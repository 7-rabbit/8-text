<h2 dir='rtl'>Ben Sira</h2>
<p dir='rtl'>[כָּל חָכְמָה מֵיהֹוָה, וִעמּוֹ הִיא לְעוֹלָמִים.]</p>
<p dir='rtl'>[חוֹל יַמִּים וְנִטְפֵי מָטָר, וִימוֹת עוֹלָם מִי יִמְנֶה.]</p>
<p dir='rtl'>[רוּם שָׁמַיִם וְרֹחַב אָרֶץ, וְעֹמֶק תְּהוֹם מִי יַחֲקֹר.]</p>
<p dir='rtl'>[מִכָּל אֵלֶּה רַבָּה הַחָכְמָה, וְגָבְרָה הָאֱמֶת מֵעוֹלָם.]</p>
<p dir='rtl'>[שֹׁרֶשׁ הַחָכְמָה לְמִי נִגְלָה, וּמַעֲרֻמֶּיהָ מִי יָדַע.]</p>
<p dir='rtl'>[אֶחָד הוּא נוֹרָא בִּלְבַדּוֹ, אֱלֹהִים מוֹשֵׁל עַל כָּל אוֹצָרֶיהָ.]</p>
<p dir='rtl'>[הוּא בְחָנָהּ וְרָאָהּ וְסְפָרָהּ, וּנְתָנָהּ לְאֹהֲבָיו.]</p>
<p dir='rtl'>[אֶל כָּל בָּשָׂר כִּרְצוֹנוֹ נְתָנָהּ, וַיִּתְּנָהּ לְאֹהֲבָיו.]</p>
<p dir='rtl'></p>
<p dir='rtl'></p>
<p dir='rtl'>[יִרְאַת יְהֹוָה כָּבוֹד וִיקָר, וּגְדֻלָּה וְעֲטֶרֶת תִּפְאָרֶת.]</p>
<p dir='rtl'>[יִרְאַת יְהֹוָה מְשַׂמַּחַת לֵב, וְנוֹתֶנֶת שִׂמְחָה וְחֵן וְאֹרֶךְ יָמִים.]</p>
<p dir='rtl'>[יְרֵא יְהֹוָה תִּיטַב אַחֲרִיתוֹ, וּבְאַחֲרִית יָמָיו יִתְבָּרָךְ.]</p>
<p dir='rtl'>[רֵאשִׁית חָכְמָה יִרְאַת יְהֹוָה, וְעִם נֶאֱמָנִים נוֹצְרָה בַבָּטֶן.]</p>
<p dir='rtl'>[עִם אַנְשֵׁי אֱמֶת מֵעוֹלָם הוּכָנָה, וְעִם זַרְעָם נֶאֱמָן חַסְדּוֹ.]</p>
<p dir='rtl'>[רֵאשִׁית חָכְמָה יִרְאַת יְהֹוָה, וּמַרְבָּה שָׁלוֹם וְחַיִּים וּמַרְפֵּא.]</p>
<p dir='rtl'>[כָּל אוֹצָרֶיהָ תְּמַלֵּא חֶמְדָּה, וַאֲסָמֶיהָ בִּתְבוּאָתָהּ.]</p>
<p dir='rtl'>[רֵאשִׁית חָכְמָה יִרְאַת יְהֹוָה, וּתְרַוֵּה בְּרֹב תְּבוּאָתָהּ.]</p>
<p dir='rtl'>[מַטּהֵ עֹז הִיא וּמַשְׁעֵנָה, תְּהִלָּה וּכְבוֹד עוֹלָם לְכָל הַהוֹלֵךְ אַחֲרֶיהָ.]</p>
<p dir='rtl'>[שָׁרְשֶׁיהָ לְעוֹלָם, וַעֲנָפֶיהָ אֹרֶך יָמִים.]</p>
<p dir='rtl'>[אַשְׁרֵי אֱנוֹשׁ יֶהְגֶּה בָּהּ, וְטוֹבָה הִיא לוֹ מִכָּל אוֹצָר.]</p>
<p dir='rtl'>[אַשְׁרֵי אֱנוֹשׁ יִקְרַב אֵלֶיהָ, וּפְקוּדֶיהָ יִשְׁתַּעֲשַׁע.]</p>
<p dir='rtl'>[עֲטֶרֶת עוֹלָם תָּשִׁית עָלָיו, וּזְכוּת עוֹלָמִים בֵּין קְדוֹשִׁים.]</p>
<p dir='rtl'>[יִשְׂמַח בָּהּ וְתִשְׂמַח בּוֹ, וּבַל תַּעַזְבֵהוּ לְעוֹלָם וָעֶד.]</p>
<p dir='rtl'>[מַלְאֲכֵי אֱלֹהִים יִשְׂמְחוּ בָּהּ, וִיסַפְּרוּ כָּל תְּהִלַּת יְהֹוָה.]</p>
<p dir='rtl'>[הַסֵּפֶר הַזֶּה כֻּלּוֹ מָלֵא מִמֶּנָּה, אַשְׁרֵי אֱנוֹשׁ יִשְׁמַע וְיַעֲשֶׂה.]</p>
<p dir='rtl'>[שְמָעוּנִי יִרְאֵי אֱלֹהִים, וְהַאֲזִינוּ וְהִתְבּוֹנְנוּ לִדְבָרַי.]<br><small>(כז)</small> [מִי הֶחָפֵץ לָרֶשֶׁת אוֹתָהּ, נַחֲלַת עוֹלָם וְשִׂמְחָה רַבָּה.]</p>
<p dir='rtl'>[כָּל דְבָרַי שְׁמַע וַעֲשֵׂה, וְתִכָּתֵב בְּסֵפֶר הַחַיִּים.]</p>
<p dir='rtl'>[אֱהַב יִרְאַת יְהֹוָה, וְאַשֵּׁר בָּהּ לִבְּךָ וְאַל תִּירָא.]</p>
<p dir='rtl'>[קְרַב וְאַל תְּאַחֵר, וְתִמְצָא חַיִּים לְנַפְשְׁךָ.]<br><small>(ל)</small> [וְכַאֲשֶר תִּהְיֶה קָרוּב, כְּגִבּוֹר וּכְאִישׁ חַיִל.]</p>
<p dir='rtl'>[בְּנִי אַל תְּכַזֵּב בְּיִרְאַת יְהֹוָה, וְאַל תִּקְרַב אֵלָיו בְּלֵב וָלֵב.]</p>
<p dir='rtl'>[אַל תִּתְכַּבֵּד בָּהּ לְעֵין אָדָם, וּבִשְׂפָתֶיךָ הִזָּהֵר מְאֹד.]</p>
<p dir='rtl'>[אַל תְּשַׁנֶּה מַאֲמרוֹ וְאַל תִּירָא, וְאַל תָּבִיא קְלָלָה עַל נַפְשְׁךָ.]</p>
<p dir='rtl'>[פֶּן יְגַלֶּה יְהֹוָה מִסְתָרֶיךָ, וּבְתוֹךְ קָהָל יַפִּילֶךָ.]</p>
<p dir='rtl'>[כִּי הִתְגָאֵיתָ בְּיִרְאַת אֱלֹהִים, וְתוֹךְ לִבְּךָ מָלֵא נִקְלָה.]</p>

---

<p dir='rtl'>[בְּנִי אִם תִּקְרַב לַעֲבוֹד אֶת יְהֹוָה, הָכֵן נַפְשְׁךָ לְכָל נִסָּיוֹן.]</p>
<p dir='rtl'>[הָכֵן לִבְּךָ וְהִתְחַזֵּק, וְאַל תִּבָּהֵל בְּיוֹם אֵד.]</p>
<p dir='rtl'>[הִדָּבֵק בּוֹ וְאַל תָּסוּר, לְמַעַן תִּגְדַּל בְּאַחֲרִיתֶךָ.]</p>
<p dir='rtl'>[כָּל הַבָּא עָלֶיךָ קַבֵּל, וּבְשִׁבְרְךָ הַאֲרֵךְ רוּחַ.]</p>
<p dir='rtl'>[כִּי בָאֵשׁ יִבָּחֵן זָהָב, וּבְנֵי אָדָם בְּכוּר עֹנִי.]</p>
<p dir='rtl'>[הַאֲמֵן בּוֹ וְהוּא יַחֲזִיק בְּךָ, יַשֵּׁר אָרְחוֹתֶיךָ וְקַוֵּה אֵלָיו.]</p>
<p dir='rtl'>[יִרְאֵי יְהֹוָה חַכּוּ לְחַסְדּוֹ, וְאַל תִּטּוּ פֶּן תִּפֹלוּ.]</p>
<p dir='rtl'>[יִרְאֵי יְהֹוָה הַאֲמִינוּ בּוֹ, וְהוּא לֹא יָלִין שְׂכַרְכֶם.]</p>
<p dir='rtl'>[יִרְאֵי יְהֹוָה קַוּוּ לְטוֹב, וּלְשִׁמְחַת עוֹלָם וָחֶסֶד.]</p>
<p dir='rtl'>[הַבִּיטוּ לְדוֹרוֹת רִאשׂוֹנִים, מִי הֶאֱמִין בַּיהֹוָה וַיֵּבוֹשׁ.]<br><small>(י)</small> [אוֹ מִי בָּטַח בּוֹ וְנֶעֱזַב, אוֹ מִי קָרָא אֵלָיו וְלֹא נֶעֱנָה.]</p>
<p dir='rtl'>[כִּי רָחוּם וְחַנּוּן יְהֹוָה, וְסוֹלֵחַ לַעֲוֹנוֹת וּמוֹשִׁיעַ בְּעֵת צָרָה.]</p>
<p dir='rtl'>[אוֹי לְרַכֵּי לֵב וּרְפֵה יָדָיִם, וְלָרָשָׁע עִקֵּשׁ דְּרָכַיִם.]</p>
<p dir='rtl'>[אוֹי לְלֵב אֲשֶׁר לֹא יַאֲמִין, וְאַף הוּא לֹא יָקוּם.]</p>
<p dir='rtl'>[אוֹי לָכֶם אוֹבְדֵי תִּקְוָה, וּמַה תַּעֲשׂוּ בִּפְקוֹד יְהֹוָה.]</p>
<p dir='rtl'>[יִרְאֵי יְהֹוָה לֹא יַמְרוּ בִּדְרָכָיו, וְאוֹהֲבָיו יִצְרוּ אָרְחוֹתָיו.]</p>
<p dir='rtl'>[יִרְאֵי יְהֹוָה יְבַקְּשׁוּ רְצוֹנוֹ, וְאֹהֲבָיו יִלְמְדוּ תוֹרָתוֹ.]</p>
<p dir='rtl'>[יִרְאֵי יְהֹוָה יָכִינוּ לְבָבָם, וּלְפָנָיו יַכְנִיעוּ רוּחָם.]</p>
<p dir='rtl'>[נִפֹּל בְּיַד יְהֹוָה וְלֹא בְּיַד אָדָם, כִּי כְּגָדְלוֹ כֵּן חַסְדּוֹ.]</p>

---

<p dir='rtl'>[שִׁמְעוּ בָנִים מִשְׁפַט אָב, וַעֲשׂוּ לְמַעַן תִּחְיוּ.]</p>
<p dir='rtl'>[כִּי יְהֹוָה כִּבֵּד הָאָב לִפְנֵי הַבָּנִים, וּמִשְׁפַּט הָאֵם קִיֵּם עַל יְלָדֶיהָ.]</p>
<p dir='rtl'>[מְכַבֵּד אָב תְּכֻפַּר חַטָּאתוֹ, וְגוֹנֵז אוֹצָר מְכַבֵּד אִמּוֹ.]</p>
<p dir='rtl'></p>
<p dir='rtl'>[מְכַבֵּד אָבִיו יִשְׂמַח בִּבְנוֹ, וּתְפִלָתוֹ יִשְׁמַע וְיַעֲנֶה.]</p>
<p dir='rtl'>[מְכַבֵּד אָבִיו יִרְבּוּ יָמָיו, וּגְמוּל אֱלֹהִים עַל] מְכַבֵּד אִמּוֹ.</p>
<p dir='rtl'></p>
<p dir='rtl'>בְּנִי בְּמַאֲמָר וּבְמַעֲשֶׂה כַּבֵּד אָבִיךָ, עֲבוּר יַשִׂיגוּךָ כֹּל בְּרָכוֹת.</p>
<p dir='rtl'>בִּרְכַת אָב תְּיַסֵּד שֹׁרֶשׁ, וְקִלְלַת אֵם תִּנְתּשׁ נֶטַע.</p>
<p dir='rtl'>אַל תִּתְכַּבֵּד בְּקְלוֹן אָבִיךָ, כִּי לֹא כָבוֹד הוּא לָךְ.</p>
<p dir='rtl'>כְּבוֹד אִישׁ כִּבּוּד אָבִיו, וּמַרְבֶּה חֵטְא מְקַלֵּל אִמּוֹ.</p>
<p dir='rtl'>בְּנִי הִתְחַזֵּק בִּכִבּוּד אָבִיךָ, וְאַל תַּעַזְבֵהוּ כָּל יְמֵי חַיֶּיךָ.</p>
<p dir='rtl'>וְגַם אִישׁ יֶחְסַר מַדָּעוֹ עֲזָב לוֹ, וְאַל תַּכְלִים אוֹתוֹ כָּל יְמֵי חַיָיו.</p>
<p dir='rtl'>צִדְקַת אָב לֹא תִּמָּחֶה, וּתְמוּר חַטָּאת הִיא תְּנַתֵּעַ.</p>
<p dir='rtl'>בְּיוֹם צָרָה תִּזָּכֵר לָךְ, כְּחֹם עַל כְּפוֹר לְהַשְׁבִּית עֲוֹנֶיךָ.</p>
<p dir='rtl'>כִּי מֵזִיד בּוֹזֶה אָבִיו, וּמַכְעִיס בּוֹרְאוֹ מְקַלֵּל אִמּוֹ.</p>
<p dir='rtl'>בְּנִי בְּעָשְׁרְךָ הִתְהַלֵּךְ בַּעֲנָוָה, וְתֵאָהֵב מִנּוֹתֵן מַתָּנוֹת.</p>
<p dir='rtl'>מַעֵט נַפְשְךָ מִכָּל גְּדוּלָה, וְלִפְנֵי אֵל תִּמְצָא רַחֲמִים.</p>
<p dir='rtl'></p>
<p dir='rtl'>כִּי רַבִּים רַחֲמֵי אֱלֹהִים, וְלַעֲנָוִים יְגַלֶּה סוֹדוֹ.</p>
<p dir='rtl'>פְּלָאוֹת מִמְּךָ אַל תִּדְרוֹשׁ, וּמְכֻסֶּה מִמְּךָ אַל תַּחְקוֹר.</p>
<p dir='rtl'>בַּמֶּה שֶׁהוּרְשֵׁיתָ הִתְבּוֹנֵן, וְאֵין לְךָ עֵסֶק בְּנִסְתָּרוֹת.</p>
<p dir='rtl'>בְּיוֹתֵר מִמְּךָ אַל תַּמֵּר, כִּי רַב מִמְּךָ הָרְאֵיתָ.</p>
<p dir='rtl'>כִּי רַבִּים עֶשְׁתּוֹנֵי בְּנֵי אָדָם, וְדִמְיוֹנוֹת רָעוֹת מַתְעוֹת.</p>
<p dir='rtl'>לֵב כָּבֵד תִּבְאַשׁ אַחֲרִיתוֹ, וְאֹוהֵב טוֹבוֹת יִנְהַג בָּהֶם.</p>
<p dir='rtl'>לֵב כָּבֵד יִרְבּוּ מַכְאֹבָיו, וּמִתְהוֹלֵל מוֹסִיף עָוֹן עַל עָוֹן.</p>
<p dir='rtl'>בְּאֵין אִישׁוֹן יֶחְסַר אוֹר, וּבְאֵין דַעַת תֶּחְסַר חָכְמָה.</p>
<p dir='rtl'>אַל תָּרוּץ לְרַפְּאוֹת מַכַּת לֵץ, כִּי אֵין לָהּ רְפוּאָה, כִּי מִנֶּטַע רַע נִטְעוֹ.</p>
<p dir='rtl'>לֵב חָכָם יָבִין מִשְׁלֵי חֲכָמִים, וְאֹזֶן מַקְשֶׁבֶת לְחָכְמָה תִּשְׂמָח.</p>
<p dir='rtl'>אש לוהטת יכבו מים כן צדקה תכפר חטאת.</p>
<p dir='rtl'>פועל טוב יקראנו בדרכיו ובעת מוטו ימצא משען.</p>

---

<p dir='rtl'>בְּנִי אַל תִּלְעַג לְחַיֵּי עָנִי, וְאַל תַּדְאִיב נֶפֶשׁ עָנֵי וּמַר נָפֶשׁ.</p>
<p dir='rtl'>דֹּוֶוה נֶפֶשׁ חֲסֵרָה אַל תָּפוּחַ, וְאַל תִּתְעַלֵּם מִמְּדֻכְדַּךְ נָפֶשׁ.</p>
<p dir='rtl'>אַל [תַּחְמִיר] מְעֵי דָךְ, וְקֶרֶב עָנִי אַל תַּכְאִיב.</p>
<p dir='rtl'>אַל תִּמְנַע מַתָּן מִמִּסְכֵּנֶךָ, וְלֹא תִבְזֶה שְׁאֵלוֹת דָּל, וְלֹא תִתֵּן לוֹ מָקוֹם לְקַלְלֶךָ.</p>
<p dir='rtl'>צוֹעֵק מַר רוּחַ בִּכְאֵב נַפְשׁוֹ, וּבְקוֹל צַעֲקָתוֹ יִשְׁמַע צוּרוֹ.</p>
<p dir='rtl'>הַאֲהֵב נַפְשְׁךָ לָעֵדָה, וּלְשִׁלְטוֹן עוֹד הַאֲכֵף רֹאשׁ.</p>
<p dir='rtl'>הַט לֶעָנִי אָזְנֶךָ, וַהֲשִׁיבֵהוּ שָׁלוֹם בַּעֲנָוָה.</p>
<p dir='rtl'>הוֹשַׁע מוּצָק מִמְּצִיקָיו, וְאַל תָּקוֹץ רוּחֲךָ בְּמִשְׁפַט יֹשֶׁר.</p>
<p dir='rtl'>הֱיֵה כְאָב לִיתוֹמִים, וּתְמוּר בַּעַל לְאַלְמָנוֹת.</p>
<p dir='rtl'>וְאֵל יִקְרָאֲךָ בֵּן, וְיָחְנְךָ וְיַצִּילְךָ מִשָׁחַת.</p>
<p dir='rtl'>חָכְמוֹת לִמְּדָה בָנֶיהָ, וְתָעִיד לְכָל מְבִינִים בָּהּ.</p>
<p dir='rtl'>אֹהֲבֶיהָ אָהֲבוּ חַיִּים, וּמְבַקְשֶׁיהָ יָפִיקוּ רָצוֹן מֵיהֹוָה.</p>
<p dir='rtl'>וְתֹמְכֶיהָ יִמְצְאוּ כָבוֹד מֵיהֹוָה, וְיֻחַנּוּ בְּבִרְכַּת יְהֹוָה.</p>
<p dir='rtl'>מְשָׁרְתֵי קֹדֶשׁ מְשָׁרְתֶיהָ, וֵאלֹהִים בֵּית [מוֹשָׁבָהּ אָהֵב].</p>
<p dir='rtl'>שׁוֹמֵעַ לִי יִשׁפֹּט אֱמֶת, וּמַאֲזִין לִי יִיחַן בַּחֲדָרַי מִבָּיִת.</p>
<p dir='rtl'>כִּי בְהִתְנַכֵּר אֵלֵךְ עִמּוֹ, וּלְפָנִים אֶבְחָרֶנּוּ בְנִסְיוֹנוֹת.</p>
<p dir='rtl'>וְעַד עֵת יִמָּלֵא לִבּוֹ בִּי, אָשׁוּב אֲאַשְּׁרֶנּוֹ וְגָלִיתִי לוֹ מִסְתָּרִי.</p>
<p dir='rtl'>אִם יָסוּר וּנְטוֹתֵיהוּ, וַאֲסַרְתִיהוּ בָאֲסוּרִים.</p>
<p dir='rtl'>אִם יָסוּר מֵאַחֲרַי אַשׁלִיכֶנּוּ, וְאַסְגִּירֶנּוּ לַשֹׁדְדִים.</p>
<p dir='rtl'>בְּנִי עֵת הָמוֹן שְׁמֹר וּפְחַד מִרָע, וְאֶל נַפְשְׁךָ אַל תֵּבוֹשׁ.</p>
<p dir='rtl'>כִּי יֵשׁ בֹּשֶׁת מַשְׂאֵת עָוֹן, וְיֵשׁ בֹּשֶׁת כָּבוֹד וָחֵן.</p>
<p dir='rtl'>אַל תִּשָּׂא פָנֶיךָ עַל נַפְשֶׁךָ, וְאַל תִּכָּשֵׁל לְמִכְשׁוֹלֶיךָ.</p>
<p dir='rtl'>אַל תִּמְנַע דִּבֵּר בָּעוֹלָם, וְאַל תַּצְפִּין אֶת חָכְמָתֶךָ.</p>
<p dir='rtl'>כִּי בְאֹמֶר נוֹדַעַת חָכְמָה, וּתְבוּנָה בְּמַעֲנֵה לָשׁוֹן.</p>
<p dir='rtl'>אַל תִּסָּרֵב עִם הָאֵל, וְאֶל אֱלֹהִים הִכָּנֵעַ.</p>
<p dir='rtl'>אַל תֵּבוֹשׁ לָשׁוּב מֵעָוֹן, וְאַל תַּעֲמוֹד לִפְנֵי שִׁבֹּלֶת.</p>
<p dir='rtl'>אַל תַּצַּע לְנָבָל נַפְשֶׁךָ, וְאַל תַּאֲמֵן לִפְּנֵי מוֹשְׁלִים.</p>
<p dir='rtl'>אַל תֵּשֵׁב עִם שׁוֹפֵט עַוָּל, כִּי כַאֲשֶׁר כִּרְצוֹנוֹ תִּשְׁפּוֹט עִמּוֹ.</p>
<p dir='rtl'>עַד הַמָּוֶת הִנָּצֵה עַל הַצֶּדֶק, וַיהֹוָה נִלְחָם לָךְ.</p>
<p dir='rtl'>אַל תִּקָּרֵא בַּעַל שְׁתַּיִם, וְאֶל לְשׁוֹנְךָ אַל תַּרְגֵּל.</p>
<p dir='rtl'>אַל תְּהִי גַבְהָן בִּלְשׁוֹנֶךָ, וְרָפוּי וְרָשִׁישׁ בִּמְלַאכְתֶּךָ.</p>
<p dir='rtl'>אַל תְּהִי כְּכֶלֶב בְּבֵיתֶךָ, וּמוּזָר וּמִתְיָרֵא בִמְלַאכְתֶּךָ.</p>
<p dir='rtl'>אַל תְּהִי יָדְךָ פְתוּחָה לָקַחַת, וּקְפוּצָה בְּתִתְּךָ מַתָּן.</p>

---

<p dir='rtl'>אַל תִּשָּׁעֵן עַל חֵילֶךָ, וְאַל תֹּאמַר יֵשׁ לְאֵל יָדִי.</p>
<p dir='rtl'>אַל תִּשָּׁעֵן עַל כֹּחֶךָ, לָלֶכֶת אַחַר תַּאֲוַת נַפְשֶׁךָ.</p>
<p dir='rtl'>אַל תֵּלֵךְ אַחֲרֵי לִבְּךָ וְעֵינֵיךָ, לָלֶכֶת בַּחֲמוּדוֹת רָעָה.</p>
<p dir='rtl'>אַל תֹּאמַר מִי יוּכַל כֹּחוֹ, כִּי יְהֹוָה מְבַקֵּשׁ נִרְדָּפִים.</p>
<p dir='rtl'>אַל תֹּאמַר חָטָאתִי, וְמַה יֵעָשֶה לִי – מְאוּמָה, כִּי אֵל אֶרֶךְ אַפַּיִם הוּא.</p>
<p dir='rtl'>אַל תֹּאמַר רַחוּם יהוה, וְכָל עֲוֹנוֹתַי יִמְחֶה.</p>
<p dir='rtl'>אֶל סְלִיחָה אַל תִּבְטָח, לְהוֹסִיף עָוֹן עַל עָוֹן.</p>
<p dir='rtl'>וְאָמַרְתָּ רַחֲמָיו רַבִּים, לְרֹב עֲוֹנוֹתַי יִסְלָח.</p>
<p dir='rtl'>כִּי רַחֲמִים וְאַף עִמּוֹ, וְאֵל רְשָעִים יָנוּחַ רָגְזוֹ.</p>
<p dir='rtl'>אַל תְּאַחֵר לָשׁוּב אֵלָיו, וְאַל תִּתְעַבֵּר מִיּוֹם אֶל יוֹם.</p>
<p dir='rtl'>כִּי פִתאוֹם יֵצֵא זַעְמוֹ, וּבְעֵת נָקָם תִּסָּפֶה.</p>
<p dir='rtl'>אַל תִּבְטַח עַל נִכְסֵי שֶׁקֶר, כִּי לֹא יוֹעִילוּ בְּיוֹם עֶבְרָה.</p>
<p dir='rtl'>אַל תִּהְיֶה זוֹרֶה לְכָל רוּחַ, וּפוֹנֶה דֶרֶך שִׁבֹּלֶת.</p>
<p dir='rtl'>הֱיֶה סָמוּךְ עַל דַּעְתֶּךָ, וְאֶחָד יְהִי דְבָרֶךָ.</p>
<p dir='rtl'>הֱיֶה מְמַהֵר לְהַאֲזִין, וּבְאֶרֶךְ רוּחַ הָשֵׁב פִּתְגָּם.</p>
<p dir='rtl'>אִם יֵשׁ אִתְּךָ עֲנֵה רֵעֶךָ, וְאִם אַיִן יָדְךָ עַל פִּיךָ.</p>
<p dir='rtl'>כָּבוֹד וְקָלוֹן בְּיַד בּוֹטֵא, וּלְשׁוֹן אָדָם מַפַּלְתּוֹ.</p>
<p dir='rtl'>אַל תִּקָּרֵא בַּעַל שְׁתַּיִם, וּבִלְשׁוֹנְךָ אַל תְּרַגֵּל רֵעַ.</p>
<p dir='rtl'>כִּי עַל גַּנָּב נִבְרְאָה בֹשֶׁת חֶרְפָּה, רֵעֵהוּ – בַּעַל שְׁתַּיִם.</p>
<p dir='rtl'>מְעַט וְהַרְבֵּה אַל תַּשְׁחֵת, וְתַחַת אוֹהֵב אַל תְּהִי שׂוֹנֵא.</p>

---

<p dir='rtl'>שֵׁם רַע וְקָלוֹן תּוֹרִישׁ חֶרְפָּה, כֵּן אִישׁ רַע בַּעַל שְׁתָּיִם.</p>
<p dir='rtl'>אַל תִּפּוֹל בְּיַד נַפְשְׁךָ, וּתְעַבֶּה חֵילֵךָ עָלֶיךָ.</p>
<p dir='rtl'>עָלֶיךָ תֹּאכַל וּפֶרְיְךָ תְּשָׁרֵשׁ, וְהִנִיחַתְךָ כְּעֵץ יָבֵשׁ.</p>
<p dir='rtl'>כִּי נֶפֶש עַזָה תַּשְׁחִית בְּעָלֶיהָ, וְשִׂמְחַת שׂוֹנֵא תַּשִּׂיגֵם.</p>
<p dir='rtl'>חֵךְ עָרֵב יַרְבֶּה אוֹהֵב, וּשִׂפְתֵי חֵן שׁוֹאֲלֵי שָׁלוֹם.</p>
<p dir='rtl'>אַנְשֵׁי שְׁלוֹמְךָ יִהְיוּ רַבִּים, וּבַעַל סוֹדְךָ אֶחַד מֵאָלֶף.</p>
<p dir='rtl'>קָנִיתָ אוֹהֵב בְּנִסָּיוֹן קְנֵהוּ, וְאַל תְּמַהֵר לִבְטוֹחַ עָלָיו.</p>
<p dir='rtl'>כִּי יֵשׁ אוֹהֵב כְּפִי עֵת, וְאַל יַעֲמוֹד בְּיוֹם צָרָה.</p>
<p dir='rtl'>יֵשׁ אוֹהֵב נֶהְפָּךְ לְשׂוֹנֵא, וְאֶת רִיב חֶרְפָּתְךָ יַחְשֹׂף.</p>
<p dir='rtl'>יֵשׁ אוֹהֵב חָבֵר שֻׁלְחָן, וְלֹא יִמָּצֵא בְּיוֹם רָעָה.</p>
<p dir='rtl'>בְּטוֹבָתְךָ הוּא כָמוֹךָ, וּבְרָעָתְךָ יִתְנַדֶּה מִמֶּךָּ.</p>
<p dir='rtl'>אִם תַּשִּׂיגְךָ רָעָה, יֵהָפֵךְ בְּךָ וּמִפָּנֶיךָ יִסָּתֵר.</p>
<p dir='rtl'>מִשֹּׂנְאֶיךָ הִבָּדֵל, וּמֵאֹהֲבֶיָך הֵשָּׁמֵר.</p>
<p dir='rtl'>אוֹהֵב אֱמוּנָה אוֹהֵב תְּקוֹף, וּמוֹצְאוֹ מָצָא הוֹן.</p>
<p dir='rtl'>לְאוֹהֵב אֱמוּנָה אֵין מְחִיר, וְאֵין מִשְׁקָל לְטוֹבָתוֹ.</p>
<p dir='rtl'>צְרוֹר חַיִּים אוֹהֵב אֱמוּנָה, יְרֵא וְאַל יַשִּׂיגֵם.</p>
<p dir='rtl'>כִּי כָמוֹהוּ כֵּן רֵעֵהוּ, וּכִשְׁמוֹ כֵּן מַעֲשָׂיו.</p>
<p dir='rtl'>בְּנִי מִנְּעוּרֶיךָ קַח לֶקַח, וְעַד שֵׂיבָה תַּשִּׂיג חָכְמָה.</p>
<p dir='rtl'>כְּחוֹרֵשׁ וּכְקוֹצֵר קְרַב אֵלֶיהָ, וְקַוֵּה לְרֹב תְּבוּאָתָהּ. כִּי בַעֲבֹדָתָהּ מְעַט תַּעֲבוֹד, וּלְמָחָר תֹּאכַל פִּרְיָהּ.</p>
<p dir='rtl'>עֲקֻבָּה הִיא לָאֱוִיל, וְלֹא יְכַלְכְּלֶנָּה חֲסַר לֵב.</p>
<p dir='rtl'>כְּאֶבֶן מַשָּׂא תִּהְיֶה עָלָיו, וְלֹא יְאַחֵר לְהַשְׁלִיכָה.</p>
<p dir='rtl'>כִּי הַמּוּסָר בִּשְׁמָהּ כֵּן הִיא, וְלֹא לְרַבִּים הִיא נְכוֹחָה.</p>
<p dir='rtl'>כלי יוצר לבער כבשן וכמהו איש על חשבונו:</p>
<p dir='rtl'>על עבודת עץ יהי פרי כן חשבון על יצר אחד:</p>
<p dir='rtl'>הַט שִׁכְמְךָ וְשָׂאֶהָ, וְאַל תָּקוֹץ בְּתַחְבּוּלוֹתֶיהָ.</p>
<p dir='rtl'></p>
<p dir='rtl'>דְּרֹש וַחֲקֹר בַּקֵּש וּמְצָא, וְהֶחֱזַקְתָהּ וְאַל תַּרְפֶּהָ.</p>
<p dir='rtl'>כִּי לְאָחוֹר תִּמְצָא מְנוּחָתָהּ, וְתֵהָפֵךְ לְךָ לְתַעֲנוּג.</p>
<p dir='rtl'>וְהָיְתָה לְךָ רִשְׁתָּהּ מְכוֹן עֹז, וְחַבְלֹתֶיהָ בִּגְדֵי כָתֶם.</p>
<p dir='rtl'>עֻלֵּי זָהָב עֻלָּהּ, וּמוֹסְרוֹתֶיהָ פְּתִיל תְּכֵלֶת.</p>
<p dir='rtl'>בִּגְדֵי כָבוֹד תִלְבְּשֶׁנָּה, וַעֲטֶרֶת תִּפְאֶרֶת תְּעַטְּרֶנָּה.</p>
<p dir='rtl'>אִם תַּחְפּוֹץ בְּנִי תִּתְחַכָּם, וְאִם תָּשִׂים לִבְּךָ תַּעֲרֹם.</p>
<p dir='rtl'>אִם תּוֹבֵא לִשְׁמֹעַ, וְתֵט אָזְנְךָ תִּוָּסֵר.</p>
<p dir='rtl'>כָּל שִׂיחָה חֲפוֹץ לִשְׁמֹעַ, וּמְשַׁל בִּינָה אַל יֵצְאֶךָּ.</p>
<p dir='rtl'>רְאֵה מִי יָבִין וְשַׁחֲרֵהוּ, וְתִשְׁחוֹק בְּסִפּוֹ רַגְלְךָ.</p>
<p dir='rtl'>וְהִתְבּוֹנַנְתָּ בְּיִרְאַת עֶלְיוֹן וּבְמִצוֹתָיו, וֶהְגֵה תָמִיד.</p>
<p dir='rtl'>וְהוּא יָבִין לִבֶּךָ, וַאֲשֶׁר אִוִּיתָה יְחַכְּמֶךָּ.</p>

---

<p dir='rtl'>אַל תַּעַשׂ רָעָה וְאַל יַשִּׂיגְךָ רָעָה, הַרְחֵק מֵעָוֹן וְיֵט מִמְּךָ.</p>
<p dir='rtl'>אַל תִּזְרַע חֲרוּשֵׁי עָוֶל עַל אָח, פֶּן תִּקְצְרֵהוּ שִׁבְעָתָיִם.</p>
<p dir='rtl'>אַל תְּבַקֵּשׁ מֵאֵל מֶמְשֶׁלַת, וְכֵן מִמֶּלֶךְ מוֹשַׁב כָּבוֹד.</p>
<p dir='rtl'>אַל תִּצְטַדֵּק לִפְנֵי מֶלֶךְ, וּמִפְּנֵי מֶלֶךְ אַל תִּתְבּוֹנֵן.</p>
<p dir='rtl'>אַל תְּבַקֵּשׁ לִהְיוֹת מוֹשֵׁל, אִם אֵין לְךָ חַיִל לְהַשְׁבִּית זָדוֹן.</p>
<p dir='rtl'>פֶּן תָגוּר מִפְּנֵי נָדִיב, וְנָתוּן בֶּצַע בִּתְמִימִיךָ.</p>
<p dir='rtl'>אַל תַּרְשִׁיעֲךָ בַּעֲדַת שַׁעֲרֵי אֵל, וְאַל תַּפִּילְךָ בַּקְּהִלָּה.</p>
<p dir='rtl'>אַל תִּקְשׁוֹר לְשָׁנוֹת חֵטְ, כִּי בְאַחַת לֹא תִנָּקֶה.</p>
<p dir='rtl'>אַל תָּאִיץ בַּצָּבָא, מְלֶאכֶת עֲבֹדָה הִיא מֵאֵל נֶחֱלָקָה.</p>
<p dir='rtl'>אַל תִּתְקַצֵּר בַּתְּפִלָּה וּבִצְדָקָה אַל תִּתְעַבָּר.</p>
<p dir='rtl'>אַל תִּבֶז לֶאֱנוֹשׁ בְּמַר רוּחַ, זְכוֹר כִּי יֵשׁ מֵרִים וּמַשְׁפִּיל.</p>
<p dir='rtl'>אַל תַּחֲרוֹשׁ חָמָס עַל אָח, וְכֵן עַל רֵעַ וְחָבֵר יַחְדָּו.</p>
<p dir='rtl'>אַל תַּחְפֹּץ לְכַחֵש עַל כָּחַש, כִּי תִקְוָתוֹ לֹא תִנְעָם.</p>
<p dir='rtl'>אַל תְּסַוֵּר בַּעֲדַת שָׂרִים, וְאַל תִּישֶׁן דָּבָר בַּתְּפִלָּה.</p>
<p dir='rtl'>אַל תַּחְשׁוֹבְךָ בָּמֳתֵי עָם, זְכוֹר עִבָּרוֹן לֹא יִתְעַבָּר.</p>
<p dir='rtl'>מְאֹד מְאֹד הַשְׁפִּיל גַּאֲוָה, כִּי תִקְוַת אֱנוֹשׁ רִמָּה.</p>
<p dir='rtl'>אַל תָּאִיץ לֵאמֹר לִי - פָרֶץ, גֹּל אֶל אֵל וּרְצֵה דַרְכּוֹ.</p>
<p dir='rtl'>אַל תָּמִיר אוֹהֵב בִּמְחִיר, וְאָח תָּלוּי בִּזְהַב אוֹפִיר.</p>
<p dir='rtl'>אַל תִּמְאַס אִשָּׁה מַשְׁכֶּלֶת, וְטוֹבַת חֵן מִפְּנִינִים.</p>
<p dir='rtl'>אַל תָּרֵעַ עוֹבֵד אֱמֶת, וְכֵן שׁוֹמֵר נוֹחֵן נַפְשׁוֹ.</p>
<p dir='rtl'>עֶבֶד מַשְׂכִּיל חַבֵּב כְּנֶפֶש, וְאַל תִּמְנַע מִמֶּנוּ חֹפֶשׁ.</p>
<p dir='rtl'>בְּהֵמָה לְךָ רְאֵה עֵינֶיךָ, וְאִם אֻמָּנָה הִיא הַעֲמִידָהּ.</p>
<p dir='rtl'>בָּנִים לְךָ יַסֵּר אוֹתָם, וְשָׂא לָהֶם נָשִׁים בִּנְעוּרֵיהֶם.</p>
<p dir='rtl'>בָּנוֹת לְךָ נְצוֹר שְׁאֵרָם, וְאַל תָּאִיר אֲלֵיהֶם פָּנִים.</p>
<p dir='rtl'>הוֹצֵא בַת וְיֵצֵא עֵסֶק, וְאֶל גֶּבֶר נָבוֹן חַבְּרָהּ.</p>
<p dir='rtl'>אִשָּׁה לְךָ אַל תְּתַעֲבֶהָ, וּשְׂנוּאָה אַל תַּאֲמֵן בָּהּ.</p>
<p dir='rtl'>[בְּכָל לִבְּךָ כַּבֵּד לְאָבִיךָ, וְאֵם יוֹלַדְתְּךָ אַל תִּשֶּׁה.</p>
<p dir='rtl'>זְכוֹר לוּלֵי הֵם, לֹא בָאתָ לָעוֹלָם. וּמָה אַתָּה עוֹשֶׂה לָהֶם, שֶׁהֵם גּוֹמְלִים לָךְ].</p>
<p dir='rtl'>בְּכָל לִבְּך פְּחַד אִל, וְאֶת כֹּהֲנָיו הַקְדִישׁ.</p>
<p dir='rtl'>בְּכָל מְאֹדְךָ אֱהוֹב עוֹשֶׂךָ, וְאֶת מְשָׁרְתָיו לֹא תַעֲזֹב.</p>
<p dir='rtl'>כַּבֵּד אֵל וַהֲדַר כֹּהֵן, וְתֵן חֶלְקָם כַּאֲשֶׁר צֻוֵּיתָה.</p>
<p dir='rtl'>לֶחֶם אַבִּירִים וּתְרוּמַת יָד, זִבְחֵי צֶדֶק וּתְרוּמַת קֹדֶשׁ.</p>
<p dir='rtl'>וְגַם לְאֶבְיוֹן הוֹשִׁיט יָד, לְמַעַן תִּשְׁלַם בִּרְכָתֶךָ.</p>
<p dir='rtl'>תֵּן מַתָּן לִפְנֵי כָל חָי, וְגַם מִמֵּת אַל תִּמְנַע חָסֶד.</p>
<p dir='rtl'>אַל תִּתְאַחֵר מִבּוֹכִים, וְעִם אֲבֵלִים תִּתְאַבָּל.</p>
<p dir='rtl'>אַל תִּשָּׂא לֵב מֵאוֹהֵב, כִּי מִמֶּנוּ תֵּאָהֵב.</p>
<p dir='rtl'>בְּכָל מַעֲשֶׂיךָ זְכוֹר אַחֲרִית, וּלְעוֹלָם לֹא תַשְׁחֵת.</p>

---

<p dir='rtl'>אַל תָּרִיב עִם אִישׁ גָּדוֹל, לָמָּה תִשּׁוֹם עַל יָדוֹ.</p>
<p dir='rtl'>אַל תָּרִיב עִם קָשֶׁה מִמְּךָ, לָמָּה תִפּוֹל בְּיָדוֹ.</p>
<p dir='rtl'>אַל תַּחֲרֹשׁ עַל אִישׁ לֹא הוֹן, פֶּן יִשְׁקֹל מְחִירְךָ וְאָבָדְתָּ.</p>
<p dir='rtl'>כִּי רַבִּים הִפְחִיז זָהָב, וְהוּא יַשְׂגֶּה לֵב נְדִיבִים.</p>
<p dir='rtl'>אַל תִּינָץ עִם אִישׁ לָשׁוֹן, וְאַל תִּתֵּן עַל אֵשׁ עֵץ.</p>
<p dir='rtl'>אַל תְּרַגִּיל אִישׁ אֱוִיל, פֶּן יָבוּז לִנְדִיבִים</p>
<p dir='rtl'>אַל תַּכְלִים אִישׁ שָׁב מִפֶּשֶׁע, זְכֹר כִּי כֻּלָּנוּ חַיָּבִים.</p>
<p dir='rtl'>אַל תְּבַיֵּשׁ אֱנוֹשׁ יָשִׁיש, זְכֹר כִּי תִמָּנֶה מִזְּקֵנִים.</p>
<p dir='rtl'>אַל תִּתְהַלֵּל עַל גֹּוֵעַ, זְכֹר כֻּלָּנוּ נֶאֱסָפִים.</p>
<p dir='rtl'>אַל תִּטֹּשׁ שִׂיחַת חֲכָמִים, וּבְחִידֹתֵיהֶם הִתְרַפֵּשׂ.</p>
<p dir='rtl'>[וְאַף שִׂיחוֹת חוֹל מֵהֶם לֹא, תִבְזֶה] לְהִתְיַצֵּב לִפְנֵי שָׂרִים, כִּי מִמֶּנּוּ תִּלְמַד לֶקַח.</p>
<p dir='rtl'>אַל תִּמְאַס בִּשְׁמִיעַת שָׁבִים, אֲשֶׁר שָׁמְעוּ מֵאֲבֹתָם.</p>
<p dir='rtl'>כִּי מִמֶּנּוּ תִּקַּח שֶׂכֶל, בְּעֵת צֹרֶךְ לְהַשִׁיב פִּתְגָּם.</p>
<p dir='rtl'>אַל תִּצְלַח בְּנַחֲלַת רָשָׁע, פֶּן תְּבֹעַר בִּשְׁבִיב אִשּׁוֹ.</p>
<p dir='rtl'>אַל תָּזוּחַ מִפְּנֵי לֵץ, לְהוֹשִׁיבוֹ כְּאוֹרֵב לְפָנֶיךָ.</p>
<p dir='rtl'>אַל תַּלְוֶה אִישׁ חָזָק מִמְּךָ, וְאִם הִלְוִיתָ כִּמְאַבֵּד.</p>
<p dir='rtl'>אַל תַּעֲרֹב יָתֵר מִמְּךָ, וְאִם עָרַבְתָּ כִּמְשַׁלֵּם.</p>
<p dir='rtl'>אַל תּשָּׁפֵט עִם שׁוֹפֵט, כִּי כִּרְצוֹנוֹ יִשְׁפֹּט.</p>
<p dir='rtl'>אִם אַכְזָרִי אַל תֵּלֵךְ, פֶּן תַּכְבִּיד אֶת רָעָתֶךָ.</p>
<p dir='rtl'>כִּי נֹכַח פָּנָיו יֵלֵךְ, וּבְאִוַּלְתּוֹ תִּסָּפֶה.</p>
<p dir='rtl'>עִם בַּעַל אַף אַל תָּעִיז מֵצַח, וְאַל תִּרְכַּב עִמּוֹ בַּדֶרֶךְ.</p>
<p dir='rtl'>כִּי קַל בְּעֵינָיו דָּמִים, וּבְאֵין מַצִּיל יַשְׁחִיתֶךָ.</p>
<p dir='rtl'>עִם פּוֹתֶה אַל תִּסְתַּיֵּד, כִּי לֹא יוּכַל לְכַסּוֹת סוֹדֶךָ.</p>
<p dir='rtl'>לִפְנֵי זָר אַל תַּעַש רָז, כִּי לֹא תֵדַע מַה יֵּלֶד סוֹפוֹ.</p>
<p dir='rtl'>לְכָל בָּשָׂר אַל תְּגַל לִבֶּךָ, וְאַל תַּדִּיחַ מֵעָלֶיךָ הַטּוֹבָה.</p>

---

<p dir='rtl'>אַל תְּקַנֵּא אֶת אֵשֶׁת חֵיקֶךָ, פֶּן תִּלְמַד עָלֶיךָ רָעָה.</p>
<p dir='rtl'>אַל תַּקְנֶא לְאִשָּׁה נַפְשְׁךָ, לְהַדְרִיכָהּ עַל בָּמוֹתֶיךָ.</p>
<p dir='rtl'>אַל תִּקְרַב אֶל אִשָּׁה זָרָה, פֶּן תִּפּוֹל בִּמְצוּדֹתֶיהָ.</p>
<p dir='rtl'>עִם זוֹנָה אַל תִּסְתַּיֵּד‏, פֶּן תִּלָּכֵד בְּלִקְחֹתֶיהָ.</p>
<p dir='rtl'>לְהִתְנַבֵּל בְּמַרְאֵה עֵינֵיךָ, וּלְשׁוֹמֵם אֲחַר בֵּיתָהּ.</p>
<p dir='rtl'>עִם מְנַגְּנוֹת אַל תִּדְמוֹךְ‏, פֶּן יִשְׂרְפֻךָ בְּפִיפִיֹתָם.</p>
<p dir='rtl'>בִּבְתוּלָה אַל תִּתְבּוֹנֵן, פֶּן תִּוָּקֵש בַּעֲנָשֶׁיהָ.</p>
<p dir='rtl'>אַל תִּתֵּן לְזוֹנָה נַפְשְׁךָ, פֶּן תָּסֵב נַחֲלָתֶךָ.</p>
<p dir='rtl'>הַעֲלִים עַיִן מֵאֵשֶׁת חֵן, וְאַל תַּבִּיט אֶל יֹפִי לֹא לָךְ.</p>
<p dir='rtl'>בְּתֹאַר אִשָּׁה הָשְׁחְתוּ רַבִּים, [וַעֲצוּמִים כָּל הֲרוּגֶיהָ,] וְכֵן אֹהֲבֶיהָ בְּאֵשׁ תְּלַהֵט.</p>
<p dir='rtl'>עִם בַּעְלָהּ אַל תִּטְעָם, וְאַל תָּסֵב עִמּוֹ שִׁכּוֹר.</p>
<p dir='rtl'>פֶּן תַּטֶּה אֵלֶיהָ לֵב, וּבְדָמִים תִּטֶּה אֶל שָׁחַת.</p>
<p dir='rtl'>אַל תִּטֹּשׁ אוֹהֵב יָשָׁן, כִּי חָדָשׁ לֹא יִדְמֶה לוֹ.</p>
<p dir='rtl'>יַיִן חָדָשׁ אוֹהֵב חָדָשׁ, וְיָשָׁן - אַחַר אוּלַי תִּשְׁתֶּינוּ.</p>
<p dir='rtl'>אַל תְּקַנֵּא בְּאִישׁ רָשָׁע, כִּי לֹא תֵּדֵע מַה יּוֹמוֹ.</p>
<p dir='rtl'>אַל תְּקַנֵּא בְּזָדוֹן מַצְלִיחַ, זְכֹר כִּי עַד מַוֶת לֹא יִנָּקֶה.</p>
<p dir='rtl'>רְחַק מֵאִישׁ שַׁלִּיט לַהֲרוֹג, וְאַל תִּפְחַד פַּחֲדֵי מַוֶת.</p>
<p dir='rtl'>וְאִם קָרַבְתָּ לֹא תֶאְשָׁם, פֶּן תִּקַּח אֶת נִשְׁמָתֶךָ.</p>
<p dir='rtl'>דַּע כִּי בֵין פַּחִים תִּצְעָד, וְעַד רֶשֶׁת תִּתְהַלָּךְ.</p>
<p dir='rtl'>בְּכֹחֲךָ קְנֵה רֵעֶךָ, וְעִם חֲכָמִים תִּסְתַּיָּד.</p>
<p dir='rtl'>עִם נָבוֹן יְהִי חֶשְׁבּוֹנֶךָ, וְכָל סוֹדְךָ בֵּינוֹתָם.</p>
<p dir='rtl'>אַנְשֵׁי צֶדֶק בַּעֲלֵי לַחְמֶך, וּבְיִרְאַת אֱלֹהִים תִּפְאַרְתֶּךָ.</p>
<p dir='rtl'>בְּחַכְמֵי יָדַיִם יֵחָשֵׁב יוֹשֵׁר, וּמוֹשֵׁל בְּעַמּוֹ חָכָם.</p>
<p dir='rtl'>בּוֹטֶה נוֹרָא בָּעִיר, אִישׁ לָשׁוֹן וּמַשָּׂא עַל פִּיהוּ יְשֻׁנֶּא.</p>

---

<p dir='rtl'>שׁוֹפֵט עַם יוֹסֵד עַמּוֹ, וּמֶמְשֶׁלֶת מֵבִין סְדוּרָה.</p>
<p dir='rtl'>מֶלֶךְ פָּרוּעַ יַשְׁחִית עִיר, וְעִיר נוֹשֶׁבֶת בְּשֶׂכֶל שָׂרֶיהָ.</p>
<p dir='rtl'>כְּשׁוֹפֵט עַם כֵּן מְלִיצָיו, וּכְרֹאשׁ עִיר כֵּן יוֹשְׁבָיו.</p>
<p dir='rtl'>בְּיַד אֱלֹהִים מֶמְשֶׁלֶת כָּל גֶּבֶר, וְלִפְנֵי מְחוֹקֵק יָשִׁית הוֹדוֹ.</p>
<p dir='rtl'>בְּיַד אֱלֹהִים מֶמְשֶׁלֶת תֵּבֵל, וְאִישׁ לְעֵת יַעֲמוֹד עָלֶיהָ.</p>
<p dir='rtl'>בְּכֵל פֶּשַע אַל תְּשַׁלֵּם רַע לְרֵע, וְאַל תִּהֲלַךְ בְּדֶרֶךְ גַּאֲוָה</p>
<p dir='rtl'>שְׂנוּאָה לְאָדוֹן וַאֲנָשִׁים גַּאֲוָה, וּמִשְּׁנֵיהֶם מַעַל עֹשֶׁק.</p>
<p dir='rtl'>מַלְכוּת מִגּוֹי אֶל גּוֹי תִּסֹּב, בִּגְלַל חֲמַס גַּאֲוָה.</p>
<p dir='rtl'>מַה יִּגְאֶה עָפָר וָאֵפֶר, אֲשֶׁר בְּחַיָּיו יוּרַם גִּוְיוֹ.</p>
<p dir='rtl'>שֶׁמֶץ מַחֲלָה יַצְהִיב רוֹפֵא, מֶלֶךְ הַיּוֹם וּמָחָר יִפּוֹל.</p>
<p dir='rtl'>בְּמוֹת אָדָם יִנְחַל, רִמָּה וְתוֹלֵעָה כִּנִּים וָרֶמֶשׂ.</p>
<p dir='rtl'>תְּחִלַת גְּאוֹן אָדָם מוּעָז, וּמֵעֹשֶׂהוּ יָסוּר לִבּוֹ.</p>
<p dir='rtl'>כִּי מִקְוֵה זָדוֹן חֵטְא, וּמְקוֹרָהּ יַבִּיעַ זִמָּה.</p>
<p dir='rtl'>עַל כֵּן מִלֵּא לִבּוֹ אֱלֹהִים נָגַע, וַיַּכֵּהוּ עַד כַּלֵּה.</p>
<p dir='rtl'>כִּסֵּא גֵאִים הָפַך אֱלֹהִים, וַיֹּשֶׁב עֲנָוִים תַּחְתָּם.</p>
<p dir='rtl'>עִקְבוֹת גּוֹיִם טִמְטֵם אֱלֹהִים, וְשָׁרְשָׁם עַד אֶרֶץ קִעֲקָע.</p>
<p dir='rtl'>וְסִחָם מֵאֶרֶץ וַיִּתְּשֵׁם, וַיַּשְׁבֵּת מֵאֶרֶץ זִכְרָם.</p>
<p dir='rtl'>לֹא נָאוֶה לֶאֱנוֹשׁ זָדוֹן, וְעַזוּת, אַף - לִילוּד אִשָּׁה.</p>
<p dir='rtl'>זֶרַע נִכְבָּד מַה זָּרַע לֶאֱנוֹשׂ, [זֶרַע נִכְבָּד יְרֵא אֱלֹהִים, זֶרַע נִכְבָּד שׂוֹמֵר מִצְוָה.</p>
<p dir='rtl'>זֶרַע נִקְלֶה מַה זָּרַע לֶאֱנוֹשׁ], זֶרַע נִקְלֶה עוֹבֵר מִצְוָה.</p>
<p dir='rtl'>בֵּין אַחִים רֹאשָׁם נִכְבָּד, וִירֵא אֱלֹהִים בְּעַמּוֹ.</p>
<p dir='rtl'>גֵּר וְזָר נָכְרִי וָרָשׁ, תִּפְאֶרֶת יִרְאַת אֱלֹהִים</p>
<p dir='rtl'>אֵין לִבְזוֹת דַּל מַשְׁכִּיל, וְאֵין לְכַבֵּד עַוָּל אֲשֶׁר הוּרָם.</p>
<p dir='rtl'>נָגִיד מוֹשֶׁל וְשׁוֹפֵט נִכְבָּדוּ, וְאֵין גָּדוֹל מִיְּרֵא אֱלֹהִים.</p>
<p dir='rtl'>עֶבֶד מַשְׂכּיל הוּרָם, וְעֶבֶד סָכָל לֹא יִתְאוֹנֵן.</p>
<p dir='rtl'>אַל תּתְחַכַּם לַעֲבוֹד חֶפְצֶךָ, וְאַל תִּתְכַּבֵּד בְּמוֹעֵד צָרְכֶּךָ.</p>
<p dir='rtl'>טוֹב עוֹבֵד וְיוֹתֵר הוֹן, מִמִּתְכַּבֵּד וַחֲסַר מַתָּן.</p>
<p dir='rtl'>בְּנִי בַּעֲנָוָה כַּבֵּד נַפְשֶׁךָ, וְיִתֶּן לְךָ טַעַם וְכָבוֹד אָבַדְתָּ.</p>
<p dir='rtl'>מַרְשִׁיעַ נַפְשׁוֹ מִי יַצְדִיקֶנּוּ, וּמִי יְכַבֵּד מַקְלֶה נַפְשׁוֹ.</p>
<p dir='rtl'>יֵשׁ דַּל נִכְבָּד בִּגְלַל שִׂכְלוֹ, וְיֵש נִכְבָּד בִּגְלַל עָשְׁרוֹ.</p>
<p dir='rtl'>נִכְבָּד בְּעָשְׁרוֹ אֵיכָכָה, וְנִקְלֶה בְּעָנְיוֹ אֵיכָכָה.</p>
<p dir='rtl'>הַמִּתְכַּבֵּד בְּדַלּוּתוֹ, בְּעָשְׁרוֹ מִתְכַּבִּד יֹתֵר.</p>
<p dir='rtl'>וְהַנִּקְלֶה בְּעָשְׁרוֹ, בְּדַלּוּתוֹ נִקְלֶה יוֹתֵר.</p>

---

<p dir='rtl'>חָכְמַת דַּל תִּשָּׂא רֹאשׁוֹ, וּבֵין נְדִיבִים תּוֹשִׁיבֶנּוּ.</p>
<p dir='rtl'>אַל תְּהַלֵּלו אָדָם בְּתָאֳרוֹ, וְאַל תְּתַעֵב אָדָם מְכוֹעָר בְּמַרְאֵהוּ.</p>
<p dir='rtl'>אֱלִיל בְּעוֹף דְּבֹרָה וְרֹאשׁ תְּנוּבוֹת פּרִיָהּ.</p>
<p dir='rtl'>מַעֲטֶה אֹבֵד אַל תְּהַתֵּל, וְאַל תְּקַלֵּס בִּמְרִירֵי יוֹם.</p>
<p dir='rtl'>כִּי פְלָאוֹת מַעֲשֵׂי יי, וְנֶעְלָם מֵאָדָם פָּעֳלוֹ.</p>
<p dir='rtl'>רַבִּים נִדְכָּאִים יָשְׁבוּ עַל כִּסֵּא, וּבַל עָלוּ עַל לֵב עָטוּ צְנִיף.</p>
<p dir='rtl'>רַבִּים נִשָּׂאִים נִקְלוּ מְאֹד, וְהִשְׁפִּלוּ יַחַד, וְגַם נִכְבָּדִים נִתְּנוּ בְיָד.</p>
<p dir='rtl'>בְּטֶרֶם תַּחְקוֹר אַל תְּסַלֵּף, בַּקֵּר לְפָנִים וְאַחַר תַּזִּיף.</p>
<p dir='rtl'>בְּנִי אַל תָּשִׁיב דָּבָר טֶרֶם תִּשְׁמָע, וּבְתוֹךְ שִׂיחָה אַל תְּדַבֵּר.</p>
<p dir='rtl'>בְּאֵין עַצָּבָה אַל תִּתְחָר, וּבְרִיב זֵדִים אַל תְּקוֹמֵם.</p>
<p dir='rtl'>בְּנִי לָמָּה תַרְבֶּה עֶשְׁקֶךָ, וְאֵין לְהַרְבּוֹת לֹא יִנָּקֶה</p>
<p dir='rtl'>בְּנִי אִם לֹא תָּרוּץ לֹא תגִּיעַ, וְאִם לֹא תְּבַקֵּשׁ לֹא תִמְצָא.</p>
<p dir='rtl'>יֵשׁ עָמֵל וְיָגֵעַ וָרָץ, וּכְדֵי כֵן הוּא מִתְאַחֵר.</p>
<p dir='rtl'>יֵשׁ רֹשֵׁשׁ וְאֹבֵד מְהַלֵּךְ, חֲסַר כֹּל וְיוֹתֵר אִישׁ עָנִי.</p>
<p dir='rtl'>וְעֵין יי צָפַתְהוּ לְטוֹב, וַיְנַעֲרֵהוּ מֵעֲפַר צַחֲנָה.</p>
<p dir='rtl'>נָשָׂא בְּרֹאשׁוֹ וַיְרֹמְמֵהוּ, וַיִּתְמְהוּ עָלָיו רַבִּים.</p>
<p dir='rtl'>טוֹב וְרַע חַיִּים וָמָוֶת, רֵישׁ וְעֹשֶׁר מֵיי הוּא.</p>
<p dir='rtl'>חָכְמָה וְשֶׂכֶל וְהָבִין דָּבָר מֵיי הוּא, חֵטְא וּדְרָכִים יְשָׁרִים מֵיי הוּא.</p>
<p dir='rtl'>שִׂכְלוּת וְחֹשֶׁךְ לְפוֹשְׁעִים נוֹצְרָה, וּמְרֵעִים רָעָה עִמָּם.</p>
<p dir='rtl'>מַתַּן צַדִּיק יַעֲמֹד לִירֵאָיו, וּרְצוֹנוֹ יִצְלַח לָעַד.</p>
<p dir='rtl'>יֵשׁ מִתְעַשּׁר מֵהִתְעַנּוֹת, וְזֶה יְחַיֵּב שְׂכָרוֹ.</p>
<p dir='rtl'>וּבְעֵת יֹאמַר מָצָאתִי נַחַת, וְעַתָּה אֹכַל מִטּוֹבָתִי.</p>
<p dir='rtl'>לֹא יָדַע מָה כִּי בָא חֲלֹף, וַעֲזָבוֹ לְאַחֵר וּמֵת.</p>
<p dir='rtl'>בְּנִי עֲמוֹד בְּחֻקֶּךָ וּבוֹ הִתְהַלֵּךְ, וּבִמְלָאכְתְּךָ הִתְיַשֶּׁן.</p>
<p dir='rtl'>(כה)אַל תִּתְמַה בְּעוֹשֵׂי רָע, תָּרוּץ לַיי וְקַוֵּה לְאוֹרוֹ.</p>
<p dir='rtl'>כִּי נֹכַח בְּעֵינֵי יי, בְּפֶתַע פִּתְאֹם לְהַעֲשִׁיר דָּל.</p>
<p dir='rtl'>בִּרְכַּת אֵל גּוֹרָל צַדִּיק, וּבְעֵת תִּקְוָתוֹ תִּפְרָח.</p>
<p dir='rtl'>אַל תֹּאמַר הִנֵּה כִי עָשִׂיתִי חֶפְצִי, וּמֶה עַתָּה יֵעָזֵב לִי.</p>
<p dir='rtl'>אַל תֹּאמַר דַּיִּי לְפָנַי, מַה אָסוֹן יְהִי עָלָי.</p>
<p dir='rtl'>טוֹב יוֹם תִּשָּכַח רָעָה, וְרָע יוֹם תִּשָׁכַח טוֹבָה, וְאַחֲרִית אָדָם תִּהְיֶה עָלָיו.</p>
<p dir='rtl'>עֵת רָעָה תְּשַׁכֵּח תַּעֲנוּג, וְסוֹף אָדָם יַגִּיד עָלָיו.</p>
<p dir='rtl'>בְּטֶרֶם תַּחְקֹר אָדָם אַל תְּאַשְּׁרֵהוּ, כִּי בְּאַחֲרִיתוֹ יְאֻשַּׁר אָדָם.</p>
<p dir='rtl'>לִפְנֵי מָוֶת אַל תְּאַשֶּׁר גָּבֶר, כִּי בְּאַחֲרִיתוֹ יִנָּכֵר אִישׁ.</p>
<p dir='rtl'>[מְנַע רַבִּים מִתּוֹךְ בֵּיתֶךָ], וְלֹא כָל אִישׁ לְהָבִיא אֶל בַּיִת, [אוֹרְבִים וְכֵן נוֹכְלִים רַבִּים הֵם].</p>
<p dir='rtl'>וּמָה רַבּוּ פִּצְעֵי רוֹכֵל, [הַמַּרְגִּילִים לִדְבַר עֶרְוָה].</p>
<p dir='rtl'>[כְּנִיצוֹץ מַבְעִיר גַּחֶלֶת], כִּכְלוּב מָלֵא עוֹף, כֵּן בָּתֵּיהֶם מְלֵאִים מִרְמָה.</p>
<p dir='rtl'>כְּעוֹף אָחוּז בִּכְלוּב לֵב גֵּאֵה, וְכִזְאֵב אֹרֵב לַטֶּרֶף.</p>
<p dir='rtl'>מַה יִּרְבּוּ פִּשְׁעֵי בוֹצֵעַ, כְּכֶלֶב הוּא בָא לְכָל בַּיִת וְחוֹמֵס.</p>
<p dir='rtl'>כֵּן בּוֹצֵעַ בָּא, וּמֵשִׂים רִיב לְכָל שִׁבְתָּם.</p>
<p dir='rtl'>אוֹרֵב הָרוֹכֵל כְּדוֹב לְבֵית לֵצִים, וְכִמְרַגֵּל יִרְאֶה עֶרְוָה.</p>
<p dir='rtl'>טוֹב לְרָע יַהֲפֹךְ נִרְגָּן, וּבְמַחֲמַדֶּיךָ יִתֵּן קָשֶׁר.</p>
<p dir='rtl'>מִנִּיצוֹץ יַרְבֶּה גַחֶלֶת, וְאִישׁ בְּלִיַעַל לְדָם יֶאֱרֹב.</p>
<p dir='rtl'>גּוּר מֵרַע כִּי רַע יוֹלִיד, לָמָּה מוּם עוֹלָם תִּשָּׁא.</p>
<p dir='rtl'>לֹא תִדְבַּק לְרָשָׁע וִיסַלֵּף דַּרְכֶּךָ, וְיַהֲפָכְךָ מִבְּרִיתֶךָ.</p>
<p dir='rtl'>מִשָּׁכֵן זָרִיז זָהִיר דַּרְכֶּךָ, [פֶּן יַפְרִיעַ שַׁלְוָתֶךָ], וִינַכֶּרְךָ בְּמַחֲמַדֶּיךָ.</p>

---

<p dir='rtl'>אִם תֵּטִיב תֵּדַע לְמִי תֵטִיב, וִיהִי תִקְוָה לְטוֹבָתָךְ.</p>
<p dir='rtl'>הֵיטִב לַצַּדִּיק תִּמְצָא תַשְׁלוּמַת, אִם לֹא מִמֶּנוּ מֵיְהֹוָה.</p>
<p dir='rtl'>אֵין טוֹבָה לִמְנֹחַ רָשָׁע, וְגַם צְדָקָה לאֹ עָשָׂה.</p>
<p dir='rtl'>פִּי שְׁנַיִם רָעָה תַּשִּׂיג בְּעֵת צֹרֶךְ, בְּכָל טוֹבָה תַּגִּיעַ אֵלָיו.</p>
<p dir='rtl'>כְּלֵי לָחֶם אַל תִּתֵּן לוֹ, לָמָּה בָם יַקְבִּיל אֵלֶיךָ.</p>
<p dir='rtl'>כִּי גַם אֵל שֹוֹנֵא רָעִים, וּלָרְשָׁעִים יָשִׁיב נָקָם.</p>
<p dir='rtl'>תֵּן לַטּוֹב וּמְנַע מֵרָע, הֹקֵיר מָךְ וְאַל תִּתֵּן לְזֵר.</p>
<p dir='rtl'>לֹא יִוָּדַע בַּטּוֹבָה אוֹהֵב, וְלֹא יְכֻסֶּה בְרָעָה שׂוֹנֵא.</p>
<p dir='rtl'>בְּטוֹבַת אִישׁ גַּם שׂוֹנֵא רֵעַ, וּבְרָעָתוֹ גַּם רֵעַ בּוֹדֵד.</p>
<p dir='rtl'>אַל תַּאֲמִין בְּשׂוֹנֵא לָעַד, כי כנחשת רועו יחליא.</p>
<p dir='rtl'>וגם אם ישמע לך וִיהַלֵּךְ בְּנַחַת, תֵּן לִבְּךָ לְהִתְיָרֵא מִמֶּנּוּ.</p>
<p dir='rtl'>הֱיֵה לוֹ כִּמְגַלֶּה רָז. וְלֹא יִמְצָא לְהַשְׁחִיתְךָ, וְדַע אַחֲרִית קִנְאָה.</p>
<p dir='rtl'>אַל תַּעֲמִידֵהוּ אֶצְלֶךָ, לָמָּה יֶהְדָּפְךָ וְיֲַעמֹד תַּחְתֶּיךָ.</p>
<p dir='rtl'>אַל תּוֹשִׁיבֵהוּ לִימִינֶךָ, לָמָּה יְבַקֵּשׁ מוֹשָׁבֶךָ.</p>
<p dir='rtl'>וּלְאָחוֹר תַּשִּׂיג אֲמָרַי, וּלְאַחְוָתִי תִּתְאַנָּח.</p>
<p dir='rtl'>מִי יוּחַן חוֹבֵר נָשׁוּךְ, וְכָל הַקָּרֵב אֶל חַיַּת שֵׁן.</p>
<p dir='rtl'>כֵּן חוֹבֵר אֶל אִישׁ זָדוֹן, וּמִתְגֹלֵל בַּעֲוֹנֹתָיו.</p>
<p dir='rtl'>לֹא יַעֲבֹר, עַד תִּבְעַר בּוֹ אֵשׁ.</p>
<p dir='rtl'>כַּאֲשֶׁר יָבוֹא עִמְּךָ, לֹא יִתְגַּלֶּה לָךְ.</p>
<p dir='rtl'>וְאִם תִּפּוֹל, לֹא יִפֹּל לְהַצִּילֶךָ.</p>
<p dir='rtl'>עַד עֵת מָעַד לֹא יוֹפִיעַ, וְאִם תִּמּוֹט לֹא יִתְכַּלְכָּל.</p>
<p dir='rtl'>בְּשְׂפָתָיו יִתְמַהְמַהּ צָר, וּבְלִבּוֹ יַחְשׁוֹב מַהֲמֹרוֹת עֲמוּקוֹת.</p>
<p dir='rtl'>וְגַם אִם בּעֵינָיו יַדְמִיעַ אוֹיֵב, אִם מָצָא עֵת לֹא יִשְׂבַּע דָּם.</p>
<p dir='rtl'>אִם רַע קְרָאֲךָ נִמְצָא שָׁם, כְּאִישׁ סוֹמֵךְ יְחַפֵּש עָקֹב.</p>
<p dir='rtl'>רֹאשׁ יָנִיעַ וְהֵנִיף יָדוֹ, וּלְרוֹבֶה לָחַשׁ יְשַׁנֶּא פָנִים.</p>

---

<p dir='rtl'>נוֹגֵעַ בְּזֶפֶת תִּדְבַּק יָדוֹ, וְחוֹבֵר אֶל לֵץ יִלְמַד דַּרְכּוֹ.</p>
<p dir='rtl'>כָּבֵד מִמְּךָ מַה תִּשָּׂא, וְאֶל עָשִׁיר מִמְּךָ מַה תִּתְחַבָּר.<br><small>(ב)</small> מַה יְחֻבַּר פָּרוּר אֶל סִיר, אֲשֶׁר הוּא נוֹקֵשׁ בּוֹ וְהוּא נִשְׁבָּר.<br><small>(ב)</small> אוֹ מַה יְּחֻבַּר, עָשִׁיר אֶל דָּל.</p>
<p dir='rtl'>עָשִׁיר יְעַוֶּה הוּא יִתְנַוֶּה, וְאִם דַּל יְעַוֶּה הוּא יִתְחַנָּן.</p>
<p dir='rtl'>אִם תִּכְשַׁר לוֹ יַעֲבֹד בָּדְ, וְאִם תִּכְרַע לֹא יַחְמֹל עָלֶיךָ.</p>
<p dir='rtl'>אִם שַלְּךָ יֵיטִיב דְּבָרָיו עִמָּךְ, וִירֹשֶׁשְׁךָ וְלֹא יִכְאַב לוֹ.</p>
<p dir='rtl'>צֹרֶךְ לוֹ עִמְּךָ וְהָשִׁיעַ לָךְ, וְשׁוֹחֵק לְךָ וְהִבְטִיחֶךָ.</p>
<p dir='rtl'>עַד אֲשֶׁר תּוֹעִיל יְהָתֵל בָּךְ, פַעֲמַיִם שָׁלֹשׁ יַעֲרִיצֶךָ.<br><small>(ז)</small> וּבְכֵן יִרְאֲךָ לְהִתְעַבֵּר בָּךְ, וּבְרֹאשׁוֹ יָנִיעַ אֵלֶיךָ.</p>
<p dir='rtl'>הִשָּׁמֵר אַל תִּרְהַב מְאֹד, וְאַל תִּדְמֶה בַּחֲסֵירֵי מַדָּע.</p>
<p dir='rtl'>קָרֵב נָדִיב הֱיֶה רָחוֹק, וּכְדֵי כֵן יַגִּישֶׁךָ.</p>
<p dir='rtl'>אַל תִּתְקָרֵב פֶּן תִּתְרַחֵק, וְאַל תִּתְרַחֵק פֶּן תִּשָּׂנֵא.</p>
<p dir='rtl'>אַל תִּבְטַח לְחֹפֶשׁ עִמּוֹ, וְאַל תַּאֲמִין לְרֹב שִׂיחוֹ.<br><small>(יא)</small> כִּי מַרְבִּית שִׂיחוֹ נִסּיוֹן, וְשֹׂחֵק לְךָ וַחֲקָרֶךָ.</p>
<p dir='rtl'>אַכְזָרִי יִתֵּן כֹּשֶׂל וְלֹא יַחְמוֹל, עַל נֶפֶשׁ רַבִּים קוֹשֵׂר קָשֶר.</p>
<p dir='rtl'>הִשָּׁמֵר וֶהְיֵה זָהִיר, וְאַל תִּתְהַלֵּךְ עִם אַנְשֵׁי חָמָס.</p>
<p dir='rtl'>כָּל הַבָּשָׂר יֶאֱהַב מִינוֹ, וְכָל אָדָם אֶת הַדּוֹמֶה לוֹ.</p>
<p dir='rtl'>מִין כָּל בָּשָׂר אֶצְלוֹ, וְאֶל מִינוֹ יְחֻבַּר אָדָם.</p>
<p dir='rtl'>מַה יְּחֻבַּר זְאֵב אֶל כֶּבֶשׂ, כַּךְ רָשָׁע לַצַּדִיק, וְכֵן עָשִׁיר אֶל אִישׁ נֶאֱצָל.</p>
<p dir='rtl'>מֵאַיִן שָׁלוֹם צָבוּעַ אֶל כָּלֶב, מֵאַיִן שְׁלוֹם עָשִׁיר אֶל רָשׁ.</p>
<p dir='rtl'>מַאֲכַל אֲרִי פִּרְאֵי מִדְבָּר, כֵּן מַרְעִית עָשִׁיר דַּלִּים.</p>
<p dir='rtl'>תּוֹעֲבַת גַּאֲוָה עֲנָוָה, וְתוֹעֲבַת עָשִׁיר אֶבְיוֹן.</p>
<p dir='rtl'>עָשִׁיר מוּט נִסְמָךְ מֵרֵעַ, וְדַל נָמוֹט נִדְחָה מֵרֵעַ אֶל רֵעַ.</p>
<p dir='rtl'>עָשִׁיר מְדַבֵּר וְעוֹזְרָיו רַבִּים, וּדְבָרָיו מְכוֹעֲרִין מְיוּפִּין.</p>
<p dir='rtl'>דַּל נָמוֹט מְדַבֵּר גָּע גָּע יִשֶּׂא, וְדִבֶּר מַשְׂכִּיל וְאֵין לוֹ מָקוֹם.</p>
<p dir='rtl'>עָשִׁיר דּוֹבֵר הַכֹּל נִסְכָּתוּ, וְאֶת שִׂכְלוֹ עַד עָב יַגִּיעוּ.</p>
<p dir='rtl'>דַּל דּוֹבֵר מִי זֶה יֹאמֵרוּ, וְאִם נִתְקַל גַּם הֵם יֶהְדֳּפוּהוּ.</p>
<p dir='rtl'>טוֹב הָעֹשֶׂר אִם אֵין עָוֹן, וְרַע הָעוֹנִי עַל פִּי זָדוֹן.</p>
<p dir='rtl'>לֵב אֱנוֹשׁ יְשַׁנֵּא פָנָיו, אִם לְטוֹב וְאִם לְרָע.</p>
<p dir='rtl'>עִקְבוֹת לֵב טוֹב פָּנִים אוֹרִים, וְשִׂיג וְשִׂיחַ מַחֲשֶׁבֶת עָמָל.</p>

---

<p dir='rtl'>אַשְׁרֵי אֱנוֹשׁ לֹא עֲזָבוֹ פִיהוּ, וְלֹא אָבַח עָלָיו דִּין לִבּוֹ.</p>
<p dir='rtl'>אַשְׁרֵי אִישׁ לֹא חִסַּדְתּוֹ נַפְשׁוֹ, וְלֹא שָׁבְתָה תּוֹחַלְתּוֹ.</p>
<p dir='rtl'>לְלֵב קָטֹן לֹא נָאוֶה עֹשֶׁר, וּלְאִישׁ רַע עַיִן לֹא נָאוֶה חָרוּץ.</p>
<p dir='rtl'>מוֹנֵעַ לְנַפְשׁוֹ יִקְבֹּץ לְאַחֵר, וּבְטוֹבָתוֹ יִתְבַּעְבֵּעַ זָר.</p>
<p dir='rtl'>רַע לְנַפְשׁוֹ לְמִי יֵיטִיב, וְלֹא יִרְאֶה בְּטוֹבָתוֹ.</p>
<p dir='rtl'>רַע לְנַפְשׁוֹ אֵין רַע מִמֶּנּוּ, וְעִמּוֹ תּשְלוּמַת רָעָתוֹ.</p>
<p dir='rtl'></p>
<p dir='rtl'></p>
<p dir='rtl'>בְּעֵין כּוֹשֵׁל מְעַט הוּא חֶלְקוֹ, וְלוֹקֵחַ חֵלֶק רֵעֵהוּ מְאַבֵּד חֶלְקוֹ.</p>
<p dir='rtl'>עַיִן רַע עָיִן תָּעִיט עַל לָחֶם, וּמְהוּמָה עַל שֻלְחָנוֹ.<br><small>(י)</small> עַיִן טוֹבָה מַרְבֶּה הַלָּחֶם, וּמַעְיָן יָבֵשׁ יִזַּל מַיִם עַל הַשֻּׁלְחָן.</p>
<p dir='rtl'>בְּנִי אִם יֵשׁ לְךָ שָׁרֵית נַפְשֶׁךָ, וְאִם יֵשׁ לְךָ הֵיטִיב לָךְ.</p>
<p dir='rtl'>וּלְאֵל יָדְךָ הִדָּשֵׁן, זְכוֹר כִּי לֹא בִשְׁאוֹל תַּעֲנוּג.<br><small>(יב)</small> וְלֹא מָוֶת יִתְמַהְמַהּ, וְחֹק לִשְׁאוֹל לֹא הֻגַּד לָךְ.</p>
<p dir='rtl'>בְּטֶרֶם תָּמוּת הֵיטִב לְאוֹהֵב, וְהַשִּׂיגַת יָדְךָ תֶּן לוֹ.</p>
<p dir='rtl'>אַל תִּמְנַע מִטּוֹבַת יוֹם, [וְאַל תִּמְנַע מִטּוֹבָה נַפְשֶׁךָ].<br><small>(יד)</small> וּבְהִלֶּקַח אָח אַל תְּעַבֵּר, וַחֲמוּד רֵעַ אַל תַּחְמֹד.</p>
<p dir='rtl'>הֲלֹא לְאַחֵר תַּעֲזוֹב חֵילֶךָ, וִיגִיעֲךָ לְיוֹדֵי גוֹרָל.</p>
<p dir='rtl'>תֵּן לְאָח וְחֹנֵן וּפַנֵּק נַפְשֶׁךָ, כִּי אֵין בִּשְׁאוֹל לְבַקֵּשׁ תַּעֲנוּג.<br><small>(טז)</small> וְכָל דָּבָר שֶׁיָּפֶה לַעֲשׂוֹת, לִפְנֵי אֱלֹהִים עֲשֶׂה.</p>
<p dir='rtl'>כָּל הַבָּשָׂר כַּבֶּגֶד יִבְלֶה, וְחֹק עוֹלָם גֹּוֵעַ יִגְוָעוּ.</p>
<p dir='rtl'>כְּפֶרַח עָלֶה עַל עֵץ רַעֲנָן, שֶׁזֶּה נוֹבֵל וְאַחֵר צוֹמֵחַ.<br><small>(יח)</small> כֵּן דּוֹרוֹת בָּשָׂר וָדָם, אֶחַד גֹּוֵעַ וְאֶחַד גּוֹמֵל.</p>
<p dir='rtl'>כָּל מַעֲשָׂיו רָקוֹב יִרְקָבוּ, וּפֹעַל יָדָיו יִמָּשֵׁךְ אַחֲרָיו.</p>
<p dir='rtl'>אַשְׁרֵי אֱנוֹשׁ בְּחָכְמָה יֶהְגֶּה, וּבִתְבוּנָה יִשְׁעֶה.</p>
<p dir='rtl'>הַשָּׂם עַל דְרָכֶיהַ לִבּוֹ, וּבִתְבוּנֹתֶיהַ יִתְבּוֹנָן.</p>
<p dir='rtl'>לָצֵאת אַחֲרֶיהָ בְחֵקֶר, וְכָל מְבוֹאֶיהָ יְרַצֵּד.</p>
<p dir='rtl'>הַמַּשְׁקִיף בְּעַד חֲלוֹנָה, וְעַל פְּתָחֶיהָ יְצוֹתֵת.</p>
<p dir='rtl'>הַחוֹנֶה סְבִיבוֹת בֵּיתָהּ, וְהֵבִיא יְתֵדָיו בְּקִירָהּ.</p>
<p dir='rtl'>וְנוֹטֶה אָהֳלוֹ עַל יָדָהּ, וְשָׁכַן שֹׁכֶן טוֹב.</p>
<p dir='rtl'>וְיָשִׂים קִנּוֹ בְעָפְיָהּ, וּבַעֲנָפֶיהָ יִתְלוֹנָן.</p>
<p dir='rtl'>וְחוֹסֶה בְּצִלָּהּ מֵחֹרֶב, וּבִמְעוֹנוֹתֶיהָ יִשְׁכֹּן.</p>

---

<p dir='rtl'>כִּי יְרֵא יְהֹוָה יַעֲשֶׂה זֹאת, וְתוֹפֵשׂ תּוֹרָה יַדְרִיכֶנָּה.</p>
<p dir='rtl'>וְקִדְּמַתְהוּ כָאֵם, וּכְאֵשֶׁת נְעוּרִים תְּקַבְּלֶנּוּ.</p>
<p dir='rtl'>וְהֶאֱכִילַתְהוּ לֶחֶם שָׂכֶל, וּמֵי תְבוּנָה תַּשְׁקֶנּוּ.</p>
<p dir='rtl'>וְנִשְׁעַן עָלֶיהָ וְלֹא יִמּוֹט, וּבָהּ יִבְטַח וְלֹא יֵבוֹשׁ.</p>
<p dir='rtl'>וְרוֹמְמַתְהוּ מֵרֵעֵהוּ, וּבְתוֹךְ קָהָל תִּפְתַּח פִּיו.</p>
<p dir='rtl'>שָׂשׂוֹן וְשִׂמְחָה יִמְצָא, וְשֵׂם עוֹלָם תּוֹרִישֶׁנּוּ.</p>
<p dir='rtl'>לֹא יַדְרִיכוּהָ מְתֵי שָׁוְא, וְאַנְשֵׁי זָדוֹן לֹא יִרְאוּהָ.</p>
<p dir='rtl'>רְחוֹקָה הִיא מִלֵּצִים, וְאַנְשֵׁי כָזָב לֹא יִזְכְּרוּהָ.</p>
<p dir='rtl'>לֹא נָאֲתָה תְהִלָּה בְּפִי רָשָׂע, כִּי לֹא מֵאֵל נֶחְלְקָה לּוֹ.</p>
<p dir='rtl'>בְּפֶה חָכָם תֵּאָמֵר תְּהִלָּה, וּמשֵׁל בָּהּ יִלַמְּדֶנָּה.</p>
<p dir='rtl'>אַל תֹּאמַר מֵאֵל פִּשְׁעִי, כִּי אֶת אֲשֶׁר שָׂנֵא לֹא עָשָה.</p>
<p dir='rtl'>פֶּן תֹּאמַר הוּא הִתְקִילָנִי, כִּי אֵין צֹרֶךְ בְּאַנְשֵׁי חָמָס.</p>
<p dir='rtl'>רָעָה וְתוֹעֵבָה שָׂנֵא יְהֹוָה, וְלֹא יְאַנֶּנָּה לִירֵאָיו.</p>
<p dir='rtl'>אֱלֹהִים מִבְּרֵאשִׁית בָּרָא אָדָם, וַיְשִׁיתֵהוּ בְּיַד חוֹתְפוֹ, וַיִּתְּנֵהוּ בְּיַד יִצְרוֹ.</p>
<p dir='rtl'>אִם תַּחְפֹּץ תִּשְׁמֹר מִצְוָה, וְתָבִינָה לַעֲשׂוֹת רְצוֹנוֹ.<br><small>(טו)</small> אִם תַּאֲמִין בּוֹ גַּם אַתָּה, תִּחְיֶה.</p>
<p dir='rtl'>מוּצָק לְפָנֶיךָ אֵשׁ וָמָיִם, בַּאֲשֶׁר תַּחְפֹּץ שְׁלַח יָדֶיךָ.</p>
<p dir='rtl'>לִבְנֵי אָדָם חַיִּים וָמָוֶת, אֲשֶׁר יַחְפֹּץ יִנָּתֵן לוֹ.</p>
<p dir='rtl'>סָפְקָה חָכְמַת יְהֹוָה, אַמִּיץ גְּבוּרוֹת וְחוֹזֶה כֹל.</p>
<p dir='rtl'>עֵינֵי אֵל יִרְאוּ מַעֲשָׂיו, וְהוּא יַכִּיר כָּל מִפְעַל אִישׁ.</p>
<p dir='rtl'>לֹא צִוָּה אֱנוֹשׁ לַחֲטֹא, וְלֹא הֶחֱלִים אַנְשֵׁי כָזָב.<br><small>(כ)</small> וְלֹא מְרַחֵם עַל עֹשֶׂה שָׁוְא, וְעַל מְגַלֶּה סוֹד.</p>

---

<p dir='rtl'>אַל תִּתְאַוֶּה תֹּאַר נַעֲרֵי שָׁוְא, וְאַל תִּשְׂמַח בִּבְנֵי עַוְלָה.</p>
<p dir='rtl'>וְגַם אִם פָּרוּ אַל תָּבֻעַ בָּם, אִם אֵין אִתָּם יִרְאַת יְהֹוָה.</p>
<p dir='rtl'>אַל תַּאֲמִין בְּחַיֵּיהֶם, וְאַל תִּבְטַח בְּעִקְבוֹתָם.<br><small>(ג)</small> כִּי לֹא תִהְיֶה לָהֶם, אַחֲרִית טוֹבָה.<br><small>(ג)</small> כִּי טוֹב אֶחָד עוֹשֶׂה רָצוֹן, מֵאָלֶף, וּמוֹת עֲרִירִי, מִמִּי שֶׁהָיוּ לוֹ, בָּנִים רַבִּים בְּעַוְלָה, וּמֵאַחֲרִית זָדוֹן.</p>
<p dir='rtl'>מֵאֶחַד עֲרִירִי יְרֵא יְהֹוָה תֵּשֵׁב עִיר, וּמִמִּשְׁפַּחַת בֹּגְדִים תֶּחֱרָב.</p>
<p dir='rtl'>רַבּוֹת כָּאֵלֶּה רַאֲתָה עֵינִי, וְעַצֻּמוֹת כָּאֵלֶּה שָׂמְעָה אָזְנִי.</p>
<p dir='rtl'>בַּעֲדַת רְשָׁעִים יוֹקֶדֶת אֵשׁ, וּבְגוֹי חָנֵף נִצְּתָה חֵמָה.</p>
<p dir='rtl'>אֲשֶׁר לֹא נָשָׁא לֲנְסִיכֵי קֶדֶם, הַמּוֹרִים עוֹלָם בִּגְבוּרָתָם.</p>
<p dir='rtl'>וְלֹא חָמַל עַל מְגוּרֵי לוֹט, הַמִּתְעַבְּרִים בְּגַאֲוָתָם.</p>
<p dir='rtl'>וְלֹא חָמַל עַל גוֹי חֶרֶם, הַנּדוֹשִׁים בַּעֲוֹנָם.</p>
<p dir='rtl'>כֵּן שֵׁשׁ מֵאוֹת אֶלֶף רַגְלִי, הַנֶּאֱסָפִים בִּזְדוֹן לִבָּם.</p>
<p dir='rtl'>וְאַף כִּי אֶחַד מַקְשֶׁה עֹרֶף, תֵּמַהּ זֶה אִם יִנָּקֶה.<br><small>(יא)</small> כִּי רַחֲמִים וְאַף עִמּוֹ וְנוֹשֵׂא וְסוֹלֵחַ, וְעַל רְשָׁעִים יַנִּיחַ רָגְזוֹ.</p>
<p dir='rtl'>כְּרָב רַחֲמָיו כֵּן תּוֹכַחְתּוֹ, אִישׁ כְּמִפְעָלָיו יִשְׁפֹּט.</p>
<p dir='rtl'>לֹא יִמָּלֵט בְּגָזֵל עַוָּל, וְלֹא יַשְׁבִּית תַּאֲוַת צַדִּיק לְעוֹלָם.</p>
<p dir='rtl'>כָּל הָעֹשֶׁה צְדָקָה, יִשׁ לוֹ שָׂכָר.</p>
<p dir='rtl'>יְהֹוָה הִקְשָׁה אֶת לֵב פַּרְעֹה, אֲשֶׁר לֹא יְדָעוֹ, שֶׁמַעֲשָׂיו מְגֻלִּין תַּחַת הַשָּׁמַיִם.</p>
<p dir='rtl'>רַחֲמָיו יֵרָאוּ לְכָל בִּרְיוֹתָיו, וְאוֹרוֹ וְשִׁבְחוֹ חָלַק לִבְנֵי אָדָם.</p>
<p dir='rtl'>אַל תֹּאמַר מֵאֵל נִסְתַּרְתִּי, וּבַמָּרוֹם מִי יִזְכְּרֵנִי.<br><small>(יז)</small> בְּעַם כָּבֵד לֹא אִוָּדֵעַ, וּמַה נַפְשִׁי, כְּקַצּוֹת רוּחוֹת כּלָ בּנֵי אָדָם.</p>
<p dir='rtl'>הֵן הַשָּׁמַיִם וּשְׁמֵי הַשָּׁמַיִם, וּתְהוֹם וָאָרֶץ.<br><small>(יח)</small> בְּרִדְתּוֹ עֲלֵיהֶם עוֹמְדִים, בְּפָקְדוֹ כֵּן יִרְגְּשׁוּ.</p>
<p dir='rtl'>אַף קִצְבֵי הָרִים וִיסוֹדֵי תֵבֵל, בְּהַבִּיטוֹ אֲלֵיהֶם רַעַשׁ יִרְעָשׁוּ.</p>
<p dir='rtl'>גַּם עָלַי לֹא יָשִׂים לֵב, וּבִדְרָכַי מִי יִתְבּוֹנָן.</p>
<p dir='rtl'>אִם חָטָאתִי לֹא תִרְאֵנִי עָיִן, אוֹ אִם אֲכַזֵב, בְּכָל סֵתֶר מִי יוֹדֵעַ.</p>
<p dir='rtl'>מָה מַעֲשֶׂה צֶדֶק מִי יַגִּידֶנּוּ, וְתִקְוַת מָּה כִי אָצוּק חוֹק.</p>
<p dir='rtl'>חַסְרֵי לֵב יָבִינוּ אֵלֶּה, וְגֶבֶר פּוֹתֶה יַחְשֹׁב זֹאת.</p>
<p dir='rtl'>שִׁמְעוּ אֵלַי וּקְחוּ שִׂכְלִי, וְעַל דְבָרַי שִׂימוּ לֵב.</p>
<p dir='rtl'>אַבִּיעָה בְמִשְׁקָל רוּחִי, וּבְהַצְנֵעַ אֲחַוֶּה דֵעִי.</p>
<p dir='rtl'>כִּבְרֹא אֵל מַעֲשָׂיו מֵרֹאשׁ, עַל חַיֵּיהֶם [חָלָק מִשְׁטָרָם].</p>

---


---

<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>בְּטֶרֶם תִּדּוֹר הָכֵן נִדְרֶךָ, בַּל תִּהְיֶה כִּמְנַסָּה יְהֹוָה.</p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>אַל תִּשְׂמַח אֶל שֶׁמֶץ תַּעֲנוּג, אֲשֶׁר פִּי שְׂנַיִם רֵישׁוֹ.</p>
<p dir='rtl'>אַל תּהִי זוֹלֵל וְסוֹבֵא, וּמְאוּמָה אֵין בַּכִּים.</p>

---

<p dir='rtl'>פּוֹעֵל זֹאת לֹא יַעֲשִׁיר, וְבוֹזֶה מְעוּטִים יִתְעַרְעָר.</p>
<p dir='rtl'>יַיִן וְנָשִׁים יַפְחִיזוּ לֵב, וְנֶפֶשׁ עָזָה תַשְׁחִית בְעָלֶיהָ.</p>

---

<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>יֵשׁ מַחֲרִישׁ וְנֶחְשָׁב חָכָם, וְיֵשׁ נִמְאָס בְּרוֹב שִׂיחַ.</p>
<p dir='rtl'>יֵשׁ מַחֲרִישׁ מֵאֵין מַעֲנֶה, וְיֵשׁ מַחֲרִישׁ כִּי רֹאֶה עֵת.</p>
<p dir='rtl'>חָכָם יַחֲרִישׁ עַד עֵת, וּכְסִיל לֹא יִשְׁמוֹר עֵת.</p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>חָכָם בִּמְעַט דִבֶּר נַפְשׁוֹ, וְטוֹבַת כְּסִילִים יִשְׁפוֹךְ חָכְמָה.</p>

---

<p dir='rtl'>שְׁלֹשָׁה שָׂנֵאתִי, וְאַרְבָּעָה לֹא אָהָבְתִּי.</p>
<p dir='rtl'>שַׂר הַנִּרְגָל בְּבֵית הַמִּשְׁתָּאוֹת, הַמּוֹשִׁיב שֶׁבֶת בִּמְרוֹמֵי קָרֶת.</p>
<p dir='rtl'>הָאוֹחֵז בָּאַמָה וּמַשְׁתִּין מָיִם, וְהַנִּכְנָס לְבֵית חֲבֵרוֹ פִּתְאוֹם</p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>רֶגֶל נָבָל מִהֲרָה אֶל בָּיִת, וְאִישׁ מְזִימוֹת יַכְנִיעַ לָרַבִּים.</p>
<p dir='rtl'>אֱוִיל מִפֶּתַח יַבִּיט אֶל בָּיִת, וְכָבוֹד לְאִישׁ בַּחוּץ יַעֲמוֹד וִידַבֵּר.</p>

---


---


---


---

<p dir='rtl'></p>
<p dir='rtl'>שָׁלֹשׁ הֵנָה שָׂנְאָה נַפְשִׁי, וְצַר לִי מְאֹד בְּחַיֵּיהֶם.</p>
<p dir='rtl'>דַּל גֵּאֶה וְעָשִׁיר מְכַחֵשׁ, וְזָקֵן מְנָאֵף וַחֲסַר דַּעַת.</p>
<p dir='rtl'></p>
<p dir='rtl'>אִם בִּנְעֻרוֹתֶיךָ לֹא חֲפַצְתָּם, אֵיךְ תַּשִּׁיגֵם בְּזִקְנוֹתֶיךָ.</p>
<p dir='rtl'></p>
<p dir='rtl'></p>
<p dir='rtl'>אַשְׁרֵי שֶׁלֹּא נִכְשַׁל בִּלְשׁוֹנוֹ, וְלֹא עֹבֵד נִקְלֶה מִמֶּנּוּ.</p>
<p dir='rtl'></p>
<p dir='rtl'></p>
<p dir='rtl'>אַשְׁרֵי בַעַל אִשָּׁה מַשְׁכָּלֶת, וְלֹא חוֹרֵשׁ בְּשׁוֹר וְבַחְמוֹר יַחְדָּו.</p>
<p dir='rtl'></p>
<p dir='rtl'>כָּל מַכָּה וְלֹא כְמַכַּת הַלֵּב, כָּל רָעָה וְלֹא כְרָעַת אִשָּׁה.</p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>רֹעַ אִשָּׁה יַשְׁחִיר מַרְאֶה אִישׁ, וְיַקְדִיר פָּנָיו לְדוֹב.</p>
<p dir='rtl'>בֵּין רֵעִים יֵשֵׁב בַּעֲלָה, וּבְלֹא טַעֲמוֹ יִתְאַנָּח.</p>
<p dir='rtl'>מְעַט רָעָה כְרָעַת אִשָּׁה, גוֹרַל חוֹטֵא יִפּוֹל עָלֶיהָ.</p>
<p dir='rtl'>כְּמַעֲלֵה חוּץ לְרַגְלֵי יָשִׁישׁ, כֵּן אֵשֶׁת לָשׁוֹן לְאִישׁ רַךְ.</p>
<p dir='rtl'>אַל תִּפּוֹל בְּיֹפִי אִשָּׁה, וְעַל יֵש לָהּ לֹא תַּחְמוֹד.</p>
<p dir='rtl'>כִּי בַעֲדָהּ חֶרְפָּה וּבֹשֶׁת, אִשָּׁה מְכַלְכֶּלֶת אֶת בַּעֲלָהּ.</p>
<p dir='rtl'>רִפְיוֹן יָדַיִם וְכִשְׁלוֹן בִּרְכַּיִם, אִשָּׁה לֹא תְאַשֵּׁר אֶת בַּעֲלָהּ.</p>
<p dir='rtl'>מֵאִשָּׁה תְחִלַת עָוֹן, וּבִגְלָלָהּ גָוַעְנוּ יַחַד.</p>
<p dir='rtl'>אִשָּׁה רָעָה צָרַעַת לְבַעֲלָהּ, יְגַרְשֶׁנָּה מִבֵּיתוֹ וְיִתְרַפֵּא מִצָּרַעְתּוֹ.</p>

---

<p dir='rtl'>אִשָּׁה טוֹבָה אַשְׁרֵי בַעֲלָהּ, וּמִסְפַּר יָמָיו כִּפְלַיִם.</p>
<p dir='rtl'>אֵשֶׁת חַיִל תְּדַּשֵּׁן לְבַעֲלָהּ, [וּשְׁנֵי חַיָּיו יְבַלֶּה בַנְעִימִים].</p>
<p dir='rtl'>אִשָּׁה טוֹבָה מַתָּנָה טוֹבָה, בְּחֵיק יֵרֵא אֱלֹהִים תִּנָּתֵן.</p>

---

<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>כְּלֵי יוֹצֵר לְבָעֵר כִּבְשָׁן, וְכָמֹהוּ אִישׁ עַל חֶשְׁבּוֹנוֹ.</p>
<p dir='rtl'>עַל עֲבֹדַת עֵץ יְהִי פֶרִי, כֵּן חֶשְׁבּוֹן עַל יֵצֶר אֶחָד.</p>

---

<p dir='rtl'>אַל תֵּצַר צָרַת מָחָר, כִּי לֹא תֵדַע מַה יֵּלֶד יוֹם.</p>
<p dir='rtl'>שֶׁמָּא מָחָר בָּא וְאֵינֶנּוּ, נִמְצָא מִצְטָעֵר עַל הָעוֹלָם שֶׁאֵינוֹ שֶׁלּוֹ.</p>
<p dir='rtl'>הַכֹּל שָׁקַלְתִּי בְכַף מֹאזְנַיִם, וְלֹא מָצָאתִי קַל מִסֻבִּין.</p>
<p dir='rtl'>וְקַל מְסֻבִּין, חָתָן הַדָּר בְּבֵית חָמָיו.</p>
<p dir='rtl'>וְקַל מֵחָתָן, אֹרֵחַ מַכְנִיס אֹרֵחַ.</p>
<p dir='rtl'>וְקַל מֵאֹרֵחַ, מֵשִׁיב דָבָר בְּטֶרֶם יִשְׁמָע.</p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>הָיְתָה לְפָנָיו גַחֶלֶת, נָפַח בָּה וּבָעֲרָה.</p>
<p dir='rtl'>רָקַק בָּהּ וְכָבְתָה, [וּשְׁנֵיהֶם מִפִּיךָ הֵם].</p>

---


---

<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>יסר בנך לבל תבוש, ואם תשחק עמו יכלימך.</p>
<p dir='rtl'></p>
<p dir='rtl'>אל תמשילהו בנעוריו, ואל תשא לשחיתותיו.</p>
<p dir='rtl'>כוף ראשו בנערותו, ובקע מתניו כשהוא קטן.<br><small>(יב)</small> למה ישקה ומרה בך, ונולד ממנו מפח נפש.</p>
<p dir='rtl'>יסר בנך והכבד עולו, פן באולתו יבלע בך.</p>
<p dir='rtl'>טוב מסכן וחי בעצמו, מעשיר ונגע בבשרו.</p>
<p dir='rtl'>חיי שר איביתי מפז, ורוח טובה מפנינים.</p>
<p dir='rtl'>אין עושר על עושר שר עצם, ואין טובה על טוב לבב.</p>
<p dir='rtl'>טוב למות מחיי שוא, ונוחת עולם מכאב נאמן.</p>
<p dir='rtl'>טובה שפוכה על פה סתום, תנופה מצגת לפני גלול.</p>
<p dir='rtl'>מה יעריכו לאלילי הגוים, אשר לא יאכלון ולא יריחון.</p>
<p dir='rtl'>כן מי שיש לו עושר, ואין נהנה ממנו.</p>
<p dir='rtl'>ראה בעיניו ומתאנח, כאשר סריס יחבק נערה.</p>
<p dir='rtl'>כנאמן לן עם בתולה, כן עושה באונס משפט, ויהוה מבקש מידו.</p>
<p dir='rtl'>אל תתן לדין נפשך, ואל תכשל בעונך.</p>
<p dir='rtl'>שמחת לב הם חיי איש, וגיל אדם האריך אפו.</p>
<p dir='rtl'>פוג נפשך ופיג לבך, וקצפון הרחק ממך.</p>
<p dir='rtl'>כי רבים הרג דין, ואין תעלה בקצפון.</p>
<p dir='rtl'>קנאה ודין יקצרו ימים, ובלא עת תזקין דאגה.</p>
<p dir='rtl'>שנות לב טוב תחת מטעמים, ומאכלו יעלה עליו.</p>

---

<p dir='rtl'>שקר עשיר ימחה שארו, דאגת מחיה תפריע נומה.</p>
<p dir='rtl'>דאגת מחיה תפריע נומה, ומחלי חזק תפריע נומה.<br>(ב) רע נאמן תניד חרפה, ומסתיר סוד אוהב כנפש.</p>
<p dir='rtl'>עמלי עשיר לקבץ הון, ואם ינוח לקבל תענוג.</p>
<p dir='rtl'>יגע עני לחסר ביתו, ואם ינוח יהיה צריך.<br><small>(ד)</small> עמל עני לחסר כחו, ואם ינוח לא נחה לו.</p>
<p dir='rtl'>רודף חרוץ לא ינקה, ואוהב מחיר בו ישגה.</p>
<p dir='rtl'>רבים היו חבולי זהב, והבוטח על פנינים.<br><small>(ו)</small> ולא מצאו להנצל מרעה, וגם להושע ביום עברה.</p>
<p dir='rtl'>כי תקלה הוא לאויל, וכל פותה יוקש בו.</p>
<p dir='rtl'>אשרי איש נמצא תמים, ויחר ממון לא נלוז.</p>
<p dir='rtl'>מי הוא זה ונאשרנו, כי הפליא לעשות בעמו.</p>
<p dir='rtl'>מי הוא זה שנדבק בו, והיה לו שלום, והיה לו תפארה.<br><small>(י)</small> כי ברבות שלום חייו, יהיה לך לתפארת.</p>
<p dir='rtl'>מי ברכו וישלם בחייו, הוא לך לתפארת.<br><small>(י)</small> מי יוכל לסור ולא סר, ולהרע רעה ולא אבה.</p>
<p dir='rtl'>על כן חזק טובו, ותהלתו יספר קהל. מוסר לחם, ויין יחדו.</p>
<p dir='rtl'>בני אם על שלחן גדול, ישבת, אל תפתח עליו גרנך.</p>
<p dir='rtl'>אל תאמר ספוק עליו, זכור כי רעה עין רעה.</p>
<p dir='rtl'>רע עין שונא אל, ורע ממנו לא ברא.</p>
<p dir='rtl'>כי זה מפני כל דבר תזוע עין, ומפנים דמעה תדמע.</p>
<p dir='rtl'>רע מעין לא חלק אל, על כן מפני כל נם לחה<br><small>(יז)</small> מקום יביט טל תושיט יד, ואל תחד עמו בטנא.</p>
<p dir='rtl'>דעה רעך כנפשך, ובכל ששנאת התבונן.</p>
<p dir='rtl'>הסב כאיש אשר נבחר, ואל תעט פן תגעל.</p>
<p dir='rtl'>דע שרעך איש כמוך, ואכול דבר ששם לפניך.</p>
<p dir='rtl'>חדל ראשון בעבור מוסר, ולא תהיה גרגרן פן תמאס.</p>
<p dir='rtl'>וגם אם בין רבים ישבת, לפני רע אל תושיט יד.</p>
<p dir='rtl'>הלא די אנוש נבון מזער, ועל יצועיו לא ישיק.</p>
<p dir='rtl'>מכאוב ונדד ישנה, ומער ותשניק, ופני הפוכות עם איש כסיל.</p>
<p dir='rtl'>שנות חיים על קרב תולל וקם בבקר ונפשו אתו.</p>
<p dir='rtl'>שנות חיים עם איש נבון, ילין עד בקר ונפשו עמו.</p>
<p dir='rtl'>[ואם יפצירו בך לאכול, סור מן הסבה] ותמצא נחת.</p>
<p dir='rtl'>בכל מעשיך היה צנוע, וכל אסון לא יגע בך.</p>
<p dir='rtl'>וגם אם נאנסתה, במטעמים קוה קוה וינוח לך.</p>
<p dir='rtl'>שמע בני ואל תבוז לי, ובאחרית תשיג אמרי.</p>
<p dir='rtl'>שמע בני וקח אמרי, ואל תלעיז עליי, ובאחרית תמצא דברי.</p>
<p dir='rtl'>טוב על לחם תברך שפה, עדות טובו נאמנה.</p>
<p dir='rtl'>רע על לחם ירגז בשער, רעת רועו נאמנה.</p>
<p dir='rtl'>וגם על היין אל תתגבר, כי רבים הכשיל תירוש.</p>
<p dir='rtl'>כור בוחן מעשה לוטש, כן היין למצות לצים.</p>
<p dir='rtl'>נבון בוחן מעשה מעשה, כן שכר לריב לצים.</p>
<p dir='rtl'>למי היין חיים? לאנוש אם ישתנו במכתנתו.</p>
<p dir='rtl'>מה חיים חסר היין, שהוא מראשית לשמחה נוצר.</p>
<p dir='rtl'>שמחת לב וששון ועדון, יין נשתה בעתו וראי.</p>
<p dir='rtl'>חיי מה לחסר תירוש, והוא לגיל נחלק מראש.</p>
<p dir='rtl'>כאב ראש לענה וקלון, יין נשתה בתחרה וכעס.</p>
<p dir='rtl'>מרבה חמר לכסיל מוקש, מחסר כח ומספיק פצע.</p>
<p dir='rtl'></p>
<p dir='rtl'></p>
<p dir='rtl'>במשתה היין אך תוכח רע, [ואל תבוזהו בשמחתו.</p>
<p dir='rtl'>דבר חרפה אל [תאמר לו, ולא תנצח] אתו לעיני בני אדם.</p>

---

<p dir='rtl'>[ראש נבחרת אל תתרומם, ובראש גדולים אל תשב].<br><small>(א)</small> היה להם כאחד מהם, דאג להם ואחר תסב, הכן מרכם ואחר תרבץ.</p>
<p dir='rtl'>למען תשמח בכבודם, ועל מוסר תשא שכר.</p>
<p dir='rtl'>מלל שב כי הוא לך, והצנא שכל ואל תמנע שיר.</p>
<p dir='rtl'>במקום היין אל תשפוך שיח, ובלא מזמור מה תשפוך שיר, ובל עת מה תתחכם.<br><small>(ד)</small> כחותם על כיס זהב, שיר אל על משתה היין.</p>
<p dir='rtl'>כזמן אודם על ניב זהב, משפט שיר על משתה היין.<br><small>(ה)</small> כרביד זהב ובו נפך וספיר, כך נאים דברים יפים, על משתה היין.</p>
<p dir='rtl'>מלואות פז וחותם ברקת, קול מזמור על נועם תירוש.</p>
<p dir='rtl'>דבר נער אם צריך אתה, בחזק פעמים ושלש אם ישאלך.</p>
<p dir='rtl'>כל לאמר ומעט הרבה, ודמה ליודע ומחריש יחדו.</p>
<p dir='rtl'>בין זקנים אל תתקומם, ושרים אל תרב לטרד.<br><small>(ט)</small> לִפְנֵי בָרָד יִנְצַח בָּרָק, וְלִפְנֵי דַכָּא יִנְצַח חֵן.</p>
<p dir='rtl'>לִפְנֵי בָרָד יִנְצַח בָּרָק, וְלִפְנֵי בוֹשׁ יִנְצַח חֵן.</p>
<p dir='rtl'>בעת שלחן אל תרבה דברים, ואם עלה על לבך דבר.<br><small>(יא)</small> בעת מפקד אל תתאחר, פטר לביתך ושלם רצון.</p>
<p dir='rtl'>ושלם רצון ביראת אל, ולא בחסר כל.</p>
<p dir='rtl'>ועל כל אלה ברך עושך, המרוך מטובתו.<br><small>(יג)</small> דורש אל יקוה רצון, ומתלהלה יוקש בו.</p>
<p dir='rtl'>דורש אל יקח מוסר, ומשחרהו ישיג מענה.<br><small>(יד)</small> דורש חפצי אל יקח לקח, ויענהו בתפלתו.</p>
<p dir='rtl'>דורש תורה יפיקנה, ומתלהלה יוקש בו.</p>
<p dir='rtl'>ירא יהוה יבין משפט, ותחבולום מנשף יוציא.<br><small>(טז)</small> יראי יהוה יבינו משפטו, ובחכמות רבות יוציאו מלבם.</p>
<p dir='rtl'>איש חכם יטה תוכחות, ואחר צרכו ימשך נפתה.<br><small>(יז)</small> איש חכם לא יכסה כחמה, ולץ לא ישמר לשונו.</p>
<p dir='rtl'>איש חכם לא יקח שחד, זד ולץ לא ישמור תורה.</p>
<p dir='rtl'>איש חמס לא יקח שכל, וזד לץ לא יקח מצוה.<br><small>(יט)</small> בלא עצה אל תפעל דבר ואחר מעשיך אל תתקצף.</p>
<p dir='rtl'>בדרך מוקשות אל תלך, ואל תתקל בנגף פעמים.</p>
<p dir='rtl'>אל תבטח בדרך מחתף, ובאחריתך השמר.</p>
<p dir='rtl'>אל תבטח בדרך רשעים, ובארחותיך הזהר.<br><small>(כב)</small> בכל דרכיך שמור נפשך, כי כל עושה אלה שומר מצוה.</p>
<p dir='rtl'>בכל מעשיך שמור נפשך, כי עושה זה שומר מצוה.</p>
<p dir='rtl'>נוצר תורה שומר נפשו, ובוטח ביהוה לא יבוש.</p>

---

<p dir='rtl'>יְרֵא יְהֹוָה לֹא יִפְגַּע רָע, כִּי אִם בְּנוּסוֹ שָׁב וְנִמְלָט.</p>
<p dir='rtl'>לֹא יֶחְכַּם שׂוֹנֵא תוֹרָה, וּמִתְמוֹטֵט בְּמִסְעָר כָּאֳנִיָּה.</p>
<p dir='rtl'>אִישׁ נָבוֹן יָבִין דְּבַר יְהֹוָה, וְתוֹרָתוֹ כְּאוּרִים בַּחֹשֶׁן.</p>

---

<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>[בעין טובה תן לדל, ולא תקצף בתתך לו]</p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>בכל מעשיך האר פנים, ובששון הקדש מעשר.</p>
<p dir='rtl'>תן לו כמתנתו לך, בטוב עין ובהשיגת יד.</p>
<p dir='rtl'>כי אלה תשלומות הוא, ושבעתים ישיב לך.<br><small>(יא)</small> מלוה יהוה נותן לאביון, ומי בעל גמולות כי אם הוא.</p>
<p dir='rtl'>אל תשחד כי לא יקח, ואל תבטח על זבח מעשק.<br><small>(יב)</small> כי אלהי משפט הוא, ואין עמו משוא פנים.</p>
<p dir='rtl'>לא ישא פנים אל דל, ותחנוני מצוק ישמע.</p>
<p dir='rtl'>לא יטש צעקת יתום, ואלמנה כי תרבה שיח.</p>
<p dir='rtl'>הלא דמעה על לחי תרד, ואנחה על מרודיה.</p>
<p dir='rtl'>תמרורי רצון הניחה, וצעקה ענן חשתה.</p>
<p dir='rtl'>שועת דל ענן חלפה, ועד תגיע לא תנוח.<br><small>(יז)</small> לא תמוש עד יפקוד אל, ושופט צדק יעשה משפט.</p>
<p dir='rtl'>גם אל לא יתמהמה, וכגבור יצא לא יתאפק.<br><small>(יח)</small> עד ימחץ מתני אכזרי, ולגוים ישיב נקם.<br><small>(יח)</small> עד יוריש שבט זדון, ומטה רשע גדוע יגדע.</p>
<p dir='rtl'>עד ישיב לאנוש פעלו, וגמול אדם כמזימתו.<br><small>(יט)</small> עד יריב ריב עמו, ושמחם בישועתו.</p>
<p dir='rtl'>נאה חסד יהוה בזמן מצוקה, כעב חזיזים בעת בצרת.</p>

---

<p dir='rtl'>הושיענו אלהי הכל, והרם פחדך על כל הגוים.</p>
<p dir='rtl'>הרף על עם נכר, ויראו את גבורתיך.</p>
<p dir='rtl'>כאשר נקדשת לעיניהם בנו, כי לעינינו הכבד בנו.</p>
<p dir='rtl'>וידעו כאשר ידענו, כי אין אלוהים זולתך.</p>
<p dir='rtl'>חדש אות ושנה מופת, האדר יד ואמץ זרוע וימין.</p>
<p dir='rtl'>העיר אף ושפוך חמה, והכניע צר והדוף אויב.</p>
<p dir='rtl'>החיש קץ ופקוד מועד, כי מי יאמר לך מה תעשה.</p>
<p dir='rtl'>השבת ראש פאתי מואב, האומר אין זולתי.</p>
<p dir='rtl'>אסוף כל שבטי יעקב, ויתנחלו כימי קדם.</p>
<p dir='rtl'>רחם על עם נקרא בשמך, ישראל בכור כניתה.</p>
<p dir='rtl'>רחם ע קרית קדשך, ירושלים מכון שבתך.</p>
<p dir='rtl'>מלא ציון את הודך, ומכבודך את היכלך.</p>
<p dir='rtl'>תן עדות למראש מעשיך, והקם חזון דברק בשמך.</p>
<p dir='rtl'>תן את פעלת קויך, ונביאיך יאמנו.</p>
<p dir='rtl'>תשמע תפלת עבדיך, כרצונך על עמך.</p>
<p dir='rtl'>וידעו כל אפסי ארץ, כי אתה אלהי עולם.</p>
<p dir='rtl'>כל מאכל אוכל גרגרת, אך יש אכל מאכל נעים.</p>
<p dir='rtl'>כל מאכל תסגר בבטן, אך יש מאכל ממאכל תנעם.</p>
<p dir='rtl'>כל זכר תקבל אשה, [אך איש יבחר עלמה].</p>
<p dir='rtl'>חך בוחן מטעמי דבר, ולב מבין מטעמי כזב.</p>
<p dir='rtl'>לב עקוב יתן עצבת, ואיש ותיק ישיבנה בו.</p>
<p dir='rtl'>כל נכה תאכל חיה, אך יש מכה ממכה תנעם.</p>
<p dir='rtl'>תאר אשה יחליץ פנים, ועל כל מחמד עין יגבר.</p>
<p dir='rtl'>ועוד אם יש מרפא לשון, אין אישהּ מבני אדם.</p>
<p dir='rtl'>קנה אשה ראשית קנין, עזר ומבצר ועמוד משען.<br><small>(כה)</small> באין גדר יבער כרם, ובאין אשה נע ונד.</p>
<p dir='rtl'>מי יאמין בגדוד צבא, המדלג מעיר אל עיר.</p>
<p dir='rtl'>כן איש אשר לא קן, המרגיע כאשר יערב.</p>

---


---

<p dir='rtl'>כל אוהב אומר אהבתי, אך יש אהב שם אהב.</p>
<p dir='rtl'>הלא דין מגיע אל מות, רע כנפשך נהפך לצר.</p>
<p dir='rtl'>הוי רע יאמר מדוע כן נוצרתי, למלא פני תבל תרמית.</p>
<p dir='rtl'>מרע אוהב מביט אל שלחן, ובעת מצוקה מנגד יעמד.</p>
<p dir='rtl'>אוהב טוב נלחם עם זר, ונגד ערים יחזיק צנה.</p>
<p dir='rtl'>אל תשכח חבר בקרב, ואל תעזבהן בשללך.</p>
<p dir='rtl'>כל יועץ יניף יד, אך יש יועץ דרך אל לץ.</p>
<p dir='rtl'>כל יועץ אומר חזה, אך יש יועץ דורך עליו</p>
<p dir='rtl'>מיועץ שמור נפשך, ודע לפנים מה צרכו.</p>
<p dir='rtl'>כי גם הוא לנפשך יחשב, למה זה אליו יפול.</p>
<p dir='rtl'>ואמר לך מטוב דרכך, וקם מנגד להביט רישך.</p>
<p dir='rtl'>אל תועץ עם חמיך, וממקנא העלים סוד.</p>
<p dir='rtl'>עם אשה על צרתה, ומרד אל מלחמתו.</p>
<p dir='rtl'>עם סוחר אל תתגר, וממקנה על ממכר.</p>
<p dir='rtl'>עם איש רע על תגמול חסד, ואכזרי על טוב בשר.</p>
<p dir='rtl'>פועל שוא על מלאכתו, שומר שוא על מוציא רע.</p>
<p dir='rtl'>אך איש מפחד תמיד, אשר תדע שומר מצוה.</p>
<p dir='rtl'>אך עם לבבו כלבבך, אם תכשל יגיע אליו.</p>
<p dir='rtl'>וגם עצת לבב הבין מי יאמן לך אמן ממנו.</p>
<p dir='rtl'>לב אנוש יגיד שעיותיו, משבעה צופים על מצפה.</p>
<p dir='rtl'>ועם כל אלה עתר אל אל, אשר יכין באמת צעדיך.</p>
<p dir='rtl'>ראש כל מעשה דבר, וראש כל פועל היא מחשבת.</p>
<p dir='rtl'>עקרת תחבולות לבב, ארבעה שכמים יפרחו.</p>
<p dir='rtl'>טוב ורעה וחיים ומות, ומושלת בם כליל לשון.</p>
<p dir='rtl'>יֵשׁ חָכָם לְרַבִּים הוּא נֶחְכָּם, וּלְנַפְשׁוֹ הוּא גוֹאָל.</p>
<p dir='rtl'>וְיֵשׁ חָכָם בִּדְבָרוֹ נִמְאָס, וּמִכָּל מַאֲכָל תַּעֲנוּג נִבְצָר.</p>
<p dir='rtl'>וְיֵשׁ חָכָם לְנַפְשׁוֹ יֶחְכָּם, פְּרִי דַעְתּוֹ עַל גְוִיָּתוֹ.</p>
<p dir='rtl'>וְיֵשׁ חָכָם לְעַמּוֹ יֶחְכָּם, פְּרִי דַעְתּוֹ בִּגְוִיָתָם.</p>
<p dir='rtl'>חַיֵּי אִישׁ מִסְפַּר יָמִים, וְחַיֵּי עַם יִשְׂרָאֵל, יְמֵי אֵין מִסְפָּר.</p>
<p dir='rtl'>חכם לנפשו ישבע תענוג, ויאשרוהו כל רואינו.</p>
<p dir='rtl'>חכם עם ינחל כבוד, ושמו עומד בחיי עולם.</p>
<p dir='rtl'>בני בחייך גם נפשך, ראה מה רע לה, אל תתן לה.</p>
<p dir='rtl'>כי לא הכל לכל טוב, לא כל נפש כל זן תבחר.</p>
<p dir='rtl'>אל תזרע לכל תענוג, ואל תשפך על כל מטעמים.</p>
<p dir='rtl'>כי ברב תענוג יקנן חולי, והמרבה יגיע אל זרא.</p>
<p dir='rtl'>בלא מוסר רבים יגועו ועועו, והנשמר יוסיף חיים.</p>

---

<p dir='rtl'>רעי רופא לפני צרכו, כי עם אותו חלק אל.</p>
<p dir='rtl'>מאת אל יחכם רופא, ומאת מלך ישא משאות.</p>
<p dir='rtl'>דעת רופא תרים קרנו, ולפני נדיבים יתיצב.</p>
<p dir='rtl'>אל מארץ מצוציא תרופות, וגבר מבין אל ימאס בם.</p>
<p dir='rtl'>הלא בעץ המתיקו מים, בעבור להודיע כל אנוש כחו.</p>
<p dir='rtl'>ויתן לאנוש בינה, להתפאר בגבורתו.</p>
<p dir='rtl'>בהם רופא יניח מכאוב, וכן רוקח עושה מרקחת.</p>
<p dir='rtl'>למען לא ישבות מעשהו, ותושיה מבני אדם.</p>
<p dir='rtl'>בני בחולי על תתעבר, התפלל אל אל כי הוא ירפא.</p>
<p dir='rtl'>נום מעול ומהכר פנים, ומכל פשעים טהר לב.</p>
<p dir='rtl'>הגש ניחוח אזכרה, ודשן ערוך בכנפי הוניך.</p>
<p dir='rtl'>וגם לרופא תן מקום, ולא ימוש כי גם בו צורך.</p>
<p dir='rtl'>כי יש עתם אשר בידו מצלחת, כי גם הוא אל אל יעתיר.</p>
<p dir='rtl'>אשר יצלח לו פשרה, ורפאות למען מחיה.</p>
<p dir='rtl'>אשר חואט לפני עושהו, יתנכר לפני רופא.</p>
<p dir='rtl'>בני על המת הזיב דמעה, התמרר וגהה קינה.</p>
<p dir='rtl'>כמשפטו אסוף שארו, ואל תתעלם בגויעתו.<br><small>(יז)</small> המר בני והתם מספד, ושית אבלו כיוצא בו.<br><small>(יז)</small> יום ושנים בעבור דמעה, הנחם בעבור עון.</p>
<p dir='rtl'>מדין יוצא אסון, כן רע לבב יכלה עצבה.</p>
<p dir='rtl'>אל תשים אליו לב עוד, פרע זכרו וזכור אחרית.</p>
<p dir='rtl'>זכור חקו כי הוא חקך, לו אתמול ולך היום.</p>
<p dir='rtl'>אל תזכרנו כי אין לו תקוה, מה תועיל ולך תרע.</p>
<p dir='rtl'>מושבת מתו שבת זכרו, והנחם עם צאת נפשו.</p>
<p dir='rtl'>חכמת סופר תרבה חכמה, וחסר עסק הוא יתחכם.</p>
<p dir='rtl'>מה יתחכם תומך מלמד, ומתפאר בחתנית מסעיר.</p>
<p dir='rtl'>אלוף ינהג ישובב לשדד בשור, ושעיותיו עם בני בקר.</p>
<p dir='rtl'>ושקידתו לכלות מרבק, לב ישית לשדד בתלמים.</p>
<p dir='rtl'>אף עשה חרש וחשב, אשר לילה כיום יגיע.</p>

---

<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'></p>
<p dir='rtl'>[הרימו קולכם וברכו יחדו, והודו ליהוה על כל מעשיו].</p>
<p dir='rtl'>בשירות נבל וכלי מינים, וכן תאמרו בתרועה.</p>
<p dir='rtl'>מעשי אל כלם טובים, לכל צורך בעתו יספיק.</p>
<p dir='rtl'>בדברו יעריך כנד מים, ובמוצא פיו אוצרו.</p>
<p dir='rtl'>תאות רצונו יצליח, ואין מעצור לתשועתו.</p>
<p dir='rtl'>מעשה כל בשר נגדו, ואין נסתר מנגד עיניו.</p>
<p dir='rtl'>מעולם ועד עולם יביט, ואין נפלא וחזק ממנו.</p>
<p dir='rtl'>אין לאמר זה למה זה, כי הכל בעתו יגבר.</p>
<p dir='rtl'>ברכות כיאור הציפה, וכנהר תבל ריותה.</p>
<p dir='rtl'>כן זעמו גוים יוריש, ויהפך למלח משקה.</p>
<p dir='rtl'>ארחות תמים יישרו, כן לזרים יסתוללו.</p>
<p dir='rtl'>טוב לטוב חלק מראש, כן לרעים טוב ורע.</p>
<p dir='rtl'>ראש לחיי אדם מים, ואש וברזל ומלח.<br><small>(כו)</small> חלב חטה חלב ודבש, דם עינב יצהר ובגד.</p>
<p dir='rtl'>כל אלה לטובים ייטיבו, כן לרעים לרעה נהפכו.</p>
<p dir='rtl'>יש רוחות למשפט נוצרו, ובאפם הרים יעתיקו.<br><small>(כח)</small> [בעת זעם גבורתם יראו, וסער מן שדה יעוררו]</p>
<p dir='rtl'>אש וברד רעב ודבר, גם אלה למשפט נוצרו.</p>
<p dir='rtl'>חית שן עקרב ופתן, וחרב נקמות להחרים רשעים.<br><small>(ל)</small> כל אלה לצורכם נבראו, והמה באוצר ולעת יפקדו.</p>
<p dir='rtl'>בצותו אתם ישישו, ובחקם לא ימרו פיו.</p>
<p dir='rtl'>על כן מראש התיצבתי, והתבוננתי ובכתב הנחתי.</p>
<p dir='rtl'>מעשה אל כלם טובים, לכל צורך בעתו יספיק.</p>
<p dir='rtl'>אל לאמר זה רע מה זה, כי הכל בעתו יגביר.</p>
<p dir='rtl'>עתה בכל לב הרנינו, וברכו את שם הקדוש.</p>

---

<p dir='rtl'>עסק גדול חלק אל, ועל כבד על בני אדם.</p>
<p dir='rtl'>מיום צאתו מרחם אמו, עד יום שובו אל אם כל חי.</p>
<p dir='rtl'>מיושב כסא לגבה, עד לשוב עפר ואפר.</p>
<p dir='rtl'>מעוטה צניף וציץ, ועד עוטה שמלת עור.</p>
<p dir='rtl'>אך קנאה דאגה ופחד, אימת מות תחרה ורב.<br><small>(ה)</small> ועת נוחו על משכבו, שינת לילה תשנה רעתו.</p>
<p dir='rtl'>מעט לריק כרגע ישקוט, ומבין בהלות לבו נרעש.<br><small>(ו)</small> מעט טע מחזיון נפשו, כשריד בורח מפני רודף.</p>
<p dir='rtl'>עוד עורך מלחמה והקיץ, ואימה אין ומצא מנוח.</p>
<p dir='rtl'>[ועם כל בשר דאגתם עמם, ועשרם מניד שנתם].</p>
<p dir='rtl'>דבר ודם חרחר וחרב, שד ושבר רעה ומות.</p>
<p dir='rtl'>על רשע נבראה רעה, ובעבור תמוש כלה.</p>
<p dir='rtl'>כל מארץ אל ארץ ישוב, ואשר ממרום אל מרום.</p>
<p dir='rtl'></p>
<p dir='rtl'>מחיל אל חיל כנחל איתן, ומאפיק אדיר בחזיז קולות.</p>
<p dir='rtl'>עם עם שאתו כפים יגזלו, כי פתאם לנצח יתם.</p>
<p dir='rtl'>נוצר מחמס לא ינקה, כי שרש חנף על שן תלע.</p>
<p dir='rtl'>כקרדמות על מטעי נחל, מפני כל מטר נדעכו.</p>
<p dir='rtl'>וחסד לעולם לא ימוט, וצדקה לעד תכון.</p>
<p dir='rtl'>חיי יין ושכר ימתקו, ומשניהם מוצא אוצר.</p>
<p dir='rtl'>ילד ועיר יעמידו שם, ומשניהם מוצא חכמה.<br><small>(יט)</small> שגר ונטע יפריחו שם, ומשניהם אשה נחשקת.</p>
<p dir='rtl'>יין ושכר יעליצו לב, ומשניהם אהבת דודים.</p>
<p dir='rtl'>חליל ונבל יעריבו שיר, ומשניהם לשון ברה.</p>
<p dir='rtl'>יפי ותאר יחמידו עין, ומשניהם צמחי שדה.</p>
<p dir='rtl'>עמית ורע לעת ינהגו, ומשניהם אשה משכלת.</p>
<p dir='rtl'>אח ושותף לעת צרה, ומשניהם צדק מצלת.</p>
<p dir='rtl'>זהב וכסף יעמידו רגל, ומשניהם עצה טובה.</p>
<p dir='rtl'>חיל וכח יגדלו לב, ומשניהם יראת אלהים.<br><small>(כו)</small> אין ביראת אלהים מחסור, ואין לבקש עמה משען.</p>
<p dir='rtl'>יראת אלהים כעדן ברכה, ועל כל כבוד חפתה.</p>
<p dir='rtl'>חיי מכי מתן אל תחי, טוב נאסף כמסתולל.<br>[א כל ימי עני רעים, בן סירא אומר אף לילות.<br>ב בשפל גנים גנו, ובמרום הרים כרמו.<br>ג ממטר גנים לגנו, ומעפר כרמו לכרמים.]</p>
<p dir='rtl'>איש משגיח על שלחן זר, אין חייו למנות חיים.<br><small>(כט)</small> מעוג לנפש מטעמו, לאיש יודע סוד מעים.</p>
<p dir='rtl'>לאיש עוז נפש תמתיק שאלה, ובקרבו תבער כמו אש.</p>

---

<p dir='rtl'>חיים למות, מה מר זכרך, לאיש שוקט על מכונתו.<br><small>(א)</small> איש שליו ומצליח בכל, ועוד בו חיל לקבל תענוג.</p>
<p dir='rtl'>האח למות, כי טוב חקיך, לאיש אונים וחסר עצמה.<br><small>(ב)</small> איש כושל ינקש בכל, סורב ואובד תקוה.</p>
<p dir='rtl'>אל תפחד ממות חקיך, זכור כי ראשנים ואחרנים עמך.</p>
<p dir='rtl'>זה חלק כל בזר מאל, ומה תמאס בתורת עליון.<br><small>(ד)</small> לאלף שנים מאה ועשר, איש תוכחות בשאול חיים.</p>
<p dir='rtl'>נין נמאס דבר רעים, ונכד אויל במגור רשע.</p>
<p dir='rtl'>מבן עול ממשלת רע, וריש עם זרעו תמיד.</p>
<p dir='rtl'>אב רשע יקוב ילד, כי בגללו לחרפה.</p>
<p dir='rtl'>אוי לכם אנשי רשע, אשר עזבתם תורת עליון.</p>
<p dir='rtl'>אם תפרו על ידי אסון, ואם תולידו לאנחה.<br><small>(ט)</small> אם תכשלו לשמחת עולם, ואם תמותו לקללה.</p>
<p dir='rtl'>כל מאפס אל אפס ישוב, כן חנף מתהו אל תהו.</p>
<p dir='rtl'>הבל אדם בגויתו, אך שם חסד לא יכרת.</p>
<p dir='rtl'>פחד על שם כי הוא ילוך, מאלפי אוצרות חכמה.</p>
<p dir='rtl'>טובת חי ימי מספר, וטובת שם ימי אין מספר.</p>
<p dir='rtl'>חכמה טמונה ואוצר מוסתר, מה תועלה בשתיהם.</p>
<p dir='rtl'>טוב איש מצפין אולתו, מאיש מצפין חכמתו מוסר בשת.</p>
<p dir='rtl'>מוסר בשת שמעו בנים, והכלמו על משפטי.<br><small>(טז)</small> לא כל בשת נאה לשמור, ולא כל הכלם נבחר.</p>
<p dir='rtl'>בוש מאב ואם, אל זנות, מנשיא יושב אל כחש.</p>
<p dir='rtl'>מאדון וגברת על שקר, מעדה ועם על פשע.<br><small>(יח)</small> מחבר ורע על מעל, וממקום תגור על זר.</p>
<p dir='rtl'>מהפר אלה וברית, ממטה אציל אל לחם.</p>
<p dir='rtl'>ממנוע מתת שאלה, מהשב אפי רעך.</p>
<p dir='rtl'>מהשבית מחלקת ומנה, משואל שלום מהחריש.<br><small>(כא)</small> מהביט אל פני זרה, ומהתקרב אל שפחתה.</p>
<p dir='rtl'>מאוהב על דברי חרפה, ומאחרי מתת אח מנאץ.</p>
<p dir='rtl'>משנות דבר תשמע, ומחסוף כל סוד עצה.</p>
<p dir='rtl'>והיית בוש באמת, ומצא חן בעיני כל חי.]</p>

---

<p dir='rtl'>אך על אלה אל תבוש, ואל תשא פנים וחטא.</p>
<p dir='rtl'>על תורת עליון וחוק, ועל מצדיק להצדיק רשע.</p>
<p dir='rtl'>על חשבון חוכר ואדון ואורח, ועל מחלקות נחלה ויש.</p>
<p dir='rtl'>ועל שחק מאזנים ופלס, ועל תמחות איפה ואבן.</p>
<p dir='rtl'>על מקנה בין רב למעט, ועל ממחיר ממכר תגר.</p>
<p dir='rtl'>על אשה רעה חותם חסם, ומקום ידים רפות תפתח.</p>
<p dir='rtl'>על מקום תפקד יד תספור, ומתת ולקח הכל בכתב.</p>
<p dir='rtl'>על מוסר פותה וכסיל, ושב וישיש ונוטל עצה בזנות.<br><small>(ח)</small> והיית זהיר באמת, ואיש צנוע לפני כל חי.</p>
<p dir='rtl'>בת לאב מטמנת שקר, דאגה תפריע שנתו.<br><small>(ט)</small> בנעוריה פן תגור, ובבתוליה פן לא תנשא.</p>
<p dir='rtl'>בבתוליה פן תפתה, ובבית בעלה לא תשטה.<br><small>(י)</small> בבית אביה פן תהרה, ובבית אישה פן תעצר.</p>
<p dir='rtl'>בני על בתולתך החזק משמר, פן תעשה לך שם סרה.<br><small>(יא)</small> דבת עיר וקללת עם, והושיבתך בעדר שער.</p>
<p dir='rtl'>מקום תגור אל יהי אשנב, ובית מביט מבוא סביב.<br><small>(יב)</small> לכל זכר אל תתן תאר, ובית נשים אל תסתויד.</p>
<p dir='rtl'>כי מבגד יצא עש, ומאשה רעת אשה.</p>
<p dir='rtl'>מטוב רוע איש מטוב אשה, ובית מחרפת תביע באשה.</p>
<p dir='rtl'>אזכור נא מעשי אל, וזה חזיתי ואספרה.<br><small>(טו)</small> באומר אלהים רצונו, ופועל רצונו לקחו.</p>
<p dir='rtl'>שמש זורחת על כל נגלתה, וכבוד ה' על כל מעשיו.</p>
<p dir='rtl'>לא הספיקו קדושי אל, לספר נפלאות ה'.<br><small>(יז)</small> אמץ אלהים צבאיו, להתחזק לפני כבודו.</p>
<p dir='rtl'>תהום ולב חקר ובכל מערומיהם יתבונן.</p>
<p dir='rtl'>מחוה חליפות נהיות, ומגלה חקר נסתרות.</p>
<p dir='rtl'>לא נעדר ממנו כל שכל, ולא חלפו כל דבר.</p>
<p dir='rtl'>גבורת חכמתו תכן, אחד הוא מעולם.<br><small>(כא)</small> לא נוסף ולא נאצל, ולא צריך לכל מבין.</p>
<p dir='rtl'>הוא חי ועומד לעד, זה על זה חלף טובו.</p>
<p dir='rtl'>ומי ישבע להביט תואר תואר מרום רקיע על טוהר.</p>

---

<p dir='rtl'>ועצם שמים מרבים הדרו, ולכל צרך הכל ישמע.<br><small>(א)</small> כלם שונים זה מזה, ולא עשה מהם שיסוף.</p>
<p dir='rtl'>שמש מביע בצורתו וחמה, מה נורא מעשי ה'.</p>
<p dir='rtl'>בהצהירו ירתיח תבל, לפני חרבו מי יתכלכל.</p>
<p dir='rtl'>כור נפוח מחם מצוק, שולח שמש ידליק הרים.<br><small>(ד)</small> לשאון מאור תגמר נושבת, ומנורה תכוה עין.</p>
<p dir='rtl'>כי גדול ה' עושהו, ובדבריו ינצח אביריו.</p>
<p dir='rtl'>וגם ירח ירח עתות שבות, ממשלת קץ ואות עולם.</p>
<p dir='rtl'>בם מועד וזמני חוק, וחפץ עשיו בתקופתו.</p>
<p dir='rtl'>חדש בחדשו הוא מתחדש, מה נורא בהשתנותו.<br><small>(ח)</small> כלי צבא נבלי מרום, מרצף רקיע מזהירתו.</p>
<p dir='rtl'>תואר שמים והדר כוכב, ואורו מזהיר במרומי אל.</p>
<p dir='rtl'>בדבר אל יעמד חק, ולא ישח באשמרותם.</p>
<p dir='rtl'>ראה קשת וברך עושיה, כי מאד נאדרה בהוד.</p>
<p dir='rtl'>חוק הקיפה בכבודה, ויד אל נטתה בגבה.</p>
<p dir='rtl'>גבורתו תתוה ברק, ותנצח זיקות במרום.</p>
<p dir='rtl'>למען ברא אוצר, ויעף עבים כצפרים.</p>
<p dir='rtl'>[בכחו יתן לענן עז, להשליך אבני אלגביש].</p>
<p dir='rtl'>קול רעמו יחיל ארצו, זלעפות צפון סופה וסערה.</p>
<p dir='rtl'>ברשף יניף שלגו, וכארבה ישכון דירתו.</p>
<p dir='rtl'>תואר לבנה יגהה עינים, וממטרו יהמה לב.</p>
<p dir='rtl'>אד כפור כמלח ישכון, ויציץ כתמר ציצים.</p>
<p dir='rtl'>צינת רוח צפון ישיב, וכרקב יקפיא מקורו.<br><small>(כ)</small> על כל מעמד מים יקרים, וכשריון ילבש מקוה.</p>
<p dir='rtl'>יבול הרים בחרב ישיק, ונוה צמחים בלהבה.</p>
<p dir='rtl'>מרפא כל – מערף ענן טל, פורע לדשן שרב.</p>
<p dir='rtl'>מחשבתו משיק רבה, ויט בתהום איים.</p>
<p dir='rtl'>יורדי הים יספרו קצהו, לשמע אזנינו נשתומם.</p>
<p dir='rtl'>שם פלאות תמהי מעשהו, מין כל חי וגבורות רבה.</p>
<p dir='rtl'>למענו יצלח מלאך, ובדבריו יפעל רצון.</p>
<p dir='rtl'>עוד כאלה לא נוסף, וקץ דבר הוא הכל.</p>
<p dir='rtl'>נגדלה עוד כי לא נחקור, והוא גדול מכל מעשיו.</p>
<p dir='rtl'>נורא ה' מאד מאד, ונפלאות דבריו.</p>
<p dir='rtl'>מגדלי ה' הרימו קול, בכל תוכלו כי יש עוד.</p>
<p dir='rtl'>מרומים החליפו כח ואל תלאו, כי לא תחקרו.</p>
<p dir='rtl'>רוב נפלאות כאלה, מעט ראיתי ממעשיו.</p>
<p dir='rtl'>את הכל עשה ה', וליראיו נתן חכמה שבח אבות עולם.</p>

---

<p dir='rtl'>אהללה נא אנשי חסד, אבותינו בדורותם.</p>
<p dir='rtl'>רב כבוד חלק עליון, וגדלו מימות עולם.</p>
<p dir='rtl'>דורי ארץ במלכותם, ואנשי שם בגבורתם.<br><small>(ג)</small> היועצים בתבונתם, וחוזי כל בנבואתם.</p>
<p dir='rtl'>שרי גוים במזמתם, ורוזנים במחקרותם.<br><small>(ד)</small> חכמי שיח בספרתם, ומושלים במשמרותם.</p>
<p dir='rtl'>חוקרי מזמור על חוק, נושאי משל בכתב.</p>
<p dir='rtl'>אנשי חיל וסמכי כח, ושוקטים על מכונתם.</p>
<p dir='rtl'>כל אלה בדורם, ומימיהם תפארתם.</p>
<p dir='rtl'>יש מהם הניחו שם, להשתענות בנחלתם.</p>
<p dir='rtl'>ויש מהם אשר אין לו זכר, וישבתו כאשר שבתו.</p>
<p dir='rtl'>כאשר לא היו היו, ובניהם מאחריהם.</p>
<p dir='rtl'>וולם אלה אנשי חסד, ותקותם לא תשבת.</p>
<p dir='rtl'>עם זרעם נאמן טובם, ונחלתם לבני בניהם.</p>
<p dir='rtl'>עד עולם יעמד זכרם, וצדקתם לא תשכח.</p>
<p dir='rtl'>גויתם בשלום נאספו, ושמם חי לדור ודור.</p>
<p dir='rtl'>חכמתם תשנה עדה, ותהלתם יספר קהל.</p>
<p dir='rtl'>חנוך נמצא תמים, והתהלך עם יהוה, ונלקח, אות דעת לדור ודור.</p>
<p dir='rtl'>נח צדיק נמצא תמים, לעת כלה היה תחליף.<br><small>(יז)</small> בעבורו היה שארית, ובבריתו חדל מבול.</p>
<p dir='rtl'>באות עולם נכרת עמו, לבלתי השחית כל בשר.</p>
<p dir='rtl'>אברהם אב המון גוים, לא נתן בכבודו מום.</p>
<p dir='rtl'>אשר שמר מצות עליון, ובא בברית עמו.<br><small>(כ)</small> בבשרו כרת לו חק, ובניסוי נמצא נאמן.</p>
<p dir='rtl'>על כן בשבועה הקים לו, לברך בזרעו גוים.<br><small>(כא)</small> להנחילם מים עד ים, ומנהר עד אפסי ארץ.</p>
<p dir='rtl'>וגם ליצחק הקים בן, בעבור אברהם אביו.<br><small>(כב)</small> ברית כל ראשון נתיו, וברכה נחה על ראש ישראל.</p>
<p dir='rtl'>ויכוננהו בברכה, ויתן לו נחלתו.<br><small>(כג)</small> ויציבהו לשבטים, לחלק שנים עשר.</p>
<p dir='rtl'>ויוצא ממנו איש, מוצא חן בעיני כל חי.</p>

---

<p dir='rtl'>אהוב אלהים ואנשים, משה זכרו לטובה.</p>
<p dir='rtl'>ויכבדהו אלהים, ויאמצהו במרומים.</p>
<p dir='rtl'>בדבריו האותות מהרו, ויחזקהו לפני מלך.<br><small>(ג)</small> ויצוהו אל העם, ויראו את כבודו.</p>
<p dir='rtl'>באמונתו ובענותו, בחר בו מכל בשר.</p>
<p dir='rtl'>וישמיעהו את קולו, ויגישהו לערפל.<br><small>(ה)</small> וישם בידו מצוה, תורת חיים ותבונה.<br><small>(ה)</small> ללמד ביעקב חוקיו, ועדותיו ומשפטיו לישראל.</p>
<p dir='rtl'>וירם קדוש את אהרן / למטה לוי, וישימהו לחק עולם.</p>
<p dir='rtl'>ויתן עליו הוד, וישרתהו בכבודו.<br><small>(ז)</small> ויאזרהו בתועפות ראם, וילבישהו פעמונים.</p>
<p dir='rtl'>וילבישהו כליל תפארת, ויפארהו בכבוד ועוז.<br><small>(ח)</small> מכנסים כתנות ומעיל, ויקיפהו פעמונים.</p>
<p dir='rtl'>ורמונים המון סביב, לתת נעינה בצעדיו.</p>
<p dir='rtl'>בגדי קודש זהב תכלת, וארגמן מעשה חשב.<br><small>(י)</small> חשן משפט אפוד ואזור, ושני תולעת מעשה אורג.</p>
<p dir='rtl'>אבני חפץ על החשן, פתוחי חותם במלואים.<br><small>(יא)</small> כל אבן יקרה לזכרון, בכתב חרות למספר בני ישראל.</p>
<p dir='rtl'>עטרת פז מעיל ומצנפת, וציץ חרות חותם קדש.<br><small>(יב)</small> הוד כבוד ותהלת עז, מחמד עין ומכלל יופי.</p>
<p dir='rtl'>לפניו לא היה כן, כן לעולם לא ילבשם זר.<br><small>(יג)</small> האמין לו ולבניו כזה, וכן בניו לדורותם.</p>
<p dir='rtl'>מנחתו כליל תקטר, בכל יום צמיד פעמים.</p>
<p dir='rtl'>וימלא משה את ידו, וימשחהו בשמן הקדש.<br><small>(טו)</small> ותהי לו ברית עולם, ולזרעו כימי שמים.</p>
<p dir='rtl'>לשרת ולכהן לו,ולברך את עמו בשמו.<br><small>(טז)</small> ויבחר בו מכל חי, להגיש עלה וחלבים.</p>
<p dir='rtl'>ולהקטיר ריח ניחח ואזכרה, ולכפר על בני ישראל.<br><small>(יז)</small> ויתן לו מצותיו, וימשילהו בחוק ומשפט.</p>
<p dir='rtl'>וילמד את עמו חק, ומשפט את בני ישראל.<br><small>(יח)</small> ויחרו בו זרים, ויקנאו בו במדבר.</p>
<p dir='rtl'>אנשי דתן ואבירם, ועדת קרח בעזוז אפם.<br><small>(יט)</small> וירא יהוה ויתאנף, ויכלם בחרון אפו.</p>
<p dir='rtl'>ויבא להם אות, ויאכלם בשביב אשו.<br><small>(כ)</small> ויוסף לאהרן כבודו, ויתן לו נחלתו.</p>
<p dir='rtl'>ראשית קדש נתן לו לחם, אשי יהוה יאכלון.<br><small>(כא)</small> לחם פנים חלקו, ומתנה לו ולזרעו.</p>
<p dir='rtl'>אך בארצם לא ינחל, ובתוכם לא יחלק נחלה.<br><small>(כב)</small> אשי יהוה חלקו ונחלתו, בתוך בני ישראל.</p>
<p dir='rtl'>וגםפינחס בן אלעזר, בגבורה נחל שלישי.<br><small>(כג)</small> בקנאו לאלוה כל, ויעמוד בפרץ עמו.</p>
<p dir='rtl'>אשר נדבו לבו, ויכפר על בני ישראל.<br><small>(כד)</small> לכן גם לו הכין חק, ברית עולם לכלכל מקדש.</p>
<p dir='rtl'>אשר תהיה לו ולזרעו, כהונה גדולה על עולם.<br><small>(כה)</small> וגם בריתו עם דוד, בן ישי למטה יהודה.</p>
<p dir='rtl'>נחלת אש לפני כבודו, נחלת אהרן לכל זרעו.<br><small>(כו)</small> ועתה ברכו נא, את יהוה הטוב.</p>
<p dir='rtl'>המעטר אתכם כבוד, ויתן לכם חכמת לב.<br><small>(כז)</small> למען לא ישכח טובכם, וגבורתכם לדורות עולם.</p>

---

<p dir='rtl'>גבור בן חיל יהושע בן נון, משרת משה בנבואה.<br><small>(א)</small> אשר נוצר להיות בימיו, תשועה גדולה לבחיריו.</p>
<p dir='rtl'>להנקם נקמי אויב, ולהנחיל את ישראל.<br><small>(ב)</small> מה נהדר בנטותו יד, בהניפו כידון על עיר.</p>
<p dir='rtl'>מי הוא לפניו יתיצב, כי מלחמות יהוה נלחם.</p>
<p dir='rtl'>הלא בידו עמד השמש, יום אחד כשנים היה.</p>
<p dir='rtl'>כי קרא אל אל עליון, כאכפה לו אויביו מסביב.<br><small>(ה)</small> ויענהו אל עליון, באבני ברד ואלגביש.</p>
<p dir='rtl'>השליך על גוי אויב, ובנוסם האביד כולם.<br><small>(ו)</small> למען דעת כל גוי חרם, כי צופה יהוה מלחמתם.</p>
<p dir='rtl'>וגם כי מלא אחרי אל, ובימי משה עשה חסד.<br><small>(ז)</small> הוא וכלב בן יפנה, להתיצב בפרע קהל.</p>
<p dir='rtl'>להשיב חרון מעדה, ולהשבית דבה רעה.<br><small>(ח)</small> לכן גם הם בשנים נאצלו, משש מאות אלף רגלי.</p>
<p dir='rtl'>להביאם אל נחלתם, ארץ זבת חלב ודבש.<br><small>(ט)</small> ויתן לכלב עצמה, ועד שיבה עמדה עמו.</p>
<p dir='rtl'>להדריכו על במתי ארץ, וגם זרעו ירש נחלה.<br><small>(י)</small> למען דעת כל זרע יעקב, כי טוב למלא אחרי יהוה.</p>
<p dir='rtl'>והשופטים איש בשמו, כל אשר לא נשא לבו.<br><small>(יא)</small> ולא נסוג מאחרי אל, יהי זכרם לברכה.</p>
<p dir='rtl'>[תפרחנה עצמותם כשושנה], ושמם תחליף לבניהם.</p>
<p dir='rtl'>אוהב עמו ורצוי עושהו, המשואל מבטן אמו.<br><small>(יג)</small> נזיר יהוה בנבואה, שמואל שופט ומכהן.<br><small>(יג)</small> בדבר אל הכין ממלכת, וימשח נגידים על עם.</p>
<p dir='rtl'>במצות יהוה צוה עדה, ויפקד אלהי יעקב.</p>
<p dir='rtl'>באמונת פיו דרוש חזה, וגם בדברו נאמן רועה.</p>
<p dir='rtl'>וגם הוא קרא אל אל, כאפכה לו אויביו מסביב.<br><small>(טז)</small> בעלתו טלה חלב, וירעם משמים יהוה.</p>
<p dir='rtl'>בפרע אדיר נשמע קולו, ויכנע נציבי צר, ויאבד כל סרני פלשתים.</p>
<p dir='rtl'>ועת נוחו על משכבו, העיד יהוה ומשיחו.</p>
<p dir='rtl'>כפר ונעלם ממי לקחתי, וכל אדם לא ענה בו.<br><small>(יט)</small> וגם עד עת קצו, נכון נמצא בעיני יהוה.</p>
<p dir='rtl'>ובעיני כל חי, וגם אחרי מותו נדרש.</p>
<p dir='rtl'>ויגד למלך דרכיו, וישא מארץ קולו בנבואה.</p>

---

<p dir='rtl'>וגם אחריו עמד נתן, להתיצב לפני דוד.</p>
<p dir='rtl'>כי כחלב מורם מקדש, כן דוד מישראל.</p>
<p dir='rtl'>לכפירים שחק כגדי, ולדבים כבני בשן.</p>
<p dir='rtl'>בנעוריו הכה גבור, ויסר חרפת עולם.<br><small>(ד)</small> בהניפו ידו על קלע, וישבר תפארת גלית.</p>
<p dir='rtl'>כי קרא אל אל עליון, ויתן בימינו עז.<br><small>(ה)</small> להדוף את איש יודע מלחמות, ולהרים את קרן ישראל.</p>
<p dir='rtl'>על כן ענו לו בנות, ויכנוהו ברבבה.<br><small>(ו)</small> בעטותו צניף נלחם, ומסביב הכניע צר.</p>
<p dir='rtl'>ויתן בפלשתים ערים, ועד היום שבר קרנם.</p>
<p dir='rtl'>בכל מעשהו נתן הודות, לאל עליון באמרי כבוד.<br><small>(ח)</small> בכל לבו אוהב עשהו, וכבל יום הודה לו בזמירות.</p>
<p dir='rtl'>בגינות שיר הכין לפני מזבח, וקול מזמור ונבלים תקן.</p>
<p dir='rtl'>ויתן לחגים בכל שנה ושנה, הוד פאר וכבוד.<br><small>(י)</small> בהללו את שם קדשו, לפני בקר ירן משפט.</p>
<p dir='rtl'>גם יהוה העביר פשעו, וירם לעולם קרנו.<br><small>(יא)</small> ויתן לו חוק ממלכת, וכסאו הכין עד ירושלים.</p>
<p dir='rtl'>וּבַעֲבוּרוֹ עָמַד אַחֲרָיו, בֵּן מַשְׂכִּיל שׁוֹכֵן לָבֶטַח.</p>
<p dir='rtl'>שְׁלֹמֹה מלך בימי שלוה, ואל הניח לו מסביב.</p>
<p dir='rtl'>אשר הכין בית לשמו, ויצב לעד מקדש.</p>
<p dir='rtl'>מה חכמת בנעוריך, ותצף כיאר מוסר.</p>
<p dir='rtl'>ארץ כסית בחכמתך, ותקלס במרום שירה.</p>
<p dir='rtl'>בשיר משל חידה ומליצה, עמים הסערתה.</p>
<p dir='rtl'>נקראת בשם הנכבד, הנקרא על ישראל.<br><small>(יח)</small> ותצבר כברזל זהב, וכעפרת הרבית כסף.</p>
<p dir='rtl'>ותתן לנשים כסלך, ותמשילם בגויתך.</p>
<p dir='rtl'>ותתן מום בכבודך, ותחלל את יצועיך.<br><small>(כ)</small> להביא אף על צאצאיך, ואנחה על משכבך.</p>
<p dir='rtl'>לחלק העם לשני שבטים, ומאפרים ממלכת חמס.</p>
<p dir='rtl'>אבל אל לא יטוש חסד, ולא יפיל מדבריו ארצה.<br><small>(כב)</small> לא יכרית לבחיריו נין ונכד, וזרע אובהו לא ישמיד.</p>
<p dir='rtl'>ויתן ליעקב שארית, ולבית דוד ממנו שרש.<br><small>(כג)</small> וישכב שלמה מיושש, ויעזב אחריו מנון.</p>
<p dir='rtl'>רחב אולת וחסר בינה, רחבעם הפריע בעצתו עם.<br><small>(כד)</small> עד אשר קם, אל יהי לו זכר.<br><small>(כד)</small> ירבעם בן נבט, אשר חטא והחטיא את ישראל.</p>
<p dir='rtl'>ויתן לאפרים מכשול, להדיחם מאדמתם.<br><small>(כה)</small> ותגדל חטאתו מאד, ולכל רעה התמכר.</p>

---

<p dir='rtl'>עד אשר קם נביא כאש, ודבריו כתנור בוער.</p>
<p dir='rtl'>וישבר להם מטה לחם, ובקנאתו המעיטם.</p>
<p dir='rtl'>בדבר אל עצר שמים, ויורד שלוש אשות.</p>
<p dir='rtl'>מה נורא אתה אליהו, ואשר כמוך יתפאר.</p>
<p dir='rtl'>המקים גוע ממות, ומשאול כרצון יהוה.</p>
<p dir='rtl'>המוריד מלכים על שחת, ונכבדים ממטותם.</p>
<p dir='rtl'>המושח מלא תשלומות, ונביא תחליף תחתיך.</p>
<p dir='rtl'>השמע בסיני תוכחות, ובחורב משפטי נקם.</p>
<p dir='rtl'>הנלקח בסערה מעלה, ובגדודי אש שמים.</p>
<p dir='rtl'>הכתוב נכון לעת, להשבית אף לפני חרון אל.<br><small>(י)</small> להשיב לב אבות על בנים, ולהכין שבטי ישראל.</p>
<p dir='rtl'>אשרי ראך ומת, ואשריך כי חיה תחיה.</p>
<p dir='rtl'>אליהו שבאוצר נסתר, ונמלא רוחו אלישע.<br><small>(יב)</small> פי שנים אותות הרבה, ומופתים כל מוצא פיהו.</p>
<p dir='rtl'>מימיו לא זע מכל, ולא משל ברוחו כל בשר.<br><small>(יג)</small> כל דבר לא נפלא ממנו, ומתחתיו נברא בשרו.</p>
<p dir='rtl'>בחייו עשה נפלאות, ובמותו תמהי מעשה.</p>
<p dir='rtl'>בכל זאת לא שב העם, ולא חדלו מחטאתם.<br><small>(טו)</small> עד אשר נסחו מארצם, ויפוצו בכל הארץ.</p>
<p dir='rtl'>וישאר ליהודה מזער, ועוד לבית דוד קצין.<br><small>(טז)</small> ויש מהם עשו יושר, ויש מהם הפליאו מעל.</p>
<p dir='rtl'>יחזקיהו חזק עירו, בהטות אל תוכה מים.<br><small>(יז)</small> ויחצב כנחשת צורים, ויחסום הרים מקוה.</p>
<p dir='rtl'>בימיו עלה סנחריב, וישלח את רבשקה.<br><small>(יח)</small> ויט ידו על ציון, ויגדף אל בגאונו.</p>
<p dir='rtl'>אז נמוגו בגאון לבם, ויחילו כיולדה.</p>
<p dir='rtl'>ויקראו אל אל עליון, ויפרשו אליו כפים.</p>
<p dir='rtl'>ויך את מחנה אשור, ויהמם במגפה.</p>
<p dir='rtl'>כי עשה יחזקיהו את הטוב, ויחזק בדרכי דוד.<br><small>(כב)</small> [כאשר צוהו ישעיה הנביא, המהלל בנביאים.]</p>
<p dir='rtl'>[בימיו עמד השמש, ונוסף על חיי המלך.]</p>
<p dir='rtl'>ברוח גבורה חזה אחרית, וינחם אבלי ציון.</p>
<p dir='rtl'>עד עולם הגיד נהיות, ונסתרות לפני בואן.</p>

---

<p dir='rtl'>שם יאשיהו כקטורת סמים, וממלה מעשה רוקח.<br><small>(א)</small> בחך כדבש ימתיק זכרו, וכמזמור על משתה היין.</p>
<p dir='rtl'>כי נחל על משובתינו, וישבת תועבות הבל.</p>
<p dir='rtl'>ויתם אל אל לבו, ובימי חמס עשה חסד.</p>
<p dir='rtl'>לבד מדויד יחזקיהו, ויאשיהו כלם השחיטו.<br><small>(ד)</small> ויעזבו תורת עליון / מלכי יהודה, עד תמם.</p>
<p dir='rtl'>ויתן קרנם לאחור, וכבודם לגוי נבל נכרי.</p>
<p dir='rtl'>ויציתו קרית קדש, וישמו ארחתיה.<br><small>(ו)</small> ביד ירמיהו כי ענוהו, והוא מרחם נוצר נביא.</p>
<p dir='rtl'>לנתוש ולנתוץ ולהאביד להרוס, וכן לבנות לנטע ולהשגיב.</p>
<p dir='rtl'>וחזקאל ראה מראה, ויגד זני מרכבה.</p>
<p dir='rtl'>וגם הזכיר את איוב, ומכלכל כל דרכי צדק.</p>
<p dir='rtl'>וגם שנים עשר הנביאים, תהי עצמתם פרחת מתחתם.<br><small>(י)</small> אשר החלימו את יעקב, וישגבהו באמונת תקוה.</p>
<p dir='rtl'>[מה נהללה את זרבבל, והוא על יד ימין כחותם.]</p>
<p dir='rtl'>[גם יהושע בן יהוצדק, אשר במצוק הקימו מזבח.]<br><small>(יב)</small> וירימו היכל קדש, ומכונן לכבוד עולם.</p>
<p dir='rtl'>נחמיה יאדק זכרו, המקים את חרבתינו.<br><small>(יג)</small> וירפא את הריסתינו, ויצב דלתים ובריח.</p>
<p dir='rtl'>מעט נוצרו על הארץ כחנוך, וגם הוא נלקח פנים.</p>
<p dir='rtl'>כיוסף אם נולד גבר, וגם גויתו נפקדה.</p>
<p dir='rtl'>ושם ושת ואנוש נפקדו, ועל כל חי תפארת עמם.</p>

---

<p dir='rtl'>גְּדוֹל אֶחָיו וְתִפְאֶרֶת עַמּוֹ, שִׁמְעוֹן בֶּן יוֹחָנָן הַכֹּהֵן.<br><small>(א)</small> אֲשֶׁר בְּדוֹרוֹ נִפְקַד הַבָּיִת, וּבְיָמָיו חֻזַּק הֵיכָל.</p>
<p dir='rtl'>אֲשֶׁר בְּדוֹרוֹ נִכְרָה מִקְוֶה, וְשִׂיחַ כַּיָּם בַּהֲמוֹנוֹ.</p>
<p dir='rtl'>אֲשֶׁר בְּיָמָיו נִבְנָה קִיר / פִּנּוֹת, מָעוֹן, כְּהֵיכַל מֶלֶךְ.</p>
<p dir='rtl'>הַדּוֹאֵג לְעַמּוֹ מֵחֶתֶף, וּמְחַזֵּק עִירוֹ מִצָּר.</p>
<p dir='rtl'>מַה נֶהְדַּר בְּהַשְׁגִּיחוֹ מֵאֹהֶל, וּבְצֵאתוֹ מִבֵּית הַפָּרֹכֶת.</p>
<p dir='rtl'>כְּכוֹכָב אוֹר מִבֵּין עָבִים, וּכְיָרֵחַ מָלֵא בִּימֵי מוֹעֵד.</p>
<p dir='rtl'>כְּשֶׁמֶשׁ מְשַׁקֶּרֶת אֶל הֵיכַל הַמֶּלֶךְ, וּכְקֶשֶׁת נִרְאֲתָה בֶעָנָן.</p>
<p dir='rtl'>כְּנֵץ בַּעֲנָפוֹ בִּימֵי מוֹעֵד, וּכְשׁוֹשָׁן עַל יִבְלֵי מָיִם.<br><small>(ח)</small> כְּפֶרַח לְבָנוֹן בִּימֵי קָיִץ, וּכְאֵשׁ לְבוֹנָה עַל הַמִּנְחָה.</p>
<p dir='rtl'>כִּכְלִי זָהָב מְפֻתָּח וְאַנְטִיל, הַנֶּאֱחָז עַל אַבְנֵי חֵפֶץ.</p>
<p dir='rtl'>כְּזַיִת רַעֲנָן מָלֵא גַרְגַּר, וּכְעֵץ שָׁמֵן מְרַוֶּה עָנָף.</p>
<p dir='rtl'>בַּעֲטוֹתוֹ בִּגְדֵי כָבוֹד, וְהִתְלַבְּשׁוֹ בִּגְדֵי תִפְאָרֶת.<br><small>(יא)</small> בַּעֲלוֹתוֹ עַל מִזְבַּח הוֹד, וַיֶּהְדַּר עֲזֶרֶת מִקְדָּשׁ.</p>
<p dir='rtl'>בְּקַבְּלוֹ נְתָחִים מִיַּד אֶחָיו, וְהוּא נִצָּב עַל מַעֲרָכוֹת.<br><small>(יב)</small> סָבִיב לוֹ עֲטֶרֶת בָּנִים, כִּשְׁתִילֵי אֲרָזִים בַּלְּבָנוֹן.<br><small>(יב)</small> וַיַּקִּיפוּהוּ בְּעַרְבֵי נָחַל, כָּל-בְּנֵי אֲהַרֹן בִּכְבוֹדָם.</p>
<p dir='rtl'>וְאִשֵּׁי יְהֹוָה בְּיָדָם, נֶגֶד כָּל קְהַל יִשְׂרָאֵל.</p>
<p dir='rtl'>עַד כַּלּוֹתוֹ לְשָׁרֵת מִזְבֵּחַ, וּלְסַדֵּר מַעַרְכוֹת עֶלְיוֹן.</p>
<p dir='rtl'>אָז יָרִיעוּ בְנֵי אֲהַרֹן / הַכֹּהֲנִים, בַּחֲצֹצְרוֹת מִקְשֶׁה.</p>
<p dir='rtl'>וַיָּרִיעוּ וַיַּשְׁמִיעוּ קוֹל אַדִּיר, לְהַזְכִּיר לִפְנֵי עֶלְיוֹן.</p>
<p dir='rtl'>כָּל בָּשָׂר יַחְדָּו נִמְהָרוּ, וַיִּפְּלוּ עַל פְּנֵיהֶם אָרְצָה.<br><small>(יז)</small> לְהִשְׁתַּחֲוֹת לִפְנֵי עֶלְיוֹן, לִפְנֵי קְדוֹשׁ יִשְׂרָאֵל.</p>
<p dir='rtl'>וַיִּתֵּן הַשִּׁיר קוֹלוֹ, וְעַל הֲמּוֹן הֶעֱרִיכוּ נֵרוֹ.</p>
<p dir='rtl'>וַיָּרֹנּוּ כָּל עַם הָאָרֶץ, בִּתְפִלָּה לִפְנֵי רַחוּם.<br><small>(יט)</small> עַד כַּלּוֹתוֹ לְשָׁרֵת מִזְבֵּחַ, וּמִשְׁפָּטָיו הִגִּיעַ אֵלָיו.</p>
<p dir='rtl'>אָז יָרַד וְנָשָׂא יָדָיו, עַל כָּל קְהַל יִשְׂרָאֵל.<br><small>(כ)</small> וּבִרְכַּת יְהֹוָה בִּשְׂפָתָיו, וּבְשֵׁם יְהֹוָה הִתְפָּאֵר.</p>
<p dir='rtl'>וַיִּשְׁנוּ לִנְפּוֹל שֵׁנִית, בְּרָכוֹת לָקַחַת מִפָּנָיו.</p>
<p dir='rtl'>עַתָּה בָּרְכוּ נָא, אֶת יְהֹוָה אֱלֹהֵי יִשְׂרָאֵל.<br><small>(כב)</small> הַמַּפְלִיא לַעֲשׂוֹת בָּאָרֶץ, הַמְגַדֵּל אָדָם מֵרֶחֶם וַיַּעֲשֵׂהוּ בִּרְצוֹנוֹ.</p>
<p dir='rtl'>יִתֵּן לָכֶם חָכְמַת לֵבָב, וִיהִי שָׁלוֹם בֵּינֵיכֶם.</p>
<p dir='rtl'>יֵאָמֵן עִם שִׁמְעוֹן חַסְדּוֹ, וְיָקֶם לוֹ בְּרִית פִּינְחָס.<br><small>(כד)</small> אֲשֶׁר לֹא יִכָּרֵת לוֹ, וּלְזַרְעוֹ כִּימֵי שָׁמָיִם.</p>
<p dir='rtl'>בִּשְׁנֵי גוֹיִם קָצָה נַפְשִׁי, וְהַשְּׁלִישִׁית אִינֶנּוּ עָם.</p>
<p dir='rtl'>יוֹשְׁבֵי שֵׂעִיר וּפְלֶשֶׁת, וְגוֹי נָבָל הַדָּר בִּשְׁכֶם.</p>
<p dir='rtl'>מוּסַר שֵׂכֶל וּמוֹשֵׁל אוֹפַנִּים, לְשִׁמְעוֹן בֶּן יֵשׁוּעַ, בֶּן אֶלְעָזָר בֶּן סִירָא.<br><small>(כז)</small> אֲשֶׁר נִיבַּע בִּפְתוֹר לְבָן, וַאֲשֶׁר הִבִּיעַ בִּתְבוּנוֹת.</p>
<p dir='rtl'>אַשְׁרֵי אִישׁ בְּאֵלֶּה יֶהְגֶּה, וְנוֹתֵן עַל לִבּוֹ יֶחְכָּם.</p>
<p dir='rtl'>אֲהַלְלֶךָּ אֱלֹהֵי יִשְׁעִי, אוֹדְךָ אֱלֹהֵי אָבִי.<br><small>(א)</small> אֲסַפְּרָה שִׁמְךָ מָעוֹז חַיַּי, כִּי פָדִיתָ מִמָּוֶת נַפְשִׁי.</p>
<p dir='rtl'>חָשַׂכְתָּ בְשָׂרִי מִשַּׁחַת, וּמִיַּד שְׁאוֹל הִצַּלְתָּ רַגְלִי.<br><small>(ב)</small> פִּצִּיתַנִי מִדִּבַּת עָם, מִשּׁוֹט דִּבַּת לָשׁוֹן וּמִשְּׂפַת שָׂטֵי כָזָב.<br><small>(ב)</small> נֶגֶד קָמַי הָיִיתָה לִּי, עֲזַרְתַּנִי כְּרוֹב חַסְדֶּךָ.</p>
<p dir='rtl'>מִמּוֹקֵש צוֹפֵי צַלְעִי, וּמִּיַד מְבַקְשֵׁי נַפְשִׁי.<br><small>(ג)</small> מֵרַבּוֹת צָרוֹת הוֹשַׁעְתָּנִי, וּמִמְּצוּקוֹת שַׁלְהֶבֶת מִסָּבִיב.</p>
<p dir='rtl'>מְכַבּוֹת אֵשׁ לְאֵין פֶּחָה, מֵרֶחֶם תְּהוֹם לְאִמִּי.</p>
<p dir='rtl'>מִשִׂפְתֵי זִמָּה וְטֹפְלֵי שֶׁקֶר, וְחִצֵּי לְשוֹן מִרְמָה.</p>
<p dir='rtl'>וַתִּגַּע לַמָּוֶת נַפְשִׁי, וְחַיָּתִי לִשְׁאוֹל תַּחְתִּיּוֹת.</p>
<p dir='rtl'>וָאֶפְנֶה סָבִיב וְאֵין עוֹזֵר לִי, וַאֲצַפֶּה סוֹמֵךְ וְאָיִן.</p>
<p dir='rtl'>וָאֶזְכְּרָה אֶת רַחֲמֵי יְהֹוָה, וַחֲסָדָיו אֲשֶׁר מֵעוֹלָם.<br><small>(ח)</small> הַמַּצִּיל אֶת חוֹסֵי בוֹ, וַיִּגְאָלֵם מִכָּל רָע.</p>
<p dir='rtl'>וְאָרִים מֵאֶרֶץ קוֹלִי, וּמִּשַּׁעֲרֵי שְׁאוֹל שִׁוַּעְתִּי.</p>
<p dir='rtl'>וַאֲרוֹמֵם: יְהֹוָה אָבִי אַתָּה! כִּי אַתָּה גִּבּוֹר יִשְׁעִי.<br><small>(י)</small> אַל תַּרְפֵּנִי בְּיוֹם צָרָה, בּיוֹם שׁוֹאָה וּמְשׁוֹאָה.</p>
<p dir='rtl'>אֲהַלְלָה שִׁמְךָ תָּמִיד, וְאֶזְכָּרְךָ בִּתְפִלָּה.<br><small>(יא)</small> אָז שָׁמַע קוֹלִי יְהֹוָה, וַיַּאֲזִין אֶל תַּחֲנוּנָי.</p>
<p dir='rtl'>וַיִּפְדֵּנִי מִכָּל רָע, וַיְמַלְּטֵנִי בְּיוֹם צָרָה.<br><small>(יב)</small> עַל כֵּן הוֹדֵיתִי וַאֲהַלְלָה, וַאֲבָרְכָה אֶת שֵׁם יְהֹוָה.<br>הוֹדוּ לַיהֹוָה כִּי טוֹב, כִּי לְעוֹלָם חַסְדּוֹ.<br>הוֹדוּ לְאֵל הַתִּשְׁבָּחוֹת, כִּי לְעוֹלָם חַסְדּוֹ.<br>הוֹדוּ לְשׁוֹמֵר יִשְׂרָאֵל, כִּי לְעוֹלָם חַסְדּוֹ.<br>הוֹדוּ לְיוֹצֵר הַכֹּל, כִּי לְעוֹלָם חַסְדּוֹ.<br>הוֹדוּ לְגוֹאֵל יִשְׂרָאֵל, כִּי לְעוֹלָם חַסְדּוֹ.<br>הוֹדוּ לִמְקַבֵּץ נִדְחֵי יִשְׂרָאֵל, כִּי לְעוֹלָם חַסְדּוֹ.<br>הוֹדוּ לְבוֹנֶה עִירוֹ וּמִקְדָּשׁוֹ, כִּי לְעוֹלָם חַסְדּוֹ.<br>הוֹדוּ לַמַּצְמִיחַ קֶרֶן לְבֵית דָּוִד, כִּי לְעוֹלָם חַסְדּוֹ.<br>הוֹדוּ לְבוֹחֵר בִּבְנֵי צָדוֹק לְכֹהֵן, כִּי לְעוֹלָם חַסְדּוֹ.<br>הוֹדוּ לְמָגֵן אַבְרָהָם, כִּי לְעוֹלָם חַסְדּוֹ.<br>הוֹדוּ לְצוּר יִצְחָק, כִּי לְעוֹלָם חַסְדּוֹ.<br>הוֹדוּ לְאַבִּיר יַעֲקֹב, כִּי לְעוֹלָם חַסְדּוֹ.<br>הוֹדוּ לְבוֹחֵר בְּצִיּוֹן, כִּי לְעוֹלָם חַסְדּוֹ.<br>הוֹדוּ לְמֶלֶךְ מַלְכֵי מְלָכִים, כִּי לְעוֹלָם חַסְדּוֹ.<br>וַיָּרֶם קֶרֶן לְעַמּוֹ, תְּהִלָּה לְכָל חֲסִידָיו, לִבְנֵי יִשְׂרָאֵל עַם קְרוֹבוֹ, הַלְלוּ-יָהּ.</p>
<p dir='rtl'>אֲנִי נַעַר הָיִיתִי [וָאוֹהַב חָכְמָה], וְחָפַצְתִּי בָהּ וּבִקַּשְׁתִיהָ.<br><small>(יג)</small> בַּאֲמִתָּהּ דָּרְכָה רַגְלִי, אֲדֹנָי מִנְּעוּרַי חָכְמָה לָמַדְתִּי.</p>
<p dir='rtl'>וָאֶתְפַּלֵּל תְּפִלָּה בִּנְעֻרוֹתָי, וְהַרְבֵּה מָצָאתִי דֵעָה.</p>
<p dir='rtl'></p>
<p dir='rtl'></p>
<p dir='rtl'>עֻלָּהּ הָיָה לִי לְכָבוֹד, וְלִמְלַמְּדַי אֶתֵּן הוֹדָאָה.</p>
<p dir='rtl'>חָשַׁבְתִּי לְהִיטֶיב [דַּרְכִּי], וְלֹא אַהֲפֹךְ כִּי אֶמְצָאֶנּוּ.</p>
<p dir='rtl'>חַשְׁקָה נַפְשִׁי בָּהּ, וּפָנַי לֹא אַהֲפֹך מִמֶּנָּה.</p>
<p dir='rtl'>נַפְשִׁי נָתַתִּי אַחֲרֶיהָ, וּלְנֵצַח נְצָחִים לֹא אַטֶּה מִמֶּנָּה.<br><small>(כ)</small> וּבְטָהֳרָה מְצָאתִיהָ, וְלֵב קָנִיתִי לָהּ מִתְּחִלָּתָהּ.</p>
<p dir='rtl'>מֵעַי יֵחַמּוּ כַּתַּנּוּר לְהַבִּיט בָּהּ, בַּעֲבוּר כֵּן לֹא אֶעֶזְבֶנָּה.</p>
<p dir='rtl'>נָתַן יְהֹוָה לִי שְׂכַר שִׂפְתוֹתָי, בַּעֲבוּר כֵּן קְנִיתִיהָ קִנְיָן טוֹב.</p>
<p dir='rtl'>פְּנוּ אֵלַי סְכָלִים, וְלִינוּ בְּבֵית מִדְרָשִׁי.</p>
<p dir='rtl'>עַד מָתַי תַחְסְרוּן מִן אֵלּוּ וְאֵלּוּ, וְנַפְשְׁכֶם צְמֵאָה מְאֹד תִּהְיֶה.</p>
<p dir='rtl'>פִּי פָתַחְתִי וְדִבַּרְתִּי בָהּ, קְנוּ לָכֶם חָכְמָה בְּלֹא כָסֶף.</p>
<p dir='rtl'>וְצַוְּארֵיכֶם בְּעֻלָּהּ הָבִיאוּ, וּמַשָּׂאָהּ תִּשָּׂא נַפְשְׁכֶם.<br><small>(כו)</small> קְרוּבָה הִיא לִמְבַקְשֶׁיהָ, וְנוֹתֵן נַפְשׁוֹ מוֹצֵא אֹתָהּ.</p>
<p dir='rtl'>רְאוּ בְעֵינֵיכֶם כִּי קָטֹן הָיִיתִי, וְעָמַדְתִּי בָהּ וּמְצָאתִיהָ.</p>
<p dir='rtl'>רַבִּים שָׁמְעוּ לִמּוּדִי בִּנְעֻרוֹתָי, וְכֶסֶף וְזָהָב תִּקְנוּ בִי.</p>
<p dir='rtl'>תִּשְׂמַח נַפְשִׁי בְּשֵׂיבָתִי, וְלֹא תֵבוֹשוּ בְּשִׁירָתִי.</p>
<p dir='rtl'>מַעֲשֵׂיכֶם עֲשׂוּ בִצְדָקָה, וְהוּא נוֹתֵן לָכֶם שְׂכַרְכֶם בְּעִתּוֹ.<br><small>(ל)</small> בָּרוּךְ יְהֹוָה לְעוֹלָם, וּמְשֻׁבָּח שְׁמוֹ לְדֹר וָדֹר.</p>
<p dir='rtl'>עַד הֵנָּה דִּבְרֵי שִׁמְעוֹן / בֶּן יֵשׁוּעַ שֶׁנִּקְרָא בֶּן סִירָא.</p>
<p dir='rtl'>חָכְמַת שִׁמְעוֹן בֶּן יֵשׁוּעַ / בֶּן אֶלְעָזָר בֶּן סִירָא.</p>
<p dir='rtl'>יְהִי שֵׁם יְהֹוָה מְבֹרָךְ / מִעַתָּה וְעַד עוֹלָם.</p>