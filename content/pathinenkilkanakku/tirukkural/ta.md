
<h1>திருக்குறள்</h1>
<h2>அறத்துப்பால்</h2>
<h3>கடவுள் வாழ்த்து</h3>
<h4>கடவுள் வாழ்த்து</h4>
<p>
அகர முதல எழுத்தெல்லாம் ஆதி<br/>
பகவன் முதற்றே உலகு.<br/>
கற்றதனால் ஆய பயனென்கொல் வாலறிவன்<br/>
நற்றாள் தொழாஅர் எனின்.<br/>
மலர்மிசை ஏகினான் மாணடி சேர்ந்தார்<br/>
நிலமிசை நீடுவாழ் வார்.<br/>
வேண்டுதல் வேண்டாமை இலானடி சேர்ந்தார்க்கு<br/>
யாண்டும் இடும்பை இல.<br/>
இருள்சேர் இருவினையும் சேரா இறைவன்<br/>
பொருள்சேர் புகழ்புரிந்தார் மாட்டு.<br/>
பொறிவாயில் ஐந்தவித்தான் பொய்தீர் ஒழுக்க<br/>
நெறிநின்றார் நீடுவாழ் வார்.<br/>
தனக்குவமை இல்லாதான் தாள்சேர்ந்தார்க் கல்லால்<br/>
மனக்கவலை மாற்றல் அரிது.<br/>
அறவாழி அந்தணன் தாள்சேர்ந்தார்க் கல்லால்<br/>
பிறவாழி நீந்தல் அரிது.<br/>
கோளில் பொறியின் குணமிலவே எண்குணத்தான்<br/>
தாளை வணங்காத் தலை.<br/>
பிறவிப் பெருங்கடல் நீந்துவர் நீந்தார்<br/>
இறைவன் அடிசேரா தார்.
</p>
<h4>வான்சிறப்பு</h4>
<p>
வான்நின்று உலகம் வழங்கி வருதலால்<br/>
தான்அமிழ்தம் என்றுணரற் பாற்று.<br/>
துப்பார்க்குத் துப்பாய துப்பாக்கித் துப்பார்க்குத்<br/>
துப்பாய தூஉம் மழை.<br/>
விண்இன்று பொய்ப்பின் விரிநீர் வியனுலகத்து<br/>
உள்நின்று உடற்றும் பசி.<br/>
ஏரின் உழாஅர் உழவர் புயல்என்னும்<br/>
வாரி வளங்குன்றிக் கால்.<br/>
கெடுப்பதூஉம் கெட்டார்க்குச் சார்வாய்மற் றாங்கே<br/>
எடுப்பதூஉம் எல்லாம் மழை.<br/>
விசும்பின் துளிவீழின் அல்லால்மற் றாங்கே<br/>
பசும்புல் தலைகாண்பு அரிது.<br/>
நெடுங்கடலும் தன்நீர்மை குன்றும் தடிந்தெழிலி<br/>
தான்நல்கா தாகி விடின்.<br/>
சிறப்பொடு பூசனை செல்லாது வானம்<br/>
வறக்குமேல் வானோர்க்கும் ஈண்டு.<br/>
தானம் தவம்இரண்டும் தங்கா வியன்உலகம்<br/>
வானம் வழங்கா தெனின்.<br/>
நீர்இன்று அமையாது உலகெனின் யார்யார்க்கும்<br/>
வான்இன்று அமையாது ஒழுக்கு.
</p>
<h4>நீத்தார் பெருமை</h4>
<p>
ஒழுக்கத்து நீத்தார் பெருமை விழுப்பத்து<br/>
வேண்டும் பனுவல் துணிவு.<br/>
துறந்தார் பெருமை துணைக்கூறின் வையத்து<br/>
இறந்தாரை எண்ணிக்கொண் டற்று.<br/>
இருமை வகைதெரிந்து ஈண்டுஅறம் பூண்டார்<br/>
பெருமை பிறங்கிற்று உலகு.<br/>
உரனென்னும் தோட்டியான் ஓரைந்தும் காப்பான்<br/>
வரனென்னும் வைப்பிற்கோர் வித்து.<br/>
ஐந்தவித்தான் ஆற்றல் அகல்விசும்பு ளார்கோமான்<br/>
இந்திரனே சாலுங் கரி.<br/>
செயற்கரிய செய்வார் பெரியர் சிறியர்<br/>
செயற்கரிய செய்கலா தார்.<br/>
சுவைஒளி ஊறுஓசை நாற்றமென ஐந்தின்<br/>
வகைதெரிவான் கட்டே உலகு.<br/>
நிறைமொழி மாந்தர் பெருமை நிலத்து<br/>
மறைமொழி காட்டி விடும்.<br/>
குணமென்னும் குன்றேறி நின்றார் வெகுளி<br/>
கணமேயும் காத்தல் அரிது.<br/>
அந்தணர் என்போர் அறவோர்மற் றெவ்வுயிர் க்கும்<br/>
செந்தண்மை பூண்டொழுக லான்.
</p>
<h4>அறன்வலியுறுத்தல்</h4>
<p>
சிறப்பு ஈனும் செல்வமும் ஈனும் அறத்தினூஉங்கு<br/>
ஆக்கம் எவனோ உயிர்க்கு.<br/>
அறத்தினூஉங்கு ஆக்கமும் இல்லை அதனை<br/>
மறத்தலின் ஊங்கில்லை கேடு.<br/>
ஒல்லும் வகையான் அறவினை ஓவாதே<br/>
செல்லும்வாய் எல்லாஞ் செயல்.<br/>
மனத்துக்கண் மாசிலன் ஆதல் அனைத்து அறன்<br/>
ஆகுல நீர பிற.<br/>
அழுக்காறு அவாவெகுளி இன்னாச்சொல் நான்கும்<br/>
இழுக்கா இயன்றது அறம்.<br/>
அன்றறிவாம் என்னாது அறஞ்செய்க மற்றது<br/>
பொன்றுங்கால் பொன்றாத் துணை.<br/>
அறத்தாறு இதுவென வேண்டா சிவிகை<br/>
பொறுத்தானோடு ஊர்ந்தான் இடை.<br/>
வீழ்நாள் படாஅமை நன்றாற்றின் அஃதொருவன்<br/>
வாழ்நாள் வழியடைக்கும் கல்.<br/>
அறத்தான் வருவதே இன்பம் மற் றெல்லாம்<br/>
புறத்த புகழும் இல.<br/>
செயற்பால தோரும் அறனே ஒருவற்கு<br/>
உயற்பால தோரும் பழி.
</p>
<h3>இல்லறவியல்</h3>
<h4>இல்வாழ்க்கை</h4>
<p>
இல்வாழ்வான் என்பான் இயல்புடைய மூவர்க்கும்<br/>
நல்லாற்றின் நின்ற துணை.<br/>
துறந்தார்க்கும் துவ்வாதவர்க்கும் இறந்தார்க்கும்<br/>
இல்வாழ்வான் என்பான் துணை.<br/>
தென்புலத்தார் தெய்வம் விருந்தொக்கல் தானென்றாங்கு<br/>
ஐம்புலத்தாறு ஓம்பல் தலை.<br/>
பழியஞ்சிப் பாத்தூண் உடைத்தாயின் வாழ்க்கை<br/>
வழியெஞ்சல் எஞ்ஞான்றும் இல்.<br/>
அன்பும் அறனும் உடைத்தாயின் இல்வாழ்க்கை<br/>
பண்பும் பயனும் அது.<br/>
அறத்தாற்றின் இல்வாழ்க்கை ஆற்றின் புறத்தாற்றில்<br/>
போஒய்ப் பெறுவ தெவன்?<br/>
இயல்பினான் இல்வாழ்க்கை வாழ்பவன் என்பான்<br/>
முயல்வாருள் எல்லாம் தலை.<br/>
ஆற்றின் ஒழுக் கி அறனிழுக்கா இல்வாழ் க்கை<br/>
நோற்பாரின் நோன்மை உடைத்து.<br/>
அறன் எனப் பட்டதே இல்வாழ்க்கை அஃதும்<br/>
பிறன்பழிப்ப தில்லாயின் நன்று.<br/>
வையத்துள் வாழ்வாங்கு வாழ்பவன் வான்உநற்யும்<br/>
தெய்வத்துள் வைக்கப் படும்.
</p>
<h4>வாழ்க்கைத் துணைநலம்</h4>
<p>
மனைக்தக்க மாண்புடையள் ஆகித்தற் கொண்டான்<br/>
வளத்தக்காள் வாழ்க்கைத் துணை.<br/>
மனைமாட்சி இல்லாள்கண் இல்லாயின் வாழ்க்கை<br/>
எனைமாட்சித் தாயினும் இல்.<br/>
இல்லதென் இல்லவள் மாண்பானால் உள்ளதென்<br/>
இல்லவள் மாணாக் கடை?<br/>
பெண்ணின் பெருந்தக்க யாவுள கற்பென்னும்<br/>
திண்மைஉண் டாகப் பெறின்.<br/>
தெய்வம் தொழாஅள் கொழுநன் தொழுதெழுவாள்<br/>
பெய்யெனப் பெய்யும் மழை.<br/>
தற்காத்துத் தற்கொண்டாற் பேணித் தகைசான்ற<br/>
சொற்காத்துச் சோர்விலாள் பெண்.<br/>
சிறைகாக்கும் காப்பெவன் செய்யும் மகளிர்<br/>
நிறைகாக்கும் காப்பே தலை.<br/>
பெற்றாற் பெறின்பெறுவர் பெண்டிர் பெருஞ்சிறப்புப்<br/>
புத்தேளிர் வாழும் உலகு.<br/>
புகழ்புரிந்த இல்லிலோர்க்கு இல்லை இகழ்வார்முன்<br/>
ஏறுபோல் பீடு நடை.<br/>
மங்கலம் என்ப மனைமாட்சி மற்று அதன்<br/>
நன்கலம் நன்மக்கட் பேறு.
</p>
<h4>புதல்வரைப் பெறுதல்</h4>
<p>
பெறுமவற்றுள் யாமறிவது இல்லை அறிவறிந்த<br/>
மக்கட்பேறு அல்ல பிற.<br/>
எழுபிறப்பும் தீயவை தீண்டா பழிபிறங்காப்<br/>
பண்புடை மக்கட் பெறின்.<br/>
தம்பொருள் என்பதம் மக்கள் அவர்பொருள்<br/>
தம்தம் வினையான் வரும்.<br/>
அமிழ்தினும் ஆற்ற இனிதேதம் மக்கள்<br/>
சிறுகை அளாவிய கூழ்.<br/>
மக்கள்மெய் தீண்டல் உடற்கின்பம் மற்று அவர்<br/>
சொற்கேட்டல் இன்பம் செவிக்கு.<br/>
குழல் இனிது யாழ்இனிது என்பதம் மக்கள்<br/>
மழலைச்சொல் கேளா தவர்.<br/>
தந்தை மகற்காற்று நன்றி அவையத்து<br/>
முந்தி இருப்பச் செயல்.<br/>
தம்மின்தம் மக்கள் அறிவுடைமை மாநிலத்து<br/>
மன்னுயிர்க் கெல்லாம் இனிது.<br/>
ஈன்ற பொழுதின் பெரிதுவக்கும் தன்மகனைச்<br/>
சான்றோன் எனக்கேட்ட தாய்.<br/>
மகன்தந்தைக்கு ஆற்றும் உதவி இவன்தந்தை<br/>
என்நோற்றான் கொல் எனும் சொல்.
</p>
<h4>அன்புடைமை</h4>
<p>
அன்பிற்கும் உண்டோ அடைக்குந்தாழ் ஆர்வலர்<br/>
புன்கணீர் பூசல் தரும்.<br/>
அன்பிலார் எல்லாம் தமக்குரியர் அன்புடையார்<br/>
என்பும் உரியர் பிறர்க்கு.<br/>
அன்போடு இயைந்த வழக்கென்ப ஆருயிர்க்கு<br/>
என்போடு இயைந்த தொடர்பு.<br/>
அன்பு ஈனும் ஆர்வம் உடைமை அதுஈனும்<br/>
நண்பு என்னும் நாடாச் சிறப்பு.<br/>
அன்புற்று அமர்ந்த வழக்கென்ப வையகத்து<br/>
இன்புற்றார் எய்தும் சிறப்பு.<br/>
அறத்திற்கே அன்புசார் பென்ப அறியார்<br/>
மறத்திற்கும் அஃதே துணை.<br/>
என்பி லதனை வெயில்போலக் காயுமே<br/>
அன்பி லதனை அறம்.<br/>
அன்பகத் தில்லா உயிர்வாழ்க்கை வன்பாற்கண்<br/>
வற்றல் மரந்தளிர்த் தற்று.<br/>
புறத்துறுப் பெல்லாம் எவன்செய்பு ம் யாக்கை<br/>
அகத்துறுப்பு அன்பி லவர்க்கு.<br/>
அன்பின் வழியது உயிர்நிலை அஃதிலார்க்கு<br/>
என்புதோல் போர்த்த உடம்பு.
</p>
<h4>விருந்தோம்பல்</h4>
<p>
இருந்தோம்பி இல்வாழ்வ தெல்லாம் விருந்தோம்பி<br/>
வேளாண்மை செய்தற் பொருட்டு.<br/>
விருந்து புறத்ததாத் தானுண்டல் சாவா<br/>
மருந்தெனினும் வேண் டற்பாற் றன்று.<br/>
வருவிருந்து வைகலும் ஓம்புவான் வாழ்க்கை<br/>
பருவந்து பாழ்படுதல் இன்று.<br/>
அகனமர்ந்து செய்யாள் உறையும் முகனமர்ந்து<br/>
நல்விருந்து ஓம்புவான் இல்.<br/>
வித்தும் இடல்வேண்டும் கொல்லோ விருந்தோம்பி<br/>
மிச்சில் மிசைவான் புலம்.<br/>
செல்விருந்து ஓம்பி வருவிருந்து பார்த்திருப்பான்<br/>
நல்வருந்து வானத் தவர்க்கு.<br/>
இனைத்துணைத் தென்பதொன் றில்லை விருந்தின்<br/>
துணைத்துணை வேள்விப் பயன்.<br/>
பரிந்தோம்பிப் பற்றற்றேம் என்பர் விருந்தோம்பி<br/>
வேள்வி தலைப்படா தார்.<br/>
உடைமையுள் இன்மை விருந்தோம்பல் ஓம்பா<br/>
மடமை மடவார்கண் உண்டு.<br/>
மோப்பக் குழையும் அனிச்சம் முகந்திரிந்து<br/>
நோக்கக் குநழ்யும் விருந்து.
</p>
<h4>இனியவைகூறல்</h4>
<p>
இன்சொலால் ஈரம் அளைஇப் படிறுஇலவாம்<br/>
செம்பொருள் கண்டார்வாய்ச் சொல்.<br/>
அகன்அமர்ந்து ஈதலின் நன்றே முகனமர்ந்து<br/>
இன்சொலன் ஆகப் பெறின்.<br/>
முகத்தான் அமர்ந் துஇனிது நோக்கி அகத்தானாம்<br/>
இன்சொ லினதே அறம்.<br/>
துன்புறூஉம் துவ்வாமை இல்லாகும் யார்மாட்டும்<br/>
இன்புறூஉம் இன்சொ லவர்க்கு.<br/>
பணிவுடையன் இன்சொலன் ஆதல் ஒருவற்கு<br/>
அணியல்ல மற்றுப் பிற.<br/>
அல்லவை தேய அறம்பெருகும் நல்லவை<br/>
நாடி இனிய சொலின்.<br/>
நயன் ஈன்று நன்றி பயக்கும் பயன்ஈன்று<br/>
பண்பின் தலைப்பிரியாச் சொல்.<br/>
சிறுமையுவு நீங்கிய இன்சொல் மறுமையும்<br/>
இம்மையும் இன்பம் தரும்.<br/>
இன்சொல் இனிதீன்றல் காண்பான் எவன்கொலோ<br/>
வன்சொல் வழங்கு வது?<br/>
இனிய உளவாக இன்னாத கூறல்<br/>
கனிஇருப்பக் காய்கவர்ந் தற்று.
</p>
<h4>செய்ந்நன்றி அறிதல்</h4>
<p>
செய்யாமல் செய்த உதவிக்கு வையகமும்<br/>
வானகமும் ஆற்றல் அரிது.<br/>
காலத்தி னாற்செய்த நன்றி சிறிதெனினும்<br/>
ஞாலத்தின் மாணப் பெரிது.<br/>
பயன்தூக்கார் செய்த உதவி நயன்தூக்கின்<br/>
நன்மை கடலின் பெரிது.<br/>
தினைத்துணை நன்றி செயினும் பனைத்துணையாக்<br/>
கொள்வர் பயன்தெரி வார்.<br/>
உதவி வரைத்தன்று உதவி உதவி<br/>
செயப்பட்டார் சால்பின் வரைத்து.<br/>
மறவற்க மாசற்றார் கேண்மை துறவற்க<br/>
துன்பத்துள் துப்பாயார் நட்பு.<br/>
எழுமை எழுபிறப்பும் உள்ளுவர் தங்கண்<br/>
விழுமந் துடைத்தவர் நட்பு.<br/>
நன்றி மறப்பது நன்றன்று நன்றல்லது<br/>
அன்றே மறப்பது நன்று.<br/>
கொன்றன்ன இன்னா செயினும் அவர்செய்த<br/>
ஒன்றுநன்று உள்ளக் கெடும்.<br/>
எந்நன்றி கொன்றார்க்கும் உய்வுண்டாம் உய்வில்லை<br/>
செய்ந்நன்றி கொன்ற மகற்கு.
</p>
<h4>நடுவு நிலைமை</h4>
<p>
தகுதி எனவொன்று நன்றே பகுதியால்<br/>
பாற்பட்டு ஒழுகப் பெறின்.<br/>
செப்பம் உடையவன் ஆக்கஞ் சிதைவின்றி<br/>
எச்சத்திற் கேமாப்பு உடைத்து.<br/>
நன்றே தரினும் நடுவிகந்தாம் ஆக்கத்தை<br/>
அன்றே யொழிய விடல்.<br/>
தக்கார் தகவிலர் என்பது அவரவர்<br/>
எச்சத்தாற் காணப்ப படும்.<br/>
கேடும் பெருக்கமும் இல்லல்ல நெஞ்சத்துக்<br/>
கோடாமை சான்றோர்க் கணி.<br/>
கெடுவல்யான் என்பது அறிகதன் நெஞ்சம்<br/>
நடுவொரீஇ அல்ல செயின்.<br/>
கெடுவாக வையாது உலகம் நடுவாக<br/>
நன்றிக்கண் தங்கியான் தாழ்வு.<br/>
சமன்செய்து சீர்தூக்குங் கோல்போல் அமைந்தொருபால்<br/>
கோடாமை சான்றோர்க் கணி.<br/>
சொற்கோட்டம் இல்லது செப்பம் ஒருதலையா<br/>
உட்கோட்டம் இன்மை பெறின்.<br/>
வாணிகம் செய்வார்க்கு வாணிகம் பேணிப்<br/>
பிறவும் தமபோல் செயின்.
</p>
<h4>அடக்கமுடைமை</h4>
<p>
அடக்கம் அமரருள் உய்க்கும் அடங்காமை<br/>
ஆரிருள் உய்த்து விடும்.<br/>
காக்க பொருளா அடக்கத்தை ஆக்கம்<br/>
அதனினூஉங் கில்லை உயிர்க்கு.<br/>
செறிவறிந்து சீர்மை பயக்கும் அறிவறிந்து<br/>
ஆற்றின் அடங்கப் பெறின்.<br/>
நிலையின் திரியாது அடங்கியான் தோற்றம்<br/>
மலையினும் மாணப் பெரிது.<br/>
எல்லார்க்கும் நன்றாம் பணிதல் அவருள்ளும்<br/>
செல்வர்க்கே செல்வம் தகைத்து.<br/>
ஒருநம்யுள் ஆமைபோல் ஐந்தடக்கல் ஆற்றின்<br/>
எழுநம்யும் ஏமாப் புடைத்து.<br/>
யாகாவா ராயினும் நாகாக்க காவாக்கால்<br/>
சோகாப்பர் சொல்லிழுக்குப் பட்டு.<br/>
ஒன்றானுந் தீச்சொல் பொருட்பயன் உண்டாயின்<br/>
நன்றாகா தாகி விடும்.<br/>
தீயினாற் சுட்டபுண் உள்ளாறும் ஆறாதே<br/>
நாவினாற் சுட்ட வடு.<br/>
கதங்காத்துக் கற்றடங்கல் ஆற்றுவான் செவ்வி<br/>
அறம்பார்க்கும் ஆற்றின் நுழைந்து.
</p>
<h4>ஒழுக்கமுடைமை</h4>
<p>
ஒழுக்கம் விழுப்பந் தரலான் ஒழுக்கம்<br/>
உயிரினும் ஓம்பப் படும்.<br/>
பரிந்தோம்பிக் காக்க ஒழுக்கம் தெரிந்தோம்பித்<br/>
தேரினும் அஃதே துணை.<br/>
ஒழுக்கம் உடைமை குடிமை இழுக்கம்<br/>
இழிந்த பிறப்பாய் விடும்.<br/>
மறப்பினும் ஓத்துக் கொளலாகும் பார் ப்பான்<br/>
பிறப்பொழுக்கங் குன்றக் கெடும்.<br/>
அழுக்கா றுடையான்கண் ஆக்கம்போன்று இல்லை<br/>
ஒழுக்க மிலான்கண் உயர்வு.<br/>
ஒழுக்கத்தின் ஒல்கார் உரவோர் இழுக்கத்தின்<br/>
ஏதம் படுபாக் கறிந்து.<br/>
ஒழுக்கத்தின் எய்துவர் மேன்மை இழுக்கத்தின்<br/>
எய்துவர் எய்தாப் பழி.<br/>
நன்றிக்கு வித்தாகும் நல்லொழுக்கம் தீயொழுக்கம்<br/>
என்றும் இடும்பை தரும்.<br/>
ஒழுக்க முடையவர்க்கு ஒல்லாவே தீய<br/>
வழுக்கியும் வாயாற் சொலல்.<br/>
உலகத்தோடு ஒட்ட ஒழுகல் பலகற்றும்<br/>
கல்லார் அறிவிலா தார்.
</p>
<h4>பிறனில் விழையாமை</h4>
<p>
பிறன்பொருளாள் பெட்டொழுகும் பேதைமை ஞாலத்து<br/>
அறம்பொருள் கண்டார்கண் இல்.<br/>
அறன்கடை நின்றாருள் எல்லாம் பிறன்கடை<br/>
நின்றாரின் பேதையார் இல்.<br/>
விளிந்தா஡஢ன் வேறல்லர் மன்ற தெளிந்தாரில்<br/>
தீமை புரிந்து ஒழுகு வார்.<br/>
எனைத்துணையர் ஆயினும் என்னாம் தினைத்துணையும்<br/>
தேரான் பிறனில் புகல்.<br/>
எளிதென இல்லிறப்பான் எய்துமெஞ் ஞான்றும்<br/>
விளியாது நிற்கும் பழி.<br/>
பகைபாவம் அச்சம் பழியென நான்கும்<br/>
இகவாவாம் இல்லிறப்பான் கண்.<br/>
அறனியலான் இல்வாழ்வான் என்பான் பிறனியலாள்<br/>
பெண்மை நயவா தவன்.<br/>
பிறன்மனை நோக்காத பேராண்மை சான்றோர்க்கு<br/>
அறனொன்றோ ஆன்ற வொழுக்கு.<br/>
நலக்குரியார் யாரெனின் நாமநீர் வைப்பின்<br/>
பிறர்க்குரியாள் தோள்தோயா தார்.<br/>
அறன்வரையான் அல்ல செயினும் பிறன்வரையாள்<br/>
பெண்மை நயவாமை நன்று.
</p>
<h4>பொறையுடைமை</h4>
<p>
அகழ்வாரைத் தாங்கும் நிலம்போலத் தம்மை<br/>
இகழ்வார்ப் பொறுத்தல் தலை.<br/>
பொறுத்தல் இறப்பினை என்றும் அதனை<br/>
மறத்தல் அதனினும் நன்று.<br/>
இன்நம்யுள் இன்மை விருந்தொரால் வன்மையுள்<br/>
வன்மை மடவார்ப் பொறை.<br/>
நிறையுடைமை நீங்காமை வேண்டின் பொநற்யுடைமை<br/>
போற்றி யொழுகப் படும்.<br/>
ஒறுத்தாரை ஒன்றாக வையாரே வைப்பர்<br/>
பொறுத்தாரைப் பொன்போற் பொதிந்து.<br/>
ஒறுத்தார்க்கு ஒருநாளை இன்பம் பொறுத்தார்க்குப்<br/>
பொன்றுந் துணையும் புகழ்.<br/>
திறனல்ல தற்பிறர் செய்யினும் நோநொந்து<br/>
அறனல்ல செய்யாமை நன்று.<br/>
மிகுதியான் மிக்கவை செய்தாரைத் தாந்தம்<br/>
தகுதியான் வென்று விடல்.<br/>
துறந்தாரின் தூய்மை உடையர் இறந்தார்வாய்<br/>
இன்னாச்சொல் நோற்கிற் பவர்.<br/>
உண்ணாது நோற்பார் பெரியர் பிறர்சொல்லும்<br/>
இன்னாச்சொல் நோற்பாரின் பின்.
</p>
<h4>அழுக்காறாமை</h4>
<p>
ஒழுக்காறாக் கொள்க ஒருவன்தன் நெஞ்சத்து<br/>
அழுக்காறு இலாத இயல்பு.<br/>
விழுப்பேற்றின் அஃதொப்பது இல்லையார் மாட்டும்<br/>
அழுக்காற்றின் அன்மை பெறின்.<br/>
அறன்ஆக்கம் வேண்டாதான் என்பான் பிறனாக்கம்<br/>
பேணாது அழுக்கறுப் பான்.<br/>
அழுக்காற்றின் அல்லவை செய்யார் இழுக்காற்றின்<br/>
ஏதம் படுபாக்கு அறிந்து.<br/>
அழுக்காறு உடையார்க்கு அதுசாலும் ஒன்னார்<br/>
வழுக்காயும் கேடீன் பது.<br/>
கொடுப்பது அழுக்கறுப்பான் சுற்றம் உடுப்பதூஉம்<br/>
உண்பதூஉம் இன்றிக் கெடும்.<br/>
அவ்வித்து அழுக்காறு உடையானைச் செய்யவள்<br/>
தவ்வையைக் காட்டி விடும்.<br/>
அழுக்காறு எனஒரு பாவி திருச்செற்றுத்<br/>
தீயுழி உய்த்து விடும்.<br/>
அவ்விய நெஞ்சத்தான் ஆக்கமும் செவ்வியான்<br/>
கேடும் நினைக்கப் படும்.<br/>
அழுக்கற்று அகன்றாரும் இல்லை அஃதுஇல்லார்<br/>
பெருக்கத்தில் தீர்ந்தாரும் இல்.
</p>
<h4>வெஃகாமை</h4>
<p>
நடுவின்றி நன்பொருள் வெஃகின் குடிபொன்றிக்<br/>
குற்றமும் ஆங்கே தரும்.<br/>
படுபயன் வெஃகிப் பழிப்படுவ செய்யார்<br/>
நடுவன்மை நாணு பவர்.<br/>
சிற்றின்பம் வெஃகி அறனல்ல செய்யாரே<br/>
மற்றின்பம் வேண்டு பவர்.<br/>
இலமென்று வெஃகுதல் செய்யார் புலம்வென்ற<br/>
புன்மையில் காட்சி யவர்.<br/>
அஃகி அகன்ற அறிவென்னாம் யார்மாட்டும்<br/>
வெஃகி வெறிய செயின்.<br/>
அருள்வெஃகி ஆற்றின்கண் நின்றான் பொருள்வெஃகிப்<br/>
பொல்லாத சூழக் கெடும்.<br/>
வேண்டற்க வெஃகியாம் ஆக்கம் விளைவயின்<br/>
மாண்டற் கரிதாம் பயன்.<br/>
அஃகாமை செல்வத்திற்கு யாதெனின் வெஃகாமை<br/>
வேண்டும் பிறன்கைப் பொருள்.<br/>
அறனறிந்து வெஃகா அறிவுடையார்ச் சேரும்<br/>
திறன்அறிந் தாங்கே திரு.<br/>
இறலீனும் எண்ணாது வெஃகின் விறல்ஈனும்<br/>
வேண்டாமை என்னுஞ் செருக்கு.
</p>
<h4>புறங்கூறாமை</h4>
<p>
அறங்கூறான் அல்ல செயினும் ஒருவன்<br/>
புறங்கூறான் என்றல் இனிது.<br/>
அறனழீஇ அல்லவை செய்தலின் தீதே<br/>
புறனழீஇப் பொய்த்து நகை.<br/>
புறங்கூறிப் பொய்த்துயிர் வாழ்தலின் சாதல்<br/>
அறங்கூற்றும் ஆக்கத் தரும்.<br/>
கண்ணின்று கண்ணறச் சொல்லினும் சொல்லற்க<br/>
முன்னின்று பின்நோக்காச் சொல்.<br/>
அறஞ்சொல்லும் நெஞ்சத்தான் அன்மை புறஞ்சொல்லும்<br/>
புன்மையாற் காணப் படும்.<br/>
பிறன்பழி கூறுவான் தன்பழி யுள்ளும்<br/>
திறன்தெரிந்து கூறப் படும்.<br/>
பகச்சொல்லிக் கேளிர்ப் பிரிப்பர் நகச்சொல்லி<br/>
நட்பாடல் தேற்றா தவர்.<br/>
துன்னியார் குற்றமும் தூற்றும் மரபினார்<br/>
என்னைகொல் ஏதிலார் மாட்டு.<br/>
அறன்நோக்கி ஆற்றுங்கொல் வையம் புறன்நோக்கிப்<br/>
புன்சொல் உரைப்பான் பொறை.<br/>
ஏதிலார் குற்றம்போல் தங்குற்றங் காண்கிற்பின்<br/>
தீதுண்டோ மன்னும் உயிர்க்கு.
</p>
<h4>பயனில சொல்லாமை</h4>
<p>
பல்லார் முனியப் பயனில சொல்லுவான்<br/>
எல்லாரும் எள்ளப் படும்.<br/>
பயனில பல்லார்முன் சொல்லல் நயனில<br/>
நட்டார்கண் செய்தலிற் றீது.<br/>
நயனிலன் என்பது சொல்லும் பயனில<br/>
பாரித் துரைக்கும் உரை.<br/>
நயன்சாரா நன்மையின் நீக்கும் பயன்சாராப்<br/>
பண்பில்சொல் பல்லா ரகத்து.<br/>
சீர்மை சிறப்பொடு நீங்கும் பயனில<br/>
நீர்மை யுடையார் சொலின்.<br/>
பயனில் சொல் பராட்டு வானை மகன்எனல்<br/>
மக்கட் பதடி யெனல்.<br/>
நயனில சொல்லினுஞ் சொல்லுக சான்றோர்<br/>
பயனில சொல்லாமை நன்று.<br/>
அரும்பயன் ஆயும் அறிவினார் சொல்லார்<br/>
பெரும்பயன் இல்லாத சொல்.<br/>
பொருள்தீர்ந்த பொச்சாந்துஞ் சொல்லார் மருள்தீர்ந்த<br/>
மாசறு காட்சி யவர்.<br/>
சொல்லுக சொல்லிற் பயனுடைய சொல்லற்க<br/>
சொல்லிற் பயனிலாச் சொல்.
</p>
<h4>தீவினையச்சம்</h4>
<p>
தீவினையார் அஞ்சார் விழுமியார் அஞ்சுவர்<br/>
தீவினை என்னும் செருக்கு.<br/>
தீயவை தீய பயத்தலால் தீயவை<br/>
தீயினும் அஞ்சப் படும்.<br/>
அறிவினுள் எல்லாந் தலையென்ப தீய<br/>
செறுவார்க்கும் செய்யா விடல்.<br/>
மறந்தும் பிறன்கேடு சூழற்க சூழின்<br/>
அறஞ்சூழம் சூழ்ந்தவன் கேடு.<br/>
இலன் என்று தீயவை செய்யற்க செய்யின்<br/>
இலனாகும் மற்றும் பெயர்த்து.<br/>
தீப்பால தான்பிறர்கண் செய்யற்க நோய்ப்பால<br/>
தன்னை அடல்வேண்டா தான்.<br/>
எனைப்பகை யுற்றாரும் உய்வர் வினைப்பகை<br/>
வீயாது பின்சென்று அடும்.<br/>
தீயவை செய்தார் கெடுதல் நிழல்தன்னை<br/>
வீயாது அஇஉறைந் தற்று.<br/>
தன்னைத்தான் காதல னாயின் எனைத்தொன்றும்<br/>
துன்னற்க தீவினைப் பால்.<br/>
அருங்கேடன் என்பது அறிக மருங்கோடித்<br/>
தீவினை செய்யான் எனின்.
</p>
<h4>ஒப்புரவறிதல்</h4>
<p>
கைம்மாறு வேண்டா கடப்பாடு மாரிமாட்டு<br/>
என் ஆற்றுங் கொல்லோ உலகு.<br/>
தாளாற்றித் தந்த பொருளெல்லாம் தக்கார்க்கு<br/>
வேளாண்மை செய்தற் பொருட்டு.<br/>
புத்தே ளுலகத்தும் ஈண்டும் பெறலரிதே<br/>
ஒப்புரவின் நல்ல பிற.<br/>
ஒத்த தறவோன் உயிர்வாழ்வான் மற்றையான்<br/>
செத்தாருள் வைக்கப் படும்.<br/>
ஊருணி நீர்நிறைந் தற்றே உலகவாம்<br/>
பேரறி வாளன் திரு.<br/>
பயன்மரம் உள்ளூர்ப் பழுத்தற்றால் செல்வம்<br/>
நயனுடை யான்கண் படின்.<br/>
மருந்தாகித் தப்பா மரத்தற்றால் செல்வம்<br/>
பெருந்தகை யான்கண் படின்.<br/>
இடனில் பருவத்தும் ஒப்புரவிற்கு ஒல்கார்<br/>
கடனறி காட்சி யவர்.<br/>
நயனுடையான் நல்கூர்ந்தா னாதல் செயும்நீர<br/>
செய்யாது அமைகலா வாறு.<br/>
ஒப்புரவி னால்வரும் கேடெனின் அஃதொருவன்<br/>
விற்றுக்கோள் தக்க துடைத்து.
</p>
<h4>ஈகை</h4>
<p>
வறியார்க்கொன்று ஈவதே ஈகைமற் றெல்லாம்<br/>
குறியெதிர்ப்பை நீர துடைத்து.<br/>
நல்லாறு எனினும் கொளல்தீது மேலுலகம்<br/>
இல்லெனினும் ஈதலே நன்று.<br/>
இலனென்னும் எவ்வம் உரையாமை ஈதல்<br/>
குலனுடையான் கண்ணே யுள.<br/>
இன்னாது இரக்கப் படுதல் இரந்தவர்<br/>
இன்முகங் காணும் அளவு.<br/>
ஆற்றுவார் ஆற்றல் பசிஆற்றல் அப்பசியை<br/>
மாற்றுவார் ஆற்றலின் பின்.<br/>
அற்றார் அழிபசி தீர்த்தல் அஃதொருவன்<br/>
பெற்றான் பொருள்வைப் புழி.<br/>
பாத்தூண் மரீஇ யவனைப் பசியென்னும்<br/>
தீப்பிணி தீண்டல் அரிது.<br/>
ஈத்துவக்கும் இன்பம் அறியார்கொல் தாமுடைமை<br/>
வைத்திழக்கும் வன்க ணவர்.<br/>
இரத்தலின் இன்னாது மன்ற நிரப்பிய<br/>
தாமே தமியர் உணல்.<br/>
சாதலின் இன்னாத தில்லை இனிததூஉம்<br/>
ஈதல் இயையாக் கடை.
</p>
<h4>புகழ்</h4>
<p>
ஈதல் இசைபட வாழ்தல் அதுவல்லது<br/>
ஊதியம் இல்லை உயிர்க்கு.<br/>
உரைப்பார் உரைப்பவை எல்லாம் இரப்பார்க்கொன்று<br/>
ஈவார்மேல் நிற்கும் புகழ்.<br/>
ஒன்றா உலகத்து உயர்ந்த புகழல்லால்<br/>
பொன்றாது நிற்பதொன் றில்.<br/>
நிலவரை நீள்புகழ் ஆற்றின் புலவரைப்<br/>
போற்றாது புத்தேள் உலகு.<br/>
நத்தம்போல் கேடும் உளதாகும் சாக்காடும்<br/>
வித்தகர்க் கல்லால் அரிது.<br/>
தோன்றின் புகழொடு தோன்றுக அஃதிலார்<br/>
தோன்றலின் தோன்றாமை நன்று.<br/>
புகழ்பட வாழாதார் தந்நோவார் தம்மை<br/>
இகழ்வாரை நோவது எவன்?<br/>
வசையென்ப வையத்தார்க் கெல்லாம் இசையென்னும்<br/>
எச்சம் பெறாஅ விடின்.<br/>
வசையிலா வண்பயன் குன்றும் இசையிலா<br/>
யாக்கை பொறுத்த நிலம்.<br/>
வசையொழிய வாழ்வாரே வாழ்வார் இசையொழிய<br/>
வாழ்வாரே வாழா தவர்.<br/>
இல்லறவியல் முற்றிற்று
</p>
<h3>துறவறவியல்</h3>
<h4>அருளுடைமை</h4>
<p>
அருட்செல்வம் செல்வத்துள் செல்வம் பொருட்செல்வம்<br/>
பூரியார் கண்ணும் உள.<br/>
நல்லாற்றாள் நாடி அருளாள்க பல்லாற்றால்<br/>
தேரினும் அஃதே துணை.<br/>
அருள்சேர்ந்த நெஞ்சினார்க் கில்லை இருள்சேர்ந்த<br/>
இன்னா உலகம் புகல்.<br/>
மன்னுயிர் ஓம்பி அருளாள்வார்க் கு இல்லென்ப<br/>
தன்னுயிர் அஞ்சும் வினை.<br/>
அல்லல் அருளாள்வார்க்கு இல்லை வளிவழங்கும்<br/>
மல்லன்மா ஞாலங் கரி.<br/>
பொருள்நீங்கிப் பொச்சாந்தார் என்பர் அருள்நீங்கி<br/>
அல்லவை செய்தொழுகு வார்.<br/>
அருளில்லார்க்கு அவ்வுலகம் இல்லை பொருளில்லார்க்கு<br/>
இவ்வுலகம் இல்லாகி யாங்கு.<br/>
பொருளற்றார் பூப்பர் ஒருகால் அருளற்றார்<br/>
அற்றார்மற் றாதல் அரிது.<br/>
தெருளாதான் மெய்ப்பொருள் கண்டற்றால் தேரின்<br/>
அருளாதான் செய்யும் அறம்.<br/>
வலியார்முன் தன்னை நினைக்க தான் தன்னின்<br/>
மெலியார்மேல் செல்லு மிடத்து.
</p>
<h4>புலான்மறுத்தல்</h4>
<p>
தன்னூன் பெருக்கற்குத் தான்பிறிது ஊனுண்பான்<br/>
எங்ஙனம் ஆளும் அருள்?<br/>
பொருளாட்சி போற்றாதார்க்கு இல்லை அருளாட்சி<br/>
ஆங்கில்லை ஊன்தின் பவர்க்கு.<br/>
படைகொண்டார் நெஞ்சம்போல் நன்னூக்காது ஒன்றன்<br/>
உடல்சுவை உண்டார் மனம்.<br/>
ருளல்லது யாதெனின் கொல்லாமை கோறல்<br/>
பொருளல்லது அவ்வூன் தினல்.<br/>
உண்ணாமை உள்ளது உயிர்நிலை ஊனுண்ண<br/>
அண்ணாத்தல் செய்யாது அளறு.<br/>
தினற்பொருட்டால் கொல்லாது உலகெனின் யாரும்<br/>
விலைப்பொருட்டால் ஊன்றருவா ரில்.<br/>
உண்ணாமை வேண்டும் புலாஅல் பிறிதொன்றன்<br/>
புண்ணது உணர்வார்ப் பெறின்.<br/>
செயிரின் தலைப்பிரிந்த காட்சியார் உண்ணார்<br/>
உயிரின் தலைப்பிரிந்த ஊன்.<br/>
அவிசொரிந் தாயிரம் வேட்டலின் ஒன்றன்<br/>
உயிர்செகுத் துண்ணாமை நன்று.<br/>
கொல்லான் புலாலை மறுத்தானைக் கைகூப்பி<br/>
எல்லா உயிருந் தொழும்.
</p>
<h4>தவம்</h4>
<p>
உற்றநோய் நோன்றல் உயிர்க்குறுகண் செய்யாமை<br/>
அற்றே தவத்திற் குரு.<br/>
தவமும் தவமுடையார்க்கு ஆகும் அதனை<br/>
அஃதிலார் மேற்கொள் வது.<br/>
துறந்தார்க்குத் துப்புரவு வேண்டி மறந்தார்கொல்<br/>
மற்றை யவர்கள் தவம்.<br/>
ஒன்னார்த் தெறலும் உவந்தாரை ஆக்கலும்<br/>
எண்ணின் தவத்தான் வரும்.<br/>
வேண்டிய வேண்டியாங் கெய்தலால் செய்தவம்<br/>
ஈண்டு முயலப் படும்.<br/>
தவஞ் செய்வார் தங்கருமஞ் செய்வார்மற் றல்லார்<br/>
அவஞ்செய்வார் ஆசையுட் பட்டு.<br/>
சுடச்சுடரும் பொன்போல் ஒளிவிடும் துன்பஞ்<br/>
சுடச்சுட நோற்கிற் பவர்க்கு.<br/>
தன்னுயிர் தான்அறப் பெற்றானை ஏனைய<br/>
மன்னுயி ரெல்லாந் தொழும்.<br/>
கூற்றம் குதித்தலும் கைகூடும் நோற்றலின்<br/>
ஆற்றல் தலைப்பட் டவர்க்குல்.<br/>
இலர்பல ராகிய காரணம் நோற்பார்<br/>
சிலர்பலர் நோலா தவர்.
</p>
<h4>கூடாவொழுக்கம்</h4>
<p>
வஞ்ச மனத்தான் படிற்றொழுக்கம் பூதங்கள்<br/>
ஐந்தும் அகத்தே நகும்.<br/>
வானுயர் தோற்றம் எவன்செய்யும் தன்னெஞ்சம்<br/>
தான்அறி குற்றப் படின்.<br/>
வலியில் நிலைமையான் வல்லுருவம் பெற்றம்<br/>
புலியின்தோல் போர்த்துமேய்ந் தற்று.<br/>
தவமறைந்து அல்லவை செய்தல் புதல்மறைந்து<br/>
வேட்டுவன் புள்சிமிழ்த் தற்று.<br/>
பற்றற்றேம் என்பார் படிற்றொழுக்கம் எற்றெற்றென்று<br/>
ஏதம் பலவுந் தரும்.<br/>
நெஞ்சின் துறவார் துறந்தார்போல் வஞ்சித்து<br/>
வாழ்வாரின் வன்கணார் இல்.<br/>
புறங்குன்றி கண்டனைய ரேனும் அகங்குன்றி<br/>
முக்கிற் கரியார் உடைத்து.<br/>
மனத்தது மாசாக மாண்டார் நீராடி<br/>
மறைந்தொழுகு மாந்தர் பலர்.<br/>
கணைகொடிது யாழ்கோடு செவ்விதுஆங் கன்ன<br/>
வினைபடு பாலால் கொளல்.<br/>
மழித்தலும் நீட்டலும் வேண்டா உலகம்<br/>
பழித்தது ஒழித்து விடின்.
</p>
<h4>கள்ளாமை</h4>
<p>
எள்ளாமை வேண்டுவான் என்பான் எனைத்தொன்றும்<br/>
கள்ளாமை காக்கதன் நெஞ்சு.<br/>
உள்ளத்தால் உள்ளலும் தீதே பிறன்பொருளைக்<br/>
கள்ளத்தால் கள்வேம் எனல்.<br/>
களவினால் ஆகிய ஆக்கம் அளவிறந்து<br/>
ஆவது போலக் கெடும்.<br/>
களவின்கண் கன்றிய காதல் விளைவின்கண்<br/>
வீயா விழுமம் தரும்.<br/>
அருள்கருதி அன்புடைய ராதல் பொருள்கருதிப்<br/>
பொச்சாப்புப் பார்ப்பார்கண் இல்.<br/>
அளவின்கண் நின்றொழுகல் ஆற்றார் களவின்கண்<br/>
கன்றிய காத லவர்.<br/>
களவென்னும் காரறி வாண்மை அளவென்னும்<br/>
ஆற்றல் புரிந்தார்கண்ட இல்.<br/>
அளவறாந்தார் நெஞ்சத் தறம்போல நிற்கும்<br/>
களவறிந்தார் நெஞ்சில் கரவு.<br/>
அளவல்ல செய்தாங்கே வீவர் களவல்ல<br/>
மற்றைய தேற்றா தவர்.<br/>
கள்வார்க்குத் தள்ளும் உயிர்நிலை கள்வார்க்குத்<br/>
தள்ளாது புத்தே ளுளகு.
</p>
<h4>வாய்மை</h4>
<p>
வாய்மை எனப்படுவது யாதெனின் யாதொன்றும்<br/>
தீமை இலாத சொலல்.<br/>
பொய்மையும் வாய்மை யிடத்த புரைதீர்ந்த<br/>
நன்மை பயக்கும் எனின்.<br/>
தன்நெஞ் சறிவது பொய்யற்க பொய்த்தபின்<br/>
தன்நெஞ்சே தன்னைச் சுடும்.<br/>
உள்ளத்தாற் பொய்யா தொழுகின் உலகத்தார்<br/>
உள்ளத்து ளெல்லாம் உளன்.<br/>
மனத்தொடு வாய்மை மொழியின் தவத்தொடு<br/>
தானஞ்செய் வாரின் தலை.<br/>
பொய்யாமை அன்ன புகழில்லை எய்யாமை<br/>
எல்லா அறமுந் தரும்.<br/>
பொய்யாமை பொய்யாமை ஆற்றின் அறம்பிற<br/>
செய்யாமை செய்யாமை நன்று.<br/>
புறள்தூய்மை நீரான் அமையும் அகந்தூய்மை<br/>
வாய்மையால் காணப் படும்.<br/>
எல்லா விளக்கும் விளக்கல்ல சான்றோர்க்குப்<br/>
பொய்யா விளக்கே விளக்கு.<br/>
யாமெய்யாக் கண்டவற்றுள் இல்லை எனைத்தொன்றும்<br/>
வாய்மையின் நல்ல பிற.
</p>
<h4>வெகுளாமை</h4>
<p>
செல்லிடத்துக் காப்பான் சினங்காப்பான் அல்லிடத்துக்<br/>
காக்கின்என் காவாக்கால் என்?<br/>
செல்லா இடத்துச் சினந்தீது செல்லிடத்தும்<br/>
இல்அதனின் தீய பிற.<br/>
மறத்தல் வெகுளியை யார்மாட்டும் தீய<br/>
பிறத்தல் அதனான் வரும்.<br/>
நகையும் உவகையும் கொல்லும் சினத்தின்<br/>
பகையும் உளவோ பிற.<br/>
தன்னைத்தான் காக்கின் சினங்காக்க காவாக்கால்<br/>
தன்னையே கொல்லுஞ் சினம்.<br/>
சினமென்னும் சேர்ந்தாரைக் கொல்லி இனமென்னும்<br/>
ஏமப் புணையைச் சுடும்.<br/>
சினத்தைப் பொருளென்று கொண்டவன் கேடு<br/>
நிலத்தறைந்தான் கைபிழையா தற்று.<br/>
இணர்எரி தோய்வன்ன இன்னா செயினும்<br/>
புணரின் வெகுளாமை நன்று.<br/>
உள்ளிய தெல்லாம் உடனெய்தும் உள்ளத்தால்<br/>
உள்ளான் வெகுளி எனின்.<br/>
இறந்தார் இறந்தார் அனையர் சினத்தைத்<br/>
துறந்தார் துறந்தார் துணை.
</p>
<h4>இன்னாசெய்யாமை</h4>
<p>
சிறப்பீனும் செல்வம் பெறினும் பிறர்க்கு இன்னா<br/>
செய்யாமை மாசற்றார் கோள்.<br/>
கறுத்துஇன்னா செய்தவக் கண்ணும் மறுத்தின்னா<br/>
செய்யாமை மாசற்றார் கோள்.<br/>
செய்யாமல் செற்றார்க்கும் இன்னாத செய்தபின்<br/>
உய்யா விழுமந் தரும்.<br/>
இன்னாசெய் தாரை ஒறுத்தல் அவர்நாண<br/>
நன்னயஞ் செய்து விடல்.<br/>
அறிவினான் ஆகுவ துண்டோ பிறிதின்நோய்<br/>
தந்நோய்போல் போற்றாக் கடை.<br/>
இன்னா எனத்தான் உணர்ந்தவை துன்னாமை<br/>
வேண்டும் பிறன்கண் செயல்.<br/>
எனைத்தானும் எஞ்ஞான்றும் யார்க்கும் மனத்தானாம்<br/>
மாணாசெய் யாமை தலை.<br/>
தன்னுயிர்ககு ஏன்னாமை தானறிவான் என்கொலோ<br/>
மன்னுயிர்க்கு இன்னா செயல்.<br/>
பிறர்க்கின்னா முற்பகல் செய்யின் தமக்கு இன்னா<br/>
பிற்பகல் தாமே வரும்.<br/>
நோயெல்லாம் நோய்செய்தார் மேலவாம் நோய்செய்யார்<br/>
நோயின்மை வேண்டு பவர்.
</p>
<h4>கொல்லாமை</h4>
<p>
அறவினை யாதெனின் கொல்லாமை கோறல்<br/>
பிறவினை எல்லாந் தரும்.<br/>
பகுத்துண்டு பல்லுயிர் ஓம்புதல் நூலோர்<br/>
தொகுத்தவற்றுள் எல்லாந் தலை.<br/>
ஒன்றாக நல்லது கொல்லாமை மற்றதன்<br/>
பின்சாரப் பொய்யாமை நன்று.<br/>
நல்லாறு எனப்படுவது யாதெனின் யாதொன்றும்<br/>
கொல்லாமை சூழும் நெறி.<br/>
நிலைஅஞ்சி நீத்தாருள் எல்லாம் கொலைஅஞ்சிக்<br/>
கொல்லாமை சூழ்வான் தலை.<br/>
கொல்லாமை மேற்கொண் டொழுகுவான் வாழ்நாள்மேல்<br/>
செல்லாது உயிருண்ணுங் கூற்று.<br/>
தன்னுயிர் நீப்பினும் செய்யற்க தான்பிறிது<br/>
இன்னுயிர் நீக்கும் வினை.<br/>
நன்றாகும் ஆக்கம் பெரிதெனினும் சான்றோர்க் குக்<br/>
கொன்றாகும் ஆக்கங் கடை.<br/>
கொலைவினைய ராகிய மாக்கள் புலைவினையர்<br/>
புன்மை தெரிவா ரகத்து.<br/>
உயிர் உடம்பின் நீக்கியார் என்ப செயிர் உடம்பின்<br/>
செல்லாத்தீ வாழ்க்கை யவர்.
</p>
<h4>நிலையாமை</h4>
<p>
நில்லாத வற்றை நிலையின என்றுணரும்<br/>
புல்லறி வாண்மை கடை.<br/>
கூத்தாட்டு அவைக் குழாத் தற்றே பெருஞ்செல்வம்<br/>
போக்கும் அதுவிளிந் தற்று.<br/>
அற்கா இயல்பிற்றுச் செல்வம் அதுபெற்றால்<br/>
அற்குப ஆங்கே செயல்.<br/>
நாளென ஒன்றுபோற் காட்டி உயிர் ஈரும்<br/>
வாளது உணர்வார்ப் பெறின்.<br/>
நாச்செற்று விக்குள்மேல் வாராமுன் நல்வினை<br/>
மேற்சென்று செய்யப் படும்<br/>
நெருநல் உளனொருவன் இன்றில்லை என்னும்<br/>
பெருமை உடைத்துஇவ் வுலகு.<br/>
ஒருபொழுதும் வாழ்வது அறியார் கருதுப<br/>
கோடியும் அல்ல பல.<br/>
குடம்பை தனித்து ஒழியப் புள்பறந் தற்றே<br/>
உடம்பொடு உயிரிடை நட்பு.<br/>
உறங்கு வதுபோலுஞ் சாக்காடு உறங்கி<br/>
விழிப்பது போலும் பிறப்பு.<br/>
புக்கில் அமைந்தின்று கொல்லோ உடம்பினுள்<br/>
துச்சில் இருந்த உயிர்க்கு.
</p>
<h4>துறவு</h4>
<p>
யாதனின் யாதனின் நீங்கியான் நோதல்<br/>
அதனின் அதனின் இலன்.<br/>
வேண்டின் உண் டாகத் துறக்க துறந்தபின்<br/>
ஈண்டுஇயற் பால பல.<br/>
அடல்வேண்டும் ஐந்தன் புலத்தை விடல்வேண்டும்<br/>
வேண்டிய வெல்லாம் ஒருங்கு.<br/>
இயல்பாகும் நோன்பிற்கொன்று இன்மை உடைமை<br/>
மயலாகும் மற்றும் பெயர்த்து.<br/>
மற்றும் தொடர்ப்பாடு எவன்கொல் பிறப்பறுக்கல்<br/>
உற்றார்க்கு உடம்பும் மிகை.<br/>
யான் எனது என்னும் செருக்கு அறுப்பான் வானோர்க்கு<br/>
உயர்ந்த உலகம் புகும்.<br/>
பற்றி விடாஅ இடும்பைகள் பற்றினைப்<br/>
பற்றி விடாஅ தவர் க்கு.<br/>
தலைப்பட்டார் தீரத் துறந்தார் மயங்கி<br/>
வலைப்பட்டார் மற்றை யவர்.<br/>
பற்றற்ற கண்ணே பிறப்பறுக்கும் மற்று<br/>
நிலையாமை காணப் படும்.<br/>
பற்றுக பற்றற்றான் பற்றினை அப்பற்றைப்<br/>
பற்றுக பற்று விடற்கு.
</p>
<h4>மெய்யுணர்தல்</h4>
<p>
பொருளல்ல வற்றைப் பொருளென்று உணரும்<br/>
மருளானாம் மாணாப் பிறப்பு.<br/>
இருள்நீங்கி இன்பம் பயக்கும் மருள்நீங்கி<br/>
மாசறு காட்சி யவர்க்கு.<br/>
ஐயத்தின் நீங்கித் தெளிந்தார்க்கு வையத்தின்<br/>
வானம் நணிய துடைத்து.<br/>
ஐயுணர்வு எய்தியக் கண்ணும் பயமின்றே<br/>
மெய்யுணர்வு இல்லா தவர்க்கு.<br/>
எப்பொருள் எத்தன்மைத் தாயினும் அப்பொருள்<br/>
மெய்ப்பொருள் காண்பது அறிவு.<br/>
கற்றீண்டு மெய்ப்பொருள் கண்டார் தலைப்படுவர்<br/>
மற்றீண்டு வாரா நெறி.<br/>
ஓர்த்துள்ளம் உள்ளது உணரான் ஒருதலையாப்<br/>
பேர்த்துள்ள வேண்டா பிறப்பு.<br/>
பிறப்பென்னும் பேதைமை நீங்கச் சிறப்பென்னும்<br/>
செம்பொருள் காண்பது அறிவு.<br/>
சார்புணர்ந்து சார்பு கெடஒழுகின் மற்றழித்துச்<br/>
சார்தரா சார்தரு நோய்.<br/>
காமம் வெகுளி மயக்கம் இநவ்முன்றன்<br/>
நாமம் கெடக்கெடும் நோய்.
</p>
<h4>அவாவறுத்தல்</h4>
<p>
அவாஎன்ப எல்லா உயிர்க்கும் எஞ் ஞான்றும்<br/>
தவாஅப் பிறப்பீனும் வித்து.<br/>
வேண்டுங்கால் வேண்டும் பிறவாமை மற்றது<br/>
வேண்டாமை வேண்ட வரும்.<br/>
வேண்டாமை அன்ன விழுச்செல்வம் ஈண்டில்லை<br/>
ஆண்டும் அஃதொப்பது இல்.<br/>
தூஉய்மை என்பது அவாவின்மை மற்றது<br/>
வாஅய்மை வேண்ட வரும்.<br/>
அற்றவர் என்பார் அவாஅற்றார் மற்றையார்<br/>
அற்றாக அற்றது இலர்.<br/>
அஞ்சுவ தோரும் அறனே ஒருவனை<br/>
வஞ்சிப்ப தோரும் அவா.<br/>
அவாவினை ஆற்ற அறுப்பின் தவாவினை<br/>
தான்வேண்டு மாற்றான் வரும்.<br/>
அவாஇல்லார்க் கில்லாகுந் துன்பம் அஃதுண்டேல்<br/>
தவாஅது மேன்மேல் வரும்.<br/>
இன்பம் இடையறா தீண்டும் அவாவென்னும்<br/>
துன்பத்துள் துன்பங் கெடின்.<br/>
ஆரா இயற்கை அவாநீப்பின் அந்நிலையே<br/>
பேரா இயற்கை தரும்.
</p>
<h3>ஊழியல்</h3>
<h4>ஊழ்</h4>
<p>
ஆகூழால் தோன்றும் அசைவின்மை கைப்பொருள்<br/>
போகூழால் தோன்றும் மடி.<br/>
பேதைப் படுக்கும் இழவூழ் அறிவகற்றும்<br/>
ஆகலூழ் உற்றக் கடை.<br/>
நுண்ணிய நூல்பல கற்பினும் மற்றுந்தன்<br/>
உண்மை யறிவே மிகும்.<br/>
இருவேறு உலகத்து இயற்கை திருவேறு<br/>
தெள்ளிய ராதலும் வேறு.<br/>
நல்லவை எல்லாஅந் தீயவாம் தீயவும்<br/>
நல்லவாம் செல்வம் செயற்கு.<br/>
பரியினும் ஆகாவாம் பாலல்ல உய்த்துச்<br/>
சொரியினும் போகா தம.<br/>
வகுத்தான் வகுத்த வகையல்லால் கோடி<br/>
தொகுத்தார்க்கு துய்த்தல் அரிது.<br/>
துறப்பார்மன் துப்புர வில்லார் உறற்பால<br/>
ஊட்டா கழியு மெனின்.<br/>
நன்றாங்கால் நல்லவாக் காண்பவர் அன்றாங்கால்<br/>
அல்லற் படுவ தெவன்?<br/>
ஊழிற் பெருவலி யாவுள மற்றொன்று<br/>
சூழினுந் தான்முந் துறும்.<br/>
ஊழியல் முற்றிற்று<br/>
அறத்துப்பால் முற்றிற்று
</p>
<h2>பொருட்பால்</h2>
<h3>அரசியல்</h3>
<h4>இறைமாட்சி</h4>
<p>
படைகுடி கூழ்அமைச்சு நட்பரண் ஆறும்<br/>
உடையான் அரசருள் ஏறு.<br/>
அஞ்சாமை ஈகை அறிவூக்கம் இந்நான்கும்<br/>
எஞ்சாமை வேந்தர்க் கியல்பு.<br/>
தூங்காமை கல்வி துணிவுடைமை இம்மூன்றும்<br/>
நீங்கா நிலனான் பவர்க்கு.<br/>
அறனிழுக்கா தல்லவை நீக்கி மறனிழுக்கா<br/>
மானம் உடைய தரசு.<br/>
இயற்றலும் ஈட்டலுங் காத்தலும் காத்த<br/>
வகுத்தலும் வல்ல தரசு.<br/>
காட்சிக் கெளியன் கடுஞ்சொல்லன் அல்லனேல்<br/>
மீக்கூறும் மன்னன் நிலம்<br/>
இன்சொலால் ஈத்தளிக்க வல்லார்க்குத் தன்சொலால்<br/>
தான்கண் டனைத்திவ் வுலகு.<br/>
முறைசெய்து காப்பாற்றும் மன்னவன் மக்கட்கு<br/>
இறையென்று வைக்கப் படும்.<br/>
செவிகைப்பச் சொற்பொறுக்கும் பண்புடை வேந்தன்<br/>
கவிகைக்கீழ்த் தங்கும் உலகு.<br/>
கொடையளி செங்கோல் குடியோம்பல் நான்கும்<br/>
உடையானாம் வேந்தர்க் கொளி.
</p>
<h4>கல்வி</h4>
<p>
கற்க கசடறக் கற்பவை கற்றபின்<br/>
நிற்க அதற்குத் தக.<br/>
எண்ணென்ப ஏனை எழுத்தென்ப இவ்விரண் டும்<br/>
கண்ணென்ப வாழும் உயிர்க்கு.<br/>
கண்ணுடையர் என்பவர் கற்றோர் முகத்திரண்டு<br/>
புண்ணுடையர் கல்லா தவர்.<br/>
உவப்பத் தலைக்கூடி உள்ளப் பிரிதல்<br/>
அனைத்தே புலவர் தொழில்.<br/>
உடையார்முன் இல்லார்போல் ஏக்கற்றுங் கற்றார்<br/>
கடையரே கல்லா தவர்.<br/>
தொட்டனைத் தூறும் மணற்கேணி மாந்தர்க்குக்<br/>
கற்றனைத் தூறும் அறிவு.<br/>
யாதானும் நாடாமால் ஊராமால் என்னொருவன்<br/>
சாந்துணையுங் கல்லாத வாறு.<br/>
ஒருமைக்கண் தான் கற்ற கல்வி ஒருவற்கு<br/>
எழுமையும் ஏமாப் புடைத்து.<br/>
தாமின் புறுவது உலகின் புறக் கண்டு<br/>
காமுறுவர் கற்றறிந் தார்.<br/>
கேடில் விழுச்செல்வம் கல்வி யொருவற்கு<br/>
மாடல்ல மற்றை யவை.
</p>
<h4>கல்லாமை</h4>
<p>
அரங்கின்றி வட்டாடி யற்றே நிரம்பிய<br/>
நூலின்றிக் கோட்டி கொளல்.<br/>
கல்லாதான் சொற்கா முறுதல் முலையிரண்டும்<br/>
இல்லாதாள் பெண்காமுற் றற்று.<br/>
கல்லா தவரும் நனிநல்லர் கற்றார்முன்<br/>
சொல்லா திருக்கப் பெறின்.<br/>
கல்லாதான் ஒட்பம் கழியநன் றாயினும்<br/>
கொள்ளார் அறிவுடை யார்.<br/>
கல்லா ஒருவன் தகைமை தலைப்பெய்து<br/>
சொல்லாடச் சோர்வு படும்.<br/>
உளரென்னும் மாத்திரையர் அல்லால் பயவாக்<br/>
களரனையர் கல்லா தவர்.<br/>
நுண்மாண் நுழைபுலம் இல்லான் எழில்நலம்<br/>
மண்மாண் புனைபாவை யற்று.<br/>
நல்லார்கண் பட்ட வறுமையின் இன்னாதே<br/>
கல்லார்கண் பட் ட திரு.<br/>
மேற்பிறந்தா ராயினும் கல்லாதார் கீழ்ப்பிறந்தும்<br/>
கற்றார் அனைத்திலர் பாடு.<br/>
விலங்கொடு மக்கள் அனையர் இலங்குநூல்<br/>
கற்றாரோடு ஏனை யவர்.
</p>
<h4>கேள்வி</h4>
<p>
செல்வத்துட் செல்வஞ் செவிச்செல்வம் அச்செல்வம்<br/>
செல்வத்து ளெல்லாந் தலை.<br/>
செவுக்குண வில்லாத போழ்து சிறிது<br/>
வயிற்றுக்கும் ஈயப் படும்.<br/>
செவியுணவிற் கேள்வி யுடையார் அவியுணவின்<br/>
ஆன்றாரோ டொப்பர் நிலத்து.<br/>
கற்றில னாயினுங் கேட்க அஃதொருவற்கு<br/>
ஒற்கத்தின் ஊற்றாந் துணை.<br/>
இழுக்கல் உடையுழி ஊற்றுக்கோல் அற்றே<br/>
ஒழுக்க முடையார்வாய்ச் சொல்.<br/>
எனைத்தானும் நல்லவை கேட்க அனைத்தானும்<br/>
ஆன்ற பெருமை தரும்.<br/>
பிழைத் துணர்ந்தும் பேதைமை சொல்லா ரிழைத்துணர்ந்<br/>
தீண்டிய கேள்வி யவர்.<br/>
கேட்பினுங் கேளாத் தகையவே கேள்வியால்<br/>
தோட்கப் படாத செவி.<br/>
நுணங்கிய கேள்விய ரல்லார் வணங்கிய<br/>
வாயின ராதல் அரிது.<br/>
செவியிற் சுவையுணரா வாயுணர்வின் மாக்கள்<br/>
அவியினும் வாழினும் என்?
</p>
<h4>அறிவுடைமை</h4>
<p>
அறிவற்றங் காக்குங் கருவி செறுவார்க்கும்<br/>
உள்ளழிக்க லாகா அரண்.<br/>
சென்ற இடத்தால் செலவிடா தீதொரீஇ<br/>
நன்றின்பால் உய்ப்ப தறிவு.<br/>
எப்பொருள் யார்யார்வாய்க் கேட்பினும் அப்பொருள்<br/>
மெய்ப்பொருள் காண்ப தறிவு.<br/>
எண்பொருள வாகச் செலச்சொல்லித் தான்பிறர்வாய்<br/>
நுண்பொருள் காண்ப தறிவு.<br/>
உலகம் தழீஇய தொட்பம் மலர்தலும்<br/>
கூம்பலும் இல்ல தறிவு.<br/>
எவ்வ துறைவது உலகம் உலகத்தோடு<br/>
அவ்வ துறைவ தறிவு.<br/>
அறிவுடையார் ஆவ தறிவார் அறிவிலார்<br/>
அஃதறி கல்லா தவர்.<br/>
அஞ்சுவ தஞ்சாமை பேதைமை அஞ்சுவது<br/>
அஞ்சல் அறிவார் தொழில்.<br/>
எதிரதாக் காக்கும் அறிவினார்க் கில்லை<br/>
அதிர வருவதோர் நோய்.<br/>
அறிவுடையார் எல்லா முடையார் அறிவிலார்<br/>
என்னுடைய ரேனும் இலர்.
</p>
<h4>குற்றங்கடிதல்</h4>
<p>
செருக்குஞ் சினமும் சிறுமையும் இல்லார்<br/>
பெருக்கம் பெருமித நீர்த்து.<br/>
இவறலும் மாண்பிறந்த மானமும் மாணா<br/>
உவகையும் ஏதம் இறைக்கு.<br/>
தினைத்துணையாங் குற்றம் வரினும் பனைத்துணையாக்<br/>
கொள்வர் பழிநாணு வார்.<br/>
குற்றமே காக்க பொருளாகக் குற்றமே<br/>
அற்றந் த்ரூஉம் பகை.<br/>
வருமுன்னர்க் காவாதான் வாழ்க்கை எரிமுன்னர்<br/>
வைத்தூறு போலக் கெடும்.<br/>
தன்குற்றம் நீக்கிப் பிறர்குற்றங் காண்கிற்பின்<br/>
என்குற்ற மாகும் இறைக்கு?<br/>
செயற்பால செய்யா திவறியான் செல்வம்<br/>
உயற்பால தன்றிக் கெடும்.<br/>
பற்றுள்ளம் என்னும் இவறன்மை எற்றுள்ளும்<br/>
எண்ணப் படுவதொன் றன்று.<br/>
வியவற்க எஞ்ஞான்றும் தன்னை நயவற்க<br/>
நன்றி பயவா வினை.<br/>
காதல காதல் அறியாமை உய்க்கிற்பின்<br/>
ஏதில ஏதிலார் நூல்.
</p>
<h4>பெரியாரைத் துணைக்கோடல்</h4>
<p>
அறனறிந்து மூத்த அறிவுடையார் கேண்மை<br/>
திறனறிந்து தேர்ந்து கொளல்.<br/>
உற்றநோய் நீக்கி உறாஅமை முற்காக்கும்<br/>
பெற்றியார்ப் பேணிக் கொளல்.<br/>
அரியவற்று ளெல்லாம் அரிதே பெரியாரைப்<br/>
பேணித் தமராக் கொளல்.<br/>
தம்மிற் பெரியார் தமரா ஒழுகுதல்<br/>
வன்மையு ளெல்லாந் தலை.<br/>
சூழ்வார்கண் ணாக ஒழுகலான் மன்னவன்<br/>
சூழ்வாரைக் சூழ்ந்து கொளல்.<br/>
தக்கா ரினத்தனாய்த் தானொழுக வல்லானைச்<br/>
செற்றார் செயக்கிடந்த தில்.<br/>
இடிக்குந் துணையாரை யாள்வரை யாரே<br/>
கெடுக்குந் தகைமை யவர்.<br/>
இடிப்பாரை இல்லாத ஏமரா மன்னன்<br/>
கெடுப்பா ரிலானுங் கெடும்.<br/>
முதலிலார்க ஊதிய மில்லை மதலையாஞ்<br/>
சார்பிலார்க் கில்லை நிலை.<br/>
பல்லார் பகை கொளலிற் பத்தடுத்த தீமைத்தே<br/>
நல்லார் தொடர்கை விடல்.
</p>
<h4>சிற்றினஞ்சேராமை</h4>
<p>
சிற்றினம் அஞ்சும் பெருமை சிறுமைதான்<br/>
சுற்றமாச் சூழ்ந்து விடும்.<br/>
நிலத்தியல்பால் நீர்திரிந் தற்றாகும் மாந்தர்க்கு<br/>
இனத்தியல்ப தாகும் அறிவு.<br/>
மனத்தானாம் மாந்தர்க் குணர்ச்சி இனத்தானாம்<br/>
இன்னான் எனப்படுஞ் சொல்.<br/>
மனத்து ளதுபோலக் காட்டி ஒருவற்கு<br/>
இனத்துள தாகும் அறிவு.<br/>
மனந்தூய்மை செய்வினை தூய்மை இரண்டும்<br/>
இனந்தூய்மை தூவா வரும்.<br/>
மனந்தூயார்க் கெச்சம்நன் றாகும் இனந்தூயார்க்கு<br/>
இல்லைநன் றாகா வினை.<br/>
மனநலம் மன்னுயிர்க் காக்கம் இனநலம்<br/>
எல்லாப் புகழும் தரும்.<br/>
மனநலம் நன்குடைய ராயினும் சான்றோர்க்கு<br/>
இனநலம் ஏமாப் புடைத்து.<br/>
மனநலத்தின் ஆகும் மறுமைமற் றஃதும்<br/>
இனநலத்தின் ஏமாப் புடைத்து.<br/>
நல்லினத்தி னூங்குந் துணையில்லை தீயினத்தின்<br/>
அல்லற் படுப்பதூஉம் இல்.
</p>
<h4>தெரிந்துசெயல்வகை</h4>
<p>
அழிவதூஉம் ஆவதூஉம் ஆகி வழிபயக்கும்<br/>
ஊதியமும் சூழ்ந்து செயல்.<br/>
தெரிந்த இனத்தொடு தேர்ந்தெண்ணிச் செய்வார்க்கு<br/>
அரும்பொருள் யாதொன்றும் இல்<br/>
ஆக்கம் கருதி முதலிழக்கும் செய்வினை<br/>
ஊக்கார் அறிவுடை யார்.<br/>
தெளிவி லதனைத் தொடங்கார் இளிவென்னும்<br/>
ஏதப்பாடு அஞ்சு பவர்.<br/>
வகையறச் சூழா தெழுதல் பகைவரைப்<br/>
பாத்திப் படுப்பதோ ராறு.<br/>
செய்தக்க அல்ல செயக் கெடும் செய்தக்க<br/>
செய்யாமை யானுங் கெடும்.<br/>
எண்ணித் துணிக கருமம் துணிந்தபின்<br/>
எண்ணுவம் என்பது இழுக்கு.<br/>
ஆற்றின் வருந்தா வருத்தம் பலர்நின்று<br/>
போற்றினும் பொத்துப் படும்.<br/>
நன்றாற்ற லுள்ளுந் தவுறுண்டு அவரவர்<br/>
பண்பறிந் தாற்றாக் கடை.<br/>
எள்ளாத எண்ணிச் செயல்வேண்டும் தம்மோடு<br/>
கொள்ளாத கொள்ளாது உலகு.
</p>
<h4>வலியறிதல்</h4>
<p>
வினைவலியும் தன்வலியும் மாற்றான் வலியும்<br/>
துணைவலியும் தூக்கிச் செயல்.<br/>
ஒல்வ தறிவது அறிந்ததன் கண்தங்கிச்<br/>
செல்வார்க்குச் செல்லாதது இல்.<br/>
உடைத்தம் வலியறியார் ஊக்கத்தின் ஊக்கி<br/>
இடைக்கண் முரிந்தார் பலர்.<br/>
அமைந்தாங் கொழுகான் அளவறியான் தன்னை<br/>
வியந்தான் விரைந்து கெடும்.<br/>
பீலிபெய் சாகாடும் அச்சிறும் அப்பண்டஞ்<br/>
சால மிகுத்துப் பெயின்.<br/>
நுனிக்கொம்பர் ஏறினார் அஃதிறந் தூக்கின்<br/>
உயிர்க்கிறுதி ஆகி விடும்.<br/>
ஆற்றின் அறவறிந்து ஈக அதுபொருள்<br/>
போற்றி வழங்கு நெறி.<br/>
ஆகாறு அளவிட்டி தாயினுங் கேடில்லை<br/>
போகாறு அகலாக் கடை.<br/>
அளவற஧ந்து வாழாதான் வாழ்க்கை உளபோல<br/>
இல்லாகித் தோன்றாக் கெடும்.<br/>
உளவரை தூக்காத ஒப்புர வாண்மை<br/>
வளவரை வல்லைக் கெடும்.
</p>
<h4>காலமறிதல்</h4>
<p>
பகல்வெல்லும் கூகையைக் காக்கை இகல்வெல்லும்<br/>
வேந்தர்க்கு வேண்டும் பொழுது.<br/>
பருவத்தோடு ஒட்ட ஒழுகல் திருவினைத்<br/>
தீராமை ஆர்க்குங் கயிறு.<br/>
அருவினை யென்ப உளவோ கருவியான்<br/>
காலம் அறிந்து செயின்.<br/>
ஞாலம் கருதினுங் கைகூடுங் காலம்<br/>
கருதி இடத்தாற் செயின்.<br/>
காலம் கருதி இருப்பர் கலங்காது<br/>
ஞாலம் கருது பவர்.<br/>
ஊக்க முடையான் ஒடுக்கம் பொருதகர்<br/>
தாக்கற்குப் பேருந் தகைத்து.<br/>
பொள்ளென ஆங்கே புறம்வேரார் காலம்பார்த்து<br/>
உள்வேர்ப்பர் ஒள்ளி யவர்.<br/>
செறுநரைக் காணின் சுமக்க இறுவரை<br/>
காணின் கிழக்காம் தலை.<br/>
எய்தற் கரியது இயைந்தக்கால் அந்நிலையே<br/>
செய்தற் கரிய செயல்.<br/>
கொக்கொக்க கூம்பும் பருவத்து மற்றதன்<br/>
குத்தொக்க சீர்த்த இடத்து.
</p>
<h4>இடனறிதல்</h4>
<p>
தொடங்கற்க எவ்வினையும் எள்ளற்க முற்றும்<br/>
இடங்கண்ட பின்அல் லது.<br/>
முரண்சேர்ந்த மொய்ம்பி னவர்க்கும் அரண்சேர்ந்தாம்<br/>
ஆக்கம் பலவுந் தரும்.<br/>
ஆற்றாரும் ஆற்றி அடுப இடனறிந்து<br/>
போற்றார்கண் போற்றிச் செயின்.<br/>
எண்ணியார் எண்ணம் இழப்பர் இடனறிந்து<br/>
துன்னியார் துன்னிச் செயின்.<br/>
நெடும்புனலுள் வெல்லும் முதலை அடும்புனலின்<br/>
நீங்கின் அதனைப் பிற.<br/>
கடலோடா கால்வல் நெடுந்தேர் கடலோடும்<br/>
நாவாயும் ஓடா நிலத்து.<br/>
அஞ்சாமை அல்லால் துணைவேண்டா எஞ்சாமை<br/>
எண்ணி இடத்தால் செயின்.<br/>
சிறுபடையான் செல்லிடம் சேரின் உறுபடையான்<br/>
ஊக்கம் அழிந்து விடும்.<br/>
சிறைநலனும் சீரும் இலரெனினும் மாந்தர்<br/>
உறைநிலத்தோடு ஒட்டல் அரிது.<br/>
காலாழ் களரில் நரியடும் கண்ணஞ்சா<br/>
வேலாள் முகத்த களிறு.
</p>
<h4>தெரிந்துதெளிதல்</h4>
<p>
அறம்பொருள் இன்பம் உயிரச்சம் நான்கின்<br/>
திறந்தெரிந்து தேறப் படும்.<br/>
குடிப்பிறந்து குற்றத்தின் நீங்கி வடுப்பரியும்<br/>
நாணுடையான் சுட்டே தெளிவு.<br/>
அரியகற்று ஆசற்றார் கண்ணும் தெரியுங்கால்<br/>
இன்மை அரிதே வெளிறு.<br/>
குணம்நாடிக் குற்றமும் நாடி அவற்றுள்<br/>
மிகைநாடி மிக்க கொளல்.<br/>
பெருமைக்கும் ஏனைச் சிறுமைக்கும் தத்தம்<br/>
கருமமே கட்டளைக் கல்.<br/>
அற்றாரைத் தேறுதல் ஓம்புக மற்றவர்<br/>
பற்றிலர் நாணார் பழி.<br/>
காதன்மை கந்தா அறிவறியார்த் தேறுதல்<br/>
பேதைமை எல்லாந் தரும்.<br/>
தேரான் பிறனைத் தெளிந்தான் வழிமுறை<br/>
தீரா இடும்பை தரும்.<br/>
தே றற்க யாரையும் தேராது தேர்ந்தபின்<br/>
தேறுக தேறும் பொருள்.<br/>
தேரான் தெளிவும் தெளிந்தான்கண் ஐயுறவும்<br/>
தீரா இடும்பை தரும்.
</p>
<h4>தெரிந்துவினையாடல்</h4>
<p>
நன்மையும் தீமையும் நாடி நலம்புரிந்த<br/>
தன்மையான் ஆளப் படும்.<br/>
வாரி பெருக்கி வளம்படுத்து உற்றவை<br/>
ஆராய்வான் செய்க வினை.<br/>
அன்பறிவு தேற்றம் அவாவின்மை இந்நான்கும்<br/>
நன்குடையான் கட்டே தெளிவு.<br/>
எனைவகையான் தேறியக் கண்ணும் வினைவகையான்<br/>
வேறாகும் மாந்தர் பலர்.<br/>
அறிந்தாற்றிச் செய்கிற்பாற்கு அல்லால் வினைதான்<br/>
சிறந்தானென்று ஏவற்பாற் றன்று.<br/>
செய்வானை நாடி வினைநாடிக் காலத்தோடு<br/>
எய்த உணர்ந்து செயல்.<br/>
இதனை இதனால் இவன்முடிக்கும் என்றாய்ந்து<br/>
அதனை அவன்கண் விடல்.<br/>
வினைக் குரிமை நாடிய பின்றை அவனை<br/>
அதற்குரிய னாகச் செயல்.<br/>
வினைக்கண் வினையுடையான் கேண்மைவே றாக<br/>
நினைப்பானை நீங்கும் திரு.<br/>
நாடோ றும் நாடுக மன்னன் வினைசெய்வான்<br/>
கோடாமை கோடா துலகு.
</p>
<h4>சுற்றந்தழால்</h4>
<p>
பற்றற்ற கண்ணும் பழைமைபா ராட்டுதல்<br/>
சுற்றத்தார் கண்ணே உள.<br/>
விருப்பறாச் சுற்றம் இயையின் அருப்பறா<br/>
ஆக்கம் பலவும் தரும்.<br/>
அளவளா வில்லாதான் வாழ்க்கை குளவளாக்<br/>
கோடின்றி நீர்நிறைந் தற்று.<br/>
சுற்றத்தால் சுற்றப் படஒழுகல் செல்வந்தான்<br/>
பெற்றத்தால் பெற்ற பயன்.<br/>
கொடுத்தலும் இன்சொலும் ஆற்றின் அடுக்கிய<br/>
சுற்றத்தால் சுற்றப் படும்.<br/>
பெருங்கொடையான் பேணான் வெகுளி அவனின்<br/>
மருங்குடையார் மாநிலத்து இல்.<br/>
காக்கை கரவா கரைந்துண்ணும் ஆக்கமும்<br/>
அன்னநீ ரார்க்கே உள.<br/>
பொதுநோக்கான் வேந்தன் வரிசையா நோக்கின்<br/>
அதுநோக்கி வாழ்வார் பலர்.<br/>
தமராகிக் தற்றுறந்தார் சுற்றம் அமராமைக்<br/>
காரணம் இன்றி வரும்.<br/>
உழைப்பிரிந்து காரணத்தின் வந்தானை வேந்தன்<br/>
இழைத் திருந்து எண்ணிக் கொளல்.
</p>
<h4>பொச்சாவாமை</h4>
<p>
இறந்த வெகுளியின் தீதே சிறந்த<br/>
உவகை மகிழ்ச்சியிற் சோர்வு.<br/>
பொச்சாப்புக் கொல்லும் புகழை அறிவினை<br/>
நிச்ச நிரப்புக் கொன் றாங்கு.<br/>
பொச்சாப்பார்க் கில்லை புகழ்மை அதுஉலகத்து<br/>
எப்பால்நூ லோர்க்கும் துணிவு.<br/>
அச்ச முடையார்க்கு அரணில்லை ஆங்கில்லை<br/>
பொச்சாப் புடையார்க்கு நன்கு.<br/>
முன்னுறக் காவாது இழுக்கியான் தன்பிழை<br/>
பின்னூறு இரங்கி விடும்.<br/>
இழுக்காமை யார்மாட்டும் என்றும் வழுக்காமை<br/>
வாயின் அதுவொப்பது இல்.<br/>
அரியஎன்று ஆகாத இல்லைபொச் சாவாக்<br/>
கருவியால் போற்றிச் செயின்.<br/>
புகழ்ந்தவை போற்றிச் செயல்வேண்டும் செய்யாது<br/>
இகழ்ந்தார்க்கு எழுமையும் இல்.<br/>
இகழ்ச்சியின் கெட்டாரை உள்ளுக தாந்தம்<br/>
மகிழ்ச்சியின் மைந்துறும் போழ்து.<br/>
உள்ளியது எய்தல் எளிதுமன் மற்றுந்தான்<br/>
உள்ளியது உள்ளப் பெறின்.
</p>
<h4>செங்கோன்மை</h4>
<p>
ஓர்ந்துகண் ணோடாது இறைபுரிந்து யார்மாட்டும்<br/>
தேர்ந்துசெய் வஃதே முறை.<br/>
வானோக்கி வாழும் உலகெல்லாம் மன்னவன்<br/>
கோல் நோக்கி வாழுங் குடி.<br/>
அந்தணர் நூற்கும் அறத்திற்கும் ஆதியாய்<br/>
நின்றது மன்னவன் கோல்.<br/>
குடிதழீஇக் கோலோச்சும் மாநில மன்னன்<br/>
அடிதழீஇ நிற்கும் உலகு.<br/>
இயல்புளிக் கோலோச்சும் மன்னவன் நாட்ட<br/>
பெயலும் விளையுளும் தொக்கு.<br/>
வேலன்று வென்றி தருவது மன்னவன்<br/>
கோலதூஉங் கோடா தெனின்.<br/>
இறைகாக்கும் வையகம் எல்லாம் அவனை<br/>
முறைகாக்கும் முட்டாச் செயின்.<br/>
எண்பதத்தான் ஓரா முறைசெய்யா மன்னவன்<br/>
தண்பதத்தான் தானே கெடும்.<br/>
குடிபுறங் காத்தோம்பிக் குற்றம் கடிதல்<br/>
வடுவன்று வேந்தன் தொழில்.<br/>
கொலையிற் கொடியாரை வேந்தொறுத்தல் பைங்கூழ்<br/>
களைகட் டதனொடு நேர்.
</p>
<h4>கொடுங்கோன்மை</h4>
<p>
கொலைமேற்கொண் டாரிற் கொடிதே அலைமேற்கொண்டு<br/>
அல்லவை செய்தொழுகும் வேந்து.<br/>
வேலொடு நின்றான் இடுவென் றதுபோலும்<br/>
கோலொடு நின்றான் இரவு.<br/>
நாடொறும் நாடி முறைசெய்யா மன்னவன்<br/>
நாடொறும் நாடு கெடும்.<br/>
கூழுங் குடியும் ஒருங்கிழக்கும் கோல்கோடிச்<br/>
சூழாது செய்யும் அரசு.<br/>
அல்லற்பட்டு ஆற்றாது அழுதகண் ணீரன்றே<br/>
செல்வத்தைத் தேய்க்கும் படை<br/>
மன்னர்க்கு மன்னுதல் செங்கோன்மை அஃதின்றேல்<br/>
மன்னாவாம் மன்னர்க் கொளி.<br/>
துளியின்மை ஞாலத்திற்கு எற்றற்றே வேந்தன்<br/>
அளியின்மை வாழும் உயிர்க்கு.<br/>
இன்மையின் இன்னாது உடைமை முறைசெய்யா<br/>
மன்னவன் கோற்கீழ்ப் படின்.<br/>
முறைகோடி மன்னவன் செய்யின் உறைகோடி<br/>
ஒல்லாது வானம் பெயல்.<br/>
ஆபயன் குன்றும் அறுதொழிலோர் நூல்மறப்பர்<br/>
காவலன் காவான் எனின்.
</p>
<h4>வெருவந்தசெய்யாமை</h4>
<p>
தக்காங்கு நாடித் தலைச்செல்லா வண்ணத்தால்<br/>
ஒத்தாங்கு ஒறுப்பது வேந்து.<br/>
கடிதோச்சி மெல்ல எறிக நெடிதாக்கம்<br/>
நீங்காமை வேண்டு பவர்.<br/>
வெருவந்த செய்தொழுகும் வெங்கோல னாயின்<br/>
ஒருவந்தம் ஒல்லைக் கெடும்.<br/>
இறைகடியன் என்றுரைக்கும் இன்னாச்சொல் வேந்தன்<br/>
உறைகடுகி ஒல்லைக் கெடும்.<br/>
அருஞ்செவ்வி இன்னா முகத்தான் பெருஞ்செல்வம்<br/>
பேஎய்கண் டன்னது உடைத்து.<br/>
கடுஞ்சொல்லன் கண்ணிலன் ஆயின் நெடுஞ்செல்வம்<br/>
நீடின்றி ஆங்கே கெடும்.<br/>
கடுமொழியும் கையிகந்த தண்டமும் வேந்தன்<br/>
அடுமுரண் தேய்க்கும் அரம்.<br/>
இனத்தாற்றி எண்ணாத வேந்தன் சினத்தாற்றிச்<br/>
சீறிற் சிறுகும் திரு.<br/>
செருவந்த போழ்திற் சிறைசெய்யா வேந்தன்<br/>
வெருவந்து வெய்து கெடும்.<br/>
கல்லார்ப் பிணிக்கும் கடுங்கோல் அதுவல்லது<br/>
இல்லை நிலக்குப் பொறை.
</p>
<h4>கண்ணோட் டம்</h4>
<p>
கண்ணோட்டம் என்னும் கழிபெருங் காரிகை<br/>
உண்மையான் உண்டிவ் வுலகு.<br/>
கண்ணோட்டத் துள்ளது உலகியல் அஃதிலார்<br/>
உண்மை நிலக்குப் பொறை.<br/>
பண்என்னாம் பாடற்கு இயைபின்றேல் கண்என்னாம்<br/>
கண்ணோட்டம் இல்லாத கண்.<br/>
உளபோல் முகத்தெவன் செய்யும் அளவினால்<br/>
கண்ணோட்டம் இல்லாத கண்.<br/>
கண்ணிற்கு அணிகலம் கண்ணோட்டம் அஃதின்றேல்<br/>
புண்ணென்று உணரப் படும்<br/>
மண்ணோ டியைந்த மரத்தனையர் கண்ணோ<br/>
டியைந்துகண் ணோடா தவர்.<br/>
கண்ணோட் டம் இல்லவர் கண்ணிலர் கண்ணுடையார்<br/>
கண்ணோட்டம் இன்மையும் இல்.<br/>
கருமம் சிதையாமல் கண்ணோட வல்லார்க்கு<br/>
உரிமை உடைத்திவ் வுலகு.<br/>
ஒறுத்தாற்றும் பண்பினார் கண்ணும்கண் ணோடிப்<br/>
பொறுத்தாற்றும் பண்பே தலை.<br/>
பெயக்கண்டும் நஞ்சுண் டமைவர் நயத்தக்க<br/>
நாகரிகம் வேண்டு பவர்.
</p>
<h4>ஒற்றாடல்</h4>
<p>
ஒற்றும் உரைசான்ற நூலும் இவையிரண்டும்<br/>
தெற்றென்க மன்னவன் கண்.<br/>
எல்லார்க்கும் எல்லாம் நிகழ்பவை எஞ்ஞான்றும்<br/>
வல்லறிதல் வேந்தன் தொழில்.<br/>
ஒற்றினான் ஒற்றிப் பொருள்தெரியா மன்னவன்<br/>
கொற்றங் கொளக்கிடந்தது இல்.<br/>
வினைசெய்வார் தம்சுற்றம் வேண்டாதார் என்றாங்கு<br/>
அனைவரையும் ஆராய்வது ஒற்று.<br/>
கடாஅ உருவொடு கண்ணஞ்சாது யாண்டும்<br/>
உகாஅமை வல்லதே ஒற்று.<br/>
துறந்தார் படிவத்த ராகி இறந்தாராய்ந்து<br/>
என்செயினும் சோர்விலது ஒற்று.<br/>
மறைந்தவை கேட்கவற் றாகி அறிந்தவை<br/>
ஐயப்பாடு இல்லதே ஒற்று.<br/>
ஒற்றொற்றித் தந்த பொருளையும் மற்றுமோர்<br/>
ஒற்றினால் ஒற்றிக் கொளல்.<br/>
ஒற்றெற் றுணராமை ஆள்க உடன்மூவர்<br/>
சொற்றொக்க தேறப் படும்.<br/>
சிறப்பறிய ஒற்றின்கண் செய்யற்க செய்யின்<br/>
புறப்படுத்தான் ஆகும் மறை.
</p>
<h4>ஊக்கமுடைமை</h4>
<p>
<h4>மடியின்மை</h4>
<p>
உடையர் எனப்படுவது ஊக்கம் அஃ தில்லார்<br/>
உடையது உடையரோ மற்று.<br/>
உள்ளம் உடைமை உடைமை பொருளுடைமை<br/>
நில்லாது நீங்கி விடும்.<br/>
க்கம் இழந்தேமென்று அல்லாவார் ஊக்கம்<br/>
ஒருவந்தம் கைத்துடை யார்.<br/>
க்கம் அதர்வினாய்ச் செல்லும் அசைவிலா<br/>
ஊக்க முடையா னுழை.<br/>
வெள்ளத் தனைய மலர்நீட்டம் மாந்தர்தம்<br/>
உள்ளத் தனையது உயர்வு.<br/>
உள்ளுவ தெல்லாம் உயர்வுள்ளல் மற்றது<br/>
தள்ளினுந் தள்ளாமை நீர்த்து.<br/>
சிதைவிடத்து ஒல்கார் உரவோர் புதையம்பிற்<br/>
பட்டுப்பா டூன்றுங் களிறு.<br/>
உள்ளம் இலாதவர் எய்தார் உலகத்து<br/>
வள்ளியம் என்னுஞ் செருக்கு.<br/>
பரியது கூர்ங்கோட்டது ஆயினும் யானை<br/>
஦வ்ருஉம் புலிதாக் குறின்.<br/>
உரமொருவற்கு உள்ள வெறுக்கைஅஃ தில்லார்<br/>
மரம்மக்க ளாதலே வேறு.<br/>
குடியென்னும் குன்றா விளக்கம் மடியென்னும்<br/>
மாசூர மாய்ந்து கெடும்.<br/>
மடியை மடியா ஒழுகல் குடியைக்<br/>
குடியாக வேண்டு பவர்.<br/>
மடிமடிக் கொண்டொழுகும் பேதை பிறந்த<br/>
குடிமடியும் தன்னினும் முந்து.<br/>
குடிமடிந்து குற்றம் பெருகும் மடிமடிந்து<br/>
மாண்ட உஞற்றி லவர்க்கு.<br/>
நெடுநீர் மறவி மடிதுயில் நான்கும்<br/>
கெடுநீரார் காமக் கலன்.<br/>
படியுடையார் பற்றமைந்தக் கண்ணும் மடியுடையார்<br/>
மாண்பயன் எய்தல் அரிது.<br/>
இடிபுரிந்து எள்ளுஞ் சொல் கேட்பர் மடிபுரிந்து<br/>
மாண்ட உஞற்றி லவர்.<br/>
மடிமை குடிமைக்கண் தங்கின்தன் ஒன்னார்க்கு<br/>
அடிமை புகுத்தி விடும்.<br/>
குடியாண்மை யுள்வந்த குற்றம் ஒருவன்<br/>
மடியாண்மை மாற்றக் கெடும்.<br/>
மடியிலா மன்னவன் எய்தும் அடியளந்தான்<br/>
தாஅய தெல்லாம் ஒருங்கு.
</p>
<h4>ஆள்வினையுடைமை</h4>
<p>
அருமை உடைத்தென்று அசாவாமை வேண்டும்<br/>
பெருமை முயற்சி தரும்.<br/>
வினைக்கண் வினைகெடல் ஓம்பல் வினைக்குறை<br/>
தீர்ந்தாரின் தீர்ந்தன்று உலகு.<br/>
தாளாண்மை என்னும் தகைமைக்கண் தங்கிற்றே<br/>
வேளாண்மை என்னுஞ் செருக்கு.<br/>
தாளாண்மை இல்லாதான் வேளாண்மை பேடிகை<br/>
வாளாண்மை போலக் கெடும்.<br/>
இன்பம் விழையான் வினைவிழைவான் தன்கேளிர்<br/>
துன்பம் துடைத்தூன்றும் தூண்.<br/>
முயற்சி திருவினை ஆக்கும் முயற்றின்மை<br/>
இன்மை புகுத்தி விடும்.<br/>
மடியுளாள் மாமுகடி என்ப மடியிலான்<br/>
தாளுளான் தாமரையி னாள்.<br/>
பொறியின்மை யார்க்கும் பழியன்று அறிவறிந்து<br/>
ஆள்வினை இன்மை பழி.<br/>
தெய்வத்தான் ஆகா தெனினும் முயற்சிதன்<br/>
மெய்வருத்தக் கூலி தரும்.<br/>
ஊழையும் உப்பக்கம் காண்பர் உலைவின்றித்<br/>
தாழாது உஞற்று பவர்.
</p>
<h4>இடுக்கணழியாமை</h4>
<p>
இடுக்கண் வருங்கால் நகுக அதனை<br/>
அடுத்தூர்வது அஃதொப்ப தில்.<br/>
வெள்ளத் தனைய இடும்பை அறிவுடையான்<br/>
உள்ளத்தின் உள்ளக் கெடும்.<br/>
இடும்பைக்கு இடும்பை படுப்பர் இடும்பைக்கு<br/>
இடும்பை படாஅ தவர்.<br/>
மடுத்தவா யெல்லாம் பகடன்னான் உற்ற<br/>
இடுக்கண் இடர்ப்பாடு உடைத்து.<br/>
அடுக்கி வரினும் அழிவிலான் உற்ற<br/>
இடுக்கண் இடுக்கட் படும்.<br/>
அற்றேமென்று அல்லற் படுபவோ பெற்றேமென்று<br/>
ஓம்புதல் தேற்றா தவர்.<br/>
இலக்கம் உடம்பிடும்பைக் கென்று கலக்கத்தைக்<br/>
கையாறாக் கொள்ளாதாம் மேல்.<br/>
இன்பம் விழையான் இடும்பை இயல்பென்பான்<br/>
துன்பம் உறுதல் இலன்.<br/>
இன்பத்துள் இன்பம் விழையாதான் துன்பத்துள்<br/>
துன்பம் உறுதல் இலன்.<br/>
இன்னாமை இன்பம் எனக்கொளின் ஆகுந்தன்<br/>
ஒன்னார் விழையுஞ் சிறப்பு.<br/>
அரசியல் முற்றிற்று
</p>
<h3>அங்கவியல்</h3>
<h4>அமைச்சு</h4>
<p>
கருவியும் காலமும் செய்கையும் செய்யும்<br/>
அருவினையும் மாண்டது அமைச்சு.<br/>
வன்கண் குடிகாத்தல் கற்றறிதல் ஆள்வினையோடு<br/>
ஐந்துடன் மாண்டது அமைச்சு.<br/>
பிரித்தலும் பேணிக் கொளலும் பிரிந்தார்ப்<br/>
பொருத்தலும் வல்ல தமைச்சு.<br/>
தெரிதலும் தேர்ந்து செயலும் ஒருதலையாச்<br/>
சொல்லலும் வல்லது அமைச்சு.<br/>
அறனறிந்து ஆன்றமைந்த சொல்லான்எஞ் ஞான்றுந்<br/>
திறனறிந்தான் தேர்ச்சித் துணை.<br/>
மதிநுட்பம் நூலோடு உடையார்க்கு அதிநுட்பம்<br/>
யாவுள முன்நிற் பவை.<br/>
செயற்கை அறிந்தக் கடைத்தும் உலகத்து<br/>
இயற்கை அறிந்து செயல்.<br/>
அறிகொன்று அறியான் எனினும் உறுதி<br/>
உழையிருந்தான் கூறல் கடன்.<br/>
பழுதெண்ணும் மந்திரியின் பக்கததுள் தெவ்வோர்<br/>
எழுபது கோடி உறும்.<br/>
முறைப்படச் சூழ்ந்தும் முடிவிலவே செய்வர்<br/>
திறப்பாடு இலாஅ தவர்.
</p>
<h4>சொல்வன்மை</h4>
<p>
நாநலம் என்னும் நலனுடைமை அந்நலம்<br/>
யாநலத்து உள்ளதூஉம் அன்று.<br/>
ஆக்கமுங் கேடும் அதனால் வருதலால்<br/>
காத்தோம்பல் சொல்லின்கட் சோர்வு.<br/>
கேட்டார்ப் பிணிக்கும் தகையவாய்க் கேளாரும்<br/>
வேட்ப மொழிவதாம் சொல்.<br/>
திறனறிந்து சொல்லுக சொல்லை அறனும்<br/>
பொருளும் அதனினூஉங்கு இல்.<br/>
சொல்லுக சொல்லைப் பிறிதோர்சொல் அச்சொல்லை<br/>
வெல்லுஞ்சொல் இன்மை அறிந்து.<br/>
வேட்பத்தாஞ் சொல்லிப் பிறர்சொல் பயன்கோடல்<br/>
மாட்சியின் மாசற்றார் கோள்.<br/>
சொலல்வல்லன் சோர்விலன் அஞ்சான் அவனை<br/>
இகல்வெல்லல் யார்க்கும் அரிது.<br/>
விரைந்து தொழில்கேட்கும் ஞாலம் நிரந்தினிது<br/>
சொல்லுதல் வல்லார்ப் பெறின்.<br/>
பலசொல்லக் காமுறுவர் மன்றமா சற்ற<br/>
சிலசொல்லல் தேற்றா தவர்.<br/>
இண்ருழ்த்தும் நாறா மலரனையர் கற்றது<br/>
உணர விரித்துரையா தார்.
</p>
<h4>வினைத்தூய்மை</h4>
<p>
துணைநலம் ஆக்கம் த்ருஉம் வினைநலம்<br/>
வேண்டிய எல்லாந் தரும்.<br/>
என்றும் ஒருவுதல் வேண்டும் புகழொடு<br/>
நன்றி பயவா வினை.<br/>
ஒஓதல் வேண்டும் ஒளிமாழ்கும் செய்வினை<br/>
ஆஅதும் என்னு மவர்.<br/>
இடுக்கண் படினும் இளிவந்த செய்யார்<br/>
நடுக்கற்ற காட்சி யவர்.<br/>
எற்றென்று இரங்குவ செய்யற்க செய்வானேல்<br/>
மற்றன்ன செய்யாமை நன்று.<br/>
ஈன்றாள் பசிகாண்பான் ஆயினுஞ் செய்யற் க<br/>
சான்றோர் பழிக்கும் வினை.<br/>
பழிமலைந்து எய்திய ஆக்கத்தின் சான்றோர்<br/>
கழிநல் குரவே தலை.<br/>
கடிந்த கடிந்தொரார் செய்தார்க்கு அவைதாம்<br/>
முடிந்தாலும் பீழை தரும்.<br/>
அழக் கொண்ட எல்லாம் அழப்போம் இழப்பினும்<br/>
பிற்பயக்கும் நற்பா லவை.<br/>
சலத்தால் பொருள்செய்தே மார்த்தல் பசுமண்<br/>
கலத்துள்நீர் பெய்திரீஇ யற்று.
</p>
<h4>வினைத்திட்பம்</h4>
<p>
வினைத்திட்பம் என்பது ஒருவன் மனத்திட்பம்<br/>
மற்றைய எல்லாம் பிற.<br/>
ஊறொரால் உற்றபின் ஒல்காமை இவ்விரண்டின்<br/>
ஆறென்பர் ஆய்ந்தவர் கோள்.<br/>
கடைக்கொட்கச் செய்தக்க தாண்மை இடைக்கொட்கின்<br/>
எற்றா விழுமந் தரும்.<br/>
சொல்லுதல் யார்க்கும் எளிய அரியவாம்<br/>
சொல்லிய வண்ணம் செயல்.<br/>
வீறெய்தி மாண்டார் வினைத்திட்பம் வேந்தன்கண்<br/>
ஊறெய்தி உள்ளப் படும்.<br/>
எண்ணிய எண்ணியாங்கு எய்து எண்ணியார்<br/>
திண்ணியர் ஆகப் பெறின்.<br/>
உருவுகண்டு எள்ளாமை வேண்டும் உருள்பெருந்தேர்க்கு<br/>
அச்சாணி அன்னார் உடைத்து.<br/>
கலங்காது கண்ட வினைக்கண் துளங்காது<br/>
தூக்கங் கடிந்து செயல்.<br/>
துன்பம் உறவரினும் செய்க துணிவாற்றி<br/>
இன்பம் பயக்கும் வினை.<br/>
எனைத்திட்பம் எய் தியக் கண்ணும் வினைத்திட்பம்<br/>
வேண்டாரை வேண்டாது உலகு.
</p>
<h4>வினைசெயல்வகை</h4>
<p>
சூழ்ச்சி முடிவு துணிவெய்தல் அத்துணிவு<br/>
தாழ்ச்சியுள் தங்குதல் தீது.<br/>
தூங்குக தூங்கிச் செயற்பால தூங்கற்க<br/>
தூங்காது செய்யும் வினை.<br/>
ஙல்லும்வா யெல்லாம் வினைநன்றே ஒல்லாக்கால்<br/>
செல்லும்வாய் நோக்கிச் செயல்.<br/>
வினைபகை என்றிரண்டின் எச்சம் நினையுங்கால்<br/>
தீயெச்சம் போலத் தெறும்.<br/>
பொருள்கருவி காலம் வினையிடனொடு ஐந்தும்<br/>
இருள்தீர எண்ணிச் செயல்.<br/>
முடிவும் இடையூறும் முற்றியாங்கு எய்தும்<br/>
படுபயனும் பார்த்துச் செயல்.<br/>
செய்வினை செய்வான் செயன்முறை அவ்வினை<br/>
உள்ளறிவான் உள்ளம் கொளல்.<br/>
வினையான் வினையாக்கிக் கோடல் நனைகவுள்<br/>
யானையால் யானையாத் தற்று.<br/>
நட்டார்க்கு நல்ல செயலின் விரைந்ததே<br/>
ஒட்டாரை ஒட்டிக் கொளல்.<br/>
உறைசிறியார் உள்நடுங்கல் அஞ்சிக் குறைபெறின்<br/>
கொள்வர் பெரியார்ப் பணிந்து.
</p>
<h4>தூது</h4>
<p>
அன்புடைமை ஆன்ற குடிப்பிறத்தல் வேந்தவாம்<br/>
பண்புடைமை தூதுரைப்பான் பண்பு.<br/>
அன்பறிவு ஆராய்ந்த சொல்வன்மை தூதுரைப்பார்க்கு<br/>
இன்றி யமையாத மூன்று.<br/>
நூலாருள் நூல்வல்லன் ஆகுதல் வேலாருள்<br/>
வென்றி வினையுரைப்பான் பண்பு.<br/>
அறிவுரு வாராய்ந்த கல்விஇம் மூன்றன்<br/>
செறிவுடையான் செல்க வினைக்கு.<br/>
தொகச் சொல்லித் தூவாத நீக்கி நகச்சொல்லி<br/>
நன்றி பயப்பதாந் தூது.<br/>
கற்றுக்கண் அஞ்சான் செலச்சொல்லிக் காலத்தால்<br/>
தக்கது அறிவதாம் தூது.<br/>
கடனறிந்து காலங் கருதி இடனறிந்து<br/>
எண்ணி உரைப்பான் தலை.<br/>
தூய்மை துணைமை துணிவுடைமை இம்மூன்றின்<br/>
வாய்மை வழியுரைப்பான் பண்பு.<br/>
விடுமாற்றம் வேந்தர்க்கு உரைப்பான் வடுமாற்றம்<br/>
வாய்சேரா வன்க ணவன்.<br/>
இறுதி பயப்பினும் எஞ்சாது இறைவற் கு<br/>
உறுதி பயப்பதாம் தூது.
</p>
<h4>மன்னரைச் சேர்ந்தொழுதல்</h4>
<p>
அகலாது அணுகாது தீக்காய்வார் போல்க<br/>
இகல்வேந்தர்ச் சேர்ந்தொழுகு வார்.<br/>
மன்னர் விழைப விழையாமை மன்னரால்<br/>
மன்னிய ஆக்கந் தரும்.<br/>
போற்றின் அரியவை போற்றல் கடுத்தபின்<br/>
தேற்றுதல் யார்க்கும் அரிது.<br/>
செவிச்சொல்லும் சேர்ந்த நகையும் அவித்தொழுகல்<br/>
ஆன்ற பெரியா ரகத்து.<br/>
எப்பொருளும் ஓரார் தொடரார்மற் றப்பொருளை<br/>
விட்டக்கால் கேட்க மறை.<br/>
குறிப்பறிந்து காலங் கருதி வெறுப்பில<br/>
வேண்டுப வேட்பச் சொலல்.<br/>
வேட்பன சொல்லி வினையில எஞ்ஞான்றும்<br/>
கேட்பினும் சொல்லா விடல்.<br/>
இளையர் இனமுறையர் என்றிகழார் நின்ற<br/>
ஒளியோடு ஒழுகப் படும்.<br/>
கொளப்பட்டேம் என்றெண்ணிக் கொள்ளாத செய்யார்<br/>
துளக்கற்ற காட்சி யவர்.<br/>
பழையம் எனக்கருதிப் பண்பல்ல செய்யும்<br/>
கெழுதகைமை கேடு தரும்.
</p>
<h4>குறிப்பறிதல்</h4>
<p>
கூறாமை நோக்கிக் குறிப்பறிவான் எஞ்ஞான்றும்<br/>
மாறாநீர் வையக் கணி.<br/>
ஐயப் படாஅது அகத்தது உணர்வானைத்<br/>
தெய்வத்தோ டொப்பக் கொளல்.<br/>
குறிப்பிற் குறிப்புணர் வாரை உறுப்பினுள்<br/>
யாது கொடுத்தும் கொளல்.<br/>
குறித்தது கூறாமைக் கொள்வாரோ டேனை<br/>
உறுப்போ ரனையரால் வேறு.<br/>
குறிப்பிற் குறிப்புணரா வாயின் உறுப்பினுள்<br/>
என்ன பயத்தவோ கண்?<br/>
அடுத்தது காட்டும் பளிங்குபோல் நெஞ்சம்<br/>
கடுத்தது காட்டும் முகம்.<br/>
முகத்தின் முதுக்குறைந்தது உண்டோ உவப்பினும்<br/>
காயினும் தான்முந் துறும்.<br/>
முகம்நோக்கி நிற்க அமையும் அகம்நோக்கி<br/>
உற்ற துணர்வார்ப் பெறின்.<br/>
பகைமையும் கேண்மையும் கண்ணுரைக்கும் கண்ணின்<br/>
வகைமை உணர்வார்ப் பெறின்.<br/>
நுண்ணியம் என்பார் அளக்குங்கோல் காணுங்கால்<br/>
கண்ணல்லது இல்லை பிற.
</p>
<h4>அவையறிதல்</h4>
<p>
அவையறிநது ஆராய்ந்து சொல்லுக சொல்லின்<br/>
தொகையறிந்த தூய்மை யவர்.<br/>
இடைதெரிந்து நன்குணர்ந்து சொல்லுக சொல்லின்<br/>
நடைதெரிந்த நன்மை யவர்.<br/>
அவையறியார் சொல்லல்மேற் கொள்பவர் சொல்லின்<br/>
வகையறியார் வல்லதூஉம் இல்.<br/>
ஒளியார்முன் ஒள்ளிய ராதல் வெளியார்முன்<br/>
வான்சுதை வண்ணம் கொளல்.<br/>
நன்றென்ற வற்றுள்ளும் நன்றே முதுவருள்<br/>
முந்து கிளவாச் செறிவு.<br/>
ஆற்றின் நிலைதளர்ந் தற்றே வியன்புலம்<br/>
ஏற்றுணர்வார் முன்னர் இழுக்கு.<br/>
கற்றறிந்தார் கல்வி விளங்கும் கசடறச்<br/>
சொல்தெரிதல் வல்லார் அகத்து.<br/>
உணர்வ துடையார்முன் சொல்லல் வளர்வதன்<br/>
பாத்தியுள் நீர்சொரிந் தற்று.<br/>
புல்லவையுள் பொச்சாந்தும் சொல்லற்க நல்லவையுள்<br/>
நன்குசலச் சொல்லு வார்.<br/>
அங்கணத்துள் உக்க அமிழ்தற்றால் தங்கணத்தார்<br/>
அல்லார்முன் கோட்டி கொளல்.
</p>
<h4>அவையஞ்சாமை</h4>
<p>
வகையறிந்து வல்லவை வாய்சோரார் சொல்லின்<br/>
தொகையறிந்த தூய்மை யவர்.<br/>
கற்றாருள் கற்றார் எனப்படுவர் கற்றார்முன்<br/>
கற்ற செலச்சொல்லு வார்.<br/>
பகையகத்துச் சாவார் எளியர் அரியர்<br/>
அவையகத்து அஞ்சா தவர்.<br/>
கற்றார்முன் கற்ற செலச்சொல்லித் தாம்கற்ற<br/>
மிக்காருள் மிக்க கொளல்.<br/>
ஆற்றின் அளவறிந்து கற்க அவையஞ்சா<br/>
மாற்றங் கொடுத்தற் பொருட்டு.<br/>
வாளொடென் வன்கண்ணர் அல்லார்க்கு நூலொடென்<br/>
நுண்ணவை அஞ்சு பவர்க்கு.<br/>
பகையகத்துப் பேடிகை ஒள்வாள் அவையகத்து<br/>
அஞ்சு மவன்கற்ற நூல்.<br/>
பல்லவை கற்றும் பயமிலரே நல்லவையுள்<br/>
நன்கு செலச்சொல்லா தார்.<br/>
கல்லா தவரின் கடையென்ப கற்றறிந்தும்<br/>
நல்லா ரவையஞ்சு வார்.<br/>
உளரெனினும் இல்லாரொடு ஒப்பர் களன்அஞ்சிக்<br/>
கற்ற செலச்சொல்லா தார்.<br/>
அமைச்சியல் முற்றிற்று
</p>
<h3>அங்கவியல்</h3>
<h4>நாடு</h4>
<p>
தள்ளா விளையுளும் தக்காரும் தாழ்விலாச்<br/>
செல்வரும் சேர்வது நாடு.<br/>
பெரும்பொருளால் பெட்டக்க தாகி அருங்கேட்டால்<br/>
ஆற்ற விளைவது நாடு.<br/>
பொறையொருங்கு மேல்வருங்கால் தாங்கி இறைவற்கு<br/>
இறையொருங்கு நேர்வது நாடு.<br/>
உறுபசியும் ஓவாப் பிணியும் செறுபகையும்<br/>
சேரா தியல்வது நாடு.<br/>
பல்குழுவும் பாழ்செய்யும் உட்பகையும் வேந்தலைக்கும்<br/>
கொல்குறும்பும் இல்லது நாடு.<br/>
கேடறியாக் கெட்ட இடத்தும் வளங்குன்றா<br/>
நாடென்ப நாட்டின் தலை.<br/>
இருபுனலும் வாய்ந்த மலையும் வருபுனலும்<br/>
வல்லரணும் நாட்டிற்கு உறுப்பு.<br/>
பிணியின்மை செல்வம் விளைவின்பம் ஏமம்<br/>
அணியென்ப நாட்டிவ் வைந்து.<br/>
நாடென்ப நாடா வளத்தன நாடல்ல<br/>
நாட வளந்தரு நாடு.<br/>
ஆங்கமை வெய்தியக் கண்ணும் பயமின்றே<br/>
வேந்தமை வில்லாத நாடு.
</p>
<h4>அரண்</h4>
<p>
ஆற்று பவர்க்கும் அரண்பொருள் அஞ்சித்தற்<br/>
போற்று பவர்க்கும் பொருள்.<br/>
மணிநீரும் மண்ணும் மலையும் அணிநிழற்<br/>
காடும் உடைய தரண்.<br/>
உயர்வகலம் திண்மை அருமைஇந் நான்கின்<br/>
அமைவரண் என்றுரைக்கும் நூல்.<br/>
சிறுகாப்பிற் பேரிடத்த தாகி உறுபகை<br/>
ஊக்கம் அழிப்ப தரண்.<br/>
கொளற்கரிதாய்க் கொண்டகூழ்த் தாகி அகத்தார்<br/>
நிலைக்கெளிதாம் நீரது அரண்.<br/>
எல்லாப் பொருளும் உடைத்தாய் இடத்துதவும்<br/>
நல்லாள் உடையது அரண்.<br/>
முற்றியும் முற்றா தெறிந்தும் அறைப்படுத்தும்<br/>
பற்றற் கரியது அரண்.<br/>
முற்றாற்றி முற்றி யவரையும் பற்றாற்றிப்<br/>
பற்றியார் வெல்வது அரண்.<br/>
முனைமுகத்து மாற்றலர் சாய வினைமுகத்து<br/>
வீறெய்தி மாண்ட தரண்.<br/>
எனைமாட்சித் தாகியக் கண்ணும் வினைமாட்சி<br/>
இல்லார்கண் இல்லது அரண்.
</p>
<h4>பொருள்செயல்வகை</h4>
<p>
பொருளல் லவரைப் பொருளாகச் செய்யும்<br/>
பொருளல்லது இல்லை பொருள்.<br/>
இல்லாரை எல்லாரும் எள்ளுவர் செல்வரை<br/>
எல்லாரும் செய்வர் சிறப்பு.<br/>
பொருளென்னும் பொய்யா விளக்கம் இருளறுக்கும்<br/>
எண்ணிய தேயத்துச் சென்று.<br/>
அறன்ஈனும் இன்பமும் ஈனும் திறனறிந்து<br/>
தீதின்றி வந்த பொருள்.<br/>
அருளொடும் அன்பொடும் வாராப் பொருளாக்கம்<br/>
புல்லார் புரள விடல்.<br/>
உறுபொருளும் உல்கு பொருளும்தன் ஒன்னார்த்<br/>
தெறுபொருளும் வேந்தன் பொருள்.<br/>
அருளென்னும் அன்பீன் குழவி பொருளென்னும்<br/>
செல்வச் செவிலியால் உண்டு.<br/>
குன்றேறி யானைப் போர் கண்டற்றால் தன்கைத்தொன்று<br/>
உண்டாகச் செய்வான் வினை.<br/>
செய்க பொருளைச் செறுநர் செருக்கறுக்கும்<br/>
எஃகதனிற் கூரிய தில்.<br/>
ஒண்பொருள் காழ்ப்ப இயற்றியார்க்கு எண்பொருள்<br/>
ஏனை இரண்டும் ஒருங்கு.
</p>
<h4>படைமாட்சி</h4>
<p>
உறுப்பமைந்து ஊறஞ்சா வெல்படை வேந்தன்<br/>
வெறுக்கையுள் எல்லாம் தலை.<br/>
உலைவிடத்து ஊறஞ்சா வன்கண் தொலைவிடத்துத்<br/>
தொல்படைக் கல்லால் அரிது.<br/>
ஒலித்தக்கால் என்னாம் உவரி எலிப்பகை<br/>
நாகம் உயிர்ப்பக் கெடும்.<br/>
அழிவின்றி அறைபோகா தாகி வழிவந்த<br/>
வன்க ணதுவே படை.<br/>
கூற்றுடன்று மேல்வரினும் கூடி எதிர்நிற்கும்<br/>
ஆற்ற லதுவே படை.<br/>
மறமானம் மாண்ட வழிச்செலவு தேற்றம்<br/>
எனநான்கே ஏமம் படைக்கு.<br/>
தார்தாங்கிச் செல்வது தானை தலைவந்த<br/>
போர்தாங்கும் தன்மை அறிந்து.<br/>
அடல்தகையும் ஆற்றலும் இல்லெனினும் தானை<br/>
படைத்தகையால் பாடு பெறும்.<br/>
சிறுமையும் செல்லாத் துனியும் வறுமையும்<br/>
இல்லாயின் வெல்லும் படை.<br/>
நிலைமக்கள் சால உடைத்தெனினும் தானை<br/>
தலைமக்கள் இல்வழி இல்.
</p>
<h4>படைச்செருக்கு</h4>
<p>
என்னைமுன் நில்லன்மின் தெவ்விர் பலரென்னை<br/>
முன்நின்று கல்நின் றவர்.<br/>
கான முயலெய்த அம்பினில் யானை<br/>
பிழைத்தவேல் ஏந்தல் இனிது.<br/>
பேராண்மை என்ப தறுகண்ஒன் றுற்றக்கால்<br/>
ஊராண்மை மற்றதன் எஃகு.<br/>
கைவேல் களிற்றொடு போக்கி வருபவன்<br/>
மெய்வேல் பறியா நகும்.<br/>
விழித்தகண் வேல்கொண டெறிய அழித்திமைப்பின்<br/>
ஒட்டன்றோ வன்க ணவர்க்கு.<br/>
விழுப்புண் படாதநாள் எல்லாம் வழுக்கினுள்<br/>
வைக்கும்தன் நாளை எடுத்து.<br/>
சுழலும் இசைவேண்டி வேண்டா உயிரார்<br/>
கழல்யாப்புக் காரிகை நீர்த்து.<br/>
உறின்உயிர் அஞ்சா மறவர் இறைவன்<br/>
செறினும் சீர்குன்றல் இலர்.<br/>
இழைத்தது இகவாமைச் சாவாரை யாரே<br/>
பிழைத்தது ஒறுக்கிற் பவர்.<br/>
புரந்தார்கண் நீர்மல்கச் சாகிற்பின் சாக்காடு<br/>
இரந்துகோள் தக்கது உடைத்து.<br/>
<h4>நட்பு</h4>
செயற்கரிய யாவுள நட்பின் அதுபோல்<br/>
வினைக்கரிய யாவுள காப்பு.<br/>
நிறைநீர நீரவர் கேண்மை பிறைமதிப்<br/>
பின்னீர பேதையார் நட்பு.<br/>
நவில்தொறும் நூல்நயம் போலும் பயில்தொறும்<br/>
பண்புடை யாளர் தொடர்பு.<br/>
நகுதற் பொருட்டன்று நட்டல் மிகுதிக்கண்<br/>
மேற்செனறு இடித்தற் பொருட்டு.<br/>
புணர்ச்சி பழகுதல் வேண்டா உணர்ச்சிதான்<br/>
நட்பாங் கிழமை தரும்.<br/>
முகநக நட்பது நட்பன்று நெஞ்சத்து<br/>
அகநக நட்பது நட்பு.<br/>
அழிவி னவைநீக்கி ஆறுய்த்து அழிவின்கண்<br/>
அல்லல் உழப்பதாம் நட்பு.<br/>
உடுக்கை இழந்தவன் கைபோல ஆங்கே<br/>
இடுக்கண் களைவதாம் நட்பு.<br/>
நட்பிற்கு வீற்றிருக்கை யாதெனின் கொட்பின்றி<br/>
ஒல்லும்வாய் ஊன்றும் நிலை.<br/>
இனையர் இவரெமக்கு இன்னம்யாம் என்று<br/>
புனையினும் புல்லென்னும் நட்பு.
</p>
<h4>நட்பாராய்தல்</h4>
<p>
நாடாது நட் டலிற் கேடில்லை நட்டபின்<br/>
வீடில்லை நட்பாள் பவர்க்கு.<br/>
ஆய்ந்தாய்ந்து கொள்ளாதான் கேண்மை கடைமுறை<br/>
தான்சாம் துயரம் தரும்.<br/>
குணமும் குடிமையும் குற்றமும் குன்றா<br/>
இனனும் அறிந்தியாக்க நட்பு.<br/>
குடிப்பிறந்து தன்கண் பழிநாணு வானைக்<br/>
கொடுத்தும் கொளல்வேண்டும் நட்பு.<br/>
அழச்சொல்லி அல்லது இடித்து வழக்கறிய<br/>
வல்லார்நடபு ஆய்ந்து கொளல்.<br/>
கேட்டினும் உண்டோ ர் உறுதி கிளைஞரை<br/>
நீட்டி அளப்பதோர் கோல்.<br/>
ஊதியம் என்பது ஒருவற்குப் பேதையார்<br/>
கேண்மை ஒரீஇ விடல்.<br/>
உள்ளற்க உள்ளம் சிறுகுவ கொள்ளற்க<br/>
அல்லற்கண் ஆற்றறுப்பார் நட்பு.<br/>
கெடுங்காலைக் கைவிடுவார் கேண்மை அடுங்காலை<br/>
உள்ளினும் உள்ளஞ் சுடும்.<br/>
மருவுக மாசற்றார் கேண்மைஒன் றீத்தும்<br/>
ஒருவுக ஒப்பிலார் நட்பு.
</p>
<h4>பழைமை</h4>
<p>
பழைமை எனப்படுவது யாதெனின் யாதும்<br/>
கிழமையைக் கீழ்ந்திடா நட்பு.<br/>
நட்பிற் குறுப்புக் கெழுதகைமை மற்றதற்கு<br/>
உப்பாதல் சான்றோர் கடன்.<br/>
பழகிய நட்பெவன் செய்யுங் கெழுதகைமை<br/>
செய்தாங்கு அமையாக் கடை.<br/>
விழைதகையான் வேண்டி இருப்பர் கெழுதகையாற்<br/>
கேளாது நட்டார் செயின்.<br/>
பேதைமை ஒன்றோ பெருங்கிழமை என்றுணர்க<br/>
நோதக்க நட்டார் செயின்.<br/>
எல்லைக்கண் நின்றார் துறவார் தொலைவிடத்தும்<br/>
தொல்லைக்கண் நின்றார் தொடர்பு.<br/>
அழிவந்த செய்யினும் அன்பறார் அன்பின்<br/>
வழிவந்த கேண்மை யவர்.<br/>
கேளிழுக்கம் கேளாக் கெழுதகைமை வல்லார்க்கு<br/>
நாளிழுக்கம் நட்டார் செயின்.<br/>
கெடாஅ வழிவந்த கேண்மையார் கேண்மை<br/>
விடாஅர் விழையும் உலகு.<br/>
விழையார் விழையப் படுப பழையார்கண்<br/>
பண்பின் தலைப்பிரியா தார்.
</p>
<h4>தீ நட்பு</h4>
<p>
பருகுவார் போலினும் பண்பிலார் கேண்மை<br/>
பெருகலிற் குன்றல் இனிது.<br/>
உறின்நட்டு அறின்ஙருஉம் ஒப்பிலார் கேண்மை<br/>
பெறினும் இழப்பினும் என்?<br/>
உறுவது சீர்தூக்கும் நட்பும் பெறுவது<br/>
கொள்வாரும் கள்வரும் நேர்.<br/>
அமரகத்து ஆற்றறுக்கும் கல்லாமா அன்னார்<br/>
தமரின் தனிமை தலை.<br/>
செய்தேமஞ் சாராச் சிறியவர் புன்கேண்மை<br/>
எய்தலின் எய்தாமை நன்று.<br/>
பேதை பெருங்கெழீஇ நட்பின் அறிவுடையார்<br/>
ஏதின்மை கோடி உறும்.<br/>
நகைவகைய ராகிய நட்பின் பகைவரால்<br/>
பத்தடுத்த கோடி உறும்.<br/>
ஒல்லும் கருமம் உடற்று பவர்கேண்மை<br/>
சொல்லாடார் சோர விடல்.<br/>
கனவினும் இன்னாது மன்னோ வினைவேறு<br/>
சொல்வேறு பட்டார் தொடர்பு.<br/>
எனைத்தும் குறுகுதல் ஓம்பல் மனைக்கெழீஇ<br/>
மன்றில் பழிப்பார் தொடர்பு.
</p>
<h4>கூடாநட்பு</h4>
<p>
சீரிடம் காணின் எறிதற்குப் பட் டடை<br/>
நேரா நிரந்தவர் நட்பு.<br/>
இனம்போன்று இனமல்லார் கேண்மை மகளிர்<br/>
மனம்போல வேறு படும்.<br/>
பலநல்ல கற்றக் கடைத்து மனநல்லர்<br/>
ஆகுதல் மாணார்க் கரிது.<br/>
முகத்தின் இனிய நகாஅ அகத்தின்னா<br/>
வஞ்சரை அஞ்சப் படும்.<br/>
மனத்தின் அமையா தவரை எனைத்தொன்றும்<br/>
சொல்லினால் தேறற்பாற்று அன்று.<br/>
நட்டார்போல் நல்லவை சொல்லினும் ஒட்டார்சொல்<br/>
ஒல்லை உணரப் படும்.<br/>
சொல்வணக்கம் ஒன்னார்கண் கொள்ளற்க வில்வணக்கம்<br/>
தீங்கு குறித்தமை யான்.<br/>
தொழுதகை யுள்ளும் படையொடுங்கும் ஒன்னார்<br/>
அழுதகண் ணீரும் அனைத்து.<br/>
மிகச்செய்து தம்மெள்ளு வாரை நகச்செய்து<br/>
நட்பினுள் சாப்புல்லற் பாற்று.<br/>
பகைநட்பாம் காலம் வருங்கால் முகநட்டு<br/>
அகநட்பு ஒரீஇ விடல்.
</p>
<h4>பேதைமை</h4>
<p>
பேதைமை என்பதொன்று யாதெனின் ஏதங்கொண்டு<br/>
ஊதியம் போக விடல்.<br/>
பேதைமையுள் எல்லாம் பேதைமை காதன்மை<br/>
கையல்ல தன்கட் செயல்.<br/>
நாணாமை நாடாமை நாரின்மை யாதொன்றும்<br/>
பேணாமை பேதை தொழில்<br/>
ஓதி உணர்ந்தும் பிறர் க்குரைத்தும் தானடங்காப்<br/>
பேதையின் பேதையார் இல்.<br/>
ஒருமைச் செயலாற்றும் பேதை எழுமையும்<br/>
தான்புக் கழுந்தும் அளறு.<br/>
பொய்படும் ஒன்றோ புனைபூணும் கையறியாப்<br/>
பேதை வினைமேற் கொளின்.<br/>
ஏதிலார் ஆரத் தமர்பசிப்பர் பேதை<br/>
பெருஞ்செல்வம் உற்றக் கடை.<br/>
மையல் ஒருவன் களித்தற்றால் பேதைதன்<br/>
கையொன்று உடைமை பெறின்.<br/>
பெரிதினிது பேதையார் கேண்மை பிரிவின்கண்<br/>
பீழை தருவதொன் றில்.<br/>
கழாஅக்கால் பள்ளியுள் வைத்தற்றால் சான்றோர்<br/>
குழாஅத்துப் பேதை புகல்.
</p>
<h4>புல்லறிவாண்மை</h4>
<p>
அறிவின்மை இன்மையுள் இன்மை பிறிதின்மை<br/>
இன்மையா வையா துலகு.<br/>
அறிவிலான் நெஞ்சுவந்து ஈதல் பிறிதியாதும்<br/>
இல்லை பெறுவான் தவம்.<br/>
அறிவிலார் தாந்தம்மைப் பீழிக்கும் பீழை<br/>
செறுவார்க்கும் செய்தல் அரிது.<br/>
வெண்மை எனப்படுவ தியாதெனின் ஒண்மை<br/>
உடையம்யாம் என்னும் செருக்கு.<br/>
கல்லாத மேற்கொண் டொழுகல் கசடற<br/>
வல்லதூஉம் ஐயம் தரும்.<br/>
அற்றம் மறைத்தலோ புல்லறிவு தம்வயின்<br/>
குற்றம் மறையா வழி.<br/>
அருமறை சோரும் அறிவிலான் செய்யும்<br/>
பெருமிறை தானே தனக்கு.<br/>
ஏவவும் செய்கலான் தான்தேறான் அவ்வுயிர்<br/>
போஒம் அளவுமோர் நோய்.<br/>
காணாதான் காட்டுவான் தான்காணான் காணாதான்<br/>
கண்டானாம் தான்கண்ட வாறு.<br/>
உலகத்தார் உண்டென்பது இல்லென்பான் வையத்து<br/>
அலகையா வைக்கப் படும்.
</p>
<h4>இகல்</h4>
<p>
இகலென்ப எல்லா உயிர்க்கும் பகலென்னும்<br/>
பண்பின்மை பாரிக்கும் நோய்.<br/>
பகல்கருதிப் பற்றா செயினும் இகல்கருதி<br/>
இன்னாசெய் யாமை தலை.<br/>
இகலென்னும் எவ்வநோய் நீக்கின் தவலில்லாத்<br/>
தாவில் விளக்கம் தரும்.<br/>
இன்பத்துள் இன்பம் பயக்கும் இகலென்னும்<br/>
துன்பத்துள் துன்பங் கெடின்.<br/>
இகலெதிர் சாய்ந்தொழுக வல்லாரை யாரே<br/>
மிக்லூக்கும் தன்மை யவர்.<br/>
இகலின் மிகலினிது என்பவன் வாழ்க்கை<br/>
தவலும் கெடலும் நணித்து.<br/>
மிகல்மேவல் மெய்ப்பொருள் காணார் இகல்மேவல்<br/>
இன்னா அறிவி னவர்.<br/>
இகலிற்கு எதிர்சாய்தல் ஆக்கம் அதனை<br/>
மிக்லூக்கின் ஊக்குமாம் கேடு.<br/>
இகல்காணான் ஆக்கம் வருங்கால் அதனை<br/>
மிகல்காணும் கேடு தரற்கு.<br/>
இகலானாம் இன்னாத எல்லாம் நகலானாம்<br/>
நன்னயம் என்னும் செருக்கு.
</p>
<h4>பகைமாட்சி</h4>
<p>
வலியார்க்கு மாறேற்றல் ஓம்புக ஓம்பா<br/>
மெலியார்மேல் மேக பகை.<br/>
அன்பிலன் ஆன்ற துணையிலன் தான்துவ்வான்<br/>
என்பரியும் ஏதிலான் துப்பு.<br/>
அஞ்சும் அறியான் அமைவிலன் ஈகலான்<br/>
தஞ்சம் எளியன் பகைக்கு.<br/>
நீங்கான் வெகுளி நிறையிலன் எஞ்ஞான்றும்<br/>
யாங்கணும் யார்க்கும் எளிது.<br/>
வழிநோக்கான் வாய்ப்பன செய்யான் பழிநோக்கான்<br/>
பண்பிலன் பற்றார்க்கு இனிது.<br/>
காணாச் சினத்தான் கழிபெருங் காமத்தான்<br/>
பேணாமை பேணப் படும்.<br/>
கொடுத்தும் கொளல்வேண்டும் மன்ற அடுத்திருந்து<br/>
மாணாத செய்வான் பகை.<br/>
குணனிலனாய்க் குற்றம் பலவாயின் மாற்றார்க்கு<br/>
இனனிலனாம் ஏமாப் புடைத்து.<br/>
செறுவார்க்குச் சேணிகவா இன்பம் அறிவிலா<br/>
அஞ்சும் பகைவர்ப் பெறின்.<br/>
கல்லான் வெகுளும் சிறுபொருள் எஞ்ஞான்றும்<br/>
ஒல்லானை ஒல்லா தொளி.
</p>
<h4>பகைத்திறந்தெரிதல்</h4>
<p>
பகைஎன்னும் பண்பி லதனை ஒருவன்<br/>
நகையேயும் வேண்டற்பாற்று அன்று.<br/>
வில்லேர் உழவர் பகைகொளினும் கொள்ளற்க<br/>
சொல்லேர் உழவர் பகை.<br/>
ஏமுற் றவரினும் ஏழை தமியனாய்ப்<br/>
பல்லார் பகைகொள் பவன்.<br/>
பகைநட்பாக் கொண்டொழுகும் பண்புடை யாளன்<br/>
தகைமைக்கண் தங்கிற்று உலகு.<br/>
தன்துணை இன்றால் பகையிரண்டால் தான்ஒருவன்<br/>
இன்துணையாக் கொள்கவற்றின் ஒன்று.<br/>
தேறினும் தேறா விடினும் அழிவின்கண்<br/>
தேறான் பகாஅன் விடல்.<br/>
நோவற்க நொந்தது அறியார்க்கு மேவற்க<br/>
மென்மை பகைவர் அகத்து.<br/>
வகையறிந்து தற்செய்து தற்காப்ப மாயும்<br/>
பகைவர்கண் பட்ட செருக்கு.<br/>
இளைதாக முள்மரம் கொல்க களையுநர்<br/>
கைகொல்லும் காழ்த்த இடத்து.<br/>
உயிர்ப்ப உளரல்லர் மன்ற செயிர்ப்பவர்<br/>
செம்மல் சிதைக்கலா தார்.
</p>
<h4>உட்பகை</h4>
<p>
நிழல்நீரும் இன்னாத இன்னா தமர்நீரும்<br/>
இன்னாவாம் இன்னா செயின்.<br/>
வாள்போல பகைவரை அஞ்சற்க அஞ்சுக<br/>
கேள்போல் பகைவர் தொடர்பு.<br/>
உட்பகை அஞ்சித்தற் காக்க உலைவிடத்து<br/>
மட்பகையின் மாணத் தெறும்.<br/>
மனமாணா உட்பகை தோன்றின் இனமாணா<br/>
ஏதம் பலவும் தரும்.<br/>
உறல்முறையான் உட்பகை தோன்றின் இறல்முறையான்<br/>
ஏதம் பலவும் தரும்.<br/>
ஒன்றாமை ஒன்றியார் கட்படின் எஞ்ஞான்றும்<br/>
பொன்றாமை ஒன்றல் அரிது.<br/>
செப்பின் புணர்ச்சிபோல் கூடினும் கூடாதே<br/>
உட்பகை உற்ற குடி.<br/>
அரம்பொருத பொன்போலத் தேயும் உரம்பொருது<br/>
உட்பகை உற்ற குடி.<br/>
எட்பக வன்ன சிறுமைத்தே ஆயினும்<br/>
உட்பகை உள்ளதாங் கேடு.<br/>
உடம்பாடு இலாதவர் வாழ்க்கை குடங்கருள்<br/>
பாம்போடு உடனுறைந் தற்று.
</p>
<h4>பெரியாரைப் பிழையாமை</h4>
<p>
ஆற்றுவார் ஆற்றல் இகழாமை போற்றுவார்<br/>
போற்றலுள் எல்லாம் தலை.<br/>
பெரியாரைப் பேணாது ஒழுகிற் பெரியாரால்<br/>
பேரா இடும்பை தரும்.<br/>
கெடல்வேண்டின் கேளாது செய்க அடல்வேண்டின்<br/>
ஆற்று பவர்கண் இழுக்கு.<br/>
கூற்றத்தைக் கையால் விளித்தற்றால் ஆற்றுவார்க்கு<br/>
ஆற்றாதார் இன்னா செயல்.<br/>
யாண்டுச்சென் றியாண்டு முளராகார் வெந்துப்பின்<br/>
வேந்து செறப்பட் டவர்.<br/>
எரியால் சுடப்படினும் உய்வுண்டாம் உய்யார்<br/>
பெரியார்ப் பிழைத்தொழுகு வார்.<br/>
வகைமாண்ட வாழ்க்கையும் வான்பொருளும் என்னாம்<br/>
தகைமாண்ட தக்கார் செறின்.<br/>
குன்றன்னார் குன்ற மதிப்பின் குடியொடு<br/>
நின்றன்னார் மாய்வர் நிலத்து.<br/>
ஏந்திய கொள்கையார் சீறின் இடைமுரிந்து<br/>
வேந்தனும் வேந்து கெடும்.<br/>
இறந்தமைந்த சார்புடையர் ஆயினும் உய்யார்<br/>
சிறந்தமைந்த சீரார் செறின்.
</p>
<h4>பெண்வழிச்சேறல்</h4>
<p>
மனைவிழைவார் மாண்பயன் எய்தார் வினைவிழையார்<br/>
வேண்டாப் பொருளும் அது.<br/>
பேணாது பெண்விழைவான் ஆக்கம் பெரியதோர்<br/>
நாணாக நாணுத் தரும்.<br/>
இல்லாள்கண் தாழ்ந்த இயல்பின்மை எஞ்ஞான்றும்<br/>
நல்லாருள் நாணுத் தரும்.<br/>
மனையாளை அஞ்சும் மறுமையி லாளன்<br/>
வினையாண்மை வீறெய்த லின்று.<br/>
இல்லாளை அஞ்சுவான் அஞ்சுமற் றெஞ்ஞான்றும்<br/>
நல்லார்க்கு நல்ல செயல்.<br/>
இமையாரின் வாழினும் பாடிலரே இல்லாள்<br/>
அமையார்தோள் அஞ்சு பவர்.<br/>
பெண்ணேவல் செய்தொழுகும் ஆண்மையின் நாணுடைப்<br/>
பெண்ணே பெருமை உடைத்து.<br/>
நட்டார் குறைமுடியார் நன்றாற்றார் நன்னுதலாள்<br/>
பெட் டாங்கு ஒழுகு பவர்.<br/>
அறவினையும் ஆன்ற பொருளும் பிறவினையும்<br/>
பெண்ஏவல் செய்வார்கண் இல்.<br/>
எண்சேர்ந்த நெஞ்சத் திடனுடையார்க்கு எஞ்ஞான்றும்<br/>
பெண்சேர்ந்தாம் பேதைமை இல்.
</p>
<h4>வரைவின்மகளிர்</h4>
<p>
அன்பின் விழையார் பொருள்விழையும் ஆய்தொடியார்<br/>
இன்சொல் இழுக்குத் தரும்.<br/>
பயன்தூக்கிப் பண்புரைக்கும் பண்பின் மகளிர்<br/>
நயன்தூக்கி நள்ளா விடல்.<br/>
பொருட்பெண்டிர் பொய்ம்மை முயக்கம் இருட்டறையில்<br/>
ஏதில் பிணந்தழீஇ அற்று.<br/>
பொருட்பொருளார் புன்னலந் தோயார் அருட்பொருள்<br/>
ஆயும் அறிவி னவர்.<br/>
பொதுநலத்தார் புன்னலம் தோயார் மதிநலத்தின்<br/>
மாண்ட அறிவி னவர்.<br/>
தந்நலம் பாரிப்பார் தோயார் தகைசெருக்கிப்<br/>
புன்னலம் பாரிப்பார் தோள்.<br/>
நிறைநெஞ்சம் இல்லவர் தோய்வார் பிறநெஞ்சிற்<br/>
பேணிப் புணர்பவர் தோள்.<br/>
ஆயும் அறிவினர் அல்லார்க்கு அணங்கென்ப<br/>
மாய மகளிர் முயக்கு.<br/>
வரைவிலா மாணிழையார் மென்தோள் புரையிலாப்<br/>
பூரியர்கள் ஆழும் அளறு.<br/>
இருமனப் பெண்டிரும் கள்ளும் கவறும்<br/>
திருநீக்கப் பட்டார் தொடர்பு.
</p>
<h4>கள்ளுண்ணாமை</h4>
<p>
உட்கப் படாஅர் ஒளியிழப்பர் எஞ்ஞான்றும்<br/>
கட்காதல் கொண்டொழுகு வார்.<br/>
உண்ணற்க கள்ளை உணில்உண்க சான்றோரான்<br/>
எண்ணப் படவேண்டா தார்.<br/>
ஈன்றாள் முகத்தேயும் இன்னாதால் என்மற்றுச்<br/>
சான்றோர் முகத்துக் களி.<br/>
நாண்என்னும் நல்லாள் புறங்கொடுக்கும் கள்ளென்னும்<br/>
பேணாப் பெருங்குற்றத் தார்க்கு.<br/>
கையறி யாமை உடைத்தே பொருள்கொடுத்து<br/>
மெய்யறி யாமை கொளல்.<br/>
துஞ்சினார் செத்தாரின் வேறல்லர் எஞ்ஞான்றும்<br/>
நஞ்சுண்பார் கள்ளுண் பவர்.<br/>
உள்ளொற்றி உள்ளூர் நகப்படுவர் எஞ்ஞான்றும்<br/>
கள்ளொற்றிக் கண்சாய் பவர்3<br/>
களித்தறியேன் என்பது கைவிடுக நெஞ்சத்து<br/>
ஒளித்ததூஉம் ஆங்கே மிகும்.<br/>
களித்தானைக் காரணம் காட்டுதல் கீழ்நீர்க்<br/>
குளித்தானைத் தீத்துரீஇ அற்று.<br/>
கள்ளுண்ணாப் போழ்திற் களித்தானைக் காணுங்கால்<br/>
உள்ளான்கொல் உண்டதன் சோர்வு.
</p>
<h4>சூது</h4>
<p>
வேண்டற்க வென்றிடினும் சூதினை வென்றதூஉம்<br/>
தூண்டிற்பொன் மீன்விழுங்கி அற்று.<br/>
ஒன்றெய்தி நூறிழக்கும் சூதர்க்கும் உண்டாங்கொல்<br/>
நன்றெய்தி வாழ்வதோர் ஆறு.<br/>
உருளாயம் ஓவாது கூறின் பொருளாயம்<br/>
போஒய்ப் புறமே படும்.<br/>
சிறுமை பலசெய்து சீரழிக்கும் சூதின்<br/>
வறுமை தருவதொன்று இல்.<br/>
கவறும் கழகமும் கையும் தருக்கி<br/>
இவறியார் இல்லாகி யார்.<br/>
அகடாரார் அல்லல் உழப்பர்சூ தென்னும்<br/>
முகடியான் மூடப்பட் டார்.<br/>
பழகிய செல்வமும் பண்பும் கெடுக்கும்<br/>
கழகத்துக் காலை புகின்.<br/>
பொருள் கெடுத்துப் பொய்மேற் கொளீஇ அருள்கெடுத்து<br/>
அல்லல் உழப்பிக்கும் சூது.<br/>
உடைசெல்வம் ஊண்ஒளி கல்விஎன்று ஐந்தும்<br/>
அடையாவாம் ஆயங் கொளின்.<br/>
இழத்தொறூஉம் காதலிக்கும் சூதேபோல் துன்பம்<br/>
உழத்தொறூஉம் காதற்று உயிர்.
</p>
<h4>மருந்து</h4>
<p>
மிகினும் குறையினும் நோய்செய்யும் நூலோர்<br/>
வளிமுதலா எண்ணிய மூன்று.<br/>
மருந்தென வேண்டாவாம் யாக்கைக்கு அருந்தியது<br/>
அற்றது போற்றி உணின்.<br/>
அற்றால் அறவறிந்து உண்க அஃதுடம்பு<br/>
பெற்றான் நெடிதுய்க்கும் ஆறு.<br/>
அற்றது அறிந்து கடைப்பிடித்து மாறல்ல<br/>
துய்க்க துவரப் பசித்து.<br/>
மாறுபாடு இல்லாத உண்டி மறுத்துண்ணின்<br/>
ஊறுபாடு இல்லை உயிர்க்கு.<br/>
இழிவறிந்து உண்பான்கண் இன்பம்போல் நிற்கும்<br/>
கழிபேர் இரையான்கண் நோய்.<br/>
தீயள வன்றித் தெரியான் பெரிதுண்ணின்<br/>
நோயள வின்றிப் படும்.<br/>
நோய்நாடி நோய்முதல் நாடி அதுதணிக்கும்<br/>
வாய்நாடி வாய்ப்பச் செயல்.<br/>
உற்றான் அளவும் பிணியளவும் காலமும்<br/>
கற்றான் கருதிச் செயல்.<br/>
உற்றவன் தீர்ப்பான் மருந்துழைச் செல்வானென்று<br/>
அப்பால் நாற் கூற்றே மருந்து.
</p>
<h3>ஒழிபியல்</h3>
<h4>குடிமை</h4>
<p>
இற்பிறந்தார் கண்அல்லது இல்லை இயல்பாகச்<br/>
செப்பமும் நாணும் ஒருங்கு.<br/>
ஒழுக்கமும் வாய்மையும் நாணும் இம் மூன்றும்<br/>
இழுக்கார் குடிப்பிறந் தார்.<br/>
நகைஈகை இன்சொல் இகழாமை நான்கும்<br/>
வகையென்ப வாய்மைக் குடிக்கு.<br/>
அடுக்கிய கோடி பெறினும் குடிப்பிறந்தார்<br/>
குன்றுவ செய்தல் இலர்.<br/>
வழங்குவ துள்வீழ்ந்தக் கண்ணும் பழங்குடி<br/>
பண்பில் தலைப்பிரிதல் இன்று.<br/>
சலம்பற்றிச் சால்பில செய்யார்மா சற்ற<br/>
குலம்பற்றி வாழ்தும் என் பார்.<br/>
குடிப்பிறந்தார் கண்விளங்கும் குற்றம் விசும்பின்<br/>
மதிக்கண் மறுப்போல் உயர்ந்து.<br/>
நலத்தின்கண் நாரின்மை தோன்றின் அவனைக்<br/>
குலத்தின்கண் ஐயப் படும்.<br/>
நிலத்தில் கிடந்தமை கால்காட்டும் காட்டும்<br/>
குலத்தில் பிறந்தார்வாய்ச் சொல்.<br/>
நலம்வேண்டின் நாணுடைமை வேண்டும் குலம் வேண்டின்<br/>
வேண்டுக யார்க்கும் பணிவு.
</p>
<h4>மானம்</h4>
<p>
இன்றி அமையாச் சிறப்பின ஆயினும்<br/>
குன்ற வருப விடல்.<br/>
சீரினும் சீரல்ல செய்யாரே சீரொடு<br/>
பேராண்மை வேண்டு பவர்.<br/>
பெருக்கத்து வேண்டும் பணிதல் சிறிய<br/>
சுருக்கத்து வேண்டும் உயர்வு.<br/>
தலையின் இழிந்த மயிரனையர் மாந்தர்<br/>
நிலையின் இழிந்தக் கடை.<br/>
குன்றின் அனையாரும் குன்றுவர் குன்றுவ<br/>
குன்றி அனைய செயின்.<br/>
புகழ்இன்றால் புத்தேள்நாட்டு உய்யாதால் என்மற்று<br/>
இகழ்வார்பின் சென்று நிலை.<br/>
ஒட் டார்பின் சென்றொருவன் வாழ்தலின் அந்நிலையே<br/>
கெட்டான் எனப்படுதல் நன்று.<br/>
மருந்தோமற்று ஊன்ஓம்பும் வாழ்க்கை பெருந்தகைமை<br/>
பீடழிய வந்த இடத்து.<br/>
மயிர்நீப்பின் வாழாக் கவரிமா அன்னார்<br/>
உயிர்நீப்பர் மானம் வரின்.<br/>
இளிவரின் வாழாத மானம் உடையார்<br/>
ஒளிதொழுது ஏத்தும் உலகு.
</p>
<h4>பெருமை</h4>
<p>
ஒளிஒருவற்கு உள்ள வெறுக்கை இளிஒருவற்கு<br/>
அஃதிறந்து வாழ்தும் எனல்.<br/>
பிறப்பொக்கும் எல்லா உயிர்க்கும் சிறப்பொவ்வா<br/>
செய்தொழில் வேற்றுமை யான்.<br/>
மேலிருந்தும் மேலல்லார் மேலல்லர் கீழிருந்தும்<br/>
கீழல்லார் கீழல் லவர்.<br/>
ஒருமை மகளிரே போலப் பெருமையும்<br/>
தன்னைத்தான் கொண்டொழுகின் உண்டு.<br/>
பெருமை யுடையவர் ஆற்றுவார் ஆற்றின்<br/>
அருமை உடைய செயல்.<br/>
சிறியார் உணர்ச்சியுள் இல்லை பெரியாரைப்<br/>
பேணிக் கொள் வேம் என்னும் நோக்கு.<br/>
இறப்பே புரிந்த தொழிற்றாம் சிறப்புந்தான்<br/>
சீரல் லவர்கண் படின்.<br/>
பணியுமாம் என்றும் பெருமை சிறுமை<br/>
அணியுமாம் தன்னை வியந்து.<br/>
பெருமை பெருமிதம் இன்மை சிறுமை<br/>
பெருமிதம் ஊர்ந்து விடல்.<br/>
அற்றம் மறைக்கும் பெருமை சிறுமைதான்<br/>
குற்றமே கூறி விடும்.
</p>
<h4>சான்றாண்மை</h4>
<p>
கடன்என்ப நல்லவை எல்லாம் கடன்அறிந்து<br/>
சான்றாண்மை மேற்கொள் பவர்க்கு.<br/>
குணநலம் சான்றோர் நலனே பிறநலம்<br/>
எந்நலத்து உள்ளதூஉம் அன்று.<br/>
அன்புநாண் ஒப்புரவு கண்ணோட்டம் வாய்மையொடு<br/>
ஐந்துசால் ஊன்றிய தூண்.<br/>
கொல்லா நலத்தது நோன்மை பிறர்தீமை<br/>
சொல்லா நலத்தது சால்பு.<br/>
ஆற்றுவார் ஆற்றல் பணிதல் அதுசான்றோர்<br/>
மாற்றாரை மாற்றும் படை.<br/>
சால்பிற்குக் கட்டளை யாதெனின் தோல்வி<br/>
துலையல்லார் கண்ணும் கொளல்.<br/>
இன்னாசெய் தார்க்கும் இனியவே செய்யாக்கால்<br/>
என்ன பயத்ததோ சால்பு.<br/>
இன்மை ஒருவற்கு இளிவன்று சால்பென்னும்<br/>
திண்மை உண் டாகப் பெறின்.<br/>
ஊழி பெயரினும் தாம்பெயரார் சான்றாண்மைக்கு<br/>
ஆழி எனப்படு வார்.<br/>
சான்றவர் சான்றாண்மை குன்றின் இருநிலந்தான்<br/>
தாங்காது மன்னோ பொறை.
</p>
<h4>பண்புடைமை</h4>
<p>
எண்பதத்தால் எய்தல் எளிதென்ப யார்மாட்டும்<br/>
பண்புடைமை என்னும் வழக்கு.<br/>
அன்புடைமை ஆன்ற குடிப்பிறத்தல் இவ்விரண்டும்<br/>
பண்புடைமை என்னும் வழக்கு.<br/>
உறுப்பொத்தல் மக்களொப்பு அன்றால் வெறுத்தக்க<br/>
பண்பொத்தல் ஒப்பதாம் ஒப்பு.<br/>
யனொடு நன்றி புரிந்த பயனுடையார்<br/>
பண்புபா ராட்டும் உலகு.<br/>
நகையுள்ளும் இன்னா திகழ்ச்சி பகையுள்ளும்<br/>
பண்புள பாடறிவார் மாட்டு.<br/>
பண்புடையார்ப் பட்டுண்டு உலகம் அதுஇன்றேல்<br/>
மண்புக்கு மாய்வது மன்.<br/>
அரம்போலும் கூர்மைய ரேனும் மரம்போல்வர்<br/>
மக்கட்பண்பு இல்லா தவர்.<br/>
நண்பாற்றார் ஆகி நயமில செய்வார்க்கும்<br/>
பண்பாற்றார் ஆதல் கடை.<br/>
நகல்வல்லர் அல்லார்க்கு மாயிரு ஞாலம்<br/>
பகலும்பாற் பட்டன்று இருள்.<br/>
பண்பிலான் பெற்ற பெருஞ்செல்வம் நன்பால்<br/>
கலந்தீமை யால்திரிந் தற்று.
</p>
<h4>நன்றியில்செல்வம்</h4>
<p>
வைத்தான்வாய் சான்ற பெரும்பொருள் அஃதுண்ணான்<br/>
செத்தான் செயக்கிடந்தது இல்.<br/>
பொருளானாம் எல்லாமென்று ஈயாது இவறும்<br/>
மருளானாம் மாணாப் பிறப்பு<br/>
ஈட்டம் இவறி இசைவேண்டா ஆடவர்<br/>
தோற்றம் நிலக்குப் பொறை.<br/>
எச்சமென்று என்எண்ணுங் கொல்லோ ஒருவரால்<br/>
நச்சப் படாஅ தவன்.<br/>
கொடுப்பதூஉம் துய்ப்பதூஉம் இல்லார்க்கு அடுக்கிய<br/>
கோடியுண் டாயினும் இல்.<br/>
ஏதம் பெருஞ்செல்வம் தான்துவ்வான் தக்கார்க்கொன்று<br/>
ஈதல் இயல்பிலா தான்.<br/>
அற்றார்க்கொன்று ஆற்றாதான் செல்வம் மிகநலம்<br/>
பெற்றாள் தமியள்மூத் தற்று.<br/>
நச்சப் படாதவன் செல்வம் நடுவூருள்<br/>
நச்சு மரம்பழுத் தற்று.<br/>
அன்பொரீஇத் தற்செற்று அறநோக்காது ஈட்டிய<br/>
ஒண்பொருள் கொள்வார் பிறர்.<br/>
சீருடைச் செல்வர் சிறுதுனி மாரி<br/>
வறங்கூர்ந் தனையது உடைத்து.
</p>
<h4>நாணுடைமை</h4>
<p>
கருமத்தால் நாணுதல் நாணுந் திருநுதல்<br/>
நல்லவர் நாணுப் பிற.<br/>
ஊணுடை எச்சம் உயிர்க்கெல்லாம் வேறல்ல<br/>
நாணுடைமை மாந்தர் சிறப்பு.<br/>
ஊனைக் குறித்த உயிரெல்லாம் நாண்என்னும்<br/>
நன்மை குறித்தது சால்பு.<br/>
அணிஅன்றோ நாணுடைமை சான்றோர்க்கு அஃதின்றேல்<br/>
பிணிஅன்றோ பீடு நடை.<br/>
பிறர்பழியும் தம்பழியும் நாணுவார் நாணுக்கு<br/>
உறைபதி என்னும் உலகு.<br/>
நாண்வேலி கொள்ளாது மன்னோ வியன்ஞாலம்<br/>
பேணலர் மேலா யவர்.<br/>
நாணால் உயிரைத் துறப்பர் உயிர்ப்பொருட்டால்<br/>
நாண்துறவார் நாணாள் பவர்.<br/>
பிறர்நாணத் தக்கது தான்நாணா னாயின்<br/>
அறம்நாணத் தக்கது உடைத்து.<br/>
குலஞ்சுடும் கொள்கை பிழைப்பின் நலஞ்சுடும்<br/>
நாணின்மை நின்றக் கடை.<br/>
நாண்அகத் தில்லார் இயக்கம் மரப்பாவை<br/>
நாணால் உயிர்மருட்டி அற்று.
</p>
<h4>குடிசெயல்வகை</h4>
<p>
கருமம் செயஒருவன் கைதூவேன் என்னும்<br/>
பெருமையின் பீடுடையது இல்.<br/>
ஆள்வினையும் ஆன்ற அறிவும் எனஇரண்டின்<br/>
நீள்வினையால் நீளும் குடி.<br/>
குடிசெய்வல் என்னும் ஒருவற்குத் தெய்வம்<br/>
மடிதற்றுத் தான்முந் துறும்.<br/>
சூழாமல் தானே முடிவெய்தும் தம்குடியைத்<br/>
தாழாது உஞற்று பவர்க்கு.<br/>
குற்றம் இலனாய்க் குடிசெய்து வாழ்வானைச்<br/>
சுற்றமாச் சுற்றும் உலகு.<br/>
நல்லாண்மை என்பது ஒருவற்குத் தான்பிறந்த<br/>
இல்லாண்மை ஆக்கிக் கொளல்.<br/>
அமரகத்து வன்கண்ணர் போலத் தமரகத்தும்<br/>
ஆற்றுவார் மேற்றே பொறை.<br/>
குடிசெய்வார்க் கில்லை பருவம் மடிசெய்து<br/>
மானங் கருதக் கெடும்.<br/>
இடும்பைக்கே கொள்கலம் கொல்லோ குடும்பத்தைக்<br/>
குற்ற மறைப்பான் உடம்பு.<br/>
இடுக்கண்கால் கொன்றிட வீழும் அடுத்தூன்றும்<br/>
நல்லாள் இலாத குடி.
</p>
<h4>உழவு</h4>
<p>
சுழன்றும்ஏர்ப் பின்னது உலகம் அதனால்<br/>
உழந்தும் உழவே தலை.<br/>
உழுவார் உலகத்தார்க்கு ஆணிஅஃ தாற்றாது<br/>
எழுவாரை எல்லாம் பொறுத்து.<br/>
உழுதுண்டு வாழ்வாரே வாழ்வார்மற் றெல்லாம்<br/>
தொழுதுண்டு பின்செல் பவர்.<br/>
பலகுடை நீழலும் தங்குடைக்கீழ்க் காண்பர்<br/>
அலகுடை நீழ லவர்.<br/>
இரவார் இரப்பார்க்கொன்று ஈவர் கரவாது<br/>
கைசெய்தூண் மாலை யவர்.<br/>
உழவினார் கைம்மடங்கின் இல்லை விழைவதூஉம்<br/>
விட்டேம்என் பார்க்கும் நிலை.<br/>
தொடிப்புழுதி கஃசா உணக்கின் பிடித்தெருவும்<br/>
வேண்டாது சாலப் படும்.<br/>
ஏரினும் நன்றால் எருவிடுதல் கட்டபின்<br/>
நீரினும் நன்றதன் காப்பு.<br/>
செல்லான் கிழவன் இருப்பின் நிலம்புலந்து<br/>
இல்லாளின் ஊடி விடும்.<br/>
இலமென்று அசைஇ இருப்பாரைக் காணின்<br/>
நிலமென்னும் நல்லாள் நகும்.
</p>
<h4>நல்குரவு</h4>
<p>
இன்மையின் இன்னாதது யாதெனின் இன்மையின்<br/>
இன்மையே இன்னா தது.<br/>
இன்மை எனவொரு பாவி மறுமையும்<br/>
இம்மையும் இன்றி வரும்.<br/>
தொல்வரவும் தோலும் கெடுக்கும் தொகையாக<br/>
நல்குரவு என்னும் நசை.<br/>
இற்பிறந்தார் கண்ணேயும் இன்மை இளிவந்த<br/>
சொற்பிறக்கும் சோர்வு தரும்.<br/>
நல்குரவு என்னும் இடும்பையுள் பல்குரைத்<br/>
துன்பங்கள் சென்று படும்.<br/>
நற்பொருள் நன்குணர்ந்து சொல்லினும் நல்கூர்ந்தார்<br/>
சொற்பொருள் சோர்வு படும்.<br/>
அறஞ்சாரா நல்குரவு ஈன்றதா யானும்<br/>
பிறன்போல நோக்கப் படும்.<br/>
இன்றும் வருவது கொல்லோ நெருநலும்<br/>
கொன்றது போலும் நிரப்பு.<br/>
நெருப்பினுள் துஞ்சலும் ஆகும் நிரப்பினுள்<br/>
யாதொன்றும் கண்பாடு அரிது.<br/>
துப்புர வில்லார் துவரத் துறவாமை<br/>
உப்பிற்கும் காடிக்கும் கூற்று.
</p>
<h4>இரவு</h4>
<p>
இரக்க இரத்தக்கார்க் காணின் கரப்பின்<br/>
அவர்பழி தம்பழி அன்று.<br/>
இன்பம் ஒருவற்கு இரத்தல் இரந்தவை<br/>
துன்பம் உறாஅ வரின்.<br/>
கரப்பிலா நெஞ்சின் கடனறிவார் முன்நின்று<br/>
இரப்புமோ ரேஎர் உடைத்து.<br/>
இரத்தலும் ஈதலே போலும் கரத்தல்<br/>
கனவிலும் தேற்றாதார் மாட்டு.<br/>
கரப்பிலார் வையகத்து உண்மையால் கண்ணின்று<br/>
இரப்பவர் மேற்கொள் வது.<br/>
கரப்பிடும்பை யில்லாரைக் காணின் நிரப்பிடும்பை<br/>
எல்லாம் ஒருங்கு கெடும்.<br/>
இகழ்ந்தெள்ளாது ஈவாரைக் காணின் மகிழ்ந்துள்ளம்<br/>
உள்ளுள் உவப்பது உடைத்து.<br/>
இரப்பாரை இல்லாயின் ஈர்ங்கண்மா ஞாலம்<br/>
மரப்பாவை சென்றுவந் தற்று.<br/>
ஈவார்கண் என்னுண்டாம் தோற்றம் இரந்துகோள்<br/>
மேவார் இலாஅக் கடை.<br/>
இரப்பான் வெகுளாமை வேண்டும் நிரப்பிடும்பை<br/>
தானேயும் சாலும் கரி.
</p>
<h4>இரவச்சம்</h4>
<p>
கரவாது உவந்தீயும் கண்ணன்னார் கண்ணும்<br/>
இரவாமை கோடி உறும்.<br/>
இரந்தும் உயிர்வாழ்தல் வேண்டின் பரந்து<br/>
கெடுக உலகியற்றி யான்.<br/>
இன்மை இடும்பை இரந்துதீர் வாமென்னும்<br/>
வன்மையின் வன்பாட்ட தில்.<br/>
இடமெல்லாம் கொள்ளாத் தகைத்தே இடமில்லாக்<br/>
காலும் இரவொல்லாச் சால்பு.<br/>
தெண்ணீர் அடுபுற்கை ஆயினும் தாள்தந்தது<br/>
உண்ணலின் ஊங்கினிய தில்.<br/>
ஆவிற்கு நீரென்று இரப்பினும் நாவிற்கு<br/>
இரவின் இளிவந்த தில்.<br/>
இரப்பன் இரப்பாரை எல்லாம் இரப்பின்<br/>
கரப்பார் இரவன்மின் என்று.<br/>
இரவென்னும் ஏமாப்பில் தோணி கரவென்னும்<br/>
பார்தாக்கப் பக்கு விடும்.<br/>
இரவுள்ள உள்ளம் உருகும் கரவுள்ள<br/>
உள்ளதூஉம் இன்றிக் கெடும்.<br/>
கரப்பவர்க்கு யாங்கொளிக்கும் கொல்லோ இரப்பவர்<br/>
சொல்லாடப் போஒம் உயிர்.
</p>
<h4>கயமை</h4>
<p>
மக்களே போல்வர் கயவர் அவரன்ன<br/>
ஒப்பாரி யாங்கண்ட தில்.<br/>
நன்றறி வாரிற் கயவர் திருவுடையர்<br/>
நெஞ்சத்து அவலம் இலர்.<br/>
தேவர் அனையர் கயவர் அவருந்தாம்<br/>
மேவன செய்தொழுக லான்.<br/>
அகப்பட்டி ஆவாரைக் காணின் அவரின்<br/>
மிகப்பட்டுச் செம்மாக்கும் கீழ்.<br/>
அச்சமே கீழ்களது ஆசாரம் எச்சம்<br/>
அவாவுண்டேல் உண்டாம் சிறிது.<br/>
அறைபறை அன்னர் கயவர்தாம் கேட்ட<br/>
மறைபிறர்க்கு உய்த்துரைக்க லான்.<br/>
ஈர்ங்கை விதிரார் கயவர் கொடிறுடைக்கும்<br/>
கூன்கையர் அல்லா தவர்க்கு.<br/>
சொல்லப் பயன்படுவர் சான்றோர் கரும்புபோல்<br/>
கொல்லப் பயன்படும் கீழ்.<br/>
உடுப்பதூஉம் உண்பதூஉம் காணின் பிறர்மேல்<br/>
வடுக்காண வற்றாகும் கீழ்.<br/>
எற்றிற் குரியர் கயவரொன்று உற்றக்கால்<br/>
விற்றற்கு உரியர் விரைந்து.<br/>
ஒழிபியல் முற்றிற்று<br/>
பொருட்பால் முற்றிற்று
</p>
<h2>காமத்துப்பால்</h2>
<h3>களவியல்</h3>
<h4>தகையணங்குறுத்தல்</h4>
<p>
அணங்குகொல் ஆய்மயில் கொல்லோ கனங்குழை<br/>
மாதர்கொல் மாலும் என் நெஞ்சு.<br/>
நோக்கினாள் நோக்கெதிர் நோக்குதல் தாக்கணங்கு<br/>
தானைக்கொண் டன்ன துடைத்து.<br/>
பண்டறியேன் கூற்றென் பதனை இனியறிந்தேன்<br/>
பெண்டகையால் பேரமர்க் கட்டு.<br/>
கண்டார் உயிருண்ணும் தோற்றத்தால் பெண்டகைப்<br/>
பேதைக்கு அமர்த்தன கண்.<br/>
கூற்றமோ கண்ணோ பிணையோ மடவரல்<br/>
நோக்கமிம் மூன்றும் உடைத்து.<br/>
கொடும்புருவம் கோடா மறைப்பின் நடுங்கஞர்<br/>
செய்யல மன்இவள் கண்.<br/>
கடாஅக் களிற்றின்மேற் கட்படாம் மாதர்<br/>
படாஅ முலைமேல் துகில்.<br/>
ஒண்ணுதற் கோஒ உடைந்ததே ஞாட்பினுள்<br/>
நண்ணாரும் உட்குமென் பீடு.<br/>
பிணையேர் மடநோக்கும் நாணும் உடையாட்கு<br/>
அணியெவனோ ஏதில தந்து.<br/>
உண்டார்கண் அல்லது அடுநறாக் காமம்போல்<br/>
கண்டார் மகிழ்செய்தல் இன்று.
</p>
<h4>குறிப்பறிதல்</h4>
<p>
இருநோக்கு இவளுண்கண் உள்ளது ஒருநோக்கு<br/>
நோய்நோக்கொன் றந்நோய் மருந்து.<br/>
கண்களவு கொள்ளும் சிறுநோக்கம் காமத்தில்<br/>
செம்பாகம் அன்று பெரிது.<br/>
நோக்கினாள் நோக்கி இறைஞ்சினாள் அஃதவள்<br/>
யாப்பினுள் அட்டிய நீர்.<br/>
யான்நோக்கும் காலை நிலன்நோக்கும் நோக்காக்கால்<br/>
தான்நோக்கி மெல்ல நகும்.<br/>
குறிக்கொண்டு நோக்காமை அல்லால் ஒருகண்<br/>
சிறக்கணித்தாள் போல நகும்<br/>
உறாஅ தவர்போல் சொலினும் செறாஅர்சொல்<br/>
ஒல்லை உணரப் படும்.<br/>
செறாஅச் சிறுசொல்லும் செற்றார்போல் நோக்கும்<br/>
உறாஅர்போன்று உற்றார் குறிப்பு.<br/>
அசையியற்கு உண்டாண்டோ ர் ஏஎர்யான் நோக்கப்<br/>
பசையினள் பைய நகும்.<br/>
ஏதிலார் போலப் பொதுநோக்கு நோக்குதல்<br/>
காதலார் கண்ணே உள.<br/>
கண்ணொடு கண்இணை நோக்கொக்கின் வாய்ச்சொற்கள்<br/>
என்ன பயனும் இல.
</p>
<h4>புணர்ச்சிமகிழ்தல்</h4>
<p>
கண்டுகேட்டு உண்டுயிர்த்து உற்றறியும் ஐம்புலனும்<br/>
ஒண்தொடி கண்ணே உள.<br/>
பிணிக்கு மருந்து பிறமன் அணியிழை<br/>
தன்நோய்க்குத் தானே மருந்து.<br/>
தாம்வீழ்வார் மென்றோள் துயிலின் இனிதுகொல்<br/>
தாமரைக் கண்ணான் உலகு.<br/>
நீங்கின் தெறூஉம் குறுகுங்கால் தண்ணென்னும்<br/>
தீயாண்டுப் பெற்றாள் இவள்?<br/>
வேட் ட பொழுதின் அவையவை போலுமே<br/>
தோட் டார் கதுப்பினாள் தோள்.<br/>
உறுதோறு உயிர்தளிர்ப்பத் தீண்டலால் பேதைக்கு<br/>
அமிழ்தின் இயன்றன தோள்.<br/>
தம்மில் இருந்து தமதுபாத்து உண்டற்றால்<br/>
அம்மா அரிவை முயக்கு.<br/>
வீழும் இருவர்க்கு இனிதே வளியிடை<br/>
போழப் படாஅ முயக்கு.<br/>
ஊடல் உணர்தல் புணர்தல் இவைகாமம்<br/>
கூடியார் பெற்ற பயன்.<br/>
அறிதோறு அறியாமை கண்டற்றால் காமம்<br/>
செறிதோறும் சேயிழை மாட்டு.
</p>
<h4>நலம்புனைந்துரைத்தல்</h4>
<p>
நன்னீரை வாழி அனிச்சமே நின்னினும்<br/>
மென்னீரள் யாம்வீழ் பவள்.<br/>
மலர்காணின் மையாத்தி நெஞ்சே இவள்கண்<br/>
பலர்காணும் பூவொக்கும் என்று.<br/>
முறிமேனி முத்தம் முறுவல் வெறிநாற்றம்<br/>
வேலுண்கண் வேய்த்தோ ளவட்கு.<br/>
காணின் குவளை கவிழ்ந்து நிலன்நோக்கும்<br/>
மாணிழை கண்ணொவ்வேம் என்று.<br/>
அனிச்சப்பூக் கால்களையாள் பெய்தாள் நுகப்பிற்கு<br/>
நல்ல படாஅ பறை.<br/>
மதியும் மடந்தை முகனும் அறியா<br/>
பதியின் கலங்கிய மீன்.<br/>
அறுவாய் நிறைந்த அவிர்மதிக்குப் போல<br/>
மறுவுண்டோ மாதர் முகத்து.<br/>
மாதர் முகம்போல் ஒளிவிட வல்லையேல்<br/>
காதலை வாழி மதி.<br/>
மலரன்ன கண்ணாள் முகமொத்தி யாயின்<br/>
பலர்காணத் தோன்றல் மதி.<br/>
அனிச்சமும் அன்னத்தின் தூவியும் மாதர்<br/>
அடிக்கு நெருஞ்சிப் பழம்.
</p>
<h4>காதற்சிறப்புரைத்தல்</h4>
<p>
பாலொடு தேன்கலந் தற்றே பணிமொழி<br/>
வாலெயிறு ஊறிய நீர்.<br/>
உடம்பொடு உயிரிடை என்னமற் றன்ன<br/>
மடந்தையொடு எம்மிடை நட்பு.<br/>
கருமணியிற் பாவாய்நீ போதாயாம் வீழும்<br/>
திருநுதற்கு இல்லை இடம்.<br/>
வாழ்தல் உயிர்க்கன்னள் ஆயிழை சாதல்<br/>
அதற்கன்னள் நீங்கும் இடத்து.<br/>
உள்ளுவன் மன்யான் மறப்பின் மறப்பறியேன்<br/>
ஒள்ளமர்க் கண்ணாள் குணம்.<br/>
கண்ணுள்ளின் போகார் இமைப்பின் பருகுவரா<br/>
நுண்ணியர்எம் காத லவர்.<br/>
கண்ணுள்ளார் காத லவராகக் கண்ணும்<br/>
எழுதேம் கரப்பாக்கு அறிந்து.<br/>
நெஞ்சத்தார் காத லவராக வெய்துண்டல்<br/>
அஞ்சுதும் வேபாக் கறிந்து.<br/>
இமைப்பின் கரப்பாக்கு அறிவல் அனைத்திற்கே<br/>
ஏதிலர் என்னும் இவ் வூர்.<br/>
உவந்துறைவர் உள்ளத்துள் என்றும் இகந்துறைவர்<br/>
ஏதிலர் என்னும் இவ் வூர்.
</p>
<h4>நாணுத்துறவுரைத்தல்</h4>
<p>
காமம் உழந்து வருந்தினார்க்கு ஏமம்<br/>
மடலல்லது இல்லை வலி.<br/>
நோனா உடம்பும் உயிரும் மடலேறும்<br/>
நாணினை நீக்கி நிறுத்து.<br/>
நாணொடு நல்லாண்மை பண்டுடையேன் இன்றுடையேன்<br/>
காமுற்றார் ஏறும் மடல்.<br/>
காமக் கடும்புனல் உய்க்கும் நாணொடு<br/>
நல்லாண்மை என்னும் புணை.<br/>
தொடலைக் குறுந்தொடி தந்தாள் மடலொடு<br/>
மாலை உழக்கும் துயர்.<br/>
மடலூர்தல் யாமத்தும் உள்ளுவேன் மன்ற<br/>
படல்ஒல்லா பேதைக்கென் கண்.<br/>
கடலன்ன காமம் உழந்தும் மடலேறாப்<br/>
பெண்ணின் பெருந்தக்க தில்.<br/>
நிறையரியர் மன்அளியர் என்னாது காமம்<br/>
மறையிறந்து மன்று படும்.<br/>
அறிகிலார் எல்லாரும் என்றேஎன் காமம்<br/>
மறுகின் மறுகும் மருண்டு.<br/>
யாம்கண்ணின் காண நகுப அறிவில்லார்<br/>
யாம்பட்ட தாம்படா ஆறு.
</p>
<h4>அலரறிவுறுத்தல்</h4>
<p>
அலரெழ ஆருயிர் நிற்கும் அதனைப்<br/>
பலரறியார் பாக்கியத் தால்.<br/>
மலரன்ன கண்ணாள் அருமை அறியாது<br/>
அலரெமக்கு ஈந்ததிவ் வூர்.<br/>
உறாஅதோ ஊரறிந்த கெளவை அதனைப்<br/>
பெறாஅது பெற்றன்ன நீர்த்து.<br/>
கவ்வையால் கவ்விது காமம் அதுவின்றேல்<br/>
தவ்வென்னும் தன்மை இழந்து.<br/>
களித்தொறும் கள்ளுண்டல் வேட்டற்றால் காமம்<br/>
வெளிப்படுந் தோறும் இனிது.<br/>
கண்டது மன்னும் ஒருநாள் அலர்மன்னும்<br/>
திங்களைப் பாம்புகொண் டற்று.<br/>
ஊரவர் கெளவை எருவாக அன்னைசொல்<br/>
நீராக நீளும்இந் நோய்.<br/>
நெய்யால் எரிநுதுப்பேம் என்றற்றால் கெளவையால்<br/>
காமம் நுதுப்பேம் எனல்.<br/>
அலர்நாண ஒல்வதோ அஞ்சலோம்பு என்றார்<br/>
பலர்நாண நீத்தக் கடை.<br/>
தாம்வேண்டின் நல்குவர் காதலர் யாம்வேண்டும்<br/>
கெளவை எடுக்கும்இவ் வூர்.<br/>
களவியல் முற்றிற்று
</p>
<h3>கற்பியல்</h3>

செல்லாமை உண்டேல் எனக்குரை மற்றுநின்<br/>
வல்வரவு வாழ்வார்க் குரை.<br/>
இன்கண் உடைத்தவர் பார்வல் பிரிவஞ்சும்<br/>
புன்கண் உடைத்தால் புணர்வு.<br/>
அரிதரோ தேற்றம் அறிவுடையார் கண்ணும்<br/>
பிரிவோ ரிடத்துண்மை யான்.<br/>
அளித்தஞ்சல் என்றவர் நீப்பின் தெளித்தசொல்<br/>
தேறியார்க்கு உண்டோ தவறு.<br/>
ஓம்பின் அமைந்தார் பிரிவோம்பல் மற்றவர்<br/>
நீங்கின் அரிதால் புணர்வு.<br/>
பிரிவுரைக்கும் வன்கண்ணர் ஆயின் அரிதவர்<br/>
நல்குவர் என்னும் நசை.<br/>
துறைவன் துறந்தமை தூற்றாகொல் முன்கை<br/>
இறைஇறவா நின்ற வளை.<br/>
இன்னாது இனன்இல்ஊர் வாழ்தல் அதனினும்<br/>
இன்னாது இனியார்ப் பிரிவு.<br/>
தொடிற்சுடின் அல்லது காமநோய் போல<br/>
விடிற்சுடல் ஆற்றுமோ தீ.<br/>
அரிதாற்றி அல்லல்நோய் நீக்கிப் பிரிவாற்றிப்<br/>
பின்இருந்து வாழ்வார் பலர்.
</p>
<h4>படர்மெலிந்திரங்கல்</h4>
<p>
மறைப்பேன்மன் யானிஃதோ நோயை இறைப்பவர்க்கு<br/>
ஊற்றுநீர் போல மிகும்.<br/>
கரத்தலும் ஆற்றேன்இந் நோயைநோய் செய்தார்க்கு<br/>
உரைத்தலும் நாணுத் தரும்.<br/>
காமமும் நாணும் உயிர்காவாத் தூங்கும்என்<br/>
நோனா உடம்பின் அகத்து.<br/>
காமக் கடல்மன்னும் உண்டே அதுநீந்தும்<br/>
ஏமப் புணைமன்னும் இல்.<br/>
துப்பின் எவனாவர் மன்கொல் துயர்வரவு<br/>
நட்பினுள் ஆற்று பவர்.<br/>
இன்பம் கடல்மற்றுக் காமம் அஃதடுங்கால்<br/>
துன்பம் அதனிற் பெரிது.<br/>
காமக் கடும்புனல் நீந்திக் கரைகாணேன்<br/>
யாமத்தும் யானே உளேன்.<br/>
மன்னுயிர் எல்லாம் துயிற்றி அளித்திரா<br/>
என்னல்லது இல்லை துணை.<br/>
\> கொடியார் கொடுமையின் தாம்கொடிய இந்நாள்<br/>
நெடிய கழியும் இரா.<br/>
உள்ளம்போன்று உள்வழிச் செல்கிற்பின் வெள்ளநீர்<br/>
நீந்தல மன்னோஎன் கண்.
</p>
<h4>கண்விதுப்பழிதல்</h4>
<p>
கண்தாம் கலுழ்வ தெவன்கொலோ தண்டாநோய்<br/>
தாம்காட்ட யாம்கண் டது.<br/>
தெரிந்துணரா நோக்கிய உண்கண் பரிந்துணராப்<br/>
பைதல் உழப்பது எவன்?<br/>
கதுமெனத் தாநோக்கித் தாமே கலுழும்<br/>
இதுநகத் தக்க துடைத்து.<br/>
பெயலாற்றா நீருலந்த உண்கண் உயலாற்றா<br/>
உய்வில்நோய் என்கண் நிறுத்து.<br/>
படலாற்றா பைதல் உழக்கும் கடலாற்றாக்<br/>
காமநோய் செய்தஎன் கண்.<br/>
ஓஒ இனிதே எமக்கிந்நோய் செய்தகண்<br/>
தாஅம் இதற்பட் டது.<br/>
உழந்துழந் துள்நீர் அறுக விழைந்திழைந்து<br/>
வேண்டி அவர்க்கண்ட கண்.<br/>
பேணாது பெட்டார் உளர்மன்னோ மற்றவர்க்<br/>
காணாது அமைவில கண்.<br/>
வாராக்கால் துஞ்சா வரின்துஞ்சா ஆயிடை<br/>
ஆரஞர் உற்றன கண்.<br/>
மறைபெறல் ஊரார்க்கு அரிதன்றால் எம்போல்<br/>
அறைபறை கண்ணார் அகத்து.
</p>
<h4>பசப்புறுபருவரல்</h4>
<p>
நயந்தவர்க்கு நல்காமை நேர்ந்தேன் பசந்தவென்<br/>
பண்பியார்க்கு உரைக்கோ பிற.<br/>
அவர்தந்தார் என்னும் தகையால் இவர்தந்தென்<br/>
மேனிமேல் ஊரும் பசப்பு.<br/>
சாயலும் நாணும் அவர்கொண்டார் கைம்மாறா<br/>
நோயும் பசலையும் தந்து.<br/>
உள்ளுவன் மன்யான் உரைப்பது அவர்திறமால்<br/>
கள்ளம் பிறவோ பசப்பு.<br/>
உவக்காண்எம் காதலர் செல்வார் இவக்காண்என்<br/>
மேனி பசப்பூர் வது.<br/>
விளக்கற்றம் பார்க்கும் இருளேபோல் கொண்கன்<br/>
முயக்கற்றம் பார்க்கும் பசப்பு.<br/>
புல்லிக் கிடந்தேன் புடைபெயர்ந்தேன் அவ்வளவில்<br/>
அள்ளிக்கொள் வற்றே பசப்பு.<br/>
பசந்தாள் இவள்என்பது அல்லால் இவளைத்<br/>
துறந்தார் அவர்என்பார் இல்.<br/>
பசக்கமன் பட்டாங்கென் மேனி நயப்பித்தார்<br/>
நன்னிலையர் ஆவர் எனின்.<br/>
பசப்பெனப் பேர்பெறுதல் நன்றே நயப்பித்தார்<br/>
நல்காமை தூற்றார் எனின்.
</p>
<h4>தனிப்படர்மிகுதி</h4>
<p>
தாம்வீழ்வார் தம்வீழப் பெற்றவர் பெற்றாரே<br/>
காமத்துக் காழில் கனி.<br/>
வாழ்வார்க்கு வானம் பயந்தற்றால் வீழ்வார்க்கு<br/>
வீழ்வார் அளிக்கும் அளி.<br/>
வீழுநர் வீழப் படுவார்க்கு அமையுமே<br/>
வாழுநம் என்னும் செருக்கு.<br/>
வீழப் படுவார் கெழீஇயிலர் தாம்வீழ்வார்<br/>
வீழப் படாஅர் எனின்.<br/>
நாம்காதல் கொண்டார் நமக்கெவன் செய்பவோ<br/>
தாம்காதல் கொள்ளாக் கடை.<br/>
ஒருதலையான் இன்னாது காமம்காப் போல<br/>
இருதலை யானும் இனிது.<br/>
பருவரலும் பைதலும் காணான்கொல் காமன்<br/>
ஒருவர்கண் நின்றொழுகு வான்.<br/>
வீழ்வாரின் இன்சொல் பெறாஅது உலகத்து<br/>
வாழ்வாரின் வன்கணார் இல்.<br/>
நசைஇயார் நல்கார் எனினும் அவர்மாட்டு<br/>
இசையும் இனிய செவிக்கு.<br/>
உறாஅர்க்கு உறுநோய் உரைப்பாய் கடலைச்<br/>
செறாஅஅய் வாழிய நெஞ்சு.
</p>
<h4>நினைந்தவர்புலம்பல்</h4>
<p>
உள்ளினும் தீராப் பெருமகிழ் செய்தலால்<br/>
கள்ளினும் காமம் இனிது.<br/>
எனைத்தொனறு ஏனிதேகாண் காமம்தாம் வீழ்வார்<br/>
நினைப்ப வருவதொன்று ஏல்.<br/>
நினைப்பவர் போன்று நினையார்கொல் தும்மல்<br/>
சினைப்பது போன்று கெடும்.<br/>
யாமும் உளேங்கொல் அவர்நெஞ்சத்து எந்நெஞ்சத்து<br/>
ஓஒ உளரே அவர்.<br/>
தம்நெஞ்சத்து எம்மைக் கடிகொண்டார் நாணார்கொல்<br/>
எம்நெஞ்சத்து ஓவா வரல்.<br/>
மற்றியான் என்னுளேன் மன்னோ அவரொடி யான்<br/>
உற்றநாள் உள்ள உளேன்.<br/>
மறப்பின் எவனாவன் மற்கொல் மறப்பறியேன்<br/>
உள்ளினும் உள்ளம் சுடும்.<br/>
எனைத்து நினைப்பினும் காயார் அனைத்தன்றோ<br/>
காதலர் செய்யும் சிறப்பு.<br/>
விளியுமென் இன்னுயிர் வேறல்லம் என்பார்<br/>
அளியின்மை ஆற்ற நினைந்து.<br/>
விடாஅது சென்றாரைக் கண்ணினால் காணப்<br/>
படாஅதி வாழி மதி.
</p>
<h4>கனவுநிலையுரைத்தல்</h4>
<p>
காதலர் தூதொடு வந்த கனவினுக்கு<br/>
யாதுசெய் வேன்கொல் விருந்து.<br/>
கயலுண்கண் யானிரப்பத் துஞ்சிற் கலந்தார்க்கு<br/>
உயலுண்மை சாற்றுவேன் மன்.<br/>
நனவினால் நல்கா தவரைக் கனவினால்<br/>
காண்டலின் உண்டென் உயிர்.<br/>
கனவினான் உண்டாகும் காமம் நனவினான்<br/>
நல்காரை நாடித் தரற்கு.<br/>
நனவினால் கண்டதூஉம் ஆங்கே கனவுந்தான்<br/>
கண்ட பொழுதே இனிது.<br/>
நனவென ஒன்றில்லை ஆயின் கனவினால்<br/>
காதலர் நீங்கலர் மன்.<br/>
நனவினால் நல்காக் கொடியார் கனவனால்<br/>
என்எம்மைப் பீழிப் பது.<br/>
துஞ்சுங்கால் தோள்மேலர் ஆகி விழிக்குங்கால்<br/>
நெஞ்சத்தர் ஆவர் விரைந்து.<br/>
நனவினால் நல்காரை நோவர் கனவினால்<br/>
காதலர்க் காணா தவர்.<br/>
நனவினால் நம்நீத்தார் என்பர் கனவினால்<br/>
காணார்கொல் இவ்வூ ரவர்.
</p>
<h4>பொழுதுகண்டிரங்கல்</h4>
<p>
மாலையோ அல்லை மணந்தார் உயிருண்ணும்<br/>
வேலைநீ வாழி பொழுது.<br/>
புன்கண்ணை வாழி மருள்மாலை எம்கேள்போல்<br/>
வன்கண்ண தோநின் துணை.<br/>
பனிஅரும்பிப் பைதல்கொள் மாலை துனிஅரும்பித்<br/>
துன்பம் வளர வரும்.<br/>
காதலர் இல்வழி மாலை கொலைக்களத்து<br/>
ஏதிலர் போல வரும்.<br/>
காலைக்குச் செய்தநன்று என்கொல் எவன்கொல்யான்<br/>
மாலைக்குச் செய்த பகை?<br/>
மாலைநோய் செய்தல் மணந்தார் அகலாத<br/>
காலை அறிந்த திலேன்.<br/>
காலை அரும்பிப் பகலெல்லாம் போதாகி<br/>
மாலை மலரும்இந் நோய்.<br/>
அழல்போலும் மாலைக்குத் தூதாகி ஆயன்<br/>
குழல்போலும் கொல்லும் படை.<br/>
பதிமருண்டு பைதல் உழக்கும் மதிமருண்டு<br/>
மாலை படர்தரும் போழ்து.<br/>
பொருள்மாலை யாளரை உள்ளி மருள்மாலை<br/>
மாயும்என் மாயா உயிர்.<br/>
<h4>உறுப்புநலனழிதல்</h4>
</p>
சிறுமை நமக்கொழியச் சேட்சென்றார் உள்ளி<br/>
நறுமலர் நாணின கண்.<br/>
நயந்தவர் நல்காமை சொல்லுவ போலும்<br/>
பசந்து பனிவாரும் கண்.<br/>
தணந்தமை சால அறிவிப்ப போலும்<br/>
மணந்தநாள் வீங்கிய தோள்.<br/>
பணைநீங்கிப் பைந்தொடி சோரும் துணைநீங்கித்<br/>
தொல்கவின் வாடிய தோள்.<br/>
கொடியார் கொடுமை உரைக்கும் தொடியொடு<br/>
தொல்கவின் வாடிய தோள்.<br/>
தொடியொடு தோள்நெகிழ நோவல் அவரைக்<br/>
கொடியர் எனக்கூறல் நொந்து.<br/>
பாடு பெறுதியோ நெஞ்சே கொடியார்க்கென்<br/>
வாடுதோட் பூசல் உரைத்து.<br/>
முயங்கிய கைகளை ஊக்கப் பசந்தது<br/>
பைந்தொடிப் பேதை நுதல்.<br/>
முயக்கிடைத் தண்வளி போழப் பசப்புற்ற<br/>
பேதை பெருமழைக் கண்.<br/>
கண்ணின் பசப்போ பருவரல் எய்தின்றே<br/>
ஒண்ணுதல் செய்தது கண்டு.
</p>
<h4>நெஞ்சொடுகிளத்தல்</h4>
<p>
நினைத்தொன்று சொல்லாயோ நெஞ்சே எனைத்தொன்றும்<br/>
எவ்வநோய் தீர்க்கும் மருந்து.<br/>
காதல் அவரிலர் ஆகநீ நோவது<br/>
பேதைமை வாழியென் நெஞ்சு.<br/>
இருந்துள்ளி என்பரிதல் நெஞ்சே பரிந்துள்ளல்<br/>
பைதல்நோய் செய்தார்கண் இல்.<br/>
கண்ணும் கொளச்சேறி நெஞ்சே இவையென்னைத்<br/>
தின்னும் அவர்க்காணல் உற்று.<br/>
செற்றார் எனக்கை விடல்உண்டோ நெஞ்சேயாம்<br/>
உற்றால் உறாஅ தவர்.<br/>
கலந்துணர்த்தும் காதலர்க் கண்டாற் புலந்துணராய்<br/>
பொய்க்காய்வு காய்திஎன் நெஞ்சு.<br/>
காமம் விடுஒன்றோ நாண்விடு நன்னெஞ்சே<br/>
யானோ பொறேன்இவ் விரண்டு.<br/>
பரிந்தவர் நல்காரென்று ஏங்கிப் பிரிந்தவர்<br/>
பின்செல்வாய் பேதைஎன் நெஞ்சு.<br/>
உள்ளத்தார் காத லவரால் உள்ளிநீ<br/>
யாருழைச் சேறியென் நெஞ்சு.<br/>
துன்னாத் துறந்தாரை நெஞ்சத்து உடையேமா<br/>
இன்னும் இழத்தும் கவின்.
</p>
<h4>நிறையழிதல்</h4>
<p>
காமக் கணிச்சி உடைக்கும் நிறையென்னும்<br/>
நாணுத்தாழ் வீழ்த்த கதவு.<br/>
காமம் எனவொன்றோ கண்ணின்றென் நெஞ்சத்தை<br/>
யாமத்தும் ஆளும் தொழில்.<br/>
மறைப்பேன்மன் காமத்தை யானோ குறிப்பின்றித்<br/>
தும்மல்போல் தோன்றி விடும்.<br/>
நிறையுடையேன் என்பேன்மன் யானோஎன் காமம்<br/>
மறையிறந்து மன்று படும்.<br/>
செற்றார்பின் செல்லாப் பெருந்தகைமை காமநோய்<br/>
உற்றார் அறிவதொன்று அன்று.<br/>
செற்றவர் பின்சேறல் வேண்டி அளித்தரோ<br/>
எற்றென்னை உற்ற துயர்.<br/>
நாணென ஒன்றோ அறியலம் காமத்தால்<br/>
பேணியார் பெட்ப செயின்.<br/>
பன்மாயக் கள்வன் பணிமொழி அன்றோநம்<br/>
பெண்மை உடைக்கும் படை.<br/>
புலப்பல் எனச்சென்றேன் புல்லினேன் நெஞ் சம்<br/>
கலத்தல் உறுவது கண்டு.<br/>
நிணந்தீயில் இட்டன்ன நெஞ்சினார்க்கு உண்டோ<br/>
புணர்ந்தூடி நிற்பேம் எனல்.
</p>
<h4>அவர்வயின்விதும்பல்</h4>
<p>
வாளற்றுப் புற்கென்ற கண்ணும் அவர்சென்ற<br/>
நாளொற்றித் தேய்ந்த விரல்.<br/>
இலங்கிழாய் இன்று மறப்பின்என் தோள்மேல்<br/>
கலங்கழியும் காரிகை நீத்து.<br/>
உரன்நசைஇ உள்ளம் துணையாகச் சென்றார்<br/>
வரல்நசைஇ இன்னும் உளேன்.<br/>
கூடிய காமம் பிரிந்தார் வரவுள்ளிக்<br/>
கோடுகொ டேறுமென் நெஞ்சு.<br/>
காண்கமன் கொண்கனைக் கண்ணாரக் கண்டபின்<br/>
நீங்கும்என் மென்தோள் பசப்பு.<br/>
வருகமன் கொண்கன் ஒருநாள் பருகுவன்<br/>
பைதல்நோய் எல்லாம் கெட.<br/>
புலப்பேன்கொல் புல்லுவேன் கொல்லோ கலப்பேன்கொல்<br/>
கண்அன்ன கேளிர் விரன்.<br/>
வினைகலந்து வென்றீக வேந்தன் மனைகலந்து<br/>
மாலை அயர்கம் விருந்து.<br/>
ஒருநாள் எழுநாள்போல் செல்லும்சேண் சென்றார்<br/>
வருநாள்வைத்து ஏங்கு பவர்க்கு.<br/>
பெறின்என்னாம் பெற்றக்கால் என்னாம் உறினென்னாம்<br/>
உள்ளம் உடைந்துக்கக் கால்.
</p>
<h4>குறிப்பறிவுறுத்தல்</h4>
<p>
கரப்பினுங் கையிகந் தொல்லாநின் உண்கண்<br/>
உரைக்கல் உறுவதொன் றுண்டு.<br/>
கண்ணிறைந்த காரிகைக் காம்பேர்தோட் பேதைக்குப்<br/>
பெண்நிறைந்த நீர்மை பெரிது.<br/>
மணியில் திகழ்தரு நூல்போல் மடந்தை<br/>
அணியில் திகழ்வதொன்று உண்டு.<br/>
முகைமொக்குள் உள்ளது நாற்றம்போல் பேதை<br/>
நகைமொக்குள் உள்ளதொன் றுண்டு.<br/>
செறிதொடி செய்திறந்த கள்ளம் உறுதுயர்<br/>
தீர்க்கும் மருந்தொன்று உடைத்து.<br/>
பெரிதாற்றிப் பெட்பக் கலத்தல் அரிதாற்றி<br/>
அன்பின்மை சூழ்வ துடைத்து.<br/>
தண்ணந் துறைவன் தணந்தமை நம்மினும்<br/>
முன்னம் உணர்ந்த வளை.<br/>
நெருநற்றுச் சென்றார்எம் காதலர் யாமும்<br/>
எழுநாளேம் மேனி பசந்து.<br/>
தொடிநோக்கி மென்தோளும் நோக்கி அடிநோக்கி<br/>
அஃதாண் டவள்செய் தது.<br/>
பெண்ணினால் பெண்மை உடைத்தென்ப கண்ணினால்<br/>
காமநோய் சொல்லி இரவு.
</p>
<h4>புணர்ச்சிவிதும்பல்</h4>
<p>
உள்ளக் களித்தலும் காண மகிழ்தலும்<br/>
கள்ளுக்கில் காமத்திற் குண்டு.<br/>
தினைத்துணையும் ஊடாமை வேண்டும் பனைத் துணையும்<br/>
காமம் நிறைய வரின்.<br/>
பேணாது பெட்பவே செய்யினும் கொண்கனைக்<br/>
காணா தமையல கண்.<br/>
ஊடற்கண் சென்றேன்மன் தோழி அதுமறந்து<br/>
கூடற்கண் சென்றது என் னெஞ்சு.<br/>
எழுதுங்கால் கோல்காணாக் கண்ணேபோல் கொண்கன்<br/>
பழிகாணேன் கண்ட இடத்து.<br/>
காணுங்கால் காணேன் தவறாய காணாக்கால்<br/>
காணேன் தவறல் லவை.<br/>
உய்த்தல் அறிந்து புனல்பாய் பவரேபோல்<br/>
பொய்த்தல் அறிந்தென் புலந்து.<br/>
இளித்தக்க இன்னா செயினும் களித்தார்க்குக்<br/>
கள்ளற்றே கள்வநின் மார்பு.<br/>
மலரினும் மெல்லிது காமம் சிலர்அதன்<br/>
செவ்வி தலைப்படு வார்.<br/>
கண்ணின் துனித்தே கலங்கினாள் புல்லுதல்<br/>
என்னினும் தான்விதுப் புற்று.
</p>
<h4>நெஞ்சொடுபுலத்தல்</h4>
<p>
அவர்நெஞ்சு அவர்க்காதல் கண்டும் எவன்நெஞ்சே<br/>
நீஎமக்கு ஆகா தது.<br/>
உறாஅ தவர்க்கண்ட கண்ணும் அவரைச்<br/>
செறாஅரெனச் சேறியென் நெஞ்சு.<br/>
கெட்டார்க்கு நட்டார்இல் என்பதோ நெஞ்சேநீ<br/>
பெட்டாங்கு அவர்பின் செலல்.<br/>
இனிஅன்ன நின்னொடு சூழ்வார்யார் நெஞ்சே<br/>
துனிசெய்து துவ்வாய்காண் மற்று.<br/>
பெறாஅமை அஞ்சும் பெறின்பிரிவு அஞ்சும்<br/>
அறாஅ இடும்பைத்தென் நெஞ்சு.<br/>
தனியே இருந்து நினைத்தக்கால் என்னைத்<br/>
தினிய இருந்ததென் நெஞ்சு.<br/>
நாணும் மறந்தேன் அவர்மறக் கல்லாஎன்<br/>
மாணா மடநெஞ்சிற் பட்டு.<br/>
எள்ளின் இளிவாம்என்று எண்ணி அவர்திறம்<br/>
உள்ளும் உயிர்க்காதல் நெஞ்சு.<br/>
துன்பத்திற்கு யாரே துணையாவார் தாமுடைய<br/>
நெஞ்சந் துணையல் வழி.<br/>
தஞ்சம் தமரல்லர் ஏதிலார் தாமுடைய<br/>
நெஞ்சம் தமரல் வழி.
</p>
<h4>புலவி</h4>
<p>
புல்லா திராஅப் புலத்தை அவர் உறும்<br/>
அல்லல்நோய் காண்கம் சிறிது.<br/>
உப்பமைந் தற்றால் புலவி அதுசிறிது<br/>
மிக்கற்றால் நீள விடல்.<br/>
அலந்தாரை அல்லல்நோய் செய்தற்றால் தம்மைப்<br/>
புலந்தாரைப் புல்லா விடல்.<br/>
ஊடி யவரை உணராமை வாடிய<br/>
வள்ளி முதலரிந் தற்று.<br/>
நலத்தகை நல்லவர்க்கு ஏஎர் புலத்தகை<br/>
பூஅன்ன கண்ணார் அகத்து.<br/>
துனியும் புலவியும் இல்லாயின் காமம்<br/>
கனியும் கருக்காயும் அற்று.<br/>
ஊடலின் உண்டாங்கோர் துன்பம் புணர்வது<br/>
நீடுவ தன்று கொல் என்று.<br/>
நோதல் எவன்மற்று நொந்தாரென்று அஃதறியும்<br/>
காதலர் இல்லா வழி.<br/>
நீரும் நிழலது இனிதே புலவியும்<br/>
வீழுநர் கண்ணே இனிது.<br/>
ஊடல் உணங்க விடுவாரோடு என்நெஞ்சம்<br/>
கூடுவேம் என்பது அவா.
</p>
<h4>புலவி நுணுக்கம்</h4>
<p>
பெண்ணியலார் எல்லாரும் கண்ணின் பொதுஉண்பர்<br/>
நண்ணேன் பரத்தநின் மார்பு.<br/>
ஊடி இருந்தேமாத் தும்மினார் யாம்தம்மை<br/>
நீடுவாழ் கென்பாக் கறிந்து.<br/>
கோட்டுப் பூச் சூடினும் காயும் ஒருத்தியைக்<br/>
காட்டிய சூடினீர் என்று.<br/>
யாரினும் காதலம் என்றேனா ஊடினாள்<br/>
யாரினும் யாரினும் என்று.<br/>
இம்மைப் பிறப்பில் பிரியலம் என்றேனாக்<br/>
கண்நிறை நீர்கொண் டனள்.<br/>
உள்ளினேன் என்றேன்மற் றென்மறந்தீர் என்றென்னைப்<br/>
புல்லாள் புலத்தக் கனள்.<br/>
வழுத்தினாள் தும்மினேன் ஆக அழித்தழுதாள்<br/>
யாருள்ளித் தும்மினீர் என்று.<br/>
தும்முச் செறுப்ப அழுதாள் நுமர்உள்ளல்<br/>
எம்மை மறைத்திரோ என்று.<br/>
தன்னை உணர்த்தினும் காயும் பிறர்க்கும்நீர்<br/>
இந்நீரர் ஆகுதிர் என்று.<br/>
நினைத்திருந்து நோக்கினும் காயும் அனைத்துநீர்<br/>
யாருள்ளி நோக்கினீர் என்று.
</p>
<h4>ஊடலுவகை</h4>
<p>
இல்லை தவறவர்க்கு ஆயினும் ஊடுதல்<br/>
வல்லது அவர்அளிக்கு மாறு.<br/>
ஊடலின் தோன்றும் சிறுதுனி நல்லளி<br/>
வாடினும் பாடு பெறும்.<br/>
புலத்தலின் புத்தேள்நாடு உண்டோ நிலத்தொடு<br/>
நீரியைந் தன்னார் அகத்து.<br/>
புல்லி விடாஅப் புலவியுள் தோன்றுமென்<br/>
உள்ளம் உடைக்கும் படை.<br/>
தவறிலர் ஆயினும் தாம்வீழ்வார் மென்றோள்<br/>
அகறலின் ஆங்கொன் றுடைத்து.<br/>
உணலினும் உண்டது அறல்இனிது காமம்<br/>
புணர்தலின் ஊடல் இனிது.<br/>
ஊடலில் தோற்றவர் வென்றார் அதுமன்னும்<br/>
கூடலிற் காணப் படும்.<br/>
ஊடிப் பெறுகுவம் கொல்லோ நுதல்வெயர்ப்பக்<br/>
கூடலில் தோன்றிய உப்பு.<br/>
ஊடுக மன்னோ ஒளியிழை யாமிரப்ப<br/>
நீடுக மன்னோ இரா.<br/>
ஊடுதல் காமத்திற்கு இன்பம் அதற்கின்பம்<br/>
கூடி முயங்கப் பெறின்.<br/>
</p>
