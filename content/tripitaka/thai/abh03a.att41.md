<h1>๒. ขนฺธยมกํ</h1>
<h3>๑. ปณฺณตฺติอุเทฺทสวารวณฺณนา</h3>
<p> อิทานิ มูลยมเก เทสิเตเยว กุสลาทิธเมฺม ขนฺธวเสน สงฺคณฺหิตฺวา มูลยมกานนฺตรํ เทสิตสฺส ขนฺธยมกสฺส วณฺณนา โหติฯ ตตฺถ ปาฬิววตฺถานํ ตาว เอวํ เวทิตพฺพํ – อิมสฺมิญฺหิ ขนฺธยมเก ตโย มหาวารา โหนฺติ – ปณฺณตฺติวาโร, ปวตฺติวาโร, ปริญฺญาวาโรติฯ เตสุ  ปณฺณตฺติวาโร ขนฺธานํ นามาภิธานโสธนวเสเนว คตตฺตา ปณฺณตฺติวาโรติ วุจฺจติฯ ปวตฺติวาโร เตน โสธิตนามาภิธานานํ ขนฺธานํ อุปฺปาทนิโรธวเสน ปวตฺติํ โสธยมาโน คโต, ตสฺมา ปวตฺติวาโรติ วุจฺจติฯ ปริญฺญาวาโร อิมินานุกฺกเมน ปวตฺตานํ ขนฺธานํ สเงฺขเปเนว ติโสฺส ปริญฺญา ทีปยมาโน คโต, ตสฺมา ปริญฺญาวาโรติ วุจฺจติฯ ตตฺถ ปณฺณตฺติวาโร อุเทฺทสนิเทฺทสวเสน ทฺวีหากาเรหิ ววตฺถิโตฯ อิตเรสุ วิสุํ อุเทฺทสวาโร นตฺถิฯ อาทิโต ปฎฺฐาย ปุจฺฉาวิสฺสชฺชนวเสน เอกธา ววตฺถิตาฯ ตตฺถ ติปทํ อาทิํ กตฺวา ยาว ติ ปทํ ตาว ปณฺณตฺติวารสฺส อุเทฺทสวาโร เวทิตโพฺพฯ ปุจฺฉาวาโรติปิ ตเสฺสว นามํฯ ตตฺถ ติ อยํ ยมกวเสน ปุจฺฉิตพฺพานํ ขนฺธานํ อุเทฺทโสฯ ติ เตสเญฺญว ปเภทโต นามววตฺถานํฯ</p>


<p> อิทานิ  อิเมสํ ขนฺธานํ  วเสน ปทโสธนวาโร, ปทโสธนมูลจกฺกวาโร, สุทฺธขนฺธวาโร, สุทฺธขนฺธมูลจกฺกวาโรติ จตฺตาโร นยวารา โหนฺติฯ ตตฺถ นฺติอาทินา นเยน ปทเมว โสเธตฺวา คโต ปทโสธนวาโร นามฯ โส อนุโลมปฎิโลมวเสน ทุวิโธ โหติฯ ตตฺถ อนุโลมวาเร ‘รูปํ รูปกฺขโนฺธ, รูปกฺขโนฺธ รูป’นฺติอาทีนิ ปญฺจ ยมกานิฯ ปฎิโลมวาเรปิ ‘น รูปํ, น รูปกฺขโนฺธ; น รูปกฺขโนฺธ น รูป’นฺติอาทีนิ ปเญฺจวฯ ตโต ปรํ เตสเญฺญว ปทโสธนวาเร โสธิตานํ ขนฺธานํ ‘รูปํ รูปกฺขโนฺธ, ขนฺธา เวทนากฺขโนฺธ’ติอาทินา นเยน เอเกกขนฺธมูลกานิ จตฺตาริ จตฺตาริ จกฺกานิ พนฺธิตฺวา คโต ปทโสธนมูลกานํ จกฺกานํ อตฺถิตาย ปทโสธนมูลจกฺกวาโร นามฯ โสปิ อนุโลมปฎิโลมวเสน ทุวิโธ โหติฯ ตตฺถ อนุโลมวาเร ‘รูปํ รูปกฺขโนฺธ, ขนฺธา เวทนากฺขโนฺธ’ติอาทีนิ เอเกกขนฺธมูลกานิ จตฺตาริ จตฺตาริ กตฺวา วีสติ ยมกานิฯ ปฎิโลมวาเรปิ ‘น รูปํ, น รูปกฺขโนฺธ; น ขนฺธา น เวทนากฺขโนฺธ’ติอาทีนิ วีสติเมวฯ</p>


<p>ตโต ปรํ นฺติอาทินา นเยน สุทฺธขนฺธวเสเนว คโต สุทฺธขนฺธวาโร นามฯ ตตฺถ นฺติอาทีสุ ขนฺธา รูปกฺขโนฺธ, ขนฺธา เวทนากฺขโนฺธติ อโตฺถ คเหตโพฺพฯ กสฺมา? นิเทฺทสวาเร เอวํ ภาชิตตฺตาฯ ตตฺถ หิ ‘รูปํ ขโนฺธติ อามนฺตาฯ ขนฺธา รูปกฺขโนฺธติ รูปกฺขโนฺธ ขโนฺธ เจว รูปกฺขโนฺธ จ, อวเสสา ขนฺธา น รูปกฺขโนฺธ’ติ เอวํ ‘ขนฺธา รูป’นฺติอาทีนํ ขนฺธา รูปกฺขโนฺธติอาทินา นเยน ปทํ อุทฺธริตฺวา อโตฺถ วิภโตฺตฯ เตเนว จ การเณเนเส สุทฺธขนฺธวาโรติ วุโตฺตฯ วจนโสธเน วิย หิ เอตฺถ  น วจนํ ปมาณํฯ ยถา ยถา ปน สุทฺธขนฺธา ลพฺภนฺติ, ตถา ตถา อโตฺถว ปมาณํฯ ปรโต อายตนยมกาทีสุปิ เอเสว นโยฯ เอโสปิ จ สุทฺธขนฺธวาโร อนุโลมปฎิโลมวเสน ทุวิโธ  โหติฯ ตตฺถ อนุโลมวาเร ‘รูปํ ขโนฺธ ขนฺธา รูป’นฺติอาทีนิ ปญฺจ ยมกานิฯ ปฎิโลมวาเรปิ ‘น รูปํ น ขโนฺธ, น ขนฺธา น รูป’นฺติอาทีนิ ปเญฺจวฯ</p>


<p>ตโต ปรํ เตสเญฺญว สุทฺธขนฺธานํ ติอาทินา นเยน เอเกกขนฺธมูลกานิ จตฺตาริ จตฺตาริ จกฺกานิ พนฺธิตฺวา คโต สุทฺธขนฺธมูลกานํ จกฺกานํ อตฺถิตาย สุทฺธขนฺธมูลจกฺกวาโร นามฯ ตตฺถ  ติอาทีสุ ขนฺธา เวทนากฺขโนฺธติอาทินา นเยน อโตฺถ เวทิตโพฺพฯ อิตรถา นิเทฺทสวาเรน สทฺธิํ วิโรโธ โหติฯ โสปิ อนุโลมปฎิโลมวเสน ทุวิโธ โหติฯ ตตฺถ อนุโลมวาเร ‘รูปํ ขโนฺธ, ขนฺธา เวทนา’ติอาทีนิ เอเกกขนฺธมูลกานิ จตฺตาริ จตฺตาริ กตฺวา วีสติ ยมกานิฯ ปฎิโลมวาเรปิ ‘น รูปํ, น ขโนฺธ, น ขนฺธา น เวทนา’ติอาทีนิ วีสติเมวฯ เอวํ ตาว เอเกน ยมกสเตน ทฺวีหิ ปุจฺฉาสเตหิ เอเกกปุจฺฉาย สนฺนิฎฺฐานสํสยวเสน เทฺว เทฺว อเตฺถ กตฺวา จตูหิ จ อตฺถสเตหิ ปฎิมณฺฑิโต ปณฺณตฺติวารสฺส อุเทฺทสวาโร เวทิตโพฺพติฯ</p>

</p>


<h3>๑. ปณฺณตฺตินิเทฺทสวารวณฺณนา</h3>
<p> อิทานิ ติอาทินา นเยน นิเทฺทสวาโร อารโทฺธฯ ตตฺถ ติ ยํกิญฺจิ รูปนฺติ วุจฺจติฯ สพฺพํ ตํ รูปํ รูปกฺขโนฺธติ วจนโสธนตฺถํ ปุจฺฉติฯ ติ ยํ ‘ปิยรูปํ สาตรูป’นฺติ เอตฺถ รูปนฺติ วุตฺตํ, ตํ รูปเมว, น รูปกฺขโนฺธติ อโตฺถฯ ติ โย ปน รูปกฺขโนฺธ, โส รูปนฺติปิ รูปกฺขโนฺธติปิ วตฺตุํ วฎฺฎตีติ อโตฺถฯ นฺติ เอตฺถ ปน ยสฺมา รูปกฺขโนฺธ นิยเมเนว รูปนฺติ วตฺตโพฺพฯ ตสฺมา ติ อาหฯ อิมินา อุปาเยน สพฺพวิสฺสชฺชเนสุ อโตฺถ เวทิตโพฺพฯ โย ปน ยตฺถ วิเสโส ภวิสฺสติ, ตเถว ตํ วณฺณยิสฺสาม ฯ สญฺญายมเก ตาว ติ ‘ปปญฺจสญฺญา’ติอาทีสุ อาคตา ทิฎฺฐิสญฺญาฯ สงฺขารยมเก ติ ‘อนิจฺจา วต สงฺขารา’ติอาทีสุ อาคตา สงฺขารกฺขนฺธโต อวเสสา  สงฺขตธมฺมาฯ ปฎิโลมวาเรปิ เอเสว นโยติฯ</p>

</p>


<p> ปทโสธนมูลจกฺกวาเร ติ เยเกจิ ขนฺธา, สเพฺพ เต เวทนากฺขโนฺธติ ปุจฺฉติฯ เสสปุจฺฉาสุปิ เอเสว นโยฯ ปฎิโลเม ติ เอตฺถ เย ปญฺญตฺตินิพฺพานสงฺขาตา ธมฺมา  ขนฺธา น โหนฺติ, เต ยสฺมา เวทนากฺขโนฺธปิ น โหนฺติ, ตสฺมา ติ อาหฯ เสสวิสฺสชฺชเนสุปิ เอเสว นโยติฯ</p>

</p>


<p> สุทฺธขนฺธวาเร ติ ยํกิญฺจิ รูปนฺติ วุตฺตํ, สพฺพํ ตํ ขโนฺธติ ปุจฺฉติฯ ตตฺถ ยสฺมา ปิยรูปสาตรูปสงฺขาตํ วา รูปํ โหตุ, ภูตุปาทารูปํ วา, สพฺพํ ปญฺจสุ ขเนฺธสุ สงฺคหํ คจฺฉเตวฯ ตสฺมา ติ ปฎิชานาติฯ ทุติยปเท ‘ขนฺธา รูป’นฺติ ปุจฺฉิตเพฺพ ยสฺมา รูปนฺติวจเนน รูปกฺขโนฺธว อธิเปฺปโต, ตสฺมา วจนํ อนาทิยิตฺวา อตฺถวเสน ปุจฺฉโนฺต ติ อาหฯ อิมินา นเยน สพฺพปเทสุ อโตฺถ เวทิตโพฺพฯ ปรโต อายตนยมกาทีนํ นิเทฺทสวาเรปิ เอเสว นโยฯ ติ เอตฺถาปิ ทิฎฺฐิสญฺญา วา โหตุ, สญฺญา เอว วา, สพฺพายปิ ขนฺธภาวโต อามนฺตาติ วุตฺตํฯ ติ ปเทปิ เอเสว นโยฯ ขนฺธวินิมุตฺตโก หิ สงฺขาโร นาม นตฺถิฯ</p>


<p> ปฎิโลเม ติ ยํ ธมฺมชาตํ รูปํ น โหติ, ตํ ขโนฺธปิ น โหตีติ ปุจฺฉติฯ วิสฺสชฺชเน ปนสฺส ติ รูปโต อเญฺญ เวทนาทโย ขนฺธา รูปเมว น โหนฺติ, ขนฺธา ปน โหนฺตีติ อโตฺถฯ ติ ปญฺจกฺขนฺธวินิมุตฺตํ นิพฺพานเญฺจว  ปญฺญตฺติ จฯ อิโต ปเรสุปิ ‘อวเสสา’ติ ปเทสุ เอเสว นโยติฯ</p>

</p>


<p> สุทฺธขนฺธมูลจกฺกวาเร  ติอาทีนํ เหฎฺฐา วุตฺตนเยเนว อโตฺถ เวทิตโพฺพติฯ</p>

</p>

</p>


<h3>๒. ปวตฺติวารวณฺณนา</h3>
<p> อิทานิ  ติอาทินา นเยน ปวตฺติวาโร อารโทฺธฯ กสฺมา ปเนตฺถ อุเทฺทสวาโร น วุโตฺตติ? เหฎฺฐา ทสฺสิตนยตฺตาฯ ปณฺณตฺติวารสฺมิญฺหิ อุเทฺทสวาเร นโย ทสฺสิโตฯ เตน ปน นเยน สกฺกา โส อิธ อวุโตฺตปิ ชานิตุนฺติ ตํ อวตฺวา นิเทฺทสวาโรว อารโทฺธฯ อิมสฺมิํ ปน ปวตฺติวารสงฺขาเต มหาวาเร อุปฺปาทวาโร, นิโรธวาโร, อุปฺปาทนิโรธวาโรติ ตโย อนฺตรวารา โหนฺติฯ เตสุ ปฐโม ธมฺมานํ อุปฺปาทลกฺขณสฺส ทีปิตตฺตา ติ วุจฺจติฯ ทุติโย เตสเญฺญว นิโรธลกฺขณสฺส ทีปิตตฺตา ติ วุจฺจติฯ ตติโย อุภินฺนมฺปิ ลกฺขณานํ ทีปิตตฺตา ติ วุจฺจติฯ อุปฺปาทวาเรน เจตฺถ ธมฺมานํ อุปฺปชฺชนากาโรว ทีปิโตฯ นิโรธวาเรน ‘อุปฺปนฺนํ นาม นิจฺจํ นตฺถี’ติ เตสเญฺญว อนิจฺจตา ทีปิตาฯ อุปฺปาทนิโรธวาเรน ตทุภยํฯ</p>


<p>ตตฺถ อุปฺปาทวาเร ตาว ติณฺณํ อทฺธานํ วเสน ฉ กาลเภทา โหนฺติ – ปจฺจุปฺปโนฺน, อตีโต, อนาคโต, ปจฺจุปฺปเนฺนนาตีโต, ปจฺจุปฺปเนฺนนานาคโต, อตีเตนานาคโตติฯ เตสุ ติ ปจฺจุปฺปนฺนาภิธานวเสน ปจฺจุปฺปโนฺน เวทิตโพฺพฯ โส ปจฺจุปฺปนฺนานํ ธมฺมานํ ปจฺจกฺขโต คเหตพฺพตฺตา อติวิย สุวิเญฺญโยฺยติ ปฐมํ วุโตฺตฯ ติ อตีตาภิธานวเสน อตีโต เวทิตโพฺพฯ โส ปจฺจกฺขโต อนุภูตปุพฺพานํ อตีตธมฺมานํ อนุมาเนน อนาคเตหิ สุวิเญฺญยฺยตรตฺตา ทุติยํ วุโตฺตฯ ติ อนาคตาภิธานวเสน อนาคโต เวทิตโพฺพฯ โส ปจฺจกฺขโต จ อนุภูตปุพฺพวเสน จ คหิตธมฺมานุมาเนน ‘อนาคเตปิ เอวรูปา ธมฺมา อุปฺปชฺชิสฺสนฺตี’ติ คเหตพฺพโต  ตติยํ วุโตฺตฯ</p>


<p>  ติ ปจฺจุปฺปเนฺนน สทฺธิํ อตีตาภิธานวเสน ปจฺจุปฺปเนฺนนาตีโต เวทิตโพฺพฯ โส มิสฺสเกสุ ตีสุ สุวิเญฺญยฺยตรตฺตา จตุตฺถํ วุโตฺตฯ ติ ปจฺจุปฺปเนฺนน สทฺธิํ อนาคตาภิธานวเสน ปจฺจุปฺปเนฺนนานาคโต เวทิตโพฺพฯ โส ปจฺจกฺขโต คเหตพฺพานํ ธมฺมานํ อตฺถิตาย อตฺถโต สุวิเญฺญยฺยตโรติ ปญฺจมํ วุโตฺตฯ ติ อตีเตน  สทฺธิํ อนาคตาภิธานวเสน อตีเตนานาคโต เวทิตโพฺพฯ โส ปุริเมหิ ทุวิเญฺญโยฺยติ ฉฎฺฐํ วุโตฺตฯ</p>


<p>เอวเมเตสุ ฉสุ กาลเภเทสุ ยฺวายํ ปฐโม ปจฺจุปฺปโนฺน, ตตฺถ ปุคฺคลโต, โอกาสโต, ปุคฺคโลกาสโตติ ตโย วารา โหนฺติฯ เตสุ ติ ปุคฺคลวเสน ขนฺธานํ อุปฺปตฺติทีปโน ฯ ติ โอกาสวเสน ขนฺธานํ อุปฺปตฺติทีปโน ฯ ติ ปุคฺคโลกาสวเสน ขนฺธานํ อุปฺปตฺติทีปโน ฯ อิเม ปน ตโยปิ วารา ปฐมํ อนุโลมนเยน นิทฺทิสิตฺวา ปจฺฉา ปฎิโลมนเยน นิทฺทิฎฺฐาฯ เตสุ ‘อุปฺปชฺชติ’ ‘อุปฺปชฺชิตฺถ,’ ‘อุปฺปชฺชิสฺสตี’ติ วจนโต อุปฺปตฺติทีปโน อนุโลมนโยฯ ‘นุปฺปชฺชติ’, ‘นุปฺปชฺชิตฺถ,’ ‘นุปฺปชฺชิสฺสตี’ติ วจนโต อนุปฺปตฺติทีปโน ปฎิโลมนโยฯ</p>


<p>ตตฺถ ปจฺจุปฺปนฺนกาเล ตาว ปุคฺคลวารสฺส อนุโลมนเย ‘‘ยสฺส รูปกฺขโนฺธ อุปฺปชฺชติ, ตสฺส เวทนากฺขโนฺธ อุปฺปชฺชติฯ ยสฺส วา ปน เวทนากฺขโนฺธ อุปฺปชฺชติ, ตสฺส รูปกฺขโนฺธ อุปฺปชฺชติฯ ยสฺส รูปกฺขโนฺธ อุปฺปชฺชติ, ตสฺส สญฺญากฺขโนฺธ สงฺขารกฺขโนฺธ, วิญฺญาณกฺขโนฺธ, อุปฺปชฺชติฯ ยสฺส วา ปน วิญฺญาณกฺขโนฺธ อุปฺปชฺชติ, ตสฺส รูปกฺขโนฺธ อุปฺปชฺชตี’’ติ เอวํ รูปกฺขนฺธมูลกานิ จตฺตาริ ยมกานิ; ‘‘ยสฺส เวทนากฺขโนฺธ อุปฺปชฺชติ, ตสฺส สญฺญากฺขโนฺธ อุปฺปชฺชตี’’ติอาทินา นเยน เวทนากฺขนฺธมูลกานิ ตีณิ; สญฺญากฺขนฺธมูลกานิ เทฺว; สงฺขารกฺขนฺธมูลกํ เอกนฺติ อคฺคหิตคฺคหเณน ทส ยมกานิ โหนฺติฯ</p>


<p>ตตฺถ  รูปกฺขนฺธมูลเกสุ จตูสุ อาทิโต เอกเมว วิสฺสชฺชิตํฯ เสสานิ เตน สทิสวิสฺสชฺชนานีติ ตนฺติยา ลหุภาวตฺถํ สงฺขิตฺตานิฯ เวทนากฺขนฺธาทิมูลเกสุปิ ‘อามนฺตา’ติ เอกสทิสเมว วิสฺสชฺชนํฯ ตสฺมา ตานิปิ ตนฺติยา ลหุภาวตฺถํ สงฺขิตฺตาเนวาติ เอวเมตานิ ปจฺจุปฺปนฺนกาเล ปุคฺคลวาเร อนุโลมนเย เอกยมกวิสฺสชฺชเนเนว ทส ยมกานิ วิสฺสชฺชิตานิ  นาม โหนฺตีติ เวทิตพฺพานิฯ ยถา จ ปุคฺคลวาเร ทส, เอวํ โอกาสวาเร ทส, ปุคฺคโลกาสวาเร ทสาติ ปจฺจุปฺปนฺนกาเล ตีสุ วาเรสุ อนุโลมนเย ติํส ยมกานิ โหนฺติฯ ยถา จ อนุโลมนเย, เอวํ ปฎิโลมนเยปีติ สพฺพานิปิ ปจฺจุปฺปนฺนกาเล สฎฺฐิ  ยมกานิ โหนฺติฯ เตสุ วีสปุจฺฉาสตํ, จตฺตารีสานิ จ เทฺว อตฺถสตานิ โหนฺตีติ เวทิตพฺพานิฯ เอวํ เสเสสุปิ ปญฺจสุ กาลเภเทสุ ปุคฺคลาทิเภทโต อนุโลมปฎิโลมนยวเสน ฉ ฉ วาราฯ เอเกกสฺมิํ วาเร ทส ทส กตฺวา สฎฺฐิ สฎฺฐิ ยมกานีติ ตีณิ ยมกสตานิฯ ตานิ ปุริเมหิ สทฺธิํ สฎฺฐาธิกานิ ตีณิ ยมกสตานิ, วีสาธิกานิ สตฺตปุจฺฉาสตานิ, จตฺตารีสานิ จ จุทฺทส อตฺถสตานิ โหนฺติฯ อิทํ ตาว อุปฺปาทวาเร ปาฬิววตฺถานํฯ ยถา จ อุปฺปาทวาเร, ตถา นิโรธวาเรปิ, อุปฺปาทนิโรธวาเรปีติ สพฺพสฺมิมฺปิ ปวตฺติมหาวาเร อสีติ ยมกสหสฺสํ, สฎฺฐิสตาธิกานิ เทฺว ปุจฺฉาสหสฺสานิ, วีสํ ติสตาธิกานิ จ จตฺตาริ อตฺถสหสฺสานิ เวทิตพฺพานิฯ</p>


<p>ปาฬิ ปน อุปฺปาทวาเร นิโรธวาเร จ ตีสุ อสมฺมิสฺสกกาลเภเทสุ ตสฺมิํ ตสฺมิํ วาเร เอเกกเมว ยมกํ วิสฺสเชฺชตฺวา สงฺขิตฺตาฯ ตีสุ มิสฺสกกาลเภเทสุ ‘ยสฺส เวทนากฺขโนฺธ อุปฺปชฺชติ, ตสฺส สญฺญากฺขโนฺธ อุปฺปชฺชิตฺถา’ติอาทินา นเยน เวทนากฺขนฺธาทิมูลเกสุปิ เอกํ ยมกํ วิสฺสชฺชิตํฯ อุปฺปาทนิโรธวาเร ปน ฉสุปิ กาลเภเทสุ ตํ วิสฺสชฺชิตเมวฯ เสสานิ เตน สมานวิสฺสชฺชนตฺตา สงฺขิตฺตานีติฯ อิทํ สกเลปิ ปวตฺติมหาวาเร ปาฬิววตฺถานํฯ</p>


<p>อตฺถวินิจฺฉยตฺถํ ปนสฺส อิทํ ลกฺขณํ เวทิตพฺพํ – อิมสฺมิญฺหิ ปวตฺติมหาวาเร จตุนฺนํ ปญฺหานํ ปญฺจ วิสฺสชฺชนานิ สตฺตวีสติยา ฐาเนสุ ปกฺขิปิตฺวา อตฺถวินิจฺฉโย เวทิตโพฺพฯ ตตฺถ  ปุเรปโญฺห, ปจฺฉาปโญฺห, ปริปุณฺณปโญฺห, โมฆปโญฺหติ อิเม จตฺตาโร ปญฺหา นามฯ เอเกกสฺมิญฺหิ ยมเก เทฺว เทฺว ปุจฺฉาฯ เอเกกปุจฺฉายปิ เทฺว เทฺว ปทานิฯ ตตฺถ ยาย ปุจฺฉาย วิสฺสชฺชเน เอเกเนว ปเทน คหิตกฺขนฺธสฺส อุปฺปาโท วา นิโรโธ วา ลพฺภติ , อยํ  นามฯ ยาย ปน ปุจฺฉาย วิสฺสชฺชเน ทฺวีหิปิ ปเทหิ คหิตกฺขนฺธานํ อุปฺปาโท วา นิโรโธ วา ลพฺภติ, อยํ  นามฯ ยาย ปน ปุจฺฉาย วิสฺสชฺชเน เอเกนปิ ปเทน คหิตกฺขนฺธสฺส ทฺวีหิปิ ปเทหิ คหิตกฺขนฺธานํ อุปฺปาโท วา, นิโรโธ วา ลพฺภติ, อยํ  นามฯ ยาย ปน ปุจฺฉาย วิสฺสชฺชเน ปฎิเกฺขโป วา, ปฎิเสโธ วา ลพฺภติ, อยํ  นามฯ ยสฺมา ปเนส อทสฺสิยมาโน น สกฺกา ชานิตุํ, ตสฺมา นํ ทสฺสยิสฺสามฯ</p>


<p>‘ยตฺถ  รูปกฺขโนฺธ นุปฺปชฺชติ, ตตฺถ เวทนากฺขโนฺธ นุปฺปชฺชตี’ติ ปุจฺฉาย ตาว อุปฺปชฺชตีติ อิมสฺมิํ วิสฺสชฺชเน เอเกเนว ปเทน คหิตสฺส เวทนากฺขนฺธสฺส อุปฺปาโท ลพฺภติ, อิติ อยเญฺจว อโญฺญ จ เอวรูโป ปโญฺห ปุเรปโญฺหติ เวทิตโพฺพฯ ‘ยสฺส รูปกฺขโนฺธ อุปฺปชฺชิตฺถ, ตสฺส เวทนากฺขโนฺธ อุปฺปชฺชิตฺถา’ติ ปุจฺฉาย ปน ‘อามนฺตา’ติ อิมสฺมิํ วิสฺสชฺชเน ทฺวีหิ ปเทหิ คหิตานํ รูปเวทนากฺขนฺธานํ ยสฺส กสฺสจิ สตฺตสฺส อตีเต อุปฺปาโท ลพฺภติฯ อิติ อยเญฺจว อโญฺญ จ เอวรูโป ปโญฺห ปจฺฉาปโญฺหติ เวทิตโพฺพฯ</p>


<p>‘ยสฺส รูปกฺขโนฺธ อุปฺปชฺชติ, ตสฺส เวทนากฺขโนฺธ อุปฺปชฺชตี’ติ อิมาย ปน ปฐมปุจฺฉาย ‘อสญฺญสตฺตํ อุปปชฺชนฺตาน’นฺติอาทิเก อิมสฺมิํ วิสฺสชฺชเน ‘อสญฺญสตฺตํ อุปปชฺชนฺตานํ เตสํ รูปกฺขโนฺธ อุปฺปชฺชติ, โน จ เตสํ เวทนากฺขโนฺธ อุปฺปชฺชตี’ติ อิมสฺมิํ โกฎฺฐาเส เอเกเนว ปเทน คหิตสฺส รูปกฺขนฺธสฺสปิ อุปฺปาโท ลพฺภติฯ ‘ปญฺจโวการํ อุปปชฺชนฺตานํ เตสํ รูปกฺขโนฺธ จ อุปฺปชฺชติ เวทนากฺขโนฺธ จ อุปฺปชฺชตี’ติ อิมสฺมิํ โกฎฺฐาเส ทฺวีหิปิ ปเทหิ สงฺคหิตานํ รูปเวทนากฺขนฺธานมฺปิ อุปฺปาโท ลพฺภติฯ อิติ อยเญฺจว อโญฺญ จ เอวรูโป ปโญฺห ปริปุณฺณปโญฺหติ เวทิตโพฺพฯ ปุเรปจฺฉาปโญฺหติปิ  เอตเสฺสว นามํฯ เอตสฺส หิ วิสฺสชฺชเน ปุริมโกฎฺฐาเส เอเกน ปเทน สงฺคหิตสฺส รูปกฺขนฺธเสฺสว อุปฺปาโท ทสฺสิโตฯ ทุติยโกฎฺฐาเส ทฺวีหิ ปเทหิ สงฺคหิตานํ รูปเวทนากฺขนฺธานํฯ อิมินาเยว จ ลกฺขเณน ยตฺถ เอเกน ปเทน สงฺคหิตสฺส ขนฺธสฺส อุปฺปาโท วา นิโรโธ วา ลพฺภติ, โส ปุเรปโญฺหติ วุโตฺตฯ ยตฺถ ทฺวีหิปิ ปเทหิ สงฺคหิตานํ ขนฺธานํ อุปฺปาโท วา นิโรโธ วา ลพฺภติ, โส ปจฺฉาปโญฺหติ วุโตฺตฯ</p>


<p>‘ยสฺส รูปกฺขโนฺธ นุปฺปชฺชิตฺถ, ตสฺส เวทนากฺขโนฺธ นุปฺปชฺชิตฺถา’ติ อิมาย ปน ปุจฺฉาย ‘นตฺถี’ติ อิมสฺมิํ วิสฺสชฺชเน ปฎิเกฺขโป ลพฺภติฯ ‘ยสฺส รูปกฺขโนฺธ อุปฺปชฺชติ, ตสฺส เวทนากฺขโนฺธ นิรุชฺฌตี’ติ ปุจฺฉาย ‘โน’ติ อิมสฺมิํ วิสฺสชฺชเน ปฎิเสโธ ลพฺภติฯ ตสฺมา อยเญฺจว ทุวิโธ อโญฺญ จ เอวรูโป ปโญฺห โมฆปโญฺหติ เวทิตโพฺพฯ ตุจฺฉปโญฺหติปิ วุจฺจติฯ เอวํ ตาว จตฺตาโร ปญฺหา เวทิตพฺพาฯ</p>


<p>ปาฬิคติยา  วิสฺสชฺชนํ, ปฎิวจนวิสฺสชฺชนํ, สรูปทสฺสเนน วิสฺสชฺชนํ, ปฎิเกฺขเปน วิสฺสชฺชนํ, ปฎิเสเธน วิสฺสชฺชนนฺติ อิมานิ ปน ปญฺจ วิสฺสชฺชนานิ นาม ฯ ตตฺถ ยํ วิสฺสชฺชนํ ปาฬิปทเมว หุตฺวา อตฺถํ วิสฺสเชฺชติ, อิทํ  นามฯ ตํ ปุเรปเญฺห ลพฺภติฯ ‘ยตฺถ รูปกฺขโนฺธ นุปฺปชฺชติ ตตฺถ เวทนากฺขโนฺธ นุปฺปชฺชตี’ติ หิ ปเญฺห ‘อุปฺปชฺชตี’ติ อิทํ วิสฺสชฺชนํ ปาฬิปทเมว หุตฺวา อตฺถํ วิสฺสชฺชยมานํ คตํ, ตสฺมา เอวรูเปสุ ฐาเนสุ ปาฬิคติยา วิสฺสชฺชนํ เวทิตพฺพํฯ ยํ ปน วิสฺสชฺชนํ ปฎิวจนภาเวน อตฺถํ วิสฺสเชฺชติ, อิทํ  นามฯ ตํ ปจฺฉาปเญฺห ลพฺภติฯ ‘ยสฺส รูปกฺขโนฺธ อุปฺปชฺชิตฺถ, ตสฺส เวทนากฺขโนฺธ อุปฺปชฺชิตฺถา’ติ หิ ปเญฺห ‘อามนฺตา’ติ อิทํ วิสฺสชฺชนํ ปฎิวจนวเสเนว อตฺถํ วิสฺสชฺชยมานํ คตํ, ตสฺมา เอวรูเปสุ ฐาเนสุ ปฎิวจนวิสฺสชฺชนํ เวทิตพฺพํฯ ยํ  วิสฺสชฺชนํ สรูเปน ทเสฺสตฺวา อตฺถํ วิสฺสเชฺชติ; อิทํ  นามฯ ตํ ปริปุณฺณปเญฺห ลพฺภติฯ ‘ยสฺส รูปกฺขโนฺธ อุปฺปชฺชติ; ตสฺส เวทนากฺขโนฺธ อุปฺปชฺชตี’ติ หิ ปเญฺห ‘อสญฺญสตฺตํ อุปปชฺชนฺตาน’นฺติ อิทํ วิสฺสชฺชนํ ‘อิเมสํ รูปกฺขโนฺธ อุปฺปชฺชติ, โน จ เวทนากฺขโนฺธ, อิเมสํ รูปกฺขโนฺธ จ อุปฺปชฺชติ, เวทนากฺขโนฺธ จา’ติ สรูปทสฺสเนเนว อตฺถํ วิสฺสชฺชยมานํ คตํฯ ตสฺมา เอวรูเปสุ ฐาเนสุ สรูปทสฺสเนน วิสฺสชฺชนํ เวทิตพฺพํฯ ยํ ปน วิสฺสชฺชนํ ตถารูปสฺส อตฺถสฺสาภาวโต อตฺถปฎิเกฺขเปน ปญฺหํ วิสฺสเชฺชติ, อิทํ  นามฯ ยํ ตถารูปสฺส อตฺถสฺส เอกกฺขเณ อลาภโต อตฺถปฎิเสธเนน ปญฺหํ วิสฺสเชฺชติ, อิทํ  นามฯ ตํ โมฆปเญฺห ลพฺภติฯ ‘ยสฺส รูปกฺขโนฺธ นุปฺปชฺชิตฺถ, ตสฺส เวทนากฺขโนฺธ นุปฺปชฺชิตฺถา’ติ หิ ปเญฺห ‘นตฺถี’ติ อิทํ วิสฺสชฺชนํ; เอวรูโป นาม สโตฺต นตฺถีติ อตฺถปฎิเกฺขเปน ปญฺหํ วิสฺสชฺชยมานํ คตํ; ตสฺมา เอวรูเปสุ ฐาเนสุ ปฎิเกฺขเปน วิสฺสชฺชนํ เวทิตพฺพํฯ ‘ยสฺส รูปกฺขโนฺธ อุปฺปชฺชติ, ตสฺส เวทนากฺขโนฺธ นิรุชฺฌตี’ติ ปเญฺห ปน ‘โน’ติ อิทํ วิสฺสชฺชนํ เอกสฺมิํ ปฎิสนฺธิกฺขเณ อุปฺปาเทน สทฺธิํ นิโรโธ นาม น ลพฺภตีติ อตฺถปฎิเสธเนน ปญฺหํ วิสฺสชฺชยมานํ คตํ, ตสฺมา เอวรูเปสุ ฐาเนสุ ปฎิเสเธน วิสฺสชฺชนํ เวทิตพฺพํฯ</p>


<p>อิทานิ อิเม จตฺตาโร ปญฺหา, อิมานิ จ ปญฺจ วิสฺสชฺชนานิ, เยสุ สตฺตวีสติยา ฐาเนสุ ปกฺขิปิตพฺพานิ, ตานิ เอวํ เวทิตพฺพานิ – อสญฺญสตฺตํ อุปปชฺชนฺตานนฺติ เอกํ ฐานํ, อสญฺญสเตฺต ตตฺถาติ เอกํ, อสญฺญสตฺตานนฺติ เอกํ; อสญฺญสตฺตา จวนฺตานนฺติ เอกํ; อรูปํ อุปปชฺชนฺตานนฺติ เอกํ, อรูเป ตตฺถาติ เอกํ, อรูปานนฺติ เอกํ, อรูปา จวนฺตานนฺติ เอกํ , อรูเป ปจฺฉิมภวิกานนฺติ  เอกํ, อรูเป ปรินิพฺพนฺตานนฺติ เอกํ; เย จ อรูปํ  อุปปชฺชิตฺวา ปรินิพฺพายิสฺสนฺตีติ เอกํ; ปญฺจโวการํ อุปปชฺชนฺตานนฺติ เอกํ, ปญฺจโวกาเร ตตฺถาติ เอกํ, ปญฺจโวการานนฺติ เอกํ ปญฺจโวการา จวนฺตานนฺติ เอกํ, ปญฺจโวกาเร ปจฺฉิมภวิกานนฺติ เอกํ, ปญฺจโวกาเร ปรินิพฺพนฺตานนฺติ เอกํ; สุทฺธาวาสํ อุปปชฺชนฺตานนฺติ เอกํ, สุทฺธาวาเส ตตฺถาติ เอกํ, สุทฺธาวาสานนฺติ เอกํ, สุทฺธาวาเส ปรินิพฺพนฺตานนฺติ เอกํ; สเพฺพสํ อุปปชฺชนฺตานนฺติ เอกํ, สเพฺพสํ จวนฺตานนฺติ เอกํ; สพฺพสาธารณวเสน ปจฺฉิมภวิกานนฺติ เอกํ, ปรินิพฺพนฺตานนฺติ เอกํ, จตุโวการํ ปญฺจโวการํ อุปปชฺชนฺตานนฺติ เอกํ, จวนฺตานนฺติ เอกํฯ เอวํ อิเมสํ จตุนฺนํ ปญฺหานํ อิมานิ ปญฺจ วิสฺสชฺชนานิ อิเมสุ สตฺตวีสติยา ฐาเนสุ ปกฺขิปิตฺวา อิมสฺมิํ ปวตฺติมหาวาเร อตฺถวินิจฺฉโย เวทิตโพฺพฯ เอวํ วิทิตฺวา หิ ปญฺหํ วิสฺสชฺชเนฺตน สุวิสฺสชฺชิโต โหติ, อตฺถญฺจ วินิจฺฉยเนฺตน สุวินิจฺฉิโต โหติฯ</p>


<p>ตตฺถายํ นโย – ติ ยสฺส ปุคฺคลสฺส อุปฺปาทกฺขณสมงฺคิตาย รูปกฺขโนฺธ อุปฺปชฺชติฯ ติ เวทนากฺขโนฺธปิ ตสฺส ตสฺมิเญฺญว ขเณ อุปฺปชฺชตีติ ปุจฺฉติฯ นฺติ อจิตฺตกปฎิสนฺธิวเสน อสญฺญสตฺตภวํ อุปปชฺชนฺตานํฯ ติ เตสํ เอกเนฺตน รูปกฺขโนฺธ อุปฺปชฺชติเยวฯ ปวเตฺต อุปฺปนฺนานํ รูปกฺขโนฺธ อุปฺปชฺชติปิ นิรุชฺฌติปิ, ตสฺมา ‘อสญฺญสตฺตาน’นฺติ อวตฺวา’อสญฺญสตฺตํ อุปปชฺชนฺตาน’นฺติ วุตฺตํฯ ติ อจิตฺตกตฺตา ปน เตสํ เวทนากฺขโนฺธ นุปฺปชฺชเตวฯ อิทํ สตฺตวีสติยา ฐาเนสุ ปฐเม ฐาเน ปริปุณฺณปญฺหสฺส ปุริมโกฎฺฐาเส สรูปทสฺสเนน วิสฺสชฺชนํฯ นฺติ รูปารูปมิสฺสกปฎิสนฺธิวเสน ปญฺจโวการภวํ อุปปชฺชนฺตานํฯ ติ เตสํ เอกเนฺตน รูปเวทนากฺขนฺธสงฺขาตา เทฺวปิ ขนฺธา อุปฺปชฺชนฺติเยวฯ ปวเตฺต ปน ตตฺถ อุปฺปนฺนานํ เต ขนฺธา อุปฺปชฺชนฺติปิ  นิรุชฺฌนฺติปิ, ตสฺมา ‘ปญฺจโวการาน’นฺติ อวตฺวา ‘ปญฺจโวการํ อุปปชฺชนฺตาน’นฺติ วุตฺตํฯ อิทํ ปญฺจโวการํ อุปปชฺชนฺตานนฺติ ฐาเน ปริปุณฺณปญฺหสฺส ปจฺฉิมโกฎฺฐาเส สรูปทสฺสเนน วิสฺสชฺชนํฯ อิมินา อุปาเยน สพฺพานิ วิสฺสชฺชนานิ เวทิตพฺพานิฯ</p>


<p>อิทํ ปเนตฺถ อุปฺปาทนิโรเธสุ นิยมลกฺขณํ – สกเลปิ หิ อิมสฺมิํ ขนฺธยมเก ตตฺถ ตตฺถ อุปฺปนฺนานํ  ปวเตฺต ยาว มรณา ขนฺธานํ อปริยเนฺตสุ อุปฺปาทนิโรเธสุ  วิชฺชมาเนสุปิ ลหุปริวตฺตานํ ธมฺมานํ วินิโพฺภคํ กตฺวา อุปฺปาทนิโรเธ ทเสฺสตุํ น สุกรนฺติ ปวตฺติยํ อุปฺปาทนิโรเธ อนามสิตฺวา อภินวํ วิปากวฎฺฎํ นิปฺผาทยมาเนน นานากเมฺมน นิพฺพตฺตานํ ปฎิสนฺธิขนฺธานํ อุปฺปาทํ ทเสฺสตุํ สุขนฺติ ปฎิสนฺธิกาเล อุปฺปาทวเสเนว อุปฺปาทวาโร กถิโตฯ อุปฺปนฺนสฺส ปน วิปากวฎฺฎสฺส ปริโยสาเนน นิโรธํ ทเสฺสตุํ สุขนฺติ มรณกาเล นิโรธวเสน นิโรธวาโร กถิโตฯ</p>


<p>กิํ ปเนตฺถ ปวตฺติยํ อุปฺปาทนิโรธานํ อนามฎฺฐภาเว ปมาณนฺติ? ปาฬิเยวฯ ปาฬิยญฺหิ วิเสเสน อุปฺปาทวารสฺส อนาคตกาลวาเร ‘ปจฺฉิมภวิกานํ เตสํ รูปกฺขโนฺธ จ นุปฺปชฺชิสฺสติ, เวทนากฺขโนฺธ จ นุปฺปชฺชิสฺสตี’ติ อยํ ปาฬิ อติปมาณเมวฯ ปจฺฉิมภวิกานญฺหิ ปวเตฺต รูปารูปธมฺมานํ อุปฺปชฺชิตุํ ยุตฺตภาเว สติปิ ‘รูปกฺขโนฺธ จ นุปฺปชฺชิสฺสติ, เวทนากฺขโนฺธ จ นุปฺปชฺชิสฺสตี’ติ สนฺนิฎฺฐานํ กตฺวา วุตฺตภาเวน ปวเตฺต อุปฺปาโท น คหิโตติ เวทิตโพฺพฯ ‘สุทฺธาวาเส ปรินิพฺพนฺตานํ เตสํ ตตฺถ สญฺญากฺขโนฺธ น นิรุชฺฌิตฺถ, โน จ เตสํ ตตฺถ เวทนากฺขโนฺธ น นิรุชฺฌตี’ติ อยํ ปน ปาฬิ ปวเตฺต นิโรธสฺส อนามฎฺฐภาเว อติวิย ปมาณํฯ สุทฺธาวาเส ปรินิพฺพนฺตานญฺหิ จุติจิตฺตสฺส ภงฺคกฺขเณ ฐิตานํ ปฎิสนฺธิโต ปฎฺฐาย ปวเตฺต อุปฺปชฺชิตฺวา นิรุทฺธสญฺญากฺขนฺธานํ คณนปโถ นตฺถิฯ ‘เอวํ สเนฺตปิ เตสํ ตตฺถ สญฺญากฺขโนฺธ น นิรุชฺฌิตฺถา’ติ สนฺนิฎฺฐานํ กตฺวา วุตฺตภาเวน ปวเตฺต นิโรโธ น คหิโตติ เวทิตโพฺพฯ</p>


<p>เอวเมตฺถ อุปฺปาทนิโรเธสุ นิยมลกฺขณํ วิทิตฺวา ปฎิสนฺธิอุปฺปาทเมว จุตินิโรธเมว จ คเหตฺวา เตสุ  เตสุ ฐาเนสุ อาคตานํ วิสฺสชฺชนานํ อตฺถวินิจฺฉโย เวทิตโพฺพฯ โส ปน สกฺกา อาทิวิสฺสชฺชเน วุตฺตนเยน สพฺพตฺถ วิทิตุนฺติ วิสฺสชฺชนปฎิปาฎิยา น วิตฺถาริโตฯ อิมินา ปน เอวํ ทิเนฺนนปิ นเยน โย เอเตสํ อตฺถวินิจฺฉยํ ชานิตุํ น สโกฺกติ, เตน อาจริเย ปยิรุปาสิตฺวา สาธุกํ สุตฺวาปิ ชานิตโพฺพฯ</p>


<p>
อุปฺปาทสฺส นิโรธสฺส, อุปฺปนฺนญฺจาปิ เอกโต;  
  
นยสฺส อนุโลมสฺส, ปฎิโลมนยสฺส จฯ  
</p>
  
<p>
วเสน  
ยานิ ขเนฺธสุ, ยมกานิ จ ปญฺจสุ;  
  
ปุคฺคลํ อถ โอกาสํ, ปุคฺคโลกาสเมว จฯ  
</p>
  
<p>
อามสิตฺวา  
ปวเตฺตสุ, ฐาเนสุ กถยี ชิโน;  
  
เตสํ ปาฬิววตฺถานํ, ทสฺสิตํ อนุปุพฺพโตฯ  
</p>
  
<p>
วินิจฺฉยตฺถํ อตฺถสฺส, ปญฺหาวิสฺสชฺชนานิ จ;  
  
วิสฺสชฺชนานํ ฐานานิ, ยานิ ตานิ จ สพฺพโสฯ  
</p>
  
<p>
ทเสฺสตฺวา เอกปญฺหสฺมิํ, โยชนาปิ ปกาสิตา;  
  
วิตฺถาเรน คเต เอตฺถ, ปญฺหาวิสฺสชฺชนกฺกเมฯ  
</p>
  
<p>
อตฺถํ วณฺณยตา กาตุํ, กิํ นุ สกฺกา อิโต ปรํ;  
  
นเยน อิมินา ตสฺมา, อตฺถํ ชานนฺตุ ปณฺฑิตาติฯ  
</p>
  
ปวตฺติมหาวารวณฺณนาฯ  
</p>
  
<h3>๓. ปริญฺญาวารวณฺณนา</h3>
<p> ตทนนฺตเร ปริญฺญาวาเรปิ ฉเฬว กาลเภทาฯ อนุโลมปฎิโลมโต เทฺวเยว นยาฯ ปุคฺคลวาโร, โอกาสวาโร, ปุคฺคโลกาสวาโรติ อิเมสุ ปน ตีสุ ปุคฺคลวาโรว ลพฺภติ, น อิตเร เทฺวฯ กิํ การณา? สทิสวิสฺสชฺชนตายฯ โย หิ โกจิ ปุคฺคโล ยตฺถ กตฺถจิ ฐาเน รูปกฺขนฺธํ เจ ปริชานาติ, เวทนากฺขนฺธมฺปิ ปริชานาติเยวฯ เวทนากฺขนฺธํ เจ ปริชานาติ, รูปกฺขนฺธมฺปิ ปริชานาติเยวฯ รูปกฺขนฺธํ เจ น ปริชานาติ, เวทนากฺขนฺธมฺปิ น ปริชานาติเยวฯ เวทนากฺขนฺธํ เจ น ปริชานาติ, รูปกฺขนฺธมฺปิ น ปริชานาติเยวฯ ตสฺมา เตสุปิ ‘ยตฺถ รูปกฺขนฺธํ ปริชานาติ, ตตฺถ เวทนากฺขนฺธํ ปริชานาตี’ติ อาทิวเสน ปุจฺฉํ  กตฺวา ‘อามนฺตา’เตฺวว วิสฺสชฺชนํ กาตพฺพํ ฯ สิยาติ สทิสวิสฺสชฺชนตาย เต อิธ น ลพฺภนฺตีติ เวทิตพฺพาฯ</p>


<p>อถ วา ปริญฺญากิจฺจํ นาม ปุคฺคลเสฺสว โหติ, โน โอกาสสฺส, ปุคฺคโลว ปริชานิตุํ สมโตฺถ, โน โอกาโสติ ปุคฺคลวาโรเวตฺถ คหิโต, น โอกาสวาโรฯ ตสฺส ปน อคฺคหิตตฺตา ตทนนฺตโร ปุคฺคโลกาสวาโร ลพฺภมาโนปิ น คหิโตฯ โย ปเนส ปุคฺคลวาโร คหิโต, ตตฺถ ปจฺจุปฺปนฺนกาเล รูปกฺขนฺธมูลกานิ จตฺตาริ, เวทนากฺขนฺธมูลกานิ ตีณิ, สญฺญากฺขนฺธมูลกานิ เทฺว, สงฺขารกฺขนฺธมูลกํ เอกนฺติ  เหฎฺฐา วุตฺตนเยเนว อนุโลมนเย อคฺคหิตคฺคหเณน ทส ยมกานิฯ ปฎิโลมนเย ทสาติ วีสติฯ ตถา เสเสสุปีติ เอเกกสฺมิํ กาเล วีสติ วีสติ กตฺวา ฉสุ กาเลสุ วีสํ ยมกสตํ, จตฺตารีสานิ เทฺว ปุจฺฉาสตานิ, อสีตฺยาธิกานิ จตฺตาริ อตฺถสตานิ จ โหนฺตีติ อิทเมตฺถ ปาฬิววตฺถานํฯ</p>


<p>อตฺถวินิจฺฉเย ปเนตฺถ อตีตานาคตปจฺจุปฺปนฺนสงฺขาตา ตโย อทฺธา ปวตฺติวาเร วิย จุติปฎิสนฺธิวเสน น ลพฺภนฺติฯ ปวเตฺต จิตฺตกฺขณวเสเนว ลพฺภนฺติฯ เตเนเวตฺถ ‘โย รูปกฺขนฺธํ ปริชานาติ, โส เวทนากฺขนฺธํ ปริชานาตี’ติอาทีสุ ปุจฺฉาสุ ‘อามนฺตา’ติ วิสฺสชฺชนํ กตํฯ โลกุตฺตรมคฺคกฺขณสฺมิญฺหิ นิพฺพานารมฺมเณน จิเตฺตน ปญฺจสุ ขเนฺธสุ ปริญฺญากิจฺจนิพฺพตฺติยา ยํ กิญฺจิ เอกํ ขนฺธํ ปริชานโนฺต อิตรมฺปิ ปริชานาตีติ วุจฺจติฯ เอวเมตฺถ ‘ปริชานาตี’ติ ปเญฺหสุ อนุโลมนเย ปริญฺญากิจฺจสฺส มตฺถกปฺปตฺตํ อคฺคมคฺคสมงฺคิํ สนฺธาย ‘อามนฺตา’ติ วุตฺตนฺติ เวทิตพฺพํฯ ปฎิโลมนเย ปน ‘น ปริชานาตี’ติ ปเญฺหสุ ปุถุชฺชนาทโย สนฺธาย ‘อามนฺตา’ติ วุตฺตํฯ ‘ปริชานิตฺถา’ติ อิมสฺมิํ ปน อตีตกาลวาเร มคฺคานนฺตรอคฺคผเล ฐิโตปิ ปริญฺญากิจฺจสฺส นิฎฺฐิตตฺตา ปริชานิตฺถเยว นามฯ</p>


<p> ติ ปเญฺหน อคฺคมคฺคสมงฺคิํ ปุจฺฉติฯ ยสฺมา ปเนส ขนฺธปญฺจกํ ปริชานาติเยว นาม, น ตาว นิฎฺฐิตปริญฺญากิโจฺจ; ตสฺมา ‘โน’ติ ปฎิเสโธ กโตฯ ทุติยปเญฺห ปน ติ อรหนฺตํ ปุจฺฉติฯ ยสฺมา ปเนโส นิฎฺฐิตปริญฺญากิโจฺจฯ นตฺถิ ตสฺส ปริเญฺญยฺยํ นาม; ตสฺมา  ‘โน’ติ ปฎิเสโธ กโตฯ ปฎิโลมนยวิสฺสชฺชเน ปเนตฺถ ติ อรหโต ปริญฺญาย อภาเวน วุตฺตํฯ ติ  อรหตฺตมคฺคฎฺฐสฺส อนิฎฺฐิตปริญฺญากิจฺจตาย วุตฺตํฯ น เกวลญฺจ เวทนากฺขนฺธเมว, เอกธมฺมมฺปิ โส น ปริชานิเตฺถวฯ อิทํ ปน ปุจฺฉาวเสน วุตฺตํฯ นฺติ อิทมฺปิ ปุจฺฉาวเสเนว วุตฺตํฯ อญฺญมฺปิ ปน โส ขนฺธํ ปริชานาติฯ</p>


<p> ติ เอตฺถ ยสฺมา มคฺคฎฺฐปุคฺคโล เอกจิตฺตกฺขณิโก, ตสฺมา โส ปริชานิสฺสตีติ สงฺขํ น คจฺฉติฯ เตน วุตฺตํ ‘โน’ติฯ   ติ ปุจฺฉาสภาเคน วุตฺตํ, น ปริชานิํสูติ ปเนตฺถ อโตฺถฯ อิมินา อุปาเยน สพฺพตฺถ อตฺถวินิจฺฉโย เวทิตโพฺพติฯ</p>

</p>

</p>





