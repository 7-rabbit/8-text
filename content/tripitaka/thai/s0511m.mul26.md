<h1>๒๗. โคตมพุทฺธวํโส</h1>
<ol>
<li>
อหเมตรหิ  
  
สมฺพุโทฺธ  
พุโทฺธ (สี.)  
, โคตโม สกฺยวฑฺฒโน;  
  
ปธานํ ปทหิตฺวาน, ปโตฺต สโมฺพธิมุตฺตมํฯ  
</li>
  
<li>
พฺรหฺมุนา  
ยาจิโต สโนฺต, ธมฺมจกฺกํ ปวตฺตยิํ;  
  
อฎฺฐารสนฺนํ โกฎีนํ, ปฐมาภิสมโย อหุฯ  
</li>
  
<li>
ตโต ปรญฺจ เทเสเนฺต, นรเทวสมาคเม;  
  
คณนาย น วตฺตโพฺพ, ทุติยาภิสมโย อหุฯ  
</li>
  
<li>
อิเธวาหํ เอตรหิ, โอวทิํ มม อตฺรชํ;  
  
คณนาย น วตฺตโพฺพ, ตติยาภิสมโย อหุฯ  
</li>
  
<li>
เอโกสิ สนฺนิปาโต เม, สาวกานํ มเหสินํ;  
  
อฑฺฒเตฬสสตานํ, ภิกฺขูนาสิ สมาคโมฯ  
</li>
  
<li>
วิโรจมาโน วิมโล, ภิกฺขุสงฺฆสฺส มชฺฌโค;  
  
ททามิ ปตฺถิตํ สพฺพํ, มณีว สพฺพกามโทฯ  
</li>
  
<li>
ผลมากงฺขมานานํ  
, ภวจฺฉนฺทชเหสินํ;  
  
จตุสจฺจํ ปกาเสมิ, อนุกมฺปาย ปาณินํฯ  
</li>
  
<li>
ทสวีสสหสฺสานํ, ธมฺมาภิสมโย อหุ;  
  
เอกทฺวินฺนํ อภิสมโย, คณนาโต อสงฺขิโยฯ  
</li>
  
<li>
วิตฺถาริกํ พาหุชญฺญํ, อิทฺธํ ผีตํ สุผุลฺลิตํ;  
  
อิธ มยฺหํ สกฺยมุนิโน, สาสนํ สุวิโสธิตํฯ  
</li>
  
<li>
อนาสวา วีตราคา, สนฺตจิตฺตา สมาหิตา;  
  
ภิกฺขูเนกสตา สเพฺพ, ปริวาเรนฺติ มํ สทาฯ  
</li>
  
<li>
อิทานิ เย เอตรหิ, ชหนฺติ มานุสํ ภวํ;  
  
อปฺปตฺตมานสา เสขา, เต ภิกฺขู วิญฺญุครหิตาฯ  
</li>
  
<li>
อริยญฺจ สํโถมยนฺตา, สทา ธมฺมรตา ชนา;  
  
พุชฺฌิสฺสนฺติ สติมโนฺต, สํสารสริตํ คตาฯ  
</li>
  
<li>
นครํ กปิลวตฺถุ เม, ราชา สุโทฺธทโน ปิตา;  
  
มยฺหํ ชเนตฺติกา มาตา, มายาเทวีติ วุจฺจติฯ  
</li>
  
<li>
เอกูนติํสวสฺสานิ  
, อคารํ อชฺฌหํ วสิํ;  
  
รโมฺม สุรโมฺม สุภโก, ตโย ปาสาทมุตฺตมาฯ  
</li>
  
<li>
จตฺตารีสสหสฺสานิ, นาริโย สมลงฺกตา;  
  
ภทฺทกญฺจนา นาม นารี, ราหุโล นาม อตฺรโชฯ  
</li>
  
<li>
นิมิเตฺต  
จตุโร ทิสฺวา, อสฺสยาเนน นิกฺขมิํ;  
  
ฉพฺพสฺสํ  
ปธานจารํ, อจริํ ทุกฺกรํ อหํฯ  
</li>
  
<li>
พาราณสิยํ  
อิสิปตเน, จกฺกํ ปวตฺติตํ มยา;  
  
อหํ โคตมสมฺพุโทฺธ, สรณํ สพฺพปาณินํฯ  
</li>
  
<li>
โกลิโต อุปติโสฺส จ, เทฺว ภิกฺขู อคฺคสาวกา;  
  
อานโนฺท นามุปฎฺฐาโก, สนฺติกาวจโร มม;  
</li>
  
เขมา อุปฺปลวณฺณา จ, ภิกฺขุนี อคฺคสาวิกาฯ  
</li>
  
<li>
จิโตฺต หตฺถาฬวโก จ, อคฺคุปฎฺฐากุปาสกา;  
  
นนฺทมาตา จ อุตฺตรา, อคฺคุปฎฺฐิกุปาสิกาฯ  
</li>
  
<li>
อหํ อสฺสตฺถมูลมฺหิ, ปโตฺต สโมฺพธิมุตฺตมํ;  
  
พฺยามปฺปภา สทา มยฺหํ, โสฬสหตฺถมุคฺคตาฯ  
</li>
  
<li>
อปฺปํ วสฺสสตํ อายุ, อิทาเนตรหิ วิชฺชติ;  
  
ตาวตา ติฎฺฐมาโนหํ, ตาเรมิ ชนตํ พหุํฯ  
</li>
  
<li>
ฐปยิตฺวาน ธมฺมุกฺกํ, ปจฺฉิมํ ชนโพธนํ;  
  
อหมฺปิ นจิรเสฺสว, สทฺธิํ สาวกสงฺฆโต;  
  
อิเธว ปรินิพฺพิสฺสํ, อคฺคี วาหารสงฺขยาฯ  
</li>
  
<li>
ตานิ จ อตุลเตชานิ, อิมานิ จ ทสพลานิ  
ยสพลานิ (อฎฺฐ.)  
;  
  
อยญฺจ คุณธารโณ เทโห, ทฺวตฺติํสวรลกฺขณวิจิโตฺตฯ  
</li>
  
<li>
ทส ทิสา ปภาเสตฺวา, สตรํสีว ฉปฺปภา;  
  
สพฺพํ ตมนฺตรหิสฺสนฺติ, นนุ ริตฺตา สพฺพสงฺขาราติฯ  
</li>
  
โคตมสฺส ภควโต วํโส ปญฺจวีสติโมฯ  
</li>
  
  
  
  
  