<h1>๑๕. โสฬสกนิปาโต</h1>
<h3>๑. อญฺญาสิโกณฺฑญฺญเตฺถรคาถา</h3>
<ol>
<li>
‘‘เอส  
  
  
ภิโยฺย ปสีทามิ, สุตฺวา ธมฺมํ มหารสํ;  
  
วิราโค เทสิโต ธโมฺม, อนุปาทาย สพฺพโสฯ  
</li>
  
<li>
‘‘พหูนิ โลเก จิตฺรานิ, อสฺมิํ ปถวิมณฺฑเล;  
  
มเถนฺติ  
มเญฺญ สงฺกปฺปํ, สุภํ ราคูปสํหิตํฯ  
</li>
  
<li>
‘‘รชมุหตญฺจ วาเตน, ยถา เมโฆปสมฺมเย;  
  
เอวํ สมฺมนฺติ สงฺกปฺปา, ยทา ปญฺญาย ปสฺสติฯ  
</li>
  
<li>
  
ธ. ป. ๒๗๗ ธมฺมปเท  
‘‘สเพฺพ สงฺขารา อนิจฺจาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
  
ธ. ป. ๒๗๘ ธมฺมปเท  
‘‘สเพฺพ สงฺขารา ทุกฺขาติ, ยทา ปญฺญาย ปสฺสติ  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
  
ธ. ป. ๒๗๙ ธมฺมปเท  
‘‘สเพฺพ ธมฺมา อนตฺตาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
‘‘พุทฺธานุพุโทฺธ โย เถโร, โกณฺฑโญฺญ ติพฺพนิกฺกโม;  
  
ปหีนชาติมรโณ, พฺรหฺมจริยสฺส เกวลีฯ  
</li>
  
<li>
‘‘โอฆปาโส ทฬฺหขิโล  
ทโฬฺห ขิโล (สฺยา. ก.)  
, ปพฺพโต ทุปฺปทาลโย;  
  
เฉตฺวา ขิลญฺจ ปาสญฺจ, เสลํ เภตฺวาน  
เฉตฺวาน (ก.)  
ทุพฺภิทํ;  
  
ติโณฺณ ปารงฺคโต ฌายี, มุโตฺต โส มารพนฺธนาฯ  
</li>
  
<li>
‘‘อุทฺธโต จปโล ภิกฺขุ, มิเตฺต อาคมฺม ปาปเก;  
  
สํสีทติ มโหฆสฺมิํ, อูมิยา ปฎิกุชฺชิโตฯ  
</li>
  
<li>
‘‘อนุทฺธโต อจปโล, นิปโก สํวุตินฺทฺริโย;  
  
กลฺยาณมิโตฺต เมธาวี, ทุกฺขสฺสนฺตกโร สิยาฯ  
</li>
  
<li>
‘‘กาลปพฺพงฺคสงฺกาโส, กิโส ธมนิสนฺถโต;  
  
มตฺตญฺญู  
อนฺนปานสฺมิํ, อทีนมนโส นโรฯ  
</li>
  
<li>
‘‘ผุโฎฺฐ  
ฑํเสหิ มกเสหิ, อรญฺญสฺมิํ พฺรหาวเน;  
  
นาโค สงฺคามสีเสว, สโต ตตฺราธิวาสเยฯ  
</li>
  
<li>
‘‘นาภินนฺทามิ  
มรณํ…เป.… นิพฺพิสํ ภตโก ยถาฯ  
  
<li>
‘‘นาภินนฺทามิ มรณํ…เป.… สมฺปชานาเอ ปติสฺสโตฯ  
  
<li>
‘‘ปริจิโณฺณ มยา สตฺถา…เป.… ภวเนตฺติ สมูหตาฯ  
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, กิํ เม สทฺธิวิหารินา’’ติฯ  
</li>
  
… อญฺญาสิโกณฺฑโญฺญ  
อญฺญาโกณฺฑโญฺญ (สี. สฺยา.)  
เถโร…ฯ  
</li>
  
<h3>๒. อุทายิเตฺถรคาถา</h3>
</ol>
<ol>
<li>
  
อ. นิ. ๖.๔๓  
‘‘มนุสฺสภูตํ สมฺพุทฺธํ, อตฺตทนฺตํ สมาหิตํ;  
  
อิริยมานํ พฺรหฺมปเถ, จิตฺตสฺสูปสเม รตํฯ  
</li>
  
<li>
‘‘ยํ มนุสฺสา นมสฺสนฺติ, สพฺพธมฺมาน ปารคุํ;  
  
เทวาปิ ตํ นมสฺสนฺติ, อิติ เม อรหโต สุตํฯ  
</li>
  
<li>
‘‘สพฺพสํโยชนาตีตํ  
, วนา นิพฺพนมาคตํ;  
  
กาเมหิ เนกฺขมฺมรตํ  
นิกฺขมฺมรตํ (ก.)  
, มุตฺตํ เสลาว กญฺจนํฯ  
</li>
  
<li>
‘‘ส เว อจฺจรุจิ นาโค, หิมวาวเญฺญ สิลุจฺจเย;  
  
สเพฺพสํ  
นาคนามานํ, สจฺจนาโม อนุตฺตโรฯ  
</li>
  
<li>
‘‘นาคํ โว กิตฺตยิสฺสามิ, น หิ อาคุํ กโรติ โส;  
  
โสรจฺจํ อวิหิํสา จ, ปาทา นาคสฺส เต ทุเวฯ  
</li>
  
<li>
‘‘สติ จ สมฺปชญฺญญฺจ, จรณา นาคสฺส เตปเร;  
  
สทฺธาหโตฺถ มหานาโค, อุเปกฺขาเสตทนฺตวาฯ  
</li>
  
<li>
‘‘สติ คีวา สิโร ปญฺญา, วีมํสา ธมฺมจินฺตนา;  
  
ธมฺมกุจฺฉิสมาวาโส, วิเวโก ตสฺส วาลธิฯ  
</li>
  
<li>
‘‘โส ฌายี อสฺสาสรโต, อชฺฌตฺตํ สุสมาหิโต;  
  
คจฺฉํ สมาหิโต นาโค, ฐิโต นาโค สมาหิโตฯ  
</li>
  
<li>
‘‘สยํ สมาหิโต นาโค, นิสิโนฺนปิ สมาหิโต;  
  
สพฺพตฺถ สํวุโต นาโค, เอสา นาคสฺส สมฺปทาฯ  
</li>
  
<li>
‘‘ภุญฺชติ  
อนวชฺชานิ, สาวชฺชานิ น ภุญฺชติ;  
  
ฆาสมจฺฉาทนํ ลทฺธา, สนฺนิธิํ ปริวชฺชยํฯ  
</li>
  
<li>
‘‘สํโยชนํ  
อณุํ ถูลํ, สพฺพํ เฉตฺวาน พนฺธนํ;  
  
เยน เยเนว คจฺฉติ, อนปโกฺขว คจฺฉติฯ  
</li>
  
<li>
‘‘ยถาปิ อุทเก ชาตํ, ปุณฺฑรีกํ ปวฑฺฒติ;  
  
โนปลิปฺปติ โตเยน, สุจิคนฺธํ มโนรมํฯ  
</li>
  
<li>
‘‘ตเถว จ โลเก ชาโต, พุโทฺธ โลเก วิหรติ;  
  
โนปลิปฺปติ โลเกน, โตเยน ปทุมํ ยถาฯ  
</li>
  
<li>
‘‘มหาคินิ ปชฺชลิโต, อนาหาโรปสมฺมติ;  
  
องฺคาเรสุ  
จ สเนฺตสุ, นิพฺพุโตติ ปวุจฺจติฯ  
</li>
  
<li>
‘‘อตฺถสฺสายํ วิญฺญาปนี, อุปมา วิญฺญูหิ เทสิตา;  
  
วิญฺญิสฺสนฺติ มหานาคา, นาคํ นาเคน เทสิตํฯ  
</li>
  
<li>
‘‘วีตราโค วีตโทโส, วีตโมโห อนาสโว;  
  
สรีรํ วิชหํ นาโค, ปรินิพฺพิสฺสตฺยนาสโว’’ติฯ  
</li>
  
… อุทายี เถโร…ฯ  
</li>
  
โสฬสกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
โกณฺฑโญฺญ จ อุทายี จ, เถรา เทฺว เต มหิทฺธิกา;  
  
โสฬสมฺหิ นิปาตมฺหิ, คาถาโย เทฺว จ ติํส จาติฯ  
</p>
  
  
  
  
  