<h1>๑๙. สฎฺฐินิปาโต</h1>
<ol>
<li>
<p> ๕๒๙. โสณกชาตกํ (๑)
</ol></p>


<ol>
<li>
‘‘ตสฺส  
  
  
สุตฺวา สตํ ทมฺมิ, สหสฺสํ ทิฎฺฐ  
ทฎฺฐุ (สี. ปี.)  
โสณกํ;  
  
โก เม โสณกมกฺขาติ, สหายํ ปํสุกีฬิตํ’’ฯ  
</li>
  
<li>
‘‘อถพฺรวี มาณวโก, ทหโร ปญฺจจูฬโก;  
  
มยฺหํ สุตฺวา สตํ เทหิ, สหสฺสํ ทิฎฺฐ  
ทฎฺฐุ (สี. ปี.)  
โสณกํ;  
  
อหํ เต โสณกกฺขิสฺสํ  
อหํ โสณกมกฺขิสฺสํ (สี. ปี.), อหํ เต โสณกมกฺขิสฺสํ (สฺยา.)  
, สหายํ ปํสุกีฬิตํ’’ฯ  
</li>
  
<li>
‘‘กตมสฺมิํ  
กตรสฺมิํ (สี. สฺยา. ปี.)  
โส ชนปเท, รเฎฺฐสุ นิคเมสุ จ;  
  
กตฺถ โสณกมทฺทกฺขิ  
กตฺถ เต โสณโก ทิโฎฺฐ (สี. ปี.)  
, ตํ เม อกฺขาหิ ปุจฺฉิโต’’ฯ  
</li>
  
<li>
‘‘ตเวว เทว วิชิเต, ตเววุยฺยานภูมิยา;  
  
อุชุวํสา มหาสาลา, นีโลภาสา มโนรมาฯ  
</li>
  
<li>
‘‘ติฎฺฐนฺติ เมฆสมานา, รมฺมา อโญฺญญฺญนิสฺสิตา;  
  
เตสํ มูลมฺหิ  
มูลสฺมิํ (สี. ปี.), มูลสฺมิ (สฺยา.)  
โสณโก, ฌายตี อนุปาทโน  
อนุปาทิโน (สฺยา.), อนุปาทาโน (ปี.)  
;  
  
อุปาทาเนสุ โลเกสุ, ฑยฺหมาเนสุ นิพฺพุโตฯ  
</li>
  
<li>
‘‘ตโต จ ราชา ปายาสิ, เสนาย จตุรงฺคิยา;  
  
การาเปตฺวา สมํ มคฺคํ, อคมา เยน โสณโกฯ  
</li>
  
<li>
‘‘อุยฺยานภูมิํ คนฺตฺวาน, วิจรโนฺต พฺรหาวเน;  
  
อาสีนํ  
โสณกํ ทกฺขิ, ฑยฺหมาเนสุ นิพฺพุตํ’’ฯ  
</li>
  
<li>
‘‘กปโณ วตยํ ภิกฺขุ, มุโณฺฑ สงฺฆาฎิปารุโต;  
  
อมาติโก อปิติโก, รุกฺขมูลสฺมิ ฌายติ’’ฯ  
</li>
  
<li>
‘‘อิมํ วากฺยํ นิสาเมตฺวา, โสณโก เอตทพฺรวิ;  
  
‘น ราช กปโณ โหติ, ธมฺมํ กาเยน ผสฺสยํ  
ผุสยํ (ก.)  
ฯ  
</li>
  
<li>
‘โย  
จ  
โยธ (สี. สฺยา.)  
ธมฺมํ นิรํกตฺวา  
นิรากตฺวา (?)  
, อธมฺมมนุวตฺตติ;  
  
ส ราช กปโณ โหติ, ปาโป ปาปปรายโน’’’ฯ  
</li>
  
<li>
‘‘‘อรินฺทโมติ  
เม นามํ, กาสิราชาติ มํ วิทู;  
  
กจฺจิ โภโต สุขเสฺสยฺยา  
สุขา เสยฺยา (ปี.), สุขเสโยฺย (ก.)  
, อิธ ปตฺตสฺส โสณก’’’ฯ  
</li>
  
<li>
‘‘สทาปิ ภทฺรมธนสฺส, อนาคารสฺส ภิกฺขุโน;  
  
น เตสํ โกเฎฺฐ โอเปนฺติ, น กุมฺภิํ น ขโฬปิยํ  
น กุเมฺภ น กโฬปิยา (สฺยา. ปี.)  
;  
  
ปรนิฎฺฐิตเมสานา, เตน ยาเปนฺติ สุพฺพตาฯ  
</li>
  
<li>
‘‘ทุติยมฺปิ ภทฺรมธนสฺส, อนาคารสฺส ภิกฺขุโน;  
  
อนวชฺชปิโณฺฑ  
อนวโชฺช ปิณฺฑา (ปี.)  
โภตฺตโพฺพ, น จ โกจูปโรธติฯ  
</li>
  
<li>
‘‘ตติยมฺปิ ภทฺรมธนสฺส, อนาคารสฺส ภิกฺขุโน;  
  
นิพฺพุโต ปิโณฺฑ โภตฺตโพฺพ, น จ โกจูปโรธติฯ  
</li>
  
<li>
‘‘จตุตฺถมฺปิ  
จตุตฺถํ (ปี.)  
ภทฺรมธนสฺส, อนาคารสฺส ภิกฺขุโน;  
  
มุตฺตสฺส รเฎฺฐ จรโต, สโงฺค ยสฺส น วิชฺชติฯ  
</li>
  
<li>
‘‘ปญฺจมมฺปิ  
ปญฺจมํ (ปี.)  
ภทฺรมธนสฺส, อนาคารสฺส ภิกฺขุโน;  
  
นครมฺหิ ฑยฺหมานมฺหิ, นาสฺส กิญฺจิ อฑยฺหถฯ  
</li>
  
<li>
‘‘ฉฎฺฐมฺปิ  
  
ฉฎฺฐํ (ปี.)  
ภทฺรมธนสฺส, อนาคารสฺส ภิกฺขุโน;  
  
รเฎฺฐ วิลุมฺปมานมฺหิ  
วิลุปฺปมานมฺหิ (ก.)  
, นาสฺส กิญฺจิ อหีรถ  
อหารถ (สี. สฺยา.)  
ฯ  
</li>
  
<li>
‘‘สตฺตมมฺปิ  
สตฺตมํ (ปี.)  
ภทฺรมธนสฺส, อนาคารสฺส ภิกฺขุโน;  
  
โจเรหิ รกฺขิตํ มคฺคํ, เย จเญฺญ ปริปนฺถิกา;  
  
ปตฺตจีวรมาทาย, โสตฺถิํ คจฺฉติ สุพฺพโตฯ  
</li>
  
<li>
‘‘อฎฺฐมมฺปิ  
อฎฺฐมํ (ปี.)  
ภทฺรมธนสฺส, อนาคารสฺส ภิกฺขุโน;  
  
ยํ ยํ ทิสํ ปกฺกมติ, อนเปโกฺขว คจฺฉติ’’ฯ  
</li>
  
<li>
‘‘พหูปิ ภทฺรา  
พหูนิ สมณภทฺรานิ (สี.), พหูปิ ภทฺรกา เอเต (ปี.)  
เอเตสํ, โย ตฺวํ ภิกฺขุ ปสํสสิ;  
  
อหญฺจ คิโทฺธ กาเมสุ, กถํ กาหามิ โสณกฯ  
</li>
  
<li>
‘‘ปิยา  
เม มานุสา กามา, อโถ ทิพฺยาปิ เม ปิยา;  
  
อถ เกน นุ วเณฺณน, อุโภ โลเก ลภามเส’’ฯ  
</li>
  
<li>
‘‘กาเม คิทฺธา  
กาเมสุ คิทฺธา (สี. ปี.)  
กามรตา, กาเมสุ อธิมุจฺฉิตา;  
  
นรา ปาปานิ กตฺวาน, อุปปชฺชนฺติ ทุคฺคติํฯ  
</li>
  
<li>
‘‘เย จ กาเม ปหนฺตฺวาน  
ปหตฺวาน (สี. ปี.)  
, นิกฺขนฺตา อกุโตภยา;  
  
เอโกทิภาวาธิคตา, น เต คจฺฉนฺติ ทุคฺคติํฯ  
</li>
  
<li>
‘‘อุปมํ เต กริสฺสามิ, ตํ สุโณหิ อรินฺทม;  
  
อุปมาย มิเธกเจฺจ  
ปิเธกเจฺจ (สี. ปี.)  
, อตฺถํ ชานนฺติ ปณฺฑิตาฯ  
</li>
  
<li>
‘‘คงฺคาย  
กุณปํ ทิสฺวา, วุยฺหมานํ มหณฺณเว;  
  
วายโส สมจิเนฺตสิ, อปฺปปโญฺญ อเจตโสฯ  
</li>
  
<li>
‘‘‘ยานญฺจ  
วติทํ ลทฺธํ, ภโกฺข จายํ อนปฺปโก’;  
  
ตตฺถ รตฺติํ ตตฺถ ทิวา, ตเตฺถว นิรโต มโนฯ  
</li>
  
<li>
‘‘ขาทํ นาคสฺส มํสานิ, ปิวํ ภาคีรโถทกํ  
ภาคิรโสทกํ (สี. สฺยา. ปี. ก.)  
;  
  
สมฺปสฺสํ วนเจตฺยานิ, น ปเลตฺถ  
ปเลตฺวา (ก.)  
วิหงฺคโมฯ  
</li>
  
<li>
‘‘ตญฺจ  
ตํว (ปี.)  
โอตรณี คงฺคา, ปมตฺตํ กุณเป รตํ;  
  
สมุทฺทํ อชฺฌคาหาสิ  
อชฺฌคาหยิ (ปี.)  
, อคตี ยตฺถ ปกฺขินํฯ  
</li>
  
<li>
‘‘โส จ ภกฺขปริกฺขีโณ, อุทปตฺวา  
อุปฺปติตฺวา (สี. สฺยา.), อุทาปตฺวา (ปี.)  
วิหงฺคโมฯ  
  
น ปจฺฉโต น ปุรโต, นุตฺตรํ โนปิ ทกฺขิณํฯ  
</li>
  
<li>
‘‘ทีปํ โส นชฺฌคาคญฺฉิ  
น อชฺฌคญฺฉิ (สี.), น อชฺฌคจฺฉิ (ปี.)  
, อคตี ยตฺถ ปกฺขินํ;  
  
โส จ ตเตฺถว ปาปตฺถ, ยถา ทุพฺพลโก ตถาฯ  
</li>
  
<li>
‘‘ตญฺจ สามุทฺทิกา มจฺฉา, กุมฺภีลา มกรา สุสู;  
  
ปสยฺหการา ขาทิํสุ, ผนฺทมานํ วิปกฺขกํ  
วิปกฺขินํ (สี. ปี.), วิปกฺขิกํ (สฺยา.)  
ฯ  
</li>
  
<li>
‘‘เอวเมว  
ตุวํ ราช, เย จเญฺญ กามโภคิโน;  
  
คิทฺธา เจ น วมิสฺสนฺติ, กากปญฺญาว  
กากปญฺญาย (สี. สฺยา. ปี.)  
เต วิทูฯ  
</li>
  
<li>
‘‘เอสา เต อุปมา ราช, อตฺถสนฺทสฺสนี กตา;  
  
ตฺวญฺจ ปญฺญายเส เตน, ยทิ กาหสิ วา น วาฯ  
</li>
  
<li>
‘‘เอกวาจมฺปิ ทฺวิวาจํ, ภเณยฺย อนุกมฺปโก;  
  
ตตุตฺตริํ น ภาเสยฺย, ทาโสวยฺยสฺส  
ทาโส อยฺยสฺส (สี.), ทาโส อยิรสฺส (ปี.)  
สนฺติเก’’ฯ  
</li>
  
<li>
‘‘อิทํ วตฺวาน ปกฺกามิ, โสณโก อมิตพุทฺธิมา  
โสณโก’มิตพุทฺธิมา (?)  
;  
  
เวหาเส อนฺตลิกฺขสฺมิํ, อนุสาสิตฺวาน ขตฺติยํ’’ฯ  
</li>
  
<li>
‘‘โก  
นุเม ราชกตฺตาโร, สุทฺทา เวยฺยตฺตมาคตา  
สูตา เวยฺยตฺติมาคตา (สี. สฺยา. ปี.)  
;  
  
รชฺชํ นิยฺยาทยิสฺสามิ, นาหํ รเชฺชน มตฺถิโกฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํ’’  
วสมนฺนคา (ปี.)  
ฯ  
</li>
  
<li>
‘‘อตฺถิ เต ทหโร ปุโตฺต, ทีฆาวุ รฎฺฐวฑฺฒโน;  
  
ตํ รเชฺช อภิสิญฺจสฺสุ, โส โน ราชา ภวิสฺสติ’’ฯ  
</li>
  
<li>
‘‘ขิปฺปํ กุมารมาเนถ, ทีฆาวุํ รฎฺฐวฑฺฒนํ;  
  
ตํ รเชฺช อภิสิญฺจิสฺสํ, โส โว ราชา ภวิสฺสติ’’ฯ  
</li>
  
<li>
‘‘ตโต  
กุมารมาเนสุํ, ทีฆาวุํ รฎฺฐวฑฺฒนํ;  
  
ตํ ทิสฺวา อาลปี ราชา, เอกปุตฺตํ มโนรมํฯ  
</li>
  
<li>
‘‘สฎฺฐิ คามสหสฺสานิ, ปริปุณฺณานิ สพฺพโส;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํ  
วสมนฺนคา (ปี.)  
ฯ  
</li>
  
<li>
‘‘สฎฺฐิ นาคสหสฺสานิ, สพฺพาลงฺการภูสิตา;  
  
สุวณฺณกจฺฉา มาตงฺคา, เหมกปฺปนวาสสาฯ  
</li>
  
<li>
‘‘อารูฬฺหา  
คามณีเยหิ, โตมรงฺกุสปาณิภิ;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ  
อสฺสสหสฺสานิ, สพฺพาลงฺการภูสิตา;  
  
อาชานียาว ชาติยา, สินฺธวา สีฆวาหิโนฯ  
</li>
  
<li>
‘‘อารูฬฺหา คามณีเยหิ, อิลฺลิยาจาปธาริภิ  
อินฺทิยาจาปธาริภิ (ก.)  
;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ รถสหสฺสานิ, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ เธนุสหสฺสานิ, โรหญฺญา ปุงฺควูสภา;  
  
ตา ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘โสฬสิตฺถิสหสฺสานิ  
, สพฺพาลงฺการภูสิตา;  
  
วิจิตฺรวตฺถาภรณา, อามุตฺตมณิกุณฺฑลา;  
  
ตา ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ  
กาโกว ทุเมฺมโธ, กามานํ วสมนฺวคํ’’ฯ  
</li>
  
<li>
‘‘ทหรเสฺสว  
เม ตาต, มาตา มตาติ เม สุตํ;  
  
ตยา วินา อหํ ตาต, ชีวิตุมฺปิ น อุสฺสเหฯ  
</li>
  
<li>
‘‘ยถา อารญฺญกํ นาคํ, โปโต อเนฺวติ ปจฺฉโต;  
  
เชสฺสนฺตํ คิริทุเคฺคสุ, สเมสุ วิสเมสุ จฯ  
</li>
  
<li>
‘‘เอวํ ตํ อนุคจฺฉามิ, ปุตฺตมาทาย  
ปตฺตมาทาย (ปี.)  
ปจฺฉโต;  
  
สุภโร เต ภวิสฺสามิ, น เต เหสฺสามิ ทุพฺภโร’’ฯ  
</li>
  
<li>
‘‘ยถา สามุทฺทิกํ นาวํ, วาณิชานํ ธเนสินํ;  
  
โวหาโร ตตฺถ คเณฺหยฺย, วาณิชา พฺยสนี  
พฺยสนํ (ก.)  
สิยาฯ  
</li>
  
<li>
‘‘เอวเมวายํ ปุตฺตกลิ  
ปุตฺตก (สฺยา.)  
, อนฺตรายกโร มม  
มมํ (ปี.)  
;  
  
อิมํ กุมารํ ปาเปถ, ปาสาทํ รติวฑฺฒนํฯ  
</li>
  
<li>
‘‘ตตฺถ กมฺพุสหตฺถาโย, ยถา สกฺกํว อจฺฉรา;  
  
ตา นํ ตตฺถ รเมสฺสนฺติ  
รมิสฺสนฺติ (สฺยา. ก.)  
, ตาหิ เจโส  
เมโส (ปี.)  
รมิสฺสติฯ  
</li>
  
<li>
‘‘ตโต กุมารํ ปาเปสุํ, ปาสาทํ รติวฑฺฒนํ;  
  
ตํ ทิสฺวา อวจุํ กญฺญา, ทีฆาวุํ รฎฺฐวฑฺฒนํฯ  
</li>
  
<li>
‘‘เทวตา นุสิ คนฺธโพฺพ, อทุ  
อาทุ (สี. ปี.)  
สโกฺก ปุรินฺทโท;  
  
โก วา ตฺวํ กสฺส วา ปุโตฺต, กถํ ชาเนมุ ตํ มยํ’’ฯ  
</li>
  
<li>
‘‘นมฺหิ เทโว น คนฺธโพฺพ, นาปิ  
นมฺหิ (ก.)  
สโกฺก ปุรินฺทโท;  
  
กาสิรโญฺญ อหํ ปุโตฺต, ทีฆาวุ รฎฺฐวฑฺฒโน;  
  
มมํ  
มม (ปี.)  
ภรถ ภทฺทํ โว  
ภทฺทเนฺต (ก.)  
, อหํ ภตฺตา ภวามิ โว’’ฯ  
</li>
  
<li>
‘‘ตํ  
ตตฺถ อวจุํ กญฺญา, ทีฆาวุํ รฎฺฐวฑฺฒนํ;  
  
‘กุหิํ ราชา อนุปฺปโตฺต, อิโต ราชา กุหิํ คโต’’’ฯ  
</li>
  
<li>
‘‘ปงฺกํ ราชา อติกฺกโนฺต, ถเล ราชา ปติฎฺฐิโต;  
  
อกณฺฎกํ อคหนํ, ปฎิปโนฺน มหาปถํฯ  
</li>
  
<li>
‘‘อหญฺจ ปฎิปโนฺนสฺมิ, มคฺคํ ทุคฺคติคามินํ;  
  
สกณฺฎกํ สคหนํ, เยน คจฺฉนฺติ ทุคฺคติํ’’ฯ  
</li>
  
<li>
‘‘ตสฺส  
  
เต สฺวาคตํ ราช, สีหเสฺสว คิริพฺพชํ;  
  
อนุสาส มหาราช, ตฺวํ โน สพฺพาสมิสฺสโร’’ติฯ  
</li>
  
โสณกชาตกํ ปฐมํฯ  
</li>
  
<li>
<p> ๕๓๐. สํกิจฺจชาตกํ (๒)
</ol></p>


<ol>
<li>
‘‘ทิสฺวา นิสินฺนํ ราชานํ, พฺรหฺมทตฺตํ รเถสภํ;  
  
อถสฺส ปฎิเวเทสิ, ยสฺสาสิ อนุกมฺปโกฯ  
</li>
  
<li>
‘‘สํกิจฺจายํ อนุปฺปโตฺต, อิสีนํ สาธุสมฺมโต;  
  
ตรมานรูโป นิยฺยาหิ, ขิปฺปํ ปสฺส มเหสินํฯ  
</li>
  
<li>
‘‘ตโต จ ราชา ตรมาโน, ยุตฺตมารุยฺห สนฺทนํ;  
  
มิตฺตามจฺจปริพฺยูโฬฺห  
ปริพฺพูโฬฺห (สี. ปี.)  
, อคมาสิ รเถสโภฯ  
</li>
  
<li>
‘‘นิกฺขิปฺป ปญฺจ กกุธานิ, กาสีนํ รฎฺฐวฑฺฒโน;  
  
วาฬพีชนิ  
วา ฬวีชนี (สี. ปี.)  
มุณฺหีสํ, ขคฺคํ ฉตฺตญฺจุปาหนํ;  
</li>
  
<li>
‘‘โอรุยฺห ราชา ยานมฺหา, ฐปยิตฺวา ปฎิจฺฉทํ;  
  
อาสีนํ  
ทายปสฺสสฺมิํ, สํกิจฺจมุปสงฺกมิฯ  
</li>
  
<li>
‘‘อุปสงฺกมิตฺวา โส ราชา, สโมฺมทิ อิสินา สห;  
  
ตํ กถํ วีติสาเรตฺวา, เอกมนฺตํ อุปาวิสิฯ  
</li>
  
<li>
‘‘เอกมนฺตํ นิสิโนฺนว, อถ กาลํ อมญฺญถ;  
  
ตโต ปาปานิ กมฺมานิ, ปุจฺฉิตุํ ปฎิปชฺชถฯ  
</li>
  
<li>
‘‘อิสิํ ปุจฺฉาม  
ปุจฺฉามิ (สี. ปี.)  
สํกิจฺจํ, อิสีนํ สาธุสมฺมตํ;  
  
อาสีนํ ทายปสฺสสฺมิํ, อิสิสงฺฆปุรกฺขตํ  
ปุรกฺขิตํ (ก.)  
ฯ  
</li>
  
<li>
‘‘กํ คติํ เปจฺจ คจฺฉนฺติ, นรา ธมฺมาติจาริโน;  
  
อติจิโณฺณ มยา ธโมฺม, ตํ เม อกฺขาหิ ปุจฺฉิโตฯ  
</li>
  
<li>
‘‘อิสี อวจ สํกิโจฺจ, กาสีนํ รฎฺฐวฑฺฒนํ;  
  
อาสีนํ ทายปสฺสสฺมิํ, มหาราช สุโณหิ เมฯ  
</li>
  
<li>
‘‘อุปฺปเถน  
วชนฺตสฺส, โย มคฺคมนุสาสติ;  
  
ตสฺส เจ วจนํ กยิรา, นาสฺส มเคฺคยฺย กณฺฎโกฯ  
</li>
  
<li>
‘‘อธมฺมํ  
ปฎิปนฺนสฺส, โย ธมฺมมนุสาสติ;  
  
ตสฺส เจ วจนํ กยิรา, น โส คเจฺฉยฺย ทุคฺคติํฯ  
</li>
  
<li>
‘‘ธโมฺม ปโถ มหาราช, อธโมฺม ปน อุปฺปโถ;  
  
อธโมฺม นิรยํ เนติ, ธโมฺม ปาเปติ สุคฺคติํฯ  
</li>
  
<li>
‘‘อธมฺมจาริโน ราช, นรา วิสมชีวิโน;  
  
ยํ คติํ เปจฺจ คจฺฉนฺติ, นิรเย เต สุโณหิ เมฯ  
</li>
  
<li>
‘‘สญฺชีโว กาฬสุโตฺต จ, สงฺฆาโต  
สงฺขาโฎ (สฺยา. ก.)  
เทฺว จ โรรุวา;  
  
อถาปโร  
มหาวีจิ, ตาปโน  
ตปโน (สี. ปี.)  
จ ปตาปโนฯ  
</li>
  
<li>
‘‘อิเจฺจเต อฎฺฐ นิรยา, อกฺขาตา ทุรติกฺกมา;  
  
อากิณฺณา ลุทฺทกเมฺมหิ, ปเจฺจกา โสฬสุสฺสทาฯ  
</li>
  
<li>
‘‘กทริยตาปนา  
กทริยตปนา (สี. ปี.)  
โฆรา, อจฺจิมโนฺต  
อจฺจิมนฺตา (ปี.)  
มหพฺภยา;  
  
โลมหํสนรูปา จ, เภสฺมา ปฎิภยา ทุขาฯ  
</li>
  
<li>
‘‘จตุกฺกณฺณา จตุทฺวารา, วิภตฺตา ภาคโส มิตา;  
  
อโยปาการปริยนฺตา, อยสา ปฎิกุชฺชิตาฯ  
</li>
  
<li>
‘‘เตสํ อโยมยา ภูมิ, ชลิตา เตชสา ยุตา;  
  
สมนฺตา โยชนสตํ, ผุฎา  
ผริตฺวา (อ. นิ. ๓.๓๖; เป. ว. ๗๑)  
ติฎฺฐนฺติ สพฺพทาฯ  
</li>
  
<li>
‘‘เอเต ปตนฺติ นิรเย, อุทฺธํปาทา อวํสิรา;  
  
อิสีนํ อติวตฺตาโร, สญฺญตานํ ตปสฺสินํฯ  
</li>
  
<li>
‘‘เต ภูนหุโน ปจฺจนฺติ, มจฺฉา พิลกตา ยถา;  
  
สํวจฺฉเร อสเงฺขเยฺย, นรา กิพฺพิสการิโนฯ  
</li>
  
<li>
‘‘ฑยฺหมาเนน คเตฺตน, นิจฺจํ สนฺตรพาหิรํ;  
  
นิรยา นาธิคจฺฉนฺติ, ทฺวารํ นิกฺขมเนสิโนฯ  
</li>
  
<li>
‘‘ปุรตฺถิเมน  
ธาวนฺติ, ตโต ธาวนฺติ ปจฺฉโต;  
  
อุตฺตเรนปิ ธาวนฺติ, ตโต ธาวนฺติ ทกฺขิณํ;  
  
ยํ ยญฺหิ ทฺวารํ คจฺฉนฺติ, ตํ ตเทว ปิธียเร  
ปิถิยฺยติ (สี.), ปิถิยฺยเร (สฺยา.), ปิถียเร (ปี.)  
ฯ  
</li>
  
<li>
‘‘พหูนิ วสฺสสหสฺสานิ, ชนา นิรยคามิโน;  
  
พาหา ปคฺคยฺห กนฺทนฺติ, ปตฺวา ทุกฺขํ อนปฺปกํฯ  
</li>
  
<li>
‘‘อาสีวิสํว  
กุปิตํ, เตชสฺสิํ ทุรติกฺกมํ;  
  
น สาธุรูเป อาสีเท, สญฺญตานํ ตปสฺสินํฯ  
</li>
  
<li>
‘‘อติกาโย  
มหิสฺสาโส, อชฺชุโน เกกกาธิโป;  
  
สหสฺสพาหุ อุจฺฉิโนฺน, อิสิมาสชฺช โคตมํฯ  
</li>
  
<li>
‘‘อรชํ รชสา วจฺฉํ, กิสํ อวกิริย ทณฺฑกี;  
  
ตาโลว มูลโต  
สมูโล (ก.)  
ฉิโนฺน, ส ราชา วิภวงฺคโตฯ  
</li>
  
<li>
‘‘อุปหจฺจ มนํ มโชฺฌ  
เมโชฺฌ (ก.)  
, มาตงฺคสฺมิํ ยสสฺสิเน;  
  
สปาริสโชฺช อุจฺฉิโนฺน, มชฺฌารญฺญํ ตทา อหุฯ  
</li>
  
<li>
‘‘กณฺหทีปายนาสชฺช, อิสิํ อนฺธกเวณฺฑโย  
เวณฺหุโย (สี. ปี.), ปิณฺหโย (?)  
;  
  
อโญฺญญฺญํ  
อญฺญมญฺญํ (สี. ปี.)  
มุสลา  
มุสเล (สี. สฺยา. ปี.)  
หนฺตฺวา, สมฺปตฺตา ยมสาธนํ  
ยมสาทนํ (ปี.)  
ฯ  
</li>
  
<li>
‘‘อถายํ อิสินา สโตฺต, อนฺตลิกฺขจโร ปุเร;  
  
ปาเวกฺขิ ปถวิํ  
ปฐวิํ (สี. สฺยา. ปี.)  
เจโจฺจ, หีนโตฺต ปตฺตปริยายํฯ  
</li>
  
<li>
‘‘ตสฺมา หิ ฉนฺทาคมนํ, นปฺปสํสนฺติ ปณฺฑิตา;  
  
อทุฎฺฐจิโตฺต ภาเสยฺย, คิรํ สจฺจูปสํหิตํฯ  
</li>
  
<li>
‘‘มนสา เจ ปทุเฎฺฐน, โย นโร เปกฺขเต มุนิํ;  
  
วิชฺชาจรณสมฺปนฺนํ, คนฺตา โส นิรยํ อโธฯ  
</li>
  
<li>
‘‘เย วุเฑฺฒ  
วเทฺธ (ก.)  
ปริภาสนฺติ, ผรุสูปกฺกมา ชนา;  
  
อนปจฺจา อทายาทา, ตาลวตฺถุ  
ตาลวตฺถู (สฺยา.), ตาลาวตฺถุ (ปี.)  
ภวนฺติ เตฯ  
</li>
  
<li>
‘‘โย  
จ ปพฺพชิตํ หนฺติ, กตกิจฺจํ มเหสินํ;  
  
ส กาฬสุเตฺต นิรเย, จิรรตฺตาย ปจฺจติฯ  
</li>
  
<li>
‘‘โย  
จ ราชา อธมฺมโฎฺฐ, รฎฺฐวิทฺธํสโน มโค  
จุโต (สี.)  
;  
  
ตาปยิตฺวา ชนปทํ, ตาปเน เปจฺจ ปจฺจติฯ  
</li>
  
<li>
‘‘โส จ วสฺสสหสฺสานิ  
วสฺสสหสฺสานํ (สี. สฺยา.)  
, สตํ ทิพฺพานิ ปจฺจติ;  
  
อจฺจิสงฺฆปเรโต โส, ทุกฺขํ เวเทติ เวทนํฯ  
</li>
  
<li>
‘‘ตสฺส อคฺคิสิขา กายา, นิจฺฉรนฺติ ปภสฺสรา;  
  
เตโชภกฺขสฺส คตฺตานิ, โลเมหิ จ  
โลมเคฺคหิ จ (สี. สฺยา. ปี.)  
นเขหิ จฯ  
</li>
  
<li>
‘‘ฑยฺหมาเนน คเตฺตน, นิจฺจํ สนฺตรพาหิรํ;  
  
ทุกฺขาภิตุโนฺน นทติ, นาโค ตุตฺตฎฺฎิโต  
ตุตฺตทฺทิโต (สี.)  
ยถาฯ  
</li>
  
<li>
‘‘โย โลภา ปิตรํ หนฺติ, โทสา วา ปุริสาธโม;  
  
ส กาฬสุเตฺต นิรเย, จิรรตฺตาย ปจฺจติฯ  
</li>
  
<li>
‘‘ส  
ตาทิโส ปจฺจติ โลหกุมฺภิยํ, ปกฺกญฺจ สตฺตีหิ หนนฺติ นิตฺตจํ;  
  
อนฺธํ กริตฺวา มุตฺตกรีสภกฺขํ, ขาเร นิมุชฺชนฺติ ตถาวิธํ นรํฯ  
</li>
  
<li>
‘‘ตตฺตํ ปกฺกุถิตมโยคุฬญฺจ  
ปกฺกุธิตมโยคุฬญฺจ (ก.)  
, ทีเฆ จ ผาเล จิรรตฺตตาปิเต;  
  
วิกฺขมฺภมาทาย วิพนฺธ  
วิพทฺธ (สี.), วิภชฺช (สฺยา. ปี.)  
รชฺชุภิ, วิวเฎ มุเข สมฺปวิสนฺติ  
สํจวนฺติ (สี. สฺยา. ปี.)  
รกฺขสาฯ  
</li>
  
<li>
‘‘สามา จ โสณา สพลา จ คิชฺฌา, กาโกฬสงฺฆา จ ทิชา อโยมุขา;  
  
สงฺคมฺม  
ขาทนฺติ วิปฺผนฺทมานํ, ชิวฺหํ วิภชฺช วิฆาสํ สโลหิตํฯ  
</li>
  
<li>
‘‘ตํ  
ทฑฺฒตาลํ ปริภินฺนคตฺตํ, นิโปฺปถยนฺตา อนุวิจรนฺติ รกฺขสา;  
  
รตี หิ เนสํ ทุขิโน ปนีตเร, เอตาทิสสฺมิํ นิรเย วสนฺติ;  
  
เย เกจิ โลเก อิธ เปตฺติฆาติโนฯ  
</li>
  
<li>
‘‘ปุโตฺต จ มาตรํ หนฺตฺวา, อิโต คนฺตฺวา ยมกฺขยํ;  
  
ภุสมาปชฺชเต ทุกฺขํ, อตฺตกมฺมผลูปโคฯ  
</li>
  
<li>
‘‘อมนุสฺสา อติพลา, หนฺตารํ ชนยนฺติยา;  
  
อโยมเยหิ วาเฬหิ  
ผาเลหิ (ปี.)  
, ปีฬยนฺติ ปุนปฺปุนํฯ  
</li>
  
<li>
‘‘ตมสฺสวํ  
ตํ ปสฺสวํ (สี. สฺยา.), ตํ ปสฺสุตํ (ปี.)  
สกา คตฺตา, รุหิรํ  
รุธิรํ (สี. สฺยา.)  
อตฺตสมฺภวํ;  
  
ตมฺพโลหวิลีนํว, ตตฺตํ ปาเยนฺติ มตฺติฆํ  
มตฺติยํ (สี.)  
ฯ  
</li>
  
<li>
‘‘ชิคุจฺฉํ กุณปํ ปูติํ, ทุคฺคนฺธํ คูถกทฺทมํ;  
  
ปุพฺพโลหิตสงฺกาสํ, รหทโมคยฺห  
รหโทคฺคยฺห (ก.)  
ติฎฺฐติฯ  
</li>
  
<li>
‘‘ตเมนํ กิมโย ตตฺถ, อติกายา อโยมุขา;  
  
ฉวิํ เภตฺวาน  
เฉตฺวาน (สี. ปี.)  
ขาทนฺติ, สํคิทฺธา  
ปคิทฺธา (สี. สฺยา. ปี.)  
มํสโลหิเตฯ  
</li>
  
<li>
‘‘โส จ ตํ นิรยํ ปโตฺต, นิมุโคฺค สตโปริสํ;  
  
ปูติกํ กุณปํ วาติ, สมนฺตา สตโยชนํฯ  
</li>
  
<li>
‘‘จกฺขุมาปิ หิ จกฺขูหิ, เตน คเนฺธน ชียติ;  
  
เอตาทิสํ  
พฺรหฺมทตฺต, มาตุโฆ ลภเต ทุขํฯ  
</li>
  
<li>
‘‘ขุรธารมนุกฺกมฺม, ติกฺขํ ทุรภิสมฺภวํ;  
  
ปตนฺติ คพฺภปาติโย  
คพฺภปาตินิโย (สี. สฺยา. ปี.)  
, ทุคฺคํ เวตรณิํ  
เวตฺตรณิํ (สฺยา. ก.)  
นทิํฯ  
</li>
  
<li>
‘‘อโยมยา สิมฺพลิโย, โสฬสงฺคุลกณฺฎกา;  
  
อุภโต อภิลมฺพนฺติ, ทุคฺคํ เวตรณิํ  
เวตฺตรณิํ (สฺยา. ก.)  
นทิํฯ  
</li>
  
<li>
‘‘เต  
อจฺจิมโนฺต ติฎฺฐนฺติ, อคฺคิกฺขนฺธาว อารกา;  
  
อาทิตฺตา ชาตเวเทน, อุทฺธํ โยชนมุคฺคตาฯ  
</li>
  
<li>
‘‘เอเต  
วชนฺติ  
สชนฺติ (สี. ปี.), ปชฺชนฺติ (สฺยา.)  
นิรเย, ตเตฺต ติขิณกณฺฎเก;  
  
นาริโย จ อติจารา  
อติจารินิโย (สี. สฺยา. ปี.)  
, นรา จ ปรทารคูฯ  
</li>
  
<li>
‘‘เต ปตนฺติ อโธกฺขนฺธา, วิวตฺตา วิหตา ปุถู;  
  
สยนฺติ วินิวิทฺธงฺคา, ทีฆํ ชคฺคนฺติ สพฺพทา  
สํวริํ (สี. ปี.)  
ฯ  
</li>
  
<li>
‘‘ตโต รตฺยา วิวสาเน  
วิวสเน (สี. สฺยา. ปี.)  
, มหติํ ปพฺพตูปมํ;  
  
โลหกุมฺภิํ ปวชฺชนฺติ, ตตฺตํ อคฺคิสมูทกํฯ  
</li>
  
<li>
‘‘เอวํ ทิวา จ รโตฺต จ, ทุสฺสีลา โมหปารุตา;  
  
อนุโภนฺติ สกํ กมฺมํ, ปุเพฺพ ทุกฺกฎมตฺตโนฯ  
</li>
  
<li>
‘‘ยา จ ภริยา ธนกฺกีตา, สามิกํ อติมญฺญติ;  
  
สสฺสุํ วา สสุรํ วาปิ, เชฎฺฐํ วาปิ นนนฺทรํ  
นนนฺทนํ (สฺยา. ก.)  
ฯ  
</li>
  
<li>
‘‘ตสฺสา วเงฺกน ชิวฺหคฺคํ, นิพฺพหนฺติ สพนฺธนํ;  
  
ส พฺยามมตฺตํ กิมินํ, ชิวฺหํ ปสฺสติ อตฺตนิ  
อตฺตโน (สี. สฺยา.)  
;  
  
วิญฺญาเปตุํ  
น สโกฺกติ, ตาปเน เปจฺจ ปจฺจติฯ  
</li>
  
<li>
‘‘โอรพฺภิกา สูกริกา, มจฺฉิกา มิคพนฺธกา;  
  
โจรา โคฆาตกา ลุทฺทา, อวเณฺณ วณฺณการกาฯ  
</li>
  
<li>
‘‘สตฺตีหิ โลหกูเฎหิ, เนตฺติํเสหิ อุสูหิ จ;  
  
หญฺญมานา ขารนทิํ, ปปตนฺติ  
สมฺปตนฺติ (ก.)  
อวํสิราฯ  
</li>
  
<li>
‘‘สายํ ปาโต กูฎการี, อโยกูเฎหิ หญฺญติ;  
  
ตโต วนฺตํ ทุรตฺตานํ, ปเรสํ ภุญฺชเร  
ภุญฺชเต (สี. สฺยา. ปี.)  
สทาฯ  
</li>
  
<li>
‘‘ธงฺกา เภรณฺฑกา  
เภทณฺฑกา (ก.)  
คิชฺฌา, กาโกฬา จ อโยมุขา;  
  
วิปฺผนฺทมานํ ขาทนฺติ, นรํ กิพฺพิสการกํ  
กิพฺพิสการินํ (ปี.)  
ฯ  
</li>
  
<li>
‘‘เย มิเคน มิคํ หนฺติ, ปกฺขิํ วา ปน ปกฺขินา;  
  
อสโนฺต รชสา ฉนฺนา, คนฺตา  
คตา (ก.)  
เต นิรยุสฺสทํ  
นิรยํ อโธ (ปี.)  
ฯ  
</li>
  
<li>
‘‘สโนฺต  
จ  
สโนฺตว (สฺยา.)  
อุทฺธํ คจฺฉนฺติ, สุจิเณฺณนิธ กมฺมุนา;  
  
สุจิณฺณสฺส ผลํ ปสฺส, สอินฺทา  
สหินฺทา (สี.)  
เทวา สพฺรหฺมกาฯ  
</li>
  
<li>
‘‘ตํ  
ตํ พฺรูมิ มหาราช, ธมฺมํ รฎฺฐปตี จร;  
  
ตถา  
ตถา ตถา (สี. สฺยา. ปี.)  
ราช จราหิ ธมฺมํ, ยถา ตํ สุจิณฺณํ นานุตเปฺปยฺย ปจฺฉา’’ติฯ  
</li>
  
สํกิจฺจชาตกํ ทุติยํฯ  
</li>
  
สฎฺฐินิปาตํ นิฎฺฐิตํฯ  
</li>
  
<p>ตสฺสุทฺทานํ –
</ol></p>


<p>
อถ สฎฺฐินิปาตมฺหิ, สุณาถ มม ภาสิตํ;  
  
ชาตกสวฺหยโน  
ปวโร, โสณกอรินฺทมสวฺหยโน;  
  
ตถา วุตฺตรเถสภกิจฺจวโรติฯ  
</p>
  
  
  
  
  