<h1>๗. ติสฺสเมเตฺตยฺยสุตฺตนิเทฺทโส</h1>
<p>อถ  ติสฺสเมเตฺตยฺยสุตฺตนิเทฺทสํ วกฺขติ –</p>


<ol>
<li>
  
เมถุนมนุยุตฺตสฺส  
  
  
,  
[อิจฺจายสฺมา ติโสฺส เมเตฺตโยฺย]  
  
วิฆาตํ พฺรูหิ มาริส;  
  
สุตฺวาน ตว สาสนํ, วิเวเก สิกฺขิสฺสามเสฯ  
</li>
  
<p>ติฯ  นาม โย โส อสทฺธโมฺม คามธโมฺม วสลธโมฺม ทุฎฺฐุโลฺล โอทกนฺติโก รหโสฺส ทฺวยํทฺวยสมาปตฺติฯ กิํการณา วุจฺจติ เมถุนธโมฺม? อุภินฺนํ รตฺตานํ สารตฺตานํ อวสฺสุตานํ ปริยุฎฺฐิตานํ ปริยาทินฺนจิตฺตานํ อุภินฺนํ สทิสานํ ธโมฺมติ – ตํการณา วุจฺจติ เมถุนธโมฺมฯ ยถา อุโภ กลหการกา เมถุนกาติ  วุจฺจนฺติ, อุโภ ภณฺฑนการกา เมถุนกาติ วุจฺจนฺติ, อุโภ ภสฺสการกา เมถุนกาติ วุจฺจนฺติ, อุโภ วิวาทการกา เมถุนกาติ วุจฺจนฺติ, อุโภ อธิกรณการกา เมถุนกาติ วุจฺจนฺติ, อุโภ วาทิโน เมถุนกาติ วุจฺจนฺติ, อุโภ สลฺลาปกา เมถุนกาติ วุจฺจนฺติ; เอวเมวํ อุภินฺนํ รตฺตานํ สารตฺตานํ อวสฺสุตานํ ปริยุฎฺฐิตานํ ปริยาทินฺนจิตฺตานํ อุภินฺนํ สทิสานํ ธโมฺมติ – ตํการณา วุจฺจติ เมถุนธโมฺมฯ
</ol></p>


<p>ติฯ เมถุนธเมฺม ยุตฺตสฺส ปยุตฺตสฺส อายุตฺตสฺส สมายุตฺตสฺส ตจฺจริตสฺส ตพฺพหุลสฺส ตคฺครุกสฺส ตนฺนินฺนสฺส ตโปฺปณสฺส ตปฺปพฺภารสฺส ตทธิมุตฺตสฺส ตทธิปเตยฺยสฺสาติ  – เมถุนมนุยุตฺตสฺสฯ</p>


<p>ติฯ ติ ปทสนฺธิ ปทสํสโคฺค ปทปาริปูรี อกฺขรสมวาโย พฺยญฺชนสิลิฎฺฐตา  ปทานุปุพฺพตาเปตํ – อิจฺจาติฯ ติ ปิยวจนํ ครุวจนํ สคารววจนํ สปฺปติสฺสวจนเมตํ – อายสฺมาติฯ ติ ตสฺส เถรสฺส นามํ สงฺขา สมญฺญา ปญฺญตฺติ โวหาโร นามํ นามกมฺมํ นามเธยฺยํ นิรุตฺติ พฺยญฺชนํ อภิลาโปฯ ติ  ตสฺส เถรสฺส โคตฺตํ สงฺขา สมญฺญา ปญฺญตฺติ โวหาโรติ – อิจฺจายสฺมา ติโสฺส เมเตฺตโยฺยฯ</p>


<p>ติฯ นฺติ วิฆาตํ อุปฆาตํ ปีฬนํ ฆฎฺฎนํ อุปทฺทวํ อุปสคฺคํ พฺรูหิ อาจิกฺข เทเสหิ ปญฺญเปหิ ปฎฺฐเปหิ วิวร วิภช อุตฺตานีกโรหิ  ปกาเสหิฯ ติ ปิยวจนํ ครุวจนํ สคารววจนํ สปฺปติสฺสวจนเมตํ มาริสาติ – วิฆาตํ พฺรูหิ มาริสฯ</p>


<p>นฺติฯ ตุยฺหํ วจนํ พฺยปฺปถํ เทสนํ อนุสาสนํ อนุสิฎฺฐิํ สุตฺวา สุณิตฺวา อุคฺคเหตฺวา อุปธารยิตฺวา อุปลกฺขยิตฺวาติ – สุตฺวาน ตว สาสนํฯ</p>


<p>ติฯ ติ ตโย วิเวกา – กายวิเวโก, จิตฺตวิเวโก, อุปธิวิเวโกฯ กตโม กายวิเวโก? อิธ ภิกฺขุ วิวิตฺตํ เสนาสนํ ภชติ อรญฺญํ รุกฺขมูลํ ปพฺพตํ กนฺทรํ คิริคุหํ สุสานํ วนปตฺถํ อโพฺภกาสํ ปลาสปุญฺชํ , กาเยน วิวิโตฺต วิหรติฯ โส เอโก คจฺฉติ, เอโก ติฎฺฐติ, เอโก นิสีทติ, เอโก เสยฺยํ กเปฺปติ, เอโก คามํ ปิณฺฑาย ปวิสติ, เอโก ปฎิกฺกมติ, เอโก รโห นิสีทติ , เอโก จงฺกมํ อธิฎฺฐาติ, เอโก จรติ, เอโก วิหรติ อิริยติ วตฺตติ ปาเลติ ยเปติ ยาเปติ – อยํ กายวิเวโกฯ</p>


<p>กตโม จิตฺตวิเวโก? ปฐมํ ฌานํ สมาปนฺนสฺส นีวรเณหิ จิตฺตํ วิวิตฺตํ โหติ, ทุติยํ ฌานํ สมาปนฺนสฺส วิตกฺกวิจาเรหิ จิตฺตํ วิวิตฺตํ โหติ, ตติยํ ฌานํ สมาปนฺนสฺส ปีติยา จิตฺตํ วิวิตฺตํ โหติ, จตุตฺถํ ฌานํ สมาปนฺนสฺส สุขทุเกฺขหิ จิตฺตํ วิวิตฺตํ โหติ, อากาสานญฺจายตนํ สมาปนฺนสฺส รูปสญฺญาย ปฎิฆสญฺญาย นานตฺตสญฺญาย จิตฺตํ วิวิตฺตํ โหติ, วิญฺญาณญฺจายตนํ  สมาปนฺนสฺส อากาสานญฺจายตนสญฺญาย จิตฺตํ วิวิตฺตํ โหติ, อากิญฺจญฺญายตนํ สมาปนฺนสฺส วิญฺญาณญฺจายตนสญฺญาย จิตฺตํ วิวิตฺตํ โหติ, เนวสญฺญานาสญฺญายตนํ สมาปนฺนสฺส อากิญฺจญฺญายตนสญฺญาย จิตฺตํ วิวิตฺตํ โหติ, โสตาปนฺนสฺส สกฺกายทิฎฺฐิยา วิจิกิจฺฉาย สีลพฺพตปรามาสา ทิฎฺฐานุสยา วิจิกิจฺฉานุสยา ตเทกเฎฺฐหิ จ กิเลเสหิ จิตฺตํ วิวิตฺตํ โหติ, สกทาคามิสฺส โอฬาริกา กามราคสโญฺญชนา ปฎิฆสโญฺญชนา โอฬาริกา กามราคานุสยา ปฎิฆานุสยา ตเทกเฎฺฐหิ จ กิเลเสหิ จิตฺตํ วิวิตฺตํ โหติ, อนาคามิสฺส อนุสหคตา กามราคสโญฺญชนา ปฎิฆสโญฺญชนา  อนุสหคตา กามราคานุสยา  ปฎิฆานุสยา ตเทกเฎฺฐหิ จ กิเลเสหิ จิตฺตํ วิวิตฺตํ โหติ, อรหโต รูปราคา อรูปราคา มานา อุทฺธจฺจา อวิชฺชาย มานานุสยา ภวราคานุสยา อวิชฺชานุสยา ตเทกเฎฺฐหิ จ กิเลเสหิ พหิทฺธา จ สพฺพนิมิเตฺตหิ จิตฺตํ วิวิตฺตํ โหติ – อยํ จิตฺตวิเวโกฯ</p>


<p>กตโม อุปธิวิเวโก?  วุจฺจนฺติ กิเลสา จ ขนฺธา จ อภิสงฺขารา จฯ อุปธิวิเวโก วุจฺจติ อมตํ นิพฺพานํฯ โย โส สพฺพสงฺขารสมโถ สพฺพูปธิปฎินิสฺสโคฺค ตณฺหกฺขโย วิราโค นิโรโธ นิพฺพานํ – อยํ อุปธิวิเวโกฯ กายวิเวโก จ วิเวกฎฺฐกายานํ เนกฺขมฺมาภิรตานํ; จิตฺตวิเวโก จ ปริสุทฺธจิตฺตานํ ปรมโวทานปตฺตานํ; อุปธิวิเวโก จ นิรูปธีนํ ปุคฺคลานํ วิสงฺขารคตานํฯ ติฯ โส เถโร ปกติยา สิกฺขิตสิโกฺขฯ อปิ จ ธมฺมเทสนํ อุปาทาย ธมฺมเทสนํ สาเวโนฺต  เอวมาห – วิเวเก สิกฺขิสฺสามเสติฯ</p>


<p>เตนาห เถโร ติสฺสเมเตฺตโยฺย –</p>


<p>
‘‘เมถุนมนุยุตฺตสฺส  
, [อิจฺจายสฺมา ติโสฺส เมเตฺตโยฺย]  
  
วิฆาตํ พฺรูหิ มาริส;  
  
สุตฺวาน ตว สาสนํ, วิเวเก สิกฺขิสฺสามเส’’ติฯ  
</p>
  
<ol>
<li>
  
เมถุนมนุยุตฺตสฺส  
  
  
,  
[เมเตฺตยฺยาติ ภควา]  
  
มุสฺสเต วาปิ สาสนํ;  
  
มิจฺฉา จ ปฎิปชฺชติ, เอตํ ตสฺมิํ อนาริยํฯ  
</li>
  
<p>ติฯ เมถุนธโมฺม นาม โย โส อสทฺธโมฺม คามธโมฺม วสลธโมฺม ทุฎฺฐุโลฺล โอทกนฺติโก รหโสฺส ทฺวยํทฺวยสมาปตฺติฯ กิํการณา วุจฺจติ เมถุนธโมฺม? อุภินฺนํ รตฺตานํ สารตฺตานํ อวสฺสุตานํ ปริยุฎฺฐิตานํ ปริยาทินฺนจิตฺตานํ อุภินฺนํ สทิสานํ ธโมฺมติ – ตํการณา วุจฺจติ เมถุนธโมฺมฯ ยถา อุโภ กลหการกา เมถุนกาติ วุจฺจนฺติ, อุโภ ภณฺฑนการกา เมถุนกาติ วุจฺจนฺติ, อุโภ ภสฺสการกา เมถุนกาติ วุจฺจนฺติ, อุโภ วิวาทการกา เมถุนกาติ วุจฺจนฺติ, อุโภ อธิกรณการกา เมถุนกาติ วุจฺจนฺติ, อุโภ วาทิโน เมถุนกาติ วุจฺจนฺติ, อุโภ สลฺลาปกา เมถุนกาติ วุจฺจนฺติ; เอวเมวํ อุภินฺนํ รตฺตานํ สารตฺตานํ อวสฺสุตานํ  ปริยุฎฺฐิตานํ ปริยาทินฺนจิตฺตานํ อุภินฺนํ สทิสานํ ธโมฺมติ – ตํการณา วุจฺจติ เมถุนธโมฺมฯ
</ol></p>


<p>ติฯ เมถุนธเมฺม ยุตฺตสฺส ปยุตฺตสฺส อายุตฺตสฺส สมายุตฺตสฺส ตจฺจริตสฺส ตพฺพหุลสฺส ตคฺครุกสฺส ตนฺนินฺนสฺส ตโปฺปณสฺส ตปฺปพฺภารสฺส ตทธิมุตฺตสฺส ตทธิปเตยฺยสฺสาติ – เมถุนมนุยุตฺตสฺสฯ</p>


<p>ติ ภควา ตํ เถรํ โคเตฺตน อาลปติฯ ติ คารวาธิวจนํฯ อปิ จ ภคฺคราโคติ ภควา, ภคฺคโทโสติ  ภควา, ภคฺคโมโหติ ภควา, ภคฺคมาโนติ ภควา, ภคฺคทิฎฺฐีติ ภควา, ภคฺคกณฺฑโกติ  ภควา, ภคฺคกิเลโสติ ภควา, ภชิ วิภชิ ปวิภชิ ธมฺมรตนนฺติ ภควา, ภวานํ อนฺตกโรติ ภควา, ภาวิตกาโย ภาวิตสีโล ภาวิตจิโตฺต ภาวิตปโญฺญติ ภควา, ภชิ วา ภควา อรญฺญวนปตฺถานิ  ปนฺตานิ เสนาสนานิ อปฺปสทฺทานิ อปฺปนิโคฺฆสานิ วิชนวาตานิ  มนุสฺสราหเสฺสยฺยกานิ  ปฎิสลฺลานสารุปฺปานีติ ภควา, ภาคี วา ภควา  จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ ภควา, ภาคี วา ภควา อตฺถรสสฺส ธมฺมรสสฺส วิมุตฺติรสสฺส อธิสีลสฺส อธิจิตฺตสฺส อธิปญฺญายาติ ภควา, ภาคี วา ภควา จตุนฺนํ ฌานานํ จตุนฺนํ อปฺปมญฺญานํ จตุนฺนํ อรูปสมาปตฺตีนนฺติ ภควา, ภาคี วา ภควา อฎฺฐนฺนํ วิโมกฺขานํ อฎฺฐนฺนํ อภิภายตนานํ นวนฺนํ อนุปุพฺพวิหารสมาปตฺตีนนฺติ ภควา, ภาคี วา ภควา ทสนฺนํ สญฺญาภาวนานํ ทสนฺนํ กสิณสมาปตฺตีนํ อานาปานสฺสติสมาธิสฺส อสุภสมาปตฺติยาติ ภควา, ภาคี วา ภควา จตุนฺนํ สติปฎฺฐานานํ จตุนฺนํ สมฺมปฺปธานานํ จตุนฺนํ อิทฺธิปาทานํ ปญฺจนฺนํ อินฺทฺริยานํ ปญฺจนฺนํ พลานํ สตฺตนฺนํ โพชฺฌงฺคานํ อริยสฺส อฎฺฐงฺคิกสฺส มคฺคสฺสาติ ภควา, ภาคี วา ภควา ทสนฺนํ ตถาคตพลานํ จตุนฺนํ เวสารชฺชานํ จตุนฺนํ ปฎิสมฺภิทานํ ฉนฺนํ อภิญฺญานํ  ฉนฺนํ พุทฺธธมฺมานนฺติ ภควาฯ ภควาติ เนตํ นามํ มาตรา  กตํ, น ปิตรา กตํ, น ภาตรา กตํ, น ภคินิยา กตํ, น มิตฺตามเจฺจหิ กตํ, น ญาติสาโลหิเตหิ กตํ น สมณพฺราหฺมเณหิ กตํ, น เทวตาหิ กตํฯ วิโมกฺขนฺติกเมตํ พุทฺธานํ ภควนฺตานํ โพธิยา มูเล สห สพฺพญฺญุตญฺญาณสฺส ปฎิลาภา สจฺฉิกา ปญฺญตฺติ ยทิทํ ภควาติ – เมเตฺตยฺยาติ ภควาฯ</p>


<p>นฺติฯ ทฺวีหิ การเณหิ สาสนํ มุสฺสติ – ปริยตฺติสาสนมฺปิ มุสฺสติ, ปฎิปตฺติสาสนมฺปิ มุสฺสติฯ กตมํ ปริยตฺติสาสนํ? ยํ ตสฺส ปริยาปุฎํ – สุตฺตํ เคยฺยํ  เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํ – อิทํ ปริยตฺติสาสนํฯ ตมฺปิ มุสฺสติ สมฺมุสฺสติ ปมุสฺสติ สมฺปมุสฺสติ ปริพาหิโร โหตีติ – เอวมฺปิ มุสฺสเต วาปิ สาสนํฯ</p>


<p>กตมํ ปฎิปตฺติสาสนํ? สมฺมาปฎิปทา อนุโลมปฎิปทา  อปจฺจนีกปฎิปทา อนฺวตฺถปฎิปทา ธมฺมานุธมฺมปฎิปทา สีเลสุ ปริปูรการิตา อินฺทฺริเยสุ คุตฺตทฺวารตา โภชเน มตฺตญฺญุตา ชาคริยานุโยโค สติสมฺปชญฺญํ จตฺตาโร สติปฎฺฐานา จตฺตาโร สมฺมปฺปธานา จตฺตาโร อิทฺธิปาทา ปญฺจินฺทฺริยานิ ปญฺจ พลานิ สตฺต โพชฺฌงฺคา อริโย อฎฺฐงฺคิโก มโคฺค – อิทํ ปฎิปตฺติสาสนํฯ ตมฺปิ มุสฺสติ สมฺมุสฺสติ ปมุสฺสติ สมฺปมุสฺสติ ปริพาหิโร โหตีติฯ เอวมฺปิ มุสฺสเต วาปิ สาสนํฯ</p>


<p>  ติฯ ปาณมฺปิ หนติ, อทินฺนมฺปิ อาทิยติ , สนฺธิมฺปิ ฉินฺทติ, นิโลฺลปมฺปิ หรติ, เอกาคาริกมฺปิ กโรติ, ปริปเนฺถปิ ติฎฺฐติ, ปรทารมฺปิ คจฺฉติ, มุสาปิ ภณตีติ – มิจฺฉา จ ปฎิปชฺชติฯ</p>


<p>นฺติฯ เอตํ ตสฺมิํ ปุคฺคเล อนริยธโมฺม พาลธโมฺม มูฬฺหธโมฺม อญฺญาณธโมฺม อมราวิเกฺขปธโมฺม, ยทิทํ มิจฺฉาปฎิปทาติ – เอตํ ตสฺมิํ อนาริยํฯ</p>


<p>เตนาห ภควา –</p>


<p>
‘‘เมถุนมนุยุตฺตสฺส, [เมเตฺตยฺยาติ ภควา]  
  
มุสฺสเต วาปิ สาสนํ;  
  
มิจฺฉา จ ปฎิปชฺชติ, เอตํ ตสฺมิํ อนาริย’’นฺติฯ  
</p>
  
<ol>
<li>
  
เอโก ปุเพฺพ จริตฺวาน, เมถุนํ โย นิเสวติ;  
  
ยานํ ภนฺตํว ตํ โลเก, หีนมาหุ ปุถุชฺชนํฯ  
</li>
  
<p>ติฯ ทฺวีหิ การเณหิ เอโก ปุเพฺพ จริตฺวาน – ปพฺพชฺชาสงฺขาเตน วา คณาววสฺสคฺคเฎฺฐน วาฯ กถํ ปพฺพชฺชาสงฺขาเตน เอโก ปุเพฺพ จริตฺวาน? สพฺพํ ฆราวาสปลิโพธํ ฉินฺทิตฺวา ปุตฺตทารปลิโพธํ ฉินฺทิตฺวา ญาติปลิโพธํ ฉินฺทิตฺวา มิตฺตามจฺจปลิโพธํ ฉินฺทิตฺวา สนฺนิธิปลิโพธํ ฉินฺทิตฺวา เกสมสฺสุํ โอหาเรตฺวา กาสายานิ วตฺถานิ  อจฺฉาเทตฺวา อคารสฺมา อนคาริยํ  ปพฺพชิตฺวา อกิญฺจนภาวํ อุปคนฺตฺวา เอโก  จรติ วิหรติ อิริยติ วตฺตติ ปาเลติ ยเปติ ยาเปติฯ เอวํ ปพฺพชฺชาสงฺขาเตน เอโก ปุเพฺพ จริตฺวานฯ
</ol></p>


<p>กถํ คณาววสฺสคฺคเฎฺฐน เอโก ปุเพฺพ จริตฺวาน? โส เอวํ ปพฺพชิโต สมาโน เอโก อรญฺญวนปตฺถานิ ปนฺตานิ เสนาสนานิ ปฎิเสวติ อปฺปสทฺทานิ อปฺปนิโคฺฆสานิ วิชนวาตานิ มนุสฺสราหเสฺสยฺยกานิ ปฎิสลฺลานสารุปฺปานิฯ โส เอโก คจฺฉติ, เอโก ติฎฺฐติ, เอโก นิสีทติ, เอโก เสยฺยํ กเปฺปติ, เอโก คามํ ปิณฺฑาย ปวิสติ, เอโก ปฎิกฺกมติ, เอโก รโห นิสีทติ, เอโก จงฺกมํ อธิฎฺฐาติ, เอโก จรติ วิหรติ อิริยติ วตฺตติ ปาเลติ ยเปติ ยาเปติฯ เอวํ คณาววสฺสคฺคเฎฺฐน เอโก ปุเพฺพ จริตฺวานฯ</p>


<p>ติฯ  นาม โย โส อสทฺธโมฺม…เป.… ตํการณา วุจฺจติ เมถุนธโมฺมฯ ติ ฯ โย อปเรน สมเยน พุทฺธํ ธมฺมํ สงฺฆํ สิกฺขํ ปจฺจกฺขาย หีนายาวตฺติตฺวา เมถุนํ ธมฺมํ เสวติ นิเสวติ สํเสวติ ปฎิเสวตีติ – เมถุนํ โย นิเสวติฯ</p>


<p>ติฯ นฺติ หตฺถิยานํ อสฺสยานํ โคยานํ อชยานํ เมณฺฑยานํ โอฎฺฐยานํ ขรยานํ ภนฺตํ อทนฺตํ อการิตํ อวินีตํ อุปฺปถํ คณฺหาติ, วิสมํ ขาณุมฺปิ ปาสาณมฺปิ อภิรุหติ, ยานมฺปิ อาโรหนกมฺปิ ภญฺชติ, ปปาเตปิ ปปตติฯ ยถา ตํ ภนฺตํ  ยานํ อทนฺตํ อการิตํ อวินีตํ อุปฺปถํ คณฺหาติ; เอวเมวํ โส วิพฺภนฺตโก ภนฺตยานปฎิภาโค อุปฺปถํ คณฺหาติ, มิจฺฉาทิฎฺฐิํ คณฺหาติ…เป.… มิจฺฉาสมาธิํ คณฺหาติฯ ยถา ตํ ภนฺตํ ยานํ อทนฺตํ อการิตํ อวินีตํ วิสมํ ขาณุมฺปิ ปาสาณมฺปิ อภิรุหติ; เอวเมวํ โส วิพฺภนฺตโก ภนฺตยานปฎิภาโค วิสมํ กายกมฺมํ อภิรุหติ, วิสมํ วจีกมฺมํ อภิรุหติ, วิสมํ มโนกมฺมํ อภิรุหติ, วิสมํ ปาณาติปาตํ อภิรุหติ, วิสมํ อทินฺนาทานํ อภิรุหติ, วิสมํ กาเมสุมิจฺฉาจารํ อภิรุหติ, วิสมํ มุสาวาทํ อภิรุหติ, วิสมํ ปิสุณวาจํ อภิรุหติ, วิสมํ ผรุสวาจํ อภิรุหติ, วิสมํ สมฺผปฺปลาปํ อภิรุหติ , วิสมํ อภิชฺฌํ อภิรุหติ, วิสมํ พฺยาปาทํ อภิรุหติ, วิสมํ มิจฺฉาทิฎฺฐิํ อภิรุหติ, วิสเม สงฺขาเร อภิรุหติ, วิสเม ปญฺจ กามคุเณ อภิรุหติ, วิสเม นีวรเณ อภิรุหติฯ ยถา ตํ ภนฺตํ ยานํ อทนฺตํ อการิตํ อวินีตํ ยานมฺปิ อาโรหนกมฺปิ ภญฺชติ; เอวเมวํ โส วิพฺภนฺตโก ภนฺตยานปฎิภาโค นิรเย อตฺตานํ ภญฺชติ , ติรจฺฉานโยนิยํ อตฺตานํ ภญฺชติ, เปตฺติวิสเย อตฺตานํ ภญฺชติ, มนุสฺสโลเก อตฺตานํ ภญฺชติ, เทวโลเก อตฺตานํ ภญฺชติฯ ยถา ตํ ภนฺตํ ยานํ อทนฺตํ อการิตํ อวินีตํ ปปาเต ปปตติ; เอวเมวํ โส วิพฺภนฺตโก ภนฺตยานปฎิภาโค ชาติปปาตมฺปิ ปปตติ, ชราปปาตมฺปิ ปปตติ, พฺยาธิปปาตมฺปิ ปปตติ, มรณปปาตมฺปิ ปปตติ, โสกปริเทวทุกฺขโทมนสฺสุปายาสปปาตมฺปิ ปปตติฯ ติ อปายโลเก มนุสฺสโลเกติ  – ยานํ ภนฺตํว ตํ โลเกฯ</p>


<p>นฺติฯ ติ เกนเฎฺฐน ปุถุชฺชนา? ปุถุ กิเลเส ชเนนฺตีติ ปุถุชฺชนา, ปุถุ อวิหตสกฺกายทิฎฺฐิกาติ ปุถุชฺชนา, ปุถุ สตฺถารานํ มุขุโลฺลกิกาติ ปุถุชฺชนา, ปุถุ สพฺพคตีหิ อวุฎฺฐิตาติ ปุถุชฺชนา , ปุถุ นานาภิสงฺขาเร  อภิสงฺขโรนฺตีติ ปุถุชฺชนา, ปุถุ นานาโอเฆหิ วุยฺหนฺตีติ ปุถุชฺชนา, ปุถุ นานาสนฺตาเปหิ สนฺตปนฺตีติ ปุถุชฺชนา, ปุถุ นานาปริฬาเหหิ ปริทยฺหนฺตีติ ปุถุชฺชนา, ปุถุ ปญฺจสุ กามคุเณสุ รตฺตา คิทฺธา คธิตา มุจฺฉิตา อโชฺฌสนฺนา  ลคฺคา ลคฺคิตา ปลิพุทฺธาติ ปุถุชฺชนา, ปุถุ ปญฺจหิ นีวรเณหิ อาวุตา นิวุตา โอวุตา ปิหิตา ปฎิจฺฉนฺนา ปฎิกุชฺชิตาติ ปุถุชฺชนาฯ นฺติฯ ปุถุชฺชนํ หีนํ นิหีนํ โอมกํ ลามกํ  ฉตุกฺกํ ปริตฺตนฺติ เอวมาหํสุ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – หีนมาหุ ปุถุชฺชนํฯ</p>


<p>เตนาห ภควา –</p>


<p>
‘‘เอโก ปุเพฺพ จริตฺวาน, เมถุนํ โย นิเสวติ;  
  
ยานํ ภนฺตํว ตํ โลเก, หีนมาหุ ปุถุชฺชน’’นฺติฯ  
</p>
  
<ol>
<li>
  
ยโส กิตฺติ จ ยา ปุเพฺพ, หายเต วาปิ ตสฺส สา;  
  
เอตมฺปิ ทิสฺวา สิเกฺขถ, เมถุนํ วิปฺปหาตเวฯ  
</li>
  
<p>ติฯ กตโม ยโส? อิเธกโจฺจ ปุเพฺพ สมณภาเว สกฺกโต โหติ ครุกโต  มานิโต ปูชิโต อปจิโต ลาภี จีวรปิณฺฑปาตเสนาสนคิลานปจฺจยเภสชฺชปริกฺขารานํ – อยํ ยโสฯ กตมา กิตฺติ? อิเธกโจฺจ ปุเพฺพ สมณภาเว กิตฺติวณฺณคโต โหติ ปณฺฑิโต วิยโตฺต เมธาวี พหุสฺสุโต จิตฺตกถี กลฺยาณปฎิภาโน – สุตฺตนฺติโกติ วา วินยธโรติ วา ธมฺมกถิโกติ วา อารญฺญิโกติ วา ปิณฺฑปาติโกติ วา ปํสุกูลิโกติ วา เตจีวริโกติ วา สปทานจาริโกติ วา ขลุปจฺฉาภตฺติโกติ  วา เนสชฺชิโกติ วา ยถาสนฺถติโกติ วา ปฐมสฺส ฌานสฺส ลาภีติ วา ทุติยสฺส ฌานสฺส ลาภีติ วา ตติยสฺส ฌานสฺส ลาภีติ วา จตุตฺถสฺส ฌานสฺส ลาภีติ วา อากาสานญฺจายตนสมาปตฺติยา ลาภีติ วา วิญฺญาณญฺจายตนสมาปตฺติยา ลาภีติ วา อากิญฺจญฺญายตนสมาปตฺติยา ลาภีติ วา เนวสญฺญานาสญฺญายตนสมาปตฺติยา ลาภีติ วา, อยํ กิตฺตีติ – ยโส กิตฺติ จ ยา ปุเพฺพฯ
</ol></p>


<p>  ติฯ ตสฺส อปเรน สมเยน พุทฺธํ ธมฺมํ สงฺฆํ สิกฺขํ ปจฺจกฺขาย หีนายาวตฺตสฺส โส จ ยโส สา จ กิตฺติ หายติ ปริหายติ  ปริธํสติ ปริปตติ อนฺตรธายติ วิปฺปลุชฺชตีติ – ยโส กิตฺติ จ ยา ปุเพฺพ หายเต วาปิ ตสฺส สาฯ</p>


<p>ติฯ นฺติ ปุเพฺพ สมณภาเว ยโส กิตฺติ จ, อปรภาเค พุทฺธํ ธมฺมํ สงฺฆํ สิกฺขํ ปจฺจกฺขาย หีนายาวตฺตสฺส อยโส จ อกิตฺติ จ; เอตํ สมฺปตฺติํ  วิปตฺติํฯ ติ ปสฺสิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาติ – เอตมฺปิ ทิสฺวาฯ ติ ติโสฺส สิกฺขา – อธิสีลสิกฺขา, อธิจิตฺตสิกฺขา, อธิปญฺญาสิกฺขาฯ กตมา อธิสีลสิกฺขา? อิธ ภิกฺขุ สีลวา โหติ, ปาติโมกฺขสํวรสํวุโต วิหรติ อาจารโคจรสมฺปโนฺน อณุมเตฺตสุ วเชฺชสุ ภยทสฺสาวี, สมาทาย สิกฺขติ สิกฺขาปเทสุฯ ขุทฺทโก สีลกฺขโนฺธ, มหโนฺต สีลกฺขโนฺธฯ สีลํ ปติฎฺฐา อาทิ จรณํ สํยโม สํวโร มุขํ ปมุขํ กุสลานํ ธมฺมานํ สมาปตฺติยา – อยํ อธิสีลสิกฺขาฯ</p>


<p>กตมา อธิจิตฺตสิกฺขา? อิธ ภิกฺขุ วิวิเจฺจว กาเมหิ วิวิจฺจ อกุสเลหิ ธเมฺมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติ…เป.… ทุติยํ ฌานํ… ตติยํ ฌานํ… จตุตฺถํ ฌานํ อุปสมฺปชฺช วิหรติ – อยํ อธิจิตฺตสิกฺขาฯ</p>


<p>กตมา อธิปญฺญาสิกฺขา? อิธ ภิกฺขุ ปญฺญวา โหติ อุทยตฺถคามินิยา ปญฺญาย สมนฺนาคโต อริยาย นิเพฺพธิกาย สมฺมา ทุกฺขกฺขยคามินิยาฯ โส อิทํ ทุกฺขนฺติ ยถาภูตํ ปชานาติ, อยํ ทุกฺขสมุทโยติ ยถาภูตํ ปชานาติ, อยํ ทุกฺขนิโรโธติ ยถาภูตํ ปชานาติ, อยํ ทุกฺขนิโรธคามินี ปฎิปทาติ ยถาภูตํ ปชานาติ, อิเม อาสวาติ ยถาภูตํ ปชานาติ, อยํ อาสวสมุทโยติ ยถาภูตํ ปชานาติ, อยํ อาสวนิโรโธติ ยถาภูตํ ปชานาติ , อยํ อาสวนิโรธคามินี  ปฎิปทาติ ยถาภูตํ ปชานาติ – อยํ อธิปญฺญาสิกฺขาฯ   นาม โย โส อสทฺธโมฺม…เป.… ตํการณา วุจฺจติ เมถุนธโมฺมฯ</p>


<p>  ติฯ เมถุนธมฺมสฺส ปหานาย วูปสมาย ปฎินิสฺสคฺคาย ปฎิปสฺสทฺธิยา อธิสีลมฺปิ สิเกฺขยฺย, อธิจิตฺตมฺปิ สิเกฺขยฺย, อธิปญฺญมฺปิ สิเกฺขยฺยฯ อิมา ติโสฺส สิกฺขาโย อาวชฺชโนฺต สิเกฺขยฺย, ชานโนฺต สิเกฺขยฺย, ปสฺสโนฺต สิเกฺขยฺย, ปจฺจเวกฺขโนฺต สิเกฺขยฺย, จิตฺตํ อธิฎฺฐหโนฺต สิเกฺขยฺย, สทฺธาย อธิมุจฺจโนฺต สิเกฺขยฺย, วีริยํ ปคฺคณฺหโนฺต สิเกฺขยฺย, สติํ อุปฎฺฐเปโนฺต สิเกฺขยฺย, จิตฺตํ สมาทหโนฺต สิเกฺขยฺย, ปญฺญาย ปชานโนฺต สิเกฺขยฺย, อภิเญฺญยฺยํ อภิชานโนฺต สิเกฺขยฺย, ปริเญฺญยฺยํ ปริชานโนฺต สิเกฺขยฺย, ปหาตพฺพํ ปชหโนฺต สิเกฺขยฺย, ภาเวตพฺพํ ภาเวโนฺต สิเกฺขยฺย, สจฺฉิกาตพฺพํ สจฺฉิกโรโนฺต สิเกฺขยฺย อาจเรยฺย สมาจเรยฺย สมาทาย วเตฺตยฺยาติ – เอตมฺปิ ทิสฺวา สิเกฺขถ, เมถุนํ วิปฺปหาตเวฯ</p>


<p>เตนาห ภควา –</p>


<p>
‘‘ยโส กิตฺติ จ ยา ปุเพฺพ, หายเต วาปิ ตสฺส สา;  
  
เอตมฺปิ ทิสฺวา สิเกฺขถ, เมถุนํ วิปฺปหาตเว’’ติฯ  
</p>
  
<ol>
<li>
  
สงฺกเปฺปหิ ปเรโต โส, กปโณ วิย ฌายติ;  
  
สุตฺวา ปเรสํ นิโคฺฆสํ, มงฺกุ โหติ ตถาวิโธฯ  
</li>
  
<p>  ติฯ กามสงฺกเปฺปน พฺยาปาทสงฺกเปฺปน วิหิํสาสงฺกเปฺปน ทิฎฺฐิสงฺกเปฺปน ผุโฎฺฐ ปเรโต สโมหิโต สมนฺนาคโต ปิหิโต กปโณ วิย มโนฺท วิย โมมูโห วิย ฌายติ ปชฺฌายติ นิชฺฌายติ อปชฺฌายติ ฯ ยถา อุลูโก รุกฺขสาขายํ มูสิกํ มคยมาโน ฌายติ ปชฺฌายติ นิชฺฌายติ อปชฺฌายติ, ยถา โกตฺถุ นทีตีเร มเจฺฉ มคยมาโน ฌายติ ปชฺฌายติ นิชฺฌายติ อปชฺฌายติ, ยถา  พิฬาโร สนฺธิสมลสงฺกฎิเร มูสิกํ มคยมาโน ฌายติ ปชฺฌายติ นิชฺฌายติ อปชฺฌายติ, ยถา คทฺรโภ วหจฺฉิโนฺน สนฺธิสมลสงฺกฎิเร ฌายติ ปชฺฌายติ นิชฺฌายติ อปชฺฌายติ; เอวเมวํ โส วิพฺภนฺตโก กามสงฺกเปฺปน พฺยาปาทสงฺกเปฺปน วิหิํสาสงฺกเปฺปน ทิฎฺฐิสงฺกเปฺปน ผุโฎฺฐ ปเรโต สโมหิโต  สมนฺนาคโต ปิหิโต กปโณ วิย มโนฺท วิย โมมูโห วิย ฌายติ ปชฺฌายติ นิชฺฌายติ อปชฺฌายตีติ – สงฺกเปฺปหิ ปเรโต โส กปโณ วิย ฌายติฯ
</ol></p>


<p>  ติฯ นฺติ อุปชฺฌายา วา อาจริยา วา สมานุปชฺฌายกา วา สมานาจริยกา วา มิตฺตา วา สนฺทิฎฺฐา วา สมฺภตฺตา วา สหายา วา โจเทนฺติ – ‘‘ตสฺส เต, อาวุโส, อลาภา, ตสฺส เต ทุลฺลทฺธํ, ยํ ตฺวํ เอวรูปํ อุฬารํ สตฺถารํ ลภิตฺวา เอวํ สฺวากฺขาเต ธมฺมวินเย ปพฺพชิตฺวา เอวรูปํ อริยคณํ ลภิตฺวา หีนสฺส เมถุนธมฺมสฺส การณา พุทฺธํ  ธมฺมํ สงฺฆํ สิกฺขํ ปจฺจกฺขาย หีนายาวโตฺตสิฯ สทฺธาปิ นาม เต นาโหสิ กุสเลสุ ธเมฺมสุ, หิรีปิ นาม เต นาโหสิ กุสเลสุ ธเมฺมสุ, โอตฺตปฺปมฺปิ นาม เต นาโหสิ กุสเลสุ ธเมฺมสุ, วีริยมฺปิ นาม เต นาโหสิ กุสเลสุ ธเมฺมสุ, สติปิ นาม เต นาโหสิ กุสเลสุ ธเมฺมสุ, ปญฺญาปิ นาม เต นาโหสิ กุสเลสุ ธเมฺมสู’’ติฯ เตสํ วจนํ พฺยปฺปถํ เทสนํ อนุสาสนํ อนุสิฎฺฐิํ สุตฺวา สุณิตฺวา อุคฺคเหตฺวา อุปธารยิตฺวา อุปลกฺขยิตฺวา มงฺกุ โหติ, ปีฬิโต ฆฎฺฎิโต พฺยาธิโต โทมนสฺสิโต โหติฯ ติ  ตถาวิโธ ตาทิโส ตสฺสณฺฐิโต ตปฺปกาโร ตปฺปฎิภาโคฯ โย โส วิพฺภนฺตโกติ – สุตฺวา ปเรสํ นิโคฺฆสํ มงฺกุ โหติ ตถาวิโธฯ</p>


<p>เตนาห ภควา –</p>


<p>
‘‘สงฺกเปฺปหิ ปเรโต โส, กปโณ วิย ฌายติ;  
  
สุตฺวา ปเรสํ นิโคฺฆสํ, มงฺกุ โหติ ตถาวิโธ’’ติฯ  
</p>
  
<ol>
<li>
  
อถ สตฺถานิ กุรุเต, ปรวาเทหิ โจทิโต;  
  
เอส ขฺวสฺส มหาเคโธ, โมสวชฺชํ ปคาหติ  
  
สํคาหติ (ก.)  
  
ฯ  
</li>
  
<p>ติฯ ติ ปทสนฺธิ ปทสํสโคฺค ปทปาริปูรี อกฺขรสมวาโย พฺยญฺชนสิลิฎฺฐตา ปทานุปุพฺพตาเปตํ – อถาติฯ ติ ตีณิ สตฺถานิ – กายสตฺถํ, วจีสตฺถํ, มโนสตฺถํฯ ติวิธํ กายทุจฺจริตํ กายสตฺถํ, จตุพฺพิธํ วจีทุจฺจริตํ วจีสตฺถํ, ติวิธํ มโนทุจฺจริตํ มโนสตฺถํฯ ติฯ อุปชฺฌาเยหิ วา อาจริเยหิ วา สมานุปชฺฌายเกหิ วา สมานาจริยเกหิ  วา มิเตฺตหิ วา สนฺทิเฎฺฐหิ วา สมฺภเตฺตหิ วา สหาเยหิ วา โจทิโต สมฺปชานมุสา ภาสติฯ ‘‘อภิรโต อหํ, ภเนฺต, อโหสิํ ปพฺพชฺชายฯ มาตา เม โปเสตพฺพา, เตนมฺหิ วิพฺภโนฺต’’ติ ภณติ ฯ ‘‘ปิตา เม โปเสตโพฺพ , เตนมฺหิ วิพฺภโนฺต’’ติ ภณติฯ ‘‘ภาตา เม โปเสตโพฺพ… ภคินี เม โปเสตพฺพา… ปุโตฺต เม โปเสตโพฺพ… ธีตา เม โปเสตพฺพา… มิตฺตา เม โปเสตพฺพา… อมจฺจา เม โปเสตพฺพา… ญาตกา เม โปเสตพฺพา… สาโลหิตา เม โปเสตพฺพา, เตนมฺหิ วิพฺภโนฺต’’ติ ภณติฯ วจีสตฺถํ กโรติ สงฺกโรติ ชเนติ สญฺชเนติ นิพฺพเตฺตติ อภินิพฺพเตฺตตีติ – อถ สตฺถานิ กุรุเต, ปรวาเทหิ โจทิโตฯ
</ol></p>


<p>ติฯ เอโส ตสฺส มหาเคโธ  มหาวนํ มหาคหนํ มหากนฺตาโร มหาวิสโม มหากุฎิโล มหาปโงฺก มหาปลิโป มหาปลิโพโธ มหาพนฺธนํ, ยทิทํ สมฺปชานมุสาวาโทติ – เอส ขฺวสฺส มหาเคโธฯ</p>


<p>ติฯ โมสวชฺชํ วุจฺจติ มุสาวาโทฯ อิเธกโจฺจ สภคฺคโต วา ปริสคฺคโต วา ญาติมชฺฌคโต วา ปูคมชฺฌคโต วา ราชกุลมชฺฌคโต วา อภินีโต สกฺขิปุโฎฺฐ – ‘‘เอหโมฺภ ปุริส, ยํ ชานาสิ ตํ วเทหี’’ติ, โส อชานํ วา อาห – ‘‘ชานามี’’ติ, ‘‘ชานํ’’ วา อาห – ‘‘น ชานามี’’ติ, อปสฺสํ วา อาห – ‘‘ปสฺสามี’’ติ, ปสฺสํ วา อาห – ‘‘น ปสฺสามี’’ติฯ อิติ อตฺตเหตุ วา ปรเหตุ  วา อามิสกิญฺจิกฺขเหตุ วา สมฺปชานมุสา ภาสติ – อิทํ วุจฺจติ โมสวชฺชํฯ</p>


<p>อปิ จ ตีหากาเรหิ มุสาวาโท โหติฯ ปุเพฺพวสฺส โหติ – ‘‘มุสา ภณิสฺส’’นฺติ, ภณนฺตสฺส โหติ – ‘‘มุสา ภณามี’’ติ, ภณิตสฺส โหติ – ‘‘มุสา มยา ภณิต’’นฺติฯ อิเมหิ ตีหากาเรหิ มุสาวาโท โหติฯ อปิ จ จตูหากาเรหิ มุสาวาโท โหติฯ ปุเพฺพวสฺส โหติ – ‘‘มุสา ภณิสฺส’’นฺติ, ภณนฺตสฺส โหติ – ‘‘มุสา ภณามี’’ติ, ภณิตสฺส โหติ – ‘‘มุสา มยา ภณิต’’นฺติ, วินิธาย ทิฎฺฐิํฯ อิเมหิ จตูหากาเรหิ มุสาวาโท โหติฯ อปิ จ ปญฺจหากาเรหิ… ฉหากาเรหิ… สตฺตหากาเรหิ… อฎฺฐหากาเรหิ มุสาวาโท โหติฯ ปุเพฺพวสฺส โหติ – ‘‘มุสา ภณิสฺส’’นฺติ, ภณนฺตสฺส โหติ – ‘‘มุสา ภณามี’’ติ, ภณิตสฺส โหติ – ‘‘มุสา มยา ภณิต’’นฺติ, วินิธาย ทิฎฺฐิํ, วินิธาย ขนฺติํ, วินิธาย รุจิํ, วินิธาย สญฺญํ, วินิธาย ภาวํฯ อิเมหิ อฎฺฐหากาเรหิ มุสาวาโท โหติฯ ติฯ โมสวชฺชํ  ปคาหติ โอคาหติ อโชฺฌคาหติ ปวิสตีติ – โมสวชฺชํ ปคาหติฯ</p>


<p>เตนาห  ภควา –</p>


<p>
‘‘อถ  
สตฺถานิ กุรุเต, ปรวาเทหิ โจทิโต;  
  
เอส ขฺวสฺส มหาเคโธ, โมสวชฺชํ ปคาหตี’’ติฯ  
</p>
  
<ol>
<li>
  
ปณฺฑิโตติ สมญฺญาโต, เอกจฺจริยํ  
  
เอกจริยํ (สี. สฺยา.)  
  
อธิฎฺฐิโต;  
  
ส จาปิ เมถุเน ยุโตฺต, มโนฺทว ปริกิสฺสติฯ  
</li>
  
<p>ติฯ อิเธกโจฺจ ปุเพฺพ สมณภาเว กิตฺติ วณฺณคโต โหติ – ‘‘ปณฺฑิโต วิยโตฺต เมธาวี พหุสฺสุโต จิตฺตกถี กลฺยาณปฎิภาโน สุตฺตนฺติโกติ วา วินยธโรติ วา ธมฺมกถิโกติ วา…เป.… เนวสญฺญานาสญฺญายตนสมาปตฺติยา ลาภี’’ติ วา ฯ เอวํ ญาโต โหติ ปญฺญาโต สมญฺญาโต โหตีติ – ปณฺฑิโตติ สมญฺญาโตฯ
</ol></p>


<p>ติฯ ทฺวีหิ การเณหิ เอกจฺจริยํ อธิฎฺฐิโต – ปพฺพชฺชาสงฺขาเตน วา คณาววสฺสคฺคเฎฺฐน วาฯ กถํ ปพฺพชฺชาสงฺขาเตน เอกจฺจริยํ อธิฎฺฐิโต? สพฺพํ ฆราวาสปลิโพธํ ฉินฺทิตฺวา…เป.… เอวํ ปพฺพชฺชาสงฺขาเตน เอกจฺจริยํ อธิฎฺฐิโตฯ กถํ คณาววสฺสคฺคเฎฺฐน เอกจฺจริยํ อธิฎฺฐิโต? โส เอวํ ปพฺพชิโต สมาโน เอโก อรญฺญวนปตฺถานิ ปนฺตานิ…เป.… เอวํ คณาววสฺสคฺคเฎฺฐน เอกจฺจริยํ อธิฎฺฐิโตติ – เอกจฺจริยํ อธิฎฺฐิโตฯ</p>


<p>ติฯ  นาม โย โส อสทฺธโมฺม คามธโมฺม…เป.… ตํการณา วุจฺจติ เมถุนธโมฺมฯ ติฯ โส อปเรน สมเยน พุทฺธํ ธมฺมํ สงฺฆํ สิกฺขํ ปจฺจกฺขาย หีนายาวตฺติตฺวา เมถุนธเมฺม ยุโตฺต  ปยุโตฺต อายุโตฺต สมายุโตฺตติ – ส จาปิ เมถุเน ยุโตฺตฯ</p>


<p>ติฯ กปโณ วิย มโนฺท วิย โมมูโห วิย กิสฺสติ  ปริกิสฺสติ ปริกิลิสฺสติฯ ปาณมฺปิ หนติ, อทินฺนมฺปิ อาทิยติ, สนฺธิมฺปิ ฉินฺทติ, นิโลฺลปมฺปิ หรติ, เอกาคาริกมฺปิ กโรติ, ปริปเนฺถปิ ติฎฺฐติ, ปรทารมฺปิ คจฺฉติ, มุสาปิ ภณติฯ เอวมฺปิ กิสฺสติ ปริกิสฺสติ ปริกิลิสฺสติฯ ตเมนํ ราชาโน คเหตฺวา วิวิธา กมฺมการณา กาเรนฺติ  – กสาหิปิ ตาเฬนฺติ, เวเตฺตหิปิ ตาเฬนฺติ, อทฺธทณฺฑเกหิปิ  ตาเฬนฺติ, หตฺถมฺปิ ฉินฺทนฺติ, ปาทมฺปิ ฉินฺทนฺติ, หตฺถปาทมฺปิ ฉินฺทนฺติ, กณฺณมฺปิ ฉินฺทนฺติ, นาสมฺปิ ฉินฺทนฺติ , กณฺณนาสมฺปิ ฉินฺทนฺติ, พิลงฺคถาลิกมฺปิ กโรนฺติ, สงฺขมุณฺฑิกมฺปิ กโรนฺติ, ราหุมุขมฺปิ กโรนฺติ, โชติมาลิกมฺปิ กโรนฺติ, หตฺถปโชฺชติกมฺปิ กโรนฺติ, เอรกวตฺติกมฺปิ กโรนฺติ, จิรกวาสิกมฺปิ กโรนฺติ, เอเณยฺยกมฺปิ กโรนฺติ, พฬิสมํสิกมฺปิ กโรนฺติ, กหาปณิกมฺปิ กโรนฺติ, ขาราปตจฺฉิกมฺปิ  กโรนฺติ, ปลิฆปริวตฺติกมฺปิ กโรนฺติ, ปลาลปีฐกมฺปิ กโรนฺติ, ตเตฺตนปิ เตเลน โอสิญฺจนฺติ, สุนเขหิปิ ขาทาเปนฺติ, ชีวนฺตมฺปิ สูเล อุตฺตาเสนฺติ, อสินาปิ สีสํ ฉินฺทนฺติฯ เอวมฺปิ กิสฺสติ ปริกิสฺสติ ปริกิลิสฺสติฯ</p>


<p>อถ วา กามตณฺหาย อภิภูโต ปริยาทินฺนจิโตฺต โภเค ปริเยสโนฺต นาวาย มหาสมุทฺทํ ปกฺขนฺทติ, สีตสฺส ปุรกฺขโต อุณฺหสฺส ปุรกฺขโต ฑํสมกสวาตาตปสรีสปสมฺผเสฺสหิ ปีฬิยมาโน ขุปฺปิปาสาย มิยฺยมาโน ติคุมฺพํ คจฺฉติ, ตโกฺกลํ คจฺฉติ, ตกฺกสีลํ คจฺฉติ, กาลมุขํ คจฺฉติ, ปุรปูรํ คจฺฉติ, เวสุงฺคํ คจฺฉติ, เวราปถํ คจฺฉติ, ชวํ คจฺฉติ, ตามลิํ  คจฺฉติ, วงฺคํ คจฺฉติ, เอฬพนฺธนํ คจฺฉติ, สุวณฺณกูฎํ  คจฺฉติ, สุวณฺณภูมิํ คจฺฉติ, ตมฺพปาณิํ คจฺฉติ, สุปฺปาทกํ คจฺฉติ, ภารุกจฺฉํ คจฺฉติ, สุรฎฺฐํ คจฺฉติ, ภงฺคโลกํ คจฺฉติ, ภงฺคณํ คจฺฉติ, สรมตํ คณํ คจฺฉติ, โยนํ คจฺฉติ , ปรมโยนํ  คจฺฉติ, วินกํ  คจฺฉติ, มูลปทํ คจฺฉติ, มรุกนฺตารํ คจฺฉติ, ชณฺณุปถํ คจฺฉติ, อชปถํ คจฺฉติ, เมณฺฑปถํ คจฺฉติ, สงฺกุปถํ คจฺฉติ, ฉตฺตปถํ คจฺฉติ, วํสปถํ คจฺฉติ, สกุณปถํ คจฺฉติ, มูสิกปถํ คจฺฉติ, ทริปถํ คจฺฉติ, เวตฺตาจารํ คจฺฉติฯ เอวมฺปิ กิสฺสติ ปริกิสฺสติ ปริกิลิสฺสติฯ</p>


<p>คเวสโนฺต น วินฺทติ, อลาภมูลกมฺปิ ทุกฺขํ โทมนสฺสํ ปฎิสํเวเทติฯ เอวมฺปิ กิสฺสติ ปริกิสฺสติ ปริกิลิสฺสติฯ</p>


<p>คเวสโนฺต วินฺทติ, ลทฺธาปิ อารกฺขมูลกมฺปิ ทุกฺขํ โทมนสฺสํ ปฎิสํเวเทติ – ‘‘กินฺติ เม โภเค เนว ราชาโน หเรยฺยุํ, น โจรา หเรยฺยุํ, น อคฺคี ทเหยฺยุํ, น อุทกํ วเหยฺย, น อปิยา ทายาทา หเรยฺยุ’’นฺติฯ ตสฺส เอวํ อารกฺขโต โคปยโต เต โภคา วิปฺปลุชฺชนฺติฯ โส วิปฺปโยคมูลกมฺปิ  ทุกฺขํ โทมนสฺสํ ปฎิสํเวเทติฯ เอวมฺปิ กิสฺสติ ปริกิสฺสติ ปริกิลิสฺสตีติ  – ส จาปิ เมถุเน ยุโตฺต, มโนฺทว ปริกิสฺสติฯ</p>


<p>เตนาห  ภควา –</p>


<p>
‘‘ปณฺฑิโตติ สมญฺญาโต, เอกจฺจริยํ อธิฎฺฐิโต;  
  
ส จาปิ เมถุเน ยุโตฺต, มโนฺทว ปริกิสฺสตี’’ติฯ  
</p>
  
<ol>
<li>
  
เอตมาทีนวํ ญตฺวา, มุนิํ ปุพฺพาปเร อิธ;  
  
เอกจฺจริยํ ทฬฺหํ กยิรา, น นิเสเวถ เมถุนํฯ  
</li>
  
<p>ติฯ นฺติ ปุเพฺพ สมณภาเว ยโส จ กิตฺติ จ, อปรภาเค พุทฺธํ ธมฺมํ สงฺฆํ  สิกฺขํ ปจฺจกฺขาย หีนายาวตฺตสฺส อยโส จ อกิตฺติ จ; เอตํ สมฺปตฺติํ วิปตฺติญฺจฯ ติ ชานิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาฯ ติฯ  วุจฺจติ ญาณํฯ ยา ปญฺญา ปชานนา…เป.… สงฺคชาลมติจฺจ โส มุนิฯ ติ อิมิสฺสา ทิฎฺฐิยา อิมิสฺสา ขนฺติยา อิมิสฺสา รุจิยา อิมสฺมิํ อาทาเย อิมสฺมิํ ธเมฺม อิมสฺมิํ วินเย อิมสฺมิํ ธมฺมวินเย อิมสฺมิํ ปาวจเน อิมสฺมิํ พฺรหฺมจริเย อิมสฺมิํ สตฺถุสาสเน อิมสฺมิํ อตฺตภาเว อิมสฺมิํ มนุสฺสโลเกติ – เอตมาทีนวํ ญตฺวา มุนิ ปุพฺพาปเร อิธฯ
</ol></p>


<p>ติฯ ทฺวีหิ การเณหิ เอกจฺจริยํ ทฬหํ กเรยฺย – ปพฺพชฺชาสงฺขาเตน วา คณาววสฺสคฺคเฎฺฐน วาฯ กถํ ปพฺพชฺชาสงฺขาเตน เอกจฺจริยํ ทฬฺหํ กเรยฺย? สพฺพํ ฆราวาสปลิโพธํ ฉินฺทิตฺวา ปุตฺตทารปลิโพธํ ฉินฺทิตฺวา ญาติปลิโพธํ ฉินฺทิตฺวา มิตฺตามจฺจปลิโพธํ ฉินฺทิตฺวา สนฺนิธิปลิโพธํ ฉินฺทิตฺวา เกสมสฺสุํ โอหาเรตฺวา กาสายานิ วตฺถานิ อจฺฉาเทตฺวา อคารสฺมา อนคาริยํ ปพฺพชิตฺวา อกิญฺจนภาวํ อุปคนฺตฺวา เอโก จเรยฺย วิหเรยฺย อิริเยยฺย วเตฺตยฺย ปาเลยฺย  ยเปยฺย ยาเปยฺยฯ เอวํ ปพฺพชฺชาสงฺขาเตน เอกจฺจริยํ ทฬฺหํ กเรยฺยฯ</p>


<p>กถํ คณาววสฺสคฺคเฎฺฐน เอกจฺจริยํ ทฬฺหํ กเรยฺย? โส เอวํ ปพฺพชิโต สมาโน เอโก อรญฺญวนปตฺถานิ ปนฺตานิ เสนาสนานิ ปฎิเสเวยฺย อปฺปสทฺทานิ อปฺปนิโคฺฆสานิ วิชนวาตานิ มนุสฺสราหเสฺสยฺยกานิ  ปฎิสลฺลานสารุปฺปานิฯ โส เอโก คเจฺฉยฺย, เอโก ติเฎฺฐยฺย, เอโก นิสีเทยฺย, เอโก เสยฺยํ กเปฺปยฺย, เอโก คามํ ปิณฺฑาย ปวิเสยฺย, เอโก  ปฎิกฺกเมยฺย, เอโก รโห นิสีเทยฺย, เอโก จงฺกมํ อธิเฎฺฐยฺย, เอโก จเรยฺย วิหเรยฺย อิริเยยฺย วเตฺตยฺย ปาเลยฺย ยเปยฺย ยาเปยฺยฯ เอวํ คณาววสฺสคฺคเฎฺฐน เอกจฺจริยํ ทฬฺหํ กเรยฺยาติ – เอกจฺจริยํ  ทฬฺหํ กเรยฺย, ถิรํ กเรยฺย, ทฬฺหํ สมาทาโน อสฺส, อวฎฺฐิตสมาทาโน อสฺส กุสเลสุ ธเมฺมสูติ – เอกจฺจริยํ ทฬฺหํ กยิราฯ</p>


<p>นฺติฯ  นาม โย โส อสทฺธโมฺม คามธโมฺม…เป.… ตํการณา วุจฺจติ เมถุนธโมฺมฯ เมถุนธมฺมํ น เสเวยฺย น นิเสเวยฺย น สํเสเวยฺย น ปฎิเสเวยฺย น จเรยฺย น สมาจเรยฺย น สมาทาย วเตฺตยฺยาติ – น นิเสเวถ เมถุนํฯ</p>


<p>เตนาห ภควา –</p>


<p>
‘‘เอตมาทีนวํ ญตฺวา, มุนิ ปุพฺพาปเร อิธ;  
  
เอกจฺจริยํ ทฬฺหํ กยิรา, น นิเสเวถ เมถุน’’นฺติฯ  
</p>
  
<ol>
<li>
  
วิเวกเญฺญว สิเกฺขถ, เอตํ อริยานมุตฺตมํ;  
  
น เตน เสโฎฺฐ มเญฺญถ, ส เว นิพฺพานสนฺติเกฯ  
</li>
  
<p>ติฯ ติ ตโย วิเวกา – กายวิเวโก, จิตฺตวิเวโก, อุปธิวิเวโกฯ กตโม  กายวิเวโก…เป.… อยํ อุปธิวิเวโกฯ กายวิเวโก จ วิเวกฎฺฐกายานํ เนกฺขมฺมาภิรตานํฯ จิตฺตวิเวโก จ ปริสุทฺธจิตฺตานํ ปรมโวทานปฺปตฺตานํฯ อุปธิวิเวโก จ  นิรูปธีนํ ปุคฺคลานํ วิสงฺขารคตานํฯ ติ ติโสฺส สิกฺขา – อธิสีลสิกฺขา, อธิจิตฺตสิกฺขา, อธิปญฺญาสิกฺขา…เป.… อยํ อธิปญฺญาสิกฺขาฯ ติ วิเวกเญฺญว สิเกฺขยฺย อาจเรยฺย สมาจเรยฺย สมาทาย วเตฺตยฺยาติ – วิเวกเญฺญว สิเกฺขถฯ
</ol></p>


<p>นฺติฯ  วุจฺจนฺติ พุทฺธา จ พุทฺธสาวกา จ ปเจฺจกพุทฺธา จฯ อริยานํ เอตํ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวรํ ยทิทํ วิเวกจริยาติ – เอตํ อริยานมุตฺตมํฯ</p>


<p>ติฯ กายวิเวกจริยาย อุนฺนติํ น กเรยฺย, อุนฺนมํ น กเรยฺย, มานํ น กเรยฺย, ถามํ น กเรยฺย, ถมฺภํ น กเรยฺย, น เตน มานํ ชเนยฺย, น เตน ถโทฺธ อสฺส ปตฺถโทฺธ ปคฺคหิตสิโรติ – เตน เสโฎฺฐ น มเญฺญถฯ</p>


<p>   ติฯ โส นิพฺพานสฺส สนฺติเก สามนฺตา อาสเนฺน อวิทูเร อุปกเฎฺฐติ – ส เว นิพฺพานสนฺติเกฯ</p>


<p>เตนาห ภควา –</p>


<p>
‘‘วิเวกเญฺญว สิเกฺขถ, เอตํ อริยานมุตฺตมํ;  
  
น เตน เสโฎฺฐ มเญฺญถ, ส เว นิพฺพานสนฺติเก’’ติฯ  
</p>
  
<ol>
<li>
  
ริตฺตสฺส มุนิโน จรโต, กาเมสุ อนเปกฺขิโน;  
  
โอฆติณฺณสฺส ปิหยนฺติ, กาเมสุ คธิตา ปชาฯ  
</li>
  
<p>ติฯ ริตฺตสฺส วิวิตฺตสฺส  ปวิวิตฺตสฺส , กายทุจฺจริเตน ริตฺตสฺส วิวิตฺตสฺส ปวิวิตฺตสฺสฯ วจีทุจฺจริเตน…เป.… มโนทุจฺจริเตน… ราเคน… โทเสน… โมเหน… โกเธน… อุปนาเหน… มเกฺขน… ปฬาเสน… อิสฺสาย… มจฺฉริเยน… มายาย… สาเฐเยฺยน… ถเมฺภน… สารเมฺภน… มาเนน… อติมาเนน… มเทน… ปมาเทน… สพฺพกิเลเสหิ… สพฺพทุจฺจริเตหิ… สพฺพทรเถหิ… สพฺพปริฬาเหหิ… สพฺพสนฺตาเปหิ… สพฺพากุสลาภิสงฺขาเรหิ ริตฺตสฺส วิวิตฺตสฺส ปวิวิตฺตสฺสฯ ติฯ ํ วุจฺจติ ญาณํ…เป.… สงฺคชาลมติจฺจ โส มุนิฯ ติ จรโต วิหรโต อิริยโต วตฺตโต ปาลยโต ยปยโต ยาปยโตติ – ริตฺตสฺส มุนิโน จรโตฯ
</ol></p>


<p>ติฯ ติ อุทฺทานโต เทฺว กามา – วตฺถุกามา จ กิเลสกามา จ…เป.… อิเม วุจฺจนฺติ วตฺถุกามา…เป.… อิเม วุจฺจนฺติ กิเลสกามาฯ วตฺถุกาเม ปริชานิตฺวา กิเลสกาเม ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวา กาเมสุ อนเปกฺขมาโน จตฺตกาโม วนฺตกาโม มุตฺตกาโม ปหีนกาโม ปฎินิสฺสฎฺฐกาโม, วีตราโค จตฺตราโค วนฺตราโค มุตฺตราโค ปหีนราโค ปฎินิสฺสฎฺฐราโค นิจฺฉาโต นิพฺพุโต สีติภูโต  สุขปฺปฎิสํเวที พฺรหฺมภูเตน อตฺตนา วิหรตีติ – กาเมสุ อนเปกฺขิโนฯ</p>


<p>ติฯ ติ สตฺตาธิวจนํ  ปชา กาเมสุ รตฺตา คิทฺธา คธิตา มุจฺฉิตา อโชฺฌสนฺนา ลคฺคา ลคฺคิตา ปลิพุทฺธาฯ เต กาโมฆํ ติณฺณสฺส ภโวฆํ ติณฺณสฺส ทิโฎฺฐฆํ ติณฺณสฺส อวิโชฺชฆํ ติณฺณสฺส สพฺพสงฺขารปถํ ติณฺณสฺส อุตฺติณฺณสฺส นิตฺติณฺณสฺส อติกฺกนฺตสฺส สมติกฺกนฺตสฺส วีติวตฺตสฺส ปารํ คตสฺส ปารํ ปตฺตสฺส   อนฺตํ คตสฺส  อนฺตํ ปตฺตสฺส โกฎิํ คตสฺส โกฎิํ ปตฺตสฺส ปริยนฺตํ คตสฺส ปริยนฺตํ ปตฺตสฺส โวสานํ คตสฺส โวสานํ ปตฺตสฺส ตาณํ คตสฺส ตาณํ ปตฺตสฺส เลณํ คตสฺส เลณํ ปตฺตสฺส สรณํ คตสฺส สรณํ ปตฺตสฺส อภยํ คตสฺส อภยํ ปตฺตสฺส อจฺจุตํ คตสฺส อจฺจุตํ ปตฺตสฺส อมตํ คตสฺส อมตํ ปตฺตสฺส นิพฺพานํ คตสฺส นิพฺพานํ ปตฺตสฺส อิจฺฉนฺติ สาทิยนฺติ ปตฺถยนฺติ ปิหยนฺติ อภิชปฺปนฺติฯ ยถา อิณายิกา อานณฺยํ  ปเตฺถนฺติ ปิหยนฺติ, ยถา อาพาธิกา อาโรคฺยํ ปเตฺถนฺติ ปิหยนฺติ, ยถา พนฺธนพทฺธา พนฺธนโมกฺขํ ปเตฺถนฺติ ปิหยนฺติ, ยถา ทาสา ภุชิสฺสํ ปเตฺถนฺติ ปิหยนฺติ, ยถา กนฺตารทฺธานปกฺขนฺทา  เขมนฺตภูมิํ ปเตฺถนฺติ ปิหยนฺติ; เอวเมวํ ปชา กาเมสุ รตฺตา คิทฺธา คธิตา มุจฺฉิตา อโชฺฌสนฺนา ลคฺคา ลคฺคิตา ปลิพุทฺธา เต กาโมฆํ ติณฺณสฺส ภโวฆํ ติณฺณสฺส…เป.… นิพฺพานํ คตสฺส นิพฺพานํ ปตฺตสฺส อิจฺฉนฺติ สาทิยนฺติ ปตฺถยนฺติ ปิหยนฺติ อภิชปฺปนฺตีติ – โอฆติณฺณสฺส ปิหยนฺติ, กาเมสุ คธิตา ปชาฯ</p>


<p>เตนาห ภควา –</p>


<p>
‘‘ริตฺตสฺส  
มุนิโน จรโต, กาเมสุ อนเปกฺขิโน;  
  
โอฆติณฺณสฺส ปิหยนฺติ, กาเมสุ คธิตา ปชา’’ติฯ  
</p>
  
ติสฺสเมเตฺตยฺยสุตฺตนิเทฺทโส สตฺตโมฯ  
</p>
  
  
  
  
  