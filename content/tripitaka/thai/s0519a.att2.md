<h1>๒. อุเทฺทสวารวณฺณนา</h1>
<p> เอวํ  สงฺคหวาเรน สเงฺขปโต ทสฺสิเต หาราทโย อิทานิ วิภาเคน ทเสฺสตุํ ติอาทิเทสนา อารทฺธาฯ ตตฺถ ติ ยํ วุตฺตํ – ‘‘โสฬสหารา เนตฺตี’’ติ, ตสฺมิํ วจเน, ติสฺสํ วา คาถายํ, ยานิ หารนยมูลปทานิ อุทฺธฎานิ, เตสูติ อโตฺถฯ ติ ปุจฺฉาวจนํฯ ปุจฺฉา จ นาเมสา ปญฺจวิธา อทิฎฺฐโชตนาปุจฺฉา ทิฎฺฐสํสนฺทนาปุจฺฉา วิมติเจฺฉทนาปุจฺฉา อนุมติปุจฺฉา กเถตุกมฺยตาปุจฺฉาติฯ ตาสุ อยํ กเถตุกมฺยตาปุจฺฉาฯ ติ คณนวเสน ปริเจฺฉโทฯ เตน เนสํ น ตโต อุทฺธํ อโธ จาติ เอตปรมตํ  ทเสฺสติฯ สา เจตปรมตา ปรโต อาวิ ภวิสฺสติฯ ติ คณนวเสน ปริจฺฉินฺนานํ สามญฺญโต ทสฺสนํฯ ติอาทิ สรูปทสฺสนํฯ</p>


<p>ตตฺถ เกนเฎฺฐน หารา? หรียนฺติ เอเตหิ, เอตฺถ วา สุตฺตเคยฺยาทิวิสยา อญฺญาณสํสยวิปลฺลาสาติ  หรนฺติ วา สยํ ตานิ, หรณมตฺตเมว วาติ  ผลูปจาเรนฯ อถ วา หรียนฺติ โวหรียนฺติ ธมฺมสํวณฺณกธมฺมปฎิคฺคาหเกหิ ธมฺมสฺส ทานคฺคหณวเสนาติ ฯ อถ วา หารา วิยาติ ฯ ยถา หิ อเนกรตนาวลิสมูโห หารสงฺขาโต อตฺตโน อวยวภูตรตนสมฺผเสฺสหิ สมุปฺปชฺชนียมานหิลาทสุโข หุตฺวา ตทุปโภคีชนสรีรสนฺตาปํ นิทาฆปริฬาหุปชนิตํ วูปสเมติ, เอวเมเตปิ นานาวิธปรมตฺถรตนปฺปพนฺธา สํวณฺณนาวิเสสา อตฺตโน อวยวภูตปรมตฺถรตนาธิคเมน สมุปฺปาทิยมานนิพฺพุติสุขา ธมฺมปฎิคฺคาหกชนหทยปริตาปํ กามราคาทิกิเลสเหตุกํ วูปสเมนฺตีติฯ อถ วา หารยนฺติ อญฺญาณาทีนํ หารํ อปคมํ กโรนฺติ อาจิกฺขนฺตีติ วา ฯ อถ วา โสตุชนจิตฺตสฺส หรณโต รมณโต จ  นิรุตฺตินเยน, ยถา – ‘‘ภเวสุ วนฺตคมโน ภควา’’ติ (วิสุทฺธิ. ๑.๑๔๔; ปารา. อฎฺฐ. ๑.๑ เวรญฺชกณฺฑวณฺณนา)ฯ อยํ ตาว หารานํ สาธารณโต อโตฺถฯ</p>


<p>อสาธารณโต ปน เทสียติ สํวณฺณียติ เอตาย สุตฺตโตฺถติ  เทสนาสหจรณโต วา  ฯ นนุ จ อเญฺญปิ หารา เทสนาสงฺขาตสฺส สุตฺตสฺส อตฺถสํวณฺณนโต เทสนาสหจาริโนวาติ? สจฺจเมตํ, อยํ ปน หาโร เยภุเยฺยน ยถารุตวเสเนว วิญฺญายมาโน เทสนาย สห จรตีติ วตฺตพฺพตํ อรหติ, น ตถา ปเรฯ น หิ อสฺสาทาทีนวนิสฺสรณาทิสนฺทสฺสนรหิตา สุตฺตเทสนา อตฺถิฯ อสฺสาทาทิสนฺทสฺสนวิภาวนลกฺขโณ จายํ หาโรติฯ</p>


<p>วิจิยนฺติ เอเตน, เอตฺถ วา ปทปญฺหาทโย, วิจิติ เอว วา เตสนฺติ ฯ ปาฬิยํ ปน วิจินตีติ วิจโยติ อยมโตฺถ ทสฺสิโตฯ</p>


<p>ติ อุปปตฺติสาธนยุตฺติ, อิธ ปน ยุตฺติวิจารณา ยุตฺติ อุตฺตรปทโลเปน ‘‘รูปภโว รูป’’นฺติ ยถา, ยุตฺติสหจรณโต วาฯ อิธาปิ เทสนาหาเร วุตฺตนเยน อโตฺถ วิตฺถาเรตโพฺพฯ</p>


<p>นฺติ  อาสนฺนการณํ, อิธาปิ ปทฎฺฐานวิจารณาติอาทิ วุตฺตนเยเนว เวทิตพฺพํฯ</p>


<p>ลกฺขียนฺติ เอเตน, เอตฺถ วา เอกลกฺขณา ธมฺมา อวุตฺตาปิ เอกวจเนนาติ ฯ</p>


<p>วิยูหียนฺติ วิภาเคน ปิณฺฑียนฺติ เอเตน, เอตฺถ วาติ พฺยูโหฯ นิพฺพจนาทีนํ สุเตฺต ทสฺสิยมานานํ จตุนฺนํ พฺยูโหติ  จตุนฺนํ วา พฺยูโห เอตฺถาติ ฯ</p>


<p>อาวฎฺฎียนฺติ เอเตน, เอตฺถ วา สภาคา วิสภาคา จ ธมฺมา, เตสํ วา อาวฎฺฎนนฺติ ฯ</p>


<p>วิภชียนฺติ เอเตน, เอตฺถ วา สาธารณาสาธารณานํ สํกิเลสโวทานธมฺมานํ ภูมิโยติ  วิภชนํ วา เอเตสํ ภูมิยาติ ฯ</p>


<p>ปฎิปกฺขวเสน ปริวตฺตียนฺติ อิมินา, เอตฺถ วา สุเตฺต วุตฺตธมฺมา, ปริวตฺตนํ วา เตสนฺติ ฯ</p>


<p>วิวิธํ  วจนํ เอกเสฺสวตฺถสฺส วาจกเมตฺถาติ วิวจนํ, วิวจนเมว  วิวิธํ วุจฺจติ เอเตน อโตฺถติ วา วิวจนํฯ เสสํ วุตฺตนยเมวฯ</p>


<p>ปกาเรหิ ปเภทโต วา ญาปียนฺติ อิมินา, เอตฺถ วา อตฺถาติ ฯ</p>


<p>โอตารียนฺติ อนุปฺปเวสียนฺติ เอเตน, เอตฺถ วา สุตฺตาคตา ธมฺมา ปฎิจฺจสมุปฺปาทาทีสูติ ฯ</p>


<p>โสธียนฺติ สมาธียนฺติ เอเตน, เอตฺถ วา สุเตฺต ปทปทตฺถปญฺหารมฺภาติ ฯ</p>


<p>อธิฎฺฐียนฺติ อนุปวตฺตียนฺติ เอเตน, เอตฺถ วา สามญฺญวิเสสภูตา ธมฺมา วินา วิกเปฺปนาติ ฯ</p>


<p>ปริกโรติ อภิสงฺขโรติ ผลนฺติ ปริกฺขาโร, เหตุ ปจฺจโย จ, ปริกฺขารํ อาจิกฺขตีติ  หาโร, ปริกฺขารวิสยตฺตา ปริกฺขารสหจรณโต วา ฯ</p>


<p>สมาโรปียนฺติ เอเตน, เอตฺถ วา ปทฎฺฐานาทิมุเขน ธมฺมาติ ฯ สพฺพตฺถ จ ภาวสาธนวเสนาปิ อโตฺถ สมฺภวตีติ ตสฺสาปิ วเสน โยเชตพฺพํฯ</p>


<p>ติ  ยถาวุตฺตสฺส หารุเทฺทสสฺสฯ ติ วุตฺตเสฺสวตฺถสฺส สุขคฺคหณตฺถํ อนุปจฺฉา คายนคาถา, ตาสุ โอสานคาถาย ติ ปทเตฺถน สงฺกรรหิตา, เตน ยทิปิ เกจิ หารา อญฺญมญฺญํ อวิสิฎฺฐา วิย ทิสฺสนฺติ, ตถาปิ เตสํ อตฺถโต สงฺกโร นตฺถีติ ทเสฺสติฯ โส จ เนสํ อสงฺกโร ลกฺขณนิเทฺทเส สุปากโฎ โหติฯ ติ เอเตสํ โสฬสนฺนํ หารานํฯ ยถา อสงฺกโร, ตถา เจว ภวติฯ กิํ ภวติ?  วิตฺถาเรนฯ  นเยน อุปาเยน ญาเยน วิภาโคฯ เอเตน ตํ เอว อสงฺกิณฺณตํ วิภาเวติฯ เกจิ ‘‘วิตฺถารนยา’’ติ ปฐนฺติ, ตํ น สุนฺทรํ, อยญฺจ คาถา เกสุจิ โปตฺถเกสุ นตฺถิฯ</p>


<p> เอวํ หาเร อุทฺทิสิตฺวา อิทานิ นเย อุทฺทิสิตุํ ติอาทิ วุตฺตํฯ ตตฺถ นยนฺติ สํกิเลเส โวทานานิ จ วิภาคโต ญาเปนฺตีติ  นียนฺติ วา ตานิ เอเตหิ , เอตฺถ วาติ  นยนมตฺตเมว วาติ  นียนฺติ วา สยํ ธมฺมกถิเกหิ อุปนียนฺติ สุตฺตสฺส อตฺถปวิจยตฺถนฺติ ฯ อถ วา นยา วิยาติ ฯ ยถา หิ เอกตฺตาทโย นยา สมฺมา ปฎิวิชฺฌิยมานา ปจฺจยปจฺจยุปฺปนฺนธมฺมานํ ยถากฺกมํ สมฺพนฺธวิภาคพฺยาปารวิรหานุรูปผลภาวทสฺสเนน อสงฺกรโต สมฺมุติสจฺจปรมตฺถสจฺจานํ สภาวํ ปเวทยนฺตา ปรมตฺถสจฺจปฺปฎิเวธาย สํวตฺตนฺติ, เอวเมเตปิ กณฺหสุกฺกสปฺปฎิภาคธมฺมวิภาคทสฺสเนน อวิปรีตสุตฺตตฺถาวโพธาย อภิสมฺภุณนฺตา เวเนยฺยานํ จตุสจฺจปฺปฎิเวธาย สํวตฺตนฺติฯ อถ วา ปริยตฺติอตฺถสฺส นยนโต สํกิเลสโต ยมนโต จ  นิรุตฺตินเยนฯ</p>


<p>ติอาทีสุ นนฺทิยาวฎฺฎสฺส วิย อาวโฎฺฎ เอตสฺสาติ  ยถา หิ นนฺทิยาวโฎฺฎ อโนฺตฐิเตน ปธานาวยเวน พหิทฺธา อาวฎฺฎติ, เอวมยมฺปิ นโยติ อโตฺถฯ อถ วา นนฺทิยา ตณฺหาย ปโมทสฺส วา อาวโฎฺฎ เอตฺถาติ ฯ ตีหิ อวยเวหิ โลภาทีหิ สํกิเลสปเกฺข อโลภาทีหิ จ โวทานปเกฺข ปุกฺขโล โสภโนติ ฯ อสนฺตาสนชวปรกฺกมาทิวิเสสโยเคน สีโห ภควา, ตสฺส วิกฺกีฬิตํ เทสนาวจีกมฺมภูโต วิหาโรติ กตฺวา วิปลฺลาสตปฺปฎิปกฺขปริทีปนโต สีหสฺส วิกฺกีฬิตํ เอตฺถาติ   นโยฯ พลวิเสสโยคทีปนโต วา สีหวิกฺกีฬิตสทิสตฺตา นโย ฯ พลวิเสโส เจตฺถ สทฺธาทิพลํ, ทสพลานิ เอว วาฯ อตฺถนยตฺตยทิสาภาเวน กุสลาทิธมฺมานํ อาโลจนํ ฯ ตถา อาโลจิตานํ เตสํ ธมฺมานํ อตฺถนยตฺตยโยชเน สมานยนโต องฺกุโส วิย ฯ คาถาสุ ลเญฺชติ ปกาเสติ สุตฺตตฺถนฺติ ลญฺชโก, นโย จ โส ลญฺชโก จาติ ติ ญาตา, มตาติ อโตฺถฯ โส เอว วา ปาโฐฯ เสสํ วุตฺตนเยน เวทิตพฺพํฯ</p>


<p> เอวํ นเยปิ อุทฺทิสิตฺวา อิทานิ มูลปทานิ อุทฺทิสิตุํ ติอาทิ อารทฺธํฯ ตตฺถ มูลานิ จ ตานิ นยานํ ปฎฺฐานภาคานญฺจ ปติฎฺฐาภาวโต ปทานิ จ อธิคมูปายภาวโต โกฎฺฐาสภาวโต จาติ ฯ โกสลฺลสมฺภูตเฎฺฐน, กุจฺฉิตานํ วา ปาปธมฺมานํ สลนโต วิทฺธํสนโต, กุสานํ วา ราคาทีนํ ลวนโต, กุสา วิย วา ลวนโต, กุเสน วา ญาเณน ลาตพฺพโต ปวเตฺตตพฺพโต  ตปฺปฎิปกฺขโต ติ ปทโตฺถ เวทิตโพฺพฯ</p>


<p>เอวํ คณนปริเจฺฉทโต ชาติเภทโต จ มูลปทานิ ทเสฺสตฺวา อิทานิ สรูปโต ทเสฺสโนฺต สํกิเลสปกฺขํเยว  ปฐมํ อุทฺทิสติ ติอาทินาฯ ตตฺถ ตสติ ปริตสตีติ ฯ อวินฺทิยํ วินฺทติ, วินฺทิยํ น วินฺทตีติ  วิชฺชาปฎิปกฺขาติ วา ฯ ลุพฺภนฺติ เตน, สยํ วา ลุพฺภติ, ลุพฺภนมตฺตเมว วา โสติ ปิ เอเสว นโยฯ อสุเภ ‘‘สุภ’’นฺติ ปวตฺตา สญฺญา ทีสุปิ อิมินาว นเยน อโตฺถ เวทิตโพฺพฯ นฺติ คณนํฯ นฺติ สโมโรปนํฯ</p>


<p>ปจฺจนีกธเมฺม สเมตีติ ฯ อนิจฺจาทีหิ วิวิเธหิ อากาเรหิ ปสฺสตีติ ทโย โลภาทิปฎิปกฺขโต เวทิตพฺพาฯ อสุเภ ‘‘อสุภ’’นฺติ ปวตฺตา สญฺญา  กายานุปสฺสนาสติปฎฺฐานํฯ สญฺญาสีเสน หิ เทสนาฯ ทีสุปิ เอเสว นโยฯ</p>


<p>นฺติ อิทํ วุตฺตเสฺสว อตฺถสฺส วิปฺปกิณฺณภาเวน นสฺสิตุํ อทตฺวา อุทฺธํ ทานํ รกฺขณํ อุทฺทานํ, สงฺคหวจนนฺติ อโตฺถฯ ‘‘จตฺตาโร วิปลฺลาสา’’ติปิ  ปาโฐฯ ติ สํกิเลสภูมิ สเพฺพสํ อกุสลธมฺมานํ สโมสรณฎฺฐานตฺตาฯ กุสลานํ ยานิ ตีณิ มูลานิฯ ‘‘กุสลานี’’ติปิ ปฐนฺติฯ ติ อสุภสญฺญาทโย สนฺธายาหฯ ติ สทฺธาทีนํ วิมุตฺติปริปาจนินฺทฺริยานํ สโมสรณฎฺฐานตฺตา วุตฺตํฯ ติ โยชียนฺติฯ ติ ปทปูรเณ, อวธารณเตฺถ วา นิปาโตฯ เตน เอเต เอวาติ ทเสฺสติฯ อฎฺฐารเสวาติ วาฯ ติ มูลปทานิ, ลิงฺควิปลฺลาโส วาฯ</p>

</p>





