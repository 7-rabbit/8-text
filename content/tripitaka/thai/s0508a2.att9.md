<h1>๑๓. เตรสนิปาโต</h1>
<h3>๑. โสณโกฬิวิสเตฺถรคาถาวณฺณนา</h3>
<p>เตรสนิปาเต    ติอาทิกา อายสฺมโต โสณสฺส โกฬิวิสสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิฯ อยํ กิร อโนมทสฺสิสฺส ภควโต กาเล มหาวิภโว เสฎฺฐิ หุตฺวา อุปาสเกหิ สทฺธิํ วิหารํ คนฺตฺวา สตฺถุ สนฺติเก ธมฺมํ สุตฺวา ปสนฺนมานโส สตฺถุ จงฺกมนฎฺฐาเน สุธาย ปริกมฺมํ กาเรตฺวา นานาวเณฺณหิ ปุเปฺผหิ สนฺถริตฺวา อุปริ นานาวิราควเตฺถหิ วิตานํ พนฺธาเปสิ, ตถา สตฺถุ ภิกฺขุสงฺฆสฺส จ ทีฆสาลํ กาเรตฺวา นิยฺยาเทสิฯ โส เตน ปุญฺญกเมฺมน เทวมนุเสฺสสุ สํสรโนฺต ปทุมุตฺตรสฺส ภควโต กาเล หํสวตีนคเร เสฎฺฐิกุเล นิพฺพตฺติ, ติสฺส นามํ อโหสิฯ โส วยปฺปโตฺต วิหารํ คนฺตฺวา สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ อารทฺธวีริยานํ อคฺคฎฺฐาเน ฐเปนฺตํ ทิสฺวา, สยมฺปิ ตํ ฐานนฺตรํ ปเตฺถโนฺต สตฺตาหํ มหาทานํ ปวเตฺตตฺวา ปณิธานมกาสิฯ สตฺถาปิ ตสฺส ปตฺถนาย สมิชฺฌนภาวํ ทิสฺวา พฺยากริตฺวา ปกฺกามิฯ</p>


<p>โสปิ ยาวชีวํ กุสลํ กตฺวา เทวมนุเสฺสสุ สํสรโนฺต ปรินิพฺพุเต กสฺสปทสพเล อนุปฺปเนฺน อมฺหากํ ภควติ พาราณสิยํ กุลเคเห นิพฺพตฺติตฺวา วิญฺญุตํ ปโตฺต คงฺคาตีเร ปณฺณสาลํ กริตฺวา เอกํ ปเจฺจกพุทฺธํ เตมาสํ จตูหิ ปจฺจเยหิ สกฺกจฺจํ อุปฎฺฐหิฯ ปเจฺจกพุโทฺธ วุฎฺฐวโสฺส ปริปุณฺณปริกฺขาโร คนฺธมาทนเมว คโตฯ โสปิ กุลปุโตฺต ยาวชีวํ ตตฺถ ปุญฺญานิ กตฺวา ตโต จวิตฺวา เทวมนุเสฺสสุ สํสรโนฺต อมฺหากํ ภควโต กาเล จมฺปานคเร อุสภเสฎฺฐิสฺส เคเห ปฎิสนฺธิํ คณฺหิฯ ตสฺส ปฎิสนฺธิคฺคหณโต ปฎฺฐาย เสฎฺฐิสฺส มหาโภคกฺขโนฺธ อภิวฑฺฒิฯ ตสฺส ชาตทิวเส สกลนคเร มหาสกฺการสมฺปโนฺน อโหสิ, ตสฺส ปุเพฺพ ปเจฺจกพุทฺธสฺส สตสหสฺสคฺฆนิกรตฺตกมฺพลปริจฺจาเคน สุวณฺณวโณฺณ สุขุมาลตโร จ อตฺตภาโว อโหสิ, เตนสฺส ติ นามํ อกํสุฯ มหตา ปริวาเรน วฑฺฒติ , ตสฺส หตฺถปาทตลานิ พนฺธุชีวกปุปฺผวณฺณานิ อเหสุํ, สตวิหตกปฺปาสสฺส วิย สมฺผโสฺส ปาทตเลสุ มณิกุณฺฑลาวฎฺฎวณฺณานิ โลมานิ  ชายิํสุฯ วยปฺปตฺตสฺส ตสฺส ติณฺณํ อุตูนํ อนุจฺฉวิเก ตโย ปาสาเท กาเรตฺวา นาฎกานิ อุปฎฺฐาเปสุํฯ โส ตตฺถ มหติํ สมฺปตฺติํ อนุภวโนฺต เทวกุมาโร วิย ปฎิวสติฯ</p>


<p>อถ  อมฺหากํ สตฺถริ สพฺพญฺญุตํ ปตฺวา ปวตฺติตวรธมฺมจเกฺก ราชคหํ อุปนิสฺสาย วิหรเนฺต พิมฺพิสารรญฺญา ปโกฺกสาปิโต อสีติยา คามิกสหเสฺสหิ สทฺธิํ ราชคหํ อาคโต, สตฺถุ สนฺติกํ คนฺตฺวา ธมฺมํ สุตฺวา ปฎิลทฺธสโทฺธ มาตาปิตโร อนุชานาเปตฺวา สาสเน ปพฺพชิตฺวา ลทฺธูปสมฺปโท สตฺถุ สนฺติเก กมฺมฎฺฐานํ คเหตฺวา, ชนสํสคฺคปริหรณตฺถํ สีตวเน วสโนฺต ‘‘มม สรีรํ สุขุมาลํ, น จ สกฺกา สุเขเนว สุขํ อธิคนฺตุํ, กายํ กิลเมตฺวา สมณธมฺมํ กาตุํ วฎฺฎตี’’ติ ฐานจงฺกมเมว อธิฎฺฐาย, ปธานมนุยุญฺชโนฺต ปาทตเลสุ โผเฎสุ อุฎฺฐหิเตสุปิ เวทนํ อชฺฌุเปกฺขิตฺวา ทฬฺหํ วีริยํ กโรโนฺต อจฺจารทฺธวีริยตาย วิเสสํ นิพฺพเตฺตตุํ อสโกฺกโนฺต, ‘‘เอวํ วายมโนฺตปิ อหํ มคฺคํ วา ผลํ วา นิพฺพเตฺตตุํ น สโกฺกมิ, กิํ เม ปพฺพชฺชาย, หีนายาวตฺติตฺวา โภเค จ ภุญฺชิสฺสามิ, ปุญฺญานิ จ กริสฺสามี’’ติ จิเนฺตสิฯ สตฺถา ตสฺส จิตฺตาจารํ ญตฺวา ตตฺถ คนฺตฺวา วีณูปโมวาเทน โอวทิตฺวา วีริยสมตาโยชนวิธิํ ทเสฺสโนฺต กมฺมฎฺฐานํ โสเธตฺวา คิชฺฌกูฎํ คโตฯ โสณเตฺถโรปิ สตฺถุ สมฺมุขา โอวาทํ ลภิตฺวา วีริยสมตํ โยเชตฺวา วิปสฺสนํ อุสฺสุกฺกาเปตฺวา อรหเตฺต ปติฎฺฐาสิฯ เตน วุตฺตํ  (อป. เถร ๑.๕.๒๕-๕๓) –</p>


<p>
‘‘อโนมทสฺสิสฺส มุนิโน, โลกเชฎฺฐสฺส ตาทิโน;  
  
สุธาย เลปนํ กตฺวา, จงฺกมํ การยิํ อหํฯ  
</p>
  
<p>
‘‘นานาวเณฺณหิ ปุเปฺผหิ, จงฺกมํ สนฺถริํ อหํ;  
  
อากาเส วิตานํ กตฺวา, โภชยิํ พุทฺธมุตฺตมํฯ  
</p>
  
<p>
‘‘อญฺชลิํ ปคฺคเหตฺวาน, อภิวาเทตฺวาน สุพฺพตํ;  
  
ทีฆสาลํ ภควโต, นิยฺยาเทสิมหํ ตทาฯ  
</p>
  
<p>
‘‘มม สงฺกปฺปมญฺญาย, สตฺถา โลเก อนุตฺตโร;  
  
ปฎิคฺคเหสิ ภควา, อนุกมฺปาย จกฺขุมาฯ  
</p>
  
<p>
‘‘ปฎิคฺคเหตฺวาน  
สมฺพุโทฺธ, ทกฺขิเณโยฺย สเทวเก;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</p>
  
<p>
‘‘โย โส หเฎฺฐน จิเตฺตน, ทีฆสาลํ อทาสิ เม;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘อิมสฺส  
มจฺจุกาลมฺหิ, ปุญฺญกมฺมสมงฺคิโน;  
  
สหสฺสยุตฺตสฺสรโถ, อุปฎฺฐิสฺสติ ตาวเทฯ  
</p>
  
<p>
‘‘เตน ยาเนนยํ โปโส, เทวโลกํ คมิสฺสติ;  
  
อนุโมทิสฺสเร เทวา, สมฺปเตฺต กุลสมฺภเวฯ  
</p>
  
<p>
‘‘มหารหํ พฺยมฺหํ เสฎฺฐํ, รตนมตฺติกเลปนํ;  
  
กูฎาคารวรูเปตํ, พฺยมฺหํ อชฺฌาวสิสฺสติฯ  
</p>
  
<p>
‘‘ติํสกปฺปสหสฺสานิ, เทวโลเก รมิสฺสติ;  
  
ปญฺจวีสติ กปฺปานิ, เทวราชา ภวิสฺสติฯ  
</p>
  
<p>
‘‘สตฺตสตฺตติกฺขตฺตุญฺจ, จกฺกวตฺตี ภวิสฺสติ;  
  
ยโสธรสนามา เต, สเพฺพปิ เอกนามกาฯ  
</p>
  
<p>
‘‘เทฺว สมฺปตฺตี อนุโภตฺวา, วเฑฺฒตฺวา ปุญฺญสญฺจยํ;  
  
อฎฺฐวีสติกปฺปมฺหิ, จกฺกวตฺตี ภวิสฺสติฯ  
</p>
  
<p>
‘‘ตตฺราปิ พฺยมฺหํ ปวรํ, วิสฺสกเมฺมน มาปิตํ;  
  
ทสสทฺทาวิวิตฺตํ ตํ, ปุรมชฺฌาวสิสฺสติฯ  
</p>
  
<p>
‘‘อปริเมเยฺย อิโต กเปฺป, ภูมิปาโล มหิทฺธิโก;  
  
โอกฺกาโก นาม นาเมน, ราชา รเฎฺฐ ภวิสฺสติฯ  
</p>
  
<p>
‘‘โสฬสิตฺถิสหสฺสานํ, สพฺพาสํ ปวรา จ สา;  
  
อภิชาตา ขตฺติยานี, นว ปุเตฺต ชเนสฺสติฯ  
</p>
  
<p>
‘‘นว ปุเตฺต ชเนตฺวาน, ขตฺติยานี มริสฺสติ;  
  
ตรุณี จ ปิยา กญฺญา, มเหสิตฺตํ กริสฺสติฯ  
</p>
  
<p>
‘‘โอกฺกากํ โตสยิตฺวาน, วรํ กญฺญา ลภิสฺสติ;  
  
วรํ ลทฺธาน สา กญฺญา, ปุเตฺต ปพฺพาชยิสฺสติฯ  
</p>
  
<p>
‘‘ปพฺพาชิตา  
จ เต สเพฺพ, คมิสฺสนฺติ นคุตฺตมํ;  
  
ชาติเภทภยา สเพฺพ, ภคินีหิ วสิสฺสเรฯ  
</p>
  
<p>
‘‘เอกา จ กญฺญา พฺยาธีหิ, ภวิสฺสติ ปริกฺขตา;  
  
มา โน ชาติ ปภิชฺชีติ, นิขณิสฺสนฺติ ขตฺติยาฯ  
</p>
  
<p>
‘‘ขตฺติโย นีหริตฺวาน, ตาย สทฺธิํ วสิสฺสติ;  
  
ภวิสฺสติ ตทา เภโท, โอกฺกากกุลสมฺภโวฯ  
</p>
  
<p>
‘‘เตสํ ปชา ภวิสฺสนฺติ, โกฬิยา นาม ชาติยา;  
  
ตตฺถ มานุสกํ โภคํ, อนุโภสฺสตินปฺปกํฯ  
</p>
  
<p>
‘‘ตมฺหา กายา จวิตฺวาน, เทวโลกํ คมิสฺสติ;  
  
ตตฺราปิ ปวรํ พฺยมฺหํ, ลภิสฺสติ มโนรมํฯ  
</p>
  
<p>
‘‘เทวโลกา  
จวิตฺวาน, สุกฺกมูเลน โจทิโต;  
  
อาคนฺตฺวาน มนุสฺสตฺตํ, โสโณ นาม ภวิสฺสติฯ  
</p>
  
<p>
‘‘อารทฺธวีริโย ปหิตโตฺต, ปทหํ สตฺถุ สาสเน;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘อนนฺตทสฺสี ภควา, โคตโม สกฺยปุงฺคโว;  
  
วิเสสญฺญู มหาวีโร, อคฺคฎฺฐาเน ฐเปสฺสติฯ  
</p>
  
<p>
‘‘วุฎฺฐมฺหิ เทเว จตุรงฺคุลมฺหิ, ติเณ อนิเลริตองฺคณมฺหิ;  
  
ฐตฺวาน โยคสฺส ปยุตฺตตาทิโน, ตโตตฺตริํ ปารมตา น วิชฺชติฯ  
</p>
  
<p>
‘‘อุตฺตเม ทมเถ ทโนฺต, จิตฺตํ เม สุปณีหิตํ;  
  
ภาโร เม โอหิโต สโพฺพ, นิพฺพุโตมฺหิ อนาสโวฯ  
</p>
  
<p>
‘‘องฺคีรโส มหานาโค, อภิชาโตว เกสรี;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน อญฺญาพฺยากรณวเสน จ –</p>


<ol>
<li>
‘‘ยาหุ รเฎฺฐ สมุกฺกโฎฺฐ, รโญฺญ องฺคสฺส ปทฺธคู;  
  
สฺวาชฺช ธเมฺมสุ อุกฺกโฎฺฐ, โสโณ ทุกฺขสฺส ปารคูฯ  
</li>
  
<li>
‘‘ปญฺจ ฉิเนฺท ปญฺจ ชเห, ปญฺจ จุตฺตริ ภาวเย;  
  
ปญฺจสงฺคาติโค ภิกฺขุ, โอฆติโณฺณติ วุจฺจติฯ  
</li>
  
<li>
‘‘อุนฺนฬสฺส ปมตฺตสฺส, พาหิราสสฺส ภิกฺขุโน;  
  
สีลํ สมาธิ ปญฺญา จ, ปาริปูริํ น คจฺฉติฯ  
</li>
  
<li>
‘‘ยญฺหิ กิจฺจํ อปวิทฺธํ, อกิจฺจํ ปน กรียติ;  
  
อุนฺนฬานํ ปมตฺตานํ, เตสํ วฑฺฒนฺติ อาสวาฯ  
</li>
  
<li>
‘‘เยสญฺจ สุสมารทฺธา, นิจฺจํ กายคตา สติ;  
  
อกิจฺจํ เต น เสวนฺติ, กิเจฺจ สาตจฺจการิโน;  
  
สตานํ สมฺปชานานํ, อตฺถํ คจฺฉนฺติ อาสวาฯ  
</li>
  
<li>
‘‘อุชุมคฺคมฺหิ  
  
อกฺขาเต, คจฺฉถ มา นิวตฺตถ;  
  
อตฺตนา โจทยตฺตานํ, นิพฺพานมภิหารเยฯ  
</li>
  
<li>
‘‘อจฺจารทฺธมฺหิ  
วีริยมฺหิ, สตฺถา โลเก อนุตฺตโร;  
  
วีโณปมํ กริตฺวา เม, ธมฺมํ เทเสติ จกฺขุมา;  
  
ตสฺสาหํ วจนํ สุตฺวา, วิหาสิํ สาสเน รโตฯ  
</li>
  
<li>
‘‘สมถํ ปฎิปาเทสิํ, อุตฺตมตฺถสฺส ปตฺติยา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘เนกฺขเมฺม อธิมุตฺตสฺส, ปวิเวกญฺจ เจตโส;  
  
อพฺยาพชฺฌาธิมุตฺตสฺส, อุปาทานกฺขยสฺส จฯ  
</li>
  
<li>
‘‘ตณฺหกฺขยาธิมุตฺตสฺส, อสโมฺมหญฺจ เจตโส;  
  
ทิสฺวา อายตนุปฺปาทํ, สมฺมา จิตฺตํ วิมุจฺจติฯ  
</li>
  
<li>
‘‘ตสฺส สมฺมา วิมุตฺตสฺส, สนฺตจิตฺตสฺส ภิกฺขุโน;  
  
กตสฺส ปติจโย นตฺถิ, กรณียํ น วิชฺชติฯ  
</li>
  
<li>
‘‘เสโล  
ยถา เอกฆโน, วาเตน น สมีรติ;  
  
เอวํ รูปา รสา สทฺทา, คนฺธา ผสฺสา จ เกวลาฯ  
</li>
  
<li>
‘‘อิฎฺฐา ธมฺมา อนิฎฺฐา จ, นปฺปเวเธนฺติ ตาทิโน;  
  
ฐิตํ จิตฺตํ วิสญฺญุตฺตํ, วยญฺจสฺสานุปสฺสตี’’ติฯ – อิมา คาถา อภาสิ;  
</li>
  
<p>ตตฺถ ติ โย อหุ อโหสิ องฺครเฎฺฐ อสีติยา คามิกสหเสฺสหิ โภคสมฺปตฺติยา อิสฺสริยสมฺปตฺติยา จ สมฺมา อติวิย อุกฺกโฎฺฐ เสโฎฺฐฯ ติ จตูหิ สงฺคหวตฺถูหิ ปริสาย รญฺชนเฎฺฐน รโญฺญ องฺคาธิปติโน พิมฺพิสารสฺส ปริวารภูโต คหปติวิเสโส ตสฺส รเฎฺฐ กุฎุมฺพิโก อหูติ โยเชตพฺพํฯ ติ โส โสโณ อเชฺชตรหิ โลกุตฺตรธเมฺมสุ อุกฺกโฎฺฐ ชาโต, คิหิกาเลปิ เกหิจิ อุกฺกโฎฺฐเยว หุตฺวา อิทานิ ปพฺพชิตกาเลปิ อุกฺกโฎฺฐเยว โหตีติ อตฺตานเมว ปรํ วิย ทเสฺสติฯ ติ สกลสฺส วฎฺฎทุกฺขสฺส ปารํ ปริยนฺตํ คโต, เอเตน ธเมฺมสุ อุกฺกโฎฺฐติ อวิเสเสน วุตฺตํ อุกฺกฎฺฐภาวํ วิเสเสติ อรหตฺตาธิคมทีปนโตฯ
</ol></p>


<p>อิทานิ ยาย ปฎิปตฺติยา ทุกฺขปารคู ชาโต, อญฺญาปเทเสน ตํ ทเสฺสโนฺต ติ คาถมาหฯ ตสฺสโตฺถ – อปายกามสุคติสมฺปาปกานิ ปโญฺจรมฺภาคิยานิ สํโยชนานิ ปุริโส สเตฺถน ปาเท พทฺธรชฺชุกํ วิย เหฎฺฐิเมน มคฺคตฺตเยน ฉิเนฺทยฺย, รูปารูปภวสมฺปาปกานิ ปญฺจ อุทฺธมฺภาคิยานิ สํโยชนานิ ปุริโส คีวาย พทฺธรชฺชุกํ วิย อคฺคมเคฺคน ชเหยฺย, ฉิเนฺทยฺย, เตสํ ปน อุทฺธมฺภาคิยสํโยชนานํ ปหานาย ปญฺจ สทฺธาทีนิ อินฺทฺริยานิ  อุตฺตริ   ภาเวยฺยฯ เอวํภูโต ปน ภิกฺขุ ราคสโงฺค โทสโมหมานทิฎฺฐิสโงฺคติ ปญฺจนฺนํ สงฺคานํ อติกฺกมเนน  หุตฺวา, กาโมโฆ, ภโวโฆ, ทิโฎฺฐโฆ, อวิโชฺชโฆติ จตุนฺนํ โอฆานํ ติณฺณตฺตา ติ วุจฺจติฯ</p>


<p>อยญฺจ โอฆตรณปฎิปตฺติสีลาทีนํ ปาริปูริยาว โหติ, สีลาทโย จ มานาทิปฺปหาเนน ปาริปูริํ คจฺฉนฺติ, น อญฺญถาติ ทเสฺสโนฺต ติ คาถมาหฯ ตตฺถ ติ อุคฺคตตุจฺฉมานสฺสฯ มาโน  หิ อุนฺนมนาการวุตฺติยา ตุจฺฉภาเวน นโฬ วิยาติ ‘‘นโฬ’’ติ วุจฺจติฯ ติ สติโวสฺสเคฺคน ปมาทํ อาปนฺนสฺสฯ ติ พาหิเรสุ อายตเนสุ อาสาวโต, กาเมสุ อวีตราคสฺสาติ อโตฺถฯ ติ ตสฺส สีลาทีนํ ปฎิปกฺขเสวิโน โลกิโยปิ ตาว สีลาทิคุโณ ปาริปูริํ น คจฺฉติ, ปเคว โลกุตฺตโรฯ</p>


<p>ตตฺถ การณมาห นฺติอาทินาฯ ภิกฺขุโน หิ ปพฺพชิตกาลโต ปฎฺฐาย อปริมาณสีลกฺขนฺธโคปนํ อรญฺญวาโส ธุตงฺคปริหรณํ ภาวนารามตาติ เอวมาทิ กิจฺจํ นามฯ เยหิ ปน อิทํ ยถาวุตฺตํ อตฺตโน กิจฺจํ, ตํ อปวิทฺธํ อกรเณน ฉฑฺฑิตํฯ นฺติ ปตฺตมณฺฑนํ จีวรกายพนฺธนอํสพทฺธฉตฺตุปาหนตาลวณฺฎธมฺมกรณมณฺฑนนฺติ เอวมาทิ ปริกฺขารมณฺฑนํ ปจฺจยพาหุลิยนฺติ เอวมาทิ ภิกฺขุโน อกิจฺจํ นาม, ตํ กยิรติ, เตสํ มานนฬํ อุกฺขิปิตฺวา จรเณน  สติโวสฺสเคฺคน  จตฺตาโรปิ อาสวา วฑฺฒนฺติฯ</p>


<p>เยสํ ปน ปญฺญาทิคุโณ วฑฺฒติ, เต ทเสฺสตุํ นฺติอาทิ วุตฺตํฯ ตตฺถ ติ สุฎฺฐุ ปคฺคหิตาฯ ติ, กายานุปสฺสนาภาวนาฯ ติ เต เอตํ ปตฺตมณฺฑนาทิอกิจฺจํฯ ติ น กโรนฺติฯ ติ, ปพฺพชิตกาลโต ปฎฺฐาย กตฺตเพฺพ อปริมาณสีลกฺขนฺธโคปนาทิเกฯ ติ สตตการิโน เตสํ สติยา อวิปฺปวาเสน  สาตฺถกสมฺปชญฺญํ, สปฺปายสมฺปชญฺญํ, โคจรสมฺปชญฺญํ, อสโมฺมหสมฺปชญฺญนฺติ จตูหิ สมฺปชเญฺญหิ  จตฺตาโรปิ  ปริกฺขยํ อภาวํ คจฺฉนฺตีติ อโตฺถฯ</p>


<p>อิทานิ อตฺตโน สนฺติเก ฐิตภิกฺขูนํ โอวาทํ เทโนฺต ติ คาถมาหฯ ตตฺถ ติ อนฺตทฺวยปริวชฺชเนน กายวงฺกาทิปฺปหาเนน จ อุชุเก มชฺฌิมปฎิปทาภูเต อริยมเคฺค สตฺถารา ภาสิเตฯ ติ ปฎิปชฺชถฯ ติ อนฺตรา  โวสานํ มาปชฺชถฯ นฺติ อิธ  อตฺถกาโม กุลปุโตฺต อปายภยปจฺจเวกฺขณาทินา  อตฺตนาว อตฺตานํ โจเทโนฺตฯ ติ, อตฺตานํ นิพฺพานํ อภิหเรยฺย อุปเนยฺย, ยถา นํ สจฺฉิกโรติ, ตถา ปฎิปเชฺชยฺยาติ อโตฺถฯ</p>


<p>อิทานิ มยาปิ เอวเมว ปฎิปนฺนนฺติ, อตฺตโน ปฎิปตฺติํ ทเสฺสตุํ ติอาทิ วุตฺตํฯ ติ วิปสฺสนํ ภาเวเนฺตน มยา สมาธินา วีริยํ สมรสํ อกตฺวา อติวิย วีริเย ปคฺคหิเตฯ อจฺจารทฺธวีริยตา จสฺส เหฎฺฐา วุตฺตาเยวฯ ติ อายสฺมโต โสณสฺส ‘‘เย โข เกจิ ภควโต สาวกา อารทฺธวีริยา วิหรนฺติฯ อหํ เตสํ อญฺญตโร, อถ จ ปน เม นานุปาทาย อาสเวหิ จิตฺตํ วิมุจฺจติ, ตสฺมาหํ วิพฺภมิสฺสามี’’ติ จิเตฺต อุปฺปเนฺน สตฺถา อิทฺธิยา ตสฺส สมฺมุเข อตฺตานํ ทเสฺสตฺวา ‘‘กสฺมา ตฺวํ, โสณ, ‘วิพฺภมิสฺสามี’ติ จิตฺตํ อุปฺปาเทสิ, กุสโล ตฺวํ ปุเพฺพ อคาริยภูโต วีณาย ตนฺติสฺสเร’’ติ ปุจฺฉิตฺวา เตน ‘‘เอวํ, ภเนฺต’’ติ วุเตฺต ‘‘ตํ กิํ มญฺญสิ, โสณ? ยทา เต วีณาย ตนฺติโย อจฺจายตา โหนฺติ, อปิ นุ เต วีณา ตสฺมิํ สมเย สรวตี วา โหติ กมฺมญฺญา วาติ? โน เหตํ, ภเนฺต! ตํ กิํ มญฺญสิ, โสณ, ยทา เต วีณาย ตนฺติโย อติสิถิลา โหนฺติ, อปิ นุ เต วีณา ตสฺมิํ สมเย สรวตี วา โหติ กมฺมญฺญา วาติ? โน เหตํ, ภเนฺตฯ ตํ กิํ มญฺญสิ, โสณ, ยทา ปน เต วีณาย ตนฺติโย เนว อจฺจายตา โหนฺติ, นาติสิถิลา สเม คุเณ ปติฎฺฐิตา, อปิ นุ เต วีณา ตสฺมิํ สมเย สรวตี วา โหติ กมฺมญฺญา วาติ? เอวํ, ภเนฺตฯ เอวเมว โข, โสณ, อจฺจารทฺธวีริยํ อุทฺธจฺจาย สํวตฺตติ, อติลีนวีริยํ โกสชฺชาย สํวตฺตติ, ตสฺมาติห ตฺวํ, โสณ, วีริยสมตํ อธิฎฺฐห, อินฺทฺริยานญฺจ สมตํ ปฎิวิชฺฌา’’ติ เอวํ วีณํ อุปมํ กตฺวา ปวตฺติเตน วีโณปโมวาเทน มยฺหํ ธมฺมํ เทเสสิฯ ติ ตสฺส ภควโต วจนํ วีโณปโมวาทํ สุตฺวา อนฺตรา อุปฺปนฺนํ วิพฺภมิตุกามตํ ปหาย สตฺถุ สาสเน  อภิรโต วิหริํฯ</p>


<p>วิหรโนฺต จ  วีริยสมตํ โยเชโนฺต สทฺธาปญฺญานํ วิย สมาธิวีริยานํ สมรสตํ อุปฺปาเทโนฺต ฌานาธิฎฺฐานํ วิปสฺสนาสมาธิํ  สมฺปาเทสิํ วิปสฺสนํ อุสฺสุกฺกาเปสิํฯ ตตฺถ ปโยชนํ อาห ติฯ ติ อรหตฺตาธิคมายาติ อโตฺถฯ</p>


<p>อิทานิ ยถา ปฎิปนฺนสฺส สมถวิปสฺสนา สมฺปชฺชิํสุ, ตํ  อญฺญาปเทเสน ทเสฺสโนฺต ติอาทิมาหฯ ตตฺถ ติ ปพฺพชฺชาทิเก กามนิสฺสรเณฯ ติ ตตฺถ นินฺนโปณปพฺภารภาเวน  ยุตฺตปฺปยุตฺตสฺส, ปฐมํ ตาว ปพฺพชฺชาภิมุโข หุตฺวา กาเม ปหาย ปพฺพชิตฺวา จ สีลวิโสธนํ อรญฺญวาโส ธุตงฺคปริหรณํ ภาวนาภิโยโคติ เอวมาทีสุ อนวชฺชธเมฺมสุ ยุตฺตปฺปยุตฺตสฺสาติ อโตฺถฯ ติ เจตโส ปวิเวกญฺจ อธิมุตฺตสฺส เอวํ เนกฺขมฺมาธิมุตฺตสฺส สโต จตุกฺกปญฺจกชฺฌานานํ นิพฺพตฺตเนน วิเวเก ยุตฺตสฺส ปยุตฺตสฺสฯ ติ อพฺยาพเชฺฌ นิทุกฺขตาย อธิมุตฺตสฺส ฌานสมาปตฺติโย นิพฺพเตฺตตฺวา สมถสุเข ยุตฺตปฺปยุตฺตสฺสฯ ติ จตุนฺนมฺปิ อุปาทานานํ ขยเนฺต อรหเตฺต อธิมุตฺตสฺสฯ ภุมฺมเตฺถ หิ เอตํ สามิวจนํฯ ตํ ยถาธิคตํ ฌานํ ปาทกํ กตฺวา อรหตฺตาธิคมาย วิปสฺสนํ อนุยุญฺชนฺตสฺสาติ อโตฺถฯ</p>


<p>ติ ตณฺหา ขียติ เอตฺถาติ ตณฺหกฺขโย, นิพฺพานํ, ตสฺมิํ อธิมุตฺตสฺส อุปาทิํ ภยโต, อนุปาทิญฺจ เขมโต ทสฺสเนน นิโรเธ นินฺนโปณปพฺภารสฺสฯ ติ อสโมฺมหสมฺปชญฺญวเสน จิตฺตสฺส อสโมฺมหปวตฺติํ สโมฺมหสมุจฺฉินฺทเนน วา จิตฺตสฺส อสโมฺมหภูตํ อริยมคฺคํ อธิมุตฺตสฺสฯ นฺติ จกฺขาทีนํ อายตนานํ ยถาสกปจฺจเยหิ ขเณ ขเณ อุปฺปาทํ, ตปฺปฎิปกฺขโต นิโรธญฺจ วิปสฺสนาปญฺญาสหิตาย มคฺคปญฺญาย ทิสฺวา ทสฺสนเหตุ ติ สมฺมา เหตุนา ญาเยน มคฺคปฎิปาฎิยา สพฺพาสวโต จิตฺตํ วิมุจฺจติฯ</p>


<p>ติอาทีสุ อยํ สเงฺขปโตฺถ – ตสฺส วุตฺตนเยน สมฺมเทว สพฺพสํกิเลสโต วิมุตฺตสฺส, ตโต เอว อจฺจนฺตุปสเมน สนฺตจิตฺตสฺส ขีณาสวภิกฺขุโน กตสฺส กุสลสฺส อกุสลสฺส วา อุปจโย นตฺถิ มเคฺคเนว สมุคฺฆาติตตฺตา, ปริญฺญาทิเภทํ กรณียํ  น วิชฺชติ กตกิจฺจตฺตาฯ เอวํ ภูตสฺส ยถา  เสโล ปพฺพโต ปกติวาเตน  น สํกมฺปติ, เอวํ อิฎฺฐา จ อนิฎฺฐา จ รูปาทโย อารมฺมณธมฺมา  ตาทิภาวปฺปตฺตสฺส  อเนชํ ปหีนสพฺพโสกตาย วิสํยุตฺตํ จิตฺตํ  น จาเลนฺติฯ อสฺส จ อารมฺมณธมฺมสฺส กาเลน กาลํ ผลสมาปตฺติํ สมาปชฺชิตฺวา วิปสฺสโนฺต  นิโรธํ ขเณ ขเณ ภิชฺชนสภาวํ อนุปสฺสตีติ อญฺญํ พฺยากาสิฯ</p>

</p>

</p>





