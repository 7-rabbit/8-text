<h1>จตุโตฺถ ปริเจฺฉโท</h1>
<h3>๔. วีถิปริกมฺมกถา</h3>
<ol>
<li>
ปฐมาวชฺชนํ ปญฺจ-ทสนฺนํ ปรโต ภเว;  
  
ทุติยาวชฺชนํ โหติ, เอกวีสติโต ปรํฯ  
</li>
  
<li>
เอกมฺหา  
ปญฺจวิญฺญาณํ, ปญฺจมฺหา สมฺปฎิจฺฉนํ;  
  
สุขสนฺตีรณํ โหติ, ปญฺจวีสติโต ปรํฯ  
</li>
  
<li>
สตฺตติํสติโต โหติ, อุเปกฺขาตีรณทฺวยํ;  
  
โวฎฺฐพฺพนสรูปานํ, ทฺวินฺนํ กามชวา ปรํฯ  
</li>
  
<li>
มคฺคาภิญฺญา ปรํ ทฺวินฺนํ, ติณฺณนฺนํ โลกิยปฺปนา;  
  
ผลา จตุนฺนํ ปญฺจนฺนํ, อุปริฎฺฐผลทฺวยํฯ  
</li>
  
<li>
ภวนฺติ จตฺตาลีสมฺหา, สุขปากา ทฺวิเหตุกา;  
  
ตเถกจตฺตาลีสมฺหา, อุเปกฺขาย สมายุตาฯ  
</li>
  
<li>
โหนฺติ  
สตฺตติโต กาเม, สุขปากา ติเหตุกา;  
  
ทฺวาสตฺตติมฺหา ชายนฺติ, อุเปกฺขาสหิตา ปนฯ  
  
<li>
เอกูนสฎฺฐิโต รูป-ปากา ปากา อรูปิโน;  
  
กมาฎฺฐจตฺตาลีสมฺหา, ตเถกทฺวิติหีนโตฯ  
</li>
  
<li>
ปุพฺพสงฺคหมิเจฺจวํ, วิคเณตฺวา วิจกฺขโณ;  
  
ปรสงฺคหสงฺขฺยาทิํ, วิภาเวยฺย วิสารโทฯ  
</li>
  
<li>
ปญฺจทฺวาราวชฺชนโต, ทส จิตฺตานิ ทีปเย;  
  
เสสาวชฺชนโต ปญฺจจตฺตาลีสนฺติ ภาสิตํฯ  
</li>
  
<li>
ปญฺจวิญฺญาณโต ปาปวิปากา สมฺปฎิจฺฉนา;  
  
ปรเมกํ ทฺวยํ ปุญฺญวิปากา สมฺปฎิจฺฉนาฯ  
</li>
  
<li>
สนฺตีรณา ทฺวิเหตุมฺหา, ปากา ทฺวาทส ชายเร;  
  
ติเหตุกามปากมฺหา, เอกวีสติ ลพฺภเรฯ  
</li>
  
<li>
รูปาวจรปากมฺหา, ปรเมกูนวีสติ;  
  
นวฎฺฐารูปปากมฺหา, สตฺต ฉาปิ ยถากฺกมํฯ  
</li>
  
<li>
ปฎิฆมฺหา ตุ สเตฺตว, สิตมฺหา เตรเสริตา;  
  
ปาปปุญฺญทฺวิเหตุมฺหา, เอกวีสติ ภาวเยฯ  
</li>
  
<li>
ทฺวิเหตุกามกฺริยโต  
, อฎฺฐารส อุเปกฺขกา;  
  
สตฺตรส สุโขเปตา, วิภาเวยฺย วิจกฺขโณฯ  
</li>
  
<li>
กามปุญฺญติเหตุมฺหา, เตตฺติํเสว อุเปกฺขกา;  
  
เตปญฺญาส สุโขเปตา, ภวนฺตีติ ปกาสิตํฯ  
</li>
  
<li>
ติเหตุกามกฺริยโต, จตุวีสติเปกฺขกา;  
  
สุขิตมฺหา ตุ ทีเปยฺย, ปญฺจวีสติ ปณฺฑิโตฯ  
</li>
  
<li>
ทสรูปชวเมฺหกา-ทสทฺวาทส  
เตรส;  
  
ยถากฺกมํ ปญฺจทส, อารุปฺปา ปริทีปเยฯ  
</li>
  
<li>
ผลมฺหา จุทฺทเสวาหุ, มคฺคมฺหา ตุ สกํ ผลํ;  
  
ปรํ สงฺคหมิเจฺจวํ, วิคเณยฺย วิสารโทฯ  
</li>
  
<li>
ปุพฺพาปรสโมธาน-มิติ ญตฺวา ตโต ปรํ;  
  
วตฺถุวีถิสโมธานํ, ยถาสมฺภวมุทฺทิเสฯ  
</li>
  
<li>
ปญฺจ วตฺถูนิ นิสฺสาย, กมโต ปญฺจมานสา;  
  
เตตฺติํส ปน นิสฺสาย, หทยํ มานสา สิยุํฯ  
</li>
  
<li>
กามปากมโนธาตุ-หสิตุปฺปาทมานสา;  
  
โทสมูลานิ มโคฺค จ, รูปชฺฌานาว สพฺพถาฯ  
</li>
  
<li>
ทสาวเสสาปุญฺญานิ, กามปุญฺญมหากฺริยา;  
  
โวฎฺฐพฺพารูปชวนํ, สตฺต โลกุตฺตรานิ จฯ  
</li>
  
<li>
เทฺวจตฺตาลีส จิตฺตานิ, ปญฺจโวการภูมิยํ;  
  
นิสฺสาย หทยํ โหนฺติ, อรูเป นิสฺสยํ วินาฯ  
</li>
  
<li>
อารุปฺปปากา จตฺตาโร, อนิสฺสาเยติ สพฺพถา;  
  
วิตฺถาเรนฎฺฐธา ภินฺนํ, สเงฺขปา ติวิธํ ภเวฯ  
</li>
  
<li>
เตจตฺตาลีส นิสฺสาย, อนิสฺสาย จตุพฺพิธํ;  
  
นิสฺสิตานิสฺสิตา เสสา, เทฺวจตฺตาลีส มานสาฯ  
</li>
  
<li>
ปญฺจ จิตฺตปฺปนา โหนฺติ, กเมเนเกกวีถิยํ;  
  
มโนธาตุตฺติกํ นาม, ปญฺจทฺวาริกมีริตํฯ  
</li>
  
<li>
สุขตีรณโวฎฺฐพฺพ-ปริตฺตชวนา  
ปน;  
  
เอกติํสาปิ ชายเนฺต, ฉสุ วีถีสุ สมฺภวาฯ  
</li>
  
<li>
มหาปากา ปนฎฺฐาปิ, อุเปกฺขาตีรณทฺวยํ;  
  
ฉสุ ทฺวาเรสุ ชายนฺติ, ทส มุตฺตา จ วีถิยาฯ  
</li>
  
<li>
จุติสนฺธิภวงฺคานํ, วสา ปากา มหคฺคตา;  
  
นว วีถิวิมุตฺตาติ, ทสธา วีถิสงฺคโหฯ  
</li>
  
<li>
เอกทฺวาริกจิตฺตานิ  
, ปญฺจฉทฺวาริกา ตถา;  
  
ฉทฺวาริกวิมุตฺตา จ, วิมุตฺตาติ จ สพฺพถาฯ  
</li>
  
<li>
ฉตฺติํส ตเยกติํส, ทส เจว นเวติ จ;  
  
ญตฺวา วีถิสโมธานํ, โคจรญฺจ สมุทฺทิเสฯ  
</li>
  
<li>
กมโต ปญฺจวิญฺญาณา, โลกุตฺตรมหคฺคตา;  
  
อภิญฺญาวชฺชิตา สพฺพา, ปญฺจตาลีส มานสาฯ  
</li>
  
<li>
ยถาสมฺภวโต โหนฺติ, รูปาเทเกกโคจรา;  
  
ปญฺจโคจรมีเรนฺติ, มโนธาตุตฺติกํ ปนฯ  
</li>
  
<li>
สนฺตีรณมหาปากา, ปริตฺตชวนานิ จ;  
  
โวฎฺฐพฺพนมภิญฺญา จ, เตจตฺตาลีส สมฺภวาฯ  
</li>
  
<li>
ฉารมฺมเณสุ โหนฺตีติ, อฎฺฐธา ติวิธา ปุน;  
  
เอการมฺมณจิตฺตานิ, ปญฺจฉารมฺมณานิ จฯ  
</li>
  
<li>
สเงฺขปา มานสา ปญฺจ-จตฺตาลีส ตโย ตถา;  
  
เตจตฺตาลีส เจเวติ, สตฺตธาปิ สิยุํ กถํฯ  
</li>
  
<li>
กามปากมโนธาตุ-หสิตุปฺปาทมานสา;  
  
ปญฺจวีส ยถาโยคํ, ปริตฺตารมฺมณา มตาฯ  
</li>
  
<li>
กสิณุคฺฆาฎิมากาสํ, ปฐมารุปฺปมานสํ;  
  
ตเสฺสว นตฺถิภาวํ ตุ, ตติยารุปฺปกํ ตถาฯ  
</li>
  
<li>
อาลมฺพิตฺวา ปวตฺตนฺติ, อารุปฺปา กมโต ตโต;  
  
ทุติยญฺจ จตุตฺถญฺจ, ฉ มหคฺคตโคจราฯ  
</li>
  
<li>
อปฺปมาณสมญฺญา  
เต, นิพฺพาเน ปน โคจเร;  
  
อฎฺฐ โลกุตฺตรา ธมฺมา, นิยเมน ววตฺถิตาฯ  
</li>
  
<li>
กสิณาสุภโกฎฺฐาเส,  
  
อานาปาเน จ โยคิโน;  
  
ปฎิภาคนิมิตฺตมฺหิ  
,  
  
อปฺปมญฺญานุยุญฺชโตฯ  
</li>
  
<li>
สตฺตปณฺณตฺติยเญฺจว, รูปชฺฌานํ ปวตฺตติ;  
  
ยถาวุตฺตนิมิตฺตมฺหิ, เสสมารุปฺปกนฺติ จฯ  
</li>
  
<li>
อภิญฺญาวชฺชิตา เอกวีส มหคฺคตา สพฺพา;  
  
สเพฺพ ปณฺณตฺติสงฺขาเต, นวตฺตเพฺพ ปวตฺตเรฯ  
</li>
  
<li>
ชายนฺตากุสลา ญาณวิปฺปยุตฺตชวา ตถา;  
  
อปฺปมาณํ วินา วีส, ปริตฺตาทีสุ ตีสุปิฯ  
</li>
  
<li>
ติเหตุกามปุญฺญานิ, ปุญฺญาภิญฺญา จ ปญฺจิเม;  
  
จตูสุปิ ปวตฺตนฺติ, อรหตฺตทฺวยํ วินาฯ  
</li>
  
<li>
กฺริยาภิญฺญา จ โวฎฺฐพฺพํ, กฺริยากาเม ติเหตุกา;  
  
ฉ สพฺพตฺถาปิ โหนฺตีติ, สตฺตธา มานสา ฐิตาฯ  
</li>
  
<li>
เอกติจฺจตุโกฎฺฐาสโคจรา ติวิธา ปน;  
  
สมสฎฺฐิ ตถา วีส, กเมเนกาทเสติ จฯ  
</li>
  
<li>
ปญฺจทฺวาเรสุ ปญฺจาปิ, ปจฺจุปฺปนฺนาว โคจรา;  
  
เตกาลิกา นวตฺตพฺพา, มโนทฺวาเร ยถารหํฯ  
</li>
  
<li>
อชฺฌตฺตา จ พหิทฺธา จ, ปญฺจทฺวาเรสุ โคจรา;  
  
มโนทฺวาเร นวตฺตโพฺพ, นตฺถิภาโวปิ ลพฺภติฯ  
</li>
  
<li>
ปญฺจทฺวาเรสุ ปญฺจนฺน-เมกเมโก จ โคจโร;  
  
ฉาปิ อารมฺมณา โหนฺติ, มโนทฺวารมฺหิ สพฺพถาฯ  
</li>
  
<li>
ปญฺจทฺวาเรสุ คหิตํ, ตทญฺญมฺปิ จ โคจรํ;  
  
มโนทฺวาเร ววตฺถานํ, คจฺฉตีติ หิ เทสิตํฯ  
</li>
  
<li>
อตีตา  
วตฺตมานา จ, สมฺภวา กามสนฺธิยา;  
  
ฉทฺวารคหิตา โหนฺติ, ติวิธา เตปิ โคจราฯ  
</li>
  
<li>
กมฺมนิมิตฺตเมเวกํ  
, มโนทฺวาเร อุปฎฺฐิตํ;  
  
นวตฺตพฺพมตีตญฺจ, ธมฺมารมฺมณสงฺคหํฯ  
</li>
  
<li>
อาลมฺพิตฺวา ยถาโยคํ, ปฎิสนฺธิมหคฺคตา;  
  
อเนฺต จุติ ภเว มเชฺฌ, ภวงฺคมฺปิ ปวตฺตตีติฯ  
</li>
  
อิติ จิตฺตวิภาเค วีถิปริกมฺมกถา นิฎฺฐิตาฯ  
</li>
  
จตุโตฺถ ปริเจฺฉโทฯ  
</li>
  
  
  
  
  