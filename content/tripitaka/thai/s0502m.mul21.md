<h1>๒๒. นิรยวโคฺค</h1>
<ol>
<li>
อภูตวาที  
  
นิรยํ อุเปติ, โย วาปิ  
โย จาปิ (สี. ปี. ก.)  
กตฺวา น กโรมิ จาห  
น กโรมีติ จาห (สฺยา.)  
;  
  
อุโภปิ เต เปจฺจ สมา ภวนฺติ, นิหีนกมฺมา มนุชา ปรตฺถฯ  
</li>
  
<li>
กาสาวกณฺฐา พหโว, ปาปธมฺมา อสญฺญตา;  
  
ปาปา ปาเปหิ กเมฺมหิ, นิรยํ เต อุปปชฺชเรฯ  
</li>
  
<li>
เสโยฺย  
อโยคุโฬ ภุโตฺต, ตโตฺต อคฺคิสิขูปโม;  
  
ยเญฺจ ภุเญฺชยฺย ทุสฺสีโล, รฎฺฐปิณฺฑมสญฺญโตฯ  
</li>
  
<li>
จตฺตาริ ฐานานิ นโร ปมโตฺต, อาปชฺชติ ปรทารูปเสวี;  
  
อปุญฺญลาภํ น นิกามเสยฺยํ, นินฺทํ ตตียํ นิรยํ จตุตฺถํฯ  
</li>
  
<li>
อปุญฺญลาโภ  
จ คตี จ ปาปิกา, ภีตสฺส ภีตาย รตี จ โถกิกา;  
  
ราชา จ ทณฺฑํ ครุกํ ปเณติ, ตสฺมา นโร ปรทารํ น เสเวฯ  
</li>
  
<li>
กุโส ยถา ทุคฺคหิโต, หตฺถเมวานุกนฺตติ;  
  
สามญฺญํ ทุปฺปรามฎฺฐํ, นิรยายุปกฑฺฒติฯ  
</li>
  
<li>
ยํ  
กิญฺจิ สิถิลํ กมฺมํ, สํกิลิฎฺฐญฺจ ยํ วตํ;  
  
สงฺกสฺสรํ พฺรหฺมจริยํ, น ตํ โหติ มหปฺผลํฯ  
</li>
  
<li>
กยิรา เจ กยิราเถนํ  
กยิรา นํ (ก.)  
, ทฬฺหเมนํ ปรกฺกเม;  
  
สิถิโล หิ ปริพฺพาโช, ภิโยฺย อากิรเต รชํฯ  
</li>
  
<li>
อกตํ  
ทุกฺกฎํ เสโยฺย, ปจฺฉา ตปฺปติ ทุกฺกฎํ;  
  
กตญฺจ สุกตํ เสโยฺย, ยํ กตฺวา นานุตปฺปติฯ  
</li>
  
<li>
นครํ ยถา ปจฺจนฺตํ, คุตฺตํ สนฺตรพาหิรํ;  
  
เอวํ  
โคเปถ อตฺตานํ, ขโณ โว  
ขโณ เว (สี. ปี. ก.)  
มา อุปจฺจคา;  
  
ขณาตีตา หิ โสจนฺติ, นิรยมฺหิ สมปฺปิตาฯ  
</li>
  
<li>
อลชฺชิตาเย ลชฺชนฺติ, ลชฺชิตาเย น ลชฺชเร;  
  
มิจฺฉาทิฎฺฐิสมาทานา, สตฺตา คจฺฉนฺติ ทุคฺคติํฯ  
</li>
  
<li>
อภเย ภยทสฺสิโน, ภเย จาภยทสฺสิโน;  
  
มิจฺฉาทิฎฺฐิสมาทานา, สตฺตา คจฺฉนฺติ ทุคฺคติํฯ  
</li>
  
<li>
อวเชฺช  
วชฺชมติโน, วเชฺช จาวชฺชทสฺสิโน;  
  
มิจฺฉาทิฎฺฐิสมาทานา, สตฺตา คจฺฉนฺติ ทุคฺคติํฯ  
</li>
  
<li>
วชฺชญฺจ วชฺชโต ญตฺวา, อวชฺชญฺจ อวชฺชโต;  
  
สมฺมาทิฎฺฐิสมาทานา, สตฺตา คจฺฉนฺติ สุคฺคติํฯ  
</li>
  
นิรยวโคฺค ทฺวาวีสติโม นิฎฺฐิโตฯ  
</li>
  
  
  
  
  