<h1>๑๒. สพฺพนามตํสทิสนามนามิกปทมาลา</h1>
<p>
อิโต ปรํ ปวกฺขามิ, สพฺพนามญฺจ ตสฺสมํ;  
  
นามญฺจ โยชิตํ นานา-นาเมเหว วิเสสโตฯ  
</p>
  
<p>
ยานิ โหนฺติ ติลิงฺคานิ, อนุกูลานิ ยานิ จ;  
  
ติลิงฺคานํ วิเสเสน, ปทาเนตานิ นามโตฯ  
</p>
  
<p>
‘‘สพฺพสาธารณกานิ, นามานิ’’เจฺจว อตฺถโต;  
  
สพฺพนามานิ  
วุจฺจนฺติ, สตฺตวีสติ สงฺขโตฯ  
</p>
  
<p>
เตสุ กานิจิ รูเปหิ, เสสาเญฺญหิ จ ยุชฺชเร;  
  
กานิจิ ปน สเหว, เอเตสํ ลกฺขณํ อิทํฯ  
</p>
  
<p>
เอตสฺมา ลกฺขณา มุตฺตํ, น ปทํ สพฺพนามิกํ;  
  
ตสฺมา  
ตีตา  
ทโย สทฺทา,  
คุณนามานิ  
วุจฺจเรฯ  
</p>
  
<p>สพฺพนามานิ นาม – สพฺพ กตร กตม อุภย อิตรอญฺญ อญฺญตร อญฺญตม ปุพฺพ ปร อปร ทกฺขิณ อุตฺตร อธรยต เอต อิม อมุกิํ เอก อุภ ทฺวิติ จตุ ตุมฺห อมฺห อิเจฺจตานิ สตฺตวีสฯ</p>


<p>เอเตสุ สโทฺท สกลโตฺถ, โส จ สพฺพสพฺพาทิวเสน เญโยฺยฯ สทฺทา ปุจฺฉนตฺถาฯ สโทฺท ทฺวิอวยวสมุทายวจโนฯ สโทฺท วุตฺตปฎิโยคีวจโนฯ สโทฺท อธิคตาปรวจโนฯ สทฺทา อนิยมตฺถาฯ ทโย ปริยนฺตา ทิสากาลาทิววตฺถาวจนาฯ ตถา หิ   สทฺทา ปุลฺลิงฺคเตฺต ยถารหํ กาลเทสาทิวจนา, อิตฺถิลิงฺคเตฺต ทิสาทิวจนา, นปุํสกลิงฺคเตฺต ฐานาทิวจนาฯ สโทฺทปิ เหฎฺฐิมตฺถวาจโก ววตฺถาวจโนเยว, โส จ ติลิโงฺค ‘‘อธโร ปโตฺตฯ อธรา อรณี, อธรํ ภาชน’’มิติ, สโทฺท อนิยมโตฺถฯ สโทฺท ปรมฺมุขาวจโนฯ สโทฺท สมีปวจโนฯ สโทฺท อจฺจนฺตสมีปวจโนฯ สโทฺท ทูรวจโนฯ สโทฺท ปุจฺฉนโตฺถฯ สโทฺท สงฺขาทิวจโนฯ วุตฺตญฺหิ –</p>

สโทฺท อญฺญตฺถเสฎฺฐอสหายสงฺขาทีสุ ทิสฺสติฯ ตถา เหส ‘‘สสฺสโต อตฺตา จ โลโก จ, อิทเมว สจฺจํ โมฆมญฺญนฺติ, อิเตฺถเก อภิวทนฺตี’’ติอาทีสุ อญฺญเตฺถ ทิสฺสติฯ ‘‘เจตโส เอโกทิภาว’’นฺติอาทีสุ เสเฎฺฐฯ ‘‘เอโก วูปกโฎฺฐ’’ติอาทีสุ อสหาเยฯ ‘‘เอโกว โข ภิกฺขเว ขโณ จ สมโย จ พฺรหฺมจริยวาสายา’’ติอาทีสุ สงฺขายนฺติฯ</p>


<p>ยเตฺถส สงฺขาวจโน, ตเตฺถกวจนโนฺตวฯ สโทฺท สทฺทปริยาโยฯ สทฺทา สงฺขาวจนา, สพฺพกาลํ พหุวจนนฺตาวฯ สโทฺท เยน กเถติ, ตสฺมิํ วตฺตพฺพวจนํฯ สโทฺท อตฺตนิ วตฺตพฺพวจนํฯ</p>


<p>อิทานิ เตสํ นามิกปทมาลํ กถยาม –</p>


<p>สโพฺพ, สเพฺพฯ สพฺพํ, สเพฺพฯ สเพฺพน, สเพฺพหิ, สเพฺพภิฯ สพฺพสฺส, สเพฺพสํ, สเพฺพสานํฯ สพฺพสฺมา, สพฺพมฺหา, สเพฺพหิ, สเพฺพภิฯ สพฺพสฺส, สเพฺพสํ, สเพฺพสานํฯ สพฺพสฺมิํ, สพฺพมฺหิ, สเพฺพสุฯ โภ สพฺพ, ภวโนฺต สเพฺพฯ</p>


<p>ตตฺร  ‘‘สโพฺพ ภูโต, สเพฺพ ภูตา’’ติอาทินา, ‘‘สโพฺพ ปุริโส, สเพฺพ ปุริสา’’ติอาทินา จ นเยน สพฺพานิ ปุลฺลิงฺคนาเมหิ สทฺธิํ โยเชตพฺพานิฯ ยานิ ปน  ปุนฺนปุํสกวิสเย ทีนํ อญฺญานิปิ รูปานิ วุตฺตานิฯ ตํ ยถา?</p>


<p>
‘‘สพฺพา’’ อิจฺจาทิกํ รูปํ, นิสฺสเกฺก ภุมฺมเก ปน;  
  
‘‘สเพฺพ’’ อิจฺจาทิกํ รูปํ,  
ยมเกน  
ปกาสิตํฯ  
</p>
  
<p>
ตเญฺจ อุปปริกฺขิตฺวา, ยุตฺตํ คณฺหนฺตุ โยคิโน;  
  
สพฺพนามิกรูปญฺหิ, วิวิธํ ทุพฺพุธํ ยโตฯ  
</p>
  
<p>สพฺพา, สพฺพา, สพฺพาโยฯ สพฺพํ, สพฺพา, สพฺพาโยฯ สพฺพาย, สพฺพสฺสา, สพฺพาหิ, สพฺพาภิฯ สพฺพาย, สพฺพสฺสา, สพฺพาสํฯ สพฺพาย, สพฺพสฺสา, สพฺพาหิ, สพฺพาภิฯ สพฺพาย, สพฺพสฺสา, สพฺพาสํฯ สพฺพายํ, สพฺพสฺสา, สพฺพสฺสํ, สพฺพาสุฯ โภติ สเพฺพ, โภติโย สพฺพา, สพฺพาโยฯ อิตฺถิลิงฺคเตฺต นามิกปทมาลาฯ</p>


<p>เอตฺถ ‘‘สพฺพา ภาวิกา, สพฺพา ภาวิกาโย’’ติ, ‘‘สพฺพา กญฺญา, สพฺพา กญฺญาโย’’ติ จ อาทินา อิตฺถิลิงฺคสพฺพนามานิ สเพฺพหิ อิตฺถิลิเงฺคหิ สทฺธิํ โยเชตพฺพานิฯ เอตฺถ จ ‘‘สพฺพสฺสา’’ติ ปทํ ตติยาจตุตฺถีปญฺจมีฉฎฺฐีสตฺตมีวเสน ปญฺจธา วิภตฺตํ ‘‘ตสฺสา กุมาริกาย สทฺธิ’’นฺติ กรณปฺปโยคาทิทสฺสนโตฯ สพฺพสฺสา กญฺญาย กตํฯ สพฺพสฺสา กญฺญาย เทติฯ อยํ กญฺญา สพฺพสฺสา กญฺญาย หีนา วิรูปาฯ อยํ กญฺญา สพฺพสฺสา กญฺญาย อุตฺตมา อภิรูปาฯ สพฺพสฺสา กญฺญาย อเปติ, สพฺพสฺสา กญฺญาย ธนํฯ สพฺพสฺสา กญฺญาย ปติฎฺฐิตํฯ</p>


<p>สพฺพํ, สพฺพานิฯ สพฺพํ, สพฺพานิฯ สเพฺพน, สเพฺพหิ, สเพฺพภิฯ สพฺพสฺส, สเพฺพสํ, สเพฺพสานํฯ สพฺพสฺมา, สพฺพมฺหา, สเพฺพหิ, สเพฺพภิ ฯ สพฺพสฺส, สเพฺพสํ, สเพฺพสานํฯ สพฺพสฺมิํ, สพฺพมฺหิ, สเพฺพสุฯ โภ สพฺพ, ภวโนฺต สพฺพานิฯ นปุํสกลิงฺคเตฺต นามิกปทมาลาฯ</p>


<p>เอตฺถ ‘‘สพฺพํ ภูตํ, สพฺพานิ ภูตานิฯ สพฺพํ จิตฺตํ, สพฺพานิ จิตฺตานี’’ติ จ อาทินา นปุํสกลิงฺคสพฺพนามานิ สเพฺพหิ นปุํสกลิเงฺคหิ สทฺธิํ โยเชตพฺพานิฯ เอวํ สทฺทสฺส ลิงฺคตฺตยวเสน ปทมาลา ภวติฯ</p>


<p>อิทานิสฺส ปรปเทน สทฺธิํ สมาโส เวทิตโพฺพ ‘‘สพฺพสาธารโณ สพฺพเวรี’’อิติฯ ตตฺถ สเพฺพสํ สาธารโณ ฯ สเพฺพสํ เวรี, สเพฺพ วา เวริโน ยสฺส โสยํ ติ สมาสวิคฺคโหฯ ยถา ปน สทฺทสฺส ปทมาลา ลิงฺคตฺตยวเสน โยชิตา, เอวํ สทฺทาทีนมฺปิ สทฺทปริยนฺตานํ โยเชตพฺพาฯ</p>


<p>ตตฺรายํ สทฺทวชฺชิโต ปุลฺลิงฺคเปยฺยาโล –</p>


<p>กตโร, กตเรฯ กตรํ…เป.… โภ กตร, ภวโนฺต กตเรฯ กตโม, กตเมฯ อิตโร, อิตเรฯ อโญฺญ, อเญฺญฯ อญฺญตโร, อญฺญตเรฯ อญฺญตโม, อญฺญตเมฯ ปุโพฺพ, ปุเพฺพฯ ปโร, ปเรฯ อปโร, อปเรฯ ทกฺขิโณ, ทกฺขิเณฯ อุตฺตโร, อุตฺตเรฯ อธโร, อธเร…เป.… โภ อธร, ภวโนฺต อธเรติฯ</p>


<p>อยํ ปน สทฺทสหิโต นปุํสกลิงฺคเปยฺยาโล –</p>


<p>กตรํ, กตรานิฯ กตรํ…เป.… โภ กตร, ภวโนฺต กตรานิฯ กตมํฯ อุภยํฯ อิตรํฯ อญฺญํฯ อญฺญตรํฯ อญฺญตมํฯ ปุพฺพํฯ ปรํฯ อปรํฯ ทกฺขิณํฯ อุตฺตรํฯ อธรํ, อธรานิฯ อธรํ…เป.… โภ อธร, ภวโนฺต อธรานีติฯ</p>


<p>อิทานิ  ปุนฺนปุํสกลิงฺคานํ สทฺทาทีนํ รูปนฺตรนิเทฺทโส วุจฺจติฯ สฺมิญฺหิ ‘‘ปุริสา’’ติ วิย ‘‘ปรา’’ติ ปฐมาพหุวจนํ ทิสฺสติฯ เอวรูโป นโย ทีสุ ปริโยสาเนสุ นวสุ อปฺปสิโทฺธ, ลพฺภมาโน  จตูสุ ลเพฺภยฺยฯ ตถา ‘‘ปุริเส’’ติ วิย ปาฬิอาทีสุ ‘‘ปุเพฺพ’’ติ สจฺจสเงฺขเป ‘‘อิตเร’’ติ,  จ ‘‘ปเร’’ติ สตฺตมีเอกวจนํ ทิสฺสติฯ เอวรูโป นโย สเทฺทสุ อปฺปสิโทฺธ, ลพฺภมาโน ทีสุ เสเสสุ ปริโยสาเนสุ ทฺวาทสสุ ลเพฺภยฺยฯ ตถา ‘‘ปุริสา’’ติ วิย  อิจฺจาทิ ปญฺจมีเอกวจนนโย ปาฬิอาทีสุ อปฺปสิโทฺธฯ เอวํ สเนฺตปิ อยํ นโย ปุนปฺปุนํ อุปปริกฺขิตฺวา ยุโตฺต เจ, คเหตโพฺพฯ</p>


<p>อยํ ปน สทฺทสหิโต อิตฺถิลิงฺคเปยฺยาโล –</p>


<p>กตรา, กตรา, กตราโยฯ กตรํ…เป.… โภติ กตเร, โภติโย กตรา, กตราโยฯ กตมาฯ อุภยาฯ อิตราฯ อญฺญตราฯ อญฺญตมาฯ ปุพฺพาฯ ปราฯ อปราฯ ทกฺขิณาฯ อุตฺตราฯ อธรา, อธรา, อธราโยฯ อธรํ…เป.… โภติ อธเร, โภติโย อธรา, อธราโยติฯ</p>


<p>ยสฺมา ปเนเตสุ นํ ปาฬิยาทีสุ ‘‘อิตริสฺสา’’ติอาทิทสฺสนโต โกจิ เภโท วตฺตโพฺพ , ตสฺมา จตุตฺถีฉฎฺฐีนํ เอกวจนฎฺฐาเน ‘‘อิตริสฺสา, อิตราย, อญฺญิสฺสา, อญฺญายฯ อญฺญตริสฺสา, อญฺญตราย, อญฺญตมิสฺสา, อญฺญตมายา’’ติ โยเชตพฺพํฯ ตถา ตติยาปญฺจมีนเมกวจนฎฺฐาเน ‘‘ตสฺสา กุมาริกาย สทฺธิํฯ กสฺสาหํ เกน หายามี’’ติ กรณนิสฺสกฺกปฺปโยคทสฺสนโต สตฺตมิยา ปเนกวจนฎฺฐาเน ‘‘อิตริสฺสา, อิตริสฺสํ, อิตราย, อิตรายํ, อญฺญิสฺสา, อญฺญิสฺสํ, อญฺญาย, อญฺญายํ, อญฺญตริสฺสา, อญฺญตริสฺสํ, อญฺญตราย, อญฺญตรายํ, อญฺญตมิสฺสา, อญฺญตมิสฺสํ, อญฺญตมาย, อญฺญตมาย’’นฺติ โยเชตพฺพํ ‘‘อญฺญตโร ภิกฺขุ อญฺญตริสฺสา อิตฺถิยา ปฎิพทฺธจิโตฺต โหตี’’ติ ปาฬิทสฺสนโตฯ</p>


<p>ตตฺร สโทฺท สพฺพสพฺพํ, ปเทสสพฺพํ, อายตนสพฺพํ, สกฺกายสพฺพนฺติ จตูสุ วิสเยสุ ทิฎฺฐปฺปโยโคฯ ตถา เหส ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถมาคจฺฉนฺตี’’ติอาทีสุ สพฺพสพฺพสฺมิํ อาคโตฯ ‘‘สเพฺพสํ โว สาริปุตฺตา สุภาสิตํ ปริยาเยนา’’ติอาทีสุ ปเทสสพฺพสฺมิํฯ ‘‘สพฺพํ โว ภิกฺขเว เทเสสฺสามิ, ตํ สุณาถ สาธุกํ มนสิ กโรถ, ภาสิสฺสามิ…เป.… กตมญฺจ ภิกฺขเว สพฺพํ จกฺขุเญฺจว รูปา จ…เป.… มโน เจว ธมฺมา จา’’ติ เอตฺถ อายตนสพฺพสฺมิํฯ ‘‘สพฺพํ สพฺพโต สญฺชานาตี’’ติอาทีสุ สกฺกายสพฺพสฺมิํฯ ตตฺถ สพฺพสพฺพสฺมิํ อาคโต นิปฺปเทโส, อิตเรสุ ตีสุ สปฺปเทโสติ เวทิตโพฺพฯ อิเจฺจวํ –</p>


<p>
สพฺพสพฺพปเทเสสุ  
, อโถ อายตเนปิ จ;  
  
สกฺกาเย จาติ จตูสุ,  
สพฺพ  
สโทฺท ปวตฺตติฯ  
</p>
  
<p>สเทฺทสุ สโทฺท อเปฺปสุ เอกํ วา เทฺว วา ตีณิ วา ภิโยฺย วา อปฺปมุปาทาย วตฺตติฯ สโทฺท พหูสุ เอกํ วา เทฺว วา ตีณิ วา พหุํ วา อุปาทาย วตฺตติฯ สโทฺท หิ อปฺปวิสโย, สโทฺท พหุวิสโยฯ ตตฺริเม ปโยคา ‘‘กตเรน มเคฺคน คนฺตพฺพํฯ สมุโทฺท กตโร อยํฯ กตโม ตสฺมิํ สมเย ผโสฺส โหติฯ กตเม ธมฺมา กุสลาฯ ทิสา จตโสฺส วิทิสา จตโสฺส, อุทฺธํ อโธ ทส ทิสตา, อิมาโย, กตมํ ทิสํ ติฎฺฐติ นาคราชา’’ฯ อิเจฺจวมาทโย ภวนฺติฯ อุภโยฯ อุภยํฯ อุภโยฯ อุภเยนฯ เสสํ ปุลฺลิเงฺค สทฺทสมํฯ อุภโย ชนา ติฎฺฐนฺติฯ อุภโย ชเน ปสฺสติฯ ยถา อุโภ ปุตฺตาฯ อุโภ ปุเตฺตติฯ ‘‘อุภโย’’ติ หิ ปทํ ‘‘อุโภ’’ติ ปทมิว พหุวจนนฺตภาเวน ปสิทฺธํ, น เตฺวกวจนนฺตภาเวนฯ เอตฺถ หิ –</p>


<p>
‘‘เอกรเตฺตน อุภโย, ตุวญฺจ ธนุเสข จ;  
  
อนฺนเมวาภินนฺทนฺติ, อุภโย เทวมานุสา’’  
</p>
  
<p>‘‘อุภโย เต ปิตาภาตโร’’ติ ตทตฺถสาธกานิ นิทสฺสนปทานิ เวทิตพฺพานิฯ ยทา ปนายสฺมโนฺต ‘‘อุภโย’’ติ เอกวจนนฺตํ ปเสฺสยฺยาถ, ตทา สาธุกํ มนสิ กโรถฯ โก หิ สมโตฺถ อนนฺตนยปฎิมณฺฑิเต สาฎฺฐกเถ เตปิฎเก ชินสาสเน นิรวเสสโต นยํ ทฎฺฐุํ  ทเสฺสตุญฺจ อญฺญตฺร อาคมาธิคมสมฺปเนฺนน ปภินฺนปฎิสมฺภิเทนฯ อิทเญฺจตฺถุปลกฺขิตพฺพํ –</p>


<p>
อญฺญ  
สโทฺท  
ปุพฺพ  
สโทฺท,  
ทกฺขิโณ จุตฺตโร ปโร  
;  
  
สพฺพนาเมสุ คยฺหนฺติ, อสพฺพนามิเกสุปิฯ  
</p>
  
<p>เอเตสญฺหิ สพฺพนาเมสุ สงฺคโห วิภาวิโตวฯ</p>


<p>อิทานิ อสพฺพนาเมสุ สงฺคโห วุจฺจเต – ตตฺถ สโทฺท ตาว ยทา พาลวาจโก, ตทา สพฺพนามํ นาม น โหติฯ อสพฺพนามตฺตา จ สพฺพถาปิ นเยเนว โยเชตโพฺพฯ ตถา หิ น ชานาตีติ อโญฺญ, พาโล ปุริโสฯ น ชานาตีติ อญฺญา, พาลา อิตฺถีฯ น ชานาตีติ อญฺญํ, พาลํ กุลนฺติ วจนโตฺถฯ เอวํ วิทิตฺวา ปุลฺลิงฺคฎฺฐาเน ‘‘อโญฺญ, อญฺญาฯ อญฺญํ, อเญฺญ’’ติอาทินา นเยเนว นามิกปทมาลา โยเชตพฺพาฯ อิตฺถิลิงฺคฎฺฐาเน ‘‘อญฺญา, อญฺญา, อญฺญาโย’’ติอาทินา นเยเนว, นปุํสกลิงฺคฎฺฐาเน ‘‘อญฺญํ, อญฺญานี’’ติอาทินา นเยเนว โยเชตพฺพาฯ</p>


<p>อิมสฺมิญฺหิ อตฺถวิเสเส พาลชเน วตฺตุกาเมน ‘‘อญฺญา ชนา’’ติ อวตฺวา ‘‘อเญฺญ ชนา’’ติ วุเตฺต ตสฺส ตํ วจนํ อธิเปฺปตตฺถํ น สาเธติ อญฺญถา อตฺถสฺส คเหตพฺพตฺตาฯ ตถา ‘‘อญฺญานํ ชนาน’’นฺติ อวตฺวา ‘‘อเญฺญสํ ชนานํ, อเญฺญสานํ ชนาน’’นฺติ วา วุเตฺต ตสฺส ตํ วจนํ อธิเปฺปตตฺถํ น สาเธติฯ ตถา ‘‘อญฺญานํ อิตฺถีน’’นฺติ อวตฺวา ‘‘อญฺญาสํ อิตฺถีน’’นฺติ วุเตฺตปิ, ‘‘อญฺญานํ กุลาน’’นฺติ อวตฺวา ‘‘อเญฺญสํ กุลานํ, อเญฺญสานํ กุลาน’’นฺติ วา วุเตฺตปิฯ สพฺพนามิกวเสน ปน อธิคตาปรวจนิจฺฉายํ ‘‘อเญฺญ ชนา’’ติอาทินา วตฺตพฺพํ, น ‘‘อญฺญา ชนา’’ติอาทินาฯ ตถา หิ ‘‘อญฺญา ชนา’’ติอาทินา วุตฺตวจนํ อธิเปฺปตตฺถํ น สาเธติ อญฺญถา อตฺถสฺส  คเหตพฺพตฺตาฯ อิติ ยตฺถ ‘‘อญฺญา ชนา’’ติอาทิวจนํ อุปปชฺชติ, ‘‘อเญฺญ ชนา’’ติอาทิวจนํ นุปปชฺชติ, ยตฺถ ปน ‘‘อเญฺญ ชนา’’ติอาทิวจนํ อุปปชฺชติ, ‘‘อญฺญา ชนา’’ติอาทิวจนํ นุปปชฺชติฯ ยา เอตสฺมิํ อตฺถวิเสเส สลฺลกฺขณา ปญฺญา, อยํ นีติยา มโคฺค ยุตฺตายุตฺติวิจารเณ เหตุตฺตา, โลกสฺมิญฺหิ ยุตฺตายุตฺติวิจารณา ติ วุตฺตาฯ สา จ วินา ปญฺญาย น สิชฺฌติฯ เอวํ สโทฺท อสพฺพนามิโกปิ ภวติฯ</p>


<p>สเทฺทสุ สโทฺท ยตฺถ ปธานวาจโก, ยตฺถ จ ‘‘เสมฺหํ ปุโพฺพ’’ติอาทีสุ โลหิตโกปชวาจโก, ตตฺถ อสพฺพนามิโกฯ ปฐมเตฺถ ติลิโงฺค, ทุติยเตฺถ เอกลิโงฺคฯ อุตฺตมตฺถวาจโก ปน สโทฺท จ สโทฺท จ อสพฺพนามิโก ติลิโงฺคเยวฯ ตถา ‘‘ทกฺขิณสฺสา วหนฺติม’’นฺติ เอตฺถ วิย สุสิกฺขิตตฺถจตุรตฺถวาจโก สโทฺทฯ ‘‘เปตานํ ทกฺขิณํ ทชฺชา’’ติอาทีสุ ปน เทยฺยธมฺมวาจโก สโทฺท นิโยคา อิตฺถิลิโงฺค อสพฺพนามิโกเยวฯ เอวํ สทฺทา อสพฺพนามิกาปิ สนฺตีติ เตสํ สพฺพนาเมสุปิ อสพฺพนาเมสุปิ สงฺคโห เวทิตโพฺพฯ</p>


<p>อิทานิ สทฺทาทีนํ ปรปเทน สทฺธิํ สมาโส นียเต ‘‘กตรคามวาสี กตมคามวาสีฯ อุภยคามวาสิโน, อิตรคามวาสี อญฺญตรคามวาสี, ปุพฺพทิสา, ปรชโน, ทกฺขิณทิสา, อุตฺตรทิสา, อธรปโตฺต’’ติฯ ตตฺร ‘‘กตโร คาโม กตรคาโม, กตโม คาโม กตมคาโม, อุภโย คามา อุภยคามา’’ติอาทินา ยถารหํ สมาสวิคฺคโห, สทฺทสฺส ปน สเทฺทน สทฺธิํ สมาสํ อิจฺฉนฺติ ทฺวิธา จ รูปานิ ครู ‘‘กตโร จ กตโม จ กตรกตเม กตรกตมา วา’’ติ ฯ ตสฺมา สพฺพนามิกนเยน สุทฺธนามิเกสุ นเยน จ สทฺทสฺส นามิกปทมาลา โยเชตพฺพา, เตนสฺส สมฺปทานสามิวจนฎฺฐาเนสุ ‘‘กตรกตเมสํ, กตรกตเมสานํ, กตรกตมาน’’นฺติ ตีณิ รูปานิ สิยุํ ‘‘กตรา จ กตมา จ กตรกตมา’’ติ เอวํ อิตฺถิลิงฺควเสน กตสมาเส ปน สพฺพนามิกนเยน, สุทฺธนามิเกสุ นเยน จ โยเชตพฺพาฯ ‘‘กตรญฺจ กตมญฺจ กตรกตมานี’’ติ เอวํ นปุํสกลิงฺควเสน กตสมาเส สพฺพนามิกนเยน, สุทฺธนามิเกสุ นเยน จ โยเชตพฺพาฯ</p>


<p>อยํ ปเนตฺถ วิเสโสปิ เวทิตโพฺพ – ทิสทฺทา ทฺวนฺทสมาสาทิวิธิํ ปตฺวา เสหิ รูเปหิ รูปวโนฺต น โหนฺติ, ตํ ยถา? ปุพฺพาปรา, อธรุตฺตรา, มาสปุพฺพา ปุริสา, ทิฎฺฐปุพฺพา ปุริสา, ตถาคตํ ทิฎฺฐปุพฺพา สาวกา, อิทํ ปุลฺลิงฺคเตฺต ปฐมาพหุวจนรูปํฯ เอกาโร อาเทสภูโต น ทิสฺสติฯ ปุพฺพาปรานํ อธรุตฺตรานํ, มาสปุพฺพานํ ปุริสานํ, อิทํ ปุลฺลิงฺคเตฺต จตุตฺถีฉฎฺฐีนํ พหุวจนรูปํฯ เอตฺถ มิเจฺจเต อาเทสภูตา น ทิสฺสนฺติฯ ตถาคตํ ทิฎฺฐปุพฺพานํ สาวกานํ, ตถาคตํ ทิฎฺฐปุพฺพานํ สาวิกานํ, กุลานํ วา, อิทํ ติลิงฺคเตฺต จตุตฺถีฉฎฺฐีนํ พหุวจนรูปํฯ เอตฺถาปิ มิเจฺจเต อาเทสภูตา น ทิสฺสนฺติฯ มาสปุพฺพายํ มาสปุพฺพาย, ปิยปุพฺพายํ ปิยปุพฺพาย, อิทมิตฺถิลิงฺคเตฺต สตฺตมีจตุตฺถีฉฎฺฐีนํ เอกวจนรูปํฯ เอตฺถาเทสภูตา  น ทิสฺสนฺติฯ มาสปุพฺพานํ อิตฺถีนํ, ปิยปุพฺพานํ อิตฺถีนํ, อิทมิตฺถิลิงฺคเตฺต จตุตฺถีฉฎฺฐีพหุวจนรูปํฯ เอตฺถ ปนาเทสภูโต มิเจฺจโส น ทิสฺสติฯ อญฺญานิปิ ยถาสมฺภวํ โยเชตพฺพานิ, ทีนํ สมาสวิคฺคหํ สมาสปริเจฺฉเท ปกาเสสฺสามฯ</p>


<p>อิทานิ  สทฺทสฺส นามิกปทมาลา วุจฺจเต –</p>


<p>โย, เยฯ ยํ, เยฯ เยน, เยหิ, เยภิฯ ยสฺส, เยสํ, เยสานํฯ ยสฺมา, ยมฺหา, เยหิ, เยภิฯ ยสฺส, เยสํ, เยสานํฯ ยสฺมิํ, ยมฺหิ, เยสุฯ อิทํ ปุลฺลิงฺคํฯ ยํ, ยานิฯ ยํ, ยานิฯ เยนฯ เสสํ ปุลฺลิงฺคสทิสํฯ อถ วา ยํ, ยานิ, ยาฯ ยํ, ยานิ, เยฯ เยนฯ เสสํ ปุลฺลิงฺคสทิสํฯ กตฺถจิ หิ การโลโป ภวติฯ อถ วา ปน การสฺส กาการาเทสาปิ คาถาวิสเยฯ</p>


<p>
‘‘ยา ปุเพฺพ โพธิสตฺตานํ, ปลฺลงฺกวรมาภุเช;  
  
นิมิตฺตานิ ปทิสฺสนฺติ, ตานิ อชฺช ปทิสฺสเร’’ติ จ,  
</p>
  
<p>‘‘กิํ มาณวสฺส รตนานิ อตฺถิ, เย ตํ ชินโนฺต หเร อกฺขธุโตฺต’’ติ จ อิทเมตฺถ ปาฬินิทสฺสนํฯ อิทํ นปุํสกลิงฺคํฯ</p>


<p>ยา, ยา, ยาโยฯ ยํ, ยา, ยาโยฯ ยาย, ยาหิ, ยาภิฯ ยาย, ยสฺสา, ยาสํฯ ยาย, ยาหิ, ยาภิฯ ยาย, ยสฺสา, ยาสํฯ ยสฺสํ, ยายํ, ยาสุฯ อิตฺถิลิงฺคํฯ เอวํ สทฺทสฺส ลิงฺคตฺตยวเสน ปทมาลา ภวติฯ เอตฺถาลปนปทานิ น ลพฺภนฺติฯ ตถา สทฺทาทีนํ ปทมาลาทีสุปิฯ</p>


<p>เอตฺถ ปน นฺติ สทฺทสฺส อตฺถุทฺธาโร วุจฺจเต – นฺติ สโทฺท ‘‘ยํ เม ภเนฺต เทวานํ ตาวติํสานํ สมฺมุขา สุตํ สมฺมุขา ปฎิคฺคหิตํ, อาโรเจมิ ตํ ภเนฺต ภควโต’’ติอาทีสุ ปจฺจตฺตวจเน ทิสฺสติฯ ‘‘ยนฺตํ อปุจฺฉิมฺห อกิตฺตยี โน, อญฺญํ ตํ ปุจฺฉาม ตทิงฺฆ พฺรูหี’’ติอาทีสุ อุปโยควจเนฯ ‘‘อฎฺฐา นเมตํ ภิกฺขเว อนวกาโส, ยํ เอกิสฺสา โลกธาตุยา’’ติอาทีสุ กรณวจเนฯ ‘‘ยํ วิปสฺสี ภควา อรหํ สมฺมาสมฺพุโทฺธ  โลเก อุทปาที’’ติอาทีสุ ภุมฺมวจเน ทิสฺสติฯ เอเตฺถทํ วุจฺจติ –</p>


<p>
‘‘ปจฺจเตฺต อุปโยเค จ, ภุเมฺม จ กรเณปิ จ;  
  
จตูเสฺวเตสุ ฐาเนสุ,  
ย  
นฺติ สโทฺท ปวตฺตตี’’ติฯ  
</p>
  
<p>ปรปเทน สทฺธิํ สทฺทสฺส สมาโสปิ เวทิตโพฺพ ‘‘ยํขนฺธาทิ, ยํคุณา, ยคฺคุณา’’ติฯ ตตฺถ โย ขนฺธาทิ  เย คุณา ติ สมาสวิคฺคโหฯ ตถา หิ  ‘‘ยํคุณเนมิตฺติกเญฺจตํ นามํ, เตสํ คุณานํ ปกาสนตฺถํ อิมํ คาถํ วทนฺตี’’ติ เอตสฺมิํ ปเท ‘‘เย คุณา ยํคุณา, ยํคุณา เอว นิมิตฺตํ ยํคุณนิมิตฺตํ, ตโต ชาตํ ‘ภควา’ติ อิทํ นามนฺติ นฺติ นิพฺพจนมิจฺฉิตพฺพํฯ ติ เอตฺถ ปน ‘‘ยสฺส คุณา ยคฺคุณา’’ติ นิพฺพจนํฯ ตถา หิ –</p>


<p>
‘‘อปิ สพฺพญฺญุตา ปญฺญา, ยคฺคุณนฺตํ น ชานิยา;  
  
อถ กา ตสฺส วิชญฺญา, ตํ พุทฺธํ ภูคุณํ นเม’’ติ  
</p>
  
<p>โปราณกวิรจนายํ ‘‘ยสฺส คุณา ยคฺคุณา’’ติ นิพฺพจนมิจฺฉิตพฺพํฯ</p>


<p>
ย  
สทฺทสฺส สมาสมฺหิ, สทฺธิํ ปรปเทหิ เว;  
  
นิคฺคหีตาคโม วาถ, ทฺวิภาโว วา สิยา ทฺวิธาฯ  
</p>
  
<p>เอวํ สทฺทสฺส สมาโส สลฺลกฺขิตโพฺพฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>โส, เตฯ นํ, ตํ, เน, เตฯ เนน, เตน, เนหิ, เตหิ, เนภิ, เตภิฯ อสฺส, นสฺส, ตสฺส, ‘เนสํ, เตสํ (อาสํ)ฯ อสฺมา, นสฺมา, ตสฺมา, นมฺหา, ตมฺหา, เนหิ, เตหิ, เนภิ, เตภิฯ อสฺส, นสฺส, ตสฺส, เนสํ, เตสํ (อาสํ)ฯ อสฺมิํ, นสฺมิํ, ตสฺมิํ, อมฺหิ, นมฺหิ, ตมฺหิ, ตฺยมฺหิ, เนสุ, เตสุฯ อิทํ ปุลฺลิงฺคํฯ เอตฺถ  จ สทฺทสฺส อตฺถิภาเว ‘‘เนวาสํ เกสา ทิสฺสนฺติ, หตฺถปาทา จ ชาลิโน’’ติ คาถา นิทสฺสนํ, โส จ ติลิโงฺค ทฎฺฐโพฺพฯ ติ ปทสฺส อตฺถิภาเว –</p>


<p>
‘‘ยทาสฺส สีลํ ปญฺญญฺจ, โสเจยฺยญฺจาธิคจฺฉติ;  
  
อถ วิสฺสาสเต ตฺยมฺหิ, คุยฺหญฺจสฺส น รกฺขตี’’ติ  
</p>
  
<p>อยํ คาถา นิทสฺสนํฯ อยเมตฺถ รูปวิเสโส สลฺลกฺขิตโพฺพ – อริยวินเยติ วา สปฺปุริสวินเยติ วาฯ เอเส เส เอเก เอกเฎฺฐติ ปาฬิปฺปเทเส ปจฺจเตฺตกวจนกานสทฺทานํ เอการนฺตนิเทฺทโสปิ ทิสฺสตีติฯ</p>


<p>เอตฺถ ปน สทฺทสฺส อตฺถุทฺธาโร วุจฺจเต – สโทฺท ‘‘น เต สุขํ ปชานนฺติ, เย น ปสฺสนฺติ นนฺทน’’นฺติอาทีสุ สทฺทสฺส วเสน ปจฺจตฺตพหุวจเน อาคโต, ‘‘เต น ปสฺสามิ ทารเก’’ติอาทีสุ อุปโยคพหุวจเนฯ ‘‘นโม เต ปุริสาชญฺญ, นโม เต ปุริสุตฺตมฯ นโม เต พุทฺธ วีรตฺถู’’ติ จ อาทีสุ สทฺทสฺส วเสน สมฺปทาเน, ตุยฺหนฺติ อโตฺถติ วทนฺติฯ ‘‘กิเนฺต ทิฎฺฐํ กินฺติ เต ทิฎฺฐํ, อุปธี เต สมติกฺกนฺตา, อาสวา เต ปทาลิตา’’ติ จ อาทีสุ กรเณฯ ‘‘กิเนฺต วตํ กิํ ปน พฺรหฺมจริย’’นฺติอาทีสุ สามิอเตฺถ, ตวาติ อโตฺถติ วทนฺติฯ เอเตฺถตํ วุจฺจติ –</p>


<p>
‘‘ปจฺจเตฺต อุปโยเค จ, กรเณ สมฺปทานิเย;  
  
สามิมฺหิ จาติ  
เต  
สโทฺท, ปญฺจสฺวเตฺถสุ ทิสฺสตี’’ติฯ  
</p>
  
<p>ตํ, ตานิฯ ตํ, ตานิฯ เนน, เตน อิจฺจาทิฯ เสสํ ปุลฺลิงฺคสทิสํฯ อิทํ นปุํสกลิงฺคํฯ</p>


<p>สา , ตา, ตาโยฯ นํ, ตํ, นา, ตา, นาโย, ตาโยฯ นาย, ตาย, นาหิ, ตาหิ, นาภิ, ตาภิฯ อสฺสา, นสฺสา, (ติสฺสา,) ตสฺสา, นาย, ตาย, นาสํ, ตาสํ, สานํ, อาสํฯ อสฺสา, นสฺสา, ตสฺสา, นาย, ตาย, นาหิ, ตาหิ, นาภิ, ตาภิฯ อสฺสา, นสฺสา, (ติสฺสา,) ตสฺสา, นาย, ตาย, นาสํ, ตาสํ, สานํ, อาสํฯ นาย, ตาย, อสฺสํ, นสฺสํ, ติสฺสํ, ตสฺสํ, นายํ, ตายํ, นาสุ, ตาสุ, ตฺยาสุฯ อิทํ อิตฺถิลิงฺคํฯ</p>


<p>เอตฺถ ปน ‘‘อภิกฺกโม สานํ ปญฺญายติ, นาสํ กุชฺฌนฺติ ปณฺฑิตาฯ ขิฑฺฑา ปณิหิตา ตฺยาสุ, รติ ตฺยาสุ ปติฎฺฐิตาฯ พีชานิ ตฺยาสุ รุหนฺตี’’ติ ปโยคทสฺสนโต ‘‘สานํ อาสํ ตฺยาสู’’ติ อิมานิ วุตฺตานิ อกฺขรจินฺตกานํ ญาณจกฺขุสมฺมุยฺหนฎฺฐานภูตานิฯ เอวํ ปรมฺมุขวจนสฺส สทฺทสฺส นามิกปทมาลา ภวติฯ</p>


<p>เอตฺถ จ อิทํ วตฺตพฺพํ –</p>


<p>
‘‘ตํ ตฺวํ คนฺตฺวาน ยาจสฺสุ’’, อิจฺจาทีสุ ปทิสฺสเร;  
  
อาโท  
ตํ เต  
ติอาทีนิ,  
น  
นฺติอาทีนิ โน ตถาฯ  
</p>
  
<p>
นํ เน เนนา  
ติอาทีนิ,  
โว โน  
อิจฺจาทโย วิย;  
  
ปทโต ปรภาวมฺหิ, ทิฎฺฐานิ ชินสาสเนฯ  
</p>
  
<p>
‘‘อถ นํ อถ เน อาห, น จ นํ ปฎินนฺทติ’’;  
  
อิจฺจาทีนิ ปโยคานิ, ทเสฺสตพฺพานิ วิญฺญุนาฯ  
</p>
  
<p>โก เจตฺถ วเทยฺย –</p>


<p>
‘‘ยถา นที จ ปโนฺถ จ, ปานาคารํ สภา ปปา;  
  
เอวํ โลกิตฺถิโย นาม, นาสํ กุชฺฌนฺติ ปณฺฑิตา’’ติ  
</p>
  
<p>เอตฺถ  –</p>


<p>
ปทโต อปรเตฺตปิ,  
นาสํ  
สทฺทสฺส ทสฺสนา;  
  
อาโทปิ อิจฺฉิตพฺพาว,  
นํ เน  
อิจฺจาทโย อิติฯ  
</p>
  
<p>
โส ปเนวนฺตุ วตฺตโพฺพ, ‘‘ตว วาเท น ลพฺภติ;  
  
นาสํ  
สโทฺท  
น  
สโทฺท จ,  
อาสํ  
สโทฺท จ ลพฺภเรฯ  
</p>
  
<p>
ตสฺมา ‘อาสํ น กุชฺฌนฺติ, อิตฺถีนํ ปณฺฑิตา’อิติ;  
  
อโตฺถว ภวเต เอวํ, สุฎฺฐุ ธาเรหิ ปณฺฑิตา’’ติฯ  
</p>
  
<p>อถ วา ยสฺมา  ปุริสํ ปสฺสติ, เน ปุริเส ปสฺสตี’’ติอาทินา ปทโต อปรเตฺตปิ ‘‘นํ, เน’’ อิจฺจาทีนิ ปทานิ วุตฺตานิ, ตสฺมา เตนาปิ นเยน ปทโต อปรานิปิ ตานิ กทาจิ สิยุํฯ มยํ ปน ปาฬินยานุสาเรน เตสํ ปวตฺติํ วทาม, อิทํ ฐานํ สุฎฺฐุ วิจาเรตพฺพํฯ</p>


<p>เอตฺถ ปน สทฺทสฺส ปรปเทหิ สทฺธิํ สมาโสปิ เวทิตโพฺพ ‘‘ตํปุโตฺต, ตํสทิโส, ตนฺนิโนฺน, ตโปฺปโณ, ตปฺปพฺภาโร, ตพฺภูโต, ตคฺคุโณ, ตสฺสทิโส’’ติฯ</p>


<p>
ต  
สทฺทสฺส สมาสมฺหิ, สทฺธิํ ปรปเทหิ เว;  
  
นิคฺคหีตาคโม ปุพฺพ-ปเท ทฺวิตฺตนฺตุ ปจฺฉิเมฯ  
</p>
  
<p>เอวํ สทฺทสฺส สมาโส สลฺลกฺขิตโพฺพฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>เอโส, เอเตฯ เอตํ, เอเตฯ เอเตน, เอเตหิ, เอเตภิฯ เอตสฺส, เอเตสํ, เอเตสานํฯ เอตสฺมา, เอตมฺหา, เอเตหิ, เอเตภิฯ เอตสฺส, เอเตสํ, เอเตสานํฯ เอตสฺมิํ, เอตมฺหิ, เอเตสุฯ อิทํ ปุลฺลิงฺคํฯ</p>


<p>เอตํ, เอตานิฯ เอตํ, เอตานิฯ เสสํ ปุลฺลิงฺคสทิสํ, อิทํ นปุํสกลิงฺคํฯ</p>


<p>เอสา , เอตา, เอตาโยฯ เอตํ, เอตา, เอตาโยฯ เอตาย, เอตาหิ, เอตาภิฯ เอตาย, เอติสฺสา, เอติสฺสาย, เอตาสํฯ เอตาย, เอตาหิ, เอตาภิฯ เอตาย, เอติสฺสา, เอติสฺสาย, เอตาสํฯ เอตาย, เอติสฺสํ, เอตาสุฯ อิทํ อิตฺถิลิงฺคํฯ เอวํ สทฺทสฺส นามิกปทมาลา ภวติฯ</p>


<p>ปรปเทเนตฺถ สทฺธิํ สมาโสปิสฺส เวทิตโพฺพ ‘‘เอตทตฺถาย โลกสฺมิํ, นิธิ นาม นิธิยฺยติฯ เอตปฺปรมาเยว เทวตา สนฺนิปติตา อเหสุ’’นฺติอาทีสุฯ</p>


<p>
สมาเส  
เอต  
สทฺทสฺส, สทฺธิํ ปรปเทหิ เว;  
  
นิคฺคหีตาคโม ปุพฺพ-ปเท โหติ น โหติ จฯ  
</p>
  
<p>อิทานิ สทฺทสฺส นามิกปทมาลา วุจฺจเต –</p>


<p>อยํ, อิเมฯ อิมํ, อิเมฯ อเนน, อิมินา, เอหิ, เอภิ, อิเมหิ, อิเมภิฯ อสฺส, อิมสฺส, เอสํ, เอสานํ, อิเมสํ, อิเมสานํฯ อสฺมา, อิมสฺมา, อิมมฺหา, เอหิ, เอภิ, อิเมหิ, อิเมภิฯ อสฺส, อิมสฺส, เอสํ, เอสานํ, อิเมสํ, อิเมสานํฯ อสฺมิํ, อิมสฺมิํ, อมฺหิ, อิมมฺหิ, เอสุ, อิเมสุฯ อิทํ ปุลฺลิงฺคํฯ</p>


<p>อิทํ, อิมานิฯ เสสํ ปุลฺลิงฺคสทิสํฯ อิทํ นปุํสกลิงฺคํฯ</p>


<p>อยํ, อิมา, อิมาโยฯ อิมํ, อิมา, อิมาโยฯ อิมาย, อิมาหิ, อิมาภิฯ อสฺสา, อสฺสาย, อิมิสฺสา, อิมิสฺสาย, อิมาย, อิมาสํฯ อสฺสา, อิมิสฺสา, อิมาย, อิมาหิ, อิมาภิฯ อสฺสา, อสฺสาย, อิมิสฺสา, อิมิสฺสาย, อิมาย, อิมาสํฯ อสฺสํ, อิมิสฺสํ, อิมาย, อิมายํ, อิมาสุฯ อิทํ อิตฺถิลิงฺคํฯ เอวํ สทฺทสฺส นามิกปทมาลา ภวติฯ</p>


<p> ตุ ‘‘อิมสฺสิทมํสิสุ นปุํสเก’’ติ สโทฺทเยว ปกติภาเวน วุโตฺต, อิธ ปน สโทฺทเยว ‘‘อิทปฺปจฺจยตา’’ติ เอตฺถ ‘‘อิท’’นฺติ ปกติยา ทสฺสนโตฯ ตถา  หิ ‘‘อิเมสํ ปจฺจยา อิทปฺปจฺจยา, อิทปฺปจฺจยา เอว  อิทปฺปจฺจยานํ วา สมูโห อิทปฺปจฺจยตา’’ติ วุตฺตํฯ เอตฺถ จ อิทปฺปจฺจยา เอว อิทปฺปจฺจยตาติ สเทฺทน ปทํ วฑฺฒิตํ น กิญฺจิ อตฺถนฺตรํ ยถา เทโว เอว เทวตาติฯ อิทปฺปจฺจยานํ สมูโห อิทปฺปจฺจยตาติ สมูหตฺถํ สทฺทมาห ยถา ชนานํ สมูโห ชนตาติฯ  จ สโทฺทเยว ปกติภาเวน วุโตฺตฯ</p>


<p>
สมาเส  
อิทํ  
สทฺทสฺส, สทฺธิํ ปรปเทน เว;  
  
อิทปฺปจฺจยตาเตฺวว, รูปํ ทฺวิตฺตํ สิยุตฺตเรฯ  
</p>
  
<p>อิทานิ สทฺทสฺส นามิกปทมาลา วุจฺจเต –</p>


<p>อสุ, อมุ, อมูฯ อมุํ, อมูฯ อมุนา, อมูหิ, อมูภิฯ อมุสฺส, ทุสฺส, อมูสํ, อมูสานํฯ อมุสฺมา, อมุมฺหา, อมูหิ, อมูภิฯ อมุสฺส, ทุสฺส, อมูสํ, อมูสานํฯ อมุสฺมิํ, อมุมฺหิ, อมูสุฯ อิทํ ปุลฺลิงฺคํฯ</p>


<p>อทุํ, อมูนิฯ เสสํ ปุลฺลิงฺคสทิสํฯ อิทํ นปุํสกลิงฺคํฯ</p>


<p>อสุ, อมุ, อมู, อมุโยฯ อมูํ, อมู, อมุโยฯ อมุยา, อมูหิ, อมูภิฯ อมุสฺสา, อมุยา, อมูสํ, อมูสานํฯ อมุยา, อมูหิ, อมูภิฯ อมุสฺสา, อมุยา, อมูสํ, อมูสานํฯ อมุยา, อมุยํ, อมุสฺสํ, อมูสุฯ อิทํ อิตฺถิลิงฺคํฯ เอวํ สทฺทสฺส นามิกปทมาลา ภวติ, สมาโส ปน อปฺปสิโทฺธฯ</p>


<p>ตตฺร ‘‘ทุสฺส เม เขตฺตปาลสฺส, รตฺติภตฺตํ อปาภต’’นฺติ ปโยคทสฺสนโต ‘‘ทุสฺสา’’ติ ปทมเมฺหหิ ฐปิตํฯ การาคมวเสน อญฺญานิปิ อสพฺพนามิกรูปานิ ภวนฺติฯ เตสํ  วเสน อยํ ลิงฺคตฺตยสฺส นามิกปทมาลา วุจฺจเต –</p>


<p>‘‘อสุโก, อสุกาฯ อสุกํ, อสุเก’’ติอาทินา, ‘‘อมุโก, อมุกาฯ อมุกํ, อมุเก’’ติอาทินา จ นโยปิ ลพฺภติฯ ‘‘อสุกา, อสุกาโย’’ติอาทินา, ‘‘อมุกา, อมุกาโย’’ติอาทินา จ นโยปิ ลพฺภติฯ ‘‘อสุกํ, อสุกานี’’ติอาทินา, ‘‘อมุกํ, อมุกานี’’ติอาทินา จ นโยปิ ลพฺภติฯ อิมาเนตฺถ ปทานิ อสพฺพนามิกานิปิ การาคมวเสน นานตฺตทสฺสนตฺถํ วุตฺตานิฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>โก, เกฯ กํ, เกฯ เกน, เกหิ, เกภิฯ กสฺส, กิสฺส, เกสํฯ กสฺมา, กมฺหา, เกหิ, เกภิฯ กสฺส, กิสฺส, เกสํฯ กสฺมิํ, กิสฺมิํ, กมฺหิ, กิมฺหิ, เกสุฯ อิทํ ปุลฺลิงฺคํฯ</p>


<p>รูปวิเสโสเปตฺถ เวทิตโพฺพ ‘‘เก คนฺธเพฺพ จ รกฺขเส นาเค, เก กิมฺปุริเส จ มานุเส, เก ปณฺฑิเต สพฺพกามทเท, ทีฆํ รตฺตํ ภตฺตา เม ภวิสฺสติ, เก จ ฉเว ปาถิกปุเตฺต, กา จ ตถาคตานํ อรหนฺตานํ สมฺมาสมฺพุทฺธานํ อาสาทนา’’ติ ปาฬิทสฺสนโตฯ ยสฺมา ปน เก คนฺธเพฺพ จ รกฺขเส นาเค อิติอาทีสุ ปาฬีสุ ‘‘เก’’ติ ปจฺจตฺตวจนํ การนฺตมฺปิ ทิสฺสติ, ตสฺมา ‘‘เก’’ติ รูปเภโท เจตฺถ เญโยฺยฯ ตถา ‘‘กิสฺสสฺส เอกธมฺมสฺส, วธํ โรเจสิ โคตมฯ กิสฺมิํ เม สิวโย กุทฺธาฯ กมฺหิ กาเล ตยา วีร, ปตฺถิตา โพธิมุตฺตมา’’ติอาทีนิ จ นิทสฺสนปทานิ เญยฺยานิฯ อปิจ –</p>


<p>
‘‘โก เต พลํ มหาราช’’, อิติอาทีสุ ปาฬิสุ;  
  
กฺวสทฺทเตฺถ วตฺตตีติ, เญยฺยา  
โก  
อิจฺจยํ สุติฯ  
</p>
  
<p>
เปตํ  
ตํ สามมทฺทกฺขิํ, โก นุ ตฺวํ สาม ชีวสิ;  
  
อิติ ปาเฐ  
กถํ  
สทฺทา-ภิเธเยฺย วตฺตตีติ จฯ  
</p>
  
<p>
เอเตสุ ทฺวีสุ อเตฺถสุ, ทิโฎฺฐ  
โก  
อิจฺจยํ รโว;  
  
นิปาโตติ คเหตโพฺพ, สุติสามญฺญโต รุโตฯ  
</p>
  
<p>นปุํสกลิเงฺค กํ, กานิฯ กํ, กานิฯ เสสํ ปุลฺลิงฺคสทิสํ โยเชตพฺพํฯ อถ วา ‘‘กิํ จิตฺตํฯ กิํ รูปํฯ กิํ ปราภวโต มุขํฯ กิํ อิจฺฉสี’’ติอาทิปโยคทสฺสนโต ปน ‘‘กิํ, กานิฯ กิํ, กานี’’ติ วตฺวา เสสํ ปุลฺลิงฺคสทิสํ โยเชตพฺพํฯ อยํ นโย ยุตฺตตโร, อิทํ นปุํสกลิงฺคํฯ</p>


<p>กา, กา, กาโยฯ กํ, กา, กาโยฯ กาย, กาหิ, กาภิฯ กาย, กสฺสา, กาสํ, กาสานํฯ กาย, กสฺสา, กาหิ, กาภิฯ กาย, กสฺสา, กาสํ กาสานํฯ กาย, กสฺสา, กายํ, กสฺสํ, กาสุฯ</p>


<p>เอตฺถ ปน ติ ปทสฺส อตฺถิภาเว ‘‘กาโย อโมฆา คจฺฉนฺตี’’ติ นิทสฺสนํ ทฎฺฐพฺพํฯ อิทํ อิตฺถิลิงฺคํฯ เอวํ สทฺทสฺส นามิกปทมาลา ภวติฯ เอเตฺถตสฺส อตฺถุทฺธาโร วุจฺจเต –  สโทฺท ‘‘กิํ ราชา โย โลกํ น รกฺขติฯ กิํ นุ โข นาม ตุเมฺห มํ วตฺตพฺพํ มญฺญถา’’ติอาทีสุ ครหเน อาคโตฯ ‘‘ยํ กิญฺจิ รูปํ อตีตานาคตปจฺจุปฺปนฺน’’นฺติอาทีสุ อนิยเมฯ ‘‘กิเนฺต วกฺกลิ อิมินา ปูติกาเยน ทิเฎฺฐน, โย โข วกฺกลิ ธมฺมํ ปสฺสติ, โส มํ ปสฺสตี’’ติอาทีสุ นิปฺปโยชนตายํฯ ‘‘กิํ น กาหามิ เต วโจ’’ติอาทีสุ สมฺปฎิจฺฉเนฯ ‘‘กิํสูธ วิตฺตํ ปุริสสฺส เสฎฺฐ’’นฺติอาทีสุ ปุจฺฉายํ,  จ นาม การณปุจฺฉาทิวเสน  อเนกวิธา, อโต การณปุจฺฉาทิวเสนปิ สทฺทสฺส ปวตฺติ วิตฺถารโต เญยฺยาฯ ตถา หิ อยํ ‘‘กิํ นุ สนฺตรมาโนว, กาสุํ ขณสิ สารถิฯ กิํ นุ ชาติํ น โรเจสิฯ เกน เตตาทิโส วโณฺณ’’ติอาทีสุ การณปุจฺฉายํ วตฺตติฯ ‘‘กิํ กาสุยา กริสฺสตี’’ติอาทีสุ กิจฺจปุจฺฉายํฯ ‘‘กิํ สีลํฯ โก สมาธี’’ติอาทีสุ สรูปปุจฺฉายํฯ ‘‘กิํ ขาทสิฯ กิํ ปิวสี’’ติอาทีสุ วตฺถุปุจฺฉายํฯ ‘‘ขาทสิ กิํ ปิวสิ กิ’’นฺติอาทีสุ กฺริยาปุจฺฉายํ วตฺตติฯ อทิฎฺฐโชตนาปุจฺฉาติ เอวมาทิกา ปน ปญฺจวิธา ปุจฺฉา สทฺทสฺส อตฺถุทฺธาเร อนาหริตพฺพตฺตา อนาคตาติ ทฎฺฐพฺพํฯ เอเตฺถตํ วุจฺจติ –</p>


<p>
ครหายํ อนิยเม, นิปฺปโยชนตาย จ;  
  
สมฺปฎิจฺฉนปุจฺฉาสุ,  
กิํ  
สโทฺท สมฺปวตฺตติฯ  
</p>
  
<p>ปรปเทน สทฺธิํ สมาโสปิสฺส เวทิตโพฺพ ‘‘กิํสมุทโย, กิํเวทโน, กิํสโญฺญชโน’’ติฯ เอตฺถ ‘‘โก, เกฯ กา, กา, กาโยฯ กิํ, กานี’’ติ เอวํ ลิงฺคตฺตยวเสน วิภตฺตานิ สทฺทมยานิ ปทานิ สมาสปทเตฺต ปุน มิติ ปกติภาเวเนว ติฎฺฐนฺติฯ สเทฺทน ปน สมาเส เตสํ ทฺวิธา คติ ทิสฺสติ ติฯ สพฺพานิ ปเนตานิ อิตฺถินปุํสกลิงฺควเสน พหุวจนวเสน จ โยเชตพฺพานิฯ</p>


<p>
กิํ  
สทฺทสฺส สมาสมฺหิ, สทฺธิํ  
นาม  
รเวน เว;  
  
‘‘กินฺนาโม’’ อิติ ‘‘โกนาโม’’, อิติ เจวํ คติ ทฺวิธาฯ  
</p>
  
<p>
‘‘โกนาโม  
เต อุปชฺฌาโย’’, อิจฺจาเทตฺถ นิทสฺสนํ;  
  
สหเญฺญน สมาสมฺหิ, ‘‘กิํ กิํ’’อิเจฺจว สุยฺยเตฯ  
</p>
  
<p>ตถา หิ ‘‘กิํจิโตฺต ตฺวํ ภิกฺขุฯ กิํการปฎิสฺสาวินี’’ติอาทีสุ สโทฺท สรูปมวิชหโนฺต ติฎฺฐติฯ ตตฺถ หิ กิํจิตฺตํ ยสฺส โส ฯ ‘‘กิํ กโรมิ สามี’’ติ เอวํ กินฺติ กาโร กรณํ สทฺทนิจฺฉารณํ กิํกาโร, ตํ ปฎิสฺสาเวตีติ ติอาทิ นิพฺพจนมิจฺฉิตพฺพํฯ ‘‘กินฺนโรฯ กิํปกฺกมิว ภกฺขิต’’นฺติอาทีสุ ปน นิพฺพจนมปฺปสิทฺธํ, สโทฺทเยว ปทาวยวภาเวน สุโตฯ ตถา หิ โส กตฺถจิ ปทาวยวภาเวน กตฺถจิ ทิสเทฺทหิ สหจาริภาเวน จ สุยฺยติฯ อตฺริเม ปโยคา – เอสา เต อิตฺถี กิํ โหติฯ เอเต มนุสฺสา ตุมฺหากํ กิํ โหนฺติฯ กิมฺปุริสานุจิโณฺณฯ กิํ นุ ภีโตว ติฎฺฐสิฯ กิํสุเฉตฺวา สุขํ เสติฯ กิํ นุโข การณํฯ กิํ การณา อมฺม ตุวํ ปมชฺชสิ, กิญฺหิ นาม จชนฺตสฺส, วาจาย อททมปฺปกนฺติ เอวมาทโยฯ อตฺริทํ วุจฺจติ –</p>


<p>
‘‘วิสุํ ปทาวยโว วา, หุตฺวา  
นฺวา  
ทีหิ วา ปน;  
  
ยุโตฺต สเทฺทหิ  
กิํ  
สโทฺท, ทิโฎฺฐ สุคตสาสเนฯ  
</p>
  
<p>
ปาฬินยานุสาเรน, เสสานํ สมฺภโวปิ จ;  
  
เญโยฺย วิญฺญูหิ สทฺธมฺม-นยญฺญูหิ ปเภทโต’’ติฯ  
</p>
  
<p>อิทานิ  สพฺพนามิกภาเว ฐิเตหิ สเทฺทหิ สมานสุติกานํ อเญฺญสํ สทฺทานํ นามิกปทมาลาวิเสโส วตฺตโพฺพ สิยา, โส เหฎฺฐา ลิงฺคตฺตยมิสฺสกปริเจฺฉเท วุโตฺตฯ อสพฺพนามิกตฺตา ปน นเยเนว วิภโตฺตฯ ตถา หิ ยทา สโทฺท พฺรหฺมวาตกายตฺถวาจโก, สโทฺท ปน สิโรชลสุขตฺถวาจโก, ตทา ตานิ ปทานิ อสพฺพนามิกานิ, กสฺมา? อสทฺทมยตฺตา สพฺพนามิกรูปสงฺขาเตหิ อสาธารณรูเปหิ วิรหิตตฺตา ปุจฺฉตฺถโต อตฺถนฺตรวาจกตฺตา จฯ เอตฺถ ปน สมานสุติวเสน อตฺถนฺตรวิญฺญาปนตฺถํ สโทฺท สโทฺทติ จ วุตฺตํ, เอกนฺตโต ปน สพฺพนามิกเตฺต สโทฺทเยว, สุทฺธนามเตฺต สโทฺทเยวาติ คเหตพฺพํฯ อิเจฺจวํ –</p>


<p>
กาเย พฺรหฺมนิ วาเต จ, สีเส ชลสุเขสุ จ;  
  
ก  
สโทฺท วตฺตตี ตีสุ, ปุมา ตีสุ นปุํสโกฯ  
</p>
  
<p>เอวํ สพฺพนามภูตานํ สทฺทานํ ปวตฺติ เวทิตพฺพาฯ</p>


<p>
อิธ วุตฺตปฺปการานํ, อตฺถานํ ทานิ สงฺคโห;  
  
ปญฺญาเวปุลฺลกรโณ, เอกเทเสน วุจฺจเตฯ  
</p>
  
<p>
กิํ กิํปเกฺกน สทิสํ, กาโย กิํปภโว วท;  
  
กิํปกฺกสทิโส กาโม, กาโย ตณฺหาทิสมฺภโวฯ  
</p>
  
<p>
อุณฺหกาเล ก’มิจฺฉนฺติ, ก’มิจฺฉนฺติ ปิปาสิตา;  
  
ปจฺจามิตฺตา ก’มิจฺฉนฺติ, ก’มิจฺฉนฺติ ทุขฎฺฎิตาฯ  
</p>
  
<p>
กายสฺส กสฺส โก อาโย,  
  
โก นาโถ กสฺส ภูตเล;  
  
กสฺส กํ ฌานชํ สาตํ,  
  
กสฺสเงฺคสุ จ กํ ปรนฺติฯ  
</p>
  
<p>ยา  ปน ตา เหฎฺฐา อเมฺหหิ ลิงฺคตฺตยวเสน สทฺทสฺส สพฺพนามิกสญฺญิตสฺส นามิกปทมาลา วิภตฺตา, เอตาสุ ปุลฺลิงฺคนปุํสกลิงฺคฎฺฐาเน ‘‘เกภิ, กิสฺส, กสฺมา, กมฺหา, กมฺหี’’ติ อิมานิ ปทานิ ปหาย อิตฺถิลิงฺคฎฺฐาเน ‘‘กาโย, กาภิ, กาสานํ, กายํ, กสฺส’’นฺติ อิมานิ จ ปทานิ ปหาย ตโต ตโต เสสปทโต ยถาสมฺภวํ สทฺทํ สทฺทํ สทฺทญฺจ นิปาเตตฺวา เอวรูปานิ รูปานิ คเหตพฺพานิฯ เสยฺยถิทํ?</p>


<p>โกจิ, เกจิ, เกจนฯ กิญฺจิ, กิญฺจนํ, เกจิ, เกจนฯ เกนจิ, เกหิจิฯ กสฺสจิ, เกสญฺจิฯ ปญฺจมิยา เอกวจนํ อูนํ ปาฬิยํ อนาคตตฺตาฯ เกหิจิฯ กสฺสจิ, เกสญฺจิฯ กสฺมิญฺจิ, กิสฺมิจิ, เกสุจิฯ ปุลฺลิงฺคนปุํสกลิงฺควเสน ทฎฺฐพฺพานิฯ อตฺร ติ อนุสารโลปวเสน วุตฺตํฯ</p>


<p>อิตฺถิลิงฺควเสน ปน กาจิ อิตฺถี, กาจิ อิตฺถิโยฯ กาจิ, กาจิฯ กิญฺจิ, กาจิฯ กายจิ, กาหิจิฯ กายจิ, กสฺสาจิ, กาสญฺจิฯ กายจิ, กาหิจิฯ กายจิ, กสฺสาจิ, กาสญฺจิฯ กายจิ, กาสุจีติ รูปานิฯ</p>


<p>เอตฺถ ‘‘อิติ ภาสนฺติ เกจน, น นํ หิํสามิ กิญฺจน’’นฺติอาทโย ปโยคา เวทิตพฺพาฯ อิติ ลิงฺคตฺตยวเสน วุตฺตานิ ติอาทีนิ อปฺปมตฺตกานํ สงฺคาหกวจนานีติ เวทิตพฺพานิฯ</p>


<p>ปุเนตานิเยว ยถารหํ สเทฺทน โยเชตฺวา ทเสฺสสฺสามิ –</p>


<p>โย โกจิ, เย เกจิฯ ยํ กิญฺจิ, เย เกจิฯ เยน เกนจิ, เยหิ เกหิจิฯ ยสฺส กสฺสจิ, เยสํ เกสญฺจิฯ ยสฺมา กสฺมาจิ, เยหิ เกหิจิฯ ยสฺส กสฺสจิ, เยสํ เกสญฺจิฯ ยสฺมิํ กสฺมิญฺจิ, เยสุ เกสุจิฯ</p>


<p>เอตฺถ  ‘‘โย โกจิ มํ อฎฺฐิ กตฺวา สุเณยฺยฯ เย เกจิเม อตฺถิ รสา ปถพฺยา, สจฺจํ เตสํ สาธุตรํ รสาน’’นฺติอาทโย ปโยคา เวทิตพฺพาฯ ปุลฺลิงฺครูปานิฯ</p>


<p>ยํ กิญฺจิ, ยานิ กานิจิฯ ยํ กิญฺจิ, ยานิ กานิจิฯ เสสํ ปุลฺลิงฺคสทิสํฯ เอตฺถ ‘‘ยํ กิญฺจิ รตนํ อตฺถิ, ธตรฎฺฐนิเวสเนฯ ยํ กิญฺจิ วิตฺตํ อิธ วา หุรํ วาฯ ยานิ กานิจิ รูปานี’’ติอาทโย ปโยคา เวทิตพฺพาฯ นปุํสกลิงฺครูปานิฯ</p>


<p>ยา กาจิ อิตฺถี, ยา กาจิ อิตฺถิโยฯ ยํ กิญฺจิ, ยา กาจิฯ ยาย กายจิ, ยาหิ กาหิจิฯ ยาย กายจิ, ยาสํ กาสญฺจิฯ ยาย กายจิ, ยาหิ กาหิจิฯ ยาย กายจิ, ยาสํ กาสญฺจิฯ ยาย กายจิ, ยาสุ กาสุจิฯ</p>


<p>เอตฺถ ‘‘ยา กาจิ เวทนา อตีตานาคตปจฺจุปฺปนฺนา’’ติอาทโย ปโยคา เวทิตพฺพาฯ อิตฺถิลิงฺครูปานิฯ อิติ ลิงฺคตฺตยวเสน วุตฺตานิ ติอาทีนิ อนวเสสปริยาทานวจนานีติ เวทิตพฺพานิฯ สพฺพานิ เจตานิ น นิปาตปทานิ, นิปาตปติรูปกา สทฺทคติโยติ เวทิตพฺพานิฯ ยทิ นิปาตปทานิ สิยุํ, ตีสุ ลิเงฺคสุ สตฺตสุ วิภตฺตีสุ เอกากาเรน ติเฎฺฐยฺยุํ, น จ ติฎฺฐนฺติ, ตสฺมา น นิปาตปทานิ, นิปาตปติรูปกา สทฺทคติโยเยวฯ</p>


<p>อปิจ อิเจฺจเตหิ สพฺพนาเมหิ ลิงฺคานุรูปโต ปจฺจเย กตฺวา วตฺติจฺฉายํ ยานิ ปทานิ สิชฺฌนฺติ, ตานิ ปริเจฺฉทวจนานิ อสพฺพนามิกานิเยว ภวนฺติฯ เตสํ นามิกปทมาลา นเยน โยเชตพฺพาฯ ตํ ยถา?</p>


<p>ยตฺตโก  ชโน, ยตฺตกํ จิตฺตํ, ยตฺติกา อิตฺถีฯ ตตฺตโก, ตตฺตกํ, ตตฺติกาฯ กิตฺตโก, กิตฺตกํ, กิตฺติกาฯ เอตฺตโก, เอตฺตกํ, เอตฺติกาติฯ อิมานิ ปทานิ อสพฺพนามิกานิปิ ปจฺจยวเสน สมฺภูตตฺถนฺตเรสุ วิญฺญูนํ โกสลฺลตฺถํ วุตฺตานิฯ</p>


<p>อิทานิ สงฺขาทิวจนสฺส สทฺทสฺส นามิกปทมาลา วุจฺจเต –</p>


<p>สโทฺท หิ สงฺขาวจโน จ โหติ อสทิสวจโน จ อสหายวจโน จ เอกจฺจวจโน จ มิสฺสีภูตวจโน จฯ ยทา สงฺขา’สทิสา’สหายวจโน, ตทา เอกวจนโก ภวติฯ</p>


<p>เอโก, เอกํ, เอเกน, เอกสฺส, เอกสฺมา, เอกมฺหา, เอกสฺส, เอกสฺมิํ, เอกมฺหีติฯ เอวํ สงฺขาทิวจโน สโทฺท เอกวจนโกฯ ตถา หิ ‘‘เอโก เทฺว ตโย’’ติ สงฺขาวิสเย สโทฺท เอกวจนโกวฯ ‘‘เอโกมฺหิ สมฺมาสมฺพุโทฺธฯ เอโก ราช นิปชฺชามี’’ติ อสทิสาสหายกถเนปิ เอกวจนโกวฯ อยํ เอกวจนิกา สพฺพนามิกปทมาลาฯ</p>


<p>ยทา ปน สงฺขตฺถา จ อสหายา จ พหู วตฺตพฺพา สิยุํ, ตทา สทฺทโต การาคมํ กตฺวา เอกกา, เอกเก, เอกเกหิ, เอกเกภิฯ นเย พหุวจนวเสน นามิกปทมาลา โยเชตพฺพาฯ ตถา หิ สงฺขตฺถาปิ พหู โหนฺติฯ ‘‘จตฺตาโร เอกกา สิยุ’’นฺติ หิ วุตฺตํฯ อสหายาปิ พหู โหนฺติฯ ตถา หิ ‘‘อยมฺปิ คหปติ เอโกว อาคโต, อยมฺปิ เอโกว อาคโต’’ติ วตฺตเพฺพ ‘‘อิเม คหปตโย เอกกา อาคตา’’ติ วตฺตพฺพตา ทิสฺสติฯ อยํ นโย สพฺพนามิกปกฺขํ น ภชติ อสาธารณรูปาภาวโต, อตฺถนฺตรวิญฺญาปนตฺถํ ปน วุโตฺตฯ</p>


<p>ยทา  เอกจฺจวจโน, ตทา ‘‘เอเก, เอเก, เอเกหิ, เอเกภิ เอเกสํ, เอเกหิ, เอเกภิ, เอเกสํ, เอเกสู’’ติ วตฺตพฺพํฯ อยมฺปิ พหุวจนิกา สพฺพนามิกปทมาลาฯ เอตฺถ ติ เอกเจฺจฯ เอส นโย เสเสสุปิฯ ยทา ปน มิสฺสีภูตวจโน, ตทา ‘‘เอกา, เอเก, เอเกหิ, เอเกภิ, เอกาน’’นฺติ นเย พหุวจนวเสน วตฺตพฺพํฯ ‘‘ปญฺจาโล จ วิเทโห จ, อุโภ เอกา ภวนฺตุ เต’’ติ ปาฬิ ทิสฺสติฯ อยํ นโย สพฺพนามิกปกฺขํ น ภชติ อสาธารณรูปาภาวโต, อตฺถนฺตรวิญฺญาปนตฺถํ ปน วุโตฺตฯ ตตฺถ ติ เอกีภวนฺตุ มิสฺสีภวนฺตุ, คโงฺคทเกน ยมุโนทกํ วิย อญฺญทตฺถุ สํสนฺทนฺตุ สเมนฺตูติ วจนโตฺถฯ</p>


<p>อาจริยา ปน เอวํ วิภาคํ อทเสฺสตฺวา สทฺทสฺส สพฺพนามตฺตเมว คเหตฺวา สทฺทสฺส วิย นามิกปทมาลํ โยเชนฺติฯ กถํ?</p>


<p>เอโก, เอเกฯ เอกํ, เอเกฯ เอเกน, เอเกหิ, เอเกภิฯ เอกสฺส, เอเกสํ, เอเกสานํฯ เอกสฺมา, เอกมฺหา, เอเกหิ, เอเกภิฯ เอกสฺส, เอเกสํ, เอเกสานํฯ เอกสฺมิํ, เอกมฺหิ, เอเกสูติฯ อยํ สพฺพนามิกปทมาลาติ เวทิตพฺพาฯ</p>


<p>เกจิ สโทฺท สงฺขฺยาตุลฺยาสหายญฺญวจโนฯ ยทา สงฺขฺยาวจโน, ตทา สพฺพเตฺถกวจนโนฺตว, อญฺญตฺถ พหุวจนโนฺตปิ, เอโก เอกา เอกํ อิจฺจาทิ สพฺพตฺถ สพฺพสทฺทสมํฯ สํสาเสฺวว วิเสโส’’ติ ลิงฺคตฺตเย โยชนานยํ วทนฺติฯ เอวํ วทนฺตา จ เต วิภาคํ อทเสฺสตฺวา วทนฺติฯ มยํ ปน โสตูนํ ปโยเคสุ โกสลฺลุปฺปาทนตฺถํ วิภาคํ ทเสฺสตฺวา วทามฯ</p>


<p>อปิเจตฺถ  อยํ วิเสโสปิ สลฺลกฺขิตโพฺพ ‘‘เอเก เอกเฎฺฐ สเม สมภาเค’ติ ปาฬิปฺปเทเส ปจฺจเตฺตกวจนสฺส สทฺทสฺส การนฺตนิเทฺทโสปิ ทิสฺสตี’’ติฯ ปุลฺลิงฺครูปานิฯ</p>


<p>เอกํ, เอกานิฯ เอกํ, เอกานิฯ เสสํ ปุลฺลิงฺคสทิสํฯ ตตฺถ ติ เอกจฺจานิฯ เอส นโย เสสพหุวจเนสุปิ, นปุํสกลิงฺครูปานิฯ</p>


<p>เอกา, เอกา, เอกาโยฯ เอกํ, เอกา, เอกาโยฯ เอกาย, เอกาหิ, เอกาภิฯ เอกาย, เอกิสฺสา, เอกาสํฯ เอกาย, เอกาหิ, เอกาภิฯ เอกาย, เอกิสฺสา, เอกาสํฯ เอกาย, เอกายํ, เอกิสฺสํ, เอกาสุฯ เอตฺถ พหุวจนฎฺฐาเน ติ เอกจฺจา, ติ เอกจฺจาหิ, นฺติ เอกจฺจานํ ติ เอกจฺจาสุฯ อิตฺถิลิงฺครูปานิฯ สพฺพาเนตานิ สพฺพนามานิ เอกวจนพหุวจนวเสน วุตฺตานิฯ</p>


<p>อปิจ สเทฺท วิจฺฉาวเสน วตฺตเพฺพ ลิงฺคตฺตยรูปานิ เอกวจนาเนว ภวนฺติฯ กถํ?</p>


<p>เอเกโก, เอเกกํ, เอเกเกน, เอเกกสฺส, เอเกกสฺมา, เอเกกมฺหา, เอเกกสฺส, เอเกกสฺมิํ, เอเกกมฺหีติ ปุลฺลิงฺครูปานิฯ</p>


<p>เอเกกํ, เอเกกํฯ เสสํ ปุลฺลิงฺคสทิสํ, นปุํสกลิงฺครูปานิฯ เอเกกา, เอเกกํ, เอเกกาย, เอเกกิสฺสา, เอเกกาย, เอเกกิสฺสา, เอเกกายํ, เอเกกิสฺสํฯ อิตฺถิลิงฺครูปานิฯ</p>


<p>สพฺพาเนตานิ วิจฺฉาสพฺพนามานีติ วตฺตุํ วฎฺฎติฯ พหุวจนานิ ปเนตฺถ น สนฺติ ปโยคาภาวโตฯ อิติ อิเมสุ วิจฺฉาวเสน วุเตฺตสุ ลิงฺคตฺตยรูเปสุ สมาสจินฺตา น อุปฺปาเทตพฺพา อนิพฺพจนียตฺตา วิจฺฉาสทฺทานํฯ ตถา หิ ‘‘ปพฺพํ ปพฺพํ  สนฺธิ สนฺธิ โอธิ โอธิ หุตฺวา ตตฺตกปาเล ปกฺขิตฺตติลา วิย ตฎตฎายนฺตา สงฺขารา ภิชฺชนฺตี’’ติอาทีสุ สทฺทาทีนํ สมาสกรณวเสน นิพฺพจนํ ปุพฺพาจริเยหิ น ทสฺสิตํฯ ยสฺมา จ วิจฺฉายํ วตฺตมานานํ ทฺวิรุตฺติ โลกโต เอว สิทฺธา, น ลกฺขณโต, ตสฺมา ตตฺถ สมาสจินฺตา น อุปฺปาเทตพฺพาฯ</p>


<p>อิทานิ สทฺทานํ นามิกปทมาลาโย วุจฺจเนฺต – ปุลฺลิเงฺค ตาว เอกโจฺจ, เอกเจฺจฯ เอกจฺจํ, เอกเจฺจฯ เสสํ สทฺทสมํฯ เอตฺถ ติ ปจฺจตฺตพหุวจนเมว สพฺพนามิกรูปสมํ อสาธารณรูปตฺตาฯ ‘‘อิเธกโจฺจ กุลปุโตฺตฯ อิเธกเจฺจ โมฆปุริสา’’ติ นิทสฺสนปทานิฯ</p>


<p>เอกติโย, เอกติเยฯ เอกติยํ, เอกติเยฯ เสสํ สทฺทสมํฯ อิธาปิ ติ ปจฺจตฺตพหุวจนเมว สพฺพนามิกรูปสมํ อสาธารณรูปตฺตาฯ เอกติเย มนุสฺสาฯ</p>


<p>
‘‘น วิสฺสเส เอกติเยสุ เอว,  
  
อคาริสุ ปพฺพชิเตสุ จาปิ;  
  
สาธูปิ หุตฺวาน อสาธุ โหนฺติ;  
  
อสาธุ หุตฺวา ปุน สาธุ โหนฺตี’’ติ  
</p>
  
<p>นิทสฺสนปทานิฯ สทฺทสฺส อตฺถิตายํ ปน –</p>


<p>
‘‘สจฺจํ กิเรวมาหํสุ, นรา เอกจฺจิยา อิธ;  
  
กฎฺฐํ นิปฺลวิตํ เสโยฺย, น เตฺวเวกจฺจิโย นโรฯ  
</p>
  
<p>เอกจฺจิยํ อาหาร’’นฺติ นิทสฺสนปทานิฯ เอกจฺจิโย, เอกจฺจิยาฯ เอกจฺจิยํ, เอกจฺจิเยติ สพฺพถาปิ นโยฯ ปุลฺลิงฺครูปานิฯ</p>


<p>เอกจฺจํ , เอกจฺจานิฯ เอกจฺจํ, เอกจฺจานิฯ เสสํ ปุลฺลิงฺคสทิสํฯ เอกติยํ, เอกติยานิฯ เอกติยํ, เอกติยานิฯ เสสํ ปุลฺลิงฺคสทิสํฯ เอกจฺจิยํ, เอกจฺจิยานิฯ เอกจฺจิยํ, เอกจฺจิยานิฯ เสสํ ปุลฺลิงฺคสทิสํฯ นปุํสกลิงฺครูปานิฯ</p>


<p>‘‘เอกจฺจา, เอกจฺจา, เอกจฺจาโย’’ติ นเยน, ตถา ‘‘เอกติยา, เอกติยา, เอกติยาโยฯ เอกติย’’นฺติ จ, ‘‘เอกจฺจิยา, เอกจฺจิยา, เอกจฺจิยาโยฯ เอกจฺจิย’’นฺติ จ นเยน โยเชตพฺพํฯ อิตฺถิลิงฺครูปานิฯ</p>


<p>อิทานิ สทฺทวเสน นามิกปทมาลา วุจฺจเนฺต –</p>


<p>เอกากี, เอกากี, เอกากิโนฯ เอกากิํ, เอกากี, เอกากิโนฯ นเยน เญยฺยาฯ เอกากิโย, เอกากิยาฯ เอกากิยํ, เอกากิเยฯ เอกากิเยนฯ นเยน เญยฺยํฯ ปุลฺลิงฺครูปานิฯ</p>


<p>เอกากิ กุลํ, เอกากี, เอกากีนิฯ เอกากิํ, เอกากี, เอกากีนิฯ เสสํ ปุลฺลิงฺคสทิสํฯ เอกากิยํ, เอกากิยานิฯ เอกากิยํ, เอกากิยานิฯ เสสํ ปุลฺลิงฺคสทิสํฯ นปุํสกลิงฺครูปานิฯ</p>


<p>เอกากินี, เอกากินี, เอกากินิโยฯ เอกากินิํ, เอกากินี, เอกากินิโยฯ เอกากินิยาติ สทิสํฯ เอกากิยา, เอกากิยา, เอกากิยาโยฯ เอกากิยํ, เอกากิยา, เอกากิยาโยฯ เอกากิยายาติ สทิสํฯ อิตฺถิลิงฺครูปานิฯ สพฺพานิ ปเนตานิ อสพฺพนามิกรูปานิ อตฺถนฺตรวิญฺญาปนตฺถํ วุตฺตานีติ ทฎฺฐพฺพานิฯ</p>


<p>อิทานิ สทฺทปริยายสฺส สทา พหุวจนนฺตสฺส สพฺพนามิกปทสฺส สทฺทสฺส นามิกปทมาลา วุจฺจเต –</p>


<p>‘‘อุโภ , อุโภ, อุโภหิ, อุโภภิ, อุภินฺนํ, อุโภหิ, อุโภภิ, อุภินฺนํ, อุโภสู’’ติ อยํ ปาฬินยานุรูเปน วุตฺตปทมาลาฯ อตฺริเม ปโยคา – อุโภ กุมารา นิกฺกีตาฯ อุโภ อิตฺถิโย ติฎฺฐนฺติ, อุโภ จิตฺตานิ ติฎฺฐนฺติ, อุโภ ปุเตฺต อทาสิฯ อุโภ กญฺญาโย ปสฺสติฯ อุโภ ปาทานิ ภินฺทิตฺวา, สญฺญมิสฺสามิ โว อหํฯ อุโภหิ หเตฺถหิฯ อุโภหิ พาหาหิ, อุโภหิ จิเตฺตหิ, อุภินฺนํ ชนานํ, อุภินฺนํ อิตฺถีนํ, อุภินฺนํ จิตฺตานํ, อุโภสุ ปุริเสสุ, อุโภสุ อิตฺถีสุ, อุโภสุ ปเสฺสสูติ, อยมสฺมากํ รุจิฯ อาจริยา ปน ‘‘อุเภหิ, อุเภภิ, อุเภสู’’ติปิ อิจฺฉนฺติฯ  หิ ‘‘อุเภ ตปฺปุริสา’’ติ วุตฺตํฯ สพฺพานิปิ เอตานิ มนสิ กาตพฺพานิเยวฯ สทฺทสฺส สมาโส อปฺปสิโทฺธฯ ลิงฺคตฺตยสาธารณรูปานิฯ</p>


<p>อิทานิ สงฺขาวจนานํ สทฺทานํ สทา พหุวจนนฺตานํ สพฺพนามานํ นามิกปทมาลาโย วุจฺจเนฺต –</p>


<p>เทฺว, เทฺว, ทฺวีหิ, ทฺวีภิ, ทฺวินฺนํ, ทุวินฺนํ, ทฺวีหิ, ทฺวีภิ, ทฺวินฺนํ, ทุวินฺนํ, ทฺวีสุฯ  ปน ‘‘ทฺวินฺนนฺน’’นฺติ ปทมาลา อาคตาฯ อิมานิ สทฺทาทีนิ วิย อิตฺถิ ลิงฺคาทิภาววินิมุตฺตานิปิ ตีสุ ลิเงฺคสุ ยุชฺชเนฺต ‘‘เทฺว ปุริสา, เทฺว อิตฺถิโย, เทฺว จิตฺตานิ’’อิเจฺจวมาทินาฯ อิมานิปิ ลิงฺคตฺตยสาธารณานิ รูปานิฯ</p>


<p>
‘‘เทฺว’’ติ รูปํ  
ทฺวิ  
สทฺทสฺส, ยํ สมาสมฺหิ ตํ ภเว;  
  
ทฺวิติปฺปกติกํเยว, นานาเทเสหิ สา สิยาฯ  
</p>
  
<p>
ทฺวิภาโว เจว เทฺวภาโว, ทฺวิรตฺตญฺจ ทุวสฺสโก;  
  
โทหฬินี ทุปตฺตญฺจ, ตทฺธิตเตฺต ทฺวยํ ทฺวยํฯ  
</p>
  
<p>ตโย , ตโย, ตีหิ, ตีภิ, ติณฺณํ, ติณฺณนฺนํ, ตีหิ, ตีภิ, ติณฺณํ, ติณฺณนฺนํ, ตีสุฯ อิมานิ ปุลฺลิงฺครูปานิฯ</p>


<p>ติโสฺส, ติโสฺส, ตีหิ, ตีภิ, ติสฺสนฺนํ, ตีหิ, ตีภิ, ติสฺสนฺนํ, ตีสุฯ อิมานิ อิตฺถิลิงฺครูปานิฯ  ‘‘ติสฺสนฺนนฺน’’นฺติ จตุตฺถีฉฎฺฐีนํ พหุวจนมาคตํ,  ปน ‘‘ติณฺณนฺน’’นฺติฯ ตานิ สาฎฺฐกเถ เตปิฎเก พุทฺธวจเน ปุนปฺปุนํ อุปปริกฺขิตฺวา ทิสฺสนฺติ เจ, คเหตพฺพานิฯ</p>


<p>ตีณิ, ตีณิ, ตีหิ, ตีภิ, ติณฺณํ, ติณฺณนฺนํ, ตีหิ, ตีภิ, ติณฺณํ, ติณฺณนฺนํ, ตีสุฯ อิมานิ นปุํสกลิงฺครูปานิฯ กตฺถจิ ปน ปาฬิปฺปเทเส สทฺทสฺส การโลโปปิ ภวติ ‘‘เทฺว วาติ วา อุทกผุสิตานี’’ติฯ ‘‘ติณฺณนฺนํ โข ภิกฺขเว อินฺทฺริยานํ ภาวิตตฺตา พหุลีกตตฺตา ปิโณฺฑลภารทฺวาเชน ภิกฺขุนา อญฺญา พฺยากตา’’ติ อิทํ ‘‘ติณฺณนฺน’’นฺติ ปทสฺส อตฺถิภาเว นิทสฺสนํฯ</p>


<p>
ยานิ รูปานิ วุตฺตานิ, ‘‘ติโสฺส ตีณิ ตโย’’อิติ;  
  
สมาสวิสเย ตานิ,  
ติ  
ติปฺปกติกา สิยุํฯ  
</p>
  
<p>
ยสฺมา  
ติ  
สฺส สมาสมฺหิ, สทฺธิํ ปรปเทน เว;  
  
‘‘ติเวทนํ ติจิตฺต’’นฺติ, ‘‘ติโลก’’นฺติ จ นิทฺทิเสฯ  
</p>
  
<p>
เอตฺถ นปุํสกตฺตํว, ปาสํสํ ปายวุตฺติโต;  
  
ปุมตฺตเมฺปตฺถ อิจฺฉนฺติ, ‘‘ติภโว ขายเต’’อิติฯ  
</p>
  
<p>จตฺตาโร, จตุโร, จตฺตาโร, จตุโร, จตูหิ, จตูภิ, จตุพฺภิ, จตุนฺนํ, จตูหิ, จตูภิ, จตุพฺภิ, จตุนฺนํ, จตูสุฯ อิมานิ ปุลฺลิงฺครูปานิฯ</p>


<p>จตโสฺส , จตโสฺส, จตูหิ, จตูภิ, จตุพฺภิ, จตสฺสนฺนํ, จตุนฺนํ, จตูหิ, จตูภิ, จตุพฺภิ, จตสฺสนฺนํ, จตุนฺนํ, จตูสุฯ อิมานิ อิตฺถิลิงฺครูปานิฯ อิตฺถิลิงฺคฎฺฐาเน ‘‘จตุนฺน’’นฺติ ปทํ  จ ทสฺสนโต วุตฺตํฯ ตถา หิ จูฬนิรุตฺติยํ อิตฺถิลิงฺคฎฺฐาเน ‘‘จตุนฺน’’นฺติ อาคตํ, นิรุตฺติปิฎเก ‘‘จตุนฺนํ กญฺญาน’’นฺติ อาคตํฯ ปาฬิยํ ปน โสณทนฺตสุตฺตาทีสุ ‘‘สมโณ โคตโม จตุนฺนํ ปริสานํ ปิโย มนาโป’’ติ อาคตํฯ อฎฺฐกถาสุ จ ปน สุตฺตนฺตฎฺฐกถายํ ‘‘จตูหิ อจฺฉริยพฺภุตธเมฺมหิ สมนฺนาคโต จตุนฺนํ ปริสานํ ปิโย มนาโป’’ติ อาคตํฯ สตฺติลงฺฆชาตกฎฺฐกถายํ ‘‘อาจริโย ปนสฺส จตุนฺนํ สตฺตีนํ ลงฺฆนํ สิปฺปํ ชานาตี’’ติ อาคตํฯ</p>


<p>จตฺตาริ, จตฺตาริ, จตูหิ, จตูภิ, จตุพฺภิ, จตุนฺนํ, จตูหิ, จตูภิ, จตุพฺภิ, จตุนฺนํ, จตูสุฯ อิมานิ นปุํสกลิงฺครูปานิฯ</p>


<p>
‘‘จตฺตาโร’’ติ ‘‘จตโสฺส’’ติ, ‘‘จตฺตารี’’ติ จ สทฺทิตํ;  
  
รูปํ สมาสภาวมฺหิ,  
จตุ  
ปฺปกติกํ ภเวฯ  
</p>
  
<p>
นิทสฺสนปทาเนตฺถ, กมโต กมโกวิโท;  
  
‘‘จตุพฺพิธํ จตุสฺสาลํ, จตุสจฺจ’’นฺติ นิทฺทิเสฯ  
</p>
  
<p>อิมานิ อาทิกานิ สพฺพนามิกานิ พหุวจนานิเยว ภวนฺติ, น เอกวจนานิฯ  ปน ตีสุ ลิเงฺคสุ ‘‘จตสฺสนฺน’’นฺติ วุตฺตํ, ตํ อนิชฺฌานกฺขมํ วิย ทิสฺสติฯ</p>


<p>อิทานิ สทฺทานํ นามิกปทมาลา วุจฺจเนฺต, เตสุ เยน กเถติ, ตสฺสาลปเน วจนานิ ภวนฺติฯ</p>


<p>ตฺวํ, ตุวํ, ตุเมฺหฯ ตํ, ตุวํ, ตฺวํ, ตวํ, ตุเมฺหฯ ตยา, ตฺวยา, ตุเมฺหหิ, ตุเมฺหภิฯ ตุยฺหํ, ตว, ตุมฺหํ, ตุมฺหากํฯ ตยา, ตฺวยา, ตุเมฺหหิ, ตุเมฺหภิฯ ตุยฺหํ, ตว, ตุมฺหํ, ตุมฺหากํฯ ตยิ, ตฺวยิ, ตุเมฺหสุ ฯ ตตฺร ‘‘ตฺวํ ปุริโส, ตฺวํ อิตฺถี, ตฺวํ จิตฺต’’นฺติอาทินา โยเชตพฺพานิฯ</p>


<p>อตฺตโยเค วจนานิ ภวนฺติฯ</p>


<p>อหํ, อหกํ, มยํ, อเมฺหฯ มํ, มมํ, อเมฺหฯ มยา, อเมฺหหิ, อเมฺหภิฯ มยฺหํ, มม, อมฺหํ, อมฺหากํ, อสฺมากํฯ มยา, อเมฺหหิ, อเมฺหภิฯ มยฺหํ, มม, อมฺหํ, อมฺหากํ, อสฺมากํฯ มยิ, อเมฺหสุ, อเสฺมสุฯ</p>


<p>เอตฺถ ปน ‘‘กถํ อเมฺห กโรมเส’’ติ ปาฬิทสฺสนโต ‘‘ตุเมฺห’’ติ ปจฺจตฺตวจนสฺส วิย ‘‘อเมฺห’’ติ ปจฺจตฺตวจนสฺสปิ อตฺถิตา เวทิตพฺพา, ‘‘อหก’’นฺติ รูปนฺตรมฺปิ อิจฺฉิตพฺพํฯ ตสฺส อตฺถิภาเว ‘‘อหกญฺจ จิตฺตวสานุคา ภาสิสฺส’’นฺติ เอสา ปาฬิ นิทสฺสนํฯ เอตฺถ หิ อหกนฺติ อหํ อิเจฺจวโตฺถฯ ตตฺร ‘‘อหํ ปุริโส, อหํ กญฺญา, อหํ จิตฺต’’นฺติอาทินา โยเชตพฺพานิฯ อิมานิปิ ลิงฺคตฺตยสาธารณรูปานิฯ</p>


<p> ปน ‘‘ตุมฺหากํ อมฺหาก’’นฺติ จ ทุติยาพหุวจนํ วุตฺตํฯ กจฺจายเน ‘‘ตุมฺหานํ อมฺหาน’’นฺติ จ ปฐมาทุติยาพหุวจนํ, ‘‘ตุมฺหํ อมฺห’’นฺติ จ จตุตฺถีฉเฎฺฐกวจนํ, ปฐมาทุติยาพหุวจนญฺจ วุตฺตํ, จูฬนิรุตฺตินิรุตฺติปิฎเก ปน ‘‘ตุมฺหํ อมฺห’’นฺติ จ ทุติเยกวจนํ วุตฺตํ, ‘‘ตุเมฺห อเมฺห’’ติ จ จตุตฺถีฉฎฺฐีพหุวจนํ วุตฺตํฯ เอตานิ อุปปริกฺขิตฺวา สาฎฺฐกเถสุ สุตฺตเนฺตสุ ทิสฺสนฺติ เจ, คเหตพฺพานิฯ</p>


<p>สทฺทานํ ปน ปรปเทหิ สทฺธิํ สมาเส ‘‘มํทีปา’’ติอาทโย ปโยคา ตถาคตาทิมุขโต สมฺภวนฺติฯ ‘‘เอเต คามณิ มํทีปา มํเลณา มํสรณา’’ติ หิ ตถาคตมุขโต, ‘‘ตโยฺยโค มโยฺยโค’’ติ นิรุตฺตญฺญุมุขโต,  จ ‘‘ตฺวํมุขํ กมเลเนว, ตุลฺยํ นาเญฺญน  เกนจี’’ติ จ ‘‘จเนฺทน ตฺวํมุขํ ตุลฺย’’นฺติ จ กวิมุขโตฯ</p>


<p>ตตฺถ หิ อหํ ทีโป เอเตสนฺติ  อหํ เลณํ เอเตสนฺติ  เอวํ ฯ ตุเมฺหน โยโค สเทฺทน โยโค อิเจฺจวโตฺถฯ อเมฺหน โยโค สเทฺทน โยโค อิเจฺจวโตฺถฯ ตว มุขํ ฯ พหุวจนวเสนปิ นิพฺพจนียํ ‘‘ตุมฺหากํ มุขํ ตฺวํมุข’’นฺติฯ เอตฺถ จ ปาฬิยํ ‘‘มํทีปา’’อิจฺจาทิทสฺสนโต ‘‘ตฺวํทีปา’’ติอาทีนิ  จ ‘‘ตฺวํมุข’’นฺติ ทสฺสนโต อาทีนิ คเหตพฺพานิฯ ตตฺถ ตฺวํ ทีโป เอเตสนฺติ  ตุเมฺห วา ทีปา เอเตสนฺติ  ตว วโณฺณ ฯ มม มุขํ  อมฺหากํ วา มุขํ นฺติ นิพฺพจนานิฯ เอส นโย อเญฺญสุปิ อีทิเสสุ ฐาเนสุฯ</p>


<p>
สมาเส  
ตุมฺหอมฺหากํ,  
โหนฺติ ปรปเทหิ เว;  
  
‘‘ตฺวํมุข’’นฺติ จ ‘‘มํทีปา, ตโยฺยโค มโยฺยโค’’ติ จฯ  
</p>
  
<p>เอตฺถาห ‘‘กิํ เอตฺตกเมว สทฺทานํ รูปํ, อุทาหุ อญฺญมฺปิ อตฺถี’’ติ? อตฺถิ ‘‘เต เม’’ อิจฺจาทีนิฯ ยทิ เอวํ กสฺมา ปทมาลา วิสุํ น วุตฺตาติ? อวจเน การณมตฺถิฯ อตฺริทํ การณํ –</p>


<p>
‘‘เต เม โว โน’’ติ รูปานิ, ปรานิ ปทโต ยโต;  
  
ตโต นามิกปนฺตีสุ, น ตุ วุตฺตานิ ตานิ เมฯ  
</p>
  
<p>เอตฺถ จ มยํ เม โว โนสทฺทานมตฺถุทฺธาโร วุจฺจเต – สทฺทสฺส ปน วุโตฺตวฯ ยสฺมา อฎฺฐกถาจริยา สทฺทฎฺฐาเนปิ สโทฺท, สทฺทฎฺฐาเนปิ จ สโทฺท อิเจฺจว วทนฺติ, ตสฺมา มยมฺปิ ตเถว วทามฯ สโทฺท ‘‘อนุญฺญาตปฎิญฺญาตา, เตวิชฺชามยมสฺมุโภ’’ติอาทีสุ อสฺมทเตฺถ อาคโต ฯ ‘‘มยํ นิสฺสาย เหมาย, ชาตา มโนฺทสิสูปคา’’ติ เอตฺถ ปญฺญตฺติยํฯ ‘‘มโนมยา ปีติภกฺขา สยํปภา’’ติอาทีสุ นิพฺพตฺติอเตฺถฯ พาหิเรน ปจฺจเยน วินา มนสาว นิพฺพตฺตาติ มโนมยาฯ ‘‘ยํนูนาหํ สพฺพมตฺติกามยํ กุฎิกํ กเรยฺย’’นฺติอาทีสุ วิการเตฺถฯ ‘‘ทานมยํ สีลมย’’นฺติอาทีสุ ปทปูรณมเตฺตฯ ‘‘ปีฐํ เต โสวณฺณมยํ อุฬาร’’นฺติ เอตฺถ วิการเตฺถ ปทปูรณมเตฺต วา ทฎฺฐโพฺพฯ ยทา หิ สุวณฺณเมว โสวณฺณนฺติ อยมโตฺถ, ตทา สุวณฺณสฺส วิกาโร โสวณฺณมยนฺติ วิการเตฺถ สโทฺท ทฎฺฐโพฺพฯ นิพฺพตฺติอโตฺถติปิ วตฺตุํ วฎฺฎติฯ ยทา ปน สุวเณฺณน นิพฺพตฺตํ โสวณฺณนฺติ อยมโตฺถ, ตทา โสวณฺณเมว โสวณฺณมยนฺติ ปทปูรณมเตฺต สโทฺท ทฎฺฐโพฺพฯ</p>


<p>สโทฺท ‘‘กิเจฺฉน เม อธิคตํ, หลํ ทานิ ปกาสิตุ’’นฺติอาทีสุ กรเณ อาคโตฯ มยาติ อโตฺถฯ ‘‘ตสฺส เม ภเนฺต ภควา สํขิเตฺตน ธมฺมํ เทเสตู’’ติอาทีสุ สมฺปทาเน, มยฺหนฺติ อโตฺถติ วทนฺติฯ ‘‘ปุเพฺพว เม ภิกฺขเว สโมฺพธา อนภิสมฺพุทฺธสฺส โพธิสตฺตเสฺสว สโต’’ติอาทีสุ สามิอเตฺถ, มมาติ อโตฺถติ จ วทนฺติฯ เอเตฺถตํ วุจฺจติ –</p>


<p>
กรเณ สมฺปทาเน จ, สามิอเตฺถ จ อาคโต;  
  
เม  
สโทฺท อิติ วิเญฺญโยฺย, วิญฺญุนา นยทสฺสินาฯ  
</p>
  
<p>เอตฺถ  ปน ฐตฺวา อฎฺฐกถาจริเยหิ กเต สทฺทานมตฺถวิวรเณ วินิจฺฉยํ พฺรูม เตสมธิปฺปายปฺปกาสนวเสน โสตูนํ สํสยสมุคฺฆาฎนตฺถํฯ ตถา หิ อฎฺฐกถาจริยา สทฺทานํ สมฺปทานตฺถวเสน ‘‘ตุยฺหํ มยฺห’’นฺติ อตฺถํ สํวเณฺณสุํ, สามิอตฺถวเสน ปน ‘‘ตว มมา’’ติฯ เอวํ ยฺวายํ เตหิ อสงฺกรโต นิยโม ทสฺสิโต, โส สาฎฺฐกเถ เตปิฎเก พุทฺธวจเน กุโต ลพฺภาฯ ตถา หิ สทฺทตฺถวาจกา สทฺทา สทฺทา จ สมฺปทานสามิอเตฺถสุ อนิยมโต ปวตฺตนฺติฯ</p>


<p>ตตฺริเม ปโยคา – อิทํ ตุยฺหํ ททามิฯ ตุยฺหํ วิกเปฺปมิฯ ตุยฺหํ มํเสน เมเทน, มตฺถเกน จ พฺราหฺมณ, อาหุติํ ปคฺคเหสฺสามิฯ เอส หิ ตุยฺหํ ปิตา นรสีโหฯ ตุยฺหํ ปน มาตา กหนฺติฯ มยฺหเมว ทานํ ทาตพฺพํ, น อเญฺญสํ, มยฺหเมว สาวกานํ ทานํ ทาตพฺพํ, น อเญฺญสํฯ น มยฺหํ ภริยา เอสาฯ อสฺสโม สุกโต มยฺหํฯ สพฺพญฺญุตํ ปิยํ มยฺหํฯ ตาต มยฺหํ มาตุ มุขํ อญฺญาทิสํ, ตุมฺหากํ อญฺญาทิสํฯ มยฺหํ สามิโก อิทานิ มริสฺสติฯ ตว ทียเต, ตว สิลาฆเต, มม สิลาฆเต, ปพฺพชฺชา มม รุจฺจติฯ ตว ปุโตฺตฯ อุโภ มาตาปิตา มมาติ เอวํ อนิยมโต ปวตฺตนฺติฯ</p>


<p> จตุตฺถีฉฎฺฐีนํ อนญฺญรูปตฺตํ วุตฺตํ ‘‘จตุตฺถีฉฎฺฐีนํ สพฺพตฺถ อนญฺญํ, ตติยาปญฺจมีนํ พหุวจนญฺจา’’ติ ฯ ยทิ เอวํ อฎฺฐกถาจริยา ‘‘นโม เต ปุริสาชญฺญฯ นโม เต พุทฺธ วีรตฺถู’ติอาทีสุ สทฺทสฺส วเสน สมฺปทาเน, ตุยฺหนฺติ หิ อโตฺถฯ ‘กิเนฺต วตํ กิํ ปน พฺรหฺมจริย’นฺติอาทีสุ สามิอเตฺถ, ตวาติ หิ อโตฺถ’’ติอาทีนิ วทนฺตา ‘‘อยุตฺตํ สํวณฺณนํ สํวเณฺณสุ’’นฺติปิ, ‘‘ปสฺสิตพฺพํ น ปสฺสิํสู’’ติปิ อาปชฺชนฺตีติ? ยุตฺตํเยว เต สํวณฺณยิํสุ, ปสฺสิตพฺพญฺจ ปสฺสิํสุฯ ตถา หิ เต ‘‘สทฺทสตฺถมฺปิ เอกเทสโต สาสนานุกูลํ โหตี’’ติ ปเรสมนุกมฺปาย สทฺทสตฺถโต นยํ คเหตฺวา สมฺปทานตฺถวเสน สทฺทานํ ‘‘ตุยฺหํ มยฺห’’นฺติ อตฺถํ สํวณฺณยิํสุ, สามิอตฺถวเสน ปน ‘‘ตว มมา’’ติฯ สทฺทสเตฺถ หิ จตุตฺถีฉฎฺฐีรูปานิ สพฺพถา วิสทิสานิ, สาสเน ปน สทิสานิฯ ตสฺมา สาสเน สามเญฺญน ปวตฺตานิ จตุตฺถีฉฎฺฐีรูปานิ สทฺทสเตฺถ วิเสเสน ปวเตฺตหิ จตุตฺถีฉฎฺฐีรูเปหิ สมานคติกานิ กตฺวา ปเรสมนุกมฺปาย สมฺปทานเตฺถ สทฺทานํ ปวตฺตินิยโม, สามิอเตฺถ จ สทฺทานํ ปวตฺตินิยโม ทสฺสิโตฯ ยสฺมา ปน ปเรสมนุกมฺปาย อยํ นิยโม, ตสฺมา กรุณาเยวายํปราโธ, น อฎฺฐกถาจริยานํฯ ตาย เอว หิ เตหิ เอวํ สํวณฺณนา กตาติฯ</p>


<p>เกจิ ปเนตฺถ เอวํ วเทยฺยุํ – นนุ จ โภ อฎฺฐกถาจริเยหิ สทฺทนยํ นิสฺสาย สทฺทานํ สามิอเตฺถ วตฺตมานานํ ‘‘ตว มมา’’ติ อตฺถวจเนน ‘‘ตุยฺหํ มํเสน เมเทน, น มยฺหํ ภริยา เอสา’’ติอาทีสุ สามิวิสเยสุ วิภตฺติวิปลฺลาสนโย ทสฺสิโตติ สกฺกา วตฺตุํ, ตถา สทฺทนยเญฺญว นิสฺสาย สทฺทานํ สมฺปทานเตฺถ วตฺตมานานํ  ‘‘ตุยฺหํ มยฺห’’นฺติ อตฺถวจเนน ‘‘ภตฺตํ ตว น รุจฺจติฯ ปพฺพชฺชา มม รุจฺจตี’’ติอาทีสุปิ สมฺปทานวิสเยสุ วิภตฺติวิปลฺลาสนโย ทสฺสิโตติ สกฺกา วตฺตุนฺติ? น สกฺกา, คาถาสุ วิย จุณฺณิยปทฎฺฐาเนปิ สทฺทานํ อนิยเมน ทฺวีสุ อเตฺถสุ ปวตฺตนโตฯ น หิ อีทิเส ฐาเน คาถายํ วา จุณฺณิยปทฎฺฐาเน วา วิภตฺติวิปลฺลาโส อิจฺฉิตโพฺพฯ ‘‘ตสฺส รชฺชสฺสหํ ภีโตฯ กิํ นุ โข อหํ ตสฺส สุขสฺส ภายามี’’ติอาทีสุเยว ปน ฐาเนสุ อิจฺฉิตโพฺพฯ</p>


<p>ยทิ สทฺทนยํ นิสฺสาย ‘‘ตุยฺหํ มํเสน เมเทนา’’ติอาทีสุ วิภตฺติวิปลฺลาโส อิจฺฉิตโพฺพ สิยา, ‘‘พฺราหฺมณสฺส ปิยปุตฺตทานํ อทาสิฯ พฺราหฺมณสฺส ปิตา อทาสี’’ติอาทีสุปิ สทฺทนยํ นิสฺสาย ‘‘พฺราหฺมณายา’’ติอาทินา วิภตฺติวิปลฺลาสโตฺถ วจนีโย สิยา จตุตฺถีฉฎฺฐีรูปานํ สเตฺถ วิสุํ วจนโตฯ เอวญฺจ สติ โก โทโสติ เจ? อเตฺถว โทโส, ยสฺมา โยเค วา โยเค วา เทสสหิตานิ จตุตฺถีฉฎฺฐีรูปานิ สาฎฺฐกเถ เตปิฎเก พุทฺธวจเน นุปลพฺภนฺติ, ตสฺมา ‘‘พฺราหฺมณายา’’ติอาทินา วิภตฺติวิปลฺลาสตฺถวจเน อยํ โทโส ยทิทํ อวิชฺชมานคฺคหณํฯ ยสฺมา ปน อีทิเสสุ ฐาเนสุ วิภตฺติวิปลฺลาสกรณํ สาวชฺชํ, ตสฺมา ‘‘ตุยฺหํ มํเสน เมเทนา’’ติอาทีสุปิ วิภตฺติวิปลฺลาโส น อิจฺฉิตโพฺพฯ</p>


<p>จตุตฺถีฉฎฺฐีรูปานิ หิ อนญฺญานิ ทิสฺสนฺติ ‘‘ปุริสสฺส อทาสิ, ปุริสสฺส ธนํ พฺราหฺมณานํ อทาสิ, พฺราหฺมณานํ สนฺตก’’นฺติฯ ตถา หิ ปาวจเน สทฺทา สมฺปทานสามิอเตฺถสุ สามเญฺญน  ปวตฺตนฺติ, ตปฺปวตฺติ ‘‘อคฺคสฺส ทาตา เมธาวี’’ติอาทีหิ ปโยเคหิ ทีเปตพฺพาฯ ‘‘อคฺคสฺส ทาตา เมธาวี’’ติ เอตฺถ หิ ‘‘อคฺคสฺสา’’ติ อยํ สโทฺท ยทา กฺริยาปฎิคฺคหณํ ปฎิจฺจ สมฺปทานเตฺถ ปวตฺตติ, ตทา ‘‘อคฺคสฺส รตนตฺตยสฺส ทาตา’’ติ อตฺถวเสน ปวตฺตติฯ ยทา ปน กฺริยํ ปฎิจฺจ กมฺมภูเต สามิอเตฺถ ปวตฺตติ, ตทา ‘‘อคฺคสฺส เทยฺยธมฺมสฺส ทาตา’’ติ อตฺถวเสน ปวตฺตติฯ เอวํ สพฺพถาปิ วิปลฺลาโส ตุมฺหากํ สรณํ น โหตีติฯ ตถา สทฺทนยํ นิสฺสาย ‘‘สมฺปทานวจน’’นฺติ ตุเมฺหหิ ทฬฺหํ คหิตสฺส ยฺหํสทฺทสฺส สามิอตฺถวเสน ปณฺณตฺติยํ ทสฺสนโต วิภตฺติวิปลฺลาโส ตุมฺหากํ สรณํ น โหเตวฯ ตถา หิ –</p>


<p>
‘‘สกุโณ มยฺหโก นาม, คิริสานุทรีจโร;  
  
ปกฺกํ ปิปฺผลิมารุยฺห, ‘มยฺหํ มยฺห’นฺติ กนฺทตี’’ติ  
</p>
  
<p>เอตฺถ ติ เอกาย สกุณชาติยา นามํฯ โส หิ โลลุปฺปจาริตาย ‘‘อิทมฺปิ มยฺหํ, อิทมฺปิ มยฺห’’นฺติ กายติ รวตีติ มยฺหโกติ วุจฺจติ สทฺทูปปทสฺส  สเทฺทติ ธาตุสฺส วเสนฯ</p>


<p>อตฺรายํ ปทโสธนา – ยทิ ยฺหํ มยฺหํสทฺทา ธุวํ สมฺปทานเตฺถ, สทฺทา จ สามิอเตฺถ ภเวยฺยุํ, เอวํ สเนฺต โลกโวหารกุสเลน สพฺพญฺญุนา ตสฺส สกุณสฺส ‘‘มยฺหโก’’ติ ปณฺณตฺติ น วตฺตพฺพา สิยา อนโนฺตคธสมฺปทานตฺถตฺตา, อโนฺตคธสามฺยตฺถตฺตา ปน ‘‘มมโก’’ อิเจฺจว ปญฺญตฺติ วตฺตพฺพา สิยาฯ เอตฺถปิ ‘‘มยฺหโก’’ติ อิทํ วิภตฺติวิปลฺลาสวเสน วุตฺตนฺติ เจ? น, ปณฺณตฺติวิสเย วิภตฺติวิปริณามสฺส อฎฺฐานตฺตา อนวกาสตฺตาฯ</p>


<p>อปิเจตฺถ ยฺหํสโทฺท สรูปโต วิภตฺยนฺตภาเวน ติฎฺฐติ กสเทฺทน เอกปทตฺตูปคมนโต, เอวํ สเนฺตปิ ‘‘มยฺหโก’’ติ  อยํ สกุณวิเสสวาจโก สโทฺท ปจฺจตฺตวจนภาเว ฐิโตเยว อีสกํ สามิอตฺถมฺปิ โชตยติ สทฺทา วิยฯ อิมินาปิ การเณน วิภตฺติวิปลฺลาโส ตุมฺหากํ สรณํ น โหติฯ อิติ ‘‘มยฺหโก’’ติ ปณฺณตฺติยํ วตฺตมานสฺส ปทาวยวภูตสฺส ยฺหสทฺทสฺส อวิปลฺลาสวจนเลเสน สเทฺทสุปิ วิภตฺติวิปลฺลาโส น อิจฺฉิตโพฺพติ สิทฺธํฯ ตสฺมา อฎฺฐกถาจริเยหิ สมฺปทานสามิอเตฺถสุ สามเญฺญน ปวตฺตานมฺปิ สมานานํ สทฺทานํ สทฺทนยเญฺญว นิสฺสาย ปเรสมนุกมฺปาย วุตฺตปฺปกาโร นิยโม ทสฺสิโตติ อวคนฺตพฺพํฯ อิเจฺจวํ –</p>


<p>
‘‘ตุยฺหํ มยฺห’’นฺติเม สเทฺท, สมฺปทาเน ครู วทุํ;  
  
‘‘ตว มมา’’ติ สามิมฺหิ, นยมาทาย สตฺถโตฯ  
</p>
  
<p>
เอวํ สเนฺตปิ เอเตสํ, นิยโม นตฺถิ ปาฬิยํ;  
  
โกจิ เตสํ วิเสโส จ, ทิโฎฺฐ อเมฺหหิ ตํ สุณฯ  
</p>
  
<p>
สามฺยตฺถสมฺปทานตฺถา, สมฺภวนฺติ ยหิํ ทุเว;  
  
‘‘ตุยฺหํ มยฺห’’นฺติเม สทฺทา, เต ปโยคา น ทุลฺลภาฯ  
</p>
  
<p>
‘‘ตว มมา’’ติเม สทฺทา, ปายา สามิมฺหิ วตฺตเร;  
  
สมฺปทาเน ยหิํ โหนฺติ, เต ปโยคา ปนปฺปกาฯ  
</p>
  
<p>
ตว  
โต  
มม  
โต  
ตุ  
ยฺหํ-  
ม  
ยฺหํสทฺทาว สาสเน;  
  
ปาเฐ เนกสหสฺสมฺหิ, สามิอเตฺถ ปวตฺตเรติฯ  
</p>
  
<p>สพฺพาปิ อิมา นีติโย ปรมสุขุมา สุทุทฺทสา วีรชาตินา สาธุกํ มนสิ กาตพฺพาฯ</p>


<p>สเทฺทสุ ปน สโทฺท ปจฺจตฺตอุปโยคกรณสมฺปทานสามิวจนปทปูรเณสุ ทิสฺสติฯ ‘‘กจฺจิ โว  อนุรุทฺธา สมคฺคา สโมฺมทมานา’’ติอาทีสุ หิ ปจฺจเตฺต ทิสฺสติฯ ‘‘คจฺฉถ ภิกฺขเว ปณาเมมิ โว’’ติอาทีสุ อุปโยเคฯ ‘‘น โว มม สนฺติเก วตฺถพฺพ’’นฺติอาทีสุ กรเณฯ ‘‘วนปตฺถปริยายํ โว ภิกฺขเว เทเสสฺสามี’’ติอาทีสุ สมฺปทาเนฯ ‘‘สเพฺพสํ โว สาริปุตฺตา สุภาสิต’’นฺติอาทีสุ สามิวจเนฯ ‘‘เย หิ โวอริยา ปริสุทฺธา กายกมฺมนฺตา’’ติอาทีสุ ปทปูรณมเตฺตฯ เอเตฺถตํ วุจฺจติ –</p>


<p>
‘‘ปจฺจเตฺต อุปโยเค จ, กรเณ สมฺปทานิเย;  
  
สามิสฺส วจเน เจว, ตเถว ปทปูรเณ;  
  
อิเมสุ ฉสุ ฐาเนสุ,  
โว  
สโทฺท สมฺปวตฺตติ’’ฯ  
</p>
  
<p>สโทฺท ปจฺจโตฺตปโยคกรณสมฺปทานสามิวจนาวธารณนุสทฺทเตฺถสุ ปฎิเสเธ นิปาตมเตฺต จ วตฺตติฯ อยญฺหิ ‘‘คามํ โน คเจฺฉยฺยามา’’ติ เอตฺถ ปจฺจเตฺต ทิสฺสติฯ ‘‘มา โน อชฺช วิกนฺติํสุ, รโญฺญ สูทา มหานเส’’ติอาทีสุ อุปโยเคฯ ‘‘น โน วิวาโห นาเคหิ, กตปุโพฺพ กุทาจน’’นฺติอาทีสุ กรเณฯ ‘‘สํวิภเชถ โน รเชฺชนา’’ติอาทีสุ สมฺปทาเนฯ ‘‘สตฺถา โน ภควา อนุปฺปโตฺต’’ติอาทีสุ สามิวจเนฯ ‘‘น โน สมํ อตฺถิ ตถาคเตนา’’ติ เอตฺถ อวธารเณฯ ‘‘อภิชานาสิ โน ตฺวํ มหาราชา’’ติอาทีสุ สทฺทเตฺถ, ปุจฺฉายนฺติปิ วตฺตุํ วฎฺฎติฯ ‘‘สุภาสิตเญฺญว ภาเสยฺย, โน จ ทุพฺภาสิตํ ภเณ’’ติอาทีสุ ปฎิเสเธฯ ‘‘น โน สภายํ น กโรนฺติ กิญฺจี’’ติอาทีสุ นิปาตมเตฺตฯ เอเตฺถตํ วุจฺจติ –</p>


<p>
ปจฺจเตฺต  
จุปโยเค จ, กรเณ สมฺปทานิเย;  
  
สามฺยาวธารเณ เจว,  
นุ  
สทฺทเตฺถ นิวารเณ;  
  
ตถา นิปาตมตฺตมฺหิ,  
โน  
สโทฺท สมฺปวตฺตติฯ  
</p>
  
<p>อิทานิ สพฺพนามานํ ยถารหํ สํขิเตฺตน มิสฺสกปทมาลา วุจฺจเต –</p>


<p>โย โส, เย เตฯ ยํ ตํ, เย เตฯ เยน เตนฯ เสสํ วิตฺถาเรตพฺพํฯ ยา สา, ยา ตาฯ ยํ ตํ, ยา ตาฯ ยาย ตายฯ เสสํ วิตฺถาเรตพฺพํฯ ยํ ตํ, ยานิ ตานิฯ เสสํ วิตฺถาเรตพฺพํฯ อิมินา นเยน ลิงฺคตฺตยโยชนา กาตพฺพาฯ</p>


<p>‘‘เอโส โส, เอเต เตฯ อยํ โส, อิเม เตฯ โส อยํ เต อิเม’’ติอาทินา ยถาปโยคํ ปทมาลา โยเชตพฺพาฯ ตถา หิ ‘‘โย โส ภควา สยมฺภู อนาจริยโกฯ เอเต เต ภิกฺขเว อุโภ อเนฺต อนุปคมฺม มชฺฌิมา ปฎิปทา ตถาคเตน อภิสมฺพุทฺธาฯ อยํ โส สารถิ เอตี’’ติ เอวมาทโย วิจิตฺตปฺปโยคา ทิสฺสนฺติฯ อิติ สพฺพนามิกปทานํ มิสฺสกปทมาลา โยเชตพฺพาฯ</p>


<p>
มยา สพฺพตฺถสิทฺธสฺส, สาสเน สพฺพทสฺสิโน;  
  
สพฺพตฺถ สาสเน สุฎฺฐุ, โกสลฺลตฺถาย โสตุนํฯ  
</p>
  
<p>
อสพฺพนามนาเมหิ, สพฺพนามปเทหิ เว;  
  
สห สพฺพานิ วุตฺตานิ, สพฺพนามานิ ปนฺติโตฯ  
</p>
  
<p>
เอเตสุ กตโยคานํ, สุขุมตฺถวิชานนํ;  
  
อกิจฺฉปฎิเวเธน, ภวิสฺสติ น สํสโยฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
สพฺพนามตํสทิสนามานํ นามิกปทมาลาวิภาโค นาม  
</p>
  
ทฺวาทสโม ปริเจฺฉโทฯ  
</p>
  
  
  
  
  