<h1>๒. สงฺฆาทิเสสกณฺฑํ (ภิกฺขุนีวิภงฺควณฺณนา)</h1>
<h3>๑. ปฐมสงฺฆาทิเสสสิกฺขาปทวณฺณนา</h3>
<p>
ปาราชิกานนฺตรสฺส  
  
, อยํ ทานิ ภวิสฺสติ;  
  
สงฺฆาทิเสสกณฺฑสฺส, อนุตฺตานตฺถวณฺณนาฯ  
</p>
  
<p> นฺติ ภณฺฑสาลาฯ ติ อโยฺย มา เอวํ อวจฯ ติ อปินุ อยฺยาฯ ติ อติกฺกมิตฺวา วทถ; อโกฺกสถาติ วุตฺตํ โหติฯ</p>


<p> ติ มานุสฺสยวเสน โกธุสฺสยวเสน วิวทมานาฯ ยสฺมา ปน สา อตฺถโต อฎฺฎการิกา โหติ, ตสฺมา ‘‘อุสฺสยวาทิกา นาม อฑฺฑการิกา วุจฺจตี’’ติ ปทภาชเน วุตฺตํฯ เอตฺถ จ ติ โวหาริกวินิจฺฉโย วุจฺจติ, ยํ ปพฺพชิตา ‘‘อธิกรณ’’นฺติปิ วทนฺติฯ ติ สกฺขิํ  วา สหายํ วา ปริเยสติ, ทุกฺกฎํฯ ติ อุปสฺสโย วา โหตุ ภิกฺขาจารมโคฺค วา, ยตฺถ ฐิตาย ‘‘อฑฺฑํ กริสฺสามี’’ติ จิตฺตํ อุปฺปชฺชติ, ตโต โวหาริกานํ สนฺติกํ คจฺฉนฺติยา ปทวาเร ปทวาเร ทุกฺกฎํฯ ติ ทฺวีสุ ชเนสุ ยสฺส กสฺสจิ เอกสฺส กถํ โย โกจิ โวหาริกานํ อาโรเจติฯ ติ เอตฺถาปิ เอเสว นโยฯ</p>


<p>อยํ ปเนตฺถ อสโมฺมหตฺถาย วิตฺถารกถา – ยตฺถ กตฺถจิ อนฺตมโส ภิกฺขุนุปสฺสยํ อาคเตปิ โวหาริเก ทิสฺวา ภิกฺขุนี อตฺตโน กถํ อาโรเจติ, ภิกฺขุนิยา ทุกฺกฎํฯ อุปาสโก อตฺตโน กถํ อาโรเจติ, ภิกฺขุนิยา ถุลฺลจฺจยํฯ ปฐมํ อุปาสโก อตฺตโน กถํ อาโรเจติ , ภิกฺขุนิยา ทุกฺกฎํฯ อถ สา อตฺตโน กถํ อาโรเจติ, ถุลฺลจฺจยํฯ ภิกฺขุนี อุปาสกํ วทติ – ‘‘มม จ ตว จ กถํ ตฺวํเยว อาโรเจหี’’ติ, โส อตฺตโน วา กถํ ปฐมํ อาโรเจตุ ภิกฺขุนิยา วา, ปฐมาโรจเน ทุกฺกฎํ, ทุติยาโรจเน ถุลฺลจฺจยํฯ อุปาสโก ภิกฺขุนิํ วทติ – ‘‘มม จ ตว จ กถํ ตฺวํเยว อาโรเจหี’’ติ, เอตฺถาปิ เอเสว นโยฯ</p>


<p>ภิกฺขุนี  กปฺปิยการเกน กถาเปติ, ตตฺถ กปฺปิยการโก วา ภิกฺขุนิยา กถํ ปฐมํ อาโรเจตุ, อิตโร วา อตฺตโน กถํ, กปฺปิยการโก วา อุภินฺนมฺปิ กถํ, อิตโร วา อุภินฺนมฺปิ กถํ อาโรเจตุ, ยถา วา ตถา วา อาโรจิยมาเน ปฐเม อาโรจเน ภิกฺขุนิยา ทุกฺกฎํ, ทุติเย ถุลฺลจฺจยํฯ ยถา วา ตถา วา อาโรจิตํ ปน อุภินฺนมฺปิ กถํ สุตฺวา โวหาริเกหิ วินิจฺฉเย กเต อฑฺฑปริโยสานํ นาม โหติ, ตสฺมิํ อฑฺฑปริโยสาเน ภิกฺขุนิยา ชเยปิ ปราชเยปิ สงฺฆาทิเสโสฯ สเจ ปน คติคตํ อธิกรณํ โหติ, สุตปุพฺพํ โวหาริเกหิฯ อถ เต ภิกฺขุนิญฺจ อฑฺฑการกญฺจ ทิสฺวาว ‘‘ตุมฺหากํ กถนกิจฺจํ นตฺถิ, ชานาม มยํ เอตฺถ ปวตฺติ’’นฺติ สยเมว วินิจฺฉินิตฺวา เทนฺติ, เอวรูเป อฑฺฑปริโยสาเนปิ ภิกฺขุนิยา อนาปตฺติฯ</p>


<p>ปฐมํ อาปตฺติ เอตสฺสาติ ปฐมาปตฺติโก; วีติกฺกมกฺขเณเยว อาปชฺชิตโพฺพติ อโตฺถ, ตํ ฯ ปทภาชเน ปน อธิปฺปายมตฺตํ ทเสฺสตุํ ‘‘สห วตฺถุชฺฌาจารา  อาปชฺชติ อสมนุภาสนายา’’ติ วุตฺตํฯ อยเญฺหตฺถ อโตฺถ – สห วตฺถุชฺฌาจารา ยํ ภิกฺขุนี อาปชฺชติ, น ตติยาย สมนุภาสนาย, อยํ ปฐมเมว สห วตฺถุชฺฌาจาเรน อาปชฺชิตพฺพตฺตา ปฐมาปตฺติโกติฯ ภิกฺขุนิสงฺฆโต นิสฺสาเรตีติ นิสฺสารณีโย; ตํ ฯ ปทภาชเน ปน อธิปฺปายมตฺตํ ทเสฺสตุํ ‘‘สงฺฆมฺหา นิสฺสารียตีติ วุตฺตํฯ ตตฺถ ยํ อาปนฺนา ภิกฺขุนี สงฺฆโต นิสฺสารียติ, โส นิสฺสารณีโยติ เอวมโตฺถ ทฎฺฐโพฺพฯ น หิ โส เอว ธโมฺม สงฺฆมฺหา เกนจิ นิสฺสารียติฯ เตน ปน ธเมฺมน ภิกฺขุนี นิสฺสารียติ, ตสฺมา โส นิสฺสาเรตีติ นิสฺสารณีโยฯ</p>


<p>ติ อฑฺฑการกมนุเสฺสหิ สยํ วา อาคนฺตฺวา ทูตํ วา เปเสตฺวา เอหีติ วุจฺจมานา โวหาริกานํ สนฺติกํ คจฺฉติ, ตโต อฑฺฑการโก อตฺตโน วา กถํ ปฐมํ อาโรเจตุ ภิกฺขุนิยา วา, เนว ปฐมาโรจเน ทุกฺกฎํ, น ทุติยาโรจเน ถุลฺลจฺจยํฯ อมเจฺจหิ วินิจฺฉินิตฺวา กเต อฑฺฑปริโยสาเนปิ อนาปตฺติเยวฯ สเจปิ อฑฺฑการโก ภิกฺขุนิํ  วทติ ‘‘มม จ ตว จ กถํ ตฺวเมว กเถหี’’ติ; กเถนฺติยาปิ กถํ สุตฺวา กเต อฑฺฑปริโยสาเนปิ อนาปตฺติเยวฯ</p>


<p>  ติ ธมฺมิกํ รกฺขํ ยาจติ, อนาปตฺติฯ อิทานิ ยถายาจิตา รกฺขา ธมฺมิกา โหติ, ตํ ทเสฺสตุํ ติ อาหฯ ตตฺถ อตีตํ อารพฺภ อตฺถิ โอทิสฺสอาจิกฺขนา, อตฺถิ อโนทิสฺสอาจิกฺขนา, อนาคตํ อารพฺภาปิ อตฺถิ โอทิสฺสอาจิกฺขนา, อตฺถิ อโนทิสฺสอาจิกฺขนาฯ</p>


<p>กถํ อตีตํ อารพฺภ โอทิสฺสอาจิกฺขนา โหติ? ภิกฺขุนุปสฺสเย คามทารกา ธุตฺตาทโย วา เย เกจิ อนาจารํ วา อาจรนฺติ, รุกฺขํ วา ฉินฺทนฺติ, ผลาผลํ วา หรนฺติ, ปริกฺขาเร วา อจฺฉินฺทนฺติฯ ภิกฺขุนี โวหาริเก อุปสงฺกมิตฺวา ‘‘อมฺหากํ อุปสฺสเย อิทํ นาม กต’’นฺติ วทติฯ ‘‘เกนา’’ติ วุเตฺต  ‘‘อสุเกน จ อสุเกน จา’’ติ อาจิกฺขติฯ เอวํ อตีตํ อารพฺภ โอทิสฺสอาจิกฺขนา โหติ, สา น วฎฺฎติฯ ตเญฺจ สุตฺวา เต โวหาริกา เตสํ ทณฺฑํ กโรนฺติ, สพฺพํ ภิกฺขุนิยา คีวา โหติฯ ทณฺฑํ คณฺหิสฺสนฺตีติ อธิปฺปาเยปิ สติ คีวาเยว โหติฯ สเจ ปน ตสฺส ทณฺฑํ คณฺหถาติ วทติ, ปญฺจมาสกมเตฺต คหิเต ปาราชิกํ โหติฯ</p>


<p>‘‘เกนา’’ติ วุเตฺต ปน ‘‘อสุเกนาติ วตฺตุํ อมฺหากํ น วฎฺฎติ, ตุเมฺหเยว ชานิสฺสถฯ เกวลญฺหิ มยํ รกฺขํ ยาจาม, ตํ โน เทถ, อวหฎภณฺฑญฺจ อาหราเปถา’’ติ วตฺตพฺพํฯ เอวํ อโนทิสฺส อาจิกฺขนา โหติ, สา วฎฺฎติฯ เอวํ วุเตฺต สเจปิ เต โวหาริกา การเก คเวสิตฺวา เตสํ ทณฺฑํ กโรนฺติ, สพฺพํ สาปเตยฺยมฺปิ คหิตํ ภิกฺขุนิยา, เนว คีวา น อาปตฺติฯ</p>


<p>ปริกฺขารํ หรเนฺต ทิสฺวา เตสํ อนตฺถกามตาย โจโร โจโรติ วตฺตุมฺปิ น วฎฺฎติฯ เอวํ วุเตฺตปิ หิ ยํ เตสํ ทณฺฑํ กโรนฺติ, สพฺพมฺปิ ภิกฺขุนิยา คีวา โหติฯ อตฺตโน วจนกรํ ปน ‘‘อิมินา เม ปริกฺขาโร คหิโต, ตํ อาหราเปหิ, มา จสฺส ทณฺฑํ กโรหี’’ติ วตฺตุํ วฎฺฎติฯ ทาสทาสีวาปิอาทีนํ อตฺถาย อฑฺฑํ กโรนฺติ, อยํ อกปฺปิยอโฑฺฑ นาม, น วฎฺฎติฯ</p>


<p>กถํ อนาคตํ อารพฺภ โอทิสฺสอาจิกฺขนา โหติ? วุตฺตนเยเนว ปเรหิ อนาจาราทีสุ กเตสุ ภิกฺขุนี โวหาริเก เอวํ วทติ ‘‘อมฺหากํ อุปสฺสเย อิทญฺจิทญฺจ กโรนฺติ, รกฺขํ โน  เทถ อายติํ อกรณตฺถายา’’ติฯ ‘‘เกน เอวํ กต’’นฺติ วุเตฺต จ ‘‘อสุเกน อสุเกน จา’’ติ  อาจิกฺขติฯ เอวํ อนาคตํ อารพฺภ โอทิสฺสอาจิกฺขนา โหติ, สาปิ น วฎฺฎติฯ เตสญฺหิ ทเณฺฑ กเต ปุริมนเยเนว สพฺพํ ภิกฺขุนิยา คีวาฯ เสสํ ปุริมสทิสเมวฯ</p>


<p>สเจ ปน โวหาริกา ‘‘ภิกฺขุนุปสฺสเย เอวรูปํ อนาจารํ กโรนฺตานํ อิมํ นาม ทณฺฑํ กโรมา’’ติ เภริํ จราเปตฺวา อาณาย อติฎฺฐมาเน ปริเยสิตฺวา ทณฺฑํ กโรนฺติ, ภิกฺขุนิยา เนว คีวา น อาปตฺติฯ</p>


<p>โย จายํ ภิกฺขุนีนํ วุโตฺต, ภิกฺขูนมฺปิ เอเสว นโยฯ ภิกฺขุโนปิ หิ โอทิสฺสอาจิกฺขนา น วฎฺฎติฯ ยํ ตถา อาจิกฺขิเต ทณฺฑํ กโรนฺติ, สพฺพํ  คีวา โหติฯ วุตฺตนเยเนว ทณฺฑํ คณฺหาเปนฺตสฺส ปาราชิกํฯ โย ปน ‘‘ทณฺฑํ กริสฺสนฺตี’’ติ ชานโนฺตปิ อโนทิสฺส กเถติ, เต จ ปริเยสิตฺวา ทณฺฑํ กโรนฺติเยว, น โทโสฯ วิหารสีมาย รุกฺขาทีนิ ฉินฺทนฺตานํ วาสิผรสุอาทีนิ คเหตฺวา ปาสาเณหิ โกเฎฺฎนฺติ, น วฎฺฎติฯ สเจ ธารา ภิชฺชติ, การาเปตฺวา ทาตพฺพาฯ อุปธาวิตฺวา เตสํ ปริกฺขาเร คณฺหนฺติ, ตมฺปิ น กาตพฺพํ, ลหุปริวตฺตญฺหิ จิตฺตํ, เถยฺยเจตนาย อุปฺปนฺนาย มูลเจฺฉชฺชมฺปิ คเจฺฉยฺยฯ เสสํ อุตฺตานเมวฯ</p>


<p>กถินสมุฎฺฐานํ – กิริยํ, โนสญฺญาวิโมกฺขํ, อจิตฺตกํ, ปณฺณตฺติวชฺชํ, กายกมฺมํ, วจีกมฺมํ, ติจิตฺตํ, ติเวทนนฺติฯ</p>

</p>


<h3>๒. ทุติยสงฺฆาทิเสสสิกฺขาปทวณฺณนา</h3>
<p> ทุติเย – นฺติ มุตฺตามณิเวฬุริยาทิ มหคฺฆภณฺฑํฯ</p>


<p> ติ อนาปุจฺฉิตฺวาฯ ติ มลฺลคณภฎิปุตฺตคณาทิกํฯ นฺติ ธมฺมคณํฯ นฺติ คนฺธิกเสณิทุสฺสิกเสณิอาทิกํฯ ยตฺถ ยตฺถ หิ ราชาโน คณาทีนํ คามนิคเม นิยฺยาเตนฺติ ‘‘ตุเมฺหว เอตฺถ อนุสาสถา’’ติ, ตตฺถ ตตฺถ เต เอว อิสฺสรา โหนฺติฯ ตสฺมา เต สนฺธาย อิทํ วุตฺตํฯ เอตฺถ จ ราชานํ วา คณาทิเก วา อาปุจฺฉิตฺวาปิ ภิกฺขุนิสโงฺฆ  อาปุจฺฉิตโพฺพวฯ นฺติ ติตฺถิเยสุ วา  อญฺญภิกฺขุนีสุ วา ปพฺพชิตปุพฺพํ กปฺปคติกํ ฐเปตฺวาติฯ เสสํ อุตฺตานเมวฯ</p>


<p>โจรีวุฎฺฐาปนสมุฎฺฐานํ – เกนจิ กรณีเยน ปกฺกนฺตาสุ ภิกฺขุนีสุ อคนฺตฺวา ขณฺฑสีมํ ยถานิสินฺนฎฺฐาเนเยว อตฺตโน นิสฺสิตกปริสาย สทฺธิํ วุฎฺฐาเปนฺติยา วาจาจิตฺตโต สมุฎฺฐาติ, ขณฺฑสีมํ วา นทิํ วา คนฺตฺวา วุฎฺฐาเปนฺติยา กายวาจาจิตฺตโต สมุฎฺฐาติ, อนาปุจฺฉา วุฎฺฐาปนวเสน กิริยากิริยํ, สญฺญาวิโมกฺขํ, สจิตฺตกํ, ปณฺณตฺติวชฺชํ, กายกมฺมํ, วจีกมฺมํ, ติจิตฺตํ, ติเวทนนฺติฯ</p>

</p>


<h3>๓. ตติยสงฺฆาทิเสสสิกฺขาปทวณฺณนา</h3>
<p> ตติเย  – ติ เอตฺถ เอกํ ปาทํ อติกฺกาเมนฺติยา ถุลฺลจฺจยํ, ทุติเยน อติกฺกนฺตมเตฺต สงฺฆาทิเสโสฯ นฺติ เอตฺถ ปริเกฺขปารหฎฺฐานํ เอเกน ปาเทน อติกฺกมติ ถุลฺลจฺจยํ, ทุติเยน อติกฺกนฺตมเตฺต สงฺฆาทิเสโสฯ อปิเจตฺถ สกคามโต นิกฺขมนฺติยา คามนฺตรปจฺจยา อนาปตฺติ, นิกฺขมิตฺวา ปน คามนฺตรํ คจฺฉนฺติยา ปทวาเร ปทวาเร ทุกฺกฎํ, เอเกน ปาเทน อิตรสฺส คามสฺส ปริเกฺขเป วา อุปจาเร วา อติกฺกนฺตมเตฺต ถุลฺลจฺจยํ, ทุติเยน อติกฺกนฺตมเตฺต สงฺฆาทิเสโสฯ ตโต นิกฺขมิตฺวา ปุน สกคามํ ปวิสนฺติยาปิ เอเสว นโยฯ สเจ ปน ขณฺฑปากาเรน วา วติฉิเทฺทน วา ภิกฺขุนิวิหารภูมิเยว สกฺกา โหติ ปวิสิตุํ, เอวํ ปวิสมานาย กปฺปิยภูมิํ นาม ปวิฎฺฐา โหติ, ตสฺมา วฎฺฎติฯ สเจปิ หตฺถิปิฎฺฐิอาทีหิ วา อิทฺธิยา วา ปวิสติ, วฎฺฎติเยวฯ ปทสา คมนเมว หิ อิธาธิเปฺปตํฯ เตเนว ‘‘ปฐมํ ปาทํ อติกฺกาเมนฺติยา’’ติอาทิมาหฯ</p>


<p>เทฺว คามา ภิกฺขุนิวิหาเรน สมฺพทฺธวติกา โหนฺติ, ยสฺมิํ คาเม ภิกฺขุนิวิหาโร, ตตฺถ ปิณฺฑาย จริตฺวา ปุน วิหารํ ปวิสิตฺวา สเจ วิหารมเชฺฌน อิตรสฺส คามสฺส มโคฺค อตฺถิ, คนฺตุํ วฎฺฎติฯ ตโต ปน คามโต เตเนว มเคฺคน ปจฺจาคนฺตพฺพํฯ สเจ คามทฺวาเรน นิกฺขมิตฺวา อาคจฺฉติ, ปุริมนเยเนว อาปตฺติเภโท เวทิตโพฺพฯ สกคามโต เกนจิ  กรณีเยน ภิกฺขุนีหิ สทฺธิํ นิกฺขนฺตาย ปุน ปวิสนกาเล หตฺถิ วา มุจฺจติ, อุสฺสารณา วา โหติ, อิตรา  ภิกฺขุนิโย สหสา คามํ ปวิสนฺติ, ยาว อญฺญา ภิกฺขุนี อาคจฺฉติ, ตาว พหิคามทฺวาเร ฐาตพฺพํฯ สเจ น อาคจฺฉติ, ทุติยิกา ภิกฺขุนี ปกฺกนฺตา นาม โหติ, ปวิสิตุํ วฎฺฎติฯ</p>


<p>ปุเพฺพ มหาคาโม โหติ, มเชฺฌ ภิกฺขุนิวิหาโรฯ ปจฺฉา ตํ คามํ จตฺตาโร ชนา ลภิตฺวา วิสุํ วิสุํ วติปริเกฺขปํ กตฺวา วิภชิตฺวา ภุญฺชนฺติ, วิหารโต เอกํ คามํ คนฺตุํ วฎฺฎติฯ ตโต อปรํ คามํ ทฺวาเรน วา วติฉิเทฺทน  วา ปวิสิตุํ น วฎฺฎติฯ ปุน วิหารเมว ปจฺจาคนฺตุํ วฎฺฎติฯ กสฺมา? วิหารสฺส จตุคามสาธารณตฺตาฯ</p>


<p>ติ ยตฺถ ยถา ติมณฺฑลปฎิจฺฉาทนํ โหติ; เอวํ นิวตฺถาย ภิกฺขุนิยา วสฺสกาเล ติเตฺถน วา อติเตฺถน วา โอตริตฺวา ยตฺถ กตฺถจิ อุตฺตรนฺติยา เอกทฺวงฺคุลมตฺตมฺปิ อนฺตรวาสโก เตมิยติฯ เสสํ นทีลกฺขณํ นทีนิมิตฺตกถาย อาวิ ภวิสฺสติฯ เอวรูปํ นทิํ ติเตฺถน วา อติเตฺถน วา โอตริตฺวา อุตฺตรณกาเล ปฐมํ ปาทํ อุทฺธริตฺวา ตีเร ฐเปนฺติยา ถุลฺลจฺจยํ, ทุติยปาทุทฺธาเร สงฺฆาทิเสโสฯ เสตุนา คจฺฉติ, อนาปตฺติฯ ปทสา โอตริตฺวา อุตฺตรณกาเล เสตุํ อาโรหิตฺวา อุตฺตรนฺติยาปิ อนาปตฺติฯ เสตุนา ปน คนฺตฺวา อุตฺตรณกาเล ปทสา คจฺฉนฺติยา อาปตฺติเยวฯ ยานนาวาอากาสคมนาทีสุปิ เอเสว นโยฯ โอริมตีรโต ปน ปรตีรเมว อกฺกมนฺติยา อนาปตฺติฯ รชนกมฺมตฺถํ คนฺตฺวา ทารุสงฺกฑฺฒนาทิกิเจฺจน เทฺว ติโสฺส อุภยตีเรสุ วิจรนฺติ, วฎฺฎติฯ สเจ ปเนตฺถ กาจิ กลหํ กตฺวา อิตรํ ตีรํ คจฺฉติ, อาปตฺติฯ เทฺว เอกโต อุตฺตรนฺติ, เอกา มเชฺฌ นทิยา กลหํ กตฺวา นิวตฺติตฺวา โอริมตีรเมว อาคจฺฉติ, อาปตฺติฯ อิตริสฺสา ปน อยํ ปกฺกนฺตฎฺฐาเน ฐิตา โหติ, ตสฺมา ปรตีรํ คจฺฉนฺติยาปิ อนาปตฺติฯ นฺหายิตุํ วา ปาตุํ วา โอติณฺณา ตเมว ตีรํ ปจฺจุตฺตรติ, อนาปตฺติฯ</p>


<p>ติ เอตฺถ สเจ สชฺฌายํ วา ปธานํ วา อญฺญํ วา กิญฺจิ กมฺมํ กุรุมานา ปุเรอรุเณเยว ทุติยิกาย สนฺติกํ คมิสฺสามีติ อาโภคํ กโรติ, อชานนฺติยา เอว จสฺสา อรุโณ อุคฺคจฺฉติ, อนาปตฺติฯ อถ ปน ‘‘ยาว อรุณุคฺคมนา อิเธว ภวิสฺสามี’’ติ วา อนาโภเคน วา วิหารสฺส เอกเทเส อจฺฉติ, ทุติยิกาย หตฺถปาสํ น  โอตรติ, อรุณุคฺคมเน สงฺฆาทิเสโสฯ หตฺถปาโสเยว หิ อิธ ปมาณํ, หตฺถปาสาติกฺกเม เอกคโพฺภปิ น รกฺขติฯ</p>


<p>  ติ เอตฺถ ‘‘นิกฺขมิตฺวา พหิ อินฺทขีลา สพฺพเมตํ อรญฺญ’’นฺติ เอวํ วุตฺตลกฺขณเมว อรญฺญํฯ ตํ ปเนตํ เกวลํ คามาภาเวน ‘‘อคามก’’นฺติ วุตฺตํ, น วิญฺฌาฎวิสทิสตายฯ ตาทิเส  อรเญฺญ โอกฺกเนฺต ทสฺสนูปจาเร วิชหิเต สเจปิ สวนูปจาโร อตฺถิ, อาปตฺติฯ เตเนว วุตฺตํ อฎฺฐกถายํ ‘‘สเจ ภิกฺขุนีสุ มหาโพธิองฺคณํ ปวิสนฺตีสุ เอกา พหิ ติฎฺฐติ, ตสฺสาปิ อาปตฺติฯ โลหปาสาทํ ปวิสนฺตีสุปิ ปริเวณํ ปวิสนฺตีสุปิ เอเสว นโยฯ มหาเจติยํ วนฺทมานาสุ เอกา อุตฺตรทฺวาเรน นิกฺขมิตฺวา คจฺฉติ, ตสฺสาปิ อาปตฺติฯ ถูปารามํ ปวิสนฺตีสุ เอกา พหิ ติฎฺฐติ, ตสฺสาปิ อาปตฺตี’’ติฯ เอตฺถ จ ทสฺสนูปจาโร นาม ยตฺถ ฐิตํ ทุติยิกา ปสฺสติฯ สเจ ปน สาณิปาการนฺตริกาปิ โหติ, ทสฺสนูปจารํ วิชหติ นามฯ สวนูปจาโร นาม ยตฺถ ฐิตา มคฺคมูฬฺหสเทฺทน วิย ธมฺมสวนาโรจนสเทฺทน วิย จ ‘‘อเยฺย’’ติ สทฺทายนฺติยา สทฺทํ สุณาติฯ อโชฺฌกาเส ทูเรปิ ทสฺสนูปจาโร นาม โหติฯ โส เอวรูเป สวนูปจาเร วิชหิเต น รกฺขติ, วิชหิตมเตฺตว อาปตฺติ สงฺฆาทิเสสสฺสฯ</p>


<p>เอกา มคฺคํ คจฺฉนฺตี โอหียติฯ สอุสฺสาหา เจ หุตฺวา อิทานิ ปาปุณิสฺสามีติ อนุพนฺธติ, อนาปตฺติฯ สเจ ปุริมาโย อเญฺญน มเคฺคน คจฺฉนฺติ, ปกฺกนฺตา นาม โหนฺติ, อนาปตฺติเยวฯ ทฺวินฺนํ คจฺฉนฺตีนํ เอกา อนุพนฺธิตุํ อสโกฺกนฺตี ‘‘คจฺฉตุ อย’’นฺติ โอหียติ, อิตราปิ ‘‘โอหียตุ อย’’นฺติ, คจฺฉติ, ทฺวินฺนมฺปิ อาปตฺติฯ สเจ ปน คจฺฉนฺตีสุ ปุริมาปิ อญฺญํ มคฺคํ คณฺหาติ, ปจฺฉิมาปิ อญฺญํ, เอกา เอกิสฺสา ปกฺกนฺตฎฺฐาเน ติฎฺฐติ, ทฺวินฺนมฺปิ อนาปตฺติฯ</p>


<p> ติ ติตฺถายตนํ สงฺกนฺตา, เสสํ อุตฺตานเมวฯ ปฐมปาราชิกสมุฎฺฐานํ – กิริยํ, สญฺญาวิโมกฺขํ, สจิตฺตกํ, ปณฺณตฺติวชฺชํ, กายกมฺมํ, ติจิตฺตํ, ติเวทนนฺติฯ</p>

</p>


<h3>๔. จตุตฺถสงฺฆาทิเสสสิกฺขาปทวณฺณนา</h3>
<p> จตุเตฺถ  –  นาม โธตปาทฎฺฐปนกํฯ  นาม อโธตปาทฎฺฐปนกํ ฯ นฺติ ตเสฺสว การกคณสฺส ฉนฺทํ อชานิตฺวาฯ นฺติ เตจตฺตาลีสปฺปเภเท เนตฺถารวเตฺต วตฺตมานํฯ เสสํ อุตฺตานเมวฯ</p>


<p>ธุรนิเกฺขปสมุฎฺฐานํ – กายวาจาจิตฺตโต สมุฎฺฐาติ, กิริยากิริยํ, สญฺญาวิโมกฺขํ, สจิตฺตกํ , โลกวชฺชํ, กายกมฺมํ, วจีกมฺมํ, อกุสลจิตฺตํ, ทุกฺขเวทนนฺติฯ</p>

</p>


<h3>๕. ปญฺจมสงฺฆาทิเสสสิกฺขาปทวณฺณนา</h3>
<p> ปญฺจเม – ติ เอตฺถ ‘‘ภิกฺขุนิยา อวสฺสุตภาโว ทฎฺฐโพฺพ’’ติ มหาปจฺจริยํ วุตฺตํฯ มหาอฎฺฐกถายํ ปเนตํ น วุตฺตํ, ตํ ปาฬิยา สเมติฯ เสสํ อุตฺตานเมวฯ</p>


<p>ปฐมปาราชิกสมุฎฺฐานํ – กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, อกุสลจิตฺตํ, ทฺวิเวทนนฺติฯ</p>

</p>


<h3>๖. ฉฎฺฐสงฺฆาทิเสสสิกฺขาปทวณฺณนา</h3>
<p> ฉเฎฺฐ – นฺติ ยสฺมา ตฺวํฯ ติอาทิกา สงฺฆาทิเสสปริโยสานา อาปตฺติโย กสฺสา โหนฺตีติ? อุโยฺยชิกายฯ วุตฺตเญฺจตํ ปริวาเรปิ –</p>


<p>
‘‘น เทติ น ปฎิคฺคณฺหาติ, ปฎิคฺคโห เตน น วิชฺชติ;  
  
อาปชฺชติ ครุกํ น ลหุกํ, ตญฺจ ปริโภคปจฺจยา;  
  
ปญฺหา เมสา กุสเลหิ จินฺติตา’’ติฯ (ปริ. ๔๘๑);  
</p>
  
<p>อยญฺหิ  คาถา อิมํ อุโยฺยชิกํ สนฺธาย วุตฺตาฯ อิตริสฺสา ปน อาปตฺติเภโท ปฐมสิกฺขาปเท วิภโตฺตติฯ เสสํ อุตฺตานเมวฯ</p>


<p>ติสมุฎฺฐานํ  – กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, วจีกมฺมํ, อกุสลจิตฺตํ, ติเวทนนฺติฯ</p>

</p>


<h3>๗. สตฺตมสงฺฆาทิเสสสิกฺขาปทวณฺณนา</h3>
<p> สตฺตเม – ปทโตฺถ มหาวิภเงฺค วุตฺตนเยเนว เวทิตโพฺพฯ เสสํ อุตฺตานเมวาติฯ</p>


<p>สมนุภาสนสมุฎฺฐานํ – กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, วจีกมฺมํ, อกุสลจิตฺตํ, ทุกฺขเวทนนฺติฯ</p>

</p>


<h3>๘. อฎฺฐมสงฺฆาทิเสสสิกฺขาปทวณฺณนา</h3>
<p> อฎฺฐเม – ติ จตุนฺนํ อญฺญตรสฺมิํฯ ปทภาชเน ปน เกวลํ อธิกรณวิภาคํ ทเสฺสตุํ  ‘‘อธิกรณํ นาม จตฺตาริ อธิกรณานี’’ติอาทิ วุตฺตํฯ เสสํ อุตฺตานเมว สทฺธิํ สมุฎฺฐานาทีหีติฯ</p>

</p>


<h3>๙. นวมสงฺฆาทิเสสสิกฺขาปทวณฺณนา</h3>
<p> นวเม – ติ มิสฺสีภูตาฯ ติ ปพฺพชิตานํ อนนุโลเมน กายิกวาจสิเกนฯ ติ คิหีนํ โกฎฺฎนปจนคนฺธปิสนมาลาคนฺถนาทินา กายิเกน สาสนปฎิสาสนาหรณสญฺจริตฺตาทินา วาจสิเกน จ สํสฎฺฐาฯ ปาโป กิตฺติสโทฺท เอตาสนฺติ  ฯ ปาโป อาชีวสงฺขาโต สิโลโก เอตาสนฺติ ฯ เสสํ อุตฺตานเมว สทฺธิํ สมุฎฺฐานาทีหีติฯ</p>

</p>


<h3>๑๐. ทสมสงฺฆาทิเสสสิกฺขาปทวณฺณนา</h3>
<p> ทสเม  – ติ เอวํอาจาราฯ ยาทิโส ตุมฺหากํ อาจาโร, ตาทิสา อาจาราติ อโตฺถฯ เอส นโย สพฺพตฺถฯ ติ อวญฺญาย นีจํ กตฺวา ชานนายฯ ติ กิํ อิมา กริสฺสนฺตีติ เอวํ ปริภวิตฺวา ชานเนนฯ ติ อสหนตาย; โกเธนาติ อโตฺถฯ ติ พลวภสฺสภาเวน; อตฺตโน พลปฺปกาสเนน สมุตฺราสเนนาติ อโตฺถฯ ติ ตุมฺหากํ ทุพฺพลภาเวนฯ สพฺพตฺถ อุญฺญาย จ ปริภเวน จาติ เอวํ สมุจฺจยโตฺถ ทฎฺฐโพฺพฯ ติ วินา โหถฯ เสสํ อุตฺตานเมว สทฺธิํ สมุฎฺฐานาทีหีติฯ</p>

</p>


<p>ติ เอตฺถ ฉนฺนํ ปฐมาปตฺติกานํ อนนฺตรา สญฺจริตฺตํ, เทฺว ทุฎฺฐโทสาติ อิมานิ ตีณิ สิกฺขาปทานิ มหาวิภงฺคโต ปกฺขิปิตฺวา  จตุนฺนํ ยาวตติยกานํ อนนฺตรา มหาวิภงฺคโตปิ จตฺตาโร ยาวตติยเก ปกฺขิปิตฺวา  เวทิตพฺพาฯ เอวํ สเพฺพปิ ปาติโมกฺขุเทฺทสมเคฺคน  อุทฺทิฎฺฐา โข อยฺยาโย สตฺตรส สงฺฆาทิเสสา ธมฺมาติ เอวเมตฺถ อโตฺถ ทฎฺฐโพฺพฯ เสสํ อุตฺตานเมว อญฺญตฺร ปกฺขมานตฺตาฯ ตํ ปน ขนฺธเก วิตฺถาเรน วณฺณยิสฺสามาติฯ</p>

</p>

</p>

</p>





