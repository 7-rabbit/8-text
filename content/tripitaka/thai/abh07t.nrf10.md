<h1>๒. เจตสิกปริเจฺฉทวณฺณนา</h1>
<h3>สมฺปโยคลกฺขณวณฺณนา</h3>
<p> เอวํ   ตาว จิตฺตํ ภูมิชาติสมฺปโยคสงฺขารฌานารมฺมณมคฺคเภเทน ยถารหํ วิภชิตฺวา อิทานิ เจตสิกวิภาคสฺส อนุปฺปตฺตตฺตา ปฐมํ ตาว จตุพฺพิธสมฺปโยคลกฺขณสนฺทสฺสนวเสน เจตสิกลกฺขณํ ฐเปตฺวา, ตทนนฺตรํ อญฺญสมานอกุสลโสภนวเสน ตีหิ ราสีหิ เจตสิกธเมฺม อุทฺทิสิตฺวา, เตสํ โสฬสหากาเรหิ สมฺปโยคํ, เตตฺติํสวิเธน สงฺคหญฺจ ทเสฺสตุํ ตฺยาทิ อารทฺธํฯ จิเตฺตน สห เอกโต อุปฺปาโท จ นิโรโธ จ เยสํ เต ฯ เอกํ อาลมฺพณญฺจ วตฺถุ จ เยสํ เต ฯ เอวํ จตูหิ ลกฺขเณหิ  จิเตฺตน สมฺปยุตฺตา ทฺวิปญฺญาส ลกฺขณา ธารณโต  นิยตโยคิโน, อนิยตโยคิโน จ เจตสิกา มตาฯ</p>


<p>ตตฺถ ยทิ เอกุปฺปาทมเตฺตเนว เจโตยุตฺตาติ อธิเปฺปตา, ตทา จิเตฺตน สห อุปฺปชฺชมานานํ รูปธมฺมานมฺปิ เจโตยุตฺตตา อาปเชฺชยฺยาติ เอกนิโรธคฺคหณํฯ เอวมฺปิ จิตฺตานุปริวตฺติโน วิญฺญตฺติทฺวยสฺส ปสโงฺค นสกฺกา นิวาเรตุํ, ตถา ‘‘เอกโต อุปฺปาโท วา นิโรโธ วา เอเตสนฺติ เอกุปฺปาทนิโรธา’’ติ ปริกเปฺปนฺตสฺส ปุเรตรมุปฺปชฺชิตฺวา จิตฺตสฺส ภงฺคกฺขเณ นิรุชฺฌมานานมฺปิ รูปธมฺมานนฺติ เอกาลมฺพณคฺคหณํฯ เย เอวํ ติวิธลกฺขณา, เต นิยมโต เอกวตฺถุเยวาติทสฺสนตฺถํ เอกวตฺถุกคฺคหณนฺติ อลมติปฺปปเญฺจนฯ</p>

</p>


<h3>อญฺญสมานเจตสิกวณฺณนา</h3>
<p> นฺติ  สรูปสมฺปโยคาการานํ กเถตุกมฺยตาปุจฺฉาฯ ผุสตีติ  (ธ. ส. อฎฺฐ. ๑ ธมฺมุเทสวารผสฺสปญฺจมกราสิวณฺณนา), สฺวายํ  ผุสนลกฺขโณฯ อยญฺหิ อรูปธโมฺมปิ สมาโน อารมฺมเณ ผุสนากาเรเนว ปวตฺตติ, สา จสฺส ผุสนาการปฺปวตฺติ อมฺพิลขาทกาทีนํ ปสฺสนฺตสฺส ปรสฺส เขฬุปฺปาทาทิ วิย ทฎฺฐพฺพาฯ เวทยติ อารมฺมณรสํ อนุภวตีติ  สา เวทยิตลกฺขณาฯ อารมฺมณรสานุภวนญฺหิ ปตฺวา เสสสมฺปยุตฺตธมฺมา เอกเทสมเตฺตเนว รสํ อนุภวนฺติ, เอกํสโต ปน อิสฺสรวตาย เวทนาว อนุภวติฯ ตถา เหสา ‘‘สุโภชนรสานุภวนกราชา วิยา’’ติ วุตฺตาฯ สุขาทิวเสน ปนสฺสา เภทํ สยเมว วกฺขติฯ นีลาทิเภทํ อารมฺมณํ สญฺชานาติ สญฺญํ กตฺวา ชานาตีติ  สา สญฺชานนลกฺขณาฯ สา หิ อุปฺปชฺชมานา ทารุอาทีสุ วฑฺฒกิอาทีนํ สญฺญาณกรณํ วิย ปจฺฉา สญฺชานนสฺส การณภูตํ อาการํ คเหตฺวา อุปฺปชฺชติฯ นิมิตฺตการิกาย ตาเวตํ ยุชฺชติ, นิมิเตฺตน สญฺชานนฺติยา ปน กถนฺติ? สาปิ ปุน อปราย สญฺญาย สญฺชานนสฺส นิมิตฺตํ อาการํ คเหตฺวา อุปฺปชฺชตีติ น เอตฺถ โกจิ อสมฺภโวฯ</p>


<p>เจเตติ อตฺตนา สมฺปยุตฺตธเมฺม อารมฺมเณ อภิสนฺทหติ, สงฺขตาภิสงฺขรเณ วา พฺยาปารมาปชฺชตีติ ฯ ตถา หิ อยเมว อภิสงฺขรเณ ปธานตฺตา วิภเงฺค สุตฺตนฺตภาชนิเย สงฺขารกฺขนฺธํ วิภชเนฺตน ‘‘สงฺขตมภิสงฺขโรนฺตีติ สงฺขารา’’ติ (สํ. นิ. ๓.๗๙) วตฺวา ‘‘จกฺขุสมฺผสฺสชา เจตนา’’ตฺยาทินา (วิภ. ๒๑) นิทฺทิฎฺฐาฯ สา เจตยิตลกฺขณา, เชฎฺฐสิสฺสมหาวฑฺฒกิอาทโย วิย สกิจฺจปรกิจฺจสาธิกาติ ทฎฺฐพฺพํฯ  สรูปวิภาวนํ เหฎฺฐา อาคตเมวฯ</p>


<p>ชีวนฺติ  เตน สมฺปยุตฺตธมฺมาติ ชีวิตํ, ตเทว สหชาตานุปาลเน อาธิปจฺจโยเคน อินฺทฺริยนฺติ  ตํ อนุปาลนลกฺขณํ อุปฺปลาทิอนุปาลกํ อุทกํ วิยฯ กรณํ กาโร, มนสฺมิํ กาโร  โส เจตโส อารมฺมเณ สมนฺนาหารลกฺขโณฯ วิตโกฺก หิ สหชาตธมฺมานํ อารมฺมเณ อภินิโรปนสภาวตฺตา เต ตตฺถ ปกฺขิปโนฺต วิย โหติ, เจตนา อตฺตนา อารมฺมณคฺคหเณน ยถารุเฬฺห ธเมฺมปิ ตตฺถ ตตฺถ นิโยเชนฺตี พลนายโก วิย โหติ, มนสิกาโร เต อารมฺมณาภิมุขํ ปโยชนโต อาชานียานํ ปโยชนกสารถิ วิยาติ อยเมเตสํ วิเสโสฯ ธมฺมานญฺหิ ตํ ตํ ยาถาวสรสลกฺขณํ สภาวโต ปฎิวิชฺฌิตฺวา ภควตา เต เต ธมฺมา วิภตฺตาติ ภควติ สทฺธาย ‘‘เอวํ วิเสสา อิเม ธมฺมา’’ติ โอกเปฺปตฺวา อุคฺคหณปริปุจฺฉาทิวเสน เตสํ สภาวสมธิคมาย โยโค กรณีโย, น ปน ตตฺถ ตตฺถ วิปฺปฎิปชฺชเนฺตหิ  สโมฺมโห อาปชฺชิตโพฺพติ อยเมตฺถ อาจริยานํ อนุสาสนีฯ สเพฺพสมฺปิ เอกูนนวุติจิตฺตานํ สาธารณา นิยมโต เตสุ อุปฺปชฺชนโตติ  นามฯ</p>


<p> อธิมุจฺจนํ  โส สนฺนิฎฺฐานลกฺขโณ, อารมฺมเณ นิจฺจลภาเวน อินฺทขีโล วิย ทฎฺฐโพฺพฯ วีรานํ ภาโว, กมฺมํ, วิธินา อีรยิตพฺพํ ปวเตฺตตพฺพนฺติ วา  อุสฺสาโห, โส สหชาตานํ อุปตฺถมฺภนลกฺขโณฯ วีริยวเสน หิ เตสํ โอลีนวุตฺติตา น โหติฯ เอวญฺจ กตฺวา อิมสฺส วิตกฺกาทีหิ วิเสโส สุปากโฎ โหติฯ ฉนฺทนํ  อารมฺมเณน อตฺถิกตา, โส กตฺตุกามตาลกฺขโณฯ ตถา เหส ‘‘อารมฺมณคฺคหเณ เจตโส หตฺถปฺปสารณํ วิยา’’ติ (ธ. ส. อฎฺฐ. ๑ เยวาปนกวณฺณนา) วุจฺจติฯ ทานวตฺถุวิสฺสชฺชนวเสน  ปวตฺตกาเลปิ เจส วิสฺสชฺชิตเพฺพน เตน อตฺถิโกว ขิปิตพฺพอุสูนํ คหเณ อตฺถิโก อิสฺสาโส วิยฯ โสภเนสุ ตทิตเรสุ จ ปกาเรน กิณฺณา วิปฺปกิณฺณาติ ฯ</p>


<p> โสภนาเปกฺขาย อิตเร, อิตราเปกฺขาย โสภนา จ อเญฺญ นาม, เตสํ สมานา น อุทฺธจฺจสทฺธาทโย วิย อกุสลาทิสภาวาเยวาติ ฯ</p>

</p>


<h3>อกุสลเจตสิกวณฺณนา</h3>
<p> เอวํ ตาว สพฺพจิตฺตสาธารณวเสน, ปกิณฺณกวเสน จ โสภเนตรสภาเว เตรส ธเมฺม อุทฺทิสิตฺวา อิทานิ เหฎฺฐา จิตฺตวิภาเค นิทฺทิฎฺฐานุกฺกเมน อกุสลธมฺมปริยาปเนฺน ปฐมํ, ตโต โสภนธมฺมปริยาปเนฺน จ ทเสฺสตุํ ตฺยาทิ วุตฺตํฯ อเหตุกา ปน อาเวณิกธมฺมา นตฺถีติ น เต วิสุํ วุตฺตาฯ อารมฺมเณ มุยฺหตีติ  อญฺญาณํ, โส อารมฺมณสภาวจฺฉาทนลกฺขโณฯ อารมฺมณคฺคหณวสปฺปวโตฺตปิ เหส ตสฺส ยถาสภาวปฺปฎิจฺฉาทนากอาเรเนว ปวตฺตติฯ น หิรียติ น ลชฺชตีติ อหิริโก, ปุคฺคโล, ธมฺมสมูโห วาฯ อหิริกสฺส ภาโว อหิริกฺกํ, ตเทว ฯ น โอตฺตปฺปตีติ ฯ ตตฺถ คูถโต คามสูกโร  วิย กายทุจฺจริตาทิโต อชิคุจฺฉนลกฺขณํ อหิริกํ, อคฺคิโต สลโภ วิย ตโต อนุตฺตาสลกฺขณํ อโนตฺตปฺปํฯ เตนาหุ โปราณา –</p>


<p>
‘‘ชิคุจฺฉติ นาหิริโก, ปาปา คูถาว สูกโร;  
  
น ภายติ อโนตฺตปฺปี, สลโภ วิย ปาวกา’’ติฯ  
</p>
  
<p>อุทฺธตสฺส  ภาโว  ตํ จิตฺตสฺส อวูปสมลกฺขณํ ปาสาณาภิฆาตสมุทฺธตภสฺมํ วิยฯ ลุพฺภตีติ  โส อารมฺมเณ อภิสงฺคลกฺขโณ มกฺกฎาเลโป วิยฯ จิตฺตสฺส อาลมฺพิตุกามตามตฺตํ ฉโนฺท, โลโภ ตตฺถ อภิคิชฺฌนนฺติ อยเมเตสํ วิเสโสฯ ‘‘อิทเมว สจฺจํ, โมฆมญฺญ’’นฺติ มิจฺฉาภินิเวสลกฺขณา ทิฎฺฐิฯ ญาณญฺหิ อารมฺมณํ ยถาสภาวโต ชานาติ, ทิฎฺฐิ ยถาสภาวํ วิชหิตฺวา อยาถาวโต คณฺหาตีติ อยเมเตสํ วิเสโสฯ ‘‘เสโยฺยหมสฺมี’’ตฺยาทินา มญฺญตีติ  โส อุณฺณติลกฺขโณฯ ตถา เหส ‘‘เกตุกมฺยตาปจฺจุปฎฺฐาโน’’ติ (ธ. ส. อฎฺฐ. ๔๐๐) วุโตฺตฯ ทุสฺสตีติ  โส จณฺฑิกฺกลกฺขโณ ปหฎาสีวิโส วิย, อิสฺสตีติ  สา ปรสมฺปตฺติอุสูยนลกฺขณาฯ มจฺฉรสฺส ภาโว  ‘‘มา อิทํ อจฺฉริยํ อเญฺญสํ โหตุ, มยฺหเมว โหตู’’ติ ปวตฺตํ วา  ตํ อตฺตสมฺปตฺตินิคูหนลกฺขณํฯ กุจฺฉิตํ กตนฺติ กุกตํฯ กตากตทุจฺจริตสุจริตํฯ อกตมฺปิ หิ กุกต’’นฺติ โวหรนฺติ ‘‘ยํ มยา อกตํฯ ตํ กุกต’’นฺติฯ อิธ ปน กตากตํ อารพฺภ อุปฺปโนฺน วิปฺปฎิสารจิตฺตุปฺปาโท กุกตํ, ตสฺส ภาโว  ตํ กตากตทุจฺจริตสุจริตานุโสจนลกฺขณํฯ ถินนํ  อนุสฺสาหนาวสํสีทนวเสน สํหตภาโวฯ มิทฺธนํ  วิคตสามตฺถิยตา, อสตฺติวิฆาโต วา, ตตฺถ ถินํ จิตฺตสฺส อกมฺมญฺญตาลกฺขณํ, มิทฺธํ เวทนาทิกฺขนฺธตฺตยสฺสาติ อยเมเตสํ วิเสโสฯ ตถา หิ  (ธ. ส. ๑๑๖๒-๑๑๖๓) ‘‘ตตฺถ กตมํ ถินํ? ยา จิตฺตสฺส อกลฺลตา อกมฺมญฺญตาฯ ตตฺถ กตมํ มิทฺธํ? ยา กายสฺส อกลฺลตา อกมฺมญฺญตา’’ตฺยาทินา อิเมสํ นิเทฺทโส ปวโตฺตฯ นนุ จ ‘‘กายสฺสา’’ติ วจนโต รูปกายสฺสปิ อกมฺมญฺญตา มิทฺธนฺติ ตสฺส รูปภาโวปิ อาปชฺชตีติ? นาปชฺชติ, ตตฺถ ตตฺถ อาจริเยหิ อานีตการณวเสเนวสฺส  ปฎิกฺขิตฺตตฺตาฯ ตถา หิ มิทฺธวาทิมตปฺปฎิเกฺขปนตฺถํ เตสํ วาทนิเกฺขปปุพฺพกํ อฎฺฐกถาทีสุ พหุธา วิตฺถาเรนฺติ อาจริยาฯ อยํ ปเนตฺถ สงฺคโห –</p>


<p>
‘‘เกจิ  
มิทฺธมฺปิ รูปนฺติ, วทเนฺตตํ น ยุชฺชติ;  
  
ปหาตเพฺพสุ วุตฺตตฺตา, กามจฺฉนฺทาทโย วิยฯ  
</p>
  
<p>
‘‘ปหาตเพฺพสุ อกฺขาต-เมตํ นีวรเณสุ หิ;  
  
รูปนฺตุ น ปหาตพฺพ-มกฺขาตํ ทสฺสนาทินาฯ  
</p>
  
<p>
‘‘‘น ตุมฺหํ ภิกฺขเว รูปํ, ปชเหถา’ติ ปาฐโต;  
  
ปเหยฺยภาวเลโสปิ, ยตฺถ รูปสฺส ทิสฺสติฯ  
</p>
  
<p>
‘‘ตตฺถ ตพฺพิสยจฺฉนฺท-ราคหานิ ปกาสิตา;  
  
วุตฺตญฺหิ ตตฺถ โย ฉนฺท-ราคเกฺขโปติอาทิกํฯ  
</p>
  
<p>
‘‘รูปารูเปสุ มิเทฺธสุ, อรูปํ ตตฺถ เทสิตํ;  
  
อิติ เจ นตฺถิ ตํ ตตฺถ, อวิเสเสน ปาฐโตฯ  
</p>
  
<p>
‘‘สกฺกา หิ อนุมาตุํ ยํ, มิทฺธํ รูปนฺติ จินฺติตํ;  
  
ตมฺปิ นีวรณํ มิทฺธ-ภาวโต อิตรํ วิยฯ  
</p>
  
<p>
‘‘สมฺปโยคาภิธานา จ, น ตํ รูปนฺติ นิจฺฉโย;  
  
อรูปีนญฺหิ ขนฺธานํ, สมฺปโยโค ปวุจฺจติฯ  
</p>
  
<p>
‘‘ตถารุเปฺป สมุปฺปตฺติ, ปาฐโต นตฺถิ รูปตา;  
  
นิทฺทา ขีณาสวานนฺตุ, กายเคลญฺญโต สิยา’’ติฯ  
</p>
  
อกุสลเจตสิกวณฺณนา นิฎฺฐิตาฯ  
</p>
  
<h3>โสภนเจตสิกวณฺณนา</h3>
<p> สทฺทหตีติ   พุทฺธาทีสุ ปสาโท, สา สมฺปยุตฺตธมฺมานํ ปสาทนลกฺขณา อุทกปฺปสาทกมณิ วิยฯ สรณํ   อสโมฺมโส, สา สมฺปยุตฺตธมฺมานํ สารณลกฺขณาฯ หิรียติ กายทุจฺจริตาทีหิ ชิคุจฺฉตีติ  สา ปาปโต ชิคุจฺฉนลกฺขณาฯ โอตฺตปฺปตีติ  ตํ ปาปโต อุตฺตาสลกฺขณํฯ อตฺตคารววเสน ปาปโต ชิคุจฺฉนโต กุลวธู วิย หิรี, ปรคารววเสน ปาปโต อุตฺตาสนโต เวสิยา วิย โอตฺตปฺปํฯ โลภปฺปฎิปโกฺข  โส อารมฺมเณ จิตฺตสฺส อลคฺคตาลกฺขโณ มุตฺตภิกฺขุ วิยฯ โทสปฺปฎิปโกฺข  โส อจณฺฑิกฺกลกฺขโณ อนุกูลมิโตฺต วิยฯ เตสุ ธเมฺมสุ มชฺฌตฺตตา  สา จิตฺตเจตสิกานํ อชฺฌุเปกฺขนลกฺขณา สมปฺปวตฺตานํ อสฺสานํ อชฺฌุเปกฺขโก สารถิ วิยฯ</p>


<p>กายสฺส ปสฺสมฺภนํ ฯ จิตฺตสฺส ปสฺสมฺภนํ ฯ อุโภปิ เจตา กายจิตฺตทรถวูปสมลกฺขณาฯ กายสฺส ลหุภาโว ฯ ตถา ฯ ตา กายจิตฺตครุภาววูปสมลกฺขณาฯ กายสฺส มุทุภาโว ฯ ตถา ฯ ตา กายจิตฺตถทฺธภาววูปสมลกฺขณาฯ กมฺมนิ สาธุ กมฺมญฺญํ, ตสฺส ภาโว กมฺมญฺญตา, กายสฺส กมฺมญฺญตา ฯ ตถา ฯ ตา กายจิตฺตอกมฺมญฺญภาววูปสมลกฺขณาฯ ปคุณสฺส ภาโว ปาคุญฺญํ, ตเทว ปาคุญฺญตา, กายสฺส ปาคุญฺญตา ฯ ตถา ฯ ตา กายจิตฺตานํ เคลญฺญวูปสมลกฺขณาฯ กายสฺส อุชุกภาโว ฯ ตถา ฯ ตา กายจิตฺตานํ อชฺชวลกฺขณาฯ ยถากฺกมํ ปเนตา กายจิตฺตานํ สารมฺภาทิกรธาตุโกฺขภปฎิปกฺขปจฺจยสมุฎฺฐานา, ติ เจตฺถ เวทนาทิกฺขนฺธตฺตยสฺส คหณํฯ ยสฺมา เจเต เทฺว เทฺว ธมฺมาว เอกโต หุตฺวา ยถาสกํ ปฎิปกฺขธเมฺม หนนฺติ, ตสฺมา อิเธว  ทุวิธตา วุตฺตา, น สมาธิอาทีสุฯ อปิจ จิตฺตปฺปสฺสทฺธิอาทีหิ จิตฺตเสฺสว ปสฺสทฺธาทิภาโว โหติ, กายปฺปสฺสทฺธิอาทีหิ ปน รูปกายสฺสปิ ตํสมุฎฺฐานปณีตรูปผรณวเสนาติ ตทตฺถสนฺทสฺสนตฺถเญฺจตฺถ ทุวิธตา วุตฺตาฯ โสภนานํ สเพฺพสมฺปิ สาธารณา นิยเมน เตสุ อุปฺปชฺชนโตติ ฯ</p>


<p> สมฺมา วทนฺติ เอตายาติ  วจีทุจฺจริตวิรติฯ สา จตุพฺพิธา มุสาวาทา  เวรมณิ, ปิสุณวาจา เวรมณิ, ผรุสวาจา เวรมณิ, สมฺผปฺปลาปา เวรมณีติฯ กมฺมเมว กมฺมโนฺต สุตฺตนฺตวนนฺตาทโย วิยฯ สมฺมา ปวโตฺต กมฺมโนฺต  กายทุจฺจริตวิรติฯ สา ติวิธา ปาณาติปาตา เวรมณิ, อทินฺนาทานา เวรมณิ, กาเมสุมิจฺฉาจารา เวรมณีติฯ สมฺมา อาชีวนฺติ เอเตนาติ  มิจฺฉาชีววิรติฯ โส ปน อาชีวเหตุกกายวจีทุจฺจริตโต วิรมณวเสน สตฺตวิโธ, กุหนลปนาทิมิจฺฉาชีววิรมณวเสน พหุวิโธ วาฯ ติวิธาปิ ปเนตา ปเจฺจกํ สมฺปตฺตสมาทานสมุเจฺฉทวิรติวเสน ติวิธา  ยถาวุตฺตทุจฺจริเตหิ วิรมณโตฯ</p>


<p> กโรติ ปรทุเกฺข สติ สาธูนํ หทยเขทํ ชเนติ, กิรติ วา วิกฺขิปติ ปรทุกฺขํ, กิณาติ วา ตํ หิํสติ, กิริยติ วา ทุกฺขิเตสุ ปสาริยตีติ  สา ปรทุกฺขาปนยนกามตาลกฺขณาฯ ตาย หิ ปรทุกฺขํ อปนียตุ วา, มา วา, ตทากาเรเนว สา ปวตฺตติฯ โมทนฺติ เอตายาติ  สา ปรสมฺปตฺติอนุโมทนลกฺขณา, อปฺปมาณสตฺตารมฺมณตฺตา อปฺปมาณา, ตา เอว ฯ นนุ จ ‘‘จตโสฺส อปฺปมญฺญา’’ติ วกฺขติ, กสฺมา ปเนตฺถ เทฺวเยว วุตฺตาติ? อโทสตตฺรมชฺฌตฺตตาหิ เมตฺตุเปกฺขานํ คหิตตฺตาฯ อโทโสเยว หิ สเตฺตสุ หิตชฺฌาสยวสปฺปวโตฺต   นามฯ ตตฺรมชฺฌตฺตตาเยว เตสุ ปฎิฆานุนยวูปสมปฺปวตฺตา  นามฯ เตนาหุ โปราณา –</p>


<p>
‘‘อพฺยาปาเทน เมตฺตา หิ, ตตฺรมชฺฌตฺตตาย จ;  
  
อุเปกฺขา คหิตา ยสฺมา, ตสฺมา น คหิตา อุโภ’’ติฯ (อภิธ. ๗๐);  
</p>
  
<p>ปกาเรน ชานาติ อนิจฺจาทิวเสน อวพุชฺฌตีติ ปญฺญา, สา เอว ยถาสภาวาวโพธเน อาธิปจฺจโยคโต อินฺทฺริยนฺติ ฯ อถ สญฺญาวิญฺญาณปญฺญานํ กิํ นานากรณนฺติ? สญฺญา ตาว นีลาทิวเสน สญฺชานนมตฺตํ กโรติ, ลกฺขณปฺปฎิเวธํ กาตุํ น สโกฺกติฯ วิญฺญาณํ ลกฺขณปฺปฎิเวธมฺปิ สาเธติ, อุสฺสกฺกิตฺวา ปน มคฺคํ ปาเปตุํ น สโกฺกติฯ ปญฺญา ปน ติวิธมฺปิ กโรติ, พาลคามิกเหรญฺญิกานํ กหาปณาวโพธนเมตฺถ นิทสฺสนนฺติฯ ญาณวิปฺปยุตฺตสญฺญาย เจตฺถ อาการคฺคหณวเสน อุปฺปชฺชนกาเล วิญฺญาณํ อโพฺพหาริกํ, เสสกาเล พลวํฯ ญาณสมฺปยุตฺตา ปน อุโภปิ ตทนุคติกา โหนฺติฯ สพฺพถาปิ ปญฺจวีสตีติ สมฺพโนฺธฯ</p>


<p> ตฺยาทิ  ตีหิ ราสีหิ วุตฺตานํ สงฺคโหฯ</p>

</p>


<h3>สมฺปโยคนยวณฺณนา</h3>
<p> จิเตฺตน สห อวิยุตฺตา  เจตสิกาติ วุตฺตํ โหติฯ อุปฺปชฺชตีติ อุปฺปาโท, จิตฺตเมว อุปฺปาโท  ฯ อญฺญตฺถ ปน สสมฺปยุตฺตํ จิตฺตํ จิตฺตุปฺปาโทติ วุจฺจติ ‘‘อุปฺปชฺชติ จิตฺตํ เอเตนาติ อุปฺปาโท, ธมฺมสมูโห, จิตฺตญฺจ ตํ อุปฺปาโท จาติ จิตฺตุปฺปาโท’’ติ กตฺวาฯ สมาหารทฺวเนฺทปิ หิ ปุลฺลิงฺคํ กตฺถจิ สทฺทวิทู อิจฺฉนฺติฯ เตสํ จิตฺตาวิยุตฺตานํ จิตฺตุปฺปาเทสุ ปเจฺจกํ สมฺปโยโค อิโต ปรํ ยถาโยคํ ปวุจฺจตีติ สมฺพโนฺธฯ</p>


<h3>อญฺญสมานเจตสิกสมฺปโยคนยวณฺณนา</h3>
<p> สภาเวน อวิตกฺกตฺตา ทฺวิปญฺจวิญฺญาณานิ วชฺชิตานิ เอเตหิ, เตหิ วา เอตานิ วชฺชิตานีติ  จตุจตฺตาลีส กามาวจรจิตฺตานิฯ เตสุ เจว เอกาทสสุ ปฐมชฺฌานจิเตฺตสุ จ วิตโกฺก ชายติ เสสานํ ภาวนาพเลน อวิตกฺกตฺตาติ อธิปฺปาโยฯ</p>


<p>  ปญฺจปญฺญาสสวิตกฺกจิเตฺตสุ, เอกาทสสุ ทุติยชฺฌานจิเตฺตสุ จาติ ฉสฎฺฐิจิเตฺตสุ วิจาโร ชายติฯ</p>


<p> ทฺวิปญฺจวิญฺญาเณหิ, วิจิกิจฺฉาสหคเตน จาติ เอกาทสหิ วชฺชิเตสุ อฎฺฐสตฺตติจิเตฺตสุ อธิโมโกฺข ชายติฯ</p>


<p> ปญฺจทฺวาราวชฺชเนน, ทฺวิปญฺจวิญฺญาเณหิ, สมฺปฎิจฺฉนทฺวเยน, สนฺตีรณตฺตเยน จาติ โสฬสหิ วชฺชิเตสุ เตสตฺตติยา จิเตฺตสุ วีริยํ ชายติฯ</p>


<p> โทมนสฺสสหคเตหิทฺวีหิ , อุเปกฺขาสหคเตหิ ปญฺจปญฺญาสจิเตฺตหิ, กายวิญฺญาณทฺวเยน, เอกาทสหิ จตุตฺถชฺฌาเนหิ จาติ สตฺตติจิเตฺตหิ วชฺชิเตสุ เอกปญฺญาสจิเตฺตสุ ปีติ ชายติฯ</p>


<p> อเหตุเกหิ  อฎฺฐารสหิ, โมมูเหหิ ทฺวีหิ จาติ วีสติยา จิเตฺตหิ วชฺชิเตสุ เอกูนสตฺตติจิเตฺตสุ ฉโนฺท ชายติฯ</p>


<p> ติ ปกิณฺณกวิวชฺชิตา ตํสหคตา จฯ นฺติ วิตกฺกาทิฉปกิณฺณกวชฺชิตตํสหิตกมานุรูปโตฯ ตฺยาทิ เอกวีสสตคณนวเสน, เอกูนนวุติคณนวเสน จ ยถารหํ โยเชตพฺพํฯ</p>

</p>


<h3>อกุสลเจตสิกสมฺปโยคนยวณฺณนา</h3>
<p> ‘‘สพฺพากุสลสาธารณา’’ติ วตฺวา ตเทว สมเตฺถตุํ ตฺยาทิ วุตฺตํฯ โย หิ โกจิ ปาณาติปาตาทีสุ ปฎิปชฺชติ, โส สโพฺพปิ โมเหน ตตฺถ อนาทีนวทสฺสาวี อหิริเกน ตโต อชิคุจฺฉโนฺต, อโนตฺตเปฺปน อโนตฺตปฺปโนฺต, อุทฺธเจฺจน อวูปสโนฺต จ โหติ, ตสฺมา เต สพฺพากุสเลสุ อุปลพฺภนฺติฯ</p>


<p> ติ -กาโร อธิการตฺถายปิ โหตีติ ‘‘ทิฎฺฐิสหคตจิเตฺตสู’’ติอาทีสุปิ อวธารณํ ทฎฺฐพฺพํฯ สกฺกายาทีสุ หิ อภินิวิสนฺตสฺส ตตฺถ มมายนสมฺภวโต ทิฎฺฐิ โลภสหคตจิเตฺตเสฺวว ลพฺภติฯ มาโนปิ อหํมานวเสน ปวตฺตนโต ทิฎฺฐิสทิโสว ปวตฺตตีติ ทิฎฺฐิยา สห เอกจิตฺตุปฺปาเทน ปวตฺตติ เกสรสีโห วิย อปเรน ตถาวิเธน สห เอกคุหายํ, น จาปิ โทสมูลาทีสุ อุปฺปชฺชติ อตฺตสิเนหสนฺนิสฺสยภาเวน เอกนฺตโลภปทฎฺฐานตฺตาติ โส ทิฎฺฐิวิปฺปยุเตฺตเสฺวว ลพฺภติฯ</p>


<p> ตถา   ปรสมฺปตฺติํ อุสูยนฺตสฺส, อตฺตสมฺปตฺติยา จ ปเรหิ สาธารณภาวํ อนิจฺฉนฺตสฺส, กตากตทุจฺจริตสุจริเต อนุโสจนฺตสฺส จ ตตฺถ ตตฺถ ปฎิหนนวเสเนว ปวตฺตนโต อิสฺสามจฺฉริยกุกฺกุจฺจานิ ปฎิฆจิเตฺตเสฺววฯ</p>


<p> อกมฺมญฺญตาปกติกสฺส ตถา สภาวติเกฺขสุ อสงฺขาริเกสุ ปวตฺตนาโยคโต ถินมิทฺธํ สสงฺขาริเกเสฺวว ลพฺภติฯ</p>


<p> สพฺพาปุเญฺญเสฺวว  เจตสิกา คตา, โลภมูเลเยว ยถาสมฺภวํ ตโย คตา, โทสมูเลเสฺวว ทฺวีสุ จตฺตาโร คตา, ตถา สสงฺขาเรเยว ทฺวยนฺติ โยชนาฯ ติ -สโทฺท อวธารเณฯ วิจิกิจฺฉา วิจิกิจฺฉาจิเตฺตเยวาติ สมฺพโนฺธฯ</p>

</p>


<h3>โสภนเจตสิกสมฺปโยคนยวณฺณนา</h3>
<p> โลกุตฺตรจิเตฺตสุ ปาทกชฺฌานาทิวเสน กทาจิ สมฺมาสงฺกปฺปวิรโห สิยา, น ปน วิรตีนํ อภาโว มคฺคสฺส กายทุจฺจริตาทีนํ สมุเจฺฉทวเสน, ผลสฺส จ ตทนุกูลวเสน ปวตฺตนโตติ วุตฺตํ ตฺยาทิฯ ติ สเพฺพหิปิ ตํตํทุจฺจริตทุราชีวานํ วิธมนวสปฺปวเตฺตหิ อากาเรหิฯ น หิ เอตาสํ โลกิเยสุ วิย โลกุตฺตเรสุปิ มุสาวาทาทีนํ วิสุํ วิสุํ ปหานวเสน ปวตฺติ โหติ สเพฺพสเมว ทุจฺจริตทุราชีวานํ เตน เตน มเคฺคน เกสญฺจิ สพฺพโส, เกสญฺจิ อปายคมนียาทิอวตฺถาย ปหานวเสน เอกกฺขเณ สมุจฺฉินฺทนโตฯ นนุ จายมโตฺถ ติ อิมินาว สิโทฺธติ? ตํ น, ติสฺสนฺนํ เอกโตวุตฺติปริทีปนมเตฺตน จตุพฺพิธวจีทุจฺจริตาทีนํ ปฎิปกฺขาการปฺปวตฺติยา อทีปิตตฺตาฯ เกจิ ปน อิมมตฺถํ อสลฺลเกฺขตฺวาว  ‘‘‘สพฺพถาปี’ติ อิทํ อติริตฺต’’นฺติ วทนฺติ, ตตฺถ เตสํ อญฺญาณเมว การณํฯ ติ อิมินาปิ โลกิเยสุ วิย กทาจิ สมฺภวํ นิวาเรติฯ ตถา เหตา โลกิเยสุ เยวาปนกวเสน เทสิตา, อิธ ปน สรูเปเนวฯ ติ อวธารเณน  กามาวจรวิปากกิริเยสุ มหคฺคเตสุ จ สมฺภวํ นิวาเรติฯ ตถา เจว อุปริ วกฺขติฯ ติ มุสาวาทาทิเอเกกทุจฺจริเตหิ ปฎิวิรมณกาเลฯ กทาจิ อุปฺปชฺชนฺตาปิ น เอกโต อุปฺปชฺชนฺติ วีติกฺกมิตพฺพวตฺถุสงฺขาตานํ อตฺตโน อารมฺมณานํ สมฺภวาเปกฺขตฺตาติ วุตฺตํ นฺติฯ</p>


<p> อปฺปนาปฺปตฺตานํ อปฺปมญฺญานํ น กทาจิ โสมนสฺสรหิตา ปวตฺติ อตฺถีติ ติ วุตฺตํฯ วินีวรณาทิตาย มหตฺตํ คตานิ, มหเนฺตหิ วา ฌายีหิ คตานิ ปตฺตานีติ ติ ภินฺนารมฺมณตฺตา อตฺตโน อารมฺมณภูตานํ ทุกฺขิตสุขิตสตฺตานํ อาปาถคมนาเปกฺขตาย วิสุํ วิสุํ หุตฺวาฯ ติ อิเมสุ กามาวจรกุสลจิเตฺตสุ, กรุณามุทิตาภาวนากาเล อปฺปนาวีถิโต ปุเพฺพ ปริจยวเสน อุเปกฺขาสหคตจิเตฺตหิปิ ปริกมฺมํ โหติ, ยถา ตํ ปคุณคนฺถํ สชฺฌายนฺตสฺส กทาจิ อญฺญวิหิตสฺสปิ สชฺฌายนํ, ยถา จ ปคุณวิปสฺสนาย สงฺขาเร สมฺมสนฺตสฺส กทาจิ ปริจยพเลน ญาณวิปฺปยุตฺตจิเตฺตหิปิ สมฺมสนนฺติ อุเปกฺขาสหคตกามาวจเรสุ กรุณามุทิตานํ อสมฺภววาโท เกจิวาโท กโตฯ อปฺปนาวีถิยํ ปน ตาสํ เอกนฺตโต โสมนสฺสสหคเตเสฺวว สมฺภโว ทฎฺฐโพฺพ ภินฺนชาติกสฺส วิย ภินฺนเวทนสฺสปิ อาเสวนปจฺจยาภาวโตฯ</p>


<p> ติ สมฺมาวาจาทโย ตโย ธมฺมา อฎฺฐโลกุตฺตรกามาวจรกุสลวเสน โสฬสจิเตฺตสุ ชายนฺติฯ</p>


<p> เอวํ  นิยตานิยตสมฺปโยควเสน วุเตฺตสุ อนิยตธเมฺม เอกโต ทเสฺสตฺวา เสสานํ นิยตภาวํ ทีเปตุํ ตฺยาทิ วุตฺตํฯ อิสฺสามเจฺฉรกุกฺกุจฺจวิรติกรุณาทโย นานา กทาจิ ชายนฺติ, มาโน จ กทาจิ ‘‘เสโยฺยหมสฺมี’’ตฺยาทิวสปฺปวตฺติยํ ชายติฯ ถินมิทฺธํ  กทาจิ อกมฺมญฺญตาวสปฺปวตฺติยํ  อญฺญมญฺญํ อวิปฺปโยคิวเสน ชายตีติ โยชนาฯ อถ วา ติ เอตฺถ -สทฺทํ ‘‘สหา’’ติ เอตฺถาปิ โยเชตฺวา ถินมิทฺธํ  จ สสงฺขาริกปฎิเฆ, ทิฎฺฐิคตวิปฺปยุตฺตสสงฺขาริเกสุ จ อิสฺสามจฺฉริยกุกฺกุเจฺจหิ, มาเนน จ สทฺธิํ,  ตทิตรสสงฺขาริกจิตฺตสมฺปโยคกาเล, ตํสมฺปโยคกาเลปิ วา  จ ชายตีติ โยชนา ทฎฺฐพฺพาฯ อปเร ปน อาจริยา ‘‘มาโน จ ถินมิทฺธญฺจ ตถา กทาจิ นานา กทาจิ สห จ ชายตี’’ติ เอตฺตกเมว โยเชสุํฯ</p>


<p> ติ  ยถาวุเตฺตหิ เอกาทสหิ อนิยเตหิ อิตเร เอกจตฺตาลีสฯ เกจิ ปน ‘‘ยถาวุเตฺตหิ อนิยตเยวาปนเกหิ เสสา นิยตเยวาปนกา’’ติ วเณฺณนฺติ, ตํ เตสํ มติมตฺตํ, อิธ เยวาปนกนาเมน เกสญฺจิ อนุทฺธฎตฺตาฯ เกวลเญฺหตฺถ นิยตานิยตวเสน จิตฺตุปฺปาเทสุ ยถารหํ ลพฺภมานเจตสิกมตฺตสนฺทสฺสนํ อาจริเยน กตํ, น เยวาปนกนาเมน เกจิ อุทฺธฎาติฯ</p>


<p>เอวํ ตาว ‘‘ผสฺสาทีสุ อยํ ธโมฺม เอตฺตเกสุ จิเตฺตสุ อุปลพฺภตี’’ติ จิตฺตปริเจฺฉทวเสน สมฺปโยคํ ทเสฺสตฺวา อิทานิ ‘‘อิมสฺมิํ จิตฺตุปฺปาเท เอตฺตกา เจตสิกา’’ติ เจตสิกราสิปริเจฺฉทวเสน สงฺคหํ ทเสฺสตุํ ตฺยาทิ วุตฺตํฯ</p>

</p>

</p>


<h3>สงฺคหนยวณฺณนา</h3>
<p> ตฺยาทิ  ตตฺถ ตตฺถ ยถารหํ ลพฺภมานกธมฺมวเสน คณนสงฺคโหฯ</p>


<p> ปฐมชฺฌาเน นิยุตฺตานิ จิตฺตานิ, ตํ วา เอเตสํ อตฺถีติ ฯ อปฺปมญฺญานํ สตฺตารมฺมณตฺตา, โลกุตฺตรานญฺจ นิพฺพานารมฺมณตฺตา วุตฺตํ ติฯ ติ อิมินา อญฺญสมานา, อปฺปมญฺญาวชฺชิตา โสภนเจตสิกา จ สงฺคหํ คจฺฉนฺตีติ อากฑฺฒติฯ ติ วิตกฺกวิจารปีติสุขวชฺชา สุขฎฺฐานํ ปวิฎฺฐอุเปกฺขาย สหคตาฯ ติ วิตกฺกวิจาเร วิสุํ วิสุํ อติกฺกมิตฺวา ภาเวนฺตสฺส นาติติกฺขญาณสฺส วเสน เทสิตสฺส ฌานปญฺจกสฺส วเสนฯ เต ปน เอกโต อติกฺกมิตฺวา ภาเวนฺตสฺส ติกฺขญาณสฺส วเสน เทสิตจตุกฺกชฺฌานวเสน ทุติยชฺฌานิเกสุ วิตกฺกวิจารวชฺชิตานํ สมฺภวโต จตุธา เอว สงฺคโห โหตีติ อธิปฺปาโยฯ</p>


<p>  จตุตฺถปญฺจมชฺฌานจิเตฺตสุฯ</p>


<h3>มหคฺคตจิตฺตสงฺคหนยวณฺณนา</h3>
<p> ติ  กุสลวิปากกิริยวเสน ติวิเธสุ สีลวิสุทฺธิวเสน สุวิโสธิตกายวจีปโยคสฺส เกวลํ จิตฺตสมาธานมเตฺตน มหคฺคตชฺฌานานิ ปวตฺตนฺติ, น ปน กายวจีกมฺมานํ วิโสธนวเสน, นาปิ ทุจฺจริตทุราชีวานํ สมุจฺฉินฺทนปฎิปฺปสฺสมฺภนวเสนาติ วุตฺตํ ติฯ ติ วิสุํ วิสุํเยวฯ ติ รูปาวจรวเสน ตีสุ, อารุปฺปวเสน ทฺวาทสสูติ ปนฺนรสสุฯ ติ เอตฺถ การณํ วุตฺตเมวฯ</p>

</p>


<h3>กามาวจรโสภนจิตฺตสงฺคหนยวณฺณนา</h3>
<p> ติ  เอเกกาเยวฯ อปฺปมญฺญานํ หิ สตฺตารมฺมณตฺตา, วิรตีนญฺจ วีตกฺกมิตพฺพวตฺถุวิสยตฺตา นตฺถิ ตาสํ เอกจิตฺตุปฺปาเท สมฺภโวติ โลกิยวิรตีนํ เอกนฺตกุสลสภาวตฺตา นตฺถิ อพฺยากเตสุ สมฺภโวติ วุตฺตํ ติฯ เตนาห ‘‘ปญฺจ สิกฺขาปทา กุสลาเยวา’’ติ (วิภ. ๗๑๕)ฯ อิตรถา สทฺธาสติอาทโย วิย ‘‘สิยา กุสลา, สิยา อพฺยากตา’’ติ วเทยฺยฯ ผลสฺส ปน มคฺคปฎิพิมฺพภูตตฺตา, ทุจฺจริตทุราชีวานํ ปฎิปฺปสฺสมฺภนโต จ น โลกุตฺตรวิรตีนํ เอกนฺตกุสลตา ยุตฺตาติ ตาสํ ตตฺถ อคฺคหณํฯ กามาวจรวิปากานมฺปิ เอกนฺตปริตฺตารมฺมณตฺตา, อปฺปมญฺญานญฺจ สตฺตารมฺมณตฺตา, วิรตีนมฺปิ เอกนฺตกุสลตฺตา วุตฺตํ ติฯ</p>


<p>นนุ จ ปญฺญตฺตาทิอารมฺมณมฺปิ กามาวจรกุสลํ โหตีติ ตสฺส วิปาเกนปิ กุสลสทิสารมฺมเณน ภวิตพฺพํ ยถา ตํ มหคฺคตโลกุตฺตรวิปาเกหีติ? นยิทเมวํ, กามตณฺหาธีนสฺส ผลภูตตฺตาฯ ยถา หิ ทาสิยา ปุโตฺต มาตรา อิจฺฉิตํ กาตุํ อสโกฺกโนฺต สามิเกเนว อิจฺฉิติจฺฉิตํ กโรติ, เอวํ กามตณฺหายตฺตตาย ทาสิสทิสสฺส กามาวจรกมฺมสฺส วิปากภูตํ จิตฺตํ เตน คหิตารมฺมณํ อคฺคเหตฺวา กามตณฺหารมฺมณเมว คณฺหาตีติฯ ติ กุสลวิปากกิริยเภเทสุ ปเจฺจกํ จตฺตาโร จตฺตาโร ทุกาติ กตฺวา ตีสุ ทฺวาทสธาฯ</p>


<p> อิทานิ  อิเมสุ ปฐมชฺฌานิกาทีหิ ทุติยชฺฌานิกาทีนํ เภทกรธเมฺม ทเสฺสตุํ ตฺยาทิ วุตฺตํฯ  จิเตฺต วิตกฺกวิจารปีติสุขวเสน  เภทกาฯ  มหคฺคเต อปฺปมญฺญา, ฌานธมฺมา  จฯ  กามาวจเรสุ วิรตี, ญาณปีตี จ อปฺปมญฺญา จ วิเสสกา, ตตฺถ  กุสเลหิ วิปากกิริยานํ วิเสสกา,  กุสลกิริเยหิ วิปากานํ,  ปน ตีสุ ปฐมยุคฬาทีหิ ทุติยยุคฬาทีนนฺติ ทฎฺฐพฺพํฯ</p>

</p>


<h3>อกุสลจิตฺตสงฺคหนยวณฺณนา</h3>
<p> ติ ทิฎฺฐิวิปฺปยุเตฺต อสงฺขาริเก โลภมาเนน ตเถว อญฺญสมานา, อกุสลสาธารณา จ เอกูนวีสติ ธมฺมาติ สมฺพโนฺธฯ</p>


<p> ติ อุเปกฺขาสหคตทิฎฺฐิสมฺปยุเตฺต อสงฺขาริเกฯ</p>


<p> ติ ทิฎฺฐิวิปฺปยุเตฺต อสงฺขาริเกฯ</p>


<p>  ภินฺนารมฺมณตฺตาเยวาติ อธิปฺปาโยฯ</p>


<p> อธิโมกฺขสฺส นิจฺฉยาการปฺปวตฺติโต เทฺวฬฺหกสภาเว วิจิกิจฺฉาจิเตฺต สมฺภโว นตฺถีติ ติ วุตฺตํฯ</p>


<p> เอกูนวีสติ ปฐมทุติยอสงฺขาริเกสุ, อฎฺฐารส ตติยจตุตฺถอสงฺขาริเกสุ, วีส ปญฺจเม  อสงฺขาริเก, เอกวีส ปฐมทุติยสสงฺขาริเกสุ, วีสติ ตติยจตุตฺถสสงฺขาริเกสุ, ทฺวาวีส ปญฺจเม สสงฺขาริเก, ปนฺนรส โมมูหทฺวเยติ เอวํ อกุสเล สตฺตธา ฐิตาติ โยชนาฯ</p>


<p> ติ  อกุสลานํ สเพฺพสเมว สาธารณภูตา  ฉนฺทปีติอธิโมกฺขวชฺชิตา อญฺญสมานา อปเร ทสาติ เอเต จุทฺทส ธมฺมา สพฺพากุสลโยคิโนติ ปวุจฺจนฺตีติ โยชนาฯ</p>

</p>


<h3>อเหตุกจิตฺตสงฺคหนยวณฺณนา</h3>
<p> ติ อิมินา อญฺญสมาเน ปจฺจามสติฯ</p>


<p> มโนวิญฺญาณธาตุยา วิย วิสิฎฺฐมนนกิจฺจาโยคโต มนนมตฺตา ธาตูติ ติ อุเปกฺขาสนฺตีรณทฺวเยฯ</p>


<p> ทฺวาทส หสนจิเตฺต, เอกาทส โวฎฺฐพฺพนสุขสนฺตีรเณสุ, ทส มโนธาตุตฺติกาเหตุกปฎิสนฺธิยุคฬวเสน ปญฺจสุ, สตฺต ทฺวิปญฺจวิญฺญาเณสูติ อฎฺฐารสาเหตุเกสุ จิตฺตุปฺปาเทสุ สงฺคโห จตุพฺพิโธ โหตีติ โยชนาฯ</p>


<p> ติ อนุตฺตเร ปญฺจ, ตถา มหคฺคเต, กามาวจรโสภเน ทฺวาทส, อกุสเล สตฺต, อเหตุเก จตฺตาโรติ เตตฺติํสวิธสงฺคโหฯ</p>


<p>  ยถาวุตฺตนเยน  เจตสิกานํ จิตฺตปริเจฺฉทวเสน วุตฺตํ  เจตสิกราสิปริเจฺฉทวเสน วุตฺตํ  ญตฺวา  ‘‘สพฺพจิตฺตสาธารณา ตาว สตฺต เอกูนนวุติจิเตฺตสุ อุปฺปชฺชนโต ปเจฺจกํ เอกูนนวุติวิธา , ปกิณฺณเกสุ  วิตโกฺก ปญฺจปญฺญาสจิเตฺตสุ อุปฺปชฺชนโต ปญฺจปญฺญาสวิโธ’’ตฺยาทินา กเถยฺยาติ อโตฺถฯ</p>

</p>

</p>

</p>





