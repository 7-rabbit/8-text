<h1>๕. กถาวตฺถุมาติกา</h1>
<h3>ปุคฺคลกถาวณฺณนา</h3>
<p>อิทานิ   กถาวตฺถุมาติกาย อตฺถสํวณฺณนานโย โหติฯ ตตฺถ อนุตฺตานตฺถโต ตาว ‘‘ปุคฺคโล อุปลพฺภติ สจฺจิกฎฺฐปรมเตฺถนา’’ติ อยํ ปุจฺฉา, ‘‘อามนฺตา’’ติ อยํ ปฎิชานนาฯ กสฺส ปนายํ ปุจฺฉา, กสฺส ปฎิชานนาติ? ‘‘อสุกสฺสา’’ติ น วตฺตพฺพาฯ น หิ ภควา ปรวาทีหิ สทฺธิํ วิคฺคาหิกกถํ กเถโนฺต อิมํ มาติกํ ฐเปสิ, ปุคฺคลปญฺญตฺติเทสนาทิํ ปน นิสฺสาย ‘‘ปรมตฺถโต อตฺตา นาม อตฺถี’’ติอาทินา อนาคเต วิปลฺลาสคาหิภิกฺขูนํ, ปรวาทีนญฺจ นานปฺปการทิฎฺฐิฎฺฐานวิโสธนตฺถํ โมคฺคลิปุตฺตติสฺสเตฺถรสฺส วาทนยทสฺสนวเสน ปุคฺคลวาทเมตํ อารพฺภ ตนฺติวเสน มาติกํ ฐเปโนฺต สกวาทิปรวาทีนํ ปุจฺฉาวิสชฺชนโทสาโรปนนิคฺคหปาปนาทิวจนปฎิวจนวเสเนว ฐเปสิ, ตสฺมา ตทตฺถสฺส สุขาวธารณตฺถํ สกวาทีปุจฺฉา ปรวาทีปุจฺฉา สกวาทีปฎิญฺญา ปรวาทีปฎิญฺญาติ เอวํ วิภาคํ ทเสฺสตฺวา อตฺถวณฺณนํ กริสฺสามฯ</p>


<p>‘‘ปุคฺคโล อุปลพฺภติ สจฺจิกฎฺฐปรมเตฺถนา’’ติ อยํ สกวาทีปุจฺฉา, ตาย จ ‘‘เย ‘อตฺถิ ปุคฺคโล’ติ เอวํลทฺธิกา ปุคฺคลวาทิโน, เต เอวํ ปุจฺฉิตพฺพา’’ติ ทีเปติฯ เก ปน เต ปุคฺคลวาทิโนติ? สาสเน วชฺชิปุตฺตกา เจว สมฺมิติยา จ พหิทฺธา พหู อญฺญติตฺถิยา จฯ กทา ปเนเต สาสเน อุปฺปนฺนาติ? ปรินิพฺพานโต ทุติเย วสฺสสเตฯ ภควติ กิร ปรินิพฺพุเต มหากสฺสปเตฺถเรน สมุสฺสาหิเตหิ ตปฺปมุเขหิ วสิคเณหิ สุภทฺทวุฑฺฒปพฺพชิตาทีนํ ปาปภิกฺขูนํ ปเวโสกาสนิเสธนตฺถํ อชาตสตฺตุราชานํ สหายํ ลภิตฺวา ธมฺมวินยสรีรํ สงฺคหํ อาโรเปตฺวา สาสเน อจเล ปวตฺตาปิเต ตโต วสฺสสตสฺส อจฺจเยน เวสาลิยํ วชฺชิปุตฺตเกหิ ทีปิตานิ  ทส วตฺถูนิ มทฺทิตฺวา เต จ ภิกฺขู  นิคฺคเหตฺวา ยสเตฺถรสมุสฺสาหิเตหิ วสิคเณหิ ปุน ธมฺมวินยสงฺคเห กเต เตหิ นิคฺคหิตา ทสสหสฺสา วชฺชิปุตฺตกา กญฺจิ ทุพฺพลราชานํ พลํ ลภิตฺวา มูลสงฺคหํ ภินฺทิตฺวา อตฺตโน อนาจารานุกูลวจนํ ปกฺขิปิตฺวา พุทฺธวจนญฺจ ฉเฑฺฑตฺวา มหาสงฺคีตีหิ วิสุํ ธมฺมวินยสงฺคหํ กตฺวา มหาสงฺฆิกาจริยกุลํ นาม อกํสุฯ ปริสุทฺธสาสนํ ปน เถเรหิ ปริปาลิตตฺตา ‘‘เถรวาโท’’ติ ปญฺญายิ, อิเมสุ ปน ทฺวีสุ วาเทสุ มหาสงฺฆิกโต ภิชฺชิตฺวา เอกโพฺยหาริกา, โคกุลิกา จ, ตโต ปณฺณตฺติวาทา, พหุลิยา, เจติยวาทา จาติ ปญฺจ วาทา, มหาสงฺฆิเกหิ ปน สทฺธิํ ฉ อาจริยกุลานิ นาม ชาตานิฯ ตถา เถรวาทโต ภิชฺชิตฺวา มหิสาสกา, วชฺชิปุตฺตกา จ, ตโต ธมฺมุตฺตริยา, ภทฺรยานิกา, ฉนฺนาคาริกา, สมฺมิติยา จ, มหิสาสกโต ธมฺมคุตฺติกา, สพฺพตฺถิกา จ, ตโต กสฺสปิกา, ตโต สงฺกนฺติกา, ตโต สุตฺตวาทา จาติ อิเม เอกาทส วาทา ชาตาฯ เต ปุริเมหิ ฉหิ สทฺธิํ สตฺตรส ภินฺนวาทา ทุติเย วสฺสสเต อุปฺปนฺนา, เถรวาโท ปน เอโกว อสมฺภินฺนโก, เตน สทฺธิํ สาสเน อฎฺฐารส นิกายา ชาตาติ เวทิตพฺพา, เย ‘‘อฎฺฐารสาจริยกุลานี’’ติ ปวุจฺจนฺติฯ อิเมสํ ปน อฎฺฐารสนฺนํ อาจริยวาทานํ วเสน อายติํ สาสนสฺส อาลุฬนํ ญตฺวา สมฺมาสมฺพุโทฺธ ทฺวินฺนํ วสฺสสตานํ อจฺจเยน สาสเน ปฎิลทฺธสเทฺธน อโสเกน ธมฺมรญฺญา พาหิรเก อโนโลเกตฺวา สาสเน เอว ลาภสกฺกาเร ปวตฺตเนฺต ลาภสกฺการตฺถาย สาสนเวสํ คเหตฺวา สกานิ สกานิ ทิฎฺฐิคตานิ ตถโต ทีเปเนฺตสุ ทฺวาสฎฺฐิทิฎฺฐิคติเกสุ ยถาวุตฺตสตฺตรสาจริยกุเลสุ จ สมยกุสลตาย วิจินิตฺวา เสตกานิ ทตฺวา อุปฺปพฺพาชิเตสุ ปริสุเทฺธ มหาภิกฺขุสเงฺฆ นิสีทิตฺวา โมคฺคลิปุตฺตติสฺสเตฺถรสฺส ยานิ ตทา อุปฺปนฺนานิ วตฺถูนิ, ยานิ จ อายติํ อุปฺปชฺชิสฺสนฺติ, สพฺพานิปิ  ตานิ อตฺตโน สตฺถารา ทินฺนมาติกามุขมเตฺตน ปฎิพาหิตฺวา สุตฺตสหสฺสปฎิมณฺฑิตํ ปรปฺปวาทมถนํ อายติลกฺขณํ กถาวตฺถุปฺปกรณํ มาติกาวิภชนวเสน ภาสิตฺวา ตํ ตติยสงฺคีติยํ สงฺคหํ อาโรเปตฺวา อาลุฬิตํ สาสนํ ปคฺคเหตุํ สมตฺถภาวํ ภิกฺขุสเงฺฆ ปกาสนตฺถํ อายติวาทปฺปฎิพาหนนยทสฺสนวเสน อิมํ กถาวตฺถุมาติกํ วตฺวา เถรสฺส โอกาสํ ฐเปโนฺต ตสฺสา วิภงฺคํ น อโวจาติ เวทิตพฺพํฯ</p>


<p>ตตฺถ ติ อตฺตา ชีโว สโตฺตฯ ติ ปญฺญาย อุปคนฺตฺวา ลพฺภติ, ญายตีติ อโตฺถฯ ติ เอตฺถ ติ มายามรีจิอาทโย วิย อภูตากาเรน อคฺคเหตโพฺพ ภูตโฎฺฐฯ ติ อนุสฺสวาทิวเสน อคฺคเหตโพฺพ อุตฺตมโตฺถฯ อุภเยนาปิ ยถา รูปเวทนาทโย  ธมฺมา ภูเตน สภาเวน อุปลพฺภนฺติ, เอวํ ตาว ‘‘ปุคฺคโล อุปลพฺภตี’’ติ ปุจฺฉติฯ ปรวาที ‘‘อามนฺตา’’ติ ปฎิชานาติฯ ปฎิชานนญฺหิ กตฺถจิ ‘‘อาม ภเนฺต’’ติ อาคจฺฉติ, กตฺถจิ ‘‘อาโม’’ติ อาคจฺฉติ, อิธ ปน ‘‘อามนฺตา’’ติ อาคตํฯ ตตฺรายํ อธิปฺปาโย – ปรวาที หิ ยสฺมา ภควตา ‘‘อตฺถิ ปุคฺคโล อตฺตหิตาย ปฎิปโนฺน’’ติอาทินา (อ. นิ. ๔.๙๕-๙๖) ปุคฺคโล ปกาสิโต, ภควา จ อวิตถวาที, ตสฺมา โส ‘‘สจฺจิกฎฺฐปรมเตฺถเนว อตฺถี’’ติ ลทฺธิํ คเหตฺวา ‘‘อามนฺตา’’ติ ปฎิชานาติฯ</p>


<p>อถสฺส ตาทิสสฺส เลสวจนสฺส ฉลวาทสฺส โอกาสํ อททมาโน สกวาที ติอาทิมาหฯ ตตฺรายํ อธิปฺปาโย – ยฺวายํ เหฎฺฐา รูปเวทนาทิโก ธมฺมปฺปเภโท อาคโต, น สมฺมุติสจฺจวเสน, นาปิ อนุสฺสวาทิวเสน คเหตโพฺพ, อตฺตโน ปน ภูตตาย เอว สจฺจิกโฎฺฐ, อตฺตปจฺจกฺขตาย จ ปรมโตฺถ, โส  ตถาปฎิญฺญาโต ปุคฺคโล ตโต เตน สจฺจิกฎฺฐปรมเตฺถน อากาเรน อุปลพฺภติ, ยถา รุปฺปนานุภวนาทินา สกิเยนากาเรน ปุน สจฺจิกฎฺฐปรมโตฺถ อุปลพฺภติ, กิํ ตว ปุคฺคโลปิ เอวํ อุปลพฺภตีติ วุตฺตํ โหติฯ ติ อวชานนา ปรวาทิสฺสฯ โส หิ ตถารูปํ ปุคฺคลํ อนิจฺฉโนฺต อวชานาติฯ น หิ อตฺตา นาม ขนฺธาทิวิมุโตฺต โกจิ ทิสฺสติ อญฺญตฺร พฺยาโมหมตฺตาฯ ตตฺรายํ ปทเจฺฉโท – น หิ เอวํ วตฺตเพฺพติฯ ‘‘น ห เอว’’นฺติปิ ปฐนฺติ, ทฺวินฺนมฺปิ เอวํ น วตฺตโพฺพติ อโตฺถฯ</p>


<p>นฺติ สกวาทิวจนํฯ ยสฺมา เต ปุริมาย วตฺตพฺพปฎิญฺญาย ปจฺฉิมา นวตฺตพฺพปฎิญฺญา, ปจฺฉิมาย จ ปุริมา น สนฺธียติ, ตสฺมา นิคฺคหํ ปโตฺต, ตํ นิคฺคหํ โทสํ อปราธํ อาชานาหิ, สมฺปฎิจฺฉาหีติ อโตฺถฯ เอวํ นิคฺคหํ อาชานาเปตฺวา อิทานิ ตํ ฐปนาย เจว อนุโลมปฎิโลมโต ปาปนาโรปนานญฺจ วเสน ปากฎํ กโรโนฺต ติอาทิมาหฯ ตตฺถ ติ ยทิ, สเจ ปุคฺคโล อุปลพฺภตีติ อโตฺถฯ อยํ ตาว ปรวาทีปกฺขสฺส อนุวทเนน ฐปนโต นิคฺคหปติฎฺฐาปนโต นิคฺคหปาปนาโรปนานํ ลกฺขณภูตา  นามฯ ติอาทิ อนุโลมปเกฺข นิคฺคหสฺส ปาปิกตฺตา  นามฯ ตตฺถ ติ การณวจนํฯ ติ โอกปฺปนวจนํ นิยมวจนํฯ ติ อามนฺตนวจนํฯ อิทํ วุตฺตํ โหติ – เตน วต เร วตฺตเพฺพ วต เร หโมฺภ ภทฺรมุข เตน การเณน วตฺตโพฺพ เอวาติ อโตฺถฯ ติอาทิ อนุโลมปเกฺข นิคฺคหสฺส อาโรปิตตฺตา  นามฯ ยญฺจสฺส ปริโยสาเน ‘‘มิจฺฉา’’ติ ปทํ, ตสฺส ปุรโต ‘‘อิทํ  เต’’ติ อาหริตพฺพํฯ อิทํ เต มิจฺฉาติ อยเญฺหตฺถ อโตฺถฯ เอวํ อุปริปิ ฯ ปรโต ปาฬิยมฺปิ เอตํ อาคตเมวฯ ติอาทิ ‘‘น เหวํ วตฺตเพฺพ’’ติ ปฎิกฺขิตฺตปกฺขสฺส อนุวทเนน ฐปิตตฺตา ปฎิโลมโต นิคฺคหปาปนาโรปนานํ ลกฺขณภูตา  นามฯ ติอาทิ ปฎิโลมปเกฺข นิคฺคหสฺส ปาปิตตฺตา  นามฯ ปุน ติอาทิ ปฎิโลมปเกฺข นิคฺคหสฺส อาโรปิตตฺตา  นามฯ</p>


<p>ตตฺรายํ อาทิโต ปฎฺฐาย สเงฺขปโตฺถ – ยทิ ปุคฺคโล อุปลพฺภติ สจฺจิกฎฺฐปรมเตฺถน, เตน วต โภ โส อุปลพฺภตีติ วตฺตโพฺพฯ ยํ ปน ตตฺถ วเทสิ ‘‘วตฺตโพฺพ โข ปุริมปเญฺห ‘สจฺจิกฎฺฐปรมเตฺถน อุปลพฺภตี’ติ โน จ วตฺตโพฺพ ทุติยปเญฺห ‘ตโต โส ปุคฺคโล อุปลพฺภตี’’’ติ, ติ เอวํ ตาว อนุโลมโต ฐปนาปาปนาโรปนา โหนฺติฯ</p>


<p>อถ น วตฺตโพฺพ ทุติยปเญฺห ‘‘ตโต โส ปุคฺคโล อุปลพฺภตี’’ติ, ปุริมปเญฺหปิ น วตฺตโพฺพวฯ ยํ ปน ตตฺถ วเทสิ ‘‘วตฺตโพฺพ โข ปุริมปเญฺห ‘สจฺจิกฎฺฐปรมเตฺถน อุปลพฺภตี’ติ, โน จ วตฺตโพฺพ ทุติยปเญฺห ‘ตโต โส ปุคฺคโล อุปลพฺภตี’’’ติ, อิทํ เต มิจฺฉาติ เอวํ ปฎิโลมโต ฐปนาปาปนาโรปนา โหนฺติฯ เอวเมตํ นิคฺคหสฺส จ อนุโลมโต ทฺวินฺนํ, ปฎิโลมโต ทฺวินฺนนฺติ จตุนฺนํ ปาปนาโรปนานญฺจ วุตฺตตฺตา อุปลพฺภตีติอาทิกํ  นามฯ เอตฺถ จ กิญฺจาปิ อนุโลมโต ปาปนาโรปนาหิ เอโก, ปฎิโลมโต ปาปนาโรปนาหิ เอโกติ เทฺว นิคฺคหา กตา, อาชานาหิ นิคฺคหนฺติ เอตเสฺสว ปน ปฐมสฺส นิคฺคหสฺส ทฺวีหากาเรหิ อาโรปิตตฺตา เอโกวายํ นิคฺคโหติ คเหตโพฺพฯ ปฐโม นิคฺคโหฯ</p>


<p>อิทานิ  ปจฺจนีกนโย โหติฯ ตตฺถ ติ ปุจฺฉา ปรวาทิสฺสฯ สกวาที ยถา รูปเวทนาทโย ธมฺมา อุปลพฺภนฺติ, เอวํ อนุปลพฺภนียโต ติ ปฎิชานาติฯ ปุน อิตโร อตฺตนา อธิเปฺปตํ สจฺจิกฎฺฐํเยว สนฺธาย ติอาทิมาหฯ สมฺมุติสจฺจปรมตฺถสจฺจานิ วา เอกโต กตฺวาปิ ปรวาที เอวมาหฯ สกวาที ปุคฺคโล หิ อุปาทายปญฺญตฺติสพฺภาวโตปิ ทฺวินฺนํ สจฺจานํ เอกโต กตฺวา ปุจฺฉิตตฺตาปิ นฺติ ปฎิกฺขิปติฯ อิทานิ กิญฺจาปิ เตน ปฐมํ ปรมตฺถสจฺจวเสน นุปลพฺภนียตา สมฺปฎิจฺฉิตา, ปจฺฉา ปน สมฺมุติสจฺจวเสน วา โวมิสฺสกวเสน วา ปฎิกฺขิตฺตาฯ ปรวาที ปน  ‘‘นุปลพฺภตี’’ติ วจนสามญฺญมตฺตํ ฉลวาทํ นิสฺสาย ‘‘ยํ ตยา ปฐมํ ปฎิญฺญาตํ, ตํ ปจฺฉา ปฎิกฺขิตฺต’’นฺติ ภณฺฑนสฺส ปฎิภณฺฑนํ วิย อตฺตโน กตสฺส นิคฺคหกมฺมสฺส ปฎิกมฺมํ กโรโนฺต นฺติ อาหฯ อิทานิ ยถาสฺส อนุโลมปญฺจเก สกวาทินา วาทฎฺฐปนํ กตฺวา อนุโลมปฎิโลมโต ปาปนาโรปนาหิ ปรวาทินิคฺคโห ปากโฎ กโต, เอวํ ปฎิกมฺมํ ปากฎํ กโรโนฺต ติอาทิมาหฯ ตํ เหฎฺฐา วุตฺตนเยเนว อตฺถโต เวทิตพฺพํฯ ยสฺมา ปเนตฺถ ฐปนา นาม ปรวาทิปกฺขสฺส ฐปนโต ‘‘อยํ ตว โทโส’’ติ ทเสฺสตุํ ฐปนมตฺตเมว โหติ, น นิคฺคหสฺส วา ปฎิกมฺมสฺส วา ปากฎีภาวกรณํ, ปาปนาโรปนาหิ ปนสฺส ปากฎีกรณํ โหติ, ตสฺมา อิทํ อนุโลมปฎิโลมโต ปาปนาโรปนานํ วเสน จตูหากาเรหิ ปฎิกมฺมสฺส กตตฺตา  นามาติ เอกํ จตุกฺกํ เวทิตพฺพํฯ</p>


<p>เอวํ ปฎิกมฺมํ กตฺวา อิทานิ ยฺวาสฺส อนุโลมปญฺจเก สกวาทินา นิคฺคโห กโต, ตสฺส ตเมว ฉลวาทํ นิสฺสาย ทุกฺกฎภาวํ ทเสฺสโนฺต ติอาทิมาหฯ ตตฺถ ติ ยทิ ตฺวํ มญฺญสิฯ   ติ อิทํ ปจฺจนีเก ‘‘อามนฺตา’’ติ ปฎิชานนํ สนฺธาย วุตฺตํ, ติ อิทํ ปน ‘‘น เหวา’’ติ อวชานนํ สนฺธาย วุตฺตํฯ ติ เตน การเณน ตฺวํเยว ตสฺมิํ ‘‘โย นุปลพฺภตี’’ติ ปเกฺข นฺติ ‘‘อามนฺตา’’ติ เอวํ ปฎิชานโนฺตฯ ติ ปุน ‘‘น เหวา’’ติ อวชานโนฺต เอวํ นิคฺคเหตโพฺพฯ ติ อเถวํ นิคฺคณฺหนารหํ ตํ นิคฺคณฺหาม, ติ สเกน มเตน นิคฺคหิตตฺตา สุนิคฺคหิโต จ ภวสิฯ เอวมสฺส นิคฺคเหตพฺพภาวํ ทเสฺสตฺวา อิทานิ ตํ นิคฺคณฺหโนฺต ติอาทิมาหฯ ตตฺถ ฐปนาปาปนาโรปนา เหฎฺฐา วุตฺตนเยเนว เวทิตพฺพาฯ ปริโยสาเน ปน ติ อิทํ ตว วจนํ มิจฺฉา โหตีติ อโตฺถฯ อิทํ ฉลวาเทน จตูหิ อากาเรหิ นิคฺคหสฺส กตตฺตา  นามฯ</p>


<p>เอวํ นิคฺคหํ กตฺวาปิ อิทานิ ‘‘ยทิ อยํ มยา ตว มเตน กโต นิคฺคโห ทุนฺนิคฺคโห, โยปิ มม ตยา เหฎฺฐา อนุโลมปญฺจเก กโต นิคฺคโห, โสปิ ทุนฺนิคฺคโห’’ติ ทเสฺสโนฺต ติอาทิมาหฯ ตตฺถ ติ เอโส เจ ตว วาโท มยา ทุนฺนิคฺคหิโต, อถ วา เอโส เจ ตว มยา กโต นิคฺคโห ทุนฺนิคฺคโหฯ ติ ตตฺถาปิ ตยา มม เหฎฺฐา กเต นิคฺคเห เอวเมวํ ปสฺสฯ อิทานิ ยฺวาสฺส เหฎฺฐา สกวาทินา นิคฺคโห  กโต, ตํ ติอาทิวจเนน ทเสฺสตฺวา ปุน ตํ นิคฺคหํ อนิคฺคหภาวํ อุปเนโนฺต ติอาทิมาหฯ ตตฺถ ติอาทีสุ อยมโตฺถ – ยสฺมา โส ตยา มม กโต นิคฺคโห ทุนฺนิคฺคโห, ตสฺมา มยํ ตยา ตตฺถ อนุโลมปญฺจเก ‘‘อามนฺตา’’ติ เอตาย ปฎิญฺญาย เอวํ ปฎิชานนฺตา ปุน ‘‘น เหวา’’ติ ปฎิเกฺขเป กเตปิ  ‘‘อาชานาหิ นิคฺคห’’นฺติ เอวํ นิคฺคเหตพฺพาเยว, เอวํ อนิคฺคเหตพฺพมฺปิ มํ นิคฺคณฺหาสิ, อีทิเสน ปน นิคฺคเหน ทุนฺนิคฺคหิตา มยํ โหมฯ อิทานิ ยํ นิคฺคหํ สนฺธาย ทุนฺนิคฺคหิตา จ โหมาติ อโวจ, ตํ ทเสฺสตุํ ติ อาหฯ เอวมิทํ อนุโลมปฎิโลมโต จตูหิ ปาปนาโรปนาหิ นิคฺคหสฺส อุปนีตตฺตา  นาม โหติฯ</p>


<p>อิทานิ น เหวํ นิคฺคเหตเพฺพติอาทิกํ  นาม โหติฯ ตตฺถ ติ ยถาหํ ตยา นิคฺคหิโต, น หิ เอวํ นิคฺคเหตโพฺพ, เอตสฺส หิ นิคฺคหสฺส ทุนฺนิคฺคหภาโว มยา สาธิโตฯ ติ เตน การเณนฯ ยสฺมา เอส นิคฺคโห ทุนฺนิคฺคโห, ตสฺมา ยํ มํ นิคฺคณฺหาสิฯ ติ อิทํ นิคฺคณฺหนํ ตว มิจฺฉาติ อโตฺถฯ ติ เยน การเณน อิทํ มิจฺฉา, เตน การเณน โย ตยา นิคฺคโห กโต, โส ทุกฺกโฎฯ ยํ มยา ปฎิกมฺมํ กตํ, ตเทว สุกตํฯ ยาปิ เจสา ปฎิกมฺมจตุกฺกาทิวเสน กถามคฺคสมฺปฎิปาทนา กตา, สาปิ สุกตาติฯ ตเทว ปุคฺคโล อุปลพฺภตีติอาทิกสฺส อนุโลมปญฺจกสฺส นุปลพฺภตีติอาทิกานํ ปฎิกมฺมนิคฺคโหปนยนนิคฺคมนจตุกฺกานญฺจ วเสน  นาม นิทฺทิฎฺฐนฺติ เวทิตพฺพํฯ เอตฺตาวตา สกวาทิโน ปุพฺพปเกฺข สติ ปรวาทิโน วจนสามญฺญมเตฺตน ฉลวาเทน ชโย โหติฯ</p>


<p>อิทานิ ยถา ปรวาทิโน ปุพฺพปเกฺข สติ สกวาทิโน ธเมฺมเนว ตเถน ชโย โหติ, ตถา วาทุปฺปตฺติํ ทเสฺสตุํ ติ ปจฺจนีกานุโลมปญฺจกํ อารทฺธํฯ ตตฺถ ปจฺจนีเก ปุจฺฉา ปรวาทิสฺส, รูปาทิเภทํ สจฺจิกฎฺฐปรมตฺถํ  สนฺธาย ปฎิญฺญา สกวาทิสฺส, สุทฺธสมฺมุติสจฺจํ วา ปรมตฺถมิสฺสกํ วา สมฺมุติสจฺจํ สนฺธาย ‘‘โย สจฺจิกโฎฺฐ’’ติ ปุน อนุโยโค ปรวาทิสฺส, สมฺมุติวเสน ติ นวตฺตพฺพตฺตา มิสฺสกวเสน วา อนุโยคสฺส สํกิณฺณตฺตา นฺติ ปฎิเกฺขโป สกวาทิสฺส, ปฎิญฺญาตํ ปฎิกฺขิปตีติ วจนสามญฺญมเตฺตน นฺติอาทิวจนํ ปรวาทิสฺสฯ เอวมยํ ปุคฺคโล นุปลพฺภตีติ  ทุติยวาทํ นิสฺสาย ทุติโย นิคฺคโห โหตีติ เวทิตโพฺพฯ เอวํ เตน ฉเลน นิคฺคโห อาโรปิโตฯ</p>


<p>อิทานิ ธเมฺมน สเมน ปรวาทิปฎิญฺญาย อตฺตโน วาเท ชยํ ทเสฺสตุํ อนุโลมนเย ปุจฺฉา สกวาทิสฺส, อตฺตโน ลทฺธิํ นิสฺสาย ปฎิญฺญา ปรวาทิสฺส, ลทฺธิยา โอกาสํ อทตฺวา ปรมตฺถวเสน ปุน อนุโยโค สกวาทิสฺส, ปรมตฺถวเสน ปุคฺคลสฺส อนุปลพฺภนโต ปฎิเกฺขโป ปรวาทิสฺส, ตโต ปรํ ธเมฺมน สเมน อตฺตโน ชยทสฺสนตฺถํ นฺติอาทิ สพฺพํ สกวาทิวจนเมว โหติฯ ตตฺถ สเพฺพสํ ปฎิกมฺมนิคฺคโหปนยนนิคฺคมนจตุกฺกานํ เหฎฺฐา วุตฺตนเยเนว อโตฺถ เวทิตโพฺพฯ เอวมิทํ ‘‘ปุคฺคโล นุปลพฺภตี’’ติอาทิกสฺส ปจฺจนีกปญฺจกสฺส ‘‘อุปลพฺภตี’’ติอาทีนํ ปฎิกมฺมนิคฺคโหปนยนนิคฺคมนจตุกฺกานญฺจ วเสน  นาม นิทฺทิฎฺฐํ โหติฯ เอวเมตานิ ปฐมสจฺจิกเฎฺฐ เทฺว ปญฺจกานิ นิทฺทิฎฺฐานิ, ตเตฺถตํ วุจฺจติ –</p>


<p>
‘‘นิคฺคโห ปรวาทิสฺส, สุโทฺธ ปฐมปญฺจเก;  
  
อสุโทฺธ ปน ตเสฺสว, ปฎิกมฺมชโย ตหิํฯ  
</p>
  
<p>
‘‘นิคฺคโห สกวาทิสฺส, อสุโทฺธ ทุติยปญฺจเก;  
  
วิสุโทฺธ ปน ตเสฺสว, ปฎิกมฺมชโย ตหิํฯ  
</p>
  
<p>
‘‘ตสฺมา ทฺวีสุปิ ฐาเนสุ, ชโยว สกวาทิโน;  
  
ธเมฺมน หิ ชโย นาม, อธเมฺมน กุโต ชโยฯ  
</p>
  
<p>
‘‘สจฺจิกเฎฺฐ  
ยถา เจตฺถ, ปญฺจกทฺวยมณฺฑิเต;  
  
ธมฺมาธมฺมวเสเนว, วุโตฺต ชยปราชโยฯ  
</p>
  
<p>
‘‘อิโต ปเรสุ สเพฺพสุ, สจฺจิกเฎฺฐสุ ปณฺฑิโต;  
  
เอวเมว วิภาเวยฺย, อุโภ ชยปราชเย’’ติฯ (กถา. อฎฺฐ. ๗-๑๐);  
</p>
  
ปฐโม สุทฺธิกสจฺจิกโฎฺฐ นิฎฺฐิโตฯ  
</p>
  
<p>เอวํ  สุทฺธิกสจฺจิกฎฺฐํ วิตฺถาเรตฺวา อิทานิ ตเมว อปเรหิปิ โอกาสาทีหิ นเยหิ วิตฺถาเรตุํ ปุน ติอาทิ อารทฺธํฯ ตตฺถ ปุจฺฉา สกวาทิสฺส, ปฎิญฺญา ปรวาทิสฺสฯ ปุน ติ สรีรํ สนฺธาย อนุโยโค สกวาทิสฺส, รูปสฺมิํ อตฺตานํ สมนุปสฺสนาโทสญฺจ ‘‘อญฺญํ ชีวํ อญฺญํ สรีร’’นฺติ อาปชฺชนโทสญฺจ ทิสฺวา ปฎิเกฺขโป ปรวาทิสฺสฯ เสสเมตฺถ อนุโลมปจฺจนีกปญฺจเก เหฎฺฐา วุตฺตนเยเนว เวทิตพฺพํฯ ปาโฐ ปน สํขิโตฺตฯ ตตฺถ ยสฺมา สรีรํ สนฺธาย ‘‘สพฺพตฺถ นุปลพฺภตี’’ติ วุเตฺต สรีรโต พหิ อุปลพฺภตีติ อาปชฺชติ, ตสฺมา ปจฺจนีเก ปฎิเกฺขโป สกวาทิสฺส, ปฐมํ อนุชานิตฺวา ปจฺฉา อวชานาตีติ ฉลวาทสฺส วเสน ปฎิกมฺมํ ปรวาทิสฺส, เสสํ ปากฎเมวฯ</p>


<p>ทุติยนเย ติ ปุริมปจฺฉิมชาติกาลญฺจ ธรมานปรินิพฺพุตกาลญฺจ สนฺธาย อนุโยโค สกวาทิสฺส, เสฺวว ขตฺติโย โส พฺราหฺมโณติอาทีนํ อาปตฺติโทสญฺจ ธรมานปรินิพฺพุตานํ วิเสสาภาวโทสญฺจ ทิสฺวา ปฎิเกฺขโป ปรวาทิสฺสฯ เสสํ ปฐมนเย วุตฺตสทิสเมวฯ</p>


<p>ตติยนเย ติ ขนฺธายตนาทีนิ สนฺธาย ปุจฺฉา สกวาทิสฺส, รูปสฺมิํ อตฺตา, จกฺขุสฺมิํ อตฺตาติอาทิโทสภเยน ปฎิเกฺขโป ปรวาทิสฺสฯ เสสํ ตาทิสเมวาติฯ</p>


<p>เอวมิมานิ  ตีณิ มุขานิ อนุโลมปจฺจนีกปญฺจเก อนุโลมมตฺตวเสเนว ตาว ปฎิปาฎิยา ภาเชตฺวา ปุน ปจฺจนีกานุโลมปญฺจเก ปจฺจนีกมตฺตวเสเนว ภาเชตุํ ติอาทิ อารทฺธํฯ ตตฺถ เหฎฺฐา วุตฺตนเยน อโตฺถ เวทิตโพฺพฯ เอตฺตาวตา สุทฺธิกสฺส เจว อิเมสญฺจ ติณฺณนฺติ จตุนฺนํ สจฺจิกฎฺฐานํ เอเกกสฺมิํ สจฺจิกเฎฺฐ อนุโลมปจฺจนีกสฺส, ปจฺจนีกานุโลมสฺส จาติ ทฺวินฺนํ ทฺวินฺนํ ปจฺจนีกานํ วเสน อยํ อฎฺฐมุขา นาม วาทยุตฺติ นิทฺทิฎฺฐา โหตีติ เวทิตพฺพาฯ ยา เอเกกสฺมิํ มุเข เอเกกสฺส นิคฺคหสฺส วเสน วุจฺจติฯ ตเตฺถตํ วุจฺจติ –</p>


<p>
‘‘เอวํ จตุพฺพิเธ ปเญฺห, ปญฺจกทฺวยเภทโต;  
  
เอสา อฎฺฐมุขา นาม, วาทยุตฺติ ปกาสิตาฯ  
</p>
  
<p>
‘‘อเฎฺฐว  
นิคฺคหา ตตฺถ, จตฺตาโร เตสุ ธมฺมิกา;  
  
อธมฺมิกา จ จตฺตาโร, สพฺพตฺถ สกวาทิโน;  
  
ชโย ปราชโย เจว, สพฺพตฺถ ปรวาทิโน’’ติฯ (กถา. อฎฺฐ. ๑๔);  
</p>
  
<p>อยํ ตาเวตฺถ อนุตฺตานตฺถโต สํวณฺณนาฯ</p>


<p>อตฺถวินิจฺฉโย ปเนตฺถาปิ โมคฺคลิปุตฺตติสฺสเตฺถเรน กตนิเทฺทสสฺส นยมุขมตฺตทสฺสนวเสเนว โหติฯ เถเรน หิ ภควตา ฐปิตาย เอติสฺสา มาติกาย ปทุทฺธารวเสน นิเทฺทสํ อกตฺวา ภควตา ทินฺนอฎฺฐมุขวาทยุตฺตินเย ฐตฺวา อปเรหิ ปริยาเยหิ ปุคฺคลวาทํ, ตทญฺญํ นานปฺปการํ มิจฺฉาคาหญฺจ นิรากโรเนฺตเนว ปุคฺคลกถํ อาทิํ กตฺวา สาธิกทฺวิสตกถาหิ นิเทฺทโส กโตฯ</p>


<p>ตตฺถ ปุคฺคลวาทนิรากรณตฺถํ ตาว ขนฺธายตนธาตุอินฺทฺริยวเสน สตฺตปญฺญาสาย ธเมฺมสุ เอเกเกน สทฺธิํ ‘‘ปุคฺคโล อุปลพฺภติ สจฺจิกฎฺฐปรมเตฺถน, รูปญฺจ อุปลพฺภติ สจฺจิกฎฺฐปรมเตฺถน…เป.… ปุคฺคโล อุปลพฺภติ สจฺจิกฎฺฐปรมเตฺถน, เวทนาปิ  อุปลพฺภติ สจฺจิกฎฺฐปรมเตฺถนา’’ติอาทินา นเยน ปุคฺคลสํสนฺทนวสปฺปวตฺตํ  ยถา รูปเวทนาทโย สตฺตปญฺญาส ธมฺมา อญฺญมญฺญา วิสทิสา อุปลพฺภนฺติ, เอวํ รูปาทีหิ วิสทิโส ปุคฺคโล อุปลพฺภตีติ ปุจฺฉนวสปฺปวตฺตํ  ‘‘รูปํ ปุคฺคโล, รูปสฺมิํ ปุคฺคโล, อญฺญตฺร รูปา ปุคฺคโล, ปุคฺคลสฺมิํ รูป’’นฺติ เอวํ จตุกฺกนเยน สตฺตปญฺญาสาย ธเมฺมหิ ปุจฺฉนวสปฺปวตฺตํ จตุกฺกนยสํสนฺทนนฺติ ติวิธา สํสนฺทนนยา วุตฺตาฯ ตตฺถ ปุคฺคลสฺส รูปาทิสภาวเตฺต นิจฺจสสฺสตุเจฺฉทาทิปฺปสงฺคโต ยถานุรูปํ นิรากรณํ เวทิตพฺพํ, อติวิตฺถารภเยเนตฺถ อุปริ เจตํ น วิตฺถารียติฯ</p>


<p>ตโต ‘‘ยถา รูปาทโย สปฺปจฺจยา, อปฺปจฺจยาทโย วา โหนฺติ, เอวํ ตว ปุคฺคโลปิ สปฺปจฺจยตาทิลกฺขณยุโตฺต’’ติ ปุจฺฉนวสปฺปวตฺตา  ‘‘ปุคฺคโล’’ติ, ‘‘อุปลพฺภตี’’ติ จ ปททฺวยาทิโสธนตฺถํ ‘‘โย ปุคฺคโล, โส อุปลพฺภติฯ โย วา อุปลพฺภติ, โส ปุคฺคโล’’ติอาทิปุจฺฉนวสปฺปวตฺตํ  ‘‘รูปธาตุยา รูปี’’ติอาทิ นามปญฺญตฺติโสธนวสปฺปวโตฺต  จ, ‘‘โสว ปุคฺคโล สนฺธาวติ อสฺมา โลกา ปรํ โลกํ, อโญฺญ วา, น อโญฺญ วา, เนว อโญฺญ นานโญฺญ วา’’ติอาทินา คติปริวตฺตนมุเขน  , ‘‘รุกฺขํ อุปาทาย ฉายาทีนํ วิย ขนฺธาทิํ อุปาทาย ปรมตฺถโต ปุคฺคลปญฺญตฺตี’’ติ วาเท ตสฺส อนิจฺจสงฺขตตาทิปฺปสงฺคทีปโก  ‘‘กลฺยาณปาปกานํ กมฺมานํ การโก ปุคฺคโล’’ติ วาเท ตสฺส วฎฺฎทุกฺขานุปเจฺฉทาทิปฺปสงฺคทีปโก  จ, ‘‘โย อิทฺธิวิกุพฺพโก, โส ปุคฺคโล’’ติอาทิวาทเภทโก  ‘‘มาตาปิตาทโย นาม อตฺถิ, เตน ปุคฺคโล อตฺถี’’ติ วาทเภทโก  , ‘‘เอวํ ขตฺติโย’’ติอาทิ  ‘‘คหโฎฺฐ ปพฺพชิโต’’ติอาทิ  ‘‘เทโว มนุโสฺส’’ติอาทิ  ‘‘โสตาปโนฺน’’ติอาทิ  ‘‘อฎฺฐ ปุริสปุคฺคลา’’ติอาทิ  ‘‘ปุคฺคโล สงฺขโต’’ติอาทิวสปฺปวโตฺต  ‘‘สุขํ เวทนํ เวทิยมาโน’’ติอาทิ  ‘‘กาเย กายานุปสฺสี’’ติอาทิ  ‘‘อตฺถิ ปุคฺคโล อตฺตหิตาย ปฎิปโนฺน’’ติอาทินา ปุคฺคลสภาวสาธกสุเตฺตสุ สนฺนิสฺสิเตสุ –</p>


<p>สเพฺพ ธมฺมา อนตฺตา (ม. นิ. ๑.๓๕๓, ๓๕๖; ธ. ป. ๒๗๙), ทุกฺขเมว อุปฺปชฺชมานํ อุปฺปชฺชติ (สํ. นิ. ๒.๑๕)ฯ</p>


<p>
กินฺนุ สโตฺตติ ปเจฺจสิ, มาร ทิฎฺฐิคตํ นุ เต;  
  
สุทฺธสงฺขารปุโญฺชยํ, นยิธ สตฺตูปลพฺภติฯ  
</p>
  
<p>
ทุกฺขเมว หิ สโมฺภติ, ทุกฺขํ ติฎฺฐติ เวติ จ;  
  
นาญฺญตฺร ทุกฺขา สโมฺภติ, นาญฺญํ ทุกฺขา นิรุชฺฌติฯ (สํ. นิ. ๑.๑๗๑);  
</p>
  
<p>ยสฺมา จ โข, อานนฺท, สุญฺญํ อเตฺตน วา อตฺตนิเยน วา…เป.… ตสฺมา สุโญฺญ โลโกติ วุจฺจติ (สํ. นิ. ๔.๘๕)ฯ</p>


<p>‘‘อตฺตนิ วา, ภิกฺขเว, สติ อตฺตนิยํ เมติ อสฺสาติ…เป.… อตฺตนิ จ ภิกฺขเว อตฺตนิเย จ สจฺจโต เถตโต อนุปลพฺภนิยมาเน ยมฺปิ ตํ ทิฎฺฐิฎฺฐานํ, โส โลโก, โส อตฺตา, โส เปจฺจ ภวิสฺสามิ, นิโจฺจ ธุโว สสฺสโต อวิปริณามธโมฺม, สสฺสติสมํ ตเถว ฐสฺสามีติ , นนายํ, ภิกฺขเว, เกวโล ปริปูโร พาลธโมฺม’’ติ (ม. นิ. ๑.๒๔๔), ‘‘ตตฺร, เสนิย, ยฺวายํ สตฺถา ทิเฎฺฐ เจว ธเมฺม อตฺตานํ สจฺจโต เถตโต น ปญฺญาเปติ, อภิสมฺปราเย จ…เป.… อยํ วุจฺจติ, เสนิย, สตฺถา  สมฺมาสมฺพุโทฺธ’’ติอาทินา ปุคฺคลาภาวทีปกสุตฺตสนฺทสฺสนวสปฺปวโตฺต  จาติ เอตฺตเกน กถามเคฺคน วิตฺถารโต ปฐมา ปุคฺคลกถา วิภตฺตาฯ ตตฺถ ‘‘อตฺถิ ปุคฺคโล อตฺตหิตาย ปฎิปโนฺน’’ติอาทีสุ ยถา รูปาทโย ธมฺมา ปจฺจตฺตลกฺขณสามญฺญลกฺขณวเสน ลพฺภนฺติ, น เอวํ ปุคฺคโล, รูปาทีสุ ปน สติ โลกโวหารมเตฺตน ‘‘อตฺถิ ปุคฺคโล’’ติ วุจฺจตีติฯ วุตฺตมฺปิ เจตํ ภควตา – ‘‘อิมา โข, จิตฺต…เป.… โลกโวหารา โลกปญฺญตฺติโย’’ติ (ที. นิ. ๑.๔๔๐)ฯ ทฺวิธาปิ พุทฺธานํ กถา สมฺมุติกถา, ปรมตฺถกถา จฯ ตตฺถ ‘‘สโตฺต ปุคฺคโล คาโม ปพฺพโต’’ติอาทิกา  นาม, ‘‘อนิจฺจํ ทุกฺขํ อนตฺตา ขนฺธา อายตนานี’’ติอาทิกา  นามฯ พุทฺธา หิ เย เย สตฺตา ยถา ยถา พุชฺฌิตฺวา จตุสจฺจปฎิเวธํ กาตุํ สโกฺกนฺติ, เตสํ เตสํ ตถา ตถา สมฺมุติวเสน วา ปรมตฺถวเสน วา โวมิสฺสกวเสน วา เทเสตฺวา นามรูปปริเจฺฉททสฺสนวเสเนว อมตํ มคฺคํ ปกาเสนฺติฯ อยญฺหิ –</p>


<p>
ทุเว สจฺจานิ อกฺขาสิ, สมฺพุโทฺธ วทตํ วโร;  
  
สมฺมุติํ ปรมตฺถญฺจ, ตติยํ นุปลพฺภติฯ  
</p>
  
<p>ตตฺถ –</p>


<p>
สเงฺกตวจนํ สจฺจํ, โลกสมฺมุติการณํ;  
  
ปรมตฺถวจนํ สจฺจํ, ธมฺมานํ ตถลกฺขณํฯ  
</p>
  
<p>
ตสฺมา วิญฺญู อกตฺวาน, พฺยญฺชเนภินิเวสนํ;  
  
ปรมเตฺถ ปติฎฺฐาย, ปุคฺคลาทิํ วิวชฺชเยฯ  
</p>
  
<p>
ปญฺญตฺติํ อนติกฺกมฺม, ปรมโตฺถ ปกาสิโต;  
  
วินายเกน โส ยสฺมา, ตสฺมา อโญฺญปิ ปณฺฑิโต;  
  
ปรมตฺถํ ปกาเสโนฺต, สมญฺญํ นาติธาวเยติฯ (กถา. อฎฺฐ. ๒๓๗);  
</p>
  
อยํ ปุคฺคลกถานโยฯ  
</p>
  
<h3>ปริหานิกถาทิวณฺณนา</h3>
<p>ปุคฺคลกถาโต   ปรํ ‘‘ปริหายติ อรหา อรหตฺตา’’ติอาทินา อเสขา, โสตาปนฺนวชฺชิตเสขา จ อคฺคมคฺคผลโต ปริหายนฺตีติ ปวตฺตา ฯ ปพฺพชฺชา วิย ปฎิเวธสงฺขาโต พฺรหฺมจริยวาโสปิ มนุเสฺสสุ เอว ภวติ, นตฺถิ เทเวสุ พฺรหฺมจริยวาโสติ ปวตฺตา ฯ ทุกฺขทสฺสเนน เอกเทสโต กิเลสา ปหียนฺติ, ตถา สมุทยทสฺสนาทีหีติ เอวํ นานาภิสมยวเสน โอธิโส กิเลสา ปหียนฺตีติ ปวตฺตา ฯ ฌานลาภี ปุถุชฺชโน กามราคพฺยาปาเท สมุเจฺฉทวเสน ชหติ, โส จตุสจฺจาภิสมยา ปฐมเมว อนาคามี โหตีติ ปวตฺตา ฯ อตีตาทิเภทํ สพฺพํ ขนฺธาทิกํ กาลตฺตเยปิ ขนฺธาทิสภาเวน อตฺถีติ ปวตฺตา ฯ อตีตํ, อนาคตญฺจ ขนฺธาทิกํ อตฺถีติ ปวตฺตา ฯ อตีเตสุ วิปากธมฺมธเมฺมสุ เอกจฺจํ อวิปกฺกวิปากเมว อตฺถิ, น อิตรนฺติ ปวตฺตา ฯ สเพฺพ ธมฺมา สติปฎฺฐานาติ ปวตฺตา ฯ อตีตานาคตาทิวเสน นตฺถิ, สกภาเวน วา อตฺถิ, ปรภาเวน นตฺถีติ ปวตฺตา ฯ ตตฺถ ติ เอวํ อิมินา ปกาเรน อตฺถีติ อโตฺถฯ</p>


<p>อธิมานิกานํ, กุหกานํ วา อรหตฺตปฎิญฺญานํ สุกฺกวิสฺสฎฺฐิํ ทิสฺวา มารกายิกา เทวตา อุปสํหรนฺตีติ ปวตฺตา ฯ อรหโต ปเรสํ นามโคตฺตาทีสุ อตฺถิ อญฺญาณํ, อตฺถิ กงฺขา, ปเรหิ ญาปนียโต อตฺถิ ปรวิตรณาติ ฯ โสตาปตฺติมคฺคกฺขเณ ทุกฺขนฺติ วาจา ภิชฺชตีติ ปวตฺตา ฯ ทุกฺขนฺติ วาจํ ภาสโนฺต ทุเกฺข ญาณํ อาหรติ, ตญฺจ โลกุตฺตรนฺติ ปวตฺตา ฯ สมาปตฺติยํ, ภวเงฺค จ จิตฺตํ จิรํ ติฎฺฐตีติ  ปวตฺตา ฯ สเพฺพ สงฺขารา นิปฺปริยาเยน อาทิตฺตา กุกฺกุฬนิรยสทิสาติ ปวตฺตา ฯ ปเจฺจกํ จตุสจฺจทสฺสนวเสน เอเกกสฺส มคฺคสฺส จตุกฺขตฺตุํ อุปฺปตฺติวเสน โสฬสหิ โกฎฺฐาเสหิ อรหตฺตปฺปตฺตีติ ปวตฺตา ฯ พุทฺธานํ โวหารวจนํ โลกุตฺตรนฺติ ปวตฺตา ฯ สุทฺธสตฺตานํ อปฺปฎิสงฺขาย มเคฺคน วินา กิเลสนิโรธสงฺขาโต อปฺปฎิสงฺขานิโรโธ, ปฎิสงฺขาย เตน มเคฺคน กิเลสนิโรโธติ เทฺว นิโรธาติ ปวตฺตา ฯ</p>


<p>ตถาคตพลํ สาวกสาธารณนฺติ ปวตฺตา ฯ อาสวกฺขยญาณวิรหิตํ นวพลํ โลกุตฺตรนฺติ  ปวตฺตา ฯ สราคํ จิตฺตํ นิพฺพานํ อารพฺภ ราคโต วิมุจฺจตีติ ปวตฺตา ฯ ฌาเนน วิกฺขมฺภนวิมุตฺติยา ปฐมํ วิมุตฺตํ จิตฺตํ มคฺคกฺขเณ สมุเจฺฉทวิมุตฺติยา วิมุจฺจมานํ นาม โหตีติ ปวตฺตา ฯ อฎฺฐมกสงฺขาตสฺส โสตาปตฺติมคฺคฎฺฐสฺส อนุโลมโคตฺรภุกฺขเณ ทิฎฺฐิวิจิกิจฺฉา ปหียนฺติ นาม, มคฺคกฺขเณ ปหีนา นามาติ ปวตฺตา ฯ อฎฺฐมกสฺส มคฺคกฺขเณ สทฺธินฺทฺริยาทีนิ ปฎิลภนฺติ, น ปฎิลทฺธานีติ ปวตฺตา ฯ จตุตฺถชฺฌานธมฺมุปตฺถทฺธํ มํสจกฺขุเมว ทิพฺพจกฺขุ นามาติ ปวตฺตา ฯ ตถา มํสโสเต ฯ ยถากมฺมูปคตญาณเมว ทิพฺพจกฺขูติ ปวตฺตา ฯ เทวพฺรหฺมานํ ปาณาติปาตาทิอสํวราภาวมเตฺตน สมฺปตฺตวิรติยา อภาเวปิ สํวโร อตฺถีติ ปวตฺตา ฯ อสญฺญีนมฺปิ จุติปฎิสนฺธิกฺขเณ สญฺญา อตฺถีติ ปวตฺตา ฯ เนวสญฺญานาสญฺญายตนภูมิยํ สญฺญา นปฺปวตฺตตีติ ปวตฺตา ฯ</p>


<p>อรหา  คิหี อสฺสาติ ปวตฺตา ฯ อนาคามิโน สุทฺธาวาเสสุ ปฎิสนฺธิจิเตฺตน อุปปตฺติกฺขเณ อรหโนฺต โหนฺตีติ ปวตฺตา ฯ อรหโต โลกิยธมฺมาปิ อนาสวาติ ปวตฺตา ฯ ปจฺจุปฺปนฺนกฺขเณ สมงฺคิภาวสมนฺนาคโม จ รูปาวจราทิภูมนฺตรปฎิลาภสมนฺนาคโม จาติ เทฺว สมนฺนาคมา, เยสํ ปน อิเม เทฺว สมนฺนาคเม ฐเปตฺวา อโญฺญปิ เหตฺถ อุปปตฺติธมฺมวเสน เอโก สมนฺนาคโม นาม อตฺถิ, เตน อรหา จตูหิ ผเลหิ สมนฺนาคโตติ ปวตฺตา ฯ อิมินาว นเยน อรหา ฉหิ อุเปกฺขาหิ สมนฺนาคโตติ ปวตฺตา ฯ มคฺคญาณสพฺพญฺญุตญฺญาณสงฺขาตโพธิยา สทา สนฺนิหิตภาเวน พุโทฺธติ ปวตฺตา ฯ มหาปุริสลกฺขณยุตฺตาว โพธิสตฺตาติ ปวตฺตา ฯ โพธิสตฺตานมฺปิ มคฺคนิยาโม อตฺถีติ ปวตฺตา ฯ จตุตฺถมคฺคโฎฺฐ ตีหิ ผเลหิ สมนฺนาคโตติอาทินา ปวตฺตา ฯ ปฐมมคฺคาทีหิ ปหีเนหิ สทฺธิํ นิปฺปริยายโต อรหตฺตํ สพฺพสํโยชนปฺปหานนฺติ ปวตฺตา ฯ</p>


<p>นิปฺปริยายโต ผลํ วิมุตฺติ นาม, วิปสฺสนามคฺคปจฺจเวกฺขณญาณานิ ปน ปริยายโตฯ เอวํ ปน อคฺคเหตฺวา ยํ กิญฺจิ กิเลสวิปฺปยุตฺตํ ญาณํ วิมุตฺตีติ ปวตฺตา ฯ พุทฺธาทิอเสขารมฺมณํ อเสขญาณนฺติ ปวตฺตา ฯ ปถวีกสิณาทิสมาปตฺติโย  ปรมตฺถโต อวิชฺชมาเน ปญฺญตฺตารมฺมเณ ปวตฺตตฺตา วิปรีตญาณนฺติ ปวตฺตา ฯ ตตฺถ อนิเจฺจ นิจฺจนฺติอาทินา จตุพฺพิโธ วิปลฺลาโส เวทิตโพฺพฯ สเพฺพสํ ปุถุชฺชนานํ นิยามคมนาย ญาณํ อตฺถีติ ปวตฺตา ฯ สพฺพํ ญาณํ ปฎิสมฺภิทาติ  ปวตฺตา ฯ สมฺมุติวิสยมฺปิ ญาณํ ภูตารมฺมณเมวาติ ปวตฺตา ฯ เจโตปริยญาณํ จิตฺตารมฺมณเมว, น ตํสมฺปยุตฺตราคาทิเจตสิการมฺมณนฺติ ปวตฺตา ฯ สพฺพสฺมิํ อนาคตธเมฺม สเพฺพสํ ญาณํ อตฺถีติ ปวตฺตา ฯ ปจฺจุปฺปเนฺน อตฺตโน ญาเณปิ ญาณํ ปวตฺตตีติ ปวตฺตา ฯ พุทฺธา วิย สาวกาปิ เตน เตน เวเนยฺยชเนน ปตฺตพฺพผลํ ญตฺวาว ตทตฺถาย ธมฺมํ เทเสนฺตีติ ปวตฺตา ฯ</p>


<p>สมฺมตฺตนิยาโม นิยมโต นิจฺจเฎฺฐน อสงฺขโตติ ปวตฺตา ฯ ‘‘ธมฺมฎฺฐิตตา ธมฺมนิยามตา’’ติอาทิวจนโต ปฎิจฺจสมุปฺปาโท อสงฺขโตติ ปวตฺตา ฯ ‘‘สจฺจานิ ตถานิ อวิตถานี’’ติอาทิวจนโต จตุสจฺจานิ อสงฺขตานีติ ปวตฺตา ฯ ‘‘จตฺตาโร อารุปฺปา อาเนญฺชา’’ติ วจนโต อสงฺขตาติ ปวตฺตา ฯ นิโรธสมาปตฺติ อสงฺขตาติ ปวตฺตา ฯ อสงฺขโต อากาโสติ ติอาทิํ กตฺวา นฺติ ปริโยสานกถาฯ</p>


<p>นตฺถิ เกจิ ธมฺมา เกหิจิ ธเมฺมหิ สงฺคหิตา, เตน เอกวิเธน รูปสงฺคโหติอาทิ นิรตฺถกนฺติ ปวตฺตา ฯ เวทนาทโย อรูปธมฺมา อญฺญมญฺญํ น สมฺปยุตฺตาติ ปวตฺตา ฯ เจตสิกํ นตฺถีติ ปวตฺตา ฯ เจตนาธโมฺมว ทานํ, น เทยฺยธโมฺมติ ปวตฺตา ฯ ปฎิคฺคาหกานํ ปริโภคมยํ ปุญฺญํ อตฺถีติ ปวตฺตา ฯ เปตา อิโต ทินฺนจีวราทีเหว ยาเปนฺตีติ ปวตฺตา ฯ  ฯ ฯ กิเลสปฺปหานมตฺตเมว สามญฺญผลํ, น จิตฺตเจตสิกา ธมฺมาติ ปวตฺตา ฯ อญฺญมญฺญาทิปจฺจยตาย ฯ</p>


<p>อสุรกาเยน สทฺธิํ ฉ คติโยติ ปวตฺตา ฯ มตสโตฺต มาตุอุตุสมยญฺจ มาตาปิตุสํโยคญฺจ โอโลกยมาโน สตฺตาหํ, อติเรกสตฺตาหํ วา ยสฺมิํ ภเว ติฎฺฐติ, โส อนฺตราภโว  นาม อตฺถีติ ปวตฺตา ฯ รูปาทิปญฺจกามคุณาว กามธาตุ นาม, น ตุ วตฺถุกามกิเลสกามาติ ปวตฺตา ฯ ปเญฺจวายตนานิ กามาติกถาฯ รูปธมฺมาว รูปธาตูติกถาฯ อรูปธมฺมาว อรูปธาตูติกถาฯ รูปธาตุยา สตฺตา ฆานาทีหิ สทฺธิํ สฬายตนิกาติ ปวตฺตา ฯ อารุเปฺปปิ อตฺถิ สุขุมรูปนฺติกถาฯ กายวจีวิญฺญตฺติวเสน รูปํ กมฺมนฺติกถาฯ จิตฺตวิปฺปยุโตฺต อรูปธโมฺมว ชีวิตินฺทฺริยํ, รูปชีวิตินฺทฺริยํ นตฺถีติ ปวตฺตา ฯ อริยุปวาทกเมฺมน อรหตฺตา ปริหายตีติ ปวตฺตา ฯ</p>


<p>อนิจฺจาทิวเสน สงฺขาเร อาทีนวโต อปสฺสิตฺวา นิพฺพานํ อานิสํสโต ปสฺสนฺตสฺส สํโยชนปฺปหานํ โหตีติ ปวตฺตา ฯ นิพฺพานารมฺมณมฺปิ สํโยชนํ อตฺถีติ ปวตฺตา ฯ รูปํ สารมฺมณนฺติกถาฯ อนุสยา อนารมฺมณาติกถาฯ ญาณํ อนารมฺมณนฺติกถาฯ อตีตารมฺมณญฺจ อนาคตารมฺมณญฺจ จิตฺตํ อนารมฺมณนฺติกถาทฺวยํฯ สพฺพํ จิตฺตํ วิตกฺกานุปติตนฺติกถาฯ วิตกฺกวิปฺผาโรว สโทฺท, โส จ น โสตวิเญฺญโยฺยติ ปวตฺตา ฯ วินาปิ จิเตฺตน วาจา ปวตฺตตีติ ปวตฺตา ฯ วินาปิ  จิเตฺตน กายกมฺมํ ปวตฺตตีติ ปวตฺตา ฯ อตีเตหิปิ ฌาเนหิ, อนาคเตหิปิ โยคิโน สมนฺนาคตาติ ปวตฺตา ฯ</p>


<p>ภวงฺคจิเตฺต อนิรุเทฺธ เอว กุสลากุสลจิตฺตานิ อุปฺปชฺชนฺติ, ตทภาเว จ สนฺตตินิโรโธ สิยาติ ปวตฺตา ฯ สห วาจาหิ วิญฺญตฺติรูปํ มโคฺคติกถาฯ ปญฺจวิญฺญาณสมงฺคิสฺสาปิ มคฺคภาวนา อตฺถีติ ปวตฺตา ฯ ปญฺจวิญฺญาณา กุสลาปิ อกุสลาปีติกถาฯ ปญฺจวิญฺญาณา สาโภคาติกถาฯ มคฺคกฺขเณ โลกิเยน, โลกุตฺตเรน จาติ ทฺวีหิ สีเลหิ ยุตฺตาติกถาฯ สีลํ อเจตสิกนฺติกถาฯ สีลํ น จิตฺตานุปริวตฺตีติกถาฯ สมาทานเหตุจิตฺตวิปฺปยุโตฺต ปุโญฺญปจโย โหตีติ ปวตฺตา ฯ วิญฺญตฺติ สีลนฺติกถาฯ ปาณาติปาตาทโย วินาปิ วิญฺญตฺติํ โหนฺตีติ ปวตฺตา ฯ</p>


<p>อนุสยา อพฺยากตา, อเหตุกา, จิตฺตวิปฺปยุตฺตาติ ฯ อเสขสฺส ญาณวิปฺปยุตฺตปฺปวตฺติยา โส ญาณีติ นวตฺตโพฺพติ ปวตฺตา ฯ ญาณํ จิตฺตวิปฺปยุตฺตนฺติกถา ฯ มคฺคกฺขเณ อิทํ ทุกฺขนฺติ ญาณํ ปวตฺตนฺติ ปวตฺตา ฯ พุทฺธา อิทฺธิพเลน อายุกปฺปํ วินาปิ มหากปฺปํ ติฎฺฐนฺตีติ ปวตฺตา ฯ จิตฺตสนฺตติ สมาธิ, น เอกจิตฺตกฺขณิโกติ ปวตฺตา ฯ อวิชฺชาทิปฎิจฺจสมุปฺปาทเงฺคหิ อญฺญา ธมฺมฎฺฐิตตาติ ปวตฺตา ฯ รูปาทีหิ อญฺญา อนิจฺจตาติ ปวตฺตา ฯ</p>


<p>วิญฺญตฺติโย วินาปิ อินฺทฺริยสํวโร กายวจีกมฺมนฺติ ปวตฺตา กถาฯ สพฺพํ กมฺมํ วิปากชนกนฺติ ปวตฺตา กมฺมกถาฯ สโทฺท วิปาโกติ ปวตฺตา กถาฯ สฬายตนํ วิปาโกติ ปวตฺตา  กถาฯ มคฺคํ วินาปิ สตฺตกฺขตฺตุปรโมติกถาฯ ตถา โกลํโกลเอกพีชิกถาสุปิฯ ทิฎฺฐิสมฺปโนฺน ชีวิตา โวโรเปตีติกถาฯ ทิฎฺฐิสมฺปนฺนสฺส อปายทุคฺคติยา สทฺธิํ รูปาทิตณฺหาสงฺขาตทุคฺคติปหีนาติ ปวตฺตา ฯ สตฺตมภวิกสฺส ตณฺหาสมฺภวโต ทุคฺคติ อปฺปหีนาติ ปวตฺตา ฯ</p>


<p>สงฺฆเภทาทิกปฺปฎฺฐํ กมฺมํ กตฺวา เตน มหากปฺปํ อสีติภาคํ กตฺวา ตโต เอกภาคมตฺตํ กาลํ อายุกปฺปํ นิรเย ปจฺจนฺตีติ อคฺคเหตฺวา สกลํ มหากปฺปํ ปจฺจนฺติ, วินสฺสมาเนปิ กเปฺป จกฺกวาฬนฺตเรสุ ปจฺจนฺตีติ ปวตฺตา ฯ สงฺฆเภทโก อปฺปนากุสลานิ วิย กามาวจรกุสลมฺปิ น ปฎิลภตีติ ปวตฺตา ฯ องฺคสมฺปนฺนาย อาณตฺติยา อภาเวปิ มาตุฆาตาทิอานนฺตริยกมฺมปโยชโก มิจฺฉตฺตนิยโต เอวาติ ปวตฺตา ฯ อนิยตธเมฺมสุปิ เกจิ กุสลสมฺปยุตฺตานิยตา อตฺถีติ ปวตฺตา ฯ นีวรเณหิ นิวุเตน ปฎิจฺฉเนฺนเนว จิเตฺตน นีวรณํ ปชหนฺตีติ ปวตฺตา ฯ สมฺมุขีภูตํ สํโยชนเมว ชหตีติ ปวตฺตา ฯ สมาปโนฺน จ ฌานารมฺมณนิกนฺติยา ฌานํ อสฺสาเทตีติ ปวตฺตา ฯ ทุกฺขเวทนายปิ ราคสฺสาทเวทนา โหตีติ ปวตฺตา ฯ ธมฺมตณฺหา อพฺยากตาติกถาฯ ธมฺมตณฺหา น ทุกฺขสมุทโยติกถาฯ</p>


<p>กุสลํ วา อกุสลสฺส, อกุสลํ วา กุสลสฺส อนนฺตรา อุปฺปชฺชนฺตีติ ปวตฺตา ฯ คพฺภเสยฺยกานมฺปิ พีชมตฺตํ สฬายตนํ ปฎิสนฺธิกฺขเณ อุปฺปชฺชตีติ ปวตฺตา ฯ ปญฺจวิญฺญาณานิ อญฺญมญฺญสฺส อนนฺตรา อุปฺปชฺชนฺตีติ  ปวตฺตา ฯ สมฺมาวาจากมฺมนฺตวิญฺญตฺติโย อริยรูปนฺติกถาฯ กามราคาทิโต  อโญฺญ อนุสโยติกถาฯ กิเลสปริยุฎฺฐานํ จิตฺตวิปฺปยุตฺตนฺติกถาฯ ยถา กามราโค กามธาตุยํ ปริยาปโนฺน, เอวํ รูปราคอรูปราคา รูปารูปภูมิยํ ปริยาปนฺนาติ ปวตฺตา ฯ ทฺวยํ ทิฎฺฐิคตํ อพฺยากตนฺติกถาฯ ทิฎฺฐิคตํ อปริยาปนฺนนฺติกถาฯ โย เยสํ เหตุปจฺจโย, โส ปุน เตสํ สหชาตาทิปจฺจโย น โหติ, เอกธาว เอกสฺส ปจฺจโย โหตีติ ปวตฺตา ฯ อวิชฺชาว สงฺขารานํ ปจฺจโย, น ปน สงฺขารา อวิชฺชายาติ ปวตฺตา ฯ กาลทฺธานา อิเม ปรินิปฺผเนฺนน ปญฺญตฺติมตฺตาติ ปวตฺตา ฯ เอวํ ฯ อญฺญสฺส อาสวสฺส อภาวา อาสวา อนาสวาติ ปวตฺตา ฯ โลกุตฺตรานํ ธมฺมานํ ชรามรณํ โลกุตฺตรนฺติ ปวตฺตา ฯ นิโรธสมาปตฺติ โลกุตฺตราติ ปวตฺตา ฯ สา โลกิยาติ ปวตฺตา ฯ นิโรธสมาปโนฺนปิ กาลํ กเรยฺยาติ ปวตฺตา ฯ นิโรธสมาปตฺติ อสญฺญสตฺตุปิกาติกถาฯ กมฺมโต อโญฺญ จิตฺตวิปฺปยุโตฺต กมฺมูปจโยติกถาฯ</p>


<p>พลปฺปตฺตา พุทฺธาทโย อิทฺธิพเลน สตฺตานํ จิตฺตํ ราคาทิอนุปฺปตฺติยา นิคฺคณฺหนฺตีติ ปวตฺตา ฯ เอวํ กุสลุปฺปตฺติยา ปรจิตฺตปคฺคหนกถาฯ พุทฺธา อิทฺธิยา ปเรสํ สุขํ เทนฺตีติ ปวตฺตา ฯ ‘‘สงฺขารา อนิจฺจา’’ติ มนสิกโรโต อตีตาทิเภทภิเนฺน สเพฺพ สงฺขาเร อารมฺมณวเสน เอกโต อธิคณฺหาตีติ ปวตฺตา ฯ รูปํ เหตุกนฺติกถาฯ เอวํ รูปํ สเหตุกนฺติกถาฯ รูปํ กุสลากุสลนฺติกถาฯ รูปํ วิปาโกติกถา, ยถา กามาวจรกเมฺมน ชาตํ รูปํ กามาวจรํ, เอวํ รูปาวจรารูปาวจรกเมฺมหิ ชาตํ รูปํ รูปาวจรารูปาวจรนฺติกถา ฯ รูปราโค รูปธาตุยา, อรูปราโค จ อรูปธาตุยา ปริยาปโนฺนติกถาฯ</p>


<p>อตฺถิ อรหโต ปุญฺญูปจโยติกถาฯ นตฺถิ อรหโต อกาลมจฺจูติกถาฯ ยํ กิญฺจิ อุปฺปชฺชติ, สพฺพมิทํ กมฺมโตติกถาฯ อินฺทฺริยพทฺธเมว ทุกฺขํ, น สเพฺพ สงฺขาราติ ปวตฺตา ฯ สเพฺพ สงฺขารา ทุกฺขา ฐเปตฺวา อริยมคฺคนฺติกถาฯ มคฺคผลาเนว สโงฺฆ นาม, น จ ตานิ ทกฺขิณํ ปฎิคฺคณฺหนฺติ, ตสฺมา น วตฺตพฺพํ สโงฺฆ ทกฺขิณํ ปฎิคฺคณฺหาตีติกถาฯ ตถา น วตฺตพฺพํ สโงฺฆ ทกฺขิณํ วิโสเธตีติกถาฯ น วตฺตพฺพํ สโงฺฆ ภุญฺชตีติกถาฯ น วตฺตพฺพํ สงฺฆสฺส  ทินฺนํ มหปฺผลนฺติกถาฯ พุทฺธา น กิญฺจิ ภุญฺชนฺติ, ตสฺมา น วตฺตพฺพํ พุทฺธสฺส ทินฺนํ มหปฺผลนฺติกถาฯ ทายกโต ทานํ วิสุชฺฌติ, น ปฎิคฺคาหกโตติ ปวตฺตา ฯ</p>


<p>พุทฺธา ตุสิตโลเก เอว นิพฺพตฺตนฺติ, น มนุสฺสโลเกฯ เอตฺถ หิ นิมฺมิตรูปมตฺตํ ทเสฺสนฺตีติ ปวตฺตา ฯ นิมฺมิตรูปํ ธมฺมํ เทเสติ, น พุโทฺธติ ปวตฺตา ฯ ราโคว กรุณา นาม, ตโต นตฺถิ พุทฺธานํ กรุณาติกถาฯ พุทฺธานํ อุจฺจารปสฺสาโว อเญฺญ คนฺธชาเต อติวิย อธิคณฺหาตีติ ปวตฺตา ฯ พุทฺธา เอเกน มเคฺคน จตฺตาริ สามญฺญผลานิ สจฺฉิกโรนฺตีติ ปวตฺตา ฯ ปริกมฺมาทิํ วินาว ปฐมาทิชฺฌานา ทุติยาทิชฺฌานํ สงฺกมตีติ ปวตฺตา ฯ ปญฺจกนเย อวิตกฺกวิจารมตฺตํ ฌานํ วิสุํ ฌานํ นาม น โหติ, ฌานนฺตริกํ นาม โหตีติ ปวตฺตา ฯ สมาปโนฺน สทฺทํ สุณาตีติกถาฯ วิญฺญาณํ วินา ปสาทจกฺขุนา รูปํ ปสฺสตีติกถาฯ</p>


<p>เตกาลิเก กิเลเส ปชหตีติ ปวตฺตา ฯ นิพฺพานสงฺขาตาปิ สุญฺญตา สงฺขารกฺขนฺธปริยาปนฺนาติ ปวตฺตา ฯ อสงฺขตเมว สามญฺญผลนฺติกถา ฯ เยสํ เกสญฺจิ ธมฺมานํ ปฎิลาภา อสงฺขตาติ ปวตฺตา ฯ สพฺพธมฺมานํ สภาวสงฺขาตา ตถตา อสงฺขตาติ ปวตฺตา ฯ อนวชฺชเฎฺฐน นิพฺพานมฺปิ กุสลนฺติกถาฯ อานนฺตริยาทิํ วินาปิ อตฺถิ ปุถุชฺชนสฺส อจฺจนฺตนิยามตาติกถาฯ โลกิยสทฺธาทโย น อินฺทฺริยานีติ ปวตฺตา ฯ</p>


<p>อสญฺจิจฺจาปิ อานนฺตริโก โหตีติ ปวตฺตา ฯ นตฺถิ ปุถุชฺชนสฺส ญาณนฺติ ปวตฺตา ฯ เนรยิกานํ กมฺมาเนว นิรยปาลรูเปน วเธนฺติ, น นิรยปาลาติ ปวตฺตา ฯ อตฺถิ เทเวสุ ติรจฺฉานาติกถาฯ วิรติตฺตยํ จิตฺตวิปฺปยุตฺตํ, ปญฺจงฺคิโกว มโคฺคติ ปวตฺตา ฯ ปฎิจฺจสมุปฺปาเทสุ ญาณํ โลกุตฺตรนฺติ ปวตฺตา ฯ</p>


<p>ติโสฺส สงฺคีติโย อารพฺภ สาสนํ นวํ กตนฺติ ปวตฺตา ฯ ปุถุชฺชโน เอกกฺขเณ เตธาตุเกหิ ธเมฺมหิ อวิวิโตฺตติ ปวตฺตา ฯ เญยฺยาวรณเหตุกํ กิญฺจิ สํโยชนํ  อปฺปหายปิ อรหา โหตีติ ปวตฺตา ฯ ‘‘สงฺขารา นิจฺจา โหนฺตุ, รุกฺขา นิจฺจปุปฺผผลาทิยุตฺตา เขมิโน โหนฺตู’’ติอาทินา ยถาธิปฺปายํ อิทฺธิ ปวตฺตตีติ ปวตฺตา ฯ พุทฺธานํ สรีรอายุปภาเวมตฺตโต อญฺญาปิ เวมตฺตตา อตฺถีติ ปวตฺตา ฯ เอกสฺมิํ ขเณ สพฺพโลกธาตูสุ อเนเก พุทฺธา สนฺตีติ ปวตฺตา ฯ สเพฺพ ธมฺมา นิยตาติ ปวตฺตา ฯ สพฺพกมฺมานิ ผลทาเน นิยตานีติ ปวตฺตา ฯ</p>


<p>อรหา อสพฺพญฺญุภาเวน สพฺพญฺญุวิสเย กิญฺจิ สํโยชนํ อปฺปหาย ปรินิพฺพาตีติ ปวตฺตา ฯ อรหา กุสลจิโตฺต ปรินิพฺพายตีติ ปวตฺตา ฯ อรหา อาเนเญฺช สณฺฐิโต ปรินิพฺพายตีติ ปวตฺตา  ฯ อตฺถิ คพฺภเสยฺยาย ธมฺมาภิสมโย, อตฺถิ คพฺภเสยฺยาย อรหตฺตปฺปตฺติ, สุปินเนฺต ธมฺมาภิสมโย, อรหตฺตปฺปตฺติ จาติ ปวตฺตา ฯ สพฺพํ สุปินจิตฺตํ อพฺยากตนฺติกถาฯ ขณิกตาย จิตฺตานํ นตฺถิ อาเสวนปจฺจยตาติกถาฯ สเพฺพ สงฺขตา เอกจิตฺตกฺขณิกาติ ปวตฺตา ฯ</p>


<p>อิตฺถิยา สทฺธิํ เอกโต สมฺปตฺติํ อนุภวิสฺสามาติ ปูชาทิํ กตฺวา เอกาธิปฺปายปฺปตฺตสฺส ภิกฺขุโน เมถุโน ธโมฺม ปฎิเสวิตโพฺพติ ปวตฺตา ฯ ปาปภิกฺขูสุ เมถุนํ ปฎิเสวเนฺตสุ อรหนฺตานํ วเณฺณน อมนุสฺสา เมถุนํ ปฎิเสวนฺตีติ ปวตฺตา ฯ เกจิ สตฺตา อตฺตโน อิสฺสริเยน กามการิกาวเสน วินิปาตํ คจฺฉนฺติ, น กมฺมวเสนาติ ปวตฺตา ฯ น ราโค ราคปติรูปโกติอาทิ ฯ ขนฺธายตนาทโย อปรินิปฺผนฺนาติ ปวตฺตา ติ สาธิกทฺวิสตกถาฯ ปาฬิยํ อฎฺฐมุขวาทยุตฺติวเสเนว สมฺมิติยาทีนํ ภินฺนลทฺธิกานํ ลทฺธิเภทวเสน นานาปการโต วิภตฺตา, ตา ปน สพฺพกถา ปุคฺคลกถาวฯ ตา ตํตํลทฺธิเภทวเสน สเงฺขปโตปิ วุจฺจมานา อติภาริยํ คนฺถํ กโรนฺติ, ตสฺมา น วิตฺถาริตาฯ ตํ ปน นยํ อิจฺฉเนฺตหิ  (กถา. ๑ อาทโย; กถา. อฎฺฐ. นิทานกถา) เอว วิตฺถารโต คเหตโพฺพติ อยเมตฺถ ปาฬินเยน สทฺธิํ อตฺถวินิจฺฉโยฯ</p>

</p>

</p>





