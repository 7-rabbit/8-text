<h1>๘. ปสูรสุตฺตนิเทฺทโส</h1>
<p>อถ  ปสูรสุตฺตนิเทฺทสํ วกฺขติ –</p>


<ol>
<li>
  
อิเธว  
  
  
  
สุทฺธิํ อิติ วาทยนฺติ, นาเญฺญสุ ธเมฺมสุ วิสุทฺธิมาหุ;  
  
ยํ นิสฺสิตา ตตฺถ สุภํ วทานา, ปเจฺจกสเจฺจสุ ปุถู นิวิฎฺฐาฯ  
</li>
  
<p>ติฯ อิเธว สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ วทนฺติ กเถนฺติ ภณนฺติ ทีปยนฺติ โวหรนฺติฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ วทนฺติ กเถนฺติ ภณนฺติ ทีปยนฺติ โวหรนฺติฯ ‘‘อสสฺสโต โลโก … อนฺตวา โลโก… อนนฺตวา โลโก… ตํ ชีวํ ตํ สรีรํ… อญฺญํ ชีวํ อญฺญํ สรีรํ… โหติ ตถาคโต ปรํ มรณา… น โหติ ตถาคโต ปรํ มรณา… โหติ จ น จ โหติ ตถาคโต ปรํ มรณา… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ วทนฺติ กเถนฺติ ภณนฺติ ทีปยนฺติ โวหรนฺตีติ – อิเธว สุทฺธิํ อิติ วาทยนฺติฯ
</ol></p>


<p>ติฯ อตฺตโน สตฺถารํ ธมฺมกฺขานํ คณํ ทิฎฺฐิํ ปฎิปทํ มคฺคํ ฐเปตฺวา สเพฺพ ปรวาเท ขิปนฺติ อุกฺขิปนฺติ ปริกฺขิปนฺติฯ ‘‘โส สตฺถา น สพฺพญฺญู, ธโมฺม น สฺวากฺขาโต , คโณ น สุปฺปฎิปโนฺน, ทิฎฺฐิ น ภทฺทิกา, ปฎิปทา น สุปญฺญตฺตา , มโคฺค น นิยฺยานิโก, นเตฺถตฺถ สุทฺธิ วา วิสุทฺธิ วา ปริสุทฺธิ วา มุตฺติ วา วิมุตฺติ วา ปริมุตฺติ วา, น ตตฺถ สุชฺฌนฺติ วา วิสุชฺฌนฺติ วา ปริสุชฺฌนฺติ วา มุจฺจนฺติ วา วิมุจฺจนฺติ วา ปริมุจฺจนฺติ วา, หีนา นิหีนา โอมกา ลามกา ฉตุกฺกา ปริตฺตา’’ติ – เอวมาหํสุ เอวํ วทนฺติ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – นาเญฺญสุ ธเมฺมสุ วิสุทฺธิมาหุฯ</p>


<p>ติฯ ติ ยํ สตฺถารํ ธมฺมกฺขานํ คณํ ทิฎฺฐิํ ปฎิปทํ  มคฺคํ นิสฺสิตา อานิสฺสิตา  อลฺลีนา อุปคตา อโชฺฌสิตา อธิมุตฺตาฯ ติ สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยาฯ ติ สุภวาทา โสภนวาทา ปณฺฑิตวาทา ถิรวาทา  ญายวาทา เหตุวาทา ลกฺขณวาทา การณวาทา ฐานวาทา สกาย ลทฺธิยาติ – ยํ นิสฺสิตา ตตฺถ สุภํ วทานาฯ</p>


<p>ติฯ ปุถู สมณพฺราหฺมณา ปุถู ปเจฺจกสเจฺจสุ นิวิฎฺฐา ปติฎฺฐิตา อลฺลีนา อุปคตา อโชฺฌสิตา อธิมุตฺตาฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ นิวิฎฺฐา ปติฎฺฐิตา อลฺลีนา อุปคตา อโชฺฌสิตา อธิมุตฺตาฯ ‘‘อสสฺสโต โลโก…เป.… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ นิวิฎฺฐา ปติฎฺฐิตา อลฺลีนา อุปคตา อโชฺฌสิตา อธิมุตฺตาติ  – ปเจฺจกสเจฺจสุ ปุถู นิวิฎฺฐาฯ</p>


<p>เตนาห ภควา –</p>


<p>
‘‘อิเธว  
สุทฺธิํ อิติ วาทยนฺติ, นาเญฺญสุ ธเมฺมสุ วิสุทฺธิมาหุ;  
  
ยํ นิสฺสิตา ตตฺถ สุภํ วทานา, ปเจฺจกสเจฺจสุ ปุถู นิวิฎฺฐา’’ติฯ  
</p>
  
<ol>
<li>
  
เต  
  
  
วาทกามา ปริสํ วิคยฺห, พาลํ ทหนฺตี มิถุ อญฺญมญฺญํ;  
  
วทนฺติ เต อญฺญสิตา กโถชฺชํ, ปสํสกามา กุสลาวทานาฯ  
</li>
  
<p>ติฯ ติ เต วาทกามา วาทตฺถิกา วาทาธิปฺปายา วาทปุเรกฺขารา วาทปริเยสนํ จรนฺตาฯ ติ ขตฺติยปริสํ พฺราหฺมณปริสํ คหปติปริสํ สมณปริสํ วิคยฺห โอคยฺห อโชฺฌคาเหตฺวา ปวิสิตฺวาติ – เต วาทกามา ปริสํ วิคยฺหฯ
</ol></p>


<p>นฺติฯ ติ เทฺว ชนา เทฺว กลหการกา เทฺว ภณฺฑนการกา เทฺว ภสฺสการกา เทฺว วิวาทการกา เทฺว อธิกรณการกา เทฺว วาทิโน เทฺว สลฺลาปกา; เต อญฺญมญฺญํ พาลโต หีนโต นิหีนโต โอมกโต ลามกโต ฉตุกฺกโต ปริตฺตโต ทหนฺติ ปสฺสนฺติ ทกฺขนฺติ โอโลเกนฺติ นิชฺฌายนฺติ อุปปริกฺขนฺตีติ – พาลํ ทหนฺตี มิถุ อญฺญมญฺญํฯ</p>


<p>   นฺติฯ อญฺญํ สตฺถารํ ธมฺมกฺขานํ คณํ ทิฎฺฐิํ ปฎิปทํ มคฺคํ นิสฺสิตา อานิสฺสิตา อลฺลีนา อุปคตา อโชฺฌสิตา อธิมุตฺตาฯ  วุจฺจติ กลโห ภณฺฑนํ วิคฺคโห วิวาโท เมธคํฯ อถ วา นฺติ อโนชวนฺตี นิสากถา กโถชฺชํ วทนฺติ, กลหํ วทนฺติ, ภณฺฑนํ วทนฺติ, วิคฺคหํ วทนฺติ, วิวาทํ วทนฺติ, เมธคํ วทนฺติ กเถนฺติ ภณนฺติ ทีปยนฺติ โวหรนฺตีติ – วทนฺติ เต อญฺญสิตา กโถชฺชํฯ</p>


<p>ติฯ ติ ปสํสกามา ปสํสตฺถิกา ปสํสาธิปฺปายา ปสํสปุเรกฺขารา ปสํสปริเยสนํ จรนฺตาฯ ติ  กุสลวาทา ปณฺฑิตวาทา ถิรวาทา ญายวาทา เหตุวาทา ลกฺขณวาทา การณวาทา ฐานวาทา สกาย ลทฺธิยาติ – ปสํสกามา กุสลาวทานาฯ</p>


<p>เตนาห ภควา –</p>


<p>
‘‘เต  
วาทกามา ปริสํ วิคยฺห, พาลํ ทหนฺตี มิถุ อญฺญมญฺญํ;  
  
วทนฺติ เต อญฺญสิตา กโถชฺชํ, ปสํสกามา กุสลาวทานา’’ติฯ  
</p>
  
<ol>
<li>
  
ยุโตฺต กถายํ ปริสาย มเชฺฌ, ปสํสมิจฺฉํ วินิฆาติ โหติ;  
  
อปาหตสฺมิํ ปน มงฺกุ โหติ, นินฺทาย โส กุปฺปติ รนฺธเมสีฯ  
</li>
  
<p>  ติฯ ขตฺติยปริสาย วา พฺราหฺมณปริสาย วา คหปติปริสาย วา สมณปริสาย วา มเชฺฌ อตฺตโน กถายํ ยุโตฺต ปยุโตฺต อายุโตฺต สมายุโตฺต สมฺปยุโตฺต กเถตุนฺติ – ยุโตฺต กถายํ ปริสาย มเชฺฌฯ
</ol></p>


<p>ติฯ นฺติ ปสํสํ โถมนํ กิตฺติํ วณฺณหาริยํ อิจฺฉโนฺต สาทิยโนฺต ปตฺถยโนฺต ปิหยโนฺต อภิชปฺปโนฺตฯ ติ ปุเพฺพว สลฺลาปา กถํกถี วินิฆาตี โหติฯ ‘‘ชโย นุ โข เม ภวิสฺสติ, ปราชโย นุ โข เม ภวิสฺสติ, กถํ นิคฺคหํ กริสฺสามิ, กถํ ปฎิกมฺมํ กริสฺสามิ, กถํ วิเสสํ กริสฺสามิ, กถํ ปฎิวิเสสํ กริสฺสามิ, กถํ อาเวฐิยํ  กริสฺสามิ, กถํ นิเพฺพฐิยํ  กริสฺสามิ, กถํ เฉทํ กริสฺสามิ, กถํ มณฺฑลํ กริสฺสามี’’ติ, เอวํ ปุเพฺพว สลฺลาปา กถํกถี วินิฆาติ โหตีติ – ปสํสมิจฺฉํ วินิฆาติ โหติฯ</p>


<p>  ติฯ เย เต ปญฺหวีมํสกา  ปริสา ปาริสชฺชา ปาสาริกา , เต อปหรนฺติฯ ‘‘อตฺถาปคตํ ภณิต’’นฺติ อตฺถโต อปหรนฺติ, ‘‘พฺยญฺชนาปคตํ ภณิต’’นฺติ พฺยญฺชนโต อปหรนฺติ, ‘‘อตฺถพฺยญฺชนาปคตํ ภณิต’’นฺติ อตฺถพฺยญฺชนโต อปหรนฺติ, ‘‘อโตฺถ เต ทุนฺนีโต, พฺยญฺชนํ เต ทุโรปิตํ, อตฺถพฺยญฺชนํ เต ทุนฺนีตํ ทุโรปิตํ, นิคฺคโห เต อกโต, ปฎิกมฺมํ เต ทุกฺกฎํ, วิเสโส เต อกโต, ปฎิวิเสโส เต ทุกฺกโฎ, อาเวฐิยา เต อกตา, นิเพฺพฐิยา เต ทุกฺกฎา , เฉโท เต อกโต, มณฺฑลํ เต ทุกฺกฎํ วิสมกถํ ทุกฺกถิตํ ทุพฺภณิตํ ทุลฺลปิตํ ทุรุตฺตํ ทุพฺภาสิต’’นฺติ อปหรนฺติฯ ติ ฯ อปาหตสฺมิํ มงฺกุ โหติ ปีฬิโต ฆฎฺฎิโต พฺยาธิโต โทมนสฺสิโต โหตีติ – อปาหตสฺมิํ ปน มงฺกุ โหติฯ</p>


<p>ติฯ นินฺทาย ครหาย อกิตฺติยา อวณฺณหาริกาย กุปฺปติ พฺยาปชฺชติ ปติฎฺฐียติ, โกปญฺจ โทสญฺจ อปฺปจฺจยญฺจ ปาตุกโรตีติ – นินฺทาย โส กุปฺปติฯ ติ วิรนฺธเมสี อปรทฺธเมสี ขลิตเมสี คฬิตเมสี วิวรเมสีติ – นินฺทาย โส กุปฺปติ รนฺธเมสีฯ</p>


<p>เตนาห ภควา –</p>


<p>
‘‘ยุโตฺต กถายํ ปริสาย มเชฺฌ, ปสํสมิจฺฉํ วินิฆาติ โหติ;  
  
อปาหตสฺมิํ ปน มงฺกุ โหติ, นินฺทาย โส กุปฺปติ รนฺธเมสี’’ติฯ  
</p>
  
<ol>
<li>
  
ยมสฺส  
  
  
วาทํ ปริหีนมาหุ, อปาหตํ ปญฺหวิมํสกาเส  
  
ปญฺหวิมํสกา เย (สฺยา.)  
  
;  
  
ปริเทวติ โสจติ หีนวาโท, อุปจฺจคา มนฺติ อนุตฺถุนาติฯ  
</li>
  
<p>ติ ยํ ตสฺส วาทํ หีนํ นิหีนํ ปริหีนํ ปริหาปิตํ น ปริปูริตํ, เอวมาหํสุ เอวํ กเถนฺติ เอวํ ภณนฺติ เอวํ  ทีปยนฺติ เอวํ โวหรนฺตีติ – ยมสฺส วาทํ ปริหีนมาหุฯ
</ol></p>


<p>ติฯ เย เต ปญฺหวีมํสกา ปริสา ปาริสชฺชา ปาสาริกา, เต อปหรนฺติฯ ‘‘อตฺถาปคตํ ภณิต’’นฺติ อตฺถโต อปหรนฺติ, ‘‘พฺยญฺชนาปคตํ ภณิต’’นฺติ พฺยญฺชนโต อปหรนฺติ, ‘‘อตฺถพฺยญฺชนาปคตํ ภณิต’’นฺติ อตฺถพฺยญฺชนโต อปหรนฺติ, ‘‘อโตฺถ เต ทุนฺนีโต, พฺยญฺชนํ เต ทุโรปิตํ, อตฺถพฺยญฺชนํ เต ทุนฺนีตํ ทุโรปิตํ, นิคฺคโห เต อกโต, ปฎิกมฺมํ  เต ทุกฺกฎํ, วิเสโส เต อกโต, ปฎิวิเสโส เต ทุกฺกโฎ, อาเวฐิยา เต อกตา, นิเพฺพฐิยา เต ทุกฺกฎา, เฉโท เต อกโต, มณฺฑลํ เต ทุกฺกฎํ วิสมกถํ ทุกฺกถิตํ ทุพฺภณิตํ ทุลฺลปิตํ ทุรุตฺตํ ทุพฺภาสิต’’นฺติ, อปหรนฺตีติ – อปาหตํ ปญฺหวิมํสกาเสฯ</p>


<p>  ติฯ ติ ‘‘อญฺญํ มยา อาวชฺชิตํ อญฺญํ จินฺติตํ อญฺญํ อุปธาริตํ, อญฺญํ อุปลกฺขิตํ โส มหาปโกฺข มหาปริโส มหาปริวาโร; ปริสา จายํ วคฺคา, น สมคฺคา; สมคฺคาย ปริสาย เหตุ กถาสลฺลาโป ปุน ภญฺชิสฺสามี’’ติ, ยา เอวรูปา  วาจา ปลาโป วิปฺปลาโป ลาลโปฺป ลาลปฺปายนา ลาลปฺปายิตตฺตนฺติ – ปริเทวติฯ ติ ‘‘ตสฺส ชโย’’ติ โสจติ ‘‘มยฺหํ ปราชโย’’ติ โสจติ, ‘‘ตสฺส ลาโภ’’ติ โสจติ, ‘‘มยฺหํ อลาโภ’’ติ โสจติ, ‘‘ตสฺส ยโส’’ติ โสจติ, ‘‘มยฺหํ อยโส’’ติ โสจติ, ‘‘ตสฺส ปสํสา’’ติ โสจติ, ‘‘มยฺหํ นินฺทา’’ติ โสจติ, ‘‘ตสฺส สุข’’นฺติ โสจติ, ‘‘มยฺหํ ทุกฺข’’นฺติ โสจติ, ‘‘โส  สกฺกโต ครุกโต มานิโต ปูชิโต อปจิโต ลาภี จีวรปิณฺฑปาตเสนาสนคิลานปจฺจยเภสชฺชปริกฺขารานํ, อหมสฺมิ อสกฺกโต อครุกโต อมานิโต  อปูชิโต อนปจิโต น ลาภี จีวรปิณฺฑปาตเสนาสนคิลานปจฺจยเภสชฺชปริกฺขาราน’’นฺติ โสจติ กิลมติ ปริเทวติ อุรตฺตาฬิํ กนฺทติ สโมฺมหํ อาปชฺชตีติ – ปริเทวติ โสจติฯ ติ หีนวาโท นิหีนวาโท ปริหีนวาโท ปริหาปิตวาโท น ปริปูรวาโทติ – ปริเทวติ โสจติ หีนวาโทฯ</p>


<p>ติฯ โส มํ วาเทน วาทํ อจฺจคา อุปจฺจคา อติกฺกโนฺต สมติกฺกโนฺต วีติวโตฺตติฯ เอวมฺปิ อุปจฺจคา มนฺติฯ อถ วา มํ วาเทน วาทํ อภิภวิตฺวา อโชฺฌตฺถริตฺวา ปริยาทิยิตฺวา มทฺทยิตฺวา จรติ วิหรติ อิริยติ วตฺตติ ปาเลติ ยเปติ ยาเปตีติฯ เอวมฺปิ อุปจฺจคา มนฺติฯ อนุตฺถุนา วุจฺจติ วาจา ปลาโป วิปฺปลาโป ลาลโปฺป ลาลปฺปายนา ลาลปฺปายิตตฺตนฺติ – อุปจฺจคา มนฺติ อนุตฺถุนาติฯ</p>


<p>เตนาห ภควา –</p>


<p>
‘‘ยมสฺส วาทํ ปริหีนมาหุ, อปาหตํ ปญฺหวิมํสกาเส;  
  
ปริเทวติ โสจติ หีนวาโท, อุปจฺจคา มนฺติ อนุตฺถุนาตี’’ติฯ  
</p>
  
<ol>
<li>
  
เอเต  
  
  
วิวาทา สมเณสุ ชาตา, เอเตสุ อุคฺฆาตินิฆาติ โหติ;  
  
เอตมฺปิ  
  
  
ทิสฺวา วิรเม กโถชฺชํ, น หญฺญทตฺถตฺถิ ปสํสลาภาฯ  
</li>
  
<p>  ติฯ ติ เย เกจิ อิโต พหิทฺธา ปริพฺพชูปคตา ปริพฺพชสมาปนฺนาฯ เอเต ทิฎฺฐิกลหา ทิฎฺฐิภณฺฑนา ทิฎฺฐิวิคฺคหา ทิฎฺฐิวิวาทา ทิฎฺฐิเมธคา สมเณสุ ชาตา สญฺชาตา นิพฺพตฺตา อภินิพฺพตฺตา ปาตุภูตาติ – เอเต วิวาทา สมเณสุ ชาตาฯ
</ol></p>


<p>ติฯ ชยปราชโย โหติ, ลาภาลาโภ โหติ, ยสายโส โหติ, นินฺทาปสํสา โหติ, สุขทุกฺขํ  โหติ, โสมนสฺสโทมนสฺสํ โหติ, อิฎฺฐานิฎฺฐํ โหติ, อนุนยปฎิฆํ โหติ, อุคฺฆาติตนิคฺฆาติตํ โหติ, อนุโรธวิโรโธ โหติ, ชเยน จิตฺตํ อุคฺฆาติตํ โหติ ปราชเยน จิตฺตํ นิคฺฆาติตํ โหติ, ลาเภน จิตฺตํ อุคฺฆาติตํ โหติ อลาเภน จิตฺตํ นิคฺฆาติตํ โหติ, ยเสน จิตฺตํ อุคฺฆาติตํ โหติ อยเสน จิตฺตํ นิคฺฆาติตํ โหติ, ปสํสาย จิตฺตํ อุคฺฆาติตํ โหติ นินฺทาย จิตฺตํ นิคฺฆาติตํ โหติ, สุเขน จิตฺตํ อุคฺฆาติตํ โหติ ทุเกฺขน จิตฺตํ นิคฺฆาติตํ โหติ, โสมนเสฺสน จิตฺตํ อุคฺฆาติตํ โหติ โทมนเสฺสน จิตฺตํ นิคฺฆาติตํ โหติ, อุนฺนติยา  จิตฺตํ อุคฺฆาติตํ โหติ โอนติยา  จิตฺตํ นิคฺฆาติตํ โหตีติ – เอเตสุ อุคฺฆาตินิฆาติ โหติฯ</p>


<p>นฺติฯ ติ เอตํ  อาทีนวํ ทิสฺวา ปสฺสิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวา ทิฎฺฐิกลเหสุ ทิฎฺฐิภณฺฑเนสุ ทิฎฺฐิวิคฺคเหสุ ทิฎฺฐิวิวาเทสุ ทิฎฺฐิเมธเคสูติ – นฺติฯ ํ วุจฺจติ กลโห ภณฺฑนํ วิคฺคโห วิวาโท เมธคํฯ อถ วา นฺติ อโนชวนฺตี นิสากถา กโถชฺชํ น กเรยฺย, กลหํ น กเรยฺย, ภณฺฑนํ น กเรยฺย, วิคฺคหํ น กเรยฺย, วิวาทํ น กเรยฺย, เมธคํ น กเรยฺย, กลหภณฺฑนวิคฺคหวิวาทเมธคํ ปชเหยฺย วิโนเทยฺย พฺยนฺติํ กเรยฺย อนภาวํ คเมยฺย, กลหภณฺฑนวิคฺคหวิวาทเมธคา อารโต อสฺส วิรโต ปฎิวิรโต นิกฺขโนฺต  นิสฺสโฎ วิปฺปยุโตฺต วิสญฺญุโตฺต วิมริยาทิกเตน เจตสา วิหเรยฺยาติ – เอตมฺปิ ทิสฺวา วิรเม กโถชฺชํฯ</p>


<p>ติฯ ปสํสลาภา อโญฺญ อโตฺถ นตฺถิ อตฺตโตฺถ วา ปรโตฺถ วา อุภยโตฺถ วา ทิฎฺฐธมฺมิโก วา อโตฺถ, สมฺปรายิโก วา อโตฺถ, อุตฺตาโน วา อโตฺถ , คมฺภีโร วา อโตฺถ, คูโฬฺห วา อโตฺถ, ปฎิจฺฉโนฺน วา อโตฺถ, เนโยฺย วา อโตฺถ, นีโต วา อโตฺถ, อนวโชฺช วา อโตฺถ, นิกฺกิเลโส วา อโตฺถ, โวทาโน วา อโตฺถ, ปรมโตฺถ วา อโตฺถ นตฺถิ น สนฺติ น สํวิชฺชนฺติ นุปลพฺภนฺตีติ – น หญฺญทตฺถตฺถิ ปสํสลาภาฯ</p>


<p>เตนาห  ภควา –</p>


<p>
‘‘เอเต วิวาทา สมเณสุ ชาตา, เอเตสุ อุคฺฆาตินิฆาติ โหติ;  
  
เอตมฺปิ  
ทิสฺวา วิรเม กโถชฺชํ, น หญฺญทตฺถตฺถิ ปสํสลาภา’’ติฯ  
</p>
  
<ol>
<li>
  
ปสํสิโต วา ปน ตตฺถ โหติ, อกฺขาย วาทํ ปริสาย มเชฺฌ;  
  
โส  
  
โส ตํ (สี.)  
  
หสฺสตี อุนฺนมตี  
  
อุณฺณมตี (สฺยา. ก.)  
  
จ เตน, ปปฺปุยฺย ตมตฺถํ ยถา มโน อหุฯ  
</li>
  
<p>ติฯ ติ สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยา ปสํสิโต โถมิโต กิตฺติโต วณฺณิโต โหตีติ – ปสํสิโต วา ปน ตตฺถ โหติฯ
</ol></p>


<p>ติฯ ขตฺติยปริสาย วา พฺราหฺมณปริสาย วา คหปติปริสาย วา สมณปริสาย วา มเชฺฌ อตฺตโน วาทํ อกฺขาย อาจิกฺขิตฺวา อนุวาทํ อกฺขาย อาจิกฺขิตฺวา ถมฺภยิตฺวา พฺรูหยิตฺวา ทีปยิตฺวา โชตยิตฺวา โวหริตฺวา ปริคฺคณฺหิตฺวาติ – อกฺขาย วาทํ ปริสาย มเชฺฌฯ</p>


<p>ติฯ โส เตน ชยเตฺถน ตุโฎฺฐ โหติ หโฎฺฐ ปหโฎฺฐ อตฺตมโน ปริปุณฺณสงฺกโปฺปฯ อถ วา ทนฺตวิทํสกํ หสมาโนฯ ติ โส เตน ชยเตฺถน  อุนฺนโต โหติ อุนฺนโม  ธโช สมฺปคฺคาโห เกตุกมฺยตา จิตฺตสฺสาติ – โส หสฺสตี อุนฺนมตี จ เตนฯ</p>


<p>  ติฯ ตํ ชยตฺถํ ปปฺปุยฺย ปาปุณิตฺวา อธิคนฺตฺวา วินฺทิตฺวา ปฎิลภิตฺวาฯ ติ ยถา มโน อหุ, ยถา จิโตฺต อหุ, ยถา สงฺกโปฺป อหุ, ยถา วิญฺญาโณ อหูติ – ปปฺปุยฺย ตมตฺถํ ยถา มโน อหุฯ</p>


<p>เตนาห ภควา –</p>


<p>
‘‘ปสํสิโต วา ปน ตตฺถ โหติ, อกฺขาย วาทํ ปริสาย มเชฺฌ;  
  
โส หสฺสตี อุนฺนมตี จ เตน, ปปฺปุยฺย ตมตฺถํ ยถา มโน อหู’’ติฯ  
</p>
  
<ol>
<li>
  
ยา  
  
  
อุนฺนตี สาสฺส วิฆาตภูมิ, มานาติมานํ วทเต ปเนโส;  
  
เอตมฺปิ ทิสฺวา น วิวาทเยถ, น หิ เตน สุทฺธิํ กุสลา วทนฺติฯ  
</li>
  
<p>ติฯ ยา อุนฺนติ อุนฺนโม ธโช สมฺปคฺคาโห เกตุกมฺยตา จิตฺตสฺสาติ – ยา อุนฺนติฯ ติ สา ตสฺส วิฆาตภูมิ อุปฆาตภูมิ ปีฬนภูมิ ฆฎฺฎนภูมิ อุปทฺทวภูมิ อุปสคฺคภูมีติ – ยา อุนฺนตี สาสฺส วิฆาตภูมิฯ
</ol></p>


<p>ติฯ โส ปุคฺคโล มานญฺจ วทติ อติมานญฺจ วทตีติ – มานาติมานํ วทเต ปเนโสฯ</p>


<p>ติฯ เอตํ อาทีนวํ ทิสฺวา ปสฺสิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวา ทิฎฺฐิกลเหสุ ทิฎฺฐิภณฺฑเนสุ  ทิฎฺฐิวิคฺคเหสุ ทิฎฺฐิวิวาเทสุ ทิฎฺฐิเมธเคสูติ – เอตมฺปิ ทิสฺวาฯ ติ  น กลหํ กเรยฺย น ภณฺฑนํ กเรยฺย น วิคฺคหํ กเรยฺย น วิวาทํ กเรยฺย, น เมธคํ กเรยฺย, กลหภณฺฑนวิคฺคหวิวาทเมธคํ ปชเหยฺย วิโนเทยฺย พฺยนฺติํ กเรยฺย อนภาวํ คเมยฺย, กลหภณฺฑนวิคฺคหวิวาทเมธคา อารโต อสฺส วิรโต ปฎิวิรโต นิกฺขโนฺต นิสฺสโฎ วิปฺปยุโตฺต วิสญฺญุโตฺต วิมริยาทิกเตน เจตสา วิหเรยฺยาติ – เอตมฺปิ ทิสฺวา น วิวาทเยถฯ</p>


<p>  ติฯ ติ เย เต ขนฺธกุสลา ธาตุกุสลา อายตนกุสลา ปฎิจฺจสมุปฺปาทกุสลา สติปฎฺฐานกุสลา สมฺมปฺปธานกุสลา อิทฺธิปาทกุสลา อินฺทฺริยกุสลา พลกุสลา โพชฺฌงฺคกุสลา มคฺคกุสลา ผลกุสลา นิพฺพานกุสลา, เต กุสลา ทิฎฺฐิกลเหน ทิฎฺฐิภณฺฑเนน ทิฎฺฐิวิคฺคเหน ทิฎฺฐิวิวาเทน ทิฎฺฐิเมธเคน สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ น วทนฺติ น กเถนฺติ น ภณนฺติ น ทีปยนฺติ น โวหรนฺตีติ – น หิ เตน สุทฺธิํ กุสลา วทนฺติฯ</p>


<p>เตนาห ภควา –</p>


<p>
‘‘ยา อุนฺนตี สาสฺส วิฆาตภูมิ, มานาติมานํ วทเต ปเนโส;  
  
เอตมฺปิ ทิสฺวา น วิวาทเยถ, น หิ เตน สุทฺธิํ กุสลา วทนฺตี’’ติฯ  
</p>
  
<ol>
<li>
  
สูโร  
  
  
  
ยถา ราชขาทาย ปุโฎฺฐ, อภิคชฺชเมติ ปฎิสูรมิจฺฉํ;  
  
เยเนว โส เตน ปเลหิ สูร, ปุเพฺพว นตฺถิ ยทิทํ ยุธายฯ  
</li>
  
<p>ติฯ ติ สูโร วีโร วิกฺกโนฺต อภีรู อฉมฺภี อนุตฺราสี อปลายีฯ ติ ราชขาทนีเยน ราชโภชนีเยน ปุโฎฺฐ โปสิโต  อปาทิโต วฑฺฒิโตติ – สูโร ยถา ราชขาทาย ปุโฎฺฐฯ
</ol></p>


<p>นฺติฯ โส คชฺชโนฺต อุคฺคชฺชโนฺต อภิคชฺชโนฺต เอติ อุเปติ อุปคจฺฉติ ปฎิสูรํ ปฎิปุริสํ ปฎิสตฺตุํ ปฎิมลฺลํ อิจฺฉโนฺต สาทิยโนฺต ปตฺถยโนฺต ปิหยโนฺต อภิชปฺปโนฺตติ – อภิคชฺชเมติ ปฎิสูรมิจฺฉํฯ</p>


<p>ติฯ เยเนว โส ทิฎฺฐิคติโก เตน ปเลหิ, เตน วช, เตน คจฺฉ, เตน อติกฺกม, โส ตุยฺหํ ปฎิสูโร ปฎิปุริโส ปฎิสตฺตุ ปฎิมโลฺลติ – เยเนว โส เตน ปเลหิ สูรฯ</p>


<p>ติฯ ปุเพฺพว โพธิยา มูเล เย ปฎิเสนิกรา กิเลสา ปฎิโลมกรา ปฎิกณฺฑกกรา ปฎิปกฺขกรา เต นตฺถิ น  สนฺติ น สํวิชฺชนฺติ นุปลพฺภนฺติ, ปหีนา สมุจฺฉินฺนา วูปสนฺตา ปฎิปสฺสทฺธา อภพฺพุปฺปตฺติกา ญาณคฺคินา ทฑฺฒาฯ   ติ ยทิทํ ยุทฺธตฺถาย กลหตฺถาย ภณฺฑนตฺถาย วิคฺคหตฺถาย วิวาทตฺถาย เมธคตฺถายาติ – ปุเพฺพว นตฺถิ ยทิทํ ยุธายฯ</p>


<p>เตนาห ภควา –</p>


<p>
‘‘สูโร ยถา ราชขาทาย ปุโฎฺฐ, อภิคชฺชเมติ ปฎิสูรมิจฺฉํ;  
  
เยเนว โส เตน ปเลหิ สูร, ปุเพฺพว นตฺถิ ยทิทํ ยุธายา’’ติฯ  
</p>
  
<ol>
<li>
  
เย ทิฎฺฐิมุคฺคยฺห วิวาทยนฺติ, อิทเมว สจฺจนฺติ จ วาทยนฺติ;  
  
เต ตฺวํ วทสฺสู น หิ เตธ อตฺถิ, วาทมฺหิ ชาเต ปฎิเสนิกตฺตาฯ  
</li>
  
<p>  ติ เย ทฺวาสฎฺฐิทิฎฺฐิคตานํ อญฺญตรญฺญตรํ ทิฎฺฐิคตํ คเหตฺวา คณฺหิตฺวา อุคฺคณฺหิตฺวา ปรามสิตฺวา อภินิวิสิตฺวา วิวาทยนฺติ กลหํ กโรนฺติ ภณฺฑนํ กโรนฺติ  ‘วิคฺคหํ กโรนฺติ วิวาทํ กโรนฺติ, เมธคํ กโรนฺติ – ‘‘น ตฺวํ อิมํ ธมฺมวินยํ อาชานาสิ, อหํ อิมํ ธมฺมวินยํ อาชานามิ, กิํ ตฺวํ อิมํ ธมฺมวินยํ อาชานิสฺสสิ, มิจฺฉาปฎิปโนฺน ตฺวมสิ, อหมสฺมิ สมฺมาปฎิปโนฺน, สหิตํ เม, อสหิตํ เต, ปุเร วจนียํ ปจฺฉา อวจ, ปจฺฉา วจนียํ ปุเร อวจ, อธิจิณฺณํ เต วิปราวตฺตํ, อาโรปิโต เต วาโท, นิคฺคหิโต ตฺวมสิ, จร วาทปฺปโมกฺขาย, นิเพฺพเฐหิ วา สเจ  ปโหสี’’ติ – เย ทิฎฺฐิมุคฺคยฺห วิวาทยนฺติฯ
</ol></p>


<p>ติฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ วาทยนฺติ กเถนฺติ ภณนฺติ ทีปยนฺติ โวหรนฺติฯ ‘‘อสสฺสโต โลโก…เป.… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ วาทยนฺติ กเถนฺติ ภณนฺติ ทีปยนฺติ โวหรนฺตีติ – อิทเมว สจฺจนฺติ จ วาทยนฺติฯ</p>


<p>ติฯ เต ตฺวํ ทิฎฺฐิคติเก วทสฺสุ วาเทน วาทํ, นิคฺคเหน นิคฺคหํ, ปฎิกเมฺมน ปฎิกมฺมํ, วิเสเสน วิเสสํ, ปฎิวิเสเสน ปฎิวิเสสํ, อาเวฐิยาย อาเวฐิยํ, นิเพฺพฐิยาย นิเพฺพฐิยํ, เฉเทน เฉทํ, มณฺฑเลน มณฺฑลํ, เต  ตุยฺหํ ปฎิสูรา ปฎิปุริสา ปฎิสตฺตู ปฎิมลฺลาติ – เต ตฺวํ วทสฺสู น หิ เตธ อตฺถิฯ ติฯ วาเท ชาเต สญฺชาเต นิพฺพเตฺต อภินิพฺพเตฺต ปาตุภูเตเยว ปฎิเสนิกตฺตา  ปฎิโลมกตฺตา  ปฎิภณฺฑกตฺตา ปฎิปกฺขกตฺตา กลหํ กเรยฺยุํ ภณฺฑนํ กเรยฺยุํ วิคฺคหํ กเรยฺยุํ วิวาทํ กเรยฺยุํ เมธคํ กเรยฺยุํ, เต นตฺถิ น สนฺติ น สํวิชฺชนฺติ นุปลพฺภนฺติ, ปหีนา…เป.… ญาณคฺคินา ทฑฺฒาติ – เต ตฺวํ วทสฺสู น หิ เตธ อตฺถิ วาทมฺหิ ชาเต ปฎิเสนิกตฺตาฯ</p>


<p>เตนาห ภควา –</p>


<p>
‘‘เย ทิฎฺฐิมุคฺคยฺห วิวาทยนฺติ, อิทเมว สจฺจนฺติ จ วาทยนฺติ;  
  
เต  
ตฺวํ วทสฺสู น หิ เตธ อตฺถิ, วาทมฺหิ ชาเต ปฎิเสนิกตฺตา’’ติฯ  
</p>
  
<ol>
<li>
  
วิเสนิกตฺวา ปน เย จรนฺติ, ทิฎฺฐีหิ ทิฎฺฐิํ อวิรุชฺฌมานา;  
  
เตสุ ตฺวํ กิํ ลเภถ ปสูร, เยสีธ นตฺถิ ปรมุคฺคหีตํฯ  
</li>
  
<p>ติฯ เสนา วุจฺจติ มารเสนาฯ กายทุจฺจริตํ มารเสนา, วจีทุจฺจริตํ  มารเสนา, มโนทุจฺจริตํ มารเสนา, โลโภ มารเสนา, โทโส มารเสนา, โมโห มารเสนา, โกโธ… อุปนาโห… มโกฺข… ปฬาโส… อิสฺสา… มจฺฉริยํ… มายา… สาเฐยฺยํ… ถโมฺภ… สารโมฺภ… มาโน… อติมาโน… มโท… ปมาโท… สเพฺพ กิเลสา… สเพฺพ ทุจฺจริตา… สเพฺพ ทรถา… สเพฺพ ปริฬาหา… สเพฺพ สนฺตาปา… สพฺพากุสลาภิสงฺขารา มารเสนาฯ
</ol></p>


<p>วุตฺตเญฺหตํ ภควตา –</p>


<p>
‘‘กามา เต ปฐมา เสนา, ทุติยา อรติ วุจฺจติ…เป.…;  
  
น นํ อสุโร ชินาติ, เชตฺวาว ลภเต สุข’’นฺติฯ  
</p>
  
<p>ยโต จตูหิ อริยมเคฺคหิ สพฺพา จ มารเสนา สเพฺพ จ ปฎิเสนิกรา กิเลสา ชิตา จ ปราชิตา จ ภคฺคา วิปฺปลุคฺคา  ปรมฺมุขา, เตน วุจฺจติ วิเสนิกตฺวาติฯ ติ อรหโนฺต ขีณาสวาฯ ติ จรนฺติ วิหรนฺติ  อิริยนฺติ วเตฺตนฺติ ปาเลนฺติ ยเปนฺติ ยาเปนฺตีติ – วิเสนิกตฺวา ปน เย จรนฺติฯ</p>


<p>ติฯ เยสํ ทฺวาสฎฺฐิ ทิฎฺฐิคตานิ  ปหีนานิ สมุจฺฉินฺนานิ วูปสนฺตานิ ปฎิปสฺสทฺธานิ อภพฺพุปฺปตฺติกานิ ญาณคฺคินา ทฑฺฒานิ, เต ทิฎฺฐีหิ ทิฎฺฐิํ อวิรุชฺฌมานา อปฺปฎิวิรุชฺฌมานา อปฺปหียมานา อปฺปฎิหญฺญมานา อปฺปฎิหตมานาติ – ทิฎฺฐีหิ ทิฎฺฐิํ อวิรุชฺฌมานาฯ</p>


<p>ติฯ เตสุ อรหเนฺตสุ ขีณาสเวสุ กิํ ลเภถ ปฎิสูรํ ปฎิปุริสํ ปฎิสตฺตุํ ปฎิมลฺลนฺติ – เตสุ ตฺวํ กิํ ลเภถ ปสูรฯ</p>


<p>นฺติฯ เยสํ อรหนฺตานํ ขีณาสวานํ ‘‘อิทํ ปรมํ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวร’’นฺติ คหิตํ ปรามฎฺฐํ อภินิวิฎฺฐํ อโชฺฌสิตํ อธิมุตฺตํ, นตฺถิ น สนฺติ น สํวิชฺชนฺติ นุปลพฺภนฺติ, ปหีนํ สมุจฺฉินฺนํ วูปสนฺตํ ปฎิปสฺสทฺธํ อภพฺพุปฺปตฺติกํ ญาณคฺคินา ทฑฺฒนฺติ – เยสีธ นตฺถิ ปรมุคฺคหีตํฯ</p>


<p>เตนาห ภควา –</p>


<p>
‘‘วิเสนิกตฺวา ปน เย จรนฺติ, ทิฎฺฐีหิ ทิฎฺฐิํ อวิรุชฺฌมานา;  
  
เตสุ ตฺวํ กิํ ลเภถ ปสูร, เยสีธ นตฺถิ ปรมุคฺคหีต’’นฺติฯ  
</p>
  
<ol>
<li>
  
อถ  
  
  
ตฺวํ ปวิตกฺกมาคมา,  
  
ปวิตกฺกมาคม (สี.), สวิตกฺกมาคมา (ก.)  
  
มนสา ทิฎฺฐิคตานิ จินฺตยโนฺต;  
  
โธเนน ยุคํ สมาคมา, น หิ ตฺวํ สกฺขสิ สมฺปยาตเวฯ  
</li>
  
<p>   ติฯ ติ ปทสนฺธิ ปทสํสโคฺค ปทปาริปูรี อกฺขรสมวาโย พฺยญฺชนสิลิฎฺฐตา ปทานุปุพฺพตาเปตํ – อถาติฯ ติ ตเกฺกโนฺต วิตเกฺกโนฺต สงฺกเปฺปโนฺต ‘‘ชโย นุ โข เม ภวิสฺสติ, ปราชโย นุ โข เม ภวิสฺสติ, กถํ นิคฺคหํ กริสฺสามิ, กถํ ปฎิกมฺมํ กริสฺสามิ, กถํ วิเสสํ กริสฺสามิ, กถํ ปฎิวิเสสํ กริสฺสามิ, กถํ อาเวฐิยํ กริสฺสามิ, กถํ นิเพฺพฐิยํ กริสฺสามิ , กถํ เฉทํ กริสฺสามิ, กถํ มณฺฑลํ กริสฺสามิ’’ เอวํ ตเกฺกโนฺต วิตเกฺกโนฺต สงฺกเปฺปโนฺต อาคโตสิ อุปคโตสิ สมฺปโตฺตสิ มยา สทฺธิํ สมาคโตสีติ – อถ ตฺวํ ปวิตกฺกมาคมาฯ
</ol></p>


<p>ติฯ ติ ยํ จิตฺตํ มโน มานสํ หทยํ ปณฺฑรํ, มโน มนายตนํ มนินฺทฺริยํ วิญฺญาณํ วิญฺญาณกฺขโนฺธ ตชฺชา มโนวิญฺญาณธาตุฯ จิเตฺตน ทิฎฺฐิํ จิเนฺตโนฺต วิจิเนฺตโนฺต ‘‘สสฺสโต โลโก’’ติ วา, ‘‘อสสฺสโต โลโก’’ติ วา…เป.… ‘‘เนว โหติ น น โหติ ตถาคโต ปรํ มรณา’’ติ วาติ – มนสา ทิฎฺฐิคตานิ จินฺตยโนฺตฯ</p>


<p>ติฯ  วุจฺจติ ปญฺญาฯ ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิฯ กิํการณา โธนา วุจฺจติ ปญฺญา? ตาย ปญฺญาย กายทุจฺจริตํ ธุตญฺจ โธตญฺจ สโนฺธตญฺจ นิโทฺธตญฺจ, วจีทุจฺจริตํ…เป.… สพฺพากุสลาภิสงฺขารา ธุตา จ โธตา จ สโนฺธตา จ นิโทฺธตา  จฯ อถ วา สมฺมาทิฎฺฐิยา มิจฺฉาทิฎฺฐิ… สมฺมาสงฺกเปฺปน มิจฺฉาสงฺกโปฺป…เป.… สมฺมาวิมุตฺติยา มิจฺฉาวิมุตฺติ ธุตา จ โธตา จ สโนฺธตา จ นิโทฺธตา จฯ อถ วา อริเยน อฎฺฐงฺคิเกน มเคฺคน สเพฺพ กิเลสา… สเพฺพ ทุจฺจริตา… สเพฺพ ทรถา… สเพฺพ ปริฬาหา… สเพฺพ สนฺตาปา… สพฺพากุสลาภิสงฺขารา ธุตา จ โธตา จ สโนฺธตา จ นิโทฺธตา จฯ ภควา อิเมหิ โธเนเยฺยหิ ธเมฺมหิ อุเปโต สมุเปโต  อุปคโต สมุปคโต อุปปโนฺน สมุปปโนฺน สมนฺนาคโต, ตสฺมา ภควา โธโนฯ โส ธุตราโค ธุตปาโป ธุตกิเลโส ธุตปริฬาโหติ – โธโนติฯ</p>


<p>ติฯ ปสูโร ปริพฺพาชโก น ปฎิพโล โธเนน พุเทฺธน ภควตา สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตฺวา สากเจฺฉตุํ สลฺลปิตุํ สากจฺฉํ สมาปชฺชิตุํฯ ตํ กิสฺส เหตุ? ปสูโร ปริพฺพาชโก หีโน นิหีโน  โอมโก ลามโก ฉตุโกฺก ปริโตฺตฯ โส หิ ภควา อโคฺค จ เสโฎฺฐ จ วิสิโฎฺฐ จ ปาโมโกฺข จ อุตฺตโม จ ปวโร จฯ ยถา สโส น ปฎิพโล มเตฺตน มาตเงฺคน สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตุํ; ยถา โกตฺถุโก น ปฎิพโล สีเหน มิครญฺญา สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตุํ; ยถา วจฺฉโก ตรุณโก เธนุปโก  น ปฎิพโล อุสเภน จลกกุนา  สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตุํ; ยถา ธโงฺก น  ปฎิพโล ครุเฬน เวนเตเยฺยน สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตุํ; ยถา จณฺฑาโล น ปฎิพโล รญฺญา จกฺกวตฺตินา สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตุํ; ยถา ปํสุปิสาจโก น ปฎิพโล อิเนฺทน เทวรญฺญา สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตุํ; เอวเมว ปสูโร ปริพฺพาชโก น ปฎิพโล โธเนน พุเทฺธน ภควตา สทฺธิํ ยุคํ สมาคมํ สมาคนฺตฺวา ยุคคฺคาหํ คณฺหิตฺวา สากเจฺฉตุํ สลฺลปิตุํ สากจฺฉํ สมาปชฺชิตุํฯ ตํ กิสฺส เหตุ? ปสูโร ปริพฺพาชโก หีนปโญฺญ นิหีนปโญฺญ โอมกปโญฺญ ลามกปโญฺญ ฉตุกฺกปโญฺญ ปริตฺตปโญฺญฯ โส หิ ภควา มหาปโญฺญ ปุถุปโญฺญ หาสปโญฺญ ชวนปโญฺญ ติกฺขปโญฺญ นิเพฺพธิกปโญฺญ, ปญฺญาปเภทกุสโล ปภินฺนญาโณ อธิคตปฎิสมฺภิโท, จตุเวสารชฺชปฺปโตฺต ทสพลธารี, ปุริสาสโภ ปุริสสีโห ปุริสนาโค ปุริสาชโญฺญ  ปุริสโธรโยฺห, อนนฺตญาโณ อนนฺตเตโช อนนฺตยโส อโฑฺฒ มหทฺธโน ธนวา, เนตา วิเนตา อนุเนตา, ปญฺญาเปตา นิชฺฌาเปตา เปเกฺขตา ปสาเทตาฯ โส หิ ภควา อนุปฺปนฺนสฺส มคฺคสฺส อุปฺปาเทตา, อสญฺชาตสฺส มคฺคสฺส สญฺชเนตา, อนกฺขาตสฺส มคฺคสฺส อกฺขาตา, มคฺคญฺญู มคฺควิทู มคฺคโกวิโท มคฺคานุคา จ ปนสฺส เอตรหิ สาวกา วิหรนฺติ ปจฺฉา สมนฺนาคตาฯ</p>


<p>โส หิ ภควา ชานํ ชานาติ ปสฺสํ ปสฺสติ, จกฺขุภูโต ญาณภูโต ธมฺมภูโต พฺรหฺมภูโต, วตฺตา  ปวตฺตา อตฺถสฺส นิเนฺนตา อมตสฺส ทาตา ธมฺมสฺสามี ตถาคโต; นตฺถิ ตสฺส ภควโต อญฺญาตํ อทิฎฺฐํ อวิทิตํ อสจฺฉิกตํ อผสฺสิตํ  ปญฺญายฯ อตีตํ อนาคตํ ปจฺจุปฺปนฺนํ อุปาทาย สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถํ อาคจฺฉนฺติฯ ยํ กิญฺจิ เนยฺยํ นาม อตฺถิ ธมฺมํ ชานิตพฺพํฯ อตฺตโตฺถ วา ปรโตฺถ วา อุภยโตฺถ วา ทิฎฺฐธมฺมิโก วา อโตฺถ, สมฺปรายิโก วา อโตฺถ, อุตฺตาโน วา อโตฺถ, คมฺภีโร วา อโตฺถ, คูโฬฺห วา อโตฺถ, ปฎิจฺฉโนฺน วา อโตฺถ, เนโยฺย วา อโตฺถ, นีโต วา อโตฺถ, อนวโชฺช วา อโตฺถ, นิกฺกิเลโส วา อโตฺถ, โวทาโน วา อโตฺถ, ปรมโตฺถ วา อโตฺถ, สพฺพํ ตํ อโนฺตพุทฺธญาเณ ปริวตฺตติฯ</p>


<p>สพฺพํ  กายกมฺมํ พุทฺธสฺส ภควโต ญาณานุปริวตฺติ, สพฺพํ วจีกมฺมํ ญาณานุปริวตฺติ , สพฺพํ มโนกมฺมํ ญาณานุปริวตฺติฯ อตีเต พุทฺธสฺส ภควโต อปฺปฎิหตํ ญาณํ, อนาคเต อปฺปฎิหตํ ญาณํ, ปจฺจุปฺปเนฺน อปฺปฎิหตํ ญาณํ, ยาวตกํ เนยฺยํ ตาวตกํ ญาณํ, ยาวตกํ ญาณํ ตาวตกํ เนยฺยํ, เนยฺยปริยนฺติกํ ญาณํ, ญาณปริยนฺติกํ เนยฺยํ, เนยฺยํ อติกฺกมิตฺวา ญาณํ นปฺปวตฺตติ , ญาณํ อติกฺกมิตฺวา เนยฺยปโถ นตฺถิฯ อญฺญมญฺญปริยนฺตฎฺฐายิโน เต ธมฺมาฯ ยถา ทฺวินฺนํ สมุคฺคปฎลานํ สมฺมา ผุสิตานํ เหฎฺฐิมํ สมุคฺคปฎลํ อุปริมํ นาติวตฺตติ, อุปริมํ สมุคฺคปฎลํ เหฎฺฐิมํ นาติวตฺตติ  อญฺญมญฺญปริยนฺตฎฺฐายิโน; เอวเมว พุทฺธสฺส ภควโต เนยฺยญฺจ ญาณญฺจ อญฺญมญฺญปริยนฺตฎฺฐายิโน; ยาวตกํ เนยฺยํ ตาวตกํ ญาณํ, ยาวตกํ ญาณํ ตาวตกํ เนยฺยํ, เนยฺยปริยนฺติกํ ญาณํ, ญาณปริยนฺติกํ เนยฺยํ, เนยฺยํ อติกฺกมิตฺวา ญาณํ นปฺปวตฺตติ, ญาณํ อติกฺกมิตฺวา เนยฺยปโถ นตฺถิฯ อญฺญมญฺญปริยนฺตฎฺฐายิโน เต ธมฺมา สพฺพธเมฺมสุ พุทฺธสฺส ภควโต ญาณํ ปวตฺตติฯ</p>


<p>สเพฺพ ธมฺมา พุทฺธสฺส ภควโต อาวชฺชนปฎิพทฺธา อากงฺขปฎิพทฺธา มนสิการปฎิพทฺธา จิตฺตุปฺปาทปฎิพทฺธาฯ สพฺพสเตฺตสุ พุทฺธสฺส ภควโต ญาณํ ปวตฺตติ, สเพฺพสญฺจ สตฺตานํ ภควา อาสยํ ชานาติ อนุสยํ ชานาติ จริตํ ชานาติ อธิมุตฺติํ ชานาติฯ อปฺปรชเกฺข มหารชเกฺข ติกฺขินฺทฺริเย มุทินฺทฺริเย สฺวากาเร ทฺวากาเร สุวิญฺญาปเย ทุวิญฺญาปเย ภพฺพาภเพฺพ สเตฺต ปชานาติฯ สเทวโก โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา อโนฺตพุทฺธญาเณ ปริวตฺตติฯ</p>


<p>ยถา เย เกจิ มจฺฉกจฺฉปา อนฺตมโส ติมิติมิงฺคลํ อุปาทาย อโนฺตมหาสมุเทฺท ปริวตฺตนฺติ; เอวเมว สเทวโก โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา อโนฺตพุทฺธญาเณ ปริวตฺตติฯ ยถา เย เกจิ ปกฺขี อนฺตมโส ครุฬํ เวนเตยฺยํ อุปาทาย อากาสสฺส ปเทเส ปริวตฺตนฺติ; เอวเมว เยปิ เต สาริปุตฺตสมา ปญฺญาย เตปิ พุทฺธญาณสฺส  ปเทเส ปริวตฺตนฺติ ฯ พุทฺธญาณํ เทวมนุสฺสานํ ปญฺญํ ผริตฺวา อภิภวิตฺวา ติฎฺฐติเยวฯ</p>


<p>เยปิ เต ขตฺติยปณฺฑิตา พฺราหฺมณปณฺฑิตา คหปติปณฺฑิตา สมณปณฺฑิตา นิปุณา กตปรปฺปวาทา วาลเวธิรูปาฯ โวภินฺทนฺตา  มเญฺญ จรนฺติ ปญฺญาคเตน ทิฎฺฐิคตานิ ฯ เต ปเญฺห อภิสงฺขริตฺวา อภิสงฺขริตฺวา ตถาคเต อุปสงฺกมิตฺวา ปุจฺฉนฺติ คูฬฺหานิ จ ปฎิจฺฉนฺนานิ จฯ กถิตา วิสชฺชิตาว เต ปญฺหา ภควตา โหนฺติ นิทฺทิฎฺฐการณา อุปกฺขิตฺตกา จฯ เต ภควโต  สมฺปชฺชนฺติฯ อถ โข ภควาว ตตฺถ อติโรจติ ยทิทํ ปญฺญายาติ – โธเนน ยุคํ สมาคมา, น หิ ตฺวํ สกฺขสิ สมฺปยาตเวฯ</p>


<p>เตนาห ภควา –</p>


<p>
‘‘อถ ตฺวํ ปวิตกฺกมาคมา, มนสา ทิฎฺฐิคตานิ จินฺตยโนฺต;  
  
โธเนน ยุคํ สมาคมา, น หิ ตฺวํ สกฺขสิ สมฺปยาตเว’’ติฯ  
</p>
  
ปสูรสุตฺตนิเทฺทโส อฎฺฐโมฯ  
</p>
  
  
  
  
  