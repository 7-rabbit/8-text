<h1>๓. ตติยวโคฺค</h1>
<h3>(๒๑) ๑. พลกถา</h3>
<p> ตถาคตพลํ    สาวกสาธารณนฺติ? อามนฺตาฯ ตถาคตพลํ สาวกพลํ, สาวกพลํ ตถาคตพลนฺติ? น เหวํ วตฺตเพฺพ…เป.…ฯ</p>


<p>ตถาคตพลํ สาวกสาธารณนฺติ? อามนฺตาฯ ตเญฺญว ตถาคตพลํ ตํ สาวกพลํ, ตเญฺญว สาวกพลํ ตํ ตถาคตพลนฺติ? น เหวํ วตฺตเพฺพ…เป.…ฯ</p>


<p>ตถาคตพลํ สาวกสาธารณนฺติ? อามนฺตาฯ ยาทิสํ ตถาคตพลํ ตาทิสํ สาวกพลํ, ยาทิสํ สาวกพลํ ตาทิสํ ตถาคตพลนฺติ? น เหวํ วตฺตเพฺพ…เป.…ฯ</p>


<p>ตถาคตพลํ สาวกสาธารณนฺติ? อามนฺตาฯ ยาทิโส ตถาคตสฺส ปุพฺพโยโค ปุพฺพจริยา ธมฺมกฺขานํ ธมฺมเทสนา ตาทิโส สาวกสฺส ปุพฺพโยโค ปุพฺพจริยา ธมฺมกฺขานํ ธมฺมเทสนาติ? น เหวํ วตฺตเพฺพ…เป.…ฯ</p>


<p>ตถาคตพลํ สาวกสาธารณนฺติ? อามนฺตาฯ ตถาคโต ชิโน สตฺถา สมฺมาสมฺพุโทฺธ สพฺพญฺญู สพฺพทสฺสาวี ธมฺมสฺสามี ธมฺมปฺปฎิสรโณติ? อามนฺตา ฯ สาวโก ชิโน สตฺถา สมฺมาสมฺพุโทฺธ สพฺพญฺญู สพฺพทสฺสาวี ธมฺมสฺสามี ธมฺมปฺปฎิสรโณติ? น เหวํ วตฺตเพฺพ…เป.…ฯ</p>


<p>ตถาคตพลํ สาวกสาธารณนฺติ? อามนฺตาฯ ตถาคโต อนุปฺปนฺนสฺส  มคฺคสฺส อุปฺปาเทตา อสญฺชาตสฺส มคฺคสฺส  สญฺชเนตา อนกฺขาตสฺส มคฺคสฺส อกฺขาตา มคฺคญฺญู มคฺควิทู มคฺคโกวิโทติ? อามนฺตาฯ สาวโก อนุปฺปนฺนสฺส มคฺคสฺส อุปฺปาเทตา อสญฺชาตสฺส มคฺคสฺส สญฺชเนตา อนกฺขาตสฺส มคฺคสฺส อกฺขาตา มคฺคญฺญู มคฺควิทู มคฺคโกวิโทติ? น เหวํ วตฺตเพฺพ…เป.…ฯ</p>


<p>อินฺทฺริยปโรปริยตฺตํ  ยถาภูตํ ญาณํ ตถาคตพลํ สาวกสาธารณนฺติ? อามนฺตาฯ สาวโก สพฺพญฺญู สพฺพทสฺสาวีติ? น เหวํ วตฺตเพฺพ…เป.…ฯ</p>


<p> สาวโก ฐานาฐานํ ชานาตีติ? อามนฺตาฯ หญฺจิ สาวโก ฐานาฐานํ ชานาติ, เตน วต เร วตฺตเพฺพ – ‘‘ฐานาฐานํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ชานาตีติ? อามนฺตาฯ หญฺจิ สาวโก อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ชานาติ, เตน วต เร วตฺตเพฺพ – ‘‘อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก สพฺพตฺถคามินิํ ปฎิปทํ ชานาตีติ? อามนฺตาฯ หญฺจิ สาวโก สพฺพตฺถคามินิํ ปฎิปทํ ชานาติ, เตน วต เร วตฺตเพฺพ – ‘‘สพฺพตฺถคามินิํ ปฎิปทํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก  อเนกธาตุํ นานาธาตุํ โลกํ ชานาตีติ? อามนฺตาฯ หญฺจิ สาวโก อเนกธาตุํ นานาธาตุํ โลกํ ชานาติ, เตน วต เร วตฺตเพฺพ – ‘‘อเนกธาตุํ นานาธาตุํ โลกํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก  สตฺตานํ นานาธิมุตฺติกตํ ชานาตีติ? อามนฺตาฯ หญฺจิ สาวโก สตฺตานํ นานาธิมุตฺติกตํ ชานาติ, เตน วต เร วตฺตเพฺพ – ‘‘สตฺตานํ  นานาธิมุตฺติกตํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ชานาตีติ? อามนฺตาฯ หญฺจิ สาวโก ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ชานาติ, เตน วต เร วตฺตเพฺพ – ‘‘ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก  ปุเพฺพนิวาสานุสฺสติํ ชานาตีติ? อามนฺตาฯ หญฺจิ สาวโก ปุเพฺพนิวาสานุสฺสติํ ชานาติ, เตน วต เร วตฺตเพฺพ – ‘‘ปุเพฺพนิวาสานุสฺสติ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>สาวโก สตฺตานํ จุตูปปาตํ ชานาตีติ? อามนฺตาฯ หญฺจิ สาวโก สตฺตานํ จุตูปปาตํ ชานาติ, เตน วต เร วตฺตเพฺพ – ‘‘สตฺตานํ จุตูปปาตํ ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p>นนุ ตถาคตสฺสาปิ อาสวา ขีณา สาวกสฺสาปิ อาสวา ขีณาติ ? อามนฺตาฯ อตฺถิ กิญฺจิ นานากรณํ ตถาคตสฺส วา สาวกสฺส วา อาสวกฺขเยน วา อาสวกฺขยํ วิมุตฺติยา วา วิมุตฺตีติ? นตฺถิฯ หญฺจิ นตฺถิ กิญฺจิ นานากรณํ ตถาคตสฺส วา สาวกสฺส วา อาสวกฺขเยน วา อาสวกฺขยํ วิมุตฺติยา วา วิมุตฺติ, เตน วต เร วตฺตเพฺพ – ‘‘อาสวานํ ขเย ยถาภูตํ ญาณํ ตถาคตพลํ สาวกสาธารณ’’นฺติฯ</p>


<p> อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ? อามนฺตา ฯ ฐานาฐาเน ยถาภูตํ ญาณํ ตถาคตพลํ สาวกสาธารณนฺติ? น เหวํ วตฺตเพฺพ…เป.…ฯ</p>


<p>อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ? อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ สาวกสาธารณนฺติ? น เหวํ วตฺตเพฺพ…เป.…ฯ</p>


<p>ฐานาฐาเน ยถาภูตํ ญาณํ ตถาคตพลํ สาวกอสาธารณนฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ สาวกอสาธารณนฺติ? น เหวํ วตฺตเพฺพ…เป.…ฯ</p>


<p>สตฺตานํ  จุตูปปาเต ยถาภูตํ ญาณํ ตถาคตพลํ สาวกอสาธารณนฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ สาวกอสาธารณนฺติ? น เหวํ วตฺตเพฺพ…เป.…ฯ</p>


<p>อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกอสาธารณนฺติ? อามนฺตาฯ ฐานาฐาเน ยถาภูตํ ญาณํ ตถาคตพลํ สาวกอสาธารณนฺติ ? น เหวํ วตฺตเพฺพ  …เป.…ฯ</p>


<p>อินฺทฺริยปโรปริยตฺตํ  ยถาภูตํ ญาณํ ตถาคตพลํ สาวกอสาธารณนฺติ? อามนฺตา…เป.…ฯ อาสวานํ ขเย ยถาภูตํ ญาณํ ตถาคตพลํ สาวกอสาธารณนฺติ? น เหวํ วตฺตเพฺพ…เป.…ฯ</p>


<p>ฐานาฐาเน ยถาภูตํ ญาณํ ตถาคตพลํ สาวกสาธารณนฺติ? อามนฺตาฯ อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกสาธารณนฺติ? น  เหวํ วตฺตเพฺพ…เป.…ฯ</p>


<p>อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ? อามนฺตาฯ อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกสาธารณนฺติ? น เหวํ วตฺตเพฺพ…เป.…ฯ</p>

</p>


<h2>๓. ตติยวโคฺค</h2>
<h3>(๒๒) ๒. อริยนฺติกถา</h3>
<p> ฐานาฐาเน ยถาภูตํ ญาณํ ตถาคตพลํ อริยนฺติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ, สกทาคามิมโคฺค สกทาคามิผลํ, อนาคามิมโคฺค อนาคามิผลํ, อรหตฺตมโคฺค อรหตฺตผลํ, สติปฎฺฐานํ สมฺมปฺปธานํ อิทฺธิปาโท อินฺทฺริยํ พลํ โพชฺฌโงฺคติ? น เหวํ วตฺตเพฺพ…เป.…ฯ</p>


<p>ฐานาฐาเน ยถาภูตํ ญาณํ ตถาคตพลํ อริยนฺติ? อามนฺตา ฯ สุญฺญตารมฺมณนฺติ? น เหวํ วตฺตเพฺพ…เป.…ฯ สุญฺญตารมฺมณนฺติ? อามนฺตาฯ ฐานาฐานญฺจ  มนสิ กโรติ, สุญฺญตญฺจ มนสิ กโรตีติ? น เหวํ วตฺตเพฺพ…เป.…ฯ</p>


<p>ฐานาฐานญฺจ  มนสิ กโรติ, สุญฺญตญฺจ มนสิ กโรตีติ? อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ? น  เหวํ วตฺตเพฺพ…เป.… ฐานาฐาเน ยถาภูตํ ญาณํ ตถาคตพลํ อริยนฺติ? อามนฺตาฯ อนิมิตฺตารมฺมณํ…เป.… อปฺปณิหิตารมฺมณนฺติ? น เหวํ วตฺตเพฺพ…เป.… อปฺปณิหิตารมฺมณนฺติ? อามนฺตาฯ ฐานาฐานญฺจ มนสิ กโรติ, อปฺปณิหิตญฺจ มนสิ กโรตีติ? น เหวํ วตฺตเพฺพ…เป.…ฯ</p>


<p>ฐานาฐานญฺจ มนสิ กโรติ, อปฺปณิหิตญฺจ มนสิ กโรตีติ? อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> สติปฎฺฐานา อริยา สุญฺญตารมฺมณาติ? อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ สุญฺญตารมฺมณนฺติ? น เหวํ วตฺตเพฺพ…เป.…ฯ</p>


<p>สติปฎฺฐานา อริยา อนิมิตฺตารมฺมณา…เป.… อปฺปณิหิตารมฺมณาติ? อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ? น เหวํ วตฺตเพฺพ…เป.…ฯ</p>


<p>สมฺมปฺปธานา, อิทฺธิปาทา, อินฺทฺริยา, พลา, โพชฺฌงฺคา อริยา สุญฺญตารมฺมณาติ? อามนฺตาฯ ฐานาฐาเน ยถาภูตํ ญาณํ  ตถาคตพลํ อริยํ สุญฺญตารมฺมณนฺติ? น เหวํ วตฺตเพฺพ…เป.…ฯ</p>


<p>โพชฺฌงฺคา อริยา อนิมิตฺตารมฺมณา… อปฺปณิหิตารมฺมณาติ? อามนฺตา ฯ ฐานาฐาเน ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ? น เหวํ วตฺตเพฺพ…เป.…ฯ</p>


<p> ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ – ‘‘สุญฺญตารมฺมณ’’นฺติ? อามนฺตาฯ สติปฎฺฐานา อริยา น วตฺตพฺพา – ‘‘สุญฺญตารมฺมณา’’ติ? น เหวํ วตฺตเพฺพ…เป.…ฯ</p>


<p>ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ – อนิมิตฺตารมฺมณํ…เป.… อปฺปณิหิตารมฺมณนฺติ ? อามนฺตาฯ สติปฎฺฐานา อริยา น วตฺตพฺพา – ‘‘อปฺปณิหิตารมฺมณา’’ติ? น เหวํ วตฺตเพฺพ…เป.…ฯ</p>


<p>ฐานาฐาเน  ยถาภูตํ ญาณํ ตถาคตพลํ อริยํ น วตฺตพฺพํ – สุญฺญตารมฺมณํ…เป.… อนิมิตฺตารมฺมณํ…เป.… อปฺปณิหิตารมฺมณนฺติ? อามนฺตาฯ สมฺมปฺปธานํ…เป.… โพชฺฌงฺคา อริยา น วตฺตพฺพา – ‘‘อปฺปณิหิตารมฺมณา’’ติ? น เหวํ วตฺตเพฺพ…เป.…ฯ</p>


<p> สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ…เป.… โพชฺฌโงฺคติ? น เหวํ วตฺตเพฺพ…เป.…ฯ</p>


<p>สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ? อามนฺตาฯ สุญฺญตารมฺมณนฺติ? น เหวํ วตฺตเพฺพ…เป.… สุญฺญาตารมฺมณนฺติ ? อามนฺตาฯ สตฺตานํ จุตูปปาตญฺจ มนสิ กโรติ , สุญฺญตญฺจ มนสิ กโรตีติ? น เหวํ วตฺตเพฺพ…เป.…ฯ</p>


<p>สตฺตานํ จุตูปปาตญฺจ มนสิ กโรติ, สุญฺญตญฺจ มนสิ กโรตีติ? อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ? อามนฺตาฯ อนิมิตฺตารมฺมณํ อปฺปณิหิตารมฺมณนฺติ? น เหวํ วตฺตเพฺพ…เป.… อปฺปณิหิตารมฺมณนฺติ? อามนฺตาฯ สตฺตานํ จุตูปปาตญฺจ มนสิ กโรติ, อปฺปณิหิตญฺจ มนสิ กโรตีติ? น เหวํ วตฺตเพฺพ…เป.…ฯ</p>


<p>สตฺตานํ จุตูปปาตญฺจ มนสิ กโรติ, อปฺปณิหิตญฺจ มนสิ กโรตีติ? อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> สติปฎฺฐานา อริยา สุญฺญตารมฺมณา…เป.… อนิมิตฺตารมฺมณา…เป.… อปฺปณิหิตารมฺมณาติ? อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ? น เหวํ วตฺตเพฺพ…เป.…ฯ</p>


<p>สมฺมปฺปธานํ   …เป.… โพชฺฌงฺคา อริยา สุญฺญตารมฺมณา…เป.… อนิมิตฺตารมฺมณา…เป.… อปฺปณิหิตารมฺมณาติ? อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ? น เหวํ วตฺตเพฺพ…เป.…ฯ</p>


<p>สตฺตานํ  จุตูปปาเต ยถาภูตํ ญาณํ ตถาคตพลํ อริยํ น วตฺตพฺพํ – สุญฺญตารมฺมณํ…เป.… อนิมิตฺตารมฺมณํ…เป.… อปฺปณิหิตารมฺมณนฺติ? อามนฺตาฯ สติปฎฺฐานา อริยา น วตฺตพฺพา – ‘‘อปฺปปณิหิตารมฺมณา’’ติ ? น เหวํ วตฺตเพฺพ…เป.…ฯ</p>


<p> สตฺตานํ จุตูปปาเต ยถาภูตํ ญาณํ ตถาคตพลํ อริยํ น วตฺตพฺพํ – สุญฺญตารมฺมณํ…เป.… อนิมิตฺตารมฺมณํ…เป.… อปฺปณิหิตารมฺมณนฺติ? อามนฺตาฯ สมฺมปฺปธานา…เป.… โพชฺฌงฺคา อริยา น วตฺตพฺพา – ‘‘อปฺปณิหิตารมฺมณา’’ติ? น เหวํ วตฺตเพฺพ…เป.…ฯ</p>


<p>อาสวานํ ขเย ยถาภูตํ ญาณํ ตถาคตพลํ อริยนฺติ? อามนฺตาฯ ฐานาฐาเน ยถาภูตํ ญาณํ ตถาคตพลํ อริยนฺติ? น เหวํ วตฺตเพฺพ…เป.…ฯ</p>


<p>อาสวานํ  ขเย ยถาภูตํ ญาณํ ตถาคตพลํ อริยนฺติ? อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ? น เหวํ วตฺตเพฺพ…เป.…ฯ</p>


<p>ฐานาฐาเน ยถาภูตํ ญาณํ ตถาคตพลํ น วตฺตพฺพํ – ‘‘อริย’’นฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ น วตฺตพฺพํ – ‘‘อริย’’นฺติ? น เหวํ วตฺตเพฺพ …เป.…ฯ</p>


<p>สตฺตานํ จุตูปปาเต ยถาภูตํ ญาณํ ตถาคตพลํ น วตฺตพฺพํ – ‘‘อริย’’นฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ น วตฺตพฺพํ – ‘‘อริย’’นฺติ? น เหวํ วตฺตเพฺพ…เป.…ฯ</p>


<p>อาสวานํ  ขเย ยถาภูตํ ญาณํ ตถาคตพลํ อริยํ สุญฺญตารมฺมณนฺติ? อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ สุญฺญตารมฺมณนฺติ? น เหวํ วตฺตเพฺพ…เป.…ฯ</p>


<p>อาสวานํ ขเย  ยถาภูตํ ญาณํ ตถาคตพลํ อริยํ อนิมิตฺตารมฺมณํ… อปฺปณิหิตารมฺมณนฺติ? อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ? น เหวํ วตฺตเพฺพ…เป.…ฯ</p>


<p>อาสวานํ ขเย ยถาภูตํ ญาณํ ตถาคตพลํ อริยํ สุญฺญตารมฺมณํ…เป.… อนิมิตฺตารมฺมณํ…เป.… อปฺปณิหิตารมฺมณนฺติ? อามนฺตา…เป.…ฯ สตฺตานํ จุตูปปาเต  ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ? น เหวํ วตฺตเพฺพ…เป.…ฯ</p>


<p>ฐานาฐาเน  ยถาภูตํ ญาณํ ตถาคตพลํ อริยํ น วตฺตพฺพํ – ‘‘สุญฺญตารมฺมณ’’นฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ อริยํ น วตฺตพฺพํ – ‘‘สุญฺญตารมฺมณ’’นฺติ? น เหวํ วตฺตเพฺพ…เป.…ฯ</p>


<p>ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ – อนิมิตฺตารมฺมณํ… อปฺปณิหิตารมฺมณนฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ อริยํ น วตฺตพฺพํ – ‘‘อปฺปณิหิตารมฺมณ’’นฺติ? น เหวํ วตฺตเพฺพ…เป.…ฯ</p>


<p>สตฺตานํ จุตูปปาเต ยถาภูตํ ญาณํ ตถาคตพลํ อริยํ น วตฺตพฺพํ – สุญฺญตารมฺมณํ…เป.… อนิมิตฺตารมฺมณํ…เป.… อปฺปณิหิตารมฺมณนฺติ? อามนฺตาฯ อาสวานํ ขเย ยถาภูตํ ญาณํ ตถาคตพลํ อริยํ น วตฺตพฺพํ – ‘‘อปฺปณิหิตารมฺมณ’’นฺติ? น เหวํ วตฺตเพฺพ…เป.…ฯ</p>

</p>


<h2>๓. ตติยวโคฺค</h2>
<h3>(๒๓) ๓. วิมุตฺติกถา</h3>
<p> สราคํ   จิตฺตํ วิมุจฺจตีติ? อามนฺตาฯ ราคสหคตํ ราคสหชาตํ ราคสํสฎฺฐํ ราคสมฺปยุตฺตํ ราคสหภุ ราคานุปริวตฺติ อกุสลํ โลกิยํ สาสวํ สํโยชนิยํ คนฺถนิยํ โอฆนิยํ โยคนิยํ นีวรณิยํ ปรามฎฺฐํ อุปาทานิยํ สํกิเลสิยํ จิตฺตํ วิมุจฺจตีติ? น เหวํ วตฺตเพฺพ…เป.…ฯ</p>


<p>สผสฺสํ จิตฺตํ วิมุจฺจติ, ผโสฺส จ จิตฺตญฺจ อุโภ วิมุจฺจนฺตีติ? อามนฺตาฯ สราคํ  จิตฺตํ วิมุจฺจติ, ราโค จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สเวทนํ…เป.… สสญฺญํ…เป.… สเจตนํ…เป.… สปญฺญํ  จิตฺตํ วิมุจฺจติ, ปญฺญา จ จิตฺตญฺจ อุโภ วิมุจฺจนฺตีติ? อามนฺตาฯ สราคํ จิตฺตํ วิมุจฺจติ, ราโค จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สผสฺสํ  สราคํ จิตฺตํ วิมุจฺจติ, ผโสฺส จ จิตฺตญฺจ อุโภ วิมุจฺจนฺตีติ? อามนฺตาฯ ราโค จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สเวทนํ สราคํ…เป.… สสญฺญํ สราคํ…เป.… สเจตนํ สราคํ…เป.… สปญฺญํ สราคํ จิตฺตํ วิมุจฺจติ, ปญฺญา จ จิตฺตญฺจ อุโภ วิมุจฺจนฺตีติ? อามนฺตาฯ ราโค จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p> สโทสํ  จิตฺตํ วิมุจฺจตีติ? อามนฺตาฯ โทสสหคตํ โทสสหชาตํ โทสสํสฎฺฐํ โทสสมฺปยุตฺตํ โทสสหภุ โทสานุปริวตฺติ อกุสลํ โลกิยํ สาสวํ…เป.… สํกิเลสิยํ จิตฺตํ วิมุจฺจตีติ? น เหวํ วตฺตเพฺพ…เป.…ฯ</p>


<p>สผสฺสํ  จิตฺตํ วิมุจฺจติ, ผโสฺส จ จิตฺตญฺจ อุโภ วิมุจฺจนฺตีติ? อามนฺตาฯ สโทสํ จิตฺตํ วิมุจฺจติ, โทโส จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สเวทนํ…เป.… สสญฺญํ…เป.… สเจตนํ…เป.… สปญฺญํ จิตฺตํ วิมุจฺจติ, ปญฺญา จ จิตฺตญฺจ อุโภ วิมุจฺจนฺตีติ? อามนฺตา ฯ สโทสํ จิตฺตํ วิมุจฺจติ, โทโส จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สผสฺสํ สโทสํ จิตฺตํ วิมุจฺจติ, ผโสฺส จ จิตฺตญฺจ อุโภ วิมุจฺจนฺตีติ? อามนฺตาฯ สโทสํ จิตฺตํ วิมุจฺจติ, โทโส จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สเวทนํ สโทสํ… สสญฺญํ สโทสํ… สเจตนํ สโทสํ… สปญฺญํ สโทสํ จิตฺตํ วิมุจฺจติ, ปญฺญา จ จิตฺตญฺจ อุโภ วิมุจฺจนฺตีติ? อามนฺตาฯ โทโส จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p> สโมหํ จิตฺตํ วิมุจฺจตีติ? อามนฺตาฯ โมหสหคตํ โมหสหชาตํ โมหสํสฎฺฐํ โมหสมฺปยุตฺตํ โมหสหภุ โมหานุปริวตฺติ อกุสลํ  โลกิยํ สาสวํ…เป.… สํกิเลสิยํ จิตฺตํ วิมุจฺจตีติ? น เหวํ วตฺตเพฺพ…เป.…ฯ</p>


<p>สผสฺสํ จิตฺตํ วิมุจฺจติ, ผโสฺส จ จิตฺตญฺจ อุโภ วิมุจฺจนฺตีติ? อามนฺตาฯ สโมหํ จิตฺตํ วิมุจฺจติ, โมโห จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สเวทนํ … สสญฺญํ… สเจตนํ… สปญฺญํ จิตฺตํ วิมุจฺจติ, ปญฺญา จ จิตฺตญฺจ อุโภ วิมุจฺจนฺตีติ? อามนฺตาฯ สโมหํ จิตฺตํ วิมุจฺจติ, โมโห จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สผสฺสํ  สโมหํ จิตฺตํ วิมุจฺจติ, ผโสฺส จ จิตฺตญฺจ อุโภ วิมุจฺจนฺตีติ? อามนฺตา ฯ โมโห จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สเวทนํ สโมหํ… สสญฺญํ สโมหํ… สเจตนํ สโมหํ…เป.… สปญฺญํ สโมหํ จิตฺตํ วิมุจฺจติ, ปญฺญา จ จิตฺตญฺจ อุโภ วิมุจฺจนฺตีติ? อามนฺตาฯ โมโห จ จิตฺตญฺจ อุโภ วิมุจฺจนฺตีติ? น เหวํ วตฺตเพฺพ…เป.…ฯ</p>


<p>สราคํ สโทสํ สโมหํ จิตฺตํ วิมุจฺจตีติ? อามนฺตาฯ วีตราคํ วีตโทสํ วีตโมหํ นิกฺกิเลสํ จิตฺตํ วิมุจฺจตีติ? น เหวํ วตฺตเพฺพ…เป.… เตน หิ น วตฺตพฺพํ – ‘‘สราคํ สโทสํ สโมหํ จิตฺตํ วิมุจฺจตี’’ติฯ</p>

</p>


<h2>๓. ตติยวโคฺค</h2>
<h3>(๒๔) ๔. วิมุจฺจมานกถา</h3>
<p> วิมุตฺตํ  วิมุจฺจมานนฺติ? อามนฺตาฯ เอกเทสํ วิมุตฺตํ, เอกเทสํ อวิมุตฺตนฺติ? น เหวํ วตฺตเพฺพ…เป.…ฯ</p>


<p>เอกเทสํ วิมุตฺตํ, เอกเทสํ อวิมุตฺตนฺติ? อามนฺตาฯ เอกเทสํ โสตาปโนฺน, เอกเทสํ น โสตาปโนฺน, เอกเทสํ โสตาปตฺติผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, เอกเทสํ น กาเยน ผุสิตฺวา วิหรติ, เอกเทสํ สตฺตกฺขตฺตุปรโม โกลโงฺกโล เอกพีชี พุเทฺธ อเวจฺจปฺปสาเทน สมนฺนาคโต ธเมฺม…เป.… สเงฺฆ…เป.… อริยกเนฺตหิ สีเลหิ สมนฺนาคโต, เอกเทสํ อริยกเนฺตหิ สีเลหิ น สมนฺนาคโตติ? น เหวํ วตฺตเพฺพ…เป.…ฯ</p>


<p>เอกเทสํ  วิมุตฺตํ, เอกเทสํ อวิมุตฺตนฺติ? อามนฺตา ฯ เอกเทสํ สกทาคามี, เอกเทสํ น สกทาคามี, เอกเทสํ สกทาคามิผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, เอกเทสํ น กาเยน ผุสิตฺวา วิหรตีติ? น เหวํ วตฺตเพฺพ…เป.…ฯ</p>


<p>เอกเทสํ  วิมุตฺตํ, เอกเทสํ อวิมุตฺตนฺติ? อามนฺตาฯ เอกเทสํ อนาคามี, เอกเทสํ น อนาคามี, เอกเทสํ อนาคามิผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, เอกเทสํ น กาเยน ผุสิตฺวา วิหรติ, เอกเทสํ อนฺตราปรินิพฺพายี , อุปหจฺจปรินิพฺพายี, อสงฺขารปรินิพฺพายี, สสงฺขารปรินิพฺพายี, อุทฺธํโสโตอกนิฎฺฐคามี, เอกเทสํ น อุทฺธํโสโตอกนิฎฺฐคามีติ? น เหวํ วตฺตเพฺพ…เป.…ฯ</p>


<p>เอกเทสํ วิมุตฺตํ, เอกเทสํ อวิมุตฺตนฺติ? อามนฺตาฯ เอกเทสํ อรหา เอกเทสํ น อรหา, เอกเทสํ อรหตฺตปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, เอกเทสํ น กาเยน ผุสิตฺวา วิหรติ, เอกเทสํ วีตราโค วีตโทโส วีตโมโห…เป.… เอกเทสํ สจฺฉิกาตพฺพํ สจฺฉิกตํ, เอกเทสํ สจฺฉิกาตพฺพํ น สจฺฉิกตนฺติ? น เหวํ วตฺตเพฺพ…เป.…ฯ</p>


<p>วิมุตฺตํ วิมุจฺจมานนฺติ? อามนฺตาฯ อุปฺปาทกฺขเณ วิมุตฺตํ, ภงฺคกฺขเณ วิมุจฺจมานนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘วิมุตฺตํ วิมุจฺจมาน’’นฺติ? อามนฺตาฯ นนุ วุตฺตํ ภควตา – ‘‘ตสฺส เอวํ ชานโต เอวํ ปสฺสโต กามาสวาปิ จิตฺตํ วิมุจฺจติ, ภวาสวาปิ จิตฺตํ วิมุจฺจติ, อวิชฺชาสวาปิ จิตฺตํ วิมุจฺจตี’’ติ ! อเตฺถว สุตฺตโนฺตติ? อามนฺตา ฯ เตน หิ วตฺตพฺพํ  – ‘‘วิมุตฺตํ วิมุจฺจมาน’’นฺติฯ</p>


<p>วิมุตฺตํ วิมุจฺจมานนฺติ? อามนฺตาฯ นนุ วุตฺตํ ภควตา – ‘‘โส เอวํ สมาหิเต จิเตฺต ปริสุเทฺธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปเตฺต อาสวานํ  ขยญาณาย จิตฺตํ อภินินฺนาเมตี’’ติ! อเตฺถว สุตฺตโนฺตติ? อามนฺตาฯ เตน  หิ น วตฺตพฺพํ – ‘‘วิมุตฺตํ วิมุจฺจมาน’’นฺติฯ</p>


<p>อตฺถิ จิตฺตํ วิมุจฺจมานนฺติ? อามนฺตาฯ อตฺถิ จิตฺตํ รชฺชมานํ ทุสฺสมานํ มุยฺหมานํ กิลิสฺสมานนฺติ? น เหวํ วตฺตเพฺพ…เป.… นนุ รตฺตเญฺจว อรตฺตญฺจ, ทุฎฺฐเญฺจว อทุฎฺฐญฺจ, มูฬฺหเญฺจว อมูฬฺหญฺจ, ฉินฺนเญฺจว อฉินฺนญฺจ, ภินฺนเญฺจว อภินฺนญฺจ, กตเญฺจว อกตญฺจาติ ? อามนฺตาฯ หญฺจิ รตฺตเญฺจว อรตฺตญฺจ, ทุฎฺฐเญฺจว อทุฎฺฐญฺจ, มูฬฺหเญฺจว อมูฬฺหญฺจ, ฉินฺนเญฺจว อฉินฺนญฺจ, ภินฺนเญฺจว อภินฺนญฺจ, กตเญฺจว อกตญฺจ, โน จ วต เร วตฺตเพฺพ – ‘‘อตฺถิ จิตฺตํ วิมุจฺจมาน’’นฺติฯ</p>

</p>


<h2>๓. ตติยวโคฺค</h2>
<h3>(๒๕) ๕. อฎฺฐมกกถา</h3>
<p> อฎฺฐมกสฺส ปุคฺคลสฺส ทิฎฺฐิปริยุฎฺฐานํ ปหีนนฺติ? อามนฺตาฯ อฎฺฐมโก ปุคฺคโล โสตาปโนฺน โสตาปตฺติผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรตีติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ ปหีนนฺติ? อามนฺตาฯ อฎฺฐมโก  ปุคฺคโล โสตาปโนฺน โสตาปตฺติผลปฺปโตฺต…เป.… กาเยน ผุสิตฺวา วิหรตีติ? น เหวํ วตฺตเพฺพ…เป.…ฯ</p>


<p>อฎฺฐมกสฺส  ปุคฺคลสฺส ทิฎฺฐิปริยุฎฺฐานํ ปหีนนฺติ? อามนฺตาฯ อฎฺฐมกสฺส ปุคฺคลสฺส ทิฎฺฐานุสโย ปหีโนติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส ทิฎฺฐิปริยุฎฺฐานํ ปหีนนฺติ ? อามนฺตาฯ อฎฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส ปหีโนติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ ปหีนนฺติ? อามนฺตาฯ อฎฺฐมกสฺส ปุคฺคลสฺส วิจิกิจฺฉานุสโย ปหีโนติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ ปหีนนฺติ? อามนฺตาฯ อฎฺฐมกสฺส ปุคฺคลสฺส ทิฎฺฐานุสโย… สีลพฺพตปรามาโส ปหีโนติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส ทิฎฺฐานุสโย อปฺปหีโนติ? อามนฺตาฯ อฎฺฐมกสฺส ปุคฺคลสฺส ทิฎฺฐิปริยุฎฺฐานํ อปฺปหีนนฺติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส ทิฎฺฐานุสโย อปฺปหีโนติ? อามนฺตาฯ อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ อปฺปหีนนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส  ปุคฺคลสฺส วิจิกิจฺฉานุสโย… สีลพฺพตปรามาโส อปฺปหีโนติ? อามนฺตาฯ อฎฺฐมกสฺส  ปุคฺคลสฺส ทิฎฺฐิปริยุฎฺฐานํ อปฺปหีนนฺติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส สีลพฺพตปรามาโส อปฺปหีโนติ? อามนฺตาฯ อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ อปฺปหีนนฺติ? น เหวํ วตฺตเพฺพ…เป.…ฯ</p>


<p> อฎฺฐมกสฺส  ปุคฺคลสฺส ทิฎฺฐิปริยุฎฺฐานํ ปหีนนฺติ? อามนฺตาฯ อฎฺฐมกสฺส ปุคฺคลสฺส ทิฎฺฐิปริยุฎฺฐานปหานาย มโคฺค ภาวิโตติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส ทิฎฺฐิปริยุฎฺฐานํ ปหีนนฺติ? อามนฺตาฯ อฎฺฐมกสฺส ปุคฺคลสฺส ทิฎฺฐิปริยุฎฺฐานปหานาย สติปฎฺฐานา ภาวิตา…เป.… สมฺมปฺปธานา…เป.… โพชฺฌงฺคา ภาวิตาติ? น เหวํ วตฺตเพฺพฯ</p>


<p>อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ ปหีนนฺติ? อามนฺตาฯ อฎฺฐมกสฺส ปุคฺคลสฺส วิจิกิจฺฉาปริยุฎฺฐานปหานาย มโคฺค ภาวิโต…เป.… โพชฺฌงฺคา ภาวิตาติ? น เหวํ วตฺตเพฺพ…เป.…ฯ</p>


<p>อฎฺฐมกสฺส  ปุคฺคลสฺส ทิฎฺฐิปริยุฎฺฐานปหานาย มโคฺค อภาวิโตติ? อามนฺตาฯ อมเคฺคน ปหีนํ โลกิเยน สาสเวน…เป.… สํกิเลสิเยนาติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส ทิฎฺฐิปริยุฎฺฐานปหานาย สติปฎฺฐานา…เป.… โพชฺฌงฺคา อภาวิตาติ? อามนฺตาฯ อมเคฺคน ปหีนํ โลกิเยน สาสเวน…เป.… สํกิเลสิเยนาติ? น  เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส วิจิกิจฺฉาปริยุฎฺฐานปหานาย มโคฺค อภาวิโต…เป.… สติปฎฺฐานา…เป.… โพชฺฌงฺคา อภาวิตาติ? อามนฺตาฯ อมเคฺคน ปหีนํ โลกิเยน สาสเวน…เป.… สํกิเลสิเยนาติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อฎฺฐมกสฺส ปุคฺคลสฺส ทิฎฺฐิปริยุฎฺฐานํ ปหีน’’นฺติ? อามนฺตาฯ อุปฺปชฺชิสฺสตีติ? นุปฺปชฺชิสฺสติฯ หญฺจิ นุปฺปชฺชิสฺสติ, เตน วต เร วตฺตเพฺพ – ‘‘อฎฺฐมกสฺส ปุคฺคลสฺส ทิฎฺฐิปริยุฎฺฐานํ ปหีน’’นฺติฯ</p>


<p>น วตฺตพฺพํ – ‘‘อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ ปหีน’’นฺติ? อามนฺตาฯ อุปฺปชฺชิสฺสตีติ? นุปฺปชฺชิสฺสติฯ หญฺจิ นุปฺปชฺชิสฺสติ, เตน วต เร วตฺตเพฺพ – ‘‘อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ ปหีน’’นฺติฯ</p>


<p>อฎฺฐมกสฺส  ปุคฺคลสฺส ทิฎฺฐิปริยุฎฺฐานํ นุปฺปชฺชิสฺสตีติ กตฺวา ปหีนนฺติ? อามนฺตาฯ อฎฺฐมกสฺส ปุคฺคลสฺส ทิฎฺฐานุสโย นุปฺปชฺชิสฺสตีติ กตฺวา ปหีโนติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส ทิฎฺฐิปริยุฎฺฐานํ นุปฺปชฺชิสฺสตีติ กตฺวา ปหีนนฺติ? อามนฺตาฯ อฎฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส นุปฺปชฺชิสฺสตีติ กตฺวา ปหีโนติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ นุปฺปชฺชิสฺสตีติ กตฺวา ปหีนนฺติ? อามนฺตา ฯ อฎฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส นุปฺปชฺชิสฺสตีติ กตฺวา ปหีโนติ? น  เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส ทิฎฺฐิปริยุฎฺฐานํ นุปฺปชฺชิสฺสตีติ กตฺวา  ปหีนนฺติ? อามนฺตาฯ โคตฺรภุโน ปุคฺคลสฺส ทิฎฺฐิปริยุฎฺฐานํ นุปฺปชฺชิสฺสตีติ กตฺวา ปหีนนฺติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส วิจิกิจฺฉาปริยุฎฺฐานํ นุปฺปชฺชิสฺสตีติ กตฺวา ปหีนนฺติ? อามนฺตาฯ โคตฺรภุโน ปุคฺคลสฺส วิจิกิจฺฉาปริยุฎฺฐานํ นุปฺปชฺชิสฺสตีติ กตฺวา ปหีนนฺติ? น เหวํ วตฺตเพฺพ…เป.…ฯ</p>

</p>


<h2>๓. ตติยวโคฺค</h2>
<h3>(๒๖) ๖. อฎฺฐมกสฺสอินฺทฺริยกถา</h3>
<p> อฎฺฐมกสฺส ปุคฺคลสฺส นตฺถิ สทฺธินฺทฺริยนฺติ? อามนฺตาฯ อฎฺฐมกสฺส ปุคฺคลสฺส นตฺถิ สทฺธาติ? น เหวํ วตฺตเพฺพฯ อฎฺฐมกสฺส ปุคฺคลสฺส นตฺถิ วีริยินฺทฺริยํ…เป.… นตฺถิ สตินฺทฺริยํ…เป.… นตฺถิ สมาธินฺทฺริยํ…เป.… นตฺถิ ปญฺญินฺทฺริยนฺติ? อามนฺตาฯ อฎฺฐมกสฺส ปุคฺคลสฺส นตฺถิ ปญฺญาติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ สทฺธาติ? อามนฺตาฯ อฎฺฐมกสฺส ปุคฺคลสฺส อตฺถิ สทฺธินฺทฺริยนฺติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส อตฺถิ วีริยํ…เป.… อตฺถิ สติ… อตฺถิ สมาธิ… อตฺถิ ปญฺญาติ? อามนฺตาฯ อฎฺฐมกสฺส ปุคฺคลสฺส  อตฺถิ ปญฺญินฺทฺริยนฺติ? น  เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ มโน, อตฺถิ มนินฺทฺริยนฺติ? อามนฺตาฯ อฎฺฐมกสฺส ปุคฺคลสฺส  อตฺถิ สทฺธา, อตฺถิ สทฺธินฺทฺริยนฺติ? น เหวํ วตฺตเพฺพ…เป.… อฎฺฐมกสฺส  ปุคฺคลสฺส อตฺถิ มโน, อตฺถิ มนินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ ปญฺญา, อตฺถิ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ โสมนสฺสํ, อตฺถิ โสมนสฺสินฺทฺริยํ, อตฺถิ ชีวิตํ, อตฺถิ ชีวิตินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ สทฺธา, อตฺถิ สทฺธินฺทฺริยนฺติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส อตฺถิ ชีวิตํ, อตฺถิ ชีวิตินฺทฺริยนฺติ? อามนฺตาฯ อฎฺฐมกสฺส ปุคฺคลสฺส…เป.… อตฺถิ ปญฺญา, อตฺถิ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ สทฺธา, นตฺถิ สทฺธินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ มโน, นตฺถิ มนินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ สทฺธา, นตฺถิ สทฺธินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ โสมนสฺสํ, นตฺถิ โสมนสฺสินฺทฺริยนฺติ…เป.… อตฺถิ ชีวิตํ, นตฺถิ ชีวิตินฺทฺริยนฺติ? น  เหวํ วตฺตเพฺพ…เป.… อฎฺฐมกสฺส  ปุคฺคลสฺส อตฺถิ ปญฺญา, นตฺถิ ปญฺญินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ มโน, นตฺถิ มนินฺทฺริยนฺติ? อตฺถิ โสมนสฺสํ, นตฺถิ โสมนสฺสินฺทฺริยนฺติ? อตฺถิ ชีวิตํ, นตฺถิ ชีวิตินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส นตฺถิ สทฺธินฺทฺริยนฺติ? อามนฺตาฯ อฎฺฐมโก ปุคฺคโล อสฺสโทฺธติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส นตฺถิ วีริยินฺทฺริยนฺติ? อามนฺตาฯ อฎฺฐมโก ปุคฺคโล กุสีโต หีนวีริโยติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส นตฺถิ สตินฺทฺริยนฺติ? อามนฺตาฯ อฎฺฐมโก ปุคฺคโล มุฎฺฐสฺสติ อสมฺปชาโนติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส นตฺถิ สมาธินฺทฺริยนฺติ? อามนฺตาฯ อฎฺฐมโก ปุคฺคโล อสมาหิโต วิพฺภนฺตจิโตฺตติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส นตฺถิ ปญฺญินฺทฺริยนฺติ? อามนฺตาฯ อฎฺฐมโก ปุคฺคโล ทุปฺปโญฺญ เอลมูโคติ? น เหวํ วตฺตเพฺพ…เป.…ฯ</p>


<p>อฎฺฐมกสฺส  ปุคฺคลสฺส อตฺถิ สทฺธา, สา จ สทฺธา นิยฺยานิกาติ? อามนฺตาฯ หญฺจิ อฎฺฐมกสฺส ปุคฺคลสฺส อตฺถิ สทฺธา, สา จ สทฺธา นิยฺยานิกา, โน จ วต เร วตฺตเพฺพ – ‘‘อฎฺฐมกสฺส ปุคฺคลสฺส นตฺถิ สทฺธินฺทฺริย’’นฺติฯ อฎฺฐมกสฺส ปุคฺคลสฺส อตฺถิ วีริยํ, ตญฺจ วีริยํ นิยฺยานิกํ; อตฺถิ สติ, สา จ สติ นิยฺยานิกา; อตฺถิ  สมาธิ, โส จ สมาธิ นิยฺยานิโก; อตฺถิ ปญฺญา, สา จ ปญฺญา นิยฺยานิกาติ? อามนฺตา ฯ หญฺจิ อฎฺฐมกสฺส ปุคฺคลสฺส  อตฺถิ ปญฺญา, สา จ ปญฺญา นิยฺยานิกา, โน จ วต เร วตฺตเพฺพ – ‘‘อฎฺฐมกสฺส ปุคฺคลสฺส นตฺถิ ปญฺญินฺทฺริย’’นฺติฯ</p>


<p> สกทาคามิผลสจฺฉิกิริยาย ปฎิปนฺนสฺส ปุคฺคลสฺส อตฺถิ สทฺธา, อตฺถิ สทฺธินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ สทฺธา, อตฺถิ สทฺธินฺทฺริยนฺติ? น เหวํ วตฺตเพฺพ…เป.… สกทาคามิผลสจฺฉิกิริยาย ปฎิปนฺนสฺส ปุคฺคลสฺส อตฺถิ ปญฺญา, อตฺถิ ปญฺญินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ ปญฺญา, อตฺถิ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อนาคามิผลสจฺฉิกิริยาย ปฎิปนฺนสฺส ปุคฺคลสฺส… อรหตฺตสจฺฉิกิริยาย ปฎิปนฺนสฺส ปุคฺคลสฺส อตฺถิ สทฺธา, อตฺถิ สทฺธินฺทฺริยํ…เป.… อตฺถิ ปญฺญา, อตฺถิ ปญฺญินฺทฺริยนฺติ? อามนฺตาฯ อฎฺฐมกสฺส ปุคฺคลสฺส อตฺถิ ปญฺญา, อตฺถิ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ สทฺธา, นตฺถิ สทฺธินฺทฺริยนฺติ? อามนฺตาฯ สกทาคามิผลสจฺฉิกิริยาย ปฎิปนฺนสฺส ปุคฺคลสฺส อตฺถิ สทฺธา, นตฺถิ สทฺธินฺทฺริยนฺติ? น เหวํ วตฺตเพฺพ…เป.… อฎฺฐมกสฺส ปุคฺคลสฺส อตฺถิ ปญฺญา, นตฺถิ ปญฺญินฺทฺริยนฺติ? อามนฺตาฯ สกทาคามิผลสจฺฉิกิริยาย ปฎิปนฺนสฺส ปุคฺคลสฺส  อตฺถิ ปญฺญา, นตฺถิ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส อตฺถิ สทฺธา, นตฺถิ สทฺธินฺทฺริยนฺติ…เป.… อตฺถิ ปญฺญา, นตฺถิ ปญฺญินฺทฺริยนฺติ? อามนฺตา ฯ อนาคามิผลสจฺฉิกิริยาย ปฎิปนฺนสฺส ปุคฺคลสฺส… อรหตฺตสจฺฉิกิริยาย  ปฎิปนฺนสฺส ปุคฺคลสฺส อตฺถิ ปญฺญา, นตฺถิ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อฎฺฐมกสฺส ปุคฺคลสฺส นตฺถิ ปญฺจินฺทฺริยานีติ? อามนฺตาฯ นนุ วุตฺตํ ภควตา – ‘‘ปญฺจิมานิ, ภิกฺขเว, อินฺทฺริยานิ! กตมานิ ปญฺจ? สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํ – อิมานิ โข, ภิกฺขเว, ปญฺจินฺทฺริยานิฯ อิเมสํ โข, ภิกฺขเว, ปญฺจนฺนํ อินฺทฺริยานํ สมตฺตา ปริปูรตฺตา อรหา โหติฯ ตโต มุทุตเรหิ อรหตฺตสจฺฉิกิริยาย ปฎิปโนฺน โหติ, ตโต มุทุตเรหิ อนาคามี โหติ, ตโต มุทุตเรหิ อนาคามิผลสจฺฉิกิริยาย ปฎิปโนฺน โหติ, ตโต มุทุตเรหิ สกทาคามี โหติ, ตโต มุทุตเรหิ สกทาคามิผลสจฺฉิกิริยาย ปฎิปโนฺน โหติ, ตโต มุทุตเรหิ โสตาปโนฺน โหติ, ตโต มุทุตเรหิ โสตาปตฺติผลสจฺฉิกิริยาย ปฎิปโนฺน โหติฯ ยสฺส โข, ภิกฺขเว, อิมานิ  ปญฺจินฺทฺริยานิ สเพฺพน สพฺพํ สพฺพถา สพฺพํ นตฺถิ, ตมหํ ‘พาหิโร ปุถุชฺชนปเกฺข ฐิโต’ติ วทามี’’ติ ฯ อเตฺถว สุตฺตโนฺตติ? อามนฺตาฯ อฎฺฐมโก  ปุคฺคโล พาหิโร ปุถุชฺชนปเกฺข ฐิโตติ? น เหวํ วตฺตเพฺพ…เป.… เตน หิ อฎฺฐมกสฺส ปุคฺคลสฺส อตฺถิ ปญฺจินฺทฺริยานีติฯ</p>

</p>


<h2>๓. ตติยวโคฺค</h2>
<h3>(๒๗) ๗. ทิพฺพจกฺขุกถา</h3>
<p> มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ มํสจกฺขุํ ทิพฺพจกฺขุํ, ทิพฺพจกฺขุํ มํสจกฺขุนฺติ? น  เหวํ วตฺตเพฺพ…เป.…ฯ</p>


<p>มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ ยาทิสํ มํสจกฺขุํ ตาทิสํ ทิพฺพจกฺขุํ, ยาทิสํ ทิพฺพจกฺขุํ ตาทิสํ มํสจกฺขุนฺติ? น เหวํ วตฺตเพฺพ…เป.…ฯ</p>


<p>มํสจกฺขุํ  ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ ตเญฺญว มํสจกฺขุํ ตํ ทิพฺพจกฺขุํ, ตํ ทิพฺพจกฺขุํ ตํ มํสจกฺขุนฺติ? น เหวํ วตฺตเพฺพ…เป.…ฯ</p>


<p>มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ ยาทิโส มํสจกฺขุสฺส วิสโย อานุภาโว โคจโร ตาทิโส ทิพฺพสฺส จกฺขุสฺส วิสโย อานุภาโว โคจโรติ? น เหวํ วตฺตเพฺพ…เป.…ฯ</p>


<p>มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ อุปาทิณฺณํ  หุตฺวา อนุปาทิณฺณํ โหตีติ? น เหวํ วตฺตเพฺพ…เป.…ฯ</p>


<p>อุปาทิณฺณํ หุตฺวา อนุปาทิณฺณํ โหตีติ? อามนฺตาฯ กามาวจรํ  หุตฺวา รูปาวจรํ โหตีติ? น เหวํ วตฺตเพฺพ…เป.…ฯ</p>


<p>กามาวจรํ หุตฺวา รูปาวจรํ โหตีติ? อามนฺตาฯ รูปาวจรํ หุตฺวา อรูปาวจรํ โหตีติ? น เหวํ วตฺตเพฺพ…เป.…ฯ</p>


<p>รูปาวจรํ หุตฺวา อรูปาวจรํ โหตีติ? อามนฺตาฯ ปริยาปนฺนํ หุตฺวา อปริยาปนฺนํ โหตีติ? น เหวํ วตฺตเพฺพ…เป.…ฯ</p>


<p> มํสจกฺขุํ   ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ ทิพฺพจกฺขุํ ธมฺมุปตฺถทฺธํ มํสจกฺขุํ โหตีติ? น เหวํ วตฺตเพฺพ…เป.…ฯ</p>


<p>มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ ทิพฺพจกฺขุํ ธมฺมุปตฺถทฺธํ ปญฺญาจกฺขุํ โหตีติ? น เหวํ วตฺตเพฺพ…เป.…ฯ</p>


<p>มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ ทิพฺพจกฺขุํ ธมฺมุปตฺถทฺธํ มํสจกฺขุํ โหตีติ? น เหวํ วตฺตเพฺพ…เป.…ฯ</p>


<p>มํสจกฺขุํ  ธมฺมุปตฺถทฺธํ ทิพฺพจกฺขุํ โหตีติ? อามนฺตาฯ เทฺวว จกฺขูนีติ? น เหวํ วตฺตเพฺพ…เป.… เทฺวว จกฺขูนีติ? อามนฺตาฯ นนุ ตีณิ จกฺขูนิ วุตฺตานิ ภควตา – มํสจกฺขุํ, ทิพฺพจกฺขุํ, ปญฺญาจกฺขุนฺติ? อามนฺตาฯ หญฺจิ ตีณิ จกฺขูนิ วุตฺตานิ ภควตา – มํสจกฺขุํ, ทิพฺพจกฺขุํ, ปญฺญาจกฺขุํ, โน จ วต เร วตฺตเพฺพ – ‘‘เทฺวว จกฺขูนี’’ติฯ</p>


<p>เทฺวว จกฺขูนีติ? อามนฺตาฯ นนุ วุตฺตํ ภควตา – ‘‘ตีณิมานิ, ภิกฺขเว, จกฺขูนิ! กตมานิ ตีณิ? มํสจกฺขุํ, ทิพฺพจกฺขุํ, ปญฺญาจกฺขุนฺติ – อิมานิ โข, ภิกฺขเว, ตีณิ จกฺขูนี’’ติฯ</p>


<p>
‘‘มํสจกฺขุํ  
  
ทิพฺพจกฺขุํ, ปญฺญาจกฺขุํ อนุตฺตรํ;  
  
เอตานิ ตีณิ จกฺขูนิ, อกฺขาสิ ปุริสุตฺตโมฯ  
</p>
  
<p>
‘‘มํสจกฺขุสฺส อุปฺปาโท, มโคฺค ทิพฺพสฺส จกฺขุโน;  
  
ยทา จ ญาณํ อุทปาทิ, ปญฺญาจกฺขุํ อนุตฺตรํ;  
  
ตสฺส จกฺขุสฺส ปฎิลาภา, สพฺพทุกฺขา ปมุจฺจตี’’ติ  
อิติวุ. ๖๑ อิติวุตฺตเก  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘เทฺวว จกฺขูนี’’ติฯ</p>

</p>


<h2>๓. ตติยวโคฺค</h2>
<h3>(๒๘) ๘. ทิพฺพโสตกถา</h3>
<p> มํสโสตํ ธมฺมุปตฺถทฺธํ ทิพฺพโสตํ โหตีติ? อามนฺตาฯ มํสโสตํ ทิพฺพโสตํ, ทิพฺพโสตํ มํสโสตนฺติ? น เหวํ วตฺตเพฺพ…เป.…ฯ</p>


<p>มํสโสตํ   ธมฺมุปตฺถทฺธํ ทิพฺพโสตํ โหตีติ? อามนฺตาฯ ยาทิสํ มํสโสตํ ตาทิสํ ทิพฺพโสตํ, ยาทิสํ ทิพฺพโสตํ ตาทิสํ มํสโสตนฺติ? น เหวํ วตฺตเพฺพ…เป.…ฯ</p>


<p>มํสโสตํ ธมฺมุปตฺถทฺธํ ทิพฺพโสตํ โหตีติ? อามนฺตาฯ ตเญฺญว มํสโสตํ ตํ ทิพฺพโสตํ, ตํ ทิพฺพโสตํ ตํ มํสโสตนฺติ? น เหวํ วตฺตเพฺพ…เป.…ฯ</p>


<p>มํสโสตํ  ธมฺมุปตฺถทฺธํ ทิพฺพโสตํ โหตีติ? อามนฺตาฯ ยาทิโส มํสโสตสฺส วิสโย อานุภาโว โคจโร ตาทิโส ทิพฺพสฺส โสตสฺส วิสโย อานุภาโว โคจโรติ? น  เหวํ วตฺตเพฺพ…เป.…ฯ</p>


<p>มํสโสตํ ธมฺมุปตฺถทฺธํ ทิพฺพโสตํ โหตีติ? อามนฺตาฯ อุปาทิณฺณํ หุตฺวา อนุปาทิณฺณํ โหตีติ? น เหวํ วตฺตเพฺพ…เป.…ฯ</p>


<p>อุปาทิณฺณํ หุตฺวา อนุปาทิณฺณํ โหตีติ? อามนฺตาฯ กามาวจรํ หุตฺวา รูปาวจรํ โหตีติ? น เหวํ วตฺตเพฺพ…เป.…ฯ</p>


<p>กามาวจรํ หุตฺวา รูปาวจรํ โหตีติ? อามนฺตาฯ รูปาวจรํ หุตฺวา อรูปาวจรํ โหตีติ? น เหวํ วตฺตเพฺพ…เป.…ฯ</p>


<p>รูปาวจรํ หุตฺวา อรูปาวจรํ โหตีติ? อามนฺตาฯ ปริยาปนฺนํ หุตฺวา อปริยาปนฺนํ โหตีติ? น เหวํ วตฺตเพฺพ…เป.…ฯ</p>


<p> มํสโสตํ ธมฺมุปตฺถทฺธํ ทิพฺพโสตํ โหตีติ? อามนฺตาฯ ทิพฺพโสตํ ธมฺมุปตฺถทฺธํ มํสโสตํ โหตีติ? น เหวํ วตฺตเพฺพ…เป.…ฯ</p>


<p>มํสโสตํ ธมฺมุปตฺถทฺธํ ทิพฺพโสตํ โหตีติ? อามนฺตาฯ เอกํเยว โสตนฺติ? น เหวํ วตฺตเพฺพ…เป.…ฯ</p>


<p>เอกํเยว  โสตนฺติ? อามนฺตาฯ นนุ เทฺว โสตานิ วุตฺตานิ ภควตา – ‘‘มํสโสตํ, ทิพฺพโสต’’นฺติ? อามนฺตาฯ หญฺจิ เทฺว โสตานิ วุตฺตานิ ภควตา – มํสโสตํ, ทิพฺพโสตํ, โน จ วต เร วตฺตเพฺพ – ‘‘เอกเญฺญว โสต’’นฺติฯ</p>

</p>


<h2>๓. ตติยวโคฺค</h2>
<h3>(๒๙) ๙. ยถากมฺมูปคตญาณกถา</h3>
<p> ยถากมฺมูปคตํ    ญาณํ  ทิพฺพจกฺขุนฺติ? อามนฺตาฯ ยถากมฺมูปคตญฺจ มนสิ กโรติ, ทิเพฺพน จกฺขุนา รูปํ ปสฺสตีติ? น เหวํ วตฺตเพฺพ…เป.…ฯ</p>


<p>ยถากมฺมูปคตญฺจ มนสิ กโรติ, ทิเพฺพน จกฺขุนา รูปํ ปสฺสตีติ? อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>ยถากมฺมูปคตํ ญาณํ ทิพฺพจกฺขุนฺติ? อามนฺตาฯ ‘‘อิเม วต โภโนฺต สตฺตา’’ติ จ มนสิ กโรติ, ‘‘กายทุจฺจริเตน สมนฺนาคตา’’ติ จ มนสิ กโรติ, ‘‘วจีทุจฺจริเตน สมนฺนาคตา’’ติ จ มนสิ กโรติ, ‘‘มโนทุจฺจริเตน สมนฺนาคตา’’ติ จ มนสิ กโรติ, ‘‘อริยานํ อุปวาทกา’’ติ จ มนสิ กโรติ, ‘‘มิจฺฉาทิฎฺฐิกา’’ติ จ มนสิ กโรติ, ‘‘มิจฺฉาทิฎฺฐิกมฺมสมาทานา’’ติ จ มนสิ กโรติ, ‘‘เต กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปนฺนา’’ติ จ มนสิ กโรติ, ‘‘อิเม วา ปน โภโนฺต สตฺตา’’ติ จ มนสิ กโรติ, ‘‘กายสุจริเตน สมนฺนาคตา’’ติ จ มนสิ กโรติ, ‘‘วจีสุจริเตน สมนฺนาคตา’’ติ จ มนสิ กโรติ, ‘‘มโนสุจริเตน สมนฺนาคตา’’ติ จ มนสิ กโรติ, ‘‘อริยานํ อนุปวาทกา’’ติ จ มนสิ กโรติ, ‘‘สมฺมาทิฎฺฐิกา’’ติ จ มนสิ กโรติ, ‘‘สมฺมาทิฎฺฐิกมฺมสมฺมาทานา’’ติ จ มนสิ กโรติ, ‘‘เต กายสฺส  เภทา ปรํ มรณา สุคติํ  สคฺคํ  โลกํ อุปปนฺนา’’ติ จ มนสิ กโรติ, ทิเพฺพน จกฺขุนา รูปํ ปสฺสตีติ? น เหวํ วตฺตเพฺพ…เป.…ฯ</p>


<p>‘‘เต กายสฺส เภทา ปรํ มรณา สุคติํ สคฺคํ โลกํ อุปปนฺนา’’ติ จ มนสิ กโรติ, ทิเพฺพน จกฺขุนา รูปํ ปสฺสตีติ? อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> ยถากมฺมูปคตํ ญาณํ ทิพฺพจกฺขุนฺติ? อามนฺตาฯ อตฺถิ โกจิ อทิพฺพจกฺขุโก ทิพฺพจกฺขุํ อปฺปฎิลโทฺธ อนธิคโต อสจฺฉิกโต ยถากมฺมูปคตํ ชานาตีติ? อามนฺตาฯ หญฺจิ อตฺถิ โกจิ อทิพฺพจกฺขุโก ทิพฺพจกฺขุํ  อปฺปฎิลโทฺธ อนธิคโต อสจฺฉิกโต ยถากมฺมูปคตํ ชานาติ, โน จ วต เร วตฺตเพฺพ – ‘‘ยถากมฺมูปคตํ ญาณํ ทิพฺพจกฺขุ’’นฺติฯ</p>


<p>ยถากมฺมูปคตํ ญาณํ ทิพฺพจกฺขุนฺติ? อามนฺตาฯ อายสฺมา สาริปุโตฺต ยถากมฺมูปคตํ ญาณํ ชานาตีติ? อามนฺตาฯ หญฺจิ อายสฺมา สาริปุโตฺต ยถากมฺมูปคตํ ญาณํ ชานาติ, โน จ วต เร วตฺตเพฺพ – ‘‘ยถากมฺมูปคตํ ญาณํ ทิพฺพจกฺขุ’’นฺติฯ</p>


<p>ยถากมฺมูปคตํ ญาณํ ทิพฺพจกฺขุนฺติ? อามนฺตาฯ อายสฺมา สาริปุโตฺต ยถากมฺมูปคตํ ญาณํ ชานาตีติ? อามนฺตาฯ อตฺถายสฺมโต สาริปุตฺตสฺส ทิพฺพจกฺขุนฺติ? น เหวํ วตฺตเพฺพ…เป.…ฯ</p>


<p>อตฺถายสฺมโต สาริปุตฺตสฺส ทิพฺพจกฺขุนฺติ? อามนฺตาฯ นนุ อายสฺมา สาริปุโตฺต เอตทโวจ –</p>


<p>
‘‘เนว  
ปุเพฺพนิวาสาย, นปิ ทิพฺพสฺส จกฺขุโน;  
  
เจโตปริยาย อิทฺธิยา, โสตธาตุวิสุทฺธิยา;  
  
จุติยา อุปปตฺติยา, ปณิธิ เม น วิชฺชตี’’ติ  
เถรคา. ๙๙๖ เถรคาถายํ  
ฯ  
</p>
  
<p>อเตฺถว   สุตฺตโนฺตติ? อามนฺตาฯ เตน หิ น วตฺตพฺพํ – ‘‘ยถากมฺมูปคตํ ญาณํ ทิพฺพจกฺขุ’’นฺติฯ</p>

</p>


<h2>๓. ตติยวโคฺค</h2>
<h3>(๓๐) ๑๐. สํวรกถา</h3>
<p> อตฺถิ เทเวสุ สํวโรติ? อามนฺตาฯ อตฺถิ เทเวสุ อสํวโรติ? น เหวํ วตฺตเพฺพ…เป.…ฯ</p>


<p>นตฺถิ เทเวสุ อสํวโรติ? อามนฺตาฯ นตฺถิ เทเวสุ สํวโรติ? น เหวํ วตฺตเพฺพ…เป.…ฯ</p>


<p>นนุ  อสํวรา สํวโร สีลํ, อตฺถิ เทเวสุ สํวโรติ? อามนฺตาฯ อตฺถิ เทเวสุ อสํวโร, ยมฺหา อสํวรา สํวโร สีลนฺติ? น เหวํ วตฺตเพฺพ…เป.…ฯ</p>


<p>อาชานาหิ นิคฺคหํฯ หญฺจิ อสํวรา สํวโร สีลํ, อตฺถิ เทเวสุ สํวโร, เตน วต เร วตฺตเพฺพ – ‘‘อตฺถิ เทเวสุ อสํวโร, ยมฺหา อสํวรา สํวโร สีล’’นฺติฯ ยํ ตตฺถ วเทสิ – ‘‘วตฺตเพฺพ โข – ‘อสํวรา สํวโร สีลํ, อตฺถิ เทเวสุ สํวโร,’ โน จ วตฺตเพฺพ – ‘อตฺถิ เทเวสุ อสํวโร, ยมฺหา อสํวรา สํวโร สีล’’’นฺติ มิจฺฉาฯ</p>


<p>โน  เจ ปน วตฺตเพฺพ – ‘‘อตฺถิ เทเวสุ อสํวโร, ยมฺหา อสํวรา สํวโร สีล’’นฺติ, โน จ วต เร วตฺตเพฺพ – ‘‘อสํวรา สํวโร สีลํ, อตฺถิ เทเวสุ สํวโร’’ติฯ ยํ ตตฺถ วเทสิ – ‘‘วตฺตเพฺพ โข ‘อสํวรา สํวโร สีลํ, อตฺถิ เทเวสุ สํวโร,’ โน จ วตฺตเพฺพ – ‘อตฺถิ เทเวสุ อสํวโร, ยมฺหา อสํวรา สํวโร สีล’’’นฺติ มิจฺฉาฯ</p>


<p>อตฺถิ   มนุเสฺสสุ สํวโร, อตฺถิ ตตฺถ อสํวโรติ? อามนฺตาฯ อตฺถิ เทเวสุ สํวโร, อตฺถิ ตตฺถ อสํวโรติ? น เหวํ วตฺตเพฺพ…เป.…ฯ</p>


<p>อตฺถิ เทเวสุ สํวโร, นตฺถิ ตตฺถ อสํวโรติ? อามนฺตาฯ อตฺถิ มนุเสฺสสุ สํวโร, นตฺถิ ตตฺถ อสํวโรติ? น เหวํ วตฺตเพฺพ…เป.…ฯ</p>


<p> อตฺถิ เทเวสุ ปาณาติปาตา เวรมณีติ? อามนฺตาฯ อตฺถิ เทเวสุ ปาณาติปาโตติ? น เหวํ วตฺตเพฺพ…เป.…ฯ</p>


<p>อตฺถิ เทเวสุ สุราเมรยมชฺชปมาทฎฺฐานา เวรมณีติ? อามนฺตาฯ อตฺถิ เทเวสุ สุราเมรยมชฺชปมาทฎฺฐานนฺติ? น เหวํ วตฺตเพฺพ…เป.…ฯ</p>


<p>นตฺถิ เทเวสุ ปาณาติปาโตติ? อามนฺตาฯ นตฺถิ เทเวสุ ปาณาติปาตา เวรมณีติ? น เหวํ วตฺตเพฺพ…เป.…ฯ</p>


<p>นตฺถิ เทเวสุ สุราเมรยมชฺชปมาทฎฺฐานนฺติ? อามนฺตาฯ นตฺถิ เทเวสุ สุราเมรยมชฺชปมาทฎฺฐานา เวรมณีติ? น เหวํ วตฺตเพฺพ…เป.…ฯ</p>


<p>อตฺถิ มนุเสฺสสุ ปาณาติปาตา เวรมณิ, อตฺถิ ตตฺถ ปาณาติปาโตติ ? อามนฺตาฯ อตฺถิ เทเวสุ ปาณาติปาตา เวรมณิ, อตฺถิ ตตฺถ ปาณาติปาโตติ? น เหวํ วตฺตเพฺพ…เป.…ฯ</p>


<p>อตฺถิ  มนุเสฺสสุ สุราเมรยมชฺชปมาทฎฺฐานา เวรมณิ, อตฺถิ ตตฺถ สุราเมรยมชฺชปมาทฎฺฐานนฺติ? อามนฺตาฯ อตฺถิ เทเวสุ สุราเมรยมชฺชปมาทฎฺฐานา เวรมณิ, อตฺถิ ตตฺถ สุราเมรยมชฺชปมาทฎฺฐานนฺติ? น เหวํ วตฺตเพฺพ…เป.…ฯ</p>


<p>อตฺถิ  เทเวสุ ปาณาติปาตา เวรมณิ, นตฺถิ ตตฺถ ปาณาติปาโตติ? อามนฺตาฯ อตฺถิ มนุเสฺสสุ ปาณาติปาตา เวรมณิ, นตฺถิ ตตฺถ ปาณาติปาโตติ? น เหวํ วตฺตเพฺพ…เป.…ฯ</p>


<p>อตฺถิ  เทเวสุ สุราเมรยมชฺชปมาทฎฺฐานา เวรมณิ, นตฺถิ ตตฺถ สุราเมรยมชฺชปมาทฎฺฐานนฺติ? อามนฺตาฯ อตฺถิ มนุเสฺสสุ สุราเมรยมชฺชปมาทฎฺฐานา เวรมณิ, นตฺถิ ตตฺถ สุราเมรยมชฺชปมาทฎฺฐานนฺติ? น เหวํ วตฺตเพฺพ…เป.…ฯ</p>


<p>นตฺถิ เทเวสุ สํวโรติ? อามนฺตาฯ สเพฺพ เทวา ปาณาติปาติโน อทินฺนาทายิโน กาเมสุมิจฺฉาจาริโน มุสาวาทิโน สุราเมรยมชฺชปมาทฎฺฐายิโนติ? น เหวํ วตฺตเพฺพ…เป.… เตน หิ อตฺถิ เทเวสุ สํวโรติฯ</p>

</p>


<h2>๓. ตติยวโคฺค</h2>
<h3>(๓๑) ๑๑. อสญฺญกถา</h3>
<p> อสญฺญสเตฺตสุ  สญฺญา อตฺถีติ? อามนฺตาฯ สญฺญาภโว สญฺญาคติ สญฺญาสตฺตาวาโส สญฺญาสํสาโร สญฺญาโยนิ สญฺญตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>นนุ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฎิลาโภติ? อามนฺตาฯ หญฺจิ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฎิลาโภ, โน จ วต เร วตฺตเพฺพ – ‘‘อสญฺญสเตฺตสุ สญฺญา อตฺถี’’ติฯ</p>


<p>อสญฺญสเตฺตสุ  สญฺญา อตฺถีติ? อามนฺตา ฯ ปญฺจโวการภโว คติ สตฺตาวาโส สํสาโร โยนิ อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>นนุ เอกโวการภโว คติ สตฺตาวาโส สํสาโร โยนิ อตฺตภาวปฎิลาโภติ? อามนฺตา ฯ หญฺจิ เอกโวการภโว คติ สตฺตาวาโส สํสาโร โยนิ อตฺตภาวปฎิลาโภ, โน จ วต เร วตฺตเพฺพ – ‘‘อสญฺญสเตฺตสุ สญฺญา อตฺถี’’ติฯ</p>


<p>อสญฺญสเตฺตสุ สญฺญา อตฺถีติ? อามนฺตาฯ ตาย สญฺญาย สญฺญากรณียํ กโรตีติ? น เหวํ วตฺตเพฺพ…เป.…ฯ</p>


<p> มนุเสฺสสุ สญฺญา อตฺถิ, โส จ สญฺญาภโว สญฺญาคติ สญฺญาสตฺตาวาโส  สญฺญาสํสาโร สญฺญาโยนิ สญฺญตฺตภาวปฎิลาโภติ? อามนฺตาฯ อสญฺญสเตฺตสุ สญฺญา อตฺถิ, โส จ สญฺญาภโว สญฺญาคติ สตฺตาวาโส สํสาโร โยนิ อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>มนุเสฺสสุ สญฺญา อตฺถิ, โส จ ปญฺจโวการภโว คติ สตฺตาวาโส สํสาโร โยนิ อตฺตภาวปฎิลาโภติ? อามนฺตาฯ อสญฺญสเตฺตสุ สญฺญา อตฺถิ, โส จ ปญฺจโวการภโว คติ สตฺตาวาโส สํสาโร โยนิ อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>มนุเสฺสสุ สญฺญา อตฺถิ, ตาย สญฺญาย สญฺญากรณียํ กโรตีติ? อามนฺตาฯ อสญฺญสเตฺตสุ สญฺญา อตฺถิ, ตาย สญฺญาย สญฺญากรณียํ กโรตีติ? น เหวํ วตฺตเพฺพ…เป.…ฯ</p>


<p>อสญฺญสเตฺตสุ สญฺญา อตฺถิ, โส จ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฎิลาโภติ? อามนฺตาฯ มนุเสฺสสุ  สญฺญา อตฺถิ, โส จ อสญฺญภโว อสญฺญคติ…เป.… อสญฺญตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>อสญฺญสเตฺตสุ สญฺญา อตฺถิ, โส จ เอกโวการภโว คติ สตฺตาวาโส สํสาโร โยนิ อตฺตภาวปฎิลาโภติ? อามนฺตาฯ มนุเสฺสสุ สญฺญา อตฺถิ, โส จ เอกโวการภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>อสญฺญสเตฺตสุ  สญฺญา อตฺถิ, น จ ตาย สญฺญาย สญฺญากรณียํ กโรตีติ? อามนฺตาฯ มนุเสฺสสุ สญฺญา อตฺถิ, น จ ตาย สญฺญาย สญฺญากรณียํ กโรตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อสญฺญสเตฺตสุ สญฺญา อตฺถี’’ติ? อามนฺตาฯ นนุ วุตฺตํ ภควตา – ‘‘สนฺติ, ภิกฺขเว, อสญฺญสตฺตา นาม เทวา; สญฺญุปฺปาทา จ ปน เต เทวา ตมฺหา กายา จวนฺตี’’ติ ! อเตฺถว สุตฺตโนฺตติ? อามนฺตาฯ เตน หิ อสญฺญสเตฺตสุ สญฺญา อตฺถีติฯ</p>


<p>อสญฺญสเตฺตสุ   สญฺญา อตฺถีติ? กิญฺจิ  กาเล อตฺถิ, กิญฺจิ กาเล นตฺถีติฯ กิญฺจิ กาเล สญฺญสตฺตา กิญฺจิ กาเล อสญฺญสตฺตา, กิญฺจิ กาเล สญฺญภโว กิญฺจิ กาเล อสญฺญภโว, กิญฺจิ กาเล ปญฺจโวการภโว กิญฺจิ กาเล เอกโวการภโวติ? น เหวํ วตฺตเพฺพ…เป.…ฯ</p>


<p>อสญฺญสเตฺตสุ สญฺญา กิญฺจิ กาเล อตฺถิ, กิญฺจิ กาเล นตฺถีติ? อามนฺตาฯ กํ กาลํ อตฺถิ, กํ กาลํ นตฺถีติ? จุติกาเล อุปปตฺติกาเล อตฺถิ, ฐิติกาเล นตฺถีติฯ จุติกาเล อุปปตฺติกาเล สญฺญสตฺตา, ฐิติกาเล อสญฺญสตฺตา; จุติกาเล อุปปตฺติกาเล สญฺญภโว, ฐิติกาเล อสญฺญภโว; จุติกาเล อุปปตฺติกาเล ปญฺจโวการภโว, ฐิติกาเล เอกโวการภโวติ? น  เหวํ วตฺตเพฺพ…เป.…ฯ</p>

</p>


<h2>๓. ตติยวโคฺค</h2>
<h3>(๓๒) ๑๒. เนวสญฺญานาสญฺญายตนกถา</h3>
<p> เนวสญฺญานาสญฺญายตเน  น วตฺตพฺพํ – ‘‘สญฺญา อตฺถี’’ติ? อามนฺตาฯ อสญฺญภโว  อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>นนุ  สญฺญาภโว สญฺญาคติ สญฺญาสตฺตาวาโส สญฺญาสํสาโร สญฺญาโยนิ สญฺญตฺตภาวปฎิลาโภติ? อามนฺตาฯ หญฺจิ สญฺญาภโว สญฺญาคติ…เป.… สญฺญตฺตภาวปฎิลาโภ, โน จ วต เร วตฺตเพฺพ – ‘‘เนวสญฺญานาสญฺญายตเน น วตฺตพฺพํ – ‘สญฺญา อตฺถี’’’ติฯ</p>


<p>เนวสญฺญานาสญฺญายตเน น วตฺตพฺพํ – ‘‘สญฺญา อตฺถี’’ติ? อามนฺตาฯ เอกโวการภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>นนุ จตุโวการภโว คติ…เป.… อตฺตภาวปฎิลาโภติ? อามนฺตาฯ หญฺจิ จตุโวการภโว คติ…เป.… อตฺตภาวปฎิลาโภ, โน จ วต เร วตฺตเพฺพ – ‘‘เนวสญฺญานาสญฺญายตเน น วตฺตพฺพํ – ‘สญฺญา อตฺถี’’’ติฯ</p>


<p> อสญฺญสเตฺตสุ น วตฺตพฺพํ – ‘‘สญฺญา อตฺถิ’’, โส จ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฎิลาโภติ? อามนฺตาฯ เนวสญฺญานาสญฺญายตเน น วตฺตพฺพํ – ‘‘สญฺญา อตฺถิ,’’ โส จ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฎิลาโภติ ? น เหวํ วตฺตเพฺพ…เป.…ฯ</p>


<p>อสญฺญสเตฺตสุ น วตฺตพฺพํ – ‘‘สญฺญา อตฺถิ,’’ โส จ เอกโวการภโว คติ…เป.… อตฺตภาวปฎิลาโภติ? อามนฺตาฯ เนวสญฺญานาสญฺญายตเน  น วตฺตพฺพํ – ‘‘สญฺญา อตฺถิ,’’ โส จ เอกโวการภโว คติ สตฺตาวาโส สํสาโร โยนิ อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>เนวสญฺญานาสญฺญายตเน น วตฺตพฺพํ – ‘‘สญฺญา อตฺถิ,’’ โส จ สญฺญาภโว สญฺญาคติ…เป.… สญฺญตฺตภาวปฎิลาโภติ? อามนฺตาฯ อสญฺญสเตฺตสุ น วตฺตพฺพํ – ‘‘สญฺญา  อตฺถิ,’’ โส จ สญฺญาภโว สญฺญาคติ…เป.… สญฺญตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>เนวสญฺญานาสญฺญายตเน น วตฺตพฺพํ – ‘‘สญฺญา อตฺถิ,’’ โส จ จตุโวการภโว คติ…เป.… อตฺตภาวปฎิลาโภติ? อามนฺตาฯ อสญฺญสเตฺตสุ น วตฺตพฺพํ – ‘‘สญฺญา อตฺถิ,’’ โส จ จตุโวการภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>เนวสญฺญานาสญฺญายตเน  น วตฺตพฺพํ – ‘‘สญฺญา อตฺถี’’ติ? อามนฺตาฯ นนุ เนวสญฺญานาสญฺญายตนํ จตุโวการภโวติ? อามนฺตาฯ หญฺจิ เนวสญฺญานาสญฺญายตนํ จตุโวการภโว, โน จ วต เร วตฺตเพฺพ – ‘‘เนวสญฺญานาสญฺญายตเน น วตฺตพฺพํ – ‘สญฺญา อตฺถี’’’ติฯ</p>


<p> เนวสญฺญานาสญฺญายตนํ จตุโวการภโว เนวสญฺญานาสญฺญายตเน  น วตฺตพฺพํ – ‘‘สญฺญา อตฺถี’’ติ? อามนฺตาฯ อากาสานญฺจายตนํ จตุโวการภโว อากาสานญฺจายตเน น วตฺตพฺพํ – ‘‘สญฺญา อตฺถี’’ติ? น เหวํ วตฺตเพฺพ…เป.…ฯ</p>


<p>เนวสญฺญานาสญฺญายตนํ จตุโวการภโว, เนวสญฺญานาสญฺญายตเน น วตฺตพฺพํ – ‘‘สญฺญา อตฺถี’’ติ? อามนฺตาฯ วิญฺญาณญฺจายตนํ…เป.… อากิญฺจญฺญายตนํ จตุโวการภโว, อากิญฺจญฺญายตเน น วตฺตพฺพํ – ‘‘สญฺญา อตฺถี’’ติ? น เหวํ วตฺตเพฺพ…เป.…ฯ</p>


<p>อากาสานญฺจายตนํ  จตุโวการภโว, อตฺถิ ตตฺถ สญฺญาติ? อามนฺตาฯ เนวสญฺญานาสญฺญายตนํ จตุโวการภโว, อตฺถิ ตตฺถ สญฺญาติ? น เหวํ วตฺตเพฺพ…เป.…ฯ</p>


<p>วิญฺญาณญฺจายตนํ…เป.… อากิญฺจญฺญายตนํ จตุโวการภโว, อตฺถิ ตตฺถ สญฺญาติ? อามนฺตาฯ เนวสญฺญานาสญฺญายตนํ จตุโวการภโว, อตฺถิ ตตฺถ สญฺญาติ? น เหวํ วตฺตเพฺพ…เป.…ฯ</p>


<p>เนวสญฺญานาสญฺญายตเน  น วตฺตพฺพํ – ‘‘สญฺญา อตฺถี’’ติ วา ‘‘นตฺถี’’ติ วาติ? อามนฺตา ฯ นนุ เนวสญฺญานาสญฺญายตนํ จตุโวการภโวติ? อามนฺตาฯ หญฺจิ เนวสญฺญานาสญฺญายตนํ จตุโวการภโว, โน จ วต เร วตฺตเพฺพ – ‘‘เนวสญฺญานาสญฺญายตเน น วตฺตพฺพํ – ‘สญฺญา อตฺถี’ติ วา ‘นตฺถี’ติ วา’’ติฯ</p>


<p>เนวสญฺญานาสญฺญายตนํ จตุโวการภโว, เนวสญฺญานาสญฺญายตเน น วตฺตพฺพํ – ‘‘สญฺญา อตฺถี’’ติ วา ‘‘นตฺถี’’ติ วาติ? อามนฺตาฯ อากาสานญฺจายตนํ…เป.… วิญฺญาณญฺจายตนํ…เป.… อากิญฺจญฺญายตนํ จตุโวการภโว, อากิญฺจญฺญายตเน น วตฺตพฺพํ – ‘‘สญฺญา อตฺถี’’ติ วา ‘‘นตฺถี’’ติ วาติ? น เหวํ วตฺตเพฺพ…เป.…ฯ</p>


<p>อากาสานญฺจายตนํ  จตุโวการภโว, อตฺถิ ตตฺถ สญฺญาติ? อามนฺตาฯ เนวสญฺญานาสญฺญายตนํ จตุโวการภโว, อตฺถิ ตตฺถ สญฺญาติ? น เหวํ วตฺตเพฺพ…เป.…ฯ</p>


<p>วิญฺญาณญฺจายตนํ…เป.… อากิญฺจญฺญายตนํ จตุโวการภโว, อตฺถิ ตตฺถ สญฺญาติ? อามนฺตาฯ เนวสญฺญานาสญฺญายตนํ จตุโวการภโว, อตฺถิ ตตฺถ สญฺญาติ? น  เหวํ วตฺตเพฺพ…เป.…ฯ</p>


<p>เนวสญฺญานาสญฺญายตเน น วตฺตพฺพํ  – ‘‘สญฺญา อตฺถี’’ติ วา ‘‘นตฺถี’’ติ วาติ? อามนฺตาฯ นนุ เนวสญฺญานาสญฺญายตนนฺติ? อามนฺตาฯ หญฺจิ เนวสญฺญานาสญฺญายตนํ, เตน วต เร วตฺตเพฺพ – ‘‘เนวสญฺญานาสญฺญายตเน น วตฺตพฺพํ – ‘สญฺญา อตฺถี’ติ วา ‘นตฺถี’ติ วา’’ติฯ</p>


<p>เนวสญฺญานาสญฺญายตนนฺติ กตฺวา เนวสญฺญานาสญฺญายตเน น วตฺตพฺพํ – ‘‘สญฺญา อตฺถี’’ติ วา ‘‘นตฺถี’’ติ วาติ? อามนฺตาฯ อทุกฺขมสุขา เวทนาติ กตฺวา อทุกฺขมสุขาย เวทนาย  น วตฺตพฺพํ – ‘‘เวทนา’’ติ วา ‘‘อเวทนา’’ติ วาติ? น เหวํ วตฺตเพฺพ…เป.…ฯ</p>

</p>

</p>


<p>ตสฺสุทฺทานํ –</p>


<p>
พลํ  
  
สาธารณํ อริยํ, สราคํ จิตฺตํ วิมุจฺจติ;  
  
วิมุตฺตํ วิมุจฺจมานํ, อตฺถิ จิตฺตํ วิมุจฺจมานํฯ  
</p>
  
<p>
อฎฺฐมกสฺส ปุคฺคลสฺส, ทิฎฺฐิปริยุฎฺฐานํ ปหีนํ;  
  
อฎฺฐมกสฺส ปุคฺคลสฺส, นตฺถิ ปญฺจินฺทฺริยานิ จกฺขุํฯ  
</p>
  
<p>
โสตํ ธมฺมุปตฺถทฺธํ, ยถากมฺมูปคตํ ญาณํ;  
  
เทเวสุ สํวโร อสญฺญ-สเตฺตสุ สญฺญา เอวเมว ภวคฺคนฺติฯ  
</p>
  
  
  
  
  