<h1>๖. ฉฎฺฐวโคฺค</h1>
<h3>(๕๓) ๑. นิยามกถา</h3>
<p> นิยาโม    อสงฺขโตติ? อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ? น เหวํ วตฺตเพฺพ…เป.…ฯ</p>


<p>นิยาโม อสงฺขโต, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.…ฯ</p>


<p>เทฺว อสงฺขตานีติ? อามนฺตาฯ เทฺว ตาณานิ เทฺว เลณานิ เทฺว สรณานิ เทฺว ปรายนานิ เทฺว อจฺจุตานิ เทฺว อมตานิ เทฺว นิพฺพานานีติ? น เหวํ วตฺตเพฺพ…เป.…ฯ</p>


<p>เทฺว นิพฺพานานีติ? อามนฺตาฯ อตฺถิ ทฺวินฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ? น เหวํ วตฺตเพฺพ…เป.…ฯ</p>


<p>นิยาโม อสงฺขโตติ? อามนฺตาฯ อตฺถิ เกจิ นิยามํ โอกฺกมนฺติ ปฎิลภนฺติ อุปฺปาเทนฺติ สมุปฺปาเทนฺติ อุฎฺฐาเปนฺติ สมุฎฺฐาเปนฺติ นิพฺพเตฺตนฺติ อภินิพฺพเตฺตนฺติ ชเนนฺติ สญฺชเนนฺตีติ? อามนฺตาฯ อตฺถิ เกจิ อสงฺขตํ โอกฺกมนฺติ ปฎิลภนฺติ อุปฺปาเทนฺติ สมุปฺปาเทนฺติ อุฎฺฐาเปนฺติ สมุฎฺฐาเปนฺติ นิพฺพเตฺตนฺติ อภินิพฺพเตฺตนฺติ ชเนนฺติ  สญฺชเนนฺตีติ? น เหวํ วตฺตเพฺพ…เป.…ฯ</p>


<p> นิยาโม อสงฺขโตติ? อามนฺตาฯ มโคฺค อสงฺขโตติ? น  เหวํ วตฺตเพฺพ…เป.…ฯ</p>


<p>มโคฺค สงฺขโตติ? อามนฺตาฯ นิยาโม สงฺขโตติ? น เหวํ วตฺตเพฺพ…เป.…ฯ</p>


<p>โสตาปตฺตินิยาโม  อสงฺขโตติ? อามนฺตาฯ โสตาปตฺติมโคฺค อสงฺขโตติ? น เหวํ วตฺตเพฺพ…เป.…ฯ</p>


<p>โสตาปตฺติมโคฺค สงฺขโตติ? อามนฺตาฯ โสตาปตฺตินิยาโม สงฺขโตติ? น เหวํ วตฺตเพฺพ…เป.…ฯ</p>


<p>สกทาคามินิยาโม…เป.… อนาคามินิยาโม…เป.… อรหตฺตนิยาโม อสงฺขโตติ? อามนฺตาฯ อรหตฺตมโคฺค อสงฺขโตติ? น เหวํ วตฺตเพฺพ  …เป.… อรหตฺตมโคฺค สงฺขโตติ? อามนฺตาฯ อรหตฺตนิยาโม สงฺขโตติ? น เหวํ วตฺตเพฺพ…เป.…ฯ</p>


<p>โสตาปตฺตินิยาโม อสงฺขโต…เป.… อรหตฺตนิยาโม อสงฺขโต, นิพฺพานํ อสงฺขตนฺติ? อามนฺตาฯ ปญฺจ อสงฺขตานีติ? น เหวํ วตฺตเพฺพ…เป.… ปญฺจ อสงฺขตานีติ? อามนฺตาฯ ปญฺจ ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>นิยาโม อสงฺขโตติ? อามนฺตาฯ มิจฺฉตฺตนิยาโม อสงฺขโตติ? น เหวํ วตฺตเพฺพ…เป.… มิจฺฉตฺตนิยาโม สงฺขโตติ? อามนฺตาฯ สมฺมตฺตนิยาโม สงฺขโตติ? น  เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘นิยาโม อสงฺขโต’’ติ? อามนฺตาฯ นิยาเม อุปฺปชฺช นิรุเทฺธ อนิยโต โหตีติ? น เหวํ วตฺตเพฺพ…เป.…ฯ เตน  หิ นิยาโม อสงฺขโตติฯ มิจฺฉตฺตนิยาเม อุปฺปชฺช นิรุเทฺธ อนิยโต โหตีติ? น เหวํ วตฺตเพฺพ…เป.… เตน หิ มิจฺฉตฺตนิยาโม อสงฺขโตติฯ</p>

</p>


<h2>๖. ฉฎฺฐวโคฺค</h2>
<h3>(๕๔) ๒. ปฎิจฺจสมุปฺปาทกถา</h3>
<p> ปฎิจฺจสมุปฺปาโท  อสงฺขโตติ? อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ? น เหวํ วตฺตเพฺพ…เป.… ปฎิจฺจสมุปฺปาโท อสงฺขโต, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ เทฺว เลณานิ เทฺว สรณานิ เทฺว ปรายนานิ เทฺว อจฺจุตานิ เทฺว อมตานิ เทฺว นิพฺพานานีติ? น เหวํ วตฺตเพฺพ…เป.… เทฺว นิพฺพานานีติ? อามนฺตาฯ อตฺถิ ทฺวินฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ? น เหวํ วตฺตเพฺพ…เป.…ฯ</p>


<p> ปฎิจฺจสมุปฺปาโท  อสงฺขโตติ? อามนฺตาฯ อวิชฺชา อสงฺขตาติ? น เหวํ วตฺตเพฺพ…เป.… อวิชฺชา สงฺขตาติ? อามนฺตาฯ ปฎิจฺจสมุปฺปาโท สงฺขโตติ ? น เหวํ วตฺตเพฺพ…เป.… ปฎิจฺจสมุปฺปาโท  อสงฺขโตติ? อามนฺตาฯ อวิชฺชาปจฺจยา สงฺขารา อสงฺขตาติ? น เหวํ วตฺตเพฺพ…เป.… อวิชฺชาปจฺจยา สงฺขารา สงฺขตาติ? อามนฺตาฯ ปฎิจฺจสมุปฺปาโท สงฺขโตติ? น เหวํ วตฺตเพฺพ…เป.… ปฎิจฺจสมุปฺปาโท อสงฺขโตติ? อามนฺตาฯ สงฺขารปจฺจยา วิญฺญาณํ อสงฺขตนฺติ? น เหวํ วตฺตเพฺพ…เป.… สงฺขารปจฺจยา วิญฺญาณํ สงฺขตนฺติ? อามนฺตาฯ ปฎิจฺจสมุปฺปาโท สงฺขโตติ? น เหวํ วตฺตเพฺพ…เป.… ปฎิจฺจสมุปฺปาโท อสงฺขโตติ? อามนฺตาฯ วิญฺญาณปจฺจยา นามรูปํ อสงฺขตนฺติ? น เหวํ วตฺตเพฺพ…เป.… วิญฺญาณปจฺจยา นามรูปํ สงฺขตนฺติ? อามนฺตาฯ ปฎิจฺจสมุปฺปาโท สงฺขโตติ? น เหวํ วตฺตเพฺพ…เป.… ปฎิจฺจสมุปฺปาโท อสงฺขโตติ? อามนฺตาฯ ชาติปจฺจยา ชรามรณํ อสงฺขตนฺติ? น เหวํ วตฺตเพฺพ…เป.… ชาติปจฺจยา ชรามรณํ สงฺขตนฺติ? อามนฺตาฯ ปฎิจฺจสมุปฺปาโท  สงฺขโตติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปฎิจฺจสมุปฺปาโท อสงฺขโต’’ติ? อามนฺตาฯ นนุ วุตฺตํ ภควตา – ‘‘ชาติปจฺจยา, ภิกฺขเว, ชรามรณํฯ อุปฺปาทา วา ตถาคตานํ อนุปฺปาทา วา ตถาคตานํ ฐิตาว สา ธาตุ ธมฺมฎฺฐิตตา ธมฺมนิยามตา อิทปฺปจฺจยตาฯ ตํ ตถาคโต อภิสมฺพุชฺฌติ  อภิสเมติฯ อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฎฺฐเปติ วิวรติ วิภชติ อุตฺตานิํ กโรติฯ ‘ปสฺสถา’ติ จาห – ชาติปจฺจยา, ภิกฺขเว, ชรามรณํ ฯ ภวปจฺจยา, ภิกฺขเว, ชาติ…เป.… อวิชฺชาปจฺจยา, ภิกฺขเว, สงฺขาราฯ อุปฺปาทา วา ตถาคตานํ อนุปฺปาทา วา ตถาคตานํ ฐิตาว สา ธาตุ…เป.… ‘ปสฺสถา’ติ จาห – อวิชฺชาปจฺจยา, ภิกฺขเว, สงฺขาราฯ อิติ โข, ภิกฺขเว, ยา ตตฺร ตถตา อวิตถตา อนญฺญถตา อิทปฺปจฺจยตา – อยํ วุจฺจติ, ภิกฺขเว, ปฎิจฺจสมุปฺปาโท’’ติ ฯ อเตฺถว สุตฺตโนฺตติ? อามนฺตาฯ เตน หิ ปฎิจฺจสมุปฺปาโท อสงฺขโตติฯ</p>


<p> อวิชฺชาปจฺจยา สงฺขาราติ ยา ตตฺถ ธมฺมฎฺฐิตตา ธมฺมนิยามตา อสงฺขตา, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>อวิชฺชาปจฺจยา  สงฺขาราติ ยา ตตฺถ ธมฺมฎฺฐิตตา ธมฺมนิยามตา อสงฺขตา, สงฺขารปจฺจยา วิญฺญาณนฺติ ยา ตตฺถ ธมฺมฎฺฐิตตา ธมฺมนิยามตา อสงฺขตา, นิพฺพานํ อสงฺขตนฺติ? อามนฺตาฯ ตีณิ อสงฺขตานีติ? น  เหวํ วตฺตเพฺพ…เป.…ฯ ตีณิ อสงฺขตานีติ? อามนฺตาฯ ตีณิ ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>อวิชฺชาปจฺจยา สงฺขาราติ ยา ตตฺถ ธมฺมฎฺฐิตตา ธมฺมนิยามตา อสงฺขตา, สงฺขารปจฺจยา วิญฺญาณนฺติ ยา ตตฺถ ธมฺมฎฺฐิตตา ธมฺมนิยามตา อสงฺขตา…เป.… ชาติปจฺจยา ชรามรณนฺติ ยา  ตตฺถ ธมฺมฎฺฐิตตา ธมฺมนิยามตา อสงฺขตา, นิพฺพานํ อสงฺขตนฺติ? อามนฺตาฯ ทฺวาทส อสงฺขตานีติ? น เหวํ วตฺตเพฺพ…เป.… ทฺวาทส อสงฺขตานีติ? อามนฺตาฯ ทฺวาทส ตาณานิ ทฺวาทส เลณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>

</p>


<h2>๖. ฉฎฺฐวโคฺค</h2>
<h3>(๕๕) ๓. สจฺจกถา</h3>
<p> จตฺตาริ  สจฺจานิ อสงฺขตานีติ? อามนฺตาฯ จตฺตาริ ตาณานิ จตฺตาริ เลณานิ จตฺตาริ สรณานิ จตฺตาริ ปรายนานิ จตฺตาริ อจฺจุตานิ จตฺตาริ อมตานิ จตฺตาริ นิพฺพานานีติ? น เหวํ วตฺตเพฺพ…เป.… จตฺตาริ นิพฺพานานีติ? อามนฺตาฯ อตฺถิ จตุนฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ? น เหวํ วตฺตเพฺพ…เป.…ฯ</p>


<p>ทุกฺขสจฺจํ อสงฺขตนฺติ? อามนฺตา ฯ ทุกฺขํ อสงฺขตนฺติ? น เหวํ วตฺตเพฺพ…เป.… ทุกฺขสจฺจํ อสงฺขตนฺติ? อามนฺตาฯ กายิกํ ทุกฺขํ เจตสิกํ ทุกฺขํ โสกปริเทวทุกฺขโทมนสฺสอุปายาสา อสงฺขตาติ? น เหวํ วตฺตเพฺพ…เป.… สมุทยสจฺจํ อสงฺขตนฺติ? อามนฺตาฯ สมุทโย อสงฺขโตติ? น เหวํ วตฺตเพฺพ…เป.… สมุทยสจฺจํ อสงฺขตนฺติ? อามนฺตาฯ กามตณฺหา ภวตณฺหา วิภวตณฺหา  อสงฺขตาติ? น เหวํ วตฺตเพฺพ…เป.… มคฺคสจฺจํ อสงฺขตนฺติ? อามนฺตาฯ มโคฺค อสงฺขโตติ? น เหวํ วตฺตเพฺพ…เป.… มคฺคสจฺจํ อสงฺขตนฺติ? อามนฺตาฯ สมฺมาทิฎฺฐิ…เป.… สมฺมาสมาธิ อสงฺขโตติ? น เหวํ วตฺตเพฺพ…เป.…ฯ</p>


<p>ทุกฺขํ  สงฺขตนฺติ? อามนฺตาฯ ทุกฺขสจฺจํ สงฺขตนฺติ? น เหวํ วตฺตเพฺพ…เป.… กายิกํ ทุกฺขํ เจตสิกํ ทุกฺขํ โสกปริเทวทุกฺขโทมนสฺสอุปายาสา สงฺขตาติ? อามนฺตาฯ ทุกฺขสจฺจํ สงฺขตนฺติ? น เหวํ วตฺตเพฺพ…เป.… สมุทโย สงฺขโตติ? อามนฺตาฯ สมุทยสจฺจํ สงฺขตนฺติ? น เหวํ วตฺตเพฺพ…เป.… กามตณฺหา ภวตณฺหา วิภวตณฺหา สงฺขตาติ? อามนฺตา ฯ สมุทยสจฺจํ สงฺขตนฺติ? น เหวํ วตฺตเพฺพ…เป.… มโคฺค สงฺขโตติ? อามนฺตาฯ มคฺคสจฺจํ สงฺขตนฺติ? น เหวํ วตฺตเพฺพ…เป.… สมฺมาทิฎฺฐิ…เป.… สมฺมาสมาธิ สงฺขโตติ? อามนฺตาฯ มคฺคสจฺจํ สงฺขตนฺติ? น เหวํ วตฺตเพฺพ…เป.…ฯ</p>


<p> นิโรธสจฺจํ อสงฺขตํ, นิโรโธ อสงฺขโตติ? อามนฺตาฯ ทุกฺขสจฺจํ อสงฺขตํ, ทุกฺขํ  อสงฺขตนฺติ? น เหวํ วตฺตเพฺพ…เป.… นิโรธสจฺจํ อสงฺขตํ, นิโรโธ อสงฺขโตติ? อามนฺตาฯ สมุทยสจฺจํ อสงฺขตํ, สมุทโย อสงฺขโตติ? น เหวํ วตฺตเพฺพ…เป.… นิโรธสจฺจํ อสงฺขตํ, นิโรโธ อสงฺขโตติ? อามนฺตาฯ มคฺคสจฺจํ อสงฺขตํ, มโคฺค อสงฺขโตติ? น เหวํ วตฺตเพฺพ…เป.…ฯ</p>


<p>ทุกฺขสจฺจํ  อสงฺขตํ, ทุกฺขํ สงฺขตนฺติ? อามนฺตาฯ นิโรธสจฺจํ อสงฺขตํ, นิโรโธ สงฺขโตติ? น เหวํ วตฺตเพฺพ…เป.… สมุทยสจฺจํ อสงฺขตํ, สมุทโย สงฺขโตติ? อามนฺตาฯ นิโรธสจฺจํ อสงฺขตํ, นิโรโธ สงฺขโตติ? น เหวํ วตฺตเพฺพ…เป.… มคฺคสจฺจํ อสงฺขตํ, มโคฺค สงฺขโตติ? อามนฺตาฯ นิโรธสจฺจํ อสงฺขตํ, นิโรโธ สงฺขโตติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘จตฺตาริ สจฺจานิ อสงฺขตานี’’ติ? อามนฺตา ฯ นนุ วุตฺตํ ภควตา – ‘‘จตฺตาริมานิ, ภิกฺขเว, ตถานิ อวิตถานิ อนญฺญถานิ! กตมานิ จตฺตาริ? ‘อิทํ ทุกฺข’นฺติ, ภิกฺขเว, ตถเมตํ อวิตถเมตํ อนญฺญถเมตํ…เป.… ‘อยํ ทุกฺขสมุทโย’ติ…เป.… ‘อยํ ทุกฺขนิโรโธ’ติ…เป.… ‘อยํ ทุกฺขนิโรธคามินี ปฎิปทา’ติ ตถเมตํ อวิตถเมตํ อนญฺญถเมตํฯ อิมานิ โข, ภิกฺขเว, จตฺตาริ ตถานิ อวิตถานิ อนญฺญถานี’’ติ ฯ อเตฺถว สุตฺตโนฺตติ? อามนฺตาฯ เตน หิ จตฺตาริ สจฺจานิ อสงฺขตานีติฯ</p>

</p>


<h2>๖. ฉฎฺฐวโคฺค</h2>
<h3>(๕๖) ๔. อารุปฺปกถา</h3>
<p> อากาสานญฺจายตนํ  อสงฺขตนฺติ? อามนฺตาฯ นิพฺพานํ ตาณํ  เลณํ สรณํ ปรายนํ อจฺจุตํ อมตนฺติ? น เหวํ วตฺตเพฺพ…เป.… อากาสานญฺจายตนํ อสงฺขตํ, นิพฺพานํ  อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>อากาสานญฺจายตนํ อสงฺขตนฺติ? อามนฺตาฯ อากาสานญฺจายตนํ ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? อามนฺตาฯ อสงฺขตํ  ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p>อตฺถิ อากาสานญฺจายตนูปคํ กมฺมนฺติ? อามนฺตาฯ อตฺถิ อสงฺขตูปคํ กมฺมนฺติ? น เหวํ วตฺตเพฺพ…เป.… อตฺถิ อากาสานญฺจายตนูปคา สตฺตาติ? อามนฺตาฯ อตฺถิ อสงฺขตูปคา สตฺตาติ? น เหวํ วตฺตเพฺพ…เป.…ฯ</p>


<p>อากาสานญฺจายตเน สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ อสงฺขเต สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… อากาสานญฺจายตเน อตฺถิ เวทนา สญฺญา สงฺขารา วิญฺญาณนฺติ? อามนฺตาฯ อสงฺขเต อตฺถิ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… อากาสานญฺจายตนํ จตุโวการภโวติ? อามนฺตาฯ อสงฺขตํ จตุโวการภโวติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘จตฺตาโร อารุปฺปา อสงฺขตา’’ติ? อามนฺตาฯ นนุ จตฺตาโร อารุปฺปา อเนชา วุตฺตา ภควตาติ? อามนฺตาฯ หญฺจิ จตฺตาโร อารุปฺปา อเนชา วุตฺตา ภควตา, เตน วต เร วตฺตเพฺพ ‘‘จตฺตาโร อารุปฺปา อสงฺขตา’’ติฯ</p>

</p>


<h2>๖. ฉฎฺฐวโคฺค</h2>
<h3>(๕๗) ๕. นิโรธสมาปตฺติกถา</h3>
<p> นิโรธสมาปตฺติ    อสงฺขตาติ? อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ? น เหวํ วตฺตเพฺพ…เป.… นิโรธสมาปตฺติ อสงฺขตา, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>นิโรธสมาปตฺติ อสงฺขตาติ? อามนฺตาฯ อตฺถิ เกจิ นิโรธํ สมาปชฺชนฺติ ปฎิลภนฺติ อุปฺปาเทนฺติ สมุปฺปาเทนฺติ อุฎฺฐเปนฺติ สมุฎฺฐเปนฺติ นิพฺพเตฺตนฺติ อภินิพฺพเตฺตนฺติ ชเนนฺติ สญฺชเนนฺตีติ? อามนฺตาฯ อตฺถิ เกจิ อสงฺขตํ สมาปชฺชนฺติ ปฎิลภนฺติ อุปฺปาเทนฺติ สมุปฺปาเทนฺติ อุฎฺฐเปนฺติ สมุฎฺฐเปนฺติ นิพฺพเตฺตนฺติ อภินิพฺพเตฺตนฺติ ชเนนฺติ สญฺชเนนฺตีติ? น เหวํ วตฺตเพฺพ…เป.…ฯ</p>


<p> นิโรธา โวทานํ วุฎฺฐานํ ปญฺญายตีติ? อามนฺตาฯ อสงฺขตา โวทานํ วุฎฺฐานํ ปญฺญายตีติ ? น เหวํ วตฺตเพฺพ…เป.… นิโรธํ สมาปชฺชนฺตสฺส ปฐมํ นิรุชฺฌติ วจีสงฺขาโร, ตโต กายสงฺขาโร, ตโต จิตฺตสงฺขาโรติ? อามนฺตาฯ อสงฺขตํ สมาปชฺชนฺตสฺส ปฐมํ นิรุชฺฌติ วจีสงฺขาโร, ตโต กายสงฺขาโร, ตโต จิตฺตสงฺขาโรติ? น เหวํ วตฺตเพฺพ…เป.… นิโรธา วุฎฺฐหนฺตสฺส ปฐมํ อุปฺปชฺชติ จิตฺตสงฺขาโร, ตโต กายสงฺขาโร, ตโต วจีสงฺขาโรติ? อามนฺตา ฯ อสงฺขตา วุฎฺฐหนฺตสฺส ปฐมํ อุปฺปชฺชติ จิตฺตสงฺขาโร, ตโต กายสงฺขาโร, ตโต วจีสงฺขาโรติ? น เหวํ วตฺตเพฺพ…เป.…ฯ</p>


<p>นิโรธา วุฎฺฐิตํ ตโย ผสฺสา ผุสนฺติ – สุญฺญโต ผโสฺส, อนิมิโตฺต ผโสฺส, อปฺปณิหิโต ผโสฺสติ? อามนฺตาฯ อสงฺขตา วุฎฺฐิตํ ตโย ผสฺสา ผุสนฺติ – สุญฺญโต ผโสฺส, อนิมิโตฺต ผโสฺส, อปฺปณิหิโต ผโสฺสติ? น เหวํ วตฺตเพฺพ…เป.…ฯ</p>


<p>นิโรธา วุฎฺฐิตสฺส วิเวกนินฺนํ จิตฺตํ โหติ วิเวกโปณํ วิเวกปพฺภารนฺติ? อามนฺตาฯ อสงฺขตา  วุฎฺฐิตสฺส วิเวกนินฺนํ จิตฺตํ โหติ วิเวกโปณํ วิเวกปพฺภารนฺติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘นิโรธสมาปตฺติ อสงฺขตา’’ติ? อามนฺตาฯ สงฺขตาติ? น เหวํ วตฺตเพฺพ…เป.… เตน หิ นิโรธสมาปตฺติ อสงฺขตาติฯ</p>

</p>


<h2>๖. ฉฎฺฐวโคฺค</h2>
<h3>(๕๘) ๖. อากาสกถา</h3>
<p> อากาโส  อสงฺขโตติ? อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ? น เหวํ วตฺตเพฺพ…เป.… อากาโส อสงฺขโต, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.…ฯ เทฺว อสงฺขตานีติ? อามนฺตา ฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>อากาโส อสงฺขโตติ? อามนฺตาฯ อตฺถิ เกจิ อนากาสํ อากาสํ กโรนฺตีติ? อามนฺตาฯ อตฺถิ เกจิ สงฺขตํ อสงฺขตํ กโรนฺตีติ? น เหวํ วตฺตเพฺพ…เป.… อตฺถิ เกจิ อากาสํ อนากาสํ กโรนฺตีติ? อามนฺตาฯ อตฺถิ เกจิ อสงฺขตํ สงฺขตํ กโรนฺตีติ? น เหวํ วตฺตเพฺพ…เป.…ฯ</p>


<p>อากาเส ปกฺขิโน คจฺฉนฺติ, จนฺทิมสูริยา คจฺฉนฺติ, ตารกรูปานิ คจฺฉนฺติ, อิทฺธิํ วิกุพฺพนฺติ, พาหุํ จาเลนฺติ, ปาณิํ จาเลนฺติ, เลฑฺฑุํ ขิปนฺติ, ลคุฬํ ขิปนฺติ, อิทฺธิํ  ขิปนฺติ, อุสุํ ขิปนฺตีติ? อามนฺตาฯ อสงฺขเต ปกฺขิโน คจฺฉนฺติ, จนฺทิมสูริยา คจฺฉนฺติ, ตารกรูปานิ  คจฺฉนฺติ, อิทฺธิํ วิกุพฺพนฺติ, พาหุํ จาเลนฺติ, ปาณิํ จาเลนฺติ, เลฑฺฑุํ ขิปนฺติ, ลคุฬํ ขิปนฺติ, อิทฺธิํ ขิปนฺติ, อุสุํ ขิปนฺตีติ? น เหวํ วตฺตเพฺพ…เป.…ฯ</p>


<p> อากาสํ  ปริวาเรตฺวา ฆรานิ กโรนฺติ โกฎฺฐานิ กโรนฺตีติ? อามนฺตาฯ อสงฺขตํ ปริวาเรตฺวา ฆรานิ กโรนฺติ โกฎฺฐานิ กโรนฺตีติ? น เหวํ วตฺตเพฺพ…เป.…ฯ</p>


<p>อุทปาเน  ขญฺญมาเน อนากาโส อากาโส โหตีติ? อามนฺตาฯ สงฺขตํ อสงฺขตํ โหตีติ? น เหวํ วตฺตเพฺพ…เป.…ฯ</p>


<p>ตุจฺฉอุทปาเน ปูริยมาเน, ตุจฺฉโกเฎฺฐ ปูริยมาเน, ตุจฺฉกุมฺภิยา ปูริยมานาย อากาโส อนฺตรธายตีติ? อามนฺตาฯ อสงฺขตํ  อนฺตรธายตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อากาโส อสงฺขโต’’ติ? อามนฺตาฯ อากาโส สงฺขโตติ? น เหวํ วตฺตเพฺพ…เป.… เตน หิ อากาโส อสงฺขโตติฯ</p>

</p>


<h2>๖. ฉฎฺฐวโคฺค</h2>
<h3>(๕๙) ๗. อากาโส สนิทสฺสโนติกถา</h3>
<p> อากาโส สนิทสฺสโนติ? อามนฺตาฯ รูปํ รูปายตนํ รูปธาตุ นีลํ ปีตกํ โลหิตกํ โอทาตํ จกฺขุวิเญฺญยฺยํ จกฺขุสฺมิํ ปฎิหญฺญติ จกฺขุสฺส อาปาถํ อาคจฺฉตีติ? น เหวํ วตฺตเพฺพ…เป.…ฯ</p>


<p>อากาโส  สนิทสฺสโนติ? อามนฺตาฯ จกฺขุญฺจ ปฎิจฺจ อากาสญฺจ อุปฺปชฺชติ จกฺขุวิญฺญาณนฺติ? น เหวํ วตฺตเพฺพ  …เป.…ฯ</p>


<p>จกฺขุญฺจ ปฎิจฺจ อากาสญฺจ อุปฺปชฺชติ จกฺขุวิญฺญาณนฺติ? อามนฺตาฯ ‘‘จกฺขุญฺจ ปฎิจฺจ อากาสญฺจ อุปฺปชฺชติ จกฺขุวิญฺญาณ’’นฺติ – อเตฺถว  สุตฺตโนฺตติ? นตฺถิฯ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ  – อเตฺถว สุตฺตโนฺตติ? อามนฺตาฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ  ปฎิจฺจ อากาสญฺจ อุปฺปชฺชติ จกฺขุวิญฺญาณ’’นฺติฯ</p>


<p> น วตฺตพฺพํ – ‘‘อากาโส สนิทสฺสโน’’ติ? อามนฺตาฯ นนุ ปสฺสติ ทฺวินฺนํ รุกฺขานํ อนฺตรํ, ทฺวินฺนํ ถมฺภานํ อนฺตรํ, ตาฬจฺฉิทฺทํ วาตปานจฺฉิทฺทนฺติ? อามนฺตา ฯ หญฺจิ ปสฺสติ ทฺวินฺนํ รุกฺขานํ อนฺตรํ, ทฺวินฺนํ ถมฺภานํ อนฺตรํ, ตาฬจฺฉิทฺทํ วาตปานจฺฉิทฺทํ, เตน วต เร วตฺตเพฺพ – ‘‘อากาโส สนิทสฺสโน’’ติฯ</p>

</p>


<h2>๖. ฉฎฺฐวโคฺค</h2>
<h3>(๖๐) ๘. ปถวีธาตุ สนิทสฺสนาติอาทิกถา</h3>
<p> ปถวีธาตุ สนิทสฺสนาติ? อามนฺตาฯ รูปํ รูปายตนํ รูปธาตุ นีลํ ปีตกํ โลหิตกํ โอทาตํ จกฺขุวิเญฺญยฺยํ จกฺขุสฺมิํ ปฎิหญฺญติ จกฺขุสฺส  อาปาถํ อาคจฺฉตีติ? น เหวํ วตฺตเพฺพ…เป.…ฯ</p>


<p>ปถวีธาตุ สนิทสฺสนาติ? อามนฺตาฯ จกฺขุญฺจ ปฎิจฺจ ปถวีธาตุญฺจ อุปฺปชฺชติ จกฺขุวิญฺญาณนฺติ? น เหวํ วตฺตเพฺพ…เป.…ฯ</p>


<p>จกฺขุญฺจ  ปฎิจฺจ ปถวีธาตุญฺจ อุปฺปชฺชติ จกฺขุวิญฺญาณนฺติ? อามนฺตาฯ ‘‘จกฺขุญฺจ ปฎิจฺจ ปถวีธาตุญฺจ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? นตฺถิฯ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ  ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ ปถวีธาตุญฺจ อุปฺปชฺชติ จกฺขุวิญฺญาณ’’นฺติฯ</p>


<p> น วตฺตพฺพํ – ‘‘ปถวีธาตุ สนิทสฺสนา’’ติ? อามนฺตาฯ นนุ ปสฺสติ ภูมิํ ปาสาณํ ปพฺพตนฺติ? อามนฺตาฯ หญฺจิ ปสฺสติ  ภูมิํ ปาสาณํ ปพฺพตํ, เตน วต เร วตฺตเพฺพ – ‘‘ปถวีธาตุ สนิทสฺสนา’’ติ…เป.…ฯ</p>


<p>น วตฺตพฺพํ – ‘‘อาโปธาตุ สนิทสฺสนา’’ติ? อามนฺตาฯ นนุ ปสฺสติ อุทกนฺติ? อามนฺตาฯ หญฺจิ ปสฺสติ อุทกํ, เตน วต เร วตฺตเพฺพ – ‘‘อาโปธาตุ สนิทสฺสนาติ…เป.…ฯ</p>


<p>น วตฺตพฺพํ – เตโชธาตุ สนิทสฺสนาติ? อามนฺตาฯ นนุ ปสฺสติ อคฺคิํ ชลนฺตนฺติ? อามนฺตาฯ หญฺจิ ปสฺสติ อคฺคิํ ชลนฺตํ, เตน วต เร วตฺตเพฺพ – ‘‘เตโชธาตุ สนิทสฺสนา’’ติ…เป.…ฯ</p>


<p>น  วตฺตพฺพํ – ‘‘วาโยธาตุ  สนิทสฺสนา’’ติ? อามนฺตาฯ นนุ ปสฺสติ วาเตน รุเกฺข สญฺจาลิยมาเนติ? อามนฺตาฯ หญฺจิ ปสฺสติ วาเตน รุเกฺข สญฺจาลิยมาเน, เตน วต เร วตฺตเพฺพ – ‘‘วาโยธาตุ สนิทสฺสนา’’ติ…เป.…ฯ</p>

</p>


<h2>๖. ฉฎฺฐวโคฺค</h2>
<h3>(๖๑) ๙. จกฺขุนฺทฺริยํ สนิทสฺสนนฺติอาทิกถา</h3>
<p> จกฺขุนฺทฺริยํ  สนิทสฺสนนฺติ? อามนฺตาฯ รูปํ รูปายตนํ รูปธาตุ…เป.… จกฺขุสฺส อาปาถํ อาคจฺฉตีติ? น เหวํ วตฺตเพฺพ…เป.…ฯ</p>


<p>จกฺขุนฺทฺริยํ สนิทสฺสนนฺติ? อามนฺตาฯ จกฺขุญฺจ ปฎิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติ? น  เหวํ วตฺตเพฺพ…เป.…ฯ</p>


<p>จกฺขุญฺจ ปฎิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติ? อามนฺตาฯ ‘‘จกฺขุญฺจ ปฎิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? นตฺถิฯ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณ’’นฺติฯ</p>


<p> น  วตฺตพฺพํ – ‘‘ปญฺจินฺทฺริยานิ สนิทสฺสนานี’’ติ? อามนฺตาฯ นนุ ปสฺสติ จกฺขุํ โสตํ ฆานํ ชิวฺหํ กายนฺติ? อามนฺตาฯ หญฺจิ ปสฺสติ จกฺขุํ โสตํ ฆานํ ชิวฺหํ กายํ, เตน วต เร วตฺตเพฺพ – ‘‘ปญฺจินฺทฺริยานิ สนิทสฺสนานี’’ติ…เป.…ฯ</p>

</p>


<h2>๖. ฉฎฺฐวโคฺค</h2>
<h3>(๖๒) ๑๐. กายกมฺมํ สนิทสฺสนนฺติกถา</h3>
<p> กายกมฺมํ สนิทสฺสนนฺติ? อามนฺตาฯ รูปํ รูปายตนํ รูปธาตุ นีลํ ปีตกํ โลหิตกํ  โอทาตํ จกฺขุวิเญฺญยฺยํ จกฺขุสฺมิํ ปฎิหญฺญติ จกฺขุสฺส อาปาถํ อาคจฺฉตีติ? น เหวํ วตฺตเพฺพ…เป.…ฯ</p>


<p>กายกมฺมํ  สนิทสฺสนนฺติ? อามนฺตาฯ จกฺขุญฺจ ปฎิจฺจ กายกมฺมญฺจ อุปฺปชฺชติ จกฺขุวิญฺญาณนฺติ? น เหวํ วตฺตเพฺพ…เป.…ฯ</p>


<p>จกฺขุญฺจ ปฎิจฺจ กายกมฺมญฺจ อุปฺปชฺชติ จกฺขุวิญฺญาณนฺติ? อามนฺตาฯ ‘‘จกฺขุญฺจ ปฎิจฺจ กายกมฺมญฺจ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? นตฺถิฯ ‘‘จกฺขุญฺจ  ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ กายกมฺมญฺจ อุปฺปชฺชติ จกฺขุวิญฺญาณ’’นฺติฯ</p>


<p> น  วตฺตพฺพํ – ‘‘กายกมฺมํ สนิทสฺสน’’นฺติ? อามนฺตาฯ นนุ ปสฺสติ อภิกฺกมนฺตํ ปฎิกฺกมนฺตํ อาโลเกนฺตํ วิโลเกนฺตํ สมิเญฺชนฺตํ ปสาเรนฺตนฺติ? อามนฺตาฯ หญฺจิ ปสฺสติ อภิกฺกมนฺตํ ปฎิกฺกมนฺตํ อาโลเกนฺตํ วิโลเกนฺตํ สมิเญฺชนฺตํ ปสาเรนฺตํ, เตน วต เร วตฺตเพฺพ – ‘‘กายกมฺมํ สนิทสฺสน’’นฺติฯ</p>

</p>

</p>


<p>ตสฺสุทฺทานํ –</p>


<p>นิยโม อสงฺขโต, ปฎิจฺจสมุปฺปาโท อสงฺขโต, จตฺตาริ สจฺจานิ อสงฺขตานิ, จตฺตาโร อารุปฺปา อสงฺขตา, นิโรธสมาปตฺติ อสงฺขตา, อากาโส อสงฺขโต, อากาโส สนิทสฺสโน, จตฺตาโร มหาภูตา, ปญฺจินฺทฺริยานิ, ตเถว กายกมฺมนฺติฯ</p>





