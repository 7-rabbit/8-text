<h1>๑. เอกกนิปาโต</h1>
<h2>๑. อปณฺณกวโคฺค</h2>
<ol>
<li>
<p> ๑. อปณฺณกชาตกวณฺณนา
</ol></p>


<p>อิมํ   ตาว  อปณฺณกธมฺมเทสนํ ภควา สาวตฺถิํ อุปนิสฺสาย เชตวนมหาวิหาเร วิหรโนฺต กเถสิฯ กํ ปน อารพฺภ อยํ กถา สมุฎฺฐิตาติ? เสฎฺฐิสฺส สหายเก ปญฺจสเต ติตฺถิยสาวเกฯ เอกสฺมิญฺหิ ทิวเส อนาถปิณฺฑิโก เสฎฺฐิ อตฺตโน สหายเก ปญฺจสเต อญฺญติตฺถิยสาวเก อาทาย พหุํ มาลาคนฺธวิเลปนเญฺจว สปฺปิเตลมธุผาณิตวตฺถจฺฉาทนานิ จ คาหาเปตฺวา เชตวนํ คนฺตฺวา ภควนฺตํ วนฺทิตฺวา คนฺธมาลาทีหิ ปูเชตฺวา เภสชฺชานิ เจว วตฺถานิ จ ภิกฺขุสงฺฆสฺส วิสฺสเชฺชตฺวา ฉ นิสชฺชาโทเส วเชฺชตฺวา เอกมนฺตํ นิสีทิฯ เตปิ อญฺญติตฺถิยสาวกา ตถาคตํ วนฺทิตฺวา สตฺถุ ปุณฺณจนฺทสสฺสิริกํ มุขํ, ลกฺขณานุพฺยญฺชนปฎิมณฺฑิตํ พฺยามปฺปภาปริกฺขิตฺตํ พฺรหฺมกายํ, อาเวฬาเวฬา ยมกยมกา หุตฺวา นิจฺฉรนฺติโย ฆนพุทฺธรสฺมิโย จ โอโลกยมานา อนาถปิณฺฑิกสฺส สมีเปเยว นิสีทิํสุฯ</p>


<p>อถ เนสํ สตฺถา มโนสิลาตเล สีหนาทํ นทโนฺต ตรุณสีโห วิย คชฺชโนฺต ปาวุสฺสกเมโฆ วิย จ อากาสคงฺคํ โอตาเรโนฺต  วิย จ รตนทามํ คเนฺถโนฺต วิย จ อฎฺฐงฺคสมนฺนาคเตน สวนีเยน กมนีเยน พฺรหฺมสฺสเรน นานานยวิจิตฺตํ มธุรธมฺมกถํ กเถสิฯ เต สตฺถุ ธมฺมเทสนํ สุตฺวา ปสนฺนจิตฺตา อุฎฺฐาย ทสพลํ วนฺทิตฺวา อญฺญติตฺถิยสรณํ ภินฺทิตฺวา พุทฺธํ สรณํ อคมํสุฯ เต ตโต ปฎฺฐาย นิจฺจกาลํ อนาถปิณฺฑิเกน สทฺธิํ คนฺธมาลาทิหตฺถา วิหารํ คนฺตฺวา ธมฺมํ สุณนฺติ, ทานํ เทนฺติ, สีลํ รกฺขนฺติ, อุโปสถกมฺมํ กโรนฺติฯ</p>


<p>อถ ภควา สาวตฺถิโต ปุนเทว ราชคหํ อคมาสิฯ เต ตถาคตสฺส คตกาเล ตํ สรณํ ภินฺทิตฺวา ปุน อญฺญติตฺถิยสรณํ คนฺตฺวา อตฺตโน  มูลฎฺฐาเนเยว ปติฎฺฐิตาฯ ภควาปิ สตฺตฎฺฐ มาเส  วีตินาเมตฺวา ปุน เชตวนเมว อคมาสิฯ อนาถปิณฺฑิโก ปุนปิ เต อาทาย สตฺถุ สนฺติกํ คนฺตฺวา สตฺถารํ คนฺธมาลาทีหิ ปูเชตฺวา วนฺทิตฺวา เอกมนฺตํ นิสีทิฯ เตปิ ภควนฺตํ วนฺทิตฺวา เอกมนฺตํ นิสีทิํสุฯ อถ เนสํ ตถาคเต จาริกํ ปกฺกเนฺต คหิตสรณํ ภินฺทิตฺวา ปุน อญฺญติตฺถิยสรณเมว คเหตฺวา มูเล ปติฎฺฐิตภาวํ ภควโต อาโรเจสิฯ</p>


<p>ภควา อปริมิตกปฺปโกฎิโย นิรนฺตรํ ปวตฺติตวจีสุจริตานุภาเวน ทิพฺพคนฺธคนฺธิตํ นานาคนฺธปูริตํ รตนกรณฺฑกํ วิวรโนฺต วิย มุขปทุมํ วิวริตฺวา มธุรสฺสรํ นิจฺฉาเรโนฺต ‘‘สจฺจํ กิร ตุเมฺห อุปาสกา ตีณิ สรณานิ ภินฺทิตฺวา อญฺญติตฺถิยสรณํ คตา’’ติ ปุจฺฉิฯ อถ เตหิ ปฎิจฺฉาเทตุํ อสโกฺกเนฺตหิ ‘‘สจฺจํ ภควา’’ติ วุเตฺต สตฺถา ‘‘อุปาสกา เหฎฺฐา อวีจิํ อุปริ ภวคฺคํ ปริเจฺฉทํ กตฺวา ติริยํ อปริมาณาสุ โลกธาตูสุ สีลาทีหิ คุเณหิ พุเทฺธน สทิโส นาม นตฺถิ, กุโต อธิกตโร’’ติฯ ‘‘ยาวตา, ภิกฺขเว, สตฺตา อปทา วา ทฺวิปทา วา จตุปฺปทา วา พหุปฺปทา วา, ตถาคโต เตสํ อคฺคมกฺขายติ (สํ. นิ. ๕.๑๓๙; อ. นิ. ๔.๓๔), ยํ กิญฺจิ วิตฺตํ อิธ วา หุรํ วา…เป.… (ขุ. ปา. ๖.๓; สุ. นิ. ๒๒๖) อคฺคโต เว ปสนฺนาน’’นฺติอาทีหิ (อ. นิ. ๔.๓๔; อิติวุ. ๙๐) สุเตฺตหิ ปกาสิเต รตนตฺตยคุเณ ปกาเสตฺวา ‘‘เอวํ อุตฺตมคุเณหิ สมนฺนาคตํ รตนตฺตยํ สรณํ คตา อุปาสกา วา อุปาสิกา วา นิรยาทีสุ นิพฺพตฺตกา นาม นตฺถิ, อปายนิพฺพตฺติโต ปน มุจฺจิตฺวา เทวโลเก อุปฺปชฺชิตฺวา มหาสมฺปตฺติํ อนุโภนฺติ, ตสฺมา ตุเมฺหหิ เอวรูปํ สรณํ ภินฺทิตฺวา อญฺญติตฺถิยสรณํ คจฺฉเนฺตหิ อยุตฺตํ กต’’นฺติ อาหฯ</p>


<p>เอตฺถ จ ตีณิ รตนานิ โมกฺขวเสน อุตฺตมวเสน สรณคตานํ อปาเยสุ นิพฺพตฺติยา อภาวทีปนตฺถํ อิมานิ สุตฺตานิ ทเสฺสตพฺพานิ –</p>


<p>
‘‘เย  
เกจิ พุทฺธํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>
‘‘เย  
เกจิ ธมฺมํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺติฯ  
</p>
  
<p>
‘‘เย  
เกจิ สงฺฆํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺติฯ  
</p>
  
<p>
‘‘พหุํ เว สรณํ ยนฺติ, ปพฺพตานิ วนานิ จ;  
  
อารามรุกฺขเจตฺยานิ, มนุสฺสา ภยตชฺชิตาฯ  
</p>
  
<p>
‘‘เนตํ โข สรณํ เขมํ, เนตํ สรณมุตฺตมํ;  
  
เนตํ สรณมาคมฺม, สพฺพทุกฺขา ปมุจฺจติฯ  
</p>
  
<p>
‘‘โย จ พุทฺธญฺจ ธมฺมญฺจ, สงฺฆญฺจ สรณํ คโต;  
  
จตฺตาริ อริยสจฺจานิ, สมฺมปฺปญฺญาย ปสฺสติฯ  
</p>
  
<p>
‘‘ทุกฺขํ ทุกฺขสมุปฺปาทํ, ทุกฺขสฺส จ อติกฺกมํ;  
  
อริยญฺจฎฺฐงฺคิกํ มคฺคํ, ทุกฺขูปสมคามินํฯ  
</p>
  
<p>
‘‘เอตํ โข สรณํ เขมํ, เอตํ สรณมุตฺตมํ;  
  
เอตํ สรณมาคมฺม, สพฺพทุกฺขา ปมุจฺจตี’’ติฯ (ธ. ป. ๑๘๘-๑๙๒);  
</p>
  
<p>น เกวลญฺจ เนสํ สตฺถา เอตฺตกํเยว ธมฺมํ เทเสสิ, อปิจ โข ‘‘อุปาสกา พุทฺธานุสฺสติกมฺมฎฺฐานํ นาม, ธมฺมานุสฺสติกมฺมฎฺฐานํ นาม, สงฺฆานุสฺสติกมฺมฎฺฐานํ นาม โสตาปตฺติมคฺคํ เทติ, โสตาปตฺติผลํ เทติ, สกทาคามิมคฺคํ เทติ, สกทาคามิผลํ เทติ, อนาคามิมคฺคํ เทติ, อนาคามิผลํ เทติ, อรหตฺตมคฺคํ เทติ, อรหตฺตผลํ เทตี’’ติเอวมาทีหิปิ นเยหิ ธมฺมํ เทเสตฺวา ‘‘เอวรูปํ นาม สรณํ ภินฺทเนฺตหิ อยุตฺตํ ตุเมฺหหิ กต’’นฺติ อาหฯ เอตฺถ จ พุทฺธานุสฺสติกมฺมฎฺฐานาทีนํ โสตาปตฺติมคฺคาทิปฺปทานํ ‘‘เอกธโมฺม, ภิกฺขเว, ภาวิโต พหุลีกโต เอกนฺตนิพฺพิทาย วิราคาย นิโรธาย อุปสมาย อภิญฺญาย สโมฺพธาย นิพฺพานาย  สํวตฺตติฯ กตโม เอกธโมฺม? พุทฺธานุสฺสตี’’ติเอวมาทีหิ (อ. นิ. ๑.๒๙๖) สุเตฺตหิ ทีเปตพฺพํฯ</p>


<p>เอวํ ภควา นานปฺปกาเรหิ อุปาสเก โอวทิตฺวา ‘‘อุปาสกา ปุเพฺพปิ มนุสฺสา อสรณํ ‘สรณ’นฺติ ตกฺกคฺคาเหน วิรทฺธคฺคาเหน คเหตฺวา อมนุสฺสปริคฺคหิเต กนฺตาเร ยกฺขภกฺขา หุตฺวา  มหาวินาสํ ปตฺตา, อปณฺณกคฺคาหํ ปน เอกํสิกคฺคาหํ อวิรทฺธคฺคาหํ คหิตมนุสฺสา ตสฺมิํเยว กนฺตาเร โสตฺถิภาวํ ปตฺตา’’ติ วตฺวา ตุณฺหี อโหสิฯ อถ โข อนาถปิณฺฑิโก คหปติ อุฎฺฐายาสนา ภควนฺตํ วนฺทิตฺวา อภิตฺถวิตฺวา สิรสฺมิํ อญฺชลิํ ปติฎฺฐาเปตฺวา เอวมาห ‘‘ภเนฺต, อิทานิ ตาว อิเมสํ อุปาสกานํ อุตฺตมสรณํ ภินฺทิตฺวา ตกฺกคฺคหณํ อมฺหากํ ปากฎํ, ปุเพฺพ ปน อมนุสฺสปริคฺคหิเต กนฺตาเร ตกฺกิกานํ วินาโส, อปณฺณกคฺคาหํ คหิตมนุสฺสานญฺจ โสตฺถิภาโว อมฺหากํ ปฎิจฺฉโนฺน, ตุมฺหากเมว  ปากโฎ, สาธุ วต โน ภควา อากาเส ปุณฺณจนฺทํ อุฎฺฐาเปโนฺต วิย อิมํ การณํ ปากฎํ กโรตู’’ติฯ อถ ภควา ‘‘มยา โข, คหปติ, อปริมิตกาลํ ทส ปารมิโย ปูเรตฺวา โลกสฺส กงฺขเจฺฉทนตฺถเมว สพฺพญฺญุตญฺญาณํ ปฎิวิทฺธํ, สีหวสาย สุวณฺณนาฬิํ ปูเรโนฺต วิย สกฺกจฺจํ โสตํ โอทหิตฺวา สุโณหี’’ติ เสฎฺฐิโน สตุปฺปาทํ ชเนตฺวา หิมคพฺภํ ปทาเลตฺวา ปุณฺณจนฺทํ นีหรโนฺต วิย ภวนฺตเรน ปฎิจฺฉนฺนการณํ ปากฎํ อกาสิฯ</p>


<p>อตีเต กาสิรเฎฺฐ พาราณสินคเร พฺรหฺมทโตฺต นาม ราชา อโหสิฯ ตทา โพธิสโตฺต สตฺถวาหกุเล ปฎิสนฺธิํ คเหตฺวา ทสมาสจฺจเยน มาตุกุจฺฉิโต นิกฺขมิตฺวา อนุปุเพฺพน วยปฺปโตฺต ปญฺจหิ สกฎสเตหิ วณิชฺชํ กโรโนฺต วิจรติฯ โส กทาจิ ปุพฺพนฺตโต อปรนฺตํ คจฺฉติ, กทาจิ อปรนฺตโต ปุพฺพนฺตํฯ พาราณสิยํเยว อโญฺญปิ สตฺถวาหปุโตฺต อตฺถิ พาโล อพฺยโตฺต อนุปายกุสโลฯ ตทา โพธิสโตฺต พาราณสิโต มหคฺฆํ ภณฺฑํ คเหตฺวา ปญฺจ สกฎสตานิ ปูเรตฺวา คมนสชฺชานิ กตฺวา ฐเปสิฯ โสปิ พาลสตฺถวาหปุโตฺต ตเถว ปญฺจ สกฎสตานิ ปูเรตฺวา คมนสชฺชานิ กตฺวา ฐเปสิฯ</p>


<p>ตทา โพธิสโตฺต จิเนฺตสิ ‘‘สเจ อยํ พาลสตฺถวาหปุโตฺต มยา สทฺธิํเยว คมิสฺสติ, สกฎสหเสฺส เอกโต มคฺคํ คจฺฉเนฺต มโคฺคปิ  นปฺปโหสฺสติ, มนุสฺสานํ ทารุทกาทีนิปิ, พลิพทฺทานํ ติณานิปิ ทุลฺลภานิ ภวิสฺสนฺติ, เอเตน วา มยา วา ปุรโต คนฺตุํ วฎฺฎตี’’ติฯ โส ตํ ปโกฺกสาเปตฺวา เอตมตฺถํ อาโรเจตฺวา ‘‘ทฺวีหิปิ อเมฺหหิ เอกโต คนฺตุํ น สกฺกา, กิํ ตฺวํ ปุรโต คมิสฺสสิ, อุทาหุ ปจฺฉโต’’ติ อาหฯ โส จิเนฺตสิ ‘‘มยิ ปุรโต คจฺฉเนฺต พหู อานิสํสา, มเคฺคน อภิเนฺนเนว คมิสฺสามิ, โคณา อนามฎฺฐติณํ ขาทิสฺสนฺติ, มนุสฺสานํ อนามฎฺฐํ สูเปยฺยปณฺณํ ภวิสฺสติ, ปสนฺนํ อุทกํ ภวิสฺสติ, ยถารุจิํ อคฺฆํ ฐเปตฺวา ภณฺฑํ วิกฺกิณิสฺสามี’’ติฯ โส ‘‘อหํ, สมฺม, ปุรโต คมิสฺสามี’’ติ  อาหฯ โพธิสโตฺตปิ ปจฺฉโต คมเน พหู อานิสํเส อทฺทสฯ เอวํ หิสฺส อโหสิ – ‘‘ปุรโต คจฺฉนฺตา มเคฺค วิสมฎฺฐานํ สมํ กริสฺสนฺติ, อหํ เตหิ คตมเคฺคน คมิสฺสามิ, ปุรโต คเตหิ พลิพเทฺทหิ ปริณตถทฺธติเณ  ขาทิเต มม โคณา ปุน อุฎฺฐิตานิ มธุรติณานิ ขาทิสฺสนฺติ, คหิตปณฺณฎฺฐานโต อุฎฺฐิตํ มนุสฺสานํ สูเปยฺยปณฺณํ มธุรํ ภวิสฺสติ, อนุทเก ฐาเน อาวาฎํ ขนิตฺวา เอเต อุทกํ อุปฺปาเทสฺสนฺติ, เตหิ กเตสุ อาวาเฎสุ มยํ อุทกํ ปิวิสฺสาม, อคฺฆฎฺฐปนํ นาม มนุสฺสานํ ชีวิตา โวโรปนสทิสํ, อหํ ปจฺฉโต คนฺตฺวา เอเตหิ ฐปิตเคฺฆน ภณฺฑํ วิกฺกิณิสฺสามี’’ติฯ อถ โส เอตฺตเก อานิสํเส ทิสฺวา ‘‘สมฺม, ตฺวํ ปุรโต คจฺฉาหี’’ติ อาหฯ ‘‘สาธุ, สมฺมา’’ติ พาลสตฺถวาโห สกฎานิ โยเชตฺวา นิกฺขโนฺต อนุปุเพฺพน มนุสฺสาวาสํ อติกฺกมิตฺวา กนฺตารมุขํ ปาปุณิฯ</p>


<p>กนฺตารํ นาม – โจรกนฺตารํ, วาฬกนฺตารํ, นิรุทกกนฺตารํ, อมนุสฺสกนฺตารํ, อปฺปภกฺขกนฺตารนฺติ ปญฺจวิธํฯ ตตฺถ โจเรหิ อธิฎฺฐิตมโคฺค  นามฯ สีหาทีหิ อธิฎฺฐิตมโคฺค  นามฯ ยตฺถ นฺหายิตุํ วา ปาตุํ วา อุทกํ นตฺถิ, อิทํ  นามฯ อมนุสฺสาธิฎฺฐิตํ  นามฯ มูลขาทนียาทิวิรหิตํ  นามฯ อิมสฺมิํ ปญฺจวิเธ กนฺตาเร ตํ กนฺตารํ นิรุทกกนฺตารเญฺจว อมนุสฺสกนฺตารญฺจฯ ตสฺมา โส พาลสตฺถวาหปุโตฺต สกเฎสุ มหนฺตมหนฺตา จาฎิโย ฐเปตฺวา อุทกสฺส ปูราเปตฺวา สฎฺฐิโยชนิกํ กนฺตารํ ปฎิปชฺชิฯ</p>


<p>อถสฺส กนฺตารมชฺฌํ คตกาเล กนฺตาเร อธิวตฺถยโกฺข ‘‘อิเมหิ มนุเสฺสหิ คหิตํ อุทกํ ฉฑฺฑาเปตฺวา ทุพฺพเล กตฺวา สเพฺพว เน ขาทิสฺสามี’’ติ  สพฺพเสตตรุณพลิพทฺทยุตฺตํ  มโนรมํ ยานกํ มาเปตฺวา ธนุกลาปผลกาวุธหเตฺถหิ ทสหิ ทฺวาทสหิ อมนุเสฺสหิ ปริวุโต อุปฺปลกุมุทานิ ปิฬนฺธิตฺวา อลฺลโกโส อลฺลวโตฺถ อิสฺสรปุริโส วิย ตสฺมิํ ยานเก นิสีทิตฺวา กทฺทมมกฺขิเตหิ จเกฺกหิ ปฎิปถํ อคมาสิฯ ปริวารอมนุสฺสาปิสฺส ปุรโต จ ปจฺฉโต จ คจฺฉนฺตา อลฺลเกสา อลฺลวตฺถา อุปฺปลกุมุทมาลา ปิฬนฺธิตฺวา ปทุมปุณฺฑรีกกลาเป คเหตฺวา ภิสมุฬาลานิ ขาทนฺตา อุทกพินฺทูหิ เจว กลเลหิ จ ปคฺฆรเนฺตหิ อคมํสุฯ สตฺถวาหา จ นาม ยทา ธุรวาโต วายติ, ตทา ยานเก นิสีทิตฺวา อุปฎฺฐากปริวุตา รชํ ปริหรนฺตา ปุรโต คจฺฉนฺติฯ ยทา ปจฺฉโต วาโต วายติ, ตทา เตเนว นเยน ปจฺฉโต คจฺฉนฺติฯ ตทา ปน ธุรวาโต อโหสิ, ตสฺมา โส สตฺถวาหปุโตฺต ปุรโต อคมาสิฯ</p>


<p>ยโกฺข ตํ อาคจฺฉนฺตํ ทิสฺวา อตฺตโน ยานกํ มคฺคา โอกฺกมาเปตฺวา ‘‘กหํ คจฺฉถา’’ติ เตน สทฺธิํ ปฎิสนฺถารํ อกาสิฯ สตฺถวาโหปิ อตฺตโน ยานกํ มคฺคา โอกฺกมาเปตฺวา สกฎานํ คมโนกาสํ ทตฺวา เอกมเนฺต ฐิโต ตํ ยกฺขํ อโวจ ‘‘โภ, อเมฺห ตาว  พาราณสิโต อาคจฺฉามฯ ตุเมฺห ปน อุปฺปลกุมุทานิ ปิฬนฺธิตฺวา ปทุมปุณฺฑรีกหตฺถา ภิสมุฬาลานิ ขาทนฺตา กทฺทมมกฺขิตา อุทกพินฺทูหิ ปคฺฆรเนฺตหิ อาคจฺฉถฯ กิํ นุ โข ตุเมฺหหิ อาคตมเคฺค เทโว วสฺสติ, อุปฺปลาทิสญฺฉนฺนานิ วา สรานิ อตฺถี’’ติ ปุจฺฉิฯ ยโกฺข ตสฺส กถํ สุตฺวา ‘‘สมฺม, กิํ นาเมตํ กเถสิฯ เอสา นีลวนราชิ ปญฺญายติฯ ตโต ปฎฺฐาย สกลํ อรญฺญํ เอโกทกํ, นิพทฺธํ เทโว วสฺสติ, กนฺทรา ปูรา, ตสฺมิํ ตสฺมิํ ฐาเน ปทุมาทิสญฺฉนฺนานิ สรานิ อตฺถี’’ติ วตฺวา ปฎิปาฎิยา คจฺฉเนฺตสุ  สกเฎสุ ‘‘อิมานิ สกฎานิ อาทาย กหํ คจฺฉถา’’ติ ปุจฺฉิฯ ‘‘อสุกชนปทํ นามา’’ติฯ ‘‘อิมสฺมิํ จิมสฺมิญฺจ สกเฎ กิํ นาม ภณฺฑ’’นฺติ? ‘‘อสุกญฺจ อสุกญฺจา’’ติฯ ‘‘ปจฺฉโต อาคจฺฉนฺตํ สกฎํ อติวิย ครุกํ หุตฺวา อาคจฺฉติ, เอตสฺมิํ กิํ ภณฺฑ’’นฺติ? ‘‘อุทกํ เอตฺถา’’ติฯ ‘‘ปรโต ตาว อุทกํ อาเนเนฺตหิ โว มนาปํ กตํ, อิโต ปฎฺฐาย ปน อุทเกน กิจฺจํ นตฺถิ, ปุรโต พหุ อุทกํ, จาฎิโย ภินฺทิตฺวา อุทกํ ฉเฑฺฑตฺวา สุเขน คจฺฉถา’’ติ อาหฯ เอวญฺจ ปน วตฺวา ‘‘ตุเมฺห คจฺฉถ, อมฺหากํ ปปโญฺจ โหตี’’ติ โถกํ คนฺตฺวา เตสํ อทสฺสนํ ปตฺวา อตฺตโน ยกฺขนครเมว อคมาสิฯ</p>


<p>โสปิ  พาลสตฺถวาโห อตฺตโน พาลตาย ยกฺขสฺส วจนํ คเหตฺวา จาฎิโย ภินฺทาเปตฺวา ปสตมตฺตมฺปิ อุทกํ อนวเสเสตฺวา สพฺพํ ฉฑฺฑาเปตฺวา สกฎานิ ปาชาเปสิ, ปุรโต อปฺปมตฺตกมฺปิ อุทกํ นาโหสิ, มนุสฺสา ปานียํ อลภนฺตา กิลมิํสุฯ เต ยาว สูริยตฺถงฺคมนา คนฺตฺวา สกฎานิ โมเจตฺวา ปริวฎฺฎเกน ฐเปตฺวา โคเณ จเกฺกสุ พนฺธิํสุฯ เนว โคณานํ อุทกํ อโหสิ, น มนุสฺสานํ ยาคุภตฺตํ วาฯ ทุพฺพลมนุสฺสา ตตฺถ ตตฺถ นิปชฺชิตฺวา สยิํสุฯ รตฺติภาคสมนนฺตเร ยกฺขา ยกฺขนครโต อาคนฺตฺวา สเพฺพปิ โคเณ จ มนุเสฺส จ ชีวิตกฺขยํ ปาเปตฺวา มํสํ ขาทิตฺวา อฎฺฐีนิ อวเสเสตฺวา อคมํสุฯ เอวเมกํ พาลสตฺถวาหปุตฺตํ นิสฺสาย สเพฺพปิ เต วินาสํ ปาปุณิํสุ, หตฺถฎฺฐิกาทีนิ ทิสาวิทิสาสุ วิปฺปกิณฺณานิ อเหสุํฯ ปญฺจ สกฎสตานิ ยถาปูริตาเนว อฎฺฐํสุฯ</p>


<p>โพธิสโตฺตปิ โข พาลสตฺถวาหปุตฺตสฺส นิกฺขนฺตทิวสโต มาสฑฺฒมาสํ วีตินาเมตฺวา ปญฺจหิ สกฎสเตหิ นครา นิกฺขมฺม อนุปุเพฺพน กนฺตารมุขํ ปาปุณิฯ โส ตตฺถ อุทกจาฎิโย ปูเรตฺวา พหุํ อุทกํ อาทาย ขนฺธาวาเร เภริํ จราเปตฺวา มนุเสฺส สนฺนิปาเตตฺวา  เอวมาห ‘‘ตุเมฺห มํ อนาปุจฺฉิตฺวา ปสตมตฺตมฺปิ อุทกํ มา วฬญฺชยิตฺถ, กนฺตาเร วิสรุกฺขา นาม โหนฺติ, ปตฺตํ วา ปุปฺผํ วา ผลํ วา ตุเมฺหหิ ปุเร อขาทิตปุพฺพํ มํ อนาปุจฺฉิตฺวา มา ขาทิตฺถา’’ติฯ เอวํ มนุสฺสานํ โอวาทํ ทตฺวา ปญฺจหิ สกฎสเตหิ กนฺตารํ ปฎิปชฺชิฯ ตสฺมิํ กนฺตารมชฺฌํ สมฺปเตฺต โส  ยโกฺข ปุริมนเยเนว โพธิสตฺตสฺส ปฎิปเถ อตฺตานํ ทเสฺสสิฯ โพธิสโตฺต ตํ ทิสฺวาว อญฺญาสิ ‘‘อิมสฺมิํ กนฺตาเร อุทกํ นตฺถิ, นิรุทกกนฺตาโร นาเมส, อยญฺจ นิพฺภโย รตฺตเนโตฺต, ฉายาปิสฺส น ปญฺญายติ, นิสฺสํสยํ อิมินา ปุรโต คโต พาลสตฺถวาหปุโตฺต สพฺพํ อุทกํ ฉฑฺฑาเปตฺวา กิลเมตฺวา สปริโส ขาทิโต ภวิสฺสติ, มยฺหํ ปน ปณฺฑิตภาวํ อุปายโกสลฺลํ น ชานาติ มเญฺญ’’ติฯ ตโต นํ อาห ‘‘คจฺฉถ ตุเมฺห, มยํ วาณิชา นาม อญฺญํ อุทกํ อทิสฺวา คหิตอุทกํ น ฉเฑฺฑม, ทิฎฺฐฎฺฐาเน ปน ฉเฑฺฑตฺวา สกฎานิ สลฺลหุกานิ กตฺวา คมิสฺสามา’’ติ ยโกฺข โถกํ คนฺตฺวา อทสฺสนํ อุปคมฺม อตฺตโน ยกฺขนครเมว คโตฯ</p>


<p>ยเกฺข ปน คเต มนุสฺสา โพธิสตฺตํ อาหํสุ ‘‘อยฺย, เอเต มนุสฺสา ‘เอสา นีลวนราชิ ปญฺญายติ, ตโต ปฎฺฐาย นิพทฺธํ เทโว วสฺสตี’ติ วตฺวา  อุปฺปลกุมุทมาลาธาริโน ปทุมปุณฺฑรีกกลาเป อาทาย ภิสมุฬาลานิ ขาทนฺตา อลฺลวตฺถา อลฺลเกสา อุทกพินฺทูหิ ปคฺฆรเนฺตหิ อาคตา, อุทกํ ฉเฑฺฑตฺวา สลฺลหุเกหิ สกเฎหิ ขิปฺปํ คจฺฉามา’’ติฯ โพธิสโตฺต เตสํ กถํ สุตฺวา สกฎานิ ฐปาเปตฺวา สเพฺพ มนุเสฺส สนฺนิปาตาเปตฺวา ‘‘ตุเมฺหหิ ‘อิมสฺมิํ กนฺตาเร สโร วา โปกฺขรณี วา อตฺถี’ติ กสฺสจิ สุตปุพฺพ’’นฺติ ปุจฺฉิฯ ‘‘น, อยฺย, สุตปุพฺพ’’นฺติฯ นิรุทกกนฺตาโร นาม เอโส, อิทานิ เอกเจฺจ มนุสฺสา ‘‘เอตาย นีลวนราชิยา ปุรโต เทโว วสฺสตี’’ติ วทนฺติ, ‘‘วุฎฺฐิวาโต นาม กิตฺตกํ ฐานํ  วายตี’’ติ? ‘‘โยชนมตฺตํ, อยฺยา’’ติฯ ‘‘กจฺจิ ปน โว เอกสฺสาปิ สรีรํ วุฎฺฐิวาโต ปหรตี’’ติ? ‘‘นตฺถิ อยฺยา’’ติฯ ‘‘เมฆสีสํ นาม กิตฺตเก ฐาเน ปญฺญายตี’’ติ? ‘‘ติโยชนมเตฺต อยฺยา’’ติฯ ‘‘อตฺถิ ปน โว เกนจิ เอกมฺปิ เมฆสีสํ ทิฎฺฐ’’นฺติ? ‘‘นตฺถิ, อยฺยา’’ติฯ ‘‘วิชฺชุลตา นาม กิตฺตเก ฐาเน ปญฺญายตี’’ติ? ‘‘จตุปฺปญฺจโยชนมเตฺต, อยฺยา’’ติฯ ‘‘อตฺถิ ปน โว เกนจิ วิชฺชุลโตภาโส ทิโฎฺฐ’’ติ? ‘‘นตฺถิ, อยฺยา’’ติฯ ‘‘เมฆสโทฺท นาม กิตฺตเก ฐาเน สุยฺยตี’’ติ? ‘‘เอกทฺวิโยชนมเตฺต, อยฺยา’’ติฯ ‘‘อตฺถิ ปน โว เกนจิ เมฆสโทฺท สุโต’’ติ? ‘‘นตฺถิ, อยฺยา’’ติฯ ‘‘น เอเต มนุสฺสา, ยกฺขา เอเต, อเมฺห อุทกํ ฉฑฺฑาเปตฺวา ทุพฺพเล กตฺวา ขาทิตุกามา อาคตา ภวิสฺสนฺติฯ ปุรโต คโต พาลสตฺถวาหปุโตฺต น อุปายกุสโลฯ อทฺธา โส เอเตหิ อุทกํ ฉฑฺฑาเปตฺวา กิลเมตฺวา ขาทิโต ภวิสฺสติ, ปญฺจ สกฎสตานิ ยถาปูริตาเนว ฐิตานิ ภวิสฺสนฺติฯ อชฺช มยํ ตานิ ปสฺสิสฺสาม, ปสตมตฺตมฺปิ อุทกํ อฉเฑฺฑตฺวา สีฆสีฆํ ปาเชถา’’ติ ปาชาเปสิฯ</p>


<p>โส คจฺฉโนฺต ยถาปูริตาเนว ปญฺจ สกฎสตานิ โคณมนุสฺสานญฺจ หตฺถฎฺฐิกาทีนิ ทิสาวิทิสาสุ วิปฺปกิณฺณานิ ทิสฺวา สกฎานิ โมจาเปตฺวา สกฎปริวฎฺฎเกน ขนฺธาวารํ พนฺธาเปตฺวา  กาลเสฺสว มนุเสฺส จ โคเณ จ สายมาสภตฺตํ โภชาเปตฺวา มนุสฺสานํ มเชฺฌ โคเณ นิปชฺชาเปตฺวา สยํ พลนายโก หุตฺวา ขคฺคหโตฺถ ติยามรตฺติํ อารกฺขํ คเหตฺวา ฐิตโกว อรุณํ อุฎฺฐาเปสิฯ ปุนทิวเส ปน ปาโตว  สพฺพกิจฺจานิ นิฎฺฐาเปตฺวา โคเณ โภเชตฺวา ทุพฺพลสกฎานิ ฉฑฺฑาเปตฺวา ถิรานิ คาหาเปตฺวา อปฺปคฺฆํ ภณฺฑํ ฉฑฺฑาเปตฺวา มหคฺฆํ ภณฺฑํ อาโรปาเปตฺวา ยถาธิเปฺปตํ ฐานํ คนฺตฺวา ทิคุณติคุเณน มูเลน ภณฺฑํ วิกฺกิณิตฺวา สพฺพํ ปริสํ อาทาย ปุน อตฺตโน นครเมว อคมาสิฯ</p>


<p>สตฺถา  อิมํ ธมฺมกถํ กเถตฺวา ‘‘เอวํ, คหปติ, ปุเพฺพ ตกฺกคฺคาหคาหิโน มหาวินาสํ ปตฺตา, อปณฺณกคฺคาหคาหิโน ปน อมนุสฺสานํ หตฺถโต มุจฺจิตฺวา โสตฺถินา อิจฺฉิตฎฺฐานํ คนฺตฺวา ปุน สกฎฺฐานเมว ปจฺจาคมิํสู’’ติ วตฺวา เทฺวปิ วตฺถูนิ ฆเฎตฺวา อิมิสฺสา อปณฺณกธมฺมเทสนาย อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘อปณฺณกํ ฐานเมเก, ทุติยํ อาหุ ตกฺกิกา;  
  
เอตทญฺญาย เมธาวี, ตํ คเณฺห ยทปณฺณก’’นฺติฯ  
</li>
  
<p>ตตฺถ นฺติ เอกํสิกํ อวิรทฺธํ นิยฺยานิกํฯ นฺติ การณํฯ การณญฺหิ ยสฺมา ตทายตฺตวุตฺติตาย ผลํ ติฎฺฐติ นาม, ตสฺมา ‘‘ฐาน’’นฺติ วุจฺจติ, ‘‘ฐานญฺจ ฐานโต อฎฺฐานญฺจ อฎฺฐานโต’’ติอาทีสุ (วิภ. ๘๐๙) จสฺส ปโยโค เวทิตโพฺพฯ อิติ ‘‘อปณฺณกํ ฐาน’’นฺติ ปททฺวเยนาปิ ‘‘ยํ เอกนฺตหิตสุขาวหตฺตา ปณฺฑิเตหิ ปฎิปนฺนํ เอกํสิกการณํ อวิรทฺธการณํ นิยฺยานิกการณํ, ตํ อิท’’นฺติ ทีเปติฯ อยเมตฺถ สเงฺขโป, ปเภทโต ปน ตีณิ สรณคมนานิ, ปญฺจ สีลานิ, ทส สีลานิ, ปาติโมกฺขสํวโร, อินฺทฺริยสํวโร, อาชีวปาริสุทฺธิ, ปจฺจยปฎิเสวนํ, สพฺพมฺปิ จตุปาริสุทฺธิสีลํ; อินฺทฺริเยสุ คุตฺตทฺวารตา, โภชเน มตฺตญฺญุตา, ชาคริยานุโยโค, ฌานํ, วิปสฺสนา, อภิญฺญา, สมาปตฺติ, อริยมโคฺค, อริยผลํ, สพฺพเมฺปตํ อปณฺณกฎฺฐานํ อปณฺณกปฎิปทา, นิยฺยานิกปฎิปทาติ อโตฺถฯ
</ol></p>


<p>ยสฺมา จ ปน นิยฺยานิกปฎิปทาย เอตํ นามํ, ตสฺมาเยว ภควา อปณฺณกปฎิปทํ ทเสฺสโนฺต อิมํ สุตฺตมาห –</p>

ฯ กตเมหิ ตีหิ? อิธ, ภิกฺขเว , ภิกฺขุ อินฺทฺริเยสุ คุตฺตทฺวาโร โหติ, โภชเน มตฺตญฺญู โหติ, ชาคริยํ อนุยุโตฺต โหติฯ กถญฺจ, ภิกฺขเว, ภิกฺขุ อินฺทฺริเยสุ คุตฺตทฺวาโร โหติ? อิธ, ภิกฺขเว, ภิกฺขุ จกฺขุนา รูปํ ทิสฺวา น นิมิตฺตคฺคาหี โหติ…เป.… เอวํ โข, ภิกฺขเว, ภิกฺขุ อินฺทฺริเยสุ คุตฺตทฺวาโร โหติฯ</p>

</p>

</p>


<p>อิมสฺมิญฺจาปิ สุเตฺต ตโยว ธมฺมา วุตฺตาฯ อยํ ปน อปณฺณกปฎิปทา ยาว อรหตฺตผลํ ลพฺภเตว ฯ ตตฺถ อรหตฺตผลมฺปิ, ผลสมาปตฺติวิหารสฺส เจว, อนุปาทาปรินิพฺพานสฺส จ, ปฎิปทาเยว นาม โหติฯ</p>


<p>ติ เอกเจฺจ ปณฺฑิตมนุสฺสาฯ ตตฺถ กิญฺจาปิ ‘‘อสุกา นามา’’ติ นิยโม นตฺถิ, อิทํ ปน สปริสํ โพธิสตฺตํเยว สนฺธาย วุตฺตนฺติ เวทิตพฺพํฯ ติ นฺติ ปฐมโต อปณฺณกฎฺฐานโต นิยฺยานิกการณโต ทุติยํ ตกฺกคฺคาหการณํ อนิยฺยานิกการณํฯ ติ เอตฺถ ปน สทฺธิํ ปุริมปเทน อยํ โยชนา –  เอกํสิกการณํ อวิรทฺธการณํ นิยฺยานิกการณํ  โพธิสตฺตปฺปมุขา ปณฺฑิตมนุสฺสา คณฺหิํสุฯ เย ปน พาลสตฺถวาหปุตฺตปฺปมุขา ตกฺกิกา อาหุ, เต  สาปราธํ อเนกํสิกฎฺฐานํ วิรทฺธการณํ อนิยฺยานิกการณํ อคฺคเหสุํฯ เตสุ เย อปณฺณกฎฺฐานํ อคฺคเหสุํ, เต สุกฺกปฎิปทํ ปฎิปนฺนาฯ เย ทุติยํ ‘‘ปุรโต ภวิตพฺพํ อุทเกนา’’ติ ตกฺกคฺคาหสงฺขาตํ อนิยฺยานิกการณํ อคฺคเหสุํฯ เต กณฺหปฎิปทํ ปฎิปนฺนาฯ</p>


<p>ตตฺถ  สุกฺกปฎิปทา อปริหานิปฎิปทา, กณฺหปฎิปทา ปริหานิปฎิปทาฯ ตสฺมา เย สุกฺกปฎิปทํ ปฎิปนฺนา, เต อปริหีนา โสตฺถิภาวํ ปตฺตาฯ เย ปน กณฺหปฎิปทํ ปฎิปนฺนา, เต  ปริหีนา อนยพฺยสนํ อาปนฺนาติ อิมมตฺถํ ภควา อนาถปิณฺฑิกสฺส คหปติโน วตฺวา อุตฺตริ อิทมาห นฺติฯ</p>


<p>ตตฺถ ติ ‘‘เมธา’’ติ ลทฺธนามาย วิปุลาย วิสุทฺธาย อุตฺตมาย ปญฺญาย สมนฺนาคโต กุลปุโตฺต เอตํ อปณฺณเก เจว สปณฺณเก จาติ ทฺวีสุ อตกฺกคฺคาหตกฺกคฺคาหสงฺขาเตสุ ฐาเนสุ คุณโทสํ วุทฺธิหานิํ อตฺถานตฺถํ ญตฺวาติ อโตฺถฯ นฺติ ยํ อปณฺณกํ เอกํสิกํ สุกฺกปฎิปทาอปริหานิยปฎิปทาสงฺขาตํ นิยฺยานิกการณํ, ตเทว คเณฺหยฺยฯ กสฺมา? เอกํสิกาทิภาวโตเยวฯ อิตรํ ปน น คเณฺหยฺยฯ กสฺมา? อเนกํสิกาทิภาวโตเยวฯ อยญฺหิ อปณฺณกปฎิปทา นาม สเพฺพสํ พุทฺธปเจฺจกพุทฺธพุทฺธปุตฺตานํ ปฎิปทาฯ สพฺพพุทฺธา หิ อปณฺณกปฎิปทายเมว ฐตฺวา ทเฬฺหน วีริเยน ปารมิโย ปูเรตฺวา โพธิมูเล พุทฺธา นาม โหนฺติ, ปเจฺจกพุทฺธา ปเจฺจกโพธิํ อุปฺปาเทนฺติ, พุทฺธปุตฺตา สาวกปารมิญาณํ ปฎิวิชฺฌนฺติฯ</p>


<p>อิติ ภควา เตสํ อุปาสกานํ ติโสฺส กุลสมฺปตฺติโย จ ฉ กามสเคฺค พฺรหฺมโลกสมฺปตฺติโย จ ทตฺวาปิ ปริโยสาเน อรหตฺตมคฺคผลทายิกา  อปณฺณกปฎิปทา นาม, จตูสุ อปาเยสุ ปญฺจสุ จ นีจกุเลสุ นิพฺพตฺติทายิกา สปณฺณกปฎิปทา นามาติ อิมํ อปณฺณกธมฺมเทสนํ ทเสฺสตฺวา อุตฺตริ จตฺตาริ สจฺจานิ โสฬสหิ อากาเรหิ ปกาเสสิฯ จตุสจฺจปริโยสาเน สเพฺพปิ เต ปญฺจสตา อุปาสกา โสตาปตฺติผเล ปติฎฺฐหิํสุฯ</p>


<p>สตฺถา อิมํ ธมฺมเทสนํ อาหริตฺวา ทเสฺสตฺวา เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนตฺวา ทเสฺสสิ – ‘‘ตสฺมิํ สมเย พาลสตฺถวาหปุโตฺต เทวทโตฺต อโหสิ, ตสฺส ปริสา เทวทตฺตปริสาว, ปณฺฑิตสตฺถวาหปุตฺตปริสา พุทฺธปริสา, ปณฺฑิตสตฺถวาหปุโตฺต ปน อหเมว อโหสิ’’นฺติ เทสนํ นิฎฺฐาเปสิฯ</p>

</p>


<ol>
<li>
<p> ๒. วณฺณุปถชาตกวณฺณนา
</ol></p>


<p>ติ   อิมํ ธมฺมเทสนํ ภควา สาวตฺถิยํ วิหรโนฺต กเถสิฯ กํ ปน อารพฺภาติ? เอกํ โอสฺสฎฺฐวีริยํ ภิกฺขุํฯ ตถาคเต กิร สาวตฺถิยํ วิหรเนฺต เอโก สาวตฺถิวาสี กุลปุโตฺต เชตวนํ คนฺตฺวา สตฺถุ สนฺติเก ธมฺมเทสนํ สุตฺวา ปสนฺนจิโตฺต กาเมสุ อาทีนวํ ทิสฺวา ปพฺพชิตฺวา อุปสมฺปทาย ปญฺจวสฺสิโก หุตฺวา เทฺว มาติกา อุคฺคณฺหิตฺวา วิปสฺสนาจารํ สิกฺขิตฺวา สตฺถุ สนฺติเก อตฺตโน จิตฺตรุจิยํ กมฺมฎฺฐานํ คเหตฺวา เอกํ อรญฺญํ ปวิสิตฺวา วสฺสํ อุปคนฺตฺวา เตมาสํ วายมโนฺตปิ โอภาสมตฺตํ วา นิมิตฺตมตฺตํ วา อุปฺปาเทตุํ นาสกฺขิฯ</p>


<p>อถสฺส เอตทโหสิ ‘‘สตฺถารา จตฺตาโร ปุคฺคลา กถิตา, เตสุ มยา ปทปรเมน ภวิตพฺพํ, นตฺถิ มเญฺญ มยฺหํ อิมสฺมิํ อตฺตภาเว มโคฺค วา ผลํ วา, กิํ กริสฺสามิ อรญฺญวาเสน, สตฺถุ สนฺติกํ คนฺตฺวา รูปโสภคฺคปฺปตฺตํ พุทฺธสรีรํ โอโลเกโนฺต มธุรํ ธมฺมเทสนํ สุณโนฺต วิหริสฺสามี’’ติ ปุน เชตวนเมว ปจฺจาคมาสิฯ อถ นํ สนฺทิฎฺฐสมฺภตฺตา อาหํสุ – ‘‘อาวุโส, ตฺวํ สตฺถุ สนฺติเก กมฺมฎฺฐานํ คเหตฺวา ‘สมณธมฺมํ กริสฺสามี’ติ คโต, อิทานิ ปน อาคนฺตฺวา สงฺคณิกาย อภิรมมาโน จรสิ, กิํ นุ โข เต ปพฺพชิตกิจฺจํ มตฺถกํ ปตฺตํ, อปฺปฎิสนฺธิโก ชาโตสี’’ติ? อาวุโส, อหํ มคฺคํ วา ผลํ วา อลภิตฺวา ‘‘อภพฺพปุคฺคเลน มยา ภวิตพฺพ’’นฺติ วีริยํ โอสฺสชิตฺวา อาคโตมฺหีติฯ ‘‘อการณํ เต, อาวุโส, กตํ ทฬฺหวีริยสฺส สตฺถุ สาสเน ปพฺพชิตฺวา วีริยํ โอสฺสชเนฺตน, อยุตฺตํ เต กตํ, เอหิ ตถาคตสฺส  ทเสฺสมา’’ติ ตํ อาทาย สตฺถุ สนฺติกํ อคมํสุฯ</p>


<p>สตฺถา ตํ ทิสฺวา เอวมาห ‘‘ภิกฺขเว, ตุเมฺห เอตํ ภิกฺขุํ อนิจฺฉมานํ อาทาย อาคตา, กิํ กตํ อิมินา’’ติ? ‘‘ภเนฺต, อยํ ภิกฺขุ เอวรูเป นิยฺยานิกสาสเน ปพฺพชิตฺวา สมณธมฺมํ กโรโนฺต วีริยํ โอสฺสชิตฺวา อาคโต’’ติ อาหํสุฯ อถ นํ สตฺถา อาห ‘‘สจฺจํ กิร ตยา ภิกฺขุ วีริยํ โอสฺสฎฺฐ’’นฺติ? ‘‘สจฺจํ, ภควา’’ติฯ ‘‘กิํ ปน ตฺวํ ภิกฺขุ เอวรูเป มม สาสเน ปพฺพชิตฺวา ‘อปฺปิโจฺฉ’ติ วา ‘สนฺตุโฎฺฐ’ติ วา ‘ปวิวิโตฺต’ติ วา ‘อารทฺธวีริโย’ติ วา เอวํ อตฺตานํ อชานาเปตฺวา ‘โอสฺสฎฺฐวีริโย ภิกฺขู’ติ ชานาเปสิฯ นนุ ตฺวํ ปุเพฺพ วีริยวา อโหสิ, ตยา เอเกน กตํ วีริยํ นิสฺสาย มรุกนฺตาเร ปญฺจสุ สกฎสเตสุ มนุสฺสา จ โคณา  จ ปานียํ ลภิตฺวา สุขิตา ชาตา , อิทานิ กสฺมา วีริยํ โอสฺสชสี’’ติฯ โส ภิกฺขุ เอตฺตเกน วจเนน อุปตฺถมฺภิโต อโหสิฯ</p>


<p>ตํ ปน กถํ สุตฺวา ภิกฺขู ภควนฺตํ ยาจิํสุ – ‘‘ภเนฺต, อิทานิ อิมินา ภิกฺขุนา วีริยสฺส โอสฺสฎฺฐภาโว อมฺหากํ ปากโฎ, ปุเพฺพ ปนสฺส เอกสฺส วีริยํ นิสฺสาย มรุกนฺตาเร โคณมนุสฺสานํ ปานียํ ลภิตฺวา สุขิตภาโว ปฎิจฺฉโนฺน, ตุมฺหากํ สพฺพญฺญุตญฺญาณเสฺสว ปากโฎ, อมฺหากเมฺปตํ การณํ กเถถา’’ติฯ ‘‘เตน หิ, ภิกฺขเว, สุณาถา’’ติ ภควา เตสํ ภิกฺขูนํ สตุปฺปาทํ ชเนตฺวา ภวนฺตเรน ปฎิจฺฉนฺนการณํ ปากฎมกาสิฯ</p>


<p>อตีเต กาสิรเฎฺฐ พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สตฺถวาหกุเล ปฎิสนฺธิํ คเหตฺวา วยปฺปโตฺต ปญฺจหิ สกฎสเตหิ วณิชฺชํ กโรโนฺต วิจรติฯ โส เอกทา สฎฺฐิโยชนิกํ มรุกนฺตารํ ปฎิปชฺชิฯ ตสฺมิํ กนฺตาเร สุขุมวาลุกา มุฎฺฐินา คหิตา หเตฺถ น ติฎฺฐติ, สูริยุคฺคมนโต ปฎฺฐาย องฺคารราสิ วิย อุณฺหา โหติ, น สกฺกา อกฺกมิตุํฯ ตสฺมา ตํ ปฎิปชฺชนฺตา ทารุทกติลตณฺฑุลาทีนิ สกเฎหิ อาทาย รตฺติเมว คนฺตฺวา อรุณุคฺคมเน สกฎานิ ปริวฎฺฎํ กตฺวา มตฺถเก มณฺฑปํ กาเรตฺวา กาลเสฺสว อาหารกิจฺจํ นิฎฺฐาเปตฺวา ฉายาย นิสินฺนา ทิวสํ เขเปตฺวา อตฺถงฺคเต สูริเย สายมาสํ ภุญฺชิตฺวา ภูมิยา สีตลาย ชาตาย สกฎานิ โยเชตฺวา คจฺฉนฺติ, สมุทฺทคมนสทิสเมว คมนํ โหติฯ ถลนิยามโก นาม ลทฺธุํ วฎฺฎติ, โส ตารกสญฺญา  สตฺถํ ตาเรติฯ</p>


<p>โสปิ สตฺถวาโห ตสฺมิํ กาเล อิมินาว นิยาเมน ตํ กนฺตารํ คจฺฉโนฺต เอกูนสฎฺฐิ โยชนานิ คนฺตฺวา ‘‘อิทานิ เอกรเตฺตเนว มรุกนฺตารา นิกฺขมนํ ภวิสฺสตี’’ติ สายมาสํ ภุญฺชิตฺวา สพฺพํ ทารุทกํ เขเปตฺวา สกฎานิ โยเชตฺวา ปายาสิฯ นิยามโก ปน ปุริมสกเฎ อาสนํ ปตฺถราเปตฺวา อากาเส ตารกํ โอโลเกโนฺต ‘‘อิโต ปาเชถ, อิโต ปาเชถา’’ติ วทมาโน นิปชฺชิฯ โส ทีฆมทฺธานํ อนิทฺทายนภาเวน กิลโนฺต นิทฺทํ โอกฺกมิ, โคเณ นิวตฺติตฺวา อาคตมคฺคเมว คณฺหเนฺต น  อญฺญาสิฯ โคณา สพฺพรตฺติํ อคมํสุฯ นิยามโก อรุณุคฺคมนเวลาย ปพุโทฺธ นกฺขตฺตํ โอโลเกตฺวา ‘‘สกฎานิ นิวเตฺตถ นิวเตฺตถา’’ติ อาหฯ สกฎานิ นิวเตฺตตฺวา ปฎิปาฎิํ กโรนฺตานเญฺญว อรุโณ อุคฺคโตฯ มนุสฺสา ‘‘หิโยฺย อมฺหากํ นิวิฎฺฐขนฺธาวารฎฺฐานเมเวตํ, ทารุทกมฺปิ โน ขีณํ, อิทานิ นฎฺฐมฺหา’’ติ สกฎานิ โมเจตฺวา ปริวฎฺฎเกน ฐเปตฺวา มตฺถเก มณฺฑปํ กตฺวา อตฺตโน อตฺตโน สกฎสฺส เหฎฺฐา อนุโสจนฺตา นิปชฺชิํสุฯ</p>


<p>โพธิสโตฺต  ‘‘มยิ วีริยํ โอสฺสชเนฺต สเพฺพ วินสฺสิสฺสนฺตี’’ติ ปาโต สีตลเวลายเมว อาหิณฺฑโนฺต เอกํ ทพฺพติณคจฺฉํ ทิสฺวา ‘‘อิมานิ ติณานิ เหฎฺฐา อุทกสิเนเหน อุฎฺฐิตานิ ภวิสฺสนฺตี’’ติ จิเนฺตตฺวา กุทฺทาลํ คาหาเปตฺวา ตํ ปเทสํ ขณาเปสิ, เต สฎฺฐิหตฺถฎฺฐานํ ขณิํสุฯ เอตฺตกํ ฐานํ ขณิตฺวา ปหรนฺตานํ กุทฺทาโล เหฎฺฐาปาสาเณ ปฎิหญฺญิ, ปหฎมเตฺต สเพฺพ วีริยํ โอสฺสชิํสุฯ โพธิสโตฺต ปน ‘‘อิมสฺส ปาสาณสฺส เหฎฺฐา อุทเกน ภวิตพฺพ’’นฺติ โอตริตฺวา ปาสาเณ ฐิโต โอณมิตฺวา โสตํ โอทหิตฺวา สทฺทํ อาวเชฺชโนฺต เหฎฺฐา อุทกสฺส ปวตฺตนสทฺทํ สุตฺวา อุตฺตริตฺวา จูฬุปฎฺฐากํ อาห – ‘‘ตาต, ตยา วีริเย โอสฺสเฎฺฐ สเพฺพ วินสฺสิสฺสาม, ตฺวํ วีริยํ อโนสฺสชโนฺต อิมํ อยกูฎํ คเหตฺวา อาวาฎํ โอตริตฺวา เอตสฺมิํ ปาสาเณ ปหารํ เทหี’’ติฯ โส ตสฺส วจนํ สมฺปฎิจฺฉิตฺวา สเพฺพสุ  วีริยํ โอสฺสชิตฺวา ฐิเตสุปิ วีริยํ อโนสฺสชโนฺต โอตริตฺวา ปาสาเณ ปหารํ อทาสิฯ ปาสาโณ มเชฺฌ ภิชฺชิตฺวา เหฎฺฐา ปติตฺวา โสตํ สนฺนิรุมฺภิตฺวา อฎฺฐาสิ, ตาลกฺขนฺธปฺปมาณา อุทกวฎฺฎิ อุคฺคญฺฉิฯ สเพฺพ ปานียํ ปิวิตฺวา นฺหายิํสุ, อติเรกานิ อกฺขยุคาทีนิ ผาเลตฺวา ยาคุภตฺตํ ปจิตฺวา ภุญฺชิตฺวา โคเณ จ โภเชตฺวา สูริเย อตฺถงฺคเต อุทกาวาฎสมีเป ธชํ พนฺธิตฺวา อิจฺฉิตฎฺฐานํ อคมํสุฯ เต ตตฺถ ภณฺฑํ วิกฺกิณิตฺวา ทิคุณํ ติคุณํ จตุคฺคุณํ ลาภํ ลภิตฺวา อตฺตโน วสนฎฺฐานเมว อคมํสุฯ เต ตตฺถ ยาวตายุกํ ฐตฺวา ยถากมฺมํ คตา, โพธิสโตฺตปิ ทานาทีนิ ปุญฺญานิ กตฺวา ยถากมฺมเมว คโตฯ</p>


<p>สมฺมาสมฺพุโทฺธ อิมํ ธมฺมเทสนํ กเถตฺวา อภิสมฺพุโทฺธว อิมํ คาถํ กเถสิ –</p>


<ol>
<li>
‘‘อกิลาสุโน  
วณฺณุปเถ ขณนฺตา, อุทงฺคเณ ตตฺถ ปปํ อวินฺทุํ;  
  
เอวํ มุนี วีริยพลูปปโนฺน, อกิลาสุ วิเนฺท หทยสฺส สนฺติ’’นฺติฯ  
</li>
  
<p>ตตฺถ ติ นิโกฺกสชฺชา อารทฺธวีริยาฯ ติ วณฺณุ วุจฺจติ วาลุกา, วาลุกามเคฺคติ อโตฺถฯ ติ ภูมิํ ขณมานาฯ ติ เอตฺถ ติ นิปาโต, ติ มนุสฺสานํ สญฺจรณฎฺฐาเน, อนาวาเฎ ภูมิภาเคติ อโตฺถฯ ติ ตสฺมิํ วณฺณุปเถฯ นฺติ อุทกํ ปฎิลภิํสุฯ อุทกญฺหิ ปปียนภาเวน ‘‘ปปา’’ติ วุจฺจติฯ ปวทฺธํ วา อาปํ ปปํ, มโหทกนฺติ อโตฺถฯ
</ol></p>


<p>นฺติ โอปมฺมปฎิปาทนํฯ ติ โมนํ วุจฺจติ ญาณํ, กายโมเนยฺยาทีสุ วา อญฺญตรํ, เตน สมนฺนาคตตฺตา ปุคฺคโล ‘‘มุนี’’ติ วุจฺจติฯ โส ปเนส อคาริยมุนิ, อนคาริยมุนิ , เสกฺขมุนิ, อเสกฺขมุนิ, ปเจฺจกพุทฺธมุนิ, มุนิมุนีติ อเนกวิโธฯ ตตฺถ ติ คิหี อาคตผโล วิญฺญาตสาสโนฯ ติ ตถารูโปว ปพฺพชิโตฯ ติ สตฺต เสกฺขาฯ ติ ขีณาสโวฯ ติ ปเจฺจกสมฺพุโทฺธฯ ติ สมฺมาสมฺพุโทฺธฯ อิมสฺมิํ ปนเตฺถ สพฺพสงฺคาหกวเสน  โมเนยฺยสงฺขาตาย ปญฺญาย สมนฺนาคโต ‘‘มุนี’’ติ เวทิตโพฺพฯ ติ วีริเยน เจว กายพลญาณพเลน จ สมนฺนาคโตฯ ติ นิโกฺกสโชฺช –</p>


<p>
‘‘กามํ ตโจ จ นฺหารุ จ, อฎฺฐิ จ อวสิสฺสตุ;  
  
อุปสุสฺสตุ นิเสฺสสํ, สรีเร มํสโลหิต’’นฺติฯ –  
</p>
  
<p>เอวํ วุเตฺตน จตุรงฺคสมนฺนาคเตน วีริเยน สมนฺนาคตตฺตา อนลโสฯ นฺติ จิตฺตสฺสปิ หทยรูปสฺสปิ สีตลภาวกรเณน ‘‘สนฺติ’’นฺติ สงฺขํ คตํ ฌานวิปสฺสนาภิญฺญาอรหตฺตมคฺคญาณสงฺขาตํ อริยธมฺมํ วินฺทติ ปฎิลภตีติ อโตฺถฯ ภควตา หิ –</p>

 ธเมฺมหิ, มหนฺตญฺจ สทตฺถํ ปริปูเรติ, น, ภิกฺขเว, หีเนน อคฺคสฺส ปตฺติ โหตี’’ติ (สํ. นิ. ๒.๒๒) –</p>


<p>เอวํ อเนเกหิ สุเตฺตหิ กุสีตสฺส ทุกฺขวิหาโร, อารทฺธวีริยสฺส จ สุขวิหาโร สํวณฺณิโตฯ อิธาปิ อารทฺธวีริยสฺส อกตาภินิเวสสฺส วิปสฺสกสฺส วีริยพเลน อธิคนฺตพฺพํ ตเมว สุขวิหารํ ทเสฺสโนฺต ‘‘เอวํ มุนี วีริยพลูปปโนฺน, อกิลาสุ วิเนฺท หทยสฺส สนฺติ’’นฺติ อาหฯ อิทํ วุตฺตํ โหติ – ยถา เต วาณิชา อกิลาสุโน วณฺณุปเถ ขณนฺตา อุทกํ ลภิํสุ, เอวํ อิมสฺมิมฺปิ สาสเน อกิลาสุ หุตฺวา วายมมาโน ปณฺฑิโต ภิกฺขุ อิมํ ฌานาทิเภทํ หทยสฺส สนฺติํ ลภติฯ โส ตฺวํ ภิกฺขุ ปุเพฺพ อุทกมตฺตสฺส อตฺถาย วีริยํ กตฺวา อิทานิ เอวรูเป มคฺคผลทายเก นิยฺยานิกสาสเน กสฺมา วีริยํ โอสฺสชสีติ เอวํ อิมํ ธมฺมเทสนํ ทเสฺสตฺวา จตฺตาริ สจฺจานิ ปกาเสสิ, สจฺจปริโยสาเน โอสฺสฎฺฐวีริโย ภิกฺขุ อคฺคผเล อรหเตฺต ปติฎฺฐาสิฯ</p>


<p>สตฺถาปิ  เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนตฺวา ทเสฺสสิ ‘‘ตสฺมิํ สมเย วีริยํ อโนสฺสชิตฺวา ปาสาณํ ภินฺทิตฺวา มหาชนสฺส อุทกทายโก จูฬุปฎฺฐาโก อยํ โอสฺสฎฺฐวีริโย ภิกฺขุ อโหสิ, อวเสสปริสา อิทานิ พุทฺธปริสา ชาตา, สตฺถวาหเชฎฺฐโก ปน อหเมว อโหสิ’’นฺติ เทสนํ นิฎฺฐาเปสิฯ</p>

</p>


<ol>
<li>
<p> ๓. เสริววาณิชชาตกวณฺณนา
</ol></p>


<p>ติ อิมมฺปิ ธมฺมเทสนํ ภควา สาวตฺถิยํ วิหรโนฺต เอกํ โอสฺสฎฺฐวีริยเมว ภิกฺขุํ อารพฺภ กเถสิฯ ตญฺหิ ปุริมนเยเนว ภิกฺขูหิ อานีตํ ทิสฺวา สตฺถา อาห – ‘‘ตฺวํ ภิกฺขุ, เอวรูเป มคฺคผลทายเก สาสเน  ปพฺพชิตฺวา วีริยํ โอสฺสชโนฺต สตสหสฺสคฺฆนิกาย กญฺจนปาติยา ปริหีโน เสริววาณิโช วิย จิรํ โสจิสฺสสี’’ติฯ ภิกฺขู ตสฺสตฺถสฺส  อาวิภาวตฺถํ ภควนฺตํ ยาจิํสุ, ภควา ภวนฺตเรน ปฎิจฺฉนฺนการณํ ปากฎมกาสิฯ</p>


<p>อตีเต อิโต ปญฺจเม กเปฺป โพธิสโตฺต เสริวรเฎฺฐ กจฺฉปุฎวาณิโช อโหสิฯ โส เสริวนามเกน เอเกน โลลกจฺฉปุฎวาณิเชน สทฺธิํ โวหารตฺถาย คจฺฉโนฺต นีลวาหํ นาม นทิํ อุตฺตริตฺวา อริฎฺฐปุรํ นาม นครํ ปวิสโนฺต นครวีถิโย ภาเชตฺวา อตฺตโน ปตฺตวีถิยา ภณฺฑํ วิกฺกิณโนฺต วิจริฯ อิตโรปิ อตฺตโน ปตฺตวีถิํ คณฺหิฯ ตสฺมิญฺจ นคเร เอกํ เสฎฺฐิกุลํ ปริชิณฺณํ อโหสิ, สเพฺพ ปุตฺตภาติกา จ ธนญฺจ ปริกฺขยํ อคมํสุ, เอกา ทาริกา อยฺยิกาย สทฺธิํ อวเสสา อโหสิ, ตา เทฺวปิ ปเรสํ ภติํ กตฺวา ชีวนฺติฯ เคเห ปน ตาสํ มหาเสฎฺฐินา ปริภุตฺตปุพฺพา สุวณฺณปาติ ภาชนนฺตเร นิกฺขิตฺตา ทีฆรตฺตํ อวลญฺชิยมานา มลคฺคหิตา อโหสิ, ตา ตสฺสา สุวณฺณปาติภาวมฺปิ น ชานนฺติฯ โส โลลวาณิโช ตสฺมิํ สมเย ‘‘มณิเก คณฺหถ, มณิเก คณฺหถา’’ติ วิจรโนฺต ตํ ฆรทฺวารํ ปาปุณิฯ สา กุมาริกา ตํ ทิสฺวา อยฺยิกํ อาห ‘‘อมฺม มยฺหํ เอกํ ปิฬนฺธนํ คณฺหา’’ติฯ อมฺม มยํ ทุคฺคตา, กิํ ทตฺวา คณฺหิสฺสามาติฯ อยํ โน ปาติ อตฺถิ, โน จ อมฺหากํ อุปการา, อิมํ ทตฺวา คณฺหาติฯ สา วาณิชํ ปโกฺกสาเปตฺวา อาสเน นิสีทาเปตฺวา ตํ ปาติํ ทตฺวา ‘‘อยฺย, อิมํ คเหตฺวา ตว ภคินิยา กิญฺจิเทว เทหี’’ติ อาหฯ วาณิโช ปาติํ หเตฺถน คเหตฺวาว ‘‘สุวณฺณปาติ ภวิสฺสตี’’ติ ปริวเตฺตตฺวา ปาติปิฎฺฐิยํ สูจิยา เลขํ กฑฺฒิตฺวา สุวณฺณภาวํ ญตฺวา  ‘‘อิมาสํ กิญฺจิ อทตฺวาว อิมํ ปาติํ หริสฺสามี’’ติ ‘‘อยํ กิํ อคฺฆติ, อฑฺฒมาสโกปิสฺสา มูลํ น  โหตี’’ติ ภูมิยํ ขิปิตฺวา อุฎฺฐายาสนา ปกฺกามิฯ เอเกน ปวิสิตฺวา นิกฺขนฺตวีถิํ อิตโร ปวิสิตุํ ลภตีติ โพธิสโตฺต ตํ วีถิํ ปวิสิตฺวา ‘‘มณิเก คณฺหถ, มณิเก คณฺหถา’’ติ วิจรโนฺต ตเมว ฆรทฺวารํ ปาปุณิฯ</p>


<p>ปุน สา กุมาริกา ตเถว อยฺยิกํ อาหฯ อถ นํ อยฺยิกา ‘‘อมฺม, ปฐมํ อาคตวาณิโช ปาติํ ภูมิยํ ขิปิตฺวา คโต, อิทานิ กิํ ทตฺวา คณฺหิสฺสามา’’ติ อาหฯ อมฺม, โส วาณิโช ผรุสวาโจ, อยํ ปน ปิยทสฺสโน มุทุสลฺลาโป, อเปฺปว นาม นํ คเณฺหยฺยาติฯ อมฺม, เตน หิ ปโกฺกสาหีติฯ สา ตํ ปโกฺกสิฯ อถสฺส เคหํ ปวิสิตฺวา นิสินฺนสฺส  ตํ ปาติํ อทํสุฯ โส ตสฺสา สุวณฺณปาติภาวํ ญตฺวา ‘‘อมฺม, อยํ ปาติ สตสหสฺสํ อคฺฆติ, สตสหสฺสคฺฆนกภณฺฑํ มยฺหํ หเตฺถ นตฺถี’’ติ อาหฯ อยฺย, ปฐมํ อาคตวาณิโช ‘‘อยํ อฑฺฒมาสกมฺปิ น อคฺฆตี’’ติ วตฺวา ภูมิยํ ขิปิตฺวา คโต, อยํ ปน ตว ปุเญฺญน สุวณฺณปาติ ชาตา ภวิสฺสติ, มยํ อิมํ ตุยฺหํ เทม, กิญฺจิเทว โน ทตฺวา อิมํ คเหตฺวา ยาหีติฯ โพธิสโตฺต ตสฺมิํ ขเณ หตฺถคตานิ ปญฺจ กหาปณสตานิ ปญฺจสตคฺฆนกญฺจ ภณฺฑํ สพฺพํ ทตฺวา ‘‘มยฺหํ อิมํ ตุลญฺจ ปสิพฺพกญฺจ อฎฺฐ จ กหาปเณ เทถา’’ติ เอตฺตกํ ยาจิตฺวา อาทาย ปกฺกามิฯ โส สีฆเมว นทีตีรํ คนฺตฺวา นาวิกสฺส อฎฺฐ กหาปเณ ทตฺวา นาวํ อภิรุหิฯ</p>


<p>ตโต โลลวาณิโชปิ ปุน ตํ เคหํ คนฺตฺวา ‘‘อาหรถ ตํ ปาติํ, ตุมฺหากํ กิญฺจิเทว ทสฺสามี’’ติ อาหฯ สา ตํ ปริภาสิตฺวา ‘‘ตฺวํ อมฺหากํ สตสหสฺสคฺฆนิกํ สุวณฺณปาติํ อฑฺฒมาสคฺฆนิกมฺปิ น อกาสิ, ตุยฺหํ ปน สามิกสทิโส เอโก ธมฺมิโก วาณิโช อมฺหากํ สหสฺสํ ทตฺวา ตํ อาทาย คโต’’ติ อาหฯ ตํ สุตฺวาว ‘‘สตสหสฺสคฺฆนิกาย สุวณฺณปาติยา ปริหีโนมฺหิ, มหาชานิกโร วต เม อย’’นฺติ สญฺชาตพลวโสโก สติํ ปจฺจุปฎฺฐาเปตุํ อสโกฺกโนฺต  วิสญฺญี หุตฺวา อตฺตโน หตฺถคเต กหาปเณ เจว ภณฺฑิกญฺจ ฆรทฺวาเรเยว วิกิริตฺวา นิวาสนปารุปนํ ปหาย ตุลาทณฺฑํ มุคฺครํ กตฺวา อาทาย โพธิสตฺตสฺส อนุปทํ ปกฺกโนฺต นทีตีรํ คนฺตฺวา โพธิสตฺตํ คจฺฉนฺตํ ทิสฺวา ‘‘อโมฺภ, นาวิก, นาวํ นิวเตฺตหี’’ติ อาหฯ โพธิสโตฺต ปน ‘‘ตาต, มา นิวตฺตยี’’ติ ปฎิเสเธสิฯ อิตรสฺสปิ โพธิสตฺตํ คจฺฉนฺตํ ปสฺสนฺตเสฺสว พลวโสโก อุทปาทิ, หทยํ อุณฺหํ อโหสิ, มุขโต โลหิตํ อุคฺคญฺฉิ, วาปิกทฺทโม วิย หทยํ ผลิฯ โส โพธิสเตฺต อาฆาตํ พนฺธิตฺวา ตเตฺถว ชีวิตกฺขยํ ปาปุณิ ฯ อิทํ ปฐมํ เทวทตฺตสฺส โพธิสเตฺต อาฆาตพนฺธนํฯ โพธิสโตฺต ทานาทีนิ ปุญฺญานิ กตฺวา ยถากมฺมํ คโตฯ</p>


<p>สมฺมาสมฺพุโทฺธ อิมํ ธมฺมเทสนํ กเถตฺวา อภิสมฺพุโทฺธว อิมํ คาถํ กเถสิ –</p>


<ol>
<li>
‘‘อิธ  
เจ นํ วิราเธสิ, สทฺธมฺมสฺส นิยามตํ;  
  
จิรํ ตฺวํ อนุตเปฺปสิ, เสริวายํว วาณิโช’’ติฯ  
</li>
  
<p>ตตฺถ นฺติ อิมสฺมิํ สาสเน เอตํ สทฺธมฺมสฺส นิยามตาสงฺขาตํ โสตาปตฺติมคฺคํ วิราเธสิฯ ยทิ วิราเธสิ, วีริยํ โอสฺสชโนฺต นาธิคจฺฉสิ น ปฎิลภสีติ อโตฺถฯ ติ เอวํ สเนฺต ตฺวํ ทีฆมทฺธานํ โสจโนฺต ปริเทวโนฺต อนุตเปสฺสสิ, อถ วา โอสฺสฎฺฐวีริยตาย อริยมคฺคสฺส วิราธิตตฺตา ทีฆรตฺตํ นิรยาทีสุ อุปฺปโนฺน นานปฺปการานิ ทุกฺขานิ อนุภวโนฺต อนุตปฺปิสฺสสิ กิลมิสฺสสีติ อยเมตฺถ อโตฺถฯ กถํ? ติ ‘‘เสริวา’’ติ เอวํนามโก อยํ วาณิโช ยถาฯ อิทํ วุตฺตํ โหติ – ยถา ปุเพฺพ เสริวนามโก วาณิโช สตสหสฺสคฺฆนิกํ สุวณฺณปาติํ ลภิตฺวา ตสฺสา คหณตฺถาย วีริยํ อกตฺวา ตโต ปริหีโน อนุตปฺปิ, เอวเมว ตฺวมฺปิ อิมสฺมิํ สาสเน ปฎิยตฺตสุวณฺณปาติสทิสํ อริยมคฺคํ โอสฺสฎฺฐวีริยตาย อนธิคจฺฉโนฺต ตโต ปริหีโน ทีฆรตฺตํ อนุตปฺปิสฺสสิฯ สเจ ปน วีริยํ น โอสฺสชิสฺสสิ, ปณฺฑิตวาณิโช สุวณฺณปาติํ วิย มม สาสเน นววิธมฺปิ โลกุตฺตรธมฺมํ ปฎิลภิสฺสสีติฯ
</ol></p>


<p>เอวมสฺส  สตฺถา อรหเตฺตน กูฎํ คณฺหโนฺต อิมํ ธมฺมเทสนํ ทเสฺสตฺวา จตฺตาริ สจฺจานิ ปกาเสสิ, สจฺจปริโยสาเน โอสฺสฎฺฐวีริโย ภิกฺขุ อคฺคผเล อรหเตฺต ปติฎฺฐาสิฯ</p>


<p>สตฺถาปิ เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนตฺวา ทเสฺสสิ – ‘‘ตทา พาลวาณิโช เทวทโตฺต อโหสิ, ปณฺฑิตวาณิโช ปน อหเมว อโหสิ’’นฺติ เทสนํ นิฎฺฐาเปสิฯ</p>

</p>


<ol>
<li>
<p> ๔. จูฬเสฎฺฐิชาตกวณฺณนา
</ol></p>


<p>   ติ อิมํ ธมฺมเทสนํ ภควา ราชคหํ อุปนิสฺสาย ชีวกมฺพวเน วิหรโนฺต จูฬปนฺถกเตฺถรํ อารพฺภ กเถสิฯ</p>


<p>ตตฺถ จูฬปนฺถกสฺส ตาว นิพฺพตฺติ กเถตพฺพาฯ ราชคเห กิร ธนเสฎฺฐิกุลสฺส ธีตา อตฺตโน ทาเสเนว สทฺธิํ สนฺถวํ กตฺวา ‘‘อเญฺญปิ เม อิมํ กมฺมํ ชาเนยฺยุ’’นฺติ ภีตา เอวมาห ‘‘อเมฺหหิ อิมสฺมิํ ฐาเน วสิตุํ น สกฺกา, สเจ เม มาตาปิตโร อิมํ โทสํ ชานิสฺสนฺติ, ขณฺฑาขณฺฑํ กริสฺสนฺติ, วิเทสํ คนฺตฺวา วสิสฺสามา’’ติ หตฺถสารํ คเหตฺวา อคฺคทฺวาเรน นิกฺขมิตฺวา ‘‘ยตฺถ วา ตตฺถ วา อเญฺญหิ อชานนฎฺฐานํ คนฺตฺวา วสิสฺสามา’’ติ อุโภปิ อคมํสุฯ</p>


<p>เตสํ เอกสฺมิํ ฐาเน วสนฺตานํ สํวาสมนฺวาย ตสฺสา กุจฺฉิยํ คโพฺภ ปติฎฺฐาสิฯ สา คพฺภปริปากํ อาคมฺม สามิเกน สทฺธิํ มเนฺตสิ ‘‘คโพฺภ เม ปริปากํ คโต, ญาติพนฺธุวิรหิเต ฐาเน คพฺภวุฎฺฐานํ นาม อุภินฺนมฺปิ อมฺหากํ ทุกฺขเมว, กุลเคหเมว คจฺฉามา’’ติฯ โส ‘‘สจาหํ คมิสฺสามิ, ชีวิตํ เม นตฺถี’’ติ จิเนฺตตฺวา ‘‘อชฺช คจฺฉาม, เสฺว คจฺฉามา’’ติ ทิวเส อติกฺกาเมสิฯ สา จิเนฺตสิ ‘‘อยํ พาโล อตฺตโน โทสมหนฺตตาย คนฺตุํ น อุสฺสหติ, มาตาปิตโร นาม เอกนฺตหิตา, อยํ คจฺฉตุ วา มา วา, มยา คนฺตุํ วฎฺฎตี’’ติฯ สา ตสฺมิํ เคหา นิกฺขเนฺต เคหปริกฺขารํ ปฎิสาเมตฺวา อตฺตโน กุลฆรํ คตภาวํ อนนฺตรเคหวาสีนํ อาโรเจตฺวา มคฺคํ ปฎิปชฺชิฯ</p>


<p>อถ โส ปุริโส ฆรํ อาคโต ตํ อทิสฺวา ปฎิวิสฺสเก ปุจฺฉิตฺวา ‘‘กุลฆรํ คตา’’ติ สุตฺวา เวเคน อนุพนฺธิตฺวา อนฺตรามเคฺค สมฺปาปุณิฯ ตสฺสาปิ ตเตฺถว คพฺภวุฎฺฐานํ อโหสิฯ โส ‘‘กิํ อิทํ ภเทฺท’’ติ ปุจฺฉิฯ ‘‘สามิ, เอโก ปุโตฺต ชาโต’’ติฯ ‘‘อิทานิ กิํ กริสฺสามา’’ติ? ‘‘ยสฺสตฺถาย มยํ กุลฆรํ คเจฺฉยฺยาม, ตํ กมฺมํ อนฺตราว นิปฺผนฺนํ, ตตฺถ คนฺตฺวา กิํ กริสฺสาม, นิวตฺตามา’’ติ เทฺวปิ เอกจิตฺตา หุตฺวา นิวตฺติํสุฯ ตสฺส จ ทารกสฺส ปเนฺถ ชาตตฺตา ‘‘ปนฺถโก’’ติ นามํ อกํสุ ฯ ตสฺสา น จิรเสฺสว อปโรปิ คโพฺภ ปติฎฺฐหิฯ สพฺพํ ปุริมนเยเนว วิตฺถาเรตพฺพํฯ ตสฺสาปิ ทารกสฺส ปเนฺถ ชาตตฺตา ปฐมชาตสฺส ‘‘มหาปนฺถโก’’ติ นามํ  กตฺวา อิตรสฺส ‘‘จูฬปนฺถโก’’ติ นามํ อกํสุฯ เต เทฺวปิ ทารเก คเหตฺวา อตฺตโน วสนฎฺฐานเมว อาคตาฯ</p>


<p>เตสํ  ตตฺถ วสนฺตานํ อยํ มหาปนฺถกทารโก อเญฺญ ทารเก ‘‘จูฬปิตา มหาปิตา’’ติ, ‘‘อยฺยโก อยฺยิกา’’ติ จ วทเนฺต สุตฺวา มาตรํ ปุจฺฉิ ‘‘อมฺม, อเญฺญ ทารกา ‘จูฬปิตา มหาปิตา’ติปิ วทนฺติ, ‘อยฺยโก อยฺยิกา’ติปิ วทนฺติ, อมฺหากํ ญาตกา นตฺถี’’ติฯ ‘‘อาม, ตาต, ตุมฺหากํ เอตฺถ ญาตกา นตฺถิ, ราชคหนคเร ปน โว ธนเสฎฺฐิ นาม อยฺยโก, ตตฺถ ตุมฺหากํ พหู ญาตกา’’ติฯ ‘‘กสฺมา ตตฺถ น คจฺฉถ, อมฺมา’’ติ? สา อตฺตโน อคมนการณํ ปุตฺตสฺส อกเถตฺวา ปุเตฺตสุ ปุนปฺปุนํ กเถเนฺตสุ สามิกํ อาห – ‘‘อิเม ทารกา มํ อติวิย กิลเมนฺติ, กิํ โน มาตาปิตโร ทิสฺวา มํสํ ขาทิสฺสนฺติ, เอหิ ทารกานํ อยฺยกกุลํ ทเสฺสสฺสามา’’ติฯ ‘‘อหํ สมฺมุขา ภวิตุํ น สกฺขิสฺสามิ, ตํ ปน ตตฺถ นยิสฺสามี’’ติฯ ‘‘สาธุ, อยฺย, เยน เกนจิ อุปาเยน ทารกานํ อยฺยกกุลเมว ทฎฺฐุํ วฎฺฎตี’’ติ เทฺวปิ ชนา ทารเก อาทาย อนุปุเพฺพน ราชคหํ ปตฺวา นครทฺวาเร เอกิสฺสา สาลาย นิวาสํ กตฺวา ทารกมาตา เทฺว ทารเก คเหตฺวา อาคตภาวํ มาตาปิตูนํ อาโรจาเปสิฯ</p>


<p>เต ตํ สาสนํ สุตฺวา ‘‘สํสาเร วิจรนฺตานํ น ปุโตฺต น ธีตา นาม นตฺถิ, เต อมฺหากํ มหาปราธิกา, น สกฺกา เตหิ อมฺหากํ จกฺขุปเถ ฐาตุํ, เอตฺตกํ ปน ธนํ คเหตฺวา เทฺวปิ ชนา ผาสุกฎฺฐานํ คนฺตฺวา ชีวนฺตุ, ทารเก ปน อิธ เปเสนฺตู’’ติฯ เสฎฺฐิธีตา มาตาปิตูหิ เปสิตํ ธนํ คเหตฺวา ทารเก อาคตทูตานํเยว หเตฺถ ทตฺวา เปเสสิ, ทารกา อยฺยกกุเล วฑฺฒนฺติฯ เตสุ จูฬปนฺถโก อติทหโร, มหาปนฺถโก ปน อยฺยเกน สทฺธิํ ทสพลสฺส ธมฺมกถํ โสตุํ คจฺฉติฯ ตสฺส นิจฺจํ สตฺถุ สมฺมุขา ธมฺมํ สุณนฺตสฺส ปพฺพชฺชาย จิตฺตํ นมิฯ โส อยฺยกํ อาห ‘‘สเจ ตุเมฺห สมฺปฎิจฺฉถ, อหํ ปพฺพเชยฺย’’นฺติฯ ‘‘กิํ วเทสิ, ตาต, มยฺหํ สกลโลกสฺสปิ ปพฺพชฺชาโต ตเวว ปพฺพชฺชา ภทฺทิกา, สเจ สโกฺกสิ, ปพฺพช ตาตา’’ติ สมฺปฎิจฺฉิตฺวา สตฺถุ สนฺติกํ คโตฯ สตฺถา ‘‘กิํ มหาเสฎฺฐิ ทารโก เต ลโทฺธ’’ติฯ ‘‘อาม, ภเนฺต อยํ ทารโก มยฺหํ นตฺตา, ตุมฺหากํ  สนฺติเก ปพฺพชามีติ วทตี’’ติ อาหฯ สตฺถา อญฺญตรํ  ปิณฺฑจาริกํ ภิกฺขุํ ‘‘อิมํ ทารกํ ปพฺพาเชหี’’ติ อาณาเปสิฯ เถโร ตสฺส ตจปญฺจกกมฺมฎฺฐานํ อาจิกฺขิตฺวา ปพฺพาเชสิฯ โส พหุํ พุทฺธวจนํ อุคฺคณฺหิตฺวา ปริปุณฺณวโสฺส อุปสมฺปทํ ลภิฯ อุปสมฺปโนฺน หุตฺวา โยนิโส มนสิกาเร กมฺมํ กโรโนฺต อรหตฺตํ ปาปุณิฯ</p>


<p>โส ฌานสุเขน, มคฺคสุเขน, ผลสุเขน วีตินาเมโนฺต จิเนฺตสิ ‘‘สกฺกา นุ โข อิมํ สุขํ จูฬปนฺถกสฺส ทาตุ’’นฺติฯ ตโต อยฺยกเสฎฺฐิสฺส สนฺติกํ คนฺตฺวา ‘‘มหาเสฎฺฐิ สเจ ตุเมฺห สมฺปฎิจฺฉถ, อหํ จูฬปนฺถกํ ปพฺพาเชยฺย’’นฺติ อาหฯ ‘‘ปพฺพาเชถ, ภเนฺต’’ติฯ เถโร จูฬปนฺถกทารกํ  ปพฺพาเชตฺวา ทสสุ สีเลสุ ปติฎฺฐาเปสิฯ จูฬปนฺถกสามเณโร ปพฺพชิตฺวาว ทโนฺธ อโหสิฯ</p>


<p>
‘‘ปทุมํ ยถา โกกนทํ สุคนฺธํ, ปาโต สิยา ผุลฺลมวีตคนฺธํ;  
  
องฺคีรสํ ปสฺส วิโรจมานํ, ตปนฺตมาทิจฺจมิวนฺตลิเกฺข’’ติฯ (สํ. นิ. ๑.๑๒๓; อ. นิ. ๕.๑๙๕) –  
</p>
  
<p>อิมํ เอกคาถํ จตูหิ มาเสหิ คณฺหิตุํ นาสกฺขิฯ โส กิร กสฺสปสมฺมาสมฺพุทฺธกาเล ปพฺพชิตฺวา ปญฺญวา หุตฺวา อญฺญตรสฺส ทนฺธภิกฺขุโน อุเทฺทสคฺคหณกาเล ปริหาสเกฬิํ อกาสิฯ โส ภิกฺขุ เตน ปริหาเสน ลชฺชิโต เนว อุเทฺทสํ คณฺหิ, น สชฺฌายมกาสิฯ เตน กเมฺมน อยํ ปพฺพชิตฺวาว ทโนฺธ ชาโต, คหิตคหิตํ ปทํ อุปรูปริ ปทํ คณฺหนฺตสฺส นสฺสติฯ ตสฺส อิมเมว คาถํ คเหตุํ วายมนฺตสฺส จตฺตาโร มาสา อติกฺกนฺตาฯ</p>


<p>อถ นํ มหาปนฺถโก อาห ‘‘จูฬปนฺถก, ตฺวํ อิมสฺมิํ สาสเน อภโพฺพ, จตูหิ มาเสหิ เอกมฺปิ คาถํ คเหตุํ น สโกฺกสิ, ปพฺพชิตกิจฺจํ ปน ตฺวํ กถํ มตฺถกํ ปาเปสฺสสิ, นิกฺขม อิโต’’ติ วิหารา นิกฺกฑฺฒิฯ จูฬปนฺถโก พุทฺธสาสเน สิเนเหน คิหิภาวํ น ปเตฺถติฯ ตสฺมิญฺจ กาเล มหาปนฺถโก ภตฺตุเทฺทสโก โหติฯ ชีวโก โกมารภโจฺจ พหุํ คนฺธมาลํ อาทาย อตฺตโน อมฺพวนํ คนฺตฺวา สตฺถารํ ปูเชตฺวา ธมฺมํ สุตฺวา อุฎฺฐายาสนา ทสพลํ วนฺทิตฺวา มหาปนฺถกํ อุปสงฺกมิตฺวา ‘‘กิตฺตกา , ภเนฺต, สตฺถุ สนฺติเก ภิกฺขู’’ติ ปุจฺฉิฯ ‘‘ปญฺจมตฺตานิ ภิกฺขุสตานี’’ติฯ ‘‘เสฺว, ภเนฺต, พุทฺธปฺปมุขานิ ปญฺจ ภิกฺขุสตานิ อาทาย อมฺหากํ นิเวสเน ภิกฺขํ คณฺหถา’’ติฯ ‘‘อุปาสก, จูฬปนฺถโก นาม ภิกฺขุ ทโนฺธ อวิรุฬฺหิธโมฺม, ตํ ฐเปตฺวา เสสานํ นิมนฺตนํ สมฺปฎิจฺฉามี’’ติ  เถโร อาหฯ ตํ สุตฺวา จูฬปนฺถโก จิเนฺตสิ ‘‘เถโร เอตฺตกานํ ภิกฺขูนํ นิมนฺตนํ สมฺปฎิจฺฉโนฺต มํ พาหิรํ กตฺวา สมฺปฎิจฺฉติ, นิสฺสํสยํ มยฺหํ ภาติกสฺส มยิ จิตฺตํ ภินฺนํ ภวิสฺสติ, กิํ อิทานิ มยฺหํ อิมินา สาสเนน, คิหี หุตฺวา ทานาทีนิ ปุญฺญานิ กโรโนฺต ชีวิสฺสามี’’ติฯ</p>


<p>โส ปุนทิวเส ปาโตว ‘‘คิหี ภวิสฺสามี’’ติ ปายาสิฯ สตฺถา ปจฺจูสกาเลเยว โลกํ โอโลเกโนฺต อิมํ การณํ ทิสฺวา ปฐมตรํ คนฺตฺวา จูฬปนฺถกสฺส คมนมเคฺค ทฺวารโกฎฺฐเก จงฺกมโนฺต อฎฺฐาสิฯ จูฬปนฺถโก ฆรํ คจฺฉโนฺต สตฺถารํ ทิสฺวา อุปสงฺกมิตฺวา วนฺทิฯ อถ นํ สตฺถา ‘‘กหํ ปน, ตฺวํ จูฬปนฺถก, อิมาย เวลาย คจฺฉสี’’ติ อาหฯ ภาตา มํ, ภเนฺต, นิกฺกฑฺฒติ , เตนาหํ วิพฺภมิตุํ คจฺฉามีติฯ จูฬปนฺถก, ตว ปพฺพชฺชา นาม มม สนฺตกา, ภาตรา นิกฺกฑฺฒิโต กสฺมา มม สนฺติกํ นาคญฺฉิ? เอหิ กิํ เต คิหิภาเวน, มม สนฺติเก ภวิสฺสสี’’ติ ภควา จูฬปนฺถกํ อาทาย คนฺตฺวา คนฺธกุฎิปฺปมุเข นิสีทาเปตฺวา ‘‘จูฬปนฺถก, ตฺวํ ปุรตฺถาภิมุโข หุตฺวา อิมํ ปิโลติกํ ‘รโชหรณํ รโชหรณ’นฺติ ปริมชฺชโนฺต อิเธว โหหี’’ติ อิทฺธิยา อภิสงฺขตํ ปริสุทฺธํ ปิโลติกาขณฺฑํ ทตฺวา กาเล อาโรจิเต ภิกฺขุสงฺฆปริวุโต ชีวกสฺส เคหํ คนฺตฺวา ปญฺญตฺตาสเน นิสีทิฯ</p>


<p>จูฬปนฺถโกปิ สูริยํ โอโลเกโนฺต ตํ ปิโลติกาขณฺฑํ ‘‘รโชหรณํ รโชหรณ’’นฺติ ปริมชฺชโนฺต นิสีทิ, ตสฺส ตํ ปิโลติกาขณฺฑํ ปริมชฺชนฺตสฺส ปริมชฺชนฺตสฺส กิลิฎฺฐํ อโหสิฯ ตโต จิเนฺตสิ ‘‘อิทํ ปิโลติกาขณฺฑํ อติวิย ปริสุทฺธํ, อิมํ ปน อตฺตภาวํ นิสฺสาย ปุริมปกติํ วิชหิตฺวา เอวํ กิลิฎฺฐํ ชาตํ, อนิจฺจา วต สงฺขารา’’ติ ขยวยํ ปฎฺฐเปโนฺต วิปสฺสนํ วเฑฺฒสิฯ สตฺถา ‘‘จูฬปนฺถกสฺส จิตฺตํ วิปสฺสนํ อารุฬฺห’’นฺติ ญตฺวา ‘‘จูฬปนฺถก, ตฺวํ เอตํ ปิโลติกาขณฺฑเมว สํกิลิฎฺฐํ รโชรญฺชิตํ ชาตนฺติ มา สญฺญํ กริ, อพฺภนฺตเร ปน เต ราครชาทโย อตฺถิ, เต หราหี’’ติ วตฺวา โอภาสํ วิสฺสเชฺชตฺวา ปุรโต นิสิโนฺน วิย ปญฺญายมานรูโป หุตฺวา อิมา คาถา อภาสิ –</p>


<p>
‘‘ราโค  
รโช น จ ปน เรณุ วุจฺจติ, ราคเสฺสตํ อธิวจนํ รโชติ;  
  
เอตํ รชํ วิปฺปชหิตฺว ภิกฺขโว, วิหรนฺติ เต วิคตรชสฺส สาสเนฯ  
</p>
  
<p>
‘‘โทโส  
รโช น จ ปน เรณุ วุจฺจติ, โทสเสฺสตํ อธิวจนํ รโชติ;  
  
เอตํ รชํ วิปฺปชหิตฺว ภิกฺขโว, วิหรนฺติ เต วิคตรชสฺส สาสเนฯ  
</p>
  
<p>
‘‘โมโห รโช น จ ปน เรณุ วุจฺจติ, โมหเสฺสตํ อธิวจนํ รโชติ;  
  
เอตํ รชํ วิปฺปชหิตฺว ภิกฺขโว, วิหรนฺติ เต วิคตรชสฺส สาสเน’’ติฯ (มหานิ. ๒๐๙; จูฬนิ. อุทยมาณวปุจฺฉานิเทฺทส ๗๔);  
</p>
  
<p>คาถาปริโยสาเน จูฬปนฺถโก สห ปฎิสมฺภิทาหิ อรหตฺตํ ปาปุณิ, ปฎิสมฺภิทาหิเยวสฺส ตีณิ ปิฎกานิ อาคมํสุฯ โส กิร ปุเพฺพ ราชา หุตฺวา นครํ ปทกฺขิณํ กโรโนฺต นลาฎโต เสเท มุจฺจเนฺต ปริสุเทฺธน สาฎเกน นลาฎนฺตํ ปุญฺฉิ, สาฎโก กิลิโฎฺฐ อโหสิฯ โส ‘‘อิมํ สรีรํ  นิสฺสาย เอวรูโป ปริสุโทฺธ สาฎโก ปกติํ ชหิตฺวา กิลิโฎฺฐ ชาโต, อนิจฺจา วต สงฺขารา’’ติ อนิจฺจสญฺญํ ปฎิลภิฯ เตน การเณนสฺส รโชหรณเมว ปจฺจโย ชาโตฯ</p>


<p>ชีวโกปิ โข โกมารภโจฺจ ทสพลสฺส ทกฺขิโณทกํ อุปนาเมสิฯ สตฺถา ‘‘นนุ, ชีวก, วิหาเร ภิกฺขู อตฺถี’’ติ หเตฺถน ปตฺตํ ปิทหิฯ มหาปนฺถโก ‘‘ภเนฺต, วิหาเร นตฺถิ ภิกฺขู’’ติ อาหฯ สตฺถา ‘‘อตฺถิ ชีวกา’’ติ อาหฯ ชีวโก ‘‘เตน หิ, ภเณ, คจฺฉ, วิหาเร ภิกฺขูนํ อตฺถิภาวํ วา นตฺถิภาวํ วา ชานาหี’’ติ ปุริสํ เปเสสิฯ ตสฺมิํ ขเณ จูฬปนฺถโก ‘‘มยฺหํ ภาติโก ‘วิหาเร ภิกฺขู นตฺถี’ติ ภณติ, วิหาเร ภิกฺขูนํ อตฺถิภาวมสฺส ปกาเสสฺสามี’’ติ สกลํ อมฺพวนํ ภิกฺขูนํเยว ปูเรสิฯ เอกเจฺจ ภิกฺขู จีวรกมฺมํ กโรนฺติ, เอกเจฺจ รชนกมฺมํ, เอกเจฺจ สชฺฌายํ กโรนฺตีติ เอวํ อญฺญมญฺญํ อสทิสํ ภิกฺขุสหสฺสํ มาเปสิฯ โส ปุริโส วิหาเร พหู ภิกฺขู ทิสฺวา นิวตฺติตฺวา ‘‘อยฺย , สกลํ อมฺพวนํ ภิกฺขูหิ ปริปุณฺณ’’นฺติ ชีวกสฺส อาโรเจสิฯ เถโรปิ โข ตเตฺถว –</p>


<p>
‘‘สหสฺสกฺขตฺตุมตฺตานํ, นิมฺมินิตฺวาน ปนฺถโก;  
  
นิสีทมฺพวเน รเมฺม, ยาว กาลปฺปเวทนา’’ติฯ (เถรคา. ๕๖๓);  
</p>
  
<p>อถ สตฺถา ตํ ปุริสํ อาห – ‘‘วิหารํ คนฺตฺวา ‘สตฺถา จูฬปนฺถกํ นาม ปโกฺกสตี’ติ วเทหี’’ติฯ เตน คนฺตฺวา ตถาวุเตฺต ‘‘อหํ จูฬปนฺถโก, อหํ จูฬปนฺถโก’’ติ มุขสหสฺสํ อุฎฺฐหิฯ ปุริโส คนฺตฺวา ‘‘สเพฺพปิ กิร เต, ภเนฺต, จูฬปนฺถกาเยว นามา’’ติ อาหฯ เตน หิ ตฺวํ คนฺตฺวา โย ปฐมํ ‘‘อหํ จูฬปนฺถโก’’ติ วทติ, ตํ  หเตฺถ คณฺห, อวเสสา อนฺตรธายิสฺสนฺตีติฯ โส ตถา อกาสิ, ตาวเทว สหสฺสมตฺตา ภิกฺขู อนฺตรธายิํสุฯ เถโร เตน ปุริเสน สทฺธิํ อคมาสิฯ สตฺถา ภตฺตกิจฺจปริโยสาเน ชีวกํ อามเนฺตสิ ‘‘ชีวก, จูฬปนฺถกสฺส ปตฺตํ คณฺห, อยํ เต อนุโมทนํ กริสฺสตี’’ติฯ ชีวโก ตถา อกาสิฯ เถโร สีหนาทํ นทโนฺต ตรุณสีโห วิย ตีณิ ปิฎกานิ สํโขเภตฺวา อนุโมทนํ อกาสิฯ</p>


<p>สตฺถา อุฎฺฐายาสนา ภิกฺขุสงฺฆปริวาโร วิหารํ คนฺตฺวา ภิกฺขูหิ วเตฺต ทสฺสิเต อุฎฺฐายาสนา คนฺธกุฎิปฺปมุเข ฐตฺวา ภิกฺขุสงฺฆสฺส สุคโตวาทํ ทตฺวา กมฺมฎฺฐานํ กเถตฺวา ภิกฺขุสงฺฆํ อุโยฺยเชตฺวา สุรภิคนฺธวาสิตํ คนฺธกุฎิํ ปวิสิตฺวา ทกฺขิเณน ปเสฺสน สีหเสยฺยํ อุปคโตฯ อถ สายนฺหสมเย ธมฺมสภายํ ภิกฺขู อิโต จิโต จ สโมสริตฺวา รตฺตกมฺพลสาณิํ ปริกฺขิปนฺตา  วิย นิสีทิตฺวา สตฺถุ คุณกถํ อารภิํสุ ‘‘อาวุโส, มหาปนฺถโก จูฬปนฺถกสฺส อชฺฌาสยํ อชานโนฺต ‘จตูหิ มาเสหิ เอกคาถํ คณฺหิตุํ น สโกฺกติ, ทโนฺธ อย’นฺติ วิหารา นิกฺกฑฺฒิ, สมฺมาสมฺพุโทฺธ ปน อตฺตโน อนุตฺตรธมฺมราชตาย เอกสฺมิํเยวสฺส อนฺตรภเตฺต สห ปฎิสมฺภิทาหิ อรหตฺตํ อทาสิ, ตีณิ ปิฎกานิ ปฎิสมฺภิทาหิเยว อาคตานิ, อโห พุทฺธานํ พลํ นาม มหนฺต’’นฺติฯ</p>


<p>อถ ภควา ธมฺมสภายํ อิมํ กถาปวตฺติํ ญตฺวา ‘‘อชฺช มยา คนฺตุํ วฎฺฎตี’’ติ พุทฺธเสยฺยาย อุฎฺฐาย สุรตฺตทุปฎฺฎํ นิวาเสตฺวา วิชฺชุลตํ วิย กายพนฺธนํ  พนฺธิตฺวา รตฺตกมฺพลสทิสํ สุคตมหาจีวรํ ปารุปิตฺวา สุรภิคนฺธกุฎิโต นิกฺขมฺม มตฺตวารโณ วิย สีหวิกฺกนฺตวิลาเสน วิชมฺภมาโน สีโห วิย อนนฺตาย พุทฺธลีลาย ธมฺมสภํ คนฺตฺวา อลงฺกตมณฺฑปมเชฺฌ สุปญฺญตฺตวรพุทฺธาสนํ อภิรุยฺห ฉพฺพณฺณพุทฺธรสฺมิโย วิสฺสเชฺชโนฺต อณฺณวกุจฺฉิํ โอภาสยมาโน ยุคนฺธรมตฺถเก พาลสูริโย วิย อาสนมเชฺฌ นิสีทิฯ สมฺมาสมฺพุเทฺธ ปน อาคตมเตฺต ภิกฺขุสโงฺฆ กถํ ปจฺฉินฺทิตฺวา ตุณฺหี อโหสิฯ</p>


<p>สตฺถา มุทุเกน เมตฺตจิเตฺตน ปริสํ โอโลเกตฺวา ‘‘อยํ ปริสา อติวิย โสภติ, เอกสฺสปิ หตฺถกุกฺกุจฺจํ วา ปาทกุกฺกุจฺจํ วา อุกฺกาสิตสโทฺท วา ขิปิตสโทฺท วา นตฺถิ, สเพฺพปิเม พุทฺธคารเวน สคารวา พุทฺธเตเชน ตชฺชิตา มยิ อายุกปฺปมฺปิ อกเถตฺวา นิสิเนฺน ปฐมํ กถํ สมุฎฺฐาเปตฺวา น กเถสฺสนฺติ, กถาสมุฎฺฐาปนวตฺตํ นาม มยาว ชานิตพฺพํ, อหเมว ปฐมํ กเถสฺสามี’’ติ มธุเรน พฺรหฺมสฺสเรน ภิกฺขู อามเนฺตตฺวา ‘‘กาย นุตฺถ, ภิกฺขเว , เอตรหิ กถาย สนฺนิสินฺนา, กา จ ปน โว อนฺตรากถา วิปฺปกตา’’ติ อาหฯ ภเนฺต, น มยํ อิมสฺมิํ ฐาเน นิสินฺนา อญฺญํ ติรจฺฉานกถํ กเถม, ตุมฺหากํเยว ปน คุเณ วณฺณยมานา นิสินฺนามฺห ‘‘อาวุโส มหาปนฺถโก จูฬปนฺถกสฺส อชฺฌาสยํ อชานโนฺต ‘จตูหิ มาเสหิ เอกํ คาถํ คณฺหิตุํ น สโกฺกติ, ทโนฺธ อย’นฺติ วิหารา นิกฺกฑฺฒิ, สมฺมาสมฺพุโทฺธ ปน อนุตฺตรธมฺมราชตาย เอกสฺมิํเยวสฺส อนฺตรภเตฺต สห ปฎิสมฺภิทาหิ อรหตฺตํ อทาสิ, อโห พุทฺธานํ พลํ นาม มหนฺต’’นฺติฯ สตฺถา ภิกฺขูนํ กถํ สุตฺวา ‘‘ภิกฺขเว, จูฬปนฺถโก มํ นิสฺสาย อิทานิ ตาว ธเมฺมสุ ธมฺมมหนฺตตํ ปโตฺต, ปุเพฺพ ปน มํ นิสฺสาย โภเคสุปิ โภคมหนฺตตํ ปาปุณี’’ติ อาหฯ ภิกฺขู ตสฺสตฺถสฺส อาวิภาวตฺถํ ภควนฺตํ ยาจิํสุฯ ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต กาสิรเฎฺฐ พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิกุเล นิพฺพตฺติตฺวา วยปฺปโตฺต  เสฎฺฐิฎฺฐานํ ลภิตฺวา จูฬเสฎฺฐิ นาม อโหสิ, โส ปณฺฑิโต พฺยโตฺต สพฺพนิมิตฺตานิ ชานาติฯ โส เอกทิวสํ ราชุปฎฺฐานํ คจฺฉโนฺต อนฺตรวีถิยํ มตมูสิกํ ทิสฺวา ตงฺขณเญฺญว นกฺขตฺตํ  สมาเนตฺวา อิทมาห ‘‘สกฺกา จกฺขุมตา กุลปุเตฺตน อิมํ อุนฺทูรํ คเหตฺวา ปุตฺตทารภรณญฺจ กาตุํ กมฺมเนฺต จ ปโยเชตุ’’นฺติ? อญฺญตโร ทุคฺคตกุลปุโตฺต ตํ เสฎฺฐิสฺส วจนํ สุตฺวา ‘‘นายํ อชานิตฺวา กเถสฺสตี’’ติ ตํ มูสิกํ คเหตฺวา เอกสฺมิํ อาปเณ พิฬาลสฺสตฺถาย วิกฺกิณิตฺวา กากณิกํ ลภิตฺวา ตาย กากณิกาย ผาณิตํ คเหตฺวา เอเกน ฆเฎน ปานียํ คณฺหิฯ โส อรญฺญโต อาคจฺฉเนฺต มาลากาเร ทิสฺวา โถกํ โถกํ ผาณิตขณฺฑํ ทตฺวา อุฬุเงฺกน ปานียํ อทาสิ, เต จสฺส เอเกกํ ปุปฺผมุฎฺฐิํ อทํสุฯ โส เตน ปุปฺผมูเลน ปุนทิวเสปิ ผาณิตญฺจ ปานียฆฎญฺจ คเหตฺวา ปุปฺผารามเมว คโตฯ ตสฺส ตํ ทิวสํ มาลาการา อโฑฺฒจิตเก ปุปฺผคเจฺฉ ทตฺวา อคมํสุฯ โส น จิรเสฺสว อิมินา อุปาเยน อฎฺฐ กหาปเณ ลภิฯ</p>


<p>ปุน เอกสฺมิํ วาตวุฎฺฐิทิวเส ราชุยฺยาเน พหู สุกฺขทณฺฑกา จ สาขา จ ปลาสญฺจ วาเตน ปาติตํ โหติ, อุยฺยานปาโล ฉเฑฺฑตุํ อุปายํ น ปสฺสติ ฯ โส ตตฺถ คนฺตฺวา ‘‘สเจ อิมานิ ทารุปณฺณานิ มยฺหํ ทสฺสสิ, อหํ เต อิมานิ สพฺพานิ นีหริสฺสามี’’ติ อุยฺยานปาลํ อาห, โส ‘‘คณฺห อยฺยา’’ติ สมฺปฎิจฺฉิฯ จูฬเนฺตวาสิโก ทารกานํ กีฬนมณฺฑลํ คนฺตฺวา ผาณิตํ ทตฺวา มุหุเตฺตน สพฺพานิ ทารุปณฺณานิ นีหราเปตฺวา อุยฺยานทฺวาเร ราสิํ กาเรสิฯ ตทา ราชกุมฺภกาโร ราชกุเล ภาชนานํ ปจนตฺถาย ทารูนิ ปริเยสมาโน อุยฺยานทฺวาเร ตานิ ทิสฺวา ตสฺส หตฺถโต กิณิตฺวา คณฺหิฯ ตํ ทิวสํ จูฬเนฺตวาสิโก ทารุวิกฺกเยน โสฬส กหาปเณ จาฎิอาทีนิ จ ปญฺจ ภาชนานิ ลภิฯ</p>


<p>โส จตุวีสติยา กหาปเณสุ ชาเตสุ ‘‘อตฺถิ อยํ อุปาโย มยฺห’’นฺติ นครทฺวารโต อวิทูเร ฐาเน เอกํ ปานียจาฎิํ ฐเปตฺวา ปญฺจสเต ติณหารเก ปานีเยน อุปฎฺฐหิฯ เต อาหํสุ ‘‘สมฺม, ตฺวํ อมฺหากํ พหูปกาโร, กิํ เต กโรมา’’ติ? โส ‘‘มยฺหํ กิเจฺจ อุปฺปเนฺน กริสฺสถา’’ติ วตฺวา อิโต จิโต จ วิจรโนฺต ถลปถกมฺมิเกน จ ชลปถกมฺมิเกน จ สทฺธิํ มิตฺตสนฺถวํ อกาสิฯ ตสฺส ถลปถกมฺมิโก ‘‘เสฺว อิมํ นครํ อสฺสวาณิชโก ปญฺจ อสฺสสตานิ คเหตฺวา อาคมิสฺสตี’’ติ อาจิกฺขิฯ โส ตสฺส วจนํ สุตฺวา ติณหารเก อาห ‘‘อชฺช มยฺหํ เอเกกํ ติณกลาปํ เทถ, มยา จ ติเณ อวิกฺกิณิเต อตฺตโน ติณํ มา วิกฺกิณถา’’ติฯ เต ‘‘สาธู’’ติ สมฺปฎิจฺฉิตฺวา  ปญฺจ ติณกลาปสตานิ อาหริตฺวา ตสฺส  ฆเร ปาปยิํสุฯ อสฺสวาณิโช สกลนคเร อสฺสานํ โคจรํ อลภิตฺวา ตสฺส สหสฺสํ ทตฺวา ตํ ติณํ คณฺหิฯ</p>


<p>ตโต กติปาหจฺจเยนสฺส ชลปถกมฺมิโก สหายโก อาโรเจสิ ‘‘ปฎฺฎนมฺหิ มหานาวา อาคตา’’ติฯ โส ‘‘อตฺถิ อยํ อุปาโย’’ติ อฎฺฐหิ กหาปเณหิ สพฺพปริวารสมฺปนฺนํ ตาวกาลิกํ รถํ คเหตฺวา มหเนฺตน ยเสน นาวาปฎฺฎนํ คนฺตฺวา เอกํ องฺคุลิมุทฺทิกํ นาวิกสฺส สจฺจการํ ทตฺวา อวิทูเร ฐาเน สาณิยา ปริกฺขิปาเปตฺวา นิสิโนฺน ปุริเส อาณาเปสิ ‘‘พาหิรโต วาณิเชสุ อาคเตสุ ตติเยน ปฎิหาเรน มํ อาโรเจถา’’ติ ฯ ‘‘นาวา อาคตา’’ติ สุตฺวา พาราณสิโต สตมตฺตา วาณิชา ‘‘ภณฺฑํ คณฺหามา’’ติ อาคมิํสุฯ ภณฺฑํ ตุเมฺห น ลภิสฺสถ, อสุกฎฺฐาเน นาม มหาวาณิเชน สจฺจกาโร ทิโนฺนติฯ เต ตํ สุตฺวา ตสฺส สนฺติกํ อาคตาฯ ปาทมูลิกปุริสา ปุริมสญฺญาวเสน ตติเยน ปฎิหาเรน เตสํ อาคตภาวํ อาโรเจสุํฯ เต สตมตฺตา วาณิชา เอเกกํ สหสฺสํ ทตฺวา เตน สทฺธิํ นาวาย ปตฺติกา หุตฺวา ปุน เอเกกํ สหสฺสํ ทตฺวา ปตฺติํ วิสฺสชฺชาเปตฺวา ภณฺฑํ อตฺตโน สนฺตกมกํสุฯ</p>


<p>จูฬเนฺตวาสิโก เทฺว สตสหสฺสานิ คณฺหิตฺวา พาราณสิํ อาคนฺตฺวา ‘‘กตญฺญุนา เม ภวิตุํ วฎฺฎตี’’ติ เอกํ สตสหสฺสํ คาหาเปตฺวา จูฬเสฎฺฐิสฺส สมีปํ คโตฯ อถ นํ เสฎฺฐิ ‘‘กิํ เต, ตาต, กตฺวา อิทํ ธนํ ลทฺธ’’นฺติ ปุจฺฉิฯ โส ‘‘ตุเมฺหหิ กถิตอุปาเย ฐตฺวา จตุมาสมฺภนฺตเรเยว ลทฺธ’’นฺติ มตมูสิกํ อาทิํ กตฺวา สพฺพํ วตฺถุํ กเถสิฯ จูฬเสฎฺฐิ ตสฺส วจนํ สุตฺวา ‘‘อิทานิ เอวรูปํ ทารกํ มม สนฺตกํ กาตุํ วฎฺฎตี’’ติ วยปฺปตฺตํ อตฺตโน ธีตรํ ทตฺวา สกลกุฎุมฺพสฺส สามิกํ อกาสิฯ โส เสฎฺฐิโน อจฺจเยน ตสฺมิํ นคเร เสฎฺฐิฎฺฐานํ ลภิฯ โพธิสโตฺตปิ ยถากมฺมํ อคมาสิฯ</p>


<p>สมฺมาสมฺพุโทฺธปิ อิมํ ธมฺมเทสนํ กเถตฺวา อภิสมฺพุโทฺธว อิมํ คาถํ กเถสิ –</p>


<ol>
<li>
‘‘อปฺปเกนปิ เมธาวี, ปาภเตน วิจกฺขโณ;  
  
สมุฎฺฐาเปติ อตฺตานํ, อณุํ อคฺคิํว สนฺธม’’นฺติฯ  
</li>
  
<p>ตตฺถ  ติ โถเกนปิ ปริตฺตเกนปิฯ ติ ปญฺญวาฯ ติ ภณฺฑมูเลนฯ ติ โวหารกุสโลฯ นฺติ มหนฺตํ ธนญฺจ ยสญฺจ อุปฺปาเทตฺวา ตตฺถ อตฺตานํ สณฺฐาเปติ ปติฎฺฐาเปติฯ ยถา กิํ?  ยถา ปณฺฑิตปุริโส  ปริตฺตํ อคฺคิํ อนุกฺกเมน โคมยจุณฺณาทีนิ ปกฺขิปิตฺวา มุขวาเตน ธมโนฺต สมุฎฺฐาเปติ วเฑฺฒติ มหนฺตํ อคฺคิกฺขนฺธํ กโรติ, เอวเมว ปณฺฑิโต โถกมฺปิ ปาภตํ ลภิตฺวา นานาอุปาเยหิ ปโยเชตฺวา ธนญฺจ ยสญฺจ วเฑฺฒติ , วเฑฺฒตฺวา จ ปน ตตฺถ อตฺตานํ ปติฎฺฐาเปติ, ตาย เอว วา ปน ธนยสมหนฺตตาย อตฺตานํ สมุฎฺฐาเปติ, อภิญฺญาตํ ปากฎํ กโรตีติ อโตฺถฯ
</ol></p>


<p>อิติ ภควา ‘‘ภิกฺขเว, จูฬปนฺถโก มํ นิสฺสาย อิทานิ ธเมฺมสุ ธมฺมมหนฺตตํ ปโตฺต, ปุเพฺพ ปน โภเคสุปิ โภคมหนฺตตํ ปาปุณี’’ติ เอวํ อิมํ ธมฺมเทสนํ ทเสฺสตฺวา เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา จูฬเนฺตวาสิโก จูฬปนฺถโก อโหสิ, จูฬกเสฎฺฐิ ปน อหเมว อโหสิ’’นฺติ เทสนํ นิฎฺฐาเปสิฯ</p>

</p>


<ol>
<li>
<p> ๕. ตณฺฑุลนาฬิชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ลาลุทายิเตฺถรํ อารพฺภ กเถสิฯ ตสฺมิํ สมเย อายสฺมา ทโพฺพ มลฺลปุโตฺต สงฺฆสฺส ภตฺตุเทฺทสโก โหติฯ ตสฺมิํ ปาโตว สลากภตฺตานิ อุทฺทิสมาเน ลาลุทายิเตฺถรสฺส กทาจิ วรภตฺตํ ปาปุณาติ, กทาจิ ลามกภตฺตํฯ โส ลามกภตฺตสฺส ปตฺตทิวเส สลากคฺคํ อากุลํ กโรติ, ‘‘กิํ ทโพฺพว สลากํ ทาตุํ ชานาติ, อเมฺห น ชานามา’’ติ วทติฯ ตสฺมิํ สลากคฺคํ อากุลํ กโรเนฺต ‘‘หนฺท ทานิ ตฺวเมว สลากํ เทหี’’ติ สลากปจฺฉิํ อทํสุฯ ตโต ปฎฺฐาย โส สงฺฆสฺส สลากํ อทาสิฯ เทโนฺต จ ปน ‘‘อิทํ วรภตฺต’’นฺติ วา ‘‘ลามกภตฺต’’นฺติ วา ‘‘อสุกวสฺสเคฺค วรภตฺต’’นฺติ วา ‘‘อสุกวสฺสเคฺค ลามกภตฺต’’นฺติ วา น ชานาติ, ฐิติกํ กโรโนฺตปิ ‘‘อสุกวสฺสเคฺค ฐิติกา’’ติ น  สลฺลเกฺขติฯ ภิกฺขูนํ ฐิตเวลาย ‘‘อิมสฺมิํ ฐาเน อยํ ฐิติกา ฐิตา, อิมสฺมิํ ฐาเน อย’’นฺติ ภูมิยํ วา ภิตฺติยํ วา เลขํ กฑฺฒติฯ ปุนทิวเส สลากเคฺค ภิกฺขู มนฺทตรา วา โหนฺติ พหุตรา วา, เตสุ มนฺทตเรสุ เลขา เหฎฺฐา โหติ, พหุตเรสุ อุปริฯ โส ฐิติกํ อชานโนฺต เลขาสญฺญาย สลากํ เทติฯ</p>


<p>อถ นํ ภิกฺขู ‘‘อาวุโส, อุทายิ, เลขา นาม เหฎฺฐา วา โหติ อุปริ วา, วรภตฺตํ ปน อสุกวสฺสเคฺค ฐิตํ, ลามกภตฺตํ อสุกวสฺสเคฺค’’ติ อาหํสุฯ โส ภิกฺขู ปฎิปฺผรโนฺต ‘‘ยทิ  เอวํ อยํ เลขา กสฺมา เอวํ ฐิตา, กิํ อหํ ตุมฺหากํ สทฺทหามิ, อิมิสฺสา เลขาย สทฺทหามี’’ติ วทติฯ อถ นํ ทหรา จ สามเณรา จ ‘‘อาวุโส ลาลุทายิ  ตยิ สลากํ เทเนฺต ภิกฺขู ลาเภน ปริหายนฺติ, น ตฺวํ ทาตุํ อนุจฺฉวิโก, คจฺฉ อิโต’’ติ สลากคฺคโต นิกฺกฑฺฒิํสุฯ ตสฺมิํ ขเณ สลากเคฺค มหนฺตํ โกลาหลํ อโหสิฯ ตํ สุตฺวา สตฺถา อานนฺทเตฺถรํ ปุจฺฉิ ‘‘อานนฺท, สลากเคฺค มหนฺตํ โกลาหลํ, กิํ สโทฺท นาเมโส’’ติฯ เถโร ตถาคตสฺส ตมตฺถํ อาโรเจสิฯ ‘‘อานนฺท, น อิทาเนว ลาลุทายิ อตฺตโน พาลตาย ปเรสํ ลาภหานิํ กโรติ, ปุเพฺพปิ อกาสิเยวา’’ติ อาหฯ เถโร ตสฺสตฺถสฺส อาวิภาวตฺถํ ภควนฺตํ ยาจิฯ ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต กาสิรเฎฺฐ พาราณสิยํ พฺรหฺมทโตฺต ราชา อโหสิฯ ตทา อมฺหากํ โพธิสโตฺต ตสฺส อคฺฆาปนิโก อโหสิฯ หตฺถิอสฺสาทีนิ เจว มณิสุวณฺณาทีนิ จ อคฺฆาเปสิ, อคฺฆาเปตฺวา ภณฺฑสามิกานํ ภณฺฑานุรูปเมว มูลํ ทาเปสิฯ ราชา ปน ลุโทฺธ โหติ, โส โลภปกติตาย เอวํ จิเนฺตสิ ‘‘อยํ อคฺฆาปนิโก เอวํ อคฺฆาเปโนฺต น จิรเสฺสว มม เคเห ธนํ ปริกฺขยํ คเมสฺสติ, อญฺญํ อคฺฆาปนิกํ กริสฺสามี’’ติฯ โส สีหปญฺชรํ อุคฺฆาเฎตฺวา ราชงฺคณํ โอโลเกโนฺต เอกํ คามิกมนุสฺสํ โลลพาลํ ราชงฺคเณน คจฺฉนฺตํ ทิสฺวา ‘‘เอส มยฺหํ อคฺฆาปนิกกมฺมํ กาตุํ สกฺขิสฺสตี’’ติ ตํ ปโกฺกสาเปตฺวา ‘‘สกฺขิสฺสสิ, ภเณ, อมฺหากํ อคฺฆาปนิกกมฺมํ กาตุ’’นฺติ อาหฯ สกฺขิสฺสามิ, เทวาติฯ ราชา อตฺตโน ธนรกฺขณตฺถาย ตํ พาลํ อคฺฆาปนิกกเมฺม ฐเปสิฯ ตโต ปฎฺฐาย โส พาโล หตฺถิอสฺสาทีนิ อคฺฆาเปโนฺต อคฺฆํ หาเปตฺวา  ยถารุจิยา กเถติฯ ตสฺส ฐานนฺตเร ฐิตตฺตา ยํ โส กเถติ, ตเมว มูลํ โหติฯ</p>


<p>ตสฺมิํ กาเล อุตฺตราปถโต เอโก อสฺสวาณิโช ปญฺจ อสฺสสตานิ อาเนสิฯ ราชา ตํ ปุริสํ ปโกฺกสาเปตฺวา อเสฺส อคฺฆาเปสิฯ โส ปญฺจนฺนํ อสฺสสตานํ เอกํ ตณฺฑุลนาฬิกํ อคฺฆมกาสิฯ กตฺวา จ ปน ‘‘อสฺสวาณิชสฺส เอกํ ตณฺฑุลนาฬิกํ เทถา’’ติ วตฺวา อเสฺส อสฺสสาลายํ  สณฺฐาเปสิฯ อสฺสวาณิโช โปราณอคฺฆาปนิกสฺส สนฺติกํ คนฺตฺวา ตํ ปวตฺติํ อาโรเจตฺวา ‘‘อิทานิ กิํ กตฺตพฺพ’’นฺติ ปุจฺฉิฯ โส อาห ‘‘ตสฺส ปุริสสฺส ลญฺชํ ทตฺวา เอวํ ปุจฺฉถ ‘อมฺหากํ ตาว อสฺสา เอกํ ตณฺฑุลนาฬิกํ อคฺฆนฺตีติ ญาตเมตํ, ตุเมฺห ปน นิสฺสาย ตณฺฑุลนาฬิยา อคฺฆํ ชานิตุกามมฺหา, สกฺขิสฺสถ โน รโญฺญ สนฺติเก ฐตฺวา สา ตณฺฑุลนาฬิกา อิทํ นาม อคฺฆตีติ วตฺตุ’นฺติ, สเจ สโกฺกมีติ วทติ, ตํ คเหตฺวา รโญฺญ สนฺติกํ คจฺฉถ, อหมฺปิ ตตฺถ อาคมิสฺสามี’’ติฯ</p>


<p>อสฺสวาณิโช  ‘‘สาธู’’ติ โพธิสตฺตสฺส วจนํ สมฺปฎิจฺฉิตฺวา อคฺฆาปนิกสฺส ลญฺชํ ทตฺวา ตมตฺถํ อาโรเจสิฯ โส ลญฺชํ ลภิตฺวาว ‘‘สกฺขิสฺสามิ ตณฺฑุลนาฬิํ อคฺฆาเปตุ’’นฺติฯ ‘‘เตน หิ คจฺฉาม ราชกุล’’นฺติ ตํ อาทาย รโญฺญ สนฺติกํ อคมาสิฯ โพธิสโตฺตปิ อเญฺญปิ พหู อมจฺจา อคมิํสุฯ อสฺสวาณิโช ราชานํ วนฺทิตฺวา อาห – ‘‘เทว, ปญฺจนฺนํ อสฺสสตานํ เอกํ ตณฺฑุลนาฬิํ อคฺฆนกภาวํ ชานาม, สา ปน ตณฺฑุลนาฬิ กิํ อคฺฆตีติ อคฺฆาปนิกํ ปุจฺฉถ เทวา’’ติฯ ราชา ตํ ปวตฺติํ อชานโนฺต ‘‘อโมฺภ อคฺฆาปนิก, ปญฺจ อสฺสสตานิ กิํ อคฺฆนฺตี’’ติ ปุจฺฉิฯ ตณฺฑุลนาฬิํ, เทวาติฯ ‘‘โหตุ, ภเณ, อสฺสา ตาว ตณฺฑุลนาฬิํ อคฺฆนฺตุฯ สา ปน กิํ อคฺฆติ ตณฺฑุลนาฬิกา’’ติ ปุจฺฉิฯ โส พาลปุริโส ‘‘พาราณสิํ สนฺตรพาหิรํ อคฺฆติ ตณฺฑุลนาฬิกา’’ติ อาหฯ โส กิร ปุเพฺพ ราชานํ อนุวตฺตโนฺต เอกํ ตณฺฑุลนาฬิํ อสฺสานํ อคฺฆมกาสิฯ ปุน วาณิชสฺส หตฺถโต ลญฺชํ ลภิตฺวา ตสฺสา ตณฺฑุลนาฬิกาย พาราณสิํ สนฺตรพาหิรํ อคฺฆมกาสิฯ ตทา ปน พาราณสิยา ปาการปริเกฺขโป ทฺวาทสโยชนิโก โหติฯ อิทมสฺส อนฺตรํ, พาหิรํ ปน ติโยชนสติกํ รฎฺฐํฯ อิติ โส พาโล  เอวํ มหนฺตํ พาราณสิํ สนฺตรพาหิรํ ตณฺฑุลนาฬิกาย อคฺฆมกาสิฯ</p>


<p>ตํ สุตฺวา อมจฺจา ปาณิํ  ปหริตฺวา หสมานา ‘‘มยํ ปุเพฺพ ปถวิญฺจ รชฺชญฺจ อนคฺฆนฺติ สญฺญิโน อหุมฺห, เอวํ มหนฺตํ กิร สราชกํ พาราณสิรชฺชํ ตณฺฑุลนาฬิมตฺตํ อคฺฆติ, อโห อคฺฆาปนิกสฺส ญาณสมฺปทาฯ กหํ เอตฺตกํ กาลํ อยํ อคฺฆาปนิโก วิหาสิ, อมฺหากํ รโญฺญ เอว อนุจฺฉวิโก’’ติ ปริหาสํ อกํสุ –</p>


<ol>
<li>
‘‘กิมคฺฆติ ตณฺฑุลนาฬิกายํ, อสฺสาน มูลาย วเทหิ ราช;  
  
พาราณสิํ สนฺตรพาหิรํ, อยมคฺฆติ ตณฺฑุลนาฬิกา’’ติฯ  
</li>
  
<p>ตสฺมิํ กาเล ราชา ลชฺชิโต ตํ พาลํ นิกฺกฑฺฒาเปตฺวา โพธิสตฺตเสฺสว อคฺฆาปนิกฎฺฐานํ อทาสิฯ โพธิสโตฺตปิ ยถากมฺมํ คโตฯ
</ol></p>


<p>สตฺถา อิมํ ธมฺมเทสนํ อาหริตฺวา เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา คามิกพาลอคฺฆาปนิโก ลาลุทายี อโหสิ, ปณฺฑิตอคฺฆาปนิโก ปน อหเมว อโหสิ’’นฺติ เทสนํ นิฎฺฐาเปสิฯ</p>

</p>


<ol>
<li>
<p> ๖. เทวธมฺมชาตกวณฺณนา
</ol></p>


<p>ติ  อิทํ ภควา เชตวเน วิหรโนฺต อญฺญตรํ พหุภณฺฑิกํ ภิกฺขุํ อารพฺภ กเถสิฯ สาวตฺถิวาสี กิเรโก กุฎุมฺพิโก ภริยาย กาลกตาย ปพฺพชิฯ โส ปพฺพชโนฺต อตฺตโน ปริเวณญฺจ อคฺคิสาลญฺจ ภณฺฑคพฺภญฺจ กาเรตฺวา ภณฺฑคพฺภํ สปฺปิตณฺฑุลาทีหิ ปูเรตฺวา ปพฺพชิฯ ปพฺพชิตฺวา จ ปน อตฺตโน ทาเส ปโกฺกสาเปตฺวา ยถารุจิตํ อาหารํ ปจาเปตฺวา ภุญฺชติ, พหุปริกฺขาโร จ อโหสิ , รตฺติํ อญฺญํ นิวาสนปารุปนํ โหติ, ทิวา อญฺญํฯ วิหารปจฺจเนฺต วสติฯ ตเสฺสกทิวสํ จีวรปจฺจตฺถรณาทีนิ นีหริตฺวา ปริเวเณ ปตฺถริตฺวา สุกฺขาเปนฺตสฺส สมฺพหุลา ชานปทา ภิกฺขู เสนาสนจาริกํ อาหิณฺฑนฺตา ปริเวณํ คนฺตฺวา จีวราทีนิ ทิสฺวา ‘‘กสฺสิมานี’’ติ ปุจฺฉิํสุฯ โส ‘‘มยฺหํ, อาวุโส’’ติ อาหฯ ‘‘อาวุโส, อิทมฺปิ จีวรํ, อิทมฺปิ นิวาสนํ, อิทมฺปิ ปจฺจตฺถรณํ, สพฺพํ ตุยฺหเมวา’’ติ? ‘‘อาม มยฺหเมวา’’ติฯ ‘‘อาวุโส ภควตา ตีณิ จีวรานิ อนุญฺญาตานิ, ตฺวํ เอวํ อปฺปิจฺฉสฺส พุทฺธสฺส สาสเน ปพฺพชิตฺวา เอวํ พหุปริกฺขาโร ชาโต, เอหิ ตํ ทสพลสฺส สนฺติกํ เนสฺสามา’’ติ ตํ อาทาย สตฺถุ สนฺติกํ อคมํสุฯ</p>


<p>สตฺถา ทิสฺวาว ‘‘กิํ นุ โข, ภิกฺขเว , อนิจฺฉมานกํเยว ภิกฺขุํ คณฺหิตฺวา อาคตตฺถา’’ติ อาหฯ ‘‘ภเนฺต, อยํ ภิกฺขุ พหุภโณฺฑ พหุปริกฺขาโร’’ติฯ ‘‘สจฺจํ กิร ตฺวํ ภิกฺขุ พหุภโณฺฑ’’ติ? ‘‘สจฺจํ, ภควา’’ติฯ ‘‘กสฺมา ปน ตฺวํ ภิกฺขุ พหุภโณฺฑ ชาโต’’? ‘‘นนุ อหํ อปฺปิจฺฉตาย สนฺตุฎฺฐิตาย ปวิเวกสฺส วีริยารมฺภสฺส วณฺณํ วทามี’’ติฯ โส สตฺถุ วจนํ สุตฺวา กุปิโต ‘‘อิมินา ทานิ นีหาเรน จริสฺสามี’’ติ ปารุปนํ ฉเฑฺฑตฺวา ปริสมเชฺฌ เอกจีวโร อฎฺฐาสิฯ</p>


<p>อถ นํ สตฺถา อุปตฺถมฺภยมาโน ‘‘นนุ ตฺวํ ภิกฺขุ ปุเพฺพ หิโรตฺตปฺปคเวสโก ทกรกฺขสกาเลปิ หิโรตฺตปฺปํ คเวสมาโน ทฺวาทส สํวจฺฉรานิ วิหาสิ, อถ กสฺมา อิทานิ เอวํ ครุเก พุทฺธสาสเน ปพฺพชิตฺวา จตุปริสมเชฺฌ ปารุปนํ ฉเฑฺฑตฺวา หิโรตฺตปฺปํ ปหาย ฐิโตสี’’ติ? โส สตฺถุ วจนํ สุตฺวา หิโรตฺตปฺปํ ปจฺจุปฎฺฐาเปตฺวา ตํ จีวรํ ปารุปิตฺวา สตฺถารํ วนฺทิตฺวา เอกมนฺตํ นิสีทิฯ ภิกฺขู ตสฺสตฺถสฺส อาวิภาวตฺถํ ภควนฺตํ ยาจิํสุ, ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต กาสิรเฎฺฐ พาราณสิยํ พฺรหฺมทโตฺต นาม ราชา อโหสิฯ ตทา โพธิสโตฺต ตสฺส อคฺคมเหสิยา  กุจฺฉิมฺหิ ปฎิสนฺธิํ คณฺหิฯ ตสฺส นามคฺคหณทิวเส ‘‘มหิสาสกุมาโร’’ติ นามํ อกํสุฯ ตสฺส อาธาวิตฺวา ปริธาวิตฺวา วิจรณกาเล รโญฺญ อโญฺญปิ ปุโตฺต ชาโต, ตสฺส ‘‘จนฺทกุมาโร’’ติ นามํ อกํสุฯ ตสฺส ปน อาธาวิตฺวา ปริธาวิตฺวา วิจรณกาเล โพธิสตฺตสฺส มาตา กาลมกาสิ, ราชา อญฺญํ  อคฺคมเหสิฎฺฐาเน ฐเปสิฯ สา รโญฺญ ปิยา อโหสิ มนาปา, สาปิ สํวาสมนฺวาย เอกํ ปุตฺตํ วิชายิ, ‘‘สูริยกุมาโร’’ติสฺส นามํ อกํสุฯ ราชา ปุตฺตํ ทิสฺวา ตุฎฺฐจิโตฺต ‘‘ภเทฺท, ปุตฺตสฺส เต วรํ ทมฺมี’’ติ อาหฯ เทวี, วรํ อิจฺฉิตกาเล คเหตพฺพํ กตฺวา ฐเปสิฯ สา ปุเตฺต วยปฺปเตฺต ราชานํ อาห – ‘‘เทเวน มยฺหํ ปุตฺตสฺส ชาตกาเล วโร ทิโนฺน, ปุตฺตสฺส เม รชฺชํ เทหี’’ติฯ ราชา ‘‘มยฺหํ เทฺว ปุตฺตา อคฺคิกฺขนฺธา วิย ชลมานา วิจรนฺติ, น สกฺกา ตว ปุตฺตสฺส รชฺชํ ทาตุ’’นฺติ ปฎิกฺขิปิตฺวาปิ ตํ ปุนปฺปุนํ ยาจมานเมว ทิสฺวา ‘‘อยํ มยฺหํ  ปุตฺตานํ ปาปกมฺปิ จิเนฺตยฺยา’’ติ ปุเตฺต ปโกฺกสาเปตฺวา อาห – ‘‘ตาตา, อหํ สูริยกุมารสฺส ชาตกาเล วรํ อทาสิํฯ อิทานิสฺส มาตา รชฺชํ ยาจติ, อหํ ตสฺส น ทาตุกาโม, มาตุคาโม นาม ปาโป, ตุมฺหากํ ปาปกมฺปิ จิเนฺตยฺย, ตุเมฺห อรญฺญํ ปวิสิตฺวา มม อจฺจเยน กุลสนฺตเก นคเร รชฺชํ กเรยฺยาถา’’ติ โรทิตฺวา กนฺทิตฺวา สีเส จุมฺพิตฺวา อุโยฺยเชสิฯ เต ปิตรํ วนฺทิตฺวา ปาสาทา โอตรเนฺต ราชงฺคเณ กีฬมาโน สูริยกุมาโร ทิสฺวา ตํ การณํ ญตฺวา ‘‘อหมฺปิ ภาติเกหิ สทฺธิํ คมิสฺสามี’’ติ เตหิ สทฺธิํเยว นิกฺขมิฯ เต หิมวนฺตํ ปวิสิํสุฯ</p>


<p>โพธิสโตฺต  มคฺคา โอกฺกมฺม รุกฺขมูเล นิสีทิตฺวา สูริยกุมารํ อามเนฺตสิ ‘‘ตาต สูริยกุมาร, เอตํ สรํ คนฺตฺวา นฺหตฺวา จ ปิวิตฺวา จ ปทุมินิปเณฺณหิ อมฺหากมฺปิ ปานียํ อาเนหี’’ติฯ ตํ ปน สรํ เวสฺสวณสฺส สนฺติกา เอเกน ทกรกฺขเสน ลทฺธํ โหติ, เวสฺสวโณ จ ตํ อาห – ‘‘ฐเปตฺวา เทวธมฺมชานนเก เย อเญฺญ อิมํ สรํ โอตรนฺติ, เต ขาทิตุํ ลภสิฯ อโนติเณฺณ น ลภสี’’ติฯ ตโต ปฎฺฐาย โส รกฺขโส เย ตํ สรํ โอตรนฺติ, เต เทวธเมฺม ปุจฺฉิตฺวา เย น ชานนฺติ, เต ขาทติฯ อถ โข สูริยกุมาโร ตํ สรํ คนฺตฺวา อวีมํสิตฺวาว โอตริฯ อถ นํ โส รกฺขโส คเหตฺวา ‘‘เทวธเมฺม ชานาสี’’ติ ปุจฺฉิฯ โส ‘‘เทวธมฺมา นาม จนฺทิมสูริยา’’ติ อาหฯ อถ นํ ‘‘ตฺวํ เทวธเมฺม น ชานาสี’’ติ วตฺวา อุทกํ ปเวเสตฺวา อตฺตโน วสนฎฺฐาเน ฐเปสิฯ โพธิสโตฺตปิ ตํ อติจิรายนฺตํ ทิสฺวา จนฺทกุมารํ เปเสสิฯ รกฺขโส ตมฺปิ คเหตฺวา ‘‘เทวธเมฺม ชานาสี’’ติ ปุจฺฉิฯ ‘‘อาม ชานามิ, เทวธมฺมา นาม จตโสฺส ทิสา’’ติฯ รกฺขโส ‘‘น ตฺวํ เทวธเมฺม ชานาสี’’ติ ตมฺปิ คเหตฺวา ตเตฺถว ฐเปสิฯ</p>


<p>โพธิสโตฺต  ตสฺมิมฺปิ จิรายเนฺต ‘‘เอเกน อนฺตราเยน ภวิตพฺพ’’นฺติ สยํ ตตฺถ คนฺตฺวา ทฺวินฺนมฺปิ โอตรณปทวฬญฺชํ  ทิสฺวา ‘‘รกฺขสปริคฺคหิเตน อิมินา สเรน ภวิตพฺพ’’นฺติ ขคฺคํ สนฺนยฺหิตฺวา ธนุํ คเหตฺวา อฎฺฐาสิฯ ทกรกฺขโส โพธิสตฺตํ อุทกํ อโนตรนฺตํ ทิสฺวา วนกมฺมิกปุริโส วิย หุตฺวา โพธิสตฺตํ อาห – ‘‘โภ, ปุริส, ตฺวํ มคฺคกิลโนฺต กสฺมา อิมํ สรํ โอตริตฺวา นฺหตฺวา ปิวิตฺวา ภิสมุฬาลํ ขาทิตฺวา ปุปฺผานิ ปิฬนฺธิตฺวา ยถาสุขํ น คจฺฉสี’’ติ? โพธิสโตฺต ตํ ทิสฺวา ‘‘เอโส ยโกฺข ภวิสฺสตี’’ติ ญตฺวา ‘‘ตยา เม ภาติกา คหิตา’’ติ อาหฯ ‘‘อาม, คหิตา’’ติฯ ‘‘กิํ การณา’’ติ? ‘‘อหํ อิมํ สรํ โอติณฺณเก ลภามี’’ติฯ ‘‘กิํ ปน สเพฺพว ลภสี’’ติ? ‘‘เย เทวธเมฺม ชานนฺติ, เต ฐเปตฺวา อวเสเส ลภามี’’ติฯ ‘‘อตฺถิ ปน เต เทวธเมฺมหิ อโตฺถ’’ติ? ‘‘อาม, อตฺถี’’ติฯ ‘‘ยทิ เอวํ อหํ เต เทวธเมฺม กเถสฺสามี’’ติฯ ‘‘เตน หิ กเถหิ, อหํ เทวธเมฺม สุณิสฺสามี’’ติฯ โพธิสโตฺต อาห ‘‘อหํ เทวธเมฺม กเถยฺยํ, กิลิฎฺฐคโตฺต ปนมฺหี’’ติฯ ยโกฺข โพธิสตฺตํ นฺหาเปตฺวา โภชนํ โภเชตฺวา ปานียํ ปาเยตฺวา ปุปฺผานิ ปิฬนฺธาเปตฺวา คเนฺธหิ วิลิมฺปาเปตฺวา อลงฺกตมณฺฑปมเชฺฌ ปลฺลงฺกํ อตฺถริตฺวา อทาสิฯ</p>


<p>โพธิสโตฺต อาสเน นิสีทิตฺวา ยกฺขํ ปาทมูเล นิสีทาเปตฺวา ‘‘เตน หิ โอหิตโสโต สกฺกจฺจํ เทวธเมฺม สุณาหี’’ติ อิมํ คาถมาห –</p>


<ol>
<li>
‘‘หิริโอตฺตปฺปสมฺปนฺนา, สุกฺกธมฺมสมาหิตา;  
  
สโนฺต สปฺปุริสา โลเก, เทวธมฺมาติ วุจฺจเร’’ติฯ  
</li>
  
<p>ตตฺถ ติ หิริยา จ โอตฺตเปฺปน จ สมนฺนาคตาฯ เตสุ กายทุจฺจริตาทีหิ หิริยตีติ หิรี, ลชฺชาเยตํ อธิวจนํฯ เตหิเยว โอตฺตปฺปตีติ โอตฺตปฺปํ, ปาปโต อุเพฺพคเสฺสตํ อธิวจนํฯ ตตฺถ อชฺฌตฺตสมุฎฺฐานา หิรี, พหิทฺธาสมุฎฺฐานํ โอตฺตปฺปํฯ อตฺตาธิปเตยฺยา หิรี, โลกาธิปเตยฺยํ โอตฺตปฺปํฯ ลชฺชาสภาวสณฺฐิตา หิรี, ภยสภาวสณฺฐิตํ โอตฺตปฺปํฯ สปฺปติสฺสวลกฺขณา หิรี, วชฺชภีรุกภยทสฺสาวิลกฺขณํ โอตฺตปฺปํฯ
</ol></p>


<p>ตตฺถ อชฺฌตฺตสมุฎฺฐานํ หิริํ จตูหิ การเณหิ สมุฎฺฐาเปติ – ชาติํ ปจฺจเวกฺขิตฺวา วยํ ปจฺจเวกฺขิตฺวา  สูรภาวํ ปจฺจเวกฺขิตฺวา พาหุสจฺจํ ปจฺจเวกฺขิตฺวา ฯ กถํ? ‘‘ปาปกรณํ นาเมตํ น ชาติสมฺปนฺนานํ กมฺมํ, หีนชจฺจานํ เกวฎฺฎาทีนํ กมฺมํ, มาทิสสฺส ชาติสมฺปนฺนสฺส อิทํ กมฺมํ กาตุํ น ยุตฺต’’นฺติ เอวํ ตาว ชาติํ ปจฺจเวกฺขิตฺวา ปาณาติปาตาทิปาปํ อกโรโนฺต  หิริํ สมุฎฺฐาเปติฯ ตถา ‘‘ปาปกรณํ นาเมตํ ทหเรหิ กตฺตพฺพํ กมฺมํ, มาทิสสฺส วเย ฐิตสฺส อิทํ กมฺมํ กาตุํ น ยุตฺต’’นฺติ เอวํ วยํ ปจฺจเวกฺขิตฺวา ปาณาติปาตาทิปาปํ อกโรโนฺต หิริํ สมุฎฺฐาเปติฯ ตถา ‘‘ปาปกมฺมํ นาเมตํ ทุพฺพลชาติกานํ กมฺมํ, มาทิสสฺส สูรภาวสมฺปนฺนสฺส อิทํ กมฺมํ กาตุํ น ยุตฺต’’นฺติ เอวํ สูรภาวํ ปจฺจเวกฺขิตฺวา ปาณาติปาตาทิปาปํ อกโรโนฺต หิริํ สมุฎฺฐาเปติฯ ตถา ‘‘ปาปกมฺมํ นาเมตํ อนฺธพาลานํ กมฺมํ, น ปณฺฑิตานํ, มาทิสสฺส ปณฺฑิตสฺส พหุสฺสุตสฺส อิทํ กมฺมํ กาตุํ น ยุตฺต’’นฺติ เอวํ พาหุสจฺจํ ปจฺจเวกฺขิตฺวา ปาณาติปาตาทิปาปํ อกโรโนฺต หิริํ สมุฎฺฐาเปติฯ เอวํ อชฺฌตฺตสมุฎฺฐานํ หิริํ จตูหิ การเณหิ สมุฎฺฐาเปติฯ สมุฎฺฐาเปตฺวา จ ปน อตฺตโน จิเตฺต หิริํ ปเวเสตฺวา ปาปกมฺมํ น กโรติฯ เอวํ หิรี อชฺฌตฺตสมุฎฺฐานา นาม โหติฯ</p>


<p>กถํ โอตฺตปฺปํ พหิทฺธาสมุฎฺฐานํ นาม? ‘‘สเจ ตฺวํ ปาปกมฺมํ กริสฺสสิ, จตูสุ ปริสาสุ ครหปฺปโตฺต ภวิสฺสสิฯ</p>


<p>
‘‘ครหิสฺสนฺติ ตํ วิญฺญู, อสุจิํ นาคริโก ยถา;  
  
วชฺชิโต สีลวเนฺตหิ, กถํ ภิกฺขุ กริสฺสสี’’ติฯ (ธ. ส. อฎฺฐ. ๑ พลราสิวณฺณนา) –  
</p>
  
<p>เอวํ ปจฺจเวกฺขโนฺต หิ พหิทฺธาสมุฎฺฐิเตน โอตฺตเปฺปน ปาปกมฺมํ น กโรติฯ เอวํ โอตฺตปฺปํ พหิทฺธาสมุฎฺฐานํ นาม โหติฯ</p>


<p>กถํ หิรี อตฺตาธิปเตยฺยา นาม? อิเธกโจฺจ กุลปุโตฺต อตฺตานํ อธิปติํ เชฎฺฐกํ กตฺวา ‘‘มาทิสสฺส สทฺธาปพฺพชิตสฺส พหุสฺสุตสฺส ธุตงฺคธรสฺส น ยุตฺตํ ปาปกมฺมํ กาตุ’’นฺติ ปาปํ น กโรติฯ เอวํ หิรี อตฺตาธิปเตยฺยา นาม โหติฯ เตนาห ภควา –</p>

</p>


<p>กถํ โอตฺตปฺปํ โลกาธิปเตยฺยํ นาม? อิเธกโจฺจ กุลปุโตฺต โลกํ อธิปติํ เชฎฺฐกํ กตฺวา ปาปกมฺมํ น กโรติฯ ยถาห –</p>

  โข ปนายํ โลกสนฺนิวาโสฯ มหนฺตสฺมิํ โข ปน โลกสนฺนิวาเส สนฺติ สมณพฺราหฺมณา อิทฺธิมโนฺต ทิพฺพจกฺขุกา ปรจิตฺตวิทุโน, เต ทูรโตปิ ปสฺสนฺติ, อาสนฺนาปิ น ทิสฺสนฺติ, เจตสาปิ จิตฺตํ ชานนฺติ, เตปิ มํ เอวํ ชานิสฺสนฺติ ‘ปสฺสถ โภ, อิมํ กุลปุตฺตํ, สทฺธา อคารสฺมา อนคาริยํ ปพฺพชิโต สมาโน โวกิโณฺณ วิหรติ ปาปเกหิ อกุสเลหิ ธเมฺมหี’ติฯ</p>

 สมาโน โวกิโณฺณ วิหรติ ปาปเกหิ อกุสเลหิ ธเมฺมหี’ติฯ โส โลกํเยว อธิปติํ เชฎฺฐกํ กริตฺวา อกุสลํ ปชหติ, กุสลํ ภาเวติฯ สาวชฺชํ ปชหติ, อนวชฺชํ ภาเวติฯ สุทฺธมตฺตานํ ปริหรตี’’ติ (อ. นิ. ๓.๔๐)ฯ</p>


<p>เอวํ โอตฺตปฺปํ โลกาธิปเตยฺยํ นาม โหติฯ</p>


<p>‘‘ลชฺชาสภาวสณฺฐิตา หิรี, ภยสภาวสณฺฐิตํ โอตฺตปฺป’’นฺติ เอตฺถ ปน ติ ลชฺชนากาโร, เตน สภาเวน สณฺฐิตา หิรีฯ นฺติ อปายภยํ, เตน สภาเวน สณฺฐิตํ โอตฺตปฺปํฯ ตทุภยมฺปิ ปาปปริวชฺชเน ปากฎํ โหติฯ เอกโจฺจ หิ ยถา นาเมโก กุลปุโตฺต อุจฺจารปสฺสาวาทีนิ กโรโนฺต ลชฺชิตพฺพยุตฺตกํ เอกํ ทิสฺวา ลชฺชนาการปฺปโตฺต ภเวยฺย หีฬิโต, เอวเมวํ อชฺฌตฺตํ ลชฺชิธมฺมํ โอกฺกมิตฺวา ปาปกมฺมํ น กโรติฯ เอกโจฺจ อปายภยภีโต หุตฺวา ปาปกมฺมํ น กโรติฯ ตตฺริทํ โอปมฺมํ – ยถา หิ ทฺวีสุ อโยคุเฬสุ เอโก สีตโล ภเวยฺย คูถมกฺขิโต, เอโก อุโณฺห อาทิโตฺตฯ ตตฺถ ปณฺฑิโต สีตลํ คูถมกฺขิตตฺตา ชิคุจฺฉโนฺต น คณฺหาติ, อิตรํ ฑาหภเยนฯ ตตฺถ สีตลสฺส คูถมกฺขิตสฺส ชิคุจฺฉาย อคณฺหนํ วิย อชฺฌตฺตํ ลชฺชิธมฺมํ โอกฺกมิตฺวา ปาปสฺส อกรณํ, อุณฺหสฺส ฑาหภเยน อคณฺหนํ วิย อปายภเยน ปาปสฺส อกรณํ เวทิตพฺพํฯ</p>


<p>‘‘สปฺปติสฺสวลกฺขณา  หิรี, วชฺชภีรุกภยทสฺสาวิลกฺขณํ โอตฺตปฺป’’นฺติ อิทมฺปิ ทฺวยํ ปาปปริวชฺชเนเยว ปากฎํ โหติฯ เอกโจฺจ หิ ชาติมหตฺตปจฺจเวกฺขณา, สตฺถุมหตฺตปจฺจเวกฺขณา, ทายชฺชมหตฺตปจฺจเวกฺขณา, สพฺรหฺมจาริมหตฺตปจฺจเวกฺขณาติ จตูหิ การเณหิ สปฺปติสฺสวลกฺขณํ หิริํ สมุฎฺฐาเปตฺวา ปาปํ น กโรติฯ เอกโจฺจ อตฺตานุวาทภยํ, ปรานุวาทภยํ , ทณฺฑภยํ, ทุคฺคติภยนฺติ จตูหิ การเณหิ วชฺชภีรุกภยทสฺสาวิลกฺขณํ โอตฺตปฺปํ สมุฎฺฐาเปตฺวา ปาปํ น กโรติฯ ตตฺถ ชาติมหตฺตปจฺจเวกฺขณาทีนิ เจว อตฺตานุวาทภยาทีนิ จ วิตฺถาเรตฺวา กเถตพฺพานิฯ เตสํ วิตฺถาโร องฺคุตฺตรนิกายฎฺฐกถายํ วุโตฺตฯ</p>


<p>ติ อิทเมว หิโรตฺตปฺปํ อาทิํ กตฺวา กตฺตพฺพา กุสลา ธมฺมา สุกฺกธมฺมา นาม, เต สพฺพสงฺคาหกนเยน จตุภูมกโลกิยโลกุตฺตรธมฺมาฯ เตหิ สมาหิตา สมนฺนาคตาติ อโตฺถฯ ติ กายกมฺมาทีนํ สนฺตตาย สโนฺต, กตญฺญุกตเวทิตาย โสภนา ปุริสาติ สปฺปุริสาฯ  ปน สงฺขารโลโก, สตฺตโลโก, โอกาสโลโก, ขนฺธโลโก, อายตนโลโก, ธาตุโลโกติ อเนกวิโธฯ ตตฺถ ‘‘เอโก โลโก สเพฺพ สตฺตา อาหารฎฺฐิติกา…เป.… อฎฺฐารส โลกา อฎฺฐารส ธาตุโย’’ติ (ปฎิ. ม. ๑.๑๑๒) เอตฺถ สงฺขารโลโก วุโตฺตฯ ขนฺธโลกาทโย ตทโนฺตคธาเยวฯ ‘‘อยํ โลโก ปรโลโก, เทวโลโก มนุสฺสโลโก’’ติอาทีสุ (มหานิ. ๓; จูฬนิ. อชิตมาณวปุจฺฉานิเทฺทส ๒) ปน สตฺตโลโก วุโตฺตฯ</p>


<p>
‘‘ยาวตา  
จนฺทิมสูริยา, ปริหรนฺติ ทิสา ภนฺติ วิโรจมานา;  
  
ตาว สหสฺสธา โลโก, เอตฺถ เต วตฺตเต วโส’’ติฯ (ม. นิ. ๑.๕๐๓) –  
</p>
  
<p>เอตฺถ โอกาสโลโก วุโตฺตฯ เตสุ อิธ สตฺตโลโก อธิเปฺปโตฯ สตฺตโลกสฺมิญฺหิ เย เอวรูปา สปฺปุริสา, เต ติ วุจฺจนฺติฯ</p>


<p>ตตฺถ  ติ สมฺมุติเทวา, อุปปตฺติเทวา, วิสุทฺธิเทวาติ ติวิธาฯ เตสุ มหาสมฺมตกาลโต ปฎฺฐาย โลเกน ‘‘เทวา’’ติ สมฺมตตฺตา ราชราชกุมาราทโย  นามฯ เทวโลเก อุปฺปนฺนา  นามฯ ขีณาสวา ปน  นามฯ วุตฺตมฺปิ เจตํ –</p>

</p>


<p>อิเมสํ เทวานํ ธมฺมาติ ติ วุจฺจนฺติฯ หิโรตฺตปฺปมูลกา หิ กุสลา ธมฺมา กุลสมฺปทาย  เจว เทวโลเก นิพฺพตฺติยา จ วิสุทฺธิภาวสฺส จ การณตฺตา การณเฎฺฐน ติวิธานมฺปิ เตสํ เทวานํ ธมฺมาติ เทวธมฺมา, เตหิ เทวธเมฺมหิ สมนฺนาคตา ปุคฺคลาปิ เทวธมฺมาฯ ตสฺมา ปุคฺคลาธิฎฺฐานเทสนาย เต ธเมฺม ทเสฺสโนฺต ‘‘สโนฺต สปฺปุริสา โลเก, เทวธมฺมาติ วุจฺจเร’’ติ อาหฯ</p>


<p>ยโกฺข อิมํ ธมฺมเทสนํ สุตฺวา ปสนฺนจิโตฺต โพธิสตฺตํ อาห – ‘‘ปณฺฑิต, อหํ ตุมฺหากํ ปสโนฺน, เอกํ ภาตรํ เทมิ, กตรํ อาเนมี’’ติ? ‘‘กนิฎฺฐํ อาเนหี’’ติฯ ‘‘ปณฺฑิต, ตฺวํ เกวลํ เทวธเมฺม ชานาสิเยว, น ปน เตสุ วตฺตสี’’ติฯ ‘‘กิํ การณา’’ติ? ‘‘ยํการณา เชฎฺฐกํ ฐเปตฺวา กนิฎฺฐํ อาณาเปโนฺต เชฎฺฐาปจายิกกมฺมํ น กโรสี’’ติฯ เทวธเมฺม จาหํ, ยกฺข, ชานามิ, เตสุ จ วตฺตามิฯ มยญฺหิ อิมํ อรญฺญํ เอตํ นิสฺสาย ปวิฎฺฐาฯ เอตสฺส หิ อตฺถาย อมฺหากํ ปิตรํ เอตสฺส มาตา รชฺชํ ยาจิ, อมฺหากํ ปน ปิตา ตํ วรํ อทตฺวา อมฺหากํ อนุรกฺขณตฺถาย อรญฺญวาสํ อนุชานิฯ โส กุมาโร อนุวตฺติตฺวา อเมฺหหิ สทฺธิํ อาคโตฯ ‘‘ตํ อรเญฺญ เอโก ยโกฺข ขาที’’ติ วุเตฺตปิ น โกจิ สทฺทหิสฺสติ, เตนาหํ ครหภยภีโต ตเมว อาณาเปมีติฯ ‘‘สาธุ สาธุ ปณฺฑิต, ตฺวํ เทวธเมฺม จ ชานาสิ, เตสุ จ วตฺตสี’’ติ  ปสโนฺน ยโกฺข โพธิสตฺตสฺส สาธุการํ ทตฺวา เทฺวปิ ภาตโร อาเนตฺวา อทาสิฯ</p>


<p>อถ นํ โพธิสโตฺต อาห – ‘‘สมฺม, ตฺวํ ปุเพฺพ อตฺตนา กเตน ปาปกเมฺมน ปเรสํ มํสโลหิตขาทโก ยโกฺข หุตฺวา นิพฺพโตฺต, อิทานิปิ ปาปเมว กโรสิ, อิทํ เต ปาปกมฺมํ นิรยาทีหิ มุจฺจิตุํ โอกาสํ น ทสฺสติ , ตสฺมา อิโต ปฎฺฐาย ปาปํ ปหาย กุสลํ กโรหี’’ติฯ อสกฺขิ จ ปน ตํ ทเมตุํฯ โส ตํ ยกฺขํ ทเมตฺวา เตน สํวิหิตารโกฺข ตเตฺถว วสโนฺต เอกทิวสํ นกฺขตฺตํ โอโลเกตฺวา ปิตุ กาลกตภาวํ ญตฺวา ยกฺขํ อาทาย พาราณสิํ คนฺตฺวา รชฺชํ คเหตฺวา จนฺทกุมารสฺส โอปรชฺชํ, สูริยกุมารสฺส เสนาปติฎฺฐานํ, ทตฺวา ยกฺขสฺส รมณีเย ฐาเน อายตนํ กาเรตฺวา, ยถา โส อคฺคมาลํ อคฺคปุปฺผํ อคฺคภตฺตญฺจ ลภติ, ตถา อกาสิฯ โส ธเมฺมน รชฺชํ กาเรตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ทเสฺสตฺวา สจฺจานิ ปกาเสสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ สมฺมาสมฺพุโทฺธปิ เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ทกรกฺขโส พหุภณฺฑิกภิกฺขุ อโหสิ, สูริยกุมาโร อานโนฺท, จนฺทกุมาโร สาริปุโตฺต, เชฎฺฐกภาตา มหิสาสกุมาโร ปน อหเมว อโหสิ’’นฺติฯ</p>

</p>


<ol>
<li>
<p> ๗. กฎฺฐหาริชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต วาสภขตฺติยํ อารพฺภ กเถสิฯ วาสภขตฺติยาย วตฺถุ ทฺวาทสกนิปาเต ภทฺทสาลชาตเก อาวิภวิสฺสติฯ สา กิร มหานามสฺส สกฺกสฺส ธีตา นาคมุณฺฑาย นาม ทาสิยา กุจฺฉิสฺมิํ ชาตา โกสลราชสฺส อคฺคมเหสี อโหสิฯ สา รโญฺญ ปุตฺตํ วิชายิฯ ราชา ปนสฺสา ปจฺฉา ทาสิภาวํ ญตฺวา ฐานํ ปริหาเปสิ, ปุตฺตสฺส วิฎฎูภสฺสาปิ ฐานํ ปริหาเปสิเยวฯ เต อุโภปิ อโนฺตนิเวสเนเยว วสนฺติฯ สตฺถา ตํ การณํ ญตฺวา ปุพฺพณฺหสมเย ปญฺจสตภิกฺขุปริวุโต  รโญฺญ นิเวสนํ คนฺตฺวา ปญฺญตฺตาสเน นิสีทิตฺวา ‘‘มหาราช, กหํ วาสภขตฺติยา’’ติ อาหฯ ‘‘ราชา ตํ การณํ อาโรเจสิฯ มหาราช วาสภขตฺติยา กสฺส ธีตา’’ติ? ‘‘มหานามสฺส ภเนฺต’’ติฯ ‘‘อาคจฺฉมานา กสฺส อาคตา’’ติ? ‘‘มยฺหํ ภเนฺต’’ติฯ มหาราช สา รโญฺญ ธีตา, รโญฺญว อาคตา, ราชานํเยว ปฎิจฺจ ปุตฺตํ  ลภิ, โส ปุโตฺต กิํการณา ปิตุ สนฺตกสฺส รชฺชสฺส สามิโก น โหติ, ปุเพฺพ ราชาโน มุหุตฺติกาย กฎฺฐหาริกาย กุจฺฉิสฺมิมฺปิ ปุตฺตํ ลภิตฺวา ปุตฺตสฺส รชฺชํ อทํสูติฯ ราชา ตสฺสตฺถสฺสาวิภาวตฺถาย ภควนฺตํ ยาจิ, ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต พาราณสิยํ พฺรหฺมทโตฺต ราชา มหเนฺตน ยเสน อุยฺยานํ คนฺตฺวา ตตฺถ ปุปฺผผลโลเภน วิจรโนฺต อุยฺยานวนสเณฺฑ คายิตฺวา ทารูนิ อุทฺธรมานํ เอกํ อิตฺถิํ ทิสฺวา ปฎิพทฺธจิโตฺต สํวาสํ กเปฺปสิฯ ตงฺขณเญฺญว โพธิสโตฺต ตสฺสา กุจฺฉิยํ ปฎิสนฺธิํ คณฺหิ, ตาวเทว ตสฺสา วชิรปูริตา วิย ครุกา กุจฺฉิ อโหสิฯ สา คพฺภสฺส ปติฎฺฐิตภาวํ ญตฺวา ‘‘คโพฺภ เม, เทว, ปติฎฺฐิโต’’ติ อาหฯ ราชา องฺคุลิมุทฺทิกํ ทตฺวา ‘‘สเจ ธีตา โหติ, อิมํ วิสฺสเชฺชตฺวา โปเสยฺยาสิ, สเจ ปุโตฺต โหติ, องฺคุลิมุทฺทิกาย สทฺธิํ มม สนฺติกํ อาเนยฺยาสี’’ติ วตฺวา ปกฺกามิฯ</p>


<p>สาปิ ปริปกฺกคพฺภา โพธิสตฺตํ วิชายิฯ ตสฺส อาธาวิตฺวา ปริธาวิตฺวา วิจรณกาเล กีฬามณฺฑเล กีฬนฺตสฺส เอวํ วตฺตาโร โหนฺติ ‘‘นิปฺปิติเกนมฺหา ปหฎา’’ติฯ ตํ สุตฺวา โพธิสโตฺต มาตุ สนฺติกํ คนฺตฺวา ‘‘อมฺม, โก มยฺหํ ปิตา’’ติ ปุจฺฉิฯ ‘‘ตาต, ตฺวํ พาราณสิรโญฺญ ปุโตฺต’’ติฯ ‘‘อมฺม, อตฺถิ ปน โกจิ สกฺขี’’ติ? ตาต ราชา อิมํ มุทฺทิกํ ทตฺวา ‘‘สเจ ธีตา โหติ, อิมํ วิสฺสเชฺชตฺวา โปเสยฺยาสิ, สเจ ปุโตฺต โหติ, อิมาย องฺคุลิมุทฺทิกาย สทฺธิํ อาเนยฺยาสี’’ติ วตฺวา คโตติฯ ‘‘อมฺม, เอวํ สเนฺต กสฺมา มํ ปิตุ สนฺติกํ  น เนสี’’ติ ฯ สา ปุตฺตสฺส อชฺฌาสยํ ญตฺวา ราชทฺวารํ คนฺตฺวา รโญฺญ อาโรจาเปสิฯ รญฺญา จ ปโกฺกสาปิตา ปวิสิตฺวา ราชานํ วนฺทิตฺวา ‘‘อยํ เต, เทว, ปุโตฺต’’ติ อาหฯ ราชา ชานโนฺตปิ ปริสมเชฺฌ ลชฺชาย ‘‘น มยฺหํ ปุโตฺต’’ติ อาหฯ ‘‘อยํ เต, เทว, มุทฺทิกา, อิมํ สญฺชานาสี’’ติฯ ‘‘อยมฺปิ มยฺหํ มุทฺทิกา น โหตี’’ติฯ ‘‘เทว, อิทานิ ฐเปตฺวา สจฺจกิริยํ อโญฺญ มม สกฺขิ นตฺถิ, สจายํ ทารโก ตุเมฺห ปฎิจฺจ ชาโต, อากาเส ติฎฺฐตุ, โน เจ, ภูมิยํ ปติตฺวา มรตู’’ติ โพธิสตฺตสฺส ปาเท คเหตฺวา อากาเส ขิปิฯ โพธิสโตฺต อากาเส ปลฺลงฺกมาภุชิตฺวา นิสิโนฺน มธุรสฺสเรน ปิตุ ธมฺมํ กเถโนฺต อิมํ คาถมาห –</p>


<ol>
<li>
‘‘ปุโตฺต  
ตฺยาหํ มหาราช, ตฺวํ มํ โปส ชนาธิป;  
  
อเญฺญปิ เทโว โปเสติ, กิญฺจ เทโว สกํ ปช’’นฺติฯ  
</li>
  
<p>ตตฺถ นฺติ ปุโตฺต เต อหํฯ ปุโตฺต จ นาเมส อตฺรโช, เขตฺตโช, อเนฺตวาสิโก, ทินฺนโกติ จตุพฺพิโธฯ ตตฺถ อตฺตานํ ปฎิจฺจ ชาโต  นามฯ สยนปิเฎฺฐ ปลฺลเงฺก อุเรติเอวมาทีสุ นิพฺพโตฺต  นามฯ สนฺติเก สิปฺปุคฺคณฺหนโก  นามฯ โปสาวนตฺถาย ทิโนฺน  นามฯ อิธ ปน อตฺรชํ สนฺธาย ‘‘ปุโตฺต’’ติ วุตฺตํฯ จตูหิ สงฺคหวตฺถูหิ ชนํ รเญฺชตีติ ราชา, มหโนฺต ราชา ฯ ตมาลปโนฺต อาห ติฯ ติ ชนาธิป มหาชนเชฎฺฐก ตฺวํ มํ โปส ภรสฺสุ วเฑฺฒหิฯ ติ อเญฺญปิ หตฺถิพนฺธาทโย มนุเสฺส, หตฺถิอสฺสาทโย ติรจฺฉานคเต จ พหุชเน เทโว โปเสติฯ นฺติ เอตฺถ ปน ติ ครหเตฺถ จ อนุคฺคหณเตฺถ จ นิปาโตฯ ‘‘สกํ ปชํ อตฺตโน ปุตฺตํ มํ เทโว น โปเสตี’’ติ วทโนฺต ครหติ นาม, ‘‘อเญฺญ พหุชเน โปเสตี’’ติ วทโนฺต อนุคฺคณฺหติ นามฯ อิติ โพธิสโตฺต ครหโนฺตปิ อนุคฺคณฺหโนฺตปิ ‘‘กิญฺจ เทโว สกํ ปช’’นฺติ อาหฯ
</ol></p>


<p>ราชา โพธิสตฺตสฺส อากาเส นิสีทิตฺวา เอวํ ธมฺมํ เทเสนฺตสฺส สุตฺวา ‘‘เอหิ, ตาตา’’ติ หตฺถํ ปสาเรสิ, ‘‘อหเมว โปเสสฺสามิ, อหเมว โปเสสฺสามี’’ติ หตฺถสหสฺสํ ปสาริยิตฺถฯ โพธิสโตฺต  อญฺญสฺส หเตฺถ อโนตริตฺวา รโญฺญว หเตฺถ โอตริตฺวา อเงฺก นิสีทิฯ ราชา ตสฺส โอปรชฺชํ ทตฺวา มาตรํ อคฺคมเหสิํ อกาสิฯ โส ปิตุ อจฺจเยน กฎฺฐวาหนราชา นาม หุตฺวา ธเมฺมน รชฺชํ กาเรตฺวา ยถากมฺมํ คโตฯ</p>


<p>สตฺถา  โกสลรโญฺญ อิมํ ธมฺมเทสนํ อาหริตฺวา เทฺว วตฺถูนิ ทเสฺสตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มาตา มหามายา อโหสิ, ปิตา สุโทฺธทนมหาราชา, กฎฺฐวาหนราชา ปน อหเมว อโหสิ’’นฺติฯ</p>

</p>


<ol>
<li>
<p> ๘. คามณิชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต โอสฺสฎฺฐวีริยํ ภิกฺขุํ อารพฺภ กเถสิฯ อิมสฺมิํ ปน ชาตเก ปจฺจุปฺปนฺนวตฺถุ จ อตีตวตฺถุ จ เอกาทสกนิปาเต สํวรชาตเก อาวิภวิสฺสติฯ วตฺถุ หิ ตสฺมิญฺจ อิมสฺมิญฺจ เอกสทิสเมว, คาถา ปน นานาฯ คามณิกุมาโร โพธิสตฺตสฺส โอวาเท ฐตฺวา ภาติกสตสฺส กนิโฎฺฐปิ หุตฺวา ภาติกสตปริวาริโต เสตจฺฉตฺตสฺสเหฎฺฐา วรปลฺลเงฺก นิสิโนฺน อตฺตโน ยสสมฺปตฺติํ โอโลเกตฺวา ‘‘อยํ มยฺหํ ยสสมฺปตฺติ อมฺหากํ อาจริยสฺส สนฺตกา’’ติ ตุโฎฺฐ อิมํ อุทานํ อุทาเนสิ –</p>


<ol>
<li>
‘‘อปิ อตรมานานํ, ผลาสาว สมิชฺฌติ;  
  
วิปกฺกพฺรหฺมจริโยสฺมิ, เอวํ ชานาหิ คามณี’’ติฯ  
</li>
  
<p>ตตฺถ ติ นิปาตมตฺตํฯ นฺติ ปณฺฑิตานํ โอวาเท ฐตฺวา อตริตฺวา อเวคายิตฺวา อุปาเยน กมฺมํ กโรนฺตานํฯ ติ ยถาปตฺถิเก ผเล อาสา ตสฺส ผลสฺส นิปฺผตฺติยา สมิชฺฌติเยวฯ อถ วา ติ อาสาผลํ, ยถาปตฺถิตํ ผลํ สมิชฺฌติเยวาติ อโตฺถฯ ติ เอตฺถ จตฺตาริ สงฺคหวตฺถูนิ เสฎฺฐจริยตฺตา พฺรหฺมจริยํ นาม, ตญฺจ ตมฺมูลิกาย ยสสมฺปตฺติยา ปฎิลทฺธตฺตา วิปกฺกํ นามฯ โย วาสฺส ยโส นิปฺผโนฺน, โสปิ เสฎฺฐเฎฺฐน พฺรหฺมจริยํ นามฯ เตนาห ‘‘วิปกฺกพฺรหฺมจริโยสฺมี’’ติฯ ติ  กตฺถจิ คามิกปุริโสปิ คามเชฎฺฐโกปิ คามณีฯ อิธ ปน สพฺพชนเชฎฺฐกํ อตฺตานํ สนฺธายาหฯ อโมฺภ คามณิ, ตฺวํ เอตํ การณํ เอวํ ชานาหิ, อาจริยํ นิสฺสาย ภาติกสตํ อติกฺกมิตฺวา อิทํ มหารชฺชํ ปโตฺตสฺมีติ อุทานํ อุทาเนสิฯ
</ol></p>


<p>ตสฺมิํ ปน รชฺชํ ปเตฺต สตฺตฎฺฐทิวสจฺจเยน สเพฺพปิ ภาตโร อตฺตโน อตฺตโน วสนฎฺฐานํ คตา ฯ คามณิราชา ธเมฺมน รชฺชํ กาเรตฺวา ยถากมฺมํ คโต, โพธิสโตฺตปิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ทเสฺสตฺวา สจฺจานิ ปกาเสสิ, สจฺจปริโยสาเน โอสฺสฎฺฐวีริโย ภิกฺขุ อรหเตฺต ปติฎฺฐิโตฯ สตฺถา เทฺว  วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา คามณิกุมาโร โอสฺสฎฺฐวีริโย ภิกฺขุ อโหสิ, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> ๙. มฆเทวชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต มหาภินิกฺขมนํ อารพฺภ กเถสิฯ ตํ เหฎฺฐา นิทานกถายํ กถิตเมวฯ ตสฺมิํ ปน กาเล ภิกฺขู ทสพลสฺส เนกฺขมฺมํ วณฺณยนฺตา นิสีทิํสุฯ อถ สตฺถา ธมฺมสภํ อาคนฺตฺวา พุทฺธาสเน นิสิโนฺน ภิกฺขู อามเนฺตสิ ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติฯ ‘‘ภเนฺต, น อญฺญาย กถาย, ตุมฺหากํเยว ปน เนกฺขมฺมํ วณฺณยมานา นิสินฺนามฺหา’’ติ วุเตฺต ‘‘น, ภิกฺขเว, ตถาคโต เอตรหิเยว เนกฺขมฺมํ นิกฺขโนฺต, ปุเพฺพปิ นิกฺขโนฺตเยวา’’ติ อาหฯ ภิกฺขู ตสฺสตฺถสฺสาวิภาวตฺถํ ภควนฺตํ ยาจิํสุ, ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต วิเทหรเฎฺฐ มิถิลายํ มฆเทโว นาม ราชา อโหสิ ธมฺมิโก ธมฺมราชาฯ โส จตุราสีติ วสฺสสหสฺสานิ กุมารกีฬํ กีฬิ, ตถา โอปรชฺชํ, ตถา มหารชฺชํ กตฺวา ทีฆมทฺธานํ เขเปตฺวา เอกทิวสํ กปฺปกํ อามเนฺตสิ ‘‘ยทา เม, สมฺม กปฺปก, สิรสฺมิํ ปลิตานิ ปเสฺสยฺยาสิ, อถ เม อาโรเจยฺยาสี’’ติฯ กปฺปโกปิ ทีฆมทฺธานํ เขเปตฺวา เอกทิวสํ  รโญฺญ อญฺชนวณฺณานํ เกสานํ อนฺตเร เอกเมว ปลิตํ ทิสฺวา ‘‘เทว, เอกํ เต ปลิตํ ทิสฺสตี’’ติ อาโรเจสิฯ ‘‘เตน หิ เม, สมฺม, ตํ ปลิตํ อุทฺธริตฺวา ปาณิมฺหิ ฐเปหี’’ติ จ วุเตฺต สุวณฺณสณฺฑาเสน อุทฺธริตฺวา รโญฺญ ปาณิมฺหิ ปติฎฺฐาเปสิฯ ตทา รโญฺญ จตุราสีติ วสฺสสหสฺสานิ อายุ อวสิฎฺฐํ โหติฯ เอวํ สเนฺตปิ ปลิตํ ทิสฺวาว มจฺจุราชานํ อาคนฺตฺวา สมีเป ฐิตํ วิย อตฺตานํ อาทิตฺตปณฺณสาลํ ปวิฎฺฐํ วิย จ มญฺญมาโน สํเวคํ อาปชฺชิตฺวา  ‘‘พาล มฆเทว, ยาว ปลิตสฺสุปฺปาทาว อิเม กิเลเส ชหิตุํ นาสกฺขี’’ติ จิเนฺตสิฯ</p>


<p>ตเสฺสวํ  ปลิตปาตุภาวํ อาวเชฺชนฺตสฺส อโนฺตฑาโห อุปฺปชฺชิ, สรีรา เสทา มุจฺจิํสุ, สาฎกา ปีเฬตฺวา อปเนตพฺพาการปฺปตฺตา อเหสุํฯ โส ‘‘อเชฺชว มยา นิกฺขมิตฺวา ปพฺพชิตุํ วฎฺฎตี’’ติ กปฺปกสฺส สตสหสฺสุฎฺฐานกํ คามวรํ ทตฺวา เชฎฺฐปุตฺตํ ปโกฺกสาเปตฺวา ‘‘ตาต, มม สีเส ปลิตํ ปาตุภูตํ, มหลฺลโกมฺหิ ชาโต, ภุตฺตา โข ปน เม มานุสกา กามา, อิทานิ ทิเพฺพ กาเม ปริเยสิสฺสามิ, เนกฺขมฺมกาโล มยฺหํ, ตฺวํ อิมํ รชฺชํ ปฎิปชฺช, อหํ ปน ปพฺพชิตฺวา มฆเทวอมฺพวนุยฺยาเน วสโนฺต สมณธมฺมํ กริสฺสามี’’ติ อาหฯ ตํ เอวํ ปพฺพชิตุกามํ อมจฺจา อุปสงฺกมิตฺวา ‘‘เทว, กิํ ตุมฺหากํ ปพฺพชฺชาการณ’’นฺติ ปุจฺฉิํสุฯ ราชา ปลิตํ หเตฺถน คเหตฺวา อมจฺจานํ อิมํ คาถมาห –</p>


<ol>
<li>
‘‘อุตฺตมงฺครุหา มยฺหํ, อิเม ชาตา วโยหรา;  
  
ปาตุภูตา เทวทูตา, ปพฺพชฺชาสมโย มมา’’ติฯ  
</li>
  
<p>ตตฺถ ติ เกสาฯ เกสา หิ สเพฺพสํ หตฺถปาทาทีนํ องฺคานํ อุตฺตเม สิรสฺมิํ รุหตฺตา ‘‘อุตฺตมงฺครุหา’’ติ วุจฺจนฺติฯ ติ ปสฺสถ, ตาตา, ปลิตปาตุภาเวน ติณฺณํ วยานํ หรณโต  อิเม ชาตา วโยหราฯ ติ นิพฺพตฺตาฯ ติ เทโว วุจฺจติ มจฺจุ, ตสฺส ทูตาติ เทวทูตาฯ สิรสฺมิญฺหิ ปลิเตสุ ปาตุภูเตสุ มจฺจุราชสฺส สนฺติเก ฐิโต วิย โหติ, ตสฺมา ปลิตานิ ‘‘มจฺจุเทวสฺส ทูตา’’ติ วุจฺจนฺติฯ เทวา วิย ทูตาติปิ เทวทูตาฯ ยถา หิ อลงฺกตปฎิยตฺตาย เทวตาย อากาเส ฐตฺวา ‘‘อสุกทิวเส ตฺวํ มริสฺสสี’’ติ วุเตฺต ตํ ตเถว โหติ, เอวํ สิรสฺมิํ ปลิเตสุ ปาตุภูเตสุ เทวตาย พฺยากรณสทิสเมว โหติ, ตสฺมา ปลิตานิ ‘‘เทวสทิสา ทูตา’’ติ วุจฺจนฺติฯ วิสุทฺธิเทวานํ ทูตาติปิ เทวทูตาฯ สพฺพโพธิสตฺตา หิ ชิณฺณพฺยาธิมตปพฺพชิเต ทิสฺวาว สํเวคมาปชฺชิตฺวา นิกฺขมฺม ปพฺพชนฺติฯ ยถาห –
</ol></p>


<p>
‘‘ชิณฺณญฺจ ทิสฺวา ทุขิตญฺจ พฺยาธิตํ, มตญฺจ ทิสฺวา คตมายุสงฺขยํ;  
  
กาสายวตฺถํ ปพฺพชิตญฺจ ทิสฺวา, ตสฺมา อหํ ปพฺพชิโตมฺหิ ราชา’’ติฯ (เถรคา. ๗๓ โถกํ วิสทิสํ);  
</p>
  
<p>อิมินา   ปริยาเยน ปลิตานิ วิสุทฺธิเทวานํ ทูตตฺตา ‘‘เทวทูตา’’ติ วุจฺจนฺติฯ ติ คิหิภาวโต นิกฺขนฺตเฎฺฐน ‘‘ปพฺพชฺชา’’ติ ลทฺธนามสฺส สมณลิงฺคคหณสฺส กาโล มยฺหนฺติ ทเสฺสติฯ</p>


<p>โส เอวํ วตฺวา ตํ ทิวสเมว รชฺชํ ปหาย อิสิปพฺพชฺชํ ปพฺพชิตฺวา ตสฺมิํเยว มฆเทวอมฺพวเน วิหรโนฺต จตุราสีติ วสฺสสหสฺสานิ จตฺตาโร พฺรหฺมวิหาเร ภาเวตฺวา อปริหีนชฺฌาเน ฐิโต กาลํ กตฺวา พฺรหฺมโลเก นิพฺพตฺติตฺวา ปุน ตโต จุโต มิถิลายํเยว นิมิ นาม ราชา หุตฺวา โอสกฺกมานํ อตฺตโน วํสํ ฆเฎตฺวา ตเตฺถว อมฺพวเน ปพฺพชิตฺวา พฺรหฺมวิหาเร ภาเวตฺวา ปุน พฺรหฺมโลกูปโคว อโหสิฯ</p>


<p>สตฺถาปิ ‘‘น, ภิกฺขเว, ตถาคโต อิทาเนว มหาภินิกฺขมนํ นิกฺขโนฺต, ปุเพฺพปิ นิกฺขโนฺตเยวา’’ติ อิมํ ธมฺมเทสนํ อาหริตฺวา ทเสฺสตฺวา จตฺตาริ สจฺจานิ ปกาเสสิ, สจฺจปริโยสาเน เกจิ โสตาปนฺนา อเหสุํ, เกจิ สกทาคามิโน, เกจิ อนาคามิโนฯ อิติ ภควา อิมานิ เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา กปฺปโก อานโนฺท อโหสิ, ปุโตฺต ราหุโล, มฆเทวราชา ปน อหเมว อโหสิ’’นฺติฯ</p>

</p>


<ol>
<li>
<p> ๑๐. สุขวิหาริชาตกวณฺณนา
</ol></p>


<p>  ติ อิทํ สตฺถา อนุปิยนครํ นิสฺสาย อนุปิยอมฺพวเน วิหรโนฺต สุขวิหาริํ ภทฺทิยเตฺถรํ อารพฺภ กเถสิฯ สุขวิหารี ภทฺทิยเตฺถโร ฉขตฺติยสมาคเม อุปาลิสตฺตโม ปพฺพชิโตฯ เตสุ ภทฺทิยเตฺถโร จ, กิมิลเตฺถโร จ, ภคุเตฺถโร จ, อุปาลิเตฺถโร จ อรหตฺตํ ปตฺตา, อานนฺทเตฺถโร โสตาปโนฺน ชาโต, อนุรุทฺธเตฺถโร ทิพฺพจกฺขุโก, เทวทโตฺต ฌานลาภี ชาโตฯ ฉนฺนํ ปน ขตฺติยานํ วตฺถุ ยาว อนุปิยนครา ขณฺฑหาลชาตเก อาวิภวิสฺสติฯ อายสฺมา ปน ภทฺทิโย ราชกาเล อตฺตโน รกฺขสํวิธานเญฺจว ตาว พหูหิ  รกฺขาหิ รกฺขิยมานสฺส อุปริปาสาทวรตเล มหาสยเน สมฺปริวตฺตมานสฺสาปิ อตฺตโน ภยุปฺปตฺติญฺจ อิทานิ อรหตฺตํ ปตฺวา อรญฺญาทีสุ ยตฺถ กตฺถจิ วิหรโนฺตปิ อตฺตโน วิคตภยตญฺจ สมนุสฺสรโนฺต ‘‘อโห สุขํ, อโห สุข’’นฺติ อุทานํ อุทาเนสิฯ ตํ สุตฺวา ภิกฺขู ‘‘อายสฺมา ภทฺทิโย อญฺญํ พฺยากโรตี’’ติ ภควโต อาโรเจสุํฯ ภควา ‘‘น, ภิกฺขเว , ภทฺทิโย อิทาเนว สุขวิหารี, ปุเพฺพปิ สุขวิหารีเยวา’’ติ อาหฯ ภิกฺขู ตสฺสตฺถสฺสาวิภาวตฺถาย ภควนฺตํ ยาจิํสุฯ ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต พาราณสิยํ พฺรหฺมทเตฺต รชฺชํ การยมาเน โพธิสโตฺต อุทิจฺจพฺราหฺมณมหาสาโล หุตฺวา กาเมสุ อาทีนวํ, เนกฺขเมฺม จานิสํสํ ทิสฺวา กาเม ปหาย หิมวนฺตํ ปวิสิตฺวา อิสิปพฺพชฺชํ ปพฺพชิตฺวา อฎฺฐ สมาปตฺติโย นิพฺพเตฺตสิ, ปริวาโรปิสฺส มหา อโหสิ ปญฺจ ตาปสสตานิฯ โส วสฺสกาเล หิมวนฺตโต นิกฺขมิตฺวา ตาปสคณปริวุโต คามนิคมาทีสุ จาริกํ จรโนฺต พาราณสิํ ปตฺวา ราชานํ นิสฺสาย ราชุยฺยาเน วาสํ กเปฺปสิฯ ตตฺถ วสฺสิเก จตฺตาโร มาเส วสิตฺวา ราชานํ อาปุจฺฉิฯ อถ นํ ราชา ‘‘ตุเมฺห, ภเนฺต, มหลฺลกา, กิํ โว หิมวเนฺตน, อเนฺตวาสิเก หิมวนฺตํ เปเสตฺวา  อิเธว วสถา’’ติ ยาจิฯ โพธิสโตฺต เชฎฺฐเนฺตวาสิกํ ปญฺจ ตาปสสตานิ ปฎิจฺฉาเปตฺวา ‘‘คจฺฉ, ตฺวํ อิเมหิ สทฺธิํ หิมวเนฺต วส, อหํ ปน อิเธว วสิสฺสามี’’ติ เต อุโยฺยเชตฺวา สยํ ตเตฺถว วาสํ กเปฺปสิฯ</p>


<p>โส ปนสฺส เชฎฺฐเนฺตวาสิโก ราชปพฺพชิโต มหนฺตํ รชฺชํ ปหาย ปพฺพชิตฺวา กสิณปริกมฺมํ กตฺวา อฎฺฐสมาปตฺติลาภี อโหสิฯ โส ตาปเสหิ สทฺธิํ หิมวเนฺต วสมาโน เอกทิวสํ อาจริยํ ทฎฺฐุกาโม หุตฺวา เต ตาปเส อามเนฺตตฺวา ‘‘ตุเมฺห อนุกฺกณฺฐมานา อิเธว วสถ, อหํ อาจริยํ วนฺทิตฺวา อาคมิสฺสามี’’ติ อาจริยสฺส สนฺติกํ คนฺตฺวา วนฺทิตฺวา ปฎิสนฺถารํ กตฺวา เอกํ กฎฺฐตฺถริกํ อตฺถริตฺวา อาจริยสฺส สนฺติเกเยว นิปชฺชิฯ ตสฺมิญฺจ สมเย ราชา ‘‘ตาปสํ ปสฺสิสฺสามี’’ติ อุยฺยานํ คนฺตฺวา วนฺทิตฺวา เอกมนฺตํ นิสีทิฯ อเนฺตวาสิกตาปโส ราชานํ ทิสฺวา เนว วุฎฺฐาสิ, นิปโนฺนเยว ปน ‘‘อโห สุขํ, อโห สุข’’นฺติ อุทานํ อุทาเนสิฯ ราชา ‘‘อยํ ตาปโส มํ ทิสฺวาปิ น อุฎฺฐิโต’’ติ  อนตฺตมโน โพธิสตฺตํ อาห – ‘‘ภเนฺต, อยํ ตาปโส ยทิจฺฉกํ ภุโตฺต ภวิสฺสติ, อุทานํ อุทาเนโนฺต สุขเสยฺยเมว กเปฺปตี’’ติฯ มหาราช, อยํ ตาปโส ปุเพฺพ ตุมฺหาทิโส เอโก ราชา อโหสิ, สฺวายํ ‘‘อหํ ปุเพฺพ คิหิกาเล รชฺชสิริํ อนุภวโนฺต อาวุธหเตฺถหิ พหูหิ รกฺขิยมาโนปิ เอวรูปํ สุขํ นาม นาลตฺถ’’นฺติ อตฺตโน ปพฺพชฺชาสุขํ ฌานสุขญฺจ อารพฺภ อิมํ อุทานํ อุทาเนตีติฯ เอวญฺจ ปน วตฺวา โพธิสโตฺต รโญฺญ ธมฺมกถํ กเถตุํ อิมํ คาถมาห –</p>


<ol>
<li>
‘‘ยญฺจ อเญฺญ น รกฺขนฺติ, โย จ อเญฺญ น รกฺขติ;  
  
ส เว ราช สุขํ เสติ, กาเมสุ อนเปกฺขวา’’ติฯ  
</li>
  
<p>ตตฺถ  ติ ยํ ปุคฺคลํ อเญฺญ พหู ปุคฺคลา น รกฺขนฺติฯ ติ โย จ ‘‘เอกโก อหํ รชฺชํ กาเรมี’’ติ อเญฺญ พหู ชเน น รกฺขติฯ ติ มหาราช โส  ปุคฺคโล เอโก อทุติโย ปวิวิโตฺต กายิกเจตสิกสุขสมงฺคี หุตฺวา สุขํ เสติฯ อิทญฺจ เทสนาสีสเมวฯ น เกวลํ ปน เสติเยว, เอวรูโป ปน ปุคฺคโล สุขํ คจฺฉติ ติฎฺฐติ นิสีทติ สยตีติ สพฺพิริยาปเถสุ สุขปฺปโตฺตว โหติฯ ติ วตฺถุ กามกิเลสกาเมสุ อเปกฺขารหิโต วิคตจฺฉนฺทราโค นิตฺตโณฺห เอวรูโป ปุคฺคโล สพฺพิริยาปเถสุ สุขํ วิหรติ มหาราชาติฯ
</ol></p>


<p>ราชา ธมฺมเทสนํ สุตฺวา ตุฎฺฐมานโส วนฺทิตฺวา นิเวสนเมว คโต, อเนฺตวาสิโกปิ อาจริยํ วนฺทิตฺวา หิมวนฺตเมว คโตฯ โพธิสโตฺต ปน ตเตฺถว วิหรโนฺต อปริหีนชฺฌาโน กาลํ กตฺวา พฺรหฺมโลเก นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา ทเสฺสตฺวา เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา อเนฺตวาสิโก ภทฺทิยเตฺถโร อโหสิ, คณสตฺถา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
อปณฺณกํ  
วณฺณุปถํ, เสริวํ จูฬเสฎฺฐิ จ;  
  
ตณฺฑุลํ เทวธมฺมญฺจ, กฎฺฐวาหนคามณิ;  
  
มฆเทวํ วิหารีติ, ปิณฺฑิตา ทส ชาตกาติฯ  
</p>
  
<h2>๒. สีลวโคฺค</h2>
<ol>
<li>
<p> [๑๑] ๑. ลกฺขณมิคชาตกวณฺณนา
</ol></p>


<p>  ติ อิทํ สตฺถา ราชคหํ อุปนิสฺสาย เวฬุวเน วิหรโนฺต เทวทตฺตํ อารพฺภ กเถสิฯ เทวทตฺตสฺส วตฺถุ ยาว อภิมารปฺปโยชนา ขณฺฑหาลชาตเก อาวิภวิสฺสติ, ยาว ธนปาลกวิสฺสชฺชนา ปน จูฬหํสชาตเก อาวิภวิสฺสติ, ยาว ปถวิปฺปเวสนา ทฺวาทสนิปาเต สมุทฺทวาณิชชาตเก อาวิภวิสฺสติฯ</p>


<p>เอกสฺมิญฺหิ สมเย เทวทโตฺต ปญฺจ วตฺถูนิ ยาจิตฺวา อลภโนฺต สงฺฆํ ภินฺทิตฺวา ปญฺจ ภิกฺขุสตานิ อาทาย คยาสีเส วิหรติฯ อถ เตสํ ภิกฺขูนํ ญาณํ ปริปากํ อคมาสิฯ ตํ ญตฺวา สตฺถา เทฺว อคฺคสาวเก อามเนฺตสิ ‘‘สาริปุตฺตา, ตุมฺหากํ นิสฺสิตกา ปญฺจสตา ภิกฺขู เทวทตฺตสฺส ลทฺธิํ โรเจตฺวา เตน สทฺธิํ คตา, อิทานิ ปน เตสํ ญาณํ ปริปากํ คตํ, ตุเมฺห พหูหิ ภิกฺขูหิ สทฺธิํ ตตฺถ คนฺตฺวา เตสํ ธมฺมํ เทเสตฺวา เต ภิกฺขู มคฺคผเลหิ ปโพเธตฺวา คเหตฺวา อาคจฺฉถา’’ติฯ เต ตเถว คนฺตฺวา เตสํ ธมฺมํ เทเสตฺวา มคฺคผเลหิ ปโพเธตฺวา ปุนทิวเส อรุณุคฺคมนเวลาย  เต ภิกฺขู อาทาย เวฬุวนเมว อาคมํสุฯ อาคนฺตฺวา จ ปน สาริปุตฺตเตฺถรสฺส ภควนฺตํ วนฺทิตฺวา ฐิตกาเล ภิกฺขู เถรํ ปสํสิตฺวา ภควนฺตํ อาหํสุ – ‘‘ภเนฺต, อมฺหากํ เชฎฺฐภาติโก ธมฺมเสนาปติ ปญฺจหิ ภิกฺขุสเตหิ ปริวุโต อาคจฺฉโนฺต อติวิย โสภติ, เทวทโตฺต ปน ปริหีนปริวาโร ชาโต’’ติฯ น, ภิกฺขเว, สาริปุโตฺต อิทาเนว ญาติสงฺฆปริวุโต อาคจฺฉโนฺต โสภติ, ปุเพฺพปิ โสภิเยวฯ เทวทโตฺตปิ  น อิทาเนว คณโต ปริหีโน, ปุเพฺพปิ ปริหีโนเยวาติฯ ภิกฺขู ตสฺสตฺถสฺสาวิภาวตฺถาย ภควนฺตํ ยาจิํสุ, ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต มคธรเฎฺฐ ราชคหนคเร เอโก มคธราชา รชฺชํ กาเรสิฯ ตทา โพธิสโตฺต มิคโยนิยํ ปฎิสนฺธิํ คเหตฺวา วุทฺธิปฺปโตฺต มิคสหสฺสปริวาโร อรเญฺญ วสติฯ ตสฺส ลกฺขโณ จ กาโฬ จาติ เทฺว ปุตฺตา อเหสุํฯ โส อตฺตโน มหลฺลกกาเล ‘‘ตาตา, อหํ อิทานิ มหลฺลโก, ตุเมฺห อิมํ คณํ ปริหรถา’’ติ ปญฺจ ปญฺจ มิคสตานิ เอเกกํ ปุตฺตํ ปฎิจฺฉาเปสิ ฯ ตโต ปฎฺฐาย เต เทฺว ชนา มิคคณํ ปริหรนฺติฯ มคธรฎฺฐสฺมิญฺจ สสฺสปากสมเย กิฎฺฐสมฺพาเธ อรเญฺญ มิคานํ ปริปโนฺถ โหติฯ มนุสฺสา สสฺสขาทกานํ มิคานํ มารณตฺถาย ตตฺถ ตตฺถ โอปาตํ ขณนฺติ, สูลานิ โรเปนฺติ, ปาสาณยนฺตานิ สเชฺชนฺติ, กูฎปาสาทโย ปาเส โอเฑฺฑนฺติ, พหู มิคา วินาสํ อาปชฺชนฺติฯ โพธิสโตฺต กิฎฺฐสมฺพาธสมยํ ญตฺวา เทฺว ปุเตฺต ปโกฺกสาเปตฺวา อาห – ‘‘ตาตา, อยํ กิฎฺฐสมฺพาธสมโย, พหู มิคา วินาสํ ปาปุณนฺติ, มยํ มหลฺลกา เยน เกนจิ อุปาเยน เอกสฺมิํ ฐาเน วีตินาเมสฺสาม, ตุเมฺห ตุมฺหากํ มิคคเณ คเหตฺวา อรเญฺญ ปพฺพตปาทํ ปวิสิตฺวา สสฺสานํ อุทฺธฎกาเล อาคเจฺฉยฺยาถา’’ติฯ เต ‘‘สาธู’’ติ ปิตุ วจนํ สุตฺวา สปริวารา นิกฺขมิํสุฯ เตสํ ปน คมนมคฺคํ มนุสฺสา ชานนฺติ ‘‘อิมสฺมิํ กาเล มิคา ปพฺพตมาโรหนฺติ, อิมสฺมิํ กาเล โอโรหนฺตี’’ติฯ เต ตตฺถ ตตฺถ ปฎิจฺฉนฺนฎฺฐาเน  นิลีนา พหู มิเค วิชฺฌิตฺวา มาเรนฺติฯ</p>


<p>กาฬมิโค อตฺตโน ทนฺธตาย ‘‘อิมาย นาม เวลาย คนฺตพฺพํ, อิมาย เวลาย น คนฺตพฺพ’’นฺติ อชานโนฺต มิคคณํ อาทาย ปุพฺพเณฺหปิ สายเนฺหปิ ปโทเสปิ ปจฺจูเสปิ คามทฺวาเรน คจฺฉติฯ มนุสฺสา ตตฺถ ตตฺถ ปกติยา ฐิตา จ นิลีนา จ พหู มิเค วินาสํ ปาเปนฺติฯ เอวํ โส อตฺตโน ทนฺธตาย พหู มิเค วินาสํ ปาเปตฺวา อปฺปเกเหว มิเคหิ อรญฺญํ ปาวิสิฯ ลกฺขณมิโค ปน ปณฺฑิโต พฺยโตฺต อุปายกุสโล ‘‘อิมาย เวลาย คนฺตพฺพํ, อิมาย เวลาย น คนฺตพฺพ’’นฺติ ชานาติฯ โส คามทฺวาเรนปิ น คจฺฉติ , ทิวาปิ น คจฺฉติ, ปโทเสปิ น คจฺฉติ, ปจฺจูเสปิ น คจฺฉติ, มิคคณํ อาทาย อฑฺฒรตฺตสมเยเยว คจฺฉติฯ ตสฺมา เอกมฺปิ มิคํ อวินาเสตฺวา อรญฺญํ ปาวิสิฯ เต ตตฺถ จตฺตาโร มาเส วสิตฺวา สเสฺสสุ อุทฺธเฎสุ ปพฺพตา โอตริํสุฯ</p>


<p>กาโฬ ปจฺจาคจฺฉโนฺตปิ ปุริมนเยเนว อวเสสมิเค วินาสํ ปาเปโนฺต เอกโกว อาคมิฯ ลกฺขโณ ปน เอกมิคมฺปิ อวินาเสตฺวา ปญฺจหิ มิคสเตหิ ปริวุโต มาตาปิตูนํ สนฺติกํ อาคมิฯ โพธิสโตฺต เทฺวปิ ปุเตฺต อาคจฺฉเนฺต ทิสฺวา มิคคเณน สทฺธิํ มเนฺตโนฺต อิมํ คาถํ สมุฎฺฐาเปสิ –</p>


<ol>
<li>
‘‘โหติ สีลวตํ อโตฺถ, ปฎิสนฺถารวุตฺตินํ;  
  
ลกฺขณํ ปสฺส อายนฺตํ, ญาติสงฺฆปุรกฺขตํ;  
  
อถ ปสฺสสิมํ กาฬํ, สุวิหีนํว ญาติภี’’ติฯ  
</li>
  
<p>ตตฺถ  นฺติ สุขสีลตาย สีลวนฺตานํ อาจารสมฺปนฺนานํฯ ติ วุฑฺฒิฯ นฺติ ธมฺมปฎิสนฺถาโร จ อามิสปฎิสนฺถาโร จ เอเตสํ วุตฺตีติ ปฎิสนฺถารวุตฺติโน, เตสํ ปฎิสนฺถารวุตฺตินํฯ เอตฺถ จ ปาปนิวารณโอวาทานุสาสนิวเสน ธมฺมปฎิสนฺถาโร จ, โคจรลาภาปนคิลานุปฎฺฐานธมฺมิกรกฺขาวเสน อามิสปฎิสนฺถาโร จ เวทิตโพฺพฯ อิทํ วุตฺตํ โหติ – อิเมสุ ทฺวีสุ ปฎิสนฺถาเรสุ ฐิตานํ อาจารสมฺปนฺนานํ ปณฺฑิตานํ วุฑฺฒิ นาม โหตีติฯ อิทานิ ตํ วุฑฺฒิํ ทเสฺสตุํ ปุตฺตมาตรํ อาลปโนฺต วิย ติอาทิมาหฯ ตตฺรายํ สเงฺขปโตฺถ – อาจารปฎิสนฺถารสมฺปนฺนํ อตฺตโน ปุตฺตํ  เอกมิคมฺปิ อวินาเสตฺวา ญาติสเงฺฆน ปุรกฺขตํ ปริวาริตํ อาคจฺฉนฺตํ ปสฺสฯ ตาย ปน อาจารปฎิสนฺถารสมฺปทาย วิหีนํ ทนฺธปญฺญํ อถ ปสฺสสิมํ กาฬํ เอกมฺปิ ญาติํ อนวเสเสตฺวา สุวิหีนเมว ญาตีหิ เอกกํ อาคจฺฉนฺตนฺติฯ เอวํ ปุตฺตํ อภินนฺทิตฺวา ปน โพธิสโตฺต ยาวตายุกํ ฐตฺวา ยถากมฺมํ คโตฯ
</ol></p>


<p>สตฺถาปิ ‘‘น, ภิกฺขเว, สาริปุโตฺต อิทาเนว ญาติสงฺฆปริวาริโต โสภติ, ปุเพฺพปิ โสภติเยวฯ น จ เทวทโตฺต เอตรหิเยว คณมฺหา ปริหีโน, ปุเพฺพปิ ปริหีโนเยวา’’ติ อิมํ ธมฺมเทสนํ ทเสฺสตฺวา เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา  กาโฬ เทวทโตฺต อโหสิ, ปริสาปิสฺส เทวทตฺตปริสาว, ลกฺขโณ สาริปุโตฺต, ปริสา ปนสฺส พุทฺธปริสา, มาตา ราหุลมาตา, ปิตา ปน อหเมว อโหสิ’’นฺติฯ</p>

</p>


<ol>
<li>
<p> [๑๒] ๒. นิโคฺรธมิคชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต กุมารกสฺสปเตฺถรสฺส มาตรํ อารพฺภ กเถสิฯ สา กิร ราชคหนคเร มหาวิภวสฺส เสฎฺฐิโน ธีตา อโหสิ อุสฺสนฺนกุสลมูลา ปริมทฺทิตสงฺขารา ปจฺฉิมภวิกา, อโนฺตฆเฎ ปทีโป วิย ตสฺสา หทเย อรหตฺตูปนิสฺสโย ชลติฯ สา อตฺตานํ ชานนกาลโต ปฎฺฐาย เคเห อนภิรตา ปพฺพชิตุกามา หุตฺวา มาตาปิตโร อาห – ‘‘อมฺมตาตา, มยฺหํ ฆราวาเส จิตฺตํ นาภิรมติ, อหํ นิยฺยานิเก พุทฺธสาสเน ปพฺพชิตุกามา, ปพฺพาเชถ ม’’นฺติฯ อมฺม, กิํ วเทสิ, อิทํ กุลํ พหุวิภวํ, ตฺวญฺจ อมฺหากํ เอกธีตา, น ลพฺภา ตยา ปพฺพชิตุนฺติฯ สา ปุนปฺปุนํ ยาจิตฺวาปิ มาตาปิตูนํ สนฺติกา ปพฺพชฺชํ อลภมานา จิเนฺตสิ ‘‘โหตุ, ปติกุลํ คตา สามิกํ อาราเธตฺวา  ปพฺพชิสฺสามี’’ติฯ สา วยปฺปตฺตา ปติกุลํ คนฺตฺวา ปติเทวตา หุตฺวา สีลวตี กลฺยาณธมฺมา อคารํ อชฺฌาวสิฯ</p>


<p>อถสฺสา สํวาสมนฺวาย กุจฺฉิยํ คโพฺภ ปติฎฺฐหิฯ สา คพฺภสฺส ปติฎฺฐิตภาวํ น อญฺญาสิฯ อถ ตสฺมิํ นคเร นกฺขตฺตํ โฆสยิํสุ, สกลนครวาสิโน  นกฺขตฺตํ กีฬิํสุ, นครํ เทวนครํ วิย อลงฺกตปฎิยตฺตํ อโหสิฯ สา ปน ตาว อุฬารายปิ นกฺขตฺตกีฬาย วตฺตมานาย อตฺตโน สรีรํ น วิลิมฺปติ นาลงฺกโรติ, ปกติเวเสเนว วิจรติฯ</p>


<p>อถ นํ สามิโก อาห – ‘‘ภเทฺท, สกลนครํ นกฺขตฺตนิสฺสิตํ, ตฺวํ ปน สรีรํ นปฺปฎิชคฺคสี’’ติฯ อยฺยปุตฺต, ทฺวตฺติํสาย เม กุณเปหิ ปูริตํ สรีรํ, กิํ อิมินา อลงฺกเตน, อยญฺหิ กาโย เนว เทวนิมฺมิโต, น พฺรหฺมนิมฺมิโต, น สุวณฺณมโย, น มณิมโย, น หริจนฺทนมโย, น ปุณฺฑรีกกุมุทุปฺปลคพฺภสมฺภูโต , น อมโตสธปูริโต, อถ โข กุณเป ชาโต, มาตาเปตฺติกสมฺภโว, อนิจฺจุจฺฉาทนปริมทฺทนเภทนวิทฺธํสนธโมฺม, กฎสิวฑฺฒโน, ตณฺหูปาทิโนฺน, โสกานํ นิทานํ, ปริเทวานํ วตฺถุ, สพฺพโรคานํ อาลโย, กมฺมกรณานํ ปฎิคฺคโห, อโนฺตปูติ, พหิ นิจฺจปคฺฆรโณ, กิมิกุลานํ อาวาโส, สิวถิกปยาโต, มรณปริโยสาโน, สพฺพโลกสฺส จกฺขุปเถ วตฺตมาโนปิ –</p>


<p>
‘‘อฎฺฐินหารุสํยุโตฺต, ตจมํสาวเลปโน;  
  
ฉวิยา กาโย ปฎิจฺฉโนฺน, ยถาภูตํ น ทิสฺสติฯ  
</p>
  
<p>
‘‘อนฺตปูโร อุทรปูโร, ยกนเปฬสฺส วตฺถิโน;  
  
หทยสฺส ปปฺผาสสฺส, วกฺกสฺส ปิหกสฺส จฯ  
</p>
  
<p>
‘‘สิงฺฆาณิกาย เขฬสฺส, เสทสฺส จ เมทสฺส จ;  
  
โลหิตสฺส ลสิกาย, ปิตฺตสฺส จ วสาย จฯ  
</p>
  
<p>
‘‘อถสฺส นวหิ โสเตหิ, อสุจี สวติ สพฺพทา;  
  
อกฺขิมฺหา อกฺขิคูถโก, กณฺณมฺหา กณฺณคูถโกฯ  
</p>
  
<p>
‘‘สิงฺฆาณิกา  
จ นาสโต, มุเขน วมเตกทา;  
  
ปิตฺตํ เสมฺหญฺจ วมติ, กายมฺหา เสทชลฺลิกาฯ  
</p>
  
<p>
‘‘อถสฺส สุสิรํ สีสํ, มตฺถลุงฺคสฺส ปูริตํ;  
  
สุภโต นํ มญฺญติ พาโล, อวิชฺชาย ปุรกฺขโตฯ (สุ. นิ. ๑๙๖-๒๐๑);  
</p>
  
<p>
‘‘อนนฺตาทีนโว กาโย, วิสรุกฺขสมูปโม;  
  
อาวาโส สพฺพโรคานํ, ปุโญฺช ทุกฺขสฺส เกวโลฯ (อป. เถร ๒.๕๔.๕๕);  
</p>
  
<p>
‘‘สเจ อิมสฺส กายสฺส, อโนฺต พาหิรโก สิยา;  
  
ทณฺฑํ นูน คเหตฺวาน, กาเก โสเณ จ วารเยฯ  
</p>
  
<p>
‘‘ทุคฺคโนฺธ อสุจิ กาโย, กุณโป อุกฺกรูปโม;  
  
นินฺทิโต จกฺขุภูเตหิ, กาโย พาลาภินนฺทิโตฯ  
</p>
  
<p>
‘‘อลฺลจมฺมปฎิจฺฉโนฺน, นวทฺวาโร มหาวโณ;  
  
สมนฺตโต ปคฺฆรติ, อสุจี ปูติคนฺธิโย’’ติฯ (วิสุทฺธิ. ๑.๑๒๒);  
</p>
  
<p>อยฺยปุตฺต  , อิมํ กายํ อลงฺกริตฺวา กิํ กริสฺสามิ? นนุ อิมสฺส อลงฺกตกรณํ คูถปุณฺณฆฎสฺส พหิ จิตฺตกมฺมกรณํ วิย โหตีติ? เสฎฺฐิปุโตฺต ตสฺสา วจนํ สุตฺวา อาห ‘‘ภเทฺท, ตฺวํ อิมสฺส สรีรสฺส อิเม โทเส ปสฺสมานา กสฺมา น ปพฺพชสี’’ติ? ‘‘อยฺยปุตฺต, อหํ ปพฺพชฺชํ ลภมานา อเชฺชว ปพฺพเชยฺย’’นฺติฯ เสฎฺฐิปุโตฺต ‘‘สาธุ, อหํ ตํ ปพฺพาเชสฺสามี’’ติ วตฺวา มหาทานํ ปวเตฺตตฺวา มหาสกฺการํ กตฺวา มหเนฺตน ปริวาเรน ภิกฺขุนุปสฺสยํ เนตฺวา ตํ ปพฺพาเชโนฺต เทวทตฺตปกฺขิยานํ ภิกฺขุนีนํ สนฺติเก ปพฺพาเชสิฯ สา ปพฺพชฺชํ ลภิตฺวา ปริปุณฺณสงฺกปฺปา อตฺตมนา อโหสิฯ</p>


<p>อถสฺสา คเพฺภ ปริปากํ คจฺฉเนฺต อินฺทฺริยานํ อญฺญถตฺตํ หตฺถปาทปิฎฺฐีนํ พหลตฺตํ อุทรปฎลสฺส จ มหนฺตตํ ทิสฺวา ภิกฺขุนิโย ตํ ปุจฺฉิํสุ ‘‘อเยฺย, ตฺวํ คพฺภินี วิย ปญฺญายสิ, กิํ เอต’’นฺติ? อเยฺย, ‘‘อิทํ นาม การณ’’นฺติ น ชานามิ, สีลํ ปน เม ปริปุณฺณนฺติ ฯ อถ นํ ตา ภิกฺขุนิโย เทวทตฺตสฺส สนฺติกํ เนตฺวา เทวทตฺตํ ปุจฺฉิํสุ ‘‘อยฺย, อยํ กุลธีตา กิเจฺฉน สามิกํ อาราเธตฺวา ปพฺพชฺชํ ลภิ, อิทานิ ปนสฺสา คโพฺภ ปญฺญายติ, มยํ อิมสฺส คพฺภสฺส คิหิกาเล วา ปพฺพชิตกาเล วา ลทฺธภาวํ น ชานาม, กิํทานิ กโรมา’’ติ? เทวทโตฺต อตฺตโน อพุทฺธภาเวน จ ขนฺติเมตฺตานุทฺทยานญฺจ นตฺถิตาย เอวํ จิเนฺตสิ ‘‘เทวทตฺตปกฺขิกา ภิกฺขุนี กุจฺฉินา คพฺภํ ปริหรติ, เทวทโตฺต จ ตํ อชฺฌุเปกฺขติเยวาติ มยฺหํ ครหา อุปฺปชฺชิสฺสติ, มยา อิมํ อุปฺปพฺพาเชตุํ วฎฺฎตี’’ติฯ โส อวีมํสิตฺวาว เสลคุฬํ ปวฎฺฎยมาโน วิย ปกฺขนฺทิตฺวา ‘‘คจฺฉถ, อิมํ อุปฺปพฺพาเชถา’’ติ อาหฯ ตา ตสฺส วจนํ สุตฺวา อุฎฺฐาย วนฺทิตฺวา อุปสฺสยํ คตาฯ</p>


<p>อถ สา ทหรา ตา ภิกฺขุนิโย อาห – ‘‘อเยฺย, น เทวทตฺตเตฺถโร พุโทฺธ, นาปิ มยฺหํ ตสฺส สนฺติเก ปพฺพชฺชา, โลเก ปน อคฺคปุคฺคลสฺส สมฺมาสมฺพุทฺธสฺส สนฺติเก มยฺหํ ปพฺพชฺชา, สา จ ปน เม ทุเกฺขน ลทฺธา, มา นํ อนฺตรธาเปถ, เอถ มํ คเหตฺวา สตฺถุ สนฺติกํ เชตวนํ คจฺฉถา’’ติฯ ตา ตํ อาทาย ราชคหา ปญฺจจตฺตาลีสโยชนิกํ มคฺคํ อติกฺกมฺม อนุปุเพฺพน เชตวนํ ปตฺวา สตฺถารํ วนฺทิตฺวา ตมตฺถํ อาโรเจสุํฯ สตฺถา จิเนฺตสิ – ‘‘กิญฺจาปิ คิหิกาเล เอติสฺสา คโพฺภ ปติฎฺฐิโต, เอวํ สเนฺตปิ ‘สมโณ โคตโม เทวทเตฺตน  ชหิตํ อาทาย จรตี’ติ ติตฺถิยานํ โอกาโส ภวิสฺสติฯ ตสฺมา อิมํ กถํ ปจฺฉินฺทิตุํ สราชิกาย ปริสาย  มเชฺฌ อิมํ อธิกรณํ วินิจฺฉิตุํ วฎฺฎตี’’ติฯ ปุนทิวเส ราชานํ ปเสนทิโกสลํ มหาอนาถปิณฺฑิกํ จูฬอนาถปิณฺฑิกํ วิสาขํ มหาอุปาสิกํ อญฺญานิ จ อภิญฺญาตานิ มหากุลานิ ปโกฺกสาเปตฺวา สายนฺหสมเย จตูสุ ปริสาสุ สนฺนิปติตาสุ อุปาลิเตฺถรํ อามเนฺตสิ ‘‘คจฺฉ, ตฺวํ จตุปริสมเชฺฌ อิมิสฺสา ทหรภิกฺขุนิยา กมฺมํ โสเธหี’’ติฯ ‘‘สาธุ, ภเนฺต’’ติ เถโร ปริสมชฺฌํ คนฺตฺวา อตฺตโน ปญฺญตฺตาสเน นิสีทิตฺวา รโญฺญ ปุรโต วิสาขํ อุปาสิกํ ปโกฺกสาเปตฺวา อิมํ อธิกรณํ ปฎิจฺฉาเปสิ ‘‘คจฺฉ วิสาเข, ‘อยํ ทหรา อสุกมาเส อสุกทิวเส ปพฺพชิตา’ติ ตถโต ญตฺวา อิมสฺส คพฺภสฺส ปุเร วา ปจฺฉา วา ลทฺธภาวํ ชานาหี’’ติฯ อุปาสิกา ‘‘สาธู’’ติ สมฺปฎิจฺฉิตฺวา สาณิํ ปริกฺขิปาเปตฺวา อโนฺตสาณิยํ ทหรภิกฺขุนิยา หตฺถปาทนาภิอุทรปริโยสานาทีนิ โอโลเกตฺวา มาสทิวเส สมาเนตฺวา คิหิภาเว คพฺภสฺส ลทฺธภาวํ ตถโต ญตฺวา เถรสฺส สนฺติกํ คนฺตฺวา ตมตฺถํ อาโรเจสิฯ เถโร จตุปริสมเชฺฌ ตํ ภิกฺขุนิํ สุทฺธํ อกาสิฯ สา สุทฺธา หุตฺวา ภิกฺขุสงฺฆญฺจ สตฺถารญฺจ วนฺทิตฺวา ภิกฺขุนีหิ สทฺธิํ อุปสฺสยเมว คตาฯ สา คพฺภปริปากมนฺวาย ปทุมุตฺตรปาทมูเล ปตฺถิตปตฺถนํ มหานุภาวํ ปุตฺตํ วิชายิฯ</p>


<p>อเถกทิวสํ  ราชา ภิกฺขุนุปสฺสยสมีเปน คจฺฉโนฺต ทารกสทฺทํ สุตฺวา อมเจฺจ ปุจฺฉิฯ อมจฺจา ตํ การณํ ญตฺวา ‘‘เทว, ทหรภิกฺขุนี ปุตฺตํ วิชาตา, ตเสฺสโส สโทฺท’’ติ อาหํสุฯ ‘‘ภิกฺขุนีนํ, ภเณ, ทารกปฎิชคฺคนํ นาม ปลิโพโธ, มยํ นํ ปฎิชคฺคิสฺสามา’’ติ ราชา ตํ ทารกํ นาฎกิตฺถีนํ ทาเปตฺวา กุมารปริหาเรน วฑฺฒาเปสิฯ นามคฺคหณทิวเส จสฺส ‘‘กสฺสโป’’ติ นามํ อกํสุฯ อถ นํ กุมารปริหาเรน วฑฺฒิตตฺตา ‘‘กุมารกสฺสโป’’ติ สญฺชานิํสุฯ โส สตฺตวสฺสิกกาเล สตฺถุ สนฺติเก ปพฺพชิตฺวา ปริปุณฺณวโสฺส อุปสมฺปทํ ลภิตฺวา คจฺฉเนฺต คจฺฉเนฺต กาเล ธมฺมกถิเกสุ จิตฺรกถี อโหสิฯ อถ นํ สตฺถา ‘‘เอตทคฺคํ, ภิกฺขเว, มม สาวกานํ ภิกฺขูนํ จิตฺตกถิกานํ ยทิทํ กุมารกสฺสโป’’ติ (อ. นิ. ๑.๒๐๙, ๒๑๗) เอตทเคฺค ฐเปสิฯ โส ปจฺฉา วมฺมิกสุเตฺต (ม. นิ. ๑.๒๔๙ อาทโย) อรหตฺตํ ปาปุณิฯ มาตาปิสฺส ภิกฺขุนี วิปสฺสนํ วเฑฺฒตฺวา อคฺคผลํ ปตฺตาฯ กุมารกสฺสปเตฺถโร พุทฺธสาสเน คคนมเชฺฌ  ปุณฺณจโนฺท วิย ปากโฎ ชาโตฯ</p>


<p>อเถกทิวสํ  ตถาคโต ปจฺฉาภตฺตํ ปิณฺฑปาตปฎิกฺกโนฺต ภิกฺขูนํ โอวาทํ ทตฺวา คนฺธกุฎิํ ปาวิสิฯ ภิกฺขู โอวาทํ คเหตฺวา อตฺตโน อตฺตโน รตฺติฎฺฐานทิวาฎฺฐาเนสุ ทิวสภาคํ เขเปตฺวา สายนฺหสมเย ธมฺมสภายํ สนฺนิปติตฺวา ‘‘อาวุโส, เทวทเตฺตน อตฺตโน อพุทฺธภาเวน เจว ขนฺติเมตฺตาทีนญฺจ อภาเวน กุมารกสฺสปเตฺถโร จ เถรี จ อุโภ นาสิตา, สมฺมาสมฺพุโทฺธ ปน อตฺตโน ธมฺมราชตาย เจว ขนฺติเมตฺตานุทฺทยสมฺปตฺติยา จ อุภินฺนมฺปิ เตสํ ปจฺจโย ชาโต’’ติ พุทฺธคุเณ วณฺณยมานา นิสีทิํสุฯ สตฺถา พุทฺธลีลาย ธมฺมสภํ อาคนฺตฺวา ปญฺญตฺตาสเน นิสีทิตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ ‘‘ภเนฺต, ตุมฺหากเมว คุณกถายา’’ติ สพฺพํ อาโรจยิํสุฯ น, ภิกฺขเว, ตถาคโต อิทาเนว อิเมสํ อุภินฺนํ ปจฺจโย จ ปติฎฺฐา จ ชาโต, ปุเพฺพปิ อโหสิเยวาติฯ ภิกฺขู ตสฺสตฺถสฺสาวิภาวตฺถาย ภควนฺตํ ยาจิํสุฯ ภควา ภวนฺตเรน ปฎิจฺฉนฺนํ การณํ ปากฎํ อกาสิฯ</p>


<p>อตีเต พาราณสิยํ พฺรหฺมทเตฺต รชฺชํ การยมาเน โพธิสโตฺต มิคโยนิยํ ปฎิสนฺธิํ คณฺหิฯ โส มาตุกุจฺฉิโต นิกฺขโนฺต สุวณฺณวโณฺณ อโหสิ, อกฺขีนิ ปนสฺส มณิคุฬสทิสานิ อเหสุํ, สิงฺคานิ รชตวณฺณานิ, มุขํ รตฺตกมฺพลปุญฺชวณฺณํ, หตฺถปาทปริยนฺตา ลาขารสปริกมฺมกตา วิย, วาลธิ จมรสฺส วิย อโหสิ, สรีรํ ปนสฺส มหนฺตํ อสฺสโปตกปฺปมาณํ อโหสิฯ โส ปญฺจสตมิคปริวาโร อรเญฺญ วาสํ กเปฺปสิ นาเมน นิโคฺรธมิคราชา  นามฯ อวิทูเร ปนสฺส อโญฺญปิ ปญฺจสตมิคปริวาโร สาขมิโค นาม วสติ, โสปิ สุวณฺณวโณฺณว อโหสิฯ</p>


<p>เตน สมเยน พาราณสิราชา มิควธปฺปสุโต โหติ, วินา มํเสน น ภุญฺชติ, มนุสฺสานํ กมฺมเจฺฉทํ กตฺวา สเพฺพ เนคมชานปเท สนฺนิปาเตตฺวา เทวสิกํ มิควํ คจฺฉติฯ มนุสฺสา จิเนฺตสุํ – ‘‘อยํ ราชา อมฺหากํ กมฺมเจฺฉทํ กโรติ, ยํนูน มยํ อุยฺยาเน  มิคานํ นิวาปํ วปิตฺวา ปานียํ สมฺปาเทตฺวา พหู มิเค อุยฺยานํ ปเวเสตฺวา ทฺวารํ พนฺธิตฺวา รโญฺญ นิยฺยาเทยฺยามา’’ติฯ เต สเพฺพ อุยฺยาเน มิคานํ นิวาปติณานิ โรเปตฺวา อุทกํ สมฺปาเทตฺวา ทฺวารํ โยเชตฺวา วาคุรานิ อาทาย มุคฺคราทินานาวุธหตฺถา  อรญฺญํ ปวิสิตฺวา มิเค ปริเยสมานา ‘‘มเชฺฌ ฐิเต มิเค คณฺหิสฺสามา’’ติ โยชนมตฺตํ ฐานํ ปริกฺขิปิตฺวา สงฺขิปมานา นิโคฺรธมิคสาขมิคานํ วสนฎฺฐานํ มเชฺฌ กตฺวา ปริกฺขิปิํสุฯ อถ นํ มิคคณํ ทิสฺวา รุกฺขคุมฺพาทโย จ ภูมิญฺจ มุคฺคเรหิ ปหรนฺตา มิคคณํ คหนฎฺฐานโต นีหริตฺวา อสิสตฺติธนุอาทีนิ อาวุธานิ อุคฺคิริตฺวา มหานาทํ นทนฺตา ตํ มิคคณํ อุยฺยานํ ปเวเสตฺวา ทฺวารํ ปิธาย ราชานํ อุปสงฺกมิตฺวา ‘‘เทว, นิพทฺธํ มิควํ คจฺฉนฺตา อมฺหากํ กมฺมํ นาเสถ, อเมฺหหิ อรญฺญโต มิเค อาเนตฺวา ตุมฺหากํ อุยฺยานํ ปูริตํ, อิโต ปฎฺฐาย เตสํ มํสานิ ขาทถา’’ติ ราชานํ อาปุจฺฉิตฺวา ปกฺกมิํสุฯ</p>


<p>ราชา เตสํ วจนํ สุตฺวา อุยฺยานํ คนฺตฺวา มิเค โอโลเกโนฺต เทฺว สุวณฺณมิเค ทิสฺวา เตสํ อภยํ อทาสิฯ ตโต ปฎฺฐาย ปน กทาจิ สยํ คนฺตฺวา เอกํ มิคํ วิชฺฌิตฺวา อาเนติ, กทาจิสฺส ภตฺตการโก คนฺตฺวา วิชฺฌิตฺวา อาหรติฯ มิคา ธนุํ ทิสฺวาว มรณภเยน ตชฺชิตา ปลายนฺติ, เทฺว ตโย ปหาเร ลภิตฺวา กิลมนฺติปิ, คิลานาปิ โหนฺติ, มรณมฺปิ ปาปุณนฺติฯ มิคคโณ ตํ ปวตฺติํ โพธิสตฺตสฺส อาโรเจสิฯ โส สาขํ ปโกฺกสาเปตฺวา อาห – ‘‘สมฺม, พหู มิคา นสฺสนฺติ, เอกํเสน มริตเพฺพ สติ อิโต ปฎฺฐาย มา กเณฺฑน มิเค วิชฺฌนฺตุ, ธมฺมคณฺฑิกฎฺฐาเน มิคานํ วาโร โหตุฯ เอกทิวสํ มม ปริสาย วาโร ปาปุณาตุ, เอกทิวสํ ตว ปริสาย, วารปฺปโตฺต มิโค คนฺตฺวา ธมฺมคณฺฑิกาย คีวํ ฐเปตฺวา นิปชฺชตุ, เอวํ สเนฺต มิคา กิลนฺตา น ภวิสฺสนฺตี’’ติฯ โส ‘‘สาธู’’ติ สมฺปฎิจฺฉิฯ ตโต ปฎฺฐาย วารปฺปโตฺตว มิโค คนฺตฺวา ธมฺมคณฺฑิกาย  คีวํ ฐเปตฺวา นิปชฺชติ, ภตฺตการโก อาคนฺตฺวา ตตฺถ นิปนฺนกเมว คเหตฺวา คจฺฉติฯ</p>


<p>อเถกทิวสํ  สาขมิคสฺส ปริสาย เอกิสฺสา คพฺภินิมิคิยา วาโร ปาปุณิฯ สา สาขํ อุปสงฺกมิตฺวา ‘‘สามิ, อหํ คพฺภินี, ปุตฺตํ วิชายิตฺวา เทฺว ชนา วารํ คมิสฺสาม, มยฺหํ วารํ อติกฺกาเมหี’’ติ อาหฯ โส ‘‘น สกฺกา ตว วารํ อเญฺญสํ ปาเปตุํ, ตฺวเมว ตุยฺหํ วารํ ชานิสฺสสิ, คจฺฉาหี’’ติ อาหฯ สา ตสฺส สนฺติกา อนุคฺคหํ อลภมานา โพธิสตฺตํ อุปสงฺกมิตฺวา ตมตฺถํ อาโรเจสิฯ โส ตสฺสา วจนํ สุตฺวา ‘‘โหตุ คจฺฉ ตฺวํ, อหํ เต วารํ อติกฺกาเมสฺสามี’’ติ สยํ  คนฺตฺวา ธมฺมคณฺฑิกาย สีสํ กตฺวา นิปชฺชิฯ ภตฺตการโก ตํ ทิสฺวา ‘‘ลทฺธาภโย มิคราชา ธมฺมคณฺฑิกาย นิปโนฺน, กิํ นุ โข การณ’’นฺติ เวเคน คนฺตฺวา รโญฺญ อาโรเจสิฯ</p>


<p>ราชา ตาวเทว รถํ อารุยฺห มหเนฺตน ปริวาเรน อาคนฺตฺวา โพธิสตฺตํ ทิสฺวา อาห ‘‘สมฺม มิคราช, นนุ มยา ตุยฺหํ อภยํ ทินฺนํ, กสฺมา ตฺวํ อิธ นิปโนฺน’’ติฯ มหาราช, คพฺภินี มิคี อาคนฺตฺวา ‘‘มม วารํ อญฺญสฺส ปาเปหี’’ติ อาห, น สกฺกา โข ปน มยา เอกสฺส มรณทุกฺขํ อญฺญสฺส อุปริ นิกฺขิปิตุํ, สฺวาหํ อตฺตโน ชีวิตํ ตสฺสา ทตฺวา ตสฺสา สนฺตกํ มรณํ คเหตฺวา อิธ นิปโนฺน, มา อญฺญํ กิญฺจิ อาสงฺกิตฺถ, มหาราชาติฯ ราชา อาห – ‘‘สามิ, สุวณฺณวณฺณมิคราช, มยา น ตาทิโส ขนฺติเมตฺตานุทฺทยสมฺปโนฺน มนุเสฺสสุปิ ทิฎฺฐปุโพฺพ, เตน เต ปสโนฺนสฺมิ, อุเฎฺฐหิ, ตุยฺหญฺจ ตสฺสา จ อภยํ ทมฺมี’’ติฯ ‘‘ทฺวีหิ อภเย ลเทฺธ อวเสสา กิํ กริสฺสนฺติ, นรินฺทา’’ติ? ‘‘อวเสสานมฺปิ อภยํ ทมฺมิ, สามี’’ติฯ ‘‘มหาราช, เอวมฺปิ อุยฺยาเนเยว มิคา อภยํ ลภิสฺสนฺติ, เสสา กิํ กริสฺสนฺตี’’ติ? ‘‘เอเตสมฺปิ อภยํ ทมฺมิ, สามี’’ติฯ ‘‘มหาราช, มิคา ตาว อภยํ ลภนฺตุ, เสสา จตุปฺปทา กิํ กริสฺสนฺตี’’ติ ? ‘‘เอเตสมฺปิ อภยํ ทมฺมิ, สามี’’ติฯ ‘‘มหาราช, จตุปฺปทา ตาว อภยํ ลภนฺตุ, ทิชคณา กิํ กริสฺสนฺตี’’ติ? ‘‘เอเตสมฺปิ อภยํ ทมฺมิ, สามี’’ติฯ ‘‘มหาราช, ทิชคณา ตาว อภยํ ลภนฺตุ, อุทเก วสนฺตา มจฺฉา กิํ กริสฺสนฺตี’’ติ? ‘‘เอเตสมฺปิ อภยํ ทมฺมิ, สามี’’ติฯ เอวํ มหาสโตฺต ราชานํ สพฺพสตฺตานํ อภยํ ยาจิตฺวา อุฎฺฐาย ราชานํ ปญฺจสุ สีเลสุ ปติฎฺฐาเปตฺวา ‘‘ธมฺมํ จร, มหาราช, มาตาปิตูสุ ปุตฺตธีตาสุ พฺราหฺมณคหปติเกสุ เนคมชานปเทสุ ธมฺมํ จรโนฺต สมํ จรโนฺต กายสฺส เภทา ปรํ มรณา สุคติํ สคฺคํ โลกํ คมิสฺสสี’’ติ รโญฺญ พุทฺธลีลาย ธมฺมํ เทเสตฺวา กติปาหํ อุยฺยาเน วสิตฺวา รโญฺญ โอวาทํ ทตฺวา มิคคณปริวุโต อรญฺญํ ปาวิสิฯ สาปิ โข มิคเธนุ ปุปฺผกณฺณิกสทิสํ ปุตฺตํ วิชายิฯ โส กีฬมาโน สาขมิคสฺส สนฺติกํ คจฺฉติฯ อถ นํ มาตา ตสฺส สนฺติกํ คจฺฉนฺตํ ทิสฺวา ‘‘ปุตฺต, อิโต ปฎฺฐาย มา เอตสฺส สนฺติกํ คจฺฉ, นิโคฺรธเสฺสว สนฺติกํ คเจฺฉยฺยาสี’’ติ โอวทนฺตี อิมํ คาถมาห –</p>


<ol>
<li>
‘‘นิโคฺรธเมว  
  
เสเวยฺย, น สาขมุปสํวเส;  
  
นิโคฺรธสฺมิํ มตํ เสโยฺย, ยเญฺจ สาขสฺมิ ชีวิต’’นฺติฯ  
</li>
  
<p>ตตฺถ ติ ตาต ตฺวํ วา อโญฺญ วา อตฺตโน หิตกาโม นิโคฺรธเมว เสเวยฺย ภเชยฺย อุปสงฺกเมยฺย, ติ สาขมิคํ ปน น อุปสํวเส อุปคมฺม น สํวเสยฺย, เอตํ นิสฺสาย ชีวิกํ น กเปฺปยฺยฯ ติ นิโคฺรธรโญฺญ ปาทมูเล มรณมฺปิ เสโยฺย วรํ อุตฺตมํฯ นฺติ ยํ ปน สาขสฺส สนฺติเก ชีวิตํ, ตํ เนว เสโยฺย น วรํ น อุตฺตมนฺติ อโตฺถฯ
</ol></p>


<p>ตโต ปฎฺฐาย จ ปน อภยลทฺธกา มิคา มนุสฺสานํ สสฺสานิ ขาทนฺติ, มนุสฺสา ‘‘ลทฺธาภยา อิเม มิคา’’ติ มิเค ปหริตุํ วา ปลาเปตุํ วา น วิสหนฺติ, เต ราชงฺคเณ สนฺนิปติตฺวา รโญฺญ ตมตฺถํ อาโรเจสุํฯ ราชา ‘‘มยา ปสเนฺนน นิโคฺรธมิคราชสฺส  วโร ทิโนฺน, อหํ รชฺชํ ชเหยฺยํ, น จ ตํ ปฎิญฺญํ ภินฺทามิ, คจฺฉถ น โกจิ มม วิชิเต มิเค ปหริตุํ ลภตี’’ติ อาหฯ นิโคฺรธมิโค ตํ ปวตฺติํ สุตฺวา มิคคณํ สนฺนิปาตาเปตฺวา ‘‘อิโต ปฎฺฐาย ปเรสํ สสฺสํ ขาทิตุํ น ลภิสฺสถา’’ติ มิเค โอวทิตฺวา มนุสฺสานํ อาโรจาเปสิ ‘‘อิโต ปฎฺฐาย สสฺสการกา มนุสฺสา สสฺสรกฺขณตฺถํ วติํ มา กโรนฺตุ, เขตฺตํ ปน อาวิชฺฌิตฺวา ปณฺณสญฺญํ พนฺธนฺตู’’ติฯ ตโต ปฎฺฐาย กิร เขเตฺตสุ ปณฺณพนฺธนสญฺญา อุทปาทิฯ ตโต ปฎฺฐาย ปณฺณสญฺญํ อติกฺกมนมิโค นาม นตฺถิฯ อยํ กิร เนสํ โพธิสตฺตโต ลทฺธโอวาโทฯ เอวํ มิคคณํ โอวทิตฺวา โพธิสโตฺต ยาวตายุกํ ฐตฺวา สทฺธิํ มิเคหิ ยถากมฺมํ คโต, ราชาปิ โพธิสตฺตสฺส โอวาเท ฐตฺวา ปุญฺญานิ กตฺวา ยถากมฺมํ คโตฯ</p>


<p>สตฺถา ‘‘น, ภิกฺขเว, อิทาเนวาหํ เถริยา จ กุมารกสฺสปสฺส จ อวสฺสโย, ปุเพฺพปิ อวสฺสโย เอวา’’ติ อิมํ ธมฺมเทสนํ อาหริตฺวา จตุสจฺจธมฺมเทสนํ วินิวเฎฺฎตฺวา เทฺว วตฺถูนิ กเถตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา สาขมิโค เทวทโตฺต อโหสิ, ปริสาปิสฺส เทวทตฺตปริสาว, มิคเธนุ เถรี อโหสิ, ปุโตฺต กุมารกสฺสโป, ราชา อานโนฺท, นิโคฺรธมิคราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๓] ๓. กณฺฑิชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ ตํ อฎฺฐกนิปาเต อินฺทฺริยชาตเก อาวิภวิสฺสติฯ ภควา ปน ตํ ภิกฺขุํ เอตทโวจ ‘‘ภิกฺขุ, ปุเพฺพปิ ตฺวํ เอตํ มาตุคามํ นิสฺสาย ชีวิตกฺขยํ ปตฺวา วีตจฺจิเตสุ องฺคาเรสุ ปโกฺก’’ติฯ ภิกฺขู ตสฺสตฺถสฺสาวิภาวตฺถาย ภควนฺตํ ยาจิํสุ, ภควา ภวนฺตเรน ปฎิจฺฉนฺนการณํ ปากฎํ อกาสิฯ อิโต ปรํ ปน ภิกฺขูนํ ยาจนํ  ภวนฺตรปฎิจฺฉนฺนตญฺจ อวตฺวา ‘‘อตีตํ อาหรี’’ติ เอตฺตกเมว วกฺขาม, เอตฺตเก วุเตฺตปิ ยาจนญฺจ วลาหกคพฺภโต จนฺทนีหรณูปมาย ภวนฺตรปฎิจฺฉนฺนการณภาโว จาติ สพฺพเมตํ เหฎฺฐา วุตฺตนเยเนว โยเชตฺวา เวทิตพฺพํฯ</p>


<p>อตีเต มคธรเฎฺฐ ราชคเห มคธราชา รชฺชํ กาเรสิฯ มคธวาสิกานํ สสฺสสมเย มิคานํ มหาปริปโนฺถ โหติฯ เต อรเญฺญ ปพฺพตปาทํ ปวิสนฺติฯ ตตฺถ เอโก อรญฺญวาสี ปพฺพเตยฺยมิโค เอกาย คามนฺตวาสินิยา มิคโปติกาย สทฺธิํ สนฺถวํ กตฺวา เตสํ มิคานํ ปพฺพตปาทโต โอรุยฺห ปุน คามนฺตํ โอตรณกาเล มิคโปติกาย ปฎิพทฺธจิตฺตตฺตา เตหิ สทฺธิํเยว โอตริฯ อถ นํ สา อาห – ‘‘ตฺวํ โขสิ, อยฺย, ปพฺพเตโยฺย พาลมิโค, คามโนฺต จ นาม สาสโงฺก สปฺปฎิภโย, มา อเมฺหหิ สทฺธิํ โอตรี’’ติฯ โส ตสฺสา ปฎิพทฺธจิตฺตตฺตา อนิวตฺติตฺวา สทฺธิํเยว อคมาสิฯ มคธวาสิโน ‘‘อิทานิ มิคานํ ปพฺพตปาทา โอตรณกาโล’’ติ ญตฺวา มเคฺค ปฎิจฺฉนฺนโกฎฺฐเกสุ ติฎฺฐนฺติฯ เตสมฺปิ ทฺวินฺนํ อาคมนมเคฺค เอโก ลุทฺทโก ปฎิจฺฉนฺนโกฎฺฐเก ฐิโต โหติฯ มิคโปติกา มนุสฺสคนฺธํ ฆายิตฺวา ‘‘เอโก ลุทฺทโก ฐิโต ภวิสฺสตี’’ติ ตํ พาลมิคํ ปุรโต กตฺวา สยํ ปจฺฉโต อโหสิฯ ลุทฺทโก เอเกเนว สรปฺปหาเรน มิคํ ตเตฺถว ปาเตติฯ มิคโปติกา ตสฺส วิทฺธภาวํ ญตฺวา อุปฺปติตฺวา วาตคติยาว ปลายิฯ ลุทฺทโก โกฎฺฐกโต นิกฺขมิตฺวา มิคํ โอกฺกนฺติตฺวา อคฺคิํ กตฺวา วีตจฺจิเตสุ องฺคาเรสุ มธุรมํสํ ปจิตฺวา ขาทิตฺวา ปานียํ ปิวิตฺวา อวเสสํ โลหิตพินฺทูหิ ปคฺฆรเนฺตหิ กาเชนาทาย ทารเก โตเสโนฺต ฆรํ อคมาสิฯ</p>


<p>ตทา  โพธิสโตฺต ตสฺมิํ วนสเณฺฑ รุกฺขเทวตา หุตฺวา นิพฺพโตฺต โหติฯ โส ตํ การณํ ทิสฺวา ‘‘อิมสฺส พาลมิคสฺส มรณํ เนว มาตรํ นิสฺสาย, น ปิตรํ นิสฺสาย, อถ โข กามํ นิสฺสายฯ กามนิมิตฺตญฺหิ  สตฺตา สุคติยํ หตฺถเจฺฉทาทิกํ, ทุคฺคติยญฺจ ปญฺจวิธพนฺธนาทินานปฺปการกํ ทุกฺขํ ปาปุณนฺติ, ปเรสํ มรณทุกฺขุปฺปาทนมฺปิ นาม อิมสฺมิํ โลเก  ครหิตเมวฯ ยํ ชนปทํ มาตุคาโม วิจาเรติ อนุสาสติ, โส อิตฺถิปริณายโก ชนปโทปิ ครหิโตเยวฯ เย สตฺตา มาตุคามสฺส วสํ คจฺฉนฺติ, เตปิ ครหิตาเยวา’’ติ เอกาย คาถาย ตีณิ ครหวตฺถูนิ ทเสฺสตฺวา วนเทวตาสุ สาธุการํ ทตฺวา คนฺธปุปฺผาทีหิ ปูชยมานาสุ มธุเรน สเรน ตํ วนสณฺฑํ อุนฺนาเทโนฺต อิมาย คาถาย ธมฺมํ เทเสสิ –</p>


<ol>
<li>
‘‘ธิรตฺถุ กณฺฑินํ สลฺลํ, ปุริสํ คาฬฺหเวธินํ;  
  
ธิรตฺถุ ตํ ชนปทํ, ยตฺถิตฺถี ปริณายิกา;  
  
เต จาปิ ธิกฺกิตา สตฺตา, เย อิตฺถีนํ วสํ คตา’’ติฯ  
</li>
  
<p>ตตฺถ ติ ครหณเตฺถ นิปาโต, สฺวายมิธ อุตฺตาสุเพฺพควเสน ครหเณ ทฎฺฐโพฺพฯ อุตฺตสิตุพฺพิโคฺค หิ โหโนฺต โพธิสโตฺต เอวมาหฯ กณฺฑมสฺส อตฺถีติ กณฺฑี, ตํ ฯ ตํ ปน กณฺฑํ อนุปวิสนเฎฺฐน ‘‘สลฺล’’นฺติ วุจฺจติ, ตสฺมา นฺติ เอตฺถ สลฺลกณฺฑินนฺติ อโตฺถฯ สลฺลํ วา อสฺสตฺถีติปิ สโลฺล, ตํ สลฺลํฯ มหนฺตํ วณมุขํ กตฺวา พลวปฺปหารํ เทโนฺต คาฬฺหํ วิชฺฌตีติ คาฬฺหเวธี, ตํ ฯ นานปฺปกาเรน กเณฺฑน, กุมุทปตฺตสณฺฐานถเลน อุชุกคมเนเนว สเลฺลน จ สมนฺนาคตํ คาฬฺหเวธินํ ปุริสํ ธิรตฺถูติ อยเมตฺถ อโตฺถฯ ติ อิสฺสรา สํวิธายิกาฯ ติ ครหิตาฯ เสสเมตฺถ อุตฺตานตฺถเมวฯ อิโต ปรํ ปน เอตฺตกมฺปิ อวตฺวา ยํ ยํ อนุตฺตานํ, ตํ ตเทว วณฺณยิสฺสามฯ เอวํ เอกาย คาถาย ตีณิ ครหวตฺถูนิ ทเสฺสตฺวา โพธิสโตฺต วนํ อุนฺนาเทตฺวา พุทฺธลีลาย ธมฺมํ เทเสสิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ สตฺถา เทฺว วตฺถูนิ  กเถตฺวา อนุสนฺธิํ ฆเฎตฺวา ชาตกํ สโมธาเนสิฯ อิโต ปรํ ปน ‘‘เทฺว  วตฺถูนิ กเถตฺวา’’ติ อิทํ อวตฺวา ‘‘อนุสนฺธิํ ฆเฎตฺวา’’ติ เอตฺตกเมว วกฺขาม, อวุตฺตมฺปิ ปน เหฎฺฐา วุตฺตนเยเนว โยเชตฺวา คเหตพฺพํฯ</p>


<p>ตทา ปพฺพเตยฺยมิโค อุกฺกณฺฐิตภิกฺขุ อโหสิ, มิคโปติกา ปุราณทุติยิกา, กาเมสุ โทสํ ทเสฺสตฺวา ธมฺมเทสกเทวตา ปน อหเมว อโหสินฺติฯ</p>

</p>


<ol>
<li>
<p> [๑๔] ๔. วาตมิคชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต จูฬปิณฺฑปาติกติสฺสเตฺถรํ อารพฺภ กเถสิฯ สตฺถริ กิร ราชคหํ อุปนิสฺสาย เวฬุวเน วิหรเนฺต ติสฺสกุมาโร นาม มหาวิภวสฺส เสฎฺฐิกุลสฺส ปุโตฺต เอกทิวสํ เวฬุวนํ คนฺตฺวา สตฺถุ ธมฺมเทสนํ สุตฺวา ปพฺพชิตุกาโม ปพฺพชฺชํ ยาจิตฺวา มาตาปิตูหิ อนนุญฺญาตตฺตา ปฎิกฺขิโตฺต สตฺตาหํ ภตฺตเจฺฉทํ กตฺวา รฎฺฐปาลเตฺถโร วิย มาตาปิตโร อนุชานาเปตฺวา สตฺถุ สนฺติเก ปพฺพชิฯ สตฺถา ตํ ปพฺพาเชตฺวา อฑฺฒมาสมตฺตํ เวฬุวเน วิหริตฺวา เชตวนํ อคมาสิฯ ตตฺรายํ กุลปุโตฺต เตรส ธุตงฺคานิ สมาทาย สาวตฺถิยํ สปทานํ ปิณฺฑาย จรมาโน กาลํ วีตินาเมติ, ‘‘จูฬปิณฺฑปาติกติสฺสเตฺถโร นามา’’ติ วุเตฺต คคนตเล ปุณฺณจโนฺท วิย พุทฺธสาสเน ปากโฎ ปญฺญาโต อโหสิฯ</p>


<p>ตสฺมิํ กาเล ราชคเห นกฺขตฺตกีฬาย วตฺตมานาย เถรสฺส มาตาปิตโร ยํ ตสฺส คิหิกาเล อโหสิ อาภรณภณฺฑกํ, ตํ รตนจโงฺกฎเก นิกฺขิปิตฺวา อุเร ฐเปตฺวา ‘‘อญฺญาสุ นกฺขตฺตกีฬาสุ อมฺหากํ ปุโตฺต อิมินา อลงฺกาเรน อลงฺกโต นกฺขตฺตํ กีฬติ, ตํ โน เอกปุตฺตํ คเหตฺวา สมโณ โคตโม สาวตฺถินครํ คโต, กหํ นุ โข โส เอตรหิ นิสิโนฺน, กหํ ฐิโต’’ติ วตฺวา โรทนฺติฯ</p>


<p>อเถกา วณฺณทาสี ตํ กุลํ คนฺตฺวา เสฎฺฐิภริยํ โรทนฺติํ ทิสฺวา ปุจฺฉิ ‘‘กิํ ปน, อเยฺย, โรทสี’’ติ? ‘‘สา ตมตฺถํ อาโรเจสิ’’ฯ ‘‘กิํ ปน, อเยฺย, อยฺยปุโตฺต ปิยายตี’’ติ? ‘‘อสุกญฺจ อสุกญฺจา’’ติฯ ‘‘สเจ ตุเมฺห  อิมสฺมิํ เคเห สพฺพํ อิสฺสริยํ มยฺหํ เทถ, อหํ โว ปุตฺตํ อาเนสฺสามี’’ติฯ เสฎฺฐิภริยา ‘‘สาธู’’ติ สมฺปฎิจฺฉิตฺวา ปริพฺพยํ ทตฺวา มหเนฺตน ปริวาเรน ตํ อุโยฺยเชสิ ‘‘คจฺฉ, อตฺตโน พเลน มม ปุตฺตํ อาเนหี’’ติฯ สา ปฎิจฺฉนฺนยาเน นิสินฺนา สาวตฺถิํ คนฺตฺวา เถรสฺส ภิกฺขาจารวีถิยํ นิวาสํ คเหตฺวา เสฎฺฐิกุลา อาคเต มนุเสฺส  เถรสฺส อทเสฺสตฺวา อตฺตโน ปริวาเรเนว ปริวุตา เถรสฺส ปิณฺฑาย ปวิฎฺฐสฺส อาทิโตว อุฬุงฺกยาคุญฺจ รสกภิกฺขญฺจ ทตฺวา รสตณฺหาย พนฺธิตฺวา อนุกฺกเมน เคเห นิสีทาเปตฺวา ภิกฺขํ ททมานา จ อตฺตโน วสํ อุปคตภาวํ ญตฺวา คิลานาลยํ ทเสฺสตฺวา อโนฺตคเพฺภ นิปชฺชิฯ เถโรปิ ภิกฺขาจารเวลาย สปทานํ จรโนฺต เคหทฺวารํ อคมาสิฯ ปริชโน เถรสฺส ปตฺตํ คเหตฺวา เถรํ ฆเร นิสีทาเปสิฯ เถโร นิสีทิตฺวาว ‘‘กหํ อุปาสิกา’’ติ ปุจฺฉิฯ ‘‘คิลานา, ภเนฺต, ตุมฺหากํ ทสฺสนํ อิจฺฉตี’’ติฯ โส รสตณฺหาย พโทฺธ อตฺตโน วตสมาทานํ  ภินฺทิตฺวา ตสฺสา นิปนฺนฎฺฐานํ ปาวิสิฯ สา อตฺตโน อาคตการณํ กเถตฺวา ตํ ปโลเภตฺวา รสตณฺหาย พนฺธิตฺวา อุปฺปพฺพาเชตฺวา อตฺตโน วเส ฐเปตฺวา ยาเน นิสีทาเปตฺวา มหเนฺตน ปริวาเรน ราชคหเมว อคมาสิฯ สา ปวตฺติ ปากฎา ชาตาฯ</p>


<p>ภิกฺขู ธมฺมสภายํ สนฺนิสินฺนา ‘‘จูฬปิณฺฑปาติกติสฺสเตฺถรํ กิร เอกา วณฺณทาสี รสตณฺหาย พนฺธิตฺวา อาทาย คตา’’ติ กถํ สมุฎฺฐาเปสุํฯ สตฺถา ธมฺมสภํ อุปคนฺตฺวา อลงฺกตธมฺมาสเน นิสีทิตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ อาหฯ เต ตํ ปวตฺติํ กถยิํสุฯ ‘‘น, ภิกฺขเว, อิทาเนว เอโส ภิกฺขุ รสตณฺหาย พชฺฌิตฺวา ตสฺสา วสํ คโต, ปุเพฺพปิ ตสฺสา วสํ คโตเยวา’’ติ วตฺวา อตีตํ อาหริฯ</p>


<p>อตีเต พาราณสิยํ รโญฺญ พฺรหฺมทตฺตสฺส สญฺชโย นาม อุยฺยานปาโล อโหสิฯ อเถโก วาตมิโค ตํ อุยฺยานํ อาคนฺตฺวา สญฺชยํ ทิสฺวา ปลายติ, สญฺชโยปิ น ตํ ตเชฺชตฺวา นีหรติฯ โส ปุนปฺปุนํ อาคนฺตฺวา อุยฺยาเนเยว จรติฯ อุยฺยานปาโล อุยฺยาเน นานปฺปการานิ ปุปฺผผลานิ คเหตฺวา ทิวเส ทิวเส รโญฺญ อภิหรติฯ อถ นํ เอกทิวสํ ราชา ปุจฺฉิ ‘‘สมฺม อุยฺยานปาล, อุยฺยาเน กิญฺจิ อจฺฉริยํ  ปสฺสสี’’ติ? ‘‘เทว, อญฺญํ น ปสฺสามิ, เอโก ปน วาตมิโค อาคนฺตฺวา อุยฺยาเน จรติ, เอตํ ปสฺสามี’’ติฯ ‘‘สกฺขิสฺสติ ปน ตํ คเหตุ’’นฺติฯ ‘‘โถกํ มธุํ ลภโนฺต อโนฺต ราชนิเวสนมฺปิ นํ อาเนตุํ สกฺขิสฺสามิ, เทวา’’ติฯ ราชา ตสฺส มธุํ ทาเปสิฯ โส ตํ คเหตฺวา อุยฺยานํ คนฺตฺวา วาตมิคสฺส จรณฎฺฐาเน ติณานิ มธุนา  มเกฺขตฺวา นิลียิฯ มิโค อาคนฺตฺวา มธุมกฺขิตานิ ติณานิ ขาทิตฺวา รสตณฺหาย พโทฺธ อญฺญตฺร อคนฺตฺวา อุยฺยานเมว อาคจฺฉติฯ อุยฺยานปาโล ตสฺส มธุมกฺขิตติเณสุ ปลุทฺธภาวํ ญตฺวา อนุกฺกเมน อตฺตานํ ทเสฺสสิฯ โส ตํ ทิสฺวา กติปาหํ ปลายิตฺวา ปุนปฺปุนํ ปสฺสโนฺต วิสฺสาสํ อาปชฺชิตฺวา อนุกฺกเมน อุยฺยานปาลสฺส หเตฺถ ฐิตติณานิ ขาทิตุํ อารภิฯ</p>


<p>โส ตสฺส วิสฺสาสํ อาปนฺนภาวํ ญตฺวา ยาว ราชนิเวสนา วีถิํ กิลเญฺชหิ ปริกฺขิปิตฺวา ตหิํ ตหิํ สาขาภงฺคํ ปาเตตฺวา มธุลาพุกํ อํเส ลเคฺคตฺวา ติณกลาปํ อุปกจฺฉเก ฐเปตฺวา มธุมกฺขิตานิ ติณานิ มิคสฺส ปุรโต ปุรโต วิกิรโนฺต อโนฺตราชนิเวสนํเยว อคมาสิฯ มิเค อโนฺต ปวิเฎฺฐ ทฺวารํ ปิทหิํสุฯ มิโค มนุเสฺส ทิสฺวา กมฺปมาโน มรณภยตชฺชิโต อโนฺตนิเวสนงฺคเณ อาธาวติ ปริธาวติฯ ราชา ปาสาทา โอรุยฺห ตํ กมฺปมานํ ทิสฺวา ‘‘วาตมิโค นาม มนุสฺสานํ ทิฎฺฐฎฺฐานํ สตฺตาหํ น คจฺฉติ, ตชฺชิตฎฺฐานํ  ยาวชีวํ น คจฺฉติ, โส เอวรูโป คหนนิสฺสิโต วาตมิโค รสตณฺหาย พโทฺธ อิทานิ เอวรูปํ ฐานํ อาคโต, นตฺถิ วต โภ โลเก รสตณฺหาย ปาปตรํ นามา’’ติ อิมาย คาถาย ธมฺมเทสนํ ปฎฺฐเปสิ –</p>


<ol>
<li>
‘‘น กิรตฺถิ รเสหิ ปาปิโย, อาวาเสหิว สนฺถเวหิ วา;  
  
วาตมิคํ คหนนิสฺสิตํ, วสมาเนสิ รเสหิ สญฺชโย’’ติฯ  
</li>
  
<p>ตตฺถ ติ อนุสฺสวนเตฺถ นิปาโตฯ ติ ชิวฺหาวิเญฺญเยฺยหิ มธุรมฺพิลาทีหิฯ ติ ปาปตโรฯ ติ นิพทฺธวสนฎฺฐานสงฺขาเตสุ หิ อาวาเสสุปิ มิตฺตสนฺถเวสุปิ ฉนฺทราโค ปาปโกว, เตหิ ปน สจฺฉนฺทราคปริโภเคหิ อาวาเสหิ วา มิตฺตสนฺถเวหิ  วา สตคุเณน จ สหสฺสคุเณน จ สตสหสฺสคุเณน จ ธุวปฎิเสวนเฎฺฐน อาหารํ วินา ชีวิตินฺทฺริยปาลนาย อภาเวน จ สจฺฉนฺทราคปริโภครสาว ปาปตราติฯ โพธิสโตฺต ปน อนุสฺสวาคตํ  วิย อิมมตฺถํ กตฺวา ‘‘น กิรตฺถิ รเสหิ ปาปิโย, อาวาเสหิว สนฺถเวหิ วา’’ติ อาหฯ อิทานิ เตสํ ปาปิยภาวํ ทเสฺสโนฺต นฺติอาทิมาหฯ ตตฺถ นฺติ คหนฎฺฐานนิสฺสิตํฯ อิทํ วุตฺตํ โหติ – ปสฺสถ รสานํ ปาปิยภาวํ, อิทํ นาม อรญฺญายตเน คหนนิสฺสิตํ วาตมิคํ สญฺชโย อุยฺยานปาโล มธุรเสหิ อตฺตโน วสํ อาเนสิ, สพฺพถาปิ สจฺฉนฺทราคปริโภเคหิ รเสหิ นาม อญฺญํ ปาปตรํ ลามกตรํ นตฺถีติ รสตณฺหาย อาทีนวํ กเถสิฯ กเถตฺวา จ ปน ตํ มิคํ อรญฺญเมว เปเสสิฯ
</ol></p>


<p>สตฺถาปิ ‘‘น, ภิกฺขเว, สา วณฺณทาสี อิทาเนว เอตํ รสตณฺหาย พนฺธิตฺวา อตฺตโน วเส กโรติ, ปุเพฺพปิ อกาสิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิฯ ‘‘ตทา สญฺชโย อยํ วณฺณทาสี อโหสิ, วาตมิโค จูฬปิณฺฑปาติโก, พาราณสิราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๕] ๕. ขราทิยชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ ทุพฺพจภิกฺขุํ อารพฺภ กเถสิฯ โส กิร ภิกฺขุ ทุพฺพโจ โอวาทํ น คณฺหาติฯ อถ นํ สตฺถา ปุจฺฉิ ‘‘สจฺจํ กิร ตฺวํ ภิกฺขุ ทุพฺพโจ โอวาทํ น คณฺหาสี’’ติ? ‘‘สจฺจํ ภควา’’ติฯ สตฺถา ‘‘ปุเพฺพปิ ตฺวํ ทุพฺพจตาย ปณฺฑิตานํ โอวาทํ อคฺคเหตฺวา ปาเสน พโทฺธ ชีวิตกฺขยํ ปโตฺต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มิโค หุตฺวา มิคคณปริวุโต อรเญฺญ วสติฯ อถสฺส ภคินิมิคี ปุตฺตกํ ทเสฺสตฺวา ‘‘ภาติก, อยํ เต ภาคิเนโยฺย, เอตํ มิคมายํ อุคฺคณฺหาเปหี’’ติ ปฎิจฺฉาเปสิฯ โส ตํ ภาคิเนยฺยํ ‘‘อสุกเวลาย นาม อาคนฺตฺวา อุคฺคณฺหาหี’’ติ อาหฯ โส วุตฺตเวลาย นาคจฺฉติฯ ยถา  จ เอกทิวสํ, เอวํ สตฺต ทิวเส สโตฺตวาเท อติกฺกโนฺต โส มิคมายํ อนุคฺคณฺหิตฺวาว วิจรโนฺต ปาเส พชฺฌิฯ มาตาปิสฺส ภาตรํ อุปสงฺกมิตฺวา ‘‘กิํ เต, ภาติก, ภาคิเนโยฺย มิคมายํ อุคฺคณฺหาปิโต’’ติ ปุจฺฉิฯ โพธิสโตฺต จ ‘‘ตสฺส อโนวาทกสฺส มา จินฺตยิ, น  เต ปุเตฺตน มิคมายา อุคฺคหิตา’’ติ วตฺวา อิทานิปิ ตํ อโนวทิตุกาโมว หุตฺวา อิมํ คาถมาห –</p>


<ol>
<li>
‘‘อฎฺฐกฺขุรํ ขราทิเย, มิคํ วงฺกาติวงฺกินํ;  
  
สตฺตหิ กาลาติกฺกนฺตํ, น นํ โอวทิตุสฺสเห’’ติฯ  
</li>
  
<p>ตตฺถ นฺติ เอเกกสฺมิํ ปาเท ทฺวินฺนํ ทฺวินฺนํ วเสน อฎฺฐกฺขุรํฯ ติ ตํ นาเมน อาลปติฯ นฺติ สพฺพสงฺคาหิกวจนํฯ นฺติ มูเล วงฺกานิ, อเคฺค อติวงฺกานีติ วงฺกาติวงฺกานิ, ตาทิสานิ สิงฺคานิ อสฺส อตฺถีติ วงฺกาติวงฺกี, ตํ วงฺกาติวงฺกินํฯ นฺติ สตฺตหิ โอวาทกาเลหิ โอวาทํ อติกฺกนฺตํฯ ติ เอตํ ทุพฺพจมิคํ อหํ โอวทิตุํ น อุสฺสหามิ, เอตสฺส เม โอวาทตฺถาย จิตฺตมฺปิ น อุปฺปชฺชตีติ ทเสฺสติฯ อถ นํ ทุพฺพจมิคํ ปาเส พทฺธํ ลุโทฺท มาเรตฺวา มํสํ อาทาย ปกฺกามิฯ
</ol></p>


<p>สตฺถาปิ  ‘‘น ตฺวํ ภิกฺขุ อิทาเนว ทุพฺพโจ, ปุเพฺพปิ ทุพฺพโจเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิฯ ‘‘ตทา ภาคิเนโยฺย มิโค ทุพฺพจภิกฺขุ อโหสิ, ภคินี อุปฺปลวณฺณา, โอวาทมิโค ปน อหเมว อโหสิ’’นฺติฯ</p>

</p>


<ol>
<li>
<p> [๑๖] ๖. ติปลฺลตฺถมิคชาตกวณฺณนา
</ol></p>


<p>  นฺติ อิทํ สตฺถา โกสมฺพิยํ พทริการาเม วิหรโนฺต สิกฺขากามํ ราหุลเตฺถรํ อารพฺภ กเถสิฯ เอกสฺมิญฺหิ กาเล สตฺถริ อาฬวินครํ อุปนิสฺสาย อคฺคาฬเว เจติเย วิหรเนฺต พหู อุปาสกา อุปาสิกา ภิกฺขู ภิกฺขุนิโย จ วิหารํ ธมฺมสฺสวนตฺถาย คจฺฉนฺติ, ทิวา ธมฺมสฺสวนํ โหติฯ คจฺฉเนฺต ปน กาเล อุปาสิกาโย ภิกฺขุนิโย จ น คจฺฉิํสุ, ภิกฺขู เจว อุปาสกา จ อเหสุํฯ ตโต ปฎฺฐาย รตฺติํ ธมฺมสฺสวนํ ชาตํฯ ธมฺมสฺสวนปริโยสาเน เถรา ภิกฺขู อตฺตโน อตฺตโน วสนฎฺฐานานิ คจฺฉนฺติฯ ทหรา สามเณรา จ อุปาสเกหิ สทฺธิํ อุปฎฺฐานสาลายํ สยนฺติฯ เตสุ นิทฺทํ อุปคเตสุ เอกเจฺจ ฆุรุฆุรุปสฺสาสา กากจฺฉมานา ทเนฺต ขาทนฺตา นิปชฺชิํสุ, เอกเจฺจ  มุหุตฺตํ นิทฺทายิตฺวา อุฎฺฐหิํสุฯ เต ตํ วิปฺปการํ ทิสฺวา ภควโต อาโรเจสุํฯ ภควา ‘‘โย ปน ภิกฺขุ อนุปสมฺปเนฺนน สหเสยฺยํ กเปฺปยฺย ปาจิตฺติย’’นฺติ (ปาจิ. ๔๙) สิกฺขาปทํ ปญฺญเปตฺวา โกสมฺพิํ อคมาสิฯ</p>


<p>ตตฺถ ภิกฺขู อายสฺมนฺตํ ราหุลํ อาหํสุ – ‘‘อาวุโส ราหุล, ภควตา สิกฺขาปทํ ปญฺญตฺตํ, อิทานิ ตฺวํ อตฺตโน วสนฎฺฐานํ ชานาหี’’ติฯ ปุเพฺพ ปน เต ภิกฺขู ภควติ จ คารวํ ตสฺส จายสฺมโต สิกฺขากามตํ ปฎิจฺจ ตํ อตฺตโน วสนฎฺฐานํ อาคตํ อติวิย สงฺคณฺหนฺติ, ขุทฺทกมญฺจกํ ปญฺญเปตฺวา อุสฺสีสกกรณตฺถาย จีวรํ เทนฺติฯ ตํ ทิวสํ ปน สิกฺขาปทภเยน วสนฎฺฐานมฺปิ น อทํสุฯ ราหุลภโทฺทปิ ‘‘ปิตา เม’’ติ ทสพลสฺส วา, ‘‘อุปชฺฌาโย เม’’ติ ธมฺมเสนาปติโน วา, ‘‘อาจริโย เม’’ติ มหาโมคฺคลฺลานสฺส วา, ‘‘จูฬปิตา เม’’ติ อานนฺทเตฺถรสฺส วา สนฺติกํ อคนฺตฺวา ทสพลสฺส วฬญฺชนวจฺจกุฎิํ พฺรหฺมวิมานํ ปวิสโนฺต วิย ปวิสิตฺวา วาสํ กเปฺปสิฯ พุทฺธานญฺหิ วฬญฺชนกุฎิยํ ทฺวารํ สุปิหิตํ โหติ, คนฺธปริภณฺฑกตา ภูมิ, คนฺธทามมาลาทามานิ โอสาริตาเนว โหนฺติ, สพฺพรตฺติํ ทีโป ฌายติฯ ราหุลภโทฺท ปน น ตสฺสา กุฎิยา อิมํ สมฺปตฺติํ ปฎิจฺจ ตตฺถ วาสํ อุปคโต, ภิกฺขูหิ ปน ‘‘วสนฎฺฐานํ ชานาหี’’ติ วุตฺตตฺตา โอวาทคารเวน สิกฺขากามตาย  ตตฺถ วาสํ อุปคโตฯ อนฺตรนฺตรา หิ ภิกฺขู ตํ อายสฺมนฺตํ ทูรโตว อาคจฺฉนฺตํ ทิสฺวา ตสฺส วีมํสนตฺถาย มุฎฺฐิสมฺมชฺชนิํ วา กจวรฉฑฺฑนกํ วา พหิ ขิปิตฺวา ตสฺมิํ อาคเต  ‘‘อาวุโส, อิมํ เกน ฉฑฺฑิต’’นฺติ วทนฺติฯ ตตฺถ เกหิจิ ‘‘ราหุโล อิมินา มเคฺคน คโต’’ติ วุเตฺต โส อายสฺมา ‘‘นาหํ, ภเนฺต, เอตํ ชานามี’’ติ อวตฺวาว ตํ ปฎิสาเมตฺวา ‘‘ขมถ เม, ภเนฺต’’ติ ขมาเปตฺวา คจฺฉติฯ เอวเมส สิกฺขากาโมฯ</p>


<p>โส ตํ สิกฺขากามตํเยว ปฎิจฺจ ตตฺถ วาสํ อุปคโตฯ อถ สตฺถา ปุเรอรุณํเยว วจฺจกุฎิทฺวาเร ฐตฺวา อุกฺกาสิ, โสปายสฺมา อุกฺกาสิฯ ‘‘โก เอโส’’ติ? ‘‘อหํ ราหุโล’’ติ นิกฺขมิตฺวา วนฺทิฯ ‘‘กสฺมา ตฺวํ ราหุล อิธ นิปโนฺนสี’’ติ? ‘‘วสนฎฺฐานสฺส อภาวโต’’ฯ ‘‘ปุเพฺพ หิ, ภเนฺต, ภิกฺขู มม สงฺคหํ กโรนฺติ, อิทานิ อตฺตโน อาปตฺติภเยน วสนฎฺฐานํ  น เทนฺติ, สฺวาหํ ‘อิทํ อเญฺญสํ อสงฺฆฎฺฎนฎฺฐาน’นฺติ อิมินา การเณน อิธ นิปโนฺนสฺมีติฯ อถ ภควโต ‘‘ราหุลํ ตาว ภิกฺขู เอวํ ปริจฺจชนฺติ, อเญฺญ กุลทารเก ปพฺพาเชตฺวา กิํ กริสฺสนฺตี’’ติ ธมฺมสํเวโค อุทปาทิฯ</p>


<p>อถ ภควา ปาโตว ภิกฺขู สนฺนิปาตาเปตฺวา ธมฺมเสนาปติํ ปุจฺฉิ ‘‘ชานาสิ ปน ตฺวํ, สาริปุตฺต, อชฺช กตฺถจิ ราหุลสฺส วุตฺถภาว’’นฺติ? ‘‘น ชานามิ, ภเนฺต’’ติฯ ‘‘สาริปุตฺต, อชฺช ราหุโล วจฺจกุฎิยํ วสิ, สาริปุตฺต, ตุเมฺห ราหุลํ เอวํ ปริจฺจชนฺตา อเญฺญ กุลทารเก ปพฺพาเชตฺวา กิํ กริสฺสถ? เอวญฺหิ สเนฺต อิมสฺมิํ สาสเน ปพฺพชิตา น ปติฎฺฐา ภวิสฺสนฺติ, อิโต ทานิ ปฎฺฐาย อนุปสมฺปเนฺนน เอกํ เทฺว ทิวเส อตฺตโน สนฺติเก วสาเปตฺวา ตติยทิวเส เตสํ วสนฎฺฐานํ ญตฺวา พหิ วาเสถา’’ติ อิมํ อนุปญฺญตฺติํ กตฺวา ปุน สิกฺขาปทํ ปญฺญเปสิฯ</p>


<p>ตสฺมิํ สมเย ธมฺมสภายํ สนฺนิสินฺนา ภิกฺขู ราหุลสฺส คุณกถํ กเถนฺติ ‘‘ปสฺสถาวุโส, ยาว สิกฺขากาโม วตายํ ราหุโล, ‘ตว วสนฎฺฐานํ ชานาหี’ติ วุโตฺต นาม ‘อหํ ทสพลสฺส ปุโตฺต, ตุมฺหากํ เสนาสนสฺมา ตุเมฺหเยว นิกฺขมถา’ติ เอกํ ภิกฺขุมฺปิ อปฺปฎิปฺผริตฺวา วจฺจกุฎิยํ วาสํ กเปฺปสี’’ติฯ เอวํ เตสุ กถยมาเนสุ สตฺถา ธมฺมสภํ คนฺตฺวา อลงฺกตาสเน นิสีทิตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ อาหฯ ‘‘ภเนฺต, ราหุลสฺส สิกฺขากามกถาย, น อญฺญาย กถายา’’ติฯ สตฺถา ‘‘น, ภิกฺขเว, ราหุโล อิทาเนว สิกฺขากาโม, ปุเพฺพ ติรจฺฉานโยนิยํ นิพฺพโตฺตปิ สิกฺขากาโมเยวา’’ติ วตฺวา อตีตํ อาหริฯ</p>


<p>อตีเต   ราชคเห เอโก มคธราชา รชฺชํ กาเรสิฯ ตทา โพธิสโตฺต มิคโยนิยํ นิพฺพตฺติตฺวา มิคคณปริวุโต อรเญฺญ วสติฯ อถสฺส ภคินี อตฺตโน ปุตฺตกํ อุปเนตฺวา ‘‘ภาติก, อิมํ เต ภาคิเนยฺยํ มิคมายํ สิกฺขาเปหี’’ติ อาหฯ โพธิสโตฺต ‘‘สาธู’’ติ ปฎิสฺสุณิตฺวา ‘‘คจฺฉ, ตาต, อสุกเวลาย นาม อาคนฺตฺวา สิเกฺขยฺยาสี’’ติ อาหฯ โส มาตุเลน วุตฺตเวลํ อนติกฺกมิตฺวา ตํ อุปสงฺกมิตฺวา มิคมายํ สิกฺขิฯ โส เอกทิวสํ วเน วิจรโนฺต ปาเสน พโทฺธ พทฺธรวํ รวิ, มิคคโณ ปลายิตฺวา ‘‘ปุโตฺต เต ปาเสน พโทฺธ’’ติ ตสฺส มาตุยา อาโรเจสิฯ สา ภาตุ สนฺติกํ คนฺตฺวา ‘‘ภาติก, ภาคิเนโยฺย เต มิคมายํ สิกฺขาปิโต’’ติ ปุจฺฉิฯ โพธิสโตฺต ‘‘มา ตฺวํ ปุตฺตสฺส  กิญฺจิ ปาปกํ อาสงฺกิ, สุคฺคหิตา เตน มิคมายา, อิทานิ ตํ หาสยมาโน อาคจฺฉิสฺสตี’’ติ วตฺวา อิมํ คาถมาห –</p>


<ol>
<li>
‘‘มิคํ ติปลฺลตฺถมเนกมายํ, อฎฺฐกฺขุรํ อฑฺฒรตฺตาปปายิํ;  
  
เอเกน โสเตน ฉมาสฺสสโนฺต, ฉหิ กลาหิติโภติ ภาคิเนโยฺย’’ติฯ  
</li>
  
<p>ตตฺถ นฺติ ภาคิเนยฺยมิคํฯ นฺติ ปลฺลตฺถํ วุจฺจติ สยนํ, อุโภหิ ปเสฺสหิ อุชุกเมว จ นิปนฺนกวเสนาติ ตีหากาเรหิ ปลฺลตฺถํ อสฺส, ตีณิ วา ปลฺลตฺถานิ อสฺสาติ ติปลฺลโตฺถ, ตํ ติปลฺลตฺถํฯ นฺติ พหุมายํ พหุวญฺจนํฯ นฺติ เอเกกสฺมิํ ปาเท ทฺวินฺนํ ทฺวินฺนํ วเสน อฎฺฐหิ ขุเรหิ สมนฺนาคตํฯ นฺติ ปุริมยามํ อติกฺกมิตฺวา มชฺฌิมยาเม อรญฺญโต อาคมฺม ปานียสฺส ปิวนโต อฑฺฒรเตฺต อาปํ ปิวตีติ อฑฺฒรตฺตาปปายีฯ ตํ อฑฺฒรเตฺต อปายินฺติ อโตฺถฯ มม ภาคิเนยฺยํ มิคํ อหํ สาธุกํ มิคมายํ อุคฺคณฺหาเปสิํฯ กถํ? ยถา ติฯ อิทํ วุตฺตํ โหติ – อหญฺหิ ตว ปุตฺตํ ตถา อุคฺคณฺหาเปสิํ, ยถา เอกสฺมิํ อุปริมนาสิกาโสเต วาตํ สนฺนิรุมฺภิตฺวา ปถวิยา อลฺลีเนน เอเกน เหฎฺฐิมโสเตน ตเตฺถว ฉมายํ อสฺสสโนฺต ฉหิ กลาหิ  ลุทฺทกํ อติโภติ, ฉหิ โกฎฺฐาเสหิ อโชฺฌตฺถรติ วเญฺจตีติ อโตฺถฯ กตมาหิ ฉหิ? จตฺตาโร ปาเท ปสาเรตฺวา เอเกน ปเสฺสน เสยฺยาย, ขุเรหิ ติณปํสุขณเนน, ชิวฺหานินฺนามเนน อุทรสฺส อุทฺธุมาตภาวกรเณน, อุจฺจารปสฺสาววิสฺสชฺชเนน, วาตสนฺนิรุมฺภเนนาติฯ
</ol></p>


<p>อปโร  นโย – ปาเทน ปํสุํ คเหตฺวา อภิมุขากฑฺฒเนน, ปฎิปณามเนน, อุโภสุ ปเสฺสสุ สญฺจรเณน, อุทรํ อุทฺธํ ปกฺขิปเนน, อโธ อวกฺขิปเนนาติ อิมาหิ ฉหิ กลาหิ ยถา อติโภติ, ‘‘มโต อย’’นฺติ สญฺญํ อุปฺปาเทตฺวา วเญฺจติ, เอวํ ตํ มิคมายํ อุคฺคณฺหาเปสินฺติ ทีเปติฯ</p>


<p>อปโร นโย – ตถา นํ อุคฺคณฺหาเปสิํ, ยถา เอเกน โสเตน ฉมาสฺสสโนฺต ฉหิ กลาหิติ ทฺวีสุปิ นเยสุ ทสฺสิเตหิ ฉหิ การเณหิ กลาหิติ กลายิสฺสติ, ลุทฺทํ วเญฺจสฺสตีติ  อโตฺถฯ ติ ภคินิํ อาลปติฯ ติ เอวํ ฉหิ การเณหิ วญฺจนกํ ภาคิเนยฺยํ นิทฺทิสติฯ เอวํ โพธิสโตฺต ภาคิเนยฺยสฺส มิคมายาย สาธุกํ อุคฺคหิตภาวํ ทเสฺสโนฺต ภคินิํ สมสฺสาเสติฯ</p>


<p>โสปิ มิคโปตโก ปาเส พโทฺธ อวิปฺผนฺทิตฺวาเยว ภูมิยํ มหาผาสุกปเสฺสน ปาเท ปสาเรตฺวา นิปโนฺน ปาทานํ อาสนฺนฎฺฐาเน ขุเรเหว ปหริตฺวา ปํสุญฺจ ติณานิ จ อุปฺปาเฎตฺวา อุจฺจารปสฺสาวํ วิสฺสเชฺชตฺวา สีสํ ปาเตตฺวา ชิวฺหํ นินฺนาเมตฺวา สรีรํ เขฬกิลินฺนํ กตฺวา วาตคฺคหเณน อุทรํ อุทฺธุมาตกํ กตฺวา อกฺขีนิ ปริวเตฺตตฺวา เหฎฺฐา นาสิกาโสเตน วาตํ สญฺจราเปโนฺต อุปริมนาสิกาโสเตน วาตํ สนฺนิรุมฺภิตฺวา สกลสรีรํ ถทฺธภาวํ คาหาเปตฺวา มตาการํ ทเสฺสสิฯ นีลมกฺขิกาปิ นํ สมฺปริวาเรสุํ, ตสฺมิํ ตสฺมิํ ฐาเน กากา นิลียิํสุฯ ลุโทฺท อาคนฺตฺวา อุทรํ หเตฺถน ปหริตฺวา ‘‘อติปาโตว พโทฺธ ภวิสฺสติ, ปูติโก ชาโต’’ติ ตสฺส พนฺธนรชฺชุกํ โมเจตฺวา ‘‘เอเตฺถวทานิ นํ อุกฺกนฺติตฺวา มํสํ อาทาย คมิสฺสามี’’ติ นิราสโงฺก หุตฺวา สาขาปลาสํ คเหตุํ อารโทฺธฯ มิคโปตโกปิ อุฎฺฐาย จตูหิ ปาเทหิ ฐตฺวา กายํ วิธุนิตฺวา คีวํ ปสาเรตฺวา มหาวาเตน ฉินฺนวลาหโก วิย เวเคน มาตุ สนฺติกํ อคมาสิฯ</p>


<p>สตฺถาปิ  ‘‘น, ภิกฺขเว, ราหุโล อิทาเนว สิกฺขากาโม, ปุเพฺพปิ สิกฺขากาโมเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ภาคิเนยฺยมิคโปตโก ราหุโล อโหสิ, มาตา อุปฺปลวณฺณา, มาตุลมิโค ปน อหเมว อโหสิ’’นฺติฯ</p>

</p>


<ol>
<li>
<p> [๑๗] ๗. มาลุตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เทฺว วุฑฺฒปพฺพชิเต อารพฺภ กเถสิฯ เต กิร โกสลชนปเท  เอกสฺมิํ อรญฺญาวาเส วสนฺติฯ เอโก กาฬเตฺถโร นาม, เอโก ชุณฺหเตฺถโร นามฯ อเถกทิวสํ ชุโณฺห กาฬํ ปุจฺฉิ ‘‘ภเนฺต กาฬ, สีตํ นาม กสฺมิํ กาเล โหตี’’ติฯ โส ‘‘กาเฬ โหตี’’ติ อาหฯ อเถกทิวสํ กาโฬ ชุณฺหํ ปุจฺฉิ – ‘‘ภเนฺต ชุณฺห, สีตํ นาม กสฺมิํ กาเล โหตี’’ติฯ โส ‘‘ชุเณฺห โหตี’’ติ อาหฯ เต อุโภปิ อตฺตโน กงฺขํ ฉินฺทิตุํ อสโกฺกนฺตา สตฺถุ สนฺติกํ คนฺตฺวา สตฺถารํ วนฺทิตฺวา ‘‘ภเนฺต, สีตํ นาม กสฺมิํ กาเล โหตี’’ติ ปุจฺฉิํสุฯ สตฺถา เตสํ กถํ สุตฺวา ‘‘ปุเพฺพปิ อหํ, ภิกฺขเว, ตุมฺหากํ อิมํ ปญฺหํ กเถสิํ, ภวสเงฺขปคตตฺตา ปน น สลฺลกฺขยิตฺถา’’ติ วตฺวา อตีตํ อาหริฯ</p>


<p>อตีเต เอกสฺมิํ ปพฺพตปาเท สีโห จ พฺยโคฺฆ จ เทฺว สหายา เอกิสฺสาเยว คุหาย วสนฺติฯ ตทา โพธิสโตฺตปิ อิสิปพฺพชฺชํ ปพฺพชิตฺวา ตสฺมิํเยว ปพฺพตปาเท วสติฯ อเถกทิวสํ เตสํ สหายกานํ สีตํ นิสฺสาย วิวาโท อุทปาทิฯ พฺยโคฺฆ ‘‘กาเฬเยว สีตํ โหตี’’ติ อาหฯ สีโห ‘‘ชุเณฺหเยว สีตํ โหตี’’ติ อาหฯ เต อุโภปิ อตฺตโน กงฺขํ ฉินฺทิตุํ อสโกฺกนฺตา โพธิสตฺตํ ปุจฺฉิํสุฯ โพธิสโตฺต อิมํ คาถมาห –</p>


<ol>
<li>
‘‘กาเฬ วา ยทิ วา ชุเณฺห, ยทา วายติ มาลุโต;  
  
วาตชานิ หิ สีตานิ, อุโภตฺถมปราชิตา’’ติฯ  
</li>
  
<p>ตตฺถ  ติ กาฬปเกฺข วา ชุณฺหปเกฺข วาฯ ติ ยสฺมิํ สมเย ปุรตฺถิมาทิเภโท วาโต วายติ, ตสฺมิํ สมเย สีตํ โหติฯ กิํการณา?  ยสฺมา วาเต วิชฺชเนฺตเยว สีตานิ โหนฺติ, กาฬปโกฺข วา ชุณฺหปโกฺข วา เอตฺถ อปมาณนฺติ วุตฺตํ โหติฯ ติ อุโภปิ ตุเมฺห อิมสฺมิํ ปเญฺห อปราชิตาติฯ เอวํ โพธิสโตฺต เต สหายเก สญฺญาเปสิฯ
</ol></p>


<p>สตฺถาปิ ‘‘ภิกฺขเว, ปุเพฺพปิ มยา ตุมฺหากํ อยํ ปโญฺห กถิโต’’ติ อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน  เทฺวปิ เถรา โสตาปตฺติผเล ปติฎฺฐหิํสุฯ สตฺถา อนุสนฺธิํ  ฆเฎตฺวา ชาตกํ สโมธาเนสิ ‘‘ตทา พฺยโคฺฆ กาโฬ อโหสิ, สีโห ชุโณฺห, ปญฺหวิสฺสชฺชนกตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๑๘] ๘. มตกภตฺตชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต มตกภตฺตํ อารพฺภ กเถสิฯ ตสฺมิญฺหิ กาเล มนุสฺสา พหู อเชฬกาทโย มาเรตฺวา กาลกเต ญาตเก อุทฺทิสฺส มตกภตฺตํ นาม เทนฺติฯ ภิกฺขู เต มนุเสฺส ตถา กโรเนฺต ทิสฺวา สตฺถารํ ปุจฺฉิํสุ ‘‘เอตรหิ, ภเนฺต, มนุสฺสา พหู ปาเณ ชีวิตกฺขยํ ปาเปตฺวา มตกภตฺตํ นาม เทนฺติฯ อตฺถิ นุ โข, ภเนฺต, เอตฺถ วุฑฺฒี’’ติ? สตฺถา ‘‘น, ภิกฺขเว, ‘มตกภตฺตํ ทสฺสามา’ติ กเตปิ ปาณาติปาเต กาจิ วุฑฺฒิ นาม อตฺถิ, ปุเพฺพ ปณฺฑิตา อากาเส นิสชฺช ธมฺมํ เทเสตฺวา เอตฺถ อาทีนวํ กเถตฺวา สกลชมฺพุทีปวาสิเก เอตํ กมฺมํ ชหาเปสุํฯ อิทานิ ปน ภวสเงฺขปคตตฺตา ปุน ปาตุภูต’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เอโก ติณฺณํ เวทานํ ปารคู ทิสาปาโมโกฺข อาจริยพฺราหฺมโณ ‘‘มตกภตฺตํ ทสฺสามี’’ติ เอกํ เอฬกํ คาหาเปตฺวา อเนฺตวาสิเก อาห – ‘‘ตาตา, อิมํ เอฬกํ นทิํ  เนตฺวา นฺหาเปตฺวา กเณฺฐ มาลํ ปริกฺขิปิตฺวา ปญฺจงฺคุลิกํ ทตฺวา มเณฺฑตฺวา อาเนถา’’ติฯ เต ‘‘สาธู’’ติ ปฎิสฺสุณิตฺวา ตํ อาทาย นทิํ คนฺตฺวา นฺหาเปตฺวา มเณฺฑตฺวา นทีตีเร ฐเปสุํฯ โส เอฬโก อตฺตโน ปุพฺพกมฺมํ ทิสฺวา ‘‘เอวรูปา นาม ทุกฺขา อชฺช มุจฺจิสฺสามี’’ติ โสมนสฺสชาโต มตฺติกาฆฎํ ภินฺทโนฺต วิย มหาหสิตํ หสิตฺวา ปุน ‘‘อยํ พฺราหฺมโณ มํ ฆาเตตฺวา มยา ลทฺธทุกฺขํ ลภิสฺสตี’’ติ พฺราหฺมเณ การุญฺญํ อุปฺปาเทตฺวา มหเนฺตน สเทฺทน ปโรทิฯ</p>


<p>อถ นํ เต มาณวา ปุจฺฉิํสุ ‘‘สมฺม เอฬก , ตฺวํ มหาสเทฺทน หสิ เจว โรทิ จ, เกน นุ โข การเณน หสิ, เกน การเณน ปโรที’’ติ? ‘‘ตุเมฺห มํ อิมํ การณํ อตฺตโน อาจริยสฺส สนฺติเก ปุเจฺฉยฺยาถา’’ติฯ เต ตํ อาทาย คนฺตฺวา อิทํ การณํ อาจริยสฺส อาโรเจสุํฯ อาจริโย เตสํ วจนํ สุตฺวา เอฬกํ ปุจฺฉิ ‘‘กสฺมา ตฺวํ เอฬก, หสิ, กสฺมา โรที’’ติ? เอฬโก อตฺตนา กตกมฺมํ ชาติสฺสรญาเณน อนุสฺสริตฺวา พฺราหฺมณสฺส กเถสิ ‘‘อหํ, พฺราหฺมณ, ปุเพฺพ ตาทิโสว มนฺตชฺฌายกพฺราหฺมโณ หุตฺวา ‘มตกภตฺตํ ทสฺสามี’ติ เอกํ เอฬกํ มาเรตฺวา มตกภตฺตํ อทาสิํ, สฺวาหํ เอกสฺส เอฬกสฺส ฆาติตตฺตา เอเกนูเนสุ ปญฺจสุ อตฺตภาวสเตสุ สีสเจฺฉทํ ปาปุณิํ, อยํ เม  โกฎิยํ ฐิโต ปญฺจสติโม อตฺตภาโว, สฺวาหํ ‘อชฺช เอวรูปา ทุกฺขา มุจฺจิสฺสามี’ติ โสมนสฺสชาโต อิมินา การเณน หสิํฯ โรทโนฺต ปน ‘อหํ ตาว เอกํ เอฬกํ มาเรตฺวา ปญฺจ ชาติสตานิ สีสเจฺฉททุกฺขํ ปตฺวา อชฺช ตมฺหา ทุกฺขา มุจฺจิสฺสามิ, อยํ ปน พฺราหฺมโณ มํ มาเรตฺวา อหํ วิย ปญฺจ ชาติสตานิ สีสเจฺฉททุกฺขํ ลภิสฺสตี’ติ ตยิ การุเญฺญน โรทิ’’นฺติฯ ‘‘เอฬก, มา ภายิ, นาหํ ตํ มาเรสฺสามี’’ติฯ ‘‘พฺราหฺมณ, กิํ วเทสิ, ตยิ มาเรเนฺตปิ อมาเรเนฺตปิ น สกฺกา อชฺช มยา มรณา มุจฺจิตุ’’นฺติฯ ‘‘เอฬก, มา ภายิ, อหํ เต อารกฺขํ คเหตฺวา ตยา สทฺธิํเยว วิจริสฺสามี’’ติฯ ‘‘พฺราหฺมณ, อปฺปมตฺตโก ตว อารโกฺข, มยา กตปาปํ ปน มหนฺตํ พลว’’นฺติฯ</p>


<p>พฺราหฺมโณ เอฬกํ มุญฺจิตฺวา ‘‘อิมํ เอฬกํ กสฺสจิปิ มาเรตุํ น ทสฺสามี’’ติ อเนฺตวาสิเก อาทาย เอฬเกเนว สทฺธิํ วิจริฯ เอฬโก วิสฺสฎฺฐมโตฺตว เอกํ ปาสาณปิฎฺฐิํ นิสฺสาย ชาตคุเมฺพ คีวํ อุกฺขิปิตฺวา ปณฺณานิ ขาทิตุํ อารโทฺธฯ ตงฺขณเญฺญว ตสฺมิํ ปาสาณปิเฎฺฐ อสนิ ปติ, ตโต  เอกา ปาสาณสกลิกา ฉิชฺชิตฺวา เอฬกสฺส ปสาริตคีวาย ปติตฺวา สีสํ ฉินฺทิ, มหาชโน สนฺนิปติฯ ตทา โพธิสโตฺต  ตสฺมิํ ฐาเน รุกฺขเทวตา หุตฺวา นิพฺพโตฺตฯ โส ปสฺสนฺตเสฺสว ตสฺส มหาชนสฺส เทวตานุภาเวน อากาเส ปลฺลเงฺกน นิสีทิตฺวา ‘‘อิเม สตฺตา เอวํ ปาปสฺส ผลํ ชานมานา อเปฺปวนาม ปาณาติปาตํ น กเรยฺยุ’’นฺติ มธุรสฺสเรน ธมฺมํ เทเสโนฺต อิมํ คาถมาห –</p>


<ol>
<li>
‘‘เอวํ เจ สตฺตา ชาเนยฺยุํ, ทุกฺขายํ ชาติสมฺภโว;  
  
น ปาโณ ปาณินํ หเญฺญ, ปาณฆาตี หิ โสจตี’’ติฯ  
</li>
  
<p>ตตฺถ นฺติ อิเม สตฺตา เอวํ เจ ชาเนยฺยุํฯ กถํ? ติ อยํ ตตฺถ ตตฺถ ชาติ จ ชาตสฺส อนุกฺกเมน วฑฺฒิสงฺขาโต สมฺภโว จ ชราพฺยาธิมรณอปฺปิยสมฺปโยคปิยวิปฺปโยคหตฺถปาทเจฺฉทาทีนํ ทุกฺขานํ วตฺถุภูตตฺตา ‘‘ทุโกฺข’’ติ ยทิ ชาเนยฺยุํฯ ติ ‘‘ปรํ วธโนฺต ชาติสมฺภเว วธํ ลภติ, ปีเฬโนฺต ปีฬํ ลภตี’’ติ ชาติสมฺภวสฺส ทุกฺขวตฺถุตาย ทุกฺขภาวํ ชานโนฺต โกจิ ปาโณ อญฺญํ ปาณินํ น หเญฺญ, สโตฺต สตฺตํ น หเนยฺยาติ อโตฺถฯ กิํการณา? ติ, ยสฺมา สาหตฺถิกาทีสุ ฉสุ ปโยเคสุ เยน เกนจิ ปโยเคน ปรสฺส ชีวิตินฺทฺริยุปเจฺฉทเนน ปาณฆาตี ปุคฺคโล อฎฺฐสุ มหานิรเยสุ โสฬสสุ อุสฺสทนิรเยสุ นานปฺปการาย ติรจฺฉานโยนิยา เปตฺติวิสเย อสุรกาเยติ อิเมสุ จตูสุ อปาเยสุ มหาทุกฺขํ อนุภวมาโน ทีฆรตฺตํ อโนฺตนิชฺฌายนลกฺขเณน โสเกน  โสจติฯ ยถา วายํ เอฬโก มรณภเยน โสจติ, เอวํ ทีฆรตฺตํ โสจตีติปิ ญตฺวา น ปาโณ ปาณินํ หเญฺญ, โกจิ ปาณาติปาตกมฺมํ นาม น กเรยฺยฯ โมเหน ปน มูฬฺหา อวิชฺชาย อนฺธีกตา อิมํ อาทีนวํ อปสฺสนฺตา ปาณาติปาตํ กโรนฺตีติฯ
</ol></p>


<p>เอวํ มหาสโตฺต นิรยภเยน ตเชฺชตฺวา ธมฺมํ เทเสสิฯ มนุสฺสา ตํ ธมฺมเทสนํ สุตฺวา นิรยภยภีตา ปาณาติปาตา วิรมิํสุฯ โพธิสโตฺตปิ ธมฺมํ เทเสตฺวา มหาชนํ สีเล ปติฎฺฐาเปตฺวา ยถากมฺมํ คโต, มหาชโนปิ โพธิสตฺตสฺส โอวาเท ฐตฺวา ทานาทีนิ ปุญฺญานิ กตฺวา  เทวนครํ ปูเรสิฯ สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘อหํ เตน สมเยน รุกฺขเทวตา อโหสิ’’นฺติฯ</p>

</p>


<ol>
<li>
<p> [๑๙] ๙. อายาจิตภตฺตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เทวตานํ อายาจนพลิกมฺมํ อารพฺภ กเถสิฯ ตทา กิร มนุสฺสา วณิชฺชาย คจฺฉนฺตา ปาเณ วธิตฺวา เทวตานํ พลิกมฺมํ กตฺวา ‘‘มยํ อนนฺตราเยน อตฺถสิทฺธิํ ปตฺวา อาคนฺตฺวา ปุน ตุมฺหากํ พลิกมฺมํ กริสฺสามา’’ติ อายาจิตฺวา คจฺฉนฺติฯ ตตฺถานนฺตราเยน อตฺถสิทฺธิํ ปตฺวา อาคตา ‘‘เทวตานุภาเวน อิทํ ชาต’’นฺติ มญฺญมานา พหู ปาเณ วธิตฺวา อายาจนโต มุจฺจิตุํ พลิกมฺมํ กโรนฺติ, ตํ ทิสฺวา ภิกฺขู ‘‘อตฺถิ นุ โข, ภเนฺต, เอตฺถ อโตฺถ’’ติ ภควนฺตํ ปุจฺฉิํสุฯ ภควา อตีตํ อาหริฯ</p>


<p>อตีเต กาสิรเฎฺฐ เอกสฺมิํ คามเก กุฎุมฺพิโก คามทฺวาเร ฐิตนิโคฺรธรุเกฺข เทวตาย พลิกมฺมํ ปฎิชานิตฺวา อนนฺตราเยน อาคนฺตฺวา พหู ปาเณ วธิตฺวา ‘‘อายาจนโต มุจฺจิสฺสามี’’ติ รุกฺขมูลํ คโตฯ รุกฺขเทวตา ขนฺธวิฎเป ฐตฺวา อิมํ คาถมาห –</p>


<ol>
<li>
‘‘สเจ มุเจฺจ เปจฺจ มุเจฺจ, มุจฺจมาโน หิ พชฺฌติ;  
  
น เหวํ ธีรา มุจฺจนฺติ, มุตฺติ พาลสฺส พนฺธน’’นฺติฯ  
</li>
  
<p>ตตฺถ ติ โภ ปุริส, ตฺวํ สเจ มุเจฺจ ยทิ มุจฺจิตุกาโมสิฯ ติ ยถา ปรโลเก น พชฺฌสิ, เอวํ มุจฺจาหิฯ ติ ยถา ปน ตฺวํ  ปาณํ วธิตฺวา มุจฺจิตุํ อิจฺฉสิ, เอวํ มุจฺจมาโน หิ ปาปกเมฺมน พชฺฌติฯ ตสฺมา ติ เย ปณฺฑิตปุริสา, เต เอวํ ปฎิสฺสวโต น มุจฺจนฺติฯ กิํการณา? เอวรูปา หิ  เอสา ปาณาติปาตํ กตฺวา มุตฺติ นาม พาลสฺส พนฺธนเมว โหตีติ ธมฺมํ เทเสสิฯ ตโต  ปฎฺฐาย มนุสฺสา เอวรูปา ปาณาติปาตกมฺมา วิรตา ธมฺมํ จริตฺวา เทวนครํ ปูรยิํสุฯ
</ol></p>


<p>สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘อหํ เตน สมเยน รุกฺขเทวตา อโหสิ’’นฺติฯ</p>

</p>


<ol>
<li>
<p> [๒๐] ๑๐. นฬปานชาตกวณฺณนา
</ol></p>


<p>  นฺติ อิทํ สตฺถา โกสเลสุ จาริกํ จรมาโน นฬกปานคามํ ปตฺวา นฬกปานโปกฺขรณิยํ เกตกวเน วิหรโนฺต นฬทณฺฑเก อารพฺภ กเถสิฯ ตทา กิร ภิกฺขู นฬกปานโปกฺขรณิยํ นฺหตฺวา สูจิฆรตฺถาย สามเณเรหิ นฬทณฺฑเก คาหาเปตฺวา เต สพฺพตฺถกเมว ฉิเทฺท ทิสฺวา สตฺถารํ อุปสงฺกมิตฺวา ‘‘ภเนฺต, มยํ สูจิฆรตฺถาย นฬทณฺฑเก คณฺหาเปม, เต มูลโต ยาว อคฺคา สพฺพตฺถกเมว ฉิทฺทา, กิํ นุ โข เอต’’นฺติ ปุจฺฉิํสุฯ สตฺถา ‘‘อิทํ, ภิกฺขเว, มยฺหํ โปราณกอธิฎฺฐาน’’นฺติ วตฺวา อตีตํ อาหริฯ</p>


<p>ปุเพฺพ กิร โส วนสโณฺฑ อรโญฺญ อโหสิฯ ตสฺสาปิ โปกฺขรณิยา เอโก ทกรกฺขโส โอติโณฺณติเณฺณ ขาทติฯ ตทา โพธิสโตฺต โรหิตมิคโปตกปฺปมาโณ กปิราชา หุตฺวา อสีติสหสฺสมตฺตวานรปริวุโต ยูถํ ปริหรโนฺต ตสฺมิํ อรเญฺญ วสติฯ โส วานรคณสฺส โอวาทํ อทาสิ ‘‘ตาตา, อิมสฺมิํ อรเญฺญ วิสรุกฺขาปิ อมนุสฺสปริคฺคหิตโปกฺขรณิโยปิ โหนฺติ, ตุเมฺห อขาทิตปุพฺพํ ผลาผลํ ขาทนฺตา วา อปีตปุพฺพํ ปานียํ ปิวนฺตา วา มํ ปฎิปุเจฺฉยฺยาถา’’ติฯ เต ‘‘สาธู’’ติ ปฎิสฺสุณิตฺวา เอกทิวสํ อคตปุพฺพฎฺฐานํ คตา ตตฺถ พหุเทว ทิวสํ จริตฺวา ปานียํ คเวสมานา เอกํ โปกฺขรณิํ ทิสฺวา ปานียํ อปิวิตฺวาว โพธิสตฺตสฺสาคมนํ โอโลกยมานา นิสีทิํสุฯ โพธิสโตฺต อาคนฺตฺวา ‘‘กิํ ตาตา, ปานียํ น ปิวถา’’ติ อาหฯ ‘‘ตุมฺหากํ อาคมนํ โอโลเกมา’’ติฯ ‘‘สุฎฺฐุ, ตาตา’’ติ โพธิสโตฺต โปกฺขรณิํ อาวิชฺฌิตฺวา ปทํ ปริจฺฉินฺทโนฺต โอติณฺณเมว  ปสฺสิ, น อุตฺติณฺณํฯ โส ‘‘นิสฺสํสยํ เอสา อมนุสฺสปริคฺคหิตา’’ติ ญตฺวา ‘‘สุฎฺฐุ โว กตํ, ตาตา, ปานียํ อปิวเนฺตหิ, อมนุสฺสปริคฺคหิตา อย’’นฺติ อาหฯ</p>


<p>ทกรกฺขโสปิ  เตสํ อโนตรณภาวํ  ญตฺวา นีโลทโร ปณฺฑรมุโข สุรตฺตหตฺถปาโท พีภจฺฉทสฺสโน หุตฺวา อุทกํ ทฺวิธา กตฺวา นิกฺขมิตฺวา ‘‘กสฺมา นิสินฺนาตฺถ, โอตริตฺวา ปานียํ ปิวถา’’ติ อาหฯ อถ นํ โพธิสโตฺต ปุจฺฉิ ‘‘ตฺวํ อิธ นิพฺพตฺตทกรกฺขโสสี’’ติ? ‘‘อาม, อห’’นฺติฯ ‘‘ตฺวํ โปกฺขรณิํ โอติณฺณเก ลภสี’’ติ? ‘‘อาม, ลภามิ, อหํ อิโธติณฺณํ อนฺตมโส สกุณิกํ อุปาทาย น กิญฺจิ มุญฺจามิ, ตุเมฺหปิ สเพฺพ ขาทิสฺสามี’’ติฯ ‘‘น มยํ อตฺตานํ ตุยฺหํ ขาทิตุํ ทสฺสามา’’ติฯ ‘‘ปานียํ ปน ปิวิสฺสถา’’ติฯ ‘‘อาม, ปานียํ ปิวิสฺสาม, น จ เต วสํ คมิสฺสามา’’ติฯ ‘‘อถ กถํ ปานียํ ปิวิสฺสถา’’ติ? กิํ ปน ตฺวํ มญฺญสิ ‘‘โอตริตฺวา ปิวิสฺสนฺตี’’ติฯ ‘‘มยญฺหิ อโนตริตฺวา อสีติสหสฺสานิปิ เอกเมกํ นฬทณฺฑกํ คเหตฺวา อุปฺปลนาเฬน อุทกํ ปิวนฺตา วิย ตว โปกฺขรณิยา ปานียํ ปิวิสฺสาม, เอวํ โน ตฺวํ ขาทิตุํ น สกฺขิสฺสสี’’ติฯ เอตมตฺถํ วิทิตฺวา สตฺถา อภิสมฺพุโทฺธ หุตฺวา อิมิสฺสา คาถาย ปุริมปททฺวยํ อภาสิ –</p>


<ol>
<li>
‘‘ทิสฺวา ปทมนุตฺติณฺณํ, ทิสฺวาโนตริตํ ปท’’นฺติฯ  
  
<p>ตสฺสโตฺถ – ภิกฺขเว, โส กปิราชา ตสฺสา โปกฺขรณิยา เอกมฺปิ อุตฺติณฺณปทํ นาทฺทส, โอตริตํ ปน โอติณฺณปทเมว อทฺทสฯ เอวํ  ‘‘อทฺธายํ โปกฺขรณี อมนุสฺสปริคฺคหิตา’’ติ ญตฺวา เตน สทฺธิํ สลฺลปโนฺต สปริโส อาห –
</ol></p>


<p>
‘‘นเฬน วาริํ ปิสฺสามา’’  
ติ;  
  
<p>ตสฺสโตฺถ – มยํ ตว โปกฺขรณิยํ นเฬน ปานียํ ปิวิสฺสามาติฯ ปุน มหาสโตฺต อาห –</p>


<p>
‘‘เนว มํ ตฺวํ วธิสฺสสี’’  
ติ;  
  
<p>เอวํ นเฬน ปานียํ ปิวนฺตํ สปริสมฺปิ มํ ตฺวํ เนว วธิสฺสสีติ อโตฺถฯ</p>


<p>เอวญฺจ ปน วตฺวา โพธิสโตฺต เอกํ นฬทณฺฑกํ อาหราเปตฺวา ปารมิโย อาวเชฺชตฺวา สจฺจกิริยํ กตฺวา มุเขน ธมิ, นโฬ  อโนฺต กิญฺจิ คณฺฐิํ อเสเสตฺวา สพฺพตฺถกเมว สุสิโร อโหสิ ฯ อิมินา นิยาเมน อปรมฺปิ อปรมฺปิ อาหราเปตฺวา มุเขน ธมิตฺวา อทาสิฯ เอวํ สเนฺตปิ น สกฺกา นิฎฺฐาเปตุํ, ตสฺมา เอวํ น คเหตพฺพํฯ โพธิสโตฺต ปน ‘‘อิมํ โปกฺขรณิํ ปริวาเรตฺวา ชาตา สเพฺพปิ นฬา เอกจฺฉิทฺทา โหนฺตู’’ติ อธิฎฺฐาสิ ฯ โพธิสตฺตานญฺหิ หิตูปจารสฺส มหนฺตตาย อธิฎฺฐานํ สมิชฺฌติฯ ตโต ปฎฺฐาย สเพฺพปิ ตํ โปกฺขรณิํ ปริวาเรตฺวา อุฎฺฐิตนฬา เอกจฺฉิทฺทา ชาตาฯ อิมสฺมิญฺหิ กเปฺป  นามฯ กตมานิ จตฺตาริ? จเนฺท สสลกฺขณํ สกลมฺปิ อิมํ กปฺปํ ฐสฺสติ, วฎฺฎกชาตเก อคฺคิโน นิพฺพุตฎฺฐานํ สกลมฺปิ อิมํ กปฺปํ อคฺคิ น ฌายิสฺสติ, ฆฎีการนิเวสนฎฺฐานํ สกลมฺปิ อิมํ กปฺปํ อโนวสฺสกํ ฐสฺสติ, อิมํ โปกฺขรณิํ ปริวาเรตฺวา อุฎฺฐิตนฬา สกลมฺปิ อิมํ กปฺปํ เอกจฺฉิทฺทา ภวิสฺสนฺตีติ อิมานิ จตฺตาริ กปฺปฎฺฐิยปาฎิหาริยานิ นามฯ</p>


<p>โพธิสโตฺต เอวํ อธิฎฺฐหิตฺวา เอกํ นฬํ อาทาย นิสีทิฯ เตปิ อสีติสหสฺสวานรา เอเกกํ อาทาย โปกฺขรณิํ ปริวาเรตฺวา นิสีทิํสุฯ เตปิ โพธิสตฺตสฺส นเฬน อากฑฺฒิตฺวา ปานียํ ปิวนกาเล สเพฺพ ตีเร นิสินฺนาว ปิวิํสุฯ เอวํ เตหิ ปานีเย ปิวิเต ทกรกฺขโส กิญฺจิ อลภิตฺวา อนตฺตมโน สกนิเวสนเมว คโตฯ โพธิสโตฺตปิ สปริวาโร อรญฺญเมว ปาวิสิฯ</p>


<p>สตฺถา ปน ‘‘อิเมสํ, ภิกฺขเว, นฬานํ เอกจฺฉิทฺทภาโว นาม มยฺหเมเวตํ โปราณกอธิฎฺฐาน’’นฺติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ทกรกฺขโส เทวทโตฺต อโหสิ, อสีติสหสฺสวานรา พุทฺธปริสา, อุปายกุสโล ปน กปิราชา อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
นิโคฺรธํ ลกฺขณํ กณฺฑิ, วาตมิคํ ขราทิยํ;  
  
ติปลฺลตฺถํ มาลุตญฺจ, มตภตฺต อยาจิตํ;  
  
นฬปานนฺติ เต ทสาติฯ  
</p>
  
<h2>๓. กุรุงฺควโคฺค</h2>
<ol>
<li>
<p> [๒๑] ๑. กุรุงฺคมิคชาตกวณฺณนา
</ol></p>


<p>    ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เอกสฺมิญฺหิ สมเย ธมฺมสภายํ สนฺนิปติตา ภิกฺขู ‘‘อาวุโส เทวทโตฺต ตถาคตสฺส ฆาตนตฺถาย ธนุคฺคเห ปโยเชสิ, สิลํ ปวิชฺฌิ, ธนปาลํ วิสฺสเชฺชสิ, สพฺพถาปิ ทสพลสฺส วธาย ปริสกฺกตี’’ติ เทวทตฺตสฺส อวณฺณํ กเถนฺตา นิสีทิํสุฯ สตฺถา อาคนฺตฺวา ปญฺญตฺตาสเน นิสิโนฺน ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ ภเนฺต, เทวทโตฺต ตุมฺหากํ วธาย ปริสกฺกตีติ ตสฺส อคุณกถาย สนฺนิสินฺนามฺหาติฯ สตฺถา ‘‘น, ภิกฺขเว, เทวทโตฺต อิทาเนว มม วธาย ปริสกฺกติ, ปุเพฺพปิ มม วธาย ปริสกฺกิเยว, น จ ปน มํ วธิตุํ อสกฺขี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กุรุงฺคมิโค หุตฺวา เอกสฺมิํ อรญฺญายตเน ผลานิ ขาทโนฺต วสติฯ โส เอกสฺมิํ กาเล ผลสมฺปเนฺน เสปณฺณิรุเกฺข เสปณฺณิผลานิ ขาทติฯ อเถโก คามวาสี อฎฺฎกลุทฺทโก ผลรุกฺขมูเลสุ มิคานํ ปทานิ อุปธาเรตฺวา อุปริรุเกฺข อฎฺฎกํ พนฺธิตฺวา ตตฺถ นิสีทิตฺวา ผลานิ ขาทิตุํ อาคตาคเต มิเค สตฺติยา วิชฺฌิตฺวา เตสํ มํสํ วิกฺกิณโนฺต ชีวิกํ กเปฺปติฯ โส เอกทิวสํ ตสฺมิํ รุกฺขมูเล โพธิสตฺตสฺส ปทวฬญฺชํ ทิสฺวา ตสฺมิํ เสปณฺณิรุเกฺข อฎฺฎกํ พนฺธิตฺวา ปาโตว ภุญฺชิตฺวา สตฺติํ อาทาย วนํ ปวิสิตฺวา ตํ รุกฺขํ อารุหิตฺวา อฎฺฎเก นิสีทิฯ โพธิสโตฺตปิ ปาโตว วสนฎฺฐานา นิกฺขมิตฺวา ‘‘เสปณฺณิผลานิ ขาทิสฺสามี’’ติ อาคมฺม ตํ รุกฺขมูลํ สหสาว อปวิสิตฺวา ‘‘กทาจิ อฎฺฎกลุทฺทกา รุเกฺขสุ อฎฺฎกํ พนฺธนฺติ, อตฺถิ นุ โข เอวรูโป อุปทฺทโว’’ติ ปริคฺคณฺหโนฺต พาหิรโตว อฎฺฐาสิฯ</p>


<p>ลุทฺทโกปิ โพธิสตฺตสฺส อนาคมนภาวํ ญตฺวา อฎฺฎเก นิสิโนฺนว  เสปณฺณิผลานิ ขิปิตฺวา ขิปิตฺวา ตสฺส ปุรโต ปาเตสิฯ โพธิสโตฺต ‘‘อิมานิ ผลานิ อาคนฺตฺวา มยฺหํ ปุรโต ปตนฺติ, อตฺถิ นุ โข อุปริ ลุทฺทโก’’ติ ปุนปฺปุนํ อุโลฺลเกโนฺต ลุทฺทกํ ทิสฺวา อปสฺสโนฺต  วิย หุตฺวา ‘‘อโมฺภ, รุกฺข-ปุเพฺพ ตฺวํ โอลมฺพกํ จาเรโนฺต  วิย อุชุกเมว ผลานิ ปาเตสิ, อชฺช ปน เต รุกฺขธโมฺม ปริจฺจโตฺต, เอวํ ตยา รุกฺขธเมฺม ปริจฺจเตฺต อหมฺปิ อญฺญํ รุกฺขมูลํ อุปสงฺกมิตฺวา มยฺหํ อาหารํ ปริเยสิสฺสามี’’ติ วตฺวา อิมํ คาถมาห –</p>


<ol>
<li>
‘‘ญาตเมตํ กุรุงฺคสฺส, ยํ ตฺวํ เสปณฺณิ เสยฺยสิ;  
  
อญฺญํ เสปณฺณิ คจฺฉามิ, น เม เต รุจฺจเต ผล’’นฺติฯ  
</li>
  
<p>ตตฺถ นฺติ ปากฎํ ชาตํฯ นฺติ อิทํฯ ติ กุรุงฺคมิคสฺสฯ ติ ยํ ตฺวํ อโมฺภ เสปณฺณิรุกฺข ปุรโต ผลานิ ปาตยมาโน เสยฺยสิ วิเสยฺยสิ วิสิณฺณผโล โหสิ, ตํ สพฺพํ กุรุงฺคมิคสฺส ปากฎํ ชาตํฯ นฺติ เอวํ ผลํ ททมานาย น เม ตว ผลํ รุจฺจติ, ติฎฺฐ ตฺวํ, อหํ อญฺญตฺถ คจฺฉิสฺสามีติ อคมาสิฯ
</ol></p>


<p>อถสฺส ลุทฺทโก อฎฺฎเก นิสิโนฺนว สตฺติํ ขิปิตฺวา ‘‘คจฺฉ, วิรโทฺธ ทานิมฺหิ ต’’นฺติ อาหฯ โพธิสโตฺต นิวตฺติตฺวา ฐิโต อาห ‘‘อโมฺภ ปุริส, อิทานีสิ กิญฺจาปิ มํ วิรโทฺธ, อฎฺฐ ปน มหานิรเย โสฬสอุสฺสทนิรเย ปญฺจวิธพนฺธนาทีนิ จ กมฺมการณานิ อวิรโทฺธเยวาสี’’ติฯ เอวญฺจ ปน วตฺวา ปลายิตฺวา ยถารุจิํ คโต, ลุโทฺทปิ โอตริตฺวา ยถารุจิํ คโตฯ</p>


<p>สตฺถาปิ ‘‘น, ภิกฺขเว, เทวทโตฺต อิทาเนว มม วธาย ปริสกฺกติ, ปุเพฺพปิ ปริสกฺกิเยว, น จ ปน มํ วธิตุํ อสกฺขี’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา อฎฺฎกลุทฺทโก เทวทโตฺต อโหสิ, กุรุงฺคมิโค ปน อหเมว อโหสิ’’นฺติฯ</p>

</p>


<ol>
<li>
<p> [๒๒] ๒. กุกฺกุรชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต ญาตตฺถจริยํ อารพฺภ กเถสิฯ สา ทฺวาทสกนิปาเต ภทฺทสาลชาตเก อาวิภวิสฺสติฯ อิทํ ปน วตฺถุํ ปติฎฺฐเปตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตถารูปํ กมฺมํ ปฎิจฺจ กุกฺกุรโยนิยํ นิพฺพตฺติตฺวา อเนกสตกุกฺกุรปริวุโต มหาสุสาเน วสติฯ อเถกทิวสํ ราชา เสตสินฺธวยุตฺตํ สพฺพาลงฺการปฎิมณฺฑิตํ รถํ อารุยฺห อุยฺยานํ คนฺตฺวา ตตฺถ ทิวสภาคํ กีฬิตฺวา อตฺถงฺคเต สูริเย นครํ ปาวิสิฯ ตสฺส ตํ รถวรตฺตํ ยถานทฺธเมว ราชงฺคเณ ฐปยิํสุ, โส รตฺติภาเค เทเว วสฺสเนฺต ติโนฺตฯ อุปริปาสาทโต โกเลยฺยกสุนขา โอตริตฺวา ตสฺส จมฺมญฺจ นทฺธิญฺจ ขาทิํสุฯ ปุนทิวเส รโญฺญ อาโรเจสุํ ‘‘เทว, นิทฺธมนมุเขน สุนขา ปวิสิตฺวา รถสฺส จมฺมญฺจ นทฺธิญฺจ ขาทิํสู’’ติฯ ราชา สุนขานํ กุชฺฌิตฺวา ‘‘ทิฎฺฐทิฎฺฐฎฺฐาเน สุนเข ฆาเตถา’’ติ อาหฯ ตโต ปฎฺฐาย สุนขานํ มหาพฺยสนํ อุทปาทิฯ เต ทิฎฺฐิทิฎฺฐฎฺฐาเน ฆาติยมานา ปลายิตฺวา สุสานํ คนฺตฺวา โพธิสตฺตสฺส สนฺติกํ อคมํสุฯ</p>


<p>โพธิสโตฺต ‘ตุเมฺห พหู สนฺนิปติตา, กิํ นุ โข การณ’’นฺติ ปุจฺฉิฯ เต ‘‘อเนฺตปุเร กิร รถสฺส จมฺมญฺจ นทฺธิ จ สุนเขหิ ขาทิตา’ติ กุโทฺธ ราชา สุนขวธํ อาณาเปสิ, พหู สุนขา วินสฺสนฺติ, มหาภยํ อุปฺปนฺน’’นฺติ อาหํสุฯ โพธิสโตฺต จิเนฺตสิ ‘‘อารกฺขฎฺฐาเน พหิ สุนขานํ โอกาโส นตฺถิ, อโนฺตราชนิเวสเน โกเลยฺยกสุนขานเมว ตํ กมฺมํ ภวิสฺสติฯ อิทานิ ปน โจรานํ กิญฺจิ ภยํ นตฺถิ, อโจรา มรณํ ลภนฺติ, ยํนูนาหํ โจเร รโญฺญ ทเสฺสตฺวา ญาติสงฺฆสฺส ชีวิตทานํ ทเทยฺย’’นฺติฯ โส ญาตเก สมสฺสาเสตฺวา ‘‘ตุเมฺห มา ภายิตฺถ, อหํ โว อภยํ อาหริสฺสามิ, ยาว  ราชานํ ปสฺสามิ, ตาว อิเธว โหถา’’ติ ปารมิโย อาวเชฺชตฺวา เมตฺตาภาวนํ ปุเรจาริกํ กตฺวา ‘‘มยฺหํ อุปริ เลฑฺฑุํ วา มุคฺครํ วา มา โกจิ ขิปิตุํ อุสฺสหี’’ติ อธิฎฺฐาย เอกโกว อโนฺตนครํ ปาวิสิฯ อถ นํ ทิสฺวา เอกสโตฺตปิ กุชฺฌิตฺวา โอโลเกโนฺต นาม นาโหสิฯ ราชาปิ สุนขวธํ อาณาเปตฺวา สยํ วินิจฺฉเย นิสิโนฺน โหติฯ โพธิสโตฺต ตเตฺถว คนฺตฺวา ปกฺขนฺทิตฺวา รโญฺญ อาสนสฺส เหฎฺฐา ปาวิสิฯ อถ นํ ราชปุริสา นีหริตุํ อารทฺธา, ราชา ปน วาเรสิฯ</p>


<p>โส โถกํ วิสฺสมิตฺวา เหฎฺฐาสนา นิกฺขมิตฺวา ราชานํ วนฺทิตฺวา ‘‘เทว, ตุเมฺห กุกฺกุเร มาราเปถา’’ติ ปุจฺฉิฯ ‘‘อาม, มาราเปมห’’นฺติ ฯ ‘‘โก เนสํ อปราโธ นรินฺทา’’ติ? ‘‘รถสฺส เม  ปริวารจมฺมญฺจ นทฺธิญฺจ ขาทิํสู’’ติฯ ‘‘เย ขาทิํสุ, เต ชานาถา’’ติ? ‘‘น ชานามา’’ติฯ ‘‘‘อิเม นาม จมฺมขาทกโจรา’ติ ตถโต อชานิตฺวา ทิฎฺฐทิฎฺฐฎฺฐาเนเยว มาราปนํ น ยุตฺตํ, เทวา’’ติฯ ‘‘รถจมฺมสฺส กุกฺกุเรหิ ขาทิตตฺตา ‘ทิฎฺฐทิเฎฺฐ สเพฺพว มาเรถา’ติ สุนขวธํ อาณาเปสิ’’นฺติฯ ‘‘กิํ ปน โว มนุสฺสา สเพฺพว กุกฺกุเร มาเรนฺติ, อุทาหุ มรณํ อลภนฺตาปิ อตฺถี’’ติ? ‘‘อตฺถิ, อมฺหากํ ฆเร โกเลยฺยกา มรณํ น ลภนฺตี’’ติฯ มหาราช อิทาเนว ตุเมฺห ‘‘รถจมฺมสฺส กุกฺกุเรหิ ขาทิตตฺตา ‘ทิฎฺฐทิเฎฺฐ สเพฺพว มาเรถา’ติ สุนขวธํ อาณาเปสิ’’นฺติ อโวจุตฺถ, อิทานิ ปน ‘‘อมฺหากํ ฆเร โกเลยฺยกา มรณํ น ลภนฺตี’’ติ วเทถฯ ‘‘นนุ เอวํ สเนฺต ตุเมฺห ฉนฺทาทิวเสน อคติคมนํ คจฺฉถ, อคติคมนญฺจ นาม น ยุตฺตํ, น จ ราชธโมฺม, รญฺญา นาม การณคเวสเกน ตุลาสทิเสน ภวิตุํ วฎฺฎติ, อิทานิ จ โกเลยฺยกา มรณํ น ลภนฺติ, ทุพฺพลสุนขาว ลภนฺติ, เอวํ สเนฺต นายํ สพฺพสุนขฆจฺจา, ทุพฺพลฆาติกา นาเมสา’’ติฯ เอวญฺจ ปน วตฺวา มหาสโตฺต มธุรสฺสรํ นิจฺฉาเรตฺวา ‘‘มหาราช, ยํ ตุเมฺห กโรถ, นายํ ธโมฺม’’ติ รโญฺญ ธมฺมํ เทเสโนฺต อิมํ คาถมาห –</p>


<ol>
<li>
‘‘เย  
กุกฺกุรา ราชกุลมฺหิ วทฺธา, โกเลยฺยกา วณฺณพลูปปนฺนา;  
  
เตเม น วชฺฌา มยมสฺม วชฺฌา, นายํ สฆจฺจา ทุพฺพลฆาติกาย’’นฺติฯ  
</li>
  
<p>ตตฺถ ติ เย สุนขาฯ ยถา หิ ธารุโณฺหปิ ปสฺสาโว ‘‘ปูติมุตฺต’’นฺติ, ตทหุชาโตปิ สิงฺคาโล ‘‘ชรสิงฺคาโล’’ติ, โกมลาปิ คโลจิลตา ‘‘ปูติลตา’’ติ, สุวณฺณวโณฺณปิ กาโย ‘‘ปูติกาโย’’ติ วุจฺจติ, เอวเมวํ วสฺสสติโกปิ สุนโข ‘‘กุกฺกุโร’’ติ วุจฺจติฯ ตสฺมา มหลฺลกา กายพลูปปนฺนาปิ เต ‘‘กุกฺกุรา’’เตฺวว วุตฺตาฯ ติ วฑฺฒิตาฯ ติ ราชกุเล ชาตา สมฺภูตา สํวฑฺฒาฯ ติ สรีรวเณฺณน เจว กายพเลน จ สมฺปนฺนาฯ ติ เต อิเม สสฺสามิกา สารกฺขา น วชฺฌาฯ ติ อสฺสามิกา อนารกฺขา มยํ วชฺฌา นาม ชาตาฯ ติ เอวํ สเนฺต อยํ อวิเสเสน สฆจฺจา นาม น โหติฯ นฺติ  อยํ ปน ทุพฺพลานํเยว ฆาตนโต ทุพฺพลฆาติกา นาม โหติฯ ราชูหิ นาม โจรา นิคฺคณฺหิตพฺพา, โน อโจราฯ อิธ ปน โจรานํ กิญฺจิ ภยํ นตฺถิ, อโจรา มรณํ ลภนฺติฯ อโห อิมสฺมิํ โลเก อยุตฺตํ วตฺตติ, อโห อธโมฺม วตฺตตีติฯ
</ol></p>


<p>ราชา  โพธิสตฺตสฺส วจรํ สุตฺวา อาห – ‘‘ชานาสิ ตฺวํ, ปณฺฑิต, อสุเกหิ นาม รถจมฺมํ ขาทิต’’นฺติ? ‘‘อาม, ชานามี’’ติฯ ‘‘เกหิ ขาทิต’’นฺติ? ‘‘ตุมฺหากํ เคเห วสนเกหิ โกเลยฺยกสุนเขหี’’ติฯ ‘‘กถํ เตหิ ขาทิตภาโว ชานิตโพฺพ’’ติ? ‘‘อหํ เตหิ ขาทิตภาวํ ทเสฺสสามี’’ติฯ ‘‘ทเสฺสหิ ปณฺฑิตา’’ติฯ ‘‘ตุมฺหากํ ฆเร โกเลยฺยกสุนเข อาหราเปตฺวา โถกํ ตกฺกญฺจ ทพฺพติณานิ จ อาหราเปถา’’ติฯ ราชา ตถา อกาสิฯ อถ นํ มหาสโตฺต ‘‘อิมานิ ติณานิ ตเกฺกน มทฺทาเปตฺวา เอเต สุนเข ปาเยถา’’ติ อาหฯ ราชา ตถา กตฺวา ปายาเปสิ, ปีตา ปีตา สุนขา สทฺธิํ จเมฺมหิ วมิํสุฯ ราชา ‘‘สพฺพญฺญุพุทฺธสฺส พฺยากรณํ วิยา’’ติ ตุโฎฺฐ โพธิสตฺตสฺส เสตจฺฉเตฺตน ปูชํ อกาสิฯ โพธิสโตฺต ‘‘ธมฺมํ จร, มหาราช, มาตาปิตูสุ ขตฺติยา’’ติอาทีหิ (ชา. ๒.๑๗.๓๙) เตสกุณชาตเก อาคตาหิ ทสหิ ธมฺมจริยคาถาหิ รโญฺญ ธมฺมํ เทเสตฺวา ‘‘มหาราช, อิโต ปฎฺฐาย อปฺปมโตฺต โหหี’’ติ ราชานํ ปญฺจสุ สีเลสุ ปติฎฺฐาเปตฺวา เสตจฺฉตฺตํ รโญฺญว ปฎิอทาสิฯ</p>


<p>ราชา มหาสตฺตสฺส ธมฺมกถํ  สุตฺวา สพฺพสตฺตานํ อภยํ ทตฺวา โพธิสตฺตํ อาทิํ กตฺวา สพฺพสุนขานํ อตฺตโน โภชนสทิสเมว นิจฺจภตฺตํ ปฎฺฐเปตฺวา โพธิสตฺตสฺส โอวาเท ฐิโต ยาวตายุกํ ทานาทีนิ ปุญฺญานิ กตฺวา กาลํ กตฺวา เทวโลเก อุปฺปชฺชิฯ กุกฺกุโรวาโท ทส วสฺสสหสฺสานิ ปวตฺติฯ โพธิสโตฺตปิ ยาวตายุกํ ฐตฺวา ยถากมฺมํ คโตฯ</p>


<p>สตฺถา ‘‘น, ภิกฺขเว, ตถาคโต อิทาเนว ญาตกานํ อตฺถํ จรติ, ปุเพฺพปิ จริเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, อวเสสา ปริสา พุทฺธปริสา, กุกฺกุรปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๒๓] ๓. โภชาชานียชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ โอสฺสฎฺฐวีริยํ ภิกฺขุํ อารพฺภ กเถสิฯ ตสฺมิญฺหิ สมเย สตฺถา ตํ ภิกฺขุํ อามเนฺตตฺวา ‘‘ภิกฺขุ, ปุเพฺพ ปณฺฑิตา อนายตเนปิ วีริยํ อกํสุ, ปหารํ ลทฺธาปิ เนว โอสฺสชิํสู’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต โภชาชานียสินฺธวกุเล นิพฺพโตฺต สพฺพาลงฺการสมฺปโนฺน พาราณสิรโญฺญ มงฺคลโสฺส อโหสิฯ โส สตสหสฺสคฺฆนิกาย สุวณฺณปาติยํเยว นานคฺครสสมฺปนฺนํ ติวสฺสิกคนฺธสาลิโภชนํ ภุญฺชติ, จาตุชฺชาติกคนฺธูปลิตฺตายเมว ภูมิยํ ติฎฺฐติ, ตํ ฐานํ รตฺตกมฺพลสาณิปริกฺขิตฺตํ อุปริ สุวณฺณตารกขจิตเจลวิตานํ สโมสริตคนฺธทามมาลาทามํ อวิชหิตคนฺธเตลปทีปํ โหติฯ พาราณสิรชฺชํ ปน อปเตฺถนฺตา ราชาโน นาม นตฺถิฯ เอกํ สมยํ สตฺต ราชาโน พาราณสิํ ปริกฺขิปิตฺวา ‘‘อมฺหากํ รชฺชํ วา เทตุ, ยุทฺธํ วา’’ติ พาราณสิรโญฺญ ปณฺณํ เปเสสุํฯ ราชา อมเจฺจ สนฺนิปาเตตฺวา ตํ ปวตฺติํ อาจิกฺขิตฺวา ‘‘อิทานิ กิํ กโรม, ตาตา’’ติ ปุจฺฉิฯ ‘‘เทว, ตุเมฺหหิ ตาว อาทิโตว ยุทฺธาย น คนฺตพฺพํ, อสุกํ  นาม อสฺสาโรหํ เปเสตฺวา ยุทฺธํ กาเรถ, ตสฺมิํ อสโกฺกเนฺต ปจฺฉา ชานิสฺสามา’’ติฯ ราชา ตํ ปโกฺกสาเปตฺวา ‘‘สกฺขิสฺสสิ, ตาต, สตฺตหิ ราชูหิ สทฺธิํ ยุทฺธํ กาตุ’’นฺติ อาหฯ ‘‘เทว, สเจ โภชาชานียสินฺธวํ ลภามิ, ติฎฺฐนฺตุ สตฺต ราชาโน, สกลชมฺพุทีเป ราชูหิปิ สทฺธิํ ยุชฺฌิตุํ สกฺขิสฺสามี’’ติฯ ‘‘ตาต, โภชาชานียสินฺธโว วา โหตุ อโญฺญ วา, ยํ อิจฺฉสิ, ตํ คเหตฺวา ยุทฺธํ กโรหี’’ติฯ</p>


<p>โส ‘‘สาธุ, เทวา’’ติ ราชานํ วนฺทิตฺวา ปาสาทา โอรุยฺห โภชาชานียสินฺธวํ อาหราเปตฺวา สุวมฺมิตํ กตฺวา อตฺตนาปิ สพฺพสนฺนาหสนฺนโทฺธ ขคฺคํ พนฺธิตฺวา สินฺธวปิฎฺฐิวรคโต นครา นิกฺขมฺม วิชฺชุลตา วิย จรมาโน ปฐมํ พลโกฎฺฐกํ ภินฺทิตฺวา เอกํ ราชานํ ชีวคฺคาหเมว คเหตฺวา อาคนฺตฺวา นคเร พลสฺส นิยฺยาเทตฺวา ปุน คนฺตฺวา ทุติยํ พลโกฎฺฐกํ ภินฺทิตฺวา ตถา ตติยนฺติ เอวํ ปญฺจ ราชาโน ชีวคฺคาหํ คเหตฺวา ฉฎฺฐํ พลโกฎฺฐกํ  ภินฺทิตฺวา ฉฎฺฐสฺส รโญฺญ คหิตกาเล โภชาชานีโย ปหารํ ลภติ, โลหิตํ ปคฺฆรติ, เวทนา พลวติโย วตฺตนฺติฯ อสฺสาโรโห ตสฺส ปหฎภาวํ ญตฺวา โภชาชานียสินฺธวํ ราชทฺวาเร นิปชฺชาเปตฺวา สนฺนาหํ สิถิลํ กตฺวา อญฺญํ อสฺสํ สนฺนยฺหิตุํ อารโทฺธฯ โพธิสโตฺต มหาผาสุกปเสฺสน นิปโนฺนว อกฺขีนิ อุมฺมิเลตฺวา อสฺสาโรหํ ทิสฺวา ‘‘อยํ อญฺญํ อสฺสํ สนฺนยฺหติ, อยญฺจ อโสฺส สตฺตมํ พลโกฎฺฐกํ ภินฺทิตฺวา สตฺตมํ ราชานํ คณฺหิตุํ น สกฺขิสฺสติ, มยา กตกมฺมญฺจ นสฺสิสฺสติ, อปฺปฎิสโม อสฺสาโรโหปิ นสฺสิสฺสติ, ราชาปิ ปรหตฺถํ คมิสฺสติ, ฐเปตฺวา มํ อโญฺญ อโสฺส สตฺตมํ พลโกฎฺฐกํ ภินฺทิตฺวา สตฺตมํ ราชานํ คเหตุํ สมโตฺถ นาม นตฺถี’’ติ นิปนฺนโกว อสฺสาโรหํ ปโกฺกสาเปตฺวา ‘‘สมฺม อสฺสาโรห, สตฺตมํ พลโกฎฺฐกํ ภินฺทิตฺวา สตฺตมํ ราชานํ คเหตุํ สมโตฺถ ฐเปตฺวา มํ อโญฺญ อโสฺส นาม นตฺถิ, นาหํ มยา กตกมฺมํ นาเสสฺสามิ, มมเญฺญว อุฎฺฐาเปตฺวา สนฺนยฺหาหี’’ติ วตฺวา อิมํ คาถมาห –</p>


<ol>
<li>
‘‘อปิ  
  
ปเสฺสน เสมาโน, สเลฺลภิ สลฺลลีกโต;  
  
เสโยฺยว วฬวา โภโชฺฌ, ยุญฺช มเญฺญว สารถี’’ติฯ  
</li>
  
<p>ตตฺถ ติ เอเกน ปเสฺสน สยมานโกปิฯ ติ สเลฺลหิ วิโทฺธปิ สมาโนฯ ติ ติ สินฺธวกุเลสุ อชาโต ขลุงฺกโสฺสฯ ติ โภชาชานียสินฺธโวฯ อิติ เอตสฺมา วฬวา สเลฺลหิ วิโทฺธปิ โภชาชานียสินฺธโวว เสโยฺย วโร อุตฺตโมฯ ติ ยสฺมา เอว คโตปิ อหเมว เสโยฺย, ตสฺมา มมเญฺญว โยเชหิ, มํ วเมฺมหีติ วทติฯ
</ol></p>


<p>อสฺสาโรโห โพธิสตฺตํ อุฎฺฐาเปตฺวา วณํ พนฺธิตฺวา สุสนฺนทฺธํ สนฺนยฺหิตฺวา ตสฺส ปิฎฺฐิยํ นิสีทิตฺวา สตฺตมํ พลโกฎฺฐกํ ภินฺทิตฺวา สตฺตมํ ราชานํ ชีวคฺคาหํ คเหตฺวา ราชพลสฺส นิยฺยาเทสิ, โพธิสตฺตมฺปิ ราชทฺวารํ อานยิํสุฯ ราชา ตสฺส ทสฺสนตฺถาย นิกฺขมิฯ มหาสโตฺต ราชานํ อาห – ‘‘มหาราช, สตฺต ราชาโน มา ฆาตยิตฺถ, สปถํ กาเรตฺวา วิสฺสเชฺชถ, มยฺหญฺจ อสฺสาโรหสฺส จ ทาตพฺพํ ยสํ อสฺสาโรหเสฺสว เทถ , สตฺต ราชาโน คเหตฺวา ทินฺนโยธํ นาม นาเสตุํ น วฎฺฎติฯ ตุเมฺหปิ ทานํ เทถ, สีลํ รกฺขถ, ธเมฺมน สเมน รชฺชํ กาเรถา’’ติฯ เอวํ โพธิสเตฺตน รโญฺญ โอวาเท ทิเนฺน โพธิสตฺตสฺส สนฺนาหํ โมจยิํสุ, โส สนฺนาเห มุตฺตมเตฺตเยว นิรุชฺฌิฯ ราชา ตสฺส สรีรกิจฺจํ กาเรตฺวา อสฺสาโรหสฺส มหนฺตํ ยสํ ทตฺวา สตฺต ราชาโน ปุน อตฺตโนฺน อทุพฺภาย สปถํ กาเรตฺวา สกสกฎฺฐานานิ เปเสตฺวา ธเมฺมน สเมน รชฺชํ กาเรตฺวา ชีวิตปริโยสาเน ยถากมฺมํ คโตฯ</p>


<p>สตฺถา ‘‘เอวํ ภิกฺขุ ปุเพฺพ ปณฺฑิตา อนายตเนปิ วีริยํ อกํสุ, เอวรูปํ ปหารํ ลทฺธาปิ น โอสฺสชิํสุ, ตฺวํ ปน เอวรูเป นิยฺยานิกสาสเน ปพฺพชิตฺวา กสฺมา วีริยํ โอสฺสชสี’’ติ วตฺวา จตฺตาริ สจฺจานิ ปกาเสสิ, สจฺจปริโยสาเน โอสฺสฎฺฐวีริโย ภิกฺขุ อรหตฺตผเล ปติฎฺฐาสิฯ</p>


<p>สตฺถา อิมํ ธมฺมเทสนํ อาหริตฺวา อนุสนฺธิํ  ฆเฎตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, อสฺสาโรโห สาริปุโตฺต, โภชาชานียสินฺธโว ปน อหเมว อโหสิ’’นฺติฯ</p>

</p>


<ol>
<li>
<p> [๒๔] ๔. อาชญฺญชาตกวณฺณนา
</ol></p>


<p>  ติ อิทมฺปิ สตฺถา เชตวเน วิหรโนฺต โอสฺสฎฺฐวีริยเมว ภิกฺขุํ อารพฺภ กเถสิฯ ตํ ปน ภิกฺขุํ สตฺถา อามเนฺตตฺวา ‘‘ภิกฺขุ ปุเพฺพ ปณฺฑิตา อนายตเนปิ ลทฺธปฺปหาราปิ หุตฺวา วีริยํ อกํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ปุริมนเยเนว สตฺต ราชาโน นครํ ปริวารยิํสุฯ อเถโก รถิกโยโธ เทฺว ภาติกสินฺธเว รเถ โยเชตฺวา นครา นิกฺขมฺม ฉ พลโกฎฺฐเก ภินฺทิตฺวา ฉ ราชาโน อคฺคเหสิฯ ตสฺมิํ ขเณ เชฎฺฐกอโสฺส ปหารํ ลภิฯ รถิโก รถํ เปเสโนฺต ราชทฺวารํ อาคนฺตฺวา เชฎฺฐภาติกํ รถา โมเจตฺวา สนฺนาหํ สิถิลํ กตฺวา เอเกเนว ปเสฺสน นิปชฺชาเปตฺวา  อญฺญํ อสฺสํ สนฺนยฺหิตุํ อารโทฺธฯ โพธิสโตฺต ตํ ทิสฺวา ปุริมนเยเนว จิเนฺตตฺวา รถิกํ ปโกฺกสาเปตฺวา นิปนฺนโกว อิมํ คาถมาห –</p>


<ol>
<li>
‘‘ยทา ยทา ยตฺถ ยทา, ยตฺถ ยตฺถ ยทา ยทา;  
  
อาชโญฺญ กุรุเต เวคํ, หายนฺติ ตตฺถ วาฬวา’’ติฯ  
</li>
  
<p>ตตฺถ ติ ปุพฺพณฺหาทีสุ ยสฺมิํ ยสฺมิํ กาเลฯ ติ ยสฺมิํ ฐาเน มเคฺค วา สงฺคามสีเส วาฯ ติ ยสฺมิํ ขเณฯ ติ สตฺตนฺนํ พลโกฎฺฐกานํ วเสน พหูสุ ยุทฺธมณฺฑเลสุฯ ติ ยสฺมิํ ยสฺมิํ กาเล ปหารํ ลทฺธกาเล วา อลทฺธกาเล วาฯ นฺติ สารถิสฺส จิตฺตรุจิตํ การณํ อาชานนสภาโว อาชโญฺญ วรสินฺธโว เวคํ กโรติ วายมติ วีริยํ อารภติฯ ติ ตสฺมิํ เวเค กริยมาเน อิตเร วฬวสงฺขาตา ขฬุงฺกสฺสา หายนฺติ ปริหายนฺติ, ตสฺมา อิมสฺมิํ รเถ มํเยว โยเชหีติ อาหฯ
</ol></p>


<p>สารถิ โพธิสตฺตํ อุฎฺฐาเปตฺวา รเถ โยเชตฺวา สตฺตมํ พลโกฎฺฐกํ ภินฺทิตฺวา สตฺตมํ ราชานํ อาทาย รถํ เปเสโนฺต ราชทฺวารํ  อาคนฺตฺวา สินฺธวํ โมเจสิฯ โพธิสโตฺต เอเกน ปเสฺสน นิปโนฺน ปุริมนเยเนว รโญฺญ โอวาทํ ทตฺวา นิรุชฺฌิฯ ราชา ตสฺส สรีรกิจฺจํ กาเรตฺวา สารถิสฺส สมฺมานํ กตฺวา ธเมฺมน รชฺชํ กาเรตฺวา ยถากมฺมํ คโตฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน โส ภิกฺขุ อรหเตฺต ปติฎฺฐาสิฯ สตฺถา ชาตกํ สโมธาเนสิ ‘‘ตทา ราชา อานนฺทเตฺถโร อโหสิ, อโสฺส สมฺมาสมฺพุโทฺธ’’ติฯ</p>

</p>


<ol>
<li>
<p> [๒๕] ๕. ติตฺถชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ธมฺมเสนาปติสฺส สทฺธิวิหาริกํ เอกํ สุวณฺณการปุพฺพกํ ภิกฺขุํ อารพฺภ กเถสิฯ อาสยานุสยญาณญฺหิ พุทฺธานํเยว โหติ, น อเญฺญสํฯ ตสฺมา ธมฺมเสนาปติ อตฺตโน อาสยานุสยญาณสฺส นตฺถิตาย สทฺธิวิหาริกสฺส อาสยานุสยํ อชานโนฺต อสุภกมฺมฎฺฐานเมว กเถสิ, ตสฺส ตํ น สปฺปายมโหสิฯ กสฺมา? โส กิร ปฎิปาฎิยา ปญฺจ ชาติสตานิ สุวณฺณการเคเหเยว ปฎิสนฺธิํ คณฺหิ, อถสฺส ทีฆรตฺตํ ปริสุทฺธสุวณฺณทสฺสนวเสน ปริจิตตฺตา อสุภํ น สปฺปายมโหสิฯ โส ตตฺถ นิมิตฺตมตฺตมฺปิ อุปฺปาเทตุํ อสโกฺกโนฺต จตฺตาโร มาเส เขเปสิฯ</p>


<p>ธมฺมเสนาปติ อตฺตโน สทฺธิวิหาริกสฺส อรหตฺตํ ทาตุํ อสโกฺกโนฺต ‘‘อทฺธา อยํ พุทฺธเวเนโยฺย ภวิสฺสติ, ตถาคตสฺส สนฺติกํ เนสฺสามี’’ติ จิเนฺตตฺวา ปาโตว ตํ อาทาย สตฺถุ สนฺติกํ อคมาสิฯ สตฺถา ‘‘กิํ นุ โข, สาริปุตฺต, เอกํ ภิกฺขุํ อาทาย อาคโตสี’’ติ ปุจฺฉิฯ ‘‘อหํ, ภเนฺต, อิมสฺส กมฺมฎฺฐานํ อทาสิํ, อยํ ปน จตูหิ มาเสหิ นิมิตฺตมตฺตมฺปิ น อุปฺปาเทสิ, สฺวาหํ ‘พุทฺธเวเนโยฺย เอโส ภวิสฺสตี’ติ จิเนฺตตฺวา ตุมฺหากํ สนฺติกํ อาทาย อาคโต’’ติฯ ‘‘สาริปุตฺต, กตรํ ปน เต กมฺมฎฺฐานํ สทฺธิวิหาริกสฺส ทินฺน’’นฺติ? ‘‘อสุภกมฺมฎฺฐานํ ภควา’’ติฯ ‘‘สาริปุตฺต, นตฺถิ ตว สนฺตาเน อาสยานุสยญาณํ, คจฺฉ, ตฺวํ สายนฺหสมเย อาคนฺตฺวา ตว สทฺธิวิหาริกํ อาทาย คเจฺฉยฺยาสี’’ติฯ เอวํ สตฺถา เถรํ อุโยฺยเชตฺวา ตสฺส ภิกฺขุสฺส มนาปํ จีวรญฺจ นิวาสนญฺจ ทาเปตฺวา ตํ อาทาย คามํ ปิณฺฑาย ปวิสิตฺวา ปณีตํ ขาทนียโภชนียํ ทาเปตฺวา มหาภิกฺขุสงฺฆปริวาโร ปุน วิหารํ อาคนฺตฺวา คนฺธกุฎิยํ ทิวสภาคํ เขเปตฺวา  สายนฺหสมเย ตํ ภิกฺขุํ คเหตฺวา วิหารจาริกํ จรมาโน อมฺพวเน เอกํ โปกฺขรณิํ มาเปตฺวา ตตฺถ มหนฺตํ ปทุมินิคจฺฉํ, ตตฺราปิ จ มหนฺตํ เอกํ ปทุมปุปฺผํ มาเปตฺวา ‘‘ภิกฺขุ อิมํ ปุปฺผํ โอโลเกโนฺต นิสีทา’’ติ นิสีทาเปตฺวา คนฺธกุฎิํ ปาวิสิฯ</p>


<p>โส  ภิกฺขุ ตํ ปุปฺผํ ปุนปฺปุนํ โอโลเกติฯ ภควา ตํ ปุปฺผํ ชรํ ปาเปสิ, ตํ ตสฺส ปสฺสนฺตเสฺสว ชรํ ปตฺวา วิวณฺณํ อโหสิฯ อถสฺส ปริยนฺตโต ปฎฺฐาย  ปตฺตานิ ปตนฺตานิ มุหุเตฺตน สพฺพานิ ปติํสุฯ ตโต กิญฺชกฺขํ ปติ, กณฺณิกาว อวสิสฺสิฯ โส ภิกฺขุ ตํ ปสฺสโนฺต จิเนฺตสิ ‘‘อิทํ ปทุมปุปฺผํ อิทาเนว อภิรูปํ อโหสิ ทสฺสนียํ, อถสฺส วโณฺณ ปริณโต, ปตฺตานิ จ กิญฺจกฺขญฺจ ปติตํ, กณฺณิกามตฺตเมว อวสิฎฺฐํ, เอวรูปสฺส นาม ปทุมสฺส ชรา ปตฺตา, มยฺหํ สรีรสฺส กิํ น ปาปุณิสฺสติ, สเพฺพ สงฺขารา อนิจฺจา’’ติ วิปสฺสนํ ปฎฺฐเปสิฯ สตฺถา ‘‘ตสฺส จิตฺตํ วิปสฺสนํ อารุฬฺห’’นฺติ ญตฺวา คนฺธกุฎิยํ นิสิโนฺนว โอภาสํ ผริตฺวา อิมํ คาถมาห –</p>


<p>
‘‘อุจฺฉินฺท สิเนหมตฺตโน, กุมุทํ สารทิกํว ปาณินา;  
  
สนฺติมคฺคเมว พฺรูหย, นิพฺพานํ สุคเตน เทสิต’’นฺติฯ (ธ. ป. ๒๘๕);  
</p>
  
<p>โส ภิกฺขุ คาถาปริโยสาเน อรหตฺตํ ปตฺวา ‘‘มุโตฺต วตมฺหิ สพฺพภเวหี’’ติ จิเนฺตตฺวา –</p>


<p>
‘‘โส วุตฺถวาโส ปริปุณฺณมานโส, ขีณาสโว อนฺติมเทหธารี;  
  
วิสุทฺธสีโล สุสมาหิตินฺทฺริโย, จโนฺท ยถา ราหุมุขา ปมุโตฺตฯ  
</p>
  
<p>
‘‘สโมตตํ โมหมหนฺธการํ, วิโนทยิํ สพฺพมลํ อเสสํ;  
  
อาโลกปโชฺชตกโร ปภงฺกโร, สหสฺสรํสี วิย ภาณุมา นเภ’’ติฯ –  
</p>
  
<p>อาทีหิ คาถาหิ อุทานํ อุทาเนสิฯ อุทาเนตฺวา จ ปน คนฺตฺวา ภควนฺตํ วนฺทิฯ เถโรปิ อาคนฺตฺวา สตฺถารํ วนฺทิตฺวา อตฺตโน สทฺธิวิหาริกํ คเหตฺวา อคมาสิฯ อยํ ปวตฺติ ภิกฺขูนํ อนฺตเร ปากฎา ชาตาฯ ภิกฺขู  ธมฺมสภายํ ทสพลสฺส คุเณ วณฺณยมานา นิสีทิํสุ – ‘‘อาวุโส, สาริปุตฺตเตฺถโร อาสยานุสยญาณสฺส อภาเวน อตฺตโน สทฺธิวิหาริกสฺส อาสยํ น ชานาติ, สตฺถา ปน ญตฺวา เอกทิวเสเนว ตสฺส สห ปฎิสมฺภิทาหิ อรหตฺตํ อทาสิ, อโห พุทฺธา นาม มหานุภาวา’’ติฯ</p>


<p>สตฺถา  อาคนฺตฺวา ปญฺญตฺตาสเน นิสีทิตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ ‘‘น ภควา อญฺญาย กถาย, ตุมฺหากเญฺญว ปน ธมฺมเสนาปติโน สทฺธิวิหาริกสฺส อาสยานุสยญาณกถายา’’ติฯ สตฺถา ‘‘น, ภิกฺขเว, เอตํ อจฺฉริยํ, สฺวาหํ  เอตรหิ พุโทฺธ หุตฺวา ตสฺส อาสยํ ชานามิ, ปุเพฺพปาหํ ตสฺส อาสยํ ชานามิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทโตฺต รชฺชํ กาเรสิฯ ตทา โพธิสโตฺต ตํ ราชานํ อเตฺถ จ ธเมฺม จ อนุสาสติฯ ตทา รโญฺญ มงฺคลอสฺสนฺหานติเตฺถ อญฺญตรํ วฬวํ ขฬุงฺกสฺสํ นฺหาเปสุํฯ มงฺคลโสฺส วฬเวน นฺหานติตฺถํ โอตาริยมาโน ชิคุจฺฉิตฺวา โอตริตุํ น อิจฺฉิฯ อสฺสโคปโก คนฺตฺวา รโญฺญ อาโรเจสิ ‘‘เทว, มงฺคลโสฺส ติตฺถํ โอตริตุํ น อิจฺฉตี’’ติฯ ราชา โพธิสตฺตํ เปเสสิ – ‘‘คจฺฉ, ปณฺฑิต, ชานาหิ เกน การเณน อโสฺส ติตฺถํ โอตาริยมาโน น โอตรตี’’ติฯ โพธิสโตฺต ‘‘สาธุ, เทวา’’ติ นทีตีรํ คนฺตฺวา อสฺสํ โอโลเกตฺวา นิโรคภาวมสฺส ญตฺวา ‘‘เกน นุ โข การเณน อยํ อิมํ ติตฺถํ น โอตรตี’’ติ อุปธาเรโนฺต ‘‘ปฐมตรํ เอตฺถ อโญฺญ นฺหาปิโต ภวิสฺสติ, เตเนส ชิคุจฺฉมาโน ติตฺถํ น โอตรติ มเญฺญ’’ติ จิเนฺตตฺวา อสฺสโคปเก ปุจฺฉิ ‘‘อโมฺภ, อิมสฺมิํ ติเตฺถ กํ ปฐมํ นฺหาปยิตฺถา’’ติ? ‘‘อญฺญตรํ วฬวสฺสํ, สามี’’ติฯ</p>


<p>โพธิสโตฺต ‘‘เอส อตฺตโน สินฺธวตาย ชิคุจฺฉโนฺต เอตฺถ นฺหายิตุํ น อิจฺฉติ, อิมํ อญฺญติเตฺถ นฺหาเปตุํ วฎฺฎตี’’ติ ตสฺส อาสยํ ญตฺวา ‘‘โภ อสฺสโคปก, สปฺปิมธุผาณิตาทิภิสงฺขตปายาสมฺปิ ตาว ปุนปฺปุนํ ภุญฺชนฺตสฺส ติตฺติ โหติฯ อยํ อโสฺส พหู วาเร อิธ ติเตฺถ นฺหาโต, อญฺญมฺปิ ตาว นํ ติตฺถํ  โอตาเรตฺวา นฺหาเปถ จ ปาเยถ จา’’ติ วตฺวา อิมํ คาถมาห –</p>


<ol>
<li>
‘‘อญฺญมเญฺญหิ ติเตฺถหิ, อสฺสํ ปาเยหิ สารถิ;  
  
อจฺจาสนสฺส ปุริโส, ปายาสสฺสปิ ตปฺปตี’’ติฯ  
</li>
  
<p>ตตฺถ ติ อเญฺญหิ อเญฺญหิฯ ติ เทสนาสีสเมตํ, นฺหาเปหิ จ ปาเยหิ จาติ อโตฺถฯ ติ กรณเตฺถ สามิวจนํ , อติอสเนน อติภุเตฺตนาติ อโตฺถฯ ติ สปฺปิอาทีหิ อภิสงฺขเตน มธุรปายาเสน ตปฺปติ ติโตฺต โหติ, ธาโต สุหิโต น ปุน ภุญฺชิตุกามตํ อาปชฺชติฯ ตสฺมา อยมฺปิ อโสฺส อิมสฺมิํ ติเตฺถ นิพทฺธํ นฺหาเนน ปริยตฺติํ อาปโนฺน ภวิสฺสติ, อญฺญตฺถ นํ นฺหาเปถาติฯ
</ol></p>


<p>เต ตสฺส วจนํ สุตฺวา อสฺสํ อญฺญติตฺถํ โอตาเรตฺวา ปายิํสุ เจว นฺหาปยิํสุ จฯ โพธิสโตฺต  อสฺสสฺส ปานียํ ปิวิตฺวา นฺหานกาเล รโญฺญ สนฺติกํ อคมาสิฯ ราชา ‘‘กิํ, ตาต, อโสฺส นฺหาโต จ ปีโต จา’’ติ ปุจฺฉิฯ ‘‘อาม, เทวา’’ติฯ ‘‘ปฐมํ กิํ การณา น อิจฺฉตี’’ติ? ‘‘อิมินา นาม การเณนา’’ติ สพฺพํ อาจิกฺขิฯ ราชา ‘‘เอวรูปสฺส ติรจฺฉานสฺสาปิ นาม อาสยํ ชานาติ, อโห ปณฺฑิโต’’ติ โพธิสตฺตสฺส มหนฺตํ ยสํ ทตฺวา ชีวิตปริโยสาเน ยถากมฺมํ คโตฯ โพธิสโตฺตปิ ยถากมฺมเมว คโตฯ</p>


<p>สตฺถา ‘‘น, ภิกฺขเว, อหํ เอตสฺส อิทาเนว อาสยํ ชานามิ, ปุเพฺพปิ ชานามิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มงฺคลอโสฺส อยํ ภิกฺขุ อโหสิ, ราชา อานโนฺท, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๒๖] ๖. มหิฬามุขชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เทวทโตฺต อชาตสตฺตุกุมารํ ปสาเทตฺวา ลาภสกฺการํ นิปฺผาเทสิฯ อชาตสตฺตุกุมาโร เทวทตฺตสฺส คยาสีเส วิหารํ กาเรตฺวา นานคฺครเสหิ ติวสฺสิกคนฺธสาลิโภชนสฺส  ทิวเส ทิวเส ปญฺจ ถาลิปากสตานิ อภิหริฯ ลาภสกฺการํ นิสฺสาย เทวทตฺตสฺส ปริวาโร มหโนฺต ชาโต, เทวทโตฺต ปริวาเรน สทฺธิํ วิหาเรเยว โหติฯ เตน สมเยน ราชคหวาสิกา เทฺว สหายาฯ เตสุ เอโก สตฺถุ สนฺติเก ปพฺพชิโต, เอโก เทวทตฺตสฺสฯ เต อญฺญมญฺญํ ตสฺมิํ ตสฺมิํ ฐาเนปิ ปสฺสนฺติ, วิหารํ คนฺตฺวาปิ ปสฺสนฺติเยวฯ</p>


<p>อเถกทิวสํ  เทวทตฺตสฺส นิสฺสิตโก อิตรํ อาห – ‘‘อาวุโส, กิํ ตฺวํ เทวสิกํ เสเทหิ มุจฺจมาเนหิ ปิณฺฑาย จรสิ, เทวทโตฺต คยาสีสวิหาเร นิสีทิตฺวาว นานคฺครเสหิ สุโภชนํ ภุญฺชติ, เอวรูโป อุปาโย นตฺถิ, กิํ ตฺวํ ทุกฺขํ อนุโภสิ, กิํ เต ปาโตว คยาสีสํ อาคนฺตฺวา สอุตฺตริภงฺคํ ยาคุํ ปิวิตฺวา อฎฺฐารสวิธํ ขชฺชกํ ขาทิตฺวา นานคฺครเสหิ สุโภชนํ ภุญฺชิตุํ น วฎฺฎตี’’ติ? โส ปุนปฺปุนํ วุจฺจมาโน คนฺตุกาโม หุตฺวา ตโต ปฎฺฐาย คยาสีสํ คนฺตฺวา ภุญฺชิตฺวา กาลเสฺสว เวฬุวนํ อาคจฺฉติฯ โส สพฺพกาลํ ปฎิจฺฉาเทตุํ นาสกฺขิ, ‘‘คยาสีสํ คนฺตฺวา เทวทตฺตสฺส ปฎฺฐปิตํ ภตฺตํ ภุญฺชตี’’ติ น จิรเสฺสว ปากโฎ ชาโต ฯ อถ นํ สหายา ปุจฺฉิํสุ ‘‘สจฺจํ กิร, ตฺวํ อาวุโส, เทวทตฺตสฺส ปฎฺฐปิตํ ภตฺตํ ภุญฺชสี’’ติฯ ‘‘โก เอวมาหา’’ติ? ‘‘อสุโก จ อสุโก จา’’ติฯ ‘‘สจฺจํ อหํ อาวุโส คยาสีสํ คนฺตฺวา ภุญฺชามิ, น ปน เม เทวทโตฺต ภตฺตํ เทติ, อเญฺญ มนุสฺสา เทนฺตี’’ติฯ ‘‘อาวุโส, เทวทโตฺต พุทฺธานํ ปฎิกณฺฎโก ทุสฺสีโล อชาตสตฺตุํ ปสาเทตฺวา อธเมฺมน อตฺตโน ลาภสกฺการํ อุปฺปาเทสิ, ตฺวํ เอวรูเป นิยฺยานิเก พุทฺธสาสเน ปพฺพชิตฺวา เทวทตฺตสฺส อธเมฺมน อุปฺปนฺนํ โภชนํ ภุญฺชสิ, เอหิ ตํ สตฺถุ สนฺติกํ เนสฺสามา’’ติ ตํ ภิกฺขุํ อาทาย ธมฺมสภํ อาคมิํสุฯ</p>


<p>สตฺถา ทิสฺวาว ‘‘กิํ, ภิกฺขเว, เอตํ ภิกฺขุํ อนิจฺฉนฺตเญฺญว อาทาย อาคตตฺถา’’ติ? ‘‘อาม ภเนฺต, อยํ ภิกฺขุ ตุมฺหากํ สนฺติเก ปพฺพชิตฺวา เทวทตฺตสฺส อธเมฺมน อุปฺปนฺนํ โภชนํ ภุญฺชตี’’ติฯ ‘‘สจฺจํ กิร ตฺวํ ภิกฺขุ เทวทตฺตสฺส อธเมฺมน อุปฺปนฺนํ โภชนํ ภุญฺชสี’’ติ? ‘‘น ภเนฺต, เทวทโตฺต มยฺหํ เทติ, อเญฺญ มนุสฺสา เทนฺติ, ตมหํ ภุญฺชามี’’ติฯ สตฺถา ‘‘มา ภิกฺขุ เอตฺถ ปริหารํ กริ, เทวทโตฺต อนาจาโร ทุสฺสีโล, กถญฺหิ นาม ตฺวํ อิธ ปพฺพชิตฺวา มม สาสนํ ภชโนฺตเยว เทวทตฺตสฺส ภตฺตํ ภุญฺชสิ, นิจฺจกาลมฺปิ ภชนสีลโกว ตฺวํ ทิฎฺฐทิเฎฺฐเยว ภชสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อมโจฺจ อโหสิฯ ตทา รโญฺญ มหิฬามุโข นาม  มงฺคลหตฺถี อโหสิ สีลวา อาจารสมฺปโนฺน, น กญฺจิ วิเหเฐติฯ อเถกทิวสํ ตสฺส สาลาย สมีเป รตฺติภาคสมนนฺตเร โจรา อาคนฺตฺวา ตสฺส อวิทูเร  นิสินฺนา โจรมนฺตํ มนฺตยิํสุ ‘‘เอวํ อุมฺมโงฺค ภินฺทิตโพฺพ, เอวํ สนฺธิเจฺฉทกมฺมํ กตฺตพฺพํ, อุมฺมงฺคญฺจ สนฺธิเจฺฉทญฺจ มคฺคสทิสํ ติตฺถสทิสํ นิชฺชฎํ นิคฺคุมฺพํ กตฺวา ภณฺฑํ หริตุํ วฎฺฎติ, หรเนฺตน มาเรตฺวาว หริตพฺพํ, เอวํ อุฎฺฐาตุํ สมโตฺถ นาม น ภวิสฺสติ, โจเรน จ นาม สีลาจารยุเตฺตน น ภวิตพฺพํ, กกฺขเฬน ผรุเสน สาหสิเกน ภวิตพฺพ’’นฺติฯ เอวํ มเนฺตตฺวา อญฺญมญฺญํ อุคฺคณฺหาเปตฺวา อคมํสุฯ เอเตเนว อุปาเยน ปุนทิวเสปิ ปุนทิวเสปีติ พหู ทิวเส ตตฺถ อาคนฺตฺวา มนฺตยิํสุฯ โส เตสํ วจนํ สุตฺวา ‘‘เต มํ สิกฺขาเปนฺตี’’ติ สญฺญาย ‘‘อิทานิ มยา กกฺขเฬน ผรุเสน สาหสิเกน ภวิตพฺพ’’นฺติ ตถารูโปว อโหสิฯ ปาโตว อาคตํ หตฺถิโคปกํ โสณฺฑาย คเหตฺวา ภูมิยํ โปเถตฺวา มาเรสิฯ อปรมฺปิ ตถา อปรมฺปิ ตถาติ อาคตาคตํ มาเรติเยวฯ</p>


<p>‘‘มหิฬามุโข  อุมฺมตฺตโก ชาโต ทิฎฺฐทิเฎฺฐ มาเรตี’’ติ รโญฺญ อาโรจยิํสุฯ ราชา โพธิสตฺตํ ปหิณิ ‘‘คจฺฉ ปณฺฑิต, ชานาหิ เกน การเณน โส ทุโฎฺฐ ชาโต’’ติฯ โพธิสโตฺต คนฺตฺวา ตสฺส สรีเร อโรคภาวํ ญตฺวา ‘‘เกน นุ โข การเณน เอส ทุโฎฺฐ ชาโต’’ติ อุปธาเรโนฺต ‘‘อทฺธา อวิทูเร เกสญฺจิ วจนํ สุตฺวา ‘มํ เอเต สิกฺขาเปนฺตี’ติ สญฺญาย ทุโฎฺฐ ชาโต’’ติ สนฺนิฎฺฐานํ กตฺวา หตฺถิโคปเก ปุจฺฉิ ‘‘อตฺถิ นุ โข หตฺถิสาลาย สมีเป รตฺติภาเค เกหิจิ กิญฺจิ กถิตปุพฺพ’’นฺติ? ‘‘อาม, สามิ, โจรา อาคนฺตฺวา กถยิํสู’’ติฯ โพธิสโตฺต คนฺตฺวา รโญฺญ อาโรเจสิ ‘‘เทว, อโญฺญ หตฺถิสฺส สรีเร วิกาโร นตฺถิ, โจรานํ กถํ สุตฺวา ทุโฎฺฐ ชาโต’’ติฯ ‘‘อิทานิ กิํ กาตุํ วฎฺฎตี’’ติ? ‘‘สีลวเนฺต สมณพฺราหฺมเณ หตฺถิสาลายํ นิสีทาเปตฺวา สีลาจารกถํ กถาเปตุํ วฎฺฎตี’’ติฯ ‘‘เอวํ กาเรหิ, ตาตา’’ติฯ</p>


<p>โพธิสโตฺต คนฺตฺวา สีลวเนฺต สมณพฺราหฺมเณ หตฺถิสาลายํ นิสีทาเปตฺวา ‘‘สีลกถํ  กเถถ, ภเนฺต’’ติ อาหฯ เต หตฺถิสฺส อวิทูเร นิสินฺนา ‘‘น โกจิ ปรามสิตโพฺพ น มาเรตโพฺพ, สีลาจารสมฺปเนฺนน ขนฺติเมตฺตานุทฺทยยุเตฺตน ภวิตุํ วฎฺฎตี’’ติ สีลกถํ กถยิํสุฯ โส ตํ สุตฺวา ‘‘มํ อิเม สิกฺขาเปนฺติ, อิโต ทานิ ปฎฺฐาย สีลวเนฺตน ภวิตพฺพ’’นฺติ สีลวา อโหสิฯ ราชา โพธิสตฺตํ ปุจฺฉิ ‘‘กิํ, ตาต, สีลวา ชาโต’’ติ ? โพธิสโตฺต ‘‘อาม, เทวา’’ติฯ ‘‘เอวรูโป ทุฎฺฐหตฺถี ปณฺฑิเต นิสฺสาย โปราณกธเมฺมเยว ปติฎฺฐิโต’’ติ วตฺวา อิมํ คาถมาห –</p>


<ol>
<li>
‘‘ปุราณโจราน วโจ นิสมฺม, มหิฬามุโข โปถยมนฺวจารี;  
  
สุสญฺญตานญฺหิ วโจ นิสมฺม, คชุตฺตโม สพฺพคุเณสุ อฎฺฐา’’ติฯ  
</li>
  
<p>ตตฺถ นฺติ โปราณโจรานํฯ ติ สุตฺวา, ปฐมํ โจรานํ วจนํ สุตฺวาติ อโตฺถฯ ติ หตฺถินิมุเขน สทิสมุโขฯ ยถา มหิฬา ปุรโต โอโลกิยมานา โสภติ, น ปจฺฉโต, ตถา โสปิ ปุรโต โอโลกิยมาโน โสภติฯ ตสฺมา ‘‘มหิฬามุโข’’ติสฺส นามํ อกํสุฯ ติ โปถยโนฺต มาเรโนฺต อนุจารีฯ อยเมว วา ปาโฐฯ นฺติ สุฎฺฐุ สญฺญตานํ สีลวนฺตานํฯ ติ อุตฺตมคโช มงฺคลหตฺถีฯ ติ สเพฺพสุ โปราณคุเณสุ ปติฎฺฐิโตฯ ราชา ‘‘ติรจฺฉานคตสฺสาปิ อาสยํ ชานาตี’’ติ โพธิสตฺตสฺส มหนฺตํ ยสํ อทาสิฯ โส ยาวตายุกํ ฐตฺวา สทฺธิํ โพธิสเตฺตน ยถากมฺมํ คโตฯ
</ol></p>


<p>สตฺถา  ‘‘ปุเพฺพปิ ตฺวํ ภิกฺขุ ทิฎฺฐทิเฎฺฐเยว ภชิ, โจรานํ วจนํ สุตฺวา โจเร ภชิ, ธมฺมิกานํ วจนํ สุตฺวา ธมฺมิเก ภชี’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มหิฬามุโข วิปกฺขเสวกภิกฺขุ อโหสิ, ราชา อานโนฺท, อมโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๒๗] ๗. อภิณฺหชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ อุปาสกญฺจ มหลฺลกเตฺถรญฺจ อารพฺภ กเถสิ ฯ สาวตฺถิยํ กิร เทฺว สหายกาฯ เตสุ เอโก ปพฺพชิตฺวา เทวสิกํ อิตรสฺส ฆรํ คจฺฉติฯ โส ตสฺส ภิกฺขํ ทตฺวา สยมฺปิ ภุญฺชิตฺวา เตเนว สทฺธิํ วิหารํ คนฺตฺวา ยาว สูริยตฺถงฺคมนา อาลาปสลฺลาเปน นิสีทิตฺวา นครํ ปวิสติ, อิตโรปิ นํ ยาว นครทฺวารา อนุคนฺตฺวา นิวตฺตติฯ โส เตสํ วิสฺสาโส ภิกฺขูนํ อนฺตเร ปากโฎ ชาโตฯ อเถกทิวสํ ภิกฺขู เตสํ วิสฺสาสกถํ กเถนฺตา ธมฺมสภายํ นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิ, เต ‘‘อิมาย นาม, ภเนฺต’’ติ กถยิํสุฯ สตฺถา ‘‘น, ภิกฺขเว, อิทาเนว อิเม วิสฺสาสิกา, ปุเพฺพปิ วิสฺสาสิกาเยว อเหสุ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อมโจฺจ อโหสิฯ ตทา เอโก กุกฺกุโร มงฺคลหตฺถิสาลํ คนฺตฺวา มงฺคลหตฺถิสฺส ภุญฺชนฎฺฐาเน ปติตานิ ภตฺตสิตฺถานิ ขาทติฯ โส เตเนว โภชเนน สํวทฺธมาโน มงฺคลหตฺถิสฺส วิสฺสาสิโก ชาโต หตฺถิเสฺสว สนฺติเก ภุญฺชติ, อุโภปิ วินา วตฺติตุํ น สโกฺกนฺติฯ โส หตฺถี นํ โสณฺฑาย คเหตฺวา อปราปรํ กโรโนฺต กีฬติ, อุกฺขิปิตฺวา กุเมฺภ ปติฎฺฐาเปติฯ อเถกทิวสํ เอโก คามิกมนุโสฺส หตฺถิโคปกสฺส มูลํ ทตฺวา ตํ กุกฺกุรํ อาทาย อตฺตโน คามํ อคมาสิฯ ตโต ปฎฺฐาย โส หตฺถี กุกฺกุรํ อปสฺสโนฺต เนว ขาทติ น ปิวติ น นฺหายติฯ ตมตฺถํ รโญฺญ อาโรเจสุํฯ ราชา โพธิสตฺตํ ปหิณิ ‘‘คจฺฉ ปณฺฑิต, ชานาหิ กิํการณา หตฺถี เอวํ กโรตี’’ติฯ</p>


<p>โพธิสโตฺต  หตฺถิสาลํ คนฺตฺวา หตฺถิสฺส ทุมฺมนภาวํ ญตฺวา ‘‘อิมสฺส สรีเร โรโค น ปญฺญายติ, เกนจิ ปนสฺส สทฺธิํ มิตฺตสนฺถเวน ภวิตพฺพํ, ตํ อปสฺสโนฺต เอส มเญฺญ โสกาภิภูโต’’ติ หตฺถิโคปเก ปุจฺฉิ ‘‘อตฺถิ นุ โข อิมสฺส เกนจิ สทฺธิํ วิสฺสาโส’’ติ? ‘‘อาม, อตฺถิ สามิ เอเกน สุนเขน สทฺธิํ พลวา เมตฺตี’’ติฯ ‘‘กหํ โส เอตรหี’’ติ? ‘‘เอเกน มนุเสฺสน นีโต’’ติฯ ‘‘ชานาถ ปนสฺส นิวาสนฎฺฐาน’’นฺติ? ‘‘น ชานาม, สามี’’ติฯ โพธิสโตฺต รโญฺญ สนฺติกํ คนฺตฺวา ‘‘นตฺถิ, เทว, หตฺถิสฺส โกจิ อาพาโธ , เอเกน ปนสฺส สุนเขน สทฺธิํ พลววิสฺสาโส , ตํ อปสฺสโนฺต น ภุญฺชติ มเญฺญ’’ติ วตฺวา อิมํ คาถมาห –</p>


<ol>
<li>
‘‘นาลํ กพฬํ ปทาตเว, น จ ปิณฺฑํ น กุเส น ฆํสิตุํ;  
  
มญฺญามิ อภิณฺหทสฺสนา, นาโค เสฺนหมกาสิ กุกฺกุเร’’ติฯ  
</li>
  
<p>ตตฺถ นฺติ น สมโตฺถฯ นฺติ โภชนกาเล ปฐมเมว ทินฺนํ กฎุกกพฬํฯ ติ ปอาทาตเว, สนฺธิวเสน อาการโลโป เวทิตโพฺพ, คเหตุนฺติ อโตฺถฯ นฺติ วเฑฺฒตฺวา ทียมานํ ภตฺตปิณฺฑมฺปิ นาลํ คเหตุํฯ ติ ขาทนตฺถาย ทินฺนานิ ติณานิปิ นาลํ คเหตุํฯ นฺติ นฺหาปิยมาโน สรีรมฺปิ ฆํสิตุํ นาลํฯ เอวํ ยํ ยํ โส หตฺถี กาตุํ น สมโตฺถ, ตํ ตํ สพฺพํ รโญฺญ อาโรเจตฺวา ตสฺส อสมตฺถภาเว อตฺตนา สลฺลกฺขิตการณํ อาโรเจโนฺต ติอาทิมาหฯ
</ol></p>


<p>ราชา ตสฺส วจนํ สุตฺวา ‘‘อิทานิ กิํ กาตพฺพํ ปณฺฑิตา’’ติ ปุจฺฉิฯ ‘‘‘อมฺหากํ กิร มงฺคลหตฺถิสฺส สหายํ สุนขํ เอโก มนุโสฺส คเหตฺวา คโต, ยสฺส ฆเร ตํ สุนขํ ปสฺสนฺติ, ตสฺส อยํ นาม ทโณฺฑ’ติ เภริํ จราเปถ เทวา’’ติฯ ราชา ตถา กาเรสิฯ ตํ ปวตฺติํ สุตฺวา โส ปุริโส สุนขํ วิสฺสเชฺชสิ, สุนโข เวเคนาคนฺตฺวา หตฺถิสฺส สนฺติกเมว อคมาสิฯ หตฺถี ตํ โสณฺฑาย คเหตฺวา กุเมฺภ ฐเปตฺวา โรทิตฺวา ปริเทวิตฺวา กุมฺภา โอตาเรตฺวา เตน ภุเตฺต ปจฺฉา อตฺตนาปิ ภุญฺชิฯ ‘‘ติรจฺฉานคตสฺส อาสยํ ชานาตี’’ติ ราชา โพธิสตฺตสฺส มหนฺตํ ยสํ อทาสิฯ</p>


<p>สตฺถา  ‘‘น, ภิกฺขเว, อิเม อิทาเนว วิสฺสาสิกา, ปุเพฺพปิ วิสฺสาสิกาเยวา’’ติ อิมํ ธมฺมเทสนํ อาหริตฺวา จตุสจฺจกถาย วินิวเฎฺฎตฺวา อนุสนฺธิํ ฆเฎตฺวา ชาตกํ สโมธาเนสิฯ อิทํ จตุสจฺจกถาย วินิวฎฺฎนํ นาม สพฺพชาตเกสุปิ อตฺถิเยวฯ มยํ ปน ยตฺถสฺส อานิสํโส ปญฺญายติ , ตเตฺถว ทสฺสยิสฺสามฯ</p>


<p>ตทา สุนโข อุปาสโก อโหสิ, หตฺถี มหลฺลกเตฺถโร, ราชา อานโนฺท, อมจฺจปณฺฑิโต ปน อหเมว อโหสินฺติฯ</p>

</p>


<ol>
<li>
<p> [๒๘] ๘. นนฺทิวิสาลชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ฉพฺพคฺคิยานํ ภิกฺขูนํ โอมสวาทํ อารพฺภ กเถสิฯ ตสฺมิญฺหิ สมเย ฉพฺพคฺคิยา กลหํ กโรนฺตา เปสเล ภิกฺขู ขุํเสนฺติ วเมฺภนฺติ โอวิชฺฌนฺติ, ทสหิ อโกฺกสวตฺถูหิ อโกฺกสนฺติฯ ภิกฺขู ภควโต อาโรเจสุํฯ ภควา ฉพฺพคฺคิเย ปโกฺกสาเปตฺวา ‘‘สจฺจํ กิร ภิกฺขโว’’ติ ปุจฺฉิตฺวา ‘‘สจฺจ’’นฺติ วุเตฺต วิครหิตฺวา ‘‘ภิกฺขเว, ผรุสวาจา นาม ติรจฺฉานคตานมฺปิ อมนาปา, ปุเพฺพปิ เอโก ติรจฺฉานคโต อตฺตานํ ผรุเสน สมุทาจรนฺตํ สหสฺสํ ปราเชสี’’ติ วตฺวา อตีตํ อาหริฯ</p>


<p>อตีเต คนฺธารรเฎฺฐ ตกฺกสิลายํ คนฺธารราชา รชฺชํ กาเรสิฯ ตทา โพธิสโตฺต โคโยนิยํ นิพฺพตฺติฯ อถ นํ ตรุณวจฺฉกกาเลเยว เอโก พฺราหฺมโณ โคทกฺขิณาทายกานํ สนฺติกา ลภิตฺวา ‘‘นนฺทิวิสาโล’’ติ นามํ กตฺวา ปุตฺตฎฺฐาเน ฐเปตฺวา สมฺปิยายมาโน ยาคุภตฺตาทีนิ ทตฺวา โปเสสิฯ โพธิสโตฺต วยปฺปโตฺต จิเนฺตสิ ‘‘อหํ อิมินา พฺราหฺมเณน กิเจฺฉน ปฎิชคฺคิโต, มยา จ สทฺธิํ สกลชมฺพุทีเป อโญฺญ สมธุโร โคโณ นาม นตฺถิ, ยํนูนาหํ อตฺตโน พลํ ทเสฺสตฺวา พฺราหฺมณสฺส โปสาวนิยํ ทเทยฺย’’นฺติ โส เอกทิวสํ พฺราหฺมณํ อาห ‘‘คจฺฉ, พฺราหฺมณ, เอกํ โควิตฺตกเสฎฺฐิํ อุปสงฺกมิตฺวา ‘มยฺหํ พลิพโทฺท อติพทฺธํ สกฎสตํ ปวเฎฺฎตี’ติ วตฺวา สหเสฺสน อพฺภุตํ กโรหี’’ติฯ โส พฺราหฺมโณ เสฎฺฐิสฺส สนฺติกํ คนฺตฺวา กถํ สมุฎฺฐาเปสิ ‘‘อิมสฺมิํ นคเร กสฺส โคโณ ถามสมฺปโนฺน’’ติฯ อถ นํ เสฎฺฐิ ‘‘อสุกสฺส จ อสุกสฺส จา’’ติ วตฺวา ‘‘สกลนคเร ปน อมฺหากํ โคเณหิ สทิโส นาม นตฺถี’’ติ อาหฯ พฺราหฺมโณ  ‘‘มยฺหํ เอโก  โคโณ อติพทฺธํ สกฎสตํ ปวเฎฺฎตุํ สมโตฺถ อตฺถี’’ติ อาหฯ เสฎฺฐิ คหปติ ‘‘กุโต เอวรูโป โคโณ’’ติ อาหฯ พฺราหฺมโณ ‘‘มยฺหํ เคเห อตฺถี’’ติฯ ‘‘เตน หิ อพฺภุตํ กโรหี’’ติฯ ‘‘สาธุ กโรมี’’ติ สหเสฺสน อพฺภุตํ  อกาสิฯ</p>


<p>โส สกฎสตํ วาลุกาสกฺขรปาสาณานํเยว ปูเรตฺวา ปฎิปาฎิยา ฐเปตฺวา สพฺพานิ อกฺขพนฺธนโยเตฺตน เอกโต พนฺธิตฺวา นนฺทิวิสาลํ นฺหาเปตฺวา คนฺธปญฺจงฺคุลิกํ กตฺวา กเณฺฐ มาลํ ปิฬนฺธิตฺวา ปุริมสกฎธุเร เอกกเมว โยเชตฺวา สยํ ธุเร นิสีทิตฺวา ปโตทํ อุกฺขิปิตฺวา ‘‘คจฺฉ กูฎ, วหสฺสุ กูฎา’’ติ อาหฯ โพธิสโตฺต ‘‘อยํ มํ อกูฎํ กูฎวาเทน สมุทาจรตี’’ติ จตฺตาโร ปาเท ถเมฺภ วิย นิจฺจเล กตฺวา อฎฺฐาสิฯ เสฎฺฐิ ตงฺขณเญฺญว พฺราหฺมณํ สหสฺสํ อาหราเปสิฯ พฺราหฺมโณ สหสฺสปราชิโต โคณํ มุญฺจิตฺวา ฆรํ คนฺตฺวา โสกาภิภูโต นิปชฺชิฯ นนฺทิวิสาโล จริตฺวา อาคโต พฺราหฺมณํ โสกาภิภูตํ ทิสฺวา อุปสงฺกมิตฺวา ‘‘กิํ, พฺราหฺมณ, นิทฺทายสี’’ติ อาหฯ ‘‘กุโต เม, นิทฺทา, สหสฺสปราชิตสฺสาติ, พฺราหฺมณ, มยา เอตฺตกํ กาลํ ตว เคเห วสเนฺตน อตฺถิ กิญฺจิ ภาชนํ วา ภินฺทิตปุพฺพํ, โกจิ วา มทฺทิตปุโพฺพ, อฎฺฐาเน วา ปน อุจฺจารปสฺสาโว กตปุโพฺพ’’ติ? ‘‘นตฺถิ ตาตา’’ติฯ อถ ตฺวํ มํ กสฺมา กูฎวาเทน สมุทาจรสิ, ตเวเวโส โทโส, มยฺหํ โทโส นตฺถิ, คจฺฉ, เตน สทฺธิํ ทฺวีหิ สหเสฺสหิ อพฺภุตํ กโรหิ, เกวลํ มํ อกูฎํ กูฎวาเทน มา สมุทาจรสีติฯ</p>


<p>พฺราหฺมโณ ตสฺส วจนํ สุตฺวา คนฺตฺวา ทฺวีหิ สหเสฺสหิ อพฺภุตํ กตฺวา ปุริมนเยเนว สกฎสตํ อติพนฺธิตฺวา นนฺทิวิสาลํ มเณฺฑตฺวา ปุริมสกฎธุเร โยเชสิฯ กถํ โยเชสีติ? ยุคํ ธุเร นิจฺจลํ พนฺธิตฺวา เอกาย โกฎิยา นนฺทิวิสาลํ โยเชตฺวา เอกํ โกฎิํ ธุรโยเตฺตน ปลิเวเฐตฺวา ยุคโกฎิญฺจ อกฺขปาทญฺจ นิสฺสาย มุณฺฑรุกฺขทณฺฑกํ ทตฺวา เตน โยเตฺตน นิจฺจลํ พนฺธิตฺวา ฐเปสิฯ เอวญฺหิ กเต ยุคํ เอโตฺต วา อิโต วา น คจฺฉติ, สกฺกา โหติ เอเกเนว โคเณน อากฑฺฒิตุํฯ อถสฺส พฺราหฺมโณ ธุเร นิสีทิตฺวา นนฺทิวิสาลสฺส ปิฎฺฐิํ ปริมชฺชิตฺวา ‘‘คจฺฉ ภทฺร, วหสฺสุ, ภนฺทฺรา’’ติ อาหฯ โพธิสโตฺต อติพทฺธํ สกฎสตํ เอกเวเคเนว อากฑฺฒิตฺวา ปจฺฉา ฐิตํ สกฎํ ปุรโต ฐิตสฺส สกฎสฺส  ฐาเน ฐเปสิ ฯ โควิตฺตกเสฎฺฐิ ปราชิโต พฺราหฺมณสฺส เทฺว สหสฺสานิ อทาสิฯ อเญฺญปิ มนุสฺสา โพธิสตฺตสฺส พหุํ ธนํ อทํสุ, สพฺพํ พฺราหฺมณเสฺสว อโหสิฯ เอวํ โส โพธิสตฺตํ นิสฺสาย พหุํ ธนํ ลภิฯ</p>


<p>สตฺถา ‘‘น, ภิกฺขเว, ผรุสวจนํ นาม กสฺสจิ มนาป’’นฺติ ฉพฺพคฺคิเย ภิกฺขู ครหิตฺวา สิกฺขาปทํ ปญฺญเปตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘มนุญฺญเมว  
ภาเสยฺย, นามนุญฺญํ กุทาจนํ;  
  
มนุญฺญํ ภาสมานสฺส, ครุํ ภารํ อุททฺธริ;  
  
ธนญฺจ นํ อลาเภสิ, เตน จตฺตมโน อหู’’ติฯ  
</li>
  
<p>ตตฺถ ติ ปเรน สทฺธิํ ภาสมาโน จตุโทสวิรหิตํ มธุรํ มนาปํ สณฺหํ มุทุกํ ปิยวจนเมว ภาเสยฺยฯ ติ นนฺทิวิสาโล พลิพโทฺท อมนาปํ ภาสมานสฺส ภารํ อนุทฺธริตฺวา ปจฺฉา มนาปํ ปิยวจนํ ภาสมานสฺส พฺราหฺมณสฺส ครุํ ภารํ อุทฺธริ, อุทฺธริตฺวา กฑฺฒิตฺวา ปวเฎฺฎสีติ อโตฺถ, ท-กาโร ปเนตฺถ พฺยญฺชนสนฺธิวเสน ปทสนฺธิกโรฯ
</ol></p>


<p>อิติ สตฺถา ‘‘มนุญฺญเมว ภาเสยฺยา’’ติ อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พฺราหฺมโณ อานโนฺท อโหสิ, นนฺทิวิสาโล ปน อหเมว อโหสิ’’นฺติฯ</p>

</p>


<ol>
<li>
<p> [๒๙] ๙. กณฺหชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ยมกปาฎิหาริยํ อารพฺภ กเถสิฯ ตํ สทฺธิํ เทโวโรหเณน เตรสกนิปาเต  (ชา. ๑.๑๓.๑๓๔ อาทโย) อาวิ ภวิสฺสติฯ สมฺมาสมฺพุเทฺธ ปน ยมกปาฎิหาริยํ กตฺวา เทวโลเก เตมาสํ วสิตฺวา มหาปวารณาย สงฺกสฺสนครทฺวาเร โอรุยฺห มหเนฺตน ปริวาเรน เชตวนํ ปวิเฎฺฐ ภิกฺขู ธมฺมสภายํ สนฺนิปติตฺวา ‘‘อาวุโส, ตถาคโต นาม อสมธุโร, ตถาคเตน วุฬฺหธุรํ อโญฺญ วหิตุํ สมโตฺถ นาม นตฺถิ, ฉ สตฺถาโร ‘มยเมว  ปาฎิหาริยํ กริสฺสาม, มยเมว ปาฎิหาริยํ กริสฺสามา’ติ วตฺวา เอกมฺปิ ปาฎิหาริยํ น อกํสุ, อโห สตฺถา อสมธุโร’’ติ สตฺถุ คุณกถํ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ  ปุจฺฉิฯ ‘‘มยํ, ภเนฺต, น อญฺญาย กถาย, เอวรูปาย นาม ตุมฺหากเมว คุณกถายา’’ติฯ สตฺถา ‘‘ภิกฺขเว, อิทานิ มยา วุฬฺหธุรํ โก วหิสฺสติ, ปุเพฺพ ติรจฺฉานโยนิยํ นิพฺพโตฺตปิ อหํ อตฺตนา สมธุรํ กญฺจิ นาลตฺถ’’นฺติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต โคโยนิยํ ปฎิสนฺธิํ คณฺหิฯ อถ นํ สามิกา ตรุณวจฺฉกกาเลเยว เอกิสฺสา มหลฺลิกาย ฆเร วสิตฺวา ตสฺสา นิวาสเวตนโต ปริจฺฉินฺทิตฺวา อทํสุฯ สา ตํ ยาคุภตฺตาทีหิ ปฎิชคฺคมานา ปุตฺตฎฺฐาเน ฐเปตฺวา วเฑฺฒสิฯ โส ‘‘อยฺยิกากาฬโก’’ เตฺวว นามํ ปญฺญายิตฺถฯ วยปฺปโตฺต จ อญฺชนวโณฺณ หุตฺวา คามโคเณหิ สทฺธิํ จรติ, สีลาจารสมฺปโนฺน อโหสิฯ คามทารกา สิเงฺคสุปิ กเณฺณสุปิ คเลปิ คเหตฺวา โอลมฺพนฺติ, นงฺคุเฎฺฐปิ คเหตฺวา กีฬนฺติ, ปิฎฺฐิยมฺปิ นิสีทนฺติฯ โส เอกทิวสํ จิเนฺตสิ ‘‘มยฺหํ มาตา ทุคฺคตา, มํ ปุตฺตฎฺฐาเน ฐเปตฺวา ทุเกฺขน โปเสสิ, ยํนูนาหํ ภติํ กตฺวา อิมํ ทุคฺคตภาวโต โมเจยฺย’’นฺติฯ โส ตโต ปฎฺฐาย ภติํ อุปธาเรโนฺต จรติฯ</p>


<p>อเถกทิวสํ เอโก สตฺถวาหปุโตฺต ปญฺจหิ สกฎสเตหิ วิสมติตฺถํ สมฺปโตฺต, ตสฺส โคณา สกฎานิ อุตฺตาเรตุํ น สโกฺกนฺติ, ปญฺจสุ สกฎสเตสุ โคณา ยุคปรมฺปราย โยชิตา เอกมฺปิ สกฎํ อุตฺตาเรตุํ นาสกฺขิํสุฯ โพธิสโตฺตปิ คามโคเณหิ สทฺธิํ ตตฺถ สมีเป จรติฯ สตฺถวาหปุโตฺตปิ โคสุตฺตวิตฺตโก, โส ‘‘อตฺถิ นุ โข เอเตสํ คุนฺนํ อนฺตเร อิมานิ สกฎานิ อุตฺตาเรตุํ สมโตฺถ อุสภาชานีโย’’ติ อุปธารยมาโน โพธิสตฺตํ ทิสฺวา ‘‘อยํ อาชานีโย สกฺขิสฺสติ มยฺหํ สกฎานิ อุตฺตาเรตุํ, โก นุ โข อสฺส สามิโก’’ติ โคปาลเก ปุจฺฉิ ‘‘โก นุ โข โภ อิมสฺส สามิโก, อหํ อิมํ สกเฎ โยเชตฺวา สกเฎสุ อุตฺตาริเตสุ เวตนํ ทสฺสามี’’ติฯ เต อาหํสุ ‘‘คเหตฺวา นํ โยเชถ, นตฺถิ อิมสฺส อิมสฺมิํ ฐาเน สามิโก’’ติฯ โส นํ นาสาย รชฺชุเกน พนฺธิตฺวา  อากเฑฺฒโนฺต จาเลตุมฺปิ นาสกฺขิฯ โพธิสโตฺต กิร ‘‘ภติยา กถิตาย  คมิสฺสามี’’ติ น อคมาสิฯ สตฺถวาหปุโตฺต ตสฺสาธิปฺปายํ ญตฺวา ‘‘สามิ, ตยา ปญฺจสุ สกฎสเตสุ อุตฺตาริเตสุ เอเกกสฺส สกฎสฺส เทฺว เทฺว กหาปเณ ภติํ กตฺวา สหสฺสํ ทสฺสามี’’ติ อาหฯ ตทา โพธิสโตฺต สยเมว อคมาสิฯ อถ นํ ปุริสา ปุริมสกเฎสุ โยเชสุํฯ อถ นํ เอกเวเคเนว อุกฺขิปิตฺวา ถเล ปติฎฺฐาเปสิฯ เอเตนุปาเยน สพฺพสกฎานิ อุตฺตาเรสิฯ</p>


<p>สตฺถวาหปุโตฺต เอเกกสฺส สกฎสฺส เอเกกํ กตฺวา ปญฺจสตานิ ภณฺฑิกํ กตฺวา ตสฺส คเล พนฺธิฯ โส ‘‘อยํ มยฺหํ ยถาปริจฺฉินฺนํ ภติํ น เทติ, น ทานิสฺส คนฺตุํ ทสฺสามี’’ติ คนฺตฺวา สพฺพปุริมสกฎสฺส ปุรโต มคฺคํ นิวาเรตฺวา อฎฺฐาสิฯ อปเนตุํ วายมนฺตาปิ นํ อปเนตุํ นาสกฺขิํสุฯ สตฺถวาหปุโตฺต ‘‘ชานาติ มเญฺญ เอส อตฺตโน ภติยา อูนภาว’’นฺติ เอเกกสฺมิํ สกเฎ เทฺว เทฺว กตฺวา สหสฺสภณฺฑิกํ พนฺธิตฺวา ‘‘อยํ เต สกฎุตฺตรณภตี’’ติ คีวายํ ลเคฺคสิฯ โส สหสฺสภณฺฑิกํ อาทาย มาตุ สนฺติกํ อคมาสิฯ คามทารกา ‘‘กิํ นาเมตํ  อยฺยิกากาฬกสฺส คเล’’ติ โพธิสตฺตสฺส สนฺติกํ อาคจฺฉนฺติฯ โส เต อนุพนฺธิตฺวา ทูรโตว ปลาเปโนฺต มาตุ สนฺติกํ คโตฯ ปญฺจนฺนํ ปน สกฎสตานํ อุตฺตาริตตฺตา รเตฺตหิ อกฺขีหิ กิลนฺตรูโป ปญฺญายิตฺถฯ อยฺยิกา ตสฺส คีวาย สหสฺสตฺถวิกํ ทิสฺวา ‘‘ตาต, อยํ เต กหํ ลทฺธา’’ติ โคปาลกทารเก ปุจฺฉิตฺวา ตมตฺถํ สุตฺวา ‘‘ตาต, กิํ อหํ ตยา ลทฺธภติยา ชีวิตุกามา, กิํการณา เอวรูปํ ทุกฺขํ อนุโภสี’’ติ วตฺวา โพธิสตฺตํ อุโณฺหทเกน นฺหาเปตฺวา สกลสรีรํ เตเลน มเกฺขตฺวา ปานียํ ปาเยตฺวา สปฺปายํ โภชนํ โภเชตฺวา ชีวิตปริโยสาเน สทฺธิํ โพธิสเตฺตน ยถากมฺมํ คตาฯ</p>


<p>สตฺถา ‘‘น, ภิกฺขเว, ตถาคโต อิทาเนว อสมธุโร, ปุเพฺพปิ อสมธุโรเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘ยโต  
ยโต ครุ ธุรํ, ยโต คมฺภีรวตฺตนี;  
  
ตทาสฺสุ กณฺหํ ยุญฺชนฺติ, สฺวาสฺสุ ตํ วหเต ธุร’’นฺติฯ  
</li>
  
<p>ตตฺถ นฺติ ยสฺมิํ ยสฺมิํ ฐาเน ธุรํ ครุ ภาริยํ โหติ, อเญฺญ พลิพทฺทา อุกฺขิปิตุํ น สโกฺกนฺติฯ ติ  วตฺตนฺติ เอตฺถาติ วตฺตนี, มคฺคเสฺสตํ นามํ, ยสฺมิํ ฐาเน อุทกจิกฺขลฺลมหนฺตตาย วา วิสมจฺฉินฺนตฎภาเวน วา มโคฺค คมฺภีโร โหตีติ อโตฺถฯ ติ เอตฺถ ติ นิปาตมตฺตํ, ตทา กณฺหํ ยุญฺชนฺตีติ อโตฺถฯ ยทา ธุรญฺจ ครุ โหติ มโคฺค จ คมฺภีโร, ตทา อเญฺญ พลิพเทฺท อปเนตฺวา กณฺหเมว โยเชนฺตีติ วุตฺตํ โหติฯ นฺติ เอตฺถาปิ ติ นิปาตมตฺตเมว, โส ตํ ธุรํ วหตีติ อโตฺถฯ
</ol></p>


<p>เอวํ ภควา ‘‘ตทา, ภิกฺขเว, กโณฺหว ตํ ธุรํ วหตี’’ติ ทเสฺสตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มหลฺลิกา อุปฺปลวณฺณา อโหสิ, อยฺยิกากาฬโก ปน อหเมว อโหสิ’’นฺติฯ</p>

</p>


<ol>
<li>
<p> [๓๐] ๑๐. มุนิกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ถุลฺลกุมาริกาปโลภนํ อารพฺภ กเถสิฯ ตํ เตรสกนิปาเต  (ชา. ๑.๑๓.๔๐ อาทโย) อาวิ ภวิสฺสติฯ สตฺถา ปน ตํ ภิกฺขุํ ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิฯ ‘‘อาม, ภเนฺต’’ติฯ ‘‘กิํ นิสฺสายา’’ติ? ‘‘ถุลฺลกุมาริกาปโลภนํ ภเนฺต’’ติฯ สตฺถา ‘‘ภิกฺขุ เอสา ตว อนตฺถการิกา, ปุเพฺพปิ ตฺวํ อิมิสฺสา วิวาหทิวเส ชีวิตกฺขยํ ปตฺวา มหาชนสฺส อุตฺตริภงฺคภาวํ ปโตฺต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คามเก เอกสฺส กุฎุมฺพิกสฺส เคเห โคโยนิยํ นิพฺพตฺติ ‘‘มหาโลหิโต’’ติ นาเมน, กนิฎฺฐภาตาปิสฺส จูฬโลหิโต นาม อโหสิฯ เตเยว เทฺว ภาติเก นิสฺสาย ตสฺมิํ กุเล กมฺมธุรํ วตฺตติฯ ตสฺมิํ ปน กุเล เอกา กุมาริกา อตฺถิ, ตํ เอโก นครวาสี กุลปุโตฺต อตฺตโน ปุตฺตสฺส วาเรสิฯ ตสฺสา มาตาปิตโร ‘‘กุมาริกาย วิวาหกาเล อาคตานํ ปาหุนกานํ  อุตฺตริภโงฺค ภวิสฺสตี’’ติ ยาคุภตฺตํ ทตฺวา มุนิกํ นาม สูกรํ โปเสสุํฯ ตํ ทิสฺวา จูฬโลหิโต  ภาตรํ ปุจฺฉิ ‘‘อิมสฺมิํ กุเล กมฺมธุรํ วตฺตมานํ อเมฺห เทฺว ภาติเก นิสฺสาย วตฺตติ, อิเม ปน อมฺหากํ ติณปลาลาทีเนว เทนฺติ, สูกรํ ยาคุภเตฺตน โปเสนฺติ, เกน นุ โข การเณน เอส เอตํ ลภตี’’ติฯ อถสฺส ภาตา ‘‘ตาต จูฬโลหิต, มา ตฺวํ เอตสฺส โภชนํ ปิหยิ, อยํ สูกโร มรณภตฺตํ ภุญฺชติฯ เอติสฺสา หิ กุมาริกาย วิวาหกาเล อาคตานํ ปาหุนกานํ อุตฺตริภโงฺค ภวิสฺสตีติ อิเม เอตํ สูกรํ โปเสนฺติ, อิโต กติปาหจฺจเยน เต มนุสฺสา อาคมิสฺสนฺติ, อถ นํ สูกรํ ปาเทสุ คเหตฺวา กเฑฺฒนฺตา เหฎฺฐามญฺจโต นีหริตฺวา ชีวิตกฺขยํ ปาเปตฺวา ปาหุนกานํ สูปพฺยญฺชนํ กริยมานํ ปสฺสิสฺสสี’’ติ วตฺวา อิมํ คาถมาห –</p>


<ol>
<li>
‘‘มา มุนิกสฺส ปิหยิ, อาตุรนฺนานิ ภุญฺชติ;  
  
อโปฺปสฺสุโกฺก ภุสํ ขาท, เอตํ ทีฆายุลกฺขณ’’นฺติฯ  
</li>
  
<p>ตตฺถ ติ มุนิกสฺส โภชเน ปิหํ มา อุปฺปาทยิ, ‘‘เอส มุนิโก สุโภชนํ ภุญฺชตี’’ติ มา มุนิกสฺส ปิหยิ, ‘‘กทา นุ โข อหมฺปิ เอวํ สุขิโต ภเวยฺย’’นฺติ มา มุนิกภาวํ ปตฺถยิฯ อยญฺหิ อาตุรนฺนานิ ภุญฺชติฯ ติ มรณโภชนานิฯ ติ ตสฺส โภชเน นิรุสฺสุโกฺก หุตฺวา อตฺตนา ลทฺธํ ภุสํ  ขาทฯ นฺติ เอตํ ทีฆายุภาวสฺส การณํฯ ตโต น จิรเสฺสว เต มนุสฺสา อาคมิํสุ, มุนิกํ ฆาเตตฺวา นานปฺปกาเรหิ ปจิํสุฯ โพธิสโตฺต จูฬโลหิตํ อาห ‘‘ทิโฎฺฐ เต, ตาต, มุนิโก’’ติฯ ทิฎฺฐํ เม, ภาติก, มุนิกสฺส โภชนผลํ, เอตสฺส โภชนโต สตคุเณน สหสฺสคุเณน อมฺหากํ ติณปลาลภุสมตฺตเมว อุตฺตมญฺจ อนวชฺชญฺจ ทีฆายุลกฺขณญฺจาติฯ
</ol></p>


<p>สตฺถา ‘‘เอวํ โข ตฺวํ ภิกฺขุ ปุเพฺพปิ อิมํ กุมาริกํ นิสฺสาย ชีวิตกฺขยํ ปตฺวา มหาชนสฺส อุตฺตริภงฺคภาวํ คโต’’ติ  อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุกฺกณฺฐิโต ภิกฺขุ โสตาปตฺติผเล ปติฎฺฐาสิฯ สตฺถา อนุสนฺธิํ ฆเฎตฺวา ชาตกํ สโมธาเนสิ  – ‘‘ตทา มุนิกสูกโร อุกฺกณฺฐิตภิกฺขุ อโหสิ, ถุลฺลกุมาริกา เอสา เอว, จูฬโลหิโต อานโนฺท, มหาโลหิโต ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
กุรุงฺคํ กุกฺกุรเญฺจว, โภชาชานียญฺจ อาชญฺญํ;  
  
ติตฺถํ มหิฬามุขาภิณฺหํ, นนฺทิกณฺหญฺจ มุนิกนฺติฯ  
</p>
  
<h2>๔. กุลาวกวโคฺค</h2>
<ol>
<li>
<p> [๓๑] ๑. กุลาวกชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต อปริสฺสาเวตฺวา ปานียํ ปีตํ ภิกฺขุํ อารพฺภ กเถสิฯ สาวตฺถิโต กิร เทฺว สหายกา ทหรภิกฺขู ชนปทํ คนฺตฺวา เอกสฺมิํ ผาสุกฎฺฐาเน ยถาชฺฌาสยํ วสิตฺวา ‘‘สมฺมาสมฺพุทฺธํ ปสฺสิสฺสามา’’ติ ปุน ตโต นิกฺขมิตฺวา เชตวนาภิมุขา ปายิํสุฯ เอกสฺส หเตฺถ ปริสฺสาวนํ อตฺถิ, เอกสฺส นตฺถิฯ เทฺวปิ เอกโต ปานียํ ปริสฺสาเวตฺวา ปิวนฺติฯ เต เอกทิวสํ วิวาทํ อกํสุฯ ปริสฺสาวนสามิโก อิตรสฺส ปริสฺสาวนํ อทตฺวา สยเมว ปานียํ ปริสฺสาเวตฺวา ปิวิ, อิตโร ปน ปริสฺสาวนํ อลภิตฺวา ปิปาสํ สนฺธาเรตุํ อสโกฺกโนฺต อปริสฺสาเวตฺวา ปานียํ ปิวิฯ เต อุโภปิ อนุปุเพฺพน เชตวนํ ปตฺวา สตฺถารํ วนฺทิตฺวา นิสีทิํสุฯ สตฺถา สโมฺมทนียํ กถํ กเถตฺวา ‘‘กุโต อาคตตฺถา’’ติ ปุจฺฉิฯ ‘‘ภเนฺต, มยํ โกสลชนปเท เอกสฺมิํ คามเก วสิตฺวา ตโต นิกฺขมิตฺวา ตุมฺหากํ ทสฺสนตฺถาย อาคตา’’ติฯ ‘‘กจฺจิ ปน โว สมคฺคา อาคตตฺถา’’ติ? อปริสฺสาวนโก อาห ‘‘อยํ, ภเนฺต, อนฺตรามเคฺค มยา สทฺธิํ วิวาทํ กตฺวา ปริสฺสาวนํ นาทาสี’’ติฯ อิตโรปิ อาห ‘‘อยํ, ภเนฺต, อปริสฺสาเวตฺวาว ชานํ สปาณกํ อุทกํ ปิวี’’ติฯ ‘‘สจฺจํ กิร ตฺวํ ภิกฺขุ ชานํ สปาณกํ อุทกํ ปิวี’’ติ? ‘‘อาม, ภเนฺต, อปริสฺสาวิตํ อุทกํ ปิวินฺติ ฯ สตฺถา ‘‘ภิกฺขุ ปุเพฺพ ปณฺฑิตา เทวนคเร รชฺชํ กาเรนฺตา ยุทฺธปราชิตา สมุทฺทปิเฎฺฐน ปลายนฺตา ‘อิสฺสริยํ นิสฺสาย ปาณวธํ น กริสฺสามา’ติ ตาว มหนฺตํ ยสํ ปริจฺจชิตฺวา สุปณฺณโปตกานํ ชีวิตํ ทตฺวา รถํ นิวตฺตยิํสู’’ติ วตฺวา อตีตํ อาหริฯ</p>


<p>อตีเต  มคธรเฎฺฐ ราชคเห เอโก มาคธราชา รชฺชํ กาเรสิฯ ตทา โพธิสโตฺต ยถา เอตรหิ สโกฺก ปุริมตฺตภาเว มคธรเฎฺฐ มจลคามเก นิพฺพตฺติ, เอวํ ตสฺมิํเยว มจลคามเก มหากุลสฺส ปุโตฺต หุตฺวา นิพฺพตฺติฯ นามคฺคหณทิวเส จสฺส ‘‘มฆกุมาโร’’เตฺวว นามํ อกํสุฯ โส วยปฺปโตฺต ‘‘มฆมาณโว’’ติ ปญฺญายิตฺถฯ อถสฺส มาตาปิตโร สมานชาติกกุลโต ทาริกํ อานยิํสุฯ โส ปุตฺตธีตาหิ วฑฺฒมาโน ทานปติ อโหสิ, ปญฺจ สีลานิ รกฺขติฯ ตสฺมิญฺจ คาเม เตตฺติํเสว กุลานิ โหนฺติ, เตปิ เตตฺติํส กุลา มนุสฺสา เอกทิวสํ คามมเชฺฌ ฐตฺวา คามกมฺมํ  กโรนฺติฯ โพธิสโตฺต ฐิตฎฺฐาเน ปาเทหิ ปํสุํ วิยูหิตฺวา ตํ ปเทสํ รมณียํ กตฺวา อฎฺฐาสิ, อถโญฺญ เอโก อาคนฺตฺวา ตสฺมิํ ฐาเน ฐิโตฯ โพธิสโตฺต อปรํ ฐานํ รมณียํ กตฺวา อฎฺฐาสิ, ตตฺราปิ อโญฺญ ฐิโตฯ โพธิสโตฺต อปรมฺปิ อปรมฺปีติ สเพฺพสมฺปิ ฐิตฎฺฐานํ รมณียํ กตฺวา อปเรน สมเยน ตสฺมิํ ฐาเน มณฺฑปํ กาเรสิ, มณฺฑปมฺปิ อปเนตฺวา สาลํ กาเรสิ, ตตฺถ ผลกาสนานิ สนฺถริตฺวา ปานียจาฎิํ ฐเปสิฯ</p>


<p>อปเรน สมเยน เตปิ เตตฺติํสชนา โพธิสเตฺตน สมานจฺฉนฺทา อเหสุํฯ เต โพธิสโตฺต ปญฺจสุ สีเลสุ ปติฎฺฐาเปตฺวา ตโต ปฎฺฐาย เตหิ สทฺธิํ ปุญฺญานิ กโรโนฺต วิจรติฯ เตปิ เตเนว สทฺธิํ ปุญฺญานิ กโรนฺตา กาลเสฺสว วุฎฺฐาย วาสิผรสุมุสลหตฺถา จตุมหาปถาทีสุ มุสเลน ปาสาเณ อุพฺพเตฺตตฺวา ปวเฎฺฎนฺติ, ยานานํ อกฺขปฎิฆาตรุเกฺข หรนฺติ, วิสมํ สมํ กโรนฺติ, เสตุํ อตฺถรนฺติ, โปกฺขรณิโย ขณนฺติ, สาลํ กโรนฺติ, ทานานิ เทนฺติ, สีลานิ รกฺขนฺติฯ เอวํ เยภุเยฺยน สกลคามวาสิโน โพธิสตฺตสฺส โอวาเท ฐตฺวา สีลานิ รกฺขิํสุฯ</p>


<p>อถ  เนสํ คามโภชโก จิเนฺตสิ ‘‘อหํ ปุเพฺพ เอเตสุ สุรํ ปิวเนฺตสุ ปาณาติปาตาทีนิ กโรเนฺตสุ จาฎิกหาปณาทิวเสน เจว ทณฺฑพลิวเสน จ ธนํ ลภามิ, อิทานิ ปน มโฆ มาณโว สีลํ รกฺขาเปติ, เตสํ ปาณาติปาตาทีนิ กาตุํ  น เทติ, อิทานิ ปน เต ปญฺจ สีลานิ น รกฺขาเปสฺสามี’’ติ กุโทฺธ ราชานํ อุปสงฺกมิตฺวา ‘‘เทว, พหู โจรา คามฆาตาทีนิ กโรนฺตา วิจรนฺตี’’ติ อาหฯ ราชา ตสฺส วจนํ สุตฺวา ‘‘คจฺฉ, เต อาเนหี’’ติ อาหฯ โส คนฺตฺวา สเพฺพปิ เต พนฺธิตฺวา อาเนตฺวา ‘‘อานีตา, เทว, โจรา’’ติ รโญฺญ อาโรเจสิฯ ราชา เตสํ กมฺมํ อโสเธตฺวาว ‘‘หตฺถินา เน มทฺทาเปถา’’ติ อาหฯ ตโต สเพฺพปิ เต ราชงฺคเณ นิปชฺชาเปตฺวา หตฺถิํ อานยิํสุฯ โพธิสโตฺต เตสํ โอวาทํ อทาสิ ‘‘ตุเมฺห สีลานิ อาวเชฺชถ, เปสุญฺญการเก จ รเญฺญ จ หตฺถิมฺหิ จ อตฺตโน สรีเร จ เอกสทิสเมว เมตฺตํ ภาเวถา’’ติฯ เต ตถา อกํสุฯ อถ เนสํ มทฺทนตฺถาย หตฺถิํ อุปเนสุํฯ โส อุปนียมาโนปิ น อุปคจฺฉติ, มหาวิรวํ วิรวิตฺวา ปลายติฯ อญฺญํ อญฺญํ หตฺถิํ อานยิํสุ, เตปิ ตเถว ปลายิํสุฯ</p>


<p>ราชา ‘‘เอเตสํ หเตฺถ กิญฺจิ โอสธํ ภวิสฺสตี’’ติ จิเนฺตตฺวา ‘‘วิจินถา’’ติ อาหฯ วิจินนฺตา อทิสฺวา ‘‘นตฺถิ, เทวา’’ติ อาหํสุฯ เตน หิ กิญฺจิ มนฺตํ ปริวเตฺตสฺสนฺติ, ปุจฺฉถ เน ‘‘อตฺถิ โว ปริวตฺตนมโนฺต’’ติ? ราชปุริสา ปุจฺฉิํสุ, โพธิสโตฺต ‘‘อตฺถี’’ติ อาหฯ ราชปุริสา ‘‘อตฺถิ กิร, เทวา’’ติ อาโรจยิํสุ, ราชา สเพฺพปิ เต ปโกฺกสาเปตฺวา ‘‘ตุมฺหากํ  ชานนมนฺตํ กเถถา’’ติ อาหฯ โพธิสโตฺต อโวจ ‘‘เทว, อโญฺญ อมฺหากํ มโนฺต นาม นตฺถิ, อเมฺห ปน เตตฺติํสมตฺตา ชนา ปาณํ น หนาม, อทินฺนํ นาทิยาม, มิจฺฉาจารํ น จราม, มุสาวาทํ น ภณาม, มชฺชํ น ปิวาม, เมตฺตํ ภาเวม, ทานํ เทม, มคฺคํ สมํ กโรม, โปกฺขรณิโย ขณาม, สาลํ กโรม, อยํ อมฺหากํ มโนฺต จ ปริตฺตญฺจ วุฑฺฒิ จา’’ติฯ ราชา เตสํ ปสโนฺน เปสุญฺญการกสฺส สพฺพํ เคหวิภวํ ตญฺจ เตสํเยว ทาสํ กตฺวา อทาสิ, ตํ หตฺถิญฺจ คามญฺจ เตสํเยว อทาสิฯ</p>


<p>เต ตโต ปฎฺฐาย ยถารุจิยา ปุญฺญานิ กโรนฺตา ‘‘จตุมหาปเถ มหนฺตํ สาลํ กาเรสฺสามา’’ติ วฑฺฒกิํ ปโกฺกสาเปตฺวา สาลํ  ปฎฺฐเปสุํฯ มาตุคาเมสุ ปน วิคตจฺฉนฺทตาย  ตสฺสา สาลาย มาตุคามานํ ปตฺติํ นาทํสุฯ เตน จ สมเยน โพธิสตฺตสฺส เคเห สุธมฺมา, จิตฺตา, นนฺทา, สุชาติ จตโสฺส อิตฺถิโย โหนฺติฯ ตาสุ สุธมฺมา วฑฺฒกินา สทฺธิํ เอกโต หุตฺวา ‘‘ภาติก, อิมิสฺสา สาลาย มํ เชฎฺฐิกํ กโรหี’’ติ วตฺวา ลญฺชํ อทาสิฯ โส ‘‘สาธู’’ติ สมฺปฎิจฺฉิตฺวา ปฐมเมว กณฺณิการุกฺขํ สุกฺขาเปตฺวา ตเจฺฉตฺวา วิชฺฌิตฺวา กณฺณิกํ นิฎฺฐาเปตฺวา วเตฺถน ปลิเวเฐตฺวา ฐเปสิฯ อถ สาลํ นิฎฺฐาเปตฺวา กณฺณิกาโรปนกาเล ‘‘อโห, อยฺยา, เอกํ น สริมฺหา’’ติ อาหฯ ‘‘กิํ นาม, โภ’’ติฯ ‘‘กณฺณิกา ลทฺธุํ วฎฺฎตี’’ติฯ ‘‘โหตุ อาหริสฺสามา’’ติ? ‘‘อิทานิ ฉินฺนรุเกฺขน กาตุํ น สกฺกา, ปุเพฺพเยว ฉินฺทิตฺวา ตเจฺฉตฺวา วิชฺฌิตฺวา ฐปิตกณฺณิกา ลทฺธุํ วฎฺฎตี’’ติฯ ‘‘อิทานิ กิํ กาตพฺพ’’นฺติ? ‘‘สเจ กสฺสจิ เคเห นิฎฺฐาเปตฺวา ฐปิตา วิกฺกายิกกณฺณิกา อตฺถิ, สา ปริเยสิตพฺพา’’ติฯ เต ปริเยสนฺตา สุธมฺมาย เคเห ทิสฺวา มูเลน น ลภิํสุฯ ‘‘สเจ มํ สาลาย ปตฺติกํ กโรถ, ทสฺสามี’’ติ วุเตฺต ‘‘น มยํ มาตุคามานํ ปตฺติํ ทมฺหา’’ติ อาหํสุฯ</p>


<p>อถ เน วฑฺฒกี อาห ‘‘อยฺยา, ตุเมฺห กิํ กเถถ, ฐเปตฺวา พฺรหฺมโลกํ อญฺญํ มาตุคามรหิตฎฺฐานํ นาม นตฺถิ, คณฺหถ กณฺณิกํ, เอวํ สเนฺต อมฺหากํ กมฺมํ นิฎฺฐํ คมิสฺสตี’’ติฯ เต ‘‘สาธู’’ติ กณฺณิกํ คเหตฺวา สาลํ นิฎฺฐาเปตฺวา อาสนผลกานิ สนฺถริตฺวา ปานียจาฎิโย ฐเปตฺวา ยาคุภตฺตํ นิพนฺธิํสุฯ สาลํ ปากาเรน ปริกฺขิปิตฺวา ทฺวารํ โยเชตฺวา อโนฺตปากาเร วาลุกํ อากิริตฺวา พหิปากาเร ตาลปนฺติโย โรเปสุํฯ จิตฺตาปิ ตสฺมิํ ฐาเน อุยฺยานํ กาเรสิ, ‘‘ปุปฺผูปคผลูปครุโกฺข อสุโก นาม ตสฺมิํ นตฺถี’’ติ นาโหสิฯ นนฺทาปิ ตสฺมิํเยว ฐาเน โปกฺขรณิํ กาเรสิ ปญฺจวเณฺณหิ ปทุเมหิ สญฺฉนฺนํ รมณียํฯ สุชา น กิญฺจิ อกาสิฯ</p>


<p>โพธิสโตฺต  มาตุ อุปฎฺฐานํ ปิตุ อุปฎฺฐานํ กุเล เชฎฺฐาปจายิกกมฺมํ สจฺจวาจํ อผรุสวาจํ  อปิสุณวาจํ มเจฺฉรวินยนฺติ อิมานิ สตฺต วตปทานิ ปูเรตฺวา –</p>


<p>
‘‘มาตาเปตฺติภรํ ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</p>
  
<p>
‘‘มเจฺฉรวินเย  
ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ สปฺปุริโส อิตี’’ติฯ (สํ. นิ. ๑.๒๕๗) –  
</p>
  
<p>เอวํ ปสํสิยภาวํ อาปชฺชิตฺวา ชีวิตปริโยสาเน ตาวติํสภวเน สโกฺก เทวราชา หุตฺวา นิพฺพตฺติ, เตปิสฺส สหายา ตเตฺถว นิพฺพตฺติํสุฯ ตสฺมิํ กาเล ตาวติํสภวเน อสุรา ปฎิวสนฺติฯ สโกฺก เทวราชา ‘‘กิํ โน สาธารเณน รเชฺชนา’’ติ อสุเร ทิพฺพปานํ ปาเยตฺวา มเตฺต สมาเน ปาเทสุ คาหาเปตฺวา สิเนรุปพฺพตปาเท ขิปาเปสิฯ เต อสุรภวนเมว สมฺปาปุณิํสุฯ</p>


<p>อสุรภวนํ นาม สิเนรุสฺส เหฎฺฐิมตเล ตาวติํสเทวโลกปฺปมาณเมว, ตตฺถ เทวานํ ปาริจฺฉตฺตโก วิย จิตฺตปาฎลิ นาม กปฺปฎฺฐิยรุโกฺข โหติฯ เต จิตฺตปาฎลิยา ปุปฺผิตาย ชานนฺติ ‘‘นายํ อมฺหากํ เทวโลโก, เทวโลกสฺมิญฺหิ ปาริจฺฉตฺตโก ปุปฺผตี’’ติฯ อถ เต ‘‘ชรสโกฺก อเมฺห มเตฺต กตฺวา มหาสมุทฺทปิเฎฺฐ ขิปิตฺวา อมฺหากํ เทวนครํ คณฺหิ, เต มยํ เตน สทฺธิํ ยุชฺฌิตฺวา อมฺหากํ เทวนครเมว คณฺหิสฺสามา’’ติ กิปิลฺลิกา วิย ถมฺภํ สิเนรุํ อนุสญฺจรมานา อุฎฺฐหิํสุฯ สโกฺก ‘‘อสุรา กิร อุฎฺฐิตา’’ติ สุตฺวา สมุทฺทปิเฎฺฐเยว อพฺภุคฺคนฺตฺวา ยุชฺฌมาโน เตหิ ปราชิโต ทิยฑฺฒโยชนสติเกน เวชยนฺตรเถน ทกฺขิณสมุทฺทสฺส มตฺถเกน ปลายิตุํ อารโทฺธฯ อถสฺส รโถ สมุทฺทปิเฎฺฐน เวเคน คจฺฉโนฺต สิมฺพลิวนํ ปกฺขโนฺต, ตสฺส คมนมเคฺค สิมฺพลิวนํ นฬวนํ วิย ฉิชฺชิตฺวา ฉิชฺชิตฺวา สมุทฺทปิเฎฺฐ ปตติฯ สุปณฺณโปตกา สมุทฺทปิเฎฺฐ ปริปตนฺตา มหาวิรวํ รวิํสุฯ สโกฺก มาตลิํ ปุจฺฉิ ‘‘สมฺม มาตลิ, กิํ สโทฺท นาเมส, อติการุญฺญรโว  วตฺตตี’’ติ? ‘‘เทว, ตุมฺหากํ รถเวเคน วิจุณฺณิเต สิมฺพลิวเน ปตเนฺต สุปณฺณโปตกา มรณภยตชฺชิตา เอกวิรวํ วิรวนฺตี’’ติฯ</p>


<p>มหาสโตฺต  ‘‘สมฺม มาตลิ, มา อเมฺห นิสฺสาย เอเต กิลมนฺตุ, น มยํ อิสฺสริยํ นิสฺสาย ปาณวธกมฺมํ กโรม, เอเตสํ ปน อตฺถาย มยํ ชีวิตํ ปริจฺจชิตฺวา อสุรานํ ทสฺสาม, นิวตฺตเยตํ รถ’’นฺติ วตฺวา อิมํ คาถมาห –</p>


<ol>
<li>
‘‘กุลาวกา  
มาตลิ สิมฺพลิสฺมิํ, อีสามุเขน ปริวชฺชยสฺสุ;  
  
กามํ จชาม อสุเรสุ ปาณํ, มาเม ทิชา วิกุลาวา อเหสุ’’นฺติฯ  
</li>
  
<p>ตตฺถ ติ สุปณฺณโปตกาฯ ติ สารถิํ อามเนฺตสิฯ นฺติ ปสฺส เอเต สิมฺพลิรุเกฺข โอลมฺพนฺตา ฐิตาติ ทเสฺสติฯ ติ เอเต เอตสฺส รถสฺส อีสามุเขน ยถา น หญฺญนฺติ, เอวํ เต ปริวชฺชยสฺสุฯ นฺติ ยทิ อเมฺหสุ อสุรานํ ปาณํ จชเนฺตสุ เอเตสํ โสตฺถิ โหติ, กามํ จชาม เอกํเสเนว มยํ อสุเรสุ อมฺหากํ ปาณํ จชามฯ นฺติ อิเม ปน ทิชา อิเม ครุฬโปตกา วิทฺธสฺตวิจุณฺณิตกุลาวกตาย วิกุลาวา มา อเหสุํ, มา อมฺหากํ ทุกฺขํ เอเตสํ อุปริ ขิป, นิวตฺตย นิวตฺตย รถนฺติฯ มาตลิสงฺคาหโก ตสฺส วจนํ สุตฺวา รถํ นิวเตฺตตฺวา อเญฺญน มเคฺคน เทวโลกาภิมุขํ อกาสิฯ อสุรา ปน ตํ นิวตฺตยมานเมว ทิสฺวา ‘‘อทฺธา อเญฺญหิปิ จกฺกวาเฬหิ สกฺกา อาคจฺฉนฺติ, พลํ ลภิตฺวา รโถ นิวโตฺต ภวิสฺสตี’’ติ มรณภยภีตา ปลายิตฺวา อสุรภวนเมว ปวิสิํสุฯ
</ol></p>


<p>สโกฺกปิ เทวนครํ ปวิสิตฺวา ทฺวีสุ เทวโลเกสุ เทวคเณน ปริวุโต นครมเชฺฌ อฎฺฐาสิฯ ตสฺมิํ ขเณ ปถวิํ ภินฺทิตฺวา โยชนสหสฺสุเพฺพโธ เวชยนฺตปาสาโท อุฎฺฐหิฯ วิชยเนฺต อุฎฺฐิตตฺตา ‘‘เวชยโนฺต’’ เตฺวว นามํ อกํสุฯ อถ สโกฺก ปุน อสุรานํ อนาคมนตฺถาย ปญฺจสุ ฐาเนสุ อารกฺขํ ฐเปสิฯ ยํ สนฺธาย วุตฺตํ –</p>


<p>
‘‘อนฺตรา  
ทฺวินฺนํ อยุชฺฌปุรานํ, ปญฺจวิธา ฐปิตา อภิรกฺขา;  
  
อุรคกโรฎิปยสฺส จ หารี, มทนยุตา จตุโร จ มหนฺตา’’ติฯ (สํ. นิ. อฎฺฐ. ๑.๑.๒๔๗);  
</p>
  
<p>เทฺว  นครานิปิ ยุเทฺธน คเหตุํ อสกฺกุเณยฺยตาย อยุชฺฌปุรานิ นาม ชาตานิ เทวนครญฺจ อสุรนครญฺจฯ ยทา หิ อสุรา พลวนฺตา โหนฺติ, อถ เทเวหิ ปลายิตฺวา เทวนครํ ปวิสิตฺวา ทฺวาเร ปิหิเต อสุรานํ สตสหสฺสมฺปิ  กิญฺจิ กาตุํ น สโกฺกติฯ ยทา เทวา พลวนฺตา โหนฺติ, อถ อสุเรหิ ปลายิตฺวา อสุรนครํ ปวิสิตฺวา ทฺวาเร ปิหิเต สกฺกานํ สตสหสฺสมฺปิ กิญฺจิ กาตุํ น สโกฺกติฯ อิติ อิมานิ เทฺว นครานิ อยุชฺฌปุรานิ นามฯ เตสํ อนฺตรา เอเตสุ อุรคาทีสุ ปญฺจสุ ฐาเนสุ สเกฺกน อารกฺขา ฐปิตาฯ ตตฺถ -สเทฺทน นาคา คหิตาฯ เต อุทเก พลวนฺตา โหนฺติ, ตสฺมา สิเนรุสฺส ปฐมาลิเนฺท เตสํ อารกฺขาฯ -สเทฺทน สุปณฺณา คหิตาฯ เตสํ กิร กโรฎิ นาม ปานโภชนํ, เตน ตํ นามํ ลภิํสุ, ทุติยาลิเนฺท เตสํ อารกฺขาฯ -สเทฺทน กุมฺภณฺฑา คหิตาฯ ทานวรกฺขสา กิเรเต, ตติยาลิเนฺท เตสํ อารกฺขาฯ -สเทฺทน ยกฺขา คหิตาฯ วิสมจาริโน กิร เต ยุทฺธโสณฺฑา, จตุตฺถาลิเนฺท เตสํ อารกฺขาฯ ติ จตฺตาโร มหาราชาโน วุตฺตา, ปญฺจมาลิเนฺท เตสํ อารกฺขาฯ ตสฺมา ยทิ อสุรา กุปิตา อาวิลจิตฺตา เทวปุรํ อุปยนฺติ, ปญฺจวิเธสุ ยํ คิริโน ปฐมํ ปริภณฺฑํ, ตํ อุรคา ปริพาหิย ติฎฺฐนฺติฯ เอวํ เสเสสุ เสสาฯ</p>


<p>อิเมสุ ปน ปญฺจสุ ฐาเนสุ อารกฺขํ ฐเปตฺวา สเกฺก เทวานมิเนฺท ทิพฺพสมฺปตฺติํ อนุภวมาเน สุธมฺมา จวิตฺวา ตเสฺสว ปาทปริจาริกา หุตฺวา นิพฺพตฺติ, กณฺณิกาย ทินฺนนิสฺสเนฺทน จสฺสา ปญฺจโยชนสติกา สุธมฺมา นาม เทวสภา อุทปาทิ, ยตฺถ ทิพฺพเสตจฺฉตฺตสฺส เหฎฺฐา โยชนปฺปมาเณ กญฺจนปลฺลเงฺก นิสิโนฺน สโกฺก เทวานมิโนฺท เทวมนุสฺสานํ กตฺตพฺพกิจฺจานิ กโรติฯ จิตฺตาปิ จวิตฺวา ตเสฺสว ปาทปริจาริกา หุตฺวา นิพฺพตฺติ, อุยฺยานสฺส กรณนิสฺสเนฺทน จสฺสา จิตฺตลตาวนํ นาม อุยฺยานํ อุทปาทิฯ นนฺทาปิ จวิตฺวา ตเสฺสว ปาทปริจาริกา หุตฺวา นิพฺพตฺติ, โปกฺขรณิยา นิสฺสเนฺทน จสฺสา นนฺทา นาม โปกฺขรณี อุทปาทิฯ</p>


<p>สุชา ปน  กุสลกมฺมสฺส อกตตฺตา เอกสฺมิํ อรเญฺญ กนฺทราย พกสกุณิกา หุตฺวา นิพฺพตฺตาฯ สโกฺก ‘‘สุชา น ปญฺญายติ, กตฺถ นุ โข นิพฺพตฺตา’’ติ อาวเชฺชโนฺต ตํ ทิสฺวา ตตฺถ คนฺตฺวา ตํ อาทาย เทวโลกํ อาคนฺตฺวา ตสฺสา รมณียํ เทวนครํ สุธมฺมํ เทวสภํ จิตฺตลตาวนํ นนฺทาโปกฺขรณิญฺจ ทเสฺสตฺวา ‘‘เอตา กุสลํ กตฺวา มยฺหํ ปาทปริจาริกา หุตฺวา นิพฺพตฺตา, ตฺวํ ปน กุสลํ อกตฺวา ติรจฺฉานโยนิยํ นิพฺพตฺตา , อิโต ปฎฺฐาย สีลํ รกฺขาหี’’ติ ตํ โอวทิตฺวา ปญฺจสุ สีเลสุ ปติฎฺฐาเปตฺวา ตเตฺถว เนตฺวา วิสฺสเชฺชสิฯ สาปิ ตโต  ปฎฺฐาย สีลํ รกฺขติฯ สโกฺก กติปาหจฺจเยน ‘‘สกฺกา นุ โข สีลํ รกฺขิตุ’’นฺติ คนฺตฺวา มจฺฉรูเปน อุตฺตาโน หุตฺวา ปุรโต นิปชฺชิ, สา ‘‘มตมจฺฉโก’’ติ สญฺญาย สีเส อคฺคเหสิ, มโจฺฉ นงฺคุฎฺฐํ จาเลสิ, อถ นํ ‘‘ชีวติ มเญฺญ’’ติ วิสฺสเชฺชสิฯ สโกฺก ‘‘สาธุ สาธุ, สกฺขิสฺสสิ สีลํ รกฺขิตุ’’นฺติ อคมาสิฯ สา ตโต จุตา พาราณสิยํ กุมฺภการเคเห นิพฺพตฺติฯ</p>


<p>สโกฺก ‘‘กหํ นุ โข นิพฺพตฺตา’’ติ ตตฺถ นิพฺพตฺตภาวํ ญตฺวา สุวณฺณเอฬาลุกานํ ยานกํ ปูเรตฺวา มเชฺฌ คามสฺส มหลฺลกเวเสน นิสีทิตฺวา ‘‘เอฬาลุกานิ คณฺหถ, เอฬาลุกานิ คณฺหถา’’ติ อุโคฺฆเสสิฯ มนุสฺสา อาคนฺตฺวา ‘‘เทหิ, ตาตา’’ติ อาหํสุฯ ‘‘อหํ สีลรกฺขกานํ ทมฺมิ, ตุเมฺห สีลํ รกฺขถา’’ติ? ‘‘มยํ สีลํ นาม น ชานาม, มูเลน เทหี’’ติฯ ‘‘น มยฺหํ มูเลน อโตฺถ, สีลรกฺขกานเญฺญวาหํ ทมฺมี’’ติฯ มนุสฺสา ‘‘โก จายํ เอฬาลุโก’’ติ ปกฺกมิํสุฯ สุชา ตํ ปวตฺติํ สุตฺวา ‘‘มยฺหํ อานีตํ ภวิสฺสตี’’ติ จิเนฺตตฺวา คนฺตฺวา ตํ ‘‘เทหิ, ตาตา’’ติ อาหฯ ‘‘สีลํ รกฺขสิ, อมฺมา’’ติ? ‘‘อาม, รกฺขามี’’ติฯ ‘‘อิทํ มยา ตุยฺหเมว อตฺถาย อาภต’’นฺติ สทฺธิํ ยานเกน เคหทฺวาเร ฐเปตฺวา ปกฺกามิฯ</p>


<p>สาปิ ยาวชีวํ สีลํ รกฺขิตฺวา ตโต จุตา เวปจิตฺติสฺส อสุรินฺทสฺส ธีตา หุตฺวา นิพฺพตฺติ, สีลานิสํเสน อภิรูปา อโหสิฯ โส ตสฺสา วยปฺปตฺตกาเล ‘‘มยฺหํ ธีตา อตฺตโน จิตฺตรุจิตํ สามิกํ คณฺหตู’’ติ อสุเร สนฺนิปาเตสิ ฯ สโกฺก ‘‘กหํ นุ โข สา นิพฺพตฺตา’’ติ โอโลเกโนฺต ตตฺถ นิพฺพตฺตภาวํ ญตฺวา ‘‘สุชา จิตฺตรุจิตํ สามิกํ คณฺหนฺตี มํ คณฺหิสฺสตี’’ติ อสุรวณฺณํ มาเปตฺวา ตตฺถ อคมาสิฯ สุชํ อลงฺกริตฺวา สนฺนิปาตฎฺฐานํ อาเนตฺวา ‘‘จิตฺตรุจิตํ สามิกํ คณฺหา’’ติ อาหํสุฯ สา โอโลเกนฺตี สกฺกํ ทิสฺวา ปุเพฺพปิ สิเนหวเสน อุปฺปนฺนเปเมน มโหเฆน วิย อโชฺฌตฺถฎหทยา หุตฺวา ‘‘อยํ เม สามิโก’’ติ วตฺวา ตสฺส อุปริ ปุปฺผทามํ ขิปิตฺวา อคฺคเหสิฯ อสุรา ‘‘อมฺหากํ ราชา เอตฺตกํ กาลํ ธีตุ อนุจฺฉวิกํ อลภิตฺวา อิทานิ ลภติ , อยเมวสฺสา ธีตุ ปิตามหโต มหลฺลโก อนุจฺฉวิโก’’ติ ลชฺชมานา ปกฺกมิํสุฯ โส ตํ เทวนครํ อาเนตฺวา อฑฺฒเตยฺยานํ นาฎิกาโกฎีนํ เชฎฺฐิกํ กตฺวา ยาวตายุกํ ฐตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ ภิกฺขุ ปุเพฺพ ปณฺฑิตา เทวนคเร รชฺชํ การยมานา อตฺตโน ชีวิตํ ปริจฺจชนฺตาปิ ปาณาติปาตํ น กริํสุ, ตฺวํ นาม เอวรูเป นิยฺยานิเก  สาสเน ปพฺพชิตฺวา อปริสฺสาวิตํ สปาณกํ อุทกํ ปิวิสฺสสี’’ติ ตํ ภิกฺขุํ ครหิตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มาตลิสงฺคาหโก อานโนฺท อโหสิ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๓๒] ๒. นจฺจชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต เอกํ พหุภณฺฑิกํ ภิกฺขุํ อารพฺภ กเถสิฯ วตฺถุ เหฎฺฐา  (ชา. ๑.๑.๖) วุตฺตสทิสเมวฯ สตฺถา ตํ ภิกฺขุํ ‘‘สจฺจํ กิร ตฺวํ ภิกฺขุ พหุภโณฺฑ’’ติ ปุจฺฉิฯ ‘‘อาม, ภเนฺต’’ติฯ ‘‘กิํการณา ตฺวํ ภิกฺขุ พหุภโณฺฑ ชาโตสี’’ติ? โส เอตฺตกํ สุตฺวาว กุโทฺธ นิวาสนปารุปนํ ฉเฑฺฑตฺวา ‘‘อิมินา ทานิ นีหาเรน วิจรามี’’ติ สตฺถุ ปุรโต นโคฺค อฎฺฐาสิฯ มนุสฺสา ‘‘ธี ธี’’ติ อาหํสุฯ โส ตโต ปลายิตฺวา หีนายาวโตฺตฯ ภิกฺขู ธมฺมสภายํ สนฺนิสินฺนา ‘‘สตฺถุ นาม ปุรโต เอวรูปํ กริสฺสตี’’ติ ตสฺส อคุณกถํ กเถสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ภิกฺขู ปุจฺฉิฯ ภเนฺต, ‘‘โส หิ นาม ภิกฺขุ ตุมฺหากํ ปุรโต จตุปริสมเชฺฌ หิโรตฺตปฺปํ ปหาย คามทารโก วิย นโคฺค ฐตฺวา มนุเสฺสหิ ชิคุจฺฉิยมาโน หีนายาวตฺติตฺวา สาสนา ปริหีโน’’ติ ตสฺส อคุณกถาย นิสินฺนามฺหาติฯ สตฺถา ‘‘น, ภิกฺขเว, อิทาเนว โส ภิกฺขุ หิโรตฺตปฺปาภาเวน รตนสาสนา ปริหีโน, ปุเพฺพ อิตฺถิรตนปฎิลาภโตปิ ปริหีโนเยวา’’ติ วตฺวา อตีตํ อาหริฯ</p>


<p>อตีเต   ปฐมกเปฺป จตุปฺปทา สีหํ ราชานํ อกํสุ, มจฺฉา อานนฺทมจฺฉํ, สกุณา สุวณฺณหํสํฯ ตสฺส ปน สุวณฺณหํสราชสฺส ธีตา หํสโปติกา อภิรูปา อโหสิฯ โส ตสฺสา วรํ อทาสิ, สา อตฺตโน จิตฺตรุจิตํ สามิกํ วาเรสิฯ หํสราชา ตสฺสา วรํ ทตฺวา หิมวเนฺต สเพฺพ สกุเณ สนฺนิปาตาเปสิ, นานปฺปการา หํสโมราทโย สกุณคณา สมาคนฺตฺวา เอกสฺมิํ มหเนฺต ปาสาณตเล สนฺนิปติํสุฯ หํสราชา ‘‘อตฺตโน จิตฺตรุจิตํ สามิกํ อาคนฺตฺวา คณฺหาตู’’ติ ธีตรํ ปโกฺกสาเปสิฯ สา สกุณสงฺฆํ โอโลเกนฺตี มณิวณฺณคีวํ จิตฺรเปขุณํ โมรํ ทิสฺวา ‘‘อยํ เม สามิโก โหตู’’ติ อาโรเจสิฯ สกุณสงฺฆา โมรํ อุปสงฺกมิตฺวา อาหํสุ ‘‘สมฺม โมร, อยํ ราชธีตา เอตฺตกานํ สกุณานํ มเชฺฌ สามิกํ โรเจนฺตี ตยิ รุจิํ อุปฺปาเทสี’’ติฯ โมโร ‘‘อชฺชาปิ ตาว เม พลํ น ปสฺสตี’’ติ อติตุฎฺฐิยา หิโรตฺตปฺปํ ภินฺทิตฺวา  ตาว มหโต สกุณสงฺฆสฺส มเชฺฌ ปเกฺข ปสาเรตฺวา นจฺจิตุํ อารภิ, นจฺจโนฺต อปฺปฎิจฺฉโนฺน อโหสิฯ</p>


<p>สุวณฺณหํสราชา ลชฺชิโต ‘‘อิมสฺส เนว อชฺฌตฺตสมุฎฺฐานา หิรี อตฺถิ, น พหิทฺธาสมุฎฺฐานํ โอตฺตปฺปํ, นาสฺส ภินฺนหิโรตฺตปฺปสฺส มม ธีตรํ ทสฺสามี’’ติ สกุณสงฺฆมเชฺฌ อิมํ คาถมาห –</p>


<ol>
<li>
‘‘รุทํ มนุญฺญํ รุจิรา จ ปิฎฺฐิ, เวฬุริยวณฺณูปนิภา จ คีวา;  
  
พฺยามมตฺตานิ จ เปขุณานิ, นเจฺจน เต ธีตรํ โน ททามี’’ติฯ  
</li>
  
<p>ตตฺถ นฺติ ต-การสฺส ท-กาโร กโต, รุตํ มนาปํ, วสฺสิตสโทฺท มธุโรติ อโตฺถฯ ติ ปิฎฺฐิปิ เต จิตฺรา เจว โสภนา จฯ ติ เวฬุริยมณิวณฺณสทิสาฯ ติ เอกพฺยามปฺปมาณานิฯ ติ ปิญฺฉานิฯ ติ หิโรตฺตปฺปํ ภินฺทิตฺวา นจฺจิตภาเวเนว เต เอวรูปสฺส นิลฺลชฺชสฺส ธีตรํ โน ททามีติ วตฺวา หํสราชา ตสฺมิํเยว ปริสมเชฺฌ อตฺตโน ภาคิเนยฺยสฺส หํสโปตกสฺส ธีตรํ อทาสิฯ โมโร หํสโปติกํ อลภิตฺวา  ลชฺชิตฺวา ตโตว อุปฺปติตฺวา ปลายิฯ หํสราชาปิ อตฺตโน วสนฎฺฐานเมว คโตฯ
</ol></p>


<p>สตฺถา  ‘‘น, ภิกฺขเว, อิทาเนว เอส หิโรตฺตปฺปํ ภินฺทิตฺวา รตนสาสนา ปริหีโน, ปุเพฺพปิ อิตฺถิรตนปฎิลาภโต ปริหีโนเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา โมโร พหุภณฺฑิโก อโหสิ, หํสราชา ปน อหเมว อโหสิ’’นฺติฯ</p>

</p>


<ol>
<li>
<p> [๓๓] ๓. สโมฺมทมานชาตกวณฺณนา
</ol></p>


<p>ติ อิทํ สตฺถา กปิลวตฺถุํ อุปนิสฺสาย นิโคฺรธาราเม วิหรโนฺต จุมฺพฎกกลหํ อารพฺภ กเถสิฯ โส  (ชา. ๒.๒๑.กุณาลชาตก) อาวิ ภวิสฺสติฯ ตทา ปน สตฺถา ญาตเก อามเนฺตตฺวา ‘‘มหาราชา ญาตกานํ อญฺญมญฺญํ วิคฺคโห นาม น ยุโตฺต, ติรจฺฉานคตาปิ  หิ ปุเพฺพ สมคฺคกาเล ปจฺจามิเตฺต อภิภวิตฺวา โสตฺถิํ ปตฺตา ยทา วิวาทมาปนฺนา, ตทา มหาวินาสํ ปตฺตา’’ติ วตฺวา ญาติราชกุเลหิ อายาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต วฎฺฎกโยนิยํ นิพฺพตฺติตฺวา อเนกวฎฺฎกสหสฺสปริวาโร อรเญฺญ ปฎิวสติฯ ตทา เอโก วฎฺฎกลุทฺทโก เตสํ วสนฎฺฐานํ คนฺตฺวา วฎฺฎกวสฺสิตํ กตฺวา เตสํ สนฺนิปติตภาวํ ญตฺวา เตสํ อุปริ ชาลํ ขิปิตฺวา ปริยเนฺตสุ มทฺทโนฺต สเพฺพ เอกโต กตฺวา ปจฺฉิํ ปูเรตฺวา ฆรํ คนฺตฺวา เต วิกฺกิณิตฺวา เตน มูเลน ชีวิกํ กเปฺปติฯ อเถกทิวสํ โพธิสโตฺต เต วฎฺฎเก อาห – ‘‘อยํ สากุณิโก อมฺหากํ ญาตเก วินาสํ ปาเปติ, อหํ เอกํ อุปายํ ชานามิ, เอเนส อเมฺห คณฺหิตุํ น สกฺขิสฺสติ, อิโต ทานิ ปฎฺฐาย เอเตน ตุมฺหากํ อุปริ ชาเล ขิตฺตมเตฺต เอเกโก เอเกกสฺมิํ ชาลกฺขิเก สีสํ ฐเปตฺวา ชาลํ อุกฺขิปิตฺวา อิจฺฉิตฎฺฐานํ หริตฺวา เอกสฺมิํ กณฺฎกคุเมฺพ ปกฺขิปถ, เอวํ สเนฺต เหฎฺฐา เตน เตน ฐาเนน ปลายิสฺสามา’’ติฯ เต สเพฺพ ‘‘สาธู’’ติ ปฎิสฺสุณิํสุฯ ทุติยทิวเส อุปริ ชาเล ขิเตฺต เต โพธิสเตฺตน วุตฺตนเยเนว ชาลํ อุกฺขิปิตฺวา  เอกสฺมิํ  กณฺฎกคุเมฺพ ขิปิตฺวา สยํ เหฎฺฐาภาเคน ตโต ตโต ปลายิํสุฯ สากุณิกสฺส คุมฺพโต ชาลํ โมเจนฺตเสฺสว วิกาโล ชาโต, โส ตุจฺฉหโตฺถว อคมาสิฯ</p>


<p>ปุนทิวสโต ปฎฺฐายปิ วฎฺฎกา ตเถว กโรนฺติฯ โสปิ ยาว สูริยตฺถงฺคมนา ชาลเมว โมเจโนฺต กิญฺจิ อลภิตฺวา ตุจฺฉหโตฺถว เคหํ คจฺฉติฯ อถสฺส ภริยา กุชฺฌิตฺวา ‘‘ตฺวํ ทิวเส ทิวเส ตุจฺฉหโตฺถ อาคจฺฉสิ, อญฺญมฺปิ เต พหิ โปสิตพฺพฎฺฐานํ อตฺถิ มเญฺญ’’ติ อาหฯ สากุณิโก ‘‘ภเทฺท, มม อญฺญํ โปสิตพฺพฎฺฐานํ นตฺถิ, อปิจ โข ปน เต วฎฺฎกา สมคฺคา หุตฺวา จรนฺติ, มยา ขิตฺตมเตฺต ชาลํ อาทาย กณฺฎกคุเมฺพ ขิปิตฺวา คจฺฉนฺติ, น โข ปเนเต สพฺพกาลเมว สโมฺมทมานา วิหริสฺสนฺติ, ตฺวํ มา จินฺตยิ, ยทา เต วิวาทมาปชฺชิสฺสนฺติ, ตทา เต สเพฺพว อาทาย ตว มุขํ หาสยมาโน อาคจฺฉิสฺสามี’’ติ วตฺวา ภริยาย อิมํ คาถมาห –</p>


<ol>
<li>
‘‘สโมฺมทมานา คจฺฉนฺติ, ชาลมาทาย ปกฺขิโน;  
  
ยทา เต วิวทิสฺสนฺติ, ตทา เอหินฺติ เม วส’’นฺติฯ  
</li>
  
<p>ตตฺถ  ติ ยสฺมิํ กาเล เต วฎฺฎกา นานาลทฺธิกา นานาคาหา หุตฺวา วิวทิสฺสนฺติ, กลหํ กริสฺสนฺตีติ อโตฺถฯ นฺติ ตสฺมิํ กาเล สเพฺพปิ เต มม วสํ อาคจฺฉิสฺสนฺติฯ อถาหํ เต คเหตฺวา ตว มุขํ หาเสโนฺต อาคจฺฉิสฺสามีติ ภริยํ สมสฺสาเสสิฯ
</ol></p>


<p>กติปาหเสฺสว ปน อจฺจเยน เอโก วฎฺฎโก โคจรภูมิํ โอตรโนฺต อสลฺลเกฺขตฺวา อญฺญสฺส สีสํ อกฺกมิ, อิตโร ‘‘โก มํ สีเส อกฺกมี’’ติ กุชฺฌิํฯ ‘‘อหํ อสลฺลเกฺขตฺวา อกฺกมิํ, มา กุชฺฌี’’ติ วุเตฺตปิ กุชฺฌิเยวฯ เต ปุนปฺปุนํ กเถนฺตา ‘‘ตฺวเมว มเญฺญ ชาลํ อุกฺขิปสี’’ติ อญฺญมญฺญํ วิวาทํ กริํสุฯ เตสุ วิวทเนฺตสุ โพธิสโตฺต จิเนฺตสิ ‘‘วิวาทเก โสตฺถิภาโว นาม นตฺถิ, อิทาเนว เต ชาลํ น อุกฺขิปิสฺสนฺติ, ตโต มหนฺตํ วินาสํ ปาปุณิสฺสนฺติ, สากุณิโก โอกาสํ ลภิสฺสติ, มยา อิมสฺมิํ ฐาเน น สกฺกา วสิตุ’’นฺติฯ โส อตฺตโน ปริสํ อาทาย อญฺญตฺถ คโตฯ สากุณิโกปิ โข กติปาหจฺจเยน  อาคนฺตฺวา วฎฺฎกวสฺสิตํ วสฺสิตฺวา เตสํ สนฺนิปติตานํ อุปริ ชาลํ  ขิปิฯ อเถโก วฎฺฎโก ‘‘ตุยฺหํ กิร ชาลํ อุกฺขิปนฺตเสฺสว มตฺถเก โลมานิ ปติตานิ, อิทานิ อุกฺขิปา’’ติ อาหฯ อปโร ‘‘ตุยฺหํ กิร ชาลํ อุกฺขิปนฺตเสฺสว ทฺวีสุ ปเกฺขสุ ปตฺตานิ ปติตานิ, อิทานิ อุกฺขิปา’’ติ อาหฯ อิติ เตสํ ‘‘ตฺวํ อุกฺขิป, ตฺวํ อุกฺขิปา’’ติ วทนฺตานเญฺญว สากุณิโก ชาลํ อุกฺขิปิตฺวา สเพฺพว เต เอกโต กตฺวา ปจฺฉิํ ปูเรตฺวา ภริยํ หาสยมาโน เคหํ อคมาสิฯ</p>


<p>สตฺถา ‘‘เอวํ มหาราชา ญาตกานํ กลโห นาม น ยุโตฺต, กลโห วินาสมูลเมว โหตี’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา อปณฺฑิตวฎฺฎโก เทวทโตฺต อโหสิ, ปณฺฑิตวฎฺฎโก ปน อหเมว อโหสิ’’นฺติฯ</p>

</p>


<ol>
<li>
<p> [๓๔] ๔. มจฺฉชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ ตทา หิ สตฺถา ตํ ภิกฺขุํ ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิฯ ‘‘สจฺจํ, ภควา’’ติฯ ‘‘เกนาสิ อุกฺกณฺฐาปิโต’’ติ? ‘‘ปุราณทุติยิกา เม, ภเนฺต มธุรหตฺถรสา, ตํ ชหิตุํ น สโกฺกมี’’ติฯ อถ นํ สตฺถา ‘‘ภิกฺขุ เอสา อิตฺถี ตว อนตฺถการิกา , ปุเพฺพปิ ตฺวํ เอตํ นิสฺสาย มรณํ ปาปุณโนฺต มํ อาคมฺม มรณา มุโตฺต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโรหิโต อโหสิฯ ตทา เกวฎฺฎา นทิยํ ชาลํ ขิปิํสุฯ อเถโก มหามโจฺฉ รติวเสน อตฺตโน มจฺฉิยา สทฺธิํ กีฬมาโน อาคจฺฉติฯ ตสฺส สา มจฺฉี ปุรโต คจฺฉมานา ชาลคนฺธํ ฆายิตฺวา ชาลํ ปริหรมานา คตาฯ โส ปน กามคิโทฺธ โลลมโจฺฉ ชาลกุจฺฉิเมว ปวิโฎฺฐฯ เกวฎฺฎา ตสฺส ชาลํ ปวิฎฺฐภาวํ ญตฺวา ชาลํ อุกฺขิปิตฺวา มจฺฉํ คเหตฺวา อมาเรตฺวาว วาลิกาปิเฎฺฐ ขิปิตฺวา  ‘‘อิมํ องฺคาเรสุ ปจิตฺวา ขาทิสฺสามา’’ติ องฺคาเร กโรนฺติ, สูลํ ตเจฺฉนฺติฯ มโจฺฉ ‘‘เอตํ องฺคารตาปนํ วา สูลวิชฺฌนํ วา อญฺญํ วา ปน ทุกฺขํ น มํ กิลเมติ, ยํ  ปเนสา มจฺฉี ‘อญฺญํ โส นูน รติยา คโต’ติ มยิ โทมนสฺสํ อาปชฺชติ, ตเมว มํ พาธตี’’ติ ปริเทวมาโน อิมํ คาถมาห –</p>


<ol>
<li>
‘‘น มํ สีตํ น มํ อุณฺหํ, น มํ ชาลสฺมิ พาธนํ;  
  
ยญฺจ มํ มญฺญเต มจฺฉี, อญฺญํ โส รติยา คโต’’ติฯ  
</li>
  
<p>ตตฺถ นฺติ มจฺฉานํ อุทกา นีหฎกาเล สีตํ โหติ, ตสฺมิํ วิคเต อุณฺหํ โหติ, ตทุภยมฺปิ สนฺธาย ‘‘น มํ สีตํ น มํ อุณฺหํ พาธตี’’ติ ปริเทวติฯ ยมฺปิ องฺคาเรสุ ปจฺจนมูลกํ ทุกฺขํ ภวิสฺสติ, ตมฺปิ สนฺธาย ‘‘น มํ อุณฺห’’นฺติ ปริเทวเตวฯ นฺติ ยมฺปิ เม ชาลสฺมิํ พาธนํ อโหสิ, ตมฺปิ มํ น พาเธตีติ ปริเทวติฯ นฺติอาทีสุ อยํ ปิณฺฑโตฺถ – สา มจฺฉี มม ชาเล ปติตสฺส อิเมหิ เกวเฎฺฎหิ คหิตภาวํ อชานนฺตี มํ อปสฺสมานา ‘‘โส มโจฺฉ อิทานิ อญฺญํ มจฺฉิํ กามรติยา คโต ภวิสฺสตี’’ติ จิเนฺตติ, ตํ ตสฺสา โทมนสฺสปฺปตฺตาย จินฺตนํ มํ พาธตีติ วาลิกาปิเฎฺฐ นิปโนฺน ปริเทวติฯ
</ol></p>


<p>ตสฺมิํ สมเย ปุโรหิโต ทาสปริวุโต นฺหานตฺถาย นทีตีรํ อาคโตฯ โส ปน สพฺพรุตญฺญู โหติฯ เตนสฺส มจฺฉปริเทวนํ สุตฺวา เอตทโหสิ ‘‘อยํ มโจฺฉ กิเลสวเสน ปริเทวติ, เอวํ อาตุรจิโตฺต โข ปเนส มียมาโน นิรเยเยว นิพฺพตฺติสฺสติ, อหมสฺส อวสฺสโย ภวิสฺสามี’’ติ เกวฎฺฎานํ สนฺติกํ คนฺตฺวา ‘‘อโมฺภ ตุเมฺห อมฺหากํ เอกทิวสมฺปิ พฺยญฺชนตฺถาย มจฺฉํ น เทถา’’ติ อาหฯ เกวฎฺฎา ‘‘กิํ วเทถ, สามิ, ตุมฺหากํ รุจฺจนกมจฺฉํ คณฺหิตฺวา  คจฺฉถา’’ติ อาหํสุฯ ‘‘อมฺหากํ อเญฺญน กมฺมํ นตฺถิ, อิมเญฺญว เทถา’’ติฯ ‘‘คณฺหถ สามี’’ติฯ โพธิสโตฺต ตํ อุโภหิ หเตฺถหิ คเหตฺวา นทีตีเร นิสีทิตฺวา ‘‘อโมฺภ มจฺฉ, สเจ ตาหํ อชฺช น ปเสฺสยฺยํ, ชีวิตกฺขยํ ปาปุเณยฺยาสิ, อิทานิ อิโต ปฎฺฐาย มา กิเลสวสิโก อโหสี’’ติ โอวทิตฺวา อุทเก วิสฺสเชฺชตฺวา นฺหตฺวา นครํ ปาวิสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐาสิฯ สตฺถาปิ อนุสนฺธิํ ฆเฎตฺวา  ชาตกํ สโมธาเนสิ – ‘‘ตทา มจฺฉี ปุราณทุติยิกา อโหสิ, มโจฺฉ อุกฺกณฺฐิตภิกฺขุ ปุโรหิโต ปน อหเมว อโหสิ’’นฺติฯ</p>

</p>


<ol>
<li>
<p> [๓๕] ๕. วฎฺฎกชาตกวณฺณนา
</ol></p>


<p>ติ อิทํ สตฺถา มคเธสุ จาริกํ จรมาโน ทาวคฺคินิพฺพานํ อารพฺภ กเถสิฯ เอกสฺมิญฺหิ สมเย สตฺถา มคเธสุ จาริกํ จรมาโน อญฺญตรสฺมิํ มคธคามเก ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต ภิกฺขุคณปริวุโต มคฺคํ ปฎิปชฺชิฯ ตสฺมิํ สมเย มหาฑาโห อุฎฺฐหิ, ปุรโต จ ปจฺฉโต จ พหู ภิกฺขู ทิสฺสนฺติ, โสปิ โข อคฺคิ เอกธูโม เอกชาโล หุตฺวา อวตฺถรมาโน อาคจฺฉเตวฯ ตเตฺถเก ปุถุชฺชนภิกฺขู มรณภยภีตา ‘‘ปฎคฺคิํ ทสฺสาม, เตน ทฑฺฒฎฺฐานํ อิตโร อคฺคิ น โอตฺถริสฺสตี’’ติ อรณิสหิตํ นีหริตฺวา อคฺคิํ กโรนฺติฯ อปเร อาหํสุ ‘‘อาวุโส, ตุเมฺห กิํ นาม กโรถ, คคนมเชฺฌ ฐิตํ จนฺทมณฺฑลํ, ปาจีนโลกธาตุโต อุคฺคจฺฉนฺตํ สหสฺสรํสิปฎิมณฺฑิตํ สูริยมณฺฑลํ, เวลาย ตีเร ฐิตา สมุทฺทํ, สิเนรุํ นิสฺสาย ฐิตา สิเนรุํ อปสฺสนฺตา วิย สเทวเก โลเก อคฺคปุคฺคลํ อตฺตนา สทฺธิํ คจฺฉนฺตเมว สมฺมาสมฺพุทฺธํ อโนโลเกตฺวา ‘ปฎคฺคิํ เทมา’ติ วทถ, พุทฺธพลํ นาม น ชานาถ, เอถ สตฺถุ สนฺติกํ คมิสฺสามา’’ติฯ เต ปุรโต จ ปจฺฉโต จ คจฺฉนฺตา สเพฺพปิ เอกโต หุตฺวา ทสพลสฺส สนฺติกํ อคมํสุฯ สตฺถา มหาภิกฺขุสงฺฆปริวาโร อญฺญตรสฺมิํ ปเทเส อฎฺฐาสิฯ ทาวคฺคิ อภิภวโนฺต วิย วิรวโนฺต อาคจฺฉติฯ อาคนฺตฺวา ตถาคตสฺส ฐิตฎฺฐานํ ปตฺวา ตสฺส ปเทสสฺส สมนฺตา โสฬสกรีสมตฺตฎฺฐานํ ปโตฺต อุทเก โอปิลาปิตติณุกฺกา วิย นิพฺพายิ, วินิเพฺพธโต ทฺวตฺติํสกรีสมตฺตฎฺฐานํ อวตฺถริตุํ นาสกฺขิฯ</p>


<p>ภิกฺขู  สตฺถุ คุณกถํ อารภิํสุ – ‘‘อโห พุทฺธานํ คุณา นาม, อยญฺหิ นาม อเจตโน อคฺคิ พุทฺธานํ ฐิตฎฺฐานํ อวตฺถริตุํ น สโกฺกติ, อุทเก  ติณุกฺกา วิย นิพฺพายติ, อโห พุทฺธานํ  อานุภาโว นามา’’ติฯ สตฺถา เตสํ กถํ สุตฺวา ‘‘น, ภิกฺขเว, เอตํ เอตรหิ มยฺหํ พลํ, ยํ อิมํ ภูมิปฺปเทสํ ปตฺวา เอส อคฺคิ นิพฺพายติฯ อิทํ ปน มยฺหํ โปราณกสจฺจพลํฯ อิมสฺมิญฺหิ ปเทเส สกลมฺปิ อิมํ กปฺปํ อคฺคิ น ชลิสฺสติ, กปฺปฎฺฐิยปาฎิหาริยํ นาเมต’’นฺติ อาหฯ อถายสฺมา อานโนฺท สตฺถุ นิสีทนตฺถาย จตุคฺคุณํ สงฺฆาฎิํ ปญฺญเปสิ, นิสีทิ สตฺถา ปลฺลงฺกํ อาภุชิตฺวาฯ ภิกฺขุสโงฺฆปิ ตถาคตํ วนฺทิตฺวา ปริวาเรตฺวา นิสีทิฯ อถ สตฺถา ‘‘อิทํ ตาว, ภเนฺต, อมฺหากํ ปากฎํ, อตีตํ ปฎิจฺฉนฺนํ, ตํ โน ปากฎํ กโรถา’’ติ ภิกฺขูหิ อายาจิโต อตีตํ อาหริฯ</p>


<p>อตีเต มคธรเฎฺฐ ตสฺมิํเยว ปเทเส โพธิสโตฺต วฎฺฎกโยนิยํ ปฎิสนฺธิํ คเหตฺวา มาตุกุจฺฉิโต ชาโต อณฺฑโกสํ ปทาเลตฺวา นิกฺขนฺตกาเล มหาเคณฺฑุกปฺปมาโณ วฎฺฎกโปตโก อโหสิฯ อถ นํ มาตาปิตโร กุลาวเก นิปชฺชาเปตฺวา มุขตุณฺฑเกน โคจรํ อาหริตฺวา โปเสนฺติฯ ตสฺส ปเกฺข ปสาเรตฺวา อากาเส คมนพลํ วา ปาเท อุกฺขิปิตฺวา ถเล คมนพลํ วา นตฺถิฯ ตญฺจ ปเทสํ สํวจฺฉเร สํวจฺฉเร ทาวคฺคิ คณฺหาติ, โส ตสฺมิมฺปิ สมเย มหารวํ รวโนฺต ตํ ปเทสํ คณฺหิ, สกุณสงฺฆา อตฺตโน อตฺตโน กุลาวเกหิ นิกฺขมิตฺวา มรณภยภีตา วิรวนฺตา ปลายนฺติ, โพธิสตฺตสฺสปิ มาตาปิตโร มรณภยภีตา โพธิสตฺตํ ฉเฑฺฑตฺวา ปลายิํสุฯ โพธิสโตฺต กุลาวเก นิปนฺนโกว คีวํ อุกฺขิปิตฺวา อวตฺถริตฺวา อาคจฺฉนฺตํ อคฺคิํ ทิสฺวา จิเนฺตสิ ‘‘สเจ มยฺหํ ปเกฺข ปสาเรตฺวา อากาเสน คมนพลํ ภเวยฺย, อุปฺปติตฺวา อญฺญตฺถ คเจฺฉยฺยํฯ สเจ ปาเท อุกฺขิปิตฺวา คมนพลํ ภเวยฺย, ปทวาเรน อญฺญตฺถ คเจฺฉยฺยํฯ มาตาปิตโรปิ โข เม มรณภยภีตา มํ เอกกํ ปหาย อตฺตานํ ปริตฺตายนฺตา ปลาตาฯ อิทานิ เม อญฺญํ ปฎิสรณํ นตฺถิ, อตาโณมฺหิ อสรโณ, กิํ นุ โข อชฺช มยา กาตุํ วฎฺฎตี’’ติฯ</p>


<p>อถสฺส เอตทโหสิ ‘‘อิมสฺมิํ โลเก สีลคุโณ นาม อตฺถิ, สจฺจคุโณ นาม อตฺถิ, อตีเต ปารมิโย ปูเรตฺวา โพธิมูเล นิสีทิตฺวา อภิสมฺพุทฺธา สีลสมาธิปญฺญาวิมุตฺติวิมุตฺติญาณทสฺสนสมฺปนฺนา  สจฺจานุทฺทยการุญฺญขนฺติสมนฺนาคตา สพฺพสเตฺตสุ สมปฺปวตฺตเมตฺตาภาวนา สพฺพญฺญุพุทฺธา  นาม อตฺถิ, เตหิ จ ปฎิวิทฺธา ธมฺมคุณา นาม อตฺถิ, มยิ จาปิ เอกํ สจฺจํ อตฺถิ, สํวิชฺชมาโน เอโก สภาวธโมฺม ปญฺญายติ, ตสฺมา อตีเต พุเทฺธ เจว เตหิ ปฎิวิทฺธคุเณ จ อาวเชฺชตฺวา มยิ วิชฺชมานํ สจฺจสภาวธมฺมํ คเหตฺวา สจฺจกิริยํ กตฺวา อคฺคิํ  ปฎิกฺกมาเปตฺวา อชฺช มยา อตฺตโน เจว เสสสกุณานญฺจ โสตฺถิภาวํ กาตุํ วฎฺฎตี’’ติฯ เตน วุตฺตํ –</p>


<p>
‘‘อตฺถิ โลเก สีลคุโณ, สจฺจํ โสเจยฺยนุทฺทยา;  
  
เตน สเจฺจน กาหามิ, สจฺจกิริยมนุตฺตรํฯ  
</p>
  
<p>
‘‘อาวเชฺชตฺวา ธมฺมพลํ, สริตฺวา ปุพฺพเก ชิเน;  
  
สจฺจพลมวสฺสาย, สจฺจกิริยมกาสห’’นฺติฯ (จริยา. ๓.๗๙-๘๐);  
</p>
  
<p>อถ โพธิสโตฺต อตีเต ปรินิพฺพุตานํ พุทฺธานํ คุเณ อาวเชฺชตฺวา อตฺตนิ วิชฺชมานํ สจฺจสภาวํ อารพฺภ สจฺจกิริยํ กโรโนฺต อิมํ คาถมาห –</p>


<ol>
<li>
‘‘สนฺติ ปกฺขา อปตนา, สนฺติ ปาทา อวญฺจนา;  
  
มาตาปิตา จ นิกฺขนฺตา, ชาตเวท ปฎิกฺกมา’’ติฯ  
</li>
  
<p>ตตฺถ ติ มยฺหํ ปกฺขา นาม อตฺถิ อุปลพฺภนฺติ, โน จ โข สกฺกา เอเตหิ อุปฺปติตุํ อากาเสน คนฺตุนฺติ อปตนาฯ ติ ปาทาปิ เม อตฺถิ, เตหิ ปน วญฺจิตุํ ปทวารคมเนน คนฺตุํ น สกฺกาติ อวญฺจนาฯ ติ เย จ มํ อญฺญตฺถ เนยฺยุํ, เตปิ มรณภเยน มาตาปิตโร นิกฺขนฺตาฯ ติ อคฺคิํ อาลปติฯ โส หิ ชาโตว เวทยติ ปญฺญายติ, ตสฺมา ‘‘ชาตเวโท’’ติ วุจฺจติฯ ติ ปฎิคจฺฉ นิวตฺตาติ ชาตเวทํ อาณาเปติฯ
</ol></p>


<p>อิติ มหาสโตฺต ‘‘สเจ มยฺหํ ปกฺขานํ อตฺถิภาโว, เต จ ปสาเรตฺวา อากาเส อปตนภาโว, ปาทานํ อตฺถิภาโว, เต จ อุกฺขิปิตฺวา อวญฺจนภาโว, มาตาปิตูนํ มํ กุลาวเกเยว ฉเฑฺฑตฺวา ปลาตภาโว จ สโจฺจ สภาวภูโตเยว, ชาตเวท, เอเตน  สเจฺจน ตฺวํ อิโต ปฎิกฺกมา’’ติ กุลาวเก นิปนฺนโกว สจฺจกิริยํ อกาสิฯ ตสฺส สห สจฺจกิริยาย โสฬสกรีสมเตฺต ฐาเน ชาตเวโท ปฎิกฺกมิฯ ปฎิกฺกมโนฺต จ น ฌายมาโนว อญฺญํ คโต, อุทเก ปน โอปิลาปิตา อุกฺกา วิย ตเตฺถว นิพฺพายิฯ เตน วุตฺตํ –</p>


<p>
‘‘สห  
  
สเจฺจ กเต มยฺหํ, มหาปชฺชลิโต สิขี;  
  
วเชฺชสิ โสฬส กรีสานิ, อุทกํ ปตฺวา ยถา สิขี’’ติฯ (จริยา. ๓.๘๒);  
</p>
  
<p>ตํ ปน ฐานํ สกเลปิ อิมสฺมิํ กเปฺป อคฺคินา อนภิภวนียตฺตา กปฺปฎฺฐิยปาฎิหาริยํ นาม ชาตํฯ เอวํ โพธิสโตฺต สจฺจกิริยํ กตฺวา ชีวิตปริโยสาเน ยถากมฺมํ คโตฯ</p>


<p>สตฺถา ‘‘น, ภิกฺขเว, อิมสฺส วนสฺส อคฺคินา อนโชฺฌตฺถรณํ เอตรหิ มยฺหํ พลํ, โปราณํ ปเนตํ วฎฺฎโปตกกาเล มยฺหเมว สจฺจพล’’นฺติ อิมํ ธมฺมเทสนํ อาหริตฺวา สจฺจานิ ปกาเสสิฯ สจฺจปริโยสาเน เกจิ โสตาปนฺนา อเหสุํ, เกจิ สกทาคามิโน, เกจิ อนาคามิโน, เกจิ อรหตฺตํ ปตฺตาติฯ สตฺถาปิ อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มาตาปิตโร เอตรหิ มาตาปิตโรว อเหสุํ, วฎฺฎกราชา ปน อหเมว อโหสิ’’นฺติฯ</p>

</p>


<ol>
<li>
<p> [๓๖] ๖. สกุณชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ทฑฺฒปณฺณสาลํ ภิกฺขุํ อารพฺภ กเถสิฯ เอโก กิร ภิกฺขุ สตฺถุ สนฺติเก กมฺมฎฺฐานํ คเหตฺวา เชตวนโต นิกฺขมฺม โกสเลสุ เอกํ ปจฺจนฺตคามํ นิสฺสาย เอกสฺมิํ อรญฺญเสนาสเน วสติฯ อถสฺส ปฐมมาเสเยว ปณฺณสาลา ฑยฺหิตฺถฯ โส ‘‘ปณฺณสาลา เม ทฑฺฒา, ทุกฺขํ วสามี’’ติ มนุสฺสานํ อาจิกฺขิฯ มนุสฺสา ‘‘อิทานิ โน เขตฺตํ ปริสุกฺขํ, เกทาเร ปาเยตฺวา กริสฺสาม’’, ตสฺมิํ ปายิเต ‘‘พีชํ วปิตฺวา’’, พีเช วุเตฺต ‘‘วติํ กตฺวา’’, วติยา กตาย ‘‘นิทฺทายิตฺวา, ลายิตฺวา, มทฺทิตฺวา’’ติ เอวํ ตํ ตํ กมฺมํ อปทิสนฺตาเยว เตมาสํ วีตินาเมสุํฯ โส ภิกฺขุ เตมาสํ อโชฺฌกาเส ทุกฺขํ วสโนฺต  กมฺมฎฺฐานํ วเฑฺฒตฺวา วิเสสํ นิพฺพเตฺตตุํ นาสกฺขิฯ ปวาเรตฺวา ปน สตฺถุ สนฺติกํ คนฺตฺวา วนฺทิตฺวา เอกมนฺตํ นิสีทิฯ สตฺถา เตน สทฺธิํ ปฎิสนฺถารํ กตฺวา ‘‘กิํ ภิกฺขุ สุเขน วสฺสํวุโตฺถสิ, กมฺมฎฺฐานํ เต มตฺถกํ ปตฺต’’นฺติ ปุจฺฉิฯ โส ตํ ปวตฺติํ อาจิกฺขิตฺวา ‘‘เสนาสนสปฺปายสฺส เม อภาเวน กมฺมฎฺฐานํ มตฺถกํ น ปตฺต’’นฺติ อาหฯ สตฺถา ‘‘ปุเพฺพ ภิกฺขุ ติรจฺฉานคตาปิ อตฺตโน สปฺปายาสปฺปายํ ชานิํสุ, ตฺวํ กสฺมา น อญฺญาสี’’ติ วตฺวา อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สกุณโยนิยํ นิพฺพตฺติตฺวา สกุณสงฺฆปริวุโต อรญฺญายตเน สาขาวิฎปสมฺปนฺนํ มหารุกฺขํ นิสฺสาย วสติฯ อเถกทิวสํ ตสฺส รุกฺขสฺส สาขาสุ อญฺญมญฺญํ ฆํสนฺตีสุ จุณฺณํ ปตติ, ธูโม อุฎฺฐาติฯ ตํ ทิสฺวา โพธิสโตฺต จิเนฺตสิ ‘‘อิมา เทฺว สาขา เอวํ ฆํสมานา อคฺคิํ วิสฺสเชฺชสฺสนฺติ, โส ปติตฺวา ปุราณปณฺณานิ คณฺหิสฺสติ, ตโต ปฎฺฐาย อิมมฺปิ รุกฺขํ ฌาเปสฺสติ, น สกฺกา อิธ อเมฺหหิ วสิตุํ, อิโต ปลายิตฺวา อญฺญตฺถ คนฺตุํ วฎฺฎตี’’ติฯ โส สกุณสงฺฆสฺส อิมํ คาถมาห –</p>


<ol>
<li>
‘‘ยํ นิสฺสิตา ชคติรุหํ วิหงฺคมา, สฺวายํ อคฺคิํ ปมุญฺจติ;  
  
ทิสา ภชถ วกฺกงฺคา, ชาตํ สรณโต ภย’’นฺติฯ  
</li>
  
<p>ตตฺถ นฺติ ชคติ วุจฺจติ ปถวี, ตตฺถ ชาตตฺตา รุโกฺข ‘‘ชคติรุโห’’ติ วุจฺจติฯ ติ วิหํ วุจฺจติ อากาสํ, ตตฺถ คมนโต ปกฺขี ‘‘วิหงฺคมา’’ติ วุจฺจนฺติฯ ติ อิมํ รุกฺขํ มุญฺจิตฺวา อิโต ปลายนฺตา จตโสฺส ทิสา ภชถฯ ติ สกุเณ อาลปติฯ เต หิ อุตฺตมงฺคํ คลํ กทาจิ กทาจิ วงฺกํ กโรนฺติ, ตสฺมา ‘‘วกฺกงฺคา’’ติ วุจฺจนฺติฯ วงฺกา วา เตสํ อุโภสุ ปเสฺสสุ ปกฺขา ชาตาติ วกฺกงฺคาฯ นฺติ อมฺหากํ อวสฺสยรุกฺขโตเยว ภยํ นิพฺพตฺตํ, เอถ อญฺญตฺถ คจฺฉามาติฯ
</ol></p>


<p>โพธิสตฺตสฺส วจนกรา ปณฺฑิตสกุณา เตน สทฺธิํ เอกปฺปหาเรเนว อุปฺปติตฺวา อญฺญตฺถ คตาฯ เย ปน อปณฺฑิตา, เต ‘‘เอวเมว เอส พินฺทุมเตฺต อุทเก กุมฺภีเล ปสฺสตี’’ติ ตสฺส วจนํ อคฺคเหตฺวา ตเตฺถว วสิํสุฯ ตโต น จิรเสฺสว โพธิสเตฺตน จินฺติตากาเรเนว อคฺคิ นิพฺพตฺติตฺวา ตํ รุกฺขํ อคฺคเหสิฯ ธูเมสุ จ ชาลาสุ จ อุฎฺฐิตาสุ ธูมนฺธา  สกุณา อญฺญตฺถ คนฺตุํ นาสกฺขิํสุ, อคฺคิมฺหิ ปติตฺวา ปติตฺวา วินาสํ ปาปุณิํสุฯ</p>


<p>สตฺถา ‘‘เอวํ ภิกฺขุ ปุเพฺพ ติรจฺฉานคตาปิ รุกฺขเคฺค วสนฺตา อตฺตโน สปฺปายาสปฺปายํ ชานนฺติ, ตฺวํ กสฺมา น อญฺญาสี’’ติ อิมํ  ธมฺมเทสนํ อาหริตฺวา สจฺจานิ ปกาเสสิฯ สจฺจปริโยสาเน โส ภิกฺขุ โสตาปตฺติผเล ปติฎฺฐิโตฯ สตฺถาปิ อนุสนฺธิํ ฆเฎตฺวา ชาตกํ สโมธาเนสิ – ‘‘ตทา โพธิสตฺตสฺส วจนกรา สกุณา พุทฺธปริสา อเหสุํ, ปณฺฑิตสกุโณ ปน อหเมว อโหสิ’’นฺติฯ</p>

</p>


<ol>
<li>
<p> [๓๗] ๗. ติตฺติรชาตกวณฺณนา
</ol></p>


<p>  ติ อิทํ สตฺถา สาวตฺถิํ คจฺฉโนฺต สาริปุตฺตเตฺถรสฺส เสนาสนปฎิพาหนํ อารพฺภ กเถสิฯ อนาถปิณฺฑิเกน หิ วิหารํ กาเรตฺวา ทูเต เปสิเต สตฺถา ราชคหา นิกฺขมฺม เวสาลิํ ปตฺวา ตตฺถ ยถาภิรนฺตํ วิหริตฺวา ‘‘สาวตฺถิํ คมิสฺสามี’’ติ มคฺคํ ปฎิปชฺชิฯ เตน จ สมเยน ฉพฺพคฺคิยานํ อเนฺตวาสิกา ปุรโต ปุรโต คนฺตฺวา เถรานํ เสนาสเนสุ อคฺคหิเตเสฺวว ‘‘อิทํ เสนาสนํ อมฺหากํ อุปชฺฌายสฺส, อิทํ อาจริยสฺส, อิทํ อมฺหากเมว ภวิสฺสตี’’ติ เสนาสนานิ ปลิพุเนฺธนฺติฯ ปจฺฉา อาคตา เถรา เสนาสนานิ น ลภนฺติฯ สาริปุตฺตเตฺถรสฺสาปิ อเนฺตวาสิกา เถรสฺส เสนาสนํ ปริเยสนฺตา น ลภิํสุฯ เถโร เสนาสนํ อลภโนฺต สตฺถุ เสนาสนสฺส อวิทูเร เอกสฺมิํ รุกฺขมูเล นิสชฺชาย จ จงฺกเมน จ รตฺติํ วีตินาเมสิฯ สตฺถา ปจฺจูสสมเย นิกฺขมิตฺวา อุกฺกาสิ, เถโรปิ อุกฺกาสิฯ ‘‘โก เอโส’’ติ? ‘‘อหํ, ภเนฺต, สาริปุโตฺต’’ติฯ ‘‘สาริปุตฺต, อิมาย เวลาย อิธ กิํ กโรสี’’ติ? ‘‘โส ตํ ปวตฺติํ อาโรเจสิ’’ฯ สตฺถา เถรสฺส วจนํ สุตฺวา ‘‘อิทานิ ตาว มยิ ชีวเนฺตเยว ภิกฺขู อญฺญมญฺญํ อคารวา อปติสฺสา วิหรนฺติ, ปรินิพฺพุเต กิํ นุ โข กริสฺสนฺตี’’ติ อาวเชฺชนฺตสฺส ธมฺมสํเวโค อุทปาทิฯ</p>


<p>โส ปภาตาย รตฺติยา ภิกฺขุสงฺฆํ สนฺนิปาตาเปตฺวา ภิกฺขู ปุจฺฉิ ‘‘สจฺจํ กิร, ภิกฺขเว, ฉพฺพคฺคิยา ภิกฺขู ปุรโต ปุรโต คนฺตฺวา เถรานํ ภิกฺขูนํ  เสนาสนํ ปฎิพาหนฺตี’’ติฯ ‘‘สจฺจํ, ภควา’’ติ? ตโต ฉพฺพคฺคิเย ครหิตฺวา ธมฺมิํ กถํ กตฺวา ภิกฺขู อามเนฺตสิ ‘‘โก นุ โข, ภิกฺขเว, อคฺคาสนํ อโคฺคทกํ อคฺคปิณฺฑํ อรหตี’’ติ? เอกเจฺจ ‘‘ขตฺติยกุลา ปพฺพชิโต’’ติ อาหํสุ, เอกเจฺจ ‘‘พฺราหฺมณกุลา, คหปติกุลา ปพฺพชิโต’’ติ, อปเร ‘‘วินยธโร, ธมฺมกถิโก, ปฐมสฺส ฌานสฺส ลาภี, ทุติยสฺส, ตติยสฺส, จตุตฺถสฺส ฌานสฺส ลาภี’’ติฯ อปเร ‘‘โสตาปโนฺน, สกทาคามี, อนาคามี, อรหา, เตวิโชฺช, ฉฬภิโญฺญ’’ติ อาหํสุฯ เอวํ เตหิ ภิกฺขูหิ อตฺตโน อตฺตโน รุจิวเสน อคฺคาสนาทิรหานํ กถิตกาเล สตฺถา อาห – ‘‘น, ภิกฺขเว, มยฺหํ  สาสเน อคฺคาสนาทีนิ ปตฺวา ขตฺติยกุลา ปพฺพชิโต ปมาณํ, น พฺราหฺมณกุลา ปพฺพชิโต, น คหปติกุลา ปพฺพชิโต, น วินยธโร, น สุตฺตนฺติโก, น อาภิธมฺมิโก, น ปฐมชฺฌานาทิลาภิโน, น โสตาปนฺนาทโย ปมาณํ, อถ โข, ภิกฺขเว, อิมสฺมิํ สาสเน ยถาวุฑฺฒํ อภิวาทนํ ปจฺจุฎฺฐานํ อญฺชลิกมฺมํ สามีจิกมฺมํ กาตพฺพํ, อคฺคาสนํ อโคฺคทกํ อคฺคปิโณฺฑ ลทฺธโพฺพฯ อิทเมตฺถ ปมาณํฯ ตสฺมา วุฑฺฒตโร ภิกฺขุ เอเตสํ อนุจฺฉวิโกฯ อิทานิ โข ปน, ภิกฺขเว, สาริปุโตฺต มยฺหํ  อคฺคสาวโก อนุธมฺมจกฺกปฺปวตฺตโก มมานนฺตรํ เสนาสนํ ลทฺธุํ อรหติ, โส อิมํ รตฺติํ เสนาสนํ อลภโนฺต รุกฺขมูเล วีตินาเมสิ, ตุเมฺห อิทาเนว เอวํ อคารวา อปติสฺสา, คจฺฉเนฺต คจฺฉเนฺต กาเล กินฺติ กตฺวา วิหริสฺสถา’’ติฯ อถ เนสํ โอวาททานตฺถาย ‘‘ปุเพฺพ, ภิกฺขเว, ติรจฺฉานคตาปิ ‘น โข ปเนตํ อมฺหากํ ปติรูปํ, ยํ มยํ อญฺญมญฺญํ อคารวา อปติสฺสา อสภาควุตฺติโน วิหเรยฺยาม, อเมฺหสุ มหลฺลกตรํ ชานิตฺวา ตสฺส อภิวาทนาทีนิ กริสฺสามา’ติ สาธุกํ วีมํสิตฺวา ‘อยํ โน มหลฺลโก’ติ ญตฺวา ตสฺส อภิวาทนาทีนิ กตฺวา เทวปถํ ปูรยมานา คตา’’ติ วตฺวา อตีตํ อาหริฯ</p>


<p>อตีเต หิมวนฺตปฺปเทเส เอกํ มหานิโคฺรธํ อุปนิสฺสาย ตโย สหายา วิหริํสุ – ติตฺติโร, มกฺกโฎ, หตฺถีติฯ เต อญฺญมญฺญํ อคารวา อปติสฺสา อสภาควุตฺติโน อเหสุํฯ อถ เนสํ เอตทโหสิ ‘‘น ยุตฺตํ อมฺหากํ เอวํ วิหริตุํ, ยํนูน มยํ โย โน มหลฺลกตโร, ตสฺส  อภิวาทนาทีนิ กโรนฺตา วิหเรยฺยามา’’ติฯ ‘‘โก ปน โน มหลฺลกตโร’’ติ จิเนฺตนฺตา เอกทิวสํ ‘‘อเตฺถโส อุปาโย’’ติ ตโยปิ ชนา นิโคฺรธมูเล นิสีทิตฺวา ติตฺติโร จ มกฺกโฎ จ หตฺถิํ ปุจฺฉิํสุ ‘‘สมฺม หตฺถิ, ตฺวํ อิมํ นิโคฺรธรุกฺขํ กีวปฺปมาณกาลโต ปฎฺฐาย ชานาสี’’ติ? โส อาห ‘‘สมฺมา, อหํ ตรุณโปตกกาเล อิมํ นิโคฺรธคจฺฉํ อนฺตรสตฺถีสุ กตฺวา คจฺฉามิ, อวตฺถริตฺวา ฐิตกาเล จ ปน เม เอตสฺส อคฺคสาขา นาภิํ ฆเฎฺฎติ, เอวาหํ อิมํ คจฺฉกาลโต ปฎฺฐาย ชานามี’’ติ ปุน อุโภปิ ชนา ปุริมนเยเนว มกฺกฎํ ปุจฺฉิํสุฯ โส อาห ‘‘อหํ สมฺมา มกฺกฎจฺฉาปโก สมาโน ภูมิยํ นิสีทิตฺวา คีวํ  อนุกฺขิปิตฺวาว อิมสฺส นิโคฺรธโปตกสฺส อคฺคงฺกุเร ขาทามิ, เอวาหํ อิมํ ขุทฺทกกาลโต ปฎฺฐาย ชานามี’’ติฯ อถ อิตเร อุโภปิ ปุริมนเยเนว ติตฺติรํ ปุจฺฉิํสุฯ โส อาห ‘‘สมฺมา, ปุเพฺพ อสุกสฺมิํ นาม ฐาเน มหานิโคฺรธรุโกฺข อโหสิ, อหํ ตสฺส ผลานิ ขาทิตฺวา อิมสฺมิํ ฐาเน วจฺจํ ปาเตสิํ, ตโต เอส รุโกฺข ชาโต, เอวาหํ อิมํ อชาตกาลโต ปฎฺฐาย ชานามิ, ตสฺมา อหํ ตุเมฺหหิ ชาติยา มหลฺลกตโร’’ติฯ</p>


<p>เอวํ วุเตฺต มกฺกโฎ จ หตฺถี จ ติตฺติรปณฺฑิตํ อาหํสุ ‘‘สมฺม, ตฺวํ อเมฺหหิ มหลฺลกตโร, อิโต ปฎฺฐาย มยํ ตว สกฺการครุการมานนวนฺทนปูชนานิ เจว อภิวาทนปจฺจุฎฺฐานอญฺชลิกมฺมสามีจิกมฺมานิ จ กริสฺสาม, โอวาเท จ เต ฐสฺสาม, ตฺวํ ปน อิโต ปฎฺฐาย อมฺหากํ โอวาทานุสาสนิํ ทเทยฺยาสี’’ติฯ ตโต ปฎฺฐาย ติตฺติโร เตสํ โอวาทํ อทาสิ, สีเลสุ ปติฎฺฐาเปสิ, สยมฺปิ สีลานิ สมาทิยิฯ เต ตโยปิ ชนา ปญฺจสุ สีเลสุ ปติฎฺฐาย อญฺญมญฺญํ สคารวา สปฺปติสฺสา สภาควุตฺติโน หุตฺวา ชีวิตปริโยสาเน  เทวโลกปรายณา อเหสุํฯ เตสํ ติณฺณํ สมาทานํ ติตฺติริยํ พฺรหฺมจริยํ นาม อโหสิฯ</p>


<p>เต หิ นาม, ภิกฺขเว, ติรจฺฉานคตา อญฺญมญฺญํ สคารวา สปฺปติสฺสา วิหริํสุ, ตุเมฺห เอวํ สฺวาขาเต ธมฺมวินเย ปพฺพชิตฺวา กสฺมา อญฺญมญฺญํ อคารวา อปติสฺสา วิหรถฯ อนุชานามิ, ภิกฺขเว, อิโต ปฎฺฐาย ตุมฺหากํ ยถาวุฑฺฒํ อภิวาทนํ ปจฺจุฎฺฐานํ อญฺชลิกมฺมํ สามีจิกมฺมํ, ยถาวุฑฺฒํ อคฺคาสนํ อโคฺคทกํ อคฺคปิณฺฑํ, น อิโต ปฎฺฐาย จ นวกตเรน วุฑฺฒตโร  เสนาสเนน ปฎิพาหิตโพฺพ, โย ปฎิพาเหยฺย, อาปตฺติทุกฺกฎสฺสาติ เอวํ สตฺถา อิมํ ธมฺมเทสนํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘เย วุฑฺฒมปจายนฺติ, นรา ธมฺมสฺส โกวิทา;  
  
ทิเฎฺฐว ธเมฺม ปาสํสา, สมฺปราเย จ สุคฺคตี’’ติฯ  
</li>
  
<p>ตตฺถ ติ ชาติวุโฑฺฒ, วโยวุโฑฺฒ, คุณวุโฑฺฒติ ตโย วุฑฺฒาฯ เตสุ ชาติสมฺปโนฺน ชาติวุโฑฺฒ นาม, วเย ฐิโต วโยวุโฑฺฒ นาม , คุณสมฺปโนฺน คุณวุโฑฺฒ นามฯ เตสุ คุณสมฺปโนฺน วโยวุโฑฺฒ อิมสฺมิํ ฐาเน ‘‘วุโฑฺฒ’’ติ อธิเปฺปโตฯ ติ เชฎฺฐาปจายิกกเมฺมน ปูเชนฺติฯ ติ เชฎฺฐาปจายนธมฺมสฺส โกวิทา กุสลาฯ ติ อิมสฺมิํเยว อตฺตภาเวฯ ติ ปสํสารหาฯ ติ สมฺปเรตเพฺพ อิมํ โลกํ หิตฺวา คนฺตเพฺพ ปรโลเกปิ เตสํ สุคติเยว โหตีติฯ อยํ ปเนตฺถ ปิณฺฑโตฺถ – ภิกฺขเว, ขตฺติยา วา โหนฺตุ พฺราหฺมณา วา เวสฺสา วา สุทฺทา วา คหฎฺฐา วา ปพฺพชิตา วา ติรจฺฉานคตา วา, เย เกจิ สตฺตา เชฎฺฐาปจิติกเมฺม เฉกา กุสลา คุณสมฺปนฺนานํ วโยวุฑฺฒานํ อปจิติํ กโรนฺติ, เต อิมสฺมิญฺจ อตฺตภาเว เชฎฺฐาปจิติการกาติ ปสํสํ วณฺณนํ โถมนํ ลภนฺติ, กายสฺส จ เภทา สเคฺค นิพฺพตฺตนฺตีติฯ
</ol></p>


<p>เอวํ สตฺถา เชฎฺฐาปจิติกมฺมสฺส คุณํ กเถตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา หตฺถินาโค โมคฺคลฺลาโน อโหสิ, มกฺกโฎ สาริปุโตฺต, ติตฺติรปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๓๘] ๘. พกชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต จีวรวฑฺฒกํ ภิกฺขุ อารพฺภ กเถสิฯ เอโก กิร เชตวนวาสิโก ภิกฺขุ ยํกิญฺจิ จีวเร กตฺตพฺพํ เฉทนฆฎฺฎนวิจารณสิพฺพนาทิกํ กมฺมํ, ตตฺถ สุกุสโลฯ โส ตาย กุสลตาย จีวรํ วเฑฺฒติ, ตสฺมา ‘‘จีวรวฑฺฒโก’’ เตฺวว ปญฺญายิตฺถฯ กิํ ปเนส กโรตีติ? ชิณฺณปิโลติกาสุ หตฺถกมฺมํ ทเสฺสตฺวา สุผสฺสิกํ มนาปํ จีวรํ กตฺวา รชนปริโยสาเน ปิโฎฺฐทเกน รชิตฺวา สเงฺขน ฆํสิตฺวา อุชฺชลํ มนุญฺญํ กตฺวา นิกฺขิปติฯ จีวรกมฺมํ กาตุํ อชานนฺตา ภิกฺขู อหเต สาฎเก คเหตฺวา ตสฺส สนฺติกํ อาคนฺตฺวา ‘‘มยํ จีวรํ กาตุํ น ชานาม, จีวรํ โน กตฺวา เทถา’’ติ วทนฺติฯ โส ‘‘จีวรํ อาวุโส กริยมานํ จิเรน นิฎฺฐาติ, มยา กตจีวรเมว อตฺถิ, อิเม สาฎเก ฐเปตฺวา ตํ คณฺหิตฺวา คจฺฉถา’’ติ นีหริตฺวา ทเสฺสติฯ เต ตสฺส วณฺณสมฺปตฺติเมว ทิสฺวา อนฺตรํ อชานนฺตา ‘‘ถิร’’นฺติ สญฺญาย อหตสาฎเก จีวรวฑฺฒกสฺส ทตฺวา ตํ คณฺหิตฺวา คจฺฉนฺติฯ ตํ เตหิ โถกํ กิลิฎฺฐกาเล อุโณฺหทเกน โธวิยมานํ อตฺตโน ปกติํ ทเสฺสติ, ตตฺถ ตตฺถ ชิณฺณฎฺฐานํ ปญฺญายติ, เต วิปฺปฎิสาริโน โหนฺติฯ เอวํ อาคตาคเต ปิโลติกาหิ วเญฺจโนฺต โส ภิกฺขุ สพฺพตฺถ ปากโฎ ชาโตฯ</p>


<p>ยถา เจส เชตวเน, ตถา อญฺญตรสฺมิํ คามเกปิ เอโก จีวรวฑฺฒโก โลกํ วเญฺจติฯ ตสฺส  สมฺภตฺตา ภิกฺขู ‘‘ภเนฺต, เชตวเน กิร เอโก จีวรวฑฺฒโก เอวํ โลกํ วเญฺจตี’’ติ อาโรเจสุํฯ อถสฺส เอตทโหสิ ‘‘หนฺทาหํ, ตํ นครวาสิกํ วเญฺจมี’’ติ ปิโลติกจีวรํ อติมนาปํ กตฺวา สุรตฺตํ รชิตฺวา ตํ ปารุปิตฺวา เชตวนํ อคมาสิฯ อิตโร ตํ ทิสฺวาว โลภํ อุปฺปาเทตฺวา ‘‘ภเนฺต, อิมํ จีวรํ ตุเมฺหหิ กต’’นฺติ ปุจฺฉิฯ ‘‘อามาวุโส’’ติฯ ‘‘ภเนฺต, อิมํ จีวรํ มยฺหํ เทถ, ตุเมฺห อญฺญํ ลภิสฺสถา’’ติ? ‘‘อาวุโส, มยํ คามวาสิกา ทุลฺลภปจฺจยา, อิมาหํ ตุยฺหํ ทตฺวา อตฺตนา กิํ ปารุปิสฺสามี’’ติ? ‘‘ภเนฺต, มม สนฺติเก อหตสาฎกา อตฺถิ, เต คเหตฺวา ตุมฺหากํ จีวรํ กโรถา’’ติฯ ‘‘อาวุโส, มยา เอตฺถ หตฺถกมฺมํ ทสฺสิตํ, ตยิ ปน เอวํ วทเนฺต กิํ สกฺกา กาตุํ, คณฺหาหิ น’’นฺติ ตสฺส ปิโลติกจีวรํ ทตฺวา อหตสาฎเก อาทาย ตํ วเญฺจตฺวา ปกฺกามิฯ เชตวนวาสิโกปิ  ตํ จีวรํ ปารุปิตฺวา กติปาหจฺจเยน อุโณฺหทเกน โธวโนฺต ชิณฺณปิโลติกภาวํ ทิสฺวา ลชฺชิโต ‘‘คามวาสิจีวรวฑฺฒเกน กิร เชตวนวาสิโก วญฺจิโต’’ติ ตสฺส วญฺจิตภาโว สงฺฆมเชฺฌ ปากโฎ ชาโตฯ</p>


<p>อเถกทิวสํ  ภิกฺขู ธมฺมสภายํ ตํ กถํ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ เต ตมตฺถํ อาโรเจสุํฯ สตฺถา ‘‘น, ภิกฺขเว, เชตวนวาสี จีวรวฑฺฒโก อิทาเนว อเญฺญ วเญฺจติ, ปุเพฺพปิ วเญฺจสิเยวฯ น คามวาสิเกนาปิ อิทาเนว เอส เชตวนวาสี จีวรวฑฺฒโก วญฺจิโต, ปุเพฺพปิ วญฺจิโตเยวา’’ติ วตฺวา อตีตํ อาหริฯ</p>


<p>อตีเต เอกสฺมิํ อรญฺญายตเน โพธิสโตฺต อญฺญตรํ ปทุมสรํ นิสฺสาย ฐิเต วรณรุเกฺข รุกฺขเทวตา หุตฺวา นิพฺพตฺติฯ ตทา อญฺญตรสฺมิํ นาติมหเนฺต สเร นิทาฆสมเย อุทกํ มนฺทํ อโหสิ, พหู เจตฺถ มจฺฉา โหนฺติฯ อเถโก พโก เต มเจฺฉ ทิสฺวา ‘‘เอเกน อุปาเยน อิเม มเจฺฉ วเญฺจตฺวา ขาทิสฺสามี’’ติ คนฺตฺวา อุทกปริยเนฺต จิเนฺตโนฺต นิสีทิฯ อถ นํ มจฺฉา ทิสฺวา ‘‘กิํ, อยฺย, จิเนฺตโนฺต นิสิโนฺนสี’’ติ ปุจฺฉิํสุฯ ‘‘ตุมฺหากํ จิเนฺตโนฺต นิสิโนฺนมฺหี’’ติฯ ‘‘กิํ อมฺหากํ จิเนฺตสิ, อยฺยา’’ติ? ‘‘‘อิมสฺมิํ สเร อุทกํ ปริตฺตํ, โคจโร มโนฺท, นิทาโฆ จ มหโนฺต, อิทานิเม มจฺฉา กิํ นาม กริสฺสนฺตี’ติ ตุมฺหากํ จิเนฺตโนฺต นิสิโนฺนมฺหี’’ติฯ ‘‘อถ กิํ กโรม, อยฺยา’’ติ? ‘‘ตุเมฺห สเจ มยฺหํ วจนํ กเรยฺยาถ , อหํ โว เอเกกํ มุขตุณฺฑเกน คเหตฺวา เอกํ ปญฺจวณฺณปทุมสญฺฉนฺนํ มหาสรํ เนตฺวา วิสฺสเชฺชยฺย’’นฺติฯ ‘‘อยฺย, ปฐมกปฺปิกโต ปฎฺฐาย มจฺฉานํ จินฺตนกพโก นาม นตฺถิ, ตฺวํ อเมฺหสุ เอเกกํ ขาทิตุกาโมสี’’ติฯ ‘‘นาหํ ตุเมฺห มยฺหํ สทฺทหเนฺต ขาทิสฺสามิ’’ฯ ‘‘สเจ ปน สรสฺส อตฺถิภาวํ มยฺหํ น สทฺทหถ, เอกํ มจฺฉํ มยา สทฺธิํ สรํ ปสฺสิตุํ เปเสถา’’ติฯ มจฺฉา ตสฺส สทฺทหิตฺวา ‘‘อยํ ชเลปิ ถเลปิ สมโตฺถ’’ติ เอกํ กาฬมหามจฺฉํ อทํสุ ‘‘อิมํ คเหตฺวา คจฺฉถา’’ติฯ โส ตํ คเหตฺวา เนตฺวา สเร วิสฺสเชฺชตฺวา สพฺพํ สรํ ทเสฺสตฺวา ปุน อาเนตฺวา เตสํ มจฺฉานํ สนฺติเก วิสฺสเชฺชสิฯ โส เตสํ มจฺฉานํ สรสฺส สมฺปตฺติํ วเณฺณสิฯ เต  ตสฺส กถํ สุตฺวา คนฺตุกามา หุตฺวา ‘‘สาธุ, อยฺย, อเมฺห คณฺหิตฺวา คจฺฉาหี’’ติ อาหํสุฯ</p>


<p>พโก ปฐมํ ตํ กาฬมหามจฺฉเมว คเหตฺวา สรตีรํ เนตฺวา สรํ ทเสฺสตฺวา สรตีเร ชาเต วรณรุเกฺข นิลียิตฺวา ตํ วิฎปนฺตเร ปกฺขิปิตฺวา ตุเณฺฑน วิชฺฌโนฺต ชีวิตกฺขยํ ปาเปตฺวา มํสํ ขาทิตฺวา กณฺฎเก รุกฺขมูเล ปาเตตฺวา ปุน คนฺตฺวา ‘‘วิสฺสโฎฺฐ, เม โส มโจฺฉ, อโญฺญ อาคจฺฉตู’’ติ เอเตนุปาเยน เอเกกํ คเหตฺวา สเพฺพ มเจฺฉ ขาทิตฺวา ปุน อาคโต เอกํ มจฺฉมฺปิ นาทฺทสฯ เอโก ปเนตฺถ กกฺกฎโก อวสิโฎฺฐฯ พโก ตมฺปิ ขาทิตุกาโม หุตฺวา ‘‘โภ, กกฺกฎก, มยา สเพฺพเต มจฺฉา เนตฺวา ปทุมสญฺฉเนฺน มหาสเร วิสฺสชฺชิตา, เอหิ ตมฺปิ เนสฺสามี’’ติฯ ‘‘มํ คเหตฺวา คจฺฉโนฺต กถํ คณฺหิสฺสสี’’ติ? ‘‘ฑํสิตฺวา คณฺหิสฺสามี’’ติฯ ‘‘ตฺวํ  เอวํ คเหตฺวา คจฺฉโนฺต มํ ปาเตสฺสสิ, นาหํ ตยา สทฺธิํ คมิสฺสามี’’ติฯ ‘‘มา ภายิ, อหํ ตํ สุคฺคหิตํ คเหตฺวา คมิสฺสามี’’ติฯ กกฺกฎโก จิเนฺตสิ ‘‘อิมสฺส มเจฺฉ เนตฺวา สเร วิสฺสชฺชนํ นาม นตฺถิฯ สเจ ปน มํ สเร วิสฺสเชฺชสฺสติ, อิเจฺจตํ กุสลํฯ โน เจ วิสฺสเชฺชสฺสติ, คีวมสฺส ฉินฺทิตฺวา ชีวิตํ หริสฺสามี’’ติฯ</p>


<p>อถ นํ เอวมาห ‘‘สมฺม พก, น โข ตฺวํ สุคฺคหิตํ คเหตุํ สกฺขิสฺสสิ, อมฺหากํ ปน คหณํ สุคฺคหณํ , สจาหํ อเฬหิ ตว คีวํ คเหตุํ ลภิสฺสามิ, ตว คีวํ สุคฺคหิตํ กตฺวา ตยา สทฺธิํ คมิสฺสามี’’ติฯ โส ตํ ‘‘วเญฺจตุกาโม เอส ม’’นฺติ อชานโนฺต ‘‘สาธู’’ติ สมฺปฎิจฺฉิฯ กกฺกฎโก อตฺตโน อเฬหิ กมฺมารสณฺฑาเสน วิย ตสฺส คีวํ สุคฺคหิตํ กตฺวา ‘‘อิทานิ คจฺฉา’’ติ อาหฯ โส ตํ เนตฺวา สรํ ทเสฺสตฺวา วรณรุกฺขาภิมุโข ปายาสิฯ กกฺกฎโก อาห ‘‘มาตุล, อยํ สโร เอโตฺต, ตฺวํ ปน อิโต กิํ เนสี’’ติ? พโก ‘‘น เต มาตุโล อหํ, น ภคินิปุโตฺตสิ วต เม ตฺว’’นฺติ วตฺวา ‘‘ตฺวํ ‘เอส มํ อุกฺขิปิตฺวา วิจรโนฺต มยฺหํ ทาโส’ติ สญฺญํ กโรสิ มเญฺญ, ปเสฺสตํ วรณรุกฺขสฺส มูเล กณฺฎกราสิํ, ยถา เม เต สเพฺพ มจฺฉา ขาทิตา, ตมฺปิ ตเถว ขาทิสฺสามี’’ติ อาหฯ กกฺกฎโก ‘‘เอเต มจฺฉา อตฺตโน พาลตาย ตยา ขาทิตา, อหํ ปน เต มํ ขาทิตุํ น ทสฺสามิ, ตเญฺญว ปน วินาสํ ปาเปสฺสามิฯ ตฺวญฺหิ  พาลตาย มยา วญฺจิตภาวํ น ชานาสิ, มรนฺตา อุโภปิ มริสฺสาม, อหํ เต สีสํ ฉินฺทิตฺวา ภูมิยํ ขิปิสฺสามี’’ติ วตฺวา กมฺมารสณฺฑาเสน วิย อเฬหิ ตสฺส คีวํ นิปฺปีเฬสิฯ โส วิวเฎน มุเขน อกฺขีหิ อสฺสุนา ปคฺฆรเนฺตน มรณภยตชฺชิโต ‘‘สามิ, อหํ ตํ น ขาทิสฺสามิ, ชีวิตํ เม เทหี’’ติ อาหฯ ‘‘ยทิ เอวํ โอตริตฺวา มํ สรสฺมิํ วิสฺสเชฺชหี’’ติฯ โส นิวตฺติตฺวา สรเมว โอตริตฺวา กกฺกฎกํ สรปริยเนฺต ปงฺกปิเฎฺฐ ฐเปสิ, กกฺกฎโก กตฺตริกาย กุมุทนาฬํ กเปฺปโนฺต วิย ตสฺส คีวํ กเปฺปตฺวา อุทกํ ปาวิสิฯ</p>


<p>ตํ อจฺฉริยํ ทิสฺวา วรณรุเกฺข อธิวตฺถา เทวตา สาธุการํ ททมานา วนํ อุนฺนาทยมานา มธุรสฺสเรน อิมํ คาถมาห –</p>


<ol>
<li>
‘‘นาจฺจนฺตํ นิกติปฺปโญฺญ, นิกตฺยา สุขเมธติ;  
  
อาราเธติ นิกติปฺปโญฺญ, พโก กกฺกฎกามิวา’’ติฯ  
</li>
  
<p>ตตฺถ ติ นิกติ วุจฺจติ วญฺจนา, นิกติปฺปโญฺญ  วญฺจนปโญฺญ ปุคฺคโล ตาย นิกตฺยา นิกติยา วญฺจนาย  น อจฺจนฺตํ สุขเมธติ, นิจฺจกาเล สุขสฺมิํเยว ปติฎฺฐาตุํ น สโกฺกติ, เอกํเสน ปน วินาสํ ปาปุณาติเยวาติ อโตฺถฯ ติ ปฎิลภติฯ ติ เกราฎิกภาวํ สิกฺขิตปโญฺญ ปาปปุคฺคโล อตฺตนา กตสฺส ปาปสฺส ผลํ อาราเธติ ปฎิลภติ วินฺทตีติ อโตฺถฯ กถํ?  ยถา พโก กกฺกฎกา คีวเจฺฉทํ ปาปุณาติ, เอวํ ปาปปุคฺคโล อตฺตนา กตปาปโต ทิฎฺฐธเมฺม วา สมฺปราเย วา ภยํ อาราเธติ ปฎิลภตีติ อิมมตฺถํ ปกาเสโนฺต มหาสโตฺต วนํ อุนฺนาเทโนฺต ธมฺมํ เทเสสิฯ
</ol></p>


<p>สตฺถา ‘‘น, ภิกฺขเว, อิทาเนว คามวาสิจีวรวฑฺฒเกเนส วญฺจิโต, อตีเตปิ วญฺจิโตเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา โส พโก เชตวนวาสี จีวรวฑฺฒโก อโหสิ, กกฺกฎโก คามวาสี จีวรวฑฺฒโก, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๓๙] ๙. นนฺทชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สาริปุตฺตเตฺถรสฺส สทฺธิวิหาริกํ อารพฺภ กเถสิฯ โส กิร ภิกฺขุ สุพฺพโจ อโหสิ วจนกฺขโม, เถรสฺส มหเนฺตนุสฺสาเหน อุปการํ กโรติฯ อเถกํ สมยํ เถโร สตฺถารํ อาปุจฺฉิตฺวา จาริกํ จรโนฺต ทกฺขิณาคิริชนปทํ อคมาสิฯ โส ภิกฺขุ ตตฺถ คตกาเล มานตฺถโทฺธ หุตฺวา เถรสฺส วจนํ น กโรติ ‘‘อาวุโส, อิทํ นาม กโรหี’’ติ วุเตฺต ปน เถรสฺส ปฎิปโกฺข โหติฯ เถโร ตสฺส อาสยํ น ชานาติฯ โส ตตฺถ จาริกํ จริตฺวา ปุน เชตวนํ อาคโตฯ โส ภิกฺขุ เถรสฺส เชตวนวิหารํ อาคตกาลโต ปฎฺฐาย ปุน ตาทิโสว ชาโตฯ เถโร ตถาคตสฺส อาโรเจสิ ‘‘ภเนฺต, มยฺหํ เอโก สทฺธิวิหาริโก เอกสฺมิํ ฐาเน สเตน กีตทาโส วิย โหติ, เอกสฺมิํ ฐาเน มานตฺถโทฺธ หุตฺวา ‘อิทํ นาม กโรหี’ติ วุเตฺต ปฎิปโกฺข โหตี’’ติฯ สตฺถา ‘‘นายํ, สาริปุตฺต, ภิกฺขุ อิทาเนว เอวํสีโล, ปุเพฺพเปส เอกํ ฐานํ คโต สเตน กีตทาโส วิย โหติฯ เอกํ ฐานํ คโต ปฎิปโกฺข ปฎิสตฺตุ โหตี’’ติ วตฺวา เถเรน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ กุฎุมฺพิยกุเล ปฎิสนฺธิํ คณฺหิฯ ตเสฺสโก สหายโก กุฎุมฺพิโก สยํ มหลฺลโก, ภริยา ปนสฺส  ตรุณีฯ สา ตํ นิสฺสาย ปุตฺตํ ปฎิลภิฯ โส จิเนฺตสิ ‘‘อยํ อิตฺถี ตรุณตฺตา มมจฺจเยน กญฺจิเทว ปุริสํ คเหตฺวา อิมํ ธนํ วินาเสยฺย, ปุตฺตสฺส เม น ทเทยฺย, ยํนูนาหํ อิมํ ธนํ ปถวิคตํ กเรยฺย’’นฺติ ฆเร นนฺทํ นาม ทาสํ คเหตฺวา อรญฺญํ คนฺตฺวา เอกสฺมิํ ฐาเน ตํ ธนํ นิทหิตฺวา ตสฺส อาจิกฺขิตฺวา ‘‘ตาต, นนฺท, อิมํ ธนํ มมจฺจเยน มยฺหํ ปุตฺตสฺส อาจิเกฺขยฺยาสิ, มา จ นํ ปริจฺจชสี’’ติ โอวทิตฺวา กาลมกาสิฯ</p>


<p>ปุโตฺตปิสฺส อนุกฺกเมน วยปฺปโตฺต ชาโตฯ อถ นํ มาตา อาห – ‘‘ตาต, ตว ปิตา นนฺทํ ทาสํ คเหตฺวา ธนํ นิเธสิ, ตํ อาหราเปตฺวา กุฎุมฺพํ สณฺฐเปหี’’ติฯ โส เอกทิวสํ นนฺทํ อาห – ‘‘มาตุล, อตฺถิ กิญฺจิ มยฺหํ ปิตรา ธนํ นิทหิต’’นฺติฯ ‘‘อาม, สามี’’ติฯ ‘‘กุหิํ  ตํ นิทหิต’’นฺติฯ ‘‘อรเญฺญ, สามี’’ติฯ ‘‘เตน หิ คจฺฉามา’’ติ กุทฺทาลปิฎกํ อาทาย นิธิฎฺฐานํ คนฺตฺวา ‘‘กหํ มาตุล, ธน’’นฺติ อาหฯ นโนฺท อารุยฺห ธนมตฺถเก ฐตฺวา ธนํ นิสฺสาย มานํ อุปฺปาเทตฺวา ‘‘อเร ทาสิปุตฺต เจฎก, กุโต เต อิมสฺมิํ ฐาเน ธน’’นฺติ กุมารํ อโกฺกสติฯ กุมาโร ตสฺส ผรุสวจนํ สุตฺวา อสุณโนฺต วิย ‘‘เตน หิ คจฺฉามา’’ติ ตํ คเหตฺวา ปฎินิวตฺติตฺวา ปุน เทฺว ตโย ทิวเส อติกฺกมิตฺวา อคมาสิ, นโนฺท ตเถว อโกฺกสติฯ กุมาโร เตน สทฺธิํ ผรุสวจนํ อวตฺวาว นิวตฺติตฺวา ‘‘อยํ ทาโส อิโต ปฎฺฐาย ‘ธนํ อาจิกฺขิสฺสามี’ติ คจฺฉติ, คนฺตฺวา ปน มํ อโกฺกสติ, ตตฺถ การณํ น ชานามิ, อตฺถิ โข ปน เม ปิตุ สหาโย กุฎุมฺพิโก, ตํ ปฎิปุจฺฉิตฺวา ชานิสฺสามี’’ติ โพธิสตฺตสฺส สนฺติกํ คนฺตฺวา สพฺพํ ตํ ปวตฺติํ อาโรเจตฺวา ‘‘กิํ นุ โข, ตาต, การณ’’นฺติ ปุจฺฉิฯ</p>


<p>โพธิสโตฺต ‘‘ยสฺมิํ เต, ตาต, ฐาเน ฐิโต นโนฺท อโกฺกสติ, ตเตฺถว เต ปิตุ สนฺตกํ ธนํ, ตสฺมา ยทา เต นโนฺท อโกฺกสติ, ตทา นํ ‘เอหิ เร ทาส, กิํ อโกฺกสสี’ติ อากฑฺฒิตฺวา ตํ ฐานํ ภินฺทิตฺวา กุลสนฺตกํ ธนํ นีหริตฺวา ทาสํ อุกฺขิปาเปตฺวา ธนํ อาหรา’’ติ วตฺวา อิมํ คาถมาห –</p>


<ol>
<li>
‘‘มเญฺญ  
โสวณฺณโย ราสิ, โสวณฺณมาลา จ นนฺทโก;  
  
ยตฺถ ทาโส อามชาโต, ฐิโต ถุลฺลานิ คชฺชตี’’ติฯ  
</li>
  
<p>ตตฺถ  ติ เอวํ อหํ ชานามิฯ ติ สุนฺทโร วโณฺณ เอเตสนฺติ โสวณฺณานิฯ กานิ ตานิ? รชตมณิกญฺจนปวาฬาทีนิ รตนานิฯ อิมสฺมิญฺหิ ฐาเน สพฺพาเนตานิ ‘‘สุวณฺณานี’’ติ อธิเปฺปตานิ, เตสํ ราสิ โสวณฺณโย ราสิฯ ติ ตุยฺหํ ปิตุสนฺตกา สุวณฺณมาลา จ เอเตฺถวาติ มญฺญามิฯ ติ ยสฺมิํ ฐาเน ฐิโต นนฺทโก ทาโสฯ ติ ‘‘อาม, อหํ โว ทาสี’’ติ เอวํ ทาสพฺยํ อุปคตาย อามทาสิสงฺขาตาย ทาสิยา ปุโตฺตฯ ติ ‘‘โส ยสฺมิํ ฐาเน ฐิโต ถุลฺลานิ ผรุสวจนานิ วทติ, ตเตฺถว เต กุลสนฺตกํ ธนํ, เอวํ อหํ ตํ มญฺญามี’’ติ โพธิสโตฺต กุมารสฺส ธนคฺคหณูปายํ อาจิกฺขิฯ
</ol></p>


<p>กุมาโร  โพธิสตฺตํ วนฺทิตฺวา ฆรํ คนฺตฺวา นนฺทํ อาทาย นิธิฎฺฐานํ คนฺตฺวา ยถานุสิฎฺฐํ ปฎิปชฺชิตฺวา ตํ ธนํ อาหริตฺวา กุฎุมฺพํ สณฺฐเปตฺวา โพธิสตฺตสฺส โอวาเท ฐิโต ทานาทีนิ ปุญฺญานิ กตฺวา ชีวิตปริโยสาเน ยถากมฺมํ คโตฯ</p>


<p>สตฺถา ‘‘ปุเพฺพเปส เอวํสีโลเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา นโนฺท สาริปุตฺตสฺส สทฺธิวิหาริโก อโหสิ, ปณฺฑิตกุฎุมฺพิโก ปน อหเมว อโหสิ’’นฺติฯ</p>

</p>


<ol>
<li>
<p> [๔๐] ๑๐. ขทิรงฺคารชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต อนาถปิณฺฑิกํ อารพฺภ กเถสิฯ อนาถปิณฺฑิโก หิ วิหารเมว อารพฺภ จตุปญฺญาสโกฎิธนํ พุทฺธสาสเน ปริจฺจชิตฺวา วิกิริตฺวา ฐเปตฺวา ตีณิ รตนานิ อญฺญตฺถ รตนสญฺญเมว อนุปฺปาเทตฺวา สตฺถริ เชตวเน วิหรเนฺต เทวสิกํ ตีณิ มหาอุปฎฺฐานานิ คจฺฉติฯ ปาโตว เอกวารํ คจฺฉติ, กตปาตราโส เอกวารํ, สายเนฺห เอกวารํฯ อญฺญานิปิ อนฺตรนฺตรุปฎฺฐานานิ โหนฺติเยวฯ คจฺฉโนฺต จ ‘‘กิํ นุ โข อาทาย อาคโตติ สามเณรา วา ทหรา วา หตฺถมฺปิ เม โอโลเกยฺยุ’’นฺติ ตุจฺฉหโตฺถ นาม น คตปุโพฺพฯ ปาโตว คจฺฉโนฺต ยาคุํ คาหาเปตฺวา  คจฺฉติ, กตปาตราโส สปฺปินวนีตมธุผาณิตาทีนิปิ, สายนฺหสมเย คนฺธมาลาวตฺถาทิหโตฺถติฯ เอวํ ทิวเส ทิวเส ปริจฺจชนฺตสฺส ปนสฺส ปริจฺจาเค ปมาณํ นตฺถิฯ</p>


<p>พหู  โวหารูปชีวิโนปิสฺส หตฺถโต ปเณฺณ อาโรเปตฺวา อฎฺฐารสโกฎิสงฺขฺยํ ธนํ อิณํ คณฺหิํสุ, เต มหาเสฎฺฐิ น อาหราเปติฯ อญฺญา ปนสฺส กุลสนฺตกา อฎฺฐารส โกฎิโย นทีตีเร นิทหิตฺวา ฐปิตา อจิรวโตทเกน นทีกูเล ภิเนฺน มหาสมุทฺทํ ปวิฎฺฐา, ตา ยถาปิหิตลญฺฉิ ตาว โลหจาฎิโย อณฺฑวกุจฺฉิยํ ปวฎฺฎนฺตา วิจรนฺติฯ เคเห  ปนสฺส ปญฺจนฺนํ ภิกฺขุสตานํ นิจฺจภตฺตํ นิพทฺธเมว โหติฯ เสฎฺฐิโน หิ เคหํ ภิกฺขุสงฺฆสฺส จตุมหาปเถ ขตโปกฺขรณิสทิสํ, สพฺพภิกฺขูนํ มาตาปิตุฎฺฐาเน ฐิตํฯ เตนสฺส ฆรํ สมฺมาสมฺพุโทฺธปิ คจฺฉติ, อสีติมหาเถราปิ คจฺฉนฺติเยวฯ เสสภิกฺขูนํ ปน คจฺฉนฺตานญฺจ อาคจฺฉนฺตานญฺจ ปมาณํ นตฺถิฯ ตํ ปน ฆรํ สตฺตภูมกํ สตฺตทฺวารโกฎฺฐกปฎิมณฺฑิตํ, ตสฺส จตุเตฺถ ทฺวารโกฎฺฐเก เอกา มิจฺฉาทิฎฺฐิกา เทวตา วสติ, สา สมฺมาสมฺพุเทฺธ เคหํ ปวิสเนฺต อตฺตโน วิมาเน ฐาตุํ น สโกฺกติ, ทารเก คเหตฺวา โอตริตฺวา ภูมิยํ ติฎฺฐติฯ อสีติมหาเถเรสุปิ อวเสสเตฺถเรสุปิ ปวิสเนฺตสุ จ นิกฺขมเนฺตสุ จ ตเถว กโรติฯ สา จิเนฺตสิ ‘‘สมเณ โคตเม จ สาวเกสุ จสฺส อิมํ เคหํ ปวิสเนฺตสุ มยฺหํ สุขํ นาม นตฺถิ, นิจฺจกาลํ โอตริตฺวา โอตริตฺวา ภูมิยํ ฐาตุํ น สกฺขิสฺสามิฯ ยถา อิเม เอตํ ฆรํ น ปวิสนฺติ, ตถา มยา กาตุํ วฎฺฎตี’’ติฯ อเถกทิวสํ สยนูปคตเสฺสว มหากมฺมนฺติกสฺส สนฺติกํ คนฺตฺวา โอภาสํ ผริตฺวา อฎฺฐาสิฯ ‘‘โก เอตฺถา’’ติ จ วุเตฺต ‘‘อหํ จตุตฺถทฺวารโกฎฺฐเก นิพฺพตฺตเทวตา’’ติ อาหฯ ‘‘กสฺมา อาคตาสี’’ติ? ‘‘กิํ ตุเมฺห เสฎฺฐิสฺส กิริยํ น ปสฺสถ, อตฺตโน ปจฺฉิมกาลํ อโนโลเกตฺวา ธนํ นีหริตฺวา สมณํ โคตมํเยว ปูเชติ, เนว วณิชฺชํ ปโยเชติ, น กมฺมเนฺต ปฎฺฐเปติ, ตุเมฺห เสฎฺฐิํ ตถา โอวทถ, ยถา อตฺตโน กมฺมนฺตํ กโรติฯ ยถา จ สมโณ โคตโม สสาวโก อิมํ ฆรํ น ปวิสติ, ตถา กโรถา’’ติฯ อถ นํ โส อาห ‘‘พาลเทวเต, เสฎฺฐิ ธนํ วิสฺสเชฺชโนฺต นิยฺยานิเก พุทฺธสาสเน วิสฺสเชฺชติ, โส สเจ มํ จูฬายํ คเหตฺวา วิกฺกิณิสฺสติ, เนวาหํ กิญฺจิ กเถสฺสามิ, คจฺฉ ตฺวํ’’นฺติฯ สา ปุเนกทิวสํ เสฎฺฐิโน เชฎฺฐปุตฺตํ อุปสงฺกมิตฺวา ตเถว โอวทิ, โสปิ ตํ ปุริมนเยเนว ตเชฺชสิฯ เสฎฺฐินา ปน สทฺธิํ กเถตุํเยว น สโกฺกติฯ</p>


<p>เสฎฺฐิโนปิ นิรนฺตรํ ทานํ เทนฺตสฺส  โวหาเร อกโรนฺตสฺส อาเย มนฺทีภูเต ธนํ ปริกฺขยํ อคมาสิฯ อถสฺส อนุกฺกเมน ทาลิทฺทิยปฺปตฺตสฺส ปริโภคสาฎกสยนโภชนานิปิ ปุราณสทิสานิ น ภวิํสุฯ เอวํภูโตปิ ภิกฺขุสงฺฆสฺส ทานํ เทติ, ปณีตํ ปน กตฺวา ทาตุํ น สโกฺกติ ฯ อถ นํ เอกทิวสํ วนฺทิตฺวา นิสินฺนํ สตฺถา ‘‘ทียติ ปน เต, คหปติ, กุเล ทาน’’นฺติ ปุจฺฉิฯ โส ‘‘ทียติ, ภเนฺต, ตญฺจ โข กณาชกํ พิลงฺคทุติย’’นฺติ อาหฯ อถ นํ สตฺถา ‘‘คหปติ, ‘ลูขํ ทานํ เทมี’ติ มา จิตฺตํ สโงฺกจยิตฺถ ฯ จิตฺตสฺมิญฺหิ ปณีเต พุทฺธปเจฺจกพุทฺธพุทฺธสาวกานํ ทินฺนทานํ ลูขํ นาม น โหติฯ กสฺมา? วิปากมหนฺตตฺตา’’ติ อาหฯ จิตฺตญฺหิ ปณีตํ กาตุํ สโกฺกนฺตสฺส ทานํ ลูขํ นาม นตฺถีติ เจตํ เอวํ เวทิตพฺพํ –</p>


<p>
‘‘นตฺถิ จิเตฺต ปสนฺนมฺหิ, อปฺปกา นาม ทกฺขิณา;  
  
ตถาคเต วา สมฺพุเทฺธ, อถ วา ตสฺส สาวเกฯ (วิ. ว. ๘๐๔);  
</p>
  
<p>
‘‘น กิรตฺถิ อโนมทสฺสิสุ, ปาริจริยา พุเทฺธสุ อปฺปกา;  
  
สุกฺขาย อโลณิกาย จ, ปสฺส ผลํ กุมฺมาสปิณฺฑิยา’’ติฯ  
</p>
  
<p>อปรมฺปิ นํ อาห ‘‘คหปติ, ตฺวํ ตาว ลูขํ ทานํ ททมาโน อฎฺฐนฺนํ อริยปุคฺคลานํ เทสิ, อหํ เวลามกาเล สกลชมฺพุทีปํ อุนฺนงฺคลํ กตฺวา สตฺต รตนานิ ททมาโน ปญฺจ มหานทิโย เอโกฆปุณฺณํ กตฺวา วิย จ มหาทานํ ปวตฺตยมาโน ติสรณคตํ วา ปญฺจสีลรกฺขนกํ วา กญฺจิ นาลตฺถํ, ทกฺขิเณยฺยปุคฺคลา นาม เอวํ ทุลฺลภาฯ ตสฺมา ‘ลูขํ เม ทาน’นฺติ มา จิตฺตํ สโงฺกจยิตฺถา’’ติ เอวญฺจ ปน วตฺวา  (อ. นิ. ๙.๒๐) กเถสิฯ</p>


<p>อถ โข สา เทวตา อิสฺสรกาเล เสฎฺฐินา สทฺธิํ กเถตุมฺปิ อสโกฺกนฺตี ‘‘อิทานายํ ทุคฺคตตฺตา มม วจนํ คณฺหิสฺสตี’’ติ มญฺญมานา อฑฺฒรตฺตสมเย สิริคพฺภํ ปวิสิตฺวา โอภาสํ ผริตฺวา อากาเส อฎฺฐาสิฯ เสฎฺฐิ ตํ ทิสฺวา ‘‘โก เอโส’’ติ อาหฯ ‘‘อหํ มหาเสฎฺฐิ จตุตฺถทฺวารโกฎฺฐเก อธิวตฺถา, เทวตา’’ติฯ ‘‘กิมตฺถมาคตาสี’’ติ? ‘‘ตุยฺหํ โอวาทํ กเถตุกามา หุตฺวา อาคจฺฉามี’’ติฯ ‘‘เตน หิ กเถหี’’ติฯ มหาเสฎฺฐิ ตฺวํ ปจฺฉิมกาลํ น จิเนฺตสิ, ปุตฺตธีตโร น โอโลเกสิ, สมณสฺส เต โคตมสฺส สาสเน พหุํ ธนํ วิปฺปกิณฺณํ, โส ตฺวํ อติเวลํ ธนวิสฺสชฺชเนน  วา วณิชฺชาทิกมฺมานํ อกรเณน วา  สมณํ โคตมํ นิสฺสาย ทุคฺคโต ชาโต, เอวํภูโตปิ สมณํ โคตมํ น มุญฺจสิ, อชฺชปิ เต สมณา ฆรํ ปวิสนฺติเยวฯ ยํ ตาว เตหิ นีตํ, ตํ น สกฺกา ปจฺจาหราเปตุํ, คหิตํ คหิตเมว โหตุ, อิโต ปฎฺฐาย ปน สยญฺจ สมณสฺส โคตมสฺส สนฺติกํ มา คมิตฺถ, สาวกานญฺจสฺส อิมํ ฆรํ ปวิสิตุํ มา อทาสิ, สมณํ โคตมํ นิวตฺติตฺวาปิ อโนโลเกโนฺต อตฺตโน โวหาเร จ วณิชฺชญฺจ กตฺวา กุฎุมฺพํ สณฺฐเปหี’’ติฯ อถ นํ โส เอวมาห ‘‘อยํ ตยา มยฺหํ ทาตพฺพโอวาโท’’ติฯ ‘‘อาม, อยฺยา’’ติฯ ตาทิสานํ เทวตานํ สเตนปิ สหเสฺสนปิ สตสหเสฺสนปิ  อกมฺปนีโย อหํ ทสพเลน กโตฯ มม หิ สทฺธา สิเนรุ วิย อจลา สุปฺปติฎฺฐิตา, มยา นิยฺยานิเก รตนสาสเน ธนํ วิสฺสชฺชิตํ, อยุตฺตํ เต กถิตํ, พุทฺธสาสเน ปหาโร ทิโนฺน, เอวรูปาย อนาจาราย ทุสฺสีลาย กาฬกณฺณิยา สทฺธิํ ตยา มม เอกเคเห วสนกิจฺจํ นตฺถิ, สีฆํ มม เคหา นิกฺขมิตฺวา อญฺญตฺถ คจฺฉาติฯ</p>


<p>สา โสตาปนฺนสฺส อริยสาวกสฺส วจนํ สุตฺวา ฐาตุํ อสโกฺกนฺตี อตฺตโน วสนฎฺฐานํ คนฺตฺวา ทารเก หเตฺถน คเหตฺวา นิกฺขมิฯ นิกฺขมิตฺวา จ ปน อญฺญตฺถ วสนฎฺฐานํ อลภมานา ‘‘เสฎฺฐิํ ขมาเปตฺวา ตเตฺถว วสิสฺสามี’’ติ จิเนฺตตฺวา นครปริคฺคาหกเทวปุตฺตสฺส สนฺติกํ คนฺตฺวา ตํ วนฺทิตฺวา อฎฺฐาสิฯ ‘‘เกนเฎฺฐน อาคตาสี’’ติ จ วุเตฺต ‘‘อหํ สามิ, อตฺตโน พาลตาย อนุปธาเรตฺวา อนาถปิณฺฑิเกน เสฎฺฐินา สทฺธิํ กเถสิํ, โส มํ กุชฺฌิตฺวา วสนฎฺฐานา นิกฺกฑฺฒิ, มํ เสฎฺฐิสฺส สนฺติกํ เนตฺวา ขมาเปตฺวา วสนฎฺฐานํ เม เทถา’’ติฯ ‘‘กิํ ปน ตยา เสฎฺฐิ วุโตฺต’’ติ ‘‘อิโต ปฎฺฐาย พุทฺธุปฎฺฐานํ สงฺฆุปฎฺฐานํ มา กริ, สมณสฺส โคตมสฺส ฆรปฺปเวสนํ มา อทาสี’’ติ ‘‘เอวํ เม วุโตฺต, สามี’’ติฯ อยุตฺตํ ตยา วุตฺตํ, สาสเน ปหาโร ทิโนฺน, ‘‘อหํ ตํ อาทาย เสฎฺฐิโน สนฺติกํ คนฺตุํ น อุสฺสหามี’’ติฯ สา ตสฺส สนฺติกา สงฺคหํ อลภิตฺวา จตุนฺนํ มหาราชานํ สนฺติกํ อคมาสิฯ</p>


<p>เตหิปิ ตเถว ปฎิกฺขิตฺตา สกฺกํ เทวราชํ อุปสงฺกมิตฺวา ตํ ปวตฺติํ อาจิกฺขิตฺวา ‘‘อหํ, เทว, วสนฎฺฐานํ อลภมานา ทารเก หเตฺถน คเหตฺวา อนาถา วิจรามิ, ตุมฺหากํ สิริยา มยฺหํ วสนฎฺฐานํ ทาเปถา’’ติ สุฎฺฐุตรํ  ยาจิฯ โสปิ นํ อาห ‘‘ตยา อยุตฺตํ กตํ, ชินสาสเน ปหาโร ทิโนฺน, อหมฺปิ ตํ นิสฺสาย เสฎฺฐินา สทฺธิํ กเถตุํ น สโกฺกมิ, เอกํ ปน เต เสฎฺฐิสฺส ขมนูปายํ  กเถสฺสามี’’ติฯ ‘‘สาธุ, เทว, กเถหี’’ติฯ มหาเสฎฺฐิสฺส หตฺถโต มนุเสฺสหิ ปเณฺณ อาโรเปตฺวา อฎฺฐารสโกฎิสงฺขฺยํ ธนํ คหิตํ อตฺถิ, ตฺวํ ตสฺส อายุตฺตกเวสํ คเหตฺวา กญฺจิ อชานาเปตฺวา ตานิ ปณฺณานิ อาทาย กติปเยหิ ยกฺขตรุเณหิ ปริวาริตา เอเกน หเตฺถน ปณฺณํ, เอเกน เลขนิํ คเหตฺวา เตสํ เคหํ คนฺตฺวา เคหมเชฺฌ ฐิตา อตฺตโน ยกฺขานุภาเวน เต อุตฺตาเสตฺวา ‘‘อิทํ ตุมฺหากํ อิณปณฺณํ, อมฺหากํ เสฎฺฐิ อตฺตโน อิสฺสรกาเล ตุเมฺห น กิญฺจิ อาห, อิทานิ ทุคฺคโต ชาโต, ตุเมฺหหิ คหิตกหาปณานิ เทถา’’ติ อตฺตโน ยกฺขานุภาวํ ทเสฺสตฺวา สพฺพาปิ ตา อฎฺฐารส หิรญฺญโกฎิโย สาเธตฺวา เสฎฺฐิสฺส ตุจฺฉโกฎฺฐเก ปูเรตฺวา อญฺญํ อจิรวตินทีตีเร นิทหิตํ ธนํ นทีกูเล ภิเนฺน สมุทฺทํ ปวิฎฺฐํ อตฺถิ, ตมฺปิ อตฺตโน อานุภาเวน อาหริตฺวา ตุจฺฉโกฎฺฐเก ปูเรตฺวา, อญฺญมฺปิ อสุกฎฺฐาเน นาม อสฺสามิกํ อฎฺฐารสโกฎิมตฺตเมว  ธนํ อตฺถิ, ตมฺปิ อาหริตฺวา ตุจฺฉโกฎฺฐเก ปูเรหิ, อิมาหิ จตุปญฺญาสโกฎีหิ อิมํ ตุจฺฉโกฎฺฐกปูรกํ ทณฺฑกมฺมํ กตฺวา มหาเสฎฺฐิํ ขมาเปหีติฯ</p>


<p>สา ‘‘สาธุ, เทวา’’ติ ตสฺส วจนํ สมฺปฎิจฺฉิตฺวา วุตฺตนเยเนว สพฺพํ ธนํ อาหริตฺวา โกฎฺฐเก ปูเรตฺวา อฑฺฒรตฺตสมเย เสฎฺฐิสฺส สิริคพฺภํ ปวิสิตฺวา โอภาสํ ผริตฺวา อากาเส อฎฺฐาสิฯ ‘‘โก เอโส’’ติ วุเตฺต ‘‘อหํ เต มหาเสฎฺฐิ จตุตฺถทฺวารโกฎฺฐเก อธิวตฺถา อนฺธพาลเทวตา, มยา มหาโมหมูฬฺหาย พุทฺธคุเณ อชานิตฺวา ปุริเมสุ ทิวเสสุ ตุเมฺหหิ สทฺธิํ กิญฺจิ กถิตํ อตฺถิ, ตํ เม โทสํ ขมถฯ สกฺกสฺส หิ เม เทวราชสฺส วจเนน ตุมฺหากํ อิณํ โสเธตฺวา อฎฺฐารส โกฎิโย, สมุทฺทํ คตา อฎฺฐารส โกฎิโย, ตสฺมิํ ตสฺมิํ ฐาเน อสฺสามิกธนสฺส อฎฺฐารส โกฎิโยติ จตุปณฺณาส โกฎิโย อาหริตฺวา ตุจฺฉโกฎฺฐกปูรเณน ทณฺฑกมฺมํ กตํ, เชตวนวิหารํ อารพฺภ ปริกฺขยํ คตธนํ สพฺพํ สมฺปิณฺฑิตํ, วสนฎฺฐานํ อลภมานา กิลมามิ, มยา  อญฺญาณตาย กถิตํ มนสิ อกตฺวา ขมถ มหาเสฎฺฐี’’ติ อาหฯ</p>


<p>อนาถปิณฺฑิโก ตสฺสา วจนํ สุตฺวา จิเนฺตสิ ‘‘อยํ เทวตา ‘ทณฺฑกมฺมญฺจ เม กต’นฺติ วทติ, อตฺตโน จ โทสํ ปฎิชานาติ, สตฺถา อิมํ วิเนตฺวา อตฺตโน คุเณ ชานาเปสฺสติ, สมฺมาสมฺพุทฺธสฺส นํ ทเสฺสสฺสามี’’ติฯ อถ นํ อาห ‘‘อมฺม, เทวเต, สเจสิ มํ ขมาเปตุกามา, สตฺถุ สนฺติเก มํ ขมาเปหี’’ติฯ สาธุ เอวํ กริสฺสามิ, ‘‘สตฺถุ ปน มํ สนฺติกํ คเหตฺวา คจฺฉาหี’’ติฯ โส ‘‘สาธู’’ติ วตฺวา วิภาตาย รตฺติยา ปาโตว ตํ คเหตฺวา สตฺถุ สนฺติกํ คนฺตฺวา ตาย กตกมฺมํ สพฺพํ ตถาคตสฺส อาโรเจสิฯ สตฺถา ตสฺส วจนํ สุตฺวา ‘‘อิธ, คหปติ, ปาปปุคฺคโลปิ ยาว ปาปํ น ปจฺจติ , ตาว ภทฺรานิ ปสฺสติฯ ยทา ปนสฺส ปาปํ ปจฺจติ, ตทา ปาปเมว ปสฺสติฯ ภทฺรปุคฺคโลปิ ยาว ภทฺรํ น ปจฺจติ, ตาว ปาปานิ ปสฺสติฯ ยทา ปนสฺส ภทฺรํ ปจฺจติ, ตทา ภทฺรเมว ปสฺสตี’’ติ วตฺวา อิมา ธมฺมปเท เทฺว คาถา อภาสิ –</p>


<p>
‘‘ปาโปปิ ปสฺสตี ภทฺรํ, ยาว ปาปํ น ปจฺจติ;  
  
ยทา จ ปจฺจตี ปาปํ, อถ ปาโป ปาปานิ ปสฺสติฯ  
</p>
  
<p>
‘‘ภโทฺรปิ  
ปสฺสตี ปาปํ, ยาว ภทฺรํ น ปจฺจติ;  
  
ยทา จ ปจฺจตี ภทฺรํ, อถ ภโทฺร ภทฺรานิ ปสฺสตี’’ติฯ (ธ. ป. ๑๑๙-๑๒๐);  
</p>
  
<p>อิมาสญฺจ ปน คาถานํ ปริโยสาเน สา เทวตา โสตาปตฺติผเล ปติฎฺฐาสิฯ สา จกฺกงฺกิเตสุ สตฺถุ ปาเทสุ นิปติตฺวา ‘‘มยา, ภเนฺต, ราครตฺตาย โทสปทุฎฺฐาย โมหมูฬฺหาย อวิชฺชนฺธาย ตุมฺหากํ คุเณ อชานนฺติยา ปาปกํ วจนํ วุตฺตํ, ตํ เม ขมถา’’ติ สตฺถารํ ขมาเปตฺวา มหาเสฎฺฐิมฺปิ ขมาเปสิฯ</p>


<p>ตสฺมิํ สมเย อนาถปิณฺฑิโก สตฺถุ ปุรโต อตฺตโน คุณํ กเถสิ ‘‘ภเนฺต, อยํ เทวตา ‘พุทฺธุปฎฺฐานาทีนิ มา กโรหี’ติ วารยมานาปิ มํ วาเรตุํ นาสกฺขิ, ‘ทานํ น ทาตพฺพ’นฺติ อิมาย วาริยมาโนปหํ ทานํ อทาสิเมว, นูน เอส, ภเนฺต, มยฺหํ คุโณ’’ติฯ สตฺถา ‘‘ตฺวํ โขสิ คหปติ โสตาปโนฺน อริยสาวโก อจลสโทฺธ วิสุทฺธทสฺสโน, ตุยฺหํ อิมาย อเปฺปสกฺขเทวตาย วาเรนฺติยา อวาริตภาโว น อจฺฉริโย ฯ ยํ ปน ปุเพฺพ ปณฺฑิตา อนุปฺปเนฺน พุเทฺธ อปริปกฺกญาเณ ฐิตา กามาวจริสฺสเรน มาเรน อากาเส ฐตฺวา ‘สเจ ทานํ ทสฺสสิ, อิมสฺมิํ นิรเย ปจฺจิสฺสสี’ติ อสีติหตฺถคมฺภีรํ องฺคารกาสุํ ทเสฺสตฺวา ‘มา ทานํ อทาสี’ติ วาริตาปิ ปทุมกณฺณิกามเชฺฌ ฐตฺวา ทานํ อทํสุ, อิทํ อจฺฉริย’’นฺติ วตฺวา อนาถปิณฺฑิเกน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิเสฎฺฐิสฺส กุเล นิพฺพตฺติตฺวา นานปฺปกาเรหิ สุขูปกรเณหิ เทวกุมาโร วิย สํวฑฺฒิยมาโน อนุกฺกเมน วิญฺญุตํ ปตฺวา โสฬสวสฺสกาเลเยว สพฺพสิเปฺปสุ นิปฺผตฺติํ ปโตฺตฯ โส ปิตุ อจฺจเยน เสฎฺฐิฎฺฐาเน ฐตฺวา จตูสุ นครทฺวาเรสุ จตโสฺส ทานสาลาโย, มเชฺฌ นครสฺส เอกํ, อตฺตโน นิเวสนทฺวาเร เอกนฺติ ฉ ทานสาลาโย กาเรตฺวา มหาทานํ เทติ, สีลํ  รกฺขติ, อุโปสถกมฺมํ กโรติฯ</p>


<p>อเถกทิวสํ ปาตราสเวลาย โพธิสตฺตสฺส นานคฺครเส มนุญฺญโภชเน อุปนียมาเน เอโก ปเจฺจกพุโทฺธ สตฺตาหจฺจเยน นิโรธา วุฎฺฐาย ภิกฺขาจารเวลํ สลฺลเกฺขตฺวา ‘‘อชฺช มยา พาราณสิเสฎฺฐิสฺส เคหทฺวารํ คนฺตุํ วฎฺฎตี’’ติ นาคลตาทนฺตกฎฺฐํ ขาทิตฺวา อโนตตฺตทเห มุขโธวนํ กตฺวา มโนสิลาตเล ฐิโต นิวาเสตฺวา วิชฺชุลตาสทิสํ กายพนฺธนํ พนฺธิตฺวา จีวรํ ปารุปิตฺวา อิทฺธิมยมตฺติกาปตฺตํ อาทาย อากาเสนาคนฺตฺวา โพธิสตฺตสฺส ภเตฺต อุปนีตมเตฺต เคหทฺวาเร  อฎฺฐาสิฯ โพธิสโตฺต ตํ ทิสฺวาว อาสนา วุฎฺฐาย นิปจฺจการํ ทเสฺสตฺวา ปริกมฺมการกํ โอโลเกสิฯ ‘‘กิํ กโรมิ, สามี’’ติ จ วุเตฺต ‘‘อยฺยสฺส ปตฺตํ อาหรถา’’ติ อาหฯ ตงฺขณเญฺญว มาโร ปาปิมา วิกมฺปมาโน อุฎฺฐาย ‘‘อยํ ปเจฺจกพุโทฺธ อิโต สตฺตเม ทิวเส อาหารํ ลภิ, อชฺช อลภมาโน วินสฺสิสฺสติ, อิมญฺจ วินาเสสฺสามิ, เสฎฺฐิโน จ ทานนฺตรายํ กริสฺสามี’’ติ ตงฺขณเญฺญว อาคนฺตฺวา อนฺตรวตฺถุมฺหิ อสีติหตฺถมตฺตํ องฺคารกาสุํ นิมฺมินิฯ สา ขทิรงฺคารปุณฺณา สมฺปชฺชลิตา สโชติภูตา อวีจิมหานิรโย วิย ขายิตฺถฯ ตํ ปน มาเปตฺวา สยํ อากาเส อฎฺฐาสิฯ ปตฺตาหรณตฺถาย คจฺฉมาโน ปุริโส ตํ ทิสฺวา มหาภยปฺปโตฺต นิวตฺติฯ โพธิสโตฺต ‘‘กิํ, ตาต, นิวโตฺตสี’’ติ ปุจฺฉิฯ อยํ สามิ อนฺตรวตฺถุมฺหิ มหตี องฺคารกาสุ สมฺปชฺชลิตา สโชติภูตาติ ฯ อถโญฺญ อถโญฺญติ เอวํ อาคตาคตา สเพฺพปิ ภยปฺปตฺตา เวเคน ปลายิํสุฯ</p>


<p>โพธิสโตฺต จิเนฺตสิ ‘‘อชฺช มยฺหํ ทานนฺตรายํ กาตุกาโม วสวตฺตี มาโร อุยฺยุโตฺต ภวิสฺสติ, น โข ปน ชานาติ มารสเตน มารสหเสฺสนปิ มยฺหํ อกมฺปิยภาวํ, อชฺช ทานิ มยฺหํ วา มารสฺส วา พลมหนฺตตํ, อานุภาวมหนฺตตํ ชานิสฺสามี’’ติ ตํ ยถาสชฺชิตเมว ภตฺตปาติํ สยํ อาทาย เคหา นิกฺขมฺม องฺคารกาสุตเฎ ฐตฺวา อากาสํ อุโลฺลเกตฺวา มารํ ทิสฺวา ‘‘โกสิ ตฺว’’นฺติ อาหฯ ‘‘อหํ, มาโร’’ติฯ ‘‘อยํ องฺคารกาสุ ตยา นิมฺมิตา’’ติ? ‘‘อาม, มยา’’ติ ฯ ‘‘กิมตฺถายา’’ติฯ ‘‘ตว ทานสฺส อนฺตรายกรณตฺถาย จ ปเจฺจกพุทฺธสฺส จ ชีวิตนาสนตฺถายา’’ติฯ โพธิสโตฺต ‘‘เนว เต อหํ อตฺตโน ทานสฺส อนฺตรายํ, น ปเจฺจกพุทฺธสฺส ชีวิตนฺตรายํ กาตุํ ทสฺสามิ, อชฺช ทานิ มยฺหํ วา ตุยฺหํ วา พลมหนฺตตํ, อานุภาวมหนฺตตํ ชานิสฺสามี’’ติ องฺคารกาสุตเฎ ฐตฺวา ‘‘ภเนฺต, ปเจฺจกพุทฺธ อหํ อิมิสฺสา องฺคารกาสุยา อโธสีโส ปตมาโนปิ น นิวตฺติสฺสามิ, เกวลํ ตุเมฺห มยา ทินฺนํ โภชนํ ปฎิคฺคณฺหถา’’ติ วตฺวา อิมํ คาถมาห –</p>


<ol>
<li>
‘‘กามํ ปตามิ นิรยํ, อุทฺธํปาโท อวํสิโร;  
  
นานริยํ กริสฺสามิ, หนฺท ปิณฺฑํ ปฎิคฺคหา’’ติฯ  
</li>
  
<p>ตตฺถายํ ปิณฺฑโตฺถ – ภเนฺต, ปเจฺจกวรพุทฺธ สเจปหํ ตุมฺหากํ ปิณฺฑปาตํ เทโนฺต เอกํเสเนว อิมํ นิรยํ อุทฺธํปาโท อวํสิโร หุตฺวา ปตามิ, ตถาปิ ยทิทํ อทานญฺจ อสีลญฺจ อริเยหิ อกตฺตพฺพตฺตา อนริเยหิ จ กตฺตพฺพตฺตา นฺติ วุจฺจติ, ‘‘น ตํ อนริยํ กริสฺสามิ , หนฺท อิมํ มยา ทียมานํ ปิณฺฑํ ปฎิคฺคห ปฎิคฺคณฺหาหี’’ติฯ เอตฺถ จ ติ โวสฺสคฺคเตฺถ นิปาโตฯ
</ol></p>


<p>เอวํ วตฺวา โพธิสโตฺต ทฬฺหสมาทาเนน ภตฺตปาติํ คเหตฺวา องฺคารกาสุมตฺถเกน ปกฺขโนฺต, ตาวเทว อสีติหตฺถคมฺภีราย องฺคารกาสุยา ตลโต อุปรูปริชาตํ สตปตฺตปุปฺผิตํ เอกํ มหาปทุมํ อุคฺคนฺตฺวา โพธิสตฺตสฺส ปาเท สมฺปฎิจฺฉิฯ ตโต มหาตุมฺพมตฺตา เรณุ อุคฺคนฺตฺวา  มหาสตฺตสฺส มุทฺธนิ ฐตฺวา สกลสรีรํ สุวณฺณจุณฺณสโมกิณฺณมิว อกาสิฯ โส ปทุมกณฺณิกาย ฐตฺวา นานคฺครสโภชนํ ปเจฺจกพุทฺธสฺส ปเตฺต ปติฎฺฐาเปสิฯ โส ตํ ปฎิคฺคเหตฺวา อนุโมทนํ กตฺวา ปตฺตํ อากาเส ขิปิตฺวา ปสฺสนฺตเสฺสว มหาชนสฺส สยมฺปิ เวหาสํ อพฺภุคฺคนฺตฺวา นานปฺปการํ วลาหกปนฺติํ มทฺทมาโน วิย หิมวนฺตเมว คโตฯ มาโรปิ ปราชิโต โทมนสฺสํ ปตฺวา อตฺตโน วสนฎฺฐานเมว คโตฯ โพธิสโตฺต ปน ปทุมกณฺณิกาย ฐิตโกว มหาชนสฺส ทานสีลสํวณฺณเนน  ธมฺมํ เทเสตฺวา มหาชเนน ปริวุโต อตฺตโน นิเวสนเมว ปวิสิตฺวา ยาวชีวํ ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา ‘‘นยิทํ, คหปติ, อจฺฉริยํ, ยํ ตฺวํ เอวํ ทสฺสนสมฺปโนฺน เอตรหิ เทวตาย น กมฺปิโต, ปุเพฺพ ปณฺฑิเตหิ กตเมว อจฺฉริย’’นฺติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา ปเจฺจกพุโทฺธ ตเตฺถว ปรินิพฺพายิ, มารํ ปราเชตฺวา ปทุมกณฺณิกาย ฐตฺวา ปเจฺจกพุทฺธสฺส ปิณฺฑปาตทายโก พาราณสิเสฎฺฐิ ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
กุลาวกญฺจ นจฺจญฺจ, สโมฺมทมจฺฉวฎฺฎกํ;  
  
สกุณํ ติตฺติรํ พกํ, นนฺทญฺจ ขทิรงฺคารนฺติฯ  
</p>
  
<h2>๕. อตฺถกามวโคฺค</h2>
<ol>
<li>
<p> [๔๑] ๑. โลสกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โลสกติสฺสเตฺถรํ นาม อารพฺภ กเถสิฯ โก ปเนส โลสกติสฺสเตฺถโร นามาติ? โกสลรเฎฺฐ เอโก อตฺตโน กุลนาสโก เกวฎฺฎปุตฺตโก  อลาภี ภิกฺขุฯ โส กิร นิพฺพตฺตฎฺฐาเนตา จวิตฺวา โกสลรเฎฺฐ เอกสฺมิํ กุลสหสฺสวาเส เกวฎฺฎคาเม เอกิสฺสา เกวฎฺฎิยา กุจฺฉิสฺมิํ ปฎิสนฺธิํ คณฺหิฯ ตสฺส ปฎิสนฺธิคฺคหณทิวเส ตํ กุลสหสฺสํ ชาลหตฺถํ นทิยญฺจ ตฬากาทีสุ จ มเจฺฉ ปริเยสนฺตํ เอกํ ขุทฺทกมจฺฉมฺปิ นาลตฺถฯ ตโต ปฎฺฐาย จ เต เกวฎฺฎา ปริหายนฺติเยวฯ ตสฺมิญฺหิ กุจฺฉิคเตเยว เนสํ คาโม สตฺต วาเร อคฺคินา ทโฑฺฒ, สตฺต วาเร รญฺญา ทณฺฑิโตฯ เอวํ อนุกฺกเมน ทุคฺคตา ชาตาฯ เต จินฺตยิํสุ ‘‘ปุเพฺพ อมฺหากํ เอวรูปํ นตฺถิ, อิทานิ ปน ปริหายาม, อมฺหากํ อนฺตเร เอกาย กาฬกณฺณิยา ภวิตพฺพํ, เทฺว ภาคา โหมา’’ติ ปญฺจ ปญฺจ กุลสตานิ เอกโต อเหสุํฯ ตโต ยตฺถ ตสฺส มาตาปิตโร, โสว โกฎฺฐาโส ปริหายติ, อิตโร วฑฺฒติฯ เต ตมฺปิ โกฎฺฐาสํ ทฺวิธา, ตมฺปิ ทฺวิธาติ เอวํ ยาว ตเมว กุลํ เอกํ อโหสิ, ตาว วิภชิตฺวา เตสํ กาฬกณฺณิภาวํ ญตฺวา โปเถตฺวา นิกฺกฑฺฒิํสุฯ</p>


<p>อถสฺส  มาตา กิเจฺฉน ชีวมานา ปริปเกฺก คเพฺภ เอกสฺมิํ ฐาเน วิชายิฯ ปจฺฉิมภวิกสตฺตํ น สกฺกา นาเสตุํ, อโนฺตฆเฎ ปทีโป วิย ตสฺส หทเย อรหตฺตสฺส อุปนิสฺสโย ชลติฯ สา ตํ ทารกํ ปฎิชคฺคิตฺวา อาธาวิตฺวา ปริธาวิตฺวา วิจรณกาเล เอกมสฺส กปาลกํ หเตฺถ ทตฺวา ‘‘ปุตฺต, เอตํ ฆรํ ปวิสา’’ติ เปเสตฺวา ปลาตาฯ โส ตโต ปฎฺฐาย เอกโกว หุตฺวา ตตฺถ ตตฺถ ภิกฺขํ ปริเยสิตฺวา เอกสฺมิํ ฐาเน สยติ, น นฺหายติ, น สรีรํ ปฎิชคฺคติ, ปํสุปิสาจโก วิย กิเจฺฉน ชีวิกํ กเปฺปติฯ โส อนุกฺกเมน สตฺตวสฺสิโก หุตฺวา เอกสฺมิํ เคหทฺวาเร อุกฺขลิโธวนสฺส ฉฑฺฑิตฎฺฐาเน กาโก วิย เอเกกํ ภตฺตสิตฺถํ อุจฺจินิตฺวา ขาทติฯ</p>


<p>อถ นํ ธมฺมเสนาปติ สาวตฺถิยํ ปิณฺฑาย จรมาโน ทิสฺวา ‘‘อยํ สโตฺต อติการุญฺญปฺปโตฺต , กตรคามวาสิโก นุ โข’’ติ ตสฺมิํ เมตฺตจิตฺตํ วเฑฺฒตฺวา ‘‘เอหิ, เร’’ติ อาหฯ โส อาคนฺตฺวา เถรํ วนฺทิตฺวา อฎฺฐาสิฯ อถ นํ เถโร ‘‘กตรคามวาสิโกสิ, กหํ วา เต มาตาปิตโร’’ติ ปุจฺฉิฯ ‘‘อหํ, ภเนฺต, นิปฺปจฺจโย, มยฺหํ มาตาปิตโร มํ นิสฺสาย ‘กิลนฺตมฺหา’ติ มํ ฉเฑฺฑตฺวา ปลาตา’’ติฯ ‘‘อปิ ปน ปพฺพชิสฺสสี’’ติฯ ‘‘ภเนฺต, อหํ ตาว ปพฺพเชยฺยํ, มาทิสํ ปน กปณํ โก ปพฺพาเชสฺสสี’’ติ? ‘‘อหํ  ปพฺพาเชสฺสามี’’ติฯ ‘‘สาธุ, ภเนฺต, ปพฺพาเชถา’’ติฯ เถโร ตสฺส ขาทนียโภชนียํ ทตฺวา ตํ วิหารํ เนตฺวา สหเตฺถเนว นฺหาเปตฺวา ปพฺพาเชตฺวา ปริปุณฺณวสฺสํ อุปสมฺปาเทสิฯ โส มหลฺลกกาเล ‘‘โลสกติสฺสเตฺถโร’’ติ ปญฺญายิตฺถ อปฺปปุโญฺญ อปฺปลาโภฯ เตน กิร อสทิสทาเนปิ กุจฺฉิปูโร น ลทฺธปุโพฺพ, ชีวิตฆฎนมตฺตเมว ลภติฯ ตสฺส หิ ปเตฺต เอกสฺมิํเยว ยาคุอุฬุเงฺก ทิเนฺน ปโตฺต สมติตฺติโก วิย หุตฺวา ปญฺญายติฯ อถ มนุสฺสา ‘‘อิมสฺส ปโตฺต ปูโร’’ติ เหฎฺฐา ยาคุํ เทนฺติฯ ตสฺส ปเตฺต ยาคุํ ทานกาเล มนุสฺสานํ ภาชเน ยาคุ อนฺตรธายตีติปิ วทนฺติฯ ขชฺชกาทีสุปิ เอเสว นโยฯ</p>


<p>โส อปเรน สมเยน วิปสฺสนํ วเฑฺฒตฺวา อคฺคผเล อรหเตฺต ปติฎฺฐิโตปิ อปฺปลาโภว อโหสิฯ อถสฺส อนุปุเพฺพน อายุสงฺขาเรสุ ปริหีเนสุ ปรินิพฺพานทิวโส สมฺปาปุณิฯ ธมฺมเสนาปติ อาวเชฺชโนฺต ตสฺส ปรินิพฺพานภาวํ ญตฺวา ‘‘อยํ โลสกติสฺสเตฺถโร อชฺช ปรินิพฺพายิสฺสติ, อชฺช มยา เอตสฺส ยาวทตฺถํ อาหารํ ทาตุํ วฎฺฎตี’’ติ ตํ อาทาย สาวตฺถิํ ปิณฺฑาย ปาวิสิฯ เถโร ตํ นิสฺสาย ตาว พหุมนุสฺสาย สาวตฺถิยา หตฺถํ ปสาเรตฺวา วนฺทนมตฺตมฺปิ นาลตฺถฯ อถ นํ เถโร ‘‘คจฺฉาวุโส, อาสนสาลาย นิสีทา’’ติ อุโยฺยเชตฺวา คโตฯ ตํ อาคตเมว มนุสฺสา ‘‘อโยฺย, อาคโต’’ติ อาสเน นิสีทาเปตฺวา โภเชสิฯ เถโรปิ ‘‘อิมํ โลสกสฺส เทถา’’ติ  ลทฺธาหารํ เปเสสิฯ ตํ คเหตฺวา คตา โลสกติสฺสเตฺถรํ อสริตฺวา สยเมว ภุญฺชิํสุฯ อถ เถรสฺส อุฎฺฐาย วิหารํ คมนกาเล โลสกติสฺสเตฺถโร อาคนฺตฺวา เถรํ วนฺทิ, เถโร นิวตฺติตฺวา ฐิตโกว ‘‘ลทฺธํ เต, อาวุโส, ภตฺต’’นฺติ ปุจฺฉิฯ ลภิสฺสาม โน, ภเนฺตติฯ เถโร สํเวคปโตฺต กาลํ โอโลเกสิ, กาโล อติกฺกโนฺตฯ เถโร ‘‘โหตาวุโส, อิเธว นิสีทา’’ติ โลสกเตฺถรํ อาสนสาลายํ นิสีทาเปตฺวา โกสลรโญฺญ นิเวสนํ อคมาสิฯ ราชา เถรสฺส ปตฺตํ คาหาเปตฺวา ‘‘ภตฺตสฺส อกาโล’’ติ ปตฺตปูรํ จตุมธุรํ ทาเปสิฯ เถโร ตํ อาทาย คนฺตฺวา ‘‘เอหาวุโส, ติสฺส อิมํ จตุมธุรํ ภุญฺชา’’ติ วตฺวา ปตฺตํ คเหตฺวา อฎฺฐาสิฯ โส เถเร คารเวน ลชฺชโนฺต น ปริภุญฺชติฯ อถ นํ เถโร ‘‘เอหาวุโส ติสฺส, อหํ อิมํ ปตฺตํ คเหตฺวาว ฐสฺสามิ, ตฺวํ นิสีทิตฺวา ปริภุญฺชฯ สเจ อหํ ปตฺตํ หตฺถโต  มุเญฺจยฺยํ, กิญฺจิ น ภเวยฺยา’’ติ อาหฯ อถายสฺมา โลสกติสฺสเตฺถโร อคฺคสาวเก ธมฺมเสนาปติมฺหิ ปตฺตํ คเหตฺวา ฐิเต  จตุมธุรํ ปริภุญฺชิฯ ตํ เถรสฺส อริยิทฺธิพเลน ปริกฺขยํ น อคมาสิฯ ตทา โลสกติสฺสเตฺถโร ยาวทตฺถํ อุทรปูรํ กตฺวา ปริภุญฺชิ, ตํ ทิวสํเยว จ อนุปาทิเสสาย นิพฺพานธาตุยา ปรินิพฺพายิฯ สมฺมาสมฺพุโทฺธ สนฺติเก ฐตฺวา สรีรนิเกฺขปํ กาเรสิ, ธาตุโย คเหตฺวา เจติยํ กริํสุฯ</p>


<p>ตทา ภิกฺขู ธมฺมสภายํ สนฺนิปติตฺวา ‘‘อาวุโส, อโห โลสกติสฺสเตฺถโร อปฺปปุโญฺญ อปฺปลาภี, เอวรูเปน นาม อปฺปปุเญฺญน อปฺปลาภินา กถํ อริยธโมฺม ลโทฺธ’’ติ กเถนฺตา นิสีทิํสุฯ สตฺถา ธมฺมสภํ คนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ เต ‘‘อิมาย นาม, ภเนฺต’’ติ อาโรจยิํสุฯ สตฺถา ‘‘ภิกฺขเว, เอโส ภิกฺขุ อตฺตโน อลาภิภาวญฺจ อริยธมฺมลาภิภาวญฺจ อตฺตนาว อกาสิฯ อยญฺหิ ปุเพฺพ ปเรสํ ลาภนฺตรายํ กตฺวา อปฺปลาภี ชาโต, ‘‘อนิจฺจํ, ทุกฺขํ, อนตฺตา’’ติ วิปสฺสนาย ยุตฺตภาวสฺส พเลน อริยธมฺมลาภี ชาโต’’ติ วตฺวา อตีตํ อาหริฯ</p>


<p>อตีเต กิร กสฺสปสมฺมาสมฺพุทฺธกาเล อญฺญตโร ภิกฺขุ เอกํ กุฎุมฺพิกํ นิสฺสาย คามกาวาเส วสติ ปกตโตฺต สีลวา วิปสฺสนาย ยุตฺตปฺปยุโตฺตฯ อเถโก ขีณาสวเตฺถโร สมวตฺตวาสํ วสมาโน อนุปุเพฺพน ตสฺส ภิกฺขุโน อุปฎฺฐากกุฎุมฺพิกสฺส วสนคามํ สมฺปโตฺตฯ กุฎุมฺพิโก เถรสฺส  อิริยาปเถเยว ปสีทิตฺวา ปตฺตํ อาทาย ฆรํ ปเวเสตฺวา สกฺกจฺจํ โภเชตฺวา โถกํ ธมฺมกถํ สุตฺวา เถรํ วนฺทิตฺวา ‘‘ภเนฺต, อมฺหากํ ธุรวิหารเมว คจฺฉถ, มยํ สายนฺหสมเย อาคนฺตฺวา ปสฺสิสฺสามา’’ติ อาหฯ เถโร วิหารํ คนฺตฺวา เนวาสิกเตฺถรํ วนฺทิตฺวา อาปุจฺฉิตฺวา เอกมนฺตํ นิสีทิฯ โสปิ เตน สทฺธิํ ปฎิสนฺถารํ กตฺวา ‘‘ลโทฺธ เต, อาวุโส, ภิกฺขาหาโร’’ติ ปุจฺฉิฯ ‘‘อาม, ลโทฺธ’’ติฯ ‘‘กหํ ลโทฺธ’’ติ? ‘‘ตุมฺหากํ ธุรคาเม กุฎุมฺพิกฆเร’’ติฯ เอวญฺจ ปน วตฺวา อตฺตโน เสนาสนํ ปุจฺฉิตฺวา ปฎิชคฺคิตฺวา ปตฺตจีวรํ ปฎิสาเมตฺวา ฌานสุเขน ผลสุเขน จ วีตินาเมโนฺต นิสีทิฯ</p>


<p>โสปิ  กุฎุมฺพิโก สายเนฺห คนฺธมาลเญฺจว ปทีเปยฺยญฺจ คาหาเปตฺวา วิหารํ คนฺตฺวา เนวาสิกเตฺถรํ วนฺทิตฺวา ‘‘ภเนฺต, เอโก อาคนฺตุกเตฺถโร อตฺถิ, อาคโต นุ โข’’ติ ปุจฺฉิฯ ‘‘อาม, อาคโต’’ติฯ ‘‘อิทานิ กห’’นฺติฯ ‘‘อสุกเสนาสเน นามา’’ติฯ โส ตสฺส สนฺติกํ คนฺตฺวา วนฺทิตฺวา เอกมนฺตํ นิสิโนฺน ธมฺมกถํ สุตฺวา สีตลเวลาย เจติยญฺจ โพธิญฺจ ปูเชตฺวา ทีเป ชาเลตฺวา อุโภปิ ชเน นิมเนฺตตฺวา คโตฯ เนวาสิกเตฺถโรปิ โข ‘‘อยํ กุฎุมฺพิโก ปริภิโนฺน, สจายํ ภิกฺขุ อิมสฺมิํ วิหาเร วสิสฺสติ, น มํ เอส กิสฺมิญฺจิ คณยิสฺสตี’’ติ  เถเร อนตฺตมนตํ อาปชฺชิตฺวา ‘‘อิมสฺมิํ วิหาเร เอตสฺส อวสนากาโร มยา กาตุํ วฎฺฎตี’’ติ เตน อุปฎฺฐานเวลาย อาคเตน สทฺธิํ กิญฺจิ น กเถสิฯ ขีณาสวเตฺถโร ตสฺส อชฺฌาสยํ ชานิตฺวา ‘‘อยํ เถโร มม กุเล วา คเณ วา อปลิพุทฺธภาวํ น ชานาตี’’ติ อตฺตโน วสนฎฺฐานํ คนฺตฺวา ฌานสุเขน ผลสุเขน วีตินาเมสิฯ</p>


<p>เนวาสิโกปิ ปุนทิวเส นขปิเฎฺฐน คณฺฑิํ ปหริตฺวา นเขน ทฺวารํ อาโกเฎตฺวา กุฎุมฺพิกสฺส เคหํ อคมาสิฯ โส ตสฺส ปตฺตํ คเหตฺวา ปญฺญตฺตาสเน นิสีทาเปตฺวา ‘‘อาคนฺตุกเตฺถโร กหํ, ภเนฺต’’ติ ปุจฺฉิฯ ‘‘นาหํ ตว กุลูปกสฺส ปวตฺติํ ชานามิ, คณฺฑิํ ปหรโนฺตปิ ทฺวารํ อาโกเฎโนฺตปิ ปโพเธตุํ นาสกฺขิํ, หิโยฺย ตว เคเห ปณีตโภชนํ ภุญฺชิตฺวา  ชีราเปตุํ อสโกฺกโนฺต อิทานิ นิทฺทํ โอกฺกโนฺตเยว ภวิสฺสติ, ตฺวํ ปสีทมาโน เอวรูเปสุเยว ฐาเนสุ ปสีทสี’’ติ อาห – ‘‘ขีณาสวเตฺถโรปิ อตฺตโน ภิกฺขาจารเวลํ สลฺลเกฺขตฺวา สรีรํ ปฎิชคฺคิตฺวา ปตฺตจีวรมาทาย อากาเส อุปฺปติตฺวา อญฺญตฺถ อคมาสิฯ โส กุฎุมฺพิโก เนวาสิกเตฺถรํ สปฺปิมธุสกฺขราภิสงฺขตํ ปายาสํ ปาเยตฺวา ปตฺตํ คนฺธจุเณฺณหิ อุพฺพเฎฺฎตฺวา ปุน ปูเรตฺวา ‘‘ภเนฺต, โส เถโร มคฺคกิลโนฺต ภวิสฺสติ, อิทมสฺส หรถา’’ติ อทาสิฯ อิตโร อปฎิกฺขิปิตฺวาว คเหตฺวา คจฺฉโนฺต ‘‘สเจ โส ภิกฺขุ อิมํ ปายาสํ ปิวิสฺสติ, คีวายํ คเหตฺวา นิกฺกฑฺฒิยมาโนปิ น คมิสฺสติฯ สเจ ปนาหํ อิมํ ปายาสํ มนุสฺสานํ ทสฺสามิ, ปากฎํ เม กมฺมํ ภวิสฺสติฯ สเจ อุทเก โอปิลาเปสฺสามิ, อุทกปิเฎฺฐ สปฺปิ ปญฺญายิสฺสติ ฯ สเจ ภูมิยํ ฉเฑฺฑสฺสามิ, กากสนฺนิปาเตน ปญฺญายิสฺสติฯ กตฺถ นุ โข อิมํ ฉเฑฺฑยฺย’’นฺติ อุปธาเรโนฺต เอกํ ฌามเกฺขตฺตํ ทิสฺวา องฺคาเร วิยูหิตฺวา ตตฺถ ปกฺขิปิตฺวา อุปริ องฺคาเรหิ ปฎิจฺฉาเทตฺวา วิหารํ คโต ตํ ภิกฺขุํ อทิสฺวา จิเนฺตสิ ‘‘อทฺธา โส ภิกฺขุ ขีณาสโว มม อชฺฌาสยํ วิทิตฺวา อญฺญตฺถ คโต ภวิสฺสติ, อโห มยา อุทรเหตุ อยุตฺตํ กต’’นฺติ ตาวเทวสฺส มหนฺตํ โทมนสฺสํ อุทปาทิฯ ตโต ปฎฺฐาเยว จ มนุสฺสเปโต หุตฺวา น จิรเสฺสว กาลํ กตฺวา นิรเย นิพฺพตฺติฯ</p>


<p>โส พหูนิ วสฺสสตสหสฺสานิ นิรเย ปจฺจิตฺวา ปกฺกาวเสเสน ปฎิปาฎิยา ปญฺจชาติสเตสุ ยโกฺข หุตฺวา เอกทิวสมฺปิ อุทรปูรํ อาหารํ น ลภิฯ เอกทิวสํ ปน คพฺภมลํ อุทรปูรํ ลภิฯ ปุน ปญฺจชาติสเตสุ สุนโข อโหสิฯ ตทาปิ เอกทิวสํ ภตฺตวมนํ อุทรปูรํ ลภิ, เสสกาเล ปน เตน อุทรปูโร อาหาโร นาม น ลทฺธปุโพฺพฯ สุนขโยนิโต ปน จวิตฺวา กาสิรเฎฺฐ เอกสฺมิํ คาเม ทุคฺคตกุเล นิพฺพตฺติฯ ตสฺส นิพฺพตฺติโต ปฎฺฐาย ตํ กุลํ ปรมทุคฺคตเมว ชาตํ, ชาติโต อุทฺธํ อุทกกญฺชิกามตฺตมฺปิ น ลภิฯ ตสฺส ปน  ‘‘มิตฺตวินฺทโก’’ติ นามํ อโหสิฯ มาตาปิตโร  ฉาตกทุกฺขํ อธิวาเสตุํ อสโกฺกนฺตา ‘‘คจฺฉ กาฬกณฺณี’’ติ ตํ โปเถตฺวา นีหริํสุฯ โส อปฎิสรโณ วิจรโนฺต พาราณสิํ อคมาสิฯ ตทา โพธิสโตฺต พาราณสิยํ ทิสาปาโมโกฺข อาจริโย หุตฺวา ปญฺจ มาณวกสตานิ สิปฺปํ วาเจติฯ ตทา พาราณสิวาสิโน ทุคฺคตานํ ปริพฺพยํ ทตฺวา สิปฺปํ สิกฺขาเปนฺติฯ อยมฺปิ มิตฺตวินฺทโก โพธิสตฺตสฺส สนฺติเก สิปฺปํ สิกฺขติฯ โส ผรุโส อโนวาทกฺขโม ตํ ตํ ปหรโนฺต วิจรติ, โพธิสเตฺตน โอวทิยมาโนปิ โอวาทํ น คณฺหาติฯ ตํ นิสฺสาย อาโยปิสฺส มโนฺท ชาโตฯ</p>


<p>อถ โส มาณวเกหิ สทฺธิํ ภณฺฑิตฺวา โอวาทํ อคฺคณฺหโนฺต ตโต ปลายิตฺวา อาหิณฺฑโนฺต เอกํ ปจฺจนฺตคามํ ปตฺวา ภติํ กตฺวา ชีวติฯ โส ตตฺถ เอกาย ทุคฺคติตฺถิยา สทฺธิํ สํวาสํ กเปฺปสิฯ สา ตํ นิสฺสาย เทฺว ทารเก วิชายิฯ คามวาสิโน ‘‘อมฺหากํ สุสาสนํ ทุสฺสาสนํ อาโรเจยฺยาสี’’ติ มิตฺตวินฺทกสฺส ภติํ ทตฺวา ตํ คามทฺวาเร กุฎิกาย  วสาเปสุํฯ ตํ ปน มิตฺตวินฺทกํ นิสฺสาย เต ปจฺจนฺตคามวาสิโน สตฺตกฺขตฺตุํ ราชทณฺฑํ อคมํสุ, สตฺตกฺขตฺตุํ เนสํ เคหานิ ฌายิํสุ, สตฺตกฺขตฺตุํ ตฬากํ ภิชฺชิฯ เต จินฺตยิํสุ ‘‘อมฺหากํ ปุเพฺพ อิมสฺส มิตฺตวินฺทกสฺส อนาคมนกาเล เอวรูปํ นตฺถิ, อิทานิ ปนสฺส อาคตกาลโต ปฎฺฐาย ปริหายามา’’ติ ตํ โปเถตฺวา นีหริํสุฯ</p>


<p>โส อตฺตโน ทารเก คเหตฺวา อญฺญตฺถ คจฺฉโนฺต เอกํ อมนุสฺสปริคฺคหํ อฎวิํ ปาวิสิฯ ตตฺถสฺส อมนุสฺสา ทารเก จ ภริยญฺจ มาเรตฺวา มํสํ ขาทิํสุฯ โส ตโต ปลายิตฺวา ตโต ตโต อาหิณฺฑโนฺต เอกํ คมฺภีรํ นาม ปฎฺฎนคามํ นาวาวิสฺสชฺชนทิวเสเยว ปตฺวา กมฺมการโก หุตฺวา นาวํ อภิรุหิฯ นาวา สมุทฺทปิเฎฺฐ สตฺตาหํ คนฺตฺวา สตฺตเม ทิวเส สมุทฺทมเชฺฌ อาโกเฎตฺวา ฐปิตา วิย อฎฺฐาสิฯ เต กาฬกณฺณิสลากํ จาเรสุํ, สตฺตกฺขตฺตุํ มิตฺตวินฺทกเสฺสว ปาปุณิฯ มนุสฺสา ตเสฺสกํ เวฬุกลาปํ ทตฺวา หเตฺถ คเหตฺวา สมุทฺทปิเฎฺฐ ขิปิํสุ, ตสฺมิํ ขิตฺตมเตฺต นาวา อคมาสิฯ มิตฺตวินฺทโก  เวฬุกลาเป นิปชฺชิตฺวา สมุทฺทปิเฎฺฐ คจฺฉโนฺต กสฺสปสมฺมาสมฺพุทฺธกาเล รกฺขิตสีลสฺส ผเลน สมุทฺทปิเฎฺฐ เอกสฺมิํ ผลิกวิมาเน จตโสฺส เทวธีตโร ปฎิลภิตฺวา ตาสํ สนฺติเก สุขํ อนุภวมาโน สตฺตาหํ วสิฯ ตา ปน วิมานเปติโย สตฺตาหํ สุขํ อนุภวนฺติ, สตฺตาหํ ทุกฺขํฯ สตฺตาหํ ทุกฺขํ อนุภวิตุํ คจฺฉมานา ‘‘ยาว มยํ อาคจฺฉาม, ตาว อิเธว โหหี’’ติ วตฺวา อคมํสุฯ</p>


<p>มิตฺตวินฺทโก  ตาสํ คตกาเล เวฬุกลาเป นิปชฺชิตฺวา ปุรโต คจฺฉโนฺต รชตวิมาเน อฎฺฐ เทวธีตโร ลภิฯ ตโตปิ ปรํ คจฺฉโนฺต มณิวิมาเน โสฬส, กนกวิมาเน ทฺวตฺติํส เทวธีตโร ลภิฯ ตาสมฺปิ วจนํ อกตฺวา ปรโต คจฺฉโนฺต อนฺตรทีปเก เอกํ ยกฺขนครํ อทฺทสฯ ตเตฺถกา ยกฺขินี อชรูเปน วิจรติฯ มิตฺตวินฺทโก ตสฺสา ยกฺขินิภาวํ อชานโนฺต ‘‘อชมํสํ ขาทิสฺสามี’’ติ ตํ ปาเท อคฺคเหสิ, สา ยกฺขานุภาเวน ตํ อุกฺขิปิตฺวา ขิปิฯ โส ตาย ขิโตฺต สมุทฺทมตฺถเกน คนฺตฺวา พาราณสิยํ ปริขาปิเฎฺฐ เอกสฺมิํ กณฺฎกคุมฺพมตฺถเก ปติตฺวา ปวฎฺฎมาโน ภูมิยํ ปติฎฺฐาสิฯ ตสฺมิญฺจ สมเย ตสฺมิํ ปริขาปิเฎฺฐ รโญฺญ อชิกา จรมานา โจรา หรนฺติฯ อชิกโคปกา ‘‘โจเร คณฺหิสฺสามา’’ติ  เอกมนฺตํ นิลีนา อฎฺฐํสุฯ มิตฺตวินฺทโก ปวฎฺฎิตฺวา ภูมิยํ ฐิโต ตา อชิกา ทิสฺวา จิเนฺตสิ ‘‘อหํ สมุเทฺท เอกสฺมิํ ทีปเก อชิกํ ปาเท คเหตฺวา ตาย ขิโตฺต อิธ ปติโตฯ สเจ อิทานิ เอกํ อชิกํ ปาเท คเหสฺสามิ, สา มํ ปรโต สมุทฺทปิเฎฺฐ วิมานเทวตานํ สนฺติเก ขิปิสฺสตี’’ติฯ โส เอวํ อโยนิโส มนสิกริตฺวา อชิกํ ปาเท คณฺหิ, สา คหิตมตฺตา วิรวิฯ อชิกโคปกา อิโต จิโต จ อาคนฺตฺวา ตํ คเหตฺวา ‘‘เอตฺตกํ กาลํ ราชกุเล อชิกขาทโก เอส โจโร’’ติ ตํ โกเฎฺฎตฺวา พนฺธิตฺวา รโญฺญ สนฺติกํ เนนฺติฯ</p>


<p>ตสฺมิํ ขเณ โพธิสโตฺต ปญฺจสตมาณวกปริวุโต นครา นิกฺขมฺม นฺหายิตุํ คจฺฉโนฺต มิตฺตวินฺทกํ ทิสฺวา สญฺชานิตฺวา เต มนุเสฺส อาห – ‘‘ตาตา, อยํ อมฺหากํ อเนฺตวาสิโก, กสฺมา นํ คณฺหถา’’ติ? ‘‘อชิกโจรโก, อยฺย, เอกํ อชิกํ ปาเท คณฺหิ, ตสฺมา คหิโต’’ติฯ ‘‘เตน เหตํ  อมฺหากํ ทาสํ กตฺวา เทถ, อเมฺห นิสฺสาย ชีวิสฺสตี’’ติฯ เต, ‘‘สาธุ อยฺยา’’ติ ตํ วิสฺสเชฺชตฺวา อคมํสุฯ อถ นํ โพธิสโตฺต ‘‘มิตฺตวินฺทก, ตฺวํ เอตฺตกํ กาลํ กหํ วสี’’ติ ปุจฺฉิฯ โส สพฺพํ อตฺตนา กตกมฺมํ อาโรเจสิฯ โพธิสโตฺต ‘‘อตฺถกามานํ วจนํ อกโรโนฺต เอวํ ทุกฺขํ ปาปุณาตี’’ติ วตฺวา อิมํ คาถมาห –</p>


<ol>
<li>
‘‘โย อตฺถกามสฺส หิตานุกมฺปิโน, โอวชฺชมาโน น กโรติ สาสนํ;  
  
อชิยา ปาทโมลมฺพ, มิตฺตโก วิย โสจตี’’ติฯ  
</li>
  
<p>ตตฺถ ติ วุฑฺฒิํ อิจฺฉนฺตสฺสฯ ติ หิเตน อนุกมฺปมานสฺสฯ ติ มุทุเกน หิตจิเตฺตน โอวทิยมาโนฯ นฺติ อนุสิฎฺฐํ น กโรติ, ทุพฺพโจ อโนวาทโก โหติฯ ติ ยถายํ มิตฺตวินฺทโก อชิกาย  ปาทํ คเหตฺวา โสจติ กิลมติ, เอวํ นิจฺจกาลํ โสจตีติ อิมาย คาถาย โพธิสโตฺต ธมฺมํ เทเสสิฯ
</ol></p>


<p>เอวํ เตน เถเรน เอตฺตเก อทฺธาเน ตีสุเยว อตฺตภาเวสุ กุจฺฉิปูโร ลทฺธปุโพฺพฯ ยเกฺขน หุตฺวา เอกทิวสํ คพฺภมลํ ลทฺธํ, สุนเขน หุตฺวา เอกทิวสํ  ภตฺตวมนํ, ปรินิพฺพานทิวเส ธมฺมเสนาปติสฺสานุภาเวน จตุมธุรํ ลทฺธํฯ เอวํ ปรสฺส ลาภนฺตรายกรณํ นาม มหาโทสนฺติ เวทิตพฺพํฯ ตสฺมิํ ปน กาเล โสปิ อาจริโย มิตฺตวินฺทโกปิ ยถากมฺมํ คโตฯ</p>


<p>สตฺถา ‘‘เอวํ, ภิกฺขเว, อตฺตโน อปฺปลาภิภาวญฺจ อริยธมฺมลาภิภาวญฺจ สยเมว เอส อกาสี’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มิตฺตวินฺทโก โลสกติสฺสเตฺถโร อโหสิ, ทิสาปาโมกฺขาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๔๒] ๒. กโปตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ โลลภิกฺขุํ อารพฺภ กเถสิฯ ตสฺส โลลภาโว นวกนิปาเต  อาวิ ภวิสฺสติฯ ตทา ปน ตํ ภิกฺขู ‘‘อยํ, ภเนฺต, ภิกฺขุ โลโล’’ติ สตฺถุ อาโรเจสุํฯ อถ นํ สตฺถา ‘‘สจฺจํ กิร  ตฺวํ ภิกฺขุ โลโลสี’’ติ ปุจฺฉิฯ ‘‘อาม, ภเนฺต’’ติฯ สตฺถา ‘‘ปุเพฺพปิ ตฺวํ ภิกฺขุ โลโล โลลการณา ชีวิตกฺขยํ ปโตฺต, ปณฺฑิตาปิ ตํ นิสฺสาย อตฺตโน วสนฎฺฐานา ปริหีนา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปาราวตโยนิยํ นิพฺพตฺติฯ ตทา พาราณสิวาสิโน ปุญฺญกามตาย ตสฺมิํ ตสฺมิํ ฐาเน สกุณานํ สุขวสนตฺถาย ถุสปจฺฉิโย โอลเมฺพนฺติฯ พาราณสิเสฎฺฐิโนปิ ภตฺตการโก อตฺตโน มหานเส เอกํ ถุสปจฺฉิํ โอลเมฺพตฺวา ฐเปสิ, โพธิสโตฺต ตตฺถ วาสํ กเปฺปสิฯ โส ปาโตว นิกฺขมิตฺวา โคจเร จริตฺวา สายํ อาคนฺตฺวา ตตฺถ วสโนฺต กาลํ เขเปสิฯ อเถกทิวสํ เอโก กาโก มหานสมตฺถเกน คจฺฉโนฺต อมฺพิลานมฺพิลมจฺฉมํสานํ ธูปนวาสํ ฆายิตฺวา โลภํ อุปฺปาเทตฺวา ‘‘กํ นุ โข นิสฺสาย อิมํ มจฺฉมํสํ ลภิสฺสามี’’ติ อวิทูเร  นิสีทิตฺวา ปริคฺคณฺหโนฺต สายํ โพธิสตฺตํ อาคนฺตฺวา มหานสํ  ปวิสนฺตํ ทิสฺวา ‘‘อิมํ ปาราวตํ นิสฺสาย มจฺฉมํสํ ลภิสฺสามี’’ติ ปุนทิวเส ปาโตว อาคนฺตฺวา โพธิสตฺตสฺส นิกฺขมิตฺวา โคจรตฺถาย คมนกาเล ปิฎฺฐิโต ปิฎฺฐิโต อคมาสิฯ อถ นํ โพธิสโตฺต ‘‘กสฺมา ตฺวํ, สมฺม, อเมฺหหิ สทฺธิํ จรสี’’ติ อาหฯ ‘‘สามิ, ตุมฺหาหํ กิริยา มยฺหํ รุจฺจติ, อิโต ปฎฺฐาย ตุเมฺห อุปฎฺฐหิสฺสามี’’ติฯ ‘‘สมฺม, ตุเมฺห อญฺญโคจรา, มยํ อญฺญโคจรา, ตุเมฺหหิ อมฺหากํ อุปฎฺฐานํ ทุกฺกร’’นฺติฯ ‘‘สามิ, ตุมฺหากํ โคจรคฺคหณกาเล อหมฺปิ โคจรํ คเหตฺวา ตุเมฺหหิ สทฺธิํเยว คมิสฺสามี’’ติฯ ‘‘สาธุ, เกวลํ เต อปฺปมเตฺตน ภวิตพฺพ’’นฺติ เอวํ โพธิสโตฺต กากํ โอวทิตฺวา โคจรํ จรโนฺต ติณพีชาทีนิ ขาทติฯ โพธิสตฺตสฺส ปน โคจรคฺคหณกาเล กาโก คนฺตฺวา โคมยปิณฺฑํ อปเนตฺวา ปาณเก ขาทิตฺวา อุทรํ ปูเรตฺวา โพธิสตฺตสฺส สนฺติกํ อาคนฺตฺวา ‘‘สามิ, ตุเมฺห อติเวลํ จรถ, อติพหุภเกฺขน นาม ภวิตุํ น วฎฺฎตี’’ติ วตฺวา โพธิสเตฺตน โคจรํ คเหตฺวา สายํ อาคจฺฉเนฺตน สทฺธิํเยว มหานสํ ปาวิสิฯ ภตฺตการโก  ‘‘อมฺหากํ กโปโต อญฺญมฺปิ คเหตฺวา อาคโต’’ติ กากสฺสปิ ปจฺฉิํ ฐเปสิฯ ตโต ปฎฺฐาย เทฺว ชนา วสนฺติฯ</p>


<p>อเถกทิวสํ เสฎฺฐิสฺส พหุํ มจฺฉมํสํ อาหริํสุฯ ตํ อาทาย ภตฺตการโก มหานเส ตตฺถ ตตฺถ โอลเมฺพสิฯ กาโก ตํ ทิสฺวา โลภํ อุปฺปาเทตฺวา ‘‘เสฺว โคจรภูมิํ อคนฺตฺวา มยา อิทเมว ขาทิตพฺพ’’นฺติ รตฺติํ นิตฺถุนโนฺต นิปชฺชิฯ ปุนทิวเส โพธิสโตฺต โคจราย คจฺฉโนฺต ‘‘เอหิ, สมฺม, กากา’’ติ อาหฯ ‘‘สามิ, ตุเมฺห คจฺฉถ, มยฺหํ กุจฺฉิโรโค อตฺถี’’ติฯ ‘‘สมฺม, กากานํ กุจฺฉิโรโค นาม น กทาจิ ภูตปุโพฺพ, รตฺติํ ตีสุ ยาเมสุ เอเกกสฺมิํ ยาเม มุจฺฉิตา โหนฺติ, ทีปวฎฺฎิํ คิลิตกาเล ปน เนสํ มุหุตฺตํ ติตฺติ โหติ, ตฺวํ อิมํ มจฺฉมํสํ ขาทิตุกาโม ภวิสฺสสิ, เอหิ มนุสฺสปริโภโค นาม ตุมฺหากํ ทุปฺปริภุญฺชิโย, มา เอวรูปํ อกาสิ, มยา สทฺธิํเยว โคจราย คจฺฉาหี’’ติฯ ‘‘น สโกฺกมิ, สามี’’ติฯ ‘‘เตน หิ ปญฺญายิสฺสสิ สเกน กเมฺมน, โลภวสํ อคนฺตฺวา อปฺปมโตฺต โหหี’’ติ ตํ โอวทิตฺวา โพธิสโตฺต โคจราย คโตฯ</p>


<p>ภตฺตการโก  นานปฺปการํ มจฺฉมํสวิกติํ สมฺปาเทตฺวา อุสุมนิกฺขมนตฺถํ ภาชนานิ โถกํ วิวริตฺวา รสปริสฺสาวนกโรฎิํ ภาชนมตฺถเก ฐเปตฺวา พหิ นิกฺขมิตฺวา เสทํ ปุญฺฉมาโน อฎฺฐาสิฯ ตสฺมิํ ขเณ กาโก ปจฺฉิโต สีสํ อุกฺขิปิตฺวา ภตฺตเคหํ โอโลเกโนฺต ตสฺส นิกฺขนฺตภาวํ ญตฺวา ‘‘อยํทานิ มยฺหํ มโนรถํ ปูเรตฺวา มํสํ ขาทิตุํ กาโล, กิํ นุ โข มหามํสํ ขาทามิ, อุทาหุ จุณฺณิกมํส’’นฺติ จิเนฺตตฺวา ‘‘จุณฺณิกมํเสน นาม ขิปฺปํ กุจฺฉิํ ปูเรตุํ น สกฺกา, มหนฺตํ มํสขณฺฑํ อาหริตฺวา ปจฺฉิยํ นิกฺขิปิตฺวา ขาทมาโน นิปชฺชิสฺสามี’’ติ  ปจฺฉิโต อุปฺปติตฺวา รสกโรฎิยํ นิลียิฯ สา ‘‘กิรี’’ติ สทฺทมกาสิฯ ภตฺตการโก ตํ สทฺทํ สุตฺวา ‘‘กิํ นุ โข เอต’’นฺติ ปวิโฎฺฐ กากํ ทิสฺวา ‘‘อยํ ทุฎฺฐกาโก มหาเสฎฺฐิโน ปกฺกมํสํ ขาทิตุกาโม, อหํ โข ปน เสฎฺฐิํ นิสฺสาย ชีวามิ, น อิมํ พาลํ, กิํ เม อิมินา’’ติ ทฺวารํ ปิธาย กากํ คเหตฺวา สกลสรีเร ปตฺตานิ  ลุญฺจิตฺวา อลฺลสิงฺคีเวรโลณชีรกาทโย โกเฎฺฎตฺวา อมฺพิลตเกฺกน อาโลเฬตฺวา เตนสฺส สกลสรีรํ มเกฺขตฺวา ตํ กากํ ปจฺฉิยํ ขิปิฯ โส อธิมตฺตเวทนาภิภูโต นิตฺถุนโนฺต นิปชฺชิฯ</p>


<p>โพธิสโตฺต สายํ อาคนฺตฺวา ตํ พฺยสนปฺปตฺตํ ทิสฺวา ‘‘โลลกาก, มม วจนํ อกตฺวา ตว โลภํ นิสฺสาย มหาทุกฺขํ ปโตฺตสี’’ติ วตฺวา อิมํ คาถมาห –</p>


<ol>
<li>
‘‘โย อตฺถกามสฺส หิตานุกมฺปิโน, โอวชฺชมาโน น กโรติ สาสนํ;  
  
กโปตกสฺส วจนํ อกตฺวา, อมิตฺตหตฺถตฺถคโตว เสตี’’ติฯ  
</li>
  
<p>ตตฺถ ติ ปาราวตสฺส หิตานุสาสนวจนํ อกตฺวาฯ ติ อมิตฺตานํ อนตฺถการกานํ ทุกฺขุปฺปาทกปุคฺคลานํ หตฺถตฺถํ หตฺถปถํ คโต อยํ กาโก วิย โส ปุคฺคโล มหนฺตํ พฺยสนํ ปตฺวา อนุโสจมาโน เสตีติฯ
</ol></p>


<p>โพธิสโตฺต  อิมํ คาถํ วตฺวา ‘‘อิทานิ มยา จ อิมสฺมิํ ฐาเน น สกฺกา วสิตุ’’นฺติ อญฺญตฺถ คโตฯ กาโกปิ ตเตฺถว ชีวิตกฺขยํ ปโตฺตฯ อถ นํ ภตฺตการโก สทฺธิํ ปจฺฉิยา คเหตฺวา สงฺการฎฺฐาเน ฉเฑฺฑสิฯ</p>


<p>สตฺถาปิ ‘‘น ตฺวํ ภิกฺขุ อิทาเนว โลโล, ปุเพฺพปิ โลโลเยว, ตญฺจ ปน เต โลลฺยํ นิสฺสาย ปณฺฑิตาปิ สกาวาสา ปริหีนา’’ติ อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน โส ภิกฺขุ อนาคามิผลํ ปโตฺตฯ สตฺถา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา กาโก โลลภิกฺขุ อโหสิ, ปาราวโต ปน อหเมว อโหสิ’’นฺติฯ</p>

</p>


<ol>
<li>
<p> [๔๓] ๓. เวฬุกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ ทุพฺพจภิกฺขุํ อารพฺภ กเถสิฯ ตญฺหิ ภควา ‘‘สจฺจํ กิร ตฺวํ ภิกฺขุ ทุพฺพโจสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘น ตฺวํ ภิกฺขุ อิทาเนว ทุพฺพโจ, ปุเพฺพปิ ทุพฺพโจเยว, ทุพฺพจตฺตาเยว  จ ปณฺฑิตานํ วจนํ อกตฺวา สปฺปมุเข ชีวิตกฺขยํ ปโตฺต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ มหาโภคกุเล นิพฺพโตฺต วิญฺญุตํ ปตฺวา กาเมสุ อาทีนวํ เนกฺขเมฺม จานิสํสํ ทิสฺวา กาเม ปหาย หิมวนฺตํ ปวิสิตฺวา อิสิปพฺพชฺชํ ปพฺพชิตฺวา กสิณปริกมฺมํ กตฺวา ปญฺจาภิญฺญา อฎฺฐ สมาปตฺติโย จ อุปฺปาเทตฺวา ฌานสุเขน วีตินาเมโนฺต อปรภาเค มหาปริวาโร ปญฺจหิ ตาปสสเตหิ ปริวุโต คณสฺส สตฺถา หุตฺวา วิหาสิฯ อเถโก อาสิวิสโปตโก อตฺตโน ธมฺมตาย จรโนฺต อญฺญตรสฺส ตาปสสฺส อสฺสมปทํ ปโตฺตฯ ตาปโส ตสฺมิํ ปุตฺตสิเนหํ อุปฺปาเทตฺวา ตํ เอกสฺมิํ เวฬุปเพฺพ สยาเปตฺวา ปฎิชคฺคติฯ ตสฺส เวฬุปเพฺพ สยนโต ‘‘เวฬุโก’’เตฺวว นามํ อกํสุฯ ตํ ปุตฺตสิเนเหน ปฎิชคฺคนโต ตาปสสฺส ‘‘เวฬุกปิตา’’เตฺวว นามํ อกํสุฯ</p>


<p>ตทา  โพธิสโตฺต ‘‘เอโก กิร ตาปโส อาสิวิสํ ปฎิชคฺคตี’’ติ สุตฺวา ตํ ปโกฺกสาเปตฺวา ‘‘สจฺจํ กิร ตฺวํ อาสิวิสํ ปฎิชคฺคสี’’ติ ปุจฺฉิตฺวา ‘‘สจฺจ’’นฺติ วุเตฺต ‘‘อาสิวิเสน สทฺธิํ วิสฺสาโส นาม นตฺถิ, มา เอวํ ชคฺคาหี’’ติ อาหฯ ‘‘โส เม อาจริย ปุโตฺต, นาหํ เตน วินา วตฺติตุํ สกฺขิสฺสามี’’ติฯ ‘‘เตน หิ เอตเสฺสว สนฺติกา ชีวิตกฺขยํ ปาปุณิสฺสสี’’ติฯ ตาปโส โพธิสตฺตสฺส วจนํ น คณฺหิ, อาสิวิสมฺปิ ชหิตุํ นาสกฺขิฯ ตโต กติปาหจฺจเยเนว สเพฺพ ตาปสา ผลาผลตฺถาย คนฺตฺวา คตฎฺฐาเน ผลาผลสฺส สุลภภาวํ ทิสฺวา เทฺว ตโย ทิวเส ตเตฺถว วสิํสุ, เวฬุกปิตาปิ เตหิ สทฺธิํ คจฺฉโนฺต อาสิวิสํ เวฬุปเพฺพเยว สยาเปตฺวา ปิทหิตฺวา คโตฯ โส ปุน ตาปเสหิ สทฺธิํ ทฺวีหตีหจฺจเยน อาคนฺตฺวา ‘‘เวฬุกสฺส โคจรํ ทสฺสามี’’ติ เวฬุปพฺพํ อุคฺฆาเฎตฺวา ‘‘เอหิ, ปุตฺตก, ฉาตโกสี’’ติ หตฺถํ ปสาเรสิฯ อาสิวิโส ทฺวีหตีหํ นิราหารตาย กุชฺฌิตฺวา ปสาริตหตฺถํ ฑํสิตฺวา ตาปสํ ตเตฺถว ชีวิตกฺขยํ ปาเปตฺวา อรญฺญํ ปาวิสิฯ ตาปสา ตํ ทิสฺวา โพธิสตฺตสฺส อาโรเจสุํฯ โพธิสโตฺต  ตสฺส สรีรกิจฺจํ กาเรตฺวา อิสิคณสฺส มเชฺฌ นิสีทิตฺวา อิสีนํ โอวาทวเสน อิมํ คาถมาห –</p>


<ol>
<li>
‘‘โย  
อตฺถกามสฺส หิตานุกมฺปิโน, โอวชฺชมาโน น กโรติ สาสนํ;  
  
เอวํ โส นิหโต เสติ, เวฬุกสฺส ยถา ปิตา’’ติฯ  
</li>
  
<p>ตตฺถ ติ โย หิ อิสีนํ โอวาทํ น คณฺหาติ, โส ยถา เอส ตาปโส อาสิวิสมุเข ปูติภาวํ ปตฺวา นิหโต เสติ, เอวํ มหาวินาสํ ปตฺวา นิหโต เสตีติ อโตฺถฯ เอวํ โพธิสโตฺต อิสิคณํ โอวทิตฺวา จตฺตาโร พฺรหฺมวิหาเร ภาเวตฺวา อายุปริโยสาเน พฺรหฺมโลเก อุปฺปชฺชิฯ
</ol></p>


<p>สตฺถา ‘‘น ตฺวํ ภิกฺขุ อิทาเนว ทุพฺพโจ, ปุเพฺพปิ ทุพฺพโจเยว, ทุพฺพจภาเวเนว จ อาสิวิสมุเข ปูติภาวํ ปโตฺต’’ติ อิมํ ธมฺมเทสนํ อาหริตฺวา  อนุสนฺธิํ ฆเฎตฺวา ชาตกํ สโมธาเนสิ – ‘‘ตทา เวฬุกปิตา ทุพฺพจภิกฺขุ อโหสิ, เสสปริสา พุทฺธปริสา, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๔๔] ๔. มกสชาตกวณฺณนา
</ol></p>


<p>ติ อิทํ สตฺถา มคเธสุ จาริกํ จรมาโน อญฺญตรสฺมิํ คามเก พาลคามิกมนุเสฺส อารพฺภ กเถสิฯ ตถาคโต กิร เอกสฺมิํ สมเย สาวตฺถิโต มคธรฎฺฐํ คนฺตฺวา ตตฺถ จาริกํ จรมาโน อญฺญตรํ คามกํ สมฺปาปุณิฯ โส จ คามโก เยภุเยฺยน อนฺธพาลมนุเสฺสหิเยว อุสฺสโนฺนฯ ตเตฺถกทิวสํ เต อนฺธพาลมนุสฺสา สนฺนิปติตฺวา ‘‘โภ, อเมฺห อรญฺญํ ปวิสิตฺวา กมฺมํ กโรเนฺต มกสา ขาทนฺติ, ตปฺปจฺจยา อมฺหากํ กมฺมเจฺฉโท โหติ, สเพฺพว ธนูนิ เจว อาวุธานิ จ อาทาย คนฺตฺวา มกเสหิ สทฺธิํ ยุชฺฌิตฺวา สพฺพมกเส วิชฺฌิตฺวา ฉินฺทิตฺวา จ มาเรสฺสามา’’ติ มนฺตยิตฺวา อรญฺญํ คนฺตฺวา ‘‘มกเส วิชฺฌิสฺสามา’’ติ อญฺญมญฺญํ วิชฺฌิตฺวา จ ปหริตฺวา จ ทุกฺขปฺปตฺตา อาคนฺตฺวา อโนฺตคาเม จ คามมเชฺฌ จ คามทฺวาเร จ นิปชฺชิํสุฯ</p>


<p>สตฺถา ภิกฺขุสงฺฆปริวุโต ตํ คามํ ปิณฺฑาย ปาวิสิฯ อวเสสา ปณฺฑิตมนุสฺสา ภควนฺตํ ทิสฺวา คามทฺวาเร มณฺฑปํ กาเรตฺวา พุทฺธปฺปมุขสฺส ภิกฺขุสงฺฆสฺส  มหาทานํ ทตฺวา สตฺถารํ วนฺทิตฺวา นิสีทิํสุฯ สตฺถา ตสฺมิํ ตสฺมิํ ฐาเน ปติตมนุเสฺส ทิสฺวา เต อุปาสเก ปุจฺฉิ  ‘‘พหู อิเม คิลานา มนุสฺสา, กิํ เอเตหิ กต’’นฺติ? ‘‘ภเนฺต, เอเต มนุสฺสา ‘มกสยุทฺธํ กริสฺสามา’ติ คนฺตฺวา อญฺญมญฺญํ วิชฺฌิตฺวา สยํ คิลานา ชาตา’’ติฯ สตฺถา ‘‘น อิทาเนว อนฺธพาลมนุสฺสา ‘มกเส ปหริสฺสามา’ติ อตฺตานํ ปหรนฺติ, ปุเพฺพปิ ‘มกสํ ปหริสฺสามา’ติ ปรํ ปหรณกมนุสฺสา อเหสุํเยวา’’ติ วตฺวา เตหิ มนุเสฺสหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต วณิชฺชาย ชีวิกํ กเปฺปติฯ ตทา กาสิรเฎฺฐ เอกสฺมิํ ปจฺจนฺตคาเม พหู  วฑฺฒกี วสนฺติฯ ตเตฺถโก ขลิตวฑฺฒกี รุกฺขํ ตจฺฉติ, อถสฺส เอโก มกโส ตมฺพโลหถาลกปิฎฺฐิสทิเส สีเส นิสีทิตฺวา สตฺติยา ปหรโนฺต วิย สีสํ มุขตุณฺฑเกน วิชฺฌิฯ โส อตฺตโน สนฺติเก นิสินฺนํ ปุตฺตํ อาห – ‘‘ตาต, มยฺหํ สีสํ มกโส สตฺติยา ปหรโนฺต วิย วิชฺฌติ, วาเรหิ น’’นฺติฯ ‘‘ตาต, อธิวาเสหิ, เอกปฺปหาเรเนว ตํ มาเรสฺสามี’’ติฯ ตสฺมิํ สมเย โพธิสโตฺตปิ อตฺตโน ภณฺฑํ ปริเยสมาโน ตํ คามํ ปตฺวา ตสฺสา วฑฺฒกิสาลาย นิสิโนฺน โหติฯ อถ โส วฑฺฒกี ปุตฺตํ อาห – ‘‘ตาต, อิมํ มกสํ วาเรหี’’ติฯ โส ‘‘วาเรสฺสามิ, ตาตา’’ติ ติขิณํ มหาผรสุํ อุกฺขิปิตฺวา ปิตุ ปิฎฺฐิปเสฺส ฐตฺวา ‘‘มกสํ ปหริสฺสามี’’ติ ปิตุ มตฺถกํ ทฺวิธา ภินฺทิ, วฑฺฒกี ตเตฺถว ชีวิตกฺขยํ ปโตฺตฯ</p>


<p>โพธิสโตฺต ตสฺส ตํ กมฺมํ ทิสฺวา ‘‘ปจฺจามิโตฺตปิ ปณฺฑิโตว เสโยฺยฯ โส หิ ทณฺฑภเยนปิ มนุเสฺส น มาเรสฺสตี’’ติ จิเนฺตตฺวา อิมํ คาถมาห –</p>


<ol>
<li>
‘‘เสโยฺย อมิโตฺต มติยา อุเปโต, น เตฺวว มิโตฺต มติวิปฺปหีโน;  
  
‘มกสํ วธิสฺส’นฺติ หิ เอฬมูโค, ปุโตฺต ปิตุ อพฺภิทา อุตฺตมงฺค’’นฺติฯ  
</li>
  
<p>ตตฺถ  ติ ปวโร อุตฺตโมฯ ติ ปญฺญาย สมนฺนาคโตฯ ติ ลาลามุโข พาโลฯ นฺติ อตฺตโน พาลตาย ปุโตฺตปิ หุตฺวา ปิตุ อุตฺตมงฺคํ มตฺถกํ ‘‘มกสํ ปหริสฺสามี’’ติ ทฺวิธา ภินฺทิฯ ตสฺมา พาลมิตฺตโต ปณฺฑิตอมิโตฺตว เสโยฺยติ อิมํ คาถํ วตฺวา โพธิสโตฺต อุฎฺฐาย ยถากมฺมํ คโตฯ วฑฺฒกิสฺสปิ ญาตกา สรีรกิจฺจํ อกํสุฯ
</ol></p>


<p>สตฺถา  ‘‘เอวํ อุปาสกา ปุเพฺพปิ ‘มกสํ ปหริสฺสามา’ติ ปรํ ปหรณกมนุสฺสา อเหสุํเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา คาถํ วตฺวา ปกฺกโนฺต ปณฺฑิตวาณิโช ปน อหเมว อโหสิ’’นฺติฯ</p>

</p>


<ol>
<li>
<p> [๔๕] ๕. โรหิณิชาตกวณฺณนา
</ol></p>


<p>  ติอิทํ สตฺถา เชตวเน วิหรโนฺต เอกํ อนาถปิณฺฑิกเสฎฺฐิโน ทาสิํ อารพฺภ กเถสิฯ อนาถปิณฺฑิกสฺส กิร เอกา โรหิณี นาม ทาสี อโหสิฯ ตสฺสา วีหิปหรณฎฺฐาเน อาคนฺตฺวา มหลฺลิกา มาตา นิปชฺชิ, ตํ มกฺขิกา ปริวาเรตฺวา สูจิยาวิชฺฌมานา วิย ขาทนฺติฯ สา ธีตรํ อาห – ‘‘อมฺม, มกฺขิกา มํ ขาทนฺติ, เอตา วาเรหี’’ติฯ สา ‘‘วาเรสฺสามิ, อมฺมา’’ติ มุสลํ อุกฺขิปิตฺวา ‘‘มาตุ สรีเร มกฺขิกา มาเรตฺวา วินาสํ ปาเปสฺสามี’’ติ มาตรํ มุสเลน ปหริตฺวา ชีวิตกฺขยํ ปาเปสิฯ ตํ ทิสฺวา ‘‘มาตา เม มตา’’ติ โรทิตุํ อารภิฯ ตํ ปวตฺติํ เสฎฺฐิสฺส อาโรเจสุํฯ เสฎฺฐิ ตสฺสา สรีรกิจฺจํ กาเรตฺวา วิหารํ คนฺตฺวา สพฺพํ ตํ ปวตฺติํ สตฺถุ อาโรเจสิฯ สตฺถา ‘‘น โข, คหปติ, เอสา ‘มาตุ สรีเร มกฺขิกา มาเรสฺสามี’ติ อิทาเนว มุสเลน ปหริตฺวา มาตรํ มาเรสิ, ปุเพฺพปิ มาเรสิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิกุเล นิพฺพตฺติตฺวา ปิตุอจฺจเยน เสฎฺฐิฎฺฐานํ ปาปุณิฯ ตสฺสาปิ โรหิณีเยว นาม ทาสี อโหสิฯ สาปิ อตฺตโน วีหิปหรณฎฺฐานํ อาคนฺตฺวา นิปนฺนํ มาตรํ ‘‘มกฺขิกา เม, อมฺม, วาเรหี’’ติ วุตฺตา เอวเมว มุสเลน ปหริตฺวา มาตรํ ชีวิตกฺขยํ ปาเปตฺวา โรทิตุํ อารภิฯ โพธิสโตฺต ตํ ปวตฺติํ  สุตฺวา ‘‘อมิโตฺตปิ หิ อิมสฺมิํ โลเก ปณฺฑิโตว เสโยฺย’’ติ จิเนฺตตฺวา อิมํ คาถมาห –</p>


<ol>
<li>
‘‘เสโยฺย อมิโตฺต เมธาวี, ยเญฺจ พาลานุกมฺปโก;  
  
ปสฺส โรหิณิกํ ชมฺมิํ, มาตรํ หนฺตฺวาน โสจตี’’ติฯ  
</li>
  
<p>ตตฺถ ติ ปณฺฑิโต ญาณี วิภาวีฯ ติ เอตฺถ นฺติ ลิงฺควิปลฺลาโส กโต, ติ นามเตฺถ นิปาโตฯ โย นาม พาโล อนุกมฺปโก, ตโต สตคุเณน สหสฺสคุเณน  ปณฺฑิโต อมิโตฺต โหโนฺตปิ เสโยฺยเยวาติ อโตฺถฯ อถ วา นฺติ ปฎิเสธนเตฺถ นิปาโต, โน เจ พาลานุกมฺปโกติ อโตฺถฯ นฺติ ลามิกํ ทนฺธํฯ ติ ‘‘มกฺขิกา มาเรสฺสามี’’ติ มาตรํ หนฺตฺวา อิทานิ อยํ พาลา สยเมว โรทติ ปริเทวติฯ อิมินา การเณน  อิมสฺมิํ โลเก อมิโตฺตปิ ปณฺฑิโต เสโยฺยติ โพธิสโตฺต ปณฺฑิตํ ปสํสโนฺต อิมาย คาถาย ธมฺมํ เทเสสิฯ
</ol></p>


<p>สตฺถา ‘‘น โข, คหปติ, เอสา อิทาเนว ‘มกฺขิกา มาเรสฺสามี’ติ มาตรํ ฆาเตสิ, ปุเพฺพปิ ฆาเตสิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มาตาเยว มาตา อโหสิ, ธีตาเยว ธีตา, มหาเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๔๖] ๖. อารามทูสกชาตกวณฺณนา
</ol></p>


<p>ติ อิทํ สตฺถา อญฺญตรสฺมิํ โกสลคามเก วิหรโนฺต อุยฺยานทูสกํ อารพฺภ กเถสิฯ สตฺถา กิร โกสเลสุ จาริกํ จรมาโน อญฺญตรํ คามกํ สมฺปาปุณิฯ ตเตฺถโก กุฎุมฺพิโก ตถาคตํ นิมเนฺตตฺวา อตฺตโน อุยฺยาเน นิสีทาเปตฺวา พุทฺธปฺปมุขสฺส สงฺฆสฺส มหาทานํ ทตฺวา ‘‘ภเนฺต, ยถารุจิยา อิมสฺมิํ อุยฺยาเน วิจรถา’’ติ อาหฯ ภิกฺขู อุฎฺฐาย อุยฺยานปาลํ คเหตฺวา อุยฺยาเน วิจรนฺตา เอกํ องฺคณฎฺฐานํ ทิสฺวา อุยฺยานปาลํ ปุจฺฉิํสุ ‘‘อุปาสก, อิมํ อุยฺยานํ อญฺญตฺถ สนฺทจฺฉายํ, อิมสฺมิํ ปน ฐาเน น โกจิ รุโกฺข วา คโจฺฉ วา อตฺถิ, กิํ นุ โข การณ’’นฺติ? ‘‘ภเนฺต, อิมสฺส อุยฺยานสฺส โรปนกาเล เอโก คามทารโก อุทกํ สิญฺจโนฺต อิมสฺมิํ ฐาเน รุกฺขโปตเก อุมฺมูลํ กตฺวา มูลปฺปมาเณน อุทกํ สิญฺจิ ฯ เต รุกฺขโปตกา มิลายิตฺวา มตาฯ อิมินา การเณน อิทํ ฐานํ องฺคณํ ชาต’’นฺติฯ ภิกฺขู สตฺถารํ อุปสงฺกมิตฺวา เอตมตฺถํ อาโรเจสุํฯ สตฺถา ‘‘น, ภิกฺขเว, โส คามทารโก อิทาเนว อารามทูสโก, ปุเพฺพปิ อารามทูสโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิยํ นกฺขตฺตํ โฆสยิํสุฯ นกฺขตฺตเภริสทฺทสวนกาลโต ปฎฺฐาย สกลนครวาสิโน นกฺขตฺตนิสฺสิตกา หุตฺวา วิจรนฺติฯ ตทา รโญฺญ อุยฺยาเน พหู มกฺกฎา วสนฺติฯ อุยฺยานปาโล จิเนฺตสิ ‘‘นคเร นกฺขตฺตํ ฆุฎฺฐํ, อิเม วานเร ‘อุทกํ สิญฺจถา’ติ วตฺวา อหํ นกฺขตฺตํ กีฬิสฺสามี’’ติ เชฎฺฐกวานรํ อุปสงฺกมิตฺวา   ‘‘สมฺม วานรเชฎฺฐก, อิมํ อุยฺยานํ ตุมฺหากมฺปิ พหูปการํ, ตุเมฺห เอตฺถ ปุปฺผผลปลฺลวานิ ขาทถ, นคเร นกฺขตฺตํ ฆุฎฺฐํ, อหํ นกฺขตฺตํ กีฬิสฺสามิฯ ยาวาหํ อาคจฺฉามิ, ตาว อิมสฺมิํ อุยฺยาเน รุกฺขโปตเกสุ อุทกํ สิญฺจิตุํ สกฺขิสฺสถา’’ติ ปุจฺฉิฯ ‘‘สาธุ, สิญฺจิสฺสามี’’ติฯ ‘‘เตน หิ อปฺปมตฺตา โหถา’’ติ อุทกสิญฺจนตฺถาย เตสํ จมฺมกุเฎ จ ทารุกุเฎ จ ทตฺวา คโตฯ วานรา จมฺมกุเฎ เจว ทารุกุเฎ จ คเหตฺวา รุกฺขโปตเกสุ อุทกํ สิญฺจนฺติฯ อถ เน วานรเชฎฺฐโก เอวมาห ‘‘โภโนฺต วานรา, อุทกํ นาม รกฺขิตพฺพํ, ตุเมฺห รุกฺขโปตเกสุ อุทกํ สิญฺจนฺตา อุปฺปาเฎตฺวา อุปฺปาเฎตฺวา มูลํ โอโลเกตฺวา คมฺภีรคเตสุ มูเลสุ พหุํ อุทกํ สิญฺจถ, อคมฺภีรคเตสุ อปฺปํ, ปจฺฉา อมฺหากํ อุทกํ ทุลฺลภํ ภวิสฺสตี’’ติฯ เต ‘‘สาธู’’ติ สมฺปฎิจฺฉิตฺวา ตถา อกํสุฯ</p>


<p>ตสฺมิํ สมเย เอโก ปณฺฑิตปุริโส ราชุยฺยาเน เต วานเร ตถา กโรเนฺต ทิสฺวา เอวมาห ‘‘โภโนฺต วานรา, กสฺมา ตุเมฺห รุกฺขโปตเก อุปฺปาเฎตฺวา อุปฺปาเฎตฺวา มูลปฺปมาเณน อุทกํ สิญฺจถา’’ติ? เต ‘‘เอวํ โน วานรเชฎฺฐโก โอวทตี’’ติ อาหํสุฯ โส ตํ วจนํ สุตฺวา ‘‘อโห วต โภ พาลา อปณฺฑิตา, ‘อตฺถํ กริสฺสามา’ติ อนตฺถเมว กโรนฺตี’’ติ จิเนฺตตฺวา อิมํ คาถมาห –</p>


<ol>
<li>
‘‘น  
เว อนตฺถกุสเลน, อตฺถจริยา สุขาวหา;  
  
หาเปติ อตฺถํ ทุเมฺมโธ, กปิ อารามิโก ยถา’’ติฯ  
</li>
  
<p>ตตฺถ ติ นิปาตมตฺตํฯ ติ อนเตฺถ อนายตเน กุสเลน, อเตฺถ อายตเน การเณ อกุสเลน วาติ อโตฺถฯ ติ วุฑฺฒิกิริยาฯ ติ เอวรูเปน อนตฺถกุสเลน กายิกเจตสิกสุขสงฺขาตสฺส อตฺถสฺส จริยา น สุขาวหา, น สกฺกา อาวหิตุนฺติ อโตฺถฯ กิํการณา? เอกเนฺตเนว หิ ติ, พาลปุคฺคโล ‘‘อตฺถํ กริสฺสามี’’ติ อตฺถํ หาเปตฺวา อนตฺถเมว กโรติฯ ติ ยถา อาราเม นิยุโตฺต อารามรกฺขนโก มกฺกโฎ ‘‘อตฺถํ กริสฺสามี’’ติ อนตฺถเมว กโรติ, เอวํ โย โกจิ อนตฺถกุสโล, เตน น สกฺกา อตฺถจริยํ อาวหิตุํ, โส เอกํเสน อตฺถํ หาเปติเยวาติฯ เอวํ โส ปณฺฑิโต ปุริโส อิมาย  คาถาย วานรเชฎฺฐกํ ครหิตฺวา อตฺตโน ปริสํ อาทาย อุยฺยานา นิกฺขมิฯ
</ol></p>


<p>สตฺถาปิ  ‘‘น, ภิกฺขเว, เอส คามทารโก อิทาเนว อารามทูสโก, ปุเพฺพปิ อารามทูสโกเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา วานรเชฎฺฐโก อารามทูสกคามทารโก อโหสิ, ปณฺฑิตปุริโส ปน อหเมว อโหสิ’’นฺติฯ</p>

</p>


<ol>
<li>
<p> [๔๗] ๗. วารุณิทูสกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต วารุณิทูสกํ อารพฺภ กเถสิฯ อนาถปิณฺฑิกสฺส กิร สหาโย เอโก วารุณิวาณิโช ติขิณํ วารุณิํ โยเชตฺวา หิรญฺญสุวณฺณาทีนิ คเหตฺวา วิกฺกิณโนฺต มหาชเน สนฺนิปติเต ‘‘ตาต, ตฺวํ มูลํ คเหตฺวา วารุณิํ เทหี’’ติ อเนฺตวาสิกํ อาณาเปตฺวา สยํ นฺหายิตุํ อคมาสิฯ อเนฺตวาสิโก มหาชนสฺส วารุณิํ เทโนฺต มนุเสฺส อนฺตรนฺตรา โลณสกฺขรา อาหราเปตฺวา ขาทเนฺต ทิสฺวา ‘‘อยํ สุรา อโลณิกา ภวิสฺสติ, โลณเมตฺถ ปกฺขิปิสฺสามี’’ติ สุราจาฎิยํ นาฬิมตฺตํ โลณํ ปกฺขิปิตฺวา เตสํ สุรํ อทาสิฯ เต มุขํ ปูเรตฺวา ปูเรตฺวา ฉเฑฺฑตฺวา ‘‘กิํ เต กต’’นฺติ ปุจฺฉิํสุฯ ‘‘ตุเมฺห สุรํ ปิวิตฺวา โลณํ อาหราเปเนฺต ทิสฺวา โลเณน โยเชสิ’’นฺติฯ ‘‘เอวรูปํ นาม มนาปํ วารุณิํ นาเสสิ พาลา’’ติ ตํ ครหิตฺวา อุฎฺฐายุฎฺฐาย ปกฺกนฺตาฯ วารุณิวาณิโช อาคนฺตฺวา เอกมฺปิ อทิสฺวา  ‘‘วารุณิปายกา กหํ คตา’’ติ ปุจฺฉิ, โส ตมตฺถํ อาโรเจสิฯ อถ นํ อาจริโย ‘‘พาล, เอวรูปา นาม เต สุรา นาสิตา’’ติ ครหิตฺวา อิมํ การณํ อนาถปิณฺฑิกสฺส อาโรเจสิฯ อนาถปิณฺฑิโก ‘‘อตฺถิทานิ เม อิทํ กถาปาภต’’นฺติ เชตวนํ คนฺตฺวา สตฺถารํ วนฺทิตฺวา เอตมตฺถํ อาโรเจสิฯ สตฺถา ‘‘น เอส, คหปติ, อิทาเนว วารุณิทูสโก, ปุเพฺพปิ วารุณิทูสโกเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ เสฎฺฐิ อโหสิฯ ตํ อุปนิสฺสาย เอโก วารุณิวาณิโช ชีวติฯ โส ติขิณํ สุรํ โยเชตฺวา ‘‘อิมํ วิกฺกิณาหี’’ติ อเนฺตวาสิกํ วตฺวา นฺหายิตุํ คโตฯ อเนฺตวาสิโก ตสฺมิํ คตมเตฺตเยว สุราย โลณํ ปกฺขิปิตฺวา อิมินาว นเยน สุรํ วินาเสสิฯ อถสฺส อาจริโย อาคนฺตฺวา ตํ การณํ ญตฺวา เสฎฺฐิสฺส อาโรเจสิฯ เสฎฺฐิ ‘‘อนตฺถกุสลา นาม พาลา ‘อตฺถํ กริสฺสามา’ติ อนตฺถเมว กโรนฺตี’’ติ วตฺวา อิมํ คาถมาห –</p>


<ol>
<li>
‘‘น  
เว อนตฺถกุสเลน, อตฺถจริยา สุขาวหา;  
  
หาเปติ อตฺถํ ทุเมฺมโธ, โกณฺฑโญฺญ วารุณิํ ยถา’’ติฯ  
</li>
  
<p>ตตฺถ ติ ยถา อยํ โกณฺฑญฺญนามโก อเนฺตวาสิโก ‘‘อตฺถํ กริสฺสามี’’ติ โลณํ ปกฺขิปิตฺวา วารุณิํ หาเปสิ ปริหาเปสิ วินาเสสิ, เอวํ สโพฺพปิ อนตฺถกุสโล อตฺถํ หาเปตีติ โพธิสโตฺต อิมาย คาถาย ธมฺมํ เทเสสิฯ
</ol></p>


<p>สตฺถาปิ ‘‘น เอส คหปติ อิทาเนว วารุณิทูสโก, ปุเพฺพปิ วารุณิทูสโกเยวา’’ติ วตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา วารุณิทูสโก อิทานิปิ วารุณิทูสโกว อโหสิ, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๔๘] ๘. เวทพฺพชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ทุพฺพจภิกฺขุํ อารพฺภ กเถสิฯ ตญฺหิ ภิกฺขุํ สตฺถา ‘‘น ตฺวํ ภิกฺขุ อิทาเนว ทุพฺพโจ, ปุเพฺพปิ ทุพฺพโจเยว, เตเนว  จ การเณน ปณฺฑิตานํ วจนํ อกตฺวา ติเณฺหน อสินา ทฺวิธา กตฺวา ฉิโนฺน หุตฺวา มเคฺค นิปติตฺถ, ตญฺจ เอกกํ นิสฺสาย ปุริสสหสฺสํ ชีวิตกฺขยํ ปตฺต’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เอกสฺมิํ คามเก อญฺญตโร พฺราหฺมโณ เวทพฺพํ นาม มนฺตํ ชานาติฯ โส กิร มโนฺต อนโคฺฆ  มหารโห, นกฺขตฺตโยเค ลเทฺธ ตํ มนฺตํ ปริวเตฺตตฺวา อากาเส อุโลฺลกิเต อากาสโต สตฺตรตนวสฺสํ วสฺสติฯ ตทา โพธิสโตฺต ตสฺส พฺราหฺมณสฺส สนฺติเก สิปฺปํ อุคฺคณฺหาติฯ อเถกทิวสํ พฺราหฺมโณ โพธิสตฺตํ อาทาย เกนจิเทว กรณีเยน อตฺตโน คามา นิกฺขมิตฺวา เจตรฎฺฐํ อคมาสิ, อนฺตรามเคฺค จ เอกสฺมิํ อรญฺญฎฺฐาเน ปญฺจสตา เปสนกโจรา นาม ปนฺถฆาตํ กโรนฺติฯ เต โพธิสตฺตญฺจ เวทพฺพพฺราหฺมณญฺจ คณฺหิํสุฯ กสฺมา ปเนเต ‘‘เปสนกโจรา’’ติ วุจฺจนฺติ? เต กิร เทฺว ชเน คเหตฺวา เอกํ ธนาหรณตฺถาย เปเสนฺติ, ตสฺมา ‘‘เปสนกโจรา’’เตฺวว วุจฺจนฺติฯ เตปิ จ ปิตาปุเตฺต คเหตฺวา ปิตรํ ‘‘ตฺวํ อมฺหากํ ธนํ อาหริตฺวา ปุตฺตํ คเหตฺวา ยาหี’’ติ วทนฺติฯ เอเตนุปาเยน  มาตุธีตโร คเหตฺวา มาตรํ วิสฺสเชฺชนฺติ, เชฎฺฐกนิเฎฺฐ คเหตฺวา เชฎฺฐภาติกํ วิสฺสเชฺชนฺติ, อาจริยเนฺตวาสิเก คเหตฺวา อเนฺตวาสิกํ วิสฺสเชฺชนฺติฯ เต ตสฺมิํ กาเล เวทพฺพพฺราหฺมณํ คเหตฺวา โพธิสตฺตํ วิสฺสเชฺชสุํฯ</p>


<p>โพธิสโตฺต อาจริยํ วนฺทิตฺวา ‘‘อหํ เอกาหทฺวีหจฺจเยน อาคมิสฺสามิ, ตุเมฺห มา ภายิตฺถ, อปิจ โข ปน มม วจนํ กโรถ, อชฺช ธนวสฺสาปนกนกฺขตฺตโยโค ภวิสฺสติ, มา โข ตุเมฺห ทุกฺขํ อสหนฺตา มนฺตํ ปริวเตฺตตฺวา ธนํ วสฺสาปยิตฺถฯ สเจ วสฺสาเปสฺสถ, ตุเมฺห จ วินาสํ ปาปุณิสฺสถ, อิเม จ ปญฺจสตา โจรา’’ติ เอวํ อาจริยํ โอวทิตฺวา ธนตฺถาย อคมาสิฯ โจราปิ สูริเย อตฺถงฺคเต พฺราหฺมณํ พนฺธิตฺวา นิปชฺชาเปสุํฯ ตงฺขณเญฺญว ปาจีนโลกธาตุโต ปริปุณฺณจนฺทมณฺฑลํ อุฎฺฐหิฯ พฺราหฺมโณ นกฺขตฺตํ โอโลเกโนฺต ‘‘ธนวสฺสาปนกนกฺขตฺตโยโค  ลโทฺธ, กิํ เม ทุเกฺขน อนุภูเตน, มนฺตํ ปริวเตฺตตฺวา รตนวสฺสํ วสฺสาเปตฺวา โจรานํ ธนํ ทตฺวา ยถาสุขํ คมิสฺสามี’’ติ จิเนฺตตฺวา โจเร อามเนฺตสิ ‘‘โภโนฺต โจรา, ตุเมฺห มํ กิมตฺถาย คณฺหถา’’ติ? ‘‘ธนตฺถาย, อยฺยา’’ติฯ ‘‘สเจ โว, ธเนน อโตฺถ, ขิปฺปํ มํ พนฺธนา โมเจตฺวา สีสํ นฺหาเปตฺวา อหตวตฺถานิ อจฺฉาเทตฺวา คเนฺธหิ วิลิมฺปาเปตฺวา ปุปฺผานิ ปิลนฺธาเปตฺวา ฐเปถา’’ติฯ ‘‘โจรา ตสฺส กถํ สุตฺวา ตถา อกํสุ’’ฯ</p>


<p>พฺราหฺมโณ  นกฺขตฺตโยคํ ญตฺวา มนฺตํ ปริวเตฺตตฺวา อากาสํ อุโลฺลเกสิ, ตาวเทว อากาสโต รตนานิ ปติํสุฯ โจรา ตํ ธนํ สงฺกฑฺฒิตฺวา อุตฺตราสเงฺคสุ ภณฺฑิกํ กตฺวา ปายิํสุฯ พฺราหฺมโณปิ เตสํ ปจฺฉโตว อคมาสิฯ อถ เต โจเร อเญฺญ ปญฺจสตา โจรา คณฺหิํสุฯ ‘‘กิมตฺถํ อเมฺห คณฺหถา’’ติ จ วุตฺตา ‘‘ธนตฺถายา’’ติ อาหํสุฯ ‘‘ยทิ โว ธเนน อโตฺถ, เอตํ พฺราหฺมณํ คณฺหถ, เอโส อากาสํ อุโลฺลเกตฺวา ธนํ วสฺสาเปสิ, อมฺหากเมฺปตํ เอเตเนว ทินฺน’’นฺติฯ โจรา โจเร วิสฺสเชฺชตฺวา ‘‘อมฺหากมฺปิ ธนํ เทหี’’ติ พฺราหฺมณํ คณฺหิํสุฯ พฺราหฺมโณ ‘‘อหํ ตุมฺหากํ ธนํ ทเทยฺยํ, ธนวสฺสาปนกนกฺขตฺตโยโค ปน อิโต สํวจฺฉรมตฺถเก ภวิสฺสติฯ ยทิ โว ธเนนโตฺถ, อธิวาเสถ, ตทา ธนวสฺสํ วสฺสาเปสฺสามี’’ติ อาหฯ โจรา กุชฺฌิตฺวา ‘‘อโมฺภ, ทุฎฺฐพฺราหฺมณ, อเญฺญสํ อิทาเนว ธนํ วสฺสาเปตฺวา อเมฺห อญฺญํ สํวจฺฉรํ อธิวาสาเปสี’’ติ ติเณฺหน อสินา พฺราหฺมณํ ทฺวิธา ฉินฺทิตฺวา มเคฺค ฉเฑฺฑตฺวา เวเคน อนุพนฺธิตฺวา เตหิ โจเรหิ สทฺธิํ ยุชฺฌิตฺวา เต สเพฺพปิ มาเรตฺวา ธนํ อาทาย ปุน เทฺว โกฎฺฐาสา หุตฺวา อญฺญมญฺญํ ยุชฺฌิตฺวา อฑฺฒเตยฺยานิ ปุริสสตานิ ฆาเตตฺวา เอเตน อุปาเยน ยาว เทฺว ชนา อวสิฎฺฐา อเหสุํ, ตาว อญฺญมญฺญํ ฆาตยิํสุฯ เอวํ ตํ ปุริสสหสฺสํ วินาสํ ปตฺตํฯ</p>


<p>เต  ปน เทฺว ชนา อุปาเยน ตํ ธนํ อาหริตฺวา เอกสฺมิํ คามสมีเป คหนฎฺฐาเน ธนํ ปฎิจฺฉาเทตฺวา เอโก ขคฺคํ คเหตฺวา  รกฺขโนฺต นิสีทิ, เอโก ตณฺฑุเล คเหตฺวา ภตฺตํ ปจาเปตุํ คามํ ปาวิสิฯ โลโภ จ นาเมส วินาสมูลเมวาติ ธนสนฺติเก นิสิโนฺน จิเนฺตสิ ‘‘ตสฺมิํ อาคเต อิทํ ธนํ เทฺว โกฎฺฐาสา ภวิสฺสนฺติ, ยํนูนาหํ ตํ อาคตมตฺตเมว ขเคฺคน ปหริตฺวา ฆาเตยฺย’’นฺติฯ โส ขคฺคํ สนฺนยฺหิตฺวา ตสฺส อาคมนํ โอโลเกโนฺต นิสีทิฯ อิตโรปิ จิเนฺตสิ ‘‘ตํ ธนํ เทฺว โกฎฺฐาสา ภวิสฺสนฺติ, ยํนูนาหํ ภเตฺต วิสํ ปกฺขิปิตฺวา ตํ ปุริสํ โภเชตฺวา ชีวิตกฺขยํ ปาเปตฺวา เอกโกว ธนํ คเณฺหยฺย’’นฺติฯ โส นิฎฺฐิเต ภเตฺต สยํ ภุญฺชิตฺวา เสสเก วิสํ ปกฺขิปิตฺวา ตํ อาทาย ตตฺถ อคมาสิฯ ตํ ภตฺตํ โอตาเรตฺวา ฐิตมตฺตเมว อิตโร ขเคฺคน ทฺวิธา ฉินฺทิตฺวา ตํ ปฎิจฺฉนฺนฎฺฐาเน ฉเฑฺฑตฺวา ตญฺจ ภตฺตํ ภุญฺชิตฺวา สยมฺปิ ตเตฺถว ชีวิตกฺขยํ ปาปุณิฯ เอวญฺจ ตํ ธนํ นิสฺสาย สเพฺพว วินาสํ ปาปุณิํสุฯ</p>


<p>โพธิสโตฺตปิ  โข เอกาหทฺวีหจฺจเยน ธนํ อาทาย อาคโต ตสฺมิํ ฐาเน อาจริยํ อทิสฺวา วิปฺปกิณฺณํ ปน ธนํ ทิสฺวา ‘‘อาจริเยน มม วจนํ อกตฺวา ธนํ วสฺสาปิตํ ภวิสฺสติ, สเพฺพหิ วินาสํ ปเตฺตหิ ภวิตพฺพ’’นฺติ มหามเคฺคน ปายาสิฯ คจฺฉโนฺต อาจริยํ มหามเคฺค ทฺวิธา ฉินฺนํ ทิสฺวา ‘‘มม วจนํ อกตฺวา มโต’’ติ ทารูนิ อุทฺธริตฺวา จิตกํ กตฺวา อาจริยํ ฌาเปตฺวา วนปุเปฺผหิ ปูเชตฺวา ปุรโต คจฺฉโนฺต ชีวิตกฺขยํ ปเตฺต ปญฺจสเต, ปุรโต อฑฺฒเตยฺยสเตติ อนุกฺกเมน อวสาเน เทฺว ชเน ชีวิตกฺขยํ ปเตฺต ทิสฺวา จิเนฺตสิ ‘‘อิมํ ทฺวีหิ อูนํ ปุริสสหสฺสํ วินาสํ ปตฺตํ, อเญฺญหิ ทฺวีหิ โจเรหิ ภวิตพฺพํ, เตปิ สนฺถมฺภิตุํ น สกฺขิสฺสนฺติ, กหํ นุ โข เต คตา’’ติ คจฺฉโนฺต เตสํ ธนํ อาทาย คหนฎฺฐานํ ปวิฎฺฐมคฺคํ ทิสฺวา คจฺฉโนฺต ภณฺฑิกพทฺธสฺส ธนสฺส ราสิํ ทิสฺวา เอกํ ภตฺตปาติํ อวตฺถริตฺวา มตํ อทฺทสฯ ตโต ‘‘อิทํ นาม เตหิ กตํ ภวิสฺสตี’’ติ สพฺพํ ญตฺวา ‘‘กหํ นุ โข โส ปุริโส’’ติ วิจินโนฺต ตมฺปิ ปฎิจฺฉนฺนฎฺฐาเน อปวิทฺธํ ทิสฺวา ‘‘อมฺหากํ  อาจริโย มม วจนํ อกตฺวา อตฺตโน ทุพฺพจภาเวน อตฺตนาปิ วินาสํ ปโตฺต, อปรมฺปิ เตน ปุริสสหสฺสํ วินาสิตํ, อนุปาเยน วต อการเณน อตฺตโน วุฑฺฒิํ ปตฺถยมานา อมฺหากํ อาจริโย วิย มหาวินาสเมว ปาปุณิสฺสนฺตี’’ติ จิเนฺตตฺวา อิมํ คาถมาห –</p>


<ol>
<li>
‘‘อนุปาเยน โย อตฺถํ, อิจฺฉติ โส วิหญฺญติ;  
  
เจตา หนิํสุ เวทพฺพํ, สเพฺพ เต พฺยสนมชฺฌคู’’ติฯ  
</li>
  
<p>ตตฺถ  ติ โส อนุปาเยน ‘‘อตฺตโน อตฺถํ วุฑฺฒิํ สุขํ อิจฺฉามี’’ติ อกาเล วายามํ กโรโนฺต ปุคฺคโล วิหญฺญติ กิลมติ มหาวินาสํ ปาปุณาติฯ ติ เจตรฎฺฐวาสิโน โจราฯ นฺติ เวทพฺพมนฺตวเสน ‘‘เวทโพฺพ’’ติ ลทฺธนามํ พฺราหฺมณํ หนิํสุฯ ติ เตปิ จ อนวเสสา อญฺญมญฺญํ ฆาตยมานา พฺยสนํ อธิคจฺฉิํสุ ปฎิลภิํสูติฯ
</ol></p>


<p>เอวํ โพธิสโตฺต ‘‘ยถา อมฺหากํ อาจริโย อนุปาเยน อฎฺฐาเน ปรกฺกมํ กโรโนฺต ธนํ วสฺสาเปตฺวา อตฺตนาปิ ชีวิตกฺขยํ ปโตฺต, อเญฺญสญฺจ  วินาสปจฺจโย ชาโต, เอวเมว โย อโญฺญปิ อนุปาเยน อตฺตโน อตฺถํ อิจฺฉโนฺต วายามํ กริสฺสติ, สโพฺพ โส อตฺตนา จ วินสฺสิสฺสติ, ปเรสญฺจ วินาสปจฺจโย ภวิสฺสตี’’ติ วนํ อุนฺนาเทโนฺต เทวตาสุ สาธุการํ ททมานาสุ อิมาย คาถาย ธมฺมํ เทเสตฺวา ตํ ธนํ อุปาเยน อตฺตโน เคหํ อาหริตฺวา ทานาทีนิ ปุญฺญานิ กโรโนฺต ยาวตายุกํ ฐตฺวา ชีวิตปริโยสาเน สคฺคปถํ ปูรยมาโน อคมาสิฯ</p>


<p>สตฺถาปิ ‘‘น ตฺวํ ภิกฺขุ อิทาเนว ทุพฺพโจ, ปุเพฺพปิ ทุพฺพโจว, ทุพฺพจตฺตา ปน มหาวินาสํ ปโตฺต’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา เวทพฺพพฺราหฺมโณ ทุพฺพจภิกฺขุ อโหสิ, อเนฺตวาสิโก ปน อหเมว อโหสิ’’นฺติฯ</p>

</p>


<ol>
<li>
<p> [๔๙] ๙. นกฺขตฺตชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต อญฺญตรํ อาชีวกํ อารพฺภ กเถสิฯ สาวตฺถิยํ กิเรกํ กุลธีตรํ ชนปเท เอโก กุลปุโตฺต อตฺตโน ปุตฺตสฺส วาเรตฺวา ‘‘อสุกทิวเส นาม คณฺหิสฺสามี’’ติ ทิวสํ ฐเปตฺวา ตสฺมิํ ทิวเส สมฺปเตฺต อตฺตโน กุลูปกํ อาชีวกํ ปุจฺฉิ ‘‘ภเนฺต, อชฺช มยํ เอกํ มงฺคลํ กริสฺสาม, โสภนํ นุ โข นกฺขตฺต’’นฺติฯ โส ‘‘อยํ มํ ปฐมํ อปุจฺฉิตฺวาว ทิวสํ ฐเปตฺวา อิทานิ ปฎิปุจฺฉติ, โหตุ, สิกฺขาเปสฺสามิ น’’นฺติ กุชฺฌิตฺวา ‘‘อชฺช อโสภนํ นกฺขตฺตํ, มา อชฺช มงฺคลํ กริตฺถ, สเจ กริสฺสถ, มหาวินาโส ภวิสฺสตี’’ติ อาหฯ ตสฺมิํ กุเล มนุสฺสา ตสฺส สทฺทหิตฺวา ตํ ทิวสํ น คจฺฉิํสุฯ นครวาสิโน สพฺพํ มงฺคลกิริยํ กตฺวา เตสํ อนาคมนํ ทิสฺวา ‘‘เตหิ อชฺช ทิวโส ฐปิโต, โน  จ โข อาคตา, อมฺหากมฺปิ พหุ วยกมฺมํ กตํ, กิํ โน เตหิ, อมฺหากํ ธีตรํ อญฺญสฺส ทสฺสามา’’ติ ยถากเตเนว มงฺคเลน ธีตรํ อญฺญสฺส กุลสฺส อทํสุฯ</p>


<p>อิตเร ปุนทิวเส อาคนฺตฺวา ‘‘เทถ โน ทาริก’’นฺติ อาหํสุฯ อถ เน สาวตฺถิวาสิโน ‘‘ชนปทวาสิโน นาม ตุเมฺห คหปติกา ปาปมนุสฺสา ทิวสํ ฐเปตฺวา อวญฺญาย น อาคตา, อาคตมเคฺคเนว ปฎิคจฺฉถ , อเมฺหหิ อเญฺญสํ ทาริกา ทินฺนา’’ติ ปริภาสิํสุฯ เต เตหิ สทฺธิํ กลหํ กตฺวา ทาริกํ อลภิตฺวา ยถาคตมเคฺคเนว คตาฯ เตนปิ อาชีวเกน เตสํ มนุสฺสานํ มงฺคลนฺตรายสฺส กตภาโว ภิกฺขูนํ อนฺตเร ปากโฎ ชาโตฯ เต ภิกฺขู ธมฺมสภายํ สนฺนิปติตา ‘‘อาวุโส, อาชีวเกน กุลสฺส มงฺคลนฺตราโย กโต’’ติ กถยมานา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ เต ‘‘อิมาย นามา’’ติ กถยิํสุฯ ‘‘น, ภิกฺขเว, อิทาเนว อาชีวโก ตสฺส กุลสฺส มงฺคลนฺตรายํ กโรติ, ปุเพฺพปิ เอส เตสํ กุชฺฌิตฺวา มงฺคลนฺตรายํ อกาสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต นครวาสิโน ชนปทวาสีนํ ธีตรํ วาเรตฺวา ทิวสํ ฐเปตฺวา อตฺตโน กุลูปกํ อาชีวกํ ปุจฺฉิํสุ ‘‘ภเนฺต, อชฺช อมฺหากํ เอกา มงฺคลกิริยา, โสภนํ นุ โข นกฺขตฺต’’นฺติฯ โส ‘‘อิเม อตฺตโน รุจิยา ทิวสํ ฐเปตฺวา อิทานิ มํ ปุจฺฉนฺตี’’ติ กุชฺฌิตฺวา ‘‘อชฺช เนสํ มงฺคลนฺตรายํ กริสฺสามี’’ติ จิเนฺตตฺวา ‘‘อชฺช อโสภนํ  นกฺขตฺตํ, สเจ กโรถ, มหาวินาสํ ปาปุณิสฺสถา’’ติ อาหฯ เต ตสฺส สทฺทหิตฺวา น คมิํสุฯ ชนปทวาสิโน เตสํ อนาคมนํ ญตฺวา ‘‘เต อชฺช ทิวสํ ฐเปตฺวาปิ น อาคตา, กิํ โน เตหิ, อเญฺญสํ ธีตรํ ทสฺสามา’’ติ อเญฺญสํ ธีตรํ อทํสุฯ นครวาสิโน ปุนทิวเส อาคนฺตฺวา ทาริกํ ยาจิํสุฯ ชนปทวาสิโน ‘‘ตุเมฺห นครวาสิโน นาม ฉินฺนหิริกา คหปติกา, ทิวสํ ฐเปตฺวา ทาริกํ น คณฺหิตฺถ, มยํ ตุมฺหากํ อนาคมนภาเวน อเญฺญสํ อทมฺหา’’ติฯ มยํ อาชีวกํ ปฎิปุจฺฉิตฺวา ‘‘‘นกฺขตฺตํ น โสภน’นฺติ นาคตา, เทถ โน ทาริก’’นฺติฯ ‘‘อเมฺหหิ ตุมฺหากํ อนาคมนภาเวน อเญฺญสํ ทินฺนา, อิทานิ ทินฺนทาริกํ กถํ ปุน อาเนสฺสามา’’ติฯ</p>


<p>เอวํ เตสุ อญฺญมญฺญํ กลหํ กโรเนฺตสุ เอโก นครวาสี ปณฺฑิตปุริโส เอเกน กเมฺมน ชนปทํ คโต เตสํ นครวาสีนํ ‘‘มยํ อาชีวกํ ปุจฺฉิตฺวา นกฺขตฺตสฺส อโสภนภาเวน นาคตา’’ติ กเถนฺตานํ สุตฺวา ‘‘นกฺขเตฺตน โก อโตฺถ, นนุ ทาริกาย ลทฺธภาโวว นกฺขตฺต’’นฺติ วตฺวา อิมํ คาถมาห –</p>


<ol>
<li>
‘‘นกฺขตฺตํ  
  
ปติมาเนนฺตํ, อโตฺถ พาลํ อุปจฺจคา;  
  
อโตฺถ อตฺถสฺส นกฺขตฺตํ, กิํ กริสฺสนฺติ ตารกา’’ติฯ  
</li>
  
<p>ตตฺถ นฺติ โอโลเกนฺตํ, ‘‘อิทานิ นกฺขตฺตํ ภวิสฺสติ, อิทานิ นกฺขตฺตํ ภวิสฺสตี’’ติ อาคมยมานํฯ ติ เอตํ นครวาสิกํ พาลํ ทาริกาปฎิลาภสงฺขาโต อโตฺถ อติกฺกโนฺตฯ นฺติ ยํ อตฺถํ ปริเยสโนฺต จรติ, โส ปฎิลโทฺธ อโตฺถว อตฺถสฺส นกฺขตฺตํ นามฯ ติ อิตเร ปน อากาเส ตารกา กิํ กริสฺสนฺติ, กตรํ อตฺถํ สาเธสฺสนฺตีติ อโตฺถฯ นครวาสิโน กลหํ กตฺวา ทาริกํ อลภิตฺวาว อคมํสุฯ
</ol></p>


<p>สตฺถา ‘‘น, ภิกฺขเว, เอส อาชีวโก อิทาเนว กุลสฺส มงฺคลนฺตรายํ กโรติ, ปุเพฺพปิ อกาสิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา อาชีวโก เอตรหิ  อาชีวโกว อโหสิ, ตานิปิ กุลานิ เอตรหิ กุลานิเยว, คาถํ วตฺวา ฐิโต ปณฺฑิตปุริโส ปน อหเมว อโหสิ’’นฺติฯ</p>

</p>


<ol>
<li>
<p> [๕๐] ๑๐. ทุเมฺมธชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต โลกตฺถจริยํ อารพฺภ กเถสิฯ สา ทฺวาทสกนิปาเต  (ชา. ๑.๑๒.๖๑ อาทโย) อาวิ ภวิสฺสติฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส รโญฺญ อคฺคมเหสิยา กุจฺฉิมฺหิ ปฎิสนฺธิํ คณฺหิฯ ตสฺส มาตุกุจฺฉิโต นิกฺขนฺตสฺส นามคฺคหณทิวเส ‘‘พฺรหฺมทตฺตกุมาโร’’ติ นามํ อกํสุฯ โส โสฬสวสฺสุเทฺทสิโก หุตฺวา ตกฺกสิลายํ สิปฺปํ อุคฺคณฺหิตฺวา ติณฺณํ เวทานํ  ปารํ คนฺตฺวา อฎฺฐารสนฺนํ วิชฺชฎฺฐานานํ นิปฺผตฺติํ ปาปุณิ, อถสฺส ปิตา โอปรชฺชํ อทาสิฯ ตสฺมิํ สมเย พาราณสิวาสิโน เทวตามงฺคลิกา โหนฺติ, เทวตา นมสฺสนฺติ, พหู อเชฬกกุกฺกุฎภูกราทโย วธิตฺวา นานปฺปกาเรหิ ปุปฺผคเนฺธหิ เจว มํสโลหิเตหิ จ พลิกมฺมํ กโรนฺติฯ โพธิสโตฺต จิเนฺตสิ ‘‘อิทานิ สตฺตา เทวตามงฺคลิกา, พหุํ ปาณวธํ กโรนฺติ, มหาชโน เยภุเยฺยน อธมฺมสฺมิํเยว นิวิโฎฺฐ, อหํ ปิตุ อจฺจเยน รชฺชํ  ลภิตฺวา เอกมฺปิ อกิลเมตฺวา อุปาเยเนว ปาณวธํ กาตุํ น ทสฺสามี’’ติฯ โส เอกทิวสํ รถํ อภิรุยฺห นครา นิกฺขโนฺต อทฺทส เอกสฺมิํ มหเนฺต วฎรุเกฺข มหาชนํ สนฺนิปติตํ, ตสฺมิํ รุเกฺข นิพฺพตฺตเทวตาย สนฺติเก ปุตฺตธีตุยสธนาทีสุ ยํ ยํ อิจฺฉติ, ตํ ตํ ปเตฺถนฺตํฯ โส ตํ ทิสฺวา รถา โอรุยฺห ตํ รุกฺขํ อุปสงฺกมิตฺวา คนฺธปุเปฺผหิ ปูเชตฺวา อุทเกน อภิเสกํ กตฺวา รุกฺขํ ปทกฺขิณํ กตฺวา เทวตามงฺคลิโก วิย หุตฺวา เทวตํ นมสฺสิตฺวา รถํ อภิรุยฺห นครํ ปาวิสิฯ ตโต ปฎฺฐาย อิมินาว นิยาเมน อนฺตรนฺตเร ตตฺถ คนฺตฺวา เทวตามงฺคลิโก  วิย ปูชํ กโรติฯ</p>


<p>โส อปเรน สมเยน ปิตุ อจฺจเยน รเชฺช ปติฎฺฐาย จตโสฺส อคติโย วเชฺชตฺวา ทส ราชธเมฺม อโกเปโนฺต ธเมฺมน รชฺชํ กาเรโนฺต จิเนฺตสิ ‘‘มยฺหํ มโนรโถ มตฺถกํ ปโตฺต, รเชฺช ปติฎฺฐิโตมฺหิฯ ยํ ปนาหํ ปุเพฺพ เอกํ อตฺถํ จินฺตยิํ, อิทานิ ตํ มตฺถกํ ปาเปสฺสามี’’ติ อมเจฺจ จ พฺราหฺมณคหปติกาทโย จ สนฺนิปาตาเปตฺวา อามเนฺตสิ ‘‘ชานาถ โภ มยา เกน การเณน รชฺชํ ปตฺต’’นฺติ? ‘‘น ชานาม, เทวา’’ติฯ ‘‘อปิ โวหํ อสุกํ นาม วฎรุกฺขํ คนฺธาทีหิ ปูเชตฺวา อญฺชลิํ ปคฺคเหตฺวา นมสฺสมาโน ทิฎฺฐปุโพฺพ’’ติฯ ‘‘อาม, เทวา’’ติฯ ตทาหํ ปตฺถนํ อกาสิํ ‘‘สเจ รชฺชํ ปาปุณิสฺสามิ, พลิกมฺมํ เต กริสฺสามี’’ติฯ ‘‘ตสฺสา เม เทวตาย อานุภาเวน อิทํ รชฺชํ ลทฺธํ, อิทานิสฺสา พลิกมฺมํ กริสฺสามิ, ตุเมฺห ปปญฺจํ อกตฺวา ขิปฺปํ เทวตาย พลิกมฺมํ สเชฺชถา’’ติฯ ‘‘กิํ กิํ คณฺหาม, เทวา’’ติ? โภ อหํ เทวตาย อายาจมาโน ‘‘เย มยฺหํ รเชฺช ปาณาติปาตาทีนิ ปญฺจ ทุสฺสีลกมฺมานิ ทส อกุสลกมฺมปเถ สมาทาย วตฺติสฺสนฺติ, เต ฆาเตตฺวา อนฺตวฎฺฎิมํสโลหิตาทีหิ พลิกมฺมํ กริสฺสามี’’ติ อายาจิํฯ ตสฺมา ตุเมฺห เอวํ เภริํ จราเปถ ‘‘อมฺหากํ ราชา อุปราชกาเลเยว เอวํ อายาจิ ‘สจาหํ รชฺชํ ปาปุณิสฺสามิ, เย  เม รเชฺช ทุสฺสีลา ภวิสฺสนฺติ, เต สเพฺพ ฆาเตตฺวา พลิกมฺมํ กริสฺสามี’ติ, โส อิทานิ ปญฺจวิธํ ทุสฺสีลกมฺมํ ทสวิธํ อกุสลกมฺมปถํ สมาทาย วตฺตมานานํ ทุสฺสีลานํ สหสฺสํ ฆาเตตฺวา เตสํ หทยมํสาทีนิ คาหาเปตฺวา เทวตาย พลิกมฺมํ กาตุกาโม, เอวํ นครวาสิโน ชานนฺตู’’ติฯ เอวญฺจ ปน วตฺวา ‘‘เยทานิ อิโต ปฎฺฐาย ทุสฺสีลกเมฺม วตฺติสฺสนฺติ, เตสํ สหสฺสํ ฆาเตตฺวา ยญฺญํ ยชิตฺวา อายาจนโต มุจฺจิสฺสามี’’ติ เอตมตฺถํ ปกาเสโนฺต อิมํ คาถมาห –</p>


<ol>
<li>
‘‘ทุเมฺมธานํ สหเสฺสน, ยโญฺญ เม อุปยาจิโต;  
  
อิทานิ โขหํ ยชิสฺสามิ, พหุ อธมฺมิโก ชโน’’ติฯ  
</li>
  
<p>ตตฺถ   ติ ‘‘อิทํ กมฺมํ กาตุํ วฎฺฎติ, อิทํ น วฎฺฎตี’’ติ อชานนภาเวน, ทสสุ วา ปน อกุสลกมฺมปเถสุ สมาทาย วตฺตนภาเวน ทุฎฺฐา เมธา เอเตสนฺติ ทุเมฺมธา, เตสํ ทุเมฺมธานํ นิปฺปญฺญานํ พาลปุคฺคลานํ คณิตฺวา คหิเตน สหเสฺสนฯ ติ มยา เทวตํ อุปสงฺกมิตฺวา ‘‘เอวํ ยชิสฺสามี’’ติ ยโญฺญ ยาจิโตฯ ติ โส อหํ อิมินา อายาจเนน รชฺชสฺส ปฎิลทฺธตฺตา อิทานิ ยชิสฺสามิฯ กิํการณา? อิทานิ หิ  ตสฺมา อิทาเนว นํ คเหตฺวา พลิกมฺมํ กริสฺสามีติฯ
</ol></p>


<p>อมจฺจา โพธิสตฺตสฺส วจนํ สุตฺวา ‘‘สาธุ, เทวา’’ติ ทฺวาทสโยชนิเก พาราณสินคเร เภริํ จราเปสุํฯ เภริยา อาณํ สุตฺวา เอกมฺปิ ทุสฺสีลกมฺมํ สมาทาย ฐิโต เอกปุริโสปิ นาโหสิฯ อิติ ยาว โพธิสโตฺต รชฺชํ กาเรสิ, ตาว เอกปุคฺคโลปิ ปญฺจสุ ทสสุ วา ทุสฺสีลกเมฺมสุ เอกมฺปิ กมฺมํ กโรโนฺต น ปญฺญายิตฺถฯ เอวํ โพธิสโตฺต เอกปุคฺคลมฺปิ อกิลเมโนฺต สกลรฎฺฐวาสิโน สีลํ รกฺขาเปตฺวา สยมฺปิ ทานาทีนิ ปุญฺญานิ กตฺวา ชีวิตปริโยสาเน อตฺตโน ปริสํ อาทาย เทวนครํ ปูเรโนฺต อคมาสิฯ</p>


<p>สตฺถาปิ ‘‘น, ภิกฺขเว, ตถาคโต อิทาเนว โลกสฺส อตฺถํ จรติ, ปุเพฺพปิ จริเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ  สโมธาเนสิ – ‘‘ตทาปริสา พุทฺธปริสา อเหสุํ, พาราณสิราชา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
โลสกติสฺสกโปต, เวฬุกํ มกสมฺปิ จ;  
  
โรหิณี อารามทูสํ, วารุณีทูสเวทพฺพํ;  
  
นกฺขตฺตํ ทุเมฺมธํ ทสาติฯ  
</p>
  
ปฐโม ปณฺณาสโกฯ  
</p>
  
<h2>๖. อาสีสวโคฺค</h2>
<ol>
<li>
<p> [๕๑] ๑. มหาสีลวชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โอสฺสฎฺฐวีริยํ ภิกฺขุํ อารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ โอสฺสฎฺฐวีริโยสี’’ติ ปุจฺฉิฯ ‘‘อาม, ภเนฺต’’ติ  จ วุเตฺต ‘‘กสฺมา ตฺวํ ภิกฺขุ เอวรูเป นิยฺยานิกสาสเน ปพฺพชิตฺวา วีริยํ โอสฺสชิ, ปุเพฺพ ปณฺฑิตา รชฺชา ปริหายิตฺวาปิ อตฺตโน วีริเย ฐตฺวาว นฎฺฐมฺปิ ยสํ ปุน อุปฺปาทยิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต รโญฺญ อคฺคมเหสิยา กุจฺฉิมฺหิ นิพฺพโตฺตฯ ตสฺส นามคฺคหณทิวเส ‘‘สีลวกุมาโร’’ติ นามํ อกํสุฯ โส โสฬสวสฺสุเทฺทสิโกว สพฺพสิเปฺปสุ นิปฺผตฺติํ ปตฺวา อปรภาเค ปิตุ อจฺจเยน รเชฺช ปติฎฺฐิโต มหาสีลวราชา นาม อโหสิ ธมฺมิโก ธมฺมราชาฯ โส นครสฺส จตูสุ ทฺวาเรสุ จตโสฺส, มเชฺฌ เอกํ, นิเวสนทฺวาเร เอกนฺติ นิจฺจํ ฉ ทานสาลาโย การาเปตฺวา กปณทฺธิกานํ ทานํ เทติ, สีลํ รกฺขติ, อุโปสถกมฺมํ กโรติ, ขนฺติเมตฺตานุทฺทยสมฺปโนฺน อเงฺก นิสินฺนํ ปุตฺตํ ปริโตสยมาโน  วิย สพฺพสเตฺต ปริโตสยมาโน ธเมฺมน รชฺชํ กาเรติฯ ตเสฺสโก อมโจฺจ อเนฺตปุเร ปทุพฺภิตฺวา อปรภาเค ปากโฎ ชาโตฯ อมจฺจา รโญฺญ อาโรเจสุํฯ ราชา ปริคฺคณฺหโนฺต อตฺตนา ปจฺจกฺขโต ญตฺวา ตํ อมจฺจํ ปโกฺกสาเปตฺวา ‘‘อนฺธพาล อยุตฺตํ เต กตํ, น ตฺวํ มม วิชิเต วสิตุํ อรหสิ, อตฺตโน ธนญฺจ ปุตฺตทาเร จ คเหตฺวา อญฺญตฺถ ยาหี’’ติ รฎฺฐา ปพฺพาเชสิฯ โส นิกฺขมิตฺวา กาสิรฎฺฐํ อติกฺกมฺม โกสลชนปทํ คนฺตฺวา โกสลราชานํ อุปฎฺฐหโนฺต อนุกฺกเมน รโญฺญ อพฺภนฺตริโก วิสฺสาสิโก ชาโตฯ</p>


<p>โส เอกทิวสํ โกสลราชานํ อาห – ‘‘เทว พาราณสิรชฺชํ นาม นิมฺมกฺขิกมธุปฎลสทิสํ, ราชา อติมุทุโก, อเปฺปเนว พลวาหเนน สกฺกา พาราณสิรชฺชํ คณฺหิตุ’’นฺติฯ ราชา ตสฺส วจนํ สุตฺวา ‘‘พาราณสิรชฺชํ นาม มหา, อยญฺจ ‘อเปฺปเนว พลวาหเนน สกฺกา พาราณสิรชฺชํ คณฺหิตุ’นฺติ อาห, กิํ นุ โข ปน ปยุตฺตกโจโร สิยา’’ติ  จิเนฺตตฺวา ‘‘ปยุตฺตโกสิ มเญฺญ’’ติ อาหฯ ‘‘นาหํ, เทว, ปยุตฺตโก, สจฺจเมว วทามิฯ สเจ เม น สทฺทหถ, มนุเสฺส เปเสตฺวา ปจฺจนฺตคามํ หนาเปถ, เต มนุเสฺส คเหตฺวา อตฺตโน สนฺติกํ นีเต ธนํ ทตฺวา วิสฺสเชฺชสฺสตี’’ติฯ ราชา ‘‘อยํ อติวิย สูโร หุตฺวา วทติ, วีมํสิสฺสามิ ตาวา’’ติ  อตฺตโน ปุริเส เปเสตฺวา ปจฺจนฺตคามํ หนาเปสิฯ มนุสฺสา เต โจเร คเหตฺวา พาราณสิรโญฺญ ทเสฺสสุํฯ ราชา เต ทิสฺวา ‘‘ตาตา, กสฺมา คามํ หนถา’’ติ ปุจฺฉิฯ ‘‘ชีวิตุํ อสโกฺกนฺตา, เทวา’’ติ วุเตฺต ราชา ‘‘อถ กสฺมา มม สนฺติกํ นาคมิตฺถ, อิโตทานิ ปฎฺฐาย เอวรูปํ กมฺมํ มา กริตฺถา’’ติ เตสํ ธนํ ทตฺวา วิสฺสเชฺชสิฯ เต คนฺตฺวา โกสลรโญฺญ ตํ ปวตฺติํ อาโรเจสุํฯ โส เอตฺตเกนาปิ คนฺตุํ อวิสหโนฺต ปุน มเชฺฌชนปทํ หนาเปสิฯ เตปิ โจเร ราชา ตเถว ธนํ ทตฺวา วิสฺสเชฺชสิฯ โส เอตฺตเกนาปิ อคนฺตฺวา ปุน เปเสตฺวา อนฺตรวีถิยํ วิลุมฺปาเปสิ, ราชา เตสมฺปิ โจรานํ ธนํ ทตฺวา วิสฺสเชฺชสิเยวฯ ตทา โกสลราชา ‘‘อติวิย ธมฺมิโก ราชา’’ติ ญตฺวา ‘‘พาราณสิรชฺชํ คเหสฺสามี’’ติ พลวาหนํ อาทาย นิยฺยาสิฯ</p>


<p>ตทา ปน พาราณสิรโญฺญ มตฺตวารเณปิ อภิมุขํ อาคจฺฉเนฺต อนิวตฺตนธมฺมา อสนิยาปิ สีเส ปตนฺติยา อสนฺตสนสภาวา สีลวมหาราชสฺส  รุจิยา สติ สกลชมฺพุทีเป รชฺชํ คเหตุํ สมตฺถา สหสฺสมตฺตา อเภชฺชวรสูรา มหาโยธา โหนฺติฯ เต ‘‘โกสลราชา อาคจฺฉตี’’ติ สุตฺวา ราชานํ อุปสงฺกมิตฺวา ‘‘เทว, โกสลราชา กิร ‘พาราณสิรชฺชํ คณฺหิสฺสามี’ติ อาคจฺฉติ, คจฺฉาม, นํ อมฺหากํ รชฺชสีมํ อโนกฺกนฺตเมว โปเถตฺวา คณฺหามา’’ติ วทิํสุฯ ราชา ‘‘ตาตา, มํ นิสฺสาย อเญฺญสํ กิลมนกิจฺจํ นตฺถิ, รชฺชตฺถิโก รชฺชํ คณฺหาตุ, มาคมิตฺถา’’ติ นิวาเรสิฯ โกสลราชา รชฺชสีมํ อติกฺกมิตฺวา ชนปทมชฺฌํ ปาวิสิฯ อมจฺจา ปุนปิ ราชานํ อุปสงฺกมิตฺวา ตเถว วทิํสุ, ราชา ปุริมนเยเนว นิวาเรสิฯ โกสลราชา พหินคเร ฐตฺวา ‘‘รชฺชํ วา เทตุ ยุทฺธํ วา’’ติ สีลวมหาราชสฺส สาสนํ เปเสสิฯ ราชา ตํ สุตฺวา ‘‘นตฺถิ มยา สทฺธิํ ยุทฺธํ, รชฺชํ คณฺหาตู’’ติ ปฎิสาสนํ เปเสสิฯ ปุนปิ อมจฺจา ราชานํ อุปสงฺกมิตฺวา ‘‘เทว, น มยํ โกสลรโญฺญ นครํ ปวิสิตุํ เทม, พหินคเรเยว นํ โปเถตฺวา คณฺหามา’’ติ อาหํสุ, ราชา ปุริมนเยเนว นิวาเรตฺวา นครทฺวารานิ วิวราเปตฺวา สทฺธิํ  อมจฺจสหเสฺสน มหาตเล ปลฺลงฺกมเชฺฌ นิสีทิฯ</p>


<p>โกสลราชา มหเนฺตน พลวาหเนน พาราณสิํ ปาวิสิฯ โส เอกมฺปิ ปฎิสตฺตุํ อปสฺสโนฺต รโญฺญ นิเวสนทฺวารํ คนฺตฺวา อมจฺจคณปริวุโต อปารุตทฺวาเร นิเวสเน อลงฺกตปฎิยตฺตํ  มหาตลํ อารุยฺห นิสินฺนํ นิราปราธํ สีลวมหาราชานํ สทฺธิํ อมจฺจสหเสฺสน คณฺหาเปตฺวา ‘‘คจฺฉถ, อิมํ ราชานํ สทฺธิํ อมเจฺจหิ ปจฺฉาพาหํ คาฬฺหพนฺธนํ พนฺธิตฺวา อามกสุสานํ เนตฺวา คลปฺปมาเณ อาวาเฎ ขนิตฺวา ยถา เอโกปิ หตฺถํ อุกฺขิปิตุํ น สโกฺกติ, เอวํ ปํสุํ ปกฺขิปิตฺวา นิขนถ, รตฺติํ สิงฺคาลา อาคนฺตฺวา เอเตสํ กาตพฺพยุตฺตกํ กริสฺสนฺตี’’ติ อาหฯ มนุสฺสา โจรรโญฺญ อาณํ สุตฺวา ราชานํ สทฺธิํ อมเจฺจหิ ปจฺฉาพาหํ คาฬฺหพนฺธนํ พนฺธิตฺวา นิกฺขมิํสุฯ ตสฺมิมฺปิ กาเล สีลวมหาราชา โจรรโญฺญ อาฆาตมตฺตมฺปิ นากาสิฯ เตสุปิ อมเจฺจสุ เอวํ พนฺธิตฺวา นียมาเนสุ เอโกปิ รโญฺญ วจนํ ภินฺทิตุํ สมโตฺถ นาม นาโหสิฯ เอวํ สุวินีตา กิรสฺส ปริสาฯ อถ เต ราชปุริสา สามจฺจํ สีลวมหาราชานํ อามกสุสานํ เนตฺวา คลปฺปมาเณ อาวาเฎ ขนิตฺวา สีลวมหาราชานํ มเชฺฌ , อุโภสุ ปเสฺสสุ เสสอมเจฺจติ เอวํ สเพฺพปิ อาวาเฎสุ โอตาเรตฺวา ปํสุํ อากิริตฺวา ฆนํ อาโกเฎตฺวา อคมํสุฯ ตทา สีลวมหาราชา อมเจฺจ อามเนฺตตฺวา ‘‘โจรรโญฺญ อุปริ โกปํ อกตฺวา เมตฺตํ เอว ภาเวถ, ตาตา’’ติ โอวทิฯ</p>


<p>อถ อฑฺฒรตฺตสมเย ‘‘มนุสฺสมํสํ ขาทิสฺสามา’’ติ สิงฺคาลา อาคมิํสุฯ เต ทิสฺวา ราชา จ อมจฺจา จ เอกปฺปหาเรเนว สทฺทมกํสุ, สิงฺคาลา ภีตา ปลายิํสุฯ เต นิวตฺติตฺวา โอโลเกนฺตา ปจฺฉโต กสฺสจิ อนาคมนภาวํ ญตฺวา ปุน ปจฺจาคมิํสุฯ อิตเรปิ ตเถว สทฺทมกํสุฯ เอวํ ยาวตติยํ ปลายิตฺวา ปุน โอโลเกนฺตา เตสุ เอกสฺสปิ อนาคมนภาวํ ญตฺวา ‘‘วชฺฌปฺปตฺตา เอเต ภวิสฺสนฺตี’’ติ สูรา หุตฺวา นิวตฺติตฺวา ปุน เตสุ สทฺทํ กโรเนฺตสุปิ น ปลายิํสุฯ เชฎฺฐกสิงฺคาโล ราชานํ อุปคญฺฉิ, เสสา สิงฺคาลา เสสานํ อมจฺจานํ สนฺติกํ อคมํสุฯ อุปายกุสโล  ราชา ตสฺส อตฺตโน สนฺติกํ อาคตภาวํ ญตฺวา ฑํสิตุํ โอกาสํ เทโนฺต วิย คีวํ อุกฺขิปิตฺวา ตํ คีวาย ฑํสมานํ หนุกฎฺฐิเกน อากฑฺฒิตฺวา ยเนฺต ปกฺขิปิตฺวา วิย คาฬฺหํ คณฺหิ, นาคพเลน รญฺญา หนุกฎฺฐิเกน อากฑฺฒิตฺวา คีวาย คาฬฺหํ คหิตสิงฺคาโล อตฺตานํ โมเจตุํ อสโกฺกโนฺต มรณภยตชฺชิโต มหาวิรวํ วิรวิฯ อวเสสา สิงฺคาลา ตสฺส ตํ อฎฺฎสฺสรํ สุตฺวา ‘‘เอเกน ปุริเสน สุคฺคหิโต ภวิสฺสตี’’ติ อมเจฺจ อุปสงฺกมิตุํ อสโกฺกนฺตา มรณภยตชฺชิตา สเพฺพ ปลายิํสุฯ รโญฺญ หนุกฎฺฐิเกน ทฬฺหํ กตฺวา คหิตสิงฺคาเล อปราปรํ สญฺจรเนฺต ปํสุ สิถิลา อโหสิฯ โสปิ สิงฺคาโล มรณภยภีโต จตูหิ ปาเทหิ รโญฺญ อุปริภาเค ปํสุํ อปพฺยูหิ, ราชา ปํสุโน สิถิลภาวํ ญตฺวา สิงฺคาลํ วิสฺสเชฺชตฺวา นาคพโล ถามสมฺปโนฺน อปราปรํ สญฺจรโนฺต อุโภ หเตฺถ อุกฺขิปิตฺวา อาวาฎมุขวฎฺฎิยํ โอลุพฺภ วาตจฺฉินฺนวลาหโก วิย นิกฺขมิตฺวา ฐิโต อมเจฺจ อสฺสาเสตฺวา ปํสุํ วิยูหิตฺวา สเพฺพ อุทฺธริตฺวา อมจฺจปริวุโต อามกสุสาเน อฎฺฐาสิฯ</p>


<p>ตสฺมิํ  สมเย มนุสฺสา เอกํ มตมนุสฺสํ อามกสุสาเน ฉเฑฺฑนฺตา ทฺวินฺนํ ยกฺขานํ สีมนฺตริกาย ฉเฑฺฑสุํฯ เต ยกฺขา ตํ มตมนุสฺสํ ภาเชตุํ อสโกฺกนฺตา ‘‘น มยํ อิมํ ภาเชตุํ สโกฺกม, อยํ สีลวราชา ธมฺมิโก, เอส โน ภาเชตฺวา ทสฺสติ, เอตสฺส สนฺติกํ คจฺฉามา’’ติ  ตํ มตมนุสฺสํ ปาเท คเหตฺวา อากฑฺฒนฺตา รโญฺญ สนฺติกํ คนฺตฺวา ‘‘เทว, อมฺหากํ อิมํ มตกํ ภาเชตฺวา เทหี’’ติ อาหํสุฯ ‘‘โภ ยกฺขา, อหํ อิมํ ตุมฺหากํ ภาเชตฺวา ทเทยฺยํ, อปริสุโทฺธ ปนมฺหิ, นฺหายิสฺสามิ ตาวา’’ติฯ ยกฺขา โจรรโญฺญ ฐปิตํ วาสิตอุทกํ อตฺตโน อานุภาเวน อาหริตฺวา รโญฺญ นฺหานตฺถาย อทํสุฯ นฺหตฺวา ฐิตสฺส สํหริตฺวา ฐปิเต โจรรโญฺญ สาฎเก อาหริตฺวา อทํสุ, เต นิวาเสตฺวา ฐิตสฺส จตุชฺชาติยคนฺธสมุคฺคํ อาหริตฺวา อทํสุ, คเนฺธ วิลิมฺปิตฺวา ฐิตสฺส สุวณฺณสมุเคฺค มณิตาลวเณฺฎสุ ฐปิตานิ นานาปุปฺผานิ อาหริตฺวา อทํสุฯ ปุปฺผานิ ปิฬนฺธิตฺวา ฐิตกาเล ‘‘อญฺญํ กิํ กโรมา’’ติ ปุจฺฉิํสุฯ ราชา อตฺตโน ฉาตกาการํ  ทเสฺสสิ, เต คนฺตฺวา โจรรโญฺญ สมฺปาทิตํ นานคฺครสโภชนํ อาหริตฺวา อทํสุ, ราชา นฺหาตานุลิโตฺต สุมณฺฑิตปฺปสาธิโต นานคฺครสโภชนํ ภุญฺชิฯ ยกฺขา โจรรโญฺญ ฐปิตํ วาสิตปานียํ สุวณฺณภิงฺกาเรเนว สุวณฺณสรเกนปิ สทฺธิํ อาหริํสุฯ อถสฺส ปานียํ ปิวิตฺวา มุขํ วิกฺขาเลตฺวา หเตฺถ โธวิตฺวา ฐิตกาเล โจรรโญฺญ สมฺปาทิตํ ปญฺจสุคนฺธิกสุปริภาวิตํ ตมฺพูลํ อาหริตฺวา อทํสุฯ ตํ ขาทิตฺวา ฐิตกาเล ‘‘อญฺญํ กิํ กโรมา’’ติ ปุจฺฉิํสุฯ คนฺตฺวา โจรรโญฺญ อุสฺสีสเก นิกฺขิตฺตํ มงฺคลขคฺคํ อาหรถาติฯ ตมฺปิ คนฺตฺวา อาหริํสุฯ ราชา ตํ ขคฺคํ คเหตฺวา ตํ มตมนุสฺสํ อุชุกํ ฐปาเปตฺวา มตฺถกมเชฺฌ อสินา ปหริตฺวา เทฺว โกฎฺฐาเส กตฺวา ทฺวินฺนํ ยกฺขานํ สมวิภตฺตเมว วิภชิตฺวา อทาสิ, ทตฺวา จ ปน ขคฺคํ โธวิตฺวา สนฺนยฺหิตฺวา อฎฺฐาสิฯ อถ เต ยกฺขา มนุสฺสมํสํ ขาทิตฺวา สุหิตา หุตฺวา ตุฎฺฐจิตฺตา ‘‘อญฺญํ เต, มหาราช, กิํ กโรมา’’ติ ปุจฺฉิํสุฯ เตน หิ ตุเมฺห อตฺตโน อานุภาเวน มํ โจรรโญฺญ สิริคเพฺภ โอตาเรถ, อิเม จ อมเจฺจ อตฺตโน อตฺตโน เคเหสุ ปติฎฺฐาเปถาติฯ เต ‘‘สาธุ เทวา’’ติ สมฺปฎิจฺฉิตฺวา ตถา อกํสุฯ</p>


<p>ตสฺมิํ สมเย โจรราชา อลงฺกตสิริคเพฺภ สิริสยนปิเฎฺฐ นิปโนฺน นิทฺทายติฯ ราชา ตสฺส ปมตฺตสฺส นิทฺทายนฺตสฺส ขคฺคตเลน อุทรํ ปหริฯ โส ภีโต ปพุชฺฌิตฺวา ทีปาโลเกน สีลวมหาราชานํ สญฺชานิตฺวา สยนา อุฎฺฐาย สติํ อุปฎฺฐเปตฺวา ฐิโต ราชานํ อาห ‘‘มหาราช, เอวรูปาย  รตฺติยา คหิตารเกฺข ปิหิตทฺวาเร ภวเน อารกฺขมนุเสฺสหิ นิโรกาเส ฐาเน ขคฺคํ สนฺนยฺหิตฺวา อลงฺกตปฎิยโตฺต กถํ นาม ตฺวํ อิมํ สยนปิฎฺฐํ อาคโตสี’’ติฯ ราชา อตฺตโน อาคมนาการํ สพฺพํ วิตฺถารโต กเถสิฯ ตํ สุตฺวา โจรราชา สํวิคฺคมานโส ‘‘มหาราช, อหํ มนุสฺสภูโตปิ สมาโน ตุมฺหากํ คุเณ น ชานามิ, ปเรสํ โลหิตมํสขาทเกหิ  ปน กกฺขเฬหิ ผรุเสหิ ยเกฺขหิ ตว คุณา ญาตา, น ทานาหํ, นรินฺท , เอวรูเป สีลสมฺปเนฺน ตยิ ทุพฺภิสฺสามี’’ติ ขคฺคํ อาทาย สปถํ กตฺวา ราชานํ ขมาเปตฺวา มหาสยเน นิปชฺชาเปตฺวา อตฺตนา ขุทฺทกมญฺจเก นิปชฺชิตฺวา ปภาตาย รตฺติยา อุฎฺฐิเต สูริเย เภริํ จราเปตฺวา สพฺพเสนิโย จ อมจฺจพฺราหฺมณคหปติเก จ สนฺนิปาตาเปตฺวา เตสํ ปุรโต อากาเส ปุณฺณจนฺทํ อุกฺขิปโนฺต วิย สีลวรโญฺญ คุเณ กเถตฺวา ปริสมเชฺฌเยว ปุน ราชานํ ขมาเปตฺวา รชฺชํ ปฎิจฺฉาเปตฺวา ‘‘มหาราช, อิโต ปฎฺฐาย ตุมฺหากํ อุปฺปโนฺน โจรูปทฺทโว มยฺหํ ภาโร, มยา คหิตารกฺขา ตุเมฺห รชฺชํ กโรถา’’ติ วตฺวา เปสุญฺญการกสฺส อาณํ กาเรตฺวา อตฺตโน พลวาหนํ อาทาย สกรฎฺฐเมว คโตฯ</p>


<p>สีลวราชาปิ โข อลงฺกตปฎิยโตฺต เสตจฺฉตฺตสฺส เหฎฺฐา สรภปาทเก กญฺจนปลฺลเงฺก นิสิโนฺน อตฺตโน สมฺปตฺติํ โอโลเกตฺวา ‘‘อยญฺจ เอวรูปา สมฺปตฺติ อมจฺจสหสฺสสฺส จ ชีวิตปฎิลาโภ มยิ วีริยํ อกโรเนฺต น กิญฺจิ อภวิสฺส, วีริยพเลน ปนาหํ นฎฺฐญฺจ อิมํ ยสํ ปฎิลภิํ, อมจฺจสหสฺสสฺส จ ชีวิตทานํ อทาสิํ, อาสเจฺฉทํ วต อกตฺวา วีริยเมว กตฺตพฺพํฯ กตวีริยสฺส หิ ผลํ นาม เอวํ สมิชฺฌตี’’ติ จิเนฺตตฺวา อุทานวเสน อิมํ คาถมาห –</p>


<ol>
<li>
‘‘อาสีเสเถว ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ, ยถา อิจฺฉิํ ตถา อหู’’ติฯ  
</li>
  
<p>ตตฺถ ติ ‘‘เอวาหํ วีริยํ อารภโนฺต อิมมฺหา ทุกฺขา มุจฺจิสฺสามี’’ติ อตฺตโน วีริยพเลน อาสํ กโรเถวฯ ติ ปณฺฑิโต อุปายกุสโล ยุตฺตฎฺฐาเน วีริยํ กโรโนฺต ‘‘อหํ อิมสฺส วีริยสฺส ผลํ น ลภิสฺสามี’’ติ น อุกฺกเณฺฐยฺย, อาสเจฺฉทํ กเรยฺยาติ อโตฺถฯ นฺติ เอตฺถ ติ นิปาตมตฺตํ , อหํ อชฺช อตฺตานํ ปสฺสามิฯ ติ อหญฺหิ อาวาเฎ นิขาโต ตมฺหา ทุกฺขา มุจฺจิตฺวา ปุน อตฺตโน รชฺชสมฺปตฺติํ อิจฺฉิํ, โส อหํ อิมํ สมฺปตฺติํ ปตฺตํ อตฺตานํ ปสฺสามิฯ ยเถวาหํ ปุเพฺพ อิจฺฉิํ, ตเถว เม อตฺตา ชาโตติฯ เอวํ โพธิสโตฺต ‘‘อโห วต โภ สีลสมฺปนฺนานํ วีริยผลํ นาม สมิชฺฌตี’’ติ อิมาย คาถาย อุทานํ อุทาเนตฺวา ยาวชีวํ ปุญฺญานิ กตฺวา ยถากมฺมํ คโตฯ
</ol></p>


<p>สตฺถาปิ   อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน โอสฺสฎฺฐวีริโย ภิกฺขุ อรหเตฺต ปติฎฺฐาสิฯ สตฺถา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ปทุฎฺฐามโจฺจ เทวทโตฺต อโหสิ, อมจฺจสหสฺสํ พุทฺธปริสา, สีลวมหาราชา ปน อหเมว อโหสิ’’นฺติฯ</p>

</p>


<ol>
<li>
<p> [๕๒] ๒. จูฬชนกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โอสฺสฎฺฐวีริยเมวารพฺภ กเถสิฯ ตตฺถ ยํ วตฺตพฺพํ, ตํ สพฺพํ  (ชา. ๒.๒๒.๑๒๓ อาทโย) อาวิ ภวิสฺสติฯ ชนกราชา ปน เสตจฺฉตฺตสฺส เหฎฺฐา นิสิโนฺน อิมํ คาถมาห –</p>


<ol>
<li>
‘‘วายเมเถว ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ, อุทกา ถลมุพฺภต’’นฺติฯ  
</li>
  
<p>ตตฺถ ติ วายามํ กโรเถวฯ นฺติ อุทกโต ถลมุตฺติณฺณํ ถเล ปติฎฺฐิตํ อตฺตานํ ปสฺสามีติฯ อิธาปิ โอสฺสฎฺฐวีริโย ภิกฺขุ อรหตฺตํ ปโตฺต, ชนกราชา สมฺมาสมฺพุโทฺธว อโหสีติฯ
</ol></p>

</p>


<ol>
<li>
<p> [๕๓] ๓. ปุณฺณปาติชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต วิสวารุณิํ อารพฺภ กเถสิฯ เอกํ สมยํ สาวตฺถิยํ สุราธุตฺตา สนฺนิปติตฺวา มนฺตยิํสุ – ‘‘สุรามูลํ โน ขีณํ, กหํ นุ โข ลภิสฺสามา’’ติฯ อเถโก กกฺขฬธุโตฺต อาห ‘‘มา จินฺตยิตฺถ, อเตฺถโก อุปาโย’’ติฯ ‘‘กตโร อุปาโย นามา’’ติ? ‘‘อนาถปิณฺฑิโก องฺคุลิมุทฺทิกา ปิฬนฺธิตฺวา มฎฺฐสาฎกนิวโตฺถ ราชุปฎฺฐานํ คจฺฉติ, มยํ สุราปาติยํ วิสญฺญีกรณํ เภสชฺชํ ปกฺขิปิตฺวา อาปานํ สเชฺชตฺวา นิสีทิตฺวา อนาถปิณฺฑิกสฺส อาคมนกาเล ‘อิโต เอหิ มหาเสฎฺฐี’ติ ปโกฺกสิตฺวา ตํ สุรํ ปาเยตฺวา วิสญฺญีภูตสฺส  องฺคุลิมุทฺทิกา จ สาฎเก จ คเหตฺวา สุรามูลํ กริสฺสามา’’ติฯ เต ‘‘สาธู’’ติ สมฺปฎิจฺฉิตฺวา ตถา กตฺวา เสฎฺฐิสฺส อาคมนกาเล ปฎิมคฺคํ คนฺตฺวา ‘‘สามิ, อิโต ตาว อาคจฺฉถ , อยํ อมฺหากํ สนฺติเก อติมนาปา สุรา, โถกํ ปิวิตฺวา คจฺฉถา’’ติ วทิํสุฯ โสตาปโนฺน อริยสาวโก กิํ สุรํ ปิวิสฺสติ, อนตฺถิโก สมาโนปิ ปน ‘‘อิเม ธุเตฺต ปริคฺคณฺหิสฺสามี’’ติ เตสํ อาปานภูมิํ คนฺตฺวา เตสํ กิริยํ โอโลเกตฺวา ‘‘อยํ สุรา อิเมหิ อิมินา นาม การเณน โยชิตา’’ติ ญตฺวา ‘‘อิโต ทานิ ปฎฺฐาย อิเม อิโต ปลาเปสฺสามี’’ติ จิเนฺตตฺวา อาห – ‘‘หเร ทุฎฺฐธุตฺตา, ตุเมฺห ‘สุราปาติยํ เภสชฺชํ ปกฺขิปิตฺวา อาคตาคเต ปาเยตฺวา วิสญฺญี กตฺวา วิลุมฺปิสฺสามา’ติ อาปานมณฺฑลํ สเชฺชตฺวา นิสินฺนา เกวลํ อิมํ สุรํ วเณฺณถ, เอโกปิ ตํ อุกฺขิปิตฺวา ปิวิตุํ น อุสฺสหติฯ สเจ อยํ อโยชิตา อสฺส, อิมํ ตุเมฺหว ปิเวยฺยาถา’’ติ เต ธุเตฺต ตเชฺชตฺวา ตโต ปลาเปตฺวา อตฺตโน เคหํ คนฺตฺวา ‘‘ธุเตฺตหิ กตการณํ ตถาคตสฺส อาโรเจสฺสามี’’ติ จิเนฺตโนฺต เชตวนํ คนฺตฺวา อาโรเจสิฯ สตฺถา ‘‘อิทานิ ตาว คหปติ เต ธุตฺตา ตํ วเญฺจตุกามา ชาตา, ปุเพฺพ ปน ปณฺฑิเตปิ วเญฺจตุกามา อเหสุ’’นฺติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิเสฎฺฐิ อโหสิฯ ตทาเปเต ธุตฺตา เอวเมว สมฺมเนฺตตฺวา สุรํ โยเชตฺวา พาราณสิเสฎฺฐิสฺส อาคมนกาเล ปฎิมคฺคํ คนฺตฺวา เอวเมว กถยิํสุฯ เสฎฺฐิ อนตฺถิโกปิ หุตฺวา เต ปริคฺคณฺหิตุกาโม คนฺตฺวา เตสํ  กิริยํ โอโลเกตฺวา ‘‘อิทํ นาเมเต กาตุกามา, ปลาเปสฺสามิ เน อิโต’’ติ จิเนฺตตฺวา เอวมาห ‘‘โภโนฺต, ธุตฺตา สุรํ ปิวิตฺวา ราชกุลํ คนฺตุํ นาม อยุตฺตํ, ราชานํ ทิสฺวา ปุน อาคจฺฉโนฺต ชานิสฺสามิ, ตุเมฺห อิเธว นิสีทถา’’ติ ราชุปฎฺฐานํ คนฺตฺวา ปจฺจาคญฺฉิฯ ธุตฺตา ‘‘อิโต เอถ, สามี’’ติฯ โสปิ ตตฺถ คนฺตฺวา เภสเชฺชน สํโยชิตา สุราปาติโย โอโลเกตฺวา เอวมาห ‘‘โภโนฺต ธุตฺตา ตุมฺหากํ กิริยา มยฺหํ น รุจฺจติ, ตุมฺหากํ สุราปาติโย ยถาปูริตาว ฐิตา, ตุเมฺห เกวลํ สุรํ วเณฺณถ, น ปน ปิวถฯ สจายํ มนาปา อสฺส, ตุเมฺหปิ ปิเวยฺยาถ, อิมาย ปน วิสสํยุตฺตาย ภวิตพฺพ’’นฺติ เตสํ มโนรถํ ภินฺทโนฺต อิมํ คาถมาห –</p>


<ol>
<li>
‘‘ตเถว ปุณฺณา ปาติโย, อญฺญายํ วตฺตเต กถา;  
  
อาการเณน ชานามิ, น จายํ ภทฺทิกา สุรา’’ติฯ  
</li>
  
<p>ตตฺถ  ติ ยถา มยา คมนกาเล ทิฎฺฐา, อิทานิปิ อิมา สุราปาติโย ตเถว ปุณฺณาฯ ติ ยา อยํ ตุมฺหากํ สุราวณฺณนกถา วตฺตติ, สา อญฺญาว อภูตา  อตจฺฉาฯ ยทิ หิ เอสา สุรา มนาปา อสฺส, ตุเมฺหปิ ปิเวยฺยาถ, อุปฑฺฒปาติโย อวสิเสฺสยฺยุํฯ ตุมฺหากํ ปน เอเกนาปิ สุรา น ปีตาฯ ติ ตสฺมา อิมินา การเณน ชานามิฯ ติ ‘‘เนวายํ ภทฺทิกา สุรา, วิสสํโยชิตาย เอตาย ภวิตพฺพ’’นฺติ ธุเตฺต นิคฺคณฺหิตฺวา ยถา น ปุน เอวรูปํ กโรนฺติ, ตถา เต ตเชฺชตฺวา วิสฺสเชฺชสิฯ โส ยาวชีวํ ทานาทีนิ ปุญฺญานิ กตฺวา ยถากมฺมํ คโตฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ธุตฺตา เอตรหิ ธุตฺตา, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๕๔] ๔. กิํผลชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ ผลกุสลํ อุปาสกํ อารพฺภ กเถสิฯ เอโก กิร สาวตฺถิวาสี กุฎุมฺพิโก พุทฺธปฺปมุขํ ภิกฺขุสงฺฆํ นิมเนฺตตฺวา อตฺตโน อาราเม นิสีทาเปตฺวา ยาคุขชฺชกํ ทตฺวา อุยฺยานปาลํ อาณาเปสิ ‘‘ภิกฺขูหิ สทฺธิํ อุยฺยาเน วิจริตฺวา อยฺยานํ อมฺพาทีนิ นานาผลานิ เทหี’’ติฯ โส ‘‘สาธู’’ติ ปฎิสฺสุณิตฺวา ภิกฺขูสงฺฆมาทาย อุยฺยาเน วิจรโนฺต รุกฺขํ อุโลฺลเกตฺวาว ‘‘เอตํ ผลํ อามํ, เอตํ น สุปกฺกํ, เอตํ สุปกฺก’’นฺติ ชานาติฯ ยํ โส วทติ, ตํ ตเถว โหติฯ ภิกฺขู คนฺตฺวา ตถาคตสฺส อาโรเจสุํ ‘‘ภเนฺต, อยํ อุยฺยานปาโล ผลกุสโล ภูมิยํ ฐิโตว รุกฺขํ อุโลฺลเกตฺวา ‘เอตํ ผลํ อามํ, เอตํ น สุปกฺกํ, เอตํ สุปกฺก’นฺติ ชานาติฯ ยํ โส วทติ, ตํ ตเถว โหตี’’ติฯ สตฺถา ‘‘น, ภิกฺขเว, อยเมว อุยฺยานปาโล ผลกุสโล, ปุเพฺพ ปณฺฑิตาปิ ผลกุสลาเยว อเหสุ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สตฺถวาหกุเล นิพฺพตฺติตฺวา วยปฺปโตฺต ปญฺจหิ สกฎสเตหิ วณิชฺชํ กโรโนฺต เอกสฺมิํ กาเล มหาวตฺตนิอฎวิํ ปตฺวา  อฎวิมุเข ฐตฺวา สเพฺพ มนุเสฺส สนฺนิปาตาเปตฺวา ‘‘อิมิสฺสา อฎวิยา วิสรุกฺขา นาม โหนฺติ, วิสปตฺตานิ, วิสปุปฺผานิ, วิสผลานิ, วิสมธูนิ โหนฺติเยว, ปุเพฺพ ตุเมฺหหิ อปริภุตฺตํ, ยํ กิญฺจิ ปตฺตํ วา ปุปฺผํ วา ผลํ วา ปลฺลวํ วา มํ อปริปุจฺฉิตฺวา มา ขาทถา’’ติ อาหฯ เต ‘‘สาธู’’ติ สมฺปฎิจฺฉิตฺวา อฎวิํ โอตริํสุฯ อฎวิมุเข จ เอกสฺมิํ คามทฺวาเร  กิํผลรุโกฺข นาม อตฺถิ, ตสฺส ขนฺธสาขาปลาสปุปฺผผลานิ สพฺพานิ อมฺพสทิสาเนว โหนฺติฯ น เกวลํ วณฺณสณฺฐานโตว, คนฺธรเสหิปิสฺส อามปกฺกานิ ผลานิ อมฺพผลสทิสาเนว, ขาทิตานิ ปน หลาหลวิสํ วิย ตงฺขณเญฺญว ชีวิตกฺขยํ ปาเปนฺติฯ ปุรโต คจฺฉนฺตา เอกเจฺจ โลลปุริสา ‘‘อมฺพุรุโกฺข อย’’นฺติ สญฺญาย ผลานิ ขาทิํสุ, เอกเจฺจ ‘‘สตฺถวาหํ ปุจฺฉิตฺวาว ขาทิสฺสามา’’ติ หเตฺถน คเหตฺวา อฎฺฐํสุฯ เต สตฺถวาเห อาคเต ‘‘อยฺย, อิมานิ อมฺพผลานิ ขาทามา’’ติ ปุจฺฉิํสุฯ โพธิสโตฺต ‘‘นายํ  อมฺพรุโกฺข’’ติ ญตฺวา ‘‘กิํ ผลรุโกฺข นาเมส, นายํ อมฺพรุโกฺข, มา ขาทิตฺถา’’ติ วาเรตฺวา เย ขาทิํสุฯ เตปิ วมาเปตฺวา จตุมธุรํ ปาเยตฺวา นิโรเค อกาสิฯ</p>


<p>ปุเพฺพ ปน อิมสฺมิํ รุกฺขมูเล มนุสฺสา นิวาสํ กเปฺปตฺวา ‘‘อมฺพผลานี’’ติ สญฺญาย อิมานิ วิสผลานิ ขาทิตฺวา ชีวิตกฺขยํ ปาปุณนฺติฯ ปุนทิวเส คามวาสิโน นิกฺขมิตฺวา มตมนุเสฺส ทิสฺวา ปาเท คณฺหิตฺวา ปฎิจฺฉนฺนฎฺฐาเน ฉเฑฺฑตฺวา สกเฎหิ สทฺธิํเยว สพฺพํ เตสํ สนฺตกํ คเหตฺวา คจฺฉนฺติฯ เต ตํ ทิวสมฺปิ อรุณุคฺคมนกาเลเยว ‘‘มยฺหํ พลิพโทฺท ภวิสฺสติ, มยฺหํ สกฎํ, มยฺหํ ภณฺฑ’’นฺติ เวเคน ตํ รุกฺขมูลํ คนฺตฺวา มนุเสฺส นิโรเค ทิสฺวา ‘‘กถํ ตุเมฺห อิมํ รุกฺขํ ‘นายํ อมฺพรุโกฺข’ติ ชานิตฺถา’’ติ ปุจฺฉิํสุฯ เต ‘‘มยํ น ชานาม, สตฺถวาหเชฎฺฐโก โน ชานาตี’’ติ อาหํสุฯ มนุสฺสา โพธิสตฺตํ ปุจฺฉิํสุ ‘‘ปณฺฑิต, กินฺติ กตฺวา ตฺวํ อิมสฺส รุกฺขสฺส อนมฺพรุกฺขภาวํ อญฺญาสี’’ติ? โส ‘‘ทฺวีหิ การเณหิ อญฺญาสิ’’นฺติ วตฺวา อิมํ คาถมาห –</p>


<ol>
<li>
‘‘นายํ  
รุโกฺข ทุรารุโห, นปิ คามโต อารกา;  
  
อาการเณน ชานามิ, นายํ สาทุผโล ทุโม’’ติฯ  
</li>
  
<p>ตตฺถ ติ อยํ วิสรุโกฺข น ทุกฺขารุโห, อุกฺขิปิตฺวา ฐปิตนิเสฺสณี วิย สุเขนาโรหิตุํ สกฺกาติ วทติฯ ติ คามโต ทูเร ฐิโตปิ น โหติ, คามทฺวาเร ฐิโตเยวาติ ทีเปติฯ ติ อิมินา ทุวิเธน การเณนาหํ อิมํ รุกฺขํ ชานามิฯ กินฺติ? ติฯ สเจ หิ อยํ มธุรผโล อมฺพรุโกฺข อภวิสฺส, เอวํ สุขารุเฬฺห อวิทูเร ฐิเต เอตสฺมิํ เอกมฺปิ ผลํ น ติเฎฺฐยฺย, ผลขาทกมนุเสฺสหิ นิจฺจํ ปริวุโตว อสฺสฯ เอวํ อหํ อตฺตโน ญาเณน ปริจฺฉินฺทิตฺวา อิมสฺส วิสรุกฺขภาวํ อญฺญาสินฺติ มหาชนสฺส ธมฺมํ เทเสตฺวา โสตฺถิคมนํ คโตฯ
</ol></p>


<p>สตฺถาปิ  ‘‘เอวํ, ภิกฺขเว, ปุเพฺพ ปณฺฑิตาปิ ผลกุสลา อเหสุ’’นฺติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ปริสา พุทฺธปริสา อเหสุํ, สตฺถวาโห ปน อหเมว อโหสิ’’นฺติฯ</p>

</p>


<ol>
<li>
<p> [๕๕] ๕. ปญฺจาวุธชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ โอสฺสฎฺฐวีริยํ ภิกฺขุํ อารพฺภ กเถสิฯ ตญฺหิ ภิกฺขุํ สตฺถา อามเนฺตตฺวา ‘‘สจฺจํ กิร ตฺวํ ภิกฺขุ โอสฺสฎฺฐวีริโยสี’’ติ ปุจฺฉิตฺวา ‘‘สจฺจํ, ภควา’’ติ วุเตฺต ‘‘ภิกฺขุ ปุเพฺพ ปณฺฑิตา วีริยํ กาตุํ ยุตฺตฎฺฐาเน วีริยํ กตฺวา รชฺชสมฺปตฺติํ ปาปุณิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส รโญฺญ อคฺคมเหสิยา กุจฺฉิสฺมิํ นิพฺพตฺติฯ ตสฺส นามคฺคหณทิวเส อฎฺฐสเต พฺราหฺมเณ สพฺพกาเมหิ สนฺตเปฺปตฺวา ลกฺขณานิ ปุจฺฉิํสุฯ ลกฺขณกุสลา พฺราหฺมณา ลกฺขณสมฺปตฺติํ ทิสฺวา ‘‘ปุญฺญสมฺปโนฺน, มหาราช, กุมาโร ตุมฺหากํ อจฺจเยน รชฺชํ ปาปุณิสฺสติ, ปญฺจาวุธกเมฺม ปญฺญาโต ปากโฎ ชมฺพุทีเป อคฺคปุริโส ภวิสฺสตี’’ติ พฺยากริํสุฯ ราชา พฺราหฺมณานํ  วจนํ สุตฺวา กุมารสฺส นามํ คณฺหโนฺต ‘‘ปญฺจาวุธกุมาโร’’ติ นามํ อกาสิฯ อถ นํ วิญฺญุตํ ปตฺวา โสฬสวสฺสุเทฺทเส ฐิตํ ราชา อามเนฺตตฺวา ‘‘ตาต, สิปฺปํ อุคฺคณฺหาหี’’ติ อาหฯ ‘‘กสฺส สนฺติเก อุคฺคณฺหามิ, เทวา’’ติ? ‘‘คจฺฉ, ตาต, คนฺธารรเฎฺฐ ตกฺกสิลนคเร ทิสาปาโมกฺขสฺส อาจริยสฺส สนฺติเก อุคฺคณฺห, อิทญฺจสฺส อาจริยภาคํ ทเชฺชยฺยาสี’’ติ สหสฺสํ ทตฺวา อุโยฺยเชสิฯ โส ตตฺถ คนฺตฺวา สิปฺปํ สิกฺขิตฺวา อาจริเยน ทินฺนํ ปญฺจาวุธํ คเหตฺวา อาจริยํ วนฺทิตฺวา ตกฺกสิลนครโต นิกฺขมิตฺวา สนฺนทฺธปญฺจาวุโธ พาราณสิมคฺคํ ปฎิปชฺชิฯ</p>


<p>โส อนฺตรามเคฺค สิเลสโลมยเกฺขน นาม อธิฎฺฐิตํ เอกํ อฎวิํ ปาปุณิฯ อถ นํ อฎวิมุเข มนุสฺสา ทิสฺวา ‘‘โภ มาณว, มา อิมํ อฎวิํ ปวิส, สิเลสโลมยโกฺข นาเมตฺถ อตฺถิ, โส ทิฎฺฐทิเฎฺฐ มนุเสฺส ชีวิตกฺขยํ ปาเปตี’’ติ วารยิํสุฯ โพธิสโตฺต อตฺตานํ ตเกฺกโนฺต อสมฺภีตเกสรสีโห วิย อฎวิํ ปาวิสิเยวฯ ตสฺมิํ อฎวิมชฺฌํ สมฺปเตฺต โส ยโกฺข ตาลมโตฺต หุตฺวา กูฎาคารมตฺตํ สีสํ ปตฺตปฺปมาณานิ อกฺขีนิ, ทกลิมกุฬมตฺตา เทฺว ทาฐา  จ มาเปตฺวา เสตมุโข กพรกุจฺฉิ นีลหตฺถปาโท หุตฺวา โพธิสตฺตสฺส อตฺตานํ ทเสฺสตฺวา ‘‘กหํ ยาสิ, ติฎฺฐ ภโกฺขสิ เม’’ติ อาหฯ อถ นํ โพธิสโตฺต  ‘‘ยกฺข, อหํ อตฺตานํ ตเกฺกตฺวา อิธ ปวิโฎฺฐ, ตฺวํ อปฺปมโตฺต หุตฺวา มํ อุปคเจฺฉยฺยาสิฯ วิสปีเตน หิ สเรน ตํ วิชฺฌิตฺวา เอเตฺถว ปาเตสฺสามี’’ติ สนฺตเชฺชตฺวา หลาหลวิสปีตํ สรํ สนฺนยฺหิตฺวา มุญฺจิ, โส ยกฺขสฺส โลเมสุเยว อลฺลียิฯ ตโต อญฺญํ, ตโต อญฺญนฺติ เอวํ ปญฺญาส สเร มุญฺจิ, สเพฺพ ตสฺส โลเมสุเยว อลฺลียิํสุฯ ยโกฺข สเพฺพปิ เต สเร โผเฎตฺวา อตฺตโน ปาทมูเลเยว ปาเตตฺวา โพธิสตฺตํ อุปสงฺกมิฯ</p>


<p>โพธิสโตฺต ปุนปิ ตํ ตเชฺชตฺวา ขคฺคํ กฑฺฒิตฺวา ปหริ, เตตฺติํสงฺคุลายโต ขโคฺค โลเมสุเยว อลฺลียิฯ อถ นํ กณเยน ปหริ, โสปิ โลเมสุเยว อลฺลียิฯ ตสฺส อลฺลีนภาวํ ญตฺวา มุคฺคเรน ปหริ, โสปิ โลเมสุเยว อลฺลียิฯ ตสฺส อลฺลีนภาวํ ญตฺวา กุเนฺตน ปหริ, โสปิ โลเมสุเยว อลฺลียิฯ ตสฺส อลฺลีนภาวํ ญตฺวา ‘‘โภ ยกฺขน, เต อหํ ‘ปญฺจาวุธกุมาโร  นามา’ติ สุตปุโพฺพ, อหํ ตยา อธิฎฺฐิตํ อฎวิํ ปวิสโนฺต น ธนุอาทีนิ ตเกฺกตฺวา ปวิโฎฺฐ, อตฺตานํเยว ปน ตเกฺกตฺวา ปวิโฎฺฐ, อชฺช ตํ โปเถตฺวา จุณฺณวิจุณฺณํ กริสฺสามี’’ติ อุนฺนาเทโนฺต อตฺตานํ ตเกฺกตฺวา ทกฺขิณหเตฺถน ยกฺขํ ปหริ, หโตฺถ โลเมสุเยว อลฺลียิฯ วามหเตฺถน ปหริ, โสปิ อลฺลียิฯ ทกฺขิณปาเทน ปหริ, โสปิ อลฺลียิฯ วามปาเทน ปหริ, โสปิ อลฺลียิฯ ‘‘สีเสน ตํ โปเถตฺวา จุณฺณวิจุณฺณํ กริสฺสามี’’ติ สีเสน ปหริ, ตมฺปิ โลเมสุเยว อลฺลียิฯ โส ปโญฺจฑฺฑิโต ปญฺจสุ ฐาเนสุ พโทฺธ โอลมฺพโนฺตปิ นิพฺภโย นิสฺสารโชฺชว อโหสิฯ</p>


<p>ยโกฺข จิเนฺตสิ ‘‘อยํ เอโก ปุริสสีโห ปุริสาชานีโย, น ปุริสมโตฺตว, มาทิเสน นามสฺส ยเกฺขน คหิตสฺส สนฺตาสมตฺตมฺปิ น ภวิสฺสติ, มยา อิมํ มคฺคํ หนเนฺตน เอโกปิ เอวรูโป ปุริโส น ทิฎฺฐปุโพฺพ, กสฺมา นุ โข เอส น ภายตี’’ติฯ โส ตํ ขาทิตุํ อวิสหโนฺต ‘‘กสฺมา นุ โข, ตฺวํ มาณว, มรณภยํ น ภายสี’’ติ ปุจฺฉิฯ ‘‘กิํการณา, ยกฺข, ภายิสฺสามิฯ เอกสฺมิญฺหิ อตฺตภาเว เอกํ มรณํ นิยตเมว, อปิจ มยฺหํ กุจฺฉิมฺหิ วชิราวุธํ อตฺถิฯ สเจ มํ ขาทิสฺสสิ, ตํ อาวุธํ ชีราเปตุํ น สกฺขิสฺสสิ, ตํ เต อนฺตานิ ขณฺฑาขณฺฑิกํ ฉินฺทิตฺวา ชีวิตกฺขยํ  ปาเปสฺสติฯ อิติ อุโภปิ นสฺสิสฺสาม, อิมินา การเณนาหํ น ภายามี’’ติฯ อิทํ กิร โพธิสโตฺต อตฺตโน อพฺภนฺตเร ญาณาวุธํ สนฺธาย กเถสิฯ ตํ สุตฺวา ยโกฺข จิเนฺตสิ ‘‘อยํ มาณโว สจฺจเมว ภณติ, อิมสฺส ปุริสสีหสฺส สรีรโต มุคฺคพีชมตฺตมฺปิ มํสขณฺฑํ มยฺหํ กุจฺฉิ ชีเรตุํ น สกฺขิสฺสติ, วิสฺสเชฺชสฺสามิ น’’นฺติ  มรณภยตชฺชิโต โพธิสตฺตํ วิสฺสเชฺชตฺวา ‘‘มาณว, ปุริสสีโห ตฺวํ, น เต อหํ มํสํ ขาทิสฺสามิ, ตฺวํ อชฺช ราหุมุขา มุตฺตจโนฺท วิย มม หตฺถโต มุจฺจิตฺวา ญาติสุหชฺชมณฺฑลํ โตเสโนฺต ยาหี’’ติ อาหฯ</p>


<p>อถ นํ โพธิสโตฺต อาห – ‘‘ยกฺข, อหํ ตาว คจฺฉิสฺสามิ, ตฺวํ ปน ปุเพฺพปิ อกุสลํ กตฺวา ลุโทฺท โลหิตปาณิ ปรรุหิรมํสภโกฺข ยโกฺข หุตฺวา นิพฺพโตฺตฯ สเจ อิธาปิ  ฐตฺวา อกุสลเมว กริสฺสสิ, อนฺธการา อนฺธการเมว คมิสฺสสิ, มํ ทิฎฺฐกาลโต ปฎฺฐาย ปน น สกฺกา ตยา อกุสลํ กาตุํ, ปาณาติปาตกมฺมํ นาม นิรเย ติรจฺฉานโยนิยํ เปตฺติวิสเย อสุรกาเย จ นิพฺพเตฺตติ, มนุเสฺสสุ นิพฺพตฺตนิพฺพตฺตฎฺฐาเน อปฺปายุกสํวตฺตนิกํ โหตี’’ติ เอวมาทินา นเยน ปญฺจนฺนํ ทุสฺสีลฺยกมฺมานํ อาทีนวํ, ปญฺจนฺนํ สีลานํ อานิสํสญฺจ กเถตฺวา นานาการเณหิ ยกฺขํ ตเชฺชตฺวา ธมฺมํ เทเสตฺวา ทเมตฺวา นิพฺพิเสวนํ กตฺวา ปญฺจสุ สีเลสุ ปติฎฺฐาเปตฺวา ตสฺสาเยว นํ อฎวิยา พลิปฎิคฺคาหกํ เทวตํ กตฺวา อปฺปมาเทน โอวทิตฺวา อฎวิโต นิกฺขมิตฺวา อฎวิมุเข มนุสฺสานํ อาจิกฺขิตฺวา สนฺนทฺธปญฺจาวุโธ พาราณสิํ คนฺตฺวา มาตาปิตโร ทิสฺวา อปรภาเค รเชฺช ปติฎฺฐาย ธเมฺมน รชฺชํ กาเรโนฺต ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถาปิ อิมํ ธมฺมเทสนํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘โย อลีเนน จิเตฺตน, อลีนมนโส นโร;  
  
ภาเวติ กุสลํ ธมฺมํ, โยคเกฺขมสฺส ปตฺติยา;  
  
ปาปุเณ อนุปุเพฺพน, สพฺพสํโยชนกฺขย’’นฺติฯ  
</li>
  
<p>ตตฺรายํ ปิณฺฑโตฺถ – โย ปุริโส อลีเนน อสํกุฎิเตน จิเตฺตน ปกติยาปิ อลีนมโน อลีนชฺฌาสโยว หุตฺวา อนวชฺชเฎฺฐน กุสลํ สตฺตติํ สโพธิปกฺขิยเภทํ ธมฺมํ ภาเวติ วเฑฺฒติ, วิสาเลน จิเตฺตน วิปสฺสนํ  อนุยุญฺชติ จตูหิ โยเคหิ เขมสฺส นิพฺพานสฺส ปตฺติยา, โส เอวํ สพฺพสงฺขาเรสุ ‘‘อนิจฺจํ ทุกฺขํ อนตฺตา’’ติ ติลกฺขณํ อาโรเปตฺวา ตรุณวิปสฺสนโต ปฎฺฐาย อุปฺปเนฺน โพธิปกฺขิยธเมฺม ภาเวโนฺต อนุปุเพฺพน เอกสํโยชนมฺปิ อนวเสเสตฺวา สพฺพสํโยชนกฺขยกรสฺส จตุตฺถมคฺคสฺส ปริโยสาเน อุปฺปนฺนตฺตา ‘‘สพฺพสํโยชนกฺขโย’’ติ สงฺขฺยํ คตํ อรหตฺตํ ปาปุเณยฺยาติฯ
</ol></p>


<p>เอวํ  สตฺถา อรหเตฺตน ธมฺมเทสนาย กูฎํ คเหตฺวา มตฺถเก จตฺตาริ สจฺจานิ ปกาเสสิ, สจฺจปริโยสาเน โส ภิกฺขุ อรหตฺตํ ปาปุณิฯ สตฺถา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ยโกฺข องฺคุลิมาโล อโหสิ, ปญฺจาวุธกุมาโร ปน อหเมว อโหสิ’’นฺติฯ</p>

</p>


<ol>
<li>
<p> [๕๖] ๖. กญฺจนกฺขนฺธชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ เอโก กิร สาวตฺถิวาสี กุลปุโตฺต สตฺถุ ธมฺมเทสนํ สุตฺวา รตนสาสเน อุรํ ทตฺวา ปพฺพชิฯ อถสฺส อาจริยุปชฺฌายา ‘‘อาวุโส, เอกวิเธน สีลํ นาม, ทุวิเธน, ติวิเธน, จตุพฺพิเธน, ปญฺจวิเธน, ฉพฺพิเธน, สตฺตวิเธน, อฎฺฐวิเธน, นววิเธน, ทสวิเธน, พหุวิเธน สีลํ นามฯ อิทํ จูฬสีลํ นาม, อิทํ มชฺฌิมสีลํ นาม, อิทํ มหาสีลํ นามฯ อิทํ ปาติโมกฺขสํวรสีลํ นาม, อิทํ อินฺทฺริยสํวรสีลํ นาม, อิทํ อาชีวปาริสุทฺธิสีลํ นาม, อิทํ ปจฺจยปฎิเสวนสีลํ นามา’’ติ สีลํ อาจิกฺขนฺติฯ โส จิเนฺตสิ ‘‘อิทํ สีลํ นาม อติพหุ, อหํ เอตฺตกํ สมาทาย วตฺติตุํ น สกฺขิสฺสามิ, สีลํ ปูเรตุํ อสโกฺกนฺตสฺส จ นาม ปพฺพชฺชาย โก อโตฺถ, อหํ คิหี หุตฺวา ทานาทีนิ ปุญฺญานิ จ กริสฺสามิ, ปุตฺตทารญฺจ โปเสสฺสามี’’ติฯ เอวญฺจ ปน จิเนฺตตฺวา ‘‘ภเนฺต, อหํ สีลํ รกฺขิตุํ น สกฺขิสฺสามิ, อสโกฺกนฺตสฺส จ นาม ปพฺพชฺชาย โก อโตฺถ, อหํ หีนายาวตฺติสฺสามิ, ตุมฺหากํ ปตฺตจีวรํ คณฺหถา’’ติ อาหฯ</p>


<p>อถ  นํ อาหํสุ ‘‘อาวุโส เอวํ สเนฺต ทสพลํ วนฺทิตฺวาว ยาหี’’ติ เต ตํ อาทาย สตฺถุ สนฺติกํ ธมฺมสภํ อคมํสุฯ สตฺถา ทิสฺวาว ‘‘กิํ, ภิกฺขเว, อนตฺถิกํ ภิกฺขุํ อาทาย อาคตตฺถา’’ติ อาหฯ ภเนฺต, อยํ ภิกฺขุ ‘‘อหํ สีลํ รกฺขิตุํ น สกฺขิสฺสามี’’ติ ปตฺตจีวรํ นิยฺยาเทติ, อถ นํ มยํ คเหตฺวา อาคตมฺหาติฯ ‘‘กสฺมา ปน ตุเมฺห, ภิกฺขเว, อิมสฺส ภิกฺขุโน พหุํ สีลํ อาจิกฺขถฯ ยตฺตกํ เอส รกฺขิตุํ สโกฺกติ, ตตฺตกเมว รกฺขิสฺสติฯ อิโต ปฎฺฐาย ตุเมฺห เอตํ มา กิญฺจิ อวจุตฺถ, อหเมตฺถ กตฺตพฺพํ ชานิสฺสามิ, เอหิ ตฺวํ ภิกฺขุ, กิํ เต พหุนา สีเลน, ตีณิเยว สีลานิ รกฺขิตุํ สกฺขิสฺสสี’’ติ? ‘‘รกฺขิสฺสามิ, ภเนฺต’’ติฯ เตน หิ ตฺวํ อิโต ปฎฺฐาย กายทฺวารํ วจีทฺวารํ มโนทฺวารนฺติ ตีณิ ทฺวารานิ  รกฺข, มา กาเยน ปาปกมฺมํ กริ, มา วาจาย, มา มนสาฯ ‘‘คจฺฉ มา หีนายาวตฺติ, อิมานิ ตีณิเยว สีลานิ รกฺขา’’ติฯ เอตฺตาวตา โส ภิกฺขุ ตุฎฺฐมานโส ‘‘สาธุ, ภเนฺต, รกฺขิสฺสามิ อิมานิ ตีณิ สีลานี’’ติ สตฺถารํ วนฺทิตฺวา อาจริยุปชฺฌาเยหิ สทฺธิํเยว อคมาสิฯ โส ตานิ ตีณิ สีลานิ ปูเรโนฺตว อญฺญาสิ ‘‘อาจริยุปชฺฌาเยหิ มยฺหํ อาจิกฺขิตํ สีลมฺปิ เอตฺตกเมว, เต ปน อตฺตโน อพุทฺธภาเวน มํ พุชฺฌาเปตุํ นาสกฺขิํสุ, สมฺมาสมฺพุโทฺธ  อตฺตโน พุทฺธสุพุทฺธตาย อนุตฺตรธมฺมราชตาย เอตฺตกํ สีลํ ตีสุเยว ทฺวาเรสุ ปกฺขิปิตฺวา มํ คณฺหาเปสิ, อวสฺสโย วต เม สตฺถา ชาโต’’ติ วิปสฺสนํ วเฑฺฒตฺวา กติปาเหเนว อรหเตฺต ปติฎฺฐาสิฯ</p>


<p>ตํ ปวตฺติํ ญตฺวา ธมฺมสภายํ สนฺนิปติตา ภิกฺขู ‘‘อาวุโส, ตํ กิร ภิกฺขุํ ‘พหุสีลานิ รกฺขิตุํ น สโกฺกมี’ติ หีนายาวตฺตนฺตํ สพฺพานิ สีลานิ ตีหิ โกฎฺฐาเสหิ สงฺขิปิตฺวา คาหาเปตฺวา สตฺถา อรหตฺตํ ปาเปสิ, อโห พุทฺธานํ พลํ นาม อจฺฉริย’’นฺติ พุทฺธคุเณ กเถนฺตา นิสีทิํสุฯ อถ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, อติครุโกปิ ภาโร โกฎฺฐาสวเสน ภาเชตฺวา ทิโนฺน ลหุโก วิย โหติ, ปุเพฺพปิ ปณฺฑิตา มหนฺตํ กญฺจนกฺขนฺธํ ลภิตฺวา อุกฺขิปิตุํ อสโกฺกนฺตา วิภาคํ กตฺวา อุกฺขิปิตฺวา อคมํสู’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คามเก กสฺสโก อโหสิฯ โส เอกทิวสํ อญฺญตรสฺมิํ ฉฑฺฑิตคามเก เขเตฺต กสิํ กสติฯ ปุเพฺพ จ ตสฺมิํ คาเม เอโก วิภวสมฺปโนฺน เสฎฺฐิ อูรุมตฺตปริณาหํ จตุหตฺถายามํ กญฺจนกฺขนฺธํ นิทหิตฺวา กาลมกาสิฯ ตสฺมิํ โพธิสตฺตสฺส นงฺคลํ ลคิตฺวา อฎฺฐาสิฯ โส ‘‘มูลสนฺตานกํ ภวิสฺสตี’’ติ ปํสุํ วิยูหโนฺต ตํ ทิสฺวา ปํสุนา ปฎิจฺฉาเทตฺวา ทิวสํ กสิตฺวา อตฺถงฺคเต สูริเย ยุคนงฺคลาทีนิ เอกมเนฺต นิกฺขิปิตฺวา ‘‘กญฺจนกฺขนฺธํ คณฺหิตฺวา คจฺฉิสฺสามี’’ติ ตํ อุกฺขิปิตุํ นาสกฺขิฯ อสโกฺกโนฺต นิสีทิตฺวา ‘‘เอตฺตกํ กุจฺฉิภรณาย ภวิสฺสติ, เอตฺตกํ นิทหิตฺวา ฐเปสฺสามิ, เอตฺตเกน กมฺมเนฺต ปโยเชสฺสามิ, เอตฺตกํ ทานาทิปุญฺญกิริยาย ภวิสฺสตี’’ติ จตฺตาโร โกฎฺฐาเส อกาสิฯ ตเสฺสวํ วิภตฺตกาเล โส กญฺจนกฺขโนฺธ สลฺลหุโก วิย อโหสิฯ โส ตํ อุกฺขิปิตฺวา ฆรํ เนตฺวา จตุธา วิภชิตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>อิติ  ภควา อิมํ ธมฺมเทสนํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘โย  
ปหเฎฺฐน จิเตฺตน, ปหฎฺฐมนโส นโร;  
  
ภาเวติ กุสลํ ธมฺมํ, โยคเกฺขมสฺส ปตฺติยา;  
  
ปาปุเณ อนุปุเพฺพน, สพฺพสํโยชนกฺขย’’นฺติฯ  
</li>
  
<p>ตตฺถ ติ วินีวรเณนฯ ติ ตาย เอว วินีวรณตาย ปหฎฺฐมานโส, สุวณฺณํ วิย ปหํสิตฺวา สมุโชฺชติตสปฺปภาสจิโตฺต หุตฺวาติ อโตฺถฯ
</ol></p>


<p>เอวํ สตฺถา อรหตฺตกูเฎน เทสนํ นิฎฺฐาเปตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา กญฺจนกฺขนฺธลทฺธปุริโส อหเมว อโหสิ’’นฺติฯ</p>

</p>


<ol>
<li>
<p> [๕๗] ๗. วานรินฺทชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ ตสฺมิญฺหิ สมเย สตฺถา ‘‘เทวทโตฺต วธาย ปริสกฺกตี’’ติ สุตฺวา ‘‘น, ภิกฺขเว, อิทาเนว เทวทโตฺต มยฺหํ วธาย ปริสกฺกติ, ปุเพฺพปิ ปริสกฺกิเยว, ตาสมตฺตมฺปิ ปน กาตุํ นาสกฺขี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กปิโยนิยํ นิพฺพตฺติตฺวา วุฑฺฒิมนฺวาย อสฺสโปตกปฺปมาโณ ถามสมฺปโนฺน เอกจโร หุตฺวา นทีตีเร วิหรติฯ ตสฺสา ปน นทิยา เวมเชฺฌ เอโก ทีปโก นานปฺปกาเรหิ อมฺพปนสาทีหิ ผลรุเกฺขหิ สมฺปโนฺนฯ โพธิสโตฺต นาคพโล ถามสมฺปโนฺน นทิยา โอริมตีรโต อุปฺปติตฺวา ทีปกสฺส โอรโต นทีมเชฺฌ เอโก ปิฎฺฐิปาสาโณ อตฺถิ, ตสฺมิํ นิปตติ, ตโต อุปฺปติตฺวา ตสฺมิํ ทีปเก ปตติฯ ตตฺถ นานปฺปการานิ ผลานิ ขาทิตฺวา สายํ เตเนว อุปาเยน ปจฺจาคนฺตฺวา อตฺตโน วสนฎฺฐาเน วสิตฺวา ปุนทิวเสปิ ตเถว กโรติฯ อิมินา นิยาเมน ตตฺถ วาสํ กเปฺปติฯ</p>


<p>ตสฺมิํ ปน กาเล เอโก กุมฺภีโล สปชาปติโก ตสฺสา นทิยา วสติฯ ตสฺส ภริยา โพธิสตฺตํ อปราปรํ คจฺฉนฺตํ ทิสฺวา โพธิสตฺตสฺส หทยมํเส โทหฬํ  อุปฺปาเทตฺวา กุมฺภีลํ อาห  – ‘‘มยฺหํ โข, อยฺย, อิมสฺส วานรินฺทสฺส หทยมํเส โทหโฬ อุปฺปโนฺน’’ติฯ กุมฺภีโล ‘‘สาธุ, ภเทฺท, ลจฺฉสี’’ติ วตฺวา ‘‘อชฺช ตํ สายํ ทีปกโต อาคจฺฉนฺตเมว คณฺหิสฺสามี’’ติ คนฺตฺวา ปิฎฺฐิปาสาเณ นิปชฺชิฯ</p>


<p>โพธิสโตฺต ทิวสํ จริตฺวา สายนฺหสมเย ทีปเก ฐิโตว ปาสาณํ โอโลเกตฺวา – ‘‘อยํ ปาสาโณ อิทานิ อุจฺจตโร ขายติ, กิํ นุ โข การณ’’นฺติ จิเนฺตสิฯ ตสฺส กิร อุทกปฺปมาณญฺจ ปาสาณปฺปมาณญฺจ สุววตฺถาปิตเมว โหติฯ เตนสฺส เอตทโหสิ ‘‘อชฺช อิมิสฺสา นทิยา อุทกํ เนว หายติ, น จ วฑฺฒติ, อถ จ ปนายํ ปาสาโณ มหา หุตฺวา ปญฺญายติ, กจฺจิ นุ โข เอตฺถ มยฺหํ คหณตฺถาย กุมฺภีโล นิปโนฺน’’ติฯ โส ‘‘วีมํสามิ ตาว น’’นฺติ ตเตฺถว  ฐตฺวา ปาสาเณน สทฺธิํ กเถโนฺต วิย ‘‘โภ ปาสาณา’’ติ วตฺวา ปฎิวจนํ อลภโนฺต ยาวตติยํ ‘‘โภ ปาสาณา’’ติ อาหฯ ปาสาโณ กิํ ปฎิวจนํ ทสฺสติฯ ปุนปิ วานโร ‘‘กิํ โภ ปาสาณ, อชฺช มยฺหํ ปฎิวจนํ น เทสี’’ติ อาหฯ กุมฺภีโล ‘‘อทฺธา อเญฺญสุ ทิวเสสุ อยํ ปาสาโณ วานรินฺทสฺส ปฎิวจนํ อทาสิ, ทสฺสามิ ทานิสฺส ปฎิวจน’’นฺติ จิเนฺตตฺวา ‘‘กิํ, โภ วานรินฺทา’’ติ อาหฯ ‘‘โกสิ ตฺว’’นฺติ? ‘‘อหํ กุมฺภีโล’’ติฯ ‘‘กิมตฺถํ เอตฺถ นิปโนฺนสี’’ติ? ‘‘ตว หทยมํสํ ปตฺถยมาโน’’ติฯ โพธิสโตฺต จิเนฺตสิ ‘‘อโญฺญ เม คมนมโคฺค นตฺถิ, อชฺช มยา เอส กุมฺภีโล วเญฺจตโพฺพ’’ติฯ อถ นํ เอวมาห ‘‘สมฺม กุมฺภีล, อหํ อตฺตานํ ตุยฺหํ ปริจฺจชิสฺสามิ, ตฺวํ มุขํ วิวริตฺวา มํ ตว สนฺติกํ อาคตกาเล คณฺหาหี’’ติฯ กุมฺภีลานญฺหิ มุเข วิวเฎ อกฺขีนิ นิมฺมีลนฺติฯ โส ตํ การณํ อสลฺลเกฺขตฺวา มุขํ วิวริ, อถสฺส อกฺขีนิ ปิถียิํสุฯ โส มุขํ วิวริตฺวา อกฺขีนิ นิมฺมีเลตฺวา นิปชฺชิฯ โพธิสโตฺต ตถาภาวํ ญตฺวา ทีปกา อุปฺปติโต คนฺตฺวา กุมฺภีลสฺส มตฺถเก อกฺกมิตฺวา ตโต อุปฺปติโต วิชฺชุลตา วิย วิโชฺชตมาโน ปรตีเร อฎฺฐาสิฯ</p>


<p>กุมฺภีโล ตํ อจฺฉริยํ ทิสฺวา ‘‘อิมินา วานริเนฺทน อติอเจฺฉรกํ กต’’นฺติ จิเนฺตตฺวา ‘‘โภ วานรินฺท, อิมสฺมิํ โลเก จตูหิ ธเมฺมหิ สมนฺนาคโต  ปุคฺคโล ปจฺจามิเตฺต อธิภวติฯ เต สเพฺพปิ ตุยฺหํ อพฺภนฺตเร อตฺถิ มเญฺญ’’ติ วตฺวา อิมํ คาถมาห –</p>


<ol>
<li>
‘‘ยเสฺสเต จตุโร ธมฺมา, วานรินฺท ยถา ตว;  
  
สจฺจํ ธโมฺม ธิติ จาโค, ทิฎฺฐํ โส อติวตฺตตี’’ติฯ  
</li>
  
<p>ตตฺถ  ติ ยสฺส กสฺสจิ ปุคฺคลสฺสฯ ติ อิทานิ วตฺตเพฺพ ปจฺจกฺขโต นิทฺทิสติฯ ติ จตฺตาโร คุณาฯ นฺติ วจีสจฺจํ, ‘‘มม สนฺติกํ อาคมิสฺสามี’’ติ วตฺวา มุสาวาทํ อกตฺวา อาคโตเยวาติ เอตํ เต วจีสจฺจํฯ ติ วิจารณปญฺญา, ‘‘เอวํ กเต อิทํ นาม ภวิสฺสตี’’ติ เอสา เต วิจารณปญฺญา อตฺถิฯ ติ อโพฺพจฺฉินฺนํ วีริยํ วุจฺจติ, เอตมฺปิ เต อตฺถิฯ ติ อตฺตปริจฺจาโค, ตฺวํ อตฺตานํ ปริจฺจชิตฺวา  มม สนฺติกํ อาคโตฯ ยํ ปนาหํ คณฺหิตุํ นาสกฺขิํ, มยฺหเมเวส โทโสฯ นฺติ ปจฺจามิตฺตํฯ ติ ยสฺส ปุคฺคลสฺส ยถา ตว, เอวํ เอเต จตฺตาโร ธมฺมา อตฺถิ, โส ยถา มํ อชฺช ตฺวํ อติกฺกโนฺต, ตเถว อตฺตโน ปจฺจามิตฺตํ อติกฺกมติ อภิภวตีติฯ เอวํ กุมฺภีโล โพธิสตฺตํ ปสํสิตฺวา อตฺตโน วสฎฺฐานํ คโตฯ
</ol></p>


<p>สตฺถาปิ ‘‘น, ภิกฺขเว, เทวทโตฺต อิทาเนว มยฺหํ วธาย ปริสกฺกติ, ปุเพฺพปิ ปริสกฺกิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา กุมฺภีโล เทวทโตฺต อโหสิ, ภริยาสฺส จิญฺจมาณวิกา, วานริโนฺท ปน อหเมว อโหสิ’’นฺติฯ</p>

</p>


<ol>
<li>
<p> [๕๘] ๘. ตโยธมฺมชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนเมวารพฺภ กเถสิฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เทวทโตฺต วานรโยนิยํ นิพฺพตฺติตฺวา หิมวนฺตปฺปเทเส ยูถํ ปริหรโนฺต อตฺตานํ ปฎิจฺจ ชาตานํ วานรโปตกานํ ‘‘วุฑฺฒิปฺปตฺตา อิเม ยูถํ ปริหเรยฺยุ’’นฺติ ภเยน ทเนฺตหิ ฑํสิตฺวา เตสํ  พีชานิ อุปฺปาเฎติฯ ตทา โพธิสโตฺตปิ ตเญฺญว ปฎิจฺจ เอกิสฺสา วานริยา กุจฺฉิสฺมิํ ปฎิสนฺธิํ คณฺหิฯ อถ สา วานรี คพฺภสฺส ปติฎฺฐิตภาวํ ญตฺวา อตฺตโน คพฺภํ อนุรกฺขมานา อญฺญํ ปพฺพตปาทํ อคมาสิฯ สา ปริปกฺกคพฺภา โพธิสตฺตํ วิชายิฯ โส วุฑฺฒิมนฺวาย วิญฺญุตํ ปโตฺต ถามสมฺปโนฺน อโหสิฯ โส เอกทิวสํ มาตรํ ปุจฺฉิ ‘‘อมฺม, มยฺหํ ปิตา กห’’นฺติ? ‘‘ตาต, อสุกสฺมิํ นาม ปพฺพตปาเท ยูถํ ปริหรโนฺต วสตี’’ติฯ ‘‘อมฺม, ตสฺส มํ สนฺติกํ เนหี’’ติฯ ‘‘ตาต, น สกฺกา  ตยา ปิตุ สนฺติกํ คนฺตุํฯ ปิตา หิ เต อตฺตานํ ปฎิจฺจ ชาตานํ วานรโปตกานํ ยูถปริหรณภเยน ทเนฺตหิ ฑํสิตฺวา พีชานิ อุปฺปาเฎตี’’ติฯ ‘‘อมฺม, เนหิ มํ ตตฺถ, อหํ ชานิสฺสามี’’ติฯ สา ปุตฺตํ อาทาย ตสฺส สนฺติกํ อคมาสิฯ</p>


<p>โส  วานโร อตฺตโน ปุตฺตํ ทิสฺวาว ‘‘อยํ วฑฺฒโนฺต มยฺหํ ยูถํ ปริหริตุํ น ทสฺสติ, อิทาเนว มาเรตโพฺพ’’ติ ‘‘เอตํ อาลิงฺคโนฺต วิย คาฬฺหํ ปีเฬตฺวา ชีวิตกฺขยํ ปาเปสฺสามี’’ติ จิเนฺตตฺวา ‘‘เอหิ, ตาต, เอตฺตกํ กาลํ กหํ คโตสี’’ติ โพธิสตฺตํ อาลิงฺคโนฺต วิย นิปฺปีเฬสิฯ โพธิสโตฺต ปน นาคพโล ถามสมฺปโนฺน, โสปิ นํ นิปฺปีเฬสิ, อถสฺส อฎฺฐีนิ ภิชฺชนาการปฺปตฺตานิ อเหสุํฯ อถสฺส เอตทโหสิ ‘‘อยํ วฑฺฒโนฺต มํ มาเรสฺสติ, เกน นุ โข อุปาเยน ปุเรตรเญฺญว มาเรยฺย’’นฺติฯ ตโต จิเนฺตสิ ‘‘อยํ อวิทูเร รกฺขสปริคฺคหิโต สโร อตฺถิ, ตตฺถ นํ รกฺขเสน ขาทาเปสฺสามี’’ติฯ อถ นํ เอวมาห ‘‘ตาต, อหํ มหลฺลโก, อิมํ ยูถํ ตุยฺหํ นิยฺยาเทมิ, อเชฺชว ตํ ราชานํ กโรมิ, อสุกสฺมิํ นาม ฐาเน สโร อตฺถิ, ตตฺถ เทฺว กุมุทินิโย, ติโสฺส อุปฺปลินิโย, ปญฺจ ปทุมินิโย จ ปุปฺผนฺติ, คจฺฉ, ตโต ปุปฺผานิ อาหรา’’ติฯ โส ‘‘สาธุ, ตาต, อาหริสฺสามี’’ติ คนฺตฺวา สหสา อโนตริตฺวา สมนฺตา ปทํ ปริจฺฉินฺทโนฺต โอติณฺณปทเญฺญว อทฺทส, น อุตฺติณฺณปทํฯ โส ‘‘อิมินา สเรน รกฺขสปริคฺคหิเตน ภวิตพฺพํ, มยฺหํ ปิตา อตฺตนา มาเรตุํ อสโกฺกโนฺต รกฺขเสน มํ ขาทาเปตุกาโม ภวิสฺสติ , อหํ อิมญฺจ สรํ น โอตริสฺสามิ, ปุปฺผานิ จ คเหสฺสามี’’ติ นิรุทกฎฺฐานํ คนฺตฺวา เวคํ คเหตฺวา อุปฺปติตฺวา ปรโต คจฺฉโนฺต นิรุทเก โอกาเส ฐิตาเนว เทฺว ปุปฺผานิ คเหตฺวา ปรตีเร ปติฯ ปรตีรโตปิ โอริมตีรํ อาคจฺฉโนฺต เตเนวุปาเยน เทฺว คณฺหิฯ เอวํ อุโภสุ ปเสฺสสุ ราสิํ กโรโนฺต ปุปฺผานิ จ คณฺหิ, รกฺขสสฺส จ อาณฎฺฐานํ น โอตริฯ</p>


<p>อถสฺส ‘‘อิโต อุตฺตริ อุกฺขิปิตุํ น สกฺขิสฺสามี’’ติ ตานิ ปุปฺผานิ คเหตฺวา เอกสฺมิํ ฐาเน ราสิํ กโรนฺตสฺส โส รกฺขโส ‘‘มยา เอตฺตกํ กาลํ เอวรูโป ปญฺญวา อจฺฉริยปุริโส น ทิฎฺฐปุโพฺพ, ปุปฺผานิ จ นาม ยาวทิจฺฉกํ คหิตานิ, มยฺหญฺจ อาณฎฺฐานํ น โอตรี’’ติ อุทกํ ทฺวิธา ภินฺทโนฺต อุทกโต อุฎฺฐาย โพธิสตฺตํ อุปสงฺกมิตฺวา ‘‘วานรินฺท, อิมสฺมิํ โลเก ยสฺส ตโย ธมฺมา อตฺถิ, โส ปจฺจามิตฺตํ อภิภวติ, เต สเพฺพปิ ตว อพฺภนฺตเร อตฺถิ มเญฺญ’’ติ วตฺวา โพธิสตฺตสฺส ถุติํ กโรโนฺต อิมํ คาถมาห –</p>


<ol>
<li>
‘‘ยสฺส  
  
เอเต ตโย ธมฺมา, วานรินฺท ยถา ตว;  
  
ทกฺขิยํ สูริยํ ปญฺญา, ทิฎฺฐํ โส อติวตฺตตี’’ติฯ  
</li>
  
<p>ตตฺถ นฺติ ทกฺขภาโว, สมฺปตฺตภยํ วิธมิตุํ ชานนปญฺญาย สมฺปยุตฺตอุตฺตมวีริยเสฺสตํ นามํฯ นฺติ สูรภาโว, นิพฺภยภาวเสฺสตํ นามํฯ ติ ปญฺญาปทฎฺฐานาย อุปายปญฺญาเยตํ นามํฯ
</ol></p>


<p>เอวํ โส ทกรกฺขโส อิมาย คาถาย โพธิสตฺตสฺส ถุติํ กตฺวา ‘‘อิมานิ ปุปฺผานิ กิมตฺถํ หรสี’’ติ ปุจฺฉิฯ ‘‘ปิตา มํ ราชานํ กาตุกาโม, เตน การเณน หรามี’’ติฯ ‘‘น สกฺกา ตาทิเสน อุตฺตมปุริเสน ปุปฺผานิ วหิตุํ อหํ วหิสฺสามี’’ติ อุกฺขิปิตฺวา ตสฺส ปจฺฉโต ปจฺฉโต อคมาสิฯ อถสฺส ปิตา ทูรโตว ตํ ทิสฺวา ‘‘อหํ อิมํ ‘รกฺขสภตฺตํ ภวิสฺสตี’ติ ปหิณิํ, โส ทาเนส รกฺขสํ ปุปฺผานิ คาหาเปโนฺต อาคจฺฉติ, อิทานิมฺหิ นโฎฺฐ’’ติ จิเนฺตโนฺต สตฺตธา หทยผาลนํ  ปตฺวา ตเตฺถว ชีวิตกฺขยํ ปโตฺตฯ เสสวานรา สนฺนิปติตฺวา โพธิสตฺตํ ราชานํ อกํสุฯ</p>


<p>สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ยูถปติ เทวทโตฺต อโหสิ, ยูถปติปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๕๙] ๙. เภริวาทกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ ทุพฺพจภิกฺขุํ อารพฺภ กเถสิฯ ตญฺหิ ภิกฺขุํ สตฺถา ‘‘สจฺจํ กิร ตฺวํ ภิกฺขุ ทุพฺพโจสี’’ติ ปุจฺฉิตฺวา ‘‘สจฺจํ, ภควา’’ติ วุเตฺต ‘‘น ตฺวํ ภิกฺขุ อิทาเนว ทุพฺพโจ, ปุเพฺพปิ ทุพฺพโจเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เภริวาทกกุเล นิพฺพตฺติตฺวา คามเก วสติฯ โส ‘‘พาราณสิยํ นกฺขตฺตํ  ฆุฎฺฐ’’นฺติ สุตฺวา ‘‘สมชฺชมณฺฑเล เภริํ วาเทตฺวา ธนํ อาหริสฺสามี’’ติ ปุตฺตํ อาทาย ตตฺถ คนฺตฺวา เภริํ วาเทตฺวา พหุธนํ ลภิฯ โส ตํ อาทาย อตฺตโน คามํ คจฺฉโนฺต โจราฎวิํ ปตฺวา ปุตฺตํ นิรนฺตรํ เภริํ วาเทนฺตํ วาเรสิ ‘‘ตาต, นิรนฺตรํ  อวาเทตฺวา มคฺคปฎิปนฺนสฺส อิสฺสรสฺส เภริํ วิย อนฺตรนฺตรา วาเทหี’’ติ โส ปิตรา วาริยมาโนปิ ‘‘เภริสเทฺทเนว โจเร ปลาเปสฺสามี’’ติ วตฺวา นิรนฺตรเมว วาเทสิฯ โจรา ปฐมเญฺญว เภริสทฺทํ สุตฺวา ‘‘อิสฺสรเภรี ภวิสฺสตี’’ติ ปลายิตฺวา อติ วิย เอกาพทฺธํ สทฺทํ สุตฺวา ‘‘นายํ อิสฺสรเภรี ภวิสฺสตี’’ติ อาคนฺตฺวา อุปธาเรนฺตา เทฺวเยว ชเน ทิสฺวา โปเถตฺวา วิลุมฺปิํสุฯ โพธิสโตฺต ‘‘กิเจฺฉน วต โน ลทฺธํ ธนํ เอกาพทฺธํ กตฺวา วาเทโนฺต นาเสสี’’ติ วตฺวา อิมํ คาถมาห –</p>


<ol>
<li>
‘‘ธเม ธเม นาติธเม, อติธนฺตญฺหิ ปาปกํ;  
  
ธเนฺตน หิ สตํ ลทฺธํ, อติธเนฺตน นาสิต’’นฺติฯ  
</li>
  
<p>ตตฺถ  ติ ธเมยฺย โน น ธเมยฺย, เภริํ วาเทยฺย โน น วาเทยฺยาติ อโตฺถฯ ติ อติกฺกมิตฺวา ปน นิรนฺตรเมว กตฺวา น วาเทยฺยฯ กิํการณา?  นิรนฺตรํ เภริวาทนํ อิทานิ อมฺหากํ ปาปกํ ลามกํ ชาตํฯ นฺติ นคเร ธมเนฺตน เภริวาทเนน กหาปณสตํ ลทฺธํฯ นฺติ อิทานิ ปน เม ปุเตฺตน วจนํ อกตฺวา ยทิทํ อฎวิยํ อติธนฺตํ, เตน อติธเนฺตน สพฺพํ นาสิตนฺติฯ
</ol></p>


<p>สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ปุโตฺต ทุพฺพจภิกฺขุ อโหสิ, ปิตา ปน อหเมว อโหสิ’’นฺติฯ</p>

</p>


<ol>
<li>
<p> [๖๐] ๑๐. สงฺขธมชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ทุพฺพจเมวารพฺภ กเถสิฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สงฺขธมกกุเล นิพฺพตฺติตฺวา พาราณสิยํ นกฺขเตฺต ฆุเฎฺฐ ปิตรํ อาทาย สงฺขธมนกเมฺมน ธนํ ลภิตฺวา อาคมนกาเล โจราฎวิยํ ปิตรํ นิรนฺตรํ สงฺขํ ธมนฺตํ วาเรสิฯ โส ‘‘สงฺขสเทฺทน โจเร ปลาเปสฺสามี’’ติ นิรนฺตรเมว ธมิ, โจรา ปุริมนเยเนว อาคนฺตฺวา วิลุมฺปิํสุฯ โพธิสโตฺต ปุริมนเยเนว คาถํ อภาสิ –</p>


<ol>
<li>
‘‘ธเม  
ธเม นาติธเม, อติธนฺตญฺหิ ปาปกํ;  
  
ธเนฺตนาธิคตา โภคา, เต ตาโต วิธมี ธม’’นฺติฯ  
</li>
  
<p>ตตฺถ นฺติ เต สงฺขํ ธมิตฺวา ลทฺธโภเค มม ปิตา ปุนปฺปุนํ ธมโนฺต วิธมิ วิทฺธํเสสิ วินาเสสีติฯ
</ol></p>


<p>สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ปิตา ทุพฺพจภิกฺขุ อโหสิ, ปุโตฺต ปนสฺส อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
มหาสีลวชนกํ, ปุณฺณปาติ จ กิํผลํ;  
  
ปญฺจาวุธกญฺจนกฺขนฺธํ, วานรินฺทํ ตโยธมฺมํ;  
  
เภริวาทสงฺขธมนฺติฯ  
</p>
  
<h2>๗. อิตฺถิวโคฺค</h2>
<ol>
<li>
<p> [๖๑] ๑. อสาตมนฺตชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต อุกฺกณฺฐิตํ ภิกฺขุํ อารพฺภ กเถสิฯ ตสฺส วตฺถุ อุมฺมาทนฺติชาตเก อาวิ ภวิสฺสติฯ ตํ ปน ภิกฺขุํ สตฺถา ‘‘ภิกฺขุ อิตฺถิโย นาม อสาตา อสติโย ลามิกา ปจฺฉิมิกา, ตฺวํ เอวรูปํ ลามิกํ อิตฺถิํ นิสฺสาย กสฺมา อุกฺกณฺฐิโตสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คนฺธารรเฎฺฐ ตกฺกสิลายํ พฺราหฺมณกุเล นิพฺพตฺติตฺวา วิญฺญุตํ ปโตฺต ตีสุ เวเทสุ สพฺพสิเปฺปสุ จ นิปฺผตฺติํ ปโตฺต ทิสาปาโมโกฺข อาจริโย อโหสิฯ ตทา พาราณสิยํ เอกสฺมิํ พฺราหฺมณกุเล ปุตฺตสฺส ชาตทิวเส อคฺคิํ คเหตฺวา อนิพฺพายนฺตํ ฐปยิํสุฯ อถ นํ พฺราหฺมณกุมารํ โสฬสวสฺสกาเล มาตาปิตโร อาหํสุ ‘‘ปุตฺต, มยํ ตว ชาตทิวเส อคฺคิํ คเหตฺวา ฐปยิมฺหฯ สเจ พฺรหฺมโลกปรายโณ ภวิตุกาโม, ตฺวํ อคฺคิํ อาทาย อรญฺญํ ปวิสิตฺวา อคฺคิํ ภควนฺตํ นมสฺสมาโน พฺรหฺมโลกปรายโณ โหหิฯ สเจ อคารํ อชฺฌาวสิตุกาโม, ตกฺกสิลํ คนฺตฺวา ทิสาปาโมกฺขสฺส อาจริยสฺส สนฺติเก สิปฺปํ อุคฺคณฺหิตฺวา กุฎุมฺพํ สณฺฐเปหี’’ติฯ มาณโว ‘‘นาหํ สกฺขิสฺสามิ อรเญฺญ อคฺคิํ ปริจริตุํ, กุฎุมฺพเมว สณฺฐเปสฺสามี’’ติ มาตาปิตโร วนฺทิตฺวา อาจริยภาคํ สหสฺสํ คเหตฺวา ตกฺกสิลํ คนฺตฺวา สิปฺปํ อุคฺคณฺหิตฺวา ปจฺจาคมาสิฯ</p>


<p>มาตาปิตโร ปนสฺส อนตฺถิกา ฆราวาเสน, อรเญฺญ อคฺคิํ ปริจราเปตุกามา โหนฺติฯ อถ นํ มาตา อิตฺถีนํ โทสํ ทเสฺสตฺวา อรญฺญํ เปเสตุกามา ‘‘โส อาจริโย ปณฺฑิโต พฺยโตฺต สกฺขิสฺสติ เม ปุตฺตสฺส อิตฺถีนํ โทสํ กเถตุ’’นฺติ จิเนฺตตฺวา อาห – ‘‘อุคฺคหิตํ เต, ตาต, สิปฺป’’นฺติฯ ‘‘อาม, อมฺมา’’ติฯ ‘‘อสาตมโนฺตปิ  เต อุคฺคหิโต’’ติฯ ‘‘น อุคฺคหิโต, อมฺมา’’ติฯ ‘‘ตาต, ยทิ เต อสาตมโนฺต น อุคฺคหิโต, กิํ นาม เต สิปฺปํ อุคฺคหิตํ, คจฺฉ, อุคฺคณฺหิตฺวา เอหี’’ติฯ โส ‘‘สาธู’’ติ ปุน ตกฺกสิลาภิมุโข ปายาสิฯ ตสฺสปิ อาจริยสฺส มาตา มหลฺลิกา วีสติวสฺสสติกา ฯ โส ตํ สหตฺถา นฺหาเปโนฺต โภเชโนฺต ปาเยโนฺต  ปฎิชคฺคติฯ อเญฺญ มนุสฺสา นํ ตถา กโรนฺตํ ชิคุจฺฉนฺติฯ โส จิเนฺตสิ ‘‘ยํนูนาหํ อรญฺญํ ปวิสิตฺวา ตตฺถ มาตรํ ปฎิชคฺคโนฺต วิหเรยฺย’’นฺติฯ อเถกสฺมิํ วิวิเตฺต อรเญฺญ อุทกผาสุกฎฺฐาเน ปณฺณสาลํ กาเรตฺวา สปฺปิตณฺฑุลาทีนิ อาหราเปตฺวา มาตรํ อุกฺขิปิตฺวา ตตฺถ คนฺตฺวา มาตรํ ปฎิชคฺคโนฺต วาสํ กเปฺปสิฯ</p>


<p>โสปิ โข มาณโว ตกฺกสิลํ คนฺตฺวา อาจริยํ อปสฺสโนฺต ‘‘กหํ อาจริโย’’ติ ปุจฺฉิตฺวา ตํ ปวตฺติํ สุตฺวา ตตฺถ คนฺตฺวา วนฺทิตฺวา อฎฺฐาสิฯ อถ นํ อาจริโย ‘‘กิํ นุ โข, ตาต, อติสีฆํ อาคโตสี’’ติ? ‘‘นนุ อหํ ตุเมฺหหิ อสาตมโนฺต นาม น อุคฺคณฺหาปิโต’’ติ? ‘‘โก ปน เต อสาตมเนฺต อุคฺคณฺหิตเพฺพ กตฺวา กเถสี’’ติ? ‘‘มยฺหํ มาตา อาจริยา’’ติฯ โพธิสโตฺต จิเนฺตสิ ‘‘อสาตมโนฺต นาม โกจิ นตฺถิ, อิมสฺส ปน มาตา อิมํ อิตฺถิโทเส ชานาเปตุกามา ภวิสฺสตี’’ติฯ อถ นํ ‘‘สาธุ, ตาต, ทสฺสามิ เต อสาตมเนฺต, ตฺวํ อชฺช อาทิํ กตฺวา มม ฐาเน ฐตฺวา มม มาตรํ สหตฺถา นฺหาเปโนฺต โภเชโนฺต ปาเยโนฺต ปฎิชคฺคาหิ, หตฺถปาทสีสปิฎฺฐิสมฺพาหนาทีนิ จสฺสา กโรโนฺต ‘อเยฺย ชรํ ปตฺตกาเลปิ ตาว เต เอวรูปํ สรีรํ, ทหรกาเล กีทิสํ อโหสี’ติ หตฺถปาทปริกมฺมาทิกรณกาเล หตฺถปาทาทีนํ วณฺณํ กเถยฺยาสิฯ ยญฺจ เต มม มาตา กเถติ, ตํ อลชฺชโนฺต อนิคุหโนฺต มยฺหํ อาโรเจยฺยาสิ, เอวํ กโรโนฺต อสาตมเนฺต ลจฺฉสิ, อกโรโนฺต น ลจฺฉสี’’ติ อาหฯ โส ‘‘สาธุ อาจริยา’’ติ ตสฺส วจนํ สมฺปฎิจฺฉิตฺวา ตโต ปฎฺฐาย สพฺพํ ยถาวุตฺตวิธานํ อกาสิฯ</p>


<p>อถสฺสา ตสฺมิํ มาณเว ปุนปฺปุนํ วณฺณยมาเน ‘‘อยํ มยา สทฺธิํ อภิรมิตุกาโม ภวิสฺสตี’’ติ อนฺธาย ชราชิณฺณาย อพฺภนฺตเร กิเลโส อุปฺปชฺชิ ฯ สา เอกทิวสํ อตฺตโน สรีรวณฺณํ กถยมานํ มาณวํ อาห ‘‘มยา สทฺธิํ อภิรมิตุํ อิจฺฉสี’’ติ? ‘‘อเยฺย, อหํ ตาว อิเจฺฉยฺยํ, อาจริโย ปน ครุโก’’ติฯ ‘‘สเจ มํ อิจฺฉสิ, ปุตฺตํ เม มาเรหี’’ติฯ ‘‘อหํ อาจริยสฺส สนฺติเก เอตฺตกํ สิปฺปํ อุคฺคณฺหิตฺวา กิเลสมตฺตํ นิสฺสาย กินฺติ กตฺวา อาจริยํ มาเรสฺสามี’’ติฯ ‘‘เตน หิ สเจ ตฺวํ มํ น ปริจฺจชสิ, อหเมว นํ มาเรสฺสามี’’ติฯ เอวํ อิตฺถิโย นาม อสาตา  ลามิกา ปจฺฉิมิกา, ตถารูเป นาม วเย ฐิตา ราคจิตฺตํ อุปฺปาเทตฺวา กิเลสํ อนุวตฺตมานา เอวํ อุปการกํ ปุตฺตํ มาเรตุกามา ชาตาฯ มาณโว สพฺพํ ตํ กถํ โพธิสตฺตสฺส อาโรเจสิฯ</p>


<p>โพธิสโตฺต  ‘‘สุฎฺฐุ เต, มาณว, กตํ มยฺหํ อาโรเจเนฺตนา’’ติ วตฺวา มาตุ อายุสงฺขารํ โอโลเกโนฺต ‘‘อเชฺชว มริสฺสตี’’ติ ญตฺวา ‘‘เอหิ, มาณว, วีมํสิสฺสาม น’’นฺติ เอกํ อุทุมฺพรรุกฺขํ ฉินฺทิตฺวา อตฺตโน ปมาเณน กฎฺฐรูปกํ กตฺวา สสีสํ ปารุปิตฺวา อตฺตโน สยนฎฺฐาเน อุตฺตานํ นิปชฺชาเปตฺวา รชฺชุกํ พนฺธิตฺวา อเนฺตวาสิกํ อาห – ‘‘ตาต, ผรสุํ อาทาย คนฺตฺวา มม มาตุ สญฺญํ เทหี’’ติฯ มาณโว คนฺตฺวา ‘‘อเยฺย, อาจริโย ปณฺณสาลายํ อตฺตโน สยนฎฺฐาเน นิปโนฺน, รชฺชุสญฺญา เม พทฺธา, อิมํ ผรสุํ อาทาย คนฺตฺวา สเจ สโกฺกสิ, มาเรหิ น’’นฺติ อาหฯ ‘‘ตฺวํ ปน มํ น ปริจฺจชิสฺสสี’’ติ? ‘‘กิํการณา ปริจฺจชิสฺสามี’’ติ? สา ผรสุํ อาทาย ปเวธมานา อุฎฺฐาย รชฺชุสญฺญาย คนฺตฺวา หเตฺถน ปรามสิตฺวา ‘‘อยํ เม ปุโตฺต’’ติ สญฺญาย กฎฺฐรูปกสฺส มุขโต สาฎกํ อปเนตฺวา ผรสุํ อาทาย ‘‘เอกปฺปหาเรเนว มาเรสฺสามี’’ติ คีวายเมว ปหริตฺวา ‘‘ธ’’นฺติ สเทฺท อุปฺปเนฺน รุกฺขภาวํ อญฺญาสิฯ อถ โพธิสเตฺตน ‘‘กิํ กโรสิ, อมฺมา’’ติ วุเตฺต สา ‘‘วญฺจิตามฺหี’’ติ ตเตฺถว มริตฺวา ปติตาฯ อตฺตโน กิร ปณฺณสาลาย นิปนฺนายปิ ตงฺขณเญฺญว ตาย มริตพฺพเมวฯ</p>


<p>โส ตสฺสา มตภาวํ ญตฺวา สรีรกิจฺจํ กตฺวา อาฬาหนํ นิพฺพาเปตฺวา วนปุเปฺผหิ ปูเชตฺวา มาณวํ อาทาย ปณฺณสาลทฺวาเร นิสีทิตฺวา ‘‘ตาต, ปาฎิเยโกฺก อสาตมโนฺต  นาม นตฺถิ, อิตฺถิโย อสาตา นาม, ตว มาตา ‘อสาตมนฺตํ อุคฺคณฺหา’ติ มม สนฺติกํ เปสยมานา อิตฺถีนํ โทสํ ชานนตฺถํ เปเสสิฯ อิทานิ ปน เต ปจฺจกฺขเมว มม มาตุ โทโส ทิโฎฺฐ, อิมินา การเณน ‘อิตฺถิโย นาม อสาตา ลามิกา ปจฺฉิมิกา’ติ ชาเนยฺยาสี’’ติ ตํ โอวทิตฺวา อุโยฺยเชสิฯ โสปิ อาจริยํ วนฺทิตฺวา มาตาปิตูนํ สนฺติกํ อคมาสิฯ อถ นํ มาตา ปุจฺฉิ ‘‘ตาต, อุคฺคหิโต เต อสาตมโนฺต’’ติ? ‘‘อาม, อมฺมา’’ติฯ ‘‘อิทานิ กิํ กริสฺสสิ, ปพฺพชิตฺวา อคฺคิํ วา ปริจริสฺสสิ, อคารมเชฺฌ วา วสิสฺสสี’’ติ? มาณโว ‘‘มยา, อมฺม, ปจฺจกฺขโต อิตฺถีนํ โทสา ทิฎฺฐา , อคาเรน เม กิจฺจํ นตฺถิ, ปพฺพชิสฺสามห’’นฺติ อตฺตโน อธิปฺปายํ ปกาเสโนฺต อิมํ คาถมาห –</p>


<ol>
<li>
‘‘อสา โลกิตฺถิโย นาม, เวลา ตาสํ น วิชฺชติ;  
  
สารตฺตา จ ปคพฺภา จ, สิขี สพฺพฆโส ยถา;  
  
ตา หิตฺวา ปพฺพชิสฺสามิ, วิเวกมนุพฺรูหย’’นฺติฯ  
</li>
  
<p>ตตฺถ  ติ อสติโย ลามิกาฯ อถ วา สาตํ วุจฺจติ สุขํ, ตํ ตาสุ นตฺถิฯ อตฺตนิ ปฎิพทฺธจิตฺตานํ อสาตเมว เทนฺตีติปิ อสา, ทุกฺขา ทุกฺขวตฺถุภูตาติ อโตฺถฯ อิมสฺส ปนตฺถสฺส สาธนตฺถาย อิทํ สุตฺตํ อาหริตพฺพํ –
</ol></p>


<p>
‘‘มายา เจตา มรีจี จ, โสโก โรโค จุปทฺทโว;  
  
ขรา จ พนฺธนา เจตา, มจฺจุปาสา คุหาสยา;  
  
ตาสุ โย วิสฺสเส โปโส, โส นเรสุ นราธโม’’ติฯ (ชา. ๒.๒๑.๑๑๘);  
</p>
  
<p>ติ โลเก อิตฺถิโยฯ ติ อมฺม, ตาสํ อิตฺถีนํ กิเลสุปฺปตฺติํ ปตฺวา เวลา สํวโร มริยาทา ปมาณํ นาม นตฺถิฯ ติ เวลา จ เอตาสํ นตฺถิ, ปญฺจสุ กามคุเณสุ สารตฺตา อลฺลีนา, ตถา กายปาคพฺภิเยน, วาจาปาคพฺภิเยน, มโนปาคพฺภิเยนาติ ติวิเธน ปาคพฺภิเยน สมนฺนาคตตฺตา ปคพฺภา เจตาฯ เอตาสญฺหิ อพฺภนฺตเร กายทฺวาราทีนิ ปตฺวา สํวโร นาม นตฺถิ, โลลา กากปฎิภาคาติ ทเสฺสติฯ ติ อมฺม, ยถา ชาลสิขาย ‘‘สิขี’’ติ สงฺขํ คโต อคฺคิ นาม คูถคตาทิเภทํ อสุจิมฺปิ, สปฺปิมธุผาณิตาทิเภทํ สุจิมฺปิ, อิฎฺฐมฺปิ อนิฎฺฐมฺปิ ยํ ยเทว ลภติ, สพฺพํ ฆสติ ขาทติ, ตสฺมา ‘‘สพฺพฆโส’’ติ วุจฺจติฯ ตเถว ตา อิตฺถิโยปิ หตฺถิเมณฺฑโคเมณฺฑาทโย วา โหนฺตุ หีนชจฺจา หีนกมฺมนฺตา, ขตฺติยาทโย วา โหนฺตุ อุตฺตมกมฺมนฺตา, หีนุกฺกฎฺฐภาวํ อจิเนฺตตฺวา โลกสฺสาทวเสน  กิเลสสนฺถเว อุปฺปเนฺน ยํ ยํ ลภนฺติ, สพฺพเมว เสวนฺตีติ สพฺพฆสสิขิสทิสา โหนฺติฯ ตสฺมา สิขี สพฺพฆโส ยถา, ตเถเวตาติ เวทิตพฺพาฯ</p>


<p>  ติ อหํ ตา ลามิกา ทุกฺขวตฺถุภูตา อิตฺถิโย หิตฺวา อรญฺญํ ปวิสิตฺวา อิสิปพฺพชฺชํ ปพฺพชิสฺสามิฯ  กายวิเวโก จิตฺตวิเวโก อุปธิวิเวโกติ ตโย วิเวกา, เตสุ อิธ กายวิเวโกปิ วฎฺฎติ จิตฺตวิเวโกปิฯ อิทํ วุตฺตํ โหติ – อหํ, อมฺม, ปพฺพชิตฺวา กสิณปริกมฺมํ กตฺวา อฎฺฐ สมาปตฺติโย จ ปญฺจาภิญฺญา จ อุปฺปาเทตฺวา คณโต กายํ, กิเลเสหิ จ จิตฺตํ วิเวเจตฺวา อิมํ วิเวกํ พฺรูเหโนฺต วเฑฺฒโนฺต พฺรหฺมโลกปรายโณ ภวิสฺสามิ, อลํ เม อคาเรนาติฯ เอวํ อิตฺถิโย ครหิตฺวา มาตาปิตโร วนฺทิตฺวา หิมวนฺตํ ปวิสิตฺวา ปพฺพชิตฺวา วุตฺตปฺปการํ วิเวกํ พฺรูเหโนฺต พฺรหฺมโลกปรายโณ อโหสิฯ</p>


<p>สตฺถาปิ  ‘‘เอวํ ภิกฺขุ อิตฺถิโย นาม อสาตา ลามิกา ปจฺฉิมิกา ทุกฺขทายิกา’’ติ อิตฺถีนํ อคุณํ กเถตฺวา สจฺจานิ ปกาเสสิ, สจฺจปริโยสาเน โส ภิกฺขุ โสตาปตฺติผเล ปติฎฺฐาสิฯ สตฺถา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มาตา ภทฺทกาปิลานี, ปิตา มหากสฺสโป อโหสิ, อเนฺตวาสิโก อานโนฺท, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๖๒] ๒. อณฺฑภูตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อุกฺกณฺฐิตเมวารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจ’’นฺติ วุเตฺต ‘‘ภิกฺขุ อิตฺถิโย นาม อรกฺขิยา, ปุเพฺพ ปณฺฑิตา อิตฺถิํ คพฺภโต ปฎฺฐาย รกฺขนฺตาปิ รกฺขิตุํ นาสกฺขิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิสฺมิํ นิพฺพตฺติตฺวา วยปฺปโตฺต สพฺพสิเปฺปสุ นิปฺผตฺติํ ปตฺวา ปิตุ อจฺจเยน รเชฺช ปติฎฺฐาย ธเมฺมน รชฺชํ กาเรสิฯ โส ปุโรหิเตน สทฺธิํ ชูตํ กีฬติฯ กีฬโนฺต ปน –</p>


<p>
‘‘สพฺพา  
นที วงฺกคตี, สเพฺพ กฎฺฐมยา วนา;  
  
สพฺพิตฺถิโย กเร ปาปํ, ลภมาเน นิวาตเก’’ติฯ (ชา. ๒.๒๑.๓๐๘) –  
</p>
  
<p>อิมํ  ชูตคีตํ คายโนฺต รชตผลเก สุวณฺณปาสเก ขิปติฯ เอวํ กีฬโนฺต ปน ราชา นิจฺจํ ชินาติ, ปุโรหิโต ปราชียติฯ</p>


<p>โส อนุกฺกเมน ฆเร วิภเว ปริกฺขยํ คจฺฉเนฺต จิเนฺตสิ ‘‘เอวํ สเนฺต สพฺพํ อิมสฺมิํ ฆเร ธนํ ขียิสฺสติ, ปริเยสิตฺวา ปุริสนฺตรํ อคตํ เอกํ มาตุคามํ ฆเร กริสฺสามี’’ติฯ อถสฺส เอตทโหสิ ‘‘อญฺญํ ปุริสํ ทิฎฺฐปุพฺพํ อิตฺถิํ รกฺขิตุํ น สกฺขิสฺสามิ, คพฺภโต ปฎฺฐาเยกํ มาตุคามํ รกฺขิตฺวา ตํ วยปฺปตฺตํ วเส ฐเปตฺวา เอกปุริสิกํ กตฺวา คาฬฺหํ อารกฺขํ สํวิทหิตฺวา ราชกุลโต ธนํ อาหริสฺสามี’’ติฯ โส จ องฺควิชฺชาย เฉโก โหติ, อเถกํ ทุคฺคติตฺถิํ คพฺภินิํ ทิสฺวา ‘‘ธีตรํ วิชายิสฺสตี’’ติ ญตฺวา ตํ ปโกฺกสาเปตฺวา ปริพฺพยํ ทตฺวา  ฆเรเยว วสาเปตฺวา วิชาตกาเล ธนํ ทตฺวา อุโยฺยเชตฺวา ตํ กุมาริกํ อเญฺญสํ ปุริสานํ ทฎฺฐุํ อทตฺวา อิตฺถีนํเยว หเตฺถ ทตฺวา โปสาเปตฺวา วยปฺปตฺตกาเล ตํ อตฺตโน วเส ฐเปสิฯ ยาว เจสา วฑฺฒติ, ตาว รญฺญา สทฺธิํ ชูตํ น กีฬิฯ ตํ ปน วเส ฐเปตฺวา พฺราหฺมโณ ‘‘มหาราช, ชูตํ กีฬามา’’ติ อาหฯ ราชา ‘‘สาธู’’ติ ปุริมนิยาเมเนว กีฬิฯ ปุโรหิโต รโญฺญ คายิตฺวา ปาสกํ ขิปนกาเล ‘‘ฐเปตฺวา มม มาณวิก’’นฺติ อาหฯ ตโต ปฎฺฐาย ปุโรหิโต ชินาติ, ราชา ปราชียติฯ</p>


<p>โพธิสโตฺต ‘‘อิมสฺส ฆเร เอกปุริสิกาย เอกาย อิตฺถิยา ภวิตพฺพ’’นฺติ ปริคฺคณฺหาเปโนฺต อตฺถิภาวํ ญตฺวา ‘‘สีลมสฺสา ภินฺทาเปสฺสามี’’ติ เอกํ ธุตฺตํ ปโกฺกสาเปตฺวา ‘‘สกฺขิสฺสสิ ปุโรหิตสฺส อิตฺถิยา สีลํ ภินฺทิตุ’’นฺติ อาหฯ ‘‘สโกฺกมิ, เทวา’’ติฯ อถสฺส ราชา ธนํ ทตฺวา ‘‘เตน หิ ขิปฺปํ นิฎฺฐาเปหี’’ติ ตํ ปหิณิฯ โส รโญฺญ สนฺติกา ธนํ อาทาย คนฺธธูมจุณฺณกปฺปูราทีนิ คเหตฺวา ตสฺส ฆรโต อวิทูเร สพฺพคนฺธาปณํ ปสาเรสิฯ ปุโรหิตสฺสปิ เคหํ สตฺตภูมกํ สตฺตทฺวารโกฎฺฐกํ โหติ, สเพฺพสุ ทฺวารโกฎฺฐเกสุ อิตฺถีนํเยว อารกฺขาฯ ฐเปตฺวา ปน พฺราหฺมณํ อโญฺญ ปุริโส เคหํ ปวิสิตุํ ลภโนฺต นาม  นตฺถิ, กจวรฉฑฺฑนปจฺฉิมฺปิ  โสเธตฺวาเยว ปเวเสนฺติฯ ตํ มาณวิกํ ปุโรหิโตเยว ทฎฺฐุํ ลภติฯ ตสฺสา จ เอกา ปริจาริกา อิตฺถี อตฺถิฯ อถสฺสา สา ปริจาริกา คนฺธปุปฺผมูลํ คเหตฺวา คจฺฉนฺตี ตสฺส ธุตฺตสฺส อาปณสมีเปน คจฺฉติฯ โส ‘‘อยํ ตสฺสา ปริจาริกา’’ติ สุฎฺฐุ ญตฺวา เอกทิวสํ ตํ อาคจฺฉนฺติํ ทิสฺวา อาปณา อุฎฺฐาย คนฺตฺวา ตสฺสา ปาทมูเล ปติตฺวา อุโภหิ หเตฺถหิ ปาเท คาฬฺหํ คเหตฺวา ‘‘อมฺม, เอตฺตกํ กาลํ กหํ คตาสี’’ติ ปริเทวิ, อวเสสาปิ ปยุตฺตกธุตฺตา เอกมนฺตํ ฐตฺวา ‘‘หตฺถปาทมุขสณฺฐาเนหิ จ อากเปฺปน จ มาตาปุตฺตา เอกสทิสาเยวา’’ติ อาหํสุฯ สา อิตฺถี เตสุ เตสุ กเถเนฺตสุ อตฺตโน อสทฺทหิตฺวา ‘‘อยํ เม ปุโตฺต ภวิสฺสตี’’ติ สยมฺปิ โรทิตุํ อารภิฯ เต อุโภปิ กนฺทิตฺวา โรทิตฺวา อญฺญมญฺญํ อาลิเงฺคตฺวา อฎฺฐํสุฯ</p>


<p>อถ โส ธุโตฺต อาห ‘‘อมฺม, กหํ วสสี’’ติ? ‘‘กินฺนริลีลาย วสมานาย รูปโสภคฺคปฺปตฺตาย ปุโรหิตสฺส ทหริตฺถิยา อุปฎฺฐานํ กุรุมานา วสามิ, ตาตา’’ติฯ ‘‘อิทานิ กหํ ยาสิ, อมฺมา’’ติ? ‘‘ตสฺสา คนฺธมาลาทีนํ อตฺถายา’’ติฯ ‘‘อมฺม, กิํ เต อญฺญตฺถ คตาย, อิโต ปฎฺฐาย มเมว สนฺติกา หรา’’ติ มูลํ อคฺคเหตฺวาว พหูนิ ตมฺพูลตโกฺกลกาทีนิ เจว นานาปุปฺผานิ จ อทาสิฯ มาณวิกา พหูนิ คนฺธปุปฺผาทีนิ ทิสฺวา ‘‘กิํ, อมฺม, อชฺช อมฺหากํ พฺราหฺมโณ ปสโนฺน’’ติ อาหฯ ‘‘กสฺมา เอวํ วทสี’’ติ? ‘‘อิเมสํ พหุภาวํ ทิสฺวา’’ติฯ น พฺราหฺมโณ พหุมูลํ อทาสิ, มยา ปเนตํ มยฺหํ ปุตฺตสฺส  สนฺติกา อาภตนฺติฯ ตโต ปฎฺฐาย สา พฺราหฺมเณน ทินฺนมูลํ อตฺตนา คเหตฺวา ตเสฺสว สนฺติกา คนฺธปุปฺผาทีนิ อาหรติฯ ธุโตฺต กติปาหจฺจเยน คิลานาลยํ กตฺวา นิปชฺชิฯ สา ตสฺส อาปณทฺวารํ คนฺตฺวา ตํ อทิสฺวา ‘‘กหํ เม ปุโตฺต’’ติ ปุจฺฉิฯ ‘‘ปุตฺตสฺส เต อผาสุกํ ชาต’’นฺติ? สา ตสฺส นิปนฺนฎฺฐานํ คนฺตฺวา นิสีทิตฺวา ปิฎฺฐิํ ปริมชฺชนฺตี ‘‘กิํ เต, ตาต, อผาสุก’’นฺติ ปุจฺฉิฯ โส ตุณฺหี อโหสิฯ ‘‘กิํ น กเถสิ ปุตฺตา’’ติ? ‘‘อมฺม, มรเนฺตนาปิ ตุยฺหํ กเถตุํ น สกฺกา’’ติฯ ‘‘ตาต, มยฺหํ อกเถตฺวา  กสฺส กเถยฺยาสิ, กเถหิ, ตาตา’’ติฯ ‘‘อมฺม, มยฺหํ อญฺญํ อผาสุกํ นตฺถิ, ตสฺสา ปน มาณวิกาย วณฺณํ สุตฺวา ปฎิพทฺธจิโตฺตสฺมิ , ตํ ลภโนฺต ชีวิสฺสามิ, อลภโนฺต อิเธว มริสฺสามี’’ติฯ ‘‘ตาต, มยฺหํ เอส ภาโร, มา ตฺวํ เอตํ นิสฺสาย จินฺตยี’’ติ ตํ อสฺสาเสตฺวา พหูนิ คนฺธปุปฺผาทีนิ อาทาย มาณวิกาย สนฺติกํ คนฺตฺวา ‘‘ปุโตฺต เม, อมฺม, มม สนฺติกา ตว วณฺณํ สุตฺวา ปฎิพทฺธจิโตฺต ชาโต, กิํ กาตพฺพ’’นฺติ? ‘‘สเจ อาเนตุํ สโกฺกถ, มยา กโตกาโสเยวา’’ติฯ</p>


<p>สา ตสฺสา วจนํ สุตฺวา ตโต ปฎฺฐาย ตสฺส เคหสฺส กณฺณกเณฺณหิ พหุํ กจวรํ สงฺกฑฺฒิตฺวา อารกฺขิตฺถิยา อุปริ ฉเฑฺฑสิฯ สา เตน อฎฺฎียมานา อเปติฯ อิตรา เตเนว นิยาเมน ยา ยา กิญฺจิ กเถติ, ตสฺสา ตสฺสา อุปริ กจวรํ ฉเฑฺฑสิฯ ตโต ปฎฺฐาย ปน สา ยํ ยํ อาหรติ วา หรติ วา, ตํ ตํ น กาจิ โสเธตุํ อุสฺสหติฯ ตสฺมิํ กาเล สา ตํ ธุตฺตํ ปุปฺผปจฺฉิยํ นิปชฺชาเปตฺวา มาณวิกาย สนฺติกํ อภิหริฯ ธุโตฺต มาณวิกาย สีลํ ภินฺทิตฺวา เอกาหทฺวีหํ ปาสาเทเยว อโหสิฯ ปุโรหิเต พหิ นิกฺขเนฺต อุโภ อภิรมนฺติฯ ตสฺมิํ อาคเต ธุโตฺต นิลียติฯ</p>


<p>อถ นํ สา เอกาหทฺวีหจฺจเยน ‘‘สามิ, อิทานิ ตยา คนฺตุํ วฎฺฎตี’’ติ อาหฯ ‘‘อหํ พฺราหฺมณํ ปหริตฺวา คนฺตุกาโม’’ติฯ สา ‘‘เอวํ โหตู’’ติ ธุตฺตํ นิลียาเปตฺวา พฺราหฺมเณ อาคเต เอวมาห ‘‘อหํ, อยฺย, ตุเมฺหสุ วีณํ วาเทเนฺตสุ นจฺจิตุํ อิจฺฉามี’’ติฯ ‘‘สาธุ, ภเทฺท, นจฺจสฺสู’’ติ วีณํ วาเทสิฯ ‘‘ตุเมฺหสุ โอโลเกเนฺตสุ ลชฺชามิ, มุขํ ปน โว สาฎเกน พนฺธิตฺวา นจฺจิสฺสามี’’ติฯ ‘‘สเจ ลชฺชสิ, เอวํ กโรหี’’ติฯ มาณวิกา ฆนสาฎกํ คเหตฺวา ตสฺส อกฺขีนิ ปิทหมานา มุขํ พนฺธิฯ พฺราหฺมโณ มุขํ พนฺธาเปตฺวา วีณํ วาเทสิฯ สา มุหุตฺตํ นจฺจิตฺวา ‘‘อยฺย, อหํ เต เอกวารํ สีเส ปหริตุกามา’’ติ อาหฯ อิตฺถิโลโล พฺราหฺมโณ กิญฺจิ การณํ อชานโนฺต ‘‘ปหราหี’’ติ อาห, มาณวิกา ธุตฺตสฺส สญฺญํ อทาสิฯ โส สณิกํ อาคนฺตฺวา พฺราหฺมณสฺส ปิฎฺฐิปเสฺส ฐตฺวา  สีเส กปฺปเรน ปหริ, อกฺขีนิ  ปตนาการปฺปตฺตานิ อเหสุํ, สีเส คโณฺฑ อุฎฺฐหิฯ โส เวทนาโฎฺฎ หุตฺวา ‘‘อาหร เต หตฺถ’’นฺติ อาหฯ มาณวิกา อตฺตโน หตฺถํ อุกฺขิปิตฺวา ตสฺส หเตฺถ ฐเปสิฯ พฺราหฺมโณ ‘‘หโตฺถ มุทุโก, ปหาโร ปน ถโทฺธ’’ติ อาห ฯ ธุโตฺต พฺราหฺมณํ ปหริตฺวา นิลียิฯ มาณวิกา ตสฺมิํ นิลีเน พฺราหฺมณสฺส มุขโต สาฎกํ โมเจตฺวา เตลํ อาทาย สีสํ ปริสมฺพาหิฯ พฺราหฺมเณ พหิ นิกฺขเนฺต ปุน สา อิตฺถี ธุตฺตํ ปจฺฉิยํ นิปชฺชาเปตฺวา นีหริฯ</p>


<p>โส รโญฺญ สนฺติกํ คนฺตฺวา สพฺพํ ตํ ปวตฺติํ อาโรเจสิฯ ราชา อตฺตโน อุปฎฺฐานํ อาคตํ พฺราหฺมณํ อาห ‘‘ชูตํ กีฬาม พฺราหฺมณา’’ติ? ‘‘สาธุ, มหาราชา’’ติฯ ราชา ชูตมณฺฑลํ สชฺชาเปตฺวา ปุริมนเยเนว ชูตคีตํ คายิตฺวา ปาสเก ขิปติฯ พฺราหฺมโณ มาณวิกาย ตปสฺส ภินฺนภาวํ อชานโนฺต ‘‘ฐเปตฺวา มม มาณวิก’’นฺติ อาหฯ เอวํ วทโนฺตปิ ปราชิโตเยวฯ ราชา ชินิตฺวา ‘‘พฺราหฺมณ, กิํ วเทสิ, มาณวิกาย เต ตโป ภิโนฺน, ตฺวํ ‘มาตุคามํ คพฺภโต ปฎฺฐาย รกฺขโนฺต สตฺตสุ ฐาเนสุ อารกฺขํ กโรโนฺต รกฺขิตุํ สกฺขิสฺสามี’ติ มญฺญสิ, มาตุคาโม นาม กุจฺฉิยํ ปกฺขิปิตฺวา จรเนฺตนาปิ รกฺขิตุํ น สกฺกา, เอกปุริสิกา อิตฺถี นาม นตฺถิ, ตว มาณวิกา ‘นจฺจิตุกามามฺหี’ติ วตฺวา วีณํ วาเทนฺตสฺส ตว สาฎเกน มุขํ พนฺธิตฺวา อตฺตโน ชารํ ตว สีเส กปฺปเรน ปหราเปตฺวา อุโยฺยเชสิ, อิทานิ กิํ กเถสี’’ติ วตฺวา อิมํ คาถมาห –</p>


<ol>
<li>
‘‘ยํ พฺราหฺมโณ อวาเทสิ, วีณํ สมุขเวฐิโต;  
  
อณฺฑภูตาภตา ภริยา, ตาสุ โก ชาตุ วิสฺสเส’’ติฯ  
</li>
  
<p>ตตฺถ ติ เยน การเณน พฺราหฺมโณ ฆนสาฎเกน สห มุเขน เวฐิโต หุตฺวา วีณํ วาเทสิ, ตํ การณํ น ชานาตีติ อโตฺถฯ ตญฺหิ สา วเญฺจตุกามา เอวมกาสิฯ พฺราหฺมโณ ปน ตํ อิตฺถิํ พหุมายาภาวํ อชานโนฺต มาตุคามสฺส สทฺทหิตฺวา ‘‘มํ เอสา ลชฺชตี’’ติ เอวํสญฺญี อโหสิ, เตนสฺส อญฺญาณภาวํ ปกาเสโนฺต ราชา เอวมาห, อยเมตฺถาธิปฺปาโย ฯ ติ อณฺฑํ วุจฺจติ พีชํ, พีชภูตา มาตุกุจฺฉิโต อนิกฺขนฺตกาเลเยว อาภตา อานีตา, ติ วา ปุฎฺฐาติ อโตฺถฯ กา สา?  ปชาปติ ปาทปริจาริกาฯ สา หิ ภตฺตวตฺถาทีหิ  ภริตพฺพตาย, ภินฺนสํวรตาย, โลกธเมฺมหิ ภริตตาย วา ‘‘ภริยา’’ติ วุจฺจติฯ ติ ติ เอกํสาธิวจนํ, ตาสุ มาตุกุจฺฉิโต ปฎฺฐาย รกฺขิยมานาสุปิ เอวํ วิปฺปการํ อาปชฺชนฺตีสุ ภริยาสุ โก นาม ปณฺฑิโต ปุริโส เอกํเสน วิสฺสเส, ‘‘นิพฺพิการา เอสา มยี’’ติ โก สทฺทเหยฺยาติ  อโตฺถฯ อสทฺธมฺมวเสน หิ อามนฺตเกสุ นิมนฺตเกสุ วิชฺชมาเนสุ มาตุคาโม นาม น สกฺกา รกฺขิตุนฺติฯ
</ol></p>


<p>เอวํ โพธิสโตฺต พฺราหฺมณสฺส ธมฺมํ เทเสสิฯ พฺราหฺมโณ โพธิสตฺตสฺส ธมฺมเทสนํ สุตฺวา นิเวสนํ คนฺตฺวา ตํ มาณวิกํ อาห – ‘‘ตยา กิร เอวรูปํ ปาปกมฺมํ กต’’นฺติ? ‘‘อยฺย, โก เอวมาห, น กโรมิ, ‘อหเมว ปหริํ, น อโญฺญ โกจิ’ฯ สเจ น สทฺทหถ, อหํ ‘ตุเมฺห ฐเปตฺวา อญฺญสฺส ปุริสสฺส หตฺถสมฺผสฺสํ น ชานามี’ติ สจฺจกิริยํ กตฺวา อคฺคิํ ปวิสิตฺวา ตุเมฺห สทฺทหาเปสฺสามี’’ติฯ พฺราหฺมโณ ‘‘เอวํ โหตู’’ติ มหนฺตํ ทารุราสิํ กาเรตฺวา อคฺคิํ กตฺวา ตํ ปโกฺกสาเปตฺวา ‘‘สเจ อตฺตโน สทฺทหสิ, อคฺคิํ ปวิสาหี’’ติ อาหฯ</p>


<p>มาณวิกา อตฺตโน ปริจาริกํ ปฐมเมว สิกฺขาเปสิ ‘‘อมฺม, ตว ปุตฺตํ ตตฺถ คนฺตฺวา มม อคฺคิํ ปวิสนกาเล หตฺถคฺคหณํ กาตุํ วเทหี’’ติฯ สา คนฺตฺวา ตถา อวจฯ ธุโตฺต อาคนฺตฺวา ปริสมเชฺฌ อฎฺฐาสิฯ สา มาณวิกา พฺราหฺมณํ วเญฺจตุกามา มหาชนมเชฺฌ ฐตฺวา ‘‘พฺราหฺมณ, ตํ ฐเปตฺวา อญฺญสฺส ปุริสสฺส หตฺถสมฺผสฺสํ นาม น ชานามิ, อิมินา สเจฺจน อยํ อคฺคิ มา มํ ฌาเปสี’’ติ อคฺคิํ ปวิสิตุํ อารทฺธาฯ ตสฺมิํ ขเณ ธุโตฺต ‘‘ปสฺสถ โภ ปุโรหิตพฺราหฺมณสฺส กมฺมํ, เอวรูปํ มาตุคามํ อคฺคิํ ปเวสาเปตี’’ติ คนฺตฺวา ตํ มาณวิกํ หเตฺถ คณฺหิฯ สา หตฺถํ วิสฺสชฺชาเปตฺวา ปุโรหิตํ อาห – ‘‘อยฺย, มม สจฺจกิริยา ภินฺนา, น สกฺกา อคฺคิํ ปวิสิตุ’’นฺติฯ ‘‘กิํการณา’’ติ? ‘‘อชฺช มยา เอวรูปา สจฺจกิริยา กตา ‘ฐเปตฺวา มม สามิกํ อญฺญสฺส ปุริสสฺส หตฺถสมฺผสฺสํ น ชานามี’ติ , อิทานิ จมฺหิ อิมินา ปุริเสน หเตฺถ คหิตา’’ติฯ พฺราหฺมโณ ‘‘วญฺจิโต อหํ อิมายา’’ติ ญตฺวา ตํ โปเถตฺวา นีหราเปสิฯ เอวํ อสทฺธมฺมสมนฺนาคตา กิเรตา อิตฺถิโย ตาว มหนฺตมฺปิ ปาปกมฺมํ กตฺวา อตฺตโน สามิกํ วเญฺจตุํ ‘‘นาหํ เอวรูปํ กมฺมํ กโรมี’’ติ ทิวสมฺปิ สปถํ กุรุมานา นานาจิตฺตาว โหนฺติฯ เตน วุตฺตํ –</p>


<p>
‘‘โจรีนํ  
พหุพุทฺธีนํ, ยาสุ สจฺจํ สุทุลฺลภํ;  
  
ถีนํ ภาโว ทุราชาโน, มจฺฉเสฺสโวทเก คตํฯ (ชา. ๒.๒๑.๓๔๗);  
</p>
  
<p>
‘‘มุสา ตาสํ ยถา สจฺจํ, สจฺจํ ตาสํ ยถา มุสา;  
  
คาโว พหิ ติณเสฺสว, โอมสนฺติ วรํ วรํฯ  
</p>
  
<p>
‘‘โจริโย  
กถินา เหตา, วาฬา จ ลปสกฺขรา;  
  
น ตา กิญฺจิ น ชานนฺติ, ยํ มนุเสฺสสุ วญฺจน’’นฺติฯ (ชา. ๒.๒๑.๓๓๒, ๓๓๔);  
</p>
  
<p>สตฺถา ‘‘เอวํ อรกฺขิโย มาตุคาโม’’ติ อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ สตฺถาปิ อนุสนฺธิํ ฆเฎตฺวา ชาตกํ สโมธาเนสิ ‘‘ตทา พาราณสิราชา อหเมว อโหสิ’’นฺติฯ</p>

</p>


<ol>
<li>
<p> [๖๓] ๓. ตกฺกปณฺฑิตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อุกฺกณฺฐิตภิกฺขุเญฺญวารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจ’’นฺติ วุเตฺต ‘‘อิตฺถิโย นาม ภิกฺขุ อกตญฺญู มิตฺตทุพฺภา, กสฺมา ตา นิสฺสาย อุกฺกณฺฐิโตสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อิสิปพฺพชฺชํ ปพฺพชิตฺวา คงฺคาตีเร อสฺสมํ มาเปตฺวา สมาปตฺติโย เจว อภิญฺญาโย จ นิพฺพเตฺตตฺวา ฌานสุเขน วิหรติฯ ตสฺมิํ สมเย พาราณสิเสฎฺฐิโน ธีตา ทุฎฺฐกุมารี นาม จณฺฑา อโหสิ ผรุสา, ทาสกมฺมกเร อโกฺกสติ ปริภาสติ ปหรติฯ อถ นํ เอกทิวสํ ปริวารมนุสฺสา คเหตฺวา ‘‘คงฺคาย กีฬิสฺสามา’’ติ  อคมํสุฯ เตสํ กีฬนฺตานเญฺญว สูริยตฺถงฺคมนเวลา ชาตา, เมโฆ อุฎฺฐหิ, มนุสฺสา เมฆํ ทิสฺวา  อิโต จิโต จ เวเคน ปลายิํสุฯ เสฎฺฐิธีตายปิ ทาสกมฺมกรา ‘‘อชฺช อเมฺหหิ เอติสฺสา ปิฎฺฐิํ ปสฺสิตุํ วฎฺฎตี’’ติ ตํ อโนฺตอุทกสฺมิํเยว ฉเฑฺฑตฺวา อุตฺตริํสุฯ เทโว ปาวสฺสิ, สูริโยปิ อตฺถงฺคโต, อนฺธกาโร ชาโตฯ เต ตาย วินาว เคหํ คนฺตฺวา ‘‘กหํ สา’’ติ วุเตฺต ‘‘คงฺคาโต ตาว อุตฺติณฺณา, อถ นํ น ชานาม กหํ คตา’’ติฯ ญาตกา วิจินิตฺวาปิ น ปสฺสิํสุฯ</p>


<p>สา มหาวิรวํ วิรวนฺตี อุทเกน วุยฺหมานา อฑฺฒรตฺตสมเย โพธิสตฺตสฺส ปณฺณสาลาสมีปํ ปาปุณิฯ โส ตสฺสา สทฺทํ สุตฺวา ‘‘มาตุคามสฺส สโทฺท เอโส, ปริตฺตาณมสฺสา กริสฺสามี’’ติ ติณุกฺกํ อาทาย นทีตีรํ คนฺตฺวา ตํ ทิสฺวา ‘‘มา ภายิ, มา ภายี’’ติ อสฺสาเสตฺวา  นาคพโล ถามสมฺปโนฺน โพธิสโตฺต นทิํ ตรมาโน คนฺตฺวา ตํ อุกฺขิปิตฺวา อสฺสมปทํ อาเนตฺวา อคฺคิํ กตฺวา อทาสิฯ สีเต วิคเต มธุรานิ ผลาผลานิ อุปนาเมสิฯ ตานิ ขาทิตฺวา ฐิตํ ‘‘กตฺถ วาสิกาสิ, กถญฺจ คงฺคาย ปติตาสี’’ติ ปุจฺฉิฯ สา ตํ ปวตฺติํ อาโรเจสิฯ อถ นํ ‘‘ตฺวํ อิเธว วสา’’ติ ปณฺณสาลาย วสาเปโนฺต ทฺวีหตีหํ สยํ อโพฺภกาเส วสิตฺวา ‘‘อิทานิ คจฺฉา’’ติ อาหฯ สา ‘‘อิมํ ตาปสํ สีลเภทํ ปาเปตฺวา คเหตฺวา คมิสฺสามี’’ติ น คจฺฉติฯ อถ คจฺฉเนฺต กาเล อิตฺถิกุตฺตํ อิตฺถิลีลํ ทเสฺสตฺวา ตสฺส สีลเภทํ กตฺวา ฌานํ อนฺตรธาเปสิฯ โส ตํ คเหตฺวา อรเญฺญเยว วสติฯ อถ นํ สา อาห ‘‘อยฺย, กิํ โน อรญฺญวาเสน, มนุสฺสปถํ คมิสฺสามา’’ติ? โส ตํ อาทาย เอกํ ปจฺจนฺตคามกํ คนฺตฺวา ตกฺกภติยา ชีวิกํ กเปฺปตฺวา ตํ โปเสติฯ ตสฺส ตกฺกํ วิกฺกิณิตฺวา ชีวตีติ ‘‘ตกฺกปณฺฑิโต’’ติ นามํ อกํสุฯ อถสฺส คามวาสิโน ปริพฺพยํ ทตฺวา ‘‘อมฺหากํ สุยุตฺตทุยุตฺตกํ อาจิกฺขโนฺต เอตฺถ วสา’’ติ คามทฺวาเร กุฎิยํ วาเสสุํฯ</p>


<p>เตน จ สมเยน โจรา ปพฺพตา โอรุยฺห ปจฺจนฺตํ ปหรนฺติฯ เต เอกทิวสํ ตํ คามํ ปหริตฺวา  คามวาสิเกหิเยว ภณฺฑิกา อุกฺขิปาเปตฺวา คจฺฉนฺตา ตมฺปิ เสฎฺฐิธีตรํ คเหตฺวา อตฺตโน วสนฎฺฐานํ คนฺตฺวา เสสชเน วิสฺสเชฺชสุํฯ โจรเชฎฺฐโก ปน ตสฺสา รูเป พชฺฌิตฺวา ตํ อตฺตโน ภริยํ อกาสิฯ โพธิสโตฺต ‘‘อิตฺถนฺนามา กห’’นฺติ ปุจฺฉิฯ ‘‘โจรเชฎฺฐเกน คเหตฺวา อตฺตโน ภริยา กตา’’ติ จ สุตฺวาปิ ‘‘น สา  ตตฺถ มยา วินา วสิสฺสติ, ปลายิตฺวา อาคจฺฉิสฺสตี’’ติ ตสฺสา อาคมนํ โอโลเกโนฺต ตเตฺถว วสิฯ</p>


<p>เสฎฺฐิธีตาปิ จิเนฺตสิ ‘‘อหํ อิธ สุขํ วสามิ, กทาจิ มํ ตกฺกปณฺฑิโต กิญฺจิเทว นิสฺสาย อาคนฺตฺวา อิโต อาทาย คเจฺฉยฺย, อถ เอตสฺมา สุขา ปริหายิสฺสามิ, ยนฺนูนาหํ สมฺปิยายมานา วิย ตํ ปโกฺกสาเปตฺวา ฆาตาเปยฺย’’นฺติฯ สา เอกํ มนุสฺสํ ปโกฺกสิตฺวา ‘‘อหํ อิธ ทุกฺขํ ชีวามิ, ตกฺกปณฺฑิโต อาคนฺตฺวา มํ อาทาย คจฺฉตู’’ติ สาสนํ เปเสสิฯ โส ตํ สาสนํ สุตฺวา สทฺทหิตฺวา ตตฺถ คนฺตฺวา คามทฺวาเร ฐตฺวา สาสนํ เปเสสิฯ สา นิกฺขมิตฺวา ตํ ทิสฺวา ‘‘อยฺย, สเจ มยํ อิทานิ คจฺฉิสฺสาม, โจรเชฎฺฐโก อนุพนฺธิตฺวา อุโภปิ อเมฺห ฆาเตสฺสติ, รตฺติภาเค คจฺฉิสฺสามา’’ติ ตํ อาเนตฺวา โภเชตฺวา โกฎฺฐเก นิสีทาเปตฺวา สายํ โจรเชฎฺฐกสฺส อาคนฺตฺวา สุรํ ปิวิตฺวา มตฺตกาเล ‘‘สามิ, สเจ อิมาย เวลาย ตว สตฺตุํ ปเสฺสยฺยาสิ, กินฺติ นํ กเรยฺยาสี’’ติ อาหฯ ‘‘อิทญฺจิทญฺจ กริสฺสามีติ’’ฯ ‘‘กิํ ปน โส ทูเร, นนุ โกฎฺฐเก นิสิโนฺน’’ติ? โจรเชฎฺฐโก อุกฺกํ อาทาย ตตฺถ คนฺตฺวา ตํ ทิสฺวา คเหตฺวา เคหมเชฺฌ ปาเตตฺวา กปฺปราทีหิ ยถารุจิํ โปเถสิฯ โส  โปถิยมาโนปิ อญฺญํ กิญฺจิ อวตฺวา ‘‘โกธนา อกตญฺญู จ, ปิสุณา มิตฺตเภทิกา’’ติ เอตฺตกเมว วทติฯ โจโร ตํ โปเถตฺวา พนฺธิตฺวา นิปชฺชาเปตฺวา สายมาสํ ภุญฺชิตฺวา สยิฯ ปพุโทฺธ ชิณฺณาย สุราย ปุน ตํ โปเถตุํ อารภิ, โสปิ ตาเนว จตฺตาริ ปทานิ วทติฯ</p>


<p>โจโร จิเนฺตสิ ‘‘อยํ เอวํ โปถิยมาโนปิ อญฺญํ กิญฺจิ อวตฺวา อิมาเนว จตฺตาริ ปทานิ วทติ, ปุจฺฉิสฺสามิ น’’นฺติ ตสฺสา สุตฺตภาวํ ญตฺวา ตํ ปุจฺฉิ ‘‘อโมฺภ ตฺวํ เอวํ โปถิยมาโนปิ กสฺมา  เอตาเนว ปทานิ วทสี’’ติ? ตกฺกปณฺฑิโต ‘‘เตน หิ สุณาหี’’ติ ตํ การณํ อาทิโต ปฎฺฐาย กเถสิฯ ‘‘อหํ ปุเพฺพ อรญฺญวาสิโก เอโก ตาปโส ฌานลาภี, สฺวาหํ เอตํ คงฺคาย วุยฺหมานํ อุตฺตาเรตฺวา ปฎิชคฺคิํฯ อถ มํ เอสา ปโลเภตฺวา ฌานา ปริหาเปสิ, สฺวาหํ อรญฺญํ ปหาย เอตํ โปเสโนฺต ปจฺจนฺตคามเก วสามิ, อเถสา โจเรหิ อิธานีตา ‘อหํ ทุกฺขํ วสามิ, อาคนฺตฺวา มํ เนตู’ติ มยฺหํ สาสนํ เปเสตฺวา อิทานิ  ตว หเตฺถ ปาเตสิ, อิมินา การเณนาหํ เอวํ กเถมี’’ติฯ โจโร จิเนฺตสิ ‘‘ยา เอสา เอวรูเป คุณสมฺปเนฺน อุปการเก เอวํ วิปฺปฎิปชฺชิ, สา มยฺหํ กตรํ นาม อุปทฺทวํ น กเรยฺย, มาเรตพฺพา เอสา’’ติ โส ตกฺกปณฺฑิตํ อสฺสาเสตฺวา ตํ ปโพเธตฺวา ขคฺคํ อาทาย นิกฺขมฺม ‘‘เอตํ ปุริสํ คามทฺวาเร ฆาเตสฺสามี’’ติ วตฺวา ตาย สทฺธิํ พหิคามํ คนฺตฺวา ‘‘เอตํ หเตฺถ คณฺหา’’ติ ตํ ตาย หเตฺถ คาหาเปตฺวา ขคฺคํ อาทาย ตกฺกปณฺฑิตํ ปหรโนฺต วิย ตํ ทฺวิธา ฉินฺทิตฺวา สสีสํ นฺหาเปตฺวา ตกฺกปณฺฑิตํ กติปาหํ ปณีเตน โภชเนน สนฺตเปฺปตฺวา อิทานิ กหํ คมิสฺสสี’’ติ อาหฯ ตกฺกปณฺฑิโต ‘‘ฆราวาเสน เม กิจฺจํ นตฺถิ, อิสิปพฺพชฺชํ ปพฺพชิตฺวา ตเตฺถว อรเญฺญ วสิสฺสามี’’ติ อาหฯ ‘‘เตน หิ อหมฺปิ ปพฺพชิสฺสามี’’ติ อุโภปิ ปพฺพชิตฺวา ตํ อรญฺญายตนํ คนฺตฺวา ปญฺจ อภิญฺญา อฎฺฐ จ สมาปตฺติโย นิพฺพเตฺตตฺวา ชีวิตปริโยสาเน พฺรหฺมโลกูปคา อเหสุํฯ</p>


<p>สตฺถา อิมานิ เทฺว วตฺถูนิ กเถตฺวา อนุสนฺธิํ ฆเฎตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘โกธนา อกตญฺญู จ, ปิสุณา มิตฺตเภทิกา;  
  
พฺรหฺมจริยํ จร ภิกฺขุ, โส สุขํ น วิหาหิสี’’ติฯ  
</li>
  
<p>ตตฺรายํ ปิณฺฑโตฺถ –  อิตฺถิโย นาเมตา  อุปฺปนฺนํ โกธํ นิวาเรตุํ น สโกฺกนฺติฯ  อติมหนฺตมฺปิ อุปการํ น ชานนฺติฯ   จ, ปิยสุญฺญภาวกรณเมว กถํ กเถนฺติฯ  มิเตฺต ภินฺทนฺติ, มิตฺตเภทนกถํ กถนสีลาเยว , เอวรูเปหิ ปาปธเมฺมหิ สมนฺนาคตา เอตาฯ กิํ เต เอตาหิ,  อยญฺหิ เมถุนวิรติ ปริสุทฺธเฎฺฐน พฺรหฺมจริยํ นาม, ตํ จรฯ ติ โส ตฺวํ เอตํ พฺรหฺมจริยวาสํ วสโนฺต ฌานสุขํ มคฺคสุขํ ผลสุขญฺจ น วิหาหิสิ, เอตํ สุขํ น วิชหิสฺสติ, เอตสฺมา สุขา น ปริหายิสฺสสีติ อโตฺถฯ ‘‘น ปริหาหิสี’’ติปิ ปาโฐ, อยเมวโตฺถฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ สตฺถา ชาตกํ  สโมธาเนสิ – ‘‘ตทา โจรเชฎฺฐโก อานโนฺท อโหสิ, ตกฺกปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๖๔] ๔. ทุราชานชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต เอกํ อุปาสกํ อารพฺภ กเถสิฯ เอโก กิร สาวตฺถิวาสี อุปาสโก ตีสุ สรเณสุ ปญฺจสุ จ สีเลสุ ปติฎฺฐิโต พุทฺธมามโก, ธมฺมมามโก, สงฺฆมามโก, ภริยา ปนสฺส ทุสฺสีลา ปาปธมฺมาฯ ยํ ทิวสํ มิจฺฉาจารํ จรติ, ตํ ทิวสํ สตกีตทาสี วิย โหติ, มิจฺฉาจารสฺส ปน อกตทิวเส สามินี วิย โหติ จณฺฑา ผรุสาฯ โส ตสฺสา ภาวํ ชานิตุํ น สโกฺกติ, อถ ตาย อุพฺพาโฬฺห พุทฺธูปฎฺฐานํ น คจฺฉติฯ อถ นํ เอกทิวสํ คนฺธปุปฺผาทีนิ อาทาย อาคนฺตฺวา วนฺทิตฺวา นิสินฺนํ สตฺถา อาห – ‘‘กิํ นุ โข ตฺวํ, อุปาสก, สตฺตฎฺฐ ทิวเส พุทฺธูปฎฺฐานํ นาคจฺฉสี’’ติฯ ฆรณี เม, ภเนฺต, เอกสฺมิํ ทิวเส สตกีตทาสี วิย โหติ, เอกสฺมิํ ทิวเส สามินี วิย จณฺฑา ผรุสาฯ อหํ ตสฺสา ภาวํ ชานิตุํ น สโกฺกมิ, สฺวาหํ ตาย อุพฺพาโฬฺห พุทฺธูปฎฺฐานํ นาคจฺฉามีติฯ อถสฺส วจนํ สุตฺวา สตฺถา ‘‘อุปาสก, ‘มาตุคามสฺส ภาโว นาม ทุชฺชาโน’ติ ปุเพฺพปิ เต ปณฺฑิตา กถยิํสุ, ตฺวํ ปน ตํ ภวสเงฺขปคตตฺตา สลฺลเกฺขตุํ น สโกฺกสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ทิสาปาโมโกฺข อาจริโย หุตฺวา ปญฺจ มาณวกสตานิ  สิปฺปํ สิกฺขาเปติฯ อเถโก ติโรรฎฺฐวาสิโก พฺราหฺมณมาณวโก อาคนฺตฺวา ตสฺส สนฺติเก สิปฺปํ อุคฺคณฺหโนฺต เอกาย อิตฺถิยา ปฎิพทฺธจิโตฺต หุตฺวา ตํ ภริยํ กตฺวา  ตสฺมิํเยว พาราณสินคเร วสโนฺต เทฺว ติโสฺส เวลาโย อาจริยสฺส อุปฎฺฐานํ น คจฺฉติฯ สา ปนสฺส ภริยา ทุสฺสีลา ปาปธมฺมาฯ มิจฺฉาจารํ จิณฺณทิวเส ทาสี วิย โหติ, อจิณฺณทิวเส สามินี วิย โหติ จณฺฑา ผรุสาฯ โส ตสฺสา ภาวํ ชานิตุํ อสโกฺกโนฺต ตาย อุพฺพาโฬฺห อากุลจิโตฺต อาจริยสฺส อุปฎฺฐานํ น คจฺฉติฯ อถ นํ สตฺตฎฺฐ ทิวเส อติกฺกมิตฺวา อาคตํ ‘‘กิํ, มาณว , น ปญฺญายสี’’ติ อาจริโย ปุจฺฉิฯ โส ‘‘ภริยา มํ, อาจริย, เอกทิวสํ อิจฺฉติ ปเตฺถติ, ทาสี วิย นิหตมานา โหติฯ เอกทิวสํ สามินี วิย ถทฺธา จณฺฑา ผรุสา, อหํ ตสฺสา ภาวํ ชานิตุํ น สโกฺกมิ, ตาย อุพฺพาโฬฺห อากุลจิโตฺต ตุมฺหากํ อุปฎฺฐานํ นาคโตมฺหี’’ติฯ อาจริโย ‘‘เอวเมตํ, มาณว, อิตฺถิโย นาม อนาจารํ จิณฺณทิวเส สามิกํ อนุวตฺตนฺติ, ทาสี วิย นิหตมานา โหนฺติฯ อนาจิณฺณทิวเส ปน มานตฺถทฺธา หุตฺวา สามิกํ น คเณนฺติฯ เอวํ อิตฺถิโย นาเมตา อนาจารา ทุสฺสีลา, ตาสํ ภาโว นาม ทุชฺชาโน, ตาสุ อิจฺฉนฺตีสุปิ อนิจฺฉนฺตีสุปิ มชฺฌเตฺตเนว ภวิตพฺพ’’นฺติ วตฺวา ตโสฺสวาทวเสน อิมํ คาถมาห –</p>


<ol>
<li>
‘‘มา สุ นนฺทิ อิจฺฉติ มํ, มา สุ โสจิ น มิจฺฉติ;  
  
ถีนํ ภาโว ทุราชาโน, มจฺฉเสฺสโวทเก คต’’นฺติฯ  
</li>
  
<p>ตตฺถ นฺติ -กาโร นิปาตมตฺตํ, ‘‘อยํ อิตฺถี มํ อิจฺฉติ ปเตฺถติ, มยิ สิเนหํ กโรตี’’ติ มา ตุสฺสิฯ ติ ‘‘อยํ มํ น อิจฺฉตี’’ติปิ มา โสจิ, ตสฺสา อิจฺฉมานาย นนฺทิํ, น อิจฺฉมานาย จ โสกํ อกตฺวา มชฺฌโตฺตว โหหีติ ทีเปติฯ ติ อิตฺถีนํ ภาโว นาม อิตฺถิมายาย ปฎิจฺฉนฺนตฺตา ทุราชาโนฯ ยถา กิํ? นฺติ ยถา มจฺฉสฺส คมนํ อุทเกน ปฎิจฺฉนฺนตฺตา ทุชฺชานํ, เตเนว โส เกวเฎฺฎ อาคเต อุทเกน คมนํ ปฎิจฺฉาเทตฺวา ปลายติ, อตฺตานํ คณฺหิตุํ น เทติ, เอวเมว อิตฺถิโย มหนฺตมฺปิ ทุสฺสีลกมฺมํ กตฺวา ‘‘มยํ เอวรูปํ น กโรมา’’ติ อตฺตนา กตกมฺมํ อิตฺถิมายาย ปฎิจฺฉาเทตฺวา สามิเก วเญฺจนฺติ ฯ เอวํ อิตฺถิโย นาเมตา ปาปธมฺมา ทุราชานา, ตาสุ มชฺฌโตฺตเยว สุขิโต โหตีติฯ
</ol></p>


<p>เอวํ โพธิสโตฺต อเนฺตวาสิกสฺส โอวาทํ อทาสิฯ ตโต ปฎฺฐาย โส ตสฺสา อุปริ มชฺฌโตฺตว อโหสิฯ สาปิสฺส ภริยา ‘‘อาจริเยน กิร เม ทุสฺสีลภาโว ญาโต’’ติ ตโต ปฎฺฐาย น อนาจารํ จริฯ สาปิ ตสฺส อุปาสกสฺส อิตฺถี ‘‘สมฺมาสมฺพุเทฺธน กิร มยฺหํ ทุราจารภาโว ญาโต’’ติ ตโต ปฎฺฐาย ปาปกมฺมํ นาม น อกาสิฯ</p>


<p>สตฺถาปิ  อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน โส อุปาสโก โสตาปตฺติผเล ปติฎฺฐหิ, สตฺถา อนุสนฺธิํ ฆเฎตฺวา  ชาตกํ สโมธาเนสิ – ‘‘ตทา ชยมฺปติกาเยว อิทานิ ชยมฺปติกา, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๖๕] ๕. อนภิรติชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ตถารูปํเยว อุปาสกํ อารพฺภ กเถสิฯ โส ปน ปริคฺคณฺหโนฺต ตสฺสา ทุสฺสีลภาวํ ญตฺวา ภณฺฑิโต จิตฺตพฺยากุลตาย สตฺตฎฺฐ ทิวเส อุปฎฺฐานํ นาคมาสิฯ โส เอกทิวสํ วิหารํ คนฺตฺวา ตถาคตํ วนฺทิตฺวา นิสิโนฺน ‘‘กสฺมา สตฺตฎฺฐ ทิวสานิ นาคโตสี’’ติ วุเตฺต ‘‘ภริยา เม, ภเนฺต, ทุสฺสีลา, ตสฺสา อุปริ พฺยากุลจิตฺตตาย นาคโตมฺหี’’ติ อาหฯ สตฺถา ‘‘อุปาสก, อิตฺถีสุ ‘อนาจารา เอตา’ติ โกปํ อกตฺวา มชฺฌเตฺตเนว ภวิตุํ วฎฺฎตีติ ปุเพฺพปิ เต ปณฺฑิตา กถยิํสุ, ตฺวํ ปน ภวนฺตเรน ปฎิจฺฉนฺนตฺตา ตํ การณํ น สลฺลเกฺขสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปุริมนเยเนว ทิสาปาโมโกฺข อาจริโย อโหสิฯ อถสฺส อเนฺตวาสิโก ภริยาย โทสํ ทิสฺวา พฺยากุลจิตฺตตาย กติปาหํ อนาคนฺตฺวา เอกทิวสํ อาจริเยน ปุจฺฉิโต ตํ การณํ นิเวเทสิฯ อถสฺส อาจริโย ‘‘ตาต, อิตฺถิโย นาม สพฺพสาธารณา , ตาสุ ‘ทุสฺสีลา เอตา’ติ ปณฺฑิตา โกปํ น กโรนฺตี’’ติ วตฺวา โอวาทวเสน อิมํ คาถมาห –</p>


<ol>
<li>
‘‘ยถา นที จ ปโนฺต จ, ปานาคารํ สภา ปปา;  
  
เอวํ โลกิตฺถิโย นาม, นาสํ กุชฺฌนฺติ ปณฺฑิตา’’ติฯ  
</li>
  
<p>ตตฺถ ติ ยถา อเนกติตฺถา นที นฺหานตฺถาย สมฺปตฺตสมฺปตฺตานํ จณฺฑาลาทีนมฺปิ ขตฺติยาทีนมฺปิ สาธารณา, น ตตฺถ โกจิ นฺหายิตุํ น ลภติ นามฯ ติอาทีสุปิ ยถา มหามโคฺคปิ สเพฺพสํ สาธารโณ , น โกจิ เตน คนฺตุํ น ลภติฯ มฺปิ สุราเคหํ สเพฺพสํ สาธารณํ, โย โย ปาตุกาโม, สโพฺพ ตตฺถ ปวิสเตวฯ ปุญฺญตฺถิเกหิ ตตฺถ ตตฺถ มนุสฺสานํ นิวาสตฺถาย กตา ปิ สาธารณา, น ตตฺถ โกจิ ปวิสิตุํ น ลภติฯ มหามเคฺค  ปานียจาฎิโย ฐเปตฺวา กตา ปิ สเพฺพสํ สาธารณา, น ตตฺถ โกจิ ปานียํ ปิวิตุํ น ลภติฯ ติ เอวเมว ตาต มาณว อิมสฺมิํ โลเก อิตฺถิโยปิ สพฺพสาธารณาว, เตเนว จ สาธารณเฎฺฐน นทีปนฺถปานาคารสภาปปาสทิสาฯ ตสฺมา  เอตาสํ อิตฺถีนํ ‘‘ลามิกา เอตา อนาจารา ทุสฺสีลา สพฺพสาธารณา’’ติ จิเนฺตตฺวา ปณฺฑิตา เฉกา พุทฺธิสมฺปนฺนา น กุชฺฌนฺตีติฯ
</ol></p>


<p>เอวํ โพธิสโตฺต อเนฺตวาสิกสฺส โอวาทํ อทาสิ, โส ตํ โอวาทํ สุตฺวา มชฺฌโตฺต อโหสิฯ ภริยาปิสฺส ‘‘อาจริเยน กิรมฺหิ ญาตา’’ติ ตโต ปฎฺฐาย ปาปกมฺมํ น อกาสิฯ ตสฺสปิ อุปาสกสฺส ภริยา ‘‘สตฺถารา กิรมฺหิ ญาตา’’ติ ตโต ปฎฺฐาย ปาปกมฺมํ น อกาสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุปาสโก โสตาปตฺติผเล ปติฎฺฐหิฯ สตฺถาปิ อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ชยมฺปติกาว เอตรหิ ชยมฺปติกา, อาจริยพฺราหฺมโณ ปน อหเมว อโหสิ’’นฺติฯ</p>

</p>


<ol>
<li>
<p> [๖๖] ๖. มุทุลกฺขณชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต สํกิเลสํ อารพฺภ กเถสิฯ เอโก กิร สาวตฺถิวาสี กุลปุโตฺต สตฺถุ ธมฺมเทสนํ  สุตฺวา รตนสาสเน อุรํ ทตฺวา ปพฺพชิตฺวา ปฎิปนฺนโก โยคาวจโร อวิสฺสฎฺฐกมฺมฎฺฐาโน หุตฺวา เอกทิวสํ สาวตฺถิยํ ปิณฺฑาย จรโนฺต เอกํ อลงฺกตปฎิยตฺตํ อิตฺถิํ ทิสฺวา สุภวเสน อินฺทฺริยานิ ภินฺทิตฺวา โอโลเกสิฯ ตสฺส อพฺภนฺตเร กิเลโส จลิ, วาสิยา อาโกฎิตขีรรุโกฺข วิย อโหสิฯ โส ตโต ปฎฺฐาย  กิเลสวสิโก หุตฺวา เนว กายสฺสาทํ น จิตฺตสฺสาทํ ลภติ, ภนฺตมิคสปฺปฎิภาโค สาสเน อนภิรโต ปรูฬฺหเกสโลมนโข กิลิฎฺฐจีวโร อโหสิฯ อถสฺส อินฺทฺริยวิการํ ทิสฺวา สหายกา ภิกฺขู ‘‘กิํ นุ โข เต, อาวุโส, น ยถา โปราณานิ อินฺทฺริยานี’’ติ ปุจฺฉิํสุฯ อนภิรโตสฺมิ, อาวุโสติฯ</p>


<p>อถ  นํ เต สตฺถุ สนฺติกํ นยิํสุฯ สตฺถา ‘‘กิํ, ภิกฺขเว, อนิจฺฉมานํ ภิกฺขุํ อาทาย อาคตตฺถา’’ติ ปุจฺฉิฯ ‘‘อยํ, ภเนฺต, ภิกฺขุ อนภิรโต’’ติ? ‘‘สจฺจํ ภิกฺขู’’ติฯ ‘‘สจฺจํ ภควา’’ติฯ ‘‘โก ตํ อุกฺกณฺฐาเปสี’’ติ? ‘‘อหํ, ภเนฺต, ปิณฺฑาย จรโนฺต เอกํ อิตฺถิํ ทิสฺวา อินฺทฺริยานิ ภินฺทิตฺวา โอโลเกสิํ, อถ เม กิเลโส จลิ, เตนมฺหิ อุกฺกณฺฐิโต’’ติฯ อถ นํ สตฺถา ‘‘อนจฺฉริยเมตํ ภิกฺขุ, ยํ ตฺวํ อินฺทฺริยานิ ภินฺทิตฺวา วิสภาคารมฺมณํ สุภวเสน โอโลเกโนฺต กิเลเสหิ กมฺปิโต, ปุเพฺพ ปญฺจาภิญฺญา อฎฺฐสมาปตฺติลาภิโน ฌานพเลน กิเลเส วิกฺขเมฺภตฺวา วิสุทฺธจิตฺตา คคนตลจรา โพธิสตฺตาปิ อินฺทฺริยานิ ภินฺทิตฺวา วิสภาคารมฺมณํ โอโลกยมานา ฌานา ปริหายิตฺวา กิเลเสหิ กมฺปิตา มหาทุกฺขํ อนุภวิํสุฯ น หิ สิเนรุอุปฺปาฎนกวาโต หตฺถิมตฺตํ มุณฺฑปพฺพตํ, มหาชมฺพุอุมฺมูลกวาโต ฉินฺนตเฎ วิรูฬฺหคจฺฉกํ, มหาสมุทฺทํ วา ปน โสสนกวาโต ขุทฺทกตฬากํ กิสฺมิญฺจิเทว คเณติ, เอวํ อุตฺตมพุทฺธีนํ นาม วิสุทฺธจิตฺตานํ โพธิสตฺตานํ อญฺญาณภาวกรา กิเลสา ตยิ กิํ ลชฺชิสฺสนฺติ, วิสุทฺธาปิ สตฺตา สํกิลิสฺสนฺติ, อุตฺตมยสสมงฺคิโนปิ อายสกฺยํ ปาปุณนฺตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ เอกสฺส มหาวิภวสฺส พฺราหฺมณสฺส กุเล นิพฺพตฺติตฺวา วิญฺญุตํ ปโตฺต สพฺพสิปฺปานํ ปารํ คนฺตฺวา กาเม ปหาย อิสิปพฺพชฺชํ ปพฺพชิตฺวา กสิณปริกมฺมํ กตฺวา ปญฺจ อภิญฺญา จ อฎฺฐ สมาปตฺติโย จ อุปฺปาเทตฺวา ฌานสุเขน วีตินาเมโนฺต หิมวนฺตปฺปเทเส วาสํ กเปฺปสิฯ โส เอกสฺมิํ กาเล โลณมฺพิลเสวนตฺถาย  หิมวนฺตา โอตริตฺวา พาราณสิํ ปตฺวา ราชุยฺยาเน วสิตฺวา ปุนทิวเส กตสรีรปฎิชคฺคโน รตฺตวากมยํ นิวาสนปารุปนํ สณฺฐาเปตฺวา อชินจมฺมํ เอกสฺมิํ อํเส กตฺวา ชฎามณฺฑลํ พนฺธิตฺวา ภิกฺขาภาชนมาทาย พาราณสิยํ ภิกฺขาย จรมาโน รโญฺญ ฆรทฺวารํ สมฺปาปุณิฯ ราชา ตสฺส อิริยาปเถเยว ปสีทิตฺวา  ปโกฺกสาเปตฺวา มหารเห อาสเน นิสีทาเปตฺวา ปณีเตน ขาทนียโภชนีเยน สนฺตเปฺปตฺวา กตานุโมทนํ อุยฺยาเน วสนตฺถาย ยาจิฯ โส สมฺปฎิจฺฉิตฺวา ราชเคเห ภุญฺชิตฺวา ราชกุลํ โอวทมาโน ตสฺมิํ อุยฺยาเน โสฬส วสฺสานิ วสิฯ</p>


<p>อเถกทิวสํ ราชา กุปิตํ ปจฺจนฺตํ วูปสเมตุํ คจฺฉโนฺต มุทุลกฺขณํ นาม อคฺคมเหสิํ ‘‘อปฺปมตฺตา อยฺยสฺส อุปฎฺฐานํ กโรหี’’ติ วตฺวา อคมาสิฯ โพธิสโตฺต รโญฺญ คตกาลโต ปฎฺฐาย อตฺตโน รุจฺจนเวลาย ราชเคหํ คจฺฉติฯ อเถกทิวสํ มุทุลกฺขณา โพธิสตฺตสฺส อาหารํ สมฺปาเทตฺวา – ‘‘อชฺช อโยฺย จิรายตี’’ติ คโนฺธทเกน นฺหายิตฺวา สพฺพาลงฺการปฎิมณฺฑิตา  มหาตเล จูฬสยนํ ปญฺญาเปตฺวา โพธิสตฺตสฺส อาคมนํ โอโลกยมานา นิปชฺชิฯ โพธิสโตฺตปิ อตฺตโน เวลํ สลฺลเกฺขตฺวา ฌานา วุฎฺฐาย อากาเสเนว ราชนิเวสนํ อคมาสิฯ มุทุลกฺขณา วากจีรสทฺทํ สุตฺวาว ‘‘อโยฺย, อาคโต’’ติ เวเคน อุฎฺฐหิ, ตสฺสา เวเคน อุฎฺฐหนฺติยา มฎฺฐสาฎโก ภสฺสิฯ ตาปโสปิ สีหปญฺชเรน ปวิสโนฺต เทวิยา วิสภาครูปารมฺมณํ อินฺทฺริยานิ ภินฺทิตฺวา สุภวเสน โอโลเกสิฯ อถสฺส อพฺภนฺตเร กิเลโส จลิ, วาสิยา ปหฎขีรรุโกฺข วิย อโหสิฯ ตาวเทวสฺส ฌานํ อนฺตรธายิ, ฉินฺนปโกฺข กาโก วิย อโหสิฯ โส ฐิตโกว อาหารํ คเหตฺวา อภุญฺชิตฺวาว กิเลสกมฺปิโต ปาสาทา โอรุยฺห อุยฺยานํ คนฺตฺวา ปณฺณสาลํ ปวิสิตฺวา ผลกตฺถรณสยนสฺส เหฎฺฐา อาหารํ ฐเปตฺวา วิสภาคารมฺมเณน พโทฺธ กิเลสคฺคินา ฑยฺหมาโน นิราหารตาย สุสฺสมาโน สตฺต ทิวสานิ ผลกตฺถรเณ นิปชฺชิฯ</p>


<p>สตฺตเม ทิวเส ราชา ปจฺจนฺตํ วูปสเมตฺวา อาคโต นครํ ปทกฺขิณํ กตฺวา นิเวสนํ อคนฺตฺวาว ‘‘อยฺยํ  ปสฺสิสฺสามี’’ติ อุยฺยานํ คนฺตฺวา ปณฺณสาลํ ปวิสิตฺวา ตํ นิปนฺนกํ ทิสฺวา ‘‘เอกํ อผาสุกํ ชาตํ มเญฺญ’’ติ ปณฺณสาลํ โสธาเปตฺวา ปาเท ปริมชฺชโนฺต ‘‘กิํ, อยฺย, อผาสุก’’นฺติ ปุจฺฉิฯ ‘‘มหาราช อญฺญํ เม อผาสุกํ นตฺถิ, กิเลสวเสน ปนมฺหิ ปฎิพทฺธจิโตฺต ชาโต’’ติฯ ‘‘กหํ ปฎิพทฺธํ เต, อยฺย, จิตฺต’’นฺติ? ‘‘มุทุลกฺขณาย, มหาราชา’’ติฯ ‘‘สาธุ อยฺย, อหํ มุทุลกฺขณํ ตุมฺหากํ ทมฺมี’’ติ  ตาปสํ อาทาย นิเวสนํ ปวิสิตฺวา เทวิํ สพฺพาลงฺการปฎิมณฺฑิตํ กตฺวา ตาปสสฺส อทาสิฯ ททมาโนเยว จ มุทุลกฺขณาย สญฺญมทาสิ ‘‘ตยา อตฺตโน พเลน อยฺยํ รกฺขิตุํ วายมิตพฺพ’’นฺติฯ ‘‘สาธุ, เทว, รกฺขิสฺสามี’’ติฯ ตาปโส เทวิํ คเหตฺวา ราชนิเวสนา โอตริฯ</p>


<p>อถ นํ มหาทฺวารโต นิกฺขนฺตกาเล ‘‘อยฺย, อมฺหากํ เอกํ เคหํ ลทฺธุํ วฎฺฎติ, คจฺฉ, ราชานํ เคหํ ยาจาหี’’ติ อาหฯ ตาปโส คนฺตฺวา เคหํ ยาจิฯ ราชา มนุสฺสานํ วจฺจกุฎิกิจฺจํ สาธยมานํ เอกํ ฉฑฺฑิตเคหํ ทาเปสิฯ โส เทวิํ คเหตฺวา ตตฺถ อคมาสิ, สา ปวิสิตุํ น อิจฺฉติฯ ‘‘กิํการณา น ปวิสสี’’ติ? ‘‘อสุจิภาเวนา’’ติฯ อิทานิ ‘‘กิํ กโรมี’’ติฯ ‘‘ปฎิชคฺคาหิ น’’นฺติ วตฺวา รโญฺญ สนฺติกํ เปเสตฺวา ‘‘คจฺฉ, กุทฺทาลํ อาหร, ปจฺฉิํ อาหรา’’ติ อาหราเปตฺวา อสุจิญฺจ สงฺการญฺจ ฉฑฺฑาเปตฺวา คามยํ อาหราเปตฺวา ลิมฺปาเปตฺวา ปุนปิ ‘‘คจฺฉ, มญฺจํ อาหร, ปีฐํ อาหร, อตฺถรณํ อาหร, จาฎิํ อาหร, ฆฎํ อาหรา’’ติ เอกเมกํ อาหราเปตฺวา ปุน อุทกาหรณาทีนํ อตฺถาย อาณาเปสิฯ โส ฆฎํ อาทาย อุทกํ อาหริตฺวา จาฎิํ ปูเรตฺวา นฺหาโนทกํ สเชฺชตฺวา สยนํ อตฺถริฯ อถ นํ สยเน เอกโต  นิสินฺนํ ทาฐิกาสุ คเหตฺวา ‘‘ตว สมณภาวํ วา พฺราหฺมณภาวํ วา น ชานาสี’’ติ โอณเมตฺวา อตฺตโน อภิมุขํ อากฑฺฒิฯ โส ตสฺมิํ กาเล สติํ ปฎิลภิ, เอตฺตกํ ปน กาลํ อญฺญาณี อโหสิฯ เอวํ อญฺญาณกรณา กิเลสา นามฯ ‘‘กามจฺฉนฺทนีวรณํ, ภิกฺขเว, อนฺธกรณํ  อญฺญาณกรณ’’นฺติอาทิ (สํ. นิ. ๕.๒๒๑) เจตฺถ วตฺตพฺพํฯ</p>


<p>โส สติํ ปฎิลภิตฺวา จิเนฺตสิ ‘‘อยํ ตณฺหา วฑฺฒมานา มม จตูหิ อปาเยหิ สีสํ อุกฺขิปิตุํ น ทสฺสติ, อเชฺชว มยา อิมํ รโญฺญ นิยฺยาเทตฺวา หิมวนฺตํ ปวิสิตุํ วฎฺฎตี’’ติฯ โส ตํ อาทาย ราชานํ อุปสงฺกมิตฺวา ‘‘มหาราช, ตว เทวิยา มยฺหํ อโตฺถ นตฺถิ, เกวลํ เม อิมํ นิสฺสาย ตณฺหา วฑฺฒิตา’’ติ วตฺวา อิมํ คาถมาห –</p>


<ol>
<li>
‘‘เอกา อิจฺฉา ปุเร อาสิ, อลทฺธา มุทุลกฺขณํ;  
  
ยโต ลทฺธา อฬารกฺขี, อิจฺฉา อิจฺฉํ วิชายถา’’ติฯ  
</li>
  
<p>ตตฺรายํ  ปิณฺฑโตฺถ – มหาราช, มยฺหํ อิมํ ตว เทวิํ มุทุลกฺขณํ อลภิตฺวา ปุเร ‘‘อโห วตาหํ เอตํ ลเภยฺย’’นฺติ  เอกาว ตณฺหา อุปฺปชฺชิฯ ยโต ปน เม อยํ  วิสาลเนตฺตา โสภนโลจนา ลทฺธา, อถ เม สา ปุริมิกา  เคหตณฺหํ อุปกรณตณฺหํ อุปโภคตณฺหนฺติ อุปรูปริ อญฺญํ นานปฺปการํ  ชเนสิ อุปฺปาเทสิฯ สา โข ปน เม เอวํ วฑฺฒมานา อิจฺฉา อปายโต สีสํ อุกฺขิปิตุํ น ทสฺสติ, อลํ เม อิมาย, ตฺวเญฺญว ตว ภริยํ คณฺห, อหํ ปน หิมวนฺตํ คมิสฺสามีติ ตาวเทว นฎฺฐํ ฌานํ อุปฺปาเทตฺวา อากาเส นิสิโนฺน ธมฺมํ เทเสตฺวา รโญฺญ โอวาทํ ทตฺวา อากาเสเนว หิมวนฺตํ คนฺตฺวา ปุน มนุสฺสปถํ นาม นาคมาสิ, พฺรหฺมวิหาเร ปน ภาเวตฺวา อปริหีนชฺฌาโน พฺรหฺมโลเก นิพฺพตฺติฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน โส ภิกฺขุ อรหตฺตผเล ปติฎฺฐหิฯ สตฺถาปิ อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, มุทุลกฺขณา อุปฺปลวณฺณา, อิสิ ปน อหเมว อโหสิ’’นฺติฯ</p>

</p>


<ol>
<li>
<p> [๖๗] ๗. อุจฺฉงฺคชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ ชานปทิตฺถิํ อารพฺภ กเถสิฯ เอกสฺมิญฺหิ สมเย โกสลรเฎฺฐ ตโย ชนา อญฺญตรสฺมิํ อฎวิมุเข กสนฺติฯ ตสฺมิํ สมเย อโนฺตอฎวิยํ โจรา มนุเสฺส วิลุมฺปิตฺวา ปลายิํสุฯ มนุสฺสา เต  โจเร ปริเยสิตฺวา อปสฺสนฺตา ตํ ฐานํ อาคมฺม ‘‘ตุเมฺห อฎวิยํ วิลุมฺปิตฺวา อิทานิ กสฺสกา วิย โหถา’’ติ ‘‘เต โจรา อิเม’’ติ พนฺธิตฺวา อาเนตฺวา โกสลรโญฺญ อทํสุฯ อเถกา อิตฺถี อาคนฺตฺวา ‘‘อจฺฉาทนํ เม เทถ, อจฺฉาทนํ เม เทถา’’ติ ปริเทวนฺตี ปุนปฺปุนํ ราชนิเวสนํ ปริยาติฯ ราชา ตสฺสา สทฺทํ สุตฺวา ‘‘คจฺฉถ, เทถ อิมิสฺสา อจฺฉาทน’’นฺติ อาหฯ มนุสฺสา สาฎกํ คเหตฺวา อทํสุฯ สา ตํ ทิสฺวา ‘‘นาหํ เอตํ อจฺฉาทนํ ยาจามิ , สามิกจฺฉาทนํ ยาจามี’’ติ อาหฯ มนุสฺสา คนฺตฺวา รโญฺญ อาโรจยิํสุ ‘‘น กิเรสา อิทํ อจฺฉาทนํ กเถติ, สามิกจฺฉาทนํ กเถตี’’ติฯ อถ นํ ราชา ปโกฺกสาเปตฺวา ‘‘ตฺวํ กิร สามิกจฺฉาทนํ ยาจสี’’ติ ปุจฺฉิฯ อาม, เทว, อิตฺถิยา หิ สามิโก อจฺฉาทนํ นาม, สามิเก หิ อสติ สหสฺสมูลมฺปิ สาฎกํ นิวตฺถา อิตฺถี นคฺคาเยว นามฯ อิมสฺส ปนตฺถสฺส สาธนตฺถํ –</p>


<p>
‘‘นคฺคา นที อนูทกา, นคฺคํ รฎฺฐํ อราชกํ;  
  
อิตฺถีปิ วิธวา นคฺคา, ยสฺสาปิ ทส ภาตโร’’ติฯ (ชา. ๒.๒๒.๑๘๔๐) –  
</p>
  
<p>อิทํ สุตฺตํ อาหริตพฺพํฯ</p>


<p>ราชา ตสฺสา ปสโนฺน ‘‘อิเม เต ตโย ชนา เก โหนฺตี’’ติ ปุจฺฉิฯ ‘‘เอโก เม, เทว, สามิโก, เอโก ภาตา, เอโก ปุโตฺต’’ติฯ ราชา ‘‘อหํ เต ตุโฎฺฐ, อิเมสุ ตีสุ เอกํ เทมิ, กตรํ อิจฺฉสี’’ติ ปุจฺฉิฯ สา อาห ‘‘อหํ, เทว, ชีวมานา เอกํ สามิกํ ลภิสฺสามิ, ปุตฺตมฺปิ ลภิสฺสามิเยว, มาตาปิตูนํ ปน เม มตตฺตา ภาตาว ทุลฺลโภ, ภาตรํ เม เทหิ, เทวา’’ติฯ ราชา ตุสฺสิตฺวา ตโยปิ วิสฺสเชฺชสิฯ เอวํ ตํ เอกิกํ นิสฺสาย เต ตโย ชนา ทุกฺขโต มุตฺตาฯ ตํ การณํ ภิกฺขุสเงฺฆ ปากฎํ ชาตํฯ อเถกทิวสํ ภิกฺขู ธมฺมสภายํ สนฺนิปติตา ‘‘อาวุโส, เอกํ อิตฺถิํ นิสฺสาย ตโย ชนา ทุกฺขโต มุตฺตา’’ติ ตสฺสา คุณกถาย นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย  นามา’’ติ วุเตฺต ‘‘น, ภิกฺขเว, เอสา อิตฺถี อิทาเนว เต ตโย ชเน ทุกฺขา โมเจติ, ปุเพฺพปิ โมเจสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ตโย ชนา อฎวิมุเข กสนฺตีติ สพฺพํ ปุริมสทิสเมวฯ ตทา ปน รญฺญา ‘‘ตีสุ ชเนสุ กํ อิจฺฉสี’’ติ วุเตฺต สา อาห – ‘‘ตโยปิ ทาตุํ น สโกฺกถ, เทวา’’ติ? ‘‘อาม, น สโกฺกมี’’ติฯ ‘‘สเจ  ตโย ทาตุํ น สโกฺกถ, ภาตรํ เม เทถา’’ติฯ ‘‘ปุตฺตํ วา สามิกํ วา คณฺห, กิํ เต ภาตรา’’ติ จ วุตฺตา ‘‘เอเต นาม เทว สุลภา, ภาตา ปน ทุลฺลโภ’’ติ วตฺวา อิมํ คาถมาห –</p>


<ol>
<li>
‘‘อุจฺฉเงฺค  
เทว เม ปุโตฺต, ปเถ ธาวนฺติยา ปติ;  
  
ตญฺจ เทสํ น ปสฺสามิ, ยโต โสทริยมานเย’’ติฯ  
</li>
  
<p>ตตฺถ ติ เทว, มยฺหํ ปุโตฺต อุจฺฉเงฺคเยวฯ ยถา หิ อรญฺญํ ปวิสิตฺวา อุจฺฉเงฺค กตฺวา ฑากํ อุจฺจินิตฺวา ตตฺถ ปกฺขิปนฺติยา อุจฺฉเงฺค ฑากํ นาม สุลภํ โหติ, เอวํ อิตฺถิยา ปุโตฺตปิ สุลโภ อุจฺฉเงฺค ฑากสทิโสวฯ เตน วุตฺตํ ‘‘อุจฺฉเงฺค, เทว, เม ปุโตฺต’’ติฯ ติ มคฺคํ อารุยฺห เอกิกาย คจฺฉมานายปิ หิ อิตฺถิยา ปติ นาม สุลโภ, ทิฎฺฐทิโฎฺฐเยว โหติฯ เตน วุตฺตํ ‘‘ปเถ ธาวนฺติยา ปตี’’ติฯ ติ ยสฺมา ปน เม มาตาปิตโร นตฺถิ, ตสฺมา อิทานิ ตํ มาตุกุจฺฉิสงฺขาตํ อญฺญํ เทสํ น ปสฺสามิฯ ยโต อหํ สมาเน อุทเร ชาตตฺตา สอุทริยสงฺขาตํ ภาตรํ อาเนยฺยํ, ตสฺมา ภาตรํเยว เม เทถาติฯ
</ol></p>


<p>ราชา ‘‘สจฺจํ เอสา วทตี’’ติ ตุฎฺฐจิโตฺต ตโยปิ ชเน พนฺธนาคารโต อาเนตฺวา อทาสิ, สา ตโยปิ เต คเหตฺวา คตาฯ</p>


<p>สตฺถาปิ ‘‘น, ภิกฺขเว, อิทาเนว, ปุเพฺพเปสา อิเม ตโย ชเน ทุกฺขโต โมเจสิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘อตีเต จตฺตาโรว เอตรหิ จตฺตาโร, ราชา ปน อหเมว อโหสิ’’นฺติฯ</p>

</p>


<ol>
<li>
<p> [๖๘] ๘. สาเกตชาตกวณฺณนา
</ol></p>


<p>  ติ อิทํ สตฺถา สาเกตํ นิสฺสาย อญฺชนวเน วิหรโนฺต เอกํ พฺราหฺมณํ อารพฺภ กเถสิฯ ภควโต กิร ภิกฺขุสงฺฆปริวุตสฺส สาเกตํ ปิณฺฑาย ปวิสนกาเล เอโก สาเกตนครวาสี มหลฺลกพฺราหฺมโณ นครโต พหิ คจฺฉโนฺต อนฺตรทฺวาเร ทสพลํ ทิสฺวา ปาเทสุ ปติตฺวา โคปฺผเกสุ คาฬฺหํ คเหตฺวา ‘‘ตาต, นนุ นาม ปุเตฺตหิ ชิณฺณกาเล มาตาปิตโร ปฎิชคฺคิตพฺพา, กสฺมา เอตฺตกํ   กาลํ อมฺหากํ อตฺตานํ น ทเสฺสสิ? มยา ตาว ทิโฎฺฐสิ, มาตรํ ปน ปสฺสิตุํ เอหี’’ติ สตฺถารํ คเหตฺวา อตฺตโน เคหํ อคมาสิฯ สตฺถา ตตฺถ คนฺตฺวา นิสีทิ ปญฺญเตฺต อาสเน สทฺธิํ ภิกฺขุสเงฺฆนฯ พฺราหฺมณีปิ อาคนฺตฺวา สตฺถุ ปาเทสุ ปติตฺวา ‘‘ตาต, เอตฺตกํ กาลํ กหํ คโตสิ, นนุ นาม มาตาปิตโร มหลฺลกกาเล อุปฎฺฐาตพฺพา’’ติ ปริเทวิฯ ปุตฺตธีตโรปิ ‘‘เอถ, ภาตรํ วนฺทถา’’ติ วนฺทาเปสิฯ อุโภ ตุฎฺฐมานสา มหาทานํ อทํสุฯ สตฺถา ภตฺตกิจฺจํ นิฎฺฐาเปตฺวา เตสํ ทฺวินฺนมฺปิ ชนานํ  (สุ. นิ. ๘๑๐ อาทโย) กเถสิฯ สุตฺตปริโยสาเน อุโภปิ อนาคามิผเล ปติฎฺฐหิํสุฯ สตฺถา อุฎฺฐายาสนา อญฺชนวนเมว อคมาสิฯ</p>


<p>ภิกฺขู ธมฺมสภายํ สนฺนิสินฺนา กถํ สมุฎฺฐาเปสุํ ‘‘อาวุโส, พฺราหฺมโณ ‘ตถาคตสฺส ปิตา สุโทฺธทโน, มาตา มหามายา’ติ ชานาติ, ชานโนฺตว สทฺธิํ พฺราหฺมณิยา ตถาคตํ ‘อมฺหากํ ปุโตฺต’ติ วทติ, สตฺถาปิ อธิวาเสติฯ กิํ นุ โข การณ’’นฺติ? สตฺถา เตสํ กถํ สุตฺวา ‘‘ภิกฺขเว, อุโภปิ เต อตฺตโน ปุตฺตเมว ‘ปุโตฺต’ติ วทนฺตี’’ติ วตฺวา อตีตํ อาหริฯ</p>


<p>ภิกฺขเว, อยํ พฺราหฺมโณ อตีเต นิรนฺตรํ ปญฺจ ชาติสตานิ มยฺหํ ปิตา อโหสิ, ปญฺจ ชาติสตานิ จูฬปิตา, ปญฺจ ชาติสตานิ มหาปิตาฯ เอสาปิ พฺราหฺมณี นิรนฺตรเมว ปญฺจ ชาติสตานิ มาตา อโหสิ, ปญฺจ ชาติสตานิ จูฬมาตา, ปญฺจ ชาติสตานิ มหามาตาฯ เอวาหํ ทิยฑฺฒชาติสหสฺสํ พฺราหฺมณสฺส หเตฺถ สํวโฑฺฒ, ทิยฑฺฒชาติสหสฺสํ พฺราหฺมณิยา หเตฺถ สํวโฑฺฒติ ตีณิ ชาติสหสฺสานิ กเถตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘ยสฺมิํ มโน นิวิสติ, จิตฺตญฺจาปิ ปสีทติ;  
  
อทิฎฺฐปุพฺพเก โปเส, กามํ ตสฺมิมฺปิ วิสฺสเส’’ติฯ  
</li>
  
<p>ตตฺถ  ติ ยสฺมิํ ปุคฺคเล ทิฎฺฐมเตฺตเยว จิตฺตํ ปติฎฺฐาติฯ ติ ยสฺมิํ ทิฎฺฐมเตฺต จิตฺตํ ปสีทติ, มุทุกํ โหติฯ ติ ปกติยา ตสฺมิํ อตฺตภาเว อทิฎฺฐปุเพฺพปิ  ปุคฺคเลฯ ติ อนุภูตปุพฺพสิเนเหเนว ตสฺมิมฺปิ ปุคฺคเล เอกํเสน วิสฺสเส, วิสฺสาสํ อาปชฺชติเยวาติ อโตฺถฯ
</ol></p>


<p>เอวํ  สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา พฺราหฺมโณ จ พฺราหฺมณี จ เอเต เอว อเหสุํ, ปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๖๙] ๙. วิสวนฺตชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ธมฺมเสนาปติํ อารพฺภ กเถสิฯ เถรสฺส กิร ปิฎฺฐขชฺชกขาทนกาเล มนุสฺสา สงฺฆสฺส พหุํ ปิฎฺฐขาทนียํ คเหตฺวา วิหารํ อคมํสุ, ภิกฺขุสงฺฆสฺส คหิตาวเสสํ พหุ อติริตฺตํ อโหสิฯ มนุสฺสา ‘‘ภเนฺต, อโนฺตคามคตานมฺปิ คณฺหถา’’ติ อาหํสุฯ ตสฺมิํ ขเณ เถรสฺส สทฺธิวิหาริโก ทหโร อโนฺตคาเม โหติ, ตสฺส โกฎฺฐาสํ คเหตฺวา ตสฺมิํ อนาคจฺฉเนฺต ‘‘อติทิวา โหตี’’ติ เถรสฺส อทํสุฯ เถเรน ตสฺมิํ ปริภุเตฺต ทหโร อคมาสิฯ อถ นํ เถโร ‘‘มยํ, อาวุโส, ตุยฺหํ ฐปิตขาทนียํ ปริภุญฺชิมฺหา’’ติ อาหฯ โส ‘‘มธุรํ นาม, ภเนฺต, กสฺส อปฺปิย’’นฺติ อาหฯ มหาเถรสฺส สํเวโค อุปฺปชฺชิฯ โส อิโต ปฎฺฐาย ‘‘ปิฎฺฐขาทนียํ น ขาทิสฺสามี’’ติ อธิฎฺฐาสิฯ ตโต ปฎฺฐาย กิร สาริปุตฺตเตฺถเรน ปิฎฺฐขาทนียํ นาม น ขาทิตปุพฺพํฯ ตสฺส ปิฎฺฐขาทนียํ อขาทนภาโว ภิกฺขุสเงฺฆ ปากโฎ ชาโตฯ ภิกฺขู ตํ กถํ กเถนฺตา ธมฺมสภายํ นิสีทิํสุฯ อถ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, สาริปุโตฺต เอกวารํ ชหิตกํ ชีวิตํ ปริจฺจชโนฺตปิ ปุน น คณฺหาติเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต วิสเวชฺชกุเล นิพฺพตฺติตฺวา เวชฺชกเมฺมน ชีวิกํ กเปฺปสิฯ อเถกํ ชนปทมนุสฺสํ สโปฺป ฑํสิ, ตสฺส ญาตกา ปมาทํ อกตฺวา ขิปฺปํ เวชฺชํ อานยิํสุ ฯ เวโชฺช อาห ‘‘กิํ ตาว โอสเธน, ปริภาเวตฺวา วิสํ หรามิ, ทฎฺฐสปฺปํ อาวาเหตฺวา ทฎฺฐฎฺฐานโต เตเนว วิสํ อากฑฺฒาเปมี’’ติฯ ‘‘สปฺปํ อาวาเหตฺวา วิสํ  อากฑฺฒาเปหี’’ติฯ โส สปฺปํ อาวาเหตฺวา ‘‘ตยา อยํ ทโฎฺฐ’’ติ อาหฯ ‘‘อาม, มยา’’ติ ฯ ‘‘ตยา ทฎฺฐฎฺฐานโต ตฺวเญฺญว มุเขน วิสํ อากฑฺฒาหี’’ติฯ ‘‘มยา เอกวารํ ชหิตกํ ปุน น คหิตปุพฺพํ, นาหํ มยา ชหิตวิสํ อากฑฺฒิสฺสามี’’ติฯ โส ทารูนิ อาหราเปตฺวา อคฺคิํ กตฺวา อาห ‘‘สเจ อตฺตโน วิสํ นากฑฺฒสิ, อิมํ อคฺคิํ ปวิสา’’ติฯ สโปฺป ‘‘อปิ อคฺคิํ ปวิสิสฺสามิ, เนวตฺตนา เอกวารํ ชหิตวิสํ ปจฺจาหริสฺสามี’’ติ วตฺวา อิมํ คาถมาห –</p>


<ol>
<li>
‘‘ธิรตฺถุ ตํ วิสํ วนฺตํ, ยมหํ ชีวิตการณา;  
  
วนฺตํ ปจฺจาหริสฺสามิ, มตํ เม ชีวิตา วร’’นฺติฯ  
</li>
  
<p>ตตฺถ ติ ครหเตฺถ นิปาโตฯ นฺติ ยมหํ ชีวิตการณา วนฺตํ วิสํ ปจฺจาหริสฺสามิ, ตํ วนฺตํ วิสํ ธิรตฺถุฯ นฺติ ตสฺส วิสสฺส อปจฺจาหรณการณา ยํ อคฺคิํ ปวิสิตฺวา มรณํ, ตํ มม ชีวิตโต วรนฺติ อโตฺถฯ
</ol></p>


<p>เอวญฺจ ปน วตฺวา อคฺคิํ ปวิสิตุํ ปายาสิฯ อถ นํ เวโชฺช นิวาเรตฺวา ตํ ปุริสํ โอสเธหิ จ มเนฺตหิ จ นิพฺพิสํ อโรคํ กตฺวา สปฺปสฺส สีลานิ ทตฺวา ‘‘อิโต ปฎฺฐาย มา กญฺจิ วิเหเฐสี’’ติ วตฺวา วิสฺสเชฺชสิฯ</p>


<p>สตฺถาปิ ‘‘น, ภิกฺขเว, สาริปุโตฺต เอกวารํ ชหิตกํ ชีวิตมฺปิ ปริจฺจชโนฺต ปุน คณฺหาตี’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา สโปฺป สาริปุโตฺต อโหสิ, เวโชฺช ปน อหเมว อโหสิ’’นฺติฯ</p>

</p>


<ol>
<li>
<p> [๗๐] ๑๐. กุทฺทาลชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต จิตฺตหตฺถสาริปุตฺตํ อารพฺภ กเถสิฯ โส กิร สาวตฺถิยํ เอโก กุลทารโกฯ อเถกทิวสํ กสิตฺวา อาคจฺฉโนฺต วิหารํ ปวิสิตฺวา เอกสฺส เถรสฺส ปตฺตโต สินิทฺธํ มธุรํ ปณีตโภชนํ ลภิตฺวา จิเนฺตสิ ‘‘มยํ รตฺตินฺทิวํ สหเตฺถน นานากมฺมานิ กุรุมานาปิ เอวรูปํ มธุราหารํ น ลภาม, มยาปิ สมเณน ภวิตพฺพ’’นฺติ ฯ โส ปพฺพชิตฺวา มาสฑฺฒมาสจฺจเยน อโยนิโส มนสิกโรโนฺต กิเลสวสิโก หุตฺวา วิพฺภมิตฺวา ปุน ภเตฺตน กิลมโนฺต  อาคนฺตฺวา ปพฺพชิตฺวา อภิธมฺมํ อุคฺคณฺหิฯ อิมินาว อุปาเยน ฉ วาเร วิพฺภมิตฺวา ปพฺพชิโตฯ ตโต สตฺตเม ภิกฺขุภาเว สตฺตปฺปกรณิโก หุตฺวา พหู ภิกฺขู ธมฺมํ วาเจโนฺต วิปสฺสนํ วเฑฺฒตฺวา อรหตฺตํ ปาปุณิฯ อถสฺส สหายกา ภิกฺขู ‘‘กิํ นุ โข, อาวุโส จิตฺตหตฺถ, ปุเพฺพ วิย เต เอตรหิ กิเลสา น วฑฺฒนฺตี’’ติ ปริหาสํ กริํสุฯ ‘‘อาวุโส, อภโพฺพ ทานิ อหํ อิโต ปฎฺฐาย คิหิภาวายา’’ติฯ</p>


<p>เอวํ ตสฺมิํ อรหตฺตํ ปเตฺต ธมฺมสภายํ กถา อุทปาทิ ‘‘อาวุโส, เอวรูปสฺส นาม อรหตฺตสฺส อุปนิสฺสเย สติ อายสฺมา จิตฺตหตฺถสาริปุโตฺต ฉกฺขตฺตุํ อุปฺปพฺพชิโต, อโห มหาโทโส ปุถุชฺชนภาโว’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, ปุถุชฺชนจิตฺตํ นาม ลหุกํ ทุนฺนิคฺคหํ, อารมฺมณวเสน คนฺตฺวา อลฺลียติ, เอกวารํ อลฺลีนํ น สกฺกา โหติ ขิปฺปํ โมเจตุํ, เอวรูปสฺส จิตฺตสฺส ทมโถ สาธุฯ ทนฺตเมว หิ ตํ สุขํ อาวหติฯ</p>


<p>
‘‘ทุนฺนิคฺคหสฺส ลหุโน, ยตฺถกามนิปาติโน;  
  
จิตฺตสฺส ทมโถ สาธุ, จิตฺตํ ทนฺตํ สุขาวหํ’’ฯ (ธ. ป. ๓๕);  
</p>
  
<p>ตสฺส ปน ทุนฺนิคฺคหตาย ปุเพฺพ ปณฺฑิตา เอกํ กุทฺทาลกํ นิสฺสาย ตํ ชหิตุํ อสโกฺกนฺตา โลภวเสน ฉกฺขตฺตุํ อุปฺปพฺพชิตฺวา สตฺตเม ปพฺพชิตภาเว ฌานํ อุปฺปาเทตฺวา ตํ โลภํ นิคฺคณฺหิํสู’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปณฺณิกกุเล นิพฺพตฺติตฺวา วิญฺญุตํ ปาปุณิ, ‘‘กุทฺทาลปณฺฑิโต’’ติสฺส นามํ อโหสิฯ โส กุทฺทาลเกน ภูมิปริกมฺมํ กตฺวา ฑากเญฺจว อลาพุกุมฺภณฺฑเอฬาลุกาทีนิ จ วปิตฺวา ตานิ วิกฺกิณโนฺต กปณชีวิกํ กเปฺปสิฯ ตญฺหิสฺส เอกํ กุทฺทาลกํ ฐเปตฺวา อญฺญํ ธนํ นาม นตฺถิฯ โส เอกทิวสํ จิเนฺตสิ ‘‘กิํ เม ฆราวาเสน, นิกฺขมิตฺวา ปพฺพชิสฺสามี’’ติฯ อเถกทิวสํ กุทฺทาลกํ ปฎิจฺฉนฺนฎฺฐาเน ฐเปตฺวา อิสิปพฺพชฺชํ ปพฺพชิตฺวา ตํ กุทฺทาลกํ อนุสฺสริตฺวา โลภํ ฉินฺทิตุํ อสโกฺกโนฺต กุณฺฐกุทฺทาลกํ  นิสฺสาย อุปฺปพฺพชิฯ เอวํ ทุติยมฺปิ, ตติยมฺปีติ ฉ วาเร ตํ กุทฺทาลกํ ปฎิจฺฉนฺนฎฺฐาเน นิกฺขิปิตฺวา ปพฺพชิโต เจว อุปฺปพฺพชิโต จฯ</p>


<p>สตฺตเม  ปน วาเร จิเนฺตสิ ‘‘อหํ อิมํ กุณฺฐกุทฺทาลกํ นิสฺสาย ปุนปฺปุนํ อุปฺปพฺพชิโต, อิทานิ นํ มหานทิยํ ปกฺขิปิตฺวา ปพฺพชิสฺสามี’’ติ นทีตีรํ คนฺตฺวา ‘‘สจสฺส ปติตฎฺฐานํ ปสฺสิสฺสามิ, ปุนาคนฺตฺวา อุทฺธริตุกามตา ภเวยฺยา’’ติ ตํ กุทฺทาลกํ ทเณฺฑ คเหตฺวา นาคพโล ถามสมฺปโนฺน สีสสฺส อุปริภาเค ติกฺขตฺตุํ อาวิชฺฌิตฺวา อกฺขีนิ นิมฺมีเลตฺวา นทีมเชฺฌ ขิปิตฺวา ‘‘ชิตํ เม ชิตํ เม’’ติ ติกฺขตฺตุํ สีหนาทํ นทิฯ ตสฺมิํ ขเณ พาราณสิราชา ปจฺจนฺตํ วูปสเมตฺวา อาคโต นทิยา สีสํ นฺหายิตฺวา สพฺพาลงฺการปฎิมณฺฑิโต หตฺถิกฺขเนฺธน คจฺฉมาโน ตํ โพธิสตฺตสฺส สทฺทํ สุตฺวา ‘‘อยํ ปุริโส ‘ชิตํ เม ชิตํ เม’ติ วทติ, โก นุ โข เอเตน ชิโต, ปโกฺกสถ น’’นฺติ ปโกฺกสาเปตฺวา ‘‘โภ ปุริส, อหํ ตาว วิชิตสงฺคาโม อิทานิ ชยํ คเหตฺวา อาคจฺฉามิ, ตยา ปน โก ชิโต’’ติ ปุจฺฉิฯ โพธิสโตฺต ‘‘มหาราช, ตยา สงฺคามสตมฺปิ สงฺคามสหสฺสมฺปิ สงฺคามสตสหสฺสมฺปิ ชินเนฺตน ทุชฺชิตเมว กิเลสานํ อชิตตฺตาฯ อหํ ปน มม อพฺภนฺตเร โลภํ นิคฺคณฺหโนฺต กิเลเส ชินิ’’นฺติ กเถโนฺตเยว มหานทิํ โอโลเกตฺวา อาโปกสิณารมฺมณํ ฌานํ นิพฺพเตฺตตฺวา สมฺปตฺตานุภาโว อากาเส นิสีทิตฺวา รโญฺญ ธมฺมํ เทเสโนฺต อิมํ คาถมาห –</p>


<ol>
<li>
‘‘น ตํ ชิตํ สาธุ ชิตํ, ยํ ชิตํ อวชียติ;  
  
ตํ โข ชิตํ สาธุ ชิตํ, ยํ ชิตํ นาวชียตี’’ติฯ  
</li>
  
<p>ตตฺถ  ติ ยํ ปจฺจามิเตฺต ปราชินิตฺวา รฎฺฐํ ชิตํ ปฎิลทฺธํ ปุนปิ เตหิ ปจฺจามิเตฺตหิ อวชียติ, ตํ ชิตํ สาธุชิตํ นาม น โหติฯ กสฺมา? ปุน อวชียนโตฯ อปโร นโย – ชิตํ วุจฺจติ ชโยฯ โย ปจฺจามิเตฺตหิ สทฺธิํ ยุชฺฌิตฺวา อธิคโต ชโย ปุน เตสุ ชินเนฺตสุ , ปราชโย โหติ, โส น สาธุ น โสภโนฯ กสฺมา? ยสฺมา ปุน ปราชโยว โหติฯ ติ ยํ โข ปน ปจฺจามิเตฺต นิมฺมเถตฺวา ชิตํ ปุน เตหิ นาวชียติ, โย วา เอกวารํ ลโทฺธ ชโย น ปุน ปราชโย โหติ, ตํ ชิตํ สาธุ ชิตํ โสภนํ, โส ชโย สาธุ โสภโน นาม โหติฯ กสฺมา? ปุน นาวชียนโตฯ ตสฺมา, ตฺวํ มหาราช, สตกฺขตฺตุมฺปิ สหสฺสกฺขตฺตุมฺปิ สตสหสฺสกฺขตฺตุมฺปิ สงฺคามสีสํ ชินิตฺวาปิ สงฺคามโยโธ นาม น โหสิฯ กิํการณา? อตฺตโน กิเลสานํ อชิตตฺตาฯ โย ปน เอกวารมฺปิ อตฺตโน อพฺภนฺตเร กิเลเส ชินาติ, อยํ อุตฺตโม สงฺคามสีสโยโธติ อากาเส นิสินฺนโกว พุทฺธลีลาย รโญฺญ ธมฺมํ เทเสสิฯ อุตฺตมสงฺคามโยธภาโว ปเนตฺถ –
</ol></p>


<p>
‘‘โย  
สหสฺสํ สหเสฺสน, สงฺคาเม มานุเส ชิเน;  
  
เอกญฺจ เชยฺยมตฺตานํ, ส เว สงฺคามชุตฺตโม’’ติฯ (ธ. ป. ๑๐๓) –  
</p>
  
<p>อิทํ สุตฺตํ สาธกํฯ</p>


<p>รโญฺญ ปน ธมฺมํ สุณนฺตเสฺสว ตทงฺคปฺปหานวเสน กิเลสา ปหีนา, ปพฺพชฺชาย จิตฺตํ นมิฯ ราชพลสฺสปิ ตเถว กิเลสา ปหียิํสุฯ ราชา ‘‘อิทานิ ตุเมฺห กหํ คมิสฺสถา’’ติ โพธิสตฺตํ ปุจฺฉิฯ ‘‘หิมวนฺตํ ปวิสิตฺวา อิสิปพฺพชฺชํ ปพฺพชิสฺสามิ, มหาราชา’’ติฯ ‘‘เตน หิ อหมฺปิ ปพฺพชิสฺสามี’’ติ โพธิสเตฺตเนว สทฺธิํ นิกฺขมิ, พลกาโย พฺราหฺมณคหปติกา สพฺพา เสนิโยติ สโพฺพปิ ตสฺมิํ ฐาเน สนฺนิปติโต มหาชนกาโย รญฺญา สทฺธิํเยว นิกฺขมิฯ พาราณสิวาสิโนปิ ‘‘อมฺหากํ กิร ราชา กุทฺทาลปณฺฑิตสฺส ธมฺมเทสนํ สุตฺวา ปพฺพชฺชาภิมุโข หุตฺวา สทฺธิํ พลกาเยน นิกฺขโนฺต, มยํ อิธ กิํ กริสฺสามา’’ติ ทฺวาทสโยชนิกาย พาราณสิยา สกลนครวาสิโน นิกฺขมิํสุฯ ทฺวาทสโยชนิกา ปริสา อโหสิฯ ตํ อาทาย โพธิสโตฺต หิมวนฺตํ ปาวิสิฯ</p>


<p>ตสฺมิํ  ขเณ สกฺกสฺส เทวรโญฺญ นิสินฺนาสนํ อุณฺหาการํ ทเสฺสสิฯ โส อาวชฺชมาโน ‘‘กุทฺทาลปณฺฑิโต มหาภินิกฺขมนํ นิกฺขโนฺต’’ติ ทิสฺวา ‘‘มหาสมาคโม ภวิสฺสติ, วสนฎฺฐานํ ลทฺธุํ วฎฺฎตี’’ติ วิสฺสกมฺมํ อามเนฺตตฺวา ‘‘ตาต, กุทฺทาลปณฺฑิโต มหาภินิกฺขมนํ นิกฺขโนฺต , วสนฎฺฐานํ ลทฺธุํ วฎฺฎติ, ตฺวํ หิมวนฺตปฺปเทสํ คนฺตฺวา สเม ภูมิภาเค ทีฆโต ติํสโยชนํ วิตฺถารโต ปนฺนรสโยชนํ อสฺสมปทํ มาเปหี’’ติ อาหฯ โส ‘‘สาธุ, เทวา’’ติ ปฎิสฺสุณิตฺวา คนฺตฺวา ตถา อกาสิฯ อยเมตฺถ สเงฺขโป, วิตฺถาโร ปน หตฺถิปาลชาตเก อาวิ ภวิสฺสติฯ อิทญฺจ หิ ตญฺจ เอกปริเจฺฉทเมวฯ วิสฺสกโมฺมปิ อสฺสมปเท ปณฺณสาลํ มาเปตฺวา ทุสฺสเทฺท มิเค จ สกุเณ จ อมนุเสฺส จ ปฎิกฺกมาเปตฺวา เตน เตน ทิสาภาเคน เอกปทิกมคฺคํ มาเปตฺวา อตฺตโน วสนฎฺฐานเมว อคมาสิฯ กุทฺทาลปณฺฑิโตปิ ตํ ปริสํ อาทาย หิมวนฺตํ ปวิสิตฺวา สกฺกทตฺติยํ อสฺสมปทํ คนฺตฺวา วิสฺสกเมฺมน มาปิตํ ปพฺพชิตปริกฺขารํ คเหตฺวา ปฐมํ อตฺตนา ปพฺพชิตฺวา ปจฺฉา ปริสํ ปพฺพาเชตฺวา อสฺสมปทํ ภาเชตฺวา อทาสิฯ สตฺต ราชาโน สตฺต รชฺชานิ ฉฑฺฑยิํสุฯ ติํสโยชนํ อสฺสมปทํ ปูริฯ กุทฺทาลปณฺฑิโต เสสกสิเณสุปิ ปริกมฺมํ กตฺวา พฺรหฺมวิหาเร ภาเวตฺวา ปริสาย กมฺมฎฺฐานํ อาจิกฺขิฯ สเพฺพ สมาปตฺติลาภิโน หุตฺวา พฺรหฺมวิหาเร ภาเวตฺวา พฺรหฺมโลกปรายณา อเหสุํฯ เย ปน เตสํ ปาริจริยํ อกํสุ, เต เทวโลกปรายณา อเหสุํฯ</p>


<p>สตฺถา  ‘‘เอวํ, ภิกฺขเว, จิตฺตํ นาเมตํ กิเลสวเสน อลฺลีนํ ทุโมฺมจยํ โหติ, อุปฺปนฺนา โลภธมฺมา ทุปฺปชหา, เอวรูเปปิ ปณฺฑิเต อญฺญาเณ กโรนฺตี’’ติ อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน เกจิ โสตาปนฺนา อเหสุํ, เกจิ สกทาคามิโน, เกจิ อนาคามิโน, เกจิ อรหตฺตํ ปาปุณิํสุฯ สตฺถาปิ อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปริสา พุทฺธปริสา, กุทฺทาลปณฺฑิโต ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
อสาตมนฺตณฺฑภูตํ  
, ตกฺกปณฺฑิ ทุราชานํ;  
  
อนภิรติ มุทุลกฺขณํ, อุจฺฉงฺคมฺปิ จ สาเกตํ;  
  
วิสวนฺตํ กุทฺทาลกนฺติฯ  
</p>
  
<h2>๘. วรุณวโคฺค</h2>
<ol>
<li>
<p> [๗๑] ๑. วรุณชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต กุฎุมฺพิกปุตฺตติสฺสเตฺถรํ อารพฺภ กเถสิฯ เอกสฺมิํ กิร ทิวเส สาวตฺถิวาสิโน อญฺญมญฺญสหายกา ติํสมตฺตา กุลปุตฺตา คนฺธปุปฺผวตฺถาทีนิ คเหตฺวา ‘‘สตฺถุ ธมฺมเทสนํ สุณิสฺสามา’’ติ มหาชนปริวุตา เชตวนํ คนฺตฺวา นาคมาฬกสาลมาฬกาทีสุ โถกํ นิสีทิตฺวา สายนฺหสมเย สตฺถริ สุรภิคนฺธวาสิตาย คนฺธกุฎิโต นิกฺขมิตฺวา ธมฺมสภํ คนฺตฺวา อลงฺกตพุทฺธาสเน นิสิเนฺน สปริวารา ธมฺมสภํ คนฺตฺวา สตฺถารํ คนฺธปุเปฺผหิ ปูเชตฺวา จกฺกงฺกิตตเลสุ ผุลฺลปทุมสสฺสิริเกสุ ปาเทสุ วนฺทิตฺวา เอกมนฺตํ นิสินฺนา ธมฺมํ สุณิํสุฯ</p>


<p>อถ เนสํ เอตทโหสิ ‘‘ยถา ยถา โข มยํ ภควตา ธมฺมํ เทสิตํ อาชานาม, ปพฺพเชยฺยามา’’ติฯ เต ตถาคตสฺส ธมฺมสภาโต นิกฺขนฺตกาเล ตถาคตํ อุปสงฺกมิตฺวา วนฺทิตฺวา ปพฺพชฺชํ ยาจิํสุ, สตฺถา เตสํ ปพฺพชฺชํ อทาสิฯ เต อาจริยุปชฺฌาเย อาราเธตฺวา อุปสมฺปทํ ลภิตฺวา ปญฺจ วสฺสานิ อาจริยุปชฺฌายานํ สนฺติเก วสิตฺวา เทฺว มาติกา ปคุณํ กตฺวา กปฺปิยากปฺปิยํ ญตฺวา ติโสฺส อนุโมทนา อุคฺคณฺหิตฺวา จีวรานิ สิเพฺพตฺวา รชิตฺวา ‘‘สมณธมฺมํ กริสฺสามา’’ติ อาจริยุปชฺฌาเย อาปุจฺฉิตฺวา สตฺถารํ อุปสงฺกมิตฺวา วนฺทิตฺวา เอกมนฺตํ นิสีทิตฺวา ‘‘มยํ, ภเนฺต, ภเวสุ อุกฺกณฺฐิตา ชาติชราพฺยาธิมรณภยภีตา, เตสํ โน สํสารปริโมจนตฺถาย กมฺมฎฺฐานํ กเถถา’’ติ ยาจิํสุฯ สตฺถา เตสํ อฎฺฐติํสาย กมฺมฎฺฐาเนสุ สปฺปายํ วิจินิตฺวา กมฺมฎฺฐานํ กเถสิฯ เต สตฺถุ สนฺติเก กมฺมฎฺฐานํ คเหตฺวา สตฺถารํ วนฺทิตฺวา ปทกฺขิณํ กตฺวา ปริเวณํ คนฺตฺวา อาจริยุปชฺฌาเย โอโลเกตฺวา ปตฺตจีวรมาทาย ‘‘สมณธมฺมํ กริสฺสามา’’ติ นิกฺขมิํสุฯ</p>


<p>อถ เนสํ อพฺภนฺตเร เอโก ภิกฺขุ นาเมน กุฎุมฺพิกปุตฺตติสฺสเตฺถโร นาม กุสีโต หีนวีริโย รสคิโทฺธฯ โส เอวํ จิเนฺตสิ ‘‘อหํ เนว อรเญฺญ วสิตุํ, น ปธานํ ปทหิตุํ, น ภิกฺขาจริยาย ยาเปตุํ สกฺขิสฺสามิ, โก เม คมเนน อโตฺถ, นิวตฺติสฺสามี’’ติ โส วีริยํ  โอสฺสชิตฺวา เต ภิกฺขู อนุคนฺตฺวา นิวตฺติฯ เตปิ โข ภิกฺขู โกสเลสุ จาริกํ จรมานา อญฺญตรํ ปจฺจนฺตคามํ  คนฺตฺวา ตํ อุปนิสฺสาย เอกสฺมิํ อรญฺญายตเน วสฺสํ อุปคนฺตฺวา อโนฺตเตมาสํ อปฺปมตฺตา ฆเฎนฺตา วายมนฺตา วิปสฺสนาคพฺภํ คาหาเปตฺวา ปถวิํ อุนฺนาทยมานา อรหตฺตํ ปตฺวา วุตฺถวสฺสา ปวาเรตฺวา ‘‘ปฎิลทฺธคุณํ สตฺถุ อาโรเจสฺสามา’’ติ ตโต นิกฺขมิตฺวา อนุปุเพฺพน เชตวนํ ปตฺวา ปตฺตจีวรํ ปฎิสาเมตฺวา อาจริยุปชฺฌาเย ทิสฺวา ตถาคตํ ทฎฺฐุกามา สตฺถุ สนฺติกํ คนฺตฺวา วนฺทิตฺวา นิสีทิํสุฯ สตฺถา เตหิ สทฺธิํ มธุรปฎิสนฺถารํ อกาสิฯ เต กตปฎิสนฺถารา อตฺตนา ปฎิลทฺธคุณํ ตถาคตสฺส อาโรเจสุํ, สตฺถา เต ภิกฺขู ปสํสิฯ กุฎุมฺพิกปุตฺตติสฺสเตฺถโร สตฺถารํ เตสํ คุณกถํ กเถนฺตํ ทิสฺวา สยมฺปิ สมณธมฺมํ กาตุกาโม ชาโตฯ เตปิ โข ภิกฺขู ‘‘มยํ, ภเนฺต, ตเมว อรญฺญวาสํ คนฺตฺวา วสิสฺสามา’’ติ สตฺถารํ อาปุจฺฉิํสุฯ สตฺถา ‘‘สาธู’’ติ อนุชานิฯ เต สตฺถารํ วนฺทิตฺวา ปริเวณํ อคมํสุฯ</p>


<p>อถ โส กุฎุมฺพิกปุตฺตติสฺสเตฺถโร รตฺติภาคสมนนฺตเร อจฺจารทฺธวีริโย หุตฺวา อติเวเคน สมณธมฺมํ กโรโนฺต มชฺฌิมยามสมนนฺตเร อาลมฺพนผลกํ นิสฺสาย ฐิตโกว นิทฺทายโนฺต ปริวตฺติตฺวา ปติ, อูรุฎฺฐิกํ ภิชฺชิ, เวทนา มหนฺตา ชาตาฯ เตสํ ภิกฺขูนํ ตํ ปฎิชคฺคนฺตานํ คมนํ น สมฺปชฺชิฯ อถ เน อุปฎฺฐานเวลายํ อาคเต สตฺถา ปุจฺฉิ ‘‘นนุ ตุเมฺห, ภิกฺขเว, ‘เสฺว คมิสฺสามา’ติ หิโยฺย อาปุจฺฉิตฺถา’’ติ? ‘‘อาม, ภเนฺต, อปิจ โข ปน อมฺหากํ สหายโก กุฎุมฺพิกปุตฺตติสฺสเตฺถโร อกาเล อติเวเคน สมณธมฺมํ กโรโนฺต นิทฺทาภิภูโต ปริวตฺติตฺวา ปติโต, อูรุฎฺฐิสฺส ภินฺนํ, ตํ นิสฺสาย อมฺหากํ คมนํ น สมฺปชฺชี’’ติฯ สตฺถา ‘‘น, ภิกฺขเว, อิทาเนเวส อตฺตโน หีนวีริยภาเวน อกาเล  อติเวเคน วีริยํ กโรโนฺต ตุมฺหากํ คมนนฺตรายํ กโรติ, ปุเพฺพเปส ตุมฺหากํ คมนนฺตรายํ อกาสิเยวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต คนฺธารรเฎฺฐ ตกฺกสิลายํ โพธิสโตฺต ทิสาปาโมโกฺข อาจริโย หุตฺวา ปญฺจ มาณวกสตานิ สิปฺปํ อุคฺคณฺหาเปสิฯ อถสฺส เต มาณวา เอกทิวสํ ทารุํ อาหรณตฺถาย อรญฺญํ คนฺตฺวา ทารูนิ อุทฺธริํสุฯ เตสํ อนฺตเร เอโก กุสีตมาณโว มหนฺตํ วรุณรุกฺขํ ทิสฺวา ‘‘สุกฺขรุโกฺข เอโส’’ติ สญฺญาย ‘‘มุหุตฺตํ ตาว นิปชฺชิตฺวา ปจฺฉา รุกฺขํ อภิรุหิตฺวา  ทารูนิ ปาเตตฺวา อาทาย คมิสฺสามี’’ติ อุตฺตริสาฎกํ ปตฺถริตฺวา นิปชฺชิตฺวา กากจฺฉมาโน นิทฺทํ โอกฺกมิฯ อิตเร มาณวกา ทารุกลาเป พนฺธิตฺวา อาทาย คจฺฉนฺตา ตํ ปาเทน ปิฎฺฐิยํ ปหริตฺวา ปโพเธตฺวา อคมํสุฯ กุสีตมาณโว อุฎฺฐาย อกฺขีนิ ปุญฺฉิตฺวา ปุญฺฉิตฺวา  อวิคตนิโทฺทว วรุณรุกฺขํ อภิรุหิตฺวา สาขํ คเหตฺวา อตฺตโน อภิมุขํ อากฑฺฒิตฺวา ภญฺชโนฺต ภิชฺชิตฺวา อุฎฺฐิตโกฎิยา อตฺตโน อกฺขิํ ภินฺทาเปตฺวา เอเกน หเตฺถน ตํ ปิธาย เอเกน หเตฺถน อลฺลทารูนิ ภญฺชิตฺวา รุกฺขโต โอรุยฺห ทารุกลาปํ พนฺธิตฺวา อุกฺขิปิตฺวา เวเคน คนฺตฺวา เตหิ ปาติตานํ ทารูนํ อุปริ ปาเตสิฯ</p>


<p>ตํ ทิวสญฺจ ชนปทคามเก เอกํ กุลํ ‘‘เสฺว พฺราหฺมณวาจนกํ กริสฺสามา’’ติ อาจริยํ นิมเนฺตสิฯ อาจริโย มาณวเก อาห ‘‘ตาตา, เสฺว เอกํ คามกํ คนฺตพฺพํ, ตุเมฺห ปน นิราหารา น สกฺขิสฺสถ คนฺตุํ, ปาโตว ยาคุํ ปจาเปตฺวา ตตฺถ คนฺตฺวา อตฺตนา ลทฺธโกฎฺฐาสญฺจ อมฺหากํ ปตฺตโกฎฺฐาสญฺจ สพฺพมาทาย อาคจฺฉถา’’ติฯ เต ปาโตว ยาคุปจนตฺถาย ทาสิํ อุฎฺฐาเปตฺวา ‘‘ขิปฺปํ โน ยาคุํ ปจาหี’’ติ อาหํสุฯ สา ทารูนิ คณฺหนฺตี อุปริ ฐิตานิ อลฺลวรุณทารูนิ คเหตฺวา ปุนปฺปุนํ มุขวาตํ ททมานาปิ อคฺคิํ อุชฺชาเลตุํ อสโกฺกนฺตี สูริยํ อุฎฺฐาเปสิฯ มาณวกา ‘‘อติทิวา ชาโต, อิทานิ น สกฺกา คนฺตุ’’นฺติ อาจริยสฺส สนฺติกํ อคมิํสุฯ อาจริโย ‘‘กิํ, ตาตา, น คตตฺถา’’ติ? ‘‘อาม, อาจริย น คตมฺหา’’ติฯ ‘‘กิํการณา’’ติ? ‘‘อสุโก นาม กุสีตมาณโว อเมฺหหิ สทฺธิํ ทารูนมตฺถาย อรญฺญํ คนฺตฺวา วรุณรุกฺขมูเล นิทฺทายิตฺวา ปจฺฉา  เวเคน รุกฺขํ อารุยฺห อกฺขิํ ภินฺทาเปตฺวา อลฺลวรุณทารูนิ อาหริตฺวา อเมฺหหิ อานีตทารูนํ อุปริ ปกฺขิปิฯ ยาคุปาจิกา ตานิ สุกฺขทารุสญฺญาย คเหตฺวา ยาว สูริยุคฺคมนา อุชฺชาเลตุํ นาสกฺขิฯ อิมินา โน การเณน คมนนฺตราโย ชาโต’’ติฯ อาจริโย มาณเวน กตกมฺมํ สุตฺวา ‘‘อนฺธพาลานํ กมฺมํ นิสฺสาย เอวรูปา ปริหานิ โหตี’’ติ วตฺวา อิมํ คาถํ สมุฎฺฐาเปสิ –</p>


<ol>
<li>
‘‘โย  
ปุเพฺพ กรณียานิ, ปจฺฉา โส กาตุมิจฺฉติ;  
  
วรุณกฎฺฐภโญฺชว, ส ปจฺฉา มนุตปฺปตี’’ติฯ  
</li>
  
<p>ตตฺถ ติ โย โกจิ ปุคฺคโล ‘‘อิทํ ปุเพฺพ กตฺตพฺพํ, อิทํ ปจฺฉา’’ติ อวีมํสิตฺวา ปุเพฺพ กรณียานิ ปฐมเมว กตฺตพฺพกมฺมานิ ปจฺฉา กโรติ, อยํ วรุณกฎฺฐภโญฺช อมฺหากํ มาณวโก วิย โส พาลปุคฺคโล ปจฺฉา อนุตปฺปติ โสจติ ปริเทวตีติ อโตฺถฯ
</ol></p>


<p>เอวํ โพธิสโตฺต อเนฺตวาสิกานํ อิมํ การณํ กเถตฺวา ทานาทีนิ ปุญฺญานิ กริตฺวา ชีวิตปริโยสาเน ยถากมฺมํ คโตฯ</p>


<p>สตฺถา  ‘‘น, ภิกฺขเว, อิทาเนเวส ตุมฺหากํ อนฺตรายํ กโรติ, ปุเพฺพปิ อกาสิเยวา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา อกฺขิเภทํ ปโตฺต มาณโว อูรุเภทํ ปตฺตภิกฺขุ อโหสิ, เสสมาณวา พุทฺธปริสา, อาจริยพฺราหฺมโณ ปน อหเมว อโหสิ’’นฺติฯ</p>

</p>


<ol>
<li>
<p> [๗๒] ๒. สีลวนาคราชชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ธมฺมสภายญฺหิ ภิกฺขู ‘‘อาวุโส, เทวทโตฺต อกตญฺญู ตถาคตสฺส คุเณ น ชานาตี’’ติ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว เทวทโตฺต  อกตญฺญู, ปุเพฺพปิ อกตญฺญูเยว, น กทาจิ มยฺหํ คุณํ ชานาตี’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปฺปเทเส หตฺถิโยนิยํ นิพฺพตฺติฯ โส มาตุกุจฺฉิโต นิกฺขโนฺต สพฺพเสโต อโหสิ รชตปุญฺชสนฺนิโภ, อกฺขีนิ ปนสฺส มณิคุฬสทิสานิ, ปญฺญายมานานิ ปญฺจ ปสาทานิ อเหสุํ, มุขํ รตฺตกมฺพลสทิสํ, โสณฺฑา รตฺตสุวณฺณพินฺทุปฎิมณฺฑิตํ รชตทามํ วิย, จตฺตาโร ปาทา กตลาขารสปริกมฺมา วิยฯ เอวมสฺส ทสหิ ปารมีหิ อลงฺกโต รูปโสภคฺคปฺปโตฺต อตฺตภาโว อโหสิฯ อถ นํ วิญฺญุตํ ปตฺตํ สกลหิมวเนฺต  วารณา สนฺนิปติตฺวา อุปฎฺฐหนฺตา วิจริํสุฯ เอวํ โส อสีติสหสฺสวารณปริวาโร หิมวนฺตปฺปเทเส วสมาโน อปรภาเค คเณ โทสํ ทิสฺวา คณมฺหา กายวิเวกาย เอกโกว อรเญฺญ วาสํ กเปฺปสิฯ สีลวนฺตตาย จ ปนสฺส ‘‘สีลวนาคราชา’’ เตฺวว นามํ อโหสิฯ</p>


<p>อเถโก พาราณสิวาสิโก วนจรโก หิมวนฺตํ ปวิสิตฺวา อตฺตโน อาชีวภณฺฑกํ คเวสมาโน ทิสา ววตฺถาเปตุํ อสโกฺกโนฺต มคฺคมูโฬฺห หุตฺวา มรณภยภีโต พาหา ปคฺคยฺห ปริเทวมาโน วิจรติฯ โพธิสโตฺต ตสฺส ตํ พลวปริเทวิตํ สุตฺวา ‘‘อิมํ ปุริสํ ทุกฺขา โมเจสฺสามี’’ติ การุเญฺญน โจทิโต ตสฺส สนฺติกํ อคมาสิฯ โส ตํ ทิสฺวาว ภีโต ปลายิฯ โพธิสโตฺต ตํ ปลายนฺตํ ทิสฺวา ตเตฺถว อฎฺฐาสิฯ โส ปุริโส โพธิสตฺตํ ฐิตํ ทิสฺวา อฎฺฐาสิ ฯ โพธิสโตฺต ปุน อคมาสิ, โส ปุน ปลายิตฺวา ตสฺส ฐิตกาเล ฐตฺวา จิเนฺตสิ ‘‘อยํ วารโณ มม ปลายนกาเล ติฎฺฐติ, ฐิตกาเล อาคจฺฉติ, นายํ มยฺหํ อนตฺถกาโม, อิมมฺหา ปน มํ ทุกฺขา มาเจตุกาโม ภวิสฺสตี’’ติ สูโร หุตฺวา อฎฺฐาสิฯ โพธิสโตฺต ตํ อุปสงฺกมิตฺวา ‘‘กสฺมา โภ ตฺวํ ปุริส, ปริเทวมาโน วิจรสี’’ติ ปุจฺฉิฯ ‘‘สามิ, ทิสา ววตฺถาเปตุํ อสโกฺกโนฺต มคฺคมูโฬฺห หุตฺวา มรณภเยนา’’ติฯ อถ นํ โพธิสโตฺต อตฺตโน วสนฎฺฐานํ เนตฺวา กติปาหํ ผลาผเลหิ สนฺตเปฺปตฺวา ‘‘โภ, ปุริส, มา ภายิ, อหํ ตํ มนุสฺสปถํ  เนสฺสามี’’ติ อตฺตโน ปิเฎฺฐ นิสีทาเปตฺวา มนุสฺสปถํ ปายาสิฯ</p>


<p>อถ โข โส มิตฺตทุพฺภี ปุริโส ‘‘สเจ โกจิ ปุจฺฉิสฺสติ, อาจิกฺขิตพฺพํ ภวิสฺสตี’’ติ โพธิสตฺตสฺส ปิเฎฺฐ นิสิโนฺนเยว รุกฺขนิมิตฺตํ ปพฺพตนิมิตฺตํ อุปธาเรโนฺตว คจฺฉติฯ อถ นํ โพธิสโตฺต อรญฺญา นีหริตฺวา พาราณสิคามิมหามเคฺค ฐเปตฺวา ‘‘โภ ปุริส, อิมินา มเคฺคน คจฺฉ, มยฺหํ ปน วสนฎฺฐานํ ปุจฺฉิโตปิ อปุจฺฉิโตปิ มา กสฺสจิ อาจิกฺขี’’ติ ตํ อุโยฺยเชตฺวา อตฺตโน วสนฎฺฐานํเยว อคมาสิฯ อถ โส ปุริโส พาราณสิํ คนฺตฺวา อนุวิจรโนฺต ทนฺตการวีถิํ ปตฺวา ทนฺตกาเร ทนฺตวิกติโย กุรุมาเน ทิสฺวา ‘‘กิํ ปน โภ, ชีวทนฺตมฺปิ  ลภิตฺวา คเณฺหยฺยาถา’’ติ? ‘‘โภ, กิํ วเทสิ, ชีวทโนฺต นาม มตหตฺถิทนฺตโต มหคฺฆตโร’’ติฯ ‘‘เตน หิ อหํ โว ชีวทนฺตํ อาหริสฺสามี’’ติ ปาเถยฺยํ คเหตฺวา ขรกกจํ อาทาย โพธิสตฺตสฺส วสนฎฺฐานํ อคมาสิฯ</p>


<p>โพธิสโตฺต ตํ ทิสฺวา ‘‘กิมตฺถํ อาคโตสี’’ติ ปุจฺฉิฯ ‘‘อหํ, สามิ, ทุคฺคโต กปโณ ชีวิตุํ อสโกฺกโนฺต ตุเมฺห ทนฺตขณฺฑํ ยาจิตฺวา สเจ ทสฺสถ, ตํ อาทาย คนฺตฺวา วิกฺกิณิตฺวา เตน มูเลน ชีวิสฺสามี’’ติ อาคโตติฯ ‘‘โหตุ โภ, ทนฺตํ เต ทสฺสามิ, สเจ ทนฺตกปฺปนตฺถาย กกจํ อตฺถี’’ติฯ ‘‘กกจํ คเหตฺวา อาคโตมฺหิ สามี’’ติฯ ‘‘เตน หิ ทเนฺต กกเจน กนฺติตฺวา อาทาย คจฺฉา’’ติ โพธิสโตฺต ปาเท สมิญฺชิตฺวา โคนิสินฺนกํ นิสีทิฯ โส เทฺวปิ อคฺคทเนฺต ฉินฺทิฯ โพธิสโตฺต เต ทเนฺต โสณฺฑาย คเหตฺวา ‘‘โภ ปุริส, นาหํ ‘เอเต ทนฺตา มยฺหํ อปฺปิยา อมนาปา’ติ ทมฺมิ, อิเมหิ ปน เม ทเนฺตหิ สตคุเณน สหสฺสคุเณน สตสหสฺสคุเณน สพฺพธมฺมปฎิเวธนสมตฺถา สพฺพญฺญุตญฺญาณทนฺตาว ปิยตรา, ตสฺส เม อิทํ ทนฺตทานํ สพฺพญฺญุตญฺญาณปฎิวิชฺฌนตฺถาย โหตู’’ติ สพฺพญฺญุตญฺญาณสฺส อาราธนํ กตฺวา ทนฺตยุคลํ อทาสิฯ</p>


<p>โส  ตํ อาทาย คนฺตฺวา วิกฺกิณิตฺวา ตสฺมิํ มูเล ขีเณ ปุน โพธิสตฺตสฺส สนฺติกํ คนฺตฺวา ‘‘สามิ, ตุมฺหากํ ทเนฺต วิกฺกิณิตฺวา ลทฺธมูลํ มยฺหํ  อิณโสธนมตฺตเมว ชาตํ, อวเสสทเนฺต เทถา’’ติ อาหฯ โพธิสโตฺต ‘‘สาธู’’ติ ปฎิสฺสุณิตฺวา ปุริมนเยเนว กปฺปาเปตฺวา อวเสสทเนฺต อทาสิฯ โส เตปิ วิกฺกิณิตฺวา ปุน อาคนฺตฺวา ‘‘สามิ, ชีวิตุํ น สโกฺกมิ, มูลทาฐา เม เทถา’’ติ อาหฯ โพธิสโตฺต ‘‘สาธู’’ติ ปฎิสฺสุณิตฺวา ปุริมนเยเนว นิสีทิฯ โส ปาปปุริโส มหาสตฺตสฺส รชตทามสทิสํ โสณฺฑํ มทฺทมาโน เกลาสกูฎสทิสํ กุมฺภํ อภิรุหิตฺวา อุโภ ทนฺตโกฎิโย ปณฺหิยา ปหรโนฺต มํสํ วิยูหิตฺวา กุมฺภํ อารุยฺห ขรกกเจน มูลทาฐา กเปฺปตฺวา ปกฺกามิฯ โพธิสตฺตสฺส ทสฺสนูปจารํ วิชหเนฺตเยว ปน ตสฺมิํ ปาปปุริเส จตุนหุตาธิกทฺวิโยชนสตสหสฺสพหลา ฆนปถวี  สิเนรุยุคนฺธราทโย มหาภาเร ทุคฺคนฺธเชคุจฺฉานิ คูถมุตฺตาทีนิ จ ธาเรตุํ สมตฺถาปิ ตสฺส อคุณราสิํ ธาเรตุํ อสโกฺกนฺตี วิย ภิชฺชิตฺวา วิวรํ อทาสิฯ ตาวเทว อวีจิมหานิรยโต อคฺคิชาลา นิกฺขมิตฺวา ตํ มิตฺตทุพฺภิปุริสํ กุลสนฺตเกน กมฺพเลน ปารุปนฺตี วิย ปริกฺขิปิตฺวา คณฺหิฯ</p>


<p>เอวํ ตสฺส ปาปปุคฺคลสฺส ปถวิํ ปวิฎฺฐกาเล ตสฺมิํ วนสเณฺฑ อธิวตฺถา รุกฺขเทวตา ‘‘อกตญฺญู มิตฺตทุพฺภี ปุคฺคโล จกฺกวตฺติรชฺชํ ทตฺวาปิ โตเสตุํ น สกฺกา’’ติ วนํ อุนฺนาเทตฺวา ธมฺมํ เทสยมานา อิมํ คาถมาห –</p>


<ol>
<li>
‘‘อกตญฺญุสฺส โปสสฺส, นิจฺจํ วิวรทสฺสิโน;  
  
สพฺพํ เจ ปถวิํ ทชฺชา, เนว นํ อภิราธเย’’ติฯ  
</li>
  
<p>ตตฺถ ติ อตฺตโน กตคุณํ อชานนฺตสฺสฯ ติ ปุริสสฺสฯ ติ ฉิทฺทเมว โอกาสเมว โอโลเกนฺตสฺสฯ ติ สเจปิ ตาทิสสฺส ปุคฺคลสฺส สกลํ จกฺกวตฺติรชฺชํ, อิมํ วา ปน มหาปถวิํ ปริวเตฺตตฺวา ปถโวชํ ทเทยฺยฯ ติ เอวํ กโรโนฺตปิ เอวรูปํ กตคุณวิทฺธํสกํ โกจิ ปริโตเสตุํ วา ปสาเทตุํ วา น สกฺกุเณยฺยาติ อโตฺถฯ
</ol></p>


<p>เอวํ สา เทวตา วนํ อุนฺนาเทตฺวา ธมฺมํ เทเสสิฯ โพธิสโตฺต ยาวตายุกํ ฐตฺวา ยถากมฺมํ อคมาสิฯ</p>


<p>สตฺถา   ‘‘น, ภิกฺขเว, เทวทโตฺต อิทาเนว อกตญฺญู, ปุเพฺพปิ อกตญฺญูเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ ‘‘ตทา มิตฺตทุพฺภี ปุคฺคโล เทวทโตฺต อโหสิ, รุกฺขเทวตา สาริปุโตฺต, สีลวนาคราชา ปน อหเมว อโหสิ’’นฺติฯ</p>

</p>


<ol>
<li>
<p> [๗๓] ๓. สจฺจํกิรชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ ภิกฺขุสงฺฆสฺมิญฺหิ ธมฺมสภายํ นิสีทิตฺวา ‘‘อาวุโส, เทวทโตฺต สตฺถุ คุณํ น ชานาติ, วธายเยว ปริสกฺกตี’’ติ เทวทตฺตสฺส อคุณํ กเถเนฺต สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ  ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว เทวทโตฺต มยฺหํ วธาย ปริสกฺกติ, ปุเพฺพปิ ปริสกฺกิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ตสฺส ทุฎฺฐกุมาโร นาม ปุโตฺต อโหสิ กกฺขโฬ ผรุโส ปหฎาสีวิสูปโม, อนโกฺกสิตฺวา วา อปหริตฺวา วา เกนจิ สทฺธิํ น กเถติฯ โส อโนฺตชนสฺส จ พหิชนสฺส จ อกฺขิมฺหิ ปติตรชํ วิย, ขาทิตุํ อาคตปิสาโจ วิย จ อมนาโป อโหสิ อุเพฺพชนีโยฯ โส เอกทิวสํ นทีกีฬํ กีฬิตุกาโม มหเนฺตน ปริวาเรน นทีตีรํ อคมาสิฯ ตสฺมิํ ขเณ มหาเมโฆ อุฎฺฐหิ, ทิสา อนฺธการา ชาตาฯ โส ทาสเปสฺสชนํ อาห ‘‘เอถ ภเณ, มํ คเหตฺวา นทีมชฺฌํ เนตฺวา นฺหาเปตฺวา อาเนถา’’ติฯ เต ตํ ตตฺถ เนตฺวา ‘‘กิํ โน ราชา กริสฺสติ, อิมํ ปาปปุริสํ เอเตฺถว มาเรมา’’ติ มนฺตยิตฺวา ‘‘เอตฺถ คจฺฉ กาฬกณฺณี’’ติ อุทเก นํ โอปิลาเปตฺวา ปจฺจุตฺตริตฺวา ตีเร อฎฺฐํสุฯ ‘‘กหํ กุมาโร’’ติ จ วุเตฺต ‘‘น มยํ กุมารํ ปสฺสาม, เมฆํ อุฎฺฐิตํ ทิสฺวา อุทเก นิมุชฺชิตฺวา ปุรโต อาคโต  ภวิสฺสตี’’ติฯ อมจฺจา รโญฺญ สนฺติกํ อคมํสุฯ ราชา ‘‘กหํ เม ปุโตฺต’’ติ ปุจฺฉิฯ น ชานาม เทว, เมเฆ อุฎฺฐิเต ‘‘ปุรโต อาคโต ภวิสฺสตี’’ติ สญฺญาย อาคตมฺหาติฯ ราชา ทฺวารํ วิวราเปตฺวา ‘‘นทีตีรํ คนฺตฺวา วิจินถา’’ติ ตตฺถ ตตฺถ วิจินาเปสิ, โกจิ กุมารํ นาทฺทสฯ</p>


<p>โสปิ โข เมฆนฺธกาเร เทเว วสฺสเนฺต นทิยา วุยฺหมาโน เอกํ ทารุกฺขนฺธํ ทิสฺวา ตตฺถ นิสีทิตฺวา  มรณภยตชฺชิโต ปริเทวมาโน คจฺฉติฯ ตสฺมิํ ปน กาเล พาราณสิวาสี เอโก เสฎฺฐิ นทีตีเร จตฺตาลีสโกฎิธนํ นิทหิตฺวาว มรโนฺต ธนตณฺหาย ธนปิเฎฺฐ สโปฺป หุตฺวา นิพฺพตฺติฯ อปโร ตสฺมิํเยว ปเทเส ติํส โกฎิโย นิทหิตฺวา ธนตณฺหาย ตเตฺถว อุนฺทูโร หุตฺวา นิพฺพตฺติฯ เตสํ วสนฎฺฐานํ อุทกํ ปาวิสิฯ เต อุทกสฺส ปวิฎฺฐมเคฺคเนว นิกฺขมิตฺวา โสตํ ฉินฺทนฺตา คนฺตฺวา ตํ ราชกุมาเรน อภินิสินฺนํ  ทารุกฺขนฺธํ ปตฺวา เอโก เอกํ โกฎิํ, อิตโร อิตรํ อารุยฺห ขนฺธปิเฎฺฐเยว นิปชฺชิํสุฯ ตสฺสาเยว โข ปน นทิยา ตีเร เอโก สิมฺพลิรุโกฺข อตฺถิ, ตเตฺถโก สุวโปตโก วสติฯ โสปิ รุโกฺข อุทเกน โธตมูโล นทีปิเฎฺฐ ปติ, สุวโปตโก เทเว วสฺสเนฺต อุปฺปติตฺวา คนฺตุํ อสโกฺกโนฺต คนฺตฺวา ตเสฺสว ขนฺธสฺส เอกปเสฺส นิลียิฯ เอวํ เต จตฺตาโร ชนา เอกโต วุยฺหมานา คจฺฉนฺติฯ</p>


<p>โพธิสโตฺตปิ โข ตสฺมิํ กาเล กาสิรเฎฺฐ อุทิจฺจพฺราหฺมณกุเล นิพฺพตฺติตฺวา วุฑฺฒิปฺปโตฺต อิสิปพฺพชฺชํ ปพฺพชิตฺวา เอกสฺมิํ นทีนิวตฺตเน ปณฺณสาลํ มาเปตฺวา วสติฯ โส อฑฺฒรตฺตสมเย จงฺกมมาโน ตสฺส ราชกุมารสฺส พลวปริเทวนสทฺทํ สุตฺวา จิเนฺตสิ ‘‘มาทิเส นาม เมตฺตานุทฺทยสมฺปเนฺน ตาปเส ปสฺสเนฺต เอตสฺส ปุริสสฺส มรณํ อยุตฺตํ, อุทกโต อุทฺธริตฺวา ตสฺส ชีวิตทานํ ทสฺสามี’’ติฯ โส ตํ ‘‘มา ภายิ, มา ภายี’’ติ อสฺสาเสตฺวา อุทกโสตํ ฉินฺทโนฺต คนฺตฺวา ตํ ทารุกฺขนฺธํ เอกาย โกฎิยา คเหตฺวา อากฑฺฒโนฺต นาคพโล ถามสมฺปโนฺน เอกเวเคน ตีรํ ปตฺวา กุมารํ อุกฺขิปิตฺวา ตีเร ปติฎฺฐาเปสิฯ เตปิ สปฺปาทโย ทิสฺวา อุกฺขิปิตฺวา อสฺสมปทํ เนตฺวา อคฺคิํ ชาเลตฺวา ‘‘อิเม ทุพฺพลตรา’’ติ ปฐมํ สปฺปาทีนํ สรีรํ เสเทตฺวา ปจฺฉา ราชกุมารสฺส สรีรํ เสเทตฺวา ตมฺปิ อโรคํ กตฺวา อาหารํ เทโนฺตปิ ปฐมํ สปฺปาทีนํเยว ทตฺวา ปจฺฉา ตสฺส ผลาผลานิ อุปนาเมสิฯ ราชกุมาโร ‘‘อยํ กูฎตาปโส มํ ราชกุมารํ อคเณตฺวา ติรจฺฉานคตานํ สมฺมานํ กโรตี’’ติ โพธิสเตฺต อาฆาตํ พนฺธิฯ</p>


<p>ตโต  กติปาหจฺจเยน สเพฺพสุปิ เตสุ ถามพลปฺปเตฺตสุ นทิยา โอเฆ ปจฺฉิเนฺน สโปฺป ตาปสํ วนฺทิตฺวา อาห ‘‘ภเนฺต, ตุเมฺหหิ มยฺหํ มหาอุปกาโร กโต, น โข ปนาหํ ทลิโทฺท, อสุกฎฺฐาเน เม จตฺตาลีส หิรญฺญโกฎิโย นิทหิตฺวา ฐปิตา, ตุมฺหากํ ธเนน กิเจฺจ สติ สพฺพเมฺปตํ ธนํ ตุมฺหากํ ทาตุํ สโกฺกมิ, ตํ ฐานํ อาคนฺตฺวา ‘ทีฆา’ติ ปโกฺกเสยฺยาถา’’ติ วตฺวา ปกฺกามิฯ อุนฺทูโรปิ ตเถว ตาปสํ นิมเนฺตตฺวา ‘‘อสุกฎฺฐาเน ฐตฺวา ‘อุนฺทูรา’ติ ปโกฺกเสยฺยาถา’’ติ  วตฺวา ปกฺกามิฯ สุวโปตโก ปน ตาปสํ วนฺทิตฺวา ‘‘ภเนฺต, มยฺหํ ธนํ นตฺถิ, รตฺตสาลีหิ ปน โว อเตฺถ สติ อสุกํ นาม มยฺหํ วสนฎฺฐานํ, ตตฺถ คนฺตฺวา ‘สุวา’ติ ปโกฺกเสยฺยาถ, อหํ ญาตกานํ อาโรเจตฺวา อเนกสกฎปูรมตฺตา รตฺตสาลิโย อาหราเปตฺวา ทาตุํ สโกฺกมี’’ติ  วตฺวา ปกฺกามิฯ อิตโร ปน มิตฺตทุพฺภี ‘‘ธมฺมสุธมฺมตาย กิญฺจิ อวตฺวา คนฺตุํ อยุตฺตํ, เอวํ ตํ อตฺตโน สนฺติกํ อาคตํ มาเรสฺสามี’’ติ จิเนฺตตฺวา ‘‘ภเนฺต, มยิ รเชฺช ปติฎฺฐิเต อาคเจฺฉยฺยาถ, อหํ โว จตูหิ ปจฺจเยหิ อุปฎฺฐหิสฺสามี’’ติ วตฺวา ปกฺกามิฯ โส คนฺตฺวา น จิรเสฺสว รเชฺช ปติฎฺฐาสิฯ</p>


<p>โพธิสโตฺต ‘‘วีมํสิสฺสามิ ตาว เน’’ติ ปฐมํ สปฺปสฺส สนฺติกํ คนฺตฺวา อวิทูเร ฐตฺวา ‘‘ทีฆา’’ติ ปโกฺกสิฯ โส เอกวจเนเนว นิกฺขมิตฺวา โพธิสตฺตํ วนฺทิตฺวา ‘‘ภเนฺต, อิมสฺมิํ ฐาเน จตฺตาลีส หิรญฺญโกฎิโย, ตา สพฺพาปิ นีหริตฺวา คณฺหถา’’ติ อาหฯ โพธิสโตฺต ‘‘เอวมตฺถุ, อุปฺปเนฺน กิเจฺจ ชานิสฺสามี’’ติ ตํ นิวเตฺตตฺวา อุนฺทูรสฺส สนฺติกํ คนฺตฺวา สทฺทมกาสิฯ โสปิ ตเถว ปฎิปชฺชิฯ โพธิสโตฺต ตมฺปิ นิวเตฺตตฺวา สุวสฺส สนฺติกํ คนฺตฺวา ‘‘สุวา’’ติ ปโกฺกสิฯ โสปิ เอกวจเนเนว รุกฺขคฺคโต โอตริตฺวา โพธิสตฺตํ วนฺทิตฺวา ‘‘กิํ, ภเนฺต, มยฺหํ ญาตกานํ สนฺติกํ คนฺตฺวา หิมวนฺตปฺปเทสโต ตุมฺหากํ สยํชาตสาลี อาหราเปมี’’ติ ปุจฺฉิฯ โพธิสโตฺต ‘‘อเตฺถ สติ ชานิสฺสามี’’ติ ตมฺปิ นิวเตฺตตฺวา ‘‘อิทานิ ราชานํ ปริคฺคณฺหิสฺสามี’’ติ คนฺตฺวา ราชุยฺยาเน วสิตฺวา ปุนทิวเส อากปฺปสมฺปตฺติํ กตฺวา ภิกฺขาจารวเตฺตน นครํ ปาวิสิฯ ตสฺมิํ ขเณ โส มิตฺตทุพฺภี ราชา อลงฺกตหตฺถิกฺขนฺธวรคโต มหเนฺตน ปริวาเรน  นครํ ปทกฺขิณํ กโรติฯ โส โพธิสตฺตํ ทูรโตว ทิสฺวา ‘‘อยํ โส กูฎตาปโส มม สนฺติเก ภุญฺชิตฺวา วสิตุกาโม อาคโต, ยาว ปริสมเชฺฌ อตฺตโน มยฺหํ กตคุณํ นปฺปกาเสติ, ตาวเทวสฺส สีสํ ฉินฺทาเปสฺสามี’’ติ ปุริเส โอโลเกสิฯ ‘‘กิํ กโรม, เทวา’’ติ จ วุเตฺต ‘‘เอส กูฎตาปโส มํ กิญฺจิ ยาจิตุกาโม อาคจฺฉติ มเญฺญ, เอตสฺส กาฬกณฺณิตาปสสฺส มํ ปสฺสิตุํ อทตฺวาว เอตํ คเหตฺวา ปจฺฉาพาหํ  พนฺธิตฺวา จตุเกฺก จตุเกฺก ปหรนฺตา นครา นิกฺขาเมตฺวา อาฆาตเน สีสมสฺส ฉินฺทิตฺวา สรีรํ สูเล อุตฺตาเสถา’’ติ อาหฯ เต ‘‘สาธู’’ติ สมฺปฎิจฺฉิตฺวา คนฺตฺวา นิรปราธํ มหาสตฺตํ พนฺธิตฺวา จตุเกฺก จตุเกฺก ปหรนฺตา อาฆาตนํ เนตุํ อารภิํสุฯ โพธิสโตฺต ปหฎปหฎฎฺฐาเน ‘‘อมฺม, ตาตา’’ติ อกนฺทิตฺวา นิพฺพิกาโร อิมํ คาถมาห –</p>


<ol>
<li>
‘‘สจฺจํ กิเรวมาหํสุ, นรา เอกจฺจิยา อิธ;  
  
กฎฺฐํ นิปฺลวิตํ เสโยฺย, น เตฺวเวกจฺจิโย นโร’’ติฯ  
</li>
  
<p>ตตฺถ  ติ อวิตถเมว กิร เอวํ วทนฺติฯ ติ อิเธกเจฺจ ปณฺฑิตปุริสาฯ ติ นทิยา วุยฺหมานํ สุกฺขทารุํ นิปฺลวิตํ อุตฺตาเรตฺวา ถเล ฐปิตํ เสโยฺย สุนฺทรตโรฯ เอวญฺหิ วทมานา เต ปุริสา สจฺจํ กิร วทนฺติฯ กิํการณา? ตญฺหิ ยาคุภตฺตาทีนํ ปจนตฺถาย, สีตาตุรานํ วิสิพฺพนตฺถาย, อเญฺญสมฺปิ จ ปริสฺสยานํ หรณตฺถาย อุปการํ โหติฯ ติ เอกโจฺจ ปน มิตฺตทุพฺภี อกตญฺญู ปาปปุริโส โอเฆน วุยฺหมาโน หเตฺถน คเหตฺวา อุตฺตาริโต น เตฺวว เสโยฺยฯ ตถา หิ อหํ อิมํ ปาปปุริสํ อุตฺตาเรตฺวา อิมํ อตฺตโน ทุกฺขํ อาหรินฺติฯ เอวํ ปหฎปหฎฎฺฐาเน อิมํ คาถมาหฯ
</ol></p>


<p>ตํ สุตฺวา เย ตตฺถ ปณฺฑิตปุริสา, เต อาหํสุ ‘‘กิํ ปน, โภ ปพฺพชิต, ตยา อมฺหากํ รโญฺญ อตฺถิ โกจิ คุโณ กโต’’ติ? โพธิสโตฺต ตํ ปวตฺติํ อาโรเจตฺวา ‘‘เอวมิมํ มโหฆโต อุตฺตาเรโนฺต อหเมว อตฺตโน ทุกฺขํ อกาสิํ, ‘น วต เม โปราณกปณฺฑิตานํ วจนํ กต’นฺติ อนุสฺสริตฺวา เอวํ วทามี’’ติ อาหฯ ตํ  สุตฺวา ขตฺติยพฺราหฺมณาทโย นครวาสิโน ‘‘สฺวายํ มิตฺตทุพฺภี ราชา เอวํ คุณสมฺปนฺนสฺส อตฺตโน ชีวิตทายกสฺส คุณมตฺตมฺปิ น ชานาติ, ตํ นิสฺสาย กุโต อมฺหากํ วุฑฺฒิ, คณฺหถ น’’นฺติ กุปิตา สมนฺตโต อุฎฺฐหิตฺวา อุสุสตฺติปาสาณมุคฺคราทิปฺปหาเรหิ หตฺถิกฺขนฺธคตเมว นํ ฆาเตตฺวา ปาเท คเหตฺวา กฑฺฒิตฺวา ปริขาปิเฎฺฐ ฉเฑฺฑตฺวา โพธิสตฺตํ อภิสิญฺจิตฺวา รเชฺช ปติฎฺฐาเปสุํฯ</p>


<p>โส ธเมฺมน รชฺชํ กาเรโนฺต ปุน เอกทิวสํ สปฺปาทโย  ปริคฺคณฺหิตุกาโม มหเนฺตน ปริวาเรน สปฺปสฺส วสนฎฺฐานํ คนฺตฺวา ‘‘ทีฆา’’ติ ปโกฺกสิฯ สโปฺป อาคนฺตฺวา วนฺทิตฺวา ‘‘อิทํ เต สามิ ธนํ คณฺหา’’ติ อาหฯ ราชา จตฺตาลีสหิรญฺญโกฎิธนํ อมเจฺจ ปฎิจฺฉาเปตฺวา อุนฺทูรสฺส สนฺติกํ คนฺตฺวา ‘‘อุนฺทูรา’’ติ ปโกฺกสิฯ โสปิ อาคนฺตฺวา วนฺทิตฺวา ติํสโกฎิธนํ นิยฺยาเทสิฯ ราชา ตมฺปิ อมเจฺจ ปฎิจฺฉาเปตฺวา สุวสฺส วสนฎฺฐานํ คนฺตฺวา ‘‘สุวา’’ติ ปโกฺกสิฯ โสปิ อาคนฺตฺวา ปาเท วนฺทิตฺวา ‘‘กิํ, สามิ, สาลิํ อาหรามี’’ติ อาหฯ ราชา ‘‘สาลีหิ อเตฺถ สติ อาหริสฺสสิ, เอหิ คจฺฉามา’’ติ สตฺตติยา หิรญฺญโกฎีหิ สทฺธิํ เต ตโยปิ ชเน คาหาเปตฺวา นครํ คนฺตฺวา ปาสาทวเร มหาตลํ อารุยฺหํ ธนํ สโงฺคเปตฺวา สปฺปสฺส วสนตฺถาย สุวณฺณนาฬิํ, อุนฺทูรสฺส ผลิกคุหํ, สุวสฺส สุวณฺณปญฺชรํ การาเปตฺวา สปฺปสฺส จ สุวสฺส จ โภชนตฺถาย เทวสิกํ กญฺจนตฎฺฎเก มธุลาเช, อุนฺทูรสฺส คนฺธสาลิตณฺฑุเล ทาเปสิ, ทานาทีนิ จ ปุญฺญานิ กโรติฯ เอวํ เต จตฺตาโรปิ ชนา ยาวชีวํ สมคฺคา สโมฺมทมานา วิหริตฺวา ชีวิตกฺขเย ยถากมฺมํ อคมํสุฯ</p>


<p>สตฺถา  ‘‘น, ภิกฺขเว, เทวทโตฺต อิทาเนว มยฺหํ วธาย ปริสกฺกติ, ปุเพฺพปิ ปริสกฺกิเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ทุฎฺฐราชา เทวทโตฺต อโหสิ, สโปฺป สาริปุโตฺต, อุนฺทูโร โมคฺคลฺลาโน, สุโว อานโนฺท, ปจฺฉา รชฺชปฺปโตฺต ธมฺมราชา ปน อหเมว อโหสิ’’นฺติฯ</p>

</p>


<ol>
<li>
<p> [๗๔] ๔. รุกฺขธมฺมชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อุทกกลเห อตฺตโน ญาตกานํ มหาวินาสํ ปจฺจุปฎฺฐิตํ ญตฺวา อากาเสน คนฺตฺวา โรหิณีนทิยา อุปริ ปลฺลเงฺกน นิสีทิตฺวา นีลรํสิํ วิสฺสเชฺชตฺวา ญาตเก สํเวเชตฺวา อากาสา โอรุยฺห นทีตีเร นิสิโนฺน ตํ กลหํ อารพฺภ กเถสิฯ อยเมตฺถ สเงฺขโป, วิตฺถาโร ปน กุณาลชาตเก (ชา. ๒.๒๑.กุณาลชาตก) อาวิ ภวิสฺสติฯ ตทา ปน สตฺถา ญาตเก อามเนฺตตฺวา ‘‘มหาราชา , ตุเมฺห ญาตกา, ญาตเกหิ นาม สมเคฺคหิ สโมฺมทมาเนหิ ภวิตุํ วฎฺฎติฯ ญาตกานญฺหิ สามคฺคิยา สติ ปจฺจามิตฺตา โอกาสํ น ลภนฺติ, ติฎฺฐนฺตุ ตาว มนุสฺสภูตา, อเจตนานํ รุกฺขานมฺปิ สามคฺคิํ ลทฺธุํ วฎฺฎติฯ อตีตสฺมิญฺหิ หิมวนฺตปฺปเทเส มหาวาโต สาลวนํ ปหริ, ตสฺส ปน สาลวนสฺส อญฺญมญฺญํ รุกฺขคจฺฉคุมฺพลตาหิ สมฺพนฺธตฺตา เอกรุกฺขมฺปิ ปาเตตุํ อสโกฺกโนฺต มตฺถกมตฺถเกเนว อคมาสิฯ เอกํ ปน องฺคเณ ฐิตํ สาขาวิฎปสมฺปนฺนมฺปิ มหารุกฺขํ อเญฺญหิ รุเกฺขหิ อสมฺพนฺธตฺตา อุมฺมูเลตฺวา ภูมิยํ ปาเตสิ, อิมินา การเณน ตุเมฺหหิปิ สมเคฺคหิ สโมฺมทมาเนหิ ภวิตุํ วฎฺฎตี’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ปฐมํ อุปฺปโนฺน เวสฺสวโณ มหาราชา จวิ, สโกฺก อญฺญํ เวสฺสวณํ ฐเปสิฯ เอตสฺมิํ เวสฺสวเณ ปริวเตฺต ปจฺฉา นิพฺพตฺตเวสฺสวโณ ‘‘รุกฺขคจฺฉคุมฺพลตานํ อตฺตโน อตฺตโน รุจฺจนฎฺฐาเน วิมานํ คณฺหนฺตู’’ติ สาสนํ เปเสสิฯ ตทา โพธิสโตฺต หิมวนฺตปฺปเทเส เอกสฺมิํ สาลวเน รุกฺขเทวตา หุตฺวา นิพฺพตฺติฯ โส ญาตเก อาห ‘‘ตุเมฺห วิมานานิ คณฺหนฺตา องฺคเณ ฐิตรุเกฺขสุ มา คณฺหถ, อิมสฺมิํ ปน สาลวเน มยา คหิตวิมานํ ปริวาเรตฺวา ฐิตวิมานานิ คณฺหถา’’ติฯ ตตฺถ โพธิสตฺตสฺส วจนกรา ปณฺฑิตเทวตา โพธิสตฺตสฺส วิมานํ ปริวาเรตฺวา ฐิตวิมานานิ คณฺหิํสุฯ อปณฺฑิตา ปน เทวตา ‘‘กิํ อมฺหากํ อโตฺถ อรญฺญวิมาเนหิ, มยํ มนุสฺสปเถ คามนิคมราชธานิทฺวาเรสุ วิมานานิ  คณฺหิสฺสามฯ คามาทโย หิ อุปนิสฺสาย วสมานา เทวตา ลาภคฺคยสคฺคปฺปตฺตา โหนฺตี’’ติ มนุสฺสปเถ องฺคณฎฺฐาเน นิพฺพตฺตมหารุเกฺขสุ วิมานานิ คณฺหิํสุฯ</p>


<p>อเถกสฺมิํ  ทิวเส มหตี วาตวุฎฺฐิ อุปฺปชฺชิฯ วาตสฺส อติพลวตาย ทฬฺหมูลา วนเชฎฺฐกรุกฺขาปิ สํภคฺคสาขาวิฎปา สมูลา นิปติํสุฯ ตํ ปน อญฺญมญฺญํ สมฺพนฺธเนน ฐิตํ สาลวนํ ปตฺวา อิโต จิโต จ ปหรโนฺต เอกรุกฺขมฺปิ ปาเตตุํ นาสกฺขิฯ ภคฺควิมานา เทวตา นิปฺปฎิสรณา ทารเก หเตฺถสุ คเหตฺวา หิมวนฺตํ คนฺตฺวา อตฺตโน ปวตฺติํ สาลวนเทวตานํ  กถยิํสุฯ ตา ตาสํ เอวํ อาคตภาวํ โพธิสตฺตสฺส อาโรเจสุํฯ โพธิสโตฺต ‘‘ปณฺฑิตานํ วจนํ อคฺคเหตฺวา นิปฺปจฺจยฎฺฐานํ คตา นาม เอวรูปาว โหนฺตี’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สาธู สมฺพหุลา ญาตี, อปิ รุกฺขา อรญฺญชา;  
  
วาโต วหติ เอกฎฺฐํ, พฺรหนฺตมฺปิ วนปฺปติ’’นฺติฯ  
</li>
  
<p>ตตฺถ ติ จตฺตาโร อุปาทาย ตตุตฺตริ สตสหสฺสมฺปิ สมฺพหุลา นาม, เอวํ สมฺพหุลา อญฺญมญฺญํ นิสฺสาย วสนฺตา ญาตกาฯ ติ โสภนา ปสตฺถา, ปเรหิ อปฺปธํสิยาติ อโตฺถฯ ติ ติฎฺฐนฺตุ มนุสฺสภูตา, อรเญฺญ ชาตรุกฺขาปิ สมฺพหุลา อญฺญมญฺญูปตฺถเมฺภน ฐิตา สาธุเยวฯ รุกฺขานมฺปิ หิ สปจฺจยภาโว ลทฺธุํ วฎฺฎติฯ นฺติ ปุรตฺถิมาทิเภโท วาโต วายโนฺต องฺคณฎฺฐาเน ฐิตํ เอกฎฺฐํ เอกกเมว ฐิตํ  สาขาวิฎปสมฺปนฺนํ มหารุกฺขมฺปิ วหติ, อุมฺมูเลตฺวา ปาเตตีติ อโตฺถฯ โพธิสโตฺต อิมํ การณํ กเถตฺวา อายุกฺขเย ยถากมฺมํ คโตฯ
</ol></p>


<p>สตฺถาปิ ‘‘เอวํ, มหาราชา, ญาตกานํ ตาว สามคฺคิเยว ลทฺธุํ วฎฺฎติ, สมคฺคา สโมฺมทมานา ปิยสํวาสเมว วสถา’’ติ อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา เทวตา พุทฺธปริสา อเหสุํ, ปณฺฑิตเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๗๕] ๕. มจฺฉชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต อตฺตนา วสฺสาปิตวสฺสํ อารพฺภ กเถสิฯ เอกสฺมิํ กิร สมเย โกสลรเฎฺฐ เทโว น วสฺสิ, สสฺสานิ มิลายนฺติ, เตสุ เตสุ ฐาเนสุ ตฬากโปกฺขรณิสรานิ สุสฺสนฺติฯ เชตวนทฺวารโกฎฺฐกสมีเป เชตวนโปกฺขรณิยาปิ อุทกํ ฉิชฺชิฯ กลลคหนํ ปวิสิตฺวา นิปเนฺน มจฺฉกจฺฉเป กากกุลลาทโย กณยคฺคสทิเสหิ ตุเณฺฑหิ โกเฎฺฎตฺวา นีหริตฺวา นีหริตฺวา วิปฺผนฺทมาเน ขาทนฺติฯ</p>


<p>สตฺถา มจฺฉกจฺฉปานํ ตํ พฺยสนํ ทิสฺวา มหากรุณาย อุสฺสาหิตหทโย ‘‘อชฺช มยา เทวํ  วสฺสาเปตุํ วฎฺฎตี’’ติ ปภาตาย รตฺติยา สรีรปฎิชคฺคนํ กตฺวา ภิกฺขาจารเวลํ สลฺลเกฺขตฺวา มหาภิกฺขุสงฺฆปริวุโต พุทฺธลีลาย สาวตฺถิยํ ปิณฺฑาย ปวิสิตฺวา ปจฺฉาภตฺตํ ปิณฺฑปาตปฎิกฺกโนฺต สาวตฺถิโต วิหารํ คจฺฉโนฺต เชตวนโปกฺขรณิยา โสปาเน ฐตฺวา อานนฺทเตฺถรํ อามเนฺตสิ ‘‘อานนฺท, อุทกสาฎิกํ อาหร, เชตวนโปกฺขรณิยํ นฺหายิสฺสามี’’ติฯ ‘‘นนุ, ภเนฺต, เชตวนโปกฺขรณิยํ อุทกํ ฉินฺนํ, กลลมตฺตเมว อวสิฎฺฐ’’นฺติ? ‘‘อานนฺท, พุทฺธพลํ นาม มหนฺตํ, อาหร ตฺวํ อุทกสาฎิก’’นฺติฯ เถโร อาหริตฺวา อทาสิฯ สตฺถา เอเกนเนฺตน อุทกสาฎิกํ นิวาเสตฺวา เอเกนเนฺตน สรีรํ ปารุปิตฺวา ‘‘เชตวนโปกฺขรณิยํ นฺหายิสฺสามี’’ติ โสปาเน อฎฺฐาสิฯ ตงฺขณเญฺญว สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ โส ‘‘กิํ นุ โข’’ติ อาวเชฺชโนฺต ตํ การณํ ญตฺวา วสฺสวลาหกเทวราชานํ ปโกฺกสาเปตฺวา ‘‘ตาต, สตฺถา ‘เชตวนโปกฺขรณิยํ นฺหายิสฺสามี’ติ ธุรโสปาเน ฐิโต, ขิปฺปํ สกลโกสลรฎฺฐํ เอกเมฆํ กตฺวา วสฺสาเปหี’’ติฯ โส ‘‘สาธู’’ติ สมฺปฎิจฺฉิตฺวา เอกํ วลาหกํ นิวาเสตฺวา เอกํ ปารุปิตฺวา เมฆคีตํ คายโนฺต ปาจีนโลกธาตุอภิมุโข ปกฺขนฺทิฯ ปาจีนทิสาภาเค ขลมณฺฑลมตฺตํ เอกํ เมฆปฎลํ อุฎฺฐาย สตปฎลํ สหสฺสปฎลํ หุตฺวา อภิตฺถนนฺตํ วิชฺชุลตา นิจฺฉาเรนฺตํ อโธมุขํ ฐปิตอุทกกุมฺภากาเรน วสฺสมานํ สกลโกสลรฎฺฐํ มโหเฆน วิย อโชฺฌตฺถริฯ เทโว อจฺฉินฺนธารํ วสฺสโนฺต มุหุเตฺตเนว  เชตวนโปกฺขรณิํ ปูเรสิ, ธุรโสปานํ อาหจฺจ อุทกํ อฎฺฐาสิฯ</p>


<p>สตฺถา โปกฺขรณิยํ นฺหายิตฺวา สุรตฺตทุปฎฺฎํ นิวาเสตฺวา กายพนฺธนํ พนฺธิตฺวา สุคตมหาจีวรํ เอกํสํ กตฺวา ภิกฺขุสงฺฆปริวุโต คนฺตฺวา คนฺธกุฎิปริเวเณ ปญฺญตฺตวรพุทฺธาสเน นิสีทิตฺวา ภิกฺขุสเงฺฆน วเตฺต ทสฺสิเต อุฎฺฐาย มณิโสปานผลเก ฐตฺวา ภิกฺขุสงฺฆสฺส โอวาทํ ทตฺวา  อุโยฺยเชตฺวา สุรภิคนฺธกุฎิํ ปวิสิตฺวา ทกฺขิเณน ปเสฺสน สีหเสยฺยํ กเปฺปตฺวา สายนฺหสมเย ธมฺมสภายํ สนฺนิปติตานํ ภิกฺขูนํ ‘‘ปสฺสถาวุโส, ทสพลสฺส ขนฺติเมตฺตานุทฺทยสมฺปตฺติํ, วิวิธสเสฺสสุ มิลายเนฺตสุ นานาชลาสเยสุ สุสฺสเนฺตสุ มจฺฉกจฺฉเปสุ มหาทุกฺขํ ปาปุณเนฺตสุ การุญฺญํ ปฎิจฺจ ‘มหาชนํ ทุกฺขา โมเจสฺสามี’ติ อุทกสาฎิกํ นิวาเสตฺวา เชตวนโปกฺขรณิยา ธุรโสปาเน ฐตฺวา มุหุเตฺตน สกลโกสลรฎฺฐํ มโหเฆน โอปิลาเปโนฺต วิย เทวํ วสฺสาเปตฺวา มหาชนํ กายิกเจตสิกทุกฺขโต โมเจตฺวา  วิหารํ ปวิโฎฺฐ’’ติ กถาย วตฺตมานาย คนฺธกุฎิโต นิกฺขมิตฺวา ธมฺมสภํ อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ตถาคโต อิทาเนว มหาชเน กิลมเนฺต เทวํ วสฺสาเปติ, ปุเพฺพ ติรจฺฉานโยนิยํ นิพฺพตฺติตฺวา มจฺฉราชกาเลปิ วสฺสาเปสิเยวา’’ติ วตฺวา อตีตํ อาหริฯ</p>


<p>อตีเต อิมสฺมิํเยว โกสลรเฎฺฐ อิมิสฺสา สาวตฺถิยา อิมสฺมิํเยว เชตวนโปกฺขรณิฎฺฐาเน เอกา วลฺลิคหนปริกฺขิตฺตา กนฺทรา อโหสิฯ ตทา โพธิสโตฺต มจฺฉโยนิยํ นิพฺพตฺติตฺวา มจฺฉคณปริวุโต ตตฺถ ปฎิวสติฯ ยถา ปน อิทานิ, เอวเมว ตทาปิ ตสฺมิํ รเฎฺฐ เทโว น วสฺสิ, มนุสฺสานํ สสฺสานิ มิลายิํสุ, วาปิตฬากกนฺทราทีสุ อุทกํ ฉิชฺชิ, มจฺฉกจฺฉปา กลลคหนํ ปวิสิํสุฯ อิมิสฺสาปิ กนฺทราย มจฺฉกจฺฉปา กลลคหนํ ปวิสิตฺวา ตสฺมิํ ตสฺมิํ ฐาเน นิลียิํสุฯ กากาทโย ตุเณฺฑน โกเฎฺฎตฺวา นีหริตฺวา ขาทิํสุฯ</p>


<p>โพธิสโตฺต ญาติสงฺฆสฺส ตํ พฺยสนํ ทิสฺวา ‘‘อิมํ เตสํ ทุกฺขํ ฐเปตฺวา มํ อโญฺญ โมเจตุํ สมโตฺถ นาม นตฺถิ, สจฺจกิริยํ กตฺวา เทวํ  วสฺสาเปตฺวา ญาตเก มรณทุกฺขา โมเจสฺสามี’’ติ กาฬวณฺณํ กทฺทมํ ทฺวิธา วิยูหิตฺวา นิกฺขมิตฺวา อญฺชนรุกฺขสารฆฎิกวโณฺณ มหามโจฺฉ สุโธตโลหิตงฺคมณิคุฬสทิสานิ อกฺขีนิ อุมฺมีเลตฺวา อากาสํ อุโลฺลเกตฺวา ปชฺชุนฺนเทวราชสฺส สทฺทํ ทตฺวา ‘‘โภ ปชฺชุนฺน, อหํ ญาตเก นิสฺสาย ทุกฺขิโต, ตฺวํ มยิ สีลวเนฺต กิลมเนฺต กสฺมา เทวํ น วสฺสาเปสิ? มยา สมานชาติกานํ ขาทนฎฺฐาเน นิพฺพตฺติตฺวา ตณฺฑุลปฺปมาณมฺปิ มจฺฉํ อาทิํ กตฺวา ขาทิตปุโพฺพ นาม นตฺถิ, อโญฺญปิ เม ปาโณ ชีวิตา น โวโรปิตปุโพฺพ, อิมินา สเจฺจน เทวํ วสฺสาเปตฺวา ญาติสงฺฆํ เม ทุกฺขา โมเจหี’’ติ วตฺวา ปริจารกเจฎกํ อาณาเปโนฺต วิย ปชฺชุนฺนเทวราชานํ อาลปโนฺต อิมํ คาถมาห –</p>


<ol>
<li>
‘‘อภิตฺถนย  
  
ปชฺชุนฺน, นิธิํ กากสฺส นาสย;  
  
กากํ โสกาย รเนฺธหิ, มญฺจ โสกา ปโมจยา’’ติฯ  
</li>
  
<p>ตตฺถ ติ ปชฺชุโนฺน วุจฺจติ เมโฆ, อยํ ปน เมฆวเสน ลทฺธนามํ วสฺสวลาหกเทวราชานํ อาลปติฯ อยํ กิรสฺส อธิปฺปาโย – เทโว นาม อนภิตฺถนโนฺต วิชฺชุลตา อนิจฺฉาเรโนฺต วสฺสโนฺตปิ น โสภติ, ตสฺมา ตฺวํ อภิตฺถนโนฺต วิชฺชุลตา นิจฺฉาเรโนฺต วสฺสาเปหีติฯ ติ กากา กลลํ ปวิสิตฺวา ฐิเต มเจฺฉ ตุเณฺฑน โกเฎฺฎตฺวา นีหริตฺวา ขาทนฺติ, ตสฺมา เตสํ อโนฺตกลเล มจฺฉา ‘‘นิธี’’ติ วุจฺจนฺติ, ตํ กากสงฺฆสฺส นิธิํ เทวํ วสฺสาเปโนฺต อุทเกน ปฎิจฺฉาเทตฺวา นาเสหีติฯ ติ กากสโงฺฆ อิมิสฺสา กนฺทราย อุทเกน ปุณฺณาย มเจฺฉ อลภมาโน โสจิสฺสติ, ตํ กากคณํ ตฺวํ อิมํ กนฺทรํ ปูเรโนฺต โสกาย รเนฺธหิ, โสกสฺสตฺถาย มจฺฉสฺส อสฺสาสตฺถาย เทวํ วสฺสาเปหิฯ ยถา อโนฺตนิชฺฌานลกฺขณํ โสกํ ปาปุณาติ, เอวํ กโรหีติ อโตฺถ, ติ เอตฺถ -กาโร สมฺปิณฺฑนโตฺถ, มญฺจ มม ญาตเก จ สเพฺพว อิมมฺหา มรณโสกา โมเจหีติฯ
</ol></p>


<p>เอวํ  โพธิสโตฺต ปริจารกเจฎกํ อาณาเปโนฺต วิย ปชฺชุนฺนํ อาลปิตฺวา สกลโกสลรเฎฺฐ มหาวสฺสํ วสฺสาเปตฺวา มหาชนํ มรณทุกฺขา โมเจตฺวา ชีวิตปริโยสาเน ยถากมฺมํ คโตฯ</p>


<p>สตฺถา ‘‘น, ภิกฺขเว, ตถาคโต อิทาเนว เทวํ วสฺสาเปติ, ปุเพฺพ มจฺฉโยนิยํ นิพฺพโตฺตปิ วสฺสาเปสิเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา มจฺฉคณา พุทฺธปริสา อเหสุํ, ปชฺชุนฺนเทวราชา อานโนฺท, มจฺฉราชา ปน อหเมว อโหสิ’’นฺติฯ</p>

</p>


<ol>
<li>
<p> [๗๖] ๖. อสงฺกิยชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ สาวตฺถิวาสิํ อุปาสกํ อารพฺภ กเถสิฯ โส กิร โสตาปโนฺน อริยสาวโก เกนจิเทว กรณีเยน เอเกน สกฎสตฺถวาเหน สทฺธิํ มคฺคํ ปฎิปชฺชิตฺวา เอกสฺมิํ อรญฺญฎฺฐาเน สกฎานิ โมเจตฺวา ขนฺธาวารพเนฺธ กเต สตฺถวาหสฺส อวิทูเร อญฺญตรสฺมิํ รุกฺขมูเล จงฺกมติฯ อถตฺตโน กาลํ สลฺลเกฺขตฺวา ปญฺจสตา โจรา ‘‘ขนฺธาวารํ วิลุมฺปิสฺสามา’’ติ ธนุมุคฺคราทิหตฺถา ตํ ฐานํ  ปริวารยิํสุฯ อุปาสโกปิ จงฺกมติเยวฯ โจรา นํ ทิสฺวา ‘‘อทฺธา เอส ขนฺธาวารรกฺขโก ภวิสฺสติ, อิมสฺส นิทฺทํ โอกฺกนฺตกาเล วิลุมฺปิสฺสามา’’ติ อโชฺฌตฺถริตุํ อสโกฺกนฺตา ตตฺถ ตเตฺถว อฎฺฐํสุฯ โสปิ อุปาสโก ปฐมยาเมปิ มชฺฌิมยาเมปิ ปจฺฉิมยาเมปิ จงฺกมโนฺตเยว อฎฺฐาสิฯ ปจฺจูสกาเล ชาเต โจรา โอกาสํ อลภนฺตา คหิเต ปาสาณมุคฺคราทโย ฉเฑฺฑตฺวา ปลายิํสุฯ</p>


<p>อุปาสโกปิ อตฺตโน กมฺมํ นิฎฺฐาเปตฺวา ปุน สาวตฺถิํ อาคนฺตฺวา สตฺถารํ อุปสงฺกมิตฺวา ‘‘ภเนฺต, อตฺตานํ รกฺขมานา ปรรกฺขกา โหนฺตี’’ติ ปุจฺฉิฯ ‘‘อาม, อุปาสก, อตฺตานํ รกฺขโนฺต ปรมฺปิ รกฺขติ, ปรํ รกฺขโนฺต อตฺตานมฺปิ รกฺขตี’’ติฯ โส ‘‘ยาว สุภาสิตญฺจิทํ, ภเนฺต, ภควตา, อหํ เอเกน  สตฺถวาเหน สทฺธิํ มคฺคํ ปฎิปโนฺน รุกฺขมูเล จงฺกมโนฺต ‘มํ รกฺขิสฺสามี’ติ สกลสตฺถํ รกฺขิ’’นฺติ อาหฯ สตฺถา ‘‘อุปาสก, ปุเพฺพปิ ปณฺฑิตา อตฺตานํ รกฺขนฺตา ปรํ รกฺขิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต กาเมสุ อาทีนวํ ทิสฺวา อิสิปพฺพชฺชํ ปพฺพชิตฺวา หิมวเนฺต วสโนฺต โลณมฺพิลเสวนตฺถาย ชนปทํ อาคนฺตฺวา ชนปทจาริกํ จรโนฺต เอเกน สตฺถวาเหน สทฺธิํ มคฺคํ ปฎิปชฺชิตฺวา เอกสฺมิํ อรญฺญฎฺฐาเน สเตฺถ นิวิเฎฺฐ สตฺถโต อวิทูเร ฌานสุเขน วีตินาเมโนฺต อญฺญตรสฺมิํ รุกฺขมูเล จงฺกมโนฺต อฎฺฐาสิฯ อถ โข ปญฺจสตา โจรา ‘‘สายมาสภตฺตสฺส ภุตฺตกาเล ตํ สกฎสตฺถํ วิลุมฺปิสฺสามา’’ติ อาคนฺตฺวา ปริวารยิํสุฯ เต ตํ ตาปสํ ทิสฺวา ‘‘สเจ อยํ อเมฺห ปสฺสิสฺสติ, สตฺถวาสิกานํ อาโรเจสฺสติ, เอตสฺส นิทฺทูปคตเวลาย วิลุมฺปิสฺสามา’’ติ ตเตฺถว อฎฺฐํสุฯ ตาปโส สกลมฺปิ รตฺติํ จงฺกมิเยวฯ โจรา โอกาสํ อลภิตฺวา คหิตคหิเต มุคฺครปาสาเณ ฉเฑฺฑตฺวา สกฎสตฺถวาสีนํ สทฺทํ ทตฺวา ‘‘โภโนฺต, สตฺถวาสิโน  สเจ เอส รุกฺขมูเล จงฺกมนกตาปโส อชฺช นาภวิสฺส, สเพฺพ มหาวิโลปํ ปตฺตา อภวิสฺสถ, เสฺว ตาปสสฺส มหาสกฺการํ กเรยฺยาถา’’ติ วตฺวา ปกฺกมิํสุฯ</p>


<p>เต ปภาตาย รตฺติยา โจเรหิ ฉฑฺฑิเต มุคฺครปาสาณาทโย  ทิสฺวา ภีตา โพธิสตฺตสฺส สนฺติกํ คนฺตฺวา วนฺทิตฺวา ‘‘ภเนฺต, ทิฎฺฐา โว โจรา’’ติ ปุจฺฉิํสุฯ ‘‘อามาวุโส, ทิฎฺฐา’’ติฯ ‘‘ภเนฺต, เอตฺตเกโว โจเร ทิสฺวา ภยํ วา สารชฺชํ วา น อุปฺปชฺชี’’ติ? โพธิสโตฺต ‘‘อาวุโส โจเร ทิสฺวา ภยํ นาม สธนสฺส โหติ, อหํ ปน นิทฺธโน, สฺวาหํ กิํ ภายิสฺสามิฯ มยฺหญฺหิ คาเมปิ อรเญฺญปิ วสนฺตสฺส ภยํ วา สารชฺชํ วา นตฺถี’’ติ วตฺวา เตสํ ธมฺมํ เทเสโนฺต อิมํ คาถมาห –</p>


<ol>
<li>
‘‘อสงฺกิโยมฺหิ คามมฺหิ, อรเญฺญ นตฺถิ เม ภยํ;  
  
อุชุมคฺคํ สมารุโฬฺห, เมตฺตาย กรุณาย จา’’ติฯ  
</li>
  
<p>ตตฺถ  ติ สงฺกาย นิยุโตฺต ปติฎฺฐิโตติ สงฺกิโย, น สงฺกิโย อสงฺกิโยฯ อหํ คาเม วสโนฺตปิ สงฺกาย อปฺปติฎฺฐิตตฺตา อสงฺกิโย นิพฺภโย นิราสโงฺกติ ทีเปติฯ ติ คามคามูปจารวินิมุเตฺต ฐาเนฯ ติ อหํ ติกจตุกฺกชฺฌานิกาหิ เมตฺตากรุณาหิ กายวงฺกาทิวิรหิตํ อุชุํ พฺรหฺมโลกคามิมคฺคํ อารุโฬฺหติ วทติฯ อถ วา ปริสุทฺธสีลตาย กายวจีมโนวงฺกวิรหิตํ อุชุํ เทวโลกมคฺคํ อารุโฬฺหมฺหีติ ทเสฺสตฺวา ตโต อุตฺตริ เมตฺตาย กรุณาย จ ปติฎฺฐิตตฺตา อุชุํ พฺรหฺมโลกมคฺคมฺปิ อารุโฬฺหมฺหีติปิ ทเสฺสติฯ อปริหีนชฺฌานสฺส หิ เอกเนฺตน พฺรหฺมโลกปรายณตฺตา เมตฺตากรุณาทโย อุชุมคฺคา นามฯ
</ol></p>


<p>เอวํ โพธิสโตฺต อิมาย คาถาย ธมฺมํ เทเสตฺวา ตุฎฺฐจิเตฺตหิ เตหิ มนุเสฺสหิ สกฺกโต ปูชิโต ยาวชีวํ จตฺตาโร พฺรหฺมวิหาเร ภาเวตฺวา พฺรหฺมโลเก นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา สตฺถวาสิโน พุทฺธปริสา อเหสุํ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๗๗] ๗. มหาสุปินชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โสฬส มหาสุปิเน อารพฺภ กเถสิฯ เอกทิวสํ กิร โกสลมหาราชา รตฺติํ นิทฺทูปคโต ปจฺฉิมยาเม โสฬส มหาสุปิเน ทิสฺวา ภีตตสิโต  ปพุชฺฌิตฺวา ‘‘อิเมสํ สุปินานํ ทิฎฺฐตฺตา กิํ นุ โข เม ภวิสฺสตี’’ติ มรณภยตชฺชิโต สยนปิเฎฺฐ นิสินฺนโกว รตฺติํ วีตินาเมสิฯ</p>


<p>อถ นํ ปภาตาย รตฺติยา พฺราหฺมณปุโรหิตา อุปสงฺกมิตฺวา ‘‘สุขํ สยิตฺถ, มหาราชา’’ติ ปุจฺฉิํสุฯ ‘‘กุโต เม อาจริยา สุขํ, อชฺชาหํ ปจฺจูสสมเย โสฬส มหาสุปิเน ปสฺสิํ, โสมฺหิ เตสํ ทิฎฺฐกาลโต ปฎฺฐาย ภยปฺปโตฺต’’ติฯ ‘‘วเทถ, มหาราช, สุตฺวา ชานิสฺสามา’’ติ วุตฺตํ  พฺราหฺมณานํ ทิฎฺฐสุปิเน กเถตฺวา ‘‘กิํ นุ โข เม อิเมสํ ทิฎฺฐการณา ภวิสฺสตี’’ติ ปุจฺฉิฯ พฺราหฺมณา หเตฺถ วิธุนิํสุฯ ‘‘กสฺมา หเตฺถ วิธุนถา’’ติ จ วุเตฺต ‘‘กกฺขฬา, มหาราช, สุปินา’’ติฯ ‘‘กา เตสํ นิปฺผตฺติ ภวิสฺสตี’’ติ? ‘‘รชฺชนฺตราโย ชีวิตนฺตราโย โภคนฺตราโยติ อิเมสํ ติณฺณํ อนฺตรายานํ อญฺญตโร’’ติฯ ‘‘สปฺปฎิกมฺมา, อปฺปฎิกมฺมา’’ติ? ‘‘กามํ เอเต สุปินา อติผรุสตฺตา อปฺปฎิกมฺมา, มยํ ปน เต สปฺปฎิกเมฺม กริสฺสาม, เอเต ปฎิกฺกมาเปตุํ อสโกฺกนฺตานํ อมฺหากํ สิกฺขิตภาโว นาม กิํ กริสฺสตี’’ติฯ ‘‘กิํ ปน กตฺวา ปฎิกฺกมาเปสฺสถา’’ติ? ‘‘สพฺพจตุเกฺกน ยญฺญํ ยชิสฺสาม, มหาราชา’’ติฯ ราชา ภีตตสิโต ‘‘เตน หิ อาจริยา มม ชีวิตํ ตุมฺหากํ หเตฺถ โหตุ, ขิปฺปํ เม โสตฺถิํ กโรถา’’ติ อาหฯ พฺราหฺมณา ‘‘พหุํ ธนํ ลภิสฺสาม, พหุํ ขชฺชโภชฺชํ อาหราเปสฺสามา’’ติ หฎฺฐตุฎฺฐา ‘‘มา จินฺตยิตฺถ, มหาราชา’’ติ ราชานํ สมสฺสาเสตฺวา ราชนิเวสนา นิกฺขมิตฺวา พหินคเร ยญฺญาวาฎํ กตฺวา พหู จตุปฺปทคเณ ถูณูปนีเต กตฺวา ปกฺขิคเณ สมาหริตฺวา ‘‘อิทญฺจิทญฺจ ลทฺธุํ วฎฺฎตี’’ติ ปุนปฺปุนํ สญฺจรนฺติฯ</p>


<p>อถ โข มลฺลิกา เทวี ตํ การณํ ญตฺวา ราชานํ อุปสงฺกมิตฺวา ปุจฺฉิ ‘‘กิํ นุ โข, มหาราช, พฺราหฺมณา ปุนปฺปุนํ สญฺจรนฺตี’’ติ? ‘‘สุขิตา, ตฺวํ ภเทฺท, อมฺหากํ กณฺณมูเล อาสีวิสํ จรนฺตํ น ชานาสี’’ติฯ ‘‘กิํ เอตํ, มหาราชา’’ติ? มยา เอวรูปา ทุสฺสุปินา ทิฎฺฐา, พฺราหฺมณา ‘‘ติณฺณํ อนฺตรายานํ อญฺญตโร ปญฺญายตี’’ติ วตฺวา ‘‘‘เตสํ ปฎิฆาตาย ยญฺญํ ยชิสฺสามา’ติ วตฺวา ปุนปฺปุนํ สญฺจรนฺตี’’ติฯ ‘‘กิํ ปน เต, มหาราช, สเทวเก โลเก อคฺคพฺราหฺมโณ สุปินปฎิกมฺมํ ปุจฺฉิโต’’ติ? ‘‘กตโร ปเนส, ภเทฺท, สเทวเก โลเก อคฺคพฺราหฺมโณ’’ติฯ ‘‘สเทวเก โลเก อคฺคปุคฺคลํ สพฺพญฺญุํ วิสุทฺธํ นิกฺกิเลสํ มหาพฺราหฺมณํ น  ชานาสิฯ โส หิ ภควา สุปินนฺตรํ ชาเนยฺย, คจฺฉ ตฺวํ ปุจฺฉ ตํ, มหาราชา’’ติฯ ‘‘สาธุ, เทวี’’ติ ราชา วิหารํ คนฺตฺวา สตฺถารํ วนฺทิตฺวา นิสีทิฯ</p>


<p>สตฺถา มธุรสฺสรํ นิจฺฉาเรตฺวา ‘‘กิํ นุ โข, มหาราช, อติปฺปโคว อาคโตสี’’ติ อาหฯ อหํ, ภเนฺต, ปจฺจูสสมเย โสฬส มหาสุปิเน  ทิสฺวา ภีโต พฺราหฺมณานํ อาโรเจสิํฯ พฺราหฺมณา ‘‘กกฺขฬา, มหาราช , สุปินา, เอเตสํ ปฎิฆาตตฺถาย สพฺพจตุเกฺกน ยญฺญํ ยชิสฺสามา’’ติ ยญฺญํ สเชฺชนฺติ, พหู ปาณา มรณภยตชฺชิตา, ตุเมฺห จ สเทวเก โลเก อคฺคปุคฺคลา, อตีตานาคตปจฺจุปฺปนฺนํ อุปาทาย นตฺถิ โส เญยฺยธโมฺม, โย โว ญาณมุเข อาปาถํ นาคจฺฉติฯ ‘‘เอเตสํ เม สุปินานํ นิปฺผตฺติํ กเถถ ภควา’’ติฯ ‘‘เอวเมตํ, มหาราช, สเทวเก โลเก มํ ฐเปตฺวา อโญฺญ เอเตสํ สุปินานํ อนฺตรํ วา นิปฺผตฺติํ วา ชานิตุํ สมโตฺถ นาม นตฺถิ, อหํ เต กเถสฺสามิ, อปิจ โข ตฺวํ ทิฎฺฐทิฎฺฐนิยาเมเนว สุปิเน กเถหี’’ติฯ ‘‘สาธุ, ภเนฺต’’ติ ราชา ทิฎฺฐนิยาเมเนว กเถโนฺต –</p>


<p>
‘‘อุสภา รุกฺขา คาวิโย ควา จ,  
  
<p>
อโสฺส กํโส สิงฺคาลี จ กุโมฺภ;  
  
โปกฺขรณี จ อปากจนฺทนํฯ  
</p>
  
<p>
‘‘ลาพูนิ สีทนฺติ สิลา ปฺลวนฺติ, มณฺฑูกิโย กณฺหสเปฺป คิลนฺติ;  
  
กากํ สุวณฺณา ปริวารยนฺติ, ตสา วกา เอฬกานํ ภยา หี’’ติฯ –  
</p>
  
<p>อิมํ มาติกํ นิกฺขิปิตฺวา กเถสิฯ</p>


<p>(๑) อหํ, ภเนฺต, เอกํ ตาว สุปินํ เอวํ อทฺทสํ – จตฺตาโร อญฺชนวณฺณา กาฬอุสภา ‘‘ยุชฺฌิสฺสามา’’ติ จตูหิ ทิสาหิ ราชงฺคณํ อาคนฺตฺวา ‘‘อุสภยุทฺธํ ปสฺสิสฺสามา’’ติ มหาชเน สนฺนิปติเต ยุชฺฌนาการํ ทเสฺสตฺวา นทิตฺวา คชฺชิตฺวา อยุชฺฌิตฺวาว ปฎิกฺกนฺตาฯ อิมํ ปฐมํ สุปินํ อทฺทสํ, อิมสฺส โก วิปาโกติ? ‘‘มหาราช, อิมสฺส วิปาโก เนว ตว, น มม กาเล ภวิสฺสติ, อนาคเต ปน อธมฺมิกานํ กปณราชูนํ อธมฺมิกานญฺจ มนุสฺสานํ กาเล โลเก วิปริวตฺตมาเน กุสเล โอสฺสเนฺน, อกุสเล อุสฺสเนฺน, โลกสฺส ปริหายนกาเล เทโว น สมฺมา วสฺสิสฺสติ, เมฆปาทา ปจฺฉิชฺชิสฺสนฺติ, สสฺสานิ มิลายิสฺสนฺติ, ทุพฺภิกฺขํ ภวิสฺสติ, วสฺสิตุกามา วิย จตูหิ ทิสาหิ เมฆา อุฎฺฐหิตฺวา อิตฺถิกาหิ  อาตเป ปตฺถฎานํ วีหิอาทีนํ เตมนภเยน อโนฺตปเวสิตกาเล ปุริเสสุ กุทฺทาลปิฎกหเตฺถสุ อาฬิพนฺธนตฺถาย นิกฺขเนฺตสุ วสฺสนาการํ  ทเสฺสตฺวา คชฺชิตฺวา วิชฺชุลตา นิจฺฉาเรตฺวา เต อุสภา วิย อยุชฺฌิตฺวา อวสฺสิตฺวาว ปลายิสฺสนฺติฯ อยเมตสฺส วิปาโกฯ ตุยฺหํ ปน ตปฺปจฺจยา โกจิ อนฺตราโย นตฺถิ, อนาคตํ  อารพฺภ ทิโฎฺฐ สุปิโน เอส, พฺราหฺมณา ปน อตฺตโน ชีวิตวุตฺติํ นิสฺสาย กถยิํสู’’ติ เอวํ สตฺถา สุปินสฺส นิปฺผตฺติํ กเถตฺวา อาห ‘‘ทุติยํ กเถหิ, มหาราชา’’ติฯ</p>


<p>(๒) ทุติยาหํ, ภเนฺต, เอวํ อทฺทสํ – ขุทฺทกา รุกฺขา เจว คจฺฉา จ ปถวิํ ภินฺทิตฺวา วิทตฺถิมตฺตมฺปิ รตนมตฺตมฺปิ อนุคฺคนฺตฺวาว ปุปฺผนฺติ เจว ผลนฺติ จฯ อิมํ ทุติยํ อทฺทสํ, อิมสฺส โก วิปาโกติ? มหาราช, อิมสฺสาปิ วิปาโก โลกสฺส ปริหายนกาเล มนุสฺสานํ ปริตฺตายุกกาเล ภวิสฺสติฯ อนาคตสฺมิญฺหิ สตฺตา ติพฺพราคา ภวิสฺสนฺติ, อสมฺปตฺตวยาว กุมาริโย ปุริสนฺตรํ คนฺตฺวา อุตุนิโย เจว คพฺภินิโย จ หุตฺวา ปุตฺตธีตาหิ วฑฺฒิสฺสนฺติฯ ขุทฺทกรุกฺขานํ ปุปฺผํ วิย หิ ตาสํ อุตุนิภาโว, ผลํ วิย จ ปุตฺตธีตโร ภวิสฺสนฺติฯ อิโตนิทานมฺปิ เต ภยํ นตฺถิ, ตติยํ กเถหิ, มหาราชาติฯ</p>


<p>(๓) คาวิโย, ภเนฺต, ตทหุชาตานํ วจฺฉกานํ ขีรํ ปิวนฺติโย อทฺทสํฯ อยํ เม ตติโย สุปิโน, อิมสฺส โก วิปาโกติ? อิมสฺสาปิ วิปาโก อนาคเต เอว มนุสฺสานํ เชฎฺฐาปจายิกกมฺมสฺส นฎฺฐกาเล ภวิสฺสติฯ อนาคตสฺมิญฺหิ สตฺตา มาตาปิตูสุ วา สสฺสุสสุเรสุ วา ลชฺชํ อนุปฎฺฐาเปตฺวา สยเมว กุฎุมฺพํ สํวิทหนฺตาว ฆาสจฺฉาทนมตฺตมฺปิ มหลฺลกานํ ทาตุกามา ทสฺสนฺติ, อทาตุกามา น ทสฺสนฺติฯ มหลฺลกา อนาถา อสยํวสี ทารเก อาราเธตฺวา ชีวิสฺสนฺติ ตทหุชาตานํ วจฺฉกานํ ขีรํ ปิวนฺติโย มหาคาวิโย วิยฯ อิโตนิทานมฺปิ เต ภยํ นตฺถิ, จตุตฺถํ กเถหิ, มหาราชาติฯ</p>


<p>(๔) ธุรวาเห, ภเนฺต, อาโรหปริณาหสมฺปเนฺน มหาโคเณยุคปรมฺปราย อโยเชตฺวา ตรุเณ โคทเมฺม ธุเร โยเชเนฺต อทฺทสํฯ เต ธุรํ วหิตุํ อสโกฺกนฺตา ฉเฑฺฑตฺวา อฎฺฐํสุ, สกฎานิ นปฺปวฎฺฎิํสุฯ อยํ เม จตุโตฺถ สุปิโน, อิมสฺส โก วิปาโกติ? อิมสฺสาปิ วิปาโก  อนาคเต เอว อธมฺมิกราชูนํ กาเล ภวิสฺสติฯ อนาคตสฺมิญฺหิ อธมฺมิกกปณราชาโน ปณฺฑิตานํ ปเวณิกุสลานํ กมฺมํ นิตฺถรณสมตฺถานํ มหามตฺตานํ ยสํ น ทสฺสนฺติฯ ธมฺมสภายํ วินิจฺฉยฎฺฐาเนปิ ปณฺฑิเต โวหารกุสเล มหลฺลเก อมเจฺจ น ฐเปสฺสนฺติ, ตพฺพิปรีตานํ ปน ตรุณตรุณานํ ยสํ ทสฺสนฺติ, ตถารูเป เอว วินิจฺฉยฎฺฐาเน ฐเปสฺสนฺติ, เต ราชกมฺมานิ เจว ยุตฺตายุตฺตญฺจ  อชานนฺตา เนว ตํ ยสํ อุกฺขิปิตุํ สกฺขิสฺสนฺติ, น ราชกมฺมานิ นิตฺถริตุํฯ เต อสโกฺกนฺตา กมฺมธุรํ ฉเฑฺฑสฺสนฺติ, มหลฺลกาปิ ปณฺฑิตามจฺจา ยสํ อลภนฺตา กิจฺจานิ นิตฺถริตุํ สมตฺถาปิ ‘‘กิํ อมฺหากํ เอเตหิ, มยํ พาหิรกา ชาตา, อพฺภนฺตริกา ตรุณทารกา ชานิสฺสนฺตี’’ติ  อุปฺปนฺนานิ กมฺมานิ น กริสฺสนฺติ, เอวํ สพฺพถาปิ เตสํ ราชูนํ หานิเยว ภวิสฺสติ, ธุรํ วหิตุํ อสมตฺถานํ วจฺฉทมฺมานํ ธุเร โยชิตกาโล วิย, ธุรวาหานญฺจ มหาโคณานํ ยุคปรมฺปราย อโยชิตกาโล วิย ภวิสฺสติฯ อิโตนิทานมฺปิ เต ภยํ นตฺถิ, ปญฺจมํ กเถหิ, มหาราชาติฯ</p>


<p>(๕) ภเนฺต, เอกํ อุภโตมุขํ อสฺสํ อทฺทสํ, ตสฺส ทฺวีสุ ปเสฺสสุ ยวสํ เทนฺติ, โส ทฺวีหิ มุเขหิ ขาทติฯ อยํ เม ปญฺจโม สุปิโน, อิมสฺส โก วิปาโกติ? อิมสฺสาปิ อนาคเต อธมฺมิกราชกาเลเยว วิปาโก ภวิสฺสติฯ อนาคตสฺมิญฺหิ อธมฺมิกา พาลราชาโน อธมฺมิเก โลลมนุเสฺส วินิจฺฉเย ฐเปสฺสนฺติ, เต ปาปปุเญฺญสุ อนาทรา พาลา สภายํ นิสีทิตฺวา วินิจฺฉยํ เทนฺตา อุภินฺนมฺปิ อตฺถปจฺจตฺถิกานํ หตฺถโต ลญฺชํ คเหตฺวา ขาทิสฺสนฺติ อโสฺส วิย ทฺวีหิ มุเขหิ ยวสํฯ อิโตนิทานมฺปิ เต ภยํ นตฺถิ, ฉฎฺฐํ กเถหิ, มหาราชาติฯ</p>


<p>(๖) ภเนฺต, มหาชโน สตสหสฺสคฺฆนิกํ สุวณฺณปาติํ สมฺมชฺชิตฺวา ‘‘อิธ ปสฺสาวํ กโรหี’’ติ เอกสฺส ชรสิงฺคาลสฺส อุปนาเมสิ, ตํ ตตฺถ ปสฺสาวํ กโรนฺตํ อทฺทสํฯ อยํ เม ฉโฎฺฐ สุปิโน, อิมสฺส โก วิปาโกติ? อิมสฺสาปิ วิปาโก อนาคเตเยว ภวิสฺสติฯ อนาคตสฺมิญฺหิ  อธมฺมิกา วิชาติราชาโน ชาติสมฺปนฺนานํ กุลปุตฺตานํ อาสงฺกาย ยสํ น ทสฺสนฺติ, อกุลีนานํเยว ทสฺสนฺติฯ เอวํ มหากุลานิ ทุคฺคตานิ ภวิสฺสนฺติ, ลามกกุลานิ อิสฺสรานิฯ เต จ กุลีนปุริสา ชีวิตุํ อสโกฺกนฺตา ‘‘อิเม นิสฺสาย ชีวิสฺสามา’’ติ อกุลีนานํ ธีตโร ทสฺสนฺติ, อิติ ตาสํ กุลธีตานํ อกุลีเนหิ สทฺธิํ สํวาโส ชรสิงฺคาลสฺส สุวณฺณปาติยํ ปสฺสาวกรณสทิโส ภวิสฺสติฯ อิโตนิทานมฺปิ เต ภยํ นตฺถิ, สตฺตมํ กเถหีติฯ</p>


<p>(๗) ภเนฺต, เอโก ปุริโส รชฺชุํ วเฎฺฎตฺวา วเฎฺฎตฺวา ปาทมูเล นิกฺขิปติ, เตน นิสินฺนปีฐสฺส เหฎฺฐา สยิตา เอกา ฉาตสิงฺคาลี ตสฺส อชานนฺตเสฺสว ตํ ขาทติ, เอวาหํ อทฺทสํฯ อยํ เม สตฺตโม สุปิโน, อิมสฺส โก วิปาโกติ? อิมสฺสาปิ อนาคเตเยว วิปาโก ภวิสฺสติฯ อนาคตสฺมิญฺหิ อิตฺถิโย ปุริสโลลา สุราโลลา อลงฺการโลลา วิสิขาโลลา อามิสโลลา ภวิสฺสนฺติ ทุสฺสีลา ทุราจารา, ตา สามิเกหิ กสิโครกฺขาทีนิ กมฺมานิ กตฺวา  กิเจฺฉน กสิเรน สมฺภตํ ธนํ ชาเรหิ สทฺธิํ สุรํ ปิวนฺติโย มาลาคนฺธวิเลปนํ ธารยมานา อโนฺตเคเห อจฺจายิกมฺปิ กิจฺจํ อโนโลเกตฺวา เคเห ปริเกฺขปสฺส อุปริภาเคนปิ ฉิทฺทฎฺฐาเนหิปิ ชาเร อุปธารยมานา เสฺว วปิตพฺพยุตฺตกํ พีชมฺปิ โกเฎฺฎตฺวา ยาคุภตฺตขชฺชกาทีนิ สมฺปาเทตฺวา ขาทมานา วิลุมฺปิสฺสนฺติ เหฎฺฐาปีฐเก นิปนฺนฉาตสิงฺคาลี วิย วเฎฺฎตฺวา วเฎฺฎตฺวา  ปาทมูเล นิกฺขิตฺตรชฺชุํฯ อิโตนิทานมฺปิ เต ภยํ นตฺถิ, อฎฺฐมํ กเถหีติฯ</p>


<p>(๘) ภเนฺต, ราชทฺวาเร พหูหิ ตุจฺฉกุเมฺภหิ ปริวาเรตฺวา ฐปิตํ เอกํ มหนฺตํ ปูริตกุมฺภํ อทฺทสํฯ จตฺตาโรปิ ปน วณฺณา จตูหิ ทิสาหิ จตูหิ อนุทิสาหิ จ ฆเฎหิ อุทกํ อาหริตฺวา อาหริตฺวา ปูริตกุมฺภเมว ปูเรนฺติ, ปูริตปูริตํ อุทกํ อุตฺตริตฺวา ปลายติ, เตปิ ปุนปฺปุนํ ตเตฺถว อุทกํ อาสิญฺจนฺติ, ตุจฺฉกุเมฺภ ปน โอโลเกนฺตาปิ นตฺถิฯ อยํ เม อฎฺฐโม สุปิโน, อิมสฺส โก วิปาโกติ? อิมสฺสาปิ อนาคเตเยว วิปาโก ภวิสฺสติฯ อนาคตสฺมิญฺหิ โลโก ปริหายิสฺสติ, รฎฺฐํ  นิโรชํ ภวิสฺสติ, ราชาโน ทุคฺคตา กปณา ภวิสฺสนฺติฯ โย อิสฺสโร ภวิสฺสติ, ตสฺส ภณฺฑาคาเร สตสหสฺสมตฺตา กหาปณา ภวิสฺสนฺติ, เต เอวํ ทุคฺคตา สเพฺพ ชานปเท อตฺตโนว กเมฺม กาเรสฺสนฺติ, อุปทฺทุตา มนุสฺสา สเก กมฺมเนฺต ฉเฑฺฑตฺวา ราชูนเญฺญว อตฺถาย ปุพฺพณฺณาปรณฺณานิ วปนฺตา รกฺขนฺตา ลายนฺตา มทฺทนฺตา ปเวเสนฺตา อุจฺฉุเขตฺตานิ กโรนฺตา ยนฺตานิ กโรนฺตา ยนฺตานิ วาเหนฺตา ผาณิตาทีนิ ปจนฺตา ปุปฺผาราเม จ ผลาราเม จ กโรนฺตา ตตฺถ ตตฺถ นิปฺผนฺนานิ ปุพฺพณฺณาทีนิ อาหริตฺวา รโญฺญ โกฎฺฐาคารเมว ปูเรสฺสนฺติ, อตฺตโน เคเหสุ ตุจฺฉโกเฎฺฐ โอโลเกนฺตาปิ น ภวิสฺสนฺติ, ตุจฺฉกุเมฺภ อโนโลเกตฺวา ปูริตกุเมฺภ ปูรณสทิสเมว ภวิสฺสติฯ อิโตนิทานมฺปิ เต ภยํ นตฺถิ, นวมํ กเถหีติฯ</p>


<p>(๙) ภเนฺต, เอกํ ปญฺจวณฺณปทุมสญฺฉนฺนํ คมฺภีรํ สพฺพโต ติตฺถํ โปกฺขรณิํ อทฺทสํฯ สมนฺตโต ทฺวิปทจตุปฺปทา โอตริตฺวา ตตฺถ ปานียํ ปิวนฺติฯ ตสฺสา มเชฺฌ คมฺภีรฎฺฐาเน อุทกํ อาวิลํ, ตีรปฺปเทเสสุ ทฺวิปทจตุปฺปทานํ อกฺกมฎฺฐาเน อจฺฉํ วิปฺปสนฺนํ อนาวิลํฯ เอวาหํ อทฺทสํฯ อยํ เม นวโม สุปิโน, อิมสฺส โก วิปาโกติ? อิมสฺสาปิ อนาคเตเยว วิปาโก ภวิสฺสติฯ อนาคตสฺมิญฺหิ ราชาโน อธมฺมิกา ภวิสฺสนฺติ, ฉนฺทาทิวเสน อคติํ คจฺฉนฺตา รชฺชํ กาเรสฺสนฺติ, ธเมฺมน วินิจฺฉยํ นาม น ทสฺสนฺติ, ลญฺชวิตฺตกา ภวิสฺสนฺติ ธนโลลา, รฎฺฐวาสิเกสุ เนสํ ขนฺติเมตฺตานุทฺทยา นาม น ภวิสฺสนฺติ, กกฺขฬา ผรุสา อุจฺฉุยเนฺต อุจฺฉุคณฺฐิกา วิย มนุเสฺส ปีเฬนฺตา นานปฺปกาเรน พลิํ อุปฺปาเทนฺตา ธนํ คณฺหิสฺสนฺติฯ มนุสฺสา พลิปีฬิตา กิญฺจิ ทาตุํ อสโกฺกนฺตา คามนิคมาทโย ฉเฑฺฑตฺวา ปจฺจนฺตํ คนฺตฺวา วาสํ  กเปฺปสฺสนฺติ, มชฺฌิมชนปโท สุโญฺญ ภวิสฺสติ, ปจฺจโนฺต ฆนวาโส เสยฺยถาปิ โปกฺขรณิยา มเชฺฌ อุทกํ อาวิลํ ปริยเนฺต วิปฺปสนฺนํฯ อิโตนิทานมฺปิ เต ภยํ นตฺถิ, ทสมํ  กเถหีติฯ</p>


<p>(๑๐) ภเนฺต, เอกิสฺสาเยว กุมฺภิยา ปจฺจมานํ โอทนํ อปากํ อทฺทสํ ‘‘อปาก’’นฺติ วิจาเรตฺวา วิภชิตฺวา ฐปิตํ วิย ตีหากาเรหิ ปจฺจมานํ, เอกสฺมิํ  ปเสฺส อติกิลิโนฺน โหติ, เอกสฺมิํ อุตฺตณฺฑุโล, เอกสฺมิํ สุปโกฺกติฯ อยํ เม ทสโม สุปิโน, อิมสฺส โก วิปาโกติ? อิมสฺสาปิ อนาคเตเยว วิปาโก ภวิสฺสติฯ อนาคตสฺมิญฺหิ ราชาโน อธมฺมิกา ภวิสฺสนฺติ, เตสุ อธมฺมิเกสุ ราชยุตฺตาปิ พฺราหฺมณคหปติกาปิ เนคมชานปทาปีติ สมณพฺราหฺมเณ อุปาทาย สเพฺพ มนุสฺสา อธมฺมิกา ภวิสฺสนฺติ, ตโต เตสํ อารกฺขเทวตา, พลิปฎิคฺคาหิกา เทวตา, รุกฺขเทวตา, อากาสฎฺฐเทวตาติ เอวํ เทวตาปิ อธมฺมิกา ภวิสฺสนฺติฯ อธมฺมิกราชูนญฺจ รเชฺช วาตา วิสมา ขรา วายิสฺสนฺติ, เต อากาสฎฺฐวิมานานิ กเมฺปสฺสนฺติ, เตสุ กมฺปิเตสุ เทวตา กุปิตา เทวํ วสฺสิตุํ น ทสฺสนฺติ, วสฺสมาโนปิ สกลรเฎฺฐ เอกปฺปหาเรน น วสฺสิสฺสติ, วสฺสมาโนปิ สพฺพตฺถ กสิกมฺมสฺส วา วปฺปกมฺมสฺส วา อุปการโก หุตฺวา น วสฺสิสฺสติฯ ยถา จ รเฎฺฐ, เอวํ ชนปเทปิ คาเมปิ เอกตฬาเกปิ เอกสเรปิ เอกปฺปหาเรเนว น วสฺสิสฺสติ, ตฬากสฺส อุปริภาเค วสฺสโนฺต เหฎฺฐาภาเค น วสฺสิสฺสติ, เหฎฺฐา วสฺสโนฺต อุปริ น วสฺสิสฺสติฯ เอกสฺมิํ ภาเค สสฺสํ อติวเสฺสน นสฺสิสฺสติ, เอกสฺมิํ อวสฺสเนน มิลายิสฺสติ, เอกสฺมิํ สมฺมา วสฺสมาโน สมฺปาเทสฺสติฯ เอวํ เอกสฺส รโญฺญ รเชฺช วุตฺตสสฺสา ติปฺปการา ภวิสฺสนฺติ เอกกุมฺภิยา โอทโน วิยฯ อิโตนิทานมฺปิ เต ภยํ นตฺถิ, เอกาทสมํ กเถหีติฯ</p>


<p>(๑๑) ภเนฺต, สตสหสฺสคฺฆนิกํ จนฺทนสารํ ปูติตเกฺกน วิกฺกิณเนฺต อทฺทสํฯ อยํ เม เอกาทสโม สุปิโน, อิมสฺส โก วิปาโกติ? อิมสฺสาปิ อนาคเตเยว มยฺหํ สาสเน ปริหายเนฺต วิปาโก ภวิสฺสติฯ อนาคตสฺมิญฺหิ ปจฺจยโลลา อลชฺชี ภิกฺขู พหู ภวิสฺสนฺติ, เต มยา ปจฺจยโลลุปฺปํ นิมฺมเถตฺวา กถิตธมฺมเทสนํ จีวราทิจตุปจฺจยเหตุ ปเรสํ เทเสสฺสนฺติ, ปจฺจเยหิ มุจฺฉิตา นิสฺสรณปเกฺข ฐิตา นิพฺพานาภิมุขํ กตฺวา เทเสตุํ น สกฺขิสฺสนฺติ, เกวลํ ‘‘ปทพฺยญฺชนสมฺปตฺติเญฺจว มธุรสทฺทญฺจ สุตฺวา มหคฺฆานิ จีวราทีนิ ทสฺสนฺติ’’ อิเจฺจวํ เทเสสฺสนฺติฯ อปเร  อนฺตรวีถิจตุกฺกราชทฺวาราทีสุ นิสีทิตฺวา กหาปณอฑฺฒกหาปณปาทมาสกรูปาทีนิปิ นิสฺสาย เทเสสฺสนฺติฯ อิติ มยา นิพฺพานคฺฆนกํ กตฺวา เทสิตํ ธมฺมํ จตุปจฺจยตฺถาย เจว กหาปณฑฺฒกหาปณาทีนํ อตฺถาย จ วิกฺกิณิตฺวา เทเสนฺตา  สตสหสฺสคฺฆนกํ จนฺทนสารํ ปูติตเกฺกน วิกฺกิณนฺตา  วิย ภวิสฺสนฺติฯ อิโตนิทานมฺปิ เต ภยํ นตฺถิ, ทฺวาทสมํ กเถหีติฯ</p>


<p>(๑๒) ภเนฺต, ตุจฺฉลาพูนิ อุทเก สีทนฺตานิ อทฺทสํ, อิมสฺส โก วิปาโกติ? อิมสฺสปิ อนาคเต อธมฺมิกราชกาเล โลเก วิปริวตฺตเนฺตเยว วิปาโก ภวิสฺสติฯ ตทา หิ ราชาโน ชาติสมฺปนฺนานํ กุลปุตฺตานํ ยสํ น ทสฺสนฺติ, อกุลีนานํเยว ทสฺสนฺติ, เต อิสฺสรา ภวิสฺสนฺติ, อิตเร ทลิทฺทาฯ ราชสมฺมุเขปิ ราชทฺวาเรปิ อมจฺจสมฺมุเขปิ วินิจฺฉยฎฺฐาเนปิ ตุจฺฉลาพุสทิสานํ อกุลีนานํเยว กถา โอสีทิตฺวา ฐิตา วิย นิจฺจลา สุปฺปติฎฺฐิตา ภวิสฺสติฯ สงฺฆสนฺนิปาเตสุปิ สงฺฆกมฺมคณกมฺมฎฺฐาเนสุ เจว ปตฺตจีวรปริเวณาทิวินิจฺฉยฎฺฐาเนสุ จ ทุสฺสีลานํ ปาปปุคฺคลานํเยว กถา นิยฺยานิกา ภวิสฺสติ, น ลชฺชิภิกฺขูนนฺติ เอวํ สพฺพถาปิ ตุจฺฉลาพุสีทนกาโล วิย ภวิสฺสติฯ อิโตนิทานมฺปิ เต ภยํ นตฺถิ, เตรสมํ กเถหีติฯ</p>


<p>(๑๓) ภเนฺต, มหนฺตมหนฺตา กูฎาคารปฺปมาณา ฆนสิลา นาวา วิย อุทเก ปฺลวมานา อทฺทสํ, อิมสฺส โก วิปาโกติ? อิมสฺสปิ ตาทิเสเยว กาเล วิปาโก ภวิสฺสติฯ ตทา หิ อธมฺมิกราชาโน อกุลีนานํ ยสํ ทสฺสนฺติ, เต อิสฺสรา ภวิสฺสนฺติ, กุลีนา ทุคฺคตาฯ เตสุ น เกจิ คารวํ กริสฺสนฺติ, อิตเรสุเยว กริสฺสนฺติฯ ราชสมฺมุเข วา อมจฺจสมฺมุเข วา วินิจฺฉยฎฺฐาเน วา วินิจฺฉยกุสลานํ ฆนสิลาสทิสานํ กุลปุตฺตานํ กถา น โอคาหิตฺวา ปติฎฺฐหิสฺสติฯ เตสุ กเถเนฺตสุ ‘‘กิํ อิเม กเถนฺตี’’ติ อิตเร ปริหาสเมว กริสฺสนฺติฯ ภิกฺขุสนฺนิปาเตสุปิ วุตฺตปฺปกาเรสุ ฐาเนสุ เนว เปสเล ภิกฺขู ครุกาตเพฺพ มญฺญิสฺสนฺติ, นาปิ เตสํ กถา ปริโยคาหิตฺวา ปติฎฺฐหิสฺสติ, สิลานํ ปฺลวนกาโล วิย ภวิสฺสติฯ อิโตนิทานมฺปิ เต ภยํ นตฺถิ, จุทฺทสมํ กเถหีติฯ</p>


<p>(๑๔) ภเนฺต , ขุทฺทกมธุกปุปฺผปฺปมาณา มณฺฑูกิโย มหนฺตมหเนฺต กณฺหสเปฺป เวเคน อนุพนฺธิตฺวา อุปฺปลนาเฬ วิย ฉินฺทิตฺวา ฉินฺทิตฺวา มํสํ ขาทิตฺวา คิลนฺติโย อทฺทสํ, อิมสฺส โก วิปาโกติ? อิมสฺสปิ โลเก ปริหายเนฺต อนาคเต เอว วิปาโก ภวิสฺสติฯ ตทา หิ มนุสฺสา ติพฺพราคชาติกา กิเลสานุวตฺตกา หุตฺวา ตรุณตรุณานํ อตฺตโน ภริยานํ วเส วตฺติสฺสนฺติ, เคเห ทาสกมฺมกราทโยปิ โคมหิํสาทโยปิ หิรญฺญสุวณฺณมฺปิ สพฺพํ ตาสเญฺญว อายตฺตํ ภวิสฺสติฯ ‘‘อสุกํ หิรญฺญสุวณฺณํ วา ปริจฺฉทาทิชาตํ วา กห’’นฺติ วุเตฺต ‘‘ยตฺถ วา ตตฺถ วา โหตุ, กิํ ตุยฺหิมินา พฺยาปาเรน, ตฺวํ มยฺหํ ฆเร สนฺตํ วา อสนฺตํ วา ชานิตุกาโม  ชาโต’’ติ วตฺวา นานปฺปกาเรหิ อโกฺกสิตฺวา มุขสตฺตีหิ โกเฎฺฎตฺวา ทาสเจฎเก วิย อตฺตโน วเส กตฺวา อตฺตโน อิสฺสริยํ ปวเตฺตสฺสนฺติฯ เอวํ มธุกปุปฺผปฺปมาณานํ  มณฺฑูกโปติกานํ อาสีวิเส กณฺหสเปฺป คิลนกาโล วิย ภวิสฺสติฯ อิโตนิทานมฺปิ เต ภยํ นตฺถิ, ปนฺนรสมํ กเถหีติฯ</p>


<p>(๑๕) ภเนฺต, ทสหิ อสทฺธเมฺมหิ สมนฺนาคตํ คามโคจรํ กากํ กญฺจนวณฺณตาย ‘‘สุวณฺณา’’ติ ลทฺธนาเม สุวณฺณราชหํเส ปริวาเรเนฺต อทฺทสํ, อิมสฺส โก วิปาโกติ? อิมสฺสาปิ อนาคเต ทุพฺพลราชกาเลเยว วิปาโก ภวิสฺสติฯ อนาคตสฺมิญฺหิ ราชาโน หตฺถิสิปฺปาทีสุ อกุสลา ยุเทฺธสุ อวิสารทา ภวิสฺสนฺติ, เต อตฺตโน รชฺชวิปตฺติํ อาสงฺกมานา สมานชาติกานํ กุลปุตฺตานํ อิสฺสริยํ อทตฺวา อตฺตโน ปาทมูลิกนฺหาปกกปฺปกาทีนํ ทสฺสนฺติ, ชาติโคตฺตสมฺปนฺนา กุลปุตฺตา ราชกุเล ปติฎฺฐํ อลภมานา ชีวิกํ กเปฺปตุํ อสมตฺถา หุตฺวา อิสฺสริเย ฐิเต ชาติโคตฺตหีเน อกุลีเน อุปฎฺฐหนฺตา วิจริสฺสนฺติ, สุวณฺณราชหํเสหิ กากสฺส ปริวาริตกาโล วิย ภวิสฺสติฯ อิโตนิทานมฺปิ เต ภยํ นตฺถิ, โสฬสมํ กเถหีติฯ</p>


<p>(๑๖) ภเนฺต, ปุเพฺพ ทีปิโน เอฬเก ขาทนฺติ, อหํ ปน เอฬเก ทีปิโน อนุพนฺธิตฺวา มุรุมุรูติ ขาทเนฺต อทฺทสํฯ อถเญฺญ ตสา วกา เอฬเก ทูรโตว ทิสฺวา ตสิตา ตาสปฺปตฺตา หุตฺวา เอฬกานํ ภยาปลายิตฺวา คุมฺพคหนาทีนิ  ปวิสิตฺวา นิลียิํสุ, เอวาหํ อทฺทสํ, อิมสฺส โก วิปาโกติ? อิมสฺสปิ อนาคเต อธมฺมิกราชกาเลเยว วิปาโก ภวิสฺสติฯ ตทา หิ อกุลีนา ราชวลฺลภา อิสฺสรา ภวิสฺสนฺติ, กุลีนา อปญฺญาตา ทุคฺคตาฯ เต ราชวลฺลภา ราชานํ อตฺตโน กถํ คาหาเปตฺวา วินิจฺฉยฎฺฐานาทีสุ พลวโนฺต หุตฺวา กุลีนานํ ปเวณิอาคตานิ เขตฺตวตฺถาทีนิ ‘‘อมฺหากํ สนฺตกานิ เอตานี’’ติ อภิยุญฺชิตฺวา เตสุ ‘‘น ตุมฺหากํ, อมฺหาก’’นฺติ อาคนฺตฺวา วินิจฺฉยฎฺฐานาทีสุ วิวทเนฺตสุ เวตฺตลตาทีหิ ปหราเปตฺวา คีวายํ คเหตฺวา อปกฑฺฒาเปตฺวา ‘‘อตฺตโน ปมาณํ น ชานาถ, อเมฺหหิ สทฺธิํ วิวทถ, อิทานิ โว รโญฺญ กเถตฺวา หตฺถปาทเจฺฉทนาทีนิ กาเรสฺสามา’’ติ สนฺตเชฺชสฺสนฺติฯ เต เตสํ ภเยน อตฺตโน สนฺตกานิ วตฺถูนิ ‘‘ตุมฺหากํเยเวตานิ คณฺหถา’’ติ นิยฺยาเทตฺวา อตฺตโน เคหานิ ปวิสิตฺวา ภีตา นิปชฺชิสฺสนฺติฯ ปาปภิกฺขูปิ เปสเล ภิกฺขู ยถารุจิ วิเหเฐสฺสนฺติ, เต เปสลา ภิกฺขู ปฎิสรณํ อลภมานา อรญฺญํ ปวิสิตฺวา คหนฎฺฐาเนสุ นิลียิสฺสนฺติฯ เอวํ หีนชเจฺจหิ เจว ปาปภิกฺขูหิ จ อุปทฺทุตานํ ชาติมนฺตกุลปุตฺตานเญฺจว เปสลภิกฺขูนญฺจ เอฬกานํ ภเยน ตสวกานํ ปลายนกาโล วิย ภวิสฺสติฯ อิโตนิทานมฺปิ เต ภยํ นตฺถิฯ อยมฺปิ หิ สุปิโน อนาคตํเยว  อารพฺภ ทิโฎฺฐฯ พฺราหฺมณา ปน น  ธมฺมสุธมฺมตาย ตยิ สิเนเหน กถยิํสุ, ‘‘พหุธนํ ลภิสฺสามา’’ติ อามิสาเปกฺขตาย ชีวิตวุตฺติํ นิสฺสาย กถยิํสูติฯ</p>


<p>เอวํ สตฺถา โสฬสนฺนํ มหาสุปินานํ นิปฺผตฺติํ กเถตฺวา ‘‘น โข, มหาราช, เอตรหิ ตฺวเญฺญว อิเม สุปิเน อทฺทส, โปราณกราชาโนปิ อทฺทสํสุฯ พฺราหฺมณาปิ เนสํ เอวเมว อิเม สุปิเน คเหตฺวา ยญฺญมตฺถเก ขิปิํสุ, ตโต ปณฺฑิเตหิ ทินฺนนเยน คนฺตฺวา โพธิสตฺตํ ปุจฺฉิํสุฯ โปราณกา ปณฺฑิตาปิ เนสํ อิเม สุปิเน กเถนฺตา อิมินาว นิยาเมน กเถสุ’’นฺติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา อภิญฺญา เจว  สมาปตฺติโย จ นิพฺพเตฺตตฺวา หิมวนฺตปฺปเทเส ฌานกีฬํ กีฬโนฺต วิหรติฯ ตทา พาราณสิยํ พฺรหฺมทโตฺต อิมินาว นิยาเมน อิเม สุปิเน ทิสฺวา พฺราหฺมเณ ปุจฺฉิฯ พฺราหฺมณา เอวเมว ยญฺญํ ยชิตุํ อารภิํสุฯ เตสุ ปุโรหิตสฺส อเนฺตวาสิกมาณโว ปณฺฑิโต พฺยโตฺต อาจริยํ อาห – ‘‘อาจริย, ตุเมฺหหิ มยํ ตโย เวเท อุคฺคณฺหาปิตา, นนุ เตสุ เอกํ มาเรตฺวา เอกสฺส โสตฺถิกมฺมสฺส การณํ นาม นตฺถี’’ติฯ ตาต, อิมินา อุปาเยน อมฺหากํ พหุธนํ อุปฺปชฺชิสฺสติ, ตฺวํ ปน รโญฺญ ธนํ รกฺขิตุกาโม มเญฺญติฯ มาณโว ‘‘เตน หิ, อาจริย, ตุเมฺห ตุมฺหากํ กมฺมํ กโรถ, อหํ ตุมฺหากํ สนฺติเก กิํ กริสฺสามี’’ติ วิจรโนฺต รโญฺญ อุยฺยานํ อคมาสิฯ</p>


<p>ตํ ทิวสเมว โพธิสโตฺตปิ ตํ การณํ ญตฺวา ‘‘อชฺช มยิ มนุสฺสปถํ คเต มหาชนสฺส พนฺธนา โมโกฺข ภวิสฺสตี’’ติ อากาเสน คนฺตฺวา อุยฺยาเน โอตริตฺวา สุวณฺณปฎิมา วิย มงฺคลสิลาตเล นิสีทิฯ มาณโว โพธิสตฺตํ อุปสงฺกมิตฺวา วนฺทิตฺวา เอกมนฺตํ นิสีทิตฺวา ปฎิสนฺถารมกาสิฯ โพธิสโตฺตปิ เตน สทฺธิํ มธุรปฎิสนฺถารํ กตฺวา ‘‘กิํ นุ โข, มาณว, ราชา ธเมฺมน รชฺชํ กาเรตี’’ติ ปุจฺฉิฯ ‘‘ภเนฺต, ราชา นาม ธมฺมิโก, อปิจ โข ตํ พฺราหฺมณา อติเตฺถ ปกฺขนฺทาเป’’นฺติฯ ราชา โสฬส สุปิเน ทิสฺวา พฺราหฺมณานํ อาโรเจสิฯ พฺราหฺมณา ‘‘ยญฺญํ ยชิสฺสามา’’ติ  อารทฺธาฯ กิํ นุ โข, ภเนฺต, ‘‘อยํ นาม อิเมสํ สุปินานํ นิปฺผตฺตี’’ติ ราชานํ สญฺญาเปตฺวา ตุมฺหากํ มหาชนํ ภยา โมเจตุํ น วฎฺฎตีติฯ มยํ โข, มาณว, ราชานํ น ชานาม, ราชาปิ อเมฺห น ชานาติฯ สเจ ปน อิธาคนฺตฺวา ปุเจฺฉยฺย, กเถยฺยามสฺส มยนฺติฯ มาณโว ‘‘อหํ, ภเนฺต, ตํ อาเนสฺสามิ, ตุเมฺห มมาคมนํ อุทิกฺขนฺตา มุหุตฺตํ นิสีทถา’’ติ โพธิสตฺตํ ปฎิชานาเปตฺวา รโญฺญ สนฺติกํ คนฺตฺวา ‘‘มหาราช, เอโก  อากาสจาริโก ตาปโส ตุมฺหากํ อุยฺยาเน โอตริตฺวา ‘ตุเมฺหหิ ทิฎฺฐสุปินานํ นิปฺผตฺติํ กเถสฺสามี’ติ ตุเมฺห ปโกฺกสตี’’ติ อาหฯ</p>


<p>ราชา ตสฺส กถํ สุตฺวา ตาวเทว มหเนฺตน ปริวาเรน อุยฺยานํ คนฺตฺวา ตาปสํ วนฺทิตฺวา เอกมนฺตํ นิสิโนฺน ปุจฺฉิ ‘‘ตุเมฺห กิร, ภเนฺต, มยา ทิฎฺฐสุปินานํ นิปฺผตฺติํ ชานาถา’’ติ? ‘‘อาม, มหาราชา’’ติฯ ‘‘เตน หิ กเถถา’’ติฯ ‘‘กเถมิ, มหาราช, ยถาทิเฎฺฐ ตาว สุปิเน มํ สาเวหี’’ติฯ ‘‘สาธุ, ภเนฺต’’ติ ราชา –</p>


<ol>
<li>
‘‘อุสภา  
รุกฺขา คาวิโย ควา จ,  
  
อโสฺส กํโส สิงฺคาลี จ กุโมฺภ;  
  
โปกฺขรณี จ อปากจนฺทนํฯ  
</li>
  
‘‘ลาพูนิ สีทนฺติ สิลา ปฺลวนฺติ, มณฺฑูกิโย กณฺหสเปฺป คิลนฺติ;  
  
กากํ สุวณฺณา ปริวารยนฺติ, ตสา วกา เอฬกานํ ภยา หี’’ติฯ –  
</li>
  
<p>วตฺวา ปเสนทิรญฺญา กถิตนิยาเมเนว สุปิเน กเถสิฯ
</ol></p>


<p>โพธิสโตฺตปิ เตสํ อิทานิ สตฺถารา กถิตนิยาเมเนว วิตฺถารโต นิปฺผตฺติํ กเถตฺวา ปริโยสาเน สยํ อิทํ กเถสิ –</p>


<p>
‘‘วิปริยาโส วตฺตติ นยิธ มตฺถี’’  
ติ;  
  
<p>ตตฺรายมโตฺถ – อยํ, มหาราช, อิเมสํ สุปินานํ นิปฺผตฺติฯ ยํ ปเนตํ เตสํ ปฎิฆาตตฺถาย ยญฺญกมฺมํ วตฺตติ, ตํ  วิปรีตโต วตฺตติ, วิปลฺลาเสน วตฺตตีติ วุตฺตํ โหติฯ กิํการณา? อิเมสญฺหิ นิปฺผตฺติ นาม โลกสฺส วิปริวตฺตนกาเล, อการณสฺส การณนฺติ คหณกาเล, การณสฺส อการณนฺติ ฉฑฺฑนกาเล, อภูตสฺส ภูตนฺติ คหณกาเล, ภูตสฺส อภูตนฺติ ชหนกาเล, อลชฺชีนํ อุสฺสนฺนกาเล, ลชฺชีนญฺจ ปริหีนกาเล ภวิสฺสติฯ ติ อิทานิ ปน ตว วา มม  วา กาเล อิธ อิมสฺมิํ ปุริสยุเค วตฺตมาเน เอเตสํ นิปฺผตฺติ นตฺถิฯ ตสฺมา เอเตสํ ปฎิฆาตาย วตฺตมานํ ยญฺญกมฺมํ วิปลฺลาเสน วตฺตติ, อลํ เตนฯ นตฺถิ เต อิโตนิทานํ ภยํ วา ฉมฺภิตตฺตํ วาติ มหาปุริโส ราชานํ สมสฺสาเสตฺวา มหาชนํ  พนฺธนา โมเจตฺวา ปุน อากาเส ฐตฺวา รโญฺญ โอวาทํ ทตฺวา ปญฺจสุ สีเลสุ ปติฎฺฐาเปตฺวา ‘‘อิโต ปฎฺฐาย, มหาราช, พฺราหฺมเณหิ สทฺธิํ เอกโต หุตฺวา ปสุฆาตยญฺญํ มา ยชี’’ติ ธมฺมํ เทเสตฺวา อากาเสเนว อตฺตโน วสนฎฺฐานํ อคมาสิฯ ราชาปิ ตสฺส โอวาเท ฐิโต ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ‘‘สุปินปจฺจยา เต ภยํ นตฺถิ, หเรตํ ยญฺญ’’นฺติ ยญฺญํ หาเรตฺวา มหาชนสฺส ชีวิตทานํ ทตฺวา อนุสนฺธิํ  ฆเฎตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, มาณโว สาริปุโตฺต, ตาปโส ปน อหเมว อโหสิ’’นฺติฯ</p>


<p>ปรินิพฺพุเต ปน ภควติ สงฺคีติการกา ‘‘อุสภา’’ติอาทีนิ ตีณิ ปทานิ อฎฺฐกถํ อาโรเปตฺวา ‘‘ลาพูนี’’ติอาทีนิ จตฺตาริ ปทานิ เอกํ คาถํ กตฺวา เอกกนิปาตปาฬิํ อาโรเปสุนฺติฯ</p>

</p>


<ol>
<li>
<p> [๗๘] ๘. อิลฺลิสชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต มจฺฉริยโกสิยเสฎฺฐิํ อารพฺภ กเถสิฯ ราชคหนครสฺส กิร อวิทูเร สกฺการํ นาม นิคโม อโหสิ, ตเตฺถโก มจฺฉริยโกสิโย นาม เสฎฺฐิ อสีติโกฎิวิภโว ปฎิวสติฯ โส ติณเคฺคน เตลพินฺทุมตฺตมฺปิ เนว ปเรสํ เทติ, น อตฺตนา ปริภุญฺชติฯ อิติ ตสฺส ตํ วิภวชาตํ เนว ปุตฺตทาราทีนํ, น สมณพฺราหฺมณานํ อตฺถํ อนุโภติ, รกฺขสปริคฺคหิตโปกฺขรณี วิย อปริโภคํ ติฎฺฐติฯ</p>


<p>สตฺถา เอกทิวสํ ปจฺจูสสมเย มหากรุณาสมาปตฺติโต วุฎฺฐาย สกลโลกธาตุยํ โพธเนยฺยพนฺธเว โอโลเกโนฺต ปญฺจจตฺตาลีสโยชนมตฺถเก วสนฺตสฺส ตสฺส เสฎฺฐิโน สปชาปติกสฺส โสตาปตฺติผลสฺส อุปนิสฺสยํ อทฺทสฯ ตโต ปุริมทิวเส ปน ราชานํ อุปฎฺฐาตุํ ราชเคหํ คนฺตฺวา ราชูปฎฺฐานํ กตฺวา อาคจฺฉโนฺต เอกํ ฉาตชฺฌตฺตํ ชนปทมนุสฺสํ กุมฺมาสปูรํ กปลฺลปูวํ ขาทนฺตํ ทิสฺวา ตตฺถ ปิปาสํ อุปฺปาเทตฺวา อตฺตโน ฆรํ  คนฺตฺวา จิเนฺตสิ ‘‘สจาหํ ‘กปลฺลปูวํ ขาทิตุกาโมมฺหี’ติ วกฺขามิ, พหู มยา สทฺธิํ ขาทิตุกามา ภวิสฺสนฺติ, เอวํ เม พหูนิ ตณฺฑุลสปฺปิมธุผาณิตาทีนิ ปริกฺขยํ คมิสฺสนฺติ, น กสฺสจิ กเถสฺสามี’’ติ  ตณฺหํ อธิวาเสโนฺต วิจรติฯ โส คจฺฉเนฺต คจฺฉเนฺต กาเล อุปฺปณฺฑุปณฺฑุกชาโต ธมนิสนฺถตคโตฺต ชาโต ฯ ตโต ตณฺหํ อธิวาเสตุํ อสโกฺกโนฺต คพฺภํ ปวิสิตฺวา มญฺจกํ อุปคูหิตฺวา นิปชฺชิฯ เอวํคโตปิ ธนหานิภเยน กสฺสจิ กิญฺจิ น กเถสิฯ</p>


<p>อถ นํ ภริยา อุปสงฺกมิตฺวา ปิฎฺฐิํ ปริมชฺชิตฺวา ‘‘กิํ เต สามิ, อผาสุก’’นฺติ ปุจฺฉิฯ ‘‘น เม กิญฺจิ อผาสุกํ อตฺถี’’ติฯ ‘‘กิํ นุ โข เต ราชา กุปิโต’’ติ? ‘‘ราชาปิ เม น กุปฺปตี’’ติฯ ‘‘อถ กิํ เต ปุตฺตธีตาหิ วา ทาสกมฺมกราทีหิ วา กิญฺจิ อมนาปํ กตํ อตฺถี’’ติ? ‘‘เอวรูปมฺปิ นตฺถี’’ติฯ ‘‘กิสฺมิญฺจิ ปน เต ตณฺหา อตฺถี’’ติ? เอวํ วุเตฺตปิ ธนหานิภเยน กิญฺจิ อวตฺวา นิสฺสโทฺทว นิปชฺชิฯ อถ นํ ภริยา ‘‘กเถหิ, สามิ, กิสฺมิํ เต ตณฺหา’’ติ อาหฯ โส วจนํ ปริคิลโนฺต วิย ‘‘อตฺถิ เม เอกา ตณฺหา’’ติ อาหฯ ‘‘กิํ ตณฺหา, สามี’’ติ? ‘‘กปลฺลปูวํ ขาทิตุกาโมมฺหี’’ติฯ ‘‘อถ กิมตฺถํ น กเถสิ, กิํ ตฺวํ ทลิโทฺท, อิทานิ สกลสกฺการนิคมวาสีนํ ปโหนเก กปลฺลปูเว ปจิสฺสามี’’ติ? ‘‘กิํ เต เอเตหิ, เต อตฺตโน กมฺมํ กตฺวา ขาทิสฺสนฺตี’’ติ? ‘‘เตน หิ เอกรจฺฉวาสีนํ ปโหนเก ปจามี’’ติฯ ชานามหํ ตว มหทฺธนภาวนฺติฯ ‘‘เตน หิ อิมสฺมิํ เคหมเตฺต สเพฺพสํ ปโหนกํ กตฺวา ปจามี’’ติฯ ‘‘ชานามหํ ตว มหชฺฌาสยภาว’’นฺติฯ ‘‘เตน หิ เต ปุตฺตทารมตฺตเสฺสว ปโหนกํ กตฺวา ปจามี’’ติฯ ‘‘กิํ ปน เต เอเตหี’’ติ? ‘‘เตน หิ ตุยฺหญฺจ มยฺหญฺจ ปโหนกํ กตฺวา ปจามี’’ติฯ ‘‘ตฺวํ กิํ กริสฺสสี’’ติ? ‘‘เตน หิ เอกเสฺสว เต ปโหนกํ กตฺวา ปจามี’’ติฯ ‘‘อิมสฺมิํ ฐาเน ปจฺจมานํ พหู ปจฺจาสีสนฺติ, สกลตณฺฑุเล ฐเปตฺวา ภินฺนตณฺฑุเล จ อุทฺธนกปลฺลาทีนิ จ อาทาย โถกํ ขีรสปฺปิมธุผาณิตญฺจ คเหตฺวา สตฺตภูมิกสฺส ปาสาทสฺส อุปริมตลํ อารุยฺห ปจ, ตตฺถาหํ เอกโกว นิสีทิตฺวา ขาทิสฺสามี’’ติฯ สา ‘‘สาธู’’ติ ปฎิสฺสุณิตฺวา คเหตพฺพํ คาหาเปตฺวา ปาสาทํ อารุยฺห ทาสิโย วิสฺสเชฺชตฺวา เสฎฺฐิํ ปโกฺกสาเปสิฯ โส อาทิโต ปฎฺฐาย ทฺวารานิ ปิทหโนฺต สพฺพทฺวาเรสุ สูจิฆฎิกานิ ทตฺวา สตฺตมตลํ อภิรุหิตฺวา ตตฺถปิ ทฺวารํ ปิทหิตฺวา นิสีทิฯ ภริยาปิสฺส อุทฺธเน อคฺคิํ ชาเลตฺวา กปลฺลกํ อาโรเปตฺวา ปูเว ปจิตุํ อารภิฯ</p>


<p>อถ  สตฺถา ปาโตว มหาโมคฺคลฺลานเตฺถรํ อามเนฺตสิ, ‘‘เอโส, โมคฺคลฺลาน, ราชคหนครสฺส อวิทูเร  สกฺการนิคเม มจฺฉริยโกสิยเสฎฺฐิ ‘กปลฺลปูเว ขาทิสฺสามี’ติ อเญฺญสํ ทสฺสนภเยน สตฺตภูมิเก ปาสาเท กปลฺลปูเว ปจาเปติฯ ตฺวํ ตตฺถ คนฺตฺวา ตํ เสฎฺฐิํ ทเมตฺวา นิพฺพิเสวนํ กตฺวา อุโภปิ ชยมฺปติเก ปูเว จ ขีรสปฺปิมธุผาณิตาทีนิ จ คาหาเปตฺวา  อตฺตโน พเลน เชตวนํ อาเนหิฯ อชฺชาหํ ปญฺจหิ ภิกฺขุสเตหิ สทฺธิํ วิหาเรเยว นิสีทิสฺสามิ, ปูเวเหว ภตฺตกิจฺจํ กริสฺสามี’’ติฯ เถโร ‘‘สาธุ, ภเนฺต’’ติ สตฺถุ วจนํ สมฺปฎิจฺฉิตฺวา ตาวเทว อิทฺธิพเลน ตํ นิคมํ คนฺตฺวา ตสฺส ปาสาทสฺส สีหปญฺชรทฺวาเร สุนิวโตฺถ สุปารุโต อากาเสเยว มณิรูปกํ วิย อฎฺฐาสิฯ</p>


<p>มหาเสฎฺฐิโน เถรํ ทิสฺวาว หทยมํสํ กมฺปิฯ โส ‘‘อหํ เอวรูปานเญฺญว ภเยน อิมํ ฐานํ อาคโต, อยญฺจ อาคนฺตฺวา วาตปานทฺวาเร ฐิโต’’ติ คเหตพฺพคหณํ อปสฺสโนฺต อคฺคิมฺหิ ปกฺขิตฺตโลณสกฺขรา วิย โทเสน ตฎตฎายโนฺต เอวมาห ‘‘สมณ, อากาเส ฐตฺวา ตฺวํ กิํ ลภิสฺสสิ, อากาเส อปเท ปทํ ทเสฺสตฺวา จงฺกมโนฺตปิ เนว ลภิสฺสสี’’ติฯ เถโร ตสฺมิํเยว ฐาเน อปราปรํ จงฺกมิฯ เสฎฺฐิ ‘‘จงฺกมโนฺต กิํ ลภิสฺสสิ, อากาเส ปลฺลเงฺกน นิสีทมาโนปิ น ลภิสฺสสิเยวา’’ติ อาหฯ เถโร ปลฺลงฺกํ อาภุชิตฺวา นิสีทิฯ อถ นํ ‘‘นิสิโนฺน กิํ ลภิสฺสสิ, อาคนฺตฺวา วาตปานอุมฺมาเร ฐิโตปิ น ลภิสฺสสี’’ติ อาหฯ อถ เถโร อุมฺมาเร อฎฺฐาสิฯ อถ นํ ‘‘อุมฺมาเร ฐิโต กิํ ลภิสฺสสิ, ธูมายโนฺตปิ น ลภิสฺสสิเยวา’’ติ อาหฯ เถโร ธูมายิ, สกลปาสาโท เอกธูโม อโหสิ, เสฎฺฐิโน อกฺขีนํ สูจิยา วิชฺฌนกาโล วิย ชาโตฯ เคหชฺฌายนภเยน ปน นํ ‘‘ปชฺชลโนฺตปิ น ลภิสฺสสี’’ติ อวตฺวา จิเนฺตสิ ‘‘อยํ สมโณ สุฎฺฐุ ลโคฺค, อลทฺธา น คมิสฺสติ, เอกมสฺส ปูวํ ทาเปสฺสามี’’ติ ภริยํ อาห – ‘‘ภเทฺท, เอกํ ขุทฺทกปูวํ ปจิตฺวา สมณสฺส ทตฺวา อุโยฺยเชหิ น’’นฺติฯ สา โถกเญฺญว ปิฎฺฐํ กปลฺลปาติยํ ปกฺขิปิ, มหาปูโว หุตฺวา สกลปาติํ ปูเรตฺวา อุทฺธุมาโต อฎฺฐาสิฯ</p>


<p>เสฎฺฐิ ตํ ทิสฺวา ‘‘พหุ ตยา ปิฎฺฐํ คหิตํ ภวิสฺสตี’’ติ สยเมว ทพฺพิกเณฺณน โถกตรํ ปิฎฺฐํ คเหตฺวา ปกฺขิปิ, ปูโว ปุริมปูวโต มหนฺตตโร  ชาโตฯ เอวํ ยํ ยํ ปจติ, โส โส มหนฺตมหโนฺตว โหติฯ โส นิพฺพิโนฺน ภริยํ อาห ‘‘ภเทฺท, อิมสฺส เอกํ ปูวํ เทหี’’ติฯ ตสฺสา ปจฺฉิโต เอกํ ปูวํ คณฺหนฺติยา สเพฺพ เอกาพทฺธา อลฺลียิํสุฯ สา เสฎฺฐิํ อาห ‘‘สามิ, สเพฺพ ปูวา เอกโต ลคฺคา, วิสุํ กาตุํ น สโกฺกมี’’ติฯ ‘‘อหํ กริสฺสามี’’ติ โสปิ กาตุํ นาสกฺขิฯ อุโภ ชนา โกฎิยํ คเหตฺวา กฑฺฒนฺตาปิ วิโยเชตุํ นาสกฺขิํสุเยวฯ อถสฺส ปูเวหิ สทฺธิํ วายมนฺตเสฺสว สรีรโต เสทา มุจฺจิํสุ, ปิปาสา จ ปจฺฉิชฺชิฯ ตโต ภริยํ อาห ‘‘ภเทฺท, น เม ปูเวหิ อโตฺถ , ปจฺฉิยา สทฺธิํเยว อิมสฺส ภิกฺขุสฺส เทหี’’ติฯ สา ปจฺฉิํ อาทาย เถรํ อุปสงฺกมิตฺวา สเพฺพ ปูเว เถรสฺส อทาสิฯ เถโร  อุภินฺนมฺปิ ธมฺมํ เทเสสิ, ติณฺณํ รตนานํ คุเณ กเถสิ, ‘‘อตฺถิ ทินฺนํ, อตฺถิ ยิฎฺฐ’’นฺติ ทานาทีนํ ผลํ คคนตเล ปุณฺณจนฺทํ วิย ทเสฺสสิฯ</p>


<p>ตํ สุตฺวา ปสนฺนจิโตฺต เสฎฺฐิ ‘‘ภเนฺต, อาคนฺตฺวา อิมสฺมิํ ปลฺลเงฺก นิสีทิตฺวา ปูเว ปริภุญฺชถา’’ติ อาหฯ เถโร ‘‘มหาเสฎฺฐิ, สมฺมาสมฺพุโทฺธ ‘ปูเว ขาทิสฺสามี’ติ ปญฺจหิ ภิกฺขุสเตหิ สทฺธิํ วิหาเร นิสิโนฺน, ตุมฺหากํ รุจิยา สติ เสฎฺฐิภริยํ ปูเว จ ขีราทีนิ จ คณฺหาเปถ, สตฺถุ สนฺติกํ คมิสฺสามา’’ติ อาหฯ ‘‘กหํ ปน, ภเนฺต, เอตรหิ สตฺถา’’ติ? ‘‘อิโต ปญฺจจตฺตาลีสโยชนมตฺถเก เชตวนมหาวิหาเร’’ติฯ ‘‘ภเนฺต, กาลํ อนติกฺกมิตฺวา เอตฺตกํ อทฺธานํ กถํ คมิสฺสามา’’ติ? ‘‘มหาเสฎฺฐิ ตุมฺหากํ รุจิยา สติ อหํ โว อตฺตโน อิทฺธิพเลน เนสฺสามิ, ตุมฺหากํ ปาสาเท โสปานสีสํ อตฺตโน ฐาเนเยว ภวิสฺสติ, โสปานปริโยสานํ ปน เชตวนทฺวารโกฎฺฐเก ภวิสฺสติ, อุปริปาสาทา เหฎฺฐาปาสาทํ โอตรณกาลมเตฺตน โว เชตวนํ เนสฺสามี’’ติฯ โส ‘‘สาธุ, ภเนฺต’’ติ สมฺปฎิจฺฉิฯ เถโร โสปานสีสํ ตเตฺถว กตฺวา ‘‘โสปานปาทมูลํ เชตวนทฺวารโกฎฺฐเก โหตู’’ติ อธิฎฺฐาสิ, ตเถวาโหสิฯ</p>


<p>อิติ เถโร เสฎฺฐิญฺจ เสฎฺฐิภริยญฺจ อุปริปาสาทา เหฎฺฐาโอตรณกาลโต ขิปฺปตรํ เชตวนํ สมฺปาเปสิฯ เต อุโภปิ สตฺถารํ อุปสงฺกมิตฺวา วนฺทิตฺวา กาลํ อาโรเจสุํฯ สตฺถา ภตฺตคฺคํ ปวิสิตฺวา ปญฺญตฺตวรพุทฺธาสเน นิสีทิ สทฺธิํ ภิกฺขุสเงฺฆนฯ มหาเสฎฺฐิ พุทฺธปฺปมุขสฺส ภิกฺขุสงฺฆสฺส  ทกฺขิโณทกํ อทาสิ, เสฎฺฐิภริยา ตถาคตสฺส ปเตฺต ปูเว ปติฎฺฐาเปสิฯ สตฺถา อตฺตโน ยาปนมตฺตํ คณฺหิ, ปญฺจสตา ภิกฺขูปิ ตเถว คณฺหิํสุฯ เสฎฺฐิ ขีรสปฺปิมธุผาณิตสกฺขราทีนิ ททมาโน อคมาสิฯ สตฺถา ปญฺจหิ ภิกฺขุสเตหิ สทฺธิํ ภตฺตกิจฺจํ นิฎฺฐาเปสิฯ มหาเสฎฺฐิปิ สทฺธิํ ภริยาย ยาวทตฺถํ ขาทิ, ปูวานํ ปริโยสานเมว น ปญฺญายติ, สกลวิหาเร ภิกฺขูนญฺจ วิฆาสาทานญฺจ ทิเนฺนปิ น ปริยโนฺต ปญฺญายติฯ ‘‘ภเนฺต, ปูวา ปริกฺขยํ น คจฺฉนฺตี’’ติ ภควโต อาโรเจสุํฯ เตน หิ เชตวนทฺวารโกฎฺฐเก ฉเฑฺฑถาติฯ อถ เน ทฺวารโกฎฺฐกสฺส อวิทูเร ปพฺภารฎฺฐาเน ฉฑฺฑยิํสุฯ อชฺชตนาปิ ตํ ฐานํ ‘‘กปลฺลปูวปพฺภาโร’’เตฺวว ปญฺญายติฯ มหาเสฎฺฐิ สทฺธิํ ภริยาย ภควนฺตํ อุปสงฺกมิตฺวา เอกมนฺตํ อฎฺฐาสิฯ ภควา อนุโมทนํ อกาสิฯ อนุโมทนาปริโยสาเน อุโภปิ โสตาปตฺติผเล ปติฎฺฐาย สตฺถารํ วนฺทิตฺวา ทฺวารโกฎฺฐเก โสปานํ อารุยฺห อตฺตโน ปาสาเทเยว ปติฎฺฐหิํสุ ฯ ตโต ปฎฺฐาย มหาเสฎฺฐิ อสีติโกฎิธนํ พุทฺธสาสเนเยว วิกิริฯ</p>


<p>ปุนทิวเส  สมฺมาสมฺพุเทฺธ สาวตฺถิยํ ปิณฺฑาย จริตฺวา เชตวนํ อาคมฺม ภิกฺขูนํ สุคโตวาทํ ทตฺวา คนฺธกุฎิํ ปวิสิตฺวา ปฎิสลฺลีเน สายนฺหสมเย ธมฺมสภายํ สนฺนิปติตา ภิกฺขู ‘‘ปสฺสถาวุโส, มหาโมคฺคลฺลานเตฺถรสฺสานุภาวํ, อนุปหจฺจ สทฺธํ อนุปหจฺจ โภเค มจฺฉริยเสฎฺฐิํ มุหุเตฺตเนว ทเมตฺวา นิพฺพิเสวนํ กตฺวา ปูเว คาหาเปตฺวา เชตวนํ อาเนตฺวา สตฺถุ สมฺมุขํ กตฺวา โสตาปตฺติผเล ปติฎฺฐาเปสิ, อโห มหานุภาโว เถโร’’ติ เถรสฺส คุณกถํ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, กุลทมเกน นาม ภิกฺขุนา กุเล อวิเหเฐตฺวา อกิลเมตฺวา ปุปฺผโต เรณุํ คณฺหเนฺตน ภมเรน วิย อุปสงฺกมิตฺวา พุทฺธคุเณ ชานาเปตพฺพ’’นฺติ วตฺวา เถรํ ปสํสโนฺต –</p>


<p>
‘‘ยถาปิ ภมโร ปุปฺผํ, วณฺณคนฺธมเหฐยํ;  
  
ปเลติ รสมาทาย, เอวํ คาเม มุนี จเร’’ติฯ (ธ. ป. ๔๙) –  
</p>
  
<p>อิมํ  ธมฺมปเท คาถํ วตฺวา อุตฺตริปิ เถรสฺส คุณํ ปกาเสตุํ ‘‘น ภิกฺขเว, อิทาเนว โมคฺคลฺลาเนน มจฺฉริยเสฎฺฐิ ทมิโต, ปุเพฺพปิ ตํ ทเมตฺวา กมฺมผลสมฺพนฺธํ ชานาเปสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิยํ อิลฺลิโส นาม เสฎฺฐิ อโหสิ อสีติโกฎิวิภโว ปุริสโทสสมนฺนาคโต ขโญฺช กุณี วิสมกฺขิมณฺฑโล อสฺสโทฺธ อปฺปสโนฺน มจฺฉรี, เนว อเญฺญสํ เทติ, น สยํ ปริภุญฺชติฯ รกฺขสปริคฺคหิตโปกฺขรณี วิยสฺส เคหํ อโหสิฯ มาตาปิตโร ปนสฺส ยาว สตฺตมา กุลปริวฎฺฎา ทายกา ทานปติโนฯ โส เสฎฺฐิฎฺฐานํ ลภิตฺวาเยว กุลวํสํ นาเสตฺวา ทานสาลํ ฌาเปตฺวา ยาจเก โปเถตฺวา นิกฺกฑฺฒิตฺวา ธนเมว สณฺฐาเปสิฯ</p>


<p>โส เอกทิวสํ ราชูปฎฺฐานํ คนฺตฺวา อตฺตโน ฆรํ อาคจฺฉโนฺต เอกํ มคฺคกิลนฺตํ ชานปทมนุสฺสํ, เอกํ สุราวารกํ, อาทาย ปีฐเก นิสีทิตฺวา อมฺพิลสุราย โกสกํ ปูเรตฺวา ปูเรตฺวา ปูติมจฺฉเกน อุตฺตริภเงฺคน ปิวนฺตํ ทิสฺวา สุรํ ปาตุกาโม  หุตฺวา จิเนฺตสิ ‘‘สจาหํ สุรํ ปิวิสฺสามิ, มยิ ปิวเนฺต พหู ปิวิตุกามา ภวิสฺสนฺติ, เอวํ เม ธนปริกฺขโย ภวิสฺสตี’’ติฯ โส ตณฺหํ อธิวาเสโนฺต วิจริตฺวา คจฺฉเนฺต คจฺฉเนฺต กาเล อธิวาเสตุํ อสโกฺกโนฺต วิหตกปฺปาโส วิย ปณฺฑุสรีโร อโหสิ ธมฺมนิสนฺถตคโตฺต ชาโตฯ อเถกทิวสํ คพฺภํ  ปวิสิตฺวา มญฺจกํ อุปคูหิตฺวา นิปชฺชิฯ ตเมนํ ภริยา อุปสงฺกมิตฺวา ปิฎฺฐิํ ปริมชฺชิตฺวา ‘‘กิํ เต, สามิ, อผาสุก’’นฺติ ปุจฺฉิฯ สพฺพํ เหฎฺฐา กถิตนิยาเมเนว เวทิตพฺพํฯ ‘‘เตน หิ เอกเสฺสว เต ปโหนกํ สุรํ กโรมี’’ติ ปน วุเตฺต ‘‘เคเห สุราย การิยมานาย พหู ปจฺจาสีสนฺติ, อนฺตราปณโต อาหราเปตฺวาปิ น สกฺกา อิธ นิสิเนฺนน ปิวิตุ’’นฺติ มาสกมตฺตํ ทตฺวา อนฺตราปณโต สุราวารกํ อาหราเปตฺวา เจฎเกน คาหาเปตฺวา นครา นิกฺขมฺม นทีตีรํ คนฺตฺวา มหามคฺคสมีเป เอกํ คุมฺพํ ปวิสิตฺวา สุราวารกํ ฐปาเปตฺวา ‘‘คจฺฉ ตฺว’’นฺติ เจฎกํ ทูเร นิสีทาเปตฺวา โกสกํ ปูเรตฺวา สุรํ ปาตุํ อารภิฯ</p>


<p>ปิตา  ปนสฺส ทานาทีนํ ปุญฺญานํ กตตฺตา เทวโลเก สโกฺก หุตฺวา นิพฺพตฺติฯ โส ตสฺมิํ ขเณ ‘‘ปวตฺตติ นุ โข เม ทานคฺคํ, อุทาหุ โน’’ติ อาวเชฺชโนฺต ตสฺส อปฺปวตฺติํ ญตฺวา, ปุตฺตสฺส กุลวํสํ นาเสตฺวา ทานสาลํ ฌาเปตฺวา ยาจเก นิกฺกฑฺฒิตฺวา มจฺฉริยภาเว ปติฎฺฐาย ‘‘อเญฺญสํ ทาตพฺพํ ภวิสฺสตี’’ติ ภเยน คุมฺพํ ปวิสิตฺวา เอกกเสฺสว สุรํ ปิวนภาวญฺจ ทิสฺวา ‘‘คจฺฉามิ, นํ สโงฺขเภตฺวา ทเมตฺวา กมฺมผลสมฺพนฺธํ ชานาเปตฺวา ทานํ ทาเปตฺวา เทวโลเก นิพฺพตฺตนารหํ กโรมี’’ติ มนุสฺสปถํ โอตริตฺวา อิลฺลิสเสฎฺฐินา สทิสํ ขญฺชํ กุณิํ วิสมจกฺขุมณฺฑลํ อตฺตภาวํ นิมฺมินิตฺวา พาราณสินครํ ปวิสิตฺวา รโญฺญ นิเวสนทฺวาเร ฐตฺวา อตฺตโน อาคตภาวํ อาโรจาเปตฺวา ‘‘ปวิสตู’’ติ วุเตฺต ปวิสิตฺวา ราชานํ วนฺทิตฺวา อฎฺฐาสิฯ ราชา ‘‘กิํ, มหาเสฎฺฐิ, อเวลาย อาคโตสี’’ติ อาหฯ ‘‘อาม, อาคโตมฺหิ, เทว ฆเร เม อสีติโกฎิมตฺตํ ธนํ อตฺถิ, ตํ เทโว อาหราเปตฺวา อตฺตโน ภณฺฑาคารํ ปูราเปตู’’ติฯ ‘‘อลํ มหาเสฎฺฐิ, ตว ธนโต  อมฺหากํ เคเห พหุตรํ ธน’’นฺติฯ ‘‘สเจ, เทว, ตุมฺหากํ กมฺมํ นตฺถิ, ยถารุจิยา ธนํ คเหตฺวา ทานํ ทมฺมี’’ติฯ ‘‘เทหิ, มหาเสฎฺฐี’’ติฯ โส ‘‘สาธุ, เทวา’’ติ ราชานํ วนฺทิตฺวา นิกฺขมิตฺวา อิลฺลิสเสฎฺฐิโน เคหํ อคมาสิ, สเพฺพ อุปฎฺฐากมนุสฺสา ปริวาเรสุํ, เอโกปิ ‘‘นายํ, อิลฺลิโส’’ติ ชานิตุํ สมโตฺถ นาม นตฺถิฯ</p>


<p>โส เคหํ ปวิสิตฺวา อโนฺตอุมฺมาเร ฐตฺวา โทวาริกํ ปโกฺกสาเปตฺวา ‘‘โย อโญฺญ มยา สมานรูโป อาคนฺตฺวา ‘มเมตํ เคห’นฺติ ปวิสิตุํ อาคจฺฉติ, ตํ ปิฎฺฐิยํ ปหริตฺวา นีหเรยฺยาถา’’ติ วตฺวา ปาสาทํ อารุยฺห มหารเห อาสเน นิสีทิตฺวา เสฎฺฐิภริยํ ปโกฺกสาเปตฺวา สิตาการํ ทเสฺสตฺวา ‘‘ภเทฺท, ทานํ เทมา’’ติ อาหฯ ตสฺส ตํ วจนํ สุตฺวาว เสฎฺฐิภริยา จ ปุตฺตธีตโร จ ทาสกมฺมกรา จ ‘‘เอตฺตกํ กาลํ ทานํ ทาตุํ จิตฺตเมว นตฺถิ, อชฺช ปน สุรํ ปิวิตฺวา มุทุจิโตฺต หุตฺวา ทาตุกาโม ชาโต ภวิสฺสตี’’ติ วทิํสุฯ อถ นํ เสฎฺฐิภริยา ‘‘ยถารุจิยา  เทถ, สามี’’ติ อาหฯ เตน หิ เภริวาทกํ ปโกฺกสาเปตฺวา ‘‘‘สุวณฺณรชตมณิมุตฺตาทีหิ อตฺถิกา อิลฺลิสเสฎฺฐิสฺส ฆรํ คจฺฉนฺตู’นฺติ สกลนคเร เภริํ จราเปหี’’ติฯ สา จ ตถา กาเรสิฯ มหาชโน ปจฺฉิปสิพฺพกาทีนิ คเหตฺวา เคหทฺวาเร สนฺนิปติฯ สโกฺก สตฺตรตนปูเร  คเพฺภ วิวราเปตฺวา ‘‘ตุมฺหากํ ทมฺมิ, ยาวทิจฺฉกํ คเหตฺวา คจฺฉถา’’ติ อาหฯ มหาชโน ธนํ นีหริตฺวา มหาตเล ราสิํ กตฺวา อาภตภาชนานิ ปูเรตฺวา คจฺฉติฯ</p>


<p>อญฺญตโร ชนปทมนุโสฺส อิลฺลิสเสฎฺฐิโน โคเณ ตเสฺสว รเถ โยเชตฺวา สตฺตหิ รตเนหิ ปูเรตฺวา นครา นิกฺขมฺม มหามคฺคํ ปฎิปชฺชิตฺวา ตสฺส คุมฺพสฺส อวิทูเรน รถํ เปเสโนฺต ‘‘วสฺสสตํ ชีว, สามิ, อิลฺลิสเสฎฺฐิ, ตํ นิสฺสาย อิทานิ เม ยาวชีวํ กมฺมํ อกตฺวา ชีวิตพฺพํ ชาตํ, ตเวว รโถ, ตเวว โคณา, ตเวว เคเห สตฺต รตนานิ, เนว มาตรา ทินฺนานิ, น ปิตรา, ตํ นิสฺสาย ลทฺธานิ, สามี’’ติ เสฎฺฐิโน คุณกถํ กเถโนฺต คจฺฉติฯ โส ตํ สทฺทํ สุตฺวา ภีตตสิโต จิเนฺตสิ ‘‘อยํ มม นามํ คเหตฺวา  อิทญฺจิทญฺจ วทติ, กจฺจิ นุ โข มม ธนํ รญฺญา โลกสฺส ทินฺน’’นฺติ คุมฺพา นิกฺขมิตฺวา โคเณ จ รถญฺจ สญฺชานิตฺวา ‘‘อเร, เจฎก, มยฺหํ โคณา, มยฺหํ รโถ’’ติ วตฺวา คนฺตฺวา โคเณ นาสารชฺชุยํ คณฺหิ, คหปติโก รถา โอรุยฺห ‘‘อเร, ทุฎฺฐเจฎก, อิลฺลิสมหาเสฎฺฐิ สกลนครสฺส ทานํ เทติ, ตฺวํ กิํ อโหสี’’ติ ปกฺขนฺทิตฺวา อสนิํ ปาเตโนฺต วิย ขเนฺธ ปหริตฺวา รถํ อาทาย อคมาสิฯ โส ปุน กมฺปมาโน อุฎฺฐาย ปํสุํ ปุญฺฉิตฺวา ปุญฺฉิตฺวา เวเคน คนฺตฺวา รถํ คณฺหิ, คหปติโก รถา โอตริตฺวา เกเสสุ คเหตฺวา โอณาเมตฺวา กปฺปรปหาเรหิ โกเฎฺฎตฺวา คเล คเหตฺวา อาคตมคฺคาภิมุขํ ขิปิตฺวา ปกฺกามิฯ เอตฺตาวตาสฺส สุรามโท ฉิชฺชิฯ โส กมฺปมาโน เวเคน นิเวสนทฺวารํ คนฺตฺวา ธนํ อาทาย คจฺฉเนฺต มหาชเน ทิสฺวา ‘‘อโมฺภ กิํ นาเมตํ, กิํ ราชา มม ธนํ วิลุมฺปาเปตี’’ติ ตํ ตํ คนฺตฺวา คณฺหาติ, คหิตคหิตา ปหริตฺวา ปาทมูเลเยว ปาเตนฺติฯ โส เวทนาปฺปโตฺต เคหํ ปวิสิตุํ อารภิฯ ทฺวารปาลา ‘‘อเร, ทุฎฺฐคหปติ, กหํ ปวิสสี’’ติ วํสเปสิกาหิ โปเถตฺวา คีวายํ คเหตฺวา นีหริํสุฯ</p>


<p>โส ‘‘ฐเปตฺวา อิทานิ ราชานํ นตฺถิ เม อโญฺญ โกจิ ปฎิสรโณ’’ติ รโญฺญ สนฺติกํ คนฺตฺวา ‘‘เทว, มม เคหํ ตุเมฺห วิลุมฺปาเปถา’’ติ อาหฯ นาหํ เสฎฺฐิ วิลุมฺปาเปมิ, นนุ ตฺวเมว อาคนฺตฺวา ‘‘สเจ ตุเมฺห น คณฺหถ, อหํ มม ธนํ ทานํ ทสฺสามี’’ติ นคเร เภริํ จราเปตฺวา ทานํ อทาสีติฯ นาหํ , เทว, ตุมฺหากํ สนฺติกํ อาคจฺฉามิ, กิํ ตุเมฺห มยฺหํ มจฺฉริยภาวํ น ชานาถ, อหํ ติณเคฺคน เตลพินฺทุมฺปิ น กสฺสจิ เทมิฯ โย ทานํ เทติ, ตํ ปโกฺกสาเปตฺวา  วีมํสถ, เทวาติฯ ราชา สกฺกํ ปโกฺกสาเปสิ, ทฺวินฺนํ ชนานํ วิเสสํ เนว ราชา ชานาติ, น อมจฺจาฯ มจฺฉริยเสฎฺฐิ ‘‘กิํ, เทว, อยํ เสฎฺฐิ, อหํ เสฎฺฐี’’ติ อาหฯ ‘‘มยํ น สญฺชานาม, อตฺถิ เต โกจิ สญฺชานนโก’’ติ? ‘‘ภริยา เม, เทวา’’ติฯ ภริยํ ปโกฺกสาเปตฺวา ‘‘กตโร เต สามิโก’’ติ ปุจฺฉิํสุฯ สา ‘‘อย’’นฺติ สกฺกเสฺสว สนฺติเก อฎฺฐาสิฯ ปุตฺตธีตโร ทาสกมฺมกเร  จ ปโกฺกสาเปตฺวา ปุจฺฉิํสุ, สเพฺพปิ สกฺกเสฺสว สนฺติเก ติฎฺฐนฺติฯ</p>


<p>ปุน เสฎฺฐิ จิเนฺตสิ ‘‘มยฺหํ สีเส ปิฬกา อตฺถิ, เกเสหิ ปฎิจฺฉนฺนา, ตํ โข ปน กปฺปโก เอว ชานาติ, ตํ ปโกฺกสาเปสฺสามี’’ติฯ โส ‘‘กปฺปโก มํ, เทว, สญฺชานาติ, ตํ ปโกฺกสาเปถา’’ติ อาหฯ ตสฺมิํ ปน กาเล โพธิสโตฺต ตสฺส กปฺปโก อโหสิฯ ราชา ตํ ปโกฺกสาเปตฺวา ‘‘อิลฺลิสเสฎฺฐิํ ชานาสี’’ติ ปุจฺฉิฯ ‘‘สีสํ โอโลเกตฺวา ชานิสฺสามิ, เทวา’’ติฯ ‘‘เตน หิ ทฺวินฺนมฺปิ สีสํ โอโลเกหี’’ติฯ ตสฺมิํ ขเณ สโกฺก สีเส ปิฬกํ มาเปสิฯ โพธิสโตฺต ทฺวินฺนมฺปิ สีสํ โอโลเกโนฺต ปิฬกา ทิสฺวา ‘‘มหาราช, ทฺวินฺนมฺปิ สีเส ปิฬกา อเตฺถว, นาหํ เอเตสุ เอกสฺสาปิ อิลฺลิสภาวํ สญฺชานิตุํ สโกฺกมี’’ติ วตฺวา อิมํ คาถมาห –</p>


<ol>
<li>
‘‘อุโภ ขญฺชา อุโภ กุณี, อุโภ วิสมจกฺขุกา;  
  
อุภินฺนํ ปิฬกา ชาตา, นาหํ ปสฺสามิ อิลฺลิส’’นฺติฯ  
</li>
  
<p>ตตฺถ ติ เทฺวปิ ชนาฯ ติ กุณฺฐปาทาฯ ติ กุณฺฐหตฺถาฯ ติ วิสมกฺขิมณฺฑลา เกกราฯ ติ ทฺวินฺนมฺปิ เอกสฺมิํเยว สีสปเทเส เอกสณฺฐานาว ปิฬกา ชาตาฯ ติ อหํ ‘‘อิเมสุ อยํ นาม อิลฺลิโส’’ติ น ปสฺสามิ, เอกสฺสาปิ อิลฺลิสภาวํ น ชานามีติ อโวจฯ
</ol></p>


<p>โพธิสตฺตสฺส วจนํ สุตฺวา เสฎฺฐิ กมฺปมาโน ธนโสเกน สติํ ปจฺจุปฎฺฐาเปตุํ อสโกฺกโนฺต ตเตฺถว ปติฯ ตสฺมิํ ขเณ สโกฺก ‘‘นาหํ, มหาราช , อิลฺลิโส, สโกฺกหมสฺมี’’ติ มหติยา สกฺกลีลาย อากาเส อฎฺฐาสิฯ อิลฺลิสสฺส มุขํ ปุญฺฉิตฺวา อุทเกน สิญฺจิํสุ, โส อุฎฺฐาย สกฺกํ เทวราชานํ วนฺทิตฺวา อฎฺฐาสิฯ อถ นํ สโกฺก อาห ‘‘อิลฺลิส, อิทํ ธนํ มม สนฺตกํ, น ตวฯ อหญฺหิ เต ปิตา, ตฺวํ มม ปุโตฺตฯ อหํ ทานาทีนิ ปุญฺญานิ กตฺวา สกฺกตฺตํ ปโตฺต, ตฺวํ ปน เม วํสํ อุปจฺฉินฺทิตฺวา อทานสีโล หุตฺวา มจฺฉริเย ปติฎฺฐาย ทานสาลาโย ฌาเปตฺวา ยาจเก นิกฺกฑฺฒิตฺวา ธนเมว สณฺฐาเปสิฯ ตํ เนว ตฺวํ ปริภุญฺชสิ, น  อเญฺญสํ เทสิ, รกฺขสปริคฺคหิตํ วิย  ติฎฺฐติฯ สเจ เม ทานสาลา ปากติกา กตฺวา ทานํ ทสฺสสิ, อิเจฺจตํ กุสลํฯ โน เจ ทสฺสสิ, สพฺพํ เต ธนํ อนฺตรธาเปตฺวา อิมินา อินฺทวชิเรน เต สีสํ ฉินฺทิตฺวา ชีวิตกฺขยํ ปาเปสฺสามี’’ติฯ อิลฺลิสเสฎฺฐิ มรณภเยน สนฺตชฺชิโต ‘‘อิโต ปฎฺฐาย ทานํ ทสฺสามี’’ติ ปฎิญฺญํ อทาสิฯ สโกฺก ตสฺส ปฎิญฺญํ คเหตฺวา อากาเส นิสิโนฺนว ธมฺมํ เทเสตฺวา ตํ สีเลสุ ปติฎฺฐาเปตฺวา สกฎฺฐานเมว อคมาสิฯ อิลฺลิโสปิ ทานาทีนิ ปุญฺญานิ กตฺวา สคฺคปรายโณ อโหสิฯ</p>


<p>สตฺถา ‘‘น, ภิกฺขเว, อิทาเนว โมคฺคลฺลาโน มจฺฉริยเสฎฺฐิํ ทเมติ, ปุเพฺพเปส อิมินา ทมิโตเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา อิลฺลิโส มจฺฉริยเสฎฺฐิ อโหสิ, สโกฺก เทวราชา มหาโมคฺคลฺลาโน, ราชา อานโนฺท, กปฺปโก ปน อหเมว อโหสิ’’นฺติฯ</p>

</p>


<ol>
<li>
<p> [๗๙] ๙. ขรสฺสรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ อมจฺจํ อารพฺภ กเถสิฯ โกสลรโญฺญ กิร เอโก อมโจฺจ ราชานํ อาราเธตฺวา ปจฺจนฺตคาเม ราชพลิํ ลภิตฺวา โจเรหิ สทฺธิํ เอกโต หุตฺวา ‘‘อหํ มนุเสฺส อาทาย อรญฺญํ ปวิสิสฺสามิ, ตุเมฺห คามํ วิลุมฺปิตฺวา อุปฑฺฒํ มยฺหํ ทเทยฺยาถา’’ติ วตฺวา ปเคว มนุเสฺส สนฺนิปาเตตฺวา อรญฺญํ คนฺตฺวา โจเรสุ อาคนฺตฺวา คาวิโย ฆาเตตฺวา  มํสํ ขาทิตฺวา คามํ วิลุมฺปิตฺวา คเตสุ สายนฺหสมเย มหาชนปริวุโต อาคจฺฉติฯ ตสฺส น จิรเสฺสว ตํ กมฺมํ ปากฎํ ชาตํฯ มนุสฺสา รโญฺญ อาโรเจสุํฯ ราชา ตํ ปโกฺกสาเปตฺวา โทสํ ปติฎฺฐาเปตฺวา สุนิคฺคหิตํ นิคฺคเหตฺวา อญฺญํ คามโภชกํ เปเสตฺวา เชตวนํ คนฺตฺวา ภควโต เอตมตฺถํ อาโรเจสิฯ ภควา ‘‘น, มหาราช, อิทาเนว เอส เอวํสีโล, ปุเพฺพปิ เอวํสีโลเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เอกสฺส อมจฺจสฺส ปจฺจนฺตคามํ อทาสิฯ สพฺพํ ปุริมสทิสเมวฯ ตทา ปน โพธิสโตฺต วณิชฺชาย ปจฺจเนฺต วิจรโนฺต  ตสฺมิํ คามเก นิวาสํ กเปฺปสิฯ โส ตสฺมิํ คามโภชเก สายนฺหสมเย มหาชนปริวาเรน เภริยา วชฺชมานาย  อาคจฺฉเนฺต ‘‘อยํ ทุฎฺฐคามโภชโก โจเรหิ สทฺธิํ เอกโต หุตฺวา คามํ วิลุมฺปาเปตฺวา โจเรสุ ปลายิตฺวา อฎวิํ ปวิเฎฺฐสุ อิทานิ อุปสนฺตูปสโนฺต วิย เภริยา วชฺชมานาย อาคจฺฉตี’’ติ วตฺวา อิมํ คาถมาห –</p>


<ol>
<li>
‘‘ยโต วิลุตฺตา จ หตา จ คาโว, ทฑฺฒานิ เคหานิ ชโน จ นีโต;  
  
อถาคมา ปุตฺตหตาย ปุโตฺต, ขรสฺสรํ ฑิณฺฑิมํ วาทยโนฺต’’ติฯ  
</li>
  
<p>ตตฺถ ติ ยทาฯ ติ วิลุมฺปิตฺวา พนฺธิตฺวา จ นีตา, มํสํ ขาทนตฺถาย จ หตาฯ ติ โครูปานิฯ ติ อคฺคิํ ทตฺวา ฌาปิตานิฯ ติ กรมรคฺคาหํ คเหตฺวา นีโตฯ ติ หตปุตฺตาย ปุโตฺต, นิลฺลโชฺชติ อโตฺถฯ ฉินฺนหิโรตฺตปฺปสฺส หิ มาตา นาม นตฺถิ, อิติ โส ตสฺสา ชีวโนฺตปิ หตปุตฺตฎฺฐาเน ติฎฺฐตีติ หตปุตฺตาย ปุโตฺต นาม โหติฯ นฺติ ถทฺธสทฺทํฯ นฺติ ปฎหเภริํฯ
</ol></p>


<p>เอวํ โพธิสโตฺต อิมาย คาถาย ตํ ปริภาสิฯ น จิเรเนว จ ตสฺส ตํ กมฺมํ ปากฎํ ชาตํ, อถสฺส ราชา โทสานุรูปํ นิคฺคหํ อกาสิฯ</p>


<p>สตฺถา  ‘‘น, มหาราช, อิทาเนเวส เอวํสีโล, ปุเพฺพปิ เอวํสีโลเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา อมโจฺจ อิทานิ อมโจฺจเยว, คาถาย อุทาหารกปณฺฑิตมนุโสฺส ปน อหเมว อโหสิ’’นฺติฯ</p>

</p>


<ol>
<li>
<p> [๘๐] ๑๐. ภีมเสนชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ วิกตฺถิตํ ภิกฺขุํ อารพฺภ กเถสิฯ เอโก กิร ภิกฺขุ ‘‘อาวุโส, อมฺหากํ ชาติสมา ชาติ, โคตฺตสมํ โคตฺตํ นาม นตฺถิ, มยํ เอวรูเป นาม มหาขตฺติยกุเล ชาตา, โคเตฺตน วา ธเนน วา กุลปฺปเทเสน วา อเมฺหหิ สทิโส นาม นตฺถิ, อมฺหากํ สุวณฺณรชตาทีนํ อโนฺต นตฺถิ, ทาสกมฺมกราปิ โน สาลิมํโสทนํ ภุญฺชนฺติ, กาสิกวตฺถํ นิวาเสนฺติ, กาสิกวิเลปนํ วิลิมฺปนฺติฯ มยํ ปพฺพชิตภาเวน เอตรหิ  เอวรูปานิ ลูขานิ โภชนานิ ภุญฺชาม, ลูขานิ จีวรานิ ธาเรมา’’ติ  เถรนวมชฺฌิมานํ ภิกฺขูนํ อนฺตเร วิกเตฺถโนฺต ชาติอาทิวเสน วเมฺภโนฺต ขุํเสโนฺต วิจรติฯ อถสฺส เอโก ภิกฺขุ กุลปฺปเทสํ ปริคฺคณฺหิตฺวา ตํ วิกตฺถนภาวํ ภิกฺขูนํ อาโรเจสิฯ ภิกฺขู ธมฺมสภายํ สนฺนิปติตา ‘‘อาวุโส, อสุโก นาม ภิกฺขุ เอวรูเป นิยฺยานิกสาสเน ปพฺพชิตฺวา วิกเตฺถโนฺต วเมฺภโนฺต ขุํเสโนฺต วิจรตี’’ติ เอตสฺส อคุณํ กถยิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, โส ภิกฺขุ อิทาเนว วิกเตฺถโนฺต วเมฺภโนฺต ขุํเสโนฺต วิจรติ, ปุเพฺพปิ วิกเตฺถโนฺต วเมฺภโนฺต ขุํเสโนฺต วิจรี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ นิคมคาเม อุทิจฺจพฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ ทิสาปาโมกฺขสฺส อาจริยสฺส สนฺติเก ตโย เวเท อฎฺฐารส วิชฺชฎฺฐานานิ อุคฺคเหตฺวา สพฺพสิเปฺปสุ นิปฺผตฺติํ ปตฺวา จูฬธนุคฺคหปณฺฑิโต นาม  อโหสิฯ โส ตกฺกสิลาโต นิกฺขมิตฺวา สพฺพสมยสิปฺปานิ ปริเยสมาโน มหิํสกรฎฺฐํ อคมาสิฯ อิมสฺมิํ ปน ชาตเก โพธิสโตฺต โถกํ รโสฺส โอณตากาโร อโหสิฯ โส จิเนฺตสิ ‘‘สจาหํ กญฺจิ ราชานํ อุปสงฺกมิสฺสามิ, โส ‘เอวํ รสฺสสรีโร ตฺวํ กิํ อมฺหากํ กมฺมํ กริสฺสสี’ติ วกฺขติ, ยํนูนาหํ อาโรหปริณาหสมฺปนฺนํ อภิรูปํ เอกํ ปุริสํ ผลกํ กตฺวา ตสฺส ปิฎฺฐิจฺฉายาย ชีวิกํ กเปฺปยฺย’’นฺติฯ โส ตถารูปํ ปุริสํ ปริเยสมาโน ภีมเสนสฺส นาเมกสฺส ตนฺตวายสฺส ตนฺตวีตฎฺฐานํ คนฺตฺวา เตน สทฺธิํ ปฎิสนฺถารํ กตฺวา ‘‘สมฺม, ตฺวํ กินฺนาโมสี’’ติ ปุจฺฉิฯ ‘‘อหํ ภีมเสโน นามา’’ติ? ‘‘กิํ ปน ตฺวํ เอวํ อภิรูโป อุปธิสมฺปโนฺน หุตฺวา อิมํ ลามกกมฺมํ กโรสี’’ติ? ‘‘ชีวิตุํ อสโกฺกโนฺต’’ติฯ ‘‘สมฺม, มา เอตํ กมฺมํ กริ, สกลชมฺพุทีเป มยา สทิโส ธนุคฺคโห นาม นตฺถิฯ สเจ ปนาหํ กญฺจิ ราชานํ ปเสฺสยฺยํ, โส มํ ‘เอวํรโสฺส อยํ กิํ อมฺหากํ กมฺมํ กริสฺสตี’ติ โกเปยฺย, ตฺวํ ราชานํ ทิสฺวา ‘อหํ ธนุคฺคโห’ติ วกฺขสิฯ ราชา เต ปริพฺพยํ ทตฺวา วุตฺติํ  นิพทฺธํ ทสฺสติฯ อหํ เต อุปฺปนฺนกมฺมํ กโรโนฺต ตว ปิฎฺฐิจฺฉายาย ชีวิสฺสามิฯ เอวํ อุโภปิ สุขิตา ภวิสฺสามฯ กโรหิ มม วจน’’นฺติ อาหฯ โส ‘‘สาธู’’ติ สมฺปฎิจฺฉิฯ</p>


<p>อถ นํ อาทาย พาราณสิํ คนฺตฺวา สยํ จูฬูปฎฺฐาโก หุตฺวา ตํ ปุรโต กตฺวา ราชทฺวาเร ฐตฺวา รโญฺญ อาโรจาเปสิฯ ‘‘อาคจฺฉนฺตู’’ติ วุเตฺต อุโภปิ ปวิสิตฺวา ราชานํ วนฺทิตฺวา อฎฺฐํสุฯ ‘‘กิํการณา อาคตตฺถา’’ติ จ วุเตฺต ภีมเสโน อาห – ‘‘อหํ ธนุคฺคโห, มยา สทิโส สกลชมฺพุทีเป ธนุคฺคโห นตฺถี’’ติฯ ‘‘กิํ ปน ลภโนฺต มํ อุปฎฺฐหิสฺสสี’’ติ? ‘‘อฑฺฒมาเส  สหสฺสํ ลภโนฺต อุปฎฺฐหิสฺสามิ, เทวา’’ติฯ ‘‘อยํ เต ปุริโส กิํ โหตี’’ติ? ‘‘จูฬูปฎฺฐาโก, เทวา’’ติฯ ‘‘สาธุ อุปฎฺฐหา’’ติฯ ตโต ปฎฺฐาย ภีมเสโน ราชานํ อุปฎฺฐหติฯ อุปฺปนฺนกิจฺจํ ปนสฺส โพธิสโตฺตว นิตฺถรติฯ</p>


<p>เตน โข ปน สมเยน กาสิรเฎฺฐ เอกสฺมิํ อรเญฺญ พหูนํ มนุสฺสานํ สญฺจรณมคฺคํ พฺยโคฺฆ ฉฑฺฑาเปติ, พหู มนุเสฺส คเหตฺวา คเหตฺวา ขาทติฯ ตํ ปวตฺติํ รโญฺญ อาโรเจสุํฯ ราชา ภีมเสนํ ปโกฺกสาเปตฺวา ‘‘สกฺขิสฺสสิ, ตาต, นํ พฺยคฺฆํ คณฺหิตุ’’นฺติ อาหฯ ‘‘เทว, กิํ ธนุคฺคโห นามาหํ , ยทิ พฺยคฺฆํ คเหตุํ น สโกฺกมี’’ติฯ ราชา ตสฺส ปริพฺพยํ ทตฺวา อุโยฺยเชสิฯ โส ฆรํ คนฺตฺวา โพธิสตฺตสฺส กเถสิฯ โพธิสโตฺต ‘‘สาธุ, สมฺม, คจฺฉา’’ติ อาหฯ ‘‘ตฺวํ ปน น คมิสฺสสี’’ติ? ‘‘อาม น คมิสฺสามิ, อุปายํ ปน เต อาจิกฺขิสฺสามี’’ติฯ ‘‘อาจิกฺข, สมฺมา’’ติฯ ตฺวํ พฺยคฺฆสฺส วสนฎฺฐานํ สหสา เอกโกว มา อคมาสิ, ชนปทมนุเสฺส ปน สนฺนิปาเตตฺวา เอกํ วา เทฺว วา ธนุสหสฺสานิ คาหาเปตฺวา ตตฺถ คนฺตฺวา พฺยคฺฆสฺส อุฎฺฐิตภาวํ ญตฺวา ปลายิตฺวา เอกํ คุมฺพํ ปวิสิตฺวา อุเรน นิปเชฺชยฺยาสิ, ชานปทาว พฺยคฺฆํ โปเถตฺวา คณฺหิสฺสนฺติ, เตหิ พฺยเคฺฆ คหิเต ตฺวํ ทเนฺตหิ เอกํ วลฺลิํ ฉินฺทิตฺวา โกฎิยํ คเหตฺวา มตพฺยคฺฆสฺส สนฺติกํ คนฺตฺวา ‘‘โภ, เกเนส, พฺยโคฺฆ มาริโต, อหํ อิมํ พฺยคฺฆํ โคณํ วิย  วลฺลิยา พนฺธิตฺวา รโญฺญ สนฺติกํ เนสฺสามี’ติ วลฺลิอตฺถาย คุมฺพํ ปวิโฎฺฐ, มยา วลฺลิยา อนาภตาย เอว เกเนส มาริโต’’ติ กเถยฺยาสิฯ อถ เต ชานปทา ภีตตสิตา ‘‘สามิ, มา รโญฺญ อาจิกฺขี’’ติ พหุํ ธนํ ทสฺสนฺติ, พฺยโคฺฆ ตยา คหิโต ภวิสฺสติ, รโญฺญปิ สนฺติกา พหุํ ธนํ ลภิสฺสสีติฯ โส ‘‘สาธู’’ติ สมฺปฎิจฺฉิตฺวา โพธิสเตฺตน กถิตนิยาเมเนว พฺยคฺฆํ คเหตฺวา อรญฺญํ เขมํ กตฺวา มหาชนปริวุโต พาราณสิํ อาคนฺตฺวา ราชานํ ทิสฺวา ‘‘คหิโต เม, เทว, พฺยโคฺฆ, อรญฺญํ เขมํ กต’’นฺติ อาหฯ ราชา ตุโฎฺฐ พหุํ ธนํ อทาสิฯ ปุเนกทิวสํ ‘‘เอกมคฺคํ มหิํโส ฉฑฺฑาเปตี’’ติ อาโรเจสุํ, ราชา ตเถว ภีมเสนํ เปเสสิฯ โสปิ โพธิสเตฺตน ทินฺนนเยน พฺยคฺฆํ วิย ตมฺปิ คเหตฺวา อาคญฺฉิ, ราชา ปุน พหุํ ธนํ อทาสิ, มหนฺตํ อิสฺสริยํ ชาตํฯ โส อิสฺสริยมทมโตฺต โพธิสตฺตํ อวมญฺญํ กตฺวา ตสฺส วจนํ น คณฺหาติ, ‘‘นาหํ ตํ นิสฺสาย ชีวามิ, กิํ ตฺวเญฺญว ปุริโส’’ติอาทีนิ ผรุสวจนานิ วทติฯ</p>


<p>อถ  กติปาหจฺจเยน เอโก สามนฺตราชา อาคนฺตฺวา พาราณสิํ อุปรุนฺธิตฺวา ‘‘รชฺชํ วา เทตุ, ยุทฺธํ วา’’ติ รโญฺญ สาสนํ เปเสสิฯ ราชา ‘‘ยุชฺฌาหี’’ติ ภีมเสนํ เปเสสิฯ โส สพฺพสนฺนาหสนฺนโทฺธ ราชเวสํ คเหตฺวา สุสนฺนทฺธสฺส วารณสฺส ปิเฎฺฐ นิสีทิฯ โพธิสโตฺตปิ ตสฺส มรณภเยน สพฺพสนฺนาหสนฺนโทฺธ ภีมเสนเสฺสว ปจฺฉิมาสเน นิสีทิฯ วารโณ มหาชนปริวุโต นครทฺวาเรน นิกฺขมิตฺวา สงฺคามสีสํ ปาปุณิฯ ภีมเสโน ยุทฺธเภริสทฺทํ สุตฺวาว กมฺปิตุํ อารโทฺธฯ โพธิสโตฺต ‘‘อิทาเนส  หตฺถิปิฎฺฐิโต ปติตฺวา มริสฺสตี’’ติ หตฺถิกฺขนฺธโต อปตนตฺถํ ภีมเสนํ โยเตฺตน ปริกฺขิปิตฺวา คณฺหิ, ภีมเสโน สมฺปหารฎฺฐานํ ทิสฺวา มรณภยตชฺชิโต สรีรวฬเญฺชน หตฺถิปิฎฺฐิํ ทูเสสิฯ โพธิสโตฺต ‘‘น โข เต ภีมเสน ปุริเมน ปจฺฉิมํ สเมติ, ตฺวํ ปุเพฺพ สงฺคามโยโธ วิย อโหสิ, อิทานิ หตฺถิปิฎฺฐิํ ทูเสสี’’ติ วตฺวา อิมํ คาถมาห –</p>


<ol>
<li>
‘‘ยํ  
เต ปวิกตฺถิตํ ปุเร, อถ เต ปูติสรา สชนฺติ ปจฺฉา;  
  
อุภยํ น สเมติ ภีมเสน, ยุทฺธกถา จ อิทญฺจ เต วิหญฺญ’’นฺติฯ  
</li>
  
<p>ตตฺถ ติ ยํ ตยา ปุเพฺพ ‘‘กิํ ตฺวํเยว ปุริโส, นาหํ ปุริโส, อหมฺปิ สงฺคามโยโธ’’ติ วิกตฺถิตํ วมฺภนวจนํ วุตฺตํ, อิทํ ตาว เอกํฯ ติ อถ เต อิเม ปูติภาเวน สรณภาเวน จ ‘‘ปูติสรา’’ติ ลทฺธนามา สรีรวฬญฺชธารา สชนฺติ วฬญฺชนฺติ ปคฺฆรนฺติฯ ติ ตโต ปุเร วิกตฺถิตโต อปรภาเค, อิทานิ อิมสฺมิํ สงฺคามสีเสติ อโตฺถฯ ติ อิทํ ภีมเสน อุภยํ น สเมติฯ กตรํ? นฺติ, ยา จ ปุเร กถิตา ยุทฺธกถา, ยญฺจ เต อิทานิ วิหญฺญํ กิลมโถ หตฺถิปิฎฺฐิทูสนาการปฺปโตฺต วิฆาโตติ อโตฺถฯ
</ol></p>


<p>เอวํ โพธิสโตฺต ตํ ครหิตฺวา ‘‘มา ภายิ, สมฺม, กสฺมา มยิ ฐิเต วิหญฺญสี’’ติ ภีมเสนํ หตฺถิปิฎฺฐิโต โอตาเรตฺวา ‘‘นฺหายิตฺวา เคหเมว คจฺฉา’’ติ อุโยฺยเชตฺวา ‘‘อชฺช มยา ปากเฎน ภวิตุํ วฎฺฎตี’’ติ สงฺคามํ ปวิสิตฺวา อุนฺนทิตฺวา พลโกฎฺฐกํ ภินฺทิตฺวา สปตฺตราชานํ ชีวคฺคาหํ คาหาเปตฺวา พาราณสิรโญฺญ สนฺติกํ อคมาสิฯ ราชา ตุโฎฺฐ โพธิสตฺตสฺส มหนฺตํ ยสํ อทาสิฯ ตโต ปฎฺฐาย ‘‘จูฬธนุคฺคหปณฺฑิโต’’ติ สกลชมฺพุทีเป ปากโฎ อโหสิฯ โส ภีมเสนสฺส ปริพฺพยํ ทตฺวา สกฎฺฐานเมว เปเสตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา   ‘‘น, ภิกฺขเว, อิทาเนเวส ภิกฺขุ วิกเตฺถติ, ปุเพฺพปิ วิกตฺถิเยวา’’ติ วตฺวา อิมํ ธมฺมเทสนํ อาหริตฺวา อนุสนฺธิํ ฆเฎตฺวา ชาตกํ สโมธาเนสิ – ‘‘ตทา ภีมเสโน วิกตฺถิตภิกฺขุ อโหสิ, จูฬธนุคฺคหปณฺฑิโต ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
วรุณํ สีลวนาคํ, สจฺจํกิร รุกฺขธมฺมํ;  
  
มจฺฉราชา อสงฺกิยํ, มหาสุปินอิลฺลิสํ;  
  
ขรสฺสรํ ภีมเสนนฺติฯ  
</p>
  
<h2>๙. อปายิมฺหวโคฺค</h2>
<ol>
<li>
<p> [๘๑] ๑. สุราปานชาตกวณฺณนา
</ol></p>


<p>   ติ อิทํ สตฺถา โกสมฺพิํ อุปนิสฺสาย โฆสิตาราเม วิหรโนฺต สาคตเตฺถรํ อารพฺภ กเถสิฯ ภควติ หิ สาวตฺถิยํ วสฺสํ วสิตฺวา จาริกาคมเนน ภทฺทวติกํ นาม นิคมํ สมฺปเตฺต โคปาลกา ปสุปาลกา กสฺสกา ปถาวิโน จ สตฺถารํ ทิสฺวา วนฺทิตฺวา ‘‘มา, ภเนฺต, ภควา อมฺพติตฺถํ อคมาสิ, อมฺพติเตฺถ ชฎิลสฺส อสฺสเม อมฺพติตฺถโก นาม นาโค อาสีวิโส โฆรวิโส, โส ภควนฺตํ วิเหเฐยฺยา’’ติ วารยิํสุฯ ภควาปิ เตสํ กถํ อสุณโนฺต วิย เตสุ ยาวตติยํ วารยมาเนสุปิ อคมาสิเยวฯ</p>


<p>ตตฺร สุทํ ภควา ภทฺทวติกาย อวิทูเร อญฺญตรสฺมิํ วนสเณฺฑ วิหรติฯ เตน โข ปน สมเยน พุทฺธูปฎฺฐาโก สาคโต นาม เถโร โปถุชฺชนิกาย อิทฺธิยา สมนฺนาคโต ตํ อสฺสมํ อุปสงฺกมิตฺวา ตสฺส นาคราชสฺส วสนฎฺฐาเน ติณสนฺถารกํ ปญฺญาเปตฺวา ปลฺลเงฺกน นิสีทิฯ นาโค มกฺขํ อสหมาโน ธูมายิ, เถโรปิ ธูมายิฯ นาโค ปชฺชลิ, เถโรปิ ปชฺชลิฯ นาคสฺส เตโช เถรํ น พาธติ, เถรสฺส เตโช นาคํ  พาธติฯ เอวํ โส ขเณน ตํ นาคราชานํ ทเมตฺวา สรเณสุ จ สีเลสุ จ ปติฎฺฐาเปตฺวา สตฺถุ สนฺติกํ อคมาสิฯ</p>


<p>สตฺถา ภทฺทวติกายํ ยถาภิรนฺตํ วิหริตฺวา โกสมฺพิํ อคมาสิฯ สาคตเตฺถเรน นาคสฺส ทมิตภาโว สกลชนปทํ ปตฺถริฯ โกสมฺพินครวาสิโน สตฺถุ ปจฺจุคฺคมนํ กตฺวา สตฺถารํ วนฺทิตฺวา สาคตเตฺถรสฺส สนฺติกํ คนฺตฺวา วนฺทิตฺวา เอกมนฺตํ ฐิตา เอวมาหํสุ ‘‘ภเนฺต, ยํ ตุมฺหากํ ทุลฺลภํ, ตํ วเทยฺยาถ, ตเทว มยํ ปฎิยาเทสฺสามา’’ติฯ เถโร ตุณฺหี อโหสิฯ ฉพฺพคฺคิยา ปนาหํสุ ‘‘อาวุโส, ปพฺพชิตานํ นาม กาโปติกา สุรา ทุลฺลภา เจว มนาปา จฯ สเจ ตุเมฺห เถรสฺส ปสนฺนา, กาโปติกํ สุรํ ปฎิยาเทถา’’ติฯ เต ‘‘สาธู’’ติ สมฺปฎิจฺฉิตฺวา สตฺถารํ สฺวาตนาย นิมเนฺตตฺวา นครํ ปวิสิตฺวา อตฺตโน อตฺตโน เคเห ‘‘เถรสฺส ทสฺสามา’’ติ กาโปติกํ สุรํ ปสนฺนํ ปฎิยาเทตฺวา เถรํ นิมเนฺตตฺวา ฆเร ฆเร ปสนฺนํ สุรํ อทํสุฯ เถโร ปิวิตฺวา สุรามทมโตฺต นครโต นิกฺขมโนฺต ทฺวารนฺตเร ปติตฺวา วิลปมาโน นิปชฺชิฯ</p>


<p>สตฺถา  กตภตฺตกิโจฺจ นครา นิกฺขมโนฺต เถรํ เตนากาเรน นิปนฺนํ ทิสฺวา ‘‘คณฺหถ, ภิกฺขเว, สาคต’’นฺติ คาหาเปตฺวา อารามํ อคมาสิ ฯ ภิกฺขู เถรสฺส สีสํ ตถาคตสฺส ปาทมูเล กตฺวา ตํ นิปชฺชาเปสุํ, โส ปริวตฺติตฺวา ปาเท ตถาคตาภิมุเข กตฺวา นิปชฺชิฯ สตฺถา ภิกฺขู ปฎิปุจฺฉิ ‘‘กิํ นุ โข, ภิกฺขเว, ยํ ปุเพฺพ สาคตสฺส มยิ คารวํ, ตํ อิทานิ อตฺถี’’ติ? ‘‘นตฺถิ, ภเนฺต’’ติฯ ‘‘ภิกฺขเว, อมฺพติตฺถกํ นาคราชานํ โก ทเมสี’’ติฯ ‘‘สาคโต, ภเนฺต’’ติฯ ‘‘กิํ ปเนตรหิ, ภิกฺขเว, สาคโต อุทกเทฑฺฑูภกมฺปิ ทเมตุํ สกฺกุเณยฺยา’’ติฯ ‘‘โน เหตํ, ภเนฺต’’ฯ ‘‘อปิ นุ โข, ภิกฺขเว, เอวรูปํ ปาตุํ ยุตฺตํ, ยํ ปิวิตฺวา เอวํวิสญฺญี โหตี’’ติฯ ‘‘อยุตฺตํ, ภเนฺต’’ติฯ อถ โข ภควา เถรํ ครหิตฺวา ภิกฺขู อามเนฺตตฺวา ‘‘สุราเมรยปาเน ปาจิตฺติย’’นฺติ (ปาจิ. ๓๒๗) สิกฺขาปทํ ปญฺญาเปตฺวา อุฎฺฐายาสนา คนฺธกุฎิํ ปาวิสิฯ</p>


<p>ธมฺมสภายํ สนฺนิปติตา ภิกฺขู สุราปานสฺส อวณฺณํ กถยิํสุ ‘‘ยาว มหาโทสเญฺจตํ, อาวุโส, สุราปานํ นาม, ตาว ปญฺญาสมฺปนฺนํ นาม อิทฺธิมนฺตํ  สาคตํ ยถา สตฺถุ คุณมตฺตมฺปิ น ชานาติ, ตถา อกาสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว สุรํ ปิวิตฺวา ปพฺพชิตา วิสญฺญิโน โหนฺติ, ปุเพฺพปิ อเหสุํเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ อุทิจฺจพฺราหฺมณกุเล นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ อุปฺปาเทตฺวา ฌานกีฬํ กีฬโนฺต หิมวนฺตปฺปเทเส วสติ ปญฺจหิ อเนฺตวาสิกสเตหิ ปริวุโตฯ อถ นํ วสฺสานสมเย สมฺปเตฺต อเนฺตวาสิกา อาหํสุ ‘‘อาจริย, มนุสฺสปถํ คนฺตฺวา โลณมฺพิลํ เสวิตฺวา อาคจฺฉามา’’ติฯ ‘‘อาวุโส, อหํ อิเธว วสิสฺสามิ, ตุเมฺห ปน คนฺตฺวา สรีรํ สนฺตเปฺปตฺวา วสฺสํ วีตินาเมตฺวา อาคจฺฉถา’’ติฯ เต ‘‘สาธู’’ติ อาจริยํ วนฺทิตฺวา พาราณสิํ คนฺตฺวา ราชุยฺยาเน วสิตฺวา ปุนทิวเส พหิทฺวารคาเมเยว ภิกฺขาย จริตฺวา สุหิตา หุตฺวา ปุนทิวเส นครํ ปวิสิํสุฯ มนุสฺสา สมฺปิยายมานา ภิกฺขํ อทํสุฯ กติปาหจฺจเยน จ รโญฺญปิ อาโรเจสุํ ‘‘เทว, หิมวนฺตโต ปญฺจสตา อิสโย อาคนฺตฺวา อุยฺยาเน วสนฺติ โฆรตปา ปรมธิตินฺทฺริยา สีลวโนฺต’’ติฯ ราชา เตสํ คุเณ สุตฺวา อุยฺยานํ คนฺตฺวา วนฺทิตฺวา กตปฎิสนฺถาโร วสฺสานํ  จตุมาสํ ตเตฺถว วสนตฺถาย ปฎิญฺญํ คเหตฺวา นิมเนฺตสิ, เต ตโต ปฎฺฐาย ราชเคเหเยว ภุญฺชิตฺวา อุยฺยาเน วสนฺติฯ</p>


<p>อเถกทิวสํ  นคเร สุรานกฺขตฺตํ นาม อโหสิฯ ราชา ‘‘ปพฺพชิตานํ สุรา ทุลฺลภา’’ติ พหุํ อุตฺตมสุรํ ทาเปสิฯ ตาปสา สุรํ ปิวิตฺวา อุยฺยานํ คนฺตฺวา สุรามทมตฺตา หุตฺวา เอกเจฺจ อุฎฺฐาย นจฺจิํสุ, เอกเจฺจ คายิํสุ, นจฺจิตฺวา คายิตฺวา ขาริกาทีนิ อวตฺถริตฺวา นิทฺทายิตฺวา สุรามเท ฉิเนฺน ปพุชฺฌิตฺวา ตํ อตฺตโน วิปฺปการํ ทิสฺวา ‘‘น อเมฺหหิ ปพฺพชิตสารุปฺปํ กต’’นฺติ โรทิตฺวา ปริเทวิตฺวา ‘‘มยํ อาจริเยน วินาภูตตฺตา เอวรูปํ ปาปกมฺมํ กริมฺหา’’ติ ตงฺขณเญฺญว อุยฺยานํ ปหาย หิมวนฺตํ คนฺตฺวา ปฎิสามิตปริกฺขารา อาจริยํ วนฺทิตฺวา นิสีทิตฺวา ‘‘กิํ นุ โข, ตาตา, มนุสฺสปเถ ภิกฺขาย อกิลมมานา สุขํ วสิตฺถ, สมคฺควาสญฺจ ปน วสิตฺถา’’ติ  ปุจฺฉิตา ‘‘อาจริย, สุขํ วสิมฺห, อปิจ โข ปน มยํ อปาตพฺพยุตฺตกํ ปิวิตฺวา วิสญฺญีภูตา สติํ ปจฺจุปฎฺฐาเปตุํ อสโกฺกนฺตา นจฺจิมฺห เจว คายิมฺห จา’’ติ เอตมตฺถํ อาโรเจนฺตา อิมํ คาถํ สมุฎฺฐาเปตฺวา อาหํสุ –</p>


<ol>
<li>
‘‘อปายิมฺห อนจฺจิมฺห, อคายิมฺห รุทิมฺห จ;  
  
วิสญฺญีกรณิํ ปิตฺวา, ทิฎฺฐา นาหุมฺห วานรา’’ติฯ  
</li>
  
<p>ตตฺถ ติ สุรํ ปิวิมฺหฯ ติ ตํ ปิวิตฺวา หตฺถปาเท ลาเฬนฺตา นจฺจิมฺหฯ ติ มุขํ วิวริตฺวา อายตเกน สเรน คายิมฺหฯ ติ ปุน วิปฺปฎิสาริโน ‘‘เอวรูปํ นาม อเมฺหหิ กต’’นฺติ โรทิมฺห จฯ ติ เอวรูปํ สญฺญาวินาสนโต วิสญฺญีกรณิํ สุรํ ปิวิตฺวา ‘‘เอตเทว สาธุ, ยํ วานรา นาหุมฺหา’’ติฯ เอวํ เต อตฺตโน อคุณํ กเถสุํฯ
</ol></p>


<p>โพธิสโตฺต ‘‘ครุสํวาสรหิตานํ นาม เอวรูปํ โหติเยวา’’ติ เต ตาปเส ครหิตฺวา ‘‘ปุน เอวรูปํ มากริตฺถา’’ติ เตสํ โอวาทํ ทตฺวา อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิฯ อิโต ปฎฺฐาย หิ ‘‘อนุสนฺธิํ ฆเฎตฺวา’’ติ อิทมฺปิ น วกฺขามฯ ตทา อิสิคโณ พุทฺธปริสา อโหสิ, คณสตฺถา ปน อหเมว อโหสินฺติฯ</p>

</p>


<ol>
<li>
<p> [๘๒] ๒. มิตฺตวินฺทกชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ ทุพฺพจภิกฺขุํ อารพฺภ กเถสิฯ อิมสฺส ปน ชาตกสฺส กสฺสปสมฺมาสมฺพุทฺธกาลิกํ วตฺถุ, ตํ ทสกนิปาเต  (ชา. ๑.๑.๘๒; ๑.๕.๑๐๐ อาทโย) อาวิ ภวิสฺสติฯ ตทา ปน โพธิสโตฺต อิมํ คาถมาห –</p>


<ol>
<li>
‘‘อติกฺกมฺม  
รมณกํ, สทามตฺตญฺจ ทูภกํ;  
  
สฺวาสิ ปาสาณมาสีโน, ยสฺมา ชีวํ น โมกฺขสี’’ติฯ  
</li>
  
<p>ตตฺถ นฺติ ตสฺมิํ กาเล ผลิกสฺส นามํ, ผลิกปาสาทญฺจ อติกฺกโนฺตสีติ ทีเปติฯ ติ รชตสฺส นามํ, รชตปาสาทญฺจ อติกฺกโนฺตสีติ ทีเปติฯ นฺติ มณิโน นามํ, มณิปาสาทญฺจ อติกฺกโนฺตสีติ ทีเปติฯ ติ โส อสิ ตฺวํฯ ติ ขุรจกฺกํ นาม ปาสาณมยํ วา โหติ รชตมยํ วา มณิมยํ วา, ตํ ปน ปาสาณมยเมวฯ โส จ เตน อาสีโน อตินิวิโฎฺฐ อโชฺฌตฺถโฎฯ ตสฺมา ปาสาเณน อาสีนตฺตา ‘‘ปาสาณาสีโน’’ติ วตฺตเพฺพ พฺยญฺชนสนฺธิวเสน มการํ อาทาย ‘‘ปาสาณมาสีโน’’ติ วุตฺตํฯ ปาสาณํ วา อาสีโน, ตํ ขุรจกฺกํ อาสชฺช ปาปุณิตฺวา ฐิโตติ อโตฺถฯ ติ ยสฺมา ขุรจกฺกา ยาว เต ปาปํ น ขียติ, ตาว ชีวโนฺตเยว น มุจฺจิสฺสสิ, ตํ อาสีโนสีติฯ
</ol></p>


<p>อิมํ คาถํ วตฺวา โพธิสโตฺต อตฺตโน วสนฎฺฐานํเยว คโตฯ มิตฺตวินฺทโกปิ ขุรจกฺกํ อุกฺขิปิตฺวา มหาทุกฺขํ อนุภวมาโน ปาปกเมฺม ปริกฺขีเณ ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มิตฺตวินฺทโก ทุพฺพจภิกฺขุ อโหสิ, เทวราชา ปน อหเมว อโหสิ’’นฺติฯ</p>

</p>


<ol>
<li>
<p> [๘๓] ๓. กาฬกณฺณิชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ อนาถปิณฺฑิกสฺส มิตฺตํ อารพฺภ กเถสิฯ โส กิร อนาถปิณฺฑิเกน สทฺธิํ สหปํสุกีฬิโก เอกาจริยเสฺสว สนฺติเก อุคฺคหิตสิโปฺป นาเมน กาฬกณฺณี นามฯ โส คจฺฉเนฺต กาเล ทุคฺคโต หุตฺวา  ชีวิตุํ อสโกฺกโนฺต เสฎฺฐิสฺส สนฺติกํ อคมาสิฯ โส ตํ สมสฺสาเสตฺวา ปริพฺพยํ ทตฺวา อตฺตโน กุฎุมฺพํ ปฎิจฺฉาเปสิฯ โส เสฎฺฐิโน อุปการโก หุตฺวา สพฺพกิจฺจานิ กโรติฯ ตํ เสฎฺฐิสฺส สนฺติกํ อาคตกาเล ‘‘ติฎฺฐ, กาฬกณฺณิ, นิสีท, กาฬกณฺณิ, ภุญฺช กาฬกณฺณี’’ติ วทนฺติฯ อเถกทิวสํ เสฎฺฐิโน มิตฺตามจฺจา เสฎฺฐิํ อุปสงฺกมิตฺวา เอวมาหํสุ ‘‘มหาเสฎฺฐิ, มา เอตํ ตว สนฺติเก กริ, ‘ติฎฺฐ, กาฬกณฺณิ, นิสีท กาฬกณฺณิ, ภุญฺช กาฬกณฺณี’ติ หิ อิมินา สเทฺทน ยโกฺขปิ ปลาเยยฺย, น เจส ตยา สมาโน, ทุคฺคโต ทุรูเปโต, กิํ เต อิมินา’’ติฯ อนาถปิณฺฑิโก ‘‘นามํ นาม โวหารมตฺตํ, น ตํ ปณฺฑิตา ปมาณํ กโรนฺติ, สุตมงฺคลิเกน นาม ภวิตุํ น วฎฺฎติ, น สกฺกา มยา นามมตฺตํ นิสฺสาย สหปํสุกีฬิกํ สหายํ ปริจฺจชิตุ’’นฺติ เตสํ วจนํ อนาทาย เอกทิวสํ อตฺตโน โภคคามํ คจฺฉโนฺต ตํ เคหรกฺขกํ กตฺวา อคมาสิฯ</p>


<p>โจรา ‘‘เสฎฺฐิ กิร โภคคามํ คโต, เคหมสฺส วิลุมฺปิสฺสามา’’ติ นานาวุธหตฺถา รตฺติภาเค อาคนฺตฺวา เคหํ ปริวาเรสุํฯ อิตโรปิ โจรานเญฺญว อาคมนํ อาสงฺกมาโน อนิทฺทายโนฺตว นิสีทิฯ โส โจรานํ อาคตภาวํ ญตฺวา มนุเสฺส ปโพเธตุํ ‘‘ตฺวํ สงฺขํ ธม, ตฺวํ มุทิงฺคํ วาเทหี’’ติ มหาสมชฺชํ กโรโนฺต วิย สกลนิเวสนํ เอกสทฺทํ กาเรสิฯ โจรา ‘‘สุญฺญํ เคหนฺติ ทุสฺสุตํ อเมฺหหิ, อเตฺถว อิธ มหาเสฎฺฐี’’ติ ปาสาณมุคฺคราทีนิ ตเตฺถว ฉเฑฺฑตฺวา ปลายิํสุฯ</p>


<p>ปุนทิวเส มนุสฺสา ตตฺถ ตตฺถ ฉฑฺฑิเต ปาสาณมุคฺคราทโย ทิสฺวา สํเวคปฺปตฺตา หุตฺวา ‘‘สเจ อชฺช เอวรูโป พุทฺธิสมฺปโนฺน ฆรวิจารโก นาภวิสฺส, โจเรหิ ยถารุจิยา ปวิสิตฺวา สพฺพํ เคหํ วิลุตฺตํ อสฺส, อิมํ ทฬฺหมิตฺตํ นิสฺสาย เสฎฺฐิโน วุฑฺฒิ ชาตา’’ติ ตํ ปสํสิตฺวา เสฎฺฐิสฺส โภคคามโต อาคตกาเล สพฺพํ ตํ ปวตฺติํ อาโรจยิํสุฯ อถ เน เสฎฺฐิ อโวจ ‘‘ตุเมฺห เอวรูปํ มม เคหรกฺขกํ มิตฺตํ นิกฺกฑฺฒาเปถ, สจายํ ตุมฺหากํ วจเนน มยา นิกฺกฑฺฒิโต อสฺส, อชฺช เม กุฎุมฺพํ กิญฺจิ นาภวิสฺส, นามํ นาม อปฺปมาณํ, หิตจิตฺตเมว ปมาณ’’นฺติ ตสฺส อุตฺตริตรํ ปริพฺพยํ ทตฺวา ‘‘อตฺถิ ทานิ เม อิทํ กถาปาภต’’นฺติ   สตฺถุ สนฺติกํ คนฺตฺวา อาทิโต  ปฎฺฐาย สพฺพํ ตํ ปวตฺติํ อาโรเจสิฯ สตฺถา ‘‘น โข, คหปติ, อิทาเนว กาฬกณฺณิมิโตฺต อตฺตโน มิตฺตสฺส ฆเร กุฎุมฺพํ รกฺขติ, ปุเพฺพปิ รกฺขิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหายโส เสฎฺฐิ อโหสิฯ ตสฺส กาฬกณฺณี นาม มิโตฺตติ สพฺพํ ปจฺจุปฺปนฺนวตฺถุสทิสเมวฯ โพธิสโตฺต โภคคามโต อาคโต ตํ ปวตฺติํ สุตฺวา ‘‘สเจ มยา ตุมฺหากํ วจเนน เอวรูโป มิโตฺต นิกฺกฑฺฒิโต อสฺส, อชฺช เม กุฎุมฺพํ กิญฺจิ นาภวิสฺสา’’ติ วตฺวา อิมํ คาถมาห –</p>


<ol>
<li>
‘‘มิโตฺต หเว สตฺตปเทน โหติ, สหาโย ปน ทฺวาทสเกน โหติ;  
  
มาสฑฺฒมาเสน จ ญาติ โหติ, ตตุตฺตริํ อตฺตสโมปิ โหติ;  
  
โสหํ กถํ อตฺตสุขสฺส เหตุ, จิรสนฺถุตํ กาฬกณฺณิํ ชเหยฺย’’นฺติฯ  
</li>
  
<p>ตตฺถ ติ นิปาตมตฺตํฯ เมตฺตายตีติ  เมตฺตํ ปจฺจุปฎฺฐาเปติ, สิเนหํ กโรตีติ อโตฺถฯ โส ปเนส  เอกโต สตฺตปทวีติหารคมนมเตฺตน โหตีติ อโตฺถฯ ติ สพฺพกิจฺจานิ เอกโต กรณวเสน สพฺพิริยาปเถสุ สห คจฺฉตีติ สหาโยฯ โส ปเนส ทฺวาทสเกน โหติ, ทฺวาทสาหํ เอกโต นิวาเสน โหตีติ อโตฺถฯ ติ มาเสน วา อฑฺฒมาเสน วาฯ ติ ญาติสโม โหติฯ นฺติ ตโต อุตฺตริํ เอกโต วาเสน เยวฯ นฺติ ‘‘เอวรูปํ สหายํ กถํ ชเหยฺย’’นฺติ มิตฺตสฺส คุณํ กเถสิฯ ตโต ปฎฺฐาย ปุน โกจิ ตสฺส อนฺตเร วตฺตา นาม นาโหสีติฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กาฬกณฺณี อานโนฺท อโหสิ, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๘๔] ๔. อตฺถสฺสทฺวารชาตกวณฺณนา
</ol></p>


<p>    นฺติ อิทํ สตฺถา เชตวเน วิหรโนฺต เอกํ อตฺถกุสลํ กุลปุตฺตํ อารพฺภ กเถสิฯ สาวตฺถิยญฺหิ เอกสฺส มหาวิภวสฺส เสฎฺฐิโน ปุโตฺต ชาติยา สตฺตวโสฺส ปญฺญวา อตฺถกุสโลฯ โส เอกทิวสํ ปิตรํ อุปสงฺกมิตฺวา อตฺถสฺส ทฺวารปญฺหํ นาม ปุจฺฉิ, โส ตํ น ชานาติฯ อถสฺส เอตทโหสิ ‘‘อยํ ปโญฺห อติสุขุโม, ฐเปตฺวา สพฺพญฺญุพุทฺธํ อโญฺญ อุปริ ภวเคฺคน, เหฎฺฐา จ อวีจินา ปริจฺฉิเนฺน โลกสนฺนิวาเส เอตํ ปญฺหํ กเถตุํ สมโตฺถ นาม นตฺถี’’ติฯ โส ปุตฺตมาทาย พหุํ มาลาคนฺธวิเลปนํ คาหาเปตฺวา เชตวนํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสิโนฺน ภควนฺตํ เอตทโวจ ‘‘อยํ, ภเนฺต, ทารโก ปญฺญวา อตฺถกุสโล มํ อตฺถสฺส ทฺวารปญฺหํ นาม ปุจฺฉิ, อหํ ตํ ปญฺหํ อชานโนฺต ตุมฺหากํ สนฺติกํ อาคโต, สาธุ เม, ภเนฺต, ภควา ตํ ปญฺหํ กเถตู’’ติฯ สตฺถา ‘‘ปุเพฺพปาหํ, อุปาสก, อิมินา กุมารเกเนตํ ปญฺหํ ปุโฎฺฐ, มยา จสฺส กถิโต, ตทา นํ เอส ชานาติ, อิทานิ ปน ภวสเงฺขปคตตฺตา น สลฺลเกฺขตี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาวิภโว เสฎฺฐิ อโหสิฯ อถสฺส ปุโตฺต สตฺตวสฺสิโก ชาติยา ปญฺญวา อตฺถกุสโลฯ โส เอกทิวสํ ปิตรํ อุปสงฺกมิตฺวา ‘‘ตาต, อตฺถสฺส ทฺวารํ นาม กิ’’นฺติ อตฺถสฺส ทฺวารปญฺหํ ปุจฺฉิฯ อถสฺส ปิตา ตํ ปญฺหํ กเถโนฺต อิมํ คาถมาห –</p>


<ol>
<li>
‘‘อาโรคฺยมิเจฺฉ ปรมญฺจ ลาภํ, สีลญฺจ วุทฺธานุมตํ สุตญฺจ;  
  
ธมฺมานุวตฺตี จ อลีนตา จ, อตฺถสฺส ทฺวารา ปมุขา ฉเฬเต’’ติฯ  
</li>
  
<p>ตตฺถ นฺติ จ-กาโร นิปาตมตฺตํฯ ตาต, ปฐมเมว อาโรคฺยสงฺขาตํ ปรมํ ลาภํ อิเจฺฉยฺยาติ อิมมตฺถํ ทีเปโนฺต เอวมาหฯ ตตฺถ อาโรคฺยํ นาม สรีรสฺส เจว จิตฺตสฺส จ อโรคภาโว อนาตุรตาฯ สรีเร หิ โรคาตุเร เนว อลทฺธํ โภคลาภํ อุปฺปาเทตุํ สโกฺกติ, น  ลทฺธํ ปริภุญฺชิตุํ, อนาตุเร ปน อุภยเมฺปตํ สโกฺกติฯ จิเตฺต จ กิเลสาตุเร เนว อลทฺธํ ฌานาทิเภทํ ลาภํ อุปฺปาเทตุํ  สโกฺกติ, น ลทฺธํ ปุน สมาปตฺติวเสน ปริภุญฺชิตุํฯ เอตสฺมิํ อนาโรเคฺย สติ อลโทฺธปิ ลาโภ น ลพฺภติ, ลโทฺธปิ นิรตฺถโก โหติ, อสติ ปเนตสฺมิํ อลโทฺธปิ ลาโภ ลพฺภติ, ลโทฺธปิ สาตฺถโก โหตีติ อาโรคฺยํ  ปรโม ลาโภ นามฯ ตํ สพฺพปฐมํ อิจฺฉิตพฺพํฯ อิทเมกํ อตฺถสฺส ทฺวารนฺติ อยเมตฺถ อโตฺถฯ ติ อาจารสีลํฯ อิมินา โลกจาริตฺตํ ทเสฺสติฯ นฺติ คุณวุทฺธานํ ปณฺฑิตานํ อนุมตํฯ อิมินา ญาณสมฺปนฺนานํ ครูนํ โอวาทํ ทเสฺสติฯ ติ การณนิสฺสิตํ สุตํฯ อิมินา อิมสฺมิํ โลเก อตฺถนิสฺสิตํ พาหุสจฺจํ ทเสฺสติฯ ติ ติวิธสฺส สุจริตธมฺมสฺส อนุวตฺตนํฯ อิมินา ทุจฺจริตธมฺมํ วเชฺชตฺวา สุจริตธมฺมสฺส อนุวตฺตนภาวํ ทเสฺสติฯ ติ จิตฺตสฺส อลีนตา อนีจตาฯ อิมินา จิตฺตสฺส อสโงฺกจตํ ปณีตภาวํ อุตฺตมภาวํ ทเสฺสติฯ ติ อโตฺถ นาม วุฑฺฒิ, ตสฺส วุฑฺฒิสงฺขาตสฺส โลกิยโลกุตฺตรสฺส อตฺถสฺส เอเต ปมุขา อุตฺตมา ฉ ทฺวารา อุปายา อธิคมมุขานีติฯ
</ol></p>


<p>เอวํ โพธิสโตฺต ปุตฺตสฺส อตฺถสฺส ทฺวารปญฺหํ กเถสิฯ โส ตโต ปฎฺฐาย เตสุ ฉสุ ธเมฺมสุ วตฺติฯ โพธิสโตฺตปิ ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปุโตฺตว ปจฺจุปฺปนฺนปุโตฺต, มหาเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๘๕] ๕. กิํปกฺกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ อญฺญตโร กิร กุลปุโตฺต พุทฺธสาสเน อุรํ ทตฺวา ปพฺพชิโต เอกทิวสํ สาวตฺถิยํ ปิณฺฑาย จรโนฺต เอกํ อลงฺกตอิตฺถิํ ทิสฺวา อุกฺกณฺฐิฯ อถ นํ อาจริยุปชฺฌายา สตฺถุ สนฺติกํ อานยิํสุฯ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา  ‘‘สจฺจ’’นฺติ วุเตฺต ‘‘ปญฺจ กามคุณา นาเมเต ภิกฺขุ ปริโภคกาเล รมณียาฯ โส ปน เตสํ ปริโภโค นิรยาทีสุ ปฎิสนฺธิทายกตฺตา กิํปกฺกผลปริโภคสทิโส โหติฯ กิํปกฺกผลํ นาม วณฺณคนฺธรสสมฺปนฺนํ, ขาทิตํ ปน อนฺตานิ ขณฺฑิตฺวา ชีวิตกฺขยํ ปาเปติฯ ปุเพฺพ พหู พาลชนา ตสฺส โทสํ อทิสฺวา  วณฺณคนฺธรเสสุ พชฺฌิตฺวา ตํ ผลํ ปริภุญฺชิตฺวา ชีวิตกฺขยํ ปาปุณิํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สตฺถวาโห หุตฺวา ปญฺจหิ สกฎสเตหิ ปุพฺพนฺตาปรนฺตํ คจฺฉโนฺต อฎวิมุขํ ปตฺวา มนุเสฺส สนฺนิปาเตตฺวา ‘‘อิมิสฺสา อฎวิยา วิสรุกฺขา นาม อตฺถิ, มา โข มํ อนาปุจฺฉา ปุเพฺพ อขาทิตปุพฺพานิ ผลาผลานิ ขาทิตฺถา’’ติ โอวทิฯ มนุสฺสา อฎวิํ อติกฺกมิตฺวา อฎวิมุเข เอกํ กิํปกฺกรุกฺขํ ผลภารโอณมิตสาขํ อทฺทสํสุฯ ตสฺส ขนฺธสาขาปตฺตผลานิ สณฺฐานวณฺณรสคเนฺธหิ อมฺพสทิสาเนวฯ เตสุ เอกเจฺจ วณฺณคนฺธรเสสุ พชฺฌิตฺวา อมฺพผลสญฺญาย ผลานิ ขาทิํสุ, เอกเจฺจ ‘‘สตฺถวาหํ ปุจฺฉิตฺวา ขาทิสฺสามา’’ติ คเหตฺวา อฎฺฐํสุฯ โพธิสโตฺต ตํ ฐานํ ปตฺวา เย คเหตฺวา ฐิตา, เต ผลานิ ฉฑฺฑาเปตฺวา, เย ขาทมานา อฎฺฐํสุ, เต วมนํ กาเรตฺวา เตสํ เภสชฺชํ อทาสิฯ เตสุ เอกเจฺจ อโรคา ชาตา, ปฐมเมว ขาทิตฺวา ฐิตา ปน ชีวิตกฺขยํ ปตฺตาฯ โพธิสโตฺตปิ อิจฺฉิตฎฺฐานํ โสตฺถินา คนฺตฺวา ลาภํ ลภิตฺวา ปุน สกฎฺฐานเมว อาคนฺตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา ตํ วตฺถุํ กเถตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘อายติํ โทสํ นาญฺญาย, โย กาเม ปฎิเสวติ;  
  
วิปากเนฺต หนนฺติ นํ, กิํปกฺกมิว ภกฺขิต’’นฺติฯ  
</li>
  
<p>ตตฺถ ติ อนาคเต โทสํ น อญฺญาย, อชานิตฺวาติ อโตฺถฯ ติ โย วตฺถุกาเม จ กิเลสกาเม จ ปฎิเสวติฯ นฺติ เต กามา ตํ ปุริสํ อตฺตโน วิปากสงฺขาเต อเนฺต นิรยาทีสุ อุปฺปนฺนํ นานปฺปกาเรน ทุเกฺขน สํโยชยมานา หนนฺติฯ กถํ? นฺติ, ยถา ปริโภคกาเล  วณฺณคนฺธรสสมฺปตฺติยา มนาปํ กิํปกฺกผลํ อนาคตโทสํ อทิสฺวา ภกฺขิตํ อเนฺต หนติ, ชีวิตกฺขยํ ปาเปติ, เอวํ ปริโภคกาเล มนาปาปิ กามา วิปากกาเล หนนฺตีติ เทสนํ ยถานุสนฺธิํ ปาเปตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผลํ  ปาปุณิฯ เสสปริสายปิ เกจิ โสตาปนฺนา, เกจิ สกทาคามิโน, เกจิ อนาคามิโน, เกจิ อรหโนฺต อเหสุํฯ
</ol></p>


<p>สตฺถาปิ อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปริสา พุทฺธปริสา อโหสิ, สตฺถวาโห ปน อหเมว อโหสิ’’นฺติฯ</p>

</p>


<ol>
<li>
<p> [๘๖] ๖. สีลวีมํสกชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ สีลวีมํสกํ พฺราหฺมณํ อารพฺภ กเถสิฯ โส กิร โกสลราชานํ นิสฺสาย ชีวติ ติสรณํ คโต อขณฺฑปญฺจสีโล ติณฺณํ เวทานํ ปารคูฯ ราชา ‘‘อยํ สีลวา’’ติ ตสฺส อติเรกสมฺมานํ กโรติฯ โส จิเนฺตสิ ‘‘อยํ ราชา มยฺหํ อเญฺญหิ พฺราหฺมเณหิ อติเรกสมฺมานํ กโรติ, อติวิย มํ ครุํ กตฺวา ปสฺสติ, กิํ นุ โข เอส มม ชาติโคตฺตกุลปฺปเทสสิปฺปสมฺปตฺติํ นิสฺสาย อิมํ สมฺมานํ กโรติ, อุทาหุ สีลสมฺปตฺติํ, วีมํสิสฺสามิ ตาวา’’ติฯ โส เอกทิวสํ ราชูปฎฺฐานํ คนฺตฺวา ฆรํ อาคจฺฉโนฺต เอกสฺส เหรญฺญิกสฺส ผลกโต อนาปุจฺฉิตฺวา เอกํ กหาปณํ คเหตฺวา อคมาสิ, เหรญฺญิโก พฺราหฺมเณ ครุภาเวน กิญฺจิ อวตฺวา นิสีทิฯ ปุนทิวเส เทฺว กหาปเณ คณฺหิ, เหรญฺญิโก ตเถว อธิวาเสสิฯ ตติยทิวเส กหาปณมุฎฺฐิํ อคฺคเหสิ, อถ นํ เหรญฺญิโก ‘‘อชฺช เต ตติโย ทิวโส ราชกุฎุมฺพํ วิลุมฺปนฺตสฺสา’’ติ ‘‘ราชกุฎุมฺพวิลุมฺปกโจโร เม คหิโต’’ติ ติกฺขตฺตุํ วิรวิฯ อถ นํ มนุสฺสา อิโต จิโต จ อาคนฺตฺวา ‘‘จิรํทานิ ตฺวํ สีลวา วิย วิจรี’’ติ เทฺว ตโย ปหาเร ทตฺวา พนฺธิตฺวา รโญฺญ ทเสฺสสุํฯ</p>


<p>ราชา  วิปฺปฎิสารี หุตฺวา ‘‘กสฺมา, พฺราหฺมณ, เอวรูปํ ทุสฺสีลกมฺมํ กโรสี’’ติ วตฺวา ‘‘คจฺฉถ, ตสฺส ราชาณํ กโรถา’’ติ อาหฯ พฺราหฺมโณ ‘‘นาหํ, มหาราช, โจโร’’ติ อาหฯ อถ ‘‘กสฺมา ราชกุฎุมฺพิกสฺส ผลกโต กหาปเณ คณฺหี’’ติ? ‘‘เอตํ มยา ตยิ มม อติสมฺมานํ กโรเนฺต ‘กิํ นุ โข ราชา มม ชาติอาทีนิ นิสฺสาย อติสมฺมานํ กโรติ, อุทาหุ สีลํ นิสฺสายา’ติ วีมํสนตฺถาย กตํ, อิทานิ ปน มยา เอกํเสน ญาตํฯ ยถา สีลเมว นิสฺสาย ตยา มม สมฺมาโน กโต, น ชาติอาทีนิฯ ตถา หิ เม อิทานิ ราชาณํ กาเรสิ, สฺวาหํ อิมินา การเณน ‘อิมสฺมิํ โลเก สีลเมว อุตฺตมํ สีลํ ปมุข’นฺติ สนฺนิฎฺฐานํ คโตฯ อิมสฺส ปนาหํ สีลสฺส อนุจฺฉวิกํ  กโรโนฺต เคเห ฐิโต กิเลเส ปริภุญฺชโนฺต น สกฺขิสฺสามิ กาตุํ, อเชฺชว เชตวนํ คนฺตฺวา สตฺถุ สนฺติเก ปพฺพชิสฺสามิ, ปพฺพชฺชํ เม เทถ, เทวา’’ติ วตฺวา ราชานํ อนุชานาเปตฺวา เชตวนาภิมุโข ปายาสิฯ</p>


<p>อถ นํ ญาติสุหชฺชพนฺธวา สนฺนิปติตฺวา นิวาเรตุํ อสโกฺกนฺตา นิวตฺติํสุฯ โส สตฺถุ สนฺติกํ คนฺตฺวา ปพฺพชฺชํ ยาจิตฺวา ปพฺพชฺชญฺจ อุปสมฺปทญฺจ ลภิตฺวา อวิสฺสฎฺฐกมฺมฎฺฐาโน วิปสฺสนํ วเฑฺฒตฺวา อรหตฺตํ ปตฺวา สตฺถารํ อุปสงฺกมิตฺวา ‘‘ภเนฺต, มยฺหํ ปพฺพชฺชา มตฺถกํ ปตฺตา’’ติ  อญฺญํ พฺยากาสิฯ ตสฺส ตํ อญฺญพฺยากรณํ ภิกฺขุสเงฺฆ ปากฎํ ชาตํฯ อเถกทิวสํ ธมฺมสภายํ สนฺนิปติตา ภิกฺขู ‘‘อาวุโส, อสุโก นาม รโญฺญ อุปฎฺฐากพฺราหฺมโณ อตฺตโน สีลํ วีมํสิตฺวา ราชานํ อาปุจฺฉิตฺวา ปพฺพชิตฺวา อรหเตฺต ปติฎฺฐิโต’’ติ ตสฺส คุณํ กถยมานา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทานิ อยเมว พฺราหฺมโณ อตฺตโน สีลํ วีมํสิตฺวา ปพฺพชิตฺวา อตฺตโน ปติฎฺฐํ อกาสิ, ปุเพฺพปิ ปณฺฑิตา อตฺตโน สีลํ วีมํสิตฺวา ปพฺพชิตฺวา อตฺตโน ปติฎฺฐํ กริํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโรหิโต อโหสิ ทานาธิมุโตฺต สีลชฺฌาสโย อขณฺฑปญฺจสีโลฯ ราชา เสสพฺราหฺมเณหิ อติเรกํ ตสฺส สมฺมานํ กโรตีติ สพฺพํ ปุริมสทิสเมวฯ โพธิสเตฺต ปน พนฺธิตฺวา รโญฺญ สนฺติกํ นียมาเน  อหิตุณฺฑิกา อนฺตรวีถิยํ สปฺปํ กีฬาเปนฺตา นงฺคุเฎฺฐ คณฺหนฺติ, คีวาย คณฺหนฺติ, คเล เวเฐนฺติฯ โพธิสโตฺต เต ทิสฺวา ‘‘มา, ตาตา, เอวํ สปฺปํ นงฺคุเฎฺฐ คณฺหถ, มา คีวาย คณฺหถ, มา คเล เวเฐถฯ อยญฺหิ โว ฑํสิตฺวา ชีวิตกฺขยํ ปาเปยฺยา’’ติ อาหฯ อหิตุณฺฑิกา ‘‘อยํ, พฺราหฺมณ, สโปฺป สีลวา อาจารสมฺปโนฺน ตาทิโส ทุสฺสีโล น โหติ, ตฺวํ ปน อตฺตโน ทุสฺสีลตาย อนาจาเรน ราชกุฎุมฺพวิลุมฺปกโจโรติ พนฺธิตฺวา นียสี’’ติ อาหํสุฯ</p>


<p>โส จิเนฺตสิ ‘‘สปฺปาปิ ตาว อฑํสนฺตา อวิเหเฐนฺตา ‘สีลวโนฺต’ติ นามํ ลภนฺติ, กิมงฺคํ ปน มนุสฺสภูตาฯ สีลเมว อิมสฺมิํ โลเก อุตฺตมํ, นตฺถิ  ตโต อุตฺตริตร’’นฺติฯ อถ นํ เนตฺวา รโญฺญ ทเสฺสสุํฯ ราชา ‘‘กิํ อิทํ, ตาตา’’ติ ปุจฺฉิฯ ‘‘ราชกุฎุมฺพวิลุมฺปโก โจโร, เทวา’’ติฯ ‘‘เตน หิสฺส ราชาณํ กโรถา’’ติฯ พฺราหฺมโณ ‘‘นาหํ, มหาราช, โจโร’’ติ อาหฯ ‘‘อถ กสฺมา กหาปเณ อคฺคเหสี’’ติ จ วุเตฺต ปุริมนเยเนว สพฺพํ อาโรเจโนฺต ‘‘สฺวาหํ อิมินา การเณน ‘อิมสฺมิํ โลเก สีลเมว อุตฺตมํ, สีลํ ปาโมกฺข’นฺติ สนฺนิฎฺฐานํ คโต’’ติ วตฺวา ‘‘ติฎฺฐตุ ตาว อิทํ, อาสีวิโสปิ ตาว อฑํสโนฺต อวิเหเฐโนฺต ‘สีลวา’ติ วตฺตพฺพตํ ลภติฯ อิมินาปิ การเณน สีลเมว อุตฺตมํ, สีลํ ปวร’’นฺติ สีลํ วเณฺณโนฺต อิมํ คาถมาห –</p>


<ol>
<li>
‘‘สีลํ กิเรว กลฺยาณํ, สีลํ โลเก อนุตฺตรํ;  
  
ปสฺส โฆรวิโส นาโค, สีลวาติ น หญฺญตี’’ติฯ  
</li>
  
<p>ตตฺถ  ติ กายวาจาจิเตฺตหิ อวีติกฺกมสงฺขาตํ อาจารสีลเมวฯ ติ อนุสฺสววเสน วทติฯ นฺติ สุนฺทรตรํฯ นฺติ เชฎฺฐกํ สพฺพคุณทายกํฯ ติ อตฺตนา ทิฎฺฐการณํ อภิมุขํ กโรโนฺต กเถติฯ ติ โฆรวิโสปิ สมาโน อฑํสนอวิเหฐนมตฺตเกน สีลวาติ ปสํสํ ลภติ, น หญฺญติ น วิหญฺญตีติฯ อิมินาปิ การเณน สีลเมว อุตฺตมนฺติฯ
</ol></p>


<p>เอวํ โพธิสโตฺต อิมาย คาถาย รโญฺญ ธมฺมํ เทเสตฺวา กาเม ปหาย อิสิปพฺพชฺชํ ปพฺพชิตฺวา หิมวนฺตํ ปวิสิตฺวา ปญฺจาภิญฺญา อฎฺฐ สมาปตฺติโย นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ราชปริสา พุทฺธปริสา, ปุโรหิโต ปน อหเมว อโหสิ’’นฺติฯ</p>

</p>


<ol>
<li>
<p> [๘๗] ๗. มงฺคลชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เอกํ สาฎกลกฺขณพฺราหฺมณํ อารพฺภ กเถสิฯ ราชคหวาสิโก  กิเรโก พฺราหฺมโณ โกตุหลมงฺคลิโก ตีสุ รตเนสุ อปฺปสโนฺน มิจฺฉาทิฎฺฐิโก อโฑฺฒ มหทฺธโน มหาโภโค, ตสฺส สมุเคฺค ฐปิตํ สาฎกยุคํ มูสิกา ขาทิํสุฯ อถสฺส สีสํ นฺหายิตฺวา ‘‘สาฎเก อาหรถา’’ติ วุตฺตกาเล มูสิกาย ขาทิตภาวํ อาโรจยิํสุฯ โส จิเนฺตสิ ‘‘สเจ อิทํ มูสิกาทฎฺฐํ สาฎกยุคํ อิมสฺมิํ เคเห ภวิสฺสติ, มหาวินาโส ภวิสฺสติฯ อิทญฺหิ อวมงฺคลํ กาฬกณฺณิสทิสํ ปุตฺตธีตาทีนํ วา ทาสกมฺมกราทีนํ วา น สกฺกา ทาตุํฯ โย หิ อิทํ คณฺหิสฺสติ, สพฺพสฺส มหาวินาโส ภวิสฺสติ, อามกสุสาเน ตํ ฉฑฺฑาเปสฺสามิ, น โข ปน สกฺกา ทาสกมฺมกราทีนํ หเตฺถ ทาตุํฯ เต หิ เอตฺถ โลภํ อุปฺปาเทตฺวา อิมํ คเหตฺวา วินาสํ ปาปุเณยฺยุํ, ปุตฺตสฺส ตํ หเตฺถ ทสฺสามี’’ติฯ โส ปุตฺตํ ปโกฺกสาเปตฺวา ตมตฺถํ อาโรเจตฺวา ‘‘ตฺวมฺปิ นํ, ตาต, หเตฺถน อผุสิตฺวา ทณฺฑเกน คเหตฺวา อามกสุสาเน ฉเฑฺฑตฺวา สีสํ นฺหายิตฺวา เอหี’’ติ เปเสสิฯ</p>


<p>สตฺถาปิ  โข ตํ ทิวสํ ปจฺจูสสมเย โพธเนยฺยพนฺธเว โอโลเกโนฺต อิเมสํ ปิตาปุตฺตานํ โสตาปตฺติผลสฺส อุปนิสฺสยํ ทิสฺวา มิควีถิํ คเหตฺวา มิคลุทฺทโก วิย คนฺตฺวา อามกสุสานทฺวาเร นิสีทิ ฉพฺพณฺณพุทฺธรสฺมิโย วิสฺสเชฺชโนฺตฯ มาณโวปิ ปิตุ วจนํ สมฺปฎิจฺฉิตฺวา อชครสปฺปํ วิย ตํ ยุคสาฎกํ ยฎฺฐิโกฎิยา คเหตฺวา อามกสุสานทฺวารํ ปาปุณิฯ อถ นํ สตฺถา ‘‘กิํ กโรสิ มาณวา’’ติ อาหฯ ‘‘โภ โคตม, อิทํ สาฎกยุคํ มูสิกาทฎฺฐํ กาฬกณฺณิสทิสํ หลาหลวิสูปมํ, มม ปิตา ‘อโญฺญ เอตํ ฉเฑฺฑโนฺต โลภํ อุปฺปาเทตฺวา คเณฺหยฺยา’ติ  ภเยน มํ ปหิณิ, อหเมตํ ฉเฑฺฑตฺวา สีสํ นฺหายิสฺสามีติ อาคโตมฺหิ, โภ โคตมา’’ติฯ ‘‘เตน หิ ฉเฑฺฑหี’’ติฯ มาณโว ฉเฑฺฑสิ, สตฺถา ‘‘อมฺหากํ ทานิ วฎฺฎตี’’ติ ตสฺส สมฺมุขาว คณฺหิฯ ‘‘อวมงฺคลํ, โภ โคตม, เอตํ กาฬกณฺณิสทิสํ, มา คณฺหิ มา คณฺหี’’ติ ตสฺมิํ วารยมาเนเยว ตํ คเหตฺวา เวฬุวนาภิมุโข ปายาสิฯ</p>


<p>มาณโว เวเคน คนฺตฺวา ปิตุ อาโรเจสิ ‘‘ตาต, มยา อามกสุสาเน ฉฑฺฑิตํ สาฎกยุคํ สมโณ โคตโม ‘อมฺหากํ วฎฺฎตี’ติ มยา วาริยมาโนปิ คเหตฺวา เวฬุวนํ คโต’’ติฯ พฺราหฺมโณ จิเนฺตสิ ‘‘ตํ สาฎกยุคํ อวมงฺคลํ กาฬกณฺณิสทิสํ, ตํ วฬเญฺชโนฺต สมโณปิ โคตโม นสฺสิสฺสติ, วิหาโรปิ นสฺสิสฺสติ, ตโต อมฺหากํ ครหา ภวิสฺสติ, สมณสฺส โคตมสฺส อเญฺญ พหู สาฎเก ทตฺวา ตํ ฉฑฺฑาเปสฺสามี’’ติฯ โส พหู สาฎเก คาหาเปตฺวา ปุเตฺตน สทฺธิํ เวฬุวนํ คนฺตฺวา สตฺถารํ ทิสฺวา เอกมนฺตํ ฐิโต เอวมาห ‘‘สจฺจํ กิร โว, โภ โคตม, อามกสุสาเน  สาฎกยุคํ คหิต’’นฺติ? ‘‘สจฺจํ, พฺราหฺมณา’’ติฯ ‘‘โภ โคตม, ตํ สาฎกยุคํ อวมงฺคลํ, ตุเมฺห ตํ ปริภุญฺชมานา นสฺสิสฺสถ, สกลวิหาโรปิ นสฺสิสฺสติฯ สเจ โว นิวาสนํ วา ปารุปนํ วา นปฺปโหติ, อิเม สาฎเก คเหตฺวา ตํ ฉฑฺฑาเปถา’’ติฯ อถ นํ สตฺถา ‘‘มยํ พฺราหฺมณ ปพฺพชิตา นาม, อมฺหากํ อามกสุสาเน อนฺตรวีถิยํ สงฺการฎฺฐาเน นฺหานติเตฺถ มหามเคฺคติ เอวรูเปสุ ฐาเนสุ ฉฑฺฑิตา วา ปติตา วา ปิโลติกา วฎฺฎติ, ตฺวํ ปน น อิทาเนว เอวํลทฺธิโก, ปุเพฺพปิ เอวํลทฺธิโกเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต มคธรเฎฺฐ ราชคหนคเร ธมฺมิโก มคธราชา รชฺชํ กาเรสิฯ ตทา โพธิสโตฺต เอกสฺมิํ อุทิจฺจพฺราหฺมณกุเล นิพฺพตฺติตฺวา วิญฺญุตํ ปโตฺต อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา หิมวเนฺต วสมาโน เอกสฺมิํ กาเล หิมวนฺตโต นิกฺขมิตฺวา ราชคหนคเร ราชุยฺยานํ ปตฺวา ตตฺถ วสิตฺวา ทุติยทิวเส ภิกฺขาจารตฺถาย นครํ ปาวิสิฯ ราชา  ตํ ทิสฺวา ปโกฺกสาเปตฺวา ปาสาเท นิสีทาเปตฺวา โภเชตฺวา อุยฺยาเนเยว วสนตฺถาย ปฎิญฺญํ คณฺหิฯ โพธิสโตฺต รโญฺญ นิเวสเน ภุญฺชิตฺวา อุยฺยาเน วสติฯ ตสฺมิํ กาเล ราชคหนคเร ทุสฺสลกฺขณพฺราหฺมโณ  นาม อโหสิฯ ตสฺส สมุเคฺค ฐปิตํ สาฎกยุคนฺติ สพฺพํ ปุริมสทิสเมวฯ</p>


<p>มาณเว ปน สุสานํ คจฺฉเนฺต โพธิสโตฺต ปฐมตรํ คนฺตฺวา สุสานทฺวาเร นิสีทิตฺวา เตน ฉฑฺฑิตํ สาฎกยุคํ คเหตฺวา อุยฺยานํ อคมาสิฯ มาณโว คนฺตฺวา ปิตุ อาโรเจสิฯ ปิตา ‘‘ราชกุลูปโก ตาปโส นเสฺสยฺยา’’ติ โพธิสตฺตสฺส สนฺติกํ คนฺตฺวา ‘‘ตาปส, ตยา คหิตสาฎเก ฉเฑฺฑหิ, มา นสฺสี’’ติ อาหฯ ตาปโส ‘‘อมฺหากํ สุสาเน ฉฑฺฑิตปิโลติกา วฎฺฎติ, น มยํ โกตุหลมงฺคลิกา, โกตุหลมงฺคลํ นาเมตํ น พุทฺธปเจฺจกพุทฺธโพธิสเตฺตหิ วณฺณิตํ, ตสฺมา ปณฺฑิเตน นาม โกตุหลมงฺคลิเกน น ภวิตพฺพ’’นฺติ พฺราหฺมณสฺส ธมฺมํ เทเสสิฯ พฺราหฺมโณ ธมฺมํ สุตฺวา ทิฎฺฐิํ ภินฺทิตฺวา โพธิสตฺตํ สรณํ คโตฯ โพธิสโตฺตปิ อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถาปิ  อิมํ อตีตํ อาหริตฺวา อภิสมฺพุโทฺธ หุตฺวา พฺราหฺมณสฺส ธมฺมํ เทเสโนฺต อิมํ คาถมาห –</p>


<ol>
<li>
‘‘ยสฺส มงฺคลา สมูหตา, อุปฺปาตา สุปินา จ ลกฺขณา จ;  
  
โส มงฺคลโทสวีติวโตฺต, ยุคโยคาธิคโต น ชาตุเมตี’’ติฯ  
</li>
  
<p>ตตฺถ ติ ยสฺส อรหโต ขีณาสวสฺส ทิฎฺฐมงฺคลํ, สุตมงฺคลํ, มุตมงฺคลนฺติ เอเต มงฺคลา สมุจฺฉินฺนาฯ ติ ‘‘เอวรูโป จนฺทคฺคาโห ภวิสฺสติ, เอวรูโป สูริยคฺคาโห ภวิสฺสติ, เอวรูโป นกฺขตฺตคฺคาโห ภวิสฺสติ, เอวรูโป อุกฺกาปาโต ภวิสฺสติ, เอวรูโป ทิสาฑาโห ภวิสฺสตี’’ติ อิเม ปญฺจ มหาอุปฺปาตา, นานปฺปการา สุปินา, สุภคลกฺขณํ, ทุพฺภคลกฺขณํ, อิตฺถิลกฺขณํ, ปุริสลกฺขณํ, ทาสิลกฺขณํ, ทาสลกฺขณํ, อสิลกฺขณํ, หตฺถิลกฺขณํ, อสฺสลกฺขณํ, อุสภลกฺขณํ, อาวุธลกฺขณํ, วตฺถลกฺขณนฺติ เอวมาทิกานิ ลกฺขณานิ อิเม จ ทิฎฺฐิฎฺฐานา ยสฺส สมูหตา, น เอเตหิ อุปฺปาตาทีหิ อตฺตโน มงฺคลํ วา อวมงฺคลํ วา ปเจฺจติฯ ติ  โส ขีณาสโว สพฺพมงฺคลโทเส วีติวโตฺต อติกฺกโนฺต ปชหิตฺวา ฐิโตฯ ติ ‘‘โกโธ จ อุปนาโห จ, มโกฺข จ ปฬาโส จา’’ติอาทินา  (วิภ. ๘๓๓) นเยน เทฺว เทฺว เอกโต อาคตกิเลสา ยุคา นามฯ กามโยโค, ภวโยโค, ทิฎฺฐิโยโค, อวิชฺชาโยโคติ อิเม สํสาเร โยชนภาวโต จตฺตาโร โยคา นามฯ เต ยุเค จ โยเค จาติ ยุคโยเค อธิคโต อภิภวิตฺวา คโต วีติวโตฺต สมติกฺกโนฺต ขีณาสโว ภิกฺขุฯ ติ ปุน ปฎิสนฺธิวเสน เอกํเสเนว อิมํ โลกํ น เอติ นาคจฺฉตีติฯ
</ol></p>


<p>เอวํ สตฺถา อิมาย คาถาย พฺราหฺมณสฺส ธมฺมํ เทเสตฺวา สจฺจานิ ปกาเสสิ, สจฺจปริโยสาเน พฺราหฺมโณ สทฺธิํ ปุเตฺตน โสตาปตฺติผเล ปติฎฺฐหิฯ สตฺถา ชาตกํ สโมธาเนสิ – ‘‘ตทา เอเตว ปิตาปุตฺตา อิทานิ ปิตาปุตฺตา อเหสุํ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๘๘] ๘. สารมฺภชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โอมสวาทสิกฺขาปทํ (ปาจิ. ๑๕) อารพฺภ กเถสิฯ เทฺวปิ วตฺถูนิ เหฎฺฐา นนฺทิวิสาลชาตเก วุตฺตสทิสาเนวฯ อิมสฺมิํ ปน ชาตเก โพธิสโตฺต  คนฺธารรเฎฺฐ ตกฺกสิลายํ อญฺญตรสฺส พฺราหฺมณสฺส สารโมฺภ นาม พลิพโทฺท อโหสิฯ สตฺถา อิทํ อตีตวตฺถุํ กเถตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘กลฺยาณิเมว มุเญฺจยฺย, น หิ มุเญฺจยฺย ปาปิกํ;  
  
โมโกฺข กลฺยาณิยา สาธุ, มุตฺวา ตปฺปติ ปาปิก’’นฺติฯ  
</li>
  
<p>ตตฺถ ติ จตุโทสวินิมุตฺตํ กลฺยาณิํ สุนฺทรํ อนวชฺชํ วาจเมว มุเญฺจยฺย วิสฺสเชฺชยฺย กเถยฺยฯ นฺติ ปาปิกํ ลามิกํ ปเรสํ อปฺปิยํ อมนาปํ น มุเญฺจยฺย น กเถยฺยฯ   ติ กลฺยาณวาจาย วิสฺสชฺชนเมว อิมสฺมิํ โลเก สาธุ สุนฺทรํ ภทฺทกํฯ นฺติ ปาปิกํ ผรุสวาจํ มุญฺจิตฺวา วิสฺสเชฺชตฺวา กเถตฺวา โส ปุคฺคโล ตปฺปติ โสจติ กิลมตีติฯ
</ol></p>


<p>เอวํ สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พฺราหฺมโณ อานโนฺท อโหสิ, พฺราหฺมณี อุปฺปลวณฺณา, สารโมฺภ ปน อหเมว อโหสิ’’นฺติฯ</p>

</p>


<ol>
<li>
<p> [๘๙] ๙. กุหกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ กุหกวตฺถุ อุทฺทาลกชาตเก อาวิ ภวิสฺสติฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เอกํ คามกํ อุปนิสฺสาย เอโก กูฎชฎิโล กุหกตาปโส วสติฯ เอโก กุฎุมฺพิโก ตสฺส อรเญฺญ ปณฺณสาลํ กาเรตฺวา ตตฺถ นํ วาเสโนฺต อตฺตโน เคเห ปณีตาหาเรน ปฎิชคฺคติฯ โส ตํ กูฎชฎิลํ ‘‘สีลวา เอโส’’ติ สทฺทหิตฺวา โจรภเยน สุวณฺณนิกฺขสตํ ตสฺส ปณฺณสาลํ เนตฺวา ภูมิคตํ กตฺวา ‘‘อิทํ โอโลเกยฺยาสิ, ภเนฺต’’ติ อาหฯ อถ นํ ตาปโส ‘‘ปพฺพชิตานํ นาม, อาวุโส, เอวรูปํ กเถตุํ, น วฎฺฎติ, อมฺหากํ ปน ปรสนฺตเก โลโภ นาม นตฺถี’’ติ อาหฯ โส ‘‘สาธุ, ภเนฺต’’ติ ตสฺส วจนํ สทฺทหิตฺวา ปกฺกามิฯ ทุฎฺฐตาปโส ‘‘สกฺกา เอตฺตเกน ชีวิตุ’’นฺติ  กติปาหํ อติกฺกมิตฺวา ตํ สุวณฺณํ คเหตฺวา อนฺตรามเคฺค เอกสฺมิํ ฐาเน ฐเปตฺวา อาคนฺตฺวา ปณฺณสาลายเมว วสิตฺวา ปุนทิวเส ตสฺส เคเห ภตฺตกิจฺจํ กตฺวา เอวมาห ‘‘อาวุโส, มยํ ตุเมฺห นิสฺสาย จิรํ วสิมฺห, อติจิรํ เอกสฺมิํ ฐาเน วสนฺตานํ มนุเสฺสหิ สทฺธิํ สํสโคฺค โหติ, สํสโคฺค จ นาม ปพฺพชิตานํ มลํ, ตสฺมา คจฺฉามห’’นฺติ วตฺวา เตน ปุนปฺปุนํ ยาจิยมาโนปิ นิวตฺติตุํ น อิจฺฉิฯ อถ นํ โส ‘‘เอวํ สเนฺต คจฺฉถ, ภเนฺต’’ติ ยาว คามทฺวารํ อนุคนฺตฺวา นิวตฺติฯ ตาปโสปิ โถกํ คนฺตฺวาว ‘‘อิมํ กุฎุมฺพิกํ มยา วเญฺจตุํ วฎฺฎตี’’ติ จิเนฺตตฺวา  ชฎานํ อนฺตเร ติณํ ฐเปตฺวา ปฎินิวตฺติฯ กุฎุมฺพิโก ‘‘กิํ, ภเนฺต, นิวตฺติตฺถา’’ติ ปุจฺฉิฯ อาวุโส ตุมฺหากํ เคหจฺฉทนโต เม ชฎาสุ เอกติณํ ลคฺคํ, อทินฺนาทานญฺจ นาม ปพฺพชิตานํ น วฎฺฎติ, ตํ อาทาย อาคโตมฺหีติฯ กุฎุมฺพิโก ‘‘ฉเฑฺฑตฺวา คจฺฉถ, ภเนฺต’’ติ วตฺวา ‘‘ติณสลากมฺปิ นาม ปรสนฺตกํ น คณฺหาติ, อโห กุกฺกุจฺจโก เม อโยฺย’’ติ ปสีทิตฺวา วนฺทิตฺวา อุโยฺยเชสิฯ</p>


<p>ตทา ปน โพธิสเตฺตน ภณฺฑตฺถาย ปจฺจนฺตํ คจฺฉเนฺตน ตสฺมิํ นิเวสเน นิวาโส คหิโต โหติฯ โส ตาปสสฺส วจนํ สุตฺวาว ‘‘อทฺธา อิมินา ทุฎฺฐตาปเสน อิมสฺส กิญฺจิ คหิตํ ภวิสฺสตี’’ติ กุฎุมฺพิกํ ปุจฺฉิ ‘‘อตฺถิ ปน เต, สมฺม, กิญฺจิ เอตสฺส ตาปสสฺส สนฺติเก นิกฺขิตฺต’’นฺติ? ‘‘อตฺถิ, สมฺม, สุวณฺณนิกฺขสต’’นฺติฯ ‘‘เตน หิ คจฺฉ, ตํ อุปธาเรหี’’ติ ฯ โส ปณฺณสาลํ คนฺตฺวา ตํ อทิสฺวา เวเคนาคนฺตฺวา ‘‘นตฺถิ, สมฺมา’’ติ อาหฯ ‘‘น เต สุวณฺณํ อเญฺญน คหิตํ, เตเนว กุหกตาปเสน คหิตํ, เอหิ, ตํ อนุพนฺธิตฺวา คณฺหามา’’ติ เวเคน คนฺตฺวา กูฎตาปสํ คณฺหิตฺวา หเตฺถหิ จ ปาเทหิ จ โปเถตฺวา สุวณฺณํ อาหราเปตฺวา คณฺหิํสุฯ โพธิสโตฺต สุวณฺณํ ทิสฺวา ‘‘นิกฺขสตํ หรมาโน อสชฺชิตฺวา ติณมเตฺต สโตฺตสี’’ติ วตฺวา ตํ ครหโนฺต อิมํ คาถมาห –</p>


<ol>
<li>
‘‘วาจาว กิร เต อาสิ, สณฺหา สขิลภาณิโน;  
  
ติณมเตฺต อสชฺชิโตฺถ, โน จ นิกฺขสตํ หร’’นฺติฯ  
</li>
  
<p>ตตฺถ  ติ ‘‘ปพฺพชิตานํ ติณมตฺตมฺปิ อทินฺนํ อาทาตุํ น วฎฺฎตี’’ติ เอวํ สขิลํ มุทุวจนํ วทนฺตสฺส วาจา เอว กิร เต สณฺหา อาสิ, วจนมตฺตเมว มฎฺฐํ อโหสีติ อโตฺถฯ ติ กูฎชฎิล เอกิสฺสา ติณสลากาย กุกฺกุจฺจํ กุรุมาโน ตฺวํ สโตฺต อาสโตฺต ลโคฺค อโหสิฯ นฺติ อิมํ ปน นิกฺขสตํ หรโนฺต อสโตฺต นิลฺลโคฺคว ชาโตสีติฯ
</ol></p>


<p>เอวํ โพธิสโตฺต ตํ ครหิตฺวา ‘‘มา ปุน, กูฎชฎิล, เอวรูปมกาสี’’ติ โอวาทํ ทตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนเวส ภิกฺขุ กุหโก, ปุเพฺพปิ กุหโกเยวา’’ติ วตฺวา ชาตกํ สโมธาเนสิ – ‘‘ตทา  กูฎตาปโส กุหกภิกฺขุ อโหสิ, ปณฺฑิตปุริโส ปน อหเมว อโหสิ’’นฺติฯ</p>

</p>


<ol>
<li>
<p> [๙๐] ๑๐. อกตญฺญุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อนาถปิณฺฑิกํ อารพฺภ กเถสิฯ ตสฺส กิเรโก ปจฺจนฺตวาสิโก เสฎฺฐิ อทิฎฺฐสหาโย อโหสิฯ โส เอกทา ปจฺจเนฺต อุฎฺฐานกภณฺฑสฺส ปญฺจ สกฎสตานิ ปูเรตฺวา กมฺมนฺติกมนุเสฺส อาห – ‘‘คจฺฉถ, โภ, อิมํ ภณฺฑํ สาวตฺถิํ เนตฺวา อมฺหากํ สหายกสฺส อนาถปิณฺฑิกมหาเสฎฺฐิสฺส ปจฺจเคฺฆน วิกฺกิณิตฺวา ปฎิภณฺฑํ  อาหรถา’’ติฯ เต ‘‘สาธู’’ติ ตสฺส วจนํ สมฺปฎิจฺฉิตฺวา สาวตฺถิํ คนฺตฺวา มหาเสฎฺฐิํ ทิสฺวา ปณฺณาการํ ทตฺวา ตํ ปวตฺติํ อาโรเจสุํฯ มหาเสฎฺฐิ ‘‘สฺวาคตํ โว’’ติ เตสํ อาวาสญฺจ ปริพฺพยญฺจ ทาเปตฺวา สหายกสฺส สุขํ ปุจฺฉิตฺวา ภณฺฑํ วิกฺกิณิตฺวา ปฎิภณฺฑํ ทาเปสิฯ เต ปจฺจนฺตํ คนฺตฺวา ตมตฺถํ อตฺตโน เสฎฺฐิสฺส อาโรเจสุํฯ</p>


<p>อปรภาเค อนาถปิณฺฑิโกปิ ตเถว ปญฺจ สกฎสตานิ ตตฺถ เปเสสิฯ มนุสฺสา ตตฺถ คนฺตฺวา ปณฺณาการํ อาทาย ปจฺจนฺตวาสิกเสฎฺฐิํ ปสฺสิํสุฯ โส ‘‘กุโต อาคจฺฉถา’’ติ ปุจฺฉิตฺวา ‘‘สาวตฺถิโต ตุมฺหากํ สหายกสฺส อนาถปิณฺฑิกสฺส สนฺติกา’’ติ วุเตฺต ‘‘อนาถปิณฺฑิโกติ กสฺสจิ ปุริสสฺส นามํ ภวิสฺสตี’’ติ ปริหาสํ กตฺวา ปณฺณาการํ คเหตฺวา ‘‘คจฺฉถ ตุเมฺห’’ติ อุโยฺยเชสิ, เนว นิวาสํ, น ปริพฺพยํ ทาเปสิฯ เต สยเมว ภณฺฑํ วิกฺกิณิตฺวา ปฎิภณฺฑํ อาทาย สาวตฺถิํ อาคนฺตฺวา เสฎฺฐิสฺส ตํ ปวตฺติํ อาโรเจสุํฯ</p>


<p>อถ โส ปจฺจนฺตวาสี  ปุนปิ เอกวารํ ตเถว ปญฺจ สกฎสตานิ สาวตฺถิํ เปเสสิ, มนุสฺสา ปณฺณาการํ อาทาย มหาเสฎฺฐิํ ปสฺสิํสุฯ เต  ปน ทิสฺวา อนาถปิณฺฑิกสฺส มนุสฺสา ‘‘มยํ, สามิ, เอเตสํ นิวาสญฺจ ภตฺตญฺจ ปริพฺพยญฺจ ชานิสฺสามา’’ติ วตฺวา เตสํ สกฎานิ พหินคเร ตถารูเป ฐาเน โมจาเปตฺวา ‘‘ตุเมฺห อิเธว วสถ, อมฺหากํ โว ฆเร ยาคุภตฺตญฺจ ปริพฺพโย จ ภวิสฺสตี’’ติ คนฺตฺวา ทาสกมฺมกเร สนฺนิปาเตตฺวา มชฺฌิมยามสมนนฺตเร ปญฺจ สกฎสตานิ วิลุมฺปิตฺวา นิวาสนปารุปนานิปิ เนสํ อจฺฉินฺทิตฺวา โคเณ ปลาเปตฺวา สกฎานิ วิจกฺกานิ กตฺวา ภูมิยํ ฐเปตฺวา จกฺกานิปิ คณฺหิตฺวาว อคมํสุฯ ปจฺจนฺตวาสิโน นิวาสนมตฺตสฺสปิ สามิกา อหุตฺวา ภีตา เวเคน ปลายิตฺวา ปจฺจนฺตเมว คตาฯ เสฎฺฐิมนุสฺสาปิ ตมตฺถํ มหาเสฎฺฐิโน อาโรเจสุํฯ โส ‘‘อตฺถิ ทานิทํ กถาปาภต’’นฺติ สตฺถุ สนฺติกํ คนฺตฺวา อาทิโต ปฎฺฐาย สพฺพํ ตํ ปวตฺติํ อาโรเจสิฯ สตฺถา ‘‘น โข, คหปติ, โส ปจฺจนฺตวาสี อิทาเนว เอวํสีโล, ปุเพฺพปิ เอวํสีโลเยว อโหสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ มหาวิภโว เสฎฺฐิ อโหสิฯ ตเสฺสโก ปจฺจนฺตวาสิโก เสฎฺฐิ อทิฎฺฐสหาโย อโหสิฯ สพฺพํ อตีตวตฺถุ ปจฺจุปฺปนฺนวตฺถุสทิสเมว โพธิสโตฺต ปน อตฺตโน มนุเสฺสหิ ‘‘อชฺช อเมฺหหิ อิทํ นาม กต’’นฺติ อาโรจิเต ‘‘ปฐมํ อตฺตโน กตํ อุปการํ อชานนฺตา ปจฺฉา เอวรูปํ ลภนฺติเยวา’’ติ วตฺวา สมฺปตฺตปริสาย ธมฺมํ เทเสโนฺต อิมํ คาถมาห –</p>


<ol>
<li>
‘‘โย  
ปุเพฺพ กตกลฺยาโณ, กตโตฺถ นาวพุชฺฌติ;  
  
ปจฺฉา กิเจฺจ สมุปฺปเนฺน, กตฺตารํ นาธิคจฺฉตี’’ติฯ  
</li>
  
<p>ตตฺรายํ ปิณฺฑโตฺถ – ขตฺติยาทีสุ  โกจิ ปุริโส  ปฐมตรํ อเญฺญน  กตูปกาโร  นิปฺผาทิตกิโจฺจ หุตฺวา ตํ ปเรน อตฺตนิ กตํ กลฺยาณเญฺจว อตฺถญฺจ น ชานาติ, โส  อตฺตโน  ตสฺส กิจฺจสฺส  น ลภตีติฯ
</ol></p>


<p>เอวํ โพธิสโตฺต อิมาย คาถาย ธมฺมํ เทเสตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา   อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปจฺจนฺตวาสี อิทานีปิ ปจฺจนฺตวาสีเยว, พาราณสิเสฎฺฐิ ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
สุราปานํ มิตฺตวินฺทํ, กาฬกณฺณี อตฺถทฺวารํ;  
  
<p>
กิํปกฺกสีลวีมํสํ, มงฺคลญฺจาปิ สารมฺภํ;  
  
<p>
กุหกํ อกตญฺญู จาติฯ  
  
<h2>๑๐. ลิตฺตวโคฺค</h2>
<ol>
<li>
<p> [๙๑] ๑. ลิตฺตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อปจฺจเวกฺขิตปริโภคํ อารพฺภ กเถสิฯ ตสฺมิํ กิร กาเล ภิกฺขู จีวราทีนิ ลภิตฺวา เยภุเยฺยน อปจฺจเวกฺขิตฺวา ปริภุญฺชนฺติฯ เต จตฺตาโร ปจฺจเย อปจฺจเวกฺขิตฺวา ปริภุญฺชมานา เยภุเยฺยน นิรยติรจฺฉานโยนิโต น มุจฺจนฺติฯ สตฺถา ตํ การณํ ญตฺวา ภิกฺขูนํ อเนกปริยาเยน ธมฺมิํ กถํ กเถตฺวา อปจฺจเวกฺขิตปริโภเค อาทีนวํ ทเสฺสตฺวา ‘‘ภิกฺขเว, ภิกฺขุนา นาม จตฺตาโร ปจฺจเย ลภิตฺวา อปจฺจเวกฺขิตฺวา ปริภุญฺชิตุํ น วฎฺฎติ, ตสฺมา อิโต ปฎฺฐาย จตฺตาโร ปจฺจเย ปจฺจเวกฺขิตฺวา ปริภุเญฺชยฺยาถา’’ติ ปจฺจเวกฺขนวิธิํ ทเสฺสโนฺต ‘‘อิธ ปน, ภิกฺขเว, ภิกฺขุ ปฎิสงฺขา โยนิโส จีวรํ ปฎิเสวติ สีตสฺส ปฎิฆาตายา’’ติอาทินา (ม. นิ. ๑.๒๓; อ. นิ. ๖.๕๘) นเยน ตนฺติํ ฐเปตฺวา ‘‘ภิกฺขเว, จตฺตาโร ปจฺจเย เอวํ ปจฺจเวกฺขิตฺวา ปริภุญฺชิตุํ วฎฺฎติ, อปจฺจเวกฺขิตฺวา ปริโภโค นาม หลาหลวิสปริโภคสทิโสฯ โปราณกา หิ อปจฺจเวกฺขิตฺวา โทสํ อชานิตฺวา วิสํ ปริภุญฺชิตฺวา วิปากเนฺต มหาทุกฺขํ อนุภวิํสู’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อญฺญตรสฺมิํ มหาโภคกุเล นิพฺพตฺติตฺวา วยปฺปโตฺต อกฺขธุโตฺต อโหสิฯ อถาปโร กูฎกฺขธุโตฺต โพธิสเตฺตน สทฺธิํ กีฬโนฺต อตฺตโน ชเย วตฺตมาเน เกฬิมณฺฑลํ น ภินฺทติ, ปราชยกาเล ปน อกฺขํ มุเข ปกฺขิปิตฺวา ‘‘อโกฺข นโฎฺฐ’’ติ เกฬิมณฺฑลํ ภินฺทิตฺวา ปกฺกมติฯ โพธิสโตฺต  ตสฺส ตํ การณํ ญตฺวา ‘‘โหตุ, ชานิสฺสาเมตฺถ ปติรูปการณ’’นฺติ อเกฺข อาทาย อตฺตโน ฆเร หลาหลวิเสน รญฺชิตฺวา ปุนปฺปุนํ สุกฺขาเปตฺวา เต อาทาย ตสฺส สนฺติกํ คนฺตฺวา ‘‘เอหิ, สมฺม, อเกฺขหิ กีฬามา’’ติ อาหฯ โส ‘‘สาธุ, สมฺมา’’ติ เกฬิมณฺฑลํ สเชฺชตฺวา เตน สทฺธิํ กีฬโนฺต อตฺตโน ปราชยกาเล เอกํ อกฺขํ มุเข ปกฺขิปิฯ อถ นํ โพธิสโตฺต ตถา กโรนฺตํ ทิสฺวา ‘‘คิลาหิ ตาว, ปจฺฉา อิทํ นาเมตนฺติ ชานิสฺสสี’’ติ โจเทตุํ อิมํ คาถมาห –</p>


<ol>
<li>
‘‘ลิตฺตํ  
ปรเมน เตชสา, คิลมกฺขํ ปุริโส น พุชฺฌติ;  
  
คิล เร คิล ปาปธุตฺตก, ปจฺฉา เต กฎุกํ ภวิสฺสตี’’ติฯ  
</li>
  
<p>ตตฺถ นฺติ มกฺขิตํ รญฺชิตํฯ ติ อุตฺตมเตชสมฺปเนฺนน หลาหลวิเสนฯ นฺติ คิลโนฺตฯ นฺติ คุฬกํฯ ติ ‘‘อยํ เม คิลโต อิทํ นาม กริสฺสตี’’ติ น ชานาติฯ ติ คิลาหิ อเรฯ ติ ปุนปิ โจเทโนฺต วทติฯ ติ อิมสฺมิํ เต อเกฺข คิลิเต ปจฺฉา เอตํ วิสํ ติขิณํ ภวิสฺสตีติ อโตฺถฯ
</ol></p>


<p>โส โพธิสตฺตสฺส กเถนฺตเสฺสว วิสเวเคน มุจฺฉิโต อกฺขีนิ ปริวเตฺตตฺวา ขนฺธํ นาเมตฺวา ปติฯ โพธิสโตฺต ‘‘อิทานิสฺส ชีวิตทานํ ทาตุํ วฎฺฎตี’’ติ โอสธปริภาวิตํ วมนโยคํ ทตฺวา วเมตฺวา สปฺปิผาณิตมธุสกฺกราทโย ขาทาเปตฺวา อโรคํ กตฺวา ‘‘ปุน เอวรูปํ มา อกาสี’’ติ โอวทิตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ‘‘ภิกฺขเว, อปจฺจเวกฺขิตปริโภโค นาม อปจฺจเวกฺขิตฺวา กตวิสปริโภคสทิโส โหตี’’ติ วตฺวา ชาตกํ สโมธาเนสิ – ‘‘ตทา ปณฺฑิตธุโตฺต อหเมว อโหสิํ, กูฎธุโตฺต  ปเนตฺถ น กถียติ, ยถา จ เอตฺถ, เอวํ สพฺพตฺถฯ โย ปน อิมสฺมิํ กาเล น ปญฺญายติ, โส น กถียเตวา’’ติฯ</p>

</p>


<ol>
<li>
<p> [๙๒] ๒. มหาสารชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อายสฺมนฺตํ อานนฺทเตฺถรํ อารพฺภ กเถสิฯ เอกสฺมิญฺหิ สมเย โกสลรโญฺญ อิตฺถิโย จินฺตยิํสุ ‘‘พุทฺธุปฺปาโท นาม ทุลฺลโภ, ตถา มนุสฺสปฎิลาโภ, ปริปุณฺณายตนตา จฯ มยญฺจ อิมํ ทุลฺลภํ ขณสมวายํ ลภิตฺวาปิ อตฺตโน รุจิยา วิหารํ คนฺตฺวา ธมฺมํ วา โสตุํ พุทฺธปูชํ วา กาตุํ ทานํ วา ทาตุํ น ลภาม, มญฺชูสาย ปกฺขิตฺตา วิย วสาม, รโญฺญ กเถตฺวา อมฺหากํ ธมฺมํ เทเสตุํ อนุจฺฉวิกํ เอกํ ภิกฺขุํ ปโกฺกสาเปตฺวา ตสฺส สนฺติเก ธมฺมํ โสสฺสาม, ตโต ยํ สกฺขิสฺสาม, ตํ อุคฺคณฺหิสฺสาม, ทานาทีนิ จ ปุญฺญานิ กริสฺสามฯ เอวํ โน อยํ ขณปฎิลาโภ สผโล ภวิสฺสตี’’ติฯ ตา สพฺพาปิ ราชานํ อุปสงฺกมิตฺวา อตฺตนา จินฺติตการณํ กถยิํสุฯ ราชา ‘‘สาธู’’ติ สมฺปฎิจฺฉิฯ</p>


<p>อเถกทิวสํ  ราชา อุยฺยานกีฬํ กีฬิตุกาโม อุยฺยานปาลํ ปโกฺกสาเปตฺวา ‘‘อุยฺยานํ โสเธหี’’ติ อาหฯ อุยฺยานปาโล อุยฺยานํ โสเธโนฺต สตฺถารํ อญฺญตรสฺมิํ รุกฺขมูเล นิสินฺนํ ทิสฺวา รโญฺญ สนฺติกํ คนฺตฺวา ‘‘สุทฺธํ, เทว, อุยฺยานํ, อปิเจตฺถ อญฺญตรสฺมิํ รุกฺขมูเล ภควา นิสิโนฺน’’ติ อาหฯ ราชา ‘‘สาธุ, สมฺม, สตฺถุ สนฺติเก ธมฺมมฺปิ โสสฺสามา’’ติ อลงฺกตรถํ อภิรุหิตฺวา อุยฺยานํ คนฺตฺวา สตฺถุ สนฺติกํ อคมาสิฯ</p>


<p>ตสฺมิญฺจ สมเย ฉตฺตปาณิ นาเมโก อนาคามี อุปาสโก สตฺถุ สนฺติเก ธมฺมํ สุณมาโน นิสิโนฺน โหติฯ ราชา ตํ ทิสฺวา อาสงฺกมาโน มุหุตฺตํ ฐตฺวา ปุน ‘‘สจายํ ปาปโก ภเวยฺย, น สตฺถุ สนฺติเก นิสีทิตฺวา ธมฺมํ สุเณยฺย, อปาปเกน อิมินา ภวิตพฺพ’’นฺติ จิเนฺตตฺวา สตฺถารํ อุปสงฺกมิตฺวา วนฺทิตฺวา เอกมนฺตํ นิสีทิฯ อุปาสโก พุทฺธคารเวน รโญฺญ  ปจฺจุฎฺฐานํ วา วนฺทนํ วา น อกาสิ, เตนสฺส ราชา อนตฺตมโน อโหสิฯ สตฺถา ตสฺส อนตฺตมนภาวํ ญตฺวา อุปาสกสฺส คุณํ กเถสิ ‘‘อยํ, มหาราช, อุปาสโก พหุสฺสุโต อาคตาคโม กาเมสุ วีตราโค’’ติ ราชา ‘‘น อิมินา โอรเกน ภวิตพฺพํ, ยสฺส สตฺถา คุณํ วเณฺณตี’’ติ จิเนฺตตฺวา ‘‘อุปาสก, วเทยฺยาสิ เยน เต อโตฺถ’’ติ อาหฯ อุปาสโก ‘‘สาธู’’ติ สมฺปฎิจฺฉิฯ ราชา สตฺถุ สนฺติเก ธมฺมํ สุตฺวา สตฺถารํ ปทกฺขิณํ กตฺวา ปกฺกามิฯ</p>


<p>โส เอกทิวสํ อุปริปาสาเท มหาวาตปานํ วิวริตฺวา ฐิโต ตํ อุปาสกํ ภุตฺตปาตราสํ ฉตฺตมาทาย เชตวนํ คจฺฉนฺตํ ทิสฺวา ปโกฺกสาเปตฺวา เอวมาห ‘‘ตฺวํ กิร, อุปาสก, พหุสฺสุโต, อมฺหากญฺจ อิตฺถิโย ธมฺมํ โสตุกามา เจว อุคฺคเหตุกามา จ, สาธุ วตสฺส สเจ ตาสํ ธมฺมํ วาเจยฺยาสี’’ติฯ ‘‘เทว, คิหีนํ นาม ราชเนฺตปุเร  ธมฺมํ เทเสตุํ วา วาเจตุํ วา นปฺปติรูปํ, อยฺยานํ เอว ปติรูป’’นฺติฯ ราชา ‘‘สจฺจํ เอส วทตี’’ติ อุโยฺยเชตฺวา อิตฺถิโย ปโกฺกสาเปตฺวา ‘‘ภเทฺท, อหํ ตุมฺหากํ ธมฺมเทสนตฺถาย จ ธมฺมวาจนตฺถาย จ สตฺถุ สนฺติกํ คนฺตฺวา เอกํ ภิกฺขุํ ยาจามิ, อสีติยา มหาสาวเกสุ กตรํ ยาจามี’’ติ อาหฯ ตา สพฺพาปิ มเนฺตตฺวา ธมฺมภณฺฑาคาริกํ อานนฺทเตฺถรเมว อาโรเจสุํฯ ราชา สตฺถุ สนฺติกํ คนฺตฺวา วนฺทิตฺวา เอกมนฺตํ นิสิโนฺน เอวมาห ‘‘ภเนฺต, อมฺหากํ เคเห อิตฺถิโย อานนฺทเตฺถรสฺส สนฺติเก ธมฺมํ โสตุญฺจ อุคฺคณฺหิตุญฺจ อิจฺฉนฺติ, สาธุ วต สเจ เถโร อมฺหากํ เคเห ธมฺมํ เทเสยฺย เจว วาเจยฺย จา’’ติฯ สตฺถา ‘‘สาธู’’ติ สมฺปฎิจฺฉิตฺวา เถรํ อาณาเปสิฯ ตโต ปฎฺฐาย รโญฺญ อิตฺถิโย เถรสฺส สนฺติเก ธมฺมํ สุณนฺติ เจว อุคฺคณฺหนฺติ จฯ</p>


<p>อเถกทิวสํ รโญฺญ จูฬามณิ นโฎฺฐฯ ราชา ตสฺส นฎฺฐภาวํ สุตฺวา อมเจฺจ อาณาเปสิ ‘‘สเพฺพ  อโนฺตวฬญฺชนเก มนุเสฺส คเหตฺวา จูฬามณิํ อาหราเปถา’’ติฯ อมจฺจา มาตุคาเม อาทิํ กตฺวา จูฬามณิํ ปริปุจฺฉนฺตา อทิสฺวา มหาชนํ กิลเมนฺติฯ ตํ ทิวสํ อานนฺทเตฺถโร ราชนิเวสนํ ปวิโฎฺฐฯ ยถา ตา อิตฺถิโย ปุเพฺพ เถรํ ทิสฺวาว หฎฺฐตุฎฺฐา ธมฺมํ สุณนฺติ เจว อุคฺคณฺหนฺติ จ, ตถา อกตฺวา สพฺพา โทมนสฺสปฺปตฺตาว อเหสุํฯ ตโต เถเรน ‘‘กสฺมา ตุเมฺห อชฺช เอวรูปา  ชาตา’’ติ ปุจฺฉิตา เอวมาหํสุ ‘‘ภเนฺต, รโญฺญ จูฬามณิํ ปริเยสามาติ อมจฺจา มาตุคาเม อุปาทาย อโนฺตวฬญฺชนเก กิลเมนฺติ, น ชานาม กสฺส ‘กิํ ภวิสฺสตี’ติ, เตนมฺห โทมนสฺสปฺปตฺตา’’ติฯ เถโร ‘‘มา จินฺตยิตฺถา’’ติ ตา สมสฺสาเสตฺวา รโญฺญ สนฺติกํ คนฺตฺวา ปญฺญตฺตาสเน นิสีทิตฺวา ‘‘มณิ กิร เต, มหาราช, นโฎฺฐ’’ติ ปุจฺฉิฯ ‘‘อาม, ภเนฺต’’ติฯ ‘‘อสกฺขิ ปน ตํ อาหราเปตุ’’นฺติฯ ‘‘ภเนฺต, สพฺพํ อโนฺตชนํ คเหตฺวา กิลเมโนฺตปิ น สโกฺกมิ อาหราเปตุ’’นฺติฯ ‘‘มหาราช, มหาชนํ อกิลเมตฺวาว อาหรณูปาโย อตฺถี’’ติฯ ‘‘กตโร, ภเนฺต’’ติ? ‘‘ปิณฺฑทานํ, มหาราชา’’ติฯ ‘‘กตรํ ปิณฺฑทานํ, ภเนฺต’’ติ? ‘‘มหาราช, ยตฺตเกสุ อาสงฺกา อตฺถิ, เต คเหตฺวา เอเกกสฺส เอเกกํ ปลาลปิณฺฑํ วา มตฺติกาปิณฺฑํ วา ทตฺวา ‘อิมํ ปจฺจูสกาเล อาหริตฺวา อสุกฎฺฐาเน นาม ปาเตถา’ติ วตฺตพฺพํฯ เยน คหิโต ภวิสฺสติ, โส ตสฺมิํ ปกฺขิปิตฺวา อาหริสฺสติฯ สเจ ปฐมทิวเสเยว ปาเตนฺติ, อิเจฺจตํ กุสลํฯ โน เจ ปาเตนฺติ, ทุติยทิวเสปิ ตติยทิวเสปิ ตเถว กาตพฺพํฯ เอวํ มหาชโน จ น กิลมิสฺสติ, มณิญฺจ ลภิสฺสสี’’ติ เอวํ วตฺวา เถโร อคมาสิฯ</p>


<p>ราชา วุตฺตนเยเนว ตโย ทิวเส ทาเปสิ, เนว มณิํ อาหริํสุฯ เถโร  ตติยทิวเส อาคนฺตฺวา ‘‘กิํ, มหาราช, ปาติโต มณี’’ติ ปุจฺฉิฯ ‘‘น ปาเตนฺติ, ภเนฺต’’ติฯ ‘‘เตน หิ, มหาราช, มหาตลสฺมิํเยว ปฎิจฺฉนฺนฎฺฐาเน มหาจาฎิํ ฐปาเปตฺวา อุทกสฺส ปูราเปตฺวา สาณิํ ปริกฺขิปาเปตฺวา ‘สเพฺพ อโนฺตวฬญฺชนกมนุสฺสา จ อิตฺถิโย จ อุตฺตราสงฺคํ กตฺวา เอเกโกว อโนฺตสาณิํ ปวิสิตฺวา หตฺถํ โธวิตฺวา อาคจฺฉนฺตู’ติ วเทหี’’ติ เถโร อิมํ อุปายํ อาจิกฺขิตฺวา ปกฺกามิฯ ราชา ตถา กาเรสิฯ มณิโจโร จิเนฺตสิ ‘‘ธมฺมภณฺฑาคาริโก อิมํ อธิกรณํ อาทาย มณิํ อทเสฺสตฺวา โอสกฺกิสฺสตีติ อฎฺฐานเมตํ, ปาเตตุํ ทานิ วฎฺฎตี’’ติ มณิํ ปฎิจฺฉนฺนํ กตฺวา อาทาย อโนฺตสาณิํ ปวิสิตฺวา จาฎิยํ ปาเตตฺวา นิกฺขมิฯ สเพฺพสํ นิกฺขนฺตกาเล อุทกํ ฉเฑฺฑตฺวา มณิํ อทฺทสํสุฯ ราชา ‘‘เถรํ นิสฺสาย มหาชนํ อกิลเมตฺวาว เม มณิ ลโทฺธ’’ติ ตุสฺสิ, อโนฺตวฬญฺชนกมนุสฺสาปิ ‘‘เถรํ นิสฺสาย มหาทุกฺขโต มุตฺตมฺหา’’ติ ตุสฺสิํสุฯ ‘‘เถรสฺสานุภาเวน รโญฺญ  จูฬามณิ ลโทฺธ’’ติ เถรสฺสานุภาโว สกลนคเร เจว ภิกฺขุสเงฺฆ จ ปากโฎ ชาโตฯ</p>


<p>ธมฺมสภายํ  สนฺนิสินฺนา ภิกฺขู เถรสฺส คุณํ วณฺณยิํสุ ‘‘อาวุโส, อานนฺทเตฺถโร อตฺตโน พหุสฺสุตตาย ปณฺฑิเจฺจน อุปายกุสลตาย มหาชนํ อกิลเมตฺวา อุปาเยเนว รโญฺญ มณิํ ทเสฺสสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทานิ อานเนฺทเนว ปรหตฺถคตํ ภณฺฑํ ทสฺสิตํ, ปุเพฺพปิ ปณฺฑิตา มหาชนํ อกิลเมตฺวา อุปาเยเนว ติรจฺฉานหตฺถคตํ ภณฺฑํ ทสฺสยิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สพฺพสิเปฺปสุ นิปฺผตฺติํ ปโตฺต ตเสฺสว อมโจฺจ อโหสิฯ อเถกทิวสํ ราชา มหเนฺตน ปริวาเรน อุยฺยานํ คนฺตฺวา วนนฺตรานิ วิจริตฺวา อุทกกีฬํ กีฬิตุกาโม มงฺคลโปกฺขรณิํ โอตริตฺวา อิตฺถาคารมฺปิ ปโกฺกสิฯ อิตฺถิโย อตฺตโน อตฺตโน สีสูปคคีวูปคาทีนิ อาภรณานิ โอมุญฺจิตฺวา อุตฺตราสเงฺคสุ ปกฺขิปิตฺวา สมุคฺคปิเฎฺฐสุ ฐเปตฺวา ทาสิโย ปฎิจฺฉาเปตฺวา โปกฺขรณิํ โอตริํสุฯ อเถกา อุยฺยานมกฺกฎี สาขนฺตเร นิสินฺนา เทวิํ ปิฬนฺธนานิ โอมุญฺจิตฺวา อุตฺตราสเงฺค ปกฺขิปิตฺวา สมุคฺคปิเฎฺฐ ฐปยมานํ ทิสฺวา ตสฺสา มุตฺตาหารํ ปิฬนฺธิตุกามา หุตฺวา ทาสิยา  ปมาทํ โอโลกยมานา นิสีทิ, ทาสีปิ ตํ รกฺขมานา ตหํ ตหํ โอโลเกตฺวา นิสินฺนาเยว นิทฺทายิตุํ อารภิฯ มกฺกฎี ตสฺสา ปมาทภาวํ ญตฺวา วาตเวเคน โอตริตฺวา มหามุตฺตาหารํ คีวาย ปฎิมุญฺจิตฺวา วาตเวเคน อุปฺปติตฺวา สาขนฺตเร นิสีทิตฺวา อญฺญาสํ มกฺกฎีนํ ทสฺสนภเยน เอกสฺมิํ รุกฺขสุสิรฎฺฐาเน ฐเปตฺวา อุปสนฺตูปสนฺตา วิย ตํ รกฺขมานา นิสีทิฯ</p>


<p>สาปิ โข ทาสี ปฎิพุชฺฌิตฺวา มุตฺตาหารํ อปสฺสนฺตี กมฺปมานา อญฺญํ อุปายํ อทิสฺวา ‘‘ปุริโส เทวิยา มุตฺตาหารํ คเหตฺวา ปลาโต’’ติ มหาวิรวํ วิรวิฯ อารกฺขมนุสฺสา ตโต ตโต สนฺนิปติตฺวา ตสฺสา วจนํ สุตฺวา รโญฺญ อาโรจยิํสุฯ ราชา ‘‘โจรํ คณฺหถา’’ติ อาหฯ ปุริสา อุยฺยานา  นิกฺขมิตฺวา ‘‘โจรํ คณฺหถ, โจรํ คณฺหถา’’ติ อิโต จิโต จ โอโลเกนฺติฯ อเถโก ชานปโท พลิการกปุริโส ตํ สทฺทํ สุตฺวา กมฺปมาโน ปลายิฯ ตํ ทิสฺวา ราชปุริสา ‘‘อยํ โจโร ภวิสฺสตี’’ติ อนุพนฺธิตฺวา ตํ คเหตฺวา โปเถตฺวา ‘‘อเร, ทุฎฺฐโจร, เอวํ มหาสารํ นาม ปิฬนฺธนํ อวหริสฺสสี’’ติ ปริภาสิํสุฯ โส จิเนฺตสิ ‘‘สจาหํ ‘น คณฺหามี’ติ วกฺขามิ, อชฺช เม ชีวิตํ นตฺถิ, โปเถนฺตาเยว มํ มาเรสฺสนฺติ, สมฺปฎิจฺฉามิ น’’นฺติฯ โส ‘‘อาม, สามิ, คหิตํ เม’’ติ อาหฯ อถ นํ พนฺธิตฺวา รโญฺญ สนฺติกํ อานยิํสุฯ ราชาปิ นํ ปุจฺฉิ ‘‘คหิตํ เต มหาสารปิฬนฺธน’’นฺติ? ‘‘อาม, เทวา’’ติ ฯ ‘‘อิทานิ ตํ กห’’นฺติฯ ‘‘เทว, มยา มหาสารํ นาม มญฺจปีฐมฺปิ น ทิฎฺฐปุพฺพํ, เสฎฺฐิ ปน มํ มหาสารปิฬนฺธนํ คณฺหาเปสิ, โสหํ ตํ คเหตฺวาว ตสฺส อทาสิํ, โส นํ ชานาตี’’ติฯ</p>


<p>ราชา เสฎฺฐิํ ปโกฺกสาเปตฺวา ‘‘คหิตํ เต อิมสฺส หตฺถโต มหาสารปิฬนฺธน’’นฺติ ปุจฺฉิฯ ‘‘อาม, เทวา’’ติฯ ‘‘กหํ ต’’นฺติฯ ‘‘ปุโรหิตสฺส เม ทินฺน’’นฺติฯ ปุโรหิตมฺปิ ปโกฺกสาเปตฺวา ตเถว ปุจฺฉิ, โสปิ สมฺปฎิจฺฉิตฺวา ‘‘คนฺธพฺพสฺส เม ทินฺน’’นฺติ อาหฯ ตมฺปิ ปโกฺกสาเปตฺวา ‘‘ปุโรหิตสฺส หตฺถโต เต มหาสารปิฬนฺธนํ คหิต’’นฺติ ปุจฺฉิฯ ‘‘อาม, เทวา’’ติฯ ‘‘กหํ ต’’นฺติฯ ‘‘กิเลสวเสน เม วณฺณทาสิยา  ทินฺน’’นฺติฯ ตมฺปิ ปโกฺกสาเปตฺวา ปุจฺฉิ, สา ‘‘น คณฺหามี’’ติ อาหฯ เต ปญฺจ ชเน ปุจฺฉนฺตานเญฺญว สูริโย อตฺถํ คโตฯ ราชา ‘‘อิทานิ วิกาโล ชาโต, เสฺว ชานิสฺสามา’’ติ เต ปญฺจ ชเน อมจฺจานํ ทตฺวา นครํ ปาวิสิฯ</p>


<p>โพธิสโตฺต จิเนฺตสิ – ‘‘อิทํ ปิฬนฺธนํ อโนฺตวฬเญฺช นฎฺฐํ, อยญฺจ คหปติโก พหิวฬโญฺช, ทฺวาเรปิ พลวารโกฺข, ตสฺมา อโนฺตวฬญฺชนกานมฺปิ ตํ คเหตฺวา ปลายิตุํ น สกฺกาฯ เอวํ เนว พหิวฬญฺชนกานํ, น อโนฺต, อุยฺยาเน วฬญฺชนกานํ คหณูปาโย ทิสฺสติฯ อิมินา ทุคฺคตมนุเสฺสน ‘เสฎฺฐิสฺส เม ทินฺน’นฺติ กเถเนฺตน อตฺตโน โมกฺขตฺถาย กถิตํ ภวิสฺสติ, เสฎฺฐินาปิ ‘ปุโรหิตสฺส เม ทินฺน’นฺติ กเถเนฺตน ‘เอกโต หุตฺวา นิตฺถริสฺสามี’ติ จิเนฺตตฺวา กถิตํ ภวิสฺสติ, ปุโรหิเตนาปิ ‘คนฺธพฺพสฺส เม ทินฺน’นฺติ กเถเนฺตน ‘พนฺธนาคาเร คนฺธพฺพํ นิสฺสาย สุเขน วสิสฺสามา’ติ จิเนฺตตฺวา  กถิตํ ภวิสฺสติ, คนฺธเพฺพนาปิ ‘วณฺณทาสิยา เม ทินฺน’นฺติ กเถเนฺตน ‘เอกเนฺตน อนุกฺกณฺฐิตา ภวิสฺสามา’ติ จิเนฺตตฺวา กถิตํ ภวิสฺสติ, อิเมหิ ปญฺจหิปิ โจเรหิ น ภวิตพฺพํ, อุยฺยาเน มกฺกฎา พหู, ปิฬนฺธเนน เอกิสฺสา มกฺกฎิยา หเตฺถ อารุเฬฺหน ภวิตพฺพ’’นฺติฯ โส ราชานํ อุปสงฺกมิตฺวา ‘‘มหาราช, โจเร อมฺหากํ นิยฺยาเทถ, มยํ ตํ กิจฺจํ โสเธสฺสามา’’ติ อาหฯ ราชา ‘‘สาธุ, ปณฺฑิต, โสเธหี’’ติ ตสฺส นิยฺยาเทสิฯ</p>


<p>โพธิสโตฺต อตฺตโน ทาสปุริเส ปโกฺกสาเปตฺวา เต ปญฺจ ชเน เอกสฺมิํเยว ฐาเน วสาเปตฺวา สมนฺตา อารกฺขํ กตฺวา กณฺณํ ทตฺวา ‘‘ยํ เต อญฺญมญฺญํ กเถนฺติ, ตํ มยฺหํ อาโรเจถา’’ติ วตฺวา ปกฺกามิฯ เต ตถา อกํสุฯ ตโต มนุสฺสานํ สนฺนิสินฺนเวลาย เสฎฺฐิ ตํ คหปติกํ อาห – ‘‘อเร, ทุฎฺฐคหปติ, ตยา อหํ, มยา วา ตฺวํ กหํ ทิฎฺฐปุโพฺพ, กทา เต มยฺหํ  ปิฬนฺธนํ ทินฺน’’นฺติ อาหฯ โส ‘‘สามิ มหาเสฎฺฐิ, อหํ มหาสารํ นาม รุกฺขสารปาทกํ มญฺจปีฐมฺปิ น ชานามิ, ‘ตํ นิสฺสาย ปน โมกฺขํ ลภิสฺสามี’ติ เอวํ อวจํ, มา เม กุชฺฌ, สามี’’ติ อาหฯ ปุโรหิโตปิ  เสฎฺฐิํ อาห ‘‘มหาเสฎฺฐิ, ตฺวํ อิมินา อตฺตโน อทินฺนกเมว มยฺหํ กถํ อทาสี’’ติ? ‘‘มยมฺปิ เทฺว อิสฺสรา, อมฺหากํ เอกโต หุตฺวา ฐิตกาเล กมฺมํ ขิปฺปํ นิปฺผชฺชิสฺสตี’’ติ กเถสินฺติฯ คนฺธโพฺพปิ ปุโรหิตํ อาห ‘‘พฺราหฺมณ, กทา ตยา มยฺหํ ปิฬนฺธนํ ทินฺน’’นฺติ? ‘‘อหํ ตํ นิสฺสาย วสนฎฺฐาเน สุขํ วสิสฺสามี’’ติ กเถสินฺติฯ วณฺณทาสีปิ คนฺธพฺพํ อาห ‘‘อเร ทุฎฺฐคนฺธพฺพ, อหํ กทา ตว สนฺติกํ คตปุพฺพา, ตฺวํ วา มม สนฺติกํ อาคตปุโพฺพ, กทา เต มยฺหํ ปิฬนฺธนํ ทินฺน’’นฺติ? ภคินิ กิํการณา กุชฺฌสิ, ‘‘อเมฺหสุ ปญฺจสุ เอกโต วสเนฺตสุ ฆราวาโส ภวิสฺสติ, อนุกฺกณฺฐมานา สุขํ วสิสฺสามา’’ติ กเถสินฺติฯ โพธิสโตฺต ปโยชิตมนุสฺสานํ สนฺติกา ตํ กถํ สุตฺวา เตสํ ตถโต อโจรภาวํ ญตฺวา ‘‘มกฺกฎิยา คหิตปิฬนฺธนํ อุปาเยเนว ปาเตสฺสามี’’ติ เคณฺฑุมยานิ พหูนิ ปิฬนฺธนานิ กาเรตฺวา อุยฺยาเน มกฺกฎิโย คาหาเปตฺวา หตฺถปาทคีวาสุ เคณฺฑุปิฬนฺธนานิ ปิฬนฺธาเปตฺวา วิสฺสเชฺชสิฯ อิตรา มกฺกฎี ปิฬนฺธนํ รกฺขมานา อุยฺยาเน เอว นิสีทิฯ</p>


<p>โพธิสโตฺต มนุเสฺส อาณาเปสิ ‘‘คจฺฉถ ตุเมฺห, อุยฺยาเน สพฺพา มกฺกฎิโย อุปธาเรถ, ยสฺสา ตํ ปิฬนฺธนํ ปสฺสถ, ตํ อุตฺตาเสตฺวา ปิฬนฺธนํ คณฺหถา’’ติฯ ตาปิ โข มกฺกฎิโย ‘‘ปิฬนฺธนํ โน ลทฺธ’’นฺติ ตุฎฺฐปหฎฺฐา  อุยฺยาเน วิจรนฺติโย ตสฺสา สนฺติกํ คนฺตฺวา ‘‘ปสฺส อมฺหากํ ปิฬนฺธน’’นฺติ อาหํสุฯ สา มกฺกฎี อสหมานา ‘‘กิํ อิมินา เคณฺฑุปิฬนฺธเนนา’’ติ มุตฺตาหารํ ปิฬนฺธิตฺวา นิกฺขมิฯ อถ นํ เต ปุริสา ทิสฺวา ปิฬนฺธนํ ฉฑฺฑาเปตฺวา อาหริตฺวา โพธิสตฺตสฺส อทํสุฯ โส ตํ อาทาย รโญฺญ ทเสฺสตฺวา ‘‘อิทํ เต เทว ปิฬนฺธนํ, เต ปญฺจปิ อโจรา, อิทํ ปน อุยฺยาเน มกฺกฎิยา อาภต’’นฺติ อาหฯ ‘‘กถํ ปน เต, ปณฺฑิต, มกฺกฎิยา หตฺถํ อารุฬฺหภาโว ญาโต, กถํ เต คหิต’’นฺติ? โส สพฺพํ อาจิกฺขิฯ ราชา ตุฎฺฐมานโส ‘‘สงฺคามสีสาทีสุ  นาม สูราทโย อิจฺฉิตพฺพา โหนฺตี’’ติ โพธิสตฺตสฺส ถุติํ กโรโนฺต อิมํ คาถมาห –</p>


<ol>
<li>
‘‘อุกฺกเฎฺฐ สูรมิจฺฉนฺติ, มนฺตีสุ อกุตูหลํ;  
  
ปิยญฺจ อนฺนปานมฺหิ, อเตฺถ ชาเต จ ปณฺฑิต’’นฺติฯ  
</li>
  
<p>ตตฺถ ติ อุปกเฎฺฐ, อุภโตพฺยูเฬฺห สงฺคาเม สมฺปหาเร วตฺตมาเนติ อโตฺถฯ ติ  อสนิยาปิ มตฺถเก ปตมานาย อปลายินํ สูรํ อิจฺฉนฺติ, ตสฺมิํ ขเณ เอวรูโป สงฺคามโยโธ ปเตฺถตโพฺพ โหติฯ นฺติ กตฺตพฺพากตฺตพฺพกิจฺจํ สมฺมนฺตนกาเล อุปฺปเนฺน มนฺตีสุ โย อกุตูหโล อวิกิณฺณวาโจ มนฺตํ น ภินฺทติ, ตํ อิจฺฉนฺติ, ตาทิโส เตสุ ฐาเนสุ ปเตฺถตโพฺพ โหติฯ ติ มธุเร อนฺนปาเน ปจฺจุปฎฺฐิเต สหปริภุญฺชนตฺถาย ปิยปุคฺคลํ ปเตฺถนฺติ, ตาทิโส ตสฺมิํ กาเล ปเตฺถตโพฺพ โหติฯ นฺติ อตฺถคมฺภีเร ธมฺมคมฺภีเร กิสฺมิญฺจิเทว การเณ วา ปเญฺห วา อุปฺปเนฺน ปณฺฑิตํ วิจกฺขณํ อิจฺฉนฺติฯ ตถารูโป หิ ตสฺมิํ สมเย ปเตฺถตโพฺพ โหตีติฯ
</ol></p>


<p>เอวํ ราชา โพธิสตฺตํ วเณฺณตฺวา โถเมตฺวา ฆนวสฺสํ วเสฺสโนฺต มหาเมโฆ วิย สตฺตาหิ รตเนหิ ปูเชตฺวา ตโสฺสวาเท ฐตฺวา ทานาทีนิ ปุญฺญานิ กตฺวา ยถากมฺมํ คโต, โพธิสโตฺตปิ ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา เถรสฺส คุณํ กเถตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๙๓] ๓. วิสฺสาสโภชนชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต วิสฺสาสโภชนํ อารพฺภ กเถสิฯ ตสฺมิํ กิร สมเย เยภุเยฺยน ภิกฺขู ‘‘มาตรา โน ทินฺนํ, ปิตรา โน ทินฺนํ, ภาตรา, ภคินิยา, จูฬมาตรา, จูฬปิตรา, มาตุเลน, มาตุลานิยา ทินฺนํฯ อมฺหากํ คิหิกาเลปิ ภิกฺขุกาเลปิ เอเต ทาตุํ ยุตฺตรูปาวา’’ติ ญาตีหิ ทิเนฺน จตฺตาโร ปจฺจเย วิสฺสตฺถา หุตฺวา อปจฺจเวกฺขิตฺวา ปริภุญฺชนฺติฯ สตฺถา ตํ การณํ ญตฺวา ‘‘ภิกฺขูนํ มยา ธมฺมเทสนํ กาตุํ วฎฺฎตี’’ติ ภิกฺขู สนฺนิปาตาเปตฺวา ‘‘ภิกฺขเว, ภิกฺขุนา นาม ญาตีหิปิ อญฺญาตีหิปิ  ทินฺนเก จตฺตาโร ปจฺจเย ปจฺจเวกฺขิตฺวาว ปริโภโค กาตโพฺพฯ อปจฺจเวกฺขิตฺวา ปริโภคํ กตฺวา หิ กาลํ กุรุมาโน ภิกฺขุ ยกฺขเปตอตฺตภาวโต น มุจฺจติ, อปจฺจเวกฺขิตปริโภโค นาเมส วิสปริโภคสทิโสฯ วิสญฺหิ วิสฺสาสิเกน ทินฺนกมฺปิ อวิสฺสาสิเกน ทินฺนกมฺปิ มาเรติเยวฯ ปุเพฺพปิ วิสฺสาเสน ทินฺนํ วิสํ ปริภุญฺชิตฺวา ชีวิตกฺขยํ ปตฺตา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาวิภโว เสฎฺฐิ อโหสิฯ ตเสฺสโก โคปาลโก กิฎฺฐสมฺพาธสมเย คาโว คเหตฺวา อรญฺญํ ปวิสิตฺวา ตตฺถ โคสาลํ กตฺวา รกฺขโนฺต วสติฯ เสฎฺฐิโน จ กาเลน กาลํ โครสํ อาหรติฯ อถสฺส โคสาลาย อวิทูเร สีโห นิวาสํ คณฺหิฯ คาวีนํ สีหสนฺตาเสน มิลาตานํ ขีรํ มนฺทํ อโหสิฯ อถ นํ เอกทิวสํ สปฺปิํ อาทาย อาคตํ เสฎฺฐิ ปุจฺฉิ ‘‘กิํ นุ โข, สมฺม โคปาลก, มนฺทํ สปฺปี’’ติ? โส ตํ การณํ อาจิกฺขิฯ ‘‘อตฺถิ ปน, สมฺม, ตสฺส สีหสฺส กตฺถจิ ปฎิพโนฺธ’’ติ? ‘‘อตฺถิสฺส สามิ, เอกาย มิคมาตุกาย สทฺธิํ สํสโคฺค’’ติฯ ‘‘สกฺกา ปน ตํ คาหาเปตุ’’นฺติ? ‘‘สกฺกา, สามี’’ติฯ ‘‘เตน หิ ตํ คเหตฺวา ตสฺสา นลาฎโต ปฎฺฐาย สรีเร โลมานิ วิเสน ปุนปฺปุนํ รชิตฺวา สุกฺขาเปตฺวา เทฺว ตโย ทิวเส อติกฺกาเมตฺวา ตํ มิคมาตุกํ วิสฺสเชฺชหิ, โส ตสฺสา สิเนเหน สรีรํ เลหิตฺวา ชีวิตกฺขยํ ปาปุณิสฺสติฯ อถสฺส จมฺมนขทาฐา เจว วสญฺจ มํสญฺจ คเหตฺวา อาคเจฺฉยฺยาสี’’ติ หลาหลวิสํ ทตฺวา อุโยฺยเชสิฯ</p>


<p>โส  โคปาลโก ชาลํ ขิปิตฺวา อุปาเยน ตํ มิคมาตุกํ คณฺหิตฺวา ตถา อกาสิฯ สีโห ตํ ทิสฺวาว พลวสิเนเหน ตสฺสา สรีรํ เลหิตฺวา ชีวิตกฺขยํ ปาปุณิฯ โคปาลโกปิ จมฺมาทีนิ คเหตฺวา โพธิสตฺตสฺส สนฺติกํ อคมาสิฯ โพธิสโตฺต ตํ การณํ ญตฺวา ‘‘ปเรสุ สิเนโห นาม น กาตโพฺพ, เอวํ พลสมฺปโนฺนปิ สีโห มิคราชา กิเลสวเสน สํสคฺคํ นิสฺสาย มิคมาตุกาย สรีรํ เลหโนฺต วิสปริโภคํ กตฺวา ชีวิตกฺขยํ ปโตฺต’’ติ วตฺวา สมฺปตฺตปริสาย ธมฺมํ เทเสโนฺต อิมํ คาถมาห –</p>


<ol>
<li>
‘‘น  
วิสฺสเส อวิสฺสเตฺถ, วิสฺสเตฺถปิ น วิสฺสเส;  
  
วิสฺสาสา ภยมเนฺวติ, สีหํว มิคมาตุกา’’ติฯ  
</li>
  
<p>ตตฺรายํ สเงฺขปโตฺถ – โย ปุเพฺพ สภโย อตฺตนิ อวิสฺสโตฺถ อโหสิ, ตสฺมิํ  โย ปุเพฺพปิ นิพฺภโย อตฺตนิ วิสฺสาสิโกเยว, ตสฺมิํ  เนว วิสฺสาสํ กเรยฺยฯ กิํการณา?  โย หิ มิเตฺตปิ อมิเตฺตปิ วิสฺสาโส, ตโต ภยเมว อาคจฺฉติฯ กถํ?  ยถา มิตฺตสนฺถววเสน กตวิสฺสาสาย มิคมาตุกาย สนฺติกา สีหสฺส ภยํ อเนฺวติ, อุปคตํ สมฺปตฺตนฺติ อโตฺถฯ ยถา วา วิสฺสาสวเสน สีหํ มิคมาตุกา อเนฺวตา อุปคตาติปิ อโตฺถฯ
</ol></p>


<p>เอวํ  โพธิสโตฺต สมฺปตฺตปริสาย ธมฺมํ เทเสตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มหาเสฎฺฐิ อหเมว อโหสิ’’นฺติฯ</p>

</p>


<ol>
<li>
<p> [๙๔] ๔. โลมหํสชาตกวณฺณนา
</ol></p>


<p>  ติ อิทํ สตฺถา เวสาลิํ อุปนิสฺสาย ปาฎิการาเม วิหรโนฺต สุนกฺขตฺตํ อารพฺภ กเถสิฯ เอกสฺมิญฺหิ สมเย สุนกฺขโตฺต สตฺถุ อุปฎฺฐาโก หุตฺวา ปตฺตจีวรมาทาย วิจรมาโน โกรกฺขตฺติยสฺส ธมฺมํ โรเจโนฺต ทสพลสฺส ปตฺตจีวรํ นิยฺยาเทตฺวา โกรกฺขตฺติยํ นิสฺสาย วสติฯ ตสฺส กาลกญฺชิกอสุรโยนิยํ นิพฺพตฺตกาเล คิหิ หุตฺวา ‘‘นตฺถิ สมณสฺส โคตมสฺส อุตฺตริ มนุสฺสธมฺมา อลมริยญาณทสฺสนวิเสโส, ตกฺกปริยาหตํ สมโณ โคตโม ธมฺมํ เทเสติ วีมํสานุจริตํ สยํปฎิภานํฯ ยสฺส จ ขฺวาสฺส อตฺถาย ธโมฺม เทสิโต, น โส นิยฺยาติ ตกฺกรสฺส สมฺมา ทุกฺขกฺขยายา’’ติ (ม. นิ. ๑.๑๔๖) เวสาลิยํ ติณฺณํ ปาการานํ อนฺตเร วิจรโนฺต สตฺถุ อวณฺณํ ภาสติฯ</p>


<p>อถายสฺมา สาริปุโตฺต ปิณฺฑาย จรโนฺต ตเสฺสวํ อวณฺณํ ภาสนฺตสฺส สุตฺวา ปิณฺฑปาตปฎิกฺกโนฺต ตมตฺถํ ภควโต อาโรเจสิฯ ภควา ‘‘โกธโน, สาริปุตฺต, สุนกฺขโตฺต โมฆปุริโส, โกธวเสเนวมาห, โกธวเสนาปิ ปน ‘น โส นิยฺยาติ ตกฺกรสฺส สมฺมา ทุกฺขกฺขยายา’ติ วทโนฺต อชานิตฺวาปิ มยฺหํ คุณเมว ภาสติฯ น โข ปน โส โมฆปุริโส มยฺหํ คุณํ  ชานาติฯ มยฺหญฺหิ, สาริปุตฺต, ฉ อภิญฺญา นาม อตฺถิ, อยมฺปิ เม อุตฺตริมนุสฺสธโมฺมวฯ ทสพลญาณานิ อตฺถิ, จตุเวสารชฺชญาณํ อตฺถิ, จตุโยนิปริเจฺฉทกญาณํ อตฺถิ, ปญฺจคติปริเจฺฉทกญาณํ อตฺถิ, อยมฺปิ เม อุตฺตริมนุสฺสธโมฺมวฯ เอวํ อุตฺตริมนุสฺสธมฺมสมนฺนาคตํ ปน มํ โย เอวํ วเทยฺย ‘นตฺถิ สมณสฺส โคตมสฺส อุตฺตริมนุสฺสธโมฺม’ติ, โส ตํ วาจํ อปฺปหาย ตํ จิตฺตํ อปฺปหาย ตํ ทิฎฺฐิํ อปฺปฎินิสฺสชฺชิตฺวา ยถาภตํ นิกฺขิโตฺต เอวํ นิรเย’’ติ เอวํ อตฺตโน วิชฺชมานํ อุตฺตริมนุสฺสธมฺมสฺส คุณํ กเถตฺวา ‘‘สุนกฺขโตฺต กิร, สาริปุตฺต, โกรกฺขตฺติยสฺส ทุกฺกรการิกาย  มิจฺฉาตเป ปสโนฺน, มิจฺฉาตเป ปสีทเนฺตน ปน มยิ เอว ปสีทิตุํ วฎฺฎติฯ อหญฺหิ อิโต เอกนวุติกปฺปมตฺถเก ‘อตฺถิ นุ โข เอตฺถ สาโร’ติ พาหิรกํ มิจฺฉาตปํ วีมํสโนฺต จตุรงฺคสมนฺนาคตํ พฺรหฺมจริยวาสํ วสิํ, ตปสฺสี สุทํ โหมิ ปรมตปสฺสี, ลูโข  สุทํ โหมิ ปรมลูโข, เชคุจฺฉี สุทํ โหมิ ปรมเชคุจฺฉี, ปวิวิโตฺต สุทํ โหมิ ปรมปวิวิโตฺต’’ติ วตฺวา เถเรน ยาจิโต อตีตํ อาหริฯ</p>


<p>อตีเต เอกนวุติกปฺปมตฺถเก โพธิสโตฺต ‘‘พาหิรกตปํ วีมํสิสฺสามี’’ติ อาชีวกปพฺพชฺชํ ปพฺพชิตฺวา อเจลโก อโหสิ รโชชลฺลิโก, ปวิวิโตฺต อโหสิ เอกวิหารีฯ มนุเสฺส ทิสฺวา มิโค วิย ปลายิ, มหาวิกติโภชโน อโหสิ, วจฺฉกโคมยาทีนิ ปริภุญฺชิ, อปฺปมาทวิหารตฺถาย อรเญฺญ เอกสฺมิํ ภิํสนเก วนสเณฺฑ วิหาสิฯ ตสฺมิมฺปิ วิหรโนฺต หิมปาตสมเย อนฺตรฎฺฐเก รตฺติํ วนสณฺฑา นิกฺขมิตฺวา อโพฺภกาเส วิหริตฺวา สูริเย อุคฺคเต วนสณฺฑํ ปวิสติฯ โส ยถา รตฺติํ อโพฺภกาเส หิโมทเกน ติโนฺต, ตเถว ทิวา วนสณฺฑโต ปคฺฆรเนฺตหิ อุทกพินฺทูหิ เตมยิฯ เอวํ อโหรตฺตํ สีตทุกฺขํ อนุโภติฯ คิมฺหานํ ปน ปจฺฉิเม มาเส ทิวา อโพฺภกาเส วิหริตฺวา รตฺติํ วนสณฺฑํ ปวิสติฯ โส ยถา ทิวา อโพฺภกาเส อาตเปน ปริฬาหปฺปโตฺต, ตเถว รตฺติํ นิวาเต วนสเณฺฑ ปริฬาหํ ปาปุณาติ, สรีรา เสทธารา มุจฺจนฺติฯ อถสฺส ปุเพฺพ อสฺสุตปุพฺพา อยํ คาถา ปฎิภาสิ –</p>


<ol>
<li>
‘‘โสตโตฺต โสสิโนฺน เจว, เอโก ภิํสนเก วเน;  
  
นโคฺค น จคฺคิมาสีโน, เอสนาปสุโต มุนี’’ติฯ  
</li>
  
<p>ตตฺถ  ติ สูริยสนฺตาเปน สุฎฺฐุ ตโตฺตฯ ติ หิโมทเกน สุสิโนฺน สุฎฺฐุ ติโนฺตฯ ติ ยตฺถ ปวิฎฺฐานํ เยภุเยฺยน โลมานิ หํสนฺติ, ตถารูเป ภิํสนเกวนสเณฺฑ เอโก อทุติโยว อโหสินฺติ ทีเปติฯ ติ นโคฺค จ น จ อคฺคิมาสีโนฯ ตถา สีเตน ปีฬิยมาโนปิ เนว นิวาสนปารุปนํ วา อาทิยิํ, น จ อคฺคิํ อาคมฺม นิสีทินฺติ ทีเปติฯ ติ อพฺรหฺมจริเยปิ ตสฺมิํ พฺรหฺมจริยสญฺญี หุตฺวา ‘‘พฺรหฺมจริยเมเวตํ เอสนา คเวสนา อุปาโย พฺรหฺมโลกสฺสา’’ติ เอวํ ตาย พฺรหฺมจริเยสนาย ปสุโต อนุยุโตฺต อุสฺสุกฺกํ อาปโนฺน อโหสินฺติ ทเสฺสติฯ ติ  ‘‘มุนิ โข เอส โมนตฺถาย ปฎิปโนฺน’’ติ เอวํ โลเกน สมฺภาวิโต อโหสินฺติ ทีเปติฯ
</ol></p>


<p>เอวํ  จตุรงฺคสมนฺนาคตํ พฺรหฺมจริยํ จริตฺวา โพธิสโตฺต มรณกาเล อุปฎฺฐิตํ นิรยนิมิตฺตํ ทิสฺวา ‘‘อิทํ วตสมาทานํ นิรตฺถก’’นฺติ ญตฺวา ตงฺขณเญฺญว ตํ ลทฺธิํ ภินฺทิตฺวา สมฺมาทิฎฺฐิํ คเหตฺวา เทวโลเก นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘อหํ เตน สมเยน โส อาชีวโก อโหสิ’’นฺติฯ</p>

</p>


<ol>
<li>
<p> [๙๕] ๕. มหาสุทสฺสนชาตกวณฺณนา
</ol></p>


<p>ติ อิทํ สตฺถา ปรินิพฺพานมเญฺจ นิปโนฺน อานนฺทเตฺถรสฺส ‘‘มา, ภเนฺต, ภควา อิมสฺมิํ ขุทฺทกนครเก’’ตฺยาทิวจนํ (ที. นิ. ๒.๒๑๐) อารพฺภ กเถสิฯ ตถาคเต หิ เชตวเน วิหรเนฺต สาริปุตฺตเตฺถโร กตฺติกปุณฺณมายํ นาฬกคามเก ชาโตวรเก ปรินิพฺพายิ, มหาโมคฺคลฺลาโน กตฺติกมาสเสฺสว กาฬปกฺขอมาวสิยํฯ เอวํ ปรินิพฺพุเต อคฺคสาวกยุเค ‘‘อหมฺปิ กุสินารายํ ปรินิพฺพายิสฺสามี’’ติ อนุปุเพฺพน จาริกํ จรมาโน ตตฺถ คนฺตฺวา ยมกสาลานมนฺตเร อุตฺตรสีสเก มญฺจเก อนุฎฺฐานเสยฺยาย นิปชฺชิฯ อถ นํ อายสฺมา อานนฺทเตฺถโร ‘‘มา, ภเนฺต, ภควา อิมสฺมิํ ขุทฺทกนครเก วิสเม อุชฺชงฺคลนครเก, สาขานครเก ปรินิพฺพายิ, อเญฺญสํ จมฺปาราชคหาทีนํ มหานครานํ อญฺญตรสฺมิํ ภควา ปรินิพฺพายตู’’ติ ยาจิฯ สตฺถา ‘‘มา, อานนฺท, อิมํ ‘ขุทฺทกนครกํ, อุชฺชงฺคลนครกํ สาขานครก’นฺติ วเทหิ, อหญฺหิ ปุเพฺพ สุทสฺสนจกฺกวตฺติราชกาเล อิมสฺมิํ นคเร วสิํ, ตทา อิทํ ทฺวาทสโยชนิเกน รตนปากาเรน ปริกฺขิตฺตํ  มหานครํ อโหสี’’ติ วตฺวา เถเรน ยาจิโต อตีตํ อาหรโนฺต  (ที. นิ. ๒.๒๔๑ อาทโย) กเถสิฯ</p>


<p>ตทา ปน มหาสุทสฺสนํ สุธมฺมปาสาทา โอตริตฺวา อวิทูเร สตฺตรตนมเย ตาลวเน ปญฺญตฺตสฺมิํ กปฺปิยมญฺจเก ทกฺขิเณน ปเสฺสน  อนุฎฺฐานเสยฺยาย นิปนฺนํ ทิสฺวา ‘‘อิมานิ เต, เทว, จตุราสีติ นครสหสฺสานิ กุสาวติราชธานิปฺปมุขานิ, เอตฺถ ฉนฺทํ กโรหี’’ติ สุภทฺทาย เทวิยา วุเตฺต มหาสุทสฺสโน ‘‘มา เทวิ เอวํ อวจ, อถ โข ‘เอตฺถ ฉนฺทํ วิเนหิ, มา อเปกฺขํ อกาสี’ติ เอวํ มํ โอวทา’’ติ วตฺวา ‘‘กิํการณา, เทวา’’ติ ปุจฺฉิโต ‘‘อชฺชาหํ กาลกิริยํ กริสฺสามี’’ติฯ อถ นํ เทวี โรทมานา อกฺขีนิ ปุญฺฉิตฺวา กิเจฺฉน  กสิเรน ตถา วตฺวา โรทิ ปริเทวิฯ เสสาปิ จตุราสีติสหสฺสอิตฺถิโย โรทิํสุ ปริเทวิํสุฯ อมจฺจาทีสุปิ เอโกปิ อธิวาเสตุํ นาสกฺขิ, สเพฺพปิ โรทิํสุฯ โพธิสโตฺต ‘‘อลํ, ภเณ, มา สทฺทมกตฺถา’’ติ สเพฺพ นิวาเรตฺวา เทวิํ อามเนฺตตฺวา ‘‘มา ตฺวํ เทวิ โรทิ, มา ปริเทวิฯ ติลผลมโตฺตปิ หิ สงฺขาโร นิโจฺจ นาม นตฺถิ, สเพฺพปิ อนิจฺจา เภทนธมฺมา เอวา’’ติ วตฺวา เทวิํ โอวทโนฺต อิมํ คาถมาห –</p>


<ol>
<li>
‘‘อนิจฺจา วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโข’’ติฯ  
</li>
  
<p>ตตฺถ ติ ภเทฺท สุภทฺทาเทวิ, ยตฺตกา เกหิจิ ปจฺจเยหิ สมาคนฺตฺวา กตา ขนฺธายตนาทโย สงฺขารา, สเพฺพ เต อนิจฺจาเยว นามฯ เอเตสุ หิ รูปํ อนิจฺจํ…เป.… วิญฺญาณํ อนิจฺจํฯ จกฺขุ อนิจฺจํ…เป.… ธมฺมา อนิจฺจาฯ ยํกิญฺจิ สวิญฺญาณกํ อวิญฺญาณกํ รตนํ, สพฺพํ ตํ อนิจฺจเมวฯ อิติ ‘‘อนิจฺจา วต สงฺขารา’’ติ คณฺหฯ กสฺมา? ติ, สเพฺพ เหเต อุปฺปาทธมฺมิโน เจว วยธมฺมิโน จ อุปฺปชฺชนภิชฺชนสภาวาเยว, ตสฺมา ‘‘อนิจฺจา’’ติ เวทิตพฺพาฯ ยสฺมา จ อนิจฺจา, ตสฺมา  อุปฺปชฺชิตฺวา ฐิติํ ปตฺวาปิ นิรุชฺฌนฺติเยวฯ สเพฺพว เหเต นิพฺพตฺตมานา อุปฺปชฺชนฺติ นาม, ภิชฺชมานา นิรุชฺฌนฺติ นามฯ เตสํ อุปฺปาเท สติเยว จ ฐิติ นาม โหติ, ฐิติยา สติเยว ภโงฺค นาม โหติ, น หิ อนุปฺปนฺนสฺส ฐิติ นาม , นาปิ ฐิตํ อภิชฺชนกํ นาม อตฺถิฯ อิติ สเพฺพปิ สงฺขารา ตีณิ ลกฺขณานิ ปตฺวา ตตฺถ ตเตฺถว นิรุชฺฌนฺติ, ตสฺมา สเพฺพปิเม อนิจฺจา ขณิกา อิตฺตรา อธุวา ปภงฺคุโน จลิตา สมีริตา อนทฺธนิยา ปยาตา ตาวกาลิกา นิสฺสารา, ตาวกาลิกเฎฺฐน มายามรีจิเผณสทิสาฯ เตสุ ภเทฺท สุภทฺทาเทวิ, กสฺมา สุขสญฺญํ อุปฺปาเทสิ, เอวํ ปน คณฺห ติ, สพฺพวฎฺฎวูปสมนโต เตสํ วูปสโม นาม นิพฺพานํ, ตเทเวกํ เอกนฺตโต สุขํ, ตโต อญฺญํ สุขํ นาม นตฺถีติฯ
</ol></p>


<p>เอวํ  มหาสุทสฺสโน อมตมหานิพฺพาเนน เทสนาย กูฎํ คเหตฺวา อวเสสสฺสปิ มหาชนสฺส ‘‘ทานํ เทถ, สีลํ รกฺขถ, อุโปสถกมฺมํ กโรถา’’ติ โอวาทํ ทตฺวา เทวโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สุภทฺทา เทวี ราหุลมาตา อโหสิ, ปริณายกรตนํ ราหุโล, เสสปริสา พุทฺธปริสา, มหาสุทสฺสโน ปน อหเมว อโหสิ’’นฺติฯ</p>

</p>


<ol>
<li>
<p> [๙๖] ๖. เตลปตฺตชาตกวณฺณนา
</ol></p>


<p>นฺติ อิทํ สตฺถา สุมฺภรเฎฺฐ เสทกํ นาม นิคมํ อุปนิสฺสาย อญฺญตรสฺมิํ วนสเณฺฑ วิหรโนฺต ชนปทกลฺยาณิสุตฺตํ อารพฺภ กเถสิฯ ตตฺร หิ ภควา –</p>

 กตา อตฺถสฺส วิญฺญาปนายฯ อยเมเวตฺถ อโตฺถ – ‘สมติตฺติโก เตลปโตฺต’ติ โข, ภิกฺขเว, กายคตาเยตํ สติยา อธิวจนํฯ ตสฺมาติห , ภิกฺขเว, เอวํ สิกฺขิตพฺพํ ‘กายคตา โน สติ ภาวิตา ภวิสฺสติ สุสมารทฺธา’ติ เอวญฺหิ โว, ภิกฺขเว, สิกฺขิตพฺพ’’นฺติ (สํ. นิ. ๕.๓๘๖) –</p>


<p>อิทํ ชนปทกลฺยาณิสุตฺตํ สาตฺถํ สพฺยญฺชนํ กเถสิฯ</p>


<p>ตตฺรายํ  สเงฺขปโตฺถ – ติ ชนปทมฺหิ กลฺยาณี อุตฺตมา ฉสรีรโทสรหิตา ปญฺจกลฺยาณสมนฺนาคตาฯ สา หิ ยสฺมา นาติทีฆา, นาติรสฺสา, นาติกิสา, นาติถูลา, นาติกาฬา, นาโจฺจทาตา, อติกฺกนฺตา มานุสกวณฺณํ, อปตฺตา ทิพฺพวณฺณํ, ตสฺมา ฉสรีรโทสรหิตาฯ ฉวิกลฺยาณํ, มํสกลฺยาณํ, นฺหารุกลฺยาณํ, อฎฺฐิกลฺยาณํ, วโยกลฺยาณนฺติ อิเมหิ ปน ปญฺจหิ กลฺยาเณหิ สมนฺนาคตตฺตา ปญฺจกลฺยาณสมนฺนาคตา นามฯ ตสฺสา หิ อาคนฺตุโกภาสกิจฺจํ นาม นตฺถิ, อตฺตโน สรีโรภาเสเนว ทฺวาทสหเตฺถ ฐาเน อาโลกํ กโรติ, ปิยงฺคุสามา วา โหติ สุวณฺณสามา วาฯ อยมสฺสา ฯ จตฺตาโร ปนสฺสา หตฺถปาทา มุขปริโยสานญฺจ ลาขารสปริกมฺมกตํ วิย รตฺตปวาฬรตฺตกมฺพลสทิสํ โหติฯ อยมสฺสา ฯ วีสติ นขปตฺตานิ มํสโต อมุตฺตฎฺฐาเน ลาขารสปูริตานิ วิย, มุตฺตฎฺฐาเน ขีรธาราสทิสานิฯ อยมสฺสา ฯ ทฺวตฺติํส ทนฺตา สุผุสิตา สุโธตวชิรปนฺติ วิย ขายนฺติฯ อยมสฺสา ฯ วีสติวสฺสสติกาปิ ปน สมานา โสฬสวสฺสุเทฺทสิกา วิย โหติ นิพฺพลิปลิตาฯ อยมสฺสา ฯ</p>


<p>ติ เอตฺถ ปน ปสวนํ ปสโว, ปวตฺตีติ อโตฺถฯ ปสโว เอว ปาสาโว, ปรโม ปาสาโว ปรมปาสาโว, โส อสฺสา อตฺถีติ ปรมปาสาวินีฯ นเจฺจ จ คีเต จ อุตฺตมปฺปวตฺติ เสฎฺฐกิริยาฯ อุตฺตมเมว นจฺจํ นจฺจติ, คีตญฺจ คายตีติ วุตฺตํ โหติฯ</p>


<p>ติ น อตฺตโน รุจิยา อาคเจฺฉยฺย, อยํ ปเนตฺถ อธิปฺปาโย – อเถวํ มหาชนมเชฺฌ ชนปทกลฺยาณิยา นจฺจมานาย ‘‘สาธุ สาธู’’ติ สาธุกาเรสุ องฺคุลิโผฎเนสุ เจลุเกฺขเปสุ จ ปวตฺตมาเนสุ ตํ ปวตฺติํ สุตฺวา ราชา พนฺธนาคารโต เอกํ โจรปุริสํ ปโกฺกสาเปตฺวา  นิคฬานิ ฉินฺทิตฺวา สมติตฺติกํ สุปริปุณฺณํ เตลปตฺตํ ตสฺส หเตฺถ ทตฺวา อุโภหิ หเตฺถหิ ทฬฺหํ คาหาเปตฺวา เอกํ อสิหตฺถํ ปุริสํ อาณาเปสิ ‘‘เอตํ คเหตฺวา ชนปทกลฺยาณิยา สมชฺชฎฺฐานํ คจฺฉฯ ยเตฺถว เจส ปมาทํ อาคมฺม เอกมฺปิ เตลพินฺทุํ ฉเฑฺฑติ, ตเตฺถวสฺส สีสํ ฉินฺทา’’ติฯ โส ปุริโส อสิํ อุกฺขิปิตฺวา ตํ ตเชฺชโนฺต ตตฺถ เนสิฯ โส มรณภยตชฺชิโต ชีวิตุกามตาย ปมาทวเสน ตํ อมนสิกริตฺวา สกิมฺปิ อกฺขีนิ อุมฺมีเลตฺวา ตํ ชนปทกลฺยาณิํ น โอโลเกสิฯ เอวํ ภูตปุพฺพเมเวตํ วตฺถุ, สุเตฺต ปน ปริกปฺปวเสเนตํ วุตฺตนฺติ เวทิตพฺพํฯ</p>


<p>  นฺติ เอตฺถ ปน เตลปตฺตสฺส ตาว กายคตาสติยา โอปมฺมสํสนฺทนํ กตเมวฯ เอตฺถ ปน ราชา วิย กมฺมํ ทฎฺฐพฺพํ, อสิ วิย กิเลสา, อุกฺขิตฺตาสิกปุริโส วิย มาโร, เตลปตฺตหโตฺถ ปุริโส วิย กายคตาสติภาวโก วิปสฺสกโยคาวจโรฯ อิติ  ภควา ‘‘กายคตาสติํ ภาเวตุกาเมน ภิกฺขุนา เตลปตฺตหเตฺถน เตน ปุริเสน วิย สติํ อวิสฺสเชฺชตฺวา อปฺปมเตฺตน กายคตาสติ ภาเวตพฺพา’’ติ อิมํ สุตฺตํ อาหริตฺวา ทเสฺสสิฯ</p>


<p>ภิกฺขู อิมํ สุตฺตญฺจ อตฺถญฺจ สุตฺวา เอวมาหํสุ – ‘‘ทุกฺกรํ, ภเนฺต, เตน ปุริเสน กตํ ตถารูปิํ ชนปทกลฺยาณิํ อโนโลเกตฺวา เตลปตฺตํ อาทาย คจฺฉเนฺตนา’’ติฯ สตฺถา ‘‘น, ภิกฺขเว, เตน ทุกฺกรํ กตํ, สุกรเมเวตํฯ กสฺมา? อุกฺขิตฺตาสิเกน ปุริเสน สนฺตเชฺชตฺวา นียมานตายฯ ยํ ปน ปุเพฺพ ปณฺฑิตา อปฺปมาเทน สติํ อวิสฺสเชฺชตฺวา อภิสงฺขตํ ทิพฺพรูปมฺปิ อินฺทฺริยานิ ภินฺทิตฺวา อโนโลเกตฺวาว คนฺตฺวา รชฺชํ ปาปุณิํสุ, เอตํ ทุกฺกร’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส รโญฺญ ปุตฺตสตสฺส สพฺพกนิโฎฺฐ หุตฺวา นิพฺพตฺติ, โส อนุปุเพฺพน วิญฺญุตํ ปาปุณิฯ ตทา จ รโญฺญ เคเห ปเจฺจกพุทฺธา ภุญฺชนฺติ, โพธิสโตฺต เตสํ เวยฺยาวจฺจํ กโรติฯ โส เอกทิวสํ จิเนฺตสิ ‘‘มม พหู ภาตโร, ลจฺฉามิ นุ โข อหํ อิมสฺมิํ นคเร กุลสนฺตกํ รชฺชํ, อุทาหุ โน’’ติ? อถสฺส เอตทโหสิ ‘‘ปเจฺจกพุเทฺธ ปุจฺฉิตฺวา ชานิสฺสามี’’ติฯ โส ทุติยทิวเส ปเจฺจกพุเทฺธสุ อาคเตสุ ธมกรณํ อาทาย ปานียํ ปริสฺสาเวตฺวา ปาเท โธวิตฺวา เตเลน มเกฺขตฺวา เตสํ อนฺตรขชฺชกํ ขาทิตฺวา  นิสินฺนกาเล วนฺทิตฺวา เอกมนฺตํ นิสิโนฺน ตมตฺถํ ปุจฺฉิฯ อถ นํ เต อโวจุํ – กุมาร, น ตฺวํ อิมสฺมิํ นคเร รชฺชํ ลภิสฺสสิ, อิโต ปน วีสโยชนสตมตฺถเก คนฺธารรเฎฺฐ ตกฺกสิลานครํ นาม อตฺถิ, ตตฺถ คนฺตุํ สโกฺกโนฺต อิโต สตฺตเม ทิวเส รชฺชํ ลจฺฉสิฯ อนฺตรามเคฺค ปน มหาวตฺตนิอฎวิยํ ปริปโนฺถ อตฺถิ, ตํ อฎวิํ ปริหริตฺวา คจฺฉนฺตสฺส โยชนสติโก มโคฺค โหติ, อุชุกํ คจฺฉนฺตสฺส ปญฺญาส โยชนานิ โหนฺติฯ โส หิ อมนุสฺสกนฺตาโร นามฯ ตตฺถ ยกฺขินิโย อนฺตรามเคฺค คาเม จ สาลาโย จ มาเปตฺวา อุปริ สุวณฺณตารกวิจิตฺตวิตานํ มหารหเสยฺยํ ปญฺญาเปตฺวา นานาวิราคปฎสาณิโย ปริกฺขิปิตฺวา ทิพฺพาลงฺกาเรหิ อตฺตภาวํ มเณฺฑตฺวา สาลาสุ นิสีทิตฺวา อาคจฺฉเนฺต ปุริเส มธุราหิ วาจาหิ  สงฺคณฺหิตฺวา ‘‘กิลนฺตรูปา วิย ปญฺญายถ, อิธาคนฺตฺวา นิสีทิตฺวา ปานียํ ปิวิตฺวา คจฺฉถา’’ติ ปโกฺกสิตฺวา อาคตาคตานํ อาสนานิ ทตฺวา อตฺตโน รูปลีลาวิลาเสหิ ปโลเภตฺวา กิเลสวสิเก กตฺวา อตฺตนา สทฺธิํ อชฺฌาจาเร กเต ตเตฺถว  เน โลหิเตน ปคฺฆรเนฺตน ขาทิตฺวา ชีวิตกฺขยํ ปาเปนฺติฯ รูปโคจรํ สตฺตํ รูเปเนว คณฺหนฺติ, สทฺทโคจรํ มธุเรน คีตวาทิตสเทฺทน, คนฺธโคจรํ ทิพฺพคเนฺธหิ, รสโคจรํ ทิเพฺพน นานคฺครสโภชเนน, โผฎฺฐพฺพโคจรํ อุภโตโลหิตกูปธาเนหิ ทิพฺพสยเนหิ คณฺหนฺติฯ สเจ อินฺทฺริยานิ ภินฺทิตฺวา ตา อโนโลเกตฺวา สติํ ปจฺจุปฎฺฐาเปตฺวา คมิสฺสสิ, สตฺตเม ทิวเส ตตฺถ รชฺชํ ลจฺฉสีติฯ</p>


<p>โพธิสโตฺต ‘‘โหตุ, ภเนฺต, ตุมฺหากํ โอวาทํ คเหตฺวา กิํ ตา โอโลเกสฺสามี’’ติ ปเจฺจกพุเทฺธหิ ปริตฺตํ การาเปตฺวา ปริตฺตวาลุกเญฺจว ปริตฺตสุตฺตญฺจ อาทาย ปเจฺจกพุเทฺธ จ มาตาปิตโร จ วนฺทิตฺวา นิเวสนํ คนฺตฺวา อตฺตโน ปุริเส อาห – ‘‘อหํ ตกฺกสิลายํ รชฺชํ คเหตุํ คจฺฉามิ, ตุเมฺห อิเธว ติฎฺฐถา’’ติฯ อถ นํ ปญฺจ ชนา อาหํสุ ‘‘มยมฺปิ อนุคจฺฉามา’’ติฯ ‘‘น สกฺกา ตุเมฺหหิ อนุคนฺตุํ, อนฺตรามเคฺค กิร ยกฺขินิโย รูปาทิโคจเร มนุเสฺส เอวเญฺจวญฺจ รูปาทีหิ ปโลเภตฺวา คณฺหนฺติ, มหา ปริปโนฺถ, อหํ ปน อตฺตานํ ตเกฺกตฺวา คจฺฉามี’’ติฯ ‘‘กิํ ปน, เทว, มยํ ตุเมฺหหิ สทฺธิํ คจฺฉนฺตา อตฺตโน ปิยานิ รูปาทีนิ โอโลเกสฺสาม, มยมฺปิ  ตเถว คมิสฺสามา’’ติฯ โพธิสโตฺต ‘‘เตน หิ อปฺปมตฺตา โหถา’’ติ เต ปญฺจ ชเน อาทาย มคฺคํ ปฎิปชฺชิฯ</p>


<p>ยกฺขินิโย คามาทีนิ มาเปตฺวา นิสีทิํสุฯ เตสุ รูปโคจโร ปุริโส ตา ยกฺขินิโย โอโลเกตฺวา รูปารมฺมเณ ปฎิพทฺธจิโตฺต โถกํ โอหียิฯ โพธิสโตฺต ‘‘กิํ โภ, โถกํ โอหียสี’’ติ อาหฯ ‘‘เทว, ปาทา เม รุชฺชนฺติ, โถกํ สาลายํ นิสีทิตฺวา อาคจฺฉามี’’ติฯ ‘‘อโมฺภ, เอตา ยกฺขินิโย, มา โข ปเตฺถสี’’ติฯ ‘‘ยํ โหติ, ตํ โหตุ, น สโกฺกมิ, เทวา’’ติฯ ‘‘เตน หิ ปญฺญายิสฺสสี’’ติ อิตเร จตฺตาโร อาทาย อคมาสิฯ โสปิ รูปโคจรโก ตาสํ สนฺติกํ อคมาสิฯ ตา อตฺตนา สทฺธิํ  อชฺฌาจาเร กเต ตํ ตเตฺถว ชีวิตกฺขยํ ปาเปตฺวา ปุรโต คนฺตฺวา อญฺญํ สาลํ มาเปตฺวา นานาตูริยานิ คเหตฺวา คายมานา นิสีทิํสุ, ตตฺถ สทฺทโคจรโก โอหียิฯ ปุริมนเยเนว ตมฺปิ ขาทิตฺวา ปุรโต คนฺตฺวา นานปฺปกาเร คนฺธกรณฺฑเก ปูเรตฺวา อาปณํ ปสาเรตฺวา นิสีทิํสุ, ตตฺถ คนฺธโคจรโก โอหียิฯ ตมฺปิ ขาทิตฺวา ปุรโต คนฺตฺวา นานคฺครสานํ ทิพฺพโภชนานํ ภาชนานิ ปูเรตฺวา โอทนิกาปณํ ปสาเรตฺวา นิสีทิํสุ, ตตฺถ รสโคจรโก โอหียิฯ ตมฺปิ ขาทิตฺวา ปุรโต คนฺตฺวา ทิพฺพสยนานิ ปญฺญาเปตฺวา นิสีทิํสุ, ตตฺถ โผฎฺฐพฺพโคจรโก โอหียิฯ ตมฺปิ ขาทิํสุ, โพธิสโตฺต เอกโกว อโหสิฯ</p>


<p>อเถกา  ยกฺขินี ‘‘อติขรมโนฺต วตายํ, อหํ ตํ ขาทิตฺวาว นิวตฺติสฺสามี’’ติ โพธิสตฺตสฺส ปจฺฉโต ปจฺฉโต อคมาสิฯ อฎวิยา ปรภาเค วนกมฺมิกาทโย ยกฺขินิํ ทิสฺวา ‘‘อยํ เต ปุรโต คจฺฉโนฺต ปุริโส กิํ โหตี’’ติ ปุจฺฉิํสุฯ ‘‘โกมารสามิโก เม, อยฺยา’’ติฯ ‘‘อโมฺภ, อยํ เอวํ สุกุมาลา ปุปฺผทามสทิสา สุวณฺณวณฺณา กุมาริกา อตฺตโน กุลํ ฉเฑฺฑตฺวา ภวนฺตํ ตเกฺกตฺวา นิกฺขนฺตา, กสฺมา เอตํ อกิลเมตฺวา อาทาย น คจฺฉสี’’ติ? ‘‘เนสา, อยฺยา, มยฺหํ ปชาปติ, ยกฺขินี เอสา, เอตาย เม ปญฺจ มนุสฺสา ขาทิตา’’ติฯ ‘‘อยฺยา, ปุริสา นาม กุทฺธกาเล อตฺตโน ปชาปติโย ยกฺขินิโยปิ กโรนฺติ เปตินิโยปี’’ติฯ สา คจฺฉมานา คพฺภินิวณฺณํ ทเสฺสตฺวา ปุน สกิํ วิชาตวณฺณํ กตฺวา ปุตฺตํ อเงฺกน อาทาย โพธิสตฺตํ อนุพนฺธิ, ทิฎฺฐทิฎฺฐา  ปุริมนเยเนว ปุจฺฉนฺติฯ โพธิสโตฺตปิ ตเถว วตฺวา คจฺฉโนฺต ตกฺกสิลํ ปาปุณิฯ สา ปุตฺตํ อนฺตรธาเปตฺวา เอกิกาว อนุพนฺธิฯ โพธิสโตฺต นครทฺวารํ คนฺตฺวา เอกิสฺสา สาลาย นิสีทิฯ สา โพธิสตฺตสฺส เตเชน ปวิสิตุํ อสโกฺกนฺตี ทิพฺพรูปํ มาเปตฺวา สาลาทฺวาเร อฎฺฐาสิฯ</p>


<p>ตสฺมิํ สมเย ตกฺกสิลราชา อุยฺยานํ คจฺฉโนฺต ตํ ทิสฺวา ปฎิพทฺธจิโตฺต หุตฺวา ‘‘คจฺฉ, อิมิสฺสา สสฺสามิกอสฺสามิกภาวํ ชานาหี’’ติ  มนุสฺสํ เปเสสิฯ โส ตํ อุปสงฺกมิตฺวา ‘‘สสฺสามิกาสี’’ติ ปุจฺฉิฯ ‘‘อาม, อยฺย, อยํ เม สาลาย นิสิโนฺน สามิโก’’ติฯ โพธิสโตฺต ‘‘เนสา มยฺหํ ปชาปติ, ยกฺขินี เอสา, เอตาย เม ปญฺจ มนุสฺสา ขาทิตา’’ติ อาหฯ สาปิ ‘‘ปุริสา นาม อยฺยา กุทฺธกาเล ยํ อิจฺฉนฺติ, ตํ วทนฺตี’’ติ อาหฯ โส อุภินฺนมฺปิ วจนํ รโญฺญ อาโรเจสิฯ ราชา ‘‘อสฺสามิกภณฺฑํ นาม ราชสนฺตกํ โหตี’’ติ ยกฺขินิํ ปโกฺกสาเปตฺวา เอกหตฺถิปิเฎฺฐ นิสีทาเปตฺวา นครํ ปทกฺขิณํ กตฺวา ปาสาทํ อภิรุยฺห ตํ อคฺคมเหสิฎฺฐาเน ฐเปสิฯ</p>


<p>โส นฺหาตวิลิโตฺต สายมาสํ ภุญฺชิตฺวา สิรีสยนํ อภิรุหิฯ สาปิ ยกฺขินี อตฺตโน อุปกปฺปนกํ อาหารํ อาหริตฺวา อลงฺกตปฎิยตฺตา สิริสยเน รญฺญา สทฺธิํ นิปชฺชิตฺวา รโญฺญ รติวเสน สุขํ สมปฺปิตสฺส นิปนฺนกาเล เอเกน ปเสฺสน ปริวตฺติตฺวา ปโรทิฯ อถ นํ ราชา ‘‘กิํ, ภเทฺท, โรทสี’’ติ ปุจฺฉิฯ ‘‘เทว, อหํ ตุเมฺหหิ มเคฺค ทิสฺวา อานีตา, ตุมฺหากญฺจ เคเห พหู อิตฺถิโย, อหํ สปตฺตีนํ อนฺตเร วสมานา กถาย อุปฺปนฺนาย ‘โก ตุยฺหํ มาตรํ วา ปิตรํ วา โคตฺตํ วา ชาติํ วา ชานาติ, ตฺวํ อนฺตรามเคฺค ทิสฺวา อานีตา นามา’ติ สีเส คเหตฺวา นิปฺปีฬิยมานา วิย มงฺกุ ภวิสฺสามิฯ สเจ ตุเมฺห สกลรเชฺช อิสฺสริยญฺจ อาณญฺจ มยฺหํ ทเทยฺยาถ, โกจิ มยฺหํ จิตฺตํ โกเปตฺวา กเถตุํ น สกฺขิสฺสตี’’ติ ฯ ‘‘ภเทฺท, มยฺหํ สกลรฎฺฐวาสิโน น กิญฺจิ โหนฺติ, นาหํ เอเตสํ สามิโกฯ เย ปน ราชาณํ โกเปตฺวา อกตฺตพฺพํ กโรนฺติ, เตสเญฺญวาหํ สามิโกฯ อิมินา การเณน น สกฺกา ตุยฺหํ สกลรเฎฺฐ วา นคเร วา อิสฺสริยญฺจ อาณญฺจ ทาตุ’’นฺติฯ ‘‘เตน หิ, เทว, สเจ รเฎฺฐ วา นคเร วา อาณํ ทาตุํ น สโกฺกถ, อโนฺตนิเวสเน  อโนฺตวฬญฺชนกานํ อุปริ มม วสํ วตฺตนตฺถาย อาณํ เทถา’’ติฯ ราชา ทิพฺพโผฎฺฐเพฺพน พโทฺธ ตสฺสา วจนํ อติกฺกมิตุํ อสโกฺกโนฺต ‘‘สาธุ, ภเทฺท, อโนฺตวฬญฺชนเกสุ ตุยฺหํ อาณํ ทมฺมิ, ตฺวํ เอเต อตฺตโน วเส วตฺตาเปหี’’ติ  อาหฯ สา ‘‘สาธู’’ติ สมฺปฎิจฺฉิตฺวา รโญฺญ นิทฺทํ โอกฺกนฺตกาเล ยกฺขนครํ คนฺตฺวา ยเกฺข ปโกฺกสิตฺวา อตฺตนา ราชานํ ชีวิตกฺขยํ ปาเปตฺวา อฎฺฐิมตฺตํ เสเสตฺวา สพฺพํ นฺหารุจมฺมมํสโลหิตํ ขาทิ, อวเสสา ยกฺขา มหาทฺวารโต ปฎฺฐาย อโนฺตนิเวสเน กุกฺกุฎกุกฺกุเร อาทิํ กตฺวา สเพฺพ ขาทิตฺวา อฎฺฐิมตฺตเสเส อกํสุฯ</p>


<p>ปุนทิวเส ทฺวารํ ยถาปิหิตเมว ทิสฺวา มนุสฺสา ผรสูหิ กวาฎานิ โกเฎฺฎตฺวา อโนฺต ปวิสิตฺวา สพฺพํ นิเวสนํ อฎฺฐิกปริกิณฺณํ ทิสฺวา ‘‘สจฺจํ วต โส ปุริโส อาห ‘นายํ มยฺหํ ปชาปติ, ยกฺขินี เอสา’ติฯ ราชา ปน กิญฺจิ อชานิตฺวา ตํ คเหตฺวา อตฺตโน ภริยํ อกาสิ, สา ยเกฺข ปโกฺกสิตฺวา สพฺพํ ชนํ ขาทิตฺวา คตา ภวิสฺสตี’’ติ อาหํสุฯ โพธิสโตฺตปิ ตํ ทิวสํ ตสฺสาเยว สาลายํ ปริตฺตวาลุกํ สีเส กตฺวา ปริตฺตสุตฺตญฺจ ปริกฺขิปิตฺวา ขคฺคํ คเหตฺวา ฐิตโกว อรุณํ อุฎฺฐาเปสิฯ มนุสฺสา สกลราชนิเวสนํ โสเธตฺวา หริตูปลิตฺตํ กตฺวา อุปริ คเนฺธหิ วิลิมฺปิตฺวา ปุปฺผานิ วิกิริตฺวา ปุปฺผทามานิ โอสาเรตฺวา ธูมํ ทตฺวา นวมาลา พนฺธิตฺวา สมฺมนฺตยิํสุ ‘‘อโมฺภ, โย ปุริโส ทิพฺพรูปํ มาเปตฺวา ปจฺฉโต อาคจฺฉนฺติํ ยกฺขินิํ อินฺทฺริยานิ ภินฺทิตฺวา โอโลกนมตฺตมฺปิ น อกาสิ, โส อติวิย อุฬารสโตฺต ธิติมา ญาณสมฺปโนฺน, ตาทิเส ปุริเส รชฺชํ อนุสาสเนฺต สพฺพรฎฺฐํ สุขิตํ ภวิสฺสติ, ตํ ราชานํ กโรมา’’ติฯ อถ สเพฺพ อมจฺจา จ นาครา จ เอกจฺฉนฺทา หุตฺวา โพธิสตฺตํ อุปสงฺกมิตฺวา ‘‘เทว, ตุเมฺห อิมํ รชฺชํ กาเรถา’’ติ นครํ ปเวเสตฺวา รตนราสิมฺหิ ฐเปตฺวา อภิสิญฺจิตฺวา ตกฺกสิลราชานํ อกํสุฯ โส จตฺตาริ อคติคมนานิ วเชฺชตฺวา ทส ราชธเมฺม อโกเปตฺวา ธเมฺมน รชฺชํ กาเรโนฺต ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ อตีตํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘สมติตฺติกํ  
  
  
อนวเสสกํ, เตลปตฺตํ ยถา ปริหเรยฺย;  
  
เอวํ สจิตฺตมนุรเกฺข, ปตฺถยาโน ทิสํ อคตปุพฺพ’’นฺติฯ  
</li>
  
<p>ตตฺถ นฺติ อโนฺตมุขวฎฺฎิเลขํ ปาเปตฺวา สมภริตํฯ นฺติ อนวสิญฺจนกํ อปริสฺสาวนกํ กตฺวาฯ นฺติ ปกฺขิตฺตติลเตลปตฺตํฯ ติ หเรยฺย, อาทาย คเจฺฉยฺยฯ ติ ตํ เตลภริตํ ปตฺตํ วิย อตฺตโน จิตฺตํ กายคตาสติยา โคจเร เจว สมฺปยุตฺตสติยา จาติ อุภินฺนํ อนฺตเร ปกฺขิปิตฺวา ยถา มุหุตฺตมฺปิ พหิทฺธา โคจเร น วิกฺขิปติ, ตถา ปณฺฑิโต โยคาวจโร รเกฺขยฺย โคเปยฺยฯ กิํการณา? เอตสฺส หิ –
</ol></p>


<p>
‘‘ทุนฺนิคฺคหสฺส ลหุโน, ยตฺถกามนิปาติโน;  
  
จิตฺตสฺส ทมโถ สาธุ, จิตฺตํ ทนฺตํ สุขาวห’’นฺติฯ (ธ. ป. ๓๕);  
</p>
  
<p>ตสฺมา –</p>


<p>
‘‘สุทุทฺทสํ สุนิปุณํ, ยตฺถกามนิปาตินํ;  
  
จิตฺตํ รเกฺขถ เมธาวี, จิตฺตํ คุตฺตํ สุขาวหํ’’ฯ (ธ. ป. ๓๖);  
</p>
  
<p>อิทญฺหิ –</p>


<p>
‘‘ทูรงฺคมํ เอกจรํ, อสรีรํ คุหาสยํ;  
  
เย จิตฺตํ สํยเมสฺสนฺติ, โมกฺขนฺติ มารพนฺธนา’’ฯ (ธ. ป. ๓๗);  
</p>
  
<p>อิตรสฺส ปน –</p>


<p>
‘‘อนวฎฺฐิตจิตฺตสฺส, สทฺธมฺมํ อวิชานโต;  
  
ปริปฺลวปสาทสฺส, ปญฺญา น ปริปูรติ’’ฯ (ธ. ป. ๓๘);  
</p>
  
<p>ถิรกมฺมฎฺฐานสหายสฺส ปน –</p>


<p>
‘‘อนวสฺสุตจิตฺตสฺส  
, อนนฺวาหตเจตโส;  
  
ปุญฺญปาปปหีนสฺส, นตฺถิ ชาครโต ภยํ’’ฯ (ธ. ป. ๓๙);  
</p>
  
<p>ตสฺมา เอตํ –</p>


<p>
‘‘ผนฺทนํ จปลํ จิตฺตํ, ทูรกฺขํ ทุนฺนิวารยํ;  
  
อุชุํ กโรติ เมธาวี, อุสุกาโรว เตชนํ’’ฯ (ธ. ป. ๓๓);  
</p>
  
<p>เอวํ  อุชุํ กโรโนฺต สจิตฺตมนุรเกฺขฯ</p>


<p>  นฺติ อิมสฺมิํ กายคตาสติกมฺมฎฺฐาเน กมฺมํ อารภิตฺวา อนมตเคฺค สํสาเร อคตปุพฺพํ ทิสํ ปเตฺถโนฺต ปิเหโนฺต วุตฺตนเยน สกํ จิตฺตํ รเกฺขยฺยาติ อโตฺถฯ กา ปเนสา ทิสา นาม? –</p>


<p>
‘‘มาตาปิตา ทิสา ปุพฺพา, อาจริยา ทกฺขิณา ทิสา;  
  
ปุตฺตทารา ทิสา ปจฺฉา, มิตฺตามจฺจา จ อุตฺตราฯ  
</p>
  
<p>
‘‘ทาสกมฺมกรา เหฎฺฐา, อุทฺธํ สมณพฺราหฺมณา;  
  
เอตา ทิสา นมเสฺสยฺย, อลมโตฺต กุเล คิหี’’ติฯ (ที. นิ. ๓.๒๗๓) –  
</p>
  
<p>เอตฺถ ตาว ปุตฺตทาราทโย ‘‘ทิสา’’ติ วุตฺตาฯ</p>


<p>
‘‘ทิสา จตโสฺส วิทิสา จตโสฺส, อุทฺธํ อโธ ทส ทิสา อิมาโย;  
  
กตมํ ทิสํ ติฎฺฐติ นาคราชา, ยมทฺทสา สุปิเน ฉพฺพิสาณ’’นฺติฯ (ชา. ๑.๑๖.๑๐๔) –  
</p>
  
<p>เอตฺถ ปุรตฺถิมาทิเภทา ทิสาว ‘‘ทิสา’’ติ วุตฺตาฯ</p>


<p>
‘‘อคาริโน  
อนฺนทปานวตฺถทา, อวฺหายิกา ตมฺปิ ทิสํ วทนฺติ;  
  
เอสา ทิสา ปรมา เสตเกตุ, ยํ ปตฺวา ทุกฺขี สุขิโน ภวนฺตี’’ติฯ (ชา. ๑.๖.๙) –  
</p>
  
<p>เอตฺถ ปน นิพฺพานํ ‘‘ทิสา’’ติ วุตฺตํฯ อิธาปิ ตเทว อธิเปฺปตํฯ ตญฺหิ ‘‘ขยํ วิราค’’นฺติอาทีหิ ทิสฺสติ อปทิสฺสติ, ตสฺมา ‘‘ทิสา’’ติ วุจฺจติฯ อนมตเคฺค ปน สํสาเร เกนจิ พาลปุถุชฺชเนน สุปิเนนปิ อคตปุพฺพตาย อคตปุพฺพา ทิสา นามาติ วุตฺตํฯ ตํ ปตฺถยเนฺตน กายคตาสติยา โยโค กรณีโยติฯ</p>


<p>เอวํ สตฺถา นิพฺพาเนน เทสนาย กูฎํ คเหตฺวา ชาตกํ สโมธาเนสิ – ‘‘ตทา ราชปริสา พุทฺธปริสา อโหสิ, รชฺชปฺปตฺตกุมาโร ปน อหเมว อโหสิ’’นฺติฯ</p>

</p>


<ol>
<li>
<p> [๙๗] ๗. นามสิทฺธิชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ นามสิทฺธิกํ ภิกฺขุํ อารพฺภ กเถสิฯ เอโก กิร กุลปุโตฺต นาเมน ปาปโก นามฯ โส สาสเน อุรํ ทตฺวา ปพฺพชิโต ภิกฺขูหิ  ‘‘เอหาวุโส, ปาปก, ติฎฺฐาวุโส, ปาปกา’’ติ วุจฺจมาโน จิเนฺตสิ ‘‘โลเก ปาปกํ นาม ลามกํ กาฬกณฺณิภูตํ วุจฺจติ, อญฺญํ มงฺคลปฎิสํยุตฺตํ นามํ อาหราเปสฺสามี’’ติฯ โส อาจริยุปชฺฌาเย อุปสงฺกมิตฺวา ‘‘ภเนฺต, มยฺหํ นามํ อวมงฺคลํ, อญฺญํ เม นามํ กโรถา’’ติ อาหฯ อถ นํ เต เอวมาหํสุ – ‘‘อาวุโส, นามํ นาม ปณฺณตฺติมตฺตํ, นาเมน กาจิ อตฺถสิทฺธิ นาม นตฺถิ, อตฺตโน นาเมเนว สนฺตุโฎฺฐ โหหี’’ติฯ โส ปุนปฺปุนํ ยาจิเยวฯ ตสฺสายํ นามสิทฺธิกภาโว ภิกฺขุสเงฺฆ ปากโฎ ชาโตฯ อเถกทิวสํ ธมฺมสภายํ สนฺนิสินฺนา ภิกฺขู กถํ สมุฎฺฐาเปสุํ ‘‘อาวุโส, อสุโก กิร ภิกฺขุ นามสิทฺธิโก มงฺคลํ นามํ อาหราเปตี’’ติฯ อถ สตฺถา ธมฺมสภํ อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, โส อิทาเนว, ปุเพฺพปิ นามสิทฺธิโกเยวา’’ติ วตฺวา อตีตํ อาหริฯ</p>


<p>อตีเต  ตกฺกสิลายํ โพธิสโตฺต ทิสาปาโมโกฺข อาจริโย หุตฺวา ปญฺจ มาณวกสตานิ มเนฺต วาเจสิฯ ตเสฺสโก มาณโว ปาปโก นาม นาเมนฯ โส ‘‘เอหิ, ปาปก, ยาหิ, ปาปกา’’ติ วุจฺจมาโน จิเนฺตสิ ‘‘มยฺหํ นามํ อวมงฺคลํ, อญฺญํ นามํ อาหราเปสฺสามี’’ติฯ โส อาจริยํ อุปสงฺกมิตฺวา ‘‘อาจริย, มยฺหํ นามํ อวมงฺคลํ, อญฺญํ เม นามํ กโรถา’’ติ อาหฯ อถ นํ อาจริโย อโวจ ‘‘คจฺฉ, ตาต, ชนปทจาริกํ จริตฺวา อตฺตโน อภิรุจิตํ เอกํ มงฺคลนามํ คเหตฺวา เอหิ, อาคตสฺส เต นามํ ปริวเตฺตตฺวา อญฺญํ นามํ กริสฺสามี’’ติฯ โส ‘‘สาธู’’ติ ปาเถยฺยํ คเหตฺวา นิกฺขโนฺต คาเมน คามํ จรโนฺต เอกํ นครํ ปาปุณิฯ ตตฺถ เจโก ปุริโส กาลกโต ชีวโก นาม นาเมนฯ โส ตํ ญาติชเนน อาฬาหนํ นียมานํ ทิสฺวา ‘‘กิํ นามโก เอส ปุริโส’’ติ ปุจฺฉิฯ ‘‘ชีวโก นาเมโส’’ติฯ ‘‘ชีวโกปิ มรตี’’ติ? ‘‘ชีวโกปิ มรติ, อชีวโกปิ มรติ, นามํ นาม ปณฺณตฺติมตฺตํ, ตฺวํ พาโล มเญฺญ’’ติฯ โส ตํ กถํ สุตฺวา นาเม มชฺฌโตฺต หุตฺวา อโนฺตนครํ ปาวิสิฯ</p>


<p>อเถกํ  ทาสิํ ภติํ อททมานํ สามิกา ทฺวาเร นิสีทาเปตฺวา รชฺชุยา ปหรนฺติ, ตสฺสา จ ‘‘ธนปาลี’’ติ นามํ โหติฯ โส อนฺตรวีถิยา  คจฺฉโนฺต ตํ โปถิยมานํ ทิสฺวา ‘‘กสฺมา อิมํ โปเถถา’’ติ ปุจฺฉิฯ ‘‘ภติํ ทาตุํ น สโกฺกตี’’ติฯ ‘‘กิํ ปนสฺสา นาม’’นฺติ? ‘‘ธนปาลี นามา’’ติฯ นาเมน ธนปาลี สมานาปิ ภติมตฺตํ ทาตุํ น สโกฺกตีติ ธนปาลิโยปิ อธนปาลิโยปิ ทุคฺคตา โหนฺติ, นามํ นาม ปณฺณตฺติมตฺตํ, ตฺวํ พาโล มเญฺญติฯ โส นาเม มชฺฌตฺตตโร หุตฺวา นครา นิกฺขมฺม มคฺคํ ปฎิปโนฺน อนฺตรามเคฺค มคฺคมูฬฺหปุริสํ ทิสฺวา ‘‘อโมฺภ กิํ กโรโนฺต วิจรสี’’ติ ปุจฺฉิฯ ‘‘มคฺคมูโฬฺหมฺหิ, สามี’’ติฯ ‘‘กิํ ปน เต นาม’’นฺติ? ‘‘ปนฺถโก นามา’’ติฯ ‘‘ปนฺถโกปิ มคฺคมูโฬฺห โหตี’’ติ? ‘‘ปนฺถโกปิ อปนฺถโกปิ มคฺคมูโฬฺห โหติ, นามํ นาม ปณฺณตฺติมตฺตํ ตฺวํ ปน พาโล มเญฺญติ’’ฯ โส นาเม อติมชฺฌโตฺต หุตฺวา โพธิสตฺตสฺส สนฺติกํ คนฺตฺวา ‘‘กิํ, ตาต, นามํ โรเจตฺวา อาคโตสี’’ติ วุเตฺต ‘‘อาจริย, ชีวกาปิ นาม มรนฺติ อชีวกาปิ, ธนปาลิโยปิ ทุคฺคตา โหนฺติ อธนปาลิโยปิ, ปนฺถกาปิ มคฺคมูฬฺหา โหนฺติ อปนฺถกาปิ, นามํ นาม ปณฺณตฺติมตฺตํ, นาเมน สิทฺธิ นตฺถิ, กเมฺมเนว สิทฺธิฯ อลํ มยฺหํ อเญฺญน นาเมน, ตเทว เม นามํ โหตู’’ติ อาหฯ โพธิสโตฺต เตน ทิฎฺฐญฺจ กตญฺจ สํสเนฺทตฺวา อิมํ คาถมาห –</p>


<ol>
<li>
‘‘ชีวกญฺจ  
มตํ ทิสฺวา, ธนปาลิญฺจ ทุคฺคตํ;  
  
ปนฺถกญฺจ วเน มูฬฺหํ, ปาปโก ปุนราคโต’’ติฯ  
</li>
  
<p>ตตฺถ ติ อิมานิ ตีณิ การณานิ ทิสฺวา ปุน อาคโต, ร-กาโร สนฺธิวเสน วุโตฺตฯ
</ol></p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพเปส นามสิทฺธิโกเยวา’’ติ วตฺวา ชาตกํ สโมธาเนสิ – ‘‘ตทา นามสิทฺธิโก อิทานิปิ นามสิทฺธิโกเยว, อาจริยปริสา พุทฺธปริสา, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๙๘] ๘. กูฎวาณิชชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ กูฎวาณิชํ อารพฺภ กเถสิฯ สาวตฺถิยญฺหิ เทฺว ชนา เอกโต วณิชฺชํ กโรนฺตา ภณฺฑํ สกเฎนาทาย ชนปทํ คนฺตฺวา ลทฺธลาภา ปจฺจาคมิํสุฯ เตสุ กูฎวาณิโช จิเนฺตสิ ‘‘อยํ พหู ทิวเส ทุโพฺภชเนน ทุกฺขเสยฺยาย กิลโนฺต, อิทานิ อตฺตโน ฆเร นานคฺครเสหิ ยาวทตฺถํ สุโภชนํ ภุญฺชิตฺวา อชีรเกน มริสฺสติฯ อถาหํ อิมํ ภณฺฑํ ตโย โกฎฺฐาเส กตฺวา เอกํ ตสฺส ทารกานํ ทสฺสามิ, เทฺว โกฎฺฐาเส อตฺตนา คเหสฺสามี’’ติฯ โส ‘‘อชฺช ภาเชสฺสาม, เสฺว ภาเชสฺสามา’’ติ ภณฺฑํ ภาเชตุํ น อิจฺฉิฯ อถ นํ ปณฺฑิตวาณิโช อกามกํ นิปฺปีเฬตฺวา ภาชาเปตฺวา วิหารํ คนฺตฺวา สตฺถารํ วนฺทิตฺวา กตปฎิสนฺถาโร ‘‘อติปปโญฺจ เต กโต, อิธาคนฺตฺวาปิ จิเรน พุทฺธุปฎฺฐานํ อาคโตสี’’ติ วุเตฺต ตํ ปวตฺติํ ภควโต อาโรเจสิฯ สตฺถา ‘‘น โข โส, อุปาสก, อิทาเนว กูฎวาณิโช, ปุเพฺพปิ กูฎวาณิโชเยวฯ อิทานิ ปน ตํ วเญฺจตุกาโม ชาโต, ปุเพฺพ ปณฺฑิเตปิ วเญฺจตุํ อุสฺสหี’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ วาณิชกุเล นิพฺพตฺติ, นามคฺคหณทิวเส จสฺส ‘‘ปณฺฑิโต’’ติ นามํ อกํสุฯ โส วยปฺปโตฺต อเญฺญน วาณิเชน สทฺธิํ เอกโต หุตฺวา วณิชฺชํ กโรติ, ตสฺส ‘‘อติปณฺฑิโต’’ติ นามํ อโหสิฯ เต พาราณสิโต ปญฺจหิ สกฎสเตหิ ภณฺฑํ อาทาย ชนปทํ คนฺตฺวา วณิชฺชํ กตฺวา ลทฺธลาภา ปุน พาราณสิํ อาคมิํสุฯ อถ เนสํ ภณฺฑภาชนกาเล อติปณฺฑิโต อาห ‘‘มยา เทฺว โกฎฺฐาสา ลทฺธพฺพา’’ติฯ ‘‘กิํการณา’’ติ? ‘‘ตฺวํ ปณฺฑิโต, อหํ อติปณฺฑิโตฯ ปณฺฑิโต เอกํ ลทฺธุํ อรหติ, อติปณฺฑิโต เทฺว’’ติฯ ‘‘นนุ อมฺหากํ ทฺวินฺนํ ภณฺฑมูลกมฺปิ โคณาทโยปิ สมสมาเยว, ตฺวํ กสฺมา เทฺว โกฎฺฐาเส ลทฺธุํ อรหสี’’ติฯ ‘‘อติปณฺฑิตภาเวนา’’ติฯ เอวํ เต กถํ วเฑฺฒตฺวา กลหํ อกํสุฯ</p>


<p>ตโต อติปณฺฑิโต ‘‘อเตฺถโก อุปาโย’’ติ จิเนฺตตฺวา อตฺตโน ปิตรํ เอกสฺมิํ สุสิรรุเกฺข  ปเวเสตฺวา ‘‘ตฺวํ อเมฺหสุ อาคเตสุ  ‘อติปณฺฑิโต เทฺว โกฎฺฐาเส ลทฺธุํ อรหตี’ติ วเทยฺยาสี’’ติ วตฺวา โพธิสตฺตํ อุปสงฺกมิตฺวา ‘‘สมฺม, มยฺหํ ทฺวินฺนํ โกฎฺฐาสานํ ยุตฺตภาวํ วา อยุตฺตภาวํ วา เอสา รุกฺขเทวตา ชานาติ, เอหิ, ตํ ปุจฺฉิสฺสามา’’ติ ตํ ตตฺถ เนตฺวา ‘‘อเยฺย รุกฺขเทวเต, อมฺหากํ อฎฺฎํ ปจฺฉินฺทา’’ติ อาหฯ อถสฺส ปิตา สรํ ปริวเตฺตตฺวา ‘‘เตน หิ กเถถา’’ติ อาหฯ ‘‘อเยฺย, อยํ ปณฺฑิโต, อหํ อติปณฺฑิโตฯ อเมฺหหิ เอกโต โวหาโร กโต, ตตฺถ เกน กิํ ลทฺธพฺพนฺติฯ ปณฺฑิเตน เอโก โกฎฺฐาโส, อติปณฺฑิเตน ปน เทฺว โกฎฺฐาสา ลทฺธพฺพา’’ติฯ โพธิสโตฺต เอวํ วินิจฺฉิตํ อฎฺฎํ สุตฺวา ‘‘อิทานิ เทวตาภาวํ วา อเทวตาภาวํ วา ชานิสฺสามี’’ติ ปลาลํ อาหริตฺวา สุสิรํ ปูเรตฺวา อคฺคิํ อทาสิ, อติปณฺฑิตสฺส ปิตา ชาลาย ผุฎฺฐกาเล อฑฺฒชฺฌาเมน สรีเรน อุปริ อารุยฺห สาขํ คเหตฺวา โอลมฺพโนฺต ภูมิยํ ปติตฺวา อิมํ คาถมาห –</p>


<ol>
<li>
‘‘สาธุ โข ปณฺฑิโต นาม, น เตฺวว อติปณฺฑิโต;  
  
อติปณฺฑิเตน ปุเตฺตน, มนมฺหิ อุปกูฬิโต’’ติฯ  
</li>
  
<p>ตตฺถ ติ อิมสฺมิํ โลเก ปณฺฑิเจฺจน สมนฺนาคโต การณาการณญฺญู ปุคฺคโล สาธุ โสภโนฯ ติ นามมเตฺตน อติปณฺฑิโต กูฎปุริโส น เตฺวว วรํฯ ติ โถเกนมฺหิ ฌาโม, อฑฺฒชฺฌามโกว มุโตฺตติ อโตฺถฯ เต อุโภปิ มเชฺฌ ภินฺทิตฺวา สมเญฺญว โกฎฺฐาสํ คณฺหิตฺวา ยถากมฺมํ คตาฯ
</ol></p>


<p>สตฺถา  ‘‘ปุเพฺพปิ เอส กูฎวาณิโชเยวา’’ติ อิมํ อตีตํ อาหริตฺวา ชาตกํ สโมธาเนสิ – ‘‘ตทา กูฎวาณิโช ปจฺจุปฺปเนฺนปิ กูฎวาณิโชเยว, ปณฺฑิตวาณิโช ปน อหเมว อโหสิ’’นฺติฯ</p>

</p>


<ol>
<li>
<p> [๙๙] ๙. ปโรสหสฺสชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต ปุถุชฺชนปุจฺฉาปญฺจกํ อารพฺภ กเถสิ ฯ วตฺถุ  (ชา. ๑.๑๓.๑๓๔ อาทโย) อาวิ ภวิสฺสติฯ เอกสฺมิํ ปน สมเย ภิกฺขู ธมฺมสภายํ สนฺนิปติตฺวา ‘‘อาวุโส, ทสพเลน สํขิเตฺตน กถิตํ ธมฺมเสนาปติ สาริปุโตฺต วิตฺถาเรน พฺยากาสี’’ติ เถรสฺส คุณํ กถยมานา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, สาริปุโตฺต อิทาเนว มยา สํขิเตฺตน ภาสิตํ วิตฺถาเรน พฺยากโรติ, ปุเพฺพปิ พฺยากาสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติตฺวา ตกฺกสิลายํ สพฺพสิปฺปานิ อุคฺคณฺหิตฺวา กาเม ปหาย อิสิปพฺพชฺชํ ปพฺพชิตฺวา ปญฺจาภิญฺญา อฎฺฐ สมาปตฺติโย นิพฺพเตฺตตฺวา หิมวเนฺต วิหาสิฯ ปริวาโรปิสฺส ปญฺจ ตาปสสตานิ อเหสุํฯ อถสฺส เชฎฺฐเนฺตวาสิโก วสฺสารตฺตสมเย อุปฑฺฒํ อิสิคณํ อาทาย โลณมฺพิลเสวนตฺถาย มนุสฺสปถํ อคมาสิฯ ตทา โพธิสตฺตสฺส กาลกิริยาสมโย ชาโตฯ อถ นํ อเนฺตวาสิกา ‘‘อาจริย, กตโร โว คุโณ ลโทฺธ’’ติ อธิคมํ ปุจฺฉิํสุฯ โส ‘‘นตฺถิ กิญฺจี’’ติ วตฺวา อาภสฺสรพฺรหฺมโลเก นิพฺพตฺติฯ โพธิสตฺตา หิ อรูปสมาปตฺติลาภิโน หุตฺวาปิ อภพฺพฎฺฐานตฺตา อารุเปฺป น นิพฺพตฺตนฺติฯ อเนฺตวาสิกา ‘‘อาจริยสฺส อธิคโม นตฺถี’’ติ อาฬาหเน สกฺการํ น กริํสุฯ</p>


<p>เชฎฺฐเนฺตวาสิโก อาคนฺตฺวา ‘‘กหํ อาจริโย’’ติ ปุจฺฉิตฺวา ‘‘กาลกโต’’ติ สุตฺวา ‘‘อปิ อาจริยํ อธิคมํ ปุจฺฉิตฺถา’’ติ อาหฯ ‘‘อาม, ปุจฺฉิมฺหา’’ติฯ ‘‘กิํ กเถสี’’ติ? ‘‘นตฺถิ กิญฺจีติ เตน วุตฺตํ, อถสฺส อเมฺหหิ สกฺกาโร น กโต’’ติ อาหํสุฯ เชฎฺฐเนฺตวาสิโก ‘‘ตุเมฺห อาจริยสฺส วจนตฺถํ น ชานาถ, อากิญฺจญฺญายตนสมาปตฺติลาภี อาจริโย’’ติ  อาหฯ เต ตสฺมิํ ปุนปฺปุนํ กเถเนฺตปิ น สทฺทหิํสุฯ โพธิสโตฺต ตํ การณํ ญตฺวา ‘‘อนฺธพาลา มม เชฎฺฐเนฺตวาสิกสฺส วจนํ น สทฺทหนฺติฯ อิมํ  เตสํ การณํ ปากฎํ กริสฺสามี’’ติ พฺรหฺมโลกา อาคนฺตฺวา อสฺสมปทมตฺถเก มหเนฺตนานุภาเวน อากาเส ฐตฺวา เชฎฺฐเนฺตวาสิกสฺส ปญฺญานุภาวํ วเณฺณโนฺต อิมํ คาถมาห –</p>


<ol>
<li>
‘‘ปโรสหสฺสมฺปิ  
สมาคตานํ, กเนฺทยฺยุํ เต วสฺสสตํ อปญฺญา;  
  
เอโกว เสโยฺย ปุริโส สปโญฺญ, โย ภาสิตสฺส วิชานาติ อตฺถ’’นฺติฯ  
</li>
  
<p>ตตฺถ ติ อติเรกสหสฺสมฺปิฯ นฺติ สนฺนิปติตานํ ภาสิตสฺส อตฺถํ ชานิตุํ อสโกฺกนฺตานํ พาลานํฯ ติ เต เอวํ สมาคตา อปญฺญา อิเม พาลตาปสา วิย วสฺสสตมฺปิ วสฺสสหสฺสมฺปิ โรเทยฺยุํ ปริเทเวยฺยุํ, โรทมานาปิ ปน อตฺถํ วา การณํ วา เนว ชาเนยฺยุนฺติ ทีเปติฯ ติ เอวรูปานํ พาลานํ ปโรสหสฺสโตปิ เอโก ปณฺฑิตปุริโสว เสโยฺย วรตโรติ อโตฺถฯ กีทิโส สปโญฺญติ?  อยํ เชฎฺฐเนฺตวาสิโก วิยาติฯ
</ol></p>


<p>เอวํ มหาสโตฺต อากาเส ฐิโตว ธมฺมํ เทเสตฺวา ตาปสคณํ พุชฺฌาเปตฺวา พฺรหฺมโลกเมว คโตฯ เตปิ ตาปสา ชีวิตปริโยสาเน พฺรหฺมโลกปรายณา อเหสุํฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เชฎฺฐเนฺตวาสิโก สาริปุโตฺต อโหสิ, มหาพฺรหฺมา ปน อหเมว อโหสิ’’นฺติฯ</p>

</p>


<ol>
<li>
<p> [๑๐๐] ๑๐. อสาตรูปชาตกวณฺณนา
</ol></p>


<p>ติ อิทํ สตฺถา กุณฺฑิยนครํ อุปนิสฺสาย กุณฺฑธานวเน วิหรโนฺต โกลิยราชธีตรํ สุปฺปวาสํ อุปาสิกํ อารพฺภ กเถสิฯ สา หิ ตสฺมิํ สมเย สตฺต วสฺสานิ กุจฺฉินา คพฺภํ ปริหริตฺวา สตฺตาหํ มูฬฺหคพฺภา อโหสิ, อธิมตฺตา เวทนา ปวตฺติํสุฯ สา  เอวํ อธิมตฺตเวทนาภิภูตาปิ ‘‘สมฺมาสมฺพุโทฺธ วต โส ภควา, โย เอวรูปสฺส ทุกฺขสฺส ปหานาย ธมฺมํ เทเสติฯ สุปฺปฎิปโนฺน วต ตสฺส ภควโต สาวกสโงฺฆ, โย เอวรูปสฺส ทุกฺขสฺส  ปหานาย ปฎิปโนฺนฯ สุสุขํ วต นิพฺพานํ, ยเตฺถว รูปํ ทุกฺขํ นตฺถี’’ติ (อุทา. ๑๘) อิเมหิ ตีหิ วิตเกฺกหิ อธิวาเสสิฯ สา สามิกํ ปโกฺกเสตฺวา ตญฺจ อตฺตโน ปวตฺติํ วนฺทนสาสนญฺจ อาโรเจตุํ สตฺถุ สนฺติกํ เปเสสิฯ สตฺถา วนฺทนสาสนํ สุตฺวาว ‘‘สุขินี  โหตุ สุปฺปวาสา โกลิยธีตา, สุขินี อโรคา อโรคํ ปุตฺตํ วิชายตู’’ติ อาหฯ สห วจเนเนว ปน ภควโต สุปฺปวาสา โกลิยธีตา สุขินี อโรคา อโรคํ ปุตฺตํ วิชายิฯ อถสฺสา สามิโก เคหํ คนฺตฺวา ตํ วิชาตํ ทิสฺวา ‘‘อจฺฉริยํ วต, โภ’’ติ อติวิย ตถาคตสฺส อานุภาเวน อจฺฉริยพฺภุตจิตฺตชาโต อโหสิฯ</p>


<p>สุปฺปวาสาปิ ปุตฺตํ วิชายิตฺวา สตฺตาหํ พุทฺธปฺปมุขสฺส สงฺฆสฺส ทานํ ทาตุกามา ปุน นิมนฺตนตฺถาย ตํ เปเสสิฯ เตน โข ปน สมเยน มหาโมคฺคลฺลานสฺส อุปฎฺฐาเกน พุทฺธปฺปมุโข สโงฺฆ นิมนฺติโต โหติฯ สตฺถา สุปฺปวาสาย ทานสฺส โอกาสทานตฺถาย เถรํ ตสฺส สนฺติกํ เปเสตฺวา ตํ สญฺญาเปตฺวา สตฺตาหํ ตสฺสา ทานํ ปฎิคฺคเหสิ สทฺธิํ ภิกฺขุสเงฺฆนฯ สตฺตเม ปน ทิวเส สุปฺปวาสา ปุตฺตํ สีวลิกุมารํ มเณฺฑตฺวา สตฺถารเญฺจว ภิกฺขุสงฺฆญฺจ วนฺทาเปสิฯ ตสฺมิํ ปฎิปาฎิยา สาริปุตฺตเตฺถรสฺส สนฺติกํ นีเต เถโร เตน สทฺธิํ ‘‘กจฺจิ เต, สีวลิ, ขมนีย’’นฺติ ปฎิสนฺถารมกาสิฯ โส ‘‘กุโต เม, ภเนฺต, สุขํ, สฺวาหํ สตฺต วสฺสานิ โลหิตกุมฺภิยํ วสิ’’นฺติ เถเรน สทฺธิํ เอวรูปํ กถํ กเถสิฯ สุปฺปาวาสา ตสฺส วจนํ สุตฺวา ‘‘สตฺตาหชาโต เม ปุโตฺต อนุพุเทฺธน ธมฺมเสนาปตินา สทฺธิํ มเนฺตตี’’ติ โสมนสฺสปฺปตฺตา อโหสิฯ สตฺถา ‘‘อปิ นุ สุปฺปวาเส อเญฺญปิ เอวรูเป ปุเตฺต อิจฺฉสี’’ติ อาหฯ ‘‘สเจ, ภเนฺต, เอวรูเป อเญฺญ สตฺต ปุเตฺต ลเภยฺยํ, อิเจฺฉยฺยเมวาห’’นฺติฯ สตฺถา อุทานํ อุทาเนตฺวา อนุโมทนํ กตฺวา ปกฺกามิฯ สีวลิกุมาโรปิ โข สตฺตวสฺสิกกาเลเยว สาสเน อุรํ ทตฺวา ปพฺพชิตฺวา ปริปุณฺณวโสฺส อุปสมฺปทํ ลภิตฺวา ปุญฺญวา ลาภคฺคปฺปโตฺต หุตฺวา ปถวิํ อุนฺนาเทตฺวา อรหตฺตํ ปตฺวา ปุญฺญวนฺตานํ อนฺตเร เอตทคฺคฎฺฐานํ ปาปุณิฯ</p>


<p>อเถกทิวสํ  ภิกฺขู ธมฺมสภายํ สนฺนิปติตฺวา ‘‘อาวุโส, สีวลิเตฺถโร นาม เอวรูโป มหาปุโญฺญ ปตฺถิตปตฺถโน ปจฺฉิมภวิกสโตฺต สตฺต วสฺสานิ โลหิตกุมฺภิยํ วสิตฺวา สตฺตาหํ มูฬฺหคพฺภภาวํ อาปชฺชิ, อโห มาตาปุตฺตา มหนฺตํ ทุกฺขํ อนุภวิํสุ, กิํ นุ โข กมฺมํ อกํสู’’ติ กถํ สมุฎฺฐาเปสุํฯ สตฺถา ตตฺถาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, สีวลิโน มหาปุญฺญโตว สตฺต วสฺสานิ  โลหิตกุมฺภิยํ นิวาโส จ สตฺตาหํ มูฬฺหคพฺภภาวปฺปตฺติ จ อตฺตนา กตกมฺมมูลกาว, สุปฺปวาสายปิ สตฺต วสฺสานิ กุจฺฉินา คพฺภปริหรณทุกฺขญฺจ สตฺตาหํ  มูฬฺหคพฺภทุกฺขญฺจ อตฺตนา กตกมฺมมูลกเมวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิสฺมิํ ปฎิสนฺธิํ คณฺหิตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา ปิตุ อจฺจเยน รชฺชํ ปตฺวา ธเมฺมน รชฺชํ กาเรสิฯ ตสฺมิํ สมเย โกสลมหาราชา มหเนฺตน พเลนาคนฺตฺวา พาราณสิํ คเหตฺวา ราชานํ มาเรตฺวา ตเสฺสว อคฺคมเหสิํ อตฺตโน อคฺคมเหสิํ อกาสิฯ พาราณสิรโญฺญ ปน ปุโตฺต ปิตุ มรณกาเล นิทฺธมนทฺวาเรน ปลายิตฺวา พลํ สํหริตฺวา พาราณสิํ อาคนฺตฺวา อวิทูเร นิสีทิตฺวา ตสฺส รโญฺญ ปณฺณํ เปเสสิ ‘‘รชฺชํ วา เทตุ ยุทฺธํ วา’’ติฯ โส ‘‘ยุทฺธํ เทมี’’ติ ปฎิปณฺณํ เปเสสิฯ ราชกุมารสฺส ปน มาตา ตํ สาสนํ สุตฺวา ‘‘ยุเทฺธน กมฺมํ นตฺถิ, สพฺพทิสาสุ สญฺจารํ ปจฺฉินฺทิตฺวา พาราณสินครํ ปริวาเรตุ, ตโต ทารูทกภตฺตปริกฺขเยน กิลนฺตมนุสฺสํ นครํ วินาว ยุเทฺธน คณฺหิสฺสสี’’ติ ปณฺณํ เปเสสิฯ โส มาตุ สาสนํ สุตฺวา สตฺต ทิวสานิ สญฺจารํ ปจฺฉินฺทิตฺวา นครํ รุนฺธิ, นาครา สญฺจารํ อลภมานา สตฺตเม ทิวเส ตสฺส รโญฺญ สีสํ คเหตฺวา กุมารสฺส อทํสุฯ กุมาโร ปน นครํ ปวิสิตฺวา รชฺชํ คเหตฺวา ชีวิตปริโยสาเน ยถากมฺมํ คโตฯ</p>


<p>โส เอตรหิ สตฺต ทิวสานิ สญฺจารํ ปจฺฉินฺทิตฺวา นครํ รุนฺธิตฺวา คหิตกมฺมนิสฺสเนฺทน สตฺต วสฺสานิ โลหิตกุมฺภิยํ วสิตฺวา สตฺตาหํ มูฬฺหคพฺภภาวํ อาปชฺชิฯ ยํ ปน โส ปทุมุตฺตรสฺส ภควโต ปาทมูเล ‘‘ลาภีนํ อโคฺค ภเวยฺย’’นฺติ มหาทานํ ทตฺวา ปตฺถนํ อกาสิ, ยญฺจ วิปสฺสิพุทฺธกาเล  นาคเรหิ สทฺธิํ สหสฺสคฺฆนกํ คุฬทธิํ  ทตฺวา ปตฺถนมกาสิ, ตสฺสานุภาเวน ลาภีนํ อโคฺค ชาโตฯ สุปฺปวาสาปิ ‘‘นครํ รุนฺธิตฺวา คณฺห, ตาตา’’ติ เปสิตภาเวน สตฺต วสฺสานิ กุจฺฉินา คพฺภํ ปริหริตฺวา สตฺตาหํ มูฬฺหคพฺภา ชาตาฯ</p>


<p>สตฺถา อิมํ อตีตํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘อสาตํ สาตรูเปน, ปิยรูเปน อปฺปิยํ;  
  
ทุกฺขํ สุขสฺส รูเปน, ปมตฺตมติวตฺตตี’’ติฯ  
</li>
  
<p>ตตฺถ ติ อมธุรเมว มธุรปติรูปเกนฯ ติ อสาตํ อปฺปิยํ ทุกฺขนฺติ เอตํ ติวิธมฺปิ เอเตน สาตรูปาทินา อากาเรน สติวิปฺปวาสวเสน ปมตฺตํ ปุคฺคลํ  อติวตฺตติ อภิภวติ อโชฺฌตฺถรตีติ อโตฺถฯ อิทํ ภควตา ยญฺจ เต มาตาปุตฺตา อิมินา คพฺภปริหรณคพฺภวาสสงฺขาเตน อสาตาทินา ปุเพฺพ นครรุนฺธนสาตาทิปติรูปเกน อโชฺฌตฺถฎา, ยญฺจ อิทานิ สา อุปาสิกา ปุนปิ สตฺตกฺขตฺตุํ เอวรูปํ อสาตํ อปฺปิยํ ทุกฺขํ เปมวตฺถุภูเตน ปุตฺตสงฺขาเตน สาตาทิปติรูปเกน อโชฺฌตฺถฎา หุตฺวา ตถา อวจ, ตํ สพฺพมฺปิ สนฺธาย วุตฺตนฺติ เวทิตพฺพํฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา นครํ รุนฺธิตฺวา รชฺชปฺปตฺตกุมาโร สีวลิ อโหสิ, มาตา สุปฺปวาสา, ปิตา ปน พาราณสิราชา อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
ลิตฺตเตชํ มหาสารํ, วิสฺสาส โลมหํสนํ;  
  
สุทสฺสน เตลปตฺตํ, นามสิทฺธิ กูฎวาณิชํ;  
  
ปโรสหสฺส อสาตรูปนฺติฯ  
</p>
  
มชฺฌิมปณฺณาสโก นิฎฺฐิโตฯ  
</p>
  
<h2>๑๑. ปโรสตวโคฺค</h2>
<ol>
<li>
<p> [๑๐๑] ๑. ปโรสตชาตกวณฺณนา
</ol></p>


<ol>
<li>
‘‘ปโรสตเญฺจปิ  
  
สมาคตานํ, ฌาเยยฺยุํ เต วสฺสสตํ อปญฺญา;  
  
เอโกว เสโยฺย ปุริโส สปโญฺญ, โย ภาสิตสฺส วิชานาติ อตฺถ’’นฺติฯ –  
</li>
  
<p>อิทํ  ชาตกํ วตฺถุโต จ เวยฺยากรณโต จ สโมธานโต จ ปโรสหสฺสชาตกสทิสเมวฯ เกวลเญฺหตฺถ ‘‘ฌาเยยฺยุ’’นฺติ ปทมตฺตเมว วิเสโสฯ ตสฺสโตฺถ – วสฺสสตมฺปิ อปญฺญา ฌาเยยฺยุํ โอโลเกยฺยุํ อุปธาเรยฺยุํ, เอวํ โอโลเกนฺตาปิ ปน อตฺถํ วา การณํ วา น ปสฺสนฺติ, ตสฺมา โย ภาสิตสฺส อตฺถํ ชานาติ, โส เอโกว สปโญฺญ เสโยฺยติฯ
</ol></p>

</p>


<ol>
<li>
<p> [๑๐๒] ๒. ปณฺณิกชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต เอกํ ปณฺณิกํ อุปาสกํ อารพฺภ กเถสิฯ โส กิร สาวตฺถิวาสี อุปาสโก นานปฺปการานิ มูลปณฺณาทีนิ เจว ลาพุกุมฺภณฺฑาทีนิ จ วิกฺกิณิตฺวา ชีวิกํ กเปฺปติฯ ตเสฺสกา ธีตา อภิรูปา ปาสาทิกา อาจารสีลสมฺปนฺนา หิโรตฺตปฺปสมนฺนาคตา เกวลํ นิจฺจปฺปหสิตมุขาฯ ตสฺสา สมานกุเลสุ วาเรยฺยตฺถาย อาคเตสุ โส จิเนฺตสิ ‘‘อิมิสฺสา วาเรยฺยํ วตฺตติ, อยญฺจ นิจฺจปฺปหสิตมุขาฯ กุมาริกาธเมฺม ปน อสติ กุมาริกาย ปรกุลํ คตาย มาตาปิตูนํ ครหา โหติ, ‘อตฺถิ นุ โข อิมิสฺสา กุมาริกาธโมฺม, นตฺถี’ติ วีมํสิสฺสามิ น’’นฺติฯ โส เอกทิวสํ ธีตรํ ปจฺฉิํ คาหาเปตฺวา ปณฺณตฺถาย อรญฺญํ คนฺตฺวา วีมํสนวเสน กิเลสสนฺนิสฺสิโต วิย หุตฺวา รหสฺสกถํ กเถตฺวา ตํ หเตฺถ คณฺหิฯ สา คหิตมตฺตาว โรทนฺตี กนฺทนฺตี ‘‘อยุตฺตเมตํ, ตาต, อุทกโต อคฺคิปาตุภาวสทิสํ, มา เอวรูปํ กโรถา’’ติ อาหฯ ‘‘อมฺม, มยา วีมํสนตฺถาย  ตฺวํ หเตฺถ คหิตา, น จ กิเลสวเสนฯ วเทหิ, อตฺถิ ทานิ เต กุมาริกาธโมฺม’’ติฯ ‘‘อาม, ตาต, อตฺถิ ฯ มยา หิ โลภวเสน น โกจิ ปุริโส โอโลกิตปุโพฺพ’’ติฯ โส ธีตรํ อสฺสาเสตฺวา ฆรํ เนตฺวา มงฺคลํ กตฺวา ปรกุลํ เปเสตฺวา ‘‘สตฺถารํ วนฺทิสฺสามี’’ติ คนฺธมาลาทิหโตฺถ เชตวนํ คนฺตฺวา สตฺถารํ วนฺทิตฺวา ปูเชตฺวา เอกมนฺตํ นิสีทิ, ‘‘จิรสฺสมาคโตสี’’ติ จ วุเตฺต ตมตฺถํ ภควโต อาโรเจสิฯ สตฺถา ‘‘อุปาสก, กุมาริกา จิรํ ปฎฺฐาย อาจารสีลสมฺปนฺนาว, ตฺวํ ปน น อิทาเนว เอวํ วีมํสสิ, ปุเพฺพปิ วีมํสิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต  อรเญฺญ รุกฺขเทวตา หุตฺวา นิพฺพตฺติฯ อเถโก พาราณสิยํ ปณฺณิกอุปาสโกติ อตีตวตฺถุ ปจฺจุปฺปนฺนสทิสเมวฯ เตน ปน สา วีมํสนตฺถาย หเตฺถ คหิตมตฺตา ปริเทวมานา อิมํ คาถมาห –</p>


<ol>
<li>
‘‘โย ทุกฺขผุฎฺฐาย ภเวยฺย ตาณํ, โส เม ปิตา ทุพฺภิ วเน กโรติ;  
  
สา กสฺส กนฺทามิ วนสฺส มเชฺฌ, โย ตายิตา โส สหสํ กโรตี’’ติฯ  
</li>
  
<p>ตตฺถ นฺติ กายิกเจตสิเกหิ ทุเกฺขหิ ผุฎฺฐาย ตายิตา ปริตายิตา ปติฎฺฐา ภเวยฺยฯ ติ โส มยฺหํ ทุกฺขปริตายโก ปิตาว อิมสฺมิํ วเน เอวรูปํ มิตฺตทุพฺภิ กมฺมํ กโรติ, อตฺตโน ชาตาย ธีตริ วีติกฺกมํ กาตุํ มญฺญตีติ อโตฺถฯ ติ กสฺส โรทามิ, โก เม ปติฎฺฐา ภวิสฺสตีติ ทีเปติฯ ติ โย มยฺหํ ตายิตา รกฺขิตา อวสฺสโย ภวิตุํ อรหติ, โส ปิตาเยว สาหสิกกมฺมํ กโรตีติ อโตฺถฯ
</ol></p>


<p>อถ นํ ปิตา อสฺสาเสตฺวา ‘‘อมฺม, รกฺขิตตฺตาสี’’ติ ปุจฺฉิฯ ‘‘อาม, ตาต รกฺขิโต เม อตฺตา’’ติฯ โส ตํ ฆรํ เนตฺวา มเณฺฑตฺวา มงฺคลํ กตฺวา ปรกุลํ เปเสสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุปาสโก โสตาปตฺติผเล ปติฎฺฐหิฯ</p>


<p>ตทา  ปิตา เอตรหิ ปิตาว, ธีตา จ เอตรหิ ธีตาว, ตํ การณํ ปจฺจกฺขโต ทิฎฺฐรุกฺขเทวตา ปน อหเมว อโหสินฺติฯ</p>

</p>


<ol>
<li>
<p> [๑๐๓] ๓. เวริชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อนาถปิณฺฑิกํ อารพฺภ กเถสิฯ อนาถปิณฺฑิโก กิร โภคคามํ คนฺตฺวา อาคจฺฉโนฺต อนฺตรามเคฺค โจเร ทิสฺวา ‘‘อนฺตรามเคฺค วสิตุํ น ยุตฺตํ, สาวตฺถิเมว คมิสฺสามี’’ติ เวเคน โคเณ ปาเชตฺวา สาวตฺถิเมว  อาคนฺตฺวา ปุนทิวเส วิหารํ คโต สตฺถุ เอตมตฺถํ อาโรเจสิฯ สตฺถา ‘‘ปุเพฺพปิ คหปติ ปณฺฑิตา อนฺตรามเคฺค โจเร ทิสฺวา อนฺตรา อวิลมฺพมานา อตฺตโน วสนฎฺฐานเมว คมิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาวิภโว เสฎฺฐิ หุตฺวา เอกํ คามกํ นิมนฺตนํ ภุญฺชนตฺถาย คนฺตฺวา ปจฺจาคจฺฉโนฺต อนฺตรามเคฺค โจเร ทิสฺวา อนฺตรามเคฺค อวสิตฺวาว เวเคน โคเณ ปาเชโนฺต อตฺตโน เคหเมว อาคนฺตฺวา นานคฺครเสหิ ภุญฺชิตฺวา มหาสยเน นิสิโนฺน ‘‘โจรานํ หตฺถโต มุจฺจิตฺวา นิพฺภยฎฺฐานํ อตฺตโน เคหํ อาคโตมฺหี’’ติ อุทานวเสน อิมํ คาถมาห –</p>


<ol>
<li>
‘‘ยตฺถ เวรี นิวิสติ, น วเส ตตฺถ ปณฺฑิโต;  
  
เอกรตฺตํ ทิรตฺตํ วา, ทุกฺขํ วสติ เวริสู’’ติฯ  
</li>
  
<p>ตตฺถ ติ เวรเจตนาสมงฺคิปุคฺคโลฯ ติ ปติฎฺฐาติฯ ติ โส เวรีปุคฺคโล ยสฺมิํ ฐาเน ปติฎฺฐิโต หุตฺวา วสติ, ตตฺถ ปณฺฑิโต ปณฺฑิเจฺจน สมนฺนาคโต น วเสยฺยฯ กิํการณา? ติ, เวรีนญฺหิ อนฺตเร วสโนฺต เอกาหมฺปิ ทฺวีหมฺปิ ทุกฺขเมว วสตีติ อโตฺถฯ
</ol></p>


<p>เอวํ  มหาสโตฺต อุทานํ อุทาเนตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อหเมว พาราณสิเสฎฺฐิ อโหสิ’’นฺติฯ</p>

</p>


<ol>
<li>
<p> [๑๐๔] ๔. มิตฺตวินฺทกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ ทุพฺพจภิกฺขุํ อารพฺภ กเถสิฯ วตฺถุ เหฎฺฐา มิตฺตวินฺทกชาตเก วุตฺตนเยน วิตฺถาเรตพฺพํฯ อิทํ ปน ชาตกํ กสฺสปพุทฺธกาลิกํฯ ตสฺมิญฺหิ  กาเล อุรจกฺกํ อุกฺขิปิตฺวา นิรเย ปจฺจมาโน เอโก เนรยิกสโตฺต ‘‘ภเนฺต, กิํ นุ โข ปาปกมฺมํ อกาสิ’’นฺติ โพธิสตฺตํ ปุจฺฉิฯ โพธิสโตฺต ‘‘ตยา อิทญฺจิทญฺจ ปาปกมฺมํ กต’’นฺติ วตฺวา อิมํ คาถมาห –</p>


<ol>
<li>
‘‘จตุพฺภิ อฎฺฐชฺฌคมา, อฎฺฐาหิปิ จ โสฬส;  
  
โสฬสาหิ จ พาตฺติํส, อตฺริจฺฉํ จกฺกมาสโท;  
  
อิจฺฉาหตสฺส โปสสฺส, จกฺกํ ภมติ มตฺถเก’’ติฯ  
</li>
  
<p>ตตฺถ ติ สมุทฺทนฺตเร จตโสฺส วิมานเปติโย ลภิตฺวา ตาหิ อสนฺตุโฎฺฐ อตฺริจฺฉตาย ปรโต คนฺตฺวา อปรา อฎฺฐ อธิคโตสีติ อโตฺถฯ เสสปททฺวเยปิ เอเสว นโยฯ ติ เอวํ สกลาเภน อสนฺตุโฎฺฐ อตฺร อตฺร อิจฺฉโนฺต ปรโต ปรโต ลาภํ ปเตฺถโนฺต อิทานิ จกฺกมาสโท อิทํ อุรจกฺกํ ปโตฺตสิฯ ตสฺส เต เอวํ  ตณฺหาย หตสฺส อุปหตสฺส ตว ฯ ปาสาณจกฺกํ, อยจกฺกนฺติ อิเมสุ ทฺวีสุ ขุรธารํ อยจกฺกํ ตสฺส มตฺถเก ปุนปฺปุนํ ปตนวเสน ภมนฺตํ ทิสฺวา เอวมาหฯ วตฺวา จ ปน อตฺตโน เทวโลกเมว คโตฯ โสปิ เนรยิกสโตฺต อตฺตโน ปาเป ขีเณ ยถากมฺมํ คโตฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มิตฺตวินฺทโก ทุพฺพจภิกฺขุ อโหสิ, เทวปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๑๐๕] ๕. ทุพฺพลกฎฺฐชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ อุตฺตสิตภิกฺขุํ อารพฺภ กเถสิฯ โส กิร สาวตฺถิวาสี เอโก กุลปุโตฺต สตฺถุ ธมฺมเทสนํ สุตฺวา ปพฺพชิตฺวา มรณภีรุโก อโหสิ, รตฺติฎฺฐานทิวาฎฺฐาเนสุ วาตสฺส วา วีชนฺตสฺส สุกฺขทณฺฑกสฺส วา ปตนฺตสฺส ปกฺขิจตุปฺปทานํ วา สทฺทํ สุตฺวา มรณภยตชฺชิโต มหารวํ รวโนฺต ปลายติฯ ตสฺส หิ ‘‘มริตพฺพํ มยา’’ติ สติมตฺตมฺปิ นตฺถิฯ สเจ หิ โส ‘‘อหํ มริสฺสามี’’ติ ชาเนยฺย, น มรณํ ภาเยยฺยฯ มรณสฺสติกมฺมฎฺฐานสฺส ปน ตสฺส อภาวิตตฺตาว ภายติ ฯ ตสฺส โส มรณภีรุกภาโว ภิกฺขุสเงฺฆ ปากโฎ ชาโตฯ</p>


<p>อเถกทิวสํ ธมฺมสภายํ ภิกฺขู กถํ สมุฎฺฐาเปสุํ ‘‘อาวุโส, อสุโก นาม ภิกฺขุ มรณภีรุโก มรณํ ภายติ, ภิกฺขุนา นาม ‘อวสฺสํ มยา มริตพฺพ’นฺติ มรณสฺสติกมฺมฎฺฐานํ ภาเวตุํ วฎฺฎตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ มรณภีรุโก’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขเว, มา เอตสฺส ภิกฺขุโน อนตฺตมนา โหถ, นายํ อิทาเนว มรณภีรุโก, ปุเพฺพปิ มรณภีรุโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวเนฺต รุกฺขเทวตา หุตฺวา นิพฺพตฺติฯ ตสฺมิํ กาเล พาราณสิราชา อตฺตโน มงฺคลหตฺถิํ อาเนญฺชการณํ สิกฺขาเปตุํ หตฺถาจริยานํ อทาสิฯ ตํ อาฬาเน นิจฺจลํ พนฺธิตฺวา โตมรหตฺถา มนุสฺสา ปริวาเรตฺวา อาเนญฺชการณํ กาเรนฺติฯ โส ตํ การณํ การิยมาโน เวทนํ อธิวาเสตุํ อสโกฺกโนฺต อาฬานํ ภินฺทิตฺวา มนุเสฺส ปลาเปตฺวา หิมวนฺตํ  ปาวิสิฯ มนุสฺสา ตํ คเหตุํ อสโกฺกนฺตา นิวตฺติํสุฯ โส ตตฺถ มรณภีรุโก อโหสิ, วาตสทฺทานิ สุตฺวา กมฺปมาโน มรณภยตชฺชิโต โสณฺฑํ วิธุนิตฺวา เวเคน ปลายติ, อาฬาเน พนฺธิตฺวา อาเนญฺชการณํ กรณกาโล วิยสฺส โหติ, กายสฺสาทํ วา จิตฺตสฺสาทํ วา อลภโนฺต กมฺปมาโน วิจรติฯ</p>


<p>รุกฺขเทวตา ตํ ทิสฺวา ขนฺธวิฎเป ฐตฺวา อิมํ คาถมาห –</p>


<ol>
<li>
‘‘พหุเมฺปตํ  
วเน กฎฺฐํ, วาโต ภญฺชติ ทุพฺพลํ;  
  
ตสฺส เจ ภายสิ นาค, กิโส นูน ภวิสฺสสี’’ติฯ  
</li>
  
<p>ตตฺถายํ ปิณฺฑโตฺถ – ยํ เอตํ ทุพฺพลํ กฎฺฐํ ปุรตฺถิมาทิเภโท วาโต ภญฺชติ, ตํ อิมสฺมิํ วเน พหุํ สุลภํ, ตตฺถ ตตฺถ สํวิชฺชติฯ สเจ ตฺวํ ตสฺส ภายสิ, เอวํ สเนฺต นิจฺจํ ภีโต มํสโลหิตกฺขยํ ปตฺวา กิโส นูน ภวิสฺสสิ, อิมสฺมิํ ปน วเน ตว ภยํ นาม นตฺถิ, ตสฺมา อิโต ปฎฺฐาย มา ภายีติฯ
</ol></p>


<p>เอวํ  เทวตา ตสฺส โอวาทํ อทาสิ, โสปิ ตโต ปฎฺฐาย นิพฺภโย อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ ‘‘ตทา นาโค อยํ ภิกฺขุ อโหสิ, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๐๖] ๖. อุทญฺจนีชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ถุลฺลกุมาริกาปโลภนํ อารพฺภ กเถสิฯ วตฺถุ เตรสกนิปาเต  (ชา. ๑.๑๓.๔๐ อาทโย) อาวิ ภวิสฺสติฯ ตํ ปน ภิกฺขุํ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภควา’’ติ วุเตฺต ‘‘กตฺถ เต จิตฺตํ ปฎิพทฺธ’’นฺติ ปุจฺฉิฯ โส ‘‘เอกิสฺสา ถุลฺลกุมาริกายา’’ติ อาหฯ อถ  นํ สตฺถา ‘‘อยํ เต ภิกฺขุ อนตฺถการิกา, ปุเพฺพปิ ตฺวํ เอตํ นิสฺสาย สีลพฺยสนํ ปตฺวา กมฺปโนฺต วิจรมาโน ปณฺฑิเต นิสฺสาย สุขํ ลภี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺตติ อตีตวตฺถุปิ จูฬนารทกสฺสปชาตเกเยว อาวิ ภวิสฺสติฯ ตทา ปน โพธิสโตฺต สายํ ผลาผเล อาทาย อาคนฺตฺวา ปณฺณสาลาทฺวารํ วิวริตฺวา ปวิสิตฺวา ปุตฺตํ จูฬตาปสํ เอตทโวจ ‘‘ตาต, ตฺวํ อเญฺญสุ ทิวเสสุ ทารูนิ อาหรสิ, ปานียํ ปริโภชนียํ อาหรสิ, อคฺคิํ กโรสิ, อชฺช ปน เอกมฺปิ อกตฺวา กสฺมา  ทุมฺมุโข ปชฺฌายโนฺต นิปโนฺนสี’’ติ? ‘‘ตาต, ตุเมฺหสุ ผลาผลตฺถาย คเตสุ เอกา อิตฺถี อาคนฺตฺวา มํ ปโลเภตฺวา อาทาย คนฺตุํ อารภิ, อหํ ปน ‘ตุเมฺหหิ วิสฺสชฺชิโต คมิสฺสามี’ติ น คจฺฉิํ, อสุกฎฺฐาเน ปน นํ นิสีทาเปตฺวา อาคโตมฺหิ, อิทานิ คจฺฉามหํ ตาตา’’ติฯ โพธิสโตฺต ‘‘น สกฺกา เอตํ นิวเตฺตตุ’’นฺติ ญตฺวา ‘‘เตน หิ, ตาต, คจฺฉ, เอสา ปน ตํ เนตฺวา ยทา มจฺฉมํสาทีนิ  วา ขาทิตุกามา ภวิสฺสติ, สปฺปิโลณตณฺฑุลาทีหิ วา ปนสฺสา อโตฺถ ภวิสฺสติ, ตทา ‘อิทญฺจิทญฺจาหรา’ติ ตํ กิลเมสฺสติฯ ตทา มยฺหํ คุณํ สริตฺวา ปลายิตฺวา อิเธว อาคเจฺฉยฺยาสี’’ติ วิสฺสเชฺชสิฯ โส ตาย สทฺธิํ มนุสฺสปถํ อคมาสิฯ อถ นํ สา อตฺตโน วสํ คเมตฺวา ‘‘มํสํ อาหร, มจฺฉํ อาหรา’’ติ เยน เยน อตฺถิกา โหติ, ตํ ตํ อาหราเปติฯ ตทา โส ‘‘อยํ มํ อตฺตโน ทาสํ วิย กมฺมการํ วิย จ กตฺวา ปีเฬตี’’ติ ปลายิตฺวา ปิตุ สนฺติกํ อาคนฺตฺวา ปิตรํ วนฺทิตฺวา ฐิตโกว อิมํ คาถมาห –</p>


<ol>
<li>
‘‘สุขํ วต มํ ชีวนฺตํ, ปจมานา อุทญฺจนี;  
  
โจรี ชายปฺปวาเทน, เตลํ โลณญฺจ ยาจตี’’ติฯ  
</li>
  
<p>ตตฺถ นฺติ ตาต, ตุมฺหากํ สนฺติเก มํ สุขํ ชีวนฺตํฯ ติ ตาปยมานา ปีฬยมานา, ยํ ยํ วา ขาทิตุกามา โหติ, ตํ ตํ ปจมานาฯ อุทกํ อญฺจนฺติ เอตายาติ  จาฎิโต วา กูปโต วา อุทกอุสฺสิญฺจนฆฎิกาเยตํ นามํฯ สา ปน อุทญฺจนี วิย, อุทกํ วิย ฆฎิกา, เยน เยนตฺถิกา โหติ, ตํ ตํ อากฑฺฒติเยวาติ อโตฺถ ฯ ติ ‘‘ภริยา’’ติ นาเมน เอกา โจรี มํ มธุรวจเนน อุปลาเปตฺวา ตตฺถ เนตฺวา  ยญฺจ อญฺญํ อิจฺฉติ, ตํ สพฺพํ  ทาสํ วิย กมฺมการํ วิย จ กตฺวา อาหราเปตีติ ตสฺสา อคุณํ กเถสิฯ
</ol></p>


<p>อถ นํ โพธิสโตฺต อสฺสาเสตฺวา ‘‘โหตุ, ตาต, เอหิ ตฺวํ เมตฺตํ ภาเวหิ, กรุณํ ภาเวหี’’ติ จตฺตาโร พฺรหฺมวิหาเร อาจิกฺขิ, อาจิกฺขิตฺวา กสิณปริกมฺมํ อาจิกฺขิฯ โส น จิรเสฺสว อภิญฺญา จ สมาปตฺติโย จ อุปฺปาเทตฺวา พฺรหฺมวิหาเร ภาเวตฺวา สทฺธิํ ปิตรา พฺรหฺมโลเก นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ</p>


<p>‘‘ตทา  ถุลฺลกุมาริกาว เอตรหิ ถุลฺลกุมาริกาฯ จูฬตาปโส อุกฺกณฺฐิตภิกฺขุ อโหสิ, ปิตา ปน อหเมว อโหสิ’’นฺติฯ</p>

</p>


<ol>
<li>
<p> [๑๐๗] ๗. สาลิตฺตกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ หํสปหรนกํ ภิกฺขุํ อารพฺภ กเถสิฯ โส กิเรโก สาวตฺถิวาสี กุลปุโตฺต สาลิตฺตกสิเปฺป นิปฺผตฺติํ ปโตฺตฯ ‘‘สาลิตฺตกสิปฺป’’นฺติ สกฺขราขิปนสิปฺปํ วุจฺจติฯ โส เอกทิวสํ ธมฺมํ สุตฺวา สาสเน อุรํ ทตฺวา ปพฺพชิตฺวา อุปสมฺปทํ ลภิ, น ปน สิกฺขากาโม, น ปฎิปตฺติสาธโก อโหสิฯ โส เอกทิวสํ เอกํ ทหรภิกฺขุํ อาทาย อจิรวติํ คนฺตฺวา นฺหายิตฺวา นทีตีเร อฎฺฐาสิฯ ตสฺมิํ สมเย เทฺว เสตหํสา อากาเสน คจฺฉนฺติฯ โส ตํ ทหรํ อาห ‘‘อิมํ ปจฺฉิมหํสํ สกฺขราย อกฺขิมฺหิ ปหริตฺวา ปาทมูเล ปาเตมี’’ติฯ อิตโร ‘‘กถํ ปาเตสฺสสิ, น สกฺขิสฺสสิ ปหริตุ’’นฺติ อาหฯ อิตโร ‘‘ติฎฺฐตุ ตาวสฺส โอรโต อกฺขิ, ปรโต อกฺขิมฺหิ ตํ ปหรามี’’ติฯ อิทานิ ปน ตฺวํ อสนฺตํ กเถสีติฯ ‘‘เตน หิ อุปธาเรหี’’ติ เอกํ ติขิณสกฺขรํ คเหตฺวา องฺคุลิยา ปริยเนฺต กตฺวา ตสฺส  หํสสฺส ปจฺฉโต ขิปิฯ สา ‘‘รุ’’นฺติ สทฺทํ อกาสิ, หํโส ‘‘ปริสฺสเยน ภวิตพฺพ’’นฺติ นิวตฺติตฺวา สทฺทํ โสตุํ อารภิฯ อิตโร ตสฺมิํ ขเณ เอกํ วฎฺฎสกฺขรํ คเหตฺวา ตสฺส นิวตฺติตฺวา โอโลเกนฺตสฺส ปรภาเค อกฺขิํ ปหริฯ สกฺขรา อิตรมฺปิ อกฺขิํ วินิวิชฺฌิตฺวา คตาฯ หํโส มหารวํ รวโนฺต ปาทมูเลเยว ปติฯ ตโต ตโต ภิกฺขู อาคนฺตฺวา ครหิตฺวา ‘‘อนนุจฺฉวิกํ เต กต’’นฺติ สตฺถุ สนฺติกํ เนตฺวา ‘‘ภเนฺต, อิมินา อิทํ นาม กต’’นฺติ ตมตฺถํ อาโรเจสุํฯ สตฺถา ตํ ภิกฺขุํ ครหิตฺวา ‘‘น, ภิกฺขเว, อิทาเนเวส เอตสฺมิํ สิเปฺป กุสโล, ปุเพฺพปิ กุสโลเยว อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อมโจฺจ อโหสิฯ ตสฺมิํ กาเล รโญฺญ ปุโรหิโต อติมุขโร โหติ พหุภาณี, ตสฺมิํ กเถตุํ อารเทฺธ อเญฺญ โอกาสเมว น ลภนฺติฯ ราชา จิเนฺตสิ ‘‘กทา นุ โข เอตสฺส วจนุปเจฺฉทกํ กญฺจิ ลภิสฺสามี’’ติฯ โส ตโต ปฎฺฐาย ตถารูปํ เอกํ อุปธาเรโนฺต วิจรติฯ ตสฺมิํ กาเล พาราณสิยํ เอโก ปีฐสปฺปี สกฺขราขิปนสิเปฺป นิปฺผตฺติํ ปโตฺต โหติฯ คามทารกา ตํ รถกํ อาโรเปตฺวา  อากฑฺฒมานา พาราณสินครทฺวารมูเล  เอโก วิฎปสมฺปโนฺน มหานิโคฺรโธ อตฺถิ, ตตฺถ อาเนตฺวา สมฺปริวาเรตฺวา กากณิกาทีนิ ทตฺวา ‘‘หตฺถิรูปกํ กร, อสฺสรูปกํ กรา’’ติ วทนฺติฯ โส สกฺขรา ขิปิตฺวา ขิปิตฺวา นิโคฺรธปเณฺณสุ นานารูปานิ ทเสฺสติ, สพฺพานิ ปณฺณานิ ฉิทฺทาวฉิทฺทาเนว อเหสุํฯ</p>


<p>อถ พาราณสิราชา อุยฺยานํ คจฺฉโนฺต ตํ ฐานํ ปาปุณิฯ อุสฺสารณาภเยน สเพฺพ ทารกา ปลายิํสุ, ปีฐสปฺปี ตเตฺถว นิปชฺชิฯ ราชา นิโคฺรธมูลํ ปตฺวา รเถ นิสิโนฺน ปตฺตานํ ฉิทฺทตาย ฉายํ กพรกพรํ ทิสฺวา โอโลเกโนฺต สเพฺพสํ ปตฺตานํ ฉิทฺทภาวํ ทิสฺวา ‘‘เกเนตานิ เอวํ กตานี’’ติ ปุจฺฉิฯ ‘‘ปีฐสปฺปินา, เทวา’’ติฯ ราชา ‘‘อิมํ นิสฺสาย พฺราหฺมณสฺส วจนุปเจฺฉทํ กาตุํ สกฺกา ภวิสฺสตี’’ติ จิเนฺตตฺวา ‘‘กหํ, ภเณ, ปีฐสปฺปี’’ติ ปุจฺฉิฯ วิจินนฺตา มูลนฺตเร นิปนฺนํ ทิสฺวา ‘‘อยํ, เทวา’’ติ อาหํสุฯ ราชา นํ ปโกฺกสาเปตฺวา ปริสํ อุสฺสาเรตฺวา ปุจฺฉิ ‘‘อมฺหากํ สนฺติเก เอโก มุขรพฺราหฺมโณ อตฺถิ, สกฺขิสฺสสิ ตํ นิสฺสทฺทํ กาตุ’’นฺติฯ นาฬิมตฺตา อชลณฺฑิกา ลภโนฺต สกฺขิสฺสามิ, เทวาติฯ ราชา ปีฐสปฺปิํ ฆรํ เนตฺวา อโนฺตสาณิยํ นิสีทาเปตฺวา สาณิยํ ฉิทฺทํ กาเรตฺวา พฺราหฺมณสฺส ฉิทฺทาภิมุขํ  อาสนํ ปญฺญเปตฺวา นาฬิมตฺตา สุกฺขา อชลณฺฑิกา ปีฐสปฺปิสฺส สนฺติเก ฐปาเปตฺวา พฺราหฺมณํ อุปฎฺฐานกาเล อาคตํ ตสฺมิํ อาสเน นิสีทาเปตฺวา กถํ สมุฎฺฐาเปสิฯ พฺราหฺมโณ อเญฺญสํ โอกาสํ อทตฺวา รญฺญา สทฺธิํ กเถตุํ อารภิฯ อถสฺส โส ปีฐสปฺปี สาณิจฺฉิเทฺทน เอเกกํ อชลณฺฑิกํ ปจฺฉิยํ ปเวเสโนฺต วิย ตาลุตลมฺหิเยว ปาเตติ, พฺราหฺมโณ อาคตาคตํ นาฬิยํ เตลํ ปเวเสโนฺต วิย คิลติ, สพฺพา ปริกฺขยํ คมิํสุฯ ตเสฺสตา นาฬิมตฺตา อชลณฺฑิกา กุจฺฉิํ ปวิฎฺฐา อฑฺฒาฬฺหกมตฺตา อเหสุํฯ</p>


<p>ราชา ตาสํ ปริกฺขีณภาวํ ญตฺวา อาห – ‘‘อาจริย, ตุเมฺห อติมุขรตาย นาฬิมตฺตา อชลณฺฑิกา คิลนฺตา กิญฺจิ น ชานิตฺถ, อิโต ทานิ อุตฺตริ ชีราเปตุํ น สกฺขิสฺสถฯ คจฺฉถ, ปิยงฺคุทกํ ปิวิตฺวา ฉเฑฺฑตฺวา อตฺตานํ อโรคํ กโรถา’’ติ พฺราหฺมโณ ตโต ปฎฺฐาย  ปิหิตมุโข วิย หุตฺวา กเถเนฺตนาปิ สทฺธิํ อกถนสีโล อโหสิฯ ราชา ‘‘อิมินา เม กณฺณสุขํ กต’’นฺติ ปีฐสปฺปิสฺส สตสหสฺสุฎฺฐานเก จตูสุ ทิสาสุ จตฺตาโร คาเม อทาสิฯ โพธิสโตฺต ราชานํ อุปสงฺกมิตฺวา ‘‘เทว, สิปฺปํ นาม โลเก ปณฺฑิเตหิ อุคฺคหิตพฺพํ, ปีฐสปฺปินา สาลิตฺตกมเตฺตนาปิ อยํ สมฺปตฺติ ลทฺธา’’ติ วตฺวา อิมํ คาถมาห –</p>


<ol>
<li>
‘‘สาธุํ  
โข สิปฺปกํ นาม, อปิ ยาทิส กีทิสํ;  
  
ปสฺส ขญฺชปฺปหาเรน, ลทฺธา คามา จตุทฺทิสา’’ติฯ  
</li>
  
<p>ตตฺถ ติ ปสฺส, มหาราช, อิมินา ขญฺชปีฐสปฺปินา อชลณฺฑิกาปหาเรน จตุทฺทิสา จตฺตาโร คามา ลทฺธา, อเญฺญสํ สิปฺปานํ โก อานิสํสปริเจฺฉโทติ สิปฺปคุณํ กเถสิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปีฐสปฺปี อยํ ภิกฺขุ อโหสิ, ราชา อานโนฺท, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๑๐๘] ๘. พาหิยชาตกวณฺณนา
</ol></p>


<p>  ติ อิทํ สตฺถา เวสาลิํ อุปนิสฺสาย มหาวเน กูฎาคารสาลายํ วิหรโนฺต เอกํ ลิจฺฉวิํ อารพฺภ กเถสิฯ โส กิร ลิจฺฉวิราชา สโทฺธ ปสโนฺน พุทฺธปฺปมุขํ ภิกฺขุสงฺฆํ นิมเนฺตตฺวา อตฺตโน นิเวสเน มหาทานํ ปวเตฺตสิฯ ภริยา ปนสฺส ถูลงฺคปจฺจงฺคา อุทฺธุมาตกนิมิตฺตสทิสา อนากปฺปสมฺปนฺนา อโหสิฯ สตฺถา ภตฺตกิจฺจาวสาเน อนุโมทนํ กตฺวา วิหารํ คนฺตฺวา ภิกฺขูนํ โอวาทํ ทตฺวา คนฺธกุฎิํ ปาวิสิฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, ตสฺส นาม ลิจฺฉวิรโญฺญ ตาว อภิรูปสฺส ตาทิสา ภริยา ถูลงฺคปจฺจงฺคา อนากปฺปสมฺปนฺนา, กถํ โส ตาย สทฺธิํ อภิรมตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เอส อิทาเนว, ปุเพฺพปิ ถูลสรีราย เอว อิตฺถิยา สทฺธิํ อภิรมี’’ติ วตฺวา เตหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อมโจฺจ อโหสิฯ อเถกา ชนปทิตฺถี ถูลสรีรา อนากปฺปสมฺปนฺนา ภติํ กุรุมานา ราชงฺคณสฺส อวิทูเรน คจฺฉมานา สรีรวฬญฺชปีฬิตา หุตฺวา นิวตฺถสาฎเกน สรีรํ ปฎิจฺฉาเทตฺวา นิสีทิตฺวา สรีรวฬญฺชํ มุญฺจิตฺวา ขิปฺปเมว อุฎฺฐาสิฯ ตสฺมิํ ขเณ พาราณสิราชา วาตปาเนน ราชงฺคณํ โอโลเกโนฺต ตํ ทิสฺวา จิเนฺตสิ ‘‘อยํ เอวรูเป องฺคณฎฺฐาเน สรีรวฬญฺชํ มุญฺจมานา หิโรตฺตปฺปํ  อปฺปหาย นิวาสเนเนว ปฎิจฺฉนฺนา หุตฺวา สรีรวฬญฺชํ โมเจตฺวา ขิปฺปํ อุฎฺฐิตา, อิมาย นิโรคาย ภวิตพฺพํ, เอติสฺสา วตฺถุ วิสทํ ภวิสฺสติ, วิสเท ปน วตฺถุสฺมิํ เอโก ปุโตฺต ลพฺภมาโน วิสโท ปุญฺญวา ภวิสฺสติ, อิมํ มยา อคฺคมเหสิํ กาตุํ วฎฺฎตี’’ติฯ โส ตสฺสา อปริคฺคหิตภาวํ ญตฺวา อาหราเปตฺวา อคฺคมเหสิฎฺฐานํ อทาสิฯ สา ตสฺส ปิยา อโหสิ มนาปา, น จิรเสฺสว เอกํ ปุตฺตํ วิชายิฯ โส ปนสฺสา ปุโตฺต จกฺกวตฺตี ราชา อโหสิฯ</p>


<p>โพธิสโตฺต ตสฺสา สมฺปตฺติํ ทิสฺวา ตถารูปํ วจโนกาสํ ลภิตฺวา ‘‘เทว, สิกฺขิตพฺพยุตฺตกํ นาม สิปฺปํ กสฺมา น สิกฺขิตพฺพํ, ยตฺร หิ นามายํ มหาปุญฺญา หิโรตฺตปฺปํ อปฺปหาย ปฎิจฺฉนฺนากาเรน สรีรวฬญฺชํ กุรุมานา ตุเมฺห  อาราเธตฺวา เอวรูปํ สมฺปตฺติํ ปตฺตา’’ติ วตฺวา สิกฺขิตพฺพยุตฺตกานํ สิปฺปานํ วณฺณํ กเถโนฺต อิมํ คาถมาห –</p>


<ol>
<li>
‘‘สิเกฺขยฺย สิกฺขิตพฺพานิ, สนฺติ สจฺฉนฺทิโน ชนา;  
  
พาหิยา หิ สุหเนฺนน, ราชานมภิราธยี’’ติฯ  
</li>
  
<p>ตตฺถ ติ เตสุ เตสุ สิเปฺปสุ สจฺฉนฺทา ชนา อตฺถิเยวฯ ติ พหิชนปเท ชาตา สํวฑฺฒา อิตฺถีฯ ติ หิโรตฺตปฺปํ อปฺปหาย ปฎิจฺฉเนฺนนากาเรน หนฺนํ สุหนฺนํ นาม, เตน สุหเนฺนนฯ ติ เทวํ อภิราธยิตฺวา อิมํ สมฺปตฺติํ ปตฺตาติฯ เอวํ มหาสโตฺต สิกฺขิตพฺพยุตฺตกานํ สิปฺปานํ คุณํ กเถสิฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ชยมฺปติกา เอตรหิปิ ชยมฺปติกาว, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๑๐๙] ๙. กุณฺฑกปูวชาตกวณฺณนา
</ol></p>


<p>ติ อิทํ สตฺถา สาวตฺถิยํ วิหรโนฺต มหาทุคฺคตํ อารพฺภ กเถสิฯ สาวตฺถิยญฺหิ กทาจิ เอกเมว กุลํ พุทฺธปฺปมุขสฺส ภิกฺขุสงฺฆสฺส ทานํ เทติ, กทาจิ ตีณิ จตฺตาริ เอกโต หุตฺวา, กทาจิ คณพนฺธเนน, กทาจิ วีถิสภาเคน, กทาจิ สกลนครํ ฉนฺทกํ  สํหริตฺวาฯ ตทา ปน วีถิภตฺตํ นาม อโหสิฯ อถ มนุสฺสา พุทฺธปฺปมุขสฺส ภิกฺขุสงฺฆสฺส ยาคุํ ทตฺวา ‘‘ขชฺชกํ อาหรถา’’ติ อาหํสุฯ ตทา ปเนโก ปเรสํ ภติการโก ทุคฺคตมนุโสฺส ตสฺสํ วีถิยํ วสมาโน จิเนฺตสิ ‘‘อหํ ยาคุํ ทาตุํ น สกฺขิสฺสามิ, ขชฺชกํ ปน ทสฺสามี’’ติ สณฺหสณฺหํ กุณฺฑกํ วฑฺฒาเปตฺวา อุทเกน เตเมตฺวา อกฺกปเณฺณน เวเฐตฺวา กุกฺกุเฬ ปจิตฺวา ‘‘อิทํ พุทฺธสฺส ทสฺสามี’’ติ ตํ อาทาย คนฺตฺวา สตฺถุ สนฺติเก ฐิโต ‘‘ขชฺชกํ อาหรถา’’ติ เอกสฺมิํ วจเน วุตฺตมเตฺต สพฺพปฐมํ คนฺตฺวา ตํ ปูวํ สตฺถุ ปเตฺต ปติฎฺฐาเปสิ, สตฺถา อเญฺญหิ ทียมานํ ขชฺชกํ อคฺคเหตฺวา ตเมว ปูวขชฺชกํ ปริภุญฺชิฯ</p>


<p>ตสฺมิํเยว  ปน ขเณ ‘‘สมฺมาสมฺพุเทฺธน กิร มหาทุคฺคตสฺส กุณฺฑกขชฺชกํ อชิคุจฺฉิตฺวา อมตํ วิย ปริภุตฺต’’นฺติ สกลนครํ เอกโกลาหลํ อโหสิฯ ราชราชมหามตฺตาทโย อนฺตมโส โทวาริเก อุปาทาย สเพฺพว สนฺนิปติตฺวา สตฺถารํ วนฺทิตฺวา มหาทุคฺคตํ อุปสงฺกมิตฺวา ‘‘หนฺท โภ, สตํ คเหตฺวา, เทฺว สตานิ คเหตฺวา, ปญฺจ สตานิ คเหตฺวา อมฺหากํ ปตฺติํ เทหี’’ติ วทิํสุฯ โส ‘‘สตฺถารํ ปฎิปุจฺฉิตฺวา ชานิสฺสามี’’ติ สตฺถุ สนฺติกํ คนฺตฺวา ตมตฺถํ อาโรเจสิฯ สตฺถา ‘‘ธนํ คเหตฺวา วา อคฺคเหตฺวา วา สพฺพสตฺตานํ ปตฺติํ เทหี’’ติ อาหฯ โส ธนํ คเหตุํ อารภิฯ มนุสฺสา ทิคุณจตุคฺคุณอฎฺฐคุณาทิวเสน ททนฺตา นว หิรญฺญโกฎิโย อทํสุฯ สตฺถา อนุโมทนํ กตฺวา วิหารํ คนฺตฺวา ภิกฺขูหิ วเตฺต ทสฺสิเต สุคโตวาทํ ทตฺวา คนฺธกุฎิํ ปาวิสิฯ ราชา สายนฺหสมเย มหาทุคฺคตํ ปโกฺกสาเปตฺวา เสฎฺฐิฎฺฐาเนน ปูเชสิฯ</p>


<p>ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, สตฺถา มหาทุคฺคเตน ทินฺนํ กุณฺฑกปูวํ อชิคุจฺฉโนฺต อมตํ วิย ปริภุญฺชิ, มหาทุคฺคโตปิ พหุธนญฺจ เสฎฺฐิฎฺฐานญฺจ  ลภิตฺวา มหาสมฺปตฺติํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว มยา อชิคุจฺฉเนฺตน ตสฺส กุณฺฑกปูโว ปริภุโตฺต, ปุเพฺพปิ รุกฺขเทวตาย หุตฺวา ปริภุโตฺตเยว, ตทาปิ เจส มํ นิสฺสาย เสฎฺฐิฎฺฐานํ อลเตฺถวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ ฐาเน เอรณฺฑรุเกฺข รุกฺขเทวตา หุตฺวา นิพฺพตฺติฯ ตทา ตสฺมิํ คามเก มนุสฺสา เทวตามงฺคลิกา โหนฺติฯ อเถกสฺมิํ ฉเณ สมฺปเตฺต มนุสฺสา อตฺตโน อตฺตโน รุกฺขเทวตานํ พลิกมฺมํ อกํสุฯ อเถโก ทุคฺคตมนุโสฺส เต มนุเสฺส รุกฺขเทวตา ปฎิชคฺคเนฺต ทิสฺวา เอกํ เอรณฺฑรุกฺขํ ปฎิชคฺคิฯ เต มนุสฺสา  อตฺตโน อตฺตโน เทวตานํ นานปฺปการานิ มาลาคนฺธวิเลปนาทีนิ เจว ขชฺชโภชฺชานิ จ อาทาย คจฺฉิํสุฯ โส ปน กุณฺฑกปูวเญฺจว อุฬุเงฺกน จ อุทกํ อาทาย คนฺตฺวา เอรณฺฑรุกฺขสฺส อวิทูเร ฐตฺวา จิเนฺตสิ ‘‘เทวตา นาม ทิพฺพขชฺชกานิ ขาทนฺติ, มยฺหํ เทวตา อิมํ  กุณฺฑกปูวํ น ขาทิสฺสติ, กิํ อิมํ อการเณน นาเสมิ, อหเมว นํ ขาทิสฺสามี’’ติ ตโตว นิวตฺติฯ โพธิสโตฺต ขนฺธวิฎเป ฐตฺวา ‘‘โภ ปุริส, สเจ ตฺวํ อิสฺสโร ภเวยฺยาสิ, มยฺหํ มธุรขชฺชกํ ทเทยฺยาสิฯ ตฺวํ ปน ทุคฺคโต, อหํ ตว ปูวํ น ขาทิตฺวา อญฺญํ กิํ ขาทิสฺสามิ, มา เม โกฎฺฐาสํ นาเสหี’’ติ วตฺวา อิมํ คาถมาห –</p>


<ol>
<li>
‘‘ยถโนฺน ปุริโส โหติ, ตถนฺนา ตสฺส เทวตา;  
  
อาหเรตํ กุณฺฑปูวํ, มา เม ภาคํ วินาสยา’’ติฯ  
</li>
  
<p>ตตฺถ ติ ยถารูปโภชโน โหติฯ ติ ตสฺส ปุริสสฺส เทวตาปิ ตถารูปโภชนาว โหติฯ นฺติ เอตํ กุณฺฑเกน ปกฺกปูวํ อาเนหิ, มยฺหํ ภาคํ มา วินาเสหีติฯ
</ol></p>


<p>โส นิวตฺติตฺวา โพธิสตฺตํ โอโลเกตฺวา พลิกมฺมมกาสิฯ โพธิสโตฺต ตโต โอชํ ปริภุญฺชิตฺวา ‘‘ปุริส, ตฺวํ กิมตฺถํ มํ ปฎิชคฺคสี’’ติ อาหฯ ‘‘ทุคฺคโตมฺหิ, สามิ, ตํ นิสฺสาย ทุคฺคตภาวโต มุจฺจิตุกามตาย ปฎิชคฺคามี’’ติฯ ‘‘โภ ปุริส, มา  จินฺตยิ, ตยา กตญฺญุสฺส กตเวทิโน ปูชา กตา, อิมํ เอรณฺฑํ ปริกฺขิปิตฺวา นิธิกุมฺภิโย คีวาย คีวํ อาหจฺจฐิตาฯ ตฺวํ รโญฺญ อาจิกฺขิตฺวา สกเฎหิ ธนํ อาหราเปตฺวา ราชงฺคเณ ราสิํ กาเรหิ, ราชา เต ตุสฺสิตฺวา เสฎฺฐิฎฺฐานํ ทสฺสตี’’ติ วตฺวา โพธิสโตฺต อนฺตรธายิฯ โส ตถา อกาสิฯ ราชาปิ ตสฺส เสฎฺฐิฎฺฐานํ อทาสิฯ อิติ โส โพธิสตฺตํ นิสฺสาย มหาสมฺปตฺติํ ปตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ทุคฺคโต เอตรหิ ทุคฺคโตว, เอรณฺฑรุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๑๐] ๑๐. สพฺพสํหารกปญฺหชาตกวณฺณนา
</ol></p>


<p>  ติ  อยํ สพฺพสํหารกปโญฺห สพฺพากาเรน อุมงฺคชาตเก อาวิ ภวิสฺสตีติฯ</p>

</p>

</p>


<p>ตสฺสุทฺทานํ –</p>


<p>
ปโรสตมฺปิ ปณฺณิกํ, เวรี จ มิตฺตวินฺทกํ;  
  
ทุพฺพลญฺจ อุทญฺจนี, สาลิตฺตมฺปิ จ พาหิยํ;  
  
กุณฺฑกปูวสพฺพสํหารกนฺติฯ  
</p>
  
<h2>๑๒. หํจิวโคฺค</h2>
<h3>[๑๑๑] ๑. คทฺรภปญฺหชาตกวณฺณนา</h3>
<p>  ติ อยมฺปิ คทฺรภปโญฺห เยว (ชา. ๒.๒๒.๕๙๐ อาทโย) อาวิ ภวิสฺสติฯ</p>

</p>


<h3>[๑๑๒] ๒. อมราเทวีปญฺหชาตกวณฺณนา</h3>
<p>ติ อยมฺปิ อมราเทวิปโญฺห นาม ตเตฺถว อาวิ ภวิสฺสติฯ</p>

</p>


<h3>[๑๑๓] ๓. สิงฺคาลชาตกวณฺณนา</h3>
<p>  ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ตสฺมิญฺหิ สมเย ภิกฺขู ธมฺมสภายํ  สนฺนิปติตฺวา ‘‘อาวุโส, เทวทเตฺตน ปญฺจ ภิกฺขุสตานิ อาทาย คยาสีสํ คนฺตฺวา ‘ยํ สมโณ โคตโม กโรติ, น โส ธโมฺมฯ ยมหํ กโรมิ, อยเมว ธโมฺม’ติ เต ภิกฺขู อตฺตโน ลทฺธิํ คาหาเปตฺวา ฐานปฺปตฺตํ มุสาวาทํ กตฺวา สงฺฆํ ภินฺทิตฺวา เอกสีมาย เทฺว อุโปสถา กตา’’ติ เทวทตฺตสฺส อคุณกถํ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เทวทโตฺต อิทาเนว มุสาวาที, ปุเพฺพปิ มุสาวาทีเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สุสานวเน รุกฺขเทวตา หุตฺวา นิพฺพตฺติฯ ตทา พาราณสิยํ นกฺขตฺตํ ฆุฎฺฐํ อโหสิฯ มนุสฺสา ‘‘ยกฺขพลิกมฺมํ กโรมา’’ติ เตสุ เตสุ จจฺจรรจฺฉาทิฎฺฐาเนสุ มจฺฉมํสาทีนิ วิปฺปกิริตฺวา กปาลเกสุ พหุํ สุรํ ฐปยิํสุฯ อเถโก สิงฺคาโล อฑฺฒรตฺตสมเย นิทฺธมเนน นครํ ปวิสิตฺวา มจฺฉมํสํ ขาทิตฺวา สุรํ ปิวิตฺวา ปุนฺนาคคจฺฉนฺตรํ ปวิสิตฺวา ยาว อรุณุคฺคมนา นิทฺทํ โอกฺกมิฯ โส ปพุชฺฌิตฺวา อาโลกํ ทิสฺวา ‘‘อิทานิ นิกฺขมิตุํ น สกฺกา’’ติ มคฺคสมีปํ คนฺตฺวา อทิสฺสมาโน นิปชฺชิตฺวา อเญฺญ มนุเสฺส ทิสฺวาปิ กิญฺจิ อวตฺวา เอกํ พฺราหฺมณํ มุขโธวนตฺถาย คจฺฉนฺตํ ทิสฺวา จิเนฺตสิ ‘‘พฺราหฺมณา นาม ธนโลลา โหนฺติ, อิมํ ธเนน ปโลเภตฺวา ยถา มํ อุปกจฺฉกนฺตเร กตฺวา อุตฺตราสเงฺคน ปฎิจฺฉาเทตฺวา นครา นีหรติ, ตถา กริสฺสามี’’ติฯ โส มนุสฺสภาสาย ‘‘พฺราหฺมณา’’ติ อาหฯ โส นิวตฺติตฺวา ‘‘โก มํ ปโกฺกสตี’’ติ อาหฯ ‘‘อหํ, พฺราหฺมณา’’ติฯ ‘‘กิํการณา’’ติฯ ‘‘พฺราหฺมณ, มยฺหํ เทฺว กหาปณสตานิ อตฺถิฯ สเจ มํ อุปกจฺฉกนฺตเร กตฺวา อุตฺตราสเงฺคน ปฎิจฺฉาเทตฺวา ยถา น โกจิ ปสฺสติ, ตถา นครา นิกฺขาเมตุํ สโกฺกสิ, ตุยฺหํ เต กหาปเณ ทสฺสามี’’ติฯ พฺราหฺมโณ ธนโลเภน ‘‘สาธู’’ติ สมฺปฎิจฺฉิตฺวา ตํ ตถา กตฺวา อาทาย นครา นิกฺขมิตฺวา โถกํ อคมาสิฯ อถ นํ สิงฺคาโล ปุจฺฉิ ‘‘กตรฎฺฐานํ, พฺราหฺมณา’’ติ? ‘‘อสุกํ นามา’’ติฯ ‘‘อญฺญํ โถกํ ฐานํ คจฺฉา’’ติฯ เอวํ ปุนปฺปุนํ วทโนฺต มหาสุสานํ ปตฺวา ‘‘อิธ  มํ โอตาเรหี’’ติ  อาหฯ ตตฺถ นํ โอตาเรสิฯ อถ สิงฺคาโล ‘‘เตน หิ, พฺราหฺมณ, อุตฺตริสาฎกํ ปตฺถรา’’ติ อาหฯ โส ธนโลเภน ‘‘สาธู’’ติ ปตฺถริฯ อถ นํ ‘‘อิมํ รุกฺขมูลํ ขณาหี’’ติ ปถวิขณเน โยเชตฺวา พฺราหฺมณสฺส อุตฺตริสาฎกํ อภิรุยฺห จตูสุ กเณฺณสุ จ มเชฺฌ จาติ ปญฺจสุ ฐาเนสุ สรีรนิสฺสนฺทํ ปาเตตฺวา มเกฺขตฺวา เจว เตเมตฺวา จ สุสานวนํ ปาวิสิฯ โพธิสโตฺต รุกฺขวิฎเป ฐตฺวา อิมํ คาถมาห –</p>


<ol>
<li>
‘‘สทฺทหาสิ สิงฺคาลสฺส, สุราปีตสฺส พฺราหฺมณ;  
  
สิปฺปิกานํ สตํ นตฺถิ, กุโต กํสสตา ทุเว’’ติฯ  
</li>
  
<p>ตตฺถ ติ สทฺทหสิ, อยเมว วา ปาโฐ, ปตฺติยายสีติ อโตฺถฯ ติ เอตสฺส หิ สิปฺปิกาสตมฺปิ นตฺถิฯ ติ เทฺว กหาปณสตานิ ปนสฺส กุโต เอวาติฯ
</ol></p>


<p>โพธิสโตฺต  อิมํ คาถํ วตฺวา ‘‘คจฺฉ, พฺราหฺมณ, ตว สาฎกํ โธวิตฺวา นฺหายิตฺวา อตฺตโน กมฺมํ กโรหี’’ติ วตฺวา อนฺตรธายิฯ พฺราหฺมโณ ตถา กตฺวา ‘‘วญฺจิโต วตมฺหี’’ติ โทมนสฺสปฺปโตฺต ปกฺกามิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล เทวทโตฺต อโหสิ, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๑๔] ๔. มิตจินฺตีชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เทฺว มหลฺลกเตฺถเร อารพฺภ กเถสิฯ เต กิร ชนปเท เอกสฺมิํ อรญฺญาวาเส วสฺสํ วสิตฺวา ‘‘สตฺถุ ทสฺสนตฺถาย คจฺฉิสฺสามา’’ติ ปาเถยฺยํ สเชฺชตฺวา ‘‘อชฺช คจฺฉาม, เสฺว คจฺฉามา’’ติ มาสํ อติกฺกาเมตฺวา ปุน ปาเถยฺยํ สเชฺชตฺวา ตเถว มาสํ, ปุน มาสนฺติ เอวํ อตฺตโน กุสีตภาเวน เจว นิวาสฎฺฐาเน จ อเปกฺขาย ตโย มาเส อติกฺกาเมตฺวา  ตโต นิกฺขมฺม เชตวนํ คนฺตฺวา สภาคฎฺฐาเน ปตฺตจีวรํ ปฎิสาเมตฺวา สตฺถารํ ปสฺสิํสุฯ อถ เน ภิกฺขู ปุจฺฉิํสุ ‘‘จิรํ โว, อาวุโส, พุทฺธุปฎฺฐานํ อกโรนฺตานํ, กสฺมา เอวํ จิรายิตฺถา’’ติ? เต ตมตฺถํ อาโรเจสุํฯ อถ เนสํ โส อาลสิยกุสีตภาโว  ภิกฺขุสเงฺฆ ปากโฎ ชาโตฯ ธมฺมสภายมฺปิ เตสํ ภิกฺขูนเมว อาลสิยภาวํ นิสฺสาย กถํ สมุฎฺฐาเปสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต เต ปโกฺกสาเปตฺวา ‘‘สจฺจํ กิร ตุเมฺห, ภิกฺขเว, อลสา กุสีตา’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘น, ภิกฺขเว, อิทาเนเวเต อลสา, ปุเพฺพปิ อลสา เจว นิวาสฎฺฐาเน จ สาลยา สาเปกฺขา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสินทิยํ ตโย มจฺฉา อเหสุํ, พหุจินฺตี, อปฺปจินฺตี, มิตจินฺตีติ เตสํ นามานิฯ เต อรญฺญโต มนุสฺสปถํ อาคมิํสุฯ ตตฺถ มิตจินฺตี อิตเร เทฺว เอวมาห ‘‘อยํ มนุสฺสปโถ นาม สาสโงฺก สปฺปฎิภโย, เกวฎฺฎา นานปฺปการานิ ชาลกุมินาทีนิ ขิปิตฺวา มเจฺฉ คณฺหนฺติ, มยํ อรญฺญเมว คจฺฉามา’’ติฯ อิตเร เทฺว ชนา อลสตาย เจว อามิสคิทฺธตาย จ ‘‘อชฺช คจฺฉาม, เสฺว คจฺฉามา’’ติ ตโย  มาเส อติกฺกาเมสุํฯ อถ เกวฎฺฎา นทิยํ ชาลํ ขิปิํสุฯ พหุจินฺตี จ อปฺปจินฺตี จ โคจรํ คณฺหนฺตา ปุรโต คจฺฉนฺติฯ เต อตฺตโน อนฺธพาลตาย ชาลคนฺธํ อสลฺลเกฺขตฺวา ชาลกุจฺฉิเมว ปวิสิํสุฯ มิตจินฺตี ปจฺฉโต อาคจฺฉโนฺต ชาลคนฺธํ สลฺลเกฺขตฺวา เตสญฺจ ชาลกุจฺฉิํ ปวิฎฺฐภาวํ ญตฺวา ‘‘อิเมสํ กุสีตานํ อนฺธพาลานํ ชีวิตทานํ ทสฺสามี’’ติ จิเนฺตตฺวา พหิปเสฺสน ชาลกุจฺฉิฎฺฐานํ คนฺตฺวา ชาลกุจฺฉิํ ผาเลตฺวา นิกฺขนฺตสทิโส หุตฺวา อุทกํ อาลุเฬโนฺต ชาลสฺส ปุรโต ปติตฺวา ปุน ชาลกุจฺฉิํ ปวิสิตฺวา ปจฺฉิมภาเคน ผาเลตฺวา นิกฺขนฺตสทิโส อุทกํ อาลุเฬโนฺต ปจฺฉิมภาเค ปติฯ เกวฎฺฎา ‘‘มจฺฉา ชาลํ ผาเลตฺวา คตา’’ติ มญฺญมานา ชาลโกฎิยํ คเหตฺวา อุกฺขิปิํสุฯ เต เทฺวปิ มจฺฉา ชาลโต มุจฺจิตฺวา อุทเก ปติํสุฯ อิติ เตหิ มิตจินฺติํ นิสฺสาย ชีวิตํ ลทฺธํฯ</p>


<p>สตฺถา  อิมํ อตีตํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘พหุจินฺตี  
อปฺปจินฺตี, อุโภ ชาเล อพชฺฌเร;  
  
มิตจินฺตี ปโมเจสิ, อุโภ ตตฺถ สมาคตา’’ติฯ  
</li>
  
<p>ตตฺถ ติ พหุจินฺตนตาย วิตกฺกพหุลตาย เอวํลทฺธนาโมฯ อิตเรสุปิ ทฺวีสุ อยเมว นโยฯ ติ มิตจินฺติํ นิสฺสาย ลทฺธชีวิตา ตตฺถ อุทเก ปุน อุโภปิ ชนา มิตจินฺตินา สทฺธิํ สมาคตาติ อโตฺถฯ
</ol></p>


<p>เอวํ สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน มหลฺลกา ภิกฺขู โสตาปตฺติผเล ปติฎฺฐหิํสุฯ ตทา พหุจินฺตี จ อปฺปจินฺตี จ อิเม เทฺว อเหสุํ, มิตจินฺตี ปน อหเมว อโหสินฺติฯ</p>

</p>


<ol>
<li>
<p> [๑๑๕] ๕. อนุสาสิกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อนุสาสิกํ ภิกฺขุนิํ อารพฺภ กเถสิฯ สา กิร สาวตฺถิวาสินี เอกา กุลธีตา ปพฺพชิตฺวา อุปสมฺปนฺนกาลโต ปฎฺฐาย สมณธเมฺม อนนุยุตฺตา อามิสคิทฺธา หุตฺวา ยตฺถ อญฺญา ภิกฺขุนิโย น คจฺฉนฺติ, ตาทิเส  นครสฺส เอกเทเส ปิณฺฑาย จรติฯ อถสฺสา มนุสฺสา ปณีตปิณฺฑปาตํ เทนฺติฯ สา รสตณฺหาย พชฺฌิตฺวา ‘‘สเจ อิมสฺมิํ ปเทเส อญฺญาปิ ภิกฺขุนิโย ปิณฺฑาย จริสฺสนฺติ, มยฺหํ ลาโภ ปริหายิสฺสติฯ ยถา เอตํ ปเทสํ อญฺญา นาคจฺฉนฺติ, เอวํ มยา กาตุํ วฎฺฎตี’’ติ จิเนฺตตฺวา ภิกฺขุนูปสฺสยํ คนฺตฺวา ‘‘อเยฺย, อสุกฎฺฐาเน จโณฺฑ หตฺถี, จโณฺฑ อโสฺส, จโณฺฑ เมโณฺฑ, จโณฺฑ กุกฺกุโร จรติ, สปริสฺสยฎฺฐานํ, มา ตตฺถ ปิณฺฑาย จริตฺถา’’ติ ภิกฺขุนิโย อนุสาสติฯ ตสฺสา วจนํ สุตฺวา เอกา ภิกฺขุนีปิ ตํ ปเทสํ คีวํ ปริวเตฺตตฺวา น โอโลเกสิฯ ตสฺสา เอกสฺมิํ ทิวเส ตสฺมิํ ปเทเส ปิณฺฑาย จรนฺติยา เวเคเนกํ  เคหํ ปวิสนฺติยา จโณฺฑ เมณฺฑโก ปหริตฺวา อูรุฎฺฐิกํ ภินฺทิฯ มนุสฺสา เวเคน อุปธาวิตฺวา ทฺวิธา ภินฺนํ อูรุฎฺฐิกํ เอกโต พนฺธิตฺวา ตํ ภิกฺขุนิํ มเญฺจนาทาย ภิกฺขุนูปสฺสยํ นยิํสุฯ ภิกฺขุนิโย ‘‘อยํ อญฺญา ภิกฺขุนิโย อนุสาสิตฺวา สยํ ตสฺมิํ ปเทเส จรนฺตี อูรุฎฺฐิกํ ภินฺทาเปตฺวา อาคตา’’ติ ปริหาสํ อกํสุฯ ตมฺปิ ตาย กตการณํ น จิรเสฺสว ภิกฺขุสเงฺฆ ปากฎํ อโหสิฯ</p>


<p>อเถกทิวสํ ธมฺมสภายํ ภิกฺขู  ‘‘อาวุโส, อสุกา อนุสาสิกา ภิกฺขุนี อญฺญํ อนุสาสิตฺวา สยํ ตสฺมิํ ปเทเส จรมานา จเณฺฑน เมณฺฑเกน อูรุํ ภินฺทาเปสี’’ติ ตสฺสา อคุณกถํ กเถสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปสา อเญฺญ อนุสาสติเยว, สยํ ปน น วตฺตติ, นิจฺจกาลํ ทุกฺขเมว อนุโภตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรเญฺญ สกุณโยนิยํ นิพฺพตฺติตฺวา วยปฺปโตฺต สกุณเชฎฺฐโก หุตฺวา อเนกสกุณสหสฺสปริวาโร หิมวนฺตํ ปาวิสิฯ ตสฺส ตตฺถ วสนกาเล เอกา จณฺฑสกุณิกา มหาวตฺตนิมคฺคํ คนฺตฺวา โคจรํ คณฺหาติฯ สา ตตฺถ สกเฎหิ ปติตานิ วีหิมุคฺคพีชาทีนิ ลภิตฺวา ‘‘ยถา อิทานิ อิมํ ปเทสํ อเญฺญ สกุณา นาคจฺฉนฺติ, ตถา กริสฺสามี’’ติ จิเนฺตตฺวา สกุณสงฺฆสฺส โอวาทํ เทติ ‘‘วตฺตนิมหามโคฺค นาม สปฺปฎิภโย, หตฺถิอสฺสาทโย เจว จณฺฑโคณยุตฺตยานาทีนิ จ สญฺจรนฺติ, สหสา อุปฺปติตุมฺปิ น สกฺกา โหติ, น ตตฺถ คนฺตพฺพ’’นฺติฯ สกุณสโงฺฆ ตสฺสา ‘‘อนุสาสิกา’’เตว นามํ อกาสิฯ</p>


<p>สา เอกทิวสํ วตฺตนิมหามเคฺค จรนฺตี อติมหาเวเคน อาคจฺฉนฺตสฺส ยานสฺส สทฺทํ สุตฺวา  นิวตฺติตฺวา โอโลเกตฺวา ‘‘ทูเร ตาวา’’ติ จรติเยวฯ อถ นํ ยานํ วาตเวเคน สีฆเมว สมฺปาปุณิ, สา อุฎฺฐาตุํ นาสกฺขิ, จเกฺกน ทฺวิธา ฉินฺทิตฺวา คตาฯ สกุณเชฎฺฐโก สกุเณ สมาเนโนฺต ตํ อทิสฺวา ‘‘อนุสาสิกา น ทิสฺสติ, อุปธาเรถ น’’นฺติ อาหฯ สกุณา อุปธาเรนฺตา ตํ มหามเคฺค ทฺวิธา ฉินฺนํ ทิสฺวา สกุณเชฎฺฐกสฺส อาโรเจสุํฯ สกุณเชฎฺฐโก ‘‘สา อญฺญา สกุณิกา วาเรตฺวา สยํ ตตฺถ จรมานา ทฺวิธา ฉินฺนา’’ติ วตฺวา อิมํ คาถมาห –</p>


<ol>
<li>
‘‘ยายเญฺญ  
มนุสาสติ, สยํ โลลุปฺปจารินี;  
  
สายํ วิปกฺขิกา เสติ, หตา จเกฺกน สาสิกา’’ติฯ  
</li>
  
<p>ตตฺถ  ติ ยกาโร ปทสนฺธิกโร, ยา อเญฺญ อนุสาสตีติ อโตฺถฯ ติ อตฺตนา โลลุปฺปจารินี สมานาฯ ติ สา เอสา วิหตปกฺขา หุตฺวา มหามเคฺค สยติฯ ติ ยานจเกฺกน หตา สาสิกา สกุณิกาติฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อนุสาสิกา สกุณิกา อยํ อนุสาสิกา ภิกฺขุนี อโหสิ, สกุณเชฎฺฐโก ปน อหเมว อโหสิ’’นฺติฯ</p>

</p>


<ol>
<li>
<p> [๑๑๖] ๖. ทุพฺพจชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ ทุพฺพจภิกฺขุํ อารพฺภ กเถสิฯ ตสฺส วตฺถุ นวกนิปาเต  (ชา. ๑.๙.๑ อาทโย) อาวิ ภวิสฺสติฯ สตฺถา ปน ตํ ภิกฺขุํ อามเนฺตตฺวา ‘‘ภิกฺขุ น ตฺวํ อิทาเนว ทุพฺพโจ, ปุเพฺพปิ ทุพฺพโจเยวฯ ทุพฺพจภาเวเนว ปณฺฑิตานํ โอวาทํ อกโรโนฺต สตฺติปฺปหาเรน ชีวิตกฺขยํ ปโตฺตสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ลงฺฆนฎกโยนิยํ ปฎิสนฺธิํ คเหตฺวา วยปฺปโตฺต ปญฺญวา อุปายกุสโล อโหสิฯ โส เอกสฺส ลงฺฆนกสฺส สนฺติเก สตฺติลงฺฆนสิปฺปํ สิกฺขิตฺวา อาจริเยน สทฺธิํ สิปฺปํ ทเสฺสโนฺต วิจรติฯ อาจริโย ปนสฺส จตุนฺนํเยว  สตฺตีนํ ลงฺฆนสิปฺปํ ชานาติ, น ปญฺจนฺนํฯ โส เอกทิวสํ เอกสฺมิํ คามเก สิปฺปํ ทเสฺสโนฺต สุรามทมโตฺต ‘‘ปญฺจ สตฺติโย ลงฺฆิสฺสามี’’ติ ปฎิปาฎิยา ฐเปสิฯ อถ นํ โพธิสโตฺต อาห ‘‘อาจริย, ตฺวํ ปญฺจสตฺติลงฺฆนสิปฺปํ น ชานาสิ, เอกํ สตฺติํ หรฯ สเจ ลงฺฆิสฺสสิ, ปญฺจมาย สตฺติยา วิโทฺธ มริสฺสสี’’ติฯ โส สุฎฺฐุ มตฺตตาย ‘‘ตฺวญฺหิ มยฺหํ ปมาณํ น ชานาสี’’ติ ตสฺส วจนํ อนาทิยิตฺวา จตโสฺส ลงฺฆิตฺวา ปญฺจมาย  สตฺติยา ทณฺฑเก มธุกปุปฺผํ วิย อาวุโต ปริเทวมาโน นิปชฺชิฯ อถ นํ โพธิสโตฺต ‘‘ปณฺฑิตานํ วจนํ อกตฺวา อิมํ พฺยสนํ ปโตฺตสี’’ติ อิมํ คาถมาห –</p>


<ol>
<li>
‘‘อติกรมกราจริย  
, มยฺหเมฺปตํ น รุจฺจติ;  
  
จตุเตฺถ ลงฺฆยิตฺวาน, ปญฺจมายสิ อาวุโต’’ติฯ  
</li>
  
<p>ตตฺถ ติ อาจริย อชฺช ตฺวํ อติกรํ อกริ, อตฺตโน กรณโต อติเรกํ กรณํ อกรีติ อโตฺถฯ ติ มยฺหํ อเนฺตวาสิกสฺสปิ สมานสฺส เอตํ ตว กรณํ น รุจฺจติ, เตน เต อหํ ปฐมเมว กเถสินฺติ ทีเปติฯ ติ จตุเตฺถ สตฺติถเล อปติตฺวา อตฺตานํ ลงฺฆยิตฺวาฯ ติ ปณฺฑิตานํ วจนํ อคฺคณฺหโนฺต อิทานิ ปญฺจมาย สตฺติยา อาวุโตสีติฯ อิทํ วตฺวา อาจริยํ สตฺติโต อปเนตฺวา กตฺตพฺพยุตฺตกํ อกาสิฯ
</ol></p>


<p>สตฺถา อิมํ อตีตํ อาหริตฺวา ชาตกํ สโมธาเนสิ – ‘‘ตทา อาจริโย อยํ ทุพฺพโจ อโหสิ, อเนฺตวาสิโก ปน อหเมว อโหสิ’’นฺติฯ</p>

</p>


<ol>
<li>
<p> [๑๑๗] ๗. ติตฺติรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกกาลิกํ อารพฺภ กเถสิฯ ตสฺส วตฺถุ เตรสกนิปาเต  (ชา. ๑.๑๓.๑๐๔ อาทโย) อาวิ ภวิสฺสติฯ สตฺถา ปน ‘‘น, ภิกฺขเว, โกกาลิโก อิทาเนว อตฺตโน วาจํ นิสฺสาย นโฎฺฐ, ปุเพฺพปิ นโฎฺฐเยวา’’ติ วตฺวา อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา กาเม ปหาย อิสิปพฺพชฺชํ ปพฺพชิตฺวา ปญฺจาภิญฺญา อฎฺฐ สมาปตฺติโย นิพฺพเตฺตสิฯ หิมวนฺตปฺปเทเส สโพฺพ อิสิคโณ สนฺนิปติตฺวา ตํ โอวาทาจริยํ กตฺวา ปริวาเรสิฯ โส ปญฺจนฺนํ อิสิสตานํ โอวาทาจริโย หุตฺวา ฌานกีฬํ กีฬโนฺต หิมวเนฺต วสติฯ ตทา เอโก เจตฺถ ปณฺฑุโรคี ตาปโส กุฐาริํ คเหตฺวา กฎฺฐํ ผาเลติฯ อเถโก มุขรตาปโส ตสฺส สนฺติเก นิสีทิตฺวา ‘‘อิธ ปหารํ เทหิ, อิธ ปหารํ เทหี’’ติ  ตํ ตาปสํ โรเสสิฯ โส กุชฺฌิตฺวา ‘‘น ทานิ เม ตฺวํ ทารุผาลนสิปฺปํ สิกฺขาปนกาจริโย’’ติ ติณฺหํ กุฐาริํ อุกฺขิปิตฺวา นํ เอกปฺปหาเรเนว ชีวิตกฺขยํ ปาเปสิฯ โพธิสโตฺต ตสฺส สรีรกิจฺจํ กาเรสิฯ ตทา อสฺสมโต อวิทูเร เอกสฺมิํ วมฺมิกปาเท เอโก ติตฺติโร วสติฯ โส สายํ ปาตํ ตสฺมิํ วมฺมิกมตฺถเก ฐตฺวา มหาวสฺสิตํ วสฺสติฯ ตํ สุตฺวา เอโก ลุทฺทโก ‘‘ติตฺติเรน ภวิตพฺพ’’นฺติ จิเนฺตตฺวา สทฺทสญฺญาย ตตฺถ คนฺตฺวา ตํ วธิตฺวา อาทาย คโตฯ</p>


<p>โพธิสโตฺต ตสฺส สทฺทํ อสุณโนฺต ‘‘อสุกฎฺฐาเน ติตฺติโร วสติ, กิํ นุ โข ตสฺส สโทฺท น สูยตี’’ติ ตาปเส ปุจฺฉิฯ เต ตสฺส ตมตฺถํ อาโรเจสุํฯ โส อุโภปิ ตานิ การณานิ สํสเนฺทตฺวา อิสิคณมเชฺฌ อิมํ คาถมาห –</p>


<ol>
<li>
‘‘อจฺจุคฺคตาติพลตา, อติเวลํ ปภาสิตา;  
  
วาจา หนติ ทุเมฺมธํ, ติตฺติรํ วาติวสฺสิต’’นฺติฯ  
</li>
  
<p>ตตฺถ ติ อติอุคฺคตาฯ ติ ปุนปฺปุนํ ภาสเนน อติพลสภาวาฯ ติ อติกฺกนฺตเวลา ปมาณาติกฺกเมน ภาสิตาฯ นฺติ ยถา ติตฺติรํ อติวสฺสิตํ หนติ, ตถา เอวรูปา วาจา ทุเมฺมธํ พาลปุคฺคลํ หนตีติฯ
</ol></p>


<p>เอวํ โพธิสโตฺต อิสิคณสฺส โอวาทํ ทตฺวา จตฺตาโร พฺรหฺมวิหาเร ภาเวตฺวา พฺรหฺมโลกปรายโณ อโหสิฯ</p>


<p>สตฺถา  ‘‘น, ภิกฺขเว, โกกาลิโก อิทาเนว อตฺตโน วจนํ นิสฺสาย นโฎฺฐ, ปุเพฺพปิ นโฎฺฐเยวา’’ติ วตฺวา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มุขรตาปโส โกกาลิโก อโหสิ, อิสิคโณ พุทฺธปริสา, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๑๑๘] ๘. วฎฺฎชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อุตฺตรเสฎฺฐิปุตฺตํ อารพฺภ กเถสิฯ สาวตฺถิยํ กิร อุตฺตรเสฎฺฐิ นาม อโหสิ มหาวิภโวฯ ตสฺส ภริยาย กุจฺฉิยํ เอโก ปุญฺญวา สโตฺต พฺรหฺมโลกา จวิตฺวา ปฎิสนฺธิํ คเหตฺวา วยปฺปโตฺต อภิรูโป ปาสาทิโก อโหสิ  พฺรหฺมวณฺณีฯ อถ เอกทิวสํ สาวตฺถิยํ กตฺติกฉเณ นกฺขเตฺต ฆุเฎฺฐ สโพฺพ โลโก นกฺขตฺตนิสฺสิโต อโหสิฯ ตสฺส สหายกา อเญฺญ เสฎฺฐิปุตฺตา สปชาปติกา อเหสุํฯ อุตฺตรเสฎฺฐิปุตฺตสฺส ปน ทีฆรตฺตํ พฺรหฺมโลเก วสิตตฺตา กิเลเสสุ จิตฺตํ น อลฺลียติฯ อถสฺส สหายกา ‘‘อุตฺตรเสฎฺฐิปุตฺตสฺสปิ เอกํ อิตฺถิํ อาเนตฺวา นกฺขตฺตํ กีฬิสฺสามา’’ติ สมฺมนฺตยิตฺวา ตํ อุปสงฺกมิตฺวา ‘‘สมฺม, อิมสฺมิํ นคเร กตฺติกฉโณ ฆุโฎฺฐ, ตุยฺหมฺปิ เอกํ อิตฺถิํ อาเนตฺวา นกฺขตฺตํ กีฬิสฺสามา’’ติ อาหํสุฯ ‘‘น เม อโตฺถ อิตฺถิยา’’ติ จ วุเตฺตปิ ปุนปฺปุนํ นิพนฺธิตฺวา สมฺปฎิจฺฉาเปตฺวา เอกํ วณฺณทาสิํ สพฺพาลงฺการปฎิมณฺฑิตํ กตฺวา ตสฺส ฆรํ เนตฺวา ‘‘ตฺวํ เสฎฺฐิปุตฺตสฺส สนฺติกํ คจฺฉา’’ติ สยนิฆรํ เปเสตฺวา นิกฺขมิํสุฯ ตํ สยนิฆรํ ปวิฎฺฐมฺปิ เสฎฺฐิปุโตฺต เนว โอโลเกติ, นาลปติฯ สา จิเนฺตสิ ‘‘อยํ เอวํ รูปโสภคฺคปฺปตฺตํ อุตฺตมวิลาสสมฺปนฺนํ มํ เนว โอโลเกติ, นาลปติ, อิทานิ นํ อตฺตโน อิตฺถิกุตฺตลีลาย โอโลกาเปสฺสามี’’ติ อิตฺถิลีลํ ทเสฺสนฺตี ปหฎฺฐากาเรน อคฺคทเนฺต วิวริตฺวา หสิตํ อกาสิฯ เสฎฺฐิปุโตฺต โอโลเกตฺวา ทนฺตฎฺฐิเก นิมิตฺตํ คณฺหิฯ อถสฺส อฎฺฐิกสญฺญา อุปฺปชฺชิ, สกลมฺปิ ตํ สรีรํ อฎฺฐิกสงฺขลิกา วิย ปญฺญายิฯ โส ตสฺสา ปริพฺพยํ ทตฺวา ‘‘คจฺฉา’’ติ อุโยฺยเชสิฯ</p>


<p>ตํ ตสฺส ฆรา โอติณฺณํ เอโก อิสฺสโร อนฺตรวีถิยํ ทิสฺวา ปริพฺพยํ ทตฺวา อตฺตโน ฆรํ เนสิ, สตฺตาเห วีติวเตฺต นกฺขตฺตํ โอสิตํฯ วณฺณทาสิยา  มาตา ธีตุ อาคมนํ อทิสฺวา เสฎฺฐิปุตฺตานํ สนฺติกํ คนฺตฺวา ‘‘กหํ สา’’ติ ปุจฺฉิฯ เต อุตฺตรเสฎฺฐิปุตฺตสฺส ฆรํ คนฺตฺวา ‘‘กหํ สา’’ติ ปุจฺฉิํสุฯ ‘‘ตงฺขณเญฺญว ตสฺสา ปริพฺพยํ ทตฺวา อุโยฺยเชสิ’’นฺติฯ อถสฺสา มาตา โรทนฺตี ‘‘ธีตรํ เม น ปสฺสามิ, ธีตรํ เม สมาเนถา’’ติ อุตฺตรเสฎฺฐิปุตฺตํ อาทาย รโญฺญ สนฺติกํ อคมาสิฯ ราชา อฎฺฎํ วินิจฺฉินโนฺต ‘‘อิเม เต เสฎฺฐิปุตฺตา วณฺณทาสิํ อาเนตฺวา ตุยฺหํ อทํสู’’ติ ปุจฺฉิฯ ‘‘อาม, เทวา’’ติฯ ‘‘อิทานิ สา กห’’นฺติ? ‘‘น ชานามิ, ตงฺขณเญฺญว นํ อุโยฺยเชสิ’’นฺติฯ ‘‘อิทานิ ตํ สมาเนตุํ สโกฺกสี’’ติ? ‘‘น สโกฺกมิ, เทวา’’ติฯ ราชา ‘‘สเจ สมาเนตุํ น สโกฺกติ, ราชาณมสฺส กโรถา’’ติ อาหฯ อถ นํ ปจฺฉาพาหํ พนฺธิตฺวา ‘‘ราชาณํ กริสฺสามา’’ติ คเหตฺวา ปกฺกมิํสุฯ ‘‘เสฎฺฐิปุตฺตํ กิร วณฺณทาสิํ  สมาเนตุํ อสโกฺกนฺตํ ราชา ราชาณํ กาเรตี’’ติ สกลนครํ เอกโกลาหลํ อโหสิฯ มหาชโน อุเร หเตฺถ ฐเปตฺวา ‘‘กิํ นาเมตํ, สามิ, อตฺตโน เต อนนุจฺฉวิกํ ลทฺธ’’นฺติ ปริเทวติฯ เสฎฺฐิปิ ปุตฺตสฺส ปจฺฉโต ปจฺฉโต ปริเทวโนฺต คจฺฉติฯ</p>


<p>เสฎฺฐิปุโตฺต จิเนฺตสิ ‘‘อิทํ มยฺหํ เอวรูปํ  ทุกฺขํ อคาเร วสนภาเวน อุปฺปนฺนํฯ สเจ อิโต มุจฺจิสฺสามิ, มหาโคตมสมฺมาสมฺพุทฺธสฺส สนฺติเก ปพฺพชิสฺสามี’’ติฯ สาปิ โข วณฺณทาสี ตํ โกลาหลสทฺทํ สุตฺวา ‘‘กิํสโทฺท นาเมโส’’ติ ปุจฺฉิตฺวา ตํ ปวตฺติํ สุตฺวา เวเคน โอตริตฺวา ‘‘อุสฺสรถ, อุสฺสรถ, สามี, มํ ราชปุริสานํ ทฎฺฐุํ เทถา’’ติ อตฺตานํ ทเสฺสสิฯ ราชปุริสา ตํ ทิสฺวา มาตรํ ปฎิจฺฉาเปตฺวา เสฎฺฐิปุตฺตํ มุญฺจิตฺวา ปกฺกมิํสุฯ โส สหายกปริวุโตว นทิํ คนฺตฺวา สสีสํ นฺหายิตฺวา เคหํ คนฺตฺวา ภุตฺตปาตราโส มาตาปิตโร วนฺทิตฺวา ปพฺพชฺชํ อนุชานาเปตฺวา จีวรสาฎเก อาทาย มหเนฺตน ปริวาเรน สตฺถุ สนฺติกํ คนฺตฺวา วนฺทิตฺวา ปพฺพชฺชํ ยาจิตฺวา ปพฺพชฺชญฺจ อุปสมฺปทญฺจ ลภิตฺวา อวิสฺสฎฺฐกมฺมฎฺฐาโน วิปสฺสนํ วเฑฺฒตฺวา น จิรเสฺสว อรหเตฺต ปติฎฺฐาสิฯ</p>


<p>อเถกทิวสํ ธมฺมสภายํ สนฺนิปติตา ภิกฺขู ‘‘อาวุโส, อุตฺตรเสฎฺฐิปุโตฺต อตฺตโน ภเย อุปฺปเนฺน สาสนสฺส คุณํ ชานิตฺวา ‘อิมมฺหา ทุกฺขา มุจฺจมาโน ปพฺพชิสฺสามี’ติ จิเนฺตตฺวา เตน สุจินฺติเตน มรณมุโตฺต เจว, ปพฺพชิโต จ อคฺคผเล ปติฎฺฐิโต’’ติ ตสฺส คุณกถํ กเถสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ  ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อุตฺตรเสฎฺฐิปุโตฺตว อตฺตโน ภเย อุปฺปเนฺน ‘อิมินา อุปาเยน อิมมฺหา ทุกฺขา มุจฺจิสฺสามี’ติ จิเนฺตตฺวา มรณภยา มุโตฺต, อตีเต ปณฺฑิตาปิ อตฺตโน ภเย อุปฺปเนฺน ‘อิมินา อุปาเยน อิมมฺหา ทุกฺขา มุจฺจิสฺสามา’ติ จิเนฺตตฺวา มรณภยโต มุจฺจิํสุเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต จุติปฎิสนฺธิวเสน ปริวตฺตโนฺต วฎฺฎกโยนิยํ นิพฺพตฺติฯ ตทา เอโก วฎฺฎกลุทฺทโก อรญฺญา พหู วฎฺฎเก อาหริตฺวา เคเห ฐเปตฺวา โคจรํ ทตฺวา มูลํ คเหตฺวา อาคตาคตานํ หเตฺถ วฎฺฎเก วิกฺกิณโนฺต ชีวิกํ กเปฺปติฯ โส เอกทิวสํ พหูหิ วฎฺฎเกหิ สทฺธิํ โพธิสตฺตมฺปิ คเหตฺวา อาเนสิฯ โพธิสโตฺต จิเนฺตสิ ‘‘สจาหํ อิมินา ทินฺนํ โคจรญฺจ ปานียญฺจ ปริภุญฺชิสฺสามิ, อยํ มํ คเหตฺวา อาคตานํ มนุสฺสานํ ทสฺสติฯ สเจ ปน น ปริภุญฺชิสฺสามิ, อหํ มิลายิสฺสามิ, อถ มํ มิลายนฺตํ ทิสฺวา มนุสฺสา น คณฺหิสฺสนฺติฯ เอวํ เม โสตฺถิ ภวิสฺสติ, อิมํ อุปายํ กริสฺสามี’’ติฯ โส  ตถา กโรโนฺต มิลายิตฺวา อฎฺฐิจมฺมมโตฺต อโหสิฯ มนุสฺสา ตํ ทิสฺวา น คณฺหิํสุฯ ลุทฺทโก โพธิสตฺตํ ฐเปตฺวา  เสเสสุ วฎฺฎเกสุ ปริกฺขีเณสุ ปจฺฉิํ นีหริตฺวา ทฺวาเร ฐเปตฺวา โพธิสตฺตํ หตฺถตเล กตฺวา ‘‘กิํ นุ โข อยํ วฎฺฎโก’’ติ จิเนฺตตฺวา โอโลเกตุํ อารโทฺธฯ อถสฺส ปมตฺตภาวํ ญตฺวา โพธิสโตฺต ปเกฺข ปสาเรตฺวา อุปฺปติตฺวา อรญฺญเมว คโตฯ อเญฺญ วฎฺฎกา ตํ ทิสฺวา ‘‘กิํ นุ โข น ปญฺญายสิ, กหํ คโตสี’’ติ ปุจฺฉิตฺวา ‘‘ลุทฺทเกน คหิโตมฺหี’’ติ วุเตฺต ‘‘กินฺติ กตฺวา มุโตฺตสี’’ติ ปุจฺฉิํสุฯ โพธิสโตฺต ‘‘อหํ เตน ทินฺนํ โคจรํ อคฺคเหตฺวา ปานียํ อปิวิตฺวา อุปายจินฺตาย มุโตฺต’’ติ วตฺวา อิมํ คาถมาห –</p>


<ol>
<li>
‘‘นาจินฺตยโนฺต ปุริโส, วิเสสมธิคจฺฉติ;  
  
จินฺติตสฺส ผลํ ปสฺส, มุโตฺตสฺมิ วธพนฺธนา’’ติฯ  
</li>
  
<p>ตตฺถายํ ปิณฺฑโตฺถ –  ทุกฺขํ ปตฺวา ‘‘อิมินา นาม อุปาเยน อิมมฺหา ทุกฺขา มุจฺจิสฺสามี’’ติ  อตฺตโน ทุกฺขา โมกฺขสงฺขาตํ วิเสสํ ฯ อิทานิ ปน มยา กมฺมสฺส ฯ เตเนว อุปาเยน   มรณโต จ พนฺธนโต จ มุโตฺตสฺมิ อหนฺติฯ เอวํ โพธิสโตฺต อตฺตนา กตการณํ อาจิกฺขิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มรณมุโตฺต วฎฺฎโก อหเมว อโหสิ’’นฺติฯ</p>

</p>


<ol>
<li>
<p> [๑๑๙] ๙. อกาลราวิชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อกาลราวิํ ภิกฺขุํ อารพฺภ กเถสิฯ โส กิร สาวตฺถิวาสี กุลปุโตฺต สาสเน ปพฺพชิตฺวา วตฺตํ วา สิกฺขํ วา น อุคฺคณฺหิฯ โส ‘‘อิมสฺมิํ กาเล มยา วตฺตํ กาตพฺพํ, อิมสฺมิํ กาเล อุปฎฺฐาตพฺพํ, อิมสฺมิํ กาเล อุคฺคเหตพฺพํ, อิมสฺมิํ กาเล สชฺฌายิตพฺพ’’นฺติ น ชานาติ, ปฐมยาเมปิ มชฺฌิมยาเมปิ ปจฺฉิมยาเมปิ ปพุทฺธปพุทฺธกฺขเณเยว มหาสทฺทํ กโรติ, ภิกฺขู นิทฺทํ น ลภนฺติฯ ธมฺมสภายํ ภิกฺขู ‘‘อาวุโส, อสุโก นาม ภิกฺขุ เอวรูเป รตนสาสเน ปพฺพชิตฺวา วตฺตํ วา สิกฺขํ วา กาลํ วา อกาลํ วา น ชานาตี’’ติ ตสฺส อคุณกถํ กเถสุํฯ สตฺถา อาคนฺตฺวา ‘‘กาย นุตฺถ , ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวส อกาลราวี, ปุเพฺพปิ อกาลราวีเยว, กาลากาลํ อชานนภาเวน จ คีวาย วฎฺฎิตาย ชีวิตกฺขยํ ปโตฺต’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติตฺวา วยปฺปโตฺต สพฺพสิเปฺปสุ ปารํ คนฺตฺวา พาราณสิยํ ทิสาปาโมโกฺข อาจริโย หุตฺวา ปญฺจสเต มาณเว สิปฺปํ วาเจติฯ เตสํ มาณวานํ เอโก กาลราวี กุกฺกุโฎ อตฺถิ, เต ตสฺส วสฺสิตสเทฺทน อุฎฺฐาย สิปฺปํ สิกฺขนฺติฯ โส กาลมกาสิฯ เต อญฺญํ กุกฺกุฎํ ปริเยสนฺตา จรนฺติฯ อเถโก มาณวโก สุสานวเน ทารูนิ อุทฺธรโนฺต เอกํ กุกฺกุฎํ ทิสฺวา อาเนตฺวา ปญฺชเร ฐเปตฺวา ปฎิชคฺคติฯ โส สุสาเน วฑฺฒิตตฺตา ‘‘อสุกเวลาย นาม วสฺสิตพฺพ’’นฺติ อชานโนฺต กทาจิ อติรตฺติํ วสฺสติ, กทาจิ อรุณุคฺคมเนฯ มาณวา  ตสฺส อติรตฺติํ วสฺสิตกาเล สิปฺปํ สิกฺขนฺตา ยาว อรุณุคฺคมนา สิกฺขิตุํ น สโกฺกนฺติ, นิทฺทายมานา คหิตฎฺฐานมฺปิ น ปสฺสนฺติฯ อติปภาเต วสฺสิตกาเล สชฺฌายสฺส โอกาสเมว น ลภนฺติฯ มาณวา ‘‘อยํ อติรตฺติํ วา วสฺสติ อติปภาเต วา, อิมํ นิสฺสาย อมฺหากํ สิปฺปํ น นิฎฺฐายิสฺสตี’’ติ ตํ คเหตฺวา คีวํ วเฎฺฎตฺวา ชีวิตกฺขยํ ปาเปตฺวา ‘‘อกาลราวี กุกฺกุโฎ อเมฺหหิ ฆาติโต’’ติ อาจริยสฺส กเถสุํฯ อาจริโย ‘‘โอวาทํ อคฺคเหตฺวา สํวฑฺฒิตภาเวน มรณํ ปโตฺต’’ติ วตฺวา อิมํ คาถมาห –</p>


<ol>
<li>
‘‘อมาตาปิตร-สํวโทฺธ, อนาเจรกุเล วสํ;  
  
นายํ กาลํ อกาลํ วา, อภิชานาติ กุกฺกุโฎ’’ติฯ  
</li>
  
<p>ตตฺถ ติ มาตาปิตโร นิสฺสาย เตสํ โอวาทํ อคฺคเหตฺวา สํวโฑฺฒฯ นฺติ อาจริยกุเลปิ อวสมาโน, อาจารสิกฺขาปกํ กญฺจิ นิสฺสาย อวสิตตฺตาติ อโตฺถฯ ติ ‘‘อิมสฺมิํ กาเล วสฺสิตพฺพํ, อิมสฺมิํ น วสฺสิตพฺพ’’นฺติ เอวํ วสฺสิตพฺพยุตฺตกํ กาลํ วา อกาลํ วา เอส กุกฺกุโฎ น ชานาติ, อชานนภาเวเนว ชีวิตกฺขยํ ปโตฺตติฯ อิทํ การณํ ทเสฺสตฺวา โพธิสโตฺต ยาวตายุกํ ฐตฺวา ยถากมฺมํ คโตฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อกาลราวี กุกฺกุโฎ อยํ ภิกฺขุ อโหสิ, อเนฺตวาสิกา พุทฺธปริสา, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๑๒๐] ๑๐. พนฺธนโมกฺขชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต จิญฺจมาณวิกํ อารพฺภ กเถสิฯ ตสฺสา วตฺถุ ทฺวาทสกนิปาเต  (ชา. ๑.๑๒.๑๐๖ อาทโย) อาวิ ภวิสฺสติฯ ตทา ปน สตฺถา ‘‘น, ภิกฺขเว, จิญฺจมาณวิกา อิทาเนว มํ อภูเตน อพฺภาจิกฺขติ, ปุเพฺพปิ อพฺภาจิกฺขิเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปุโรหิตสฺส เคเห นิพฺพตฺติตฺวา วยปฺปโตฺต ปิตุ อจฺจเยน ตเสฺสว ปุโรหิโต อโหสิฯ เตน อคฺคมเหสิยา วโร ทิโนฺน โหติ ‘‘ภเทฺท, ยํ อิจฺฉสิ, ตํ วเทยฺยาสี’’ติฯ สา เอวมาห ‘‘น มยฺหํ อโญฺญ วโร นาม ทุลฺลโภ, อิโต ปน เต ปฎฺฐาย อญฺญา อิตฺถี กิเลสวเสน น โอโลเกตพฺพา’’ติฯ โส ปฎิกฺขิปิตฺวา ปุนปฺปุนํ นิปฺปีฬิยมาโน ตสฺสา วจนํ อติกฺกมิตุํ อสโกฺกโนฺต สมฺปฎิจฺฉิตฺวา ตโต ปฎฺฐาย โสฬสสุ นาฎกิตฺถิสหเสฺสสุ กิเลสวเสน เอกิตฺถิมฺปิ น โอโลเกสิฯ</p>


<p>อถสฺส ปจฺจโนฺต กุปฺปิ, ปจฺจเนฺต ฐิตา โยธา โจเรหิ สทฺธิํ เทฺว ตโย สงฺคาเม กตฺวา ‘‘อิโต อุตฺตริ มยํ น สโกฺกมา’’ติ รโญฺญ ปณฺณํ เปเสสุํฯ ราชา ตตฺถ คนฺตุกาโม พลกายํ สํหริตฺวา ตํ ปโกฺกสาเปตฺวา ‘‘ภเทฺท, อหํ ปจฺจนฺตํ คจฺฉามิ, ตตฺถ นานปฺปการานิ ยุทฺธานิ โหนฺติ, ชยปราชโยปิ อนิพโทฺธ, ตาทิเสสุ ฐาเนสุ มาตุคาโม ทุปฺปริหาโร, ตฺวํ อิเธว นิวตฺตาหี’’ติ อาหฯ สา ‘‘น สกฺกา, เทว, มยา นิวตฺติตุ’’นฺติ ปุนปฺปุนํ รญฺญา ปฎิกฺขิตฺตา อาห ‘‘เตน หิ เอเกกํ โยชนํ คนฺตฺวา มยฺหํ สุขทุกฺขชานนตฺถํ เอเกกํ มนุสฺสํ เปเสยฺยาถา’’ติฯ ราชา ‘‘สาธู’’ติ สมฺปฎิจฺฉิตฺวา โพธิสตฺตํ นคเร ฐเปตฺวา มหเนฺตน พลกาเยน นิกฺขมิตฺวา คจฺฉโนฺต โยชเน โยชเน เอเกกํ ปุริสํ ‘‘อมฺหากํ อาโรคฺยํ อาโรเจตฺวา เทวิยา สุขทุกฺขํ ชานิตฺวา อาคจฺฉา’’ติ เปเสสิฯ สา อาคตาคตํ ปุริสํ ‘‘ราชา กิมตฺถํ ตํ เปเสตี’’ติ ปุจฺฉิตฺวา ‘‘ตุมฺหากํ สุขทุกฺขชานนตฺถายา’’ติ วุเตฺต ‘‘เตน หิ เอหี’’ติ เตน สทฺธิํ  อสทฺธมฺมํ ปฎิเสวติฯ ราชา ทฺวตฺติํสโยชนมคฺคํ คจฺฉโนฺต ทฺวตฺติํส ชเน เปเสสิ, สา  สเพฺพหิปิ เตหิ สทฺธิํ ตเถว อกาสิฯ</p>


<p>ราชา ปจฺจนฺตํ วูปสเมตฺวา ชนปทํ สมสฺสาเสตฺวา ปุน อาคจฺฉโนฺตปิ ตเถว ทฺวตฺติํส ชเน เปเสสิ, สา เตหิปิ สทฺธิํ ตเถว วิปฺปฎิปชฺชิเยวฯ ราชา อาคนฺตฺวา ชยกฺขนฺธาวารฎฺฐาเน ฐตฺวา ‘‘นครํ ปฎิชคฺคาเปตู’’ติ โพธิสตฺตสฺส ปณฺณํ เปเสสิฯ โพธิสโตฺต สกลนครํ ปฎิชคฺคาเปตฺวา ราชนิเวสนํ ปฎิชคฺคาเปโนฺต เทวิยา วสนฎฺฐานํ อคมาสิฯ สา โพธิสตฺตสฺส รูปโสภคฺคปฺปตฺตํ กายํ ทิสฺวา สณฺฐาตุํ อสโกฺกนฺตี ‘‘เอหิ , พฺราหฺมณ, สยนํ อภิรุหา’’ติ อาหฯ โพธิสโตฺต ‘‘มา เอวํ อวจ, ราชาปิ ครุ, อกุสลมฺปิ ภายามิ, น สกฺกา มยา เอวํ กาตุ’’นฺติ อาหฯ ‘‘จตุสฎฺฐิยา ปาทมูลิกานํ เนว ราชา ครุ, น อกุสลํ ภายนฺติฯ ตเวว ราชา ครุ, ตฺวํเยว จ อกุสลํ ภายสี’’ติฯ ‘‘อาม, เทวิ, สเจ เตสมฺปิ เอวํ ภเวยฺย, น เอวรูปํ กเรยฺยุํ’’ฯ ‘‘อหํ ปน ชานมาโน เอวรูปํ สาหสิยกมฺมํ น กริสฺสามี’’ติฯ ‘‘กิํ พหุํ วิปฺปลปสิ, สเจ เม วจนํ น กโรสิ, สีสํ เต ฉินฺทาเปสฺสามี’’ติฯ ‘‘ติฎฺฐตุ ตาว เอกสฺมิํ อตฺตภาเว สีสํ, อตฺตภาวสหเสฺสปิ สีเส ฉิชฺชเนฺต น สกฺกา มยา เอวรูปํ กาตุ’’นฺติฯ สา ‘‘โหตุ, ชานิสฺสามี’’ติ โพธิสตฺตํ ตเชฺชตฺวา อตฺตโน คพฺภํ ปวิสิตฺวา สรีเร นขวฬญฺชํ ทเสฺสตฺวา เตเลน คตฺตานิ อพฺภญฺชิตฺวา กิลิฎฺฐวตฺถํ นิวาเสตฺวา คิลานาลยํ กตฺวา ทาสิโย อาณาเปสิ ‘รญฺญา กหํ เทวี’ติ วุเตฺต ‘คิลานา’ติ กเถยฺยาถา’’ติฯ</p>


<p>โพธิสโตฺตปิ รโญฺญ ปฎิปถํ อคมาสิฯ ราชา นครํ ปทกฺขิณํ กตฺวา ปาสาทํ อารุยฺห เทวิํ อปสฺสโนฺต ‘‘กหํ, เทวี’’ติ ปุจฺฉิฯ ‘‘คิลานา, เทวา’’ติฯ โสปิ สิริคพฺภํ ปวิสิตฺวา ตสฺสา ปิฎฺฐิํ ปริมชฺชโนฺต ‘‘กิํ เต, ภเทฺท, อผาสุก’’นฺติ ปุจฺฉิฯ สา ตุณฺหี อโหสิฯ ตติยวาเร ราชานํ โอโลเกตฺวา ‘‘ตฺวมฺปิ, มหาราช, ชีวสิ นาม, มาทิสาปิ อิตฺถิโย สสฺสามิกาเยว นามา’’ติ อาหฯ ‘‘กิํ เอตํ, ภเทฺท’’ติ? ตุเมฺหหิ นครํ รกฺขนตฺถาย ฐปิโต ปุโรหิโต ‘‘ตุมฺหากํ นิเวสนํ ปฎิชคฺคามี’’ติ อิธาคนฺตฺวา อตฺตโน วจนํ อกโรนฺติํ  มํ ปหริตฺวา อตฺตโน มนํ ปูเรตฺวา คโตติฯ ราชา อคฺคิมฺหิ ปกฺขิตฺตโลณสกฺขรา วิย โกเธน ตฎตฎายโนฺต สิริคพฺภา นิกฺขมิตฺวา โทวาริกปาทมูลิกาทโย ปโกฺกสาเปตฺวา ‘‘คจฺฉถ, ภเณ, ปุโรหิตํ ปจฺฉาพาหํ พนฺธิตฺวา วชฺฌภาวปฺปตฺตํ กตฺวา นครา นีหริตฺวา อาฆาตนํ เนตฺวา สีสมสฺส ฉินฺทถา’’ติ อาหฯ เต เวเคน คนฺตฺวา ตํ ปจฺฉาพาหํ พนฺธิตฺวา วชฺฌเภริํ จราเปสุํฯ</p>


<p>โพธิสโตฺต  จิเนฺตสิ – ‘‘อทฺธา ตาย ทุฎฺฐเทวิยา ราชา ปุเรตรเมว ปริภิโนฺน, อชฺช ทานาหํ อตฺตโน พเลเนว อตฺตานํ โมเจสฺสามี’’ติฯ โส เต ปุริเส อาห ‘‘โภ, ตุเมฺห มํ มาเรนฺตา รโญฺญ ทเสฺสตฺวาว มาเรถา’’ติฯ ‘‘กิํการณา’’ติ? ‘‘อหํ ราชกมฺมิโก, พหุ เม กมฺมํ กตํ, พหูนิ มหานิธิฎฺฐานานิ ชานามิ, ราชกุฎุมฺพํ มยา วิจาริตํฯ สเจ มํ รโญฺญ  น ทเสฺสสฺสถ, พหุธนํ นสฺสิสฺสติ, มยา รโญฺญ สาปเตเยฺย อาจิกฺขิเต ปจฺฉา กาตพฺพํ กโรถา’’ติฯ เต ตํ รโญฺญ ทสฺสยิํสุฯ ราชา ตํ ทิสฺวาว ‘‘กสฺมา โภ, พฺราหฺมณ, มยิ ลชฺชํ น อกาสิ, กสฺมา เต เอวรูปํ ปาปกมฺมํ กต’’นฺติ อาหฯ ‘‘มหาราช, อหํ โสตฺถิยกุเล ชาโต, มยา กุนฺถกิปิลฺลิกมโตฺตปิ ปาณาติปาโต น กตปุโพฺพ, ติณสลากมตฺตมฺปิ อทินฺนํ นาทินฺนปุพฺพํ, โลภวเสน ปเรสํ อิตฺถี อกฺขีนิ อุมฺมีเลตฺวาปิ น โอโลกิตปุพฺพา, หสฺสวเสนาปิ มุสา น ภาสิตปุพฺพา, กุสเคฺคนาปิ มชฺชํ น ปีตปุพฺพํ, อหํ ตุเมฺหสุ นิรปราโธฯ สา ปน พาลา โลภวเสน มํ หเตฺถ คเหตฺวา มยา ปฎิกฺขิตฺตา มํ ตเชฺชตฺวา อตฺตนา กตํ ปาปํ อุตฺตานํ กตฺวา มม อาจิกฺขิตฺวา อโนฺตคพฺภํ ปวิฎฺฐาฯ อหํ นิรปราโธ, ปณฺณํ คเหตฺวา ปน อาคตา จตุสฎฺฐิ ชนา สาปราธา, เต ปโกฺกสาเปตฺวา ‘‘ตาย โว วจนํ กตํ, น กต’’นฺติ ปุจฺฉ, เทวาติฯ ราชา เต จตุสฎฺฐิ ชเน พนฺธาเปตฺวา เทวิํ ปโกฺกสาเปตฺวา ‘‘ตยา เอเตหิ สทฺธิํ ปาปํ กตํ, น กต’’นฺติ ปุจฺฉิฯ ‘‘กตํ, เทวา’’ติ วุเตฺต เต ปจฺฉาพาหํ พนฺธาเปตฺวา ‘‘อิเมสํ จตุสฎฺฐิชนานํ สีสานิ ฉินฺทถา’’ติ อาณาเปสิฯ</p>


<p>อถ นํ  โพธิสโตฺต อาห – ‘‘นตฺถิ, มหาราช, เอเตสํ โทโส, เทวี อตฺตโน รุจิํ การาเปสิฯ นิรปราธา เอเต, ตสฺมา เนสํ ขมถฯ ตสฺสาปิ โทโส นตฺถิ, อิตฺถิโย นาม เมถุนธเมฺมน อติตฺตาฯ ชาติสภาโว หิ เอสฯ เอตาสํ ขมิตพฺพยุตฺตเมว โหติฯ ตสฺมา เอติสฺสาปิ ขมถา’’ติ นานปฺปกาเรน ราชานํ สญฺญาเปตฺวา เต จตุสฎฺฐิปิ ชเน ตญฺจ พาลํ โมจาเปตฺวา สเพฺพสํ ยถาสกานิ ฐานานิ ทาเปสิฯ เอวํ เต สเพฺพ โมเจตฺวา สกฎฺฐาเน ปติฎฺฐาเปตฺวา โพธิสโตฺต ราชานํ อุปสงฺกมิตฺวา ‘‘มหาราช, อนฺธพาลานํ นาม อวตฺถุเกน วจเนน อพนฺธิตพฺพยุตฺตกาปิ ปณฺฑิตา ปจฺฉาพาหํ พทฺธา, ปณฺฑิตานํ การณยุเตฺตน วจเนน ปจฺฉาพาหํ พทฺธาปิ มุตฺตาฯ เอวํ พาลา นาม อพนฺธิตพฺพยุตฺตเกปิ พนฺธาเปนฺติ, ปณฺฑิตา พเทฺธปิ โมเจนฺตี’’ติ วตฺวา อิมํ คาถมาห –</p>


<ol>
<li>
‘‘อพทฺธา ตตฺถ พชฺฌนฺติ, ยตฺถ พาลา ปภาสเร;  
  
พทฺธาปิ ตตฺถ มุจฺจนฺติ, ยตฺถ ธีรา ปภาสเร’’ติฯ  
</li>
  
<p>ตตฺถ   ติ อพนฺธิตพฺพยุตฺตาฯ ติ ปภาสนฺติ วทนฺติ กเถนฺติฯ
</ol></p>


<p>เอวํ มหาสโตฺต อิมาย คาถาย รโญฺญ ธมฺมํ เทเสตฺวา ‘‘มยา อิมํ ทุกฺขํ อคาเร วสนภาเวน ลทฺธํ, อิทานิ เม อคาเรน กิจฺจํ นตฺถิ, ปพฺพชฺชํ เม อนุชาน, เทวา’’ติ ปพฺพชฺชํ อนุชานาเปตฺวา อสฺสุมุขํ ญาติชนํ มหนฺตญฺจ วิภวํ ปหาย อิสิปพฺพชฺชํ ปพฺพชิตฺวา หิมวเนฺต วสโนฺต อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ทุฎฺฐเทวี จิญฺจมาณวิกา อโหสิ, ราชา อานโนฺท, ปุโรหิโต ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
คทฺรภปญฺหา อมรา, สิงฺคาลํ มิตจินฺติ จ;  
  
อนุสาสิกทุพฺพจํ, ติตฺติรํ วฎฺฎกํ ปุน;  
  
อกาลราวิ พนฺธนนฺติฯ  
</p>
  
<h2>๑๓. กุสนาฬิวโคฺค</h2>
<ol>
<li>
<p> [๑๒๑] ๑. กุสนาฬิชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต อนาถปิณฺฑิกสฺส มิตฺตํ อารพฺภ กเถสิฯ อนาถปิณฺฑิกสฺส หิ มิตฺตสุหชฺชญาติพนฺธวา เอกโต หุตฺวา ‘‘มหาเสฎฺฐิ อยํ ตยา ชาติโคตฺตธนธญฺญาทีหิ เนว สทิโส, น อุตฺตริตโร, กสฺมา เอเตน สทฺธิํ สนฺถวํ กโรสิ, มา กโรหี’’ติ ปุนปฺปุนํ นิวาเรสุํฯ อนาถปิณฺฑิโก ปน ‘‘มิตฺตสนฺถโว นาม หีเนหิปิ สเมหิปิ อติเรเกหิปิ กตฺตโพฺพเยวา’’ติ เตสํ  วจนํ อคฺคเหตฺวา โภคคามํ คจฺฉโนฺต ตํ กุฎุมฺพรกฺขกํ กตฺวา อคมาสีติ สพฺพํ กาฬกณฺณิวตฺถุสฺมิํ วุตฺตนเยเนว เวทิตพฺพํฯ อิธ ปน อนาถปิณฺฑิเกน อตฺตโน ฆเร ปวตฺติยา อาโรจิตาย สตฺถา ‘‘คหปติ, มิโตฺต นาม ขุทฺทโก นตฺถิ, มิตฺตธมฺมํ รกฺขิตุํ สมตฺถภาโวเวตฺถ ปมาณํ, มิโตฺต นาม อตฺตนา สโมปิ หีโนปิ เสโฎฺฐปิ คเหตโพฺพฯ สเพฺพปิ เหเต อตฺตโน ปตฺตภารํ นิตฺถรนฺติเยว, อิทานิ ตาว ตฺวํ อตฺตโน นีจมิตฺตํ นิสฺสาย กุฎุมฺพสฺส สามิโก ชาโต, โปราณา ปน นีจมิตฺตํ นิสฺสาย วิมานสามิกา ชาตา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต รโญฺญ อุยฺยาเน กุสนาฬิคเจฺฉ เทวตา หุตฺวา นิพฺพตฺติฯ ตสฺมิํเยว จ อุยฺยาเน มงฺคลสิลํ นิสฺสาย อุชุคตกฺขโนฺธ ปริมณฺฑลสาขาวิฎปสมฺปโนฺน รโญฺญ สนฺติกา ลทฺธสมฺมาโน รุจมงฺคลรุโกฺข อตฺถิ, ‘‘มุขโก’’ติปิ วุจฺจติฯ ตสฺมิํ เอโก มเหสโกฺข เทวราชา นิพฺพตฺติฯ โพธิสตฺตสฺส เตน สทฺธิํ มิตฺตสนฺถโว อโหสิฯ ตทา ราชา เอกสฺมิํ เอกตฺถมฺภเก ปาสาเท วสติ, ตสฺส โส ถโมฺภ จลิฯ อถสฺส จลิตภาวํ รโญฺญ อาโรเจสุํฯ ราชา วฑฺฒกี ปโกฺกสาเปตฺวา ‘‘ตาตา, มม เอกตฺถมฺภกสฺส มงฺคลปาสาทสฺส ถโมฺภ จลิโต, เอกํ สารตฺถมฺภํ อาหริตฺวา ตํ นิจฺจลํ กโรถา’’ติ อาหฯ เต ‘‘สาธุ, เทวา’’ติ รโญฺญ วจนํ สมฺปฎิจฺฉิตฺวา ตทนุจฺฉวิกํ  รุกฺขํ ปริเยสมานา อญฺญตฺถ อทิสฺวา อุยฺยานํ ปวิสิตฺวา ตํ มุขกรุกฺขํ ทิสฺวา รโญฺญ สนฺติกํ คนฺตฺวา ‘‘กิํ, ตาตา, ทิโฎฺฐ โว ตทนุจฺฉวิโก รุโกฺข’’ติ วุเตฺต ‘‘ทิโฎฺฐ, เทว, อปิจ ตํ ฉินฺทิตุํ น วิสหามา’’ติ อาหํสุฯ ‘‘กิํการณา’’ติ? มยญฺหิ อญฺญตฺถ รุกฺขํ อปสฺสนฺตา อุยฺยานํ  ปวิสิมฺห, ตตฺรปิ ฐเปตฺวา มงฺคลรุกฺขํ อญฺญํ น ปสฺสามฯ อิติ นํ มงฺคลรุกฺขตาย ฉินฺทิตุํ น วิสหามาติฯ คจฺฉถ, ตํ ฉินฺทิตฺวา ปาสาทํ ถิรํ กโรถ, มยํ อญฺญํ มงฺคลรุกฺขํ กริสฺสามาติฯ เต ‘‘สาธู’’ติ พลิกมฺมํ คเหตฺวา อุยฺยานํ คนฺตฺวา ‘‘เสฺว ฉินฺทิสฺสามา’’ติ รุกฺขสฺส พลิกมฺมํ กตฺวา นิกฺขมิํสุฯ</p>


<p>รุกฺขเทวตา ตํ การณํ ญตฺวา ‘‘เสฺว มยฺหํ วิมานํ นาเสสฺสนฺติ, ทารเก คเหตฺวา กุหิํ คมิสฺสามี’’ติ คนฺตพฺพฎฺฐานํ อปสฺสนฺตี ปุตฺตเก คีวาย  คเหตฺวา ปโรทิฯ ตสฺสา สนฺทิฎฺฐสมฺภตฺตา รุกฺขเทวตา อาคนฺตฺวา ‘‘กิํ เอต’’นฺติ ปุจฺฉิตฺวา ตํ การณํ สุตฺวา สยมฺปิ วฑฺฒกีนํ ปฎิกฺกมนูปายํ อปสฺสนฺติโย ตํ ปริสฺสชิตฺวา โรทิตุํ อารภิํสุฯ ตสฺมิํ สมเย โพธิสโตฺต ‘‘รุกฺขเทวตํ ปสฺสิสฺสามี’’ติ ตตฺถ คนฺตฺวา ตํ การณํ สุตฺวา ‘‘โหตุ, มา จินฺตยิตฺถ, อหํ รุกฺขํ ฉินฺทิตุํ น ทสฺสามิ, เสฺว วฑฺฒกีนํ อาคตกาเล มม การณํ ปสฺสถา’’ติ ตา เทวตา สมสฺสาเสตฺวา ปุนทิวเส วฑฺฒกีนํ อาคตเวลาย กกณฺฎกเวสํ คเหตฺวา วฑฺฒกีนํ ปุรโต คนฺตฺวา มงฺคลรุกฺขสฺส มูลนฺตรํ ปวิสิตฺวา ตํ รุกฺขํ สุสิรํ วิย กตฺวา รุกฺขมเชฺฌน อภิรุหิตฺวา ขนฺธมตฺถเกน นิกฺขมิตฺวา สีสํ กมฺปยมาโน นิปชฺชิฯ มหาวฑฺฒกี ตํ กกณฺฎกํ ทิสฺวา รุกฺขํ หเตฺถน ปหริตฺวา ‘‘สุสิรรุโกฺข เอโส นิสฺสาโร, หิโยฺย อนุปธาเรตฺวาว พลิกมฺมํ กริมฺหา’’ติ เอกฆนํ มหารุกฺขํ ครหิตฺวา ปกฺกามิฯ รุกฺขเทวตา โพธิสตฺตํ นิสฺสาย วิมานสฺส สามินี ชาตาฯ</p>


<p>ตสฺสา ปฎิสนฺถารตฺถาย สนฺทิฎฺฐสมฺภตฺตา  พหู เทวตา สนฺนิปติํสุฯ รุกฺขเทวตา ‘‘วิมานํ เม ลทฺธ’’นฺติ ตุฎฺฐจิตฺตา ตาสํ เทวตานํ มเชฺฌ โพธิสตฺตสฺส คุณํ กถยมานา ‘‘โภ, เทวตา, มยํ มเหสกฺขา หุตฺวาปิ ทนฺธปญฺญตาย อิมํ อุปายํ น ชานิมฺห, กุสนาฬิเทวตา ปน อตฺตโน ญาณสมฺปตฺติยา อเมฺห วิมานสามิเก อกาสิ, มิโตฺต นาม สทิโสปิ อธิโกปิ หีโนปิ กตฺตโพฺพวฯ สเพฺพปิ หิ อตฺตโน ถาเมน สหายกานํ อุปฺปนฺนํ ทุกฺขํ นิตฺถริตฺวา สุเข ปติฎฺฐาเปนฺติเยวา’’ติ มิตฺตธมฺมํ วเณฺณตฺวา อิมํ คาถมาห –</p>


<ol>
<li>
‘‘กเร สริโกฺข อถ วาปิ เสโฎฺฐ, นิหีนโก วาปิ กเรยฺย เอโก;  
  
กเรยฺยุเมเต พฺยสเน อุตฺตมตฺถํ, ยถา อหํ กุสนาฬิ รุจาย’’นฺติฯ  
</li>
  
<p>ตตฺถ  ติ ชาติอาทีหิ สทิโสปิ มิตฺตธมฺมํ กเรยฺยฯ ติ ชาติอาทีหิ อธิโกปิ กเรยฺยฯ ติ เอโก ชาติอาทีหิ หีโนปิ มิตฺตธมฺมํ กเรยฺยฯ ตสฺมา สเพฺพปิ เอเต มิตฺตา กาตพฺพาเยวาติ ทีเปติฯ กิํการณา?   นฺติ สเพฺพเปเต สหายสฺส พฺยสเน อุปฺปเนฺน อตฺตโน อตฺตโน ปตฺตภารํ วหมานา อุตฺตมตฺถํ กเรยฺยุํ, กายิกเจตสิกทุกฺขโต ตํ สหายกํ โมเจยฺยุเมวาติ อโตฺถฯ ตสฺมา หีโนปิ มิโตฺต กาตโพฺพเยว, ปเคว อิตเรฯ ตตฺริทํ โอปมฺมํ – นฺติ, ยถา อหํ รุจายํ นิพฺพตฺตเทวตา อยญฺจ กุสนาฬิเทวตา, อเปฺปสกฺขาปิ มิตฺตสนฺถวํ กริมฺห, ตตฺรปาหํ มเหสกฺขาปิ สมานา อตฺตโน อุปฺปนฺนทุกฺขํ พาลตาย อนุปายกุสลตาย หริตุํ นาสกฺขิํ, อิมํ ปน อเปฺปสกฺขมฺปิ สมานํ ปณฺฑิตเทวตํ นิสฺสาย ทุกฺขโต มุโตฺตมฺหิฯ ตสฺมา อเญฺญหิปิ ทุกฺขา มุจฺจิตุกาเมหิ สมวิสิฎฺฐภาวํ อโนโลเกตฺวา หีโนปิ ปณฺฑิโต มิโตฺต กาตโพฺพติฯ
</ol></p>


<p>รุจาเทวตา อิมาย คาถาย เทวสงฺฆสฺส ธมฺมํ เทเสตฺวา ยาวตายุกํ ฐตฺวา สทฺธิํ กุสนาฬิเทวตาย ยถากมฺมํ คตาฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา รุจาเทวตา อานโนฺท อโหสิ, กุสนาฬิเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๒๒] ๒. ทุเมฺมธชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ธมฺมสภายญฺหิ ภิกฺขู ‘‘อาวุโส เทวทโตฺต, ตถาคตสฺส ปุณฺณจนฺทสสฺสิริกมุขํ อสีตานุพฺยญฺชนทฺวตฺติํสมหาปุริสลกฺขณปฎิมณฺฑิตํ พฺยามปฺปภาปริกฺขิตฺตํ อาเวฬาเวฬาภูตา ยมกยมกภูตา ฆนพุทฺธรสฺมิโย วิสฺสเชฺชนฺตํ ปรมโสภคฺคปฺปตฺตํ อตฺตภาวญฺจ โอโลเกตฺวา จิตฺตํ ปสาเทตุํ น สโกฺกติ, อุสูยเมว กโรติฯ ‘พุทฺธา นาม เอวรูเปน สีเลน สมาธินา ปญฺญาย วิมุตฺติยา วิมุตฺติญาณทสฺสเนน สมนฺนาคตา’ติ วุจฺจมาเน วณฺณํ สหิตุํ น สโกฺกติ, อุสูยเมว กโรตี’’ติ เทวทตฺตสฺส อคุณกถํ กถยิํสุฯ สตฺถา อาคนฺตฺวา  ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว , อิทาเนว เทวทโตฺต มม วเณฺณ ภญฺญมาเน อุสูยํ กโรติ, ปุเพฺพปิ อกาสิเยวา’’ติ วตฺวา อตีตํ อาหริฯ</p>


<p>อตีเต มคธรเฎฺฐ ราชคหนคเร เอกสฺมิํ มคธราเช รชฺชํ กาเรเนฺต โพธิสโตฺต หตฺถิโยนิยํ นิพฺพตฺติตฺวา สพฺพเสโต อโหสิ เหฎฺฐา วณฺณิตสทิสาย รูปสมฺปตฺติยา สมนฺนาคโตฯ อถ นํ ‘‘ลกฺขณสมฺปโนฺน อย’’นฺติ โส ราชา มงฺคลหตฺถิํ อกาสิฯ อเถกสฺมิํ ฉณทิวเส สกลนครํ เทวนครํ วิย อลงฺการาเปตฺวา สพฺพาลงฺการปฎิมณฺฑิตํ มงฺคลหตฺถิํ อภิรุหิตฺวา มหเนฺตน ราชานุภาเวน นครํ ปทกฺขิณํ อกาสิฯ มหาชโน ตตฺถ ตตฺถ ฐตฺวา มงฺคลหตฺถิโน รูปโสภคฺคปฺปตฺตํ สรีรํ ทิสฺวา ‘‘อโห รูปํ, อโห คติ, อโห ลีฬา, อโห ลกฺขณสมฺปตฺติ, เอวรูโป นาม สพฺพเสตวรวารโณ จกฺกวตฺติรโญฺญ อนุจฺฉวิโก’’ติ มงฺคลหตฺถิเมว วเณฺณสิฯ</p>


<p>ราชา มงฺคลหตฺถิสฺส วณฺณํ สุตฺวา สหิตุํ อสโกฺกโนฺต อุสูยํ อุปฺปาเทตฺวา ‘‘อเชฺชว ตํ ปพฺพตปาเท ปาเตตฺวา ชีวิตกฺขยํ ปาเปสฺสามี’’ติ หตฺถาจริยํ ปโกฺกสาเปตฺวา ‘‘กินฺติ กตฺวา ตยา อยํ นาโค สิกฺขาปิโต’’ติ อาหฯ ‘‘สุสิกฺขาปิโต, เทวา’’ติฯ ‘‘น สุสิกฺขิโต, ทุสิกฺขิโต’’ติฯ ‘‘สุสิกฺขิโต, เทวา’’ติฯ ‘‘ยทิ สุสิกฺขิโต , สกฺขิสฺสสิ นํ เวปุลฺลปพฺพตมตฺถกํ อาโรเปตุ’’นฺติฯ ‘‘อาม, เทวา’’ติฯ ‘‘เตน หิ เอหี’’ติ สยํ โอตริตฺวา หตฺถาจริยํ อาโรเปตฺวา ปพฺพตปาทํ คนฺตฺวา หตฺถาจริเยน หตฺถิปิฎฺฐิยํ นิสีทิตฺวาว หตฺถิมฺหิ เวปุลฺลปพฺพตมตฺถกํ อาโรปิเต สยมฺปิ อมจฺจคณปริวุโต ปพฺพตมตฺถกํ อภิรุหิตฺวา หตฺถิํ ปปาตาภิมุขํ กาเรตฺวา ‘‘ตฺวํ ‘มยา เอส สุสิกฺขาปิโต’ติ วเทสิ, ตีหิเยว ตาว นํ ปาเทหิ ฐเปหี’’ติ อาหฯ หตฺถาจริโย ปิฎฺฐิยํ นิสีทิตฺวาว ‘‘โภ ตีหิ ปาเทหิ ติฎฺฐา’’ติ หตฺถิสฺส ปณฺหิกาย สญฺญํ อทาสิ, มหาสโตฺต ตถา อกาสิฯ ปุน ราชา ‘‘ทฺวีหิ ปุริมปาเทหิเยว ฐเปหี’’ติ อาห, มหาสโตฺต เทฺว ปจฺฉิมปาเท อุกฺขิปิตฺวา ปุริมปาเทหิ อฎฺฐาสิฯ ‘‘ปจฺฉิมปาเทหิเยวา’’ติ วุเตฺตปิ เทฺว ปุริมปาเท อุกฺขิปิตฺวา ปจฺฉิมปาเทหิ อฎฺฐาสิ, ‘‘เอเกนา’’ติ วุเตฺตปิ ตโย ปาเท อุกฺขิปิตฺวา เอเกเนว  อฎฺฐาสิฯ อถสฺส อปตนภาวํ ญตฺวา ‘‘สเจ ปโหสิ, อากาเส นํ ฐเปหี’’ติ อาหฯ</p>


<p>อาจริโย จิเนฺตสิ – ‘‘สกลชมฺพุทีเป อิมินา สทิโส สุสิกฺขิโต หตฺถี นาม นตฺถิ, นิสฺสํสยํ ปเนตํ เอส ปปาเต ปาเตตฺวา มาเรตุกาโม ภวิสฺสตี’’ติฯ โส ตสฺส กณฺณมูเล มเนฺตสิ ‘‘ตาต, อยํ ราชา ตํ ปปาเต ปาเตตฺวา มาเรตุกาโม, น ตฺวํ เอตสฺส อนุจฺฉวิโกฯ สเจ เต อากาเสน คนฺตุํ พลํ อตฺถิ, มํ ยถานิสินฺนํเยว อาทาย เวหาสํ อพฺภุคฺคนฺตฺวา พาราณสิํ  คจฺฉา’’ติฯ ปุญฺญิทฺธิยา สมนฺนาคโต มหาสโตฺต ตงฺขณเญฺญว อากาเส อฎฺฐาสิฯ หตฺถาจริโย ‘‘มหาราช, อยํ หตฺถี ปุญฺญิทฺธิยา สมนฺนาคโต, น ตาทิสสฺส มนฺทปุญฺญสฺส ทุพฺพุทฺธิโน อนุจฺฉวิโก, ปณฺฑิตสฺส ปุญฺญสมฺปนฺนสฺส รโญฺญ อนุจฺฉวิโก, ตาทิสา นาม มนฺทปุญฺญา เอวรูปํ วาหนํ ลภิตฺวา ตสฺส คุณํ อชานนฺตา ตเญฺจว วาหนํ อวเสสญฺจ ยสสมฺปตฺติํ นาเสนฺติเยวา’’ติ วตฺวา หตฺถิกฺขเนฺธ นิสิโนฺนว อิมํ คาถมาห –</p>


<ol>
<li>
‘‘ยสํ ลทฺธาน ทุเมฺมโธ, อนตฺถํ จรติ อตฺตโน;  
  
อตฺตโน จ ปเรสญฺจ, หิํสาย ปฎิปชฺชตี’’ติฯ  
</li>
  
<p>ตตฺรายํ  สเงฺขปโตฺถ – มหาราช, ตาทิโส ทุเมฺมโธ นิปฺปโญฺญ ปุคฺคโล ปริวารสมฺปตฺติํ ลภิตฺวา อตฺตโน อนตฺถํ จรติฯ กิํการณา? โส หิ ยสมทมโตฺต กตฺตพฺพากตฺตพฺพํ อชานโนฺต อตฺตโน จ ปเรสญฺจ หิํสาย ปฎิปชฺชติฯ หิํสา วุจฺจติ กิลมนํ ทุกฺขุปฺปาทนํ, ตทตฺถาย เอว ปฎิปชฺชตีติฯ
</ol></p>


<p>เอวํ อิมาย คาถาย รโญฺญ ธมฺมํ เทเสตฺวา ‘‘ติฎฺฐ ทานิ ตฺว’’นฺติ วตฺวา อากาเส อุปฺปติตฺวา พาราณสินครํ คนฺตฺวา ราชงฺคเณ อากาเส อฎฺฐาสิฯ สกลนครํ สงฺขุภิตฺวา ‘‘อมฺหากํ รโญฺญ อากาเสน เสตวรวารโณ อาคนฺตฺวา ราชงฺคเณ ฐิโต’’ติ เอกโกลาหลํ อโหสิฯ เวเคน รโญฺญปิ อาโรเจสุํฯ ราชา นิกฺขมิตฺวา ‘‘สเจ มยฺหํ อุปโภคตฺถาย อาคโตสิ, ภูมิยํ ปติฎฺฐาหี’’ติ อาหฯ โพธิสโตฺต ภูมิยํ ปติฎฺฐาสิ, อาจริโย โอตริตฺวา ราชานํ วนฺทิตฺวา ‘‘กุโต อาคโตสิ, ตาตา’’ติ วุเตฺต ‘‘ราชคหโต’’ติ วตฺวา สพฺพํ ปวตฺติํ อาโรเจสิฯ ราชา ‘‘มนาปํ เต, ตาต, กตํ อิธาคจฺฉเนฺตนา’’ติ ตุฎฺฐหโฎฺฐ  นครํ สชฺชาเปตฺวา วารณํ มงฺคลหตฺถิฎฺฐาเน ฐเปตฺวา สกลรชฺชํ ตโย โกฎฺฐาเส กตฺวา เอกํ โพธิสตฺตสฺส อทาสิ, เอกํ อาจริยสฺส, เอกํ อตฺตนา อคฺคเหสิฯ โพธิสตฺตสฺส อาคตกาลโต ปฎฺฐาเยว ปน รโญฺญ สกลชมฺพุทีเป รชฺชํ หตฺถคตเมว ชาตํฯ โส ชมฺพุทีเป อคฺคราชา หุตฺวา ทานาทีนิ ปุญฺญานิ กตฺวา ยถากมฺมํ อคมาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มคธราชา เทวทโตฺต อโหสิ, พาราณสิราชา สาริปุโตฺต, หตฺถาจริโย อานโนฺท, หตฺถี ปน อหเมว อโหสิ’’นฺติฯ</p>

</p>


<ol>
<li>
<p> [๑๒๓] ๓. นงฺคลีสชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต ลาฬุทายิเตฺถรํ อารพฺภ กเถสิฯ โส กิร ธมฺมํ กเถโนฺต ‘‘อิมสฺมิํ ฐาเน อิทํ กเถตพฺพํ, อิมสฺมิํ ฐาเน อิทํ น กเถตพฺพ’’นฺติ ยุตฺตายุตฺตํ น ชานาติ, มงฺคเล อวมงฺคลํ วทโนฺต ‘‘ติโรกุเฎฺฎสุ ติฎฺฐนฺติ, สนฺธิสิงฺฆาฎเกสุ จา’’ติ อิทํ อวมงฺคลํ มงฺคลํ กตฺวา อนุโมทนํ กเถติฯ อวมงฺคเลสุ อนุโมทนํ กโรโนฺต ‘‘พหู เทวา มนุสฺสา จ, มงฺคลานิ อจินฺตยุ’’นฺติ วตฺวา ‘‘เอวรูปานํ มงฺคลานํ สตมฺปิ  สหสฺสมฺปิ กาตุํ สมตฺถา โหถา’’ติ วทติฯ อเถกทิวสํ ธมฺมสภายํ ภิกฺขู ‘‘อาวุโส, ลาฬุทายี ยุตฺตายุตฺตํ น ชานาติ, สพฺพตฺถ อภาสิตพฺพวาจํ ภาสตี’’ติ กถํ สมุฎฺฐาเปสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ลาฬุทายี อิทาเนว ทนฺธปริสกฺกโน ยุตฺตายุตฺตํ น ชานาติ, ปุเพฺพปิ เอวรูโป อโหสิ, นิจฺจํ ลาฬโกเยว เอโส’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณมหาสาลกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา พาราณสิยํ ทิสาปาโมโกฺข อาจริโย หุตฺวา ปญฺจ  มาณวกสตานิ สิปฺปํ วาเจสิฯ ตทา เตสุ มาณเวสุ เอโก ทนฺธปริสกฺกโน ลาฬโก มาณโว ธมฺมเนฺตวาสิโก หุตฺวา สิปฺปํ อุคฺคณฺหาติ, ทนฺธภาเวน ปน อุคฺคณฺหิตุํ น สโกฺกติฯ โพธิสตฺตสฺส ปน อุปกาโร โหติ, ทาโส วิย สพฺพกิจฺจานิ กโรติฯ อเถกทิวสํ โพธิสโตฺต สายมาสํ ภุญฺชิตฺวา สยเน นิปโนฺน ตํ มาณวํ หตฺถปาทปิฎฺฐิปริกมฺมานิ กตฺวา คจฺฉนฺตํ อาห ‘‘ตาต, มญฺจปาเท อุปตฺถเมฺภตฺวา ยาหี’’ติฯ มาณโว เอกํ ปาทํ อุปตฺถเมฺภตฺวา เอกสฺส อุปตฺถมฺภกํ อลภโนฺต อตฺตโน อูรุมฺหิ ฐเปตฺวา รตฺติํ เขเปสิฯ</p>


<p>โพธิสโตฺต ปจฺจูสสมเย อุฎฺฐาย ตํ ทิสฺวา ‘‘กิํ, ตาต, นิสิโนฺนสี’’ติ ปุจฺฉิฯ ‘‘อาจริย, เอกสฺส มญฺจปาทสฺส อุปตฺถมฺภกํ อลภโนฺต อูรุมฺหิ ฐเปตฺวา นิสิโนฺนมฺหี’’ติฯ โพธิสโตฺต สํวิคฺคมานโส หุตฺวา ‘‘อยํ อติ วิย มยฺหํ อุปกาโร, เอตฺตกานํ ปน มาณวกานํ อนฺตเร อยเมว ทโนฺธ สิปฺปํ สิกฺขิตุํ น สโกฺกติ, กถํ นุ โข อหํ อิมํ ปณฺฑิตํ กเรยฺย’’นฺติ จิเนฺตสิฯ อถสฺส เอตทโหสิ ‘‘อเตฺถโก อุปาโย, อหํ อิมํ มาณวํ ทารุอตฺถาย ปณฺณตฺถาย จ วนํ คนฺตฺวา อาคตํ ‘อชฺช เต กิํ ทิฎฺฐํ, กิํ กต’นฺติ ปุจฺฉิสฺสามิฯ อถ เม ‘อิทํ นาม อชฺช มยา ทิฎฺฐํ, อิทํ กต’นฺติ อาจิกฺขิสฺสติฯ อถ นํ  ‘ตยา ทิฎฺฐญฺจ กตญฺจ กีทิส’นฺติ ปุจฺฉิสฺสามิ, โส ‘เอวรูปํ นามา’ติ  อุปมาย จ การเณน จ กเถสฺสติฯ อิติ นํ นวํ นวํ อุปมญฺจ การณญฺจ กถาเปตฺวา อิมินา อุปาเยน ปณฺฑิตํ กริสฺสามี’’ติฯ โส ตํ ปโกฺกสาเปตฺวา ‘‘ตาต มาณว, อิโต ปฎฺฐาย ทารุอตฺถาย วา ปณฺณตฺถาย วา คตฎฺฐาเน ยํ เต ตตฺถ ทิฎฺฐํ วา สุตํ วา ภุตฺตํ วา ปีตํ วา ขาทิตํ วา โหติ, ตํ อาคนฺตฺวา มยฺหํ อาโรเจยฺยาสี’’ติ อาหฯ</p>


<p>โส ‘‘สาธู’’ติ ปฎิสฺสุณิตฺวา เอกทิวสํ มาณเวหิ สทฺธิํ ทารุอตฺถาย อรญฺญํ คโต ตตฺถ สปฺปํ ทิสฺวา อาคนฺตฺวา ‘‘อาจริย, สโปฺป เม ทิโฎฺฐ’’ติ อาโรเจสิฯ ‘‘สโปฺป นาม, ตาต, กีทิโส โหตี’’ติ? ‘‘เสยฺยถาปิ นงฺคลีสา’’ติฯ ‘‘สาธุ, ตาต, มนาปา เต อุปมา อาหฎา, สปฺปา นาม นงฺคลีสสทิสาว โหนฺตี’’ติฯ อถ โพธิสโตฺต ‘‘มาณวเกน มนาปา อุปมา อาหฎา, สกฺขิสฺสามิ นํ ปณฺฑิตํ กาตุ’’นฺติ จิเนฺตสิฯ มาณโว ปุน เอกทิวสํ อรเญฺญ หตฺถิํ ทิสฺวา ‘‘หตฺถี เม อาจริย ทิโฎฺฐ’’ติ อาหฯ ‘‘หตฺถี นาม, ตาต, กีทิโส’’ติ? ‘‘เสยฺยถาปิ, นงฺคลีสา’’ติฯ โพธิสโตฺต ‘‘หตฺถิสฺส  โสณฺฑา นงฺคลีสสทิสา โหนฺติ, ทนฺตาทโย เอวรูปา จ เอวรูปา จฯ อยํ ปน พาลตาย วิภชิตฺวา กเถตุํ อสโกฺกโนฺต โสณฺฑํ สนฺธาย กเถสิ มเญฺญ’’ติ ตุณฺหี อโหสิฯ อเถกทิวสํ นิมนฺตเน อุจฺฉุํ ลภิตฺวา ‘‘อาจริย, อชฺช มยํ อุจฺฉุ ขาทิมฺหา’’ติ อาหฯ ‘‘อุจฺฉุ นาม กีทิโส’’ติ วุเตฺต ‘‘เสยฺยถาปิ นงฺคลีสา’’ติ อาหฯ อาจริโย ‘‘โถกํ ปติรูปํ การณํ กเถสี’’ติ ตุณฺหี ชาโตฯ</p>


<p>ปุเนกทิวสํ นิมนฺตเน เอกเจฺจ มาณวา คุฬํ ทธินา ภุญฺชิํสุ, เอกเจฺจ ขีเรนฯ โส อาคนฺตฺวา ‘‘อาจริย, อชฺช มยํ ทธินา ขีเรน จ ภุญฺชิมฺหา’’ติ วตฺวา ‘‘ทธิขีรํ นาม กีทิสํ โหตี’’ติ วุเตฺต ‘‘เสยฺยถาปิ นงฺคลีสา’’ติ อาหฯ อาจริโย ‘‘อยํ มาณโว ‘สโปฺป นงฺคลีสสทิโส’ติ กเถโนฺต ตาว สุกถิตํ กเถสิ, ‘หตฺถี นงฺคลีสสทิโส’ติ กเถเนฺตนาปิ โสณฺฑํ สนฺธาย เลเสน กถิตํฯ ‘อุจฺฉุ นงฺคลีสสทิส’นฺติ กถเนปิ เลโส อตฺถิ, ‘ทธิขีรานิ ปน นิจฺจํ ปณฺฑรานิ ปกฺขิตฺตภาชนสณฺฐานานี’ติ อิธ  สเพฺพน สพฺพํ อุปมํ น กเถสิ, น สกฺกา อิมํ ลาฬกํ สิกฺขาเปตุ’’นฺติ วตฺวา อิมํ คาถมาห –</p>


<ol>
<li>
‘‘อสพฺพตฺถคามิํ วาจํ, พาโล สพฺพตฺถ ภาสติ;  
  
นายํ ทธิํ เวทิ น นงฺคลีสํ, ทธิปฺปยํ มญฺญติ นงฺคลีส’’นฺติฯ  
</li>
  
<p>ตตฺรายํ  สเงฺขปโตฺถ – ยา วาจา โอปมฺมวเสน สพฺพตฺถ น คจฺฉติ, ตํ  ทนฺธปุคฺคโล  ‘‘ทธิ นาม กีทิส’’นฺติ ปุโฎฺฐปิ ‘‘เสยฺยถาปิ, นงฺคลีสา’’ติ วทเตวฯ เอวํ วทโนฺต ฯ กิํการณา?  ยสฺมา อยํ ทธิมฺปิ นงฺคลีสเมว มญฺญติฯ อถ วา ติ ทธิเมว, นฺติ ขีรํ, ทธิ จ ปยญฺจ ทธิปฺปยํฯ ยสฺมา ทธิขีรานิปิ อยํ นงฺคลีสเมว มญฺญติ, เอทิโส จายํ พาโล, กิํ อิมินาติ อเนฺตวาสิกานํ ธมฺมกถํ กเถตฺวา ปริพฺพยํ ทตฺวา ตํ อุโยฺยเชสิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ลาฬกมาณโว ลาฬุทายี อโหสิ, ทิสาปาโมโกฺข อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๑๒๔] ๔. อมฺพชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ วตฺตสมฺปนฺนํ ภิกฺขุํ อารพฺภ กเถสิฯ โส กิร สาวตฺถิวาสี กุลปุโตฺต สาสเน อุรํ ทตฺวา ปพฺพชิโต วตฺตสมฺปโนฺน อโหสิ, อาจริยุปชฺฌายวตฺตานิ ปานียปริโภชนียอุโปสถาคารชนฺตาฆราทิวตฺตานิ จ สาธุกํ กโรติ, จุทฺทสสุ มหาวเตฺตสุ อสีติขนฺธกวเตฺตสุ จ ปริปูรการีเยว โหติ, วิหารํ สมฺมชฺชติ, ปริเวณํ วิตกฺกมาฬกํ วิหารมคฺคํ สมฺมชฺชติ, มนุสฺสานํ ปานียํ เทติฯ มนุสฺสา ตสฺส วตฺตสมฺปตฺติยํ ปสีทิตฺวา ปญฺจสตมตฺตานิ ธุวภตฺตานิ อทํสุ, มหาลาภสกฺกาโร อุปฺปชฺชิฯ ตํ นิสฺสาย พหูนํ ผาสุวิหาโร ชาโตฯ อเถกทิวสํ ธมฺมสภายํ ภิกฺขู กถํ สมุฎฺฐาเปสุํ ‘‘อาวุโส, อสุโก นาม ภิกฺขุ อตฺตโน วตฺตสมฺปตฺติยา มหนฺตํ ลาภสกฺการํ นิพฺพเตฺตสิ, เอตํ เอกํ นิสฺสาย พหูนํ ผาสุวิหาโร ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว , เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปายํ ภิกฺขุ วตฺตสมฺปโนฺน, ปุเพฺพเปตํ เอกํ นิสฺสาย ปญฺจ อิสิสตานิ ผลาผลตฺถาย อรญฺญํ อคนฺตฺวา เอเตเนว อานีตผลาผเลหิ ยาเปสุ’’นฺติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา ปญฺจสตอิสิปริวาโร ปพฺพตปาเท วิหาสิฯ ตทา หิมวเนฺต จโณฺฑ นิทาโฆ อโหสิ, ตตฺถ ตตฺถ ปานียานิ ฉิชฺชิํสุ, ติรจฺฉานา ปานียํ อลภมานา กิลมนฺติฯ อถ เตสุ ตาปเสสุ เอโก ตาปโส เตสํ ปิปาสทุกฺขํ ทิสฺวา เอกํ รุกฺขํ ฉินฺทิตฺวา โทณิํ กตฺวา ปานียํ อุสฺสิญฺจิตฺวา โทณิํ ปูเรตฺวา เตสํ ปานียํ อทาสิฯ พหูสุ สนฺนิปติตฺวา ปานียํ ปิวเนฺตสุ ตาปสสฺส ผลาผลตฺถาย คมโนกาโส นาโหสิฯ โส นิราหาโรปิ ปานียํ เทติเยวฯ มิคคณา จิเนฺตสุํ ‘‘อยํ อมฺหากํ ปานียํ เทโนฺต ผลาผลตฺถาย คนฺตุํ โอกาสํ น ลภติ, นิราหารตาย อติวิย กิลมติ, หนฺทมยํ กติกํ กโรมา’’ติฯ เต กติกํ อกํสุ ‘‘อิโต ปฎฺฐาย ปานียํ ปิวนตฺถาย อาคจฺฉเนฺตน อตฺตโน พลานุรูเปน ผลาผลํ คเหตฺวาว อาคนฺตพฺพ’’นฺติฯ เต ตโต ปฎฺฐาย เอเกโก ติรจฺฉาโน  อตฺตโน อตฺตโน พลานุรูเปน มธุรมธุรานิ อมฺพชมฺพุปนสาทีนิคเหตฺวาว อาคจฺฉติฯ เอกสฺส อตฺถาย อาภตํ ผลาผลํ อฑฺฒเตยฺยสกฎภารปฺปมาณํ อโหสิฯ ปญฺจสตตาปสา ตเทว ปริภุญฺชนฺติฯ อติเรกํ ฉฑฺฑิยิตฺถฯ</p>


<p>โพธิสโตฺต ตํ ทิสฺวา ‘‘เอกํ นาม วตฺตสมฺปนฺนํ นิสฺสาย เอตฺตกานํ ตาปสานํ ผลาผลตฺถาย อคนฺตฺวา ยาปนํ อุปฺปนฺนํ, วีริยํ นาม กาตพฺพเมวา’’ติ วตฺวา อิมํ คาถมาห –</p>


<ol>
<li>
‘‘วายเมเถว ปุริโส, น นิพฺพิเนฺทยฺย ปณฺฑิโต;  
  
วายามสฺส ผลํ ปสฺส, ภุตฺตา อมฺพา อนีติห’’นฺติฯ  
</li>
  
<p>ตตฺรายํ สเงฺขปโตฺถ – ปณฺฑิโต อตฺตโน วตฺตปูรณาทิเก กมฺมสฺมิํ วายเมเถว, น อุกฺกเณฺฐยฺยฯ กิํการณา? วายามสฺส นิปฺผลตาย อภาวโตฯ อิติ มหาสโตฺต  ‘‘วายาโม นาเมส สผโลว โหตี’’ติ อิสิคณํ อาลปโนฺต ติ อาหฯ กีทิสํ? ฯ ตตฺถ ติ เทสนามตฺตํ, เตหิ ปน นานปฺปการานิ ผลาผลานิ อาภตานิฯ เตสุ สมฺปนฺนตรานํ อุสฺสนฺนตรานํ วา วเสน ‘‘อมฺพา’’ติ วุตฺตํฯ เย อิเมหิ ปญฺจหิ อิสิสเตหิ สยํ อรญฺญํ อคนฺตฺวา เอกสฺส อตฺถาย อานีตา อมฺพา ภุตฺตา, อิทํ วายามสฺส ผลํฯ ตญฺจ โข ปน อนีติหํ, ‘‘อิติ อาห อิติ อาหา’’ติ เอวํ อิติหีติเหน คเหตพฺพํ น โหติ, ปจฺจกฺขเมว ตํ ผลํ ปสฺสาติฯ เอวํ มหาสโตฺต อิสิคณสฺส โอวาทํ อทาสิฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา วตฺตสมฺปโนฺน ตาปโส อยํ ภิกฺขุ อโหสิ, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๑๒๕] ๕. กฎาหกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ วิกตฺถกภิกฺขุํ อารพฺภ กเถสิฯ ตสฺส วตฺถุ เหฎฺฐา กถิตสทิสเมวฯ</p>


<p>อตีเต ปน พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาวิภโว เสฎฺฐิ อโหสิฯ ตสฺส ภริยา ปุตฺตํ วิชายิ, ทาสีปิสฺส ตํ ทิวสเญฺญว ปุตฺตํ วิชายิฯ เต เอกโตว วฑฺฒิํสุฯ เสฎฺฐิปุเตฺต เลขํ สิกฺขเนฺต ทาโสปิสฺส ผลกํ วหมาโน คนฺตฺวา เตเนว สทฺธิํ เลขํ สิกฺขิ, คณนํ สิกฺขิ, เทฺว ตโย โวหาเร อกาสิฯ โส อนุกฺกเมน วจนกุสโล โวหารกุสโล ยุวา อภิรูโป อโหสิ, นาเมน กฎาเหโก นามฯ โส เสฎฺฐิฆเร ภณฺฑาคาริกกมฺมํ กโรโนฺต จิเนฺตสิ ‘‘น มํ อิเม สพฺพกาลํ ภณฺฑาคาริกกมฺมํ กาเรสฺสนฺติ, กิญฺจิเทว โทสํ ทิสฺวา ตาเฬตฺวา พนฺธิตฺวา ลกฺขเณน อเงฺกตฺวา ทาสปริโภเคนปิ ปริภุญฺชิสฺสนฺติฯ ปจฺจเนฺต โข ปน เสฎฺฐิสฺส สหายโก เสฎฺฐิ อตฺถิ, ยํนูนาหํ เสฎฺฐิสฺส วจเนน เลขํ อาทาย ตตฺถ คนฺตฺวา ‘อหํ เสฎฺฐิปุโตฺต’ติ วตฺวา ตํ เสฎฺฐิํ วเญฺจตฺวา ตสฺส ธีตรํ คเหตฺวา สุขํ วเสยฺย’’นฺติฯ โส สยเมว ปณฺณํ คเหตฺวา  ‘‘อหํ อสุกํ นาม มม ปุตฺตํ ตว สนฺติกํ ปหิณิํ, อาวาหวิวาหสมฺพโนฺธ นาม มยฺหญฺจ ตยา, ตุยฺหญฺจ มยา สทฺธิํ ปติรูโป, ตสฺมา ตฺวํ อิมสฺส ทารกสฺส อตฺตโน ธีตรํ ทตฺวา เอตํ ตเตฺถว วสาเปหิ, อหมฺปิ โอกาสํ ลภิตฺวา อาคมิสฺสามี’’ติ ลิขิตฺวา เสฎฺฐิเสฺสว มุทฺทิกาย ลเญฺชตฺวา ยถารุจิตํ ปริพฺพยเญฺจว คนฺธวตฺถาทีนิ จ คเหตฺวา ปจฺจนฺตํ คนฺตฺวา เสฎฺฐิํ ทิสฺวา วนฺทิตฺวา อฎฺฐาสิฯ</p>


<p>อถ นํ เสฎฺฐิ ‘‘กุโต อาคโตสิ, ตาตา’’ติ ปุจฺฉิฯ ‘‘พาราณสิโต’’ติฯ ‘‘กสฺส ปุโตฺตสี’’ติ? ‘‘พาราณสิเสฎฺฐิสฺสา’’ติฯ ‘‘เกนเตฺถนาคโตสี’’ติ? ตสฺมิํ ขเณ กฎาหโก ‘‘อิทํ ทิสฺวา ชานิสฺสถา’’ติ ปณฺณํ อทาสิฯ เสฎฺฐิ ปณฺณํ วาเจตฺวา ‘‘อิทานาหํ ชีวามิ นามา’’ติ ตุฎฺฐจิโตฺต ธีตรํ ทตฺวา ปติฎฺฐาเปสิฯ ตสฺส ปริวาโร มหโนฺต อโหสิฯ โส ยาคุขชฺชกาทีสุ วา วตฺถคนฺธาทีสุ  วา อุปนีเตสุ ‘‘เอวมฺปิ นาม ยาคุํ  ปจนฺติ, เอวํ ขชฺชกํ, เอวํ ภตฺตํ, อโห ปจฺจนฺตวาสิกา นามา’’ติ ยาคุอาทีนิ ครหติฯ ‘‘อิเม ปจฺจนฺตวาสิภาเวเนว อหตสาฎเก วฬญฺชิตุํ น ชานนฺติ, คเนฺธ ปิสิตุํ, ปุปฺผานิ คนฺถิตุํ น ชานนฺตี’’ติ วตฺถกมฺมนฺติกาทโย ครหติฯ</p>


<p>โพธิสโตฺตปิ ทาสํ อปสฺสโนฺต ‘‘กฎาหโก น ทิสฺสติ, กหํ คโต, ปริเยสถ น’’นฺติ สมนฺตา มนุเสฺส ปโยเชสิฯ เตสุ เอโก ตตฺถ คนฺตฺวา ตํ ทิสฺวา สญฺชานิตฺวา อตฺตานํ อชานาเปตฺวา อาคนฺตฺวา โพธิสตฺตสฺส อาโรเจสิฯ โพธิสโตฺต ตํ ปวตฺติํ สุตฺวา ‘‘อยุตฺตํ เตน กตํ, คนฺตฺวา นํ คเหตฺวา อาคจฺฉิสฺสามี’’ติ ราชานํ อาปุจฺฉิตฺวา มหเนฺตน ปริวาเรน นิกฺขมิฯ ‘‘เสฎฺฐิ กิร ปจฺจนฺตํ คจฺฉตี’’ติ สพฺพตฺถ ปากโฎ ชาโตฯ กฎาหโก ‘‘เสฎฺฐิ กิร อาคจฺฉตี’’ติ สุตฺวา จิเนฺตสิ ‘‘น โส อเญฺญน การเณน อาคจฺฉิสฺสติ, มํ นิสฺสาเยวสฺส อาคมเนน ภวิตพฺพํฯ สเจ ปนาหํ ปลายิสฺสามิ, ปุน อาคนฺตุํ น สกฺกา ภวิสฺสติฯ อตฺถิ ปเนส อุปาโยฯ มม สามิกสฺส ปฎิปถํ คนฺตฺวา ทาสกมฺมํ กตฺวา ตเมว อาราเธสฺสามี’’ติฯ โส ตโต ปฎฺฐาย ปริสมเชฺฌ เอวํ ภาสติ ‘‘อเญฺญ พาลมนุสฺสา อตฺตโน พาลภาเวน มาตาปิตูนํ  คุณํ อชานนฺตา เตสํ โภชนเวลาย อปจิติกมฺมํ อกตฺวา เตหิ สทฺธิํเยว ภุญฺชนฺติ, มยํ ปน มาตาปิตูนํ โภชนกาเล ปฎิคฺคหํ อุปเนม, เขฬมลฺลกํ อุปเนม, ภาชนานิ อุปเนม, ปานียมฺปิ พีชนิมฺปิ คเหตฺวา อุปติฎฺฐามา’’ติ ยาว สรีรวฬญฺชนกาเล อุทกกลสํ อาทาย ปฎิจฺฉนฺนฎฺฐานคมนา สพฺพํ ทาเสหิ สามิกานํ กตฺตพฺพกิจฺจํ ปกาเสสิฯ</p>


<p>โส เอวํ ปริสํ อุคฺคณฺหาเปตฺวา โพธิสตฺตสฺส ปจฺจนฺตสมีปํ อาคตกาเล สสุรํ อโวจ ‘‘ตาต, มม กิร ปิตา ตุมฺหากํ ทสฺสนตฺถาย อาคจฺฉติ, ตุเมฺห ขาทนียโภชนียํ ปฎิยาทาเปถ, อหํ ปณฺณาการํ คเหตฺวา ปฎิปถํ คมิสฺสามี’’ติฯ โส ‘‘สาธุ, ตาตา’’ติ สมฺปฎิจฺฉิฯ กฎาหโก พหุํ ปณฺณาการมาทาย มหเนฺตน ปริวาเรน คนฺตฺวา โพธิสตฺตํ วนฺทิตฺวา ปณฺณาการํ อทาสิฯ โพธิสโตฺตปิ ปณฺณาการํ คเหตฺวา เตน สทฺธิํ ปฎิสนฺถารํ กตฺวา ปาตราสกาเล ขนฺธาวารํ นิวาเสตฺวา สรีรวฬญฺชนตฺถาย ปฎิจฺฉนฺนฎฺฐานํ ปาวิสิฯ กฎาหโก อตฺตโน ปริวารํ  นิวเตฺตตฺวา กลสํ อาทาย โพธิสตฺตสฺส สนฺติกํ คนฺตฺวา อุทกกิจฺจปริโยสาเน ปาเทสุ ปติตฺวา ‘‘สามิ, อหํ ตุมฺหากํ ยตฺตกํ อิจฺฉถ, ตตฺตกํ ธนํ ทสฺสามิ, มา เม ยสํ อนฺตรธาปยิตฺถา’’ติ อาหฯ โพธิสโตฺต ตสฺส วตฺตสมฺปทาย ปสีทิตฺวา ‘‘มา ภายิ, นตฺถิ เต มม สนฺติกา อนฺตราโย’’ติ สมสฺสาเสตฺวา ปจฺจนฺตนครํ ปาวิสิฯ มหโนฺต  สกฺกาโร อโหสิ, กฎาหโกปิสฺส นิรนฺตรํ ทาเสน กตฺตพฺพกิจฺจํ กโรติฯ อถ นํ เอกาย เวลาย สุขนิสินฺนํ ปจฺจนฺตเสฎฺฐิ อาห ‘‘มหาเสฎฺฐิ, มยา ตุมฺหากํ ปณฺณํ ทิสฺวาว ตุมฺหากํ ปุตฺตสฺส ทาริกา ทินฺนา’’ติ โพธิสโตฺต กฎาหกํ ปุตฺตเมว กตฺวา ตทนุจฺฉวิกํ ปิยวจนํ วตฺวา เสฎฺฐิํ โตเสสิฯ ตโต ปฎฺฐาย กฎาหกสฺส มุขํ อุโลฺลเกตุํ สมโตฺถ นาม นาโหสิฯ</p>


<p>อเถกทิวสํ มหาสโตฺต เสฎฺฐิธีตรํ ปโกฺกสิตฺวา ‘‘เอหิ, อมฺม, สีเส เม อูกา วิจินาหี’’ติ วตฺวา ตํ อาคนฺตฺวา อูกา คเหตฺวา ฐิตํ ปิยวจนํ วตฺวา ‘‘กเถหิ, อมฺม, กจฺจิ เต มม ปุโตฺต สุขทุเกฺขสุ อปฺปมโตฺต , อุโภ ชนา สโมฺมทมานา สมคฺควาสํ วสถา’’ติ ปุจฺฉิฯ ‘‘ตาต, มหาเสฎฺฐิ ตุมฺหากํ ปุตฺตสฺส อโญฺญ โทโส นตฺถิ, เกวลํ อาหารํ ครหตี’’ติฯ ‘‘อมฺม, นิจฺจกาลเมส ทุกฺขสีโลว, อปิจ เต อหํ ตสฺส มุขพนฺธนมนฺตํ ทสฺสามิ, ตํ ตฺวํ สาธุกํ อุคฺคณฺหิตฺวา มม ปุตฺตสฺส โภชนกาเล ครหนฺตสฺส อุคฺคหิตนิยาเมเนว ปุรโต ฐตฺวา วเทยฺยาสี’’ติ คาถํ อุคฺคณฺหาเปตฺวา กติปาหํ วสิตฺวา พาราณสิเมว อคมาสิฯ กฎาหโกปิ พหุํ ขาทนียโภชนียํ อาทาย อนุมคฺคํ คนฺตฺวา พหุธนํ ทตฺวา วนฺทิตฺวา นิวตฺติฯ โส โพธิสตฺตสฺส คตกาลโต ปฎฺฐาย อติเรกมานี อโหสิฯ โส เอกทิวสํ เสฎฺฐิธีตาย นานคฺครสโภชนํ อุปเนตฺวา กฎจฺฉุํ อาทาย ปริวิสนฺติยา ภตฺตํ ครหิตุํ อารภิฯ เสฎฺฐิธีตา โพธิสตฺตสฺส สนฺติเก อุคฺคหิตนิยาเมเนว อิมํ คาถมาห –</p>


<ol>
<li>
‘‘พหุมฺปิ โส วิกเตฺถยฺย, อญฺญํ ชนปทํ คโต;  
  
อนฺวาคนฺตฺวาน ทูเสยฺย, ภุญฺช โภเค กฎาหกา’’ติฯ  
</li>
  
<p>ตตฺถ ติ โย อตฺตโน ชาติภูมิโต อญฺญํ ชนปทํ คโต โหติ, ยตฺถสฺส ชาติํ น ชานนฺติ, โส  พหุมฺปิ วิกเตฺถยฺย, วมฺภนวจนํ วญฺจนวจนํ วเทยฺยฯ ติ อิมํ ตาว วารํ สามิกสฺส ปฎิปถํ คนฺตฺวา ทาสกิจฺจสฺส กตตฺตา กสาหิ ปหริตฺวา ปิฎฺฐิจมฺมุปฺปาฎนโต จ ลกฺขณาหนนโต จ มุโตฺตสิฯ สเจ อนาจารํ กโรสิ, ปุน อญฺญสฺมิํ อาคมนวาเร ตว สามิโก อนฺวาคนฺตฺวาน ทูเสยฺย, อิมํ เคหํ อนุอาคนฺตฺวา กสาภิฆาเตหิ เจว ลกฺขณาหนเนน จ ชาติปฺปกาสเนน จ ตํ ทูเสยฺย อุปหเนยฺยฯ ตสฺมา อิมํ อนาจารํ ปหาย  มา ปจฺฉา อตฺตโน ทาสภาวํ ปากฎํ กาเรตฺวา วิปฺปฎิสารี อโหสีติ อยเมตฺถ เสฎฺฐิโน อธิปฺปาโยฯ
</ol></p>


<p>เสฎฺฐิธีตา  ปน เอตมตฺถํ อชานนฺตี อุคฺคหิตนิยาเมน พฺยญฺชนเมว ปยิรุทาหาสิฯ กฎาหโก ‘‘อทฺธา เสฎฺฐินา มม กุลํ อาจิกฺขิตฺวา เอติสฺสา สพฺพํ กถิตํ ภวิสฺสตี’’ติ ตโต ปฎฺฐาย ปุน ภตฺตํ ครหิตุํ น วิสหิ, นิหตมาโน ยถาลทฺธํ ภุญฺชิตฺวา ยถากมฺมํ คโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ ‘‘ตทา กฎาหโก วิกตฺถกภิกฺขุ อโหสิ, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๑๒๖] ๖. อสิลกฺขณชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต โกสลรโญฺญ อสิลกฺขณปาฐกํ พฺราหฺมณํ อารพฺภ กเถสิฯ โส กิร กมฺมาเรหิ รโญฺญ อสีนํ อาหฎกาเล อสิํ อุปสิงฺฆิตฺวา อสิลกฺขณํ อุทาหรติฯ โส เยสํ หตฺถโต ลาภํ ลภติ, เตสํ อสิํ ‘‘ลกฺขณสมฺปโนฺน มงฺคลสํยุโตฺต’’ติ วทติฯ เยสํ หตฺถโต ลาภํ น ลภติ, เตสํ อสิํ ‘‘อวลกฺขโณ’’ติ ครหติฯ อเถโก กมฺมาโร อสิํ กตฺวา โกสิยํ สุขุมํ มริจจุณฺณํ ปกฺขิปิตฺวา รโญฺญ อสิํ อาหริฯ ราชา พฺราหฺมณํ ปโกฺกสาเปตฺวา ‘‘อสิํ วีมํสา’’ติ อาหฯ พฺราหฺมณสฺส อสิํ อากฑฺฒิตฺวา อุปสิงฺฆนฺตสฺส มริจจุณฺณานิ นาสํ ปวิสิตฺวา  ขิปิตุกามตํ อุปฺปาเทสุํฯ ตสฺส ขิปนฺตสฺส นาสิกา อสิธาราย ปฎิหตา ทฺวิธา ฉิชฺชิฯ ตเสฺสวํ นาสิกาย ฉินฺนภาโว ภิกฺขุสเงฺฆ ปากโฎ ชาโตฯ อเถกทิวสํ ธมฺมสภายํ ภิกฺขู กถํ สมุฎฺฐาเปสุํ ‘‘อาวุโส, รโญฺญ กิร อสิลกฺขณปาฐโก อสิํ อุปสิงฺฆโนฺต นาสิกํ ฉินฺทาเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว โส พฺราหฺมโณ อสิํ อุปสิงฺฆโนฺต นาสิกาเฉทํ ปโตฺต, ปุเพฺพปิ ปโตฺตเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ตสฺส อสิลกฺขณปาฐโก พฺราหฺมโณ อโหสีติ สพฺพํ ปจฺจุปฺปนฺนวตฺถุสทิสเมวฯ ราชา ปน ตสฺส เวเชฺช ทตฺวา นาสิกาโกฎิํ ผาสุกํ การาเปตฺวา ลาขาย ปฎินาสิกํ กาเรตฺวา ปุน ตํ อุปฎฺฐากเมว อกาสิฯ พาราณสิรโญฺญ ปน ปุโตฺต นตฺถิ, เอกา ธีตา เจว ภาคิเนโยฺย จ อเหสุํฯ โส อุโภปิ เต อตฺตโน สนฺติเกเยว วฑฺฒาเปสิฯ เต เอกโต วฑฺฒนฺตา อญฺญมญฺญํ ปฎิพทฺธจิตฺตา อเหสุํฯ ราชาปิ  อมเจฺจ ปโกฺกสาเปตฺวา ‘‘มยฺหํ ภาคิเนโยฺยปิ อิมสฺส รชฺชสฺส สามิโกว, ธีตรํ เอตเสฺสว ทตฺวา อภิเสกมสฺส กโรมี’’ติ วตฺวา ปุน จิเนฺตสิ  ‘‘มยฺหํ ภาคิเนโยฺย สพฺพถาปิ ญาตโกเยว, เอตสฺส อญฺญํ ราชธีตรํ อาเนตฺวา อภิเสกํ กตฺวา ธีตรํ อญฺญสฺส รโญฺญ ทสฺสามิ, เอวํ โน ญาตกา พหู ภวิสฺสนฺติ, ทฺวินฺนมฺปิ รชฺชานํ มยเมว สามิกา ภวิสฺสามา’’ติฯ โส อมเจฺจหิ สทฺธิํ สมฺมเนฺตตฺวา ‘‘อุโภเปเต วิสุํ กาตุํ วฎฺฎตี’’ติ ภาคิเนยฺยํ อญฺญสฺมิํ นิเวสเน, ธีตรํ อญฺญสฺมิํ วาเสสิฯ</p>


<p>เต โสฬสวสฺสุเทฺทสิกภาวํ ปตฺตา อติวิย ปฎิพทฺธจิตฺตา อเหสุํฯ ราชกุมาโร ‘‘เกน นุ โข อุปาเยน มาตุลธีตรํ ราชเคหา นีหราเปตุํ สกฺกา ภเวยฺยา’’ติ จิเนฺตโนฺต ‘‘อเตฺถโก อุปาโย’’ติ มหาอิกฺขณิกํ ปโกฺกสาเปตฺวา ตสฺสา สหสฺสภณฺฑิกํ ทตฺวา ‘‘กิํ มยา กตฺตพฺพ’’นฺติ วุเตฺต ‘‘อมฺม, ตยิ กโรนฺติยา อนิปฺผตฺติ นาม นตฺถิ, กิญฺจิเทว การณํ วตฺวา ยถา มม มาตุโล ราชา ธีตรํ อโนฺตเคหา นีหราเปติ, ตถา กโรหี’’ติ อาหฯ สาธุ, สามิ, อหํ ราชานํ อุปสงฺกมิตฺวา เอวํ วกฺขามิ ‘‘เทว, ราชธีตาย อุปริ กาฬกณฺณี อตฺถิ, เอตฺตกํ กาลํ นิวตฺติตฺวา โอโลเกโนฺตปิ นตฺถิ, อหํ ราชธีตรํ อสุกทิวเส  นาม รถํ อาโรเปตฺวา พหุอาวุธหเตฺถ ปุริเส อาทาย มหเนฺตน ปริวาเรน สุสานํ คนฺตฺวา มณฺฑลปีฐิกาย เหฎฺฐามเญฺจ มตมนุสฺสํ นิปชฺชาเปตฺวา อุปริมเญฺจ ราชธีตรํ ฐเปตฺวา คโนฺธทกฆฎานํ อฎฺฐุตฺตรสเตน นฺหาเปตฺวา กาฬกณฺณิํ ปวาเหสฺสามี’’ติ เอวํ วตฺวา ราชธีตรํ สุสานํ เนสฺสามิ, ตฺวํ อมฺหากํ ตตฺถ คมนทิวเส อเมฺหหิ ปุเรตรเมว โถกํ มริจจุณฺณํ อาทาย อาวุธหเตฺถหิ อตฺตโน มนุเสฺสหิ ปริวุโต รถํ อภิรุยฺห สุสานํ คนฺตฺวา รถํ สุสานทฺวาเร เอกปเทเส ฐเปตฺวา อาวุธหเตฺถ มนุเสฺส สุสานวนํ เปเสตฺวา สยํ สุสาเน มณฺฑลปีฐิกํ ปสาเรตฺวา มตโก วิย ปฎิกุโชฺช หุตฺวา นิปชฺชฯ อหํ ตตฺถ อาคนฺตฺวา ตว อุปริ มญฺจกํ อตฺถริตฺวา ราชธีตรํ อุกฺขิปิตฺวา มเญฺจ สยาเปสฺสามิ, ตฺวํ ตสฺมิํ ขเณ มริจจุณฺณํ นาสิกาย ปกฺขิปิตฺวา เทฺว ตโย วาเร ขิเปยฺยาสิฯ ตยา ขิปิตกาเล  มยํ ราชธีตรํ ปหาย ปลายิสฺสามฯ อถ ตฺวํ ราชธีตรํ สีสํ นฺหาเปตฺวา สยมฺปิ สีสํ นฺหายิตฺวา ตํ อาทาย อตฺตโน นิเวสนํ คเจฺฉยฺยาสีติฯ โส ‘‘สาธุ สุนฺทโร อุปาโย’’ติ สมฺปฎิจฺฉิฯ</p>


<p>สาปิ คนฺตฺวา รโญฺญ ตมตฺถํ อาโรเจสิ, ราชาปิ สมฺปฎิจฺฉิฯ ราชธีตายปิ ตํ อนฺตรํ อาจิกฺขิ, สาปิ สมฺปฎิจฺฉิฯ สา นิกฺขมนทิวเส กุมารสฺส สญฺญํ ทตฺวา มหเนฺตน ปริวาเรน สุสานํ คจฺฉนฺตี อารกฺขมนุสฺสานํ ภยชนนตฺถํ อาห – ‘‘มยา ราชธีตาย มเญฺจ ฐปิตกาเล เหฎฺฐามเญฺจ มตปุริโส ขิปิสฺสติ, ขิปิตฺวา จ เหฎฺฐามญฺจา นิกฺขมิตฺวา ยํ ปฐมํ ปสฺสิสฺสติ , ตเมว คเหสฺสติ, อปฺปมตฺตา ภเวยฺยาถา’’ติฯ ราชกุมาโร ปุเรตรํ คนฺตฺวา วุตฺตนเยเนว ตตฺถ นิปชฺชิฯ มหาอิกฺขณิกา ราชธีตรํ อุกฺขิปิตฺวา มณฺฑลปีฐิกาฐานํ คจฺฉนฺตี ‘‘มา ภายี’’ติ สญฺญาเปตฺวา มเญฺจ ฐเปสิฯ ตสฺมิํ ขเณ กุมาโร มริจจุณฺณํ นาสาย ปกฺขิปิตฺวา ขิปิฯ เตน ขิปิตมเตฺตเยว มหาอิกฺขณิกา ราชธีตรํ ปหาย มหารวํ รวมานา สพฺพปฐมํ ปลายิ, ตสฺสา ปลาตกาลโต ปฎฺฐาย เอโกปิ ฐาตุํ สมโตฺถ นาม นาโหสิ, คหิตคหิตานิ อาวุธานิ ฉเฑฺฑตฺวา สเพฺพ ปลายิํสุฯ กุมาโร ยถาสมฺมนฺติตํ สพฺพํ กตฺวา ราชธีตรํ อาทาย อตฺตโน นิเวสนํ อคมาสิฯ</p>


<p>อิกฺขณิกา  คนฺตฺวา ตํ การณํ รโญฺญ อาโรเจสิฯ ราชา ‘‘ปกติยาปิ สา มยา ตเสฺสวตฺถาย ปุฎฺฐา, ปายาเส ฉฑฺฑิตสปฺปิ วิย ชาต’’นฺติ สมฺปฎิจฺฉิตฺวา อปรภาเค ภาคิเนยฺยสฺส รชฺชํ ทตฺวา ธีตรํ มหาเทวิํ กาเรสิฯ โส ตาย สทฺธิํ สมคฺควาสํ วสมาโน ธเมฺมน รชฺชํ กาเรสิฯ โสปิ อสิลกฺขณปาฐโก ตเสฺสว อุปฎฺฐาโก อโหสิฯ ตเสฺสกทิวสํ ราชูปฎฺฐานํ อาคนฺตฺวา ปฎิสูริยํ ฐตฺวา อุปฎฺฐหนฺตสฺส ลาขา วิลียิ, ปฎินาสิกา ภูมิยํ ปติฯ โส ลชฺชาย อโธมุโข อฎฺฐาสิฯ อถ นํ ราชา ปริหสโนฺต ‘‘อาจริย, มา จินฺตยิตฺถ, ขิปิตํ นาม เอกสฺส กลฺยาณํ โหติ, เอกสฺส ปาปกํฯ ตุเมฺหหิ ขิปิเตน นาสิกา  ฉิชฺชียิตฺถ, มยํ ปน ขิปนฺตา มาตุลธีตรํ ลภิตฺวา รชฺชํ ปาปุณิมฺหา’’ติ วตฺวา อิมํ คาถมาห –</p>


<ol>
<li>
‘‘ตเถเวกสฺส กลฺยาณํ, ตเถเวกสฺส ปาปกํ;  
  
ตสฺมา สพฺพํ น กลฺยาณํ, สพฺพํ วาปิ น ปาปก’’นฺติฯ  
</li>
  
<p>ตตฺถ ติ ตเทเวกสฺสฯ อยเมว วา ปาโฐฯ ทุติยปเทปิ เอเสว นโยฯ
</ol></p>


<p>อิติ โส อิมาย คาถาย ตํ การณํ อาหริตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมาย เทสนาย โลกสมฺมตานํ กลฺยาณปาปกานํ อเนกํสิกภาวํ ปกาเสตฺวา ชาตกํ สโมธาเนสิ – ‘‘ตทา อสิลกฺขณปาฐโกว เอตรหิ อสิลกฺขณปาฐโก, ภาคิเนยฺยราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๒๗] ๗. กลณฺฑุกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ วิกตฺถกภิกฺขุํ อารพฺภ กเถสิฯ ตตฺถ เทฺวปิ วตฺถูนิ กฎาหกชาตกสทิสาเนวฯ</p>


<p>อิธ  ปเนส พาราณสิเสฎฺฐิโน ทาโส กลณฺฑุโก นาม อโหสิฯ ตสฺส ปลายิตฺวา ปจฺจนฺตวาสิเสฎฺฐิโน ธีตรํ คเหตฺวา มหเนฺตน ปริวาเรน วสนกาเล พาราณสิเสฎฺฐิ ปริเยสาเปตฺวาปิ ตสฺส คตฎฺฐานํ อชานโนฺต ‘‘คจฺฉ, กลณฺฑุกํ ปริเยสา’’ติ อตฺตนา ปุฎฺฐํ สุกโปตกํ เปเสสิฯ สุกโปตโก อิโต จิโต จ วิจรโนฺต ตํ นครํ ปาปุณิฯ ตสฺมิญฺจ กาเล กลณฺฑุโก นทีกีฬํ กีฬิตุกาโม พหุํ มาลาคนฺธวิเลปนเญฺจว ขาทนียโภชนียานิ จ คาหาเปตฺวา นทิํ คนฺตฺวา เสฎฺฐิธีตาย สทฺธิํ นาวํ อารุยฺห อุทเก กีฬติฯ ตสฺมิญฺจ ปเทเส นทีกีฬํ กีฬนฺตา อิสฺสรชาติกา ติขิณเภสชฺชปริภาวิตํ ขีรํ ปิวนฺติ, เตน เตสํ ทิวสภาคมฺปิ อุทเก กีฬนฺตานํ สีตํ น  พาธติฯ อยํ ปน กลณฺฑุโก ขีรคณฺฑูสํ คเหตฺวา มุขํ วิกฺขาเลตฺวา ตํ ขีรํ นุฎฺฐุภติฯ นุฎฺฐุภโนฺตปิ อุทเก อนุฎฺฐุภิตฺวา เสฎฺฐิธีตาย สีเส นุฎฺฐุภติฯ สุกโปตโกปิ นทีตีรํ คนฺตฺวา เอกิสฺสา อุทุมฺพรสาขาย นิสีทิตฺวา โอโลเกตฺวา กลณฺฑุกํ สญฺชานิตฺวา เสฎฺฐิธีตาย สีเส นุฎฺฐุภนฺตํ ทิสฺวา ‘‘อเร, กลณฺฑุก ทาส, อตฺตโน ชาติญฺจ วสนฎฺฐานญฺจ อนุสฺสร, ขีรคณฺฑูสํ คเหตฺวา มุขํ วิกฺขาเลตฺวา ชาติสมฺปนฺนาย สุขสํวฑฺฒาย เสฎฺฐิธีตาย สีเส มา นุฎฺฐุภิ, อตฺตโน ปมาณํ น ชานาสี’’ติ วตฺวา อิมํ คาถมาห –</p>


<ol>
<li>
‘‘เต เทสา ตานิ วตฺถูนิ, อหญฺจ วนโคจโร;  
  
อนุวิจฺจ โข ตํ คเณฺหยฺยุํ, ปิว ขีรํ กลณฺฑุกา’’ติฯ  
</li>
  
<p>ตตฺถ ติ มาตุกุจฺฉิํ สนฺธาย วทติฯ อยเมตฺถาธิปฺปาโย – ยตฺถ เต วสิตํ, น เต ขตฺติยธีตาทีนํ กุจฺฉิเทสาฯ ยตฺถ วาสิ ปติฎฺฐิโต, น ตานิ ขตฺติยธีตาทีนํ กุจฺฉิวตฺถูนิฯ อถ โข ทาสิกุจฺฉิยํ ตฺวํ วสิ เจว ปติฎฺฐิโต จาติฯ ติ ติรจฺฉานภูโตปิ เอตมตฺถํ ชานามีติ ทีเปติฯ นฺติ เอวํ อนาจารํ จรมานํ มยา คนฺตฺวา อาโรจิเต อนุวิจฺจ ชานิตฺวา ตว สามิกา ตาเฬตฺวา เจว ลกฺขณาหตญฺจ กตฺวา ตํ คเณฺหยฺยุํ, คเหตฺวา คมิสฺสนฺติ, ตสฺมา อตฺตโน ปมาณํ ญตฺวา เสฎฺฐิธีตาย สีเส อนุฎฺฐุภิตฺวา ปิว ขีรํฯ ติ ตํ นาเมนาลปติฯ
</ol></p>


<p>กลณฺฑุโกปิ   สุวโปตกํ สญฺชานิตฺวา ‘‘มํ ปากฎํ กเรยฺยา’’ติ ภเยน ‘‘เอหิ, สามิ, กทา อาคโตสี’’ติ อาหฯ สุโก ‘‘น เอส มํ หิตกามตาย ปโกฺกสติ, คีวํ ปน เม วเฎฺฎตฺวา มาเรตุกาโม’’ติ ญตฺวาว ‘‘น เม ตยา อโตฺถ’’ติ ตโต อุปฺปติตฺวา พาราณสิํ คนฺตฺวา ยถาทิฎฺฐํ เสฎฺฐิโน วิตฺถาเรน กเถสิฯ เสฎฺฐิ ‘‘อยุตฺตํ เตน กต’’นฺติ วตฺวา คนฺตฺวา ตสฺส อาณํ กาเรตฺวา พาราณสิเมว นํ อาเนตฺวา ทาสปริโภเคน ปริภุญฺชิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กลณฺฑุโก อยํ ภิกฺขุ อโหสิ, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๑๒๘] ๘. พิฬารวตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ ตทา หิ สตฺถา ตสฺส กุหกภาเว อาโรจิเต ‘‘น, ภิกฺขเว, อิทาเนว, ปุเพฺพเปส กุหโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มูสิกโยนิยํ ปฎิสนฺธิํ คเหตฺวา วุฑฺฒิมนฺวาย มหาสรีโร สูกรจฺฉาปกสทิโส หุตฺวา อเนกสตมูสิกาหิ ปริวุโต อรเญฺญ วิหรติฯ อเถโก สิงฺคาโล อิโต จิโต จ วิจรโนฺต ตํ มูสิกยูถํ ทิสฺวา ‘‘อิมา มูสิกา วเญฺจตฺวา ขาทิสฺสามี’’ติ จิเนฺตตฺวา มูสิกานํ อาสยสฺส อวิทูเร สูริยาภิมุโข วาตํ ปิวโนฺต เอเกน ปาเทน อฎฺฐาสิฯ โพธิสโตฺต โคจราย จรมาโน ตํ ทิสฺวา ‘‘สีลวา เอโส ภวิสฺสตี’’ติ ตสฺส สนฺติกํ คนฺตฺวา ‘‘ภเนฺต, ตฺวํ โก นาโม’’ติ ปุจฺฉิฯ ‘‘ธมฺมิโก นามา’’ติฯ ‘‘จตฺตาโร ปาเท ภูมิยํ อฐเปตฺวา กสฺมา เอเกเนว ฐิโตสี’’ติฯ ‘‘มยิ จตฺตาโร ปาเท ปถวิยํ ฐเปเนฺต ปถวี วหิตุํ น สโกฺกติ, ตสฺมา เอเกเนว ติฎฺฐามี’’ติฯ ‘‘มุขํ วิวริตฺวา กสฺมา ฐิโตสี’’ติ? ‘‘มยํ อญฺญํ น ภกฺขยาม, วาตเมว ภกฺขยามา’’ติฯ ‘‘อถ กสฺมา สูริยาภิมุโข  ติฎฺฐสี’’ติ? ‘‘สูริยํ นมสฺสามี’’ติฯ โพธิสโตฺต ตสฺส วจนํ สุตฺวา ‘‘สีลวา เอโส ภวิสฺสตี’’ติ ตโต ปฎฺฐาย มูสิกคเณน สทฺธิํ สายํ ปาตํ ตสฺส อุปฎฺฐานํ คจฺฉติฯ</p>


<p>อถสฺส  อุปฎฺฐานํ กตฺวา คมนกาเล สิงฺคาโล สพฺพปจฺฉิมํ มูสิกํ คเหตฺวา มํสํ ขาทิตฺวา อโชฺฌหริตฺวา มุขํ ปุญฺฉิตฺวา ติฎฺฐติฯ อนุปุเพฺพน มูสิกคโณ ตนุโก ชาโตฯ มูสิกา ‘‘ปุเพฺพ อมฺหากํ อยํ อาสโย นปฺปโหติ, นิรนฺตรา ติฎฺฐามฯ อิทานิ สิถิลา, เอวมฺปิ อาสโย น ปูรเตว, กิํ นุ โข เอต’’นฺติ โพธิสตฺตสฺส ตํ ปวตฺติํ อาโรเจสุํฯ โพธิสโตฺต ‘‘เกน นุ โข การเณน มุสิกา ตนุตฺตํ คตา’’ติ จิเนฺตโนฺต สิงฺคาเล อาสงฺกํ ฐเปตฺวา ‘‘วีมํสิสฺสามิ  น’’นฺติ อุปฎฺฐานกาเล เสสมูสิกา ปุรโต กตฺวา สยํ ปจฺฉโต อโหสิฯ สิงฺคาโล ตสฺส อุปริ ปกฺขนฺทิ, โพธิสโตฺต อตฺตโน คหณตฺถาย ตํ ปกฺขนฺทนฺตํ ทิสฺวา นิวตฺติตฺวา ‘‘โภ สิงฺคาล, อิทํ เต วตสมาทานํ น ธมฺมสุธมฺมตาย, ปเรสํ ปน วิหิํสนตฺถาย ธมฺมํ ธชํ กตฺวา จรสี’’ติ วตฺวา อิมํ คาถมาห –</p>


<ol>
<li>
‘‘โย เว ธมฺมํ ธชํ กตฺวา, นิคูโฬฺห ปาปมาจเร;  
  
วิสฺสาสยิตฺวา ภูตานิ, พิฬารํ นาม ตํ วต’’นฺติฯ  
</li>
  
<p>ตตฺถ ติ ขตฺติยาทีสุ โย โกจิเทวฯ ติ ทสกุสลกมฺมปถธมฺมํ ธชํ กริตฺวา, กูฎํ กโรโนฺต วิย อุสฺสาเปตฺวา ทเสฺสโนฺตติ อโตฺถฯ ติ ‘‘สีลวา อย’’นฺติ สญฺญาย สญฺชาตวิสฺสาสานิ กตฺวาฯ นฺติ ตํ เอวํ ธมฺมํ ธชํ กตฺวา รโห ปาปานิ กโรนฺตสฺส วตํ เกราฎิกวตํ นาม โหตีติ อโตฺถฯ
</ol></p>


<p>มูสิกราชา กเถโนฺตว อุปฺปติตฺวา ตสฺส คีวายํ ปติตฺวา หนุกสฺส เหฎฺฐา อโนฺตคลนาฬิยํ ฑํสิตฺวา คลนาฬิํ ผาเลตฺวา ชีวิตกฺขยํ ปาเปสิฯ มูสิกคโณ นิวตฺติตฺวา สิงฺคาลํ ‘‘มุรุ มุรู’’ติ ขาทิตฺวา อคมาสิฯ ปฐมาคตาว กิรสฺส มํสํ ลภิํสุ, ปจฺฉา อาคตา น ลภิํสุฯ ตโต ปฎฺฐาย มูสิกคโณ นิพฺภโย ชาโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล กุหกภิกฺขุ อโหสิ, มูสิกราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๒๙] ๙. อคฺคิกภารทฺวาชชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต กุหกเญฺญว ภิกฺขุํ อารพฺภ กเถสิฯ</p>


<p>อตีตสฺมิญฺหิ พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มูสิกราชา หุตฺวา อรเญฺญ วสติฯ อเถโก สิงฺคาโล ทวฑาเห อุฎฺฐิเต ปลายิตุํ อสโกฺกโนฺต เอกสฺมิํ รุเกฺข สีสํ  อาหจฺจ อฎฺฐาสิฯ ตสฺส สกลสรีเร โลมานิ ฌายิํสุ, รุกฺขํ อาหจฺจ ฐิตฎฺฐาเน ปน มตฺถเก จูฬา วิย โถกานิ โลมานิ อฎฺฐํสุฯ โส เอกทิวสํ โสณฺฑิยํ ปานียํ ปิวโนฺต ฉายํ โอโลเกโนฺต จูฬํ ทิสฺวา ‘‘อุปฺปนฺนํ ทานิ เม ภณฺฑมูล’’นฺติ อรเญฺญ วิจรโนฺต ตํ มูสิกาทริํ ทิสฺวา ‘‘อิมา มูสิกา วเญฺจตฺวา ขาทิสฺสามี’’ติ เหฎฺฐา วุตฺตนเยเนว อวิทูเร อฎฺฐาสิฯ อถ นํ โพธิสโตฺต โคจราย จรโนฺต ทิสฺวา ‘‘สีลวา อย’’นฺติ สญฺญาย อุปสงฺกมิตฺวา ‘‘ตฺวํ กินฺนาโมสี’’ติ ปุจฺฉิฯ ‘‘อหํ อคฺคิกภารทฺวาโช นามา’’ติฯ ‘‘อถ กสฺมา อาคโตสี’’ติ? ‘‘ตุมฺหากํ รกฺขนตฺถายา’’ติฯ ‘‘กินฺติ กตฺวา อเมฺห รกฺขิสฺสสี’’ติ? ‘‘อหํ องฺคุฎฺฐคณนํ นาม ชานามิ, ตุมฺหากํ ปาโตว นิกฺขมิตฺวา โคจราย คมนกาเล ‘เอตฺตกา’ติ คเณตฺวา ปจฺจาคมนกาเลปิ คเณสฺสามิ, เอวํ สายํ ปาตํ คเณโนฺต รกฺขิสฺสามี’’ติฯ ‘‘เตน หิ รกฺข มาตุลา’’ติฯ โส ‘‘สาธู’’ติ สมฺปฎิจฺฉิตฺวา นิกฺขมนกาเล ‘‘เอโก เทฺว ตโย’’ติ คเณตฺวา ปจฺจาคมนกาเลปิ ตเถว คเณตฺวา สพฺพปจฺฉิมํ คเหตฺวา ขาทติฯ เสสํ ปุริมสทิสเมวฯ</p>


<p>อิธ ปน มูสิกราชา นิวตฺติตฺวา ฐิโต ‘‘โภ อคฺคิกภารทฺวาช, นายํ ตว ธมฺมสุธมฺมตาย มตฺถเก จูฬา ฐปิตา, กุจฺฉิการณา ปน ฐปิตา’’ติ วตฺวา อิมํ คาถมาห –</p>


<ol>
<li>
‘‘นายํ  
สิขา ปุญฺญเหตุ, ฆาสเหตุ อยํ สิขา;  
  
นาคุฎฺฐิคณนํ ยาติ, อลํ เต โหตุ อคฺคิกา’’ติฯ  
</li>
  
<p>ตตฺถ ติ ‘‘องฺคุฎฺฐิคณนา’’ติ องฺคุฎฺฐคณนา วุจฺจติ, อยํ มูสิกคโณ องฺคุฎฺฐคณนํ น คจฺฉติ น อุเปติ น ปูเรติ, ปริกฺขยํ คจฺฉตีติ อโตฺถฯ ติ สิงฺคาลํ นาเมน อาลปโนฺต อาหฯ เอตฺตาวตา เต อลํ โหตุ, น อิโต ปรํ มูสิเก ขาทิสฺสสิ ฯ อเมฺหหิ วา ตยา สทฺธิํ สํวาโส อลํ โหตุ, น มยํ อิทานิ ตยา สทฺธิํ วสิสฺสามาติปิ อโตฺถฯ เสสํ ปุริมสทิสเมวฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ ‘‘ตทา สิงฺคาโล อยํ ภิกฺขุ อโหสิ, มูสิกราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๓๐] ๑๐. โกสิยชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ สาวตฺถิยํ มาตุคามํ อารพฺภ กเถสิฯ สา กิเรกสฺส สทฺธาสมฺปนฺนสฺส อุปาสกพฺราหฺมณสฺส พฺราหฺมณี ทุสฺสีลา ปาปธมฺมา รตฺติํ อติจริตฺวา ทิวา กิญฺจิ กมฺมํ อกตฺวา คิลานาลยํ ทเสฺสตฺวา นิตฺถุนมานา นิปชฺชติฯ อถ นํ พฺราหฺมโณ ‘‘กิํ เต ภเทฺท อผาสุก’’นฺติ ปุจฺฉิฯ ‘‘วาตา เม วิชฺฌนฺตี’’ติฯ ‘‘อถ กิํ ลทฺธุํ วฎฺฎตี’’ติ? ‘‘สินิทฺธมธุรานิ ปณีตปณีตานิ ยาคุภตฺตเตลาทีนี’’ติฯ พฺราหฺมโณ ยํ ยํ สา อิจฺฉติ, ตํ ตํ อาหริตฺวา เทติ, ทาโส วิย สพฺพกิจฺจานิ กโรติฯ สา ปน พฺราหฺมณสฺส เคหํ ปวิฎฺฐกาเล นิปชฺชติ, พหิ นิกฺขนฺตกาเล ชาเรหิ สทฺธิํ วีตินาเมติฯ</p>


<p>อถ พฺราหฺมโณ ‘‘อิมิสฺสา สรีเร วิชฺฌนวาตานํ ปริยโนฺต น ปญฺญายตี’’ติ เอกทิวสํ คนฺธมาลาทีนิ อาทาย เชตวนํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสีทิตฺวา ‘‘กิํ, พฺราหฺมณ, น ปญฺญายสี’’ติ วุเตฺต ‘‘ภเนฺต, พฺราหฺมณิยา กิร เม สรีเร วาตา วิชฺฌนฺติ, สฺวาหํ ตสฺสา  สปฺปิเตลาทีนิ เจว ปณีตปณีตโภชนานิ จ ปริเยสามิ, สรีรมสฺสา ฆนํ วิปฺปสนฺนจฺฉวิวณฺณํ ชาตํ, วาตโรคสฺส ปน ปริยโนฺต น ปญฺญายติฯ อหํ ตํ ปฎิชคฺคโนฺตว อิธาคมนสฺส โอกาสํ น ลภามี’’ติ อาหฯ สตฺถา พฺราหฺมณิยา ปาปภาวํ ญตฺวา ‘‘พฺราหฺมณ, ‘เอวํ นิปนฺนสฺส มาตุคามสฺส โรเค อวูปสมเนฺต อิทญฺจิทญฺจ เภสชฺชํ กาตุํ วฎฺฎตี’ติ ปุเพฺพปิ เต ปณฺฑิเตหิ กถิตํ, ภวสเงฺขปคตตฺตา ปน น สลฺลเกฺขสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณมหาสาลกุเล นิพฺพตฺติตฺวา วยปฺปโตฺต  ตกฺกสิลายํ สพฺพสิปฺปานิ อุคฺคณฺหิตฺวา พาราณสิยํ ทิสาปาโมโกฺข อาจริโย อโหสิฯ เอกสตราชธานีสุ ขตฺติยกุมารา จ พฺราหฺมณกุมารา จ เยภุเยฺยน ตเสฺสว สนฺติเก สิปฺปํ อุคฺคณฺหนฺติฯ อเถโก ชนปทวาสี พฺราหฺมณมาณโว โพธิสตฺตสฺส สนฺติเก ตโย เวเท อฎฺฐารส จ วิชฺชาฎฺฐานานิ อุคฺคณฺหิตฺวา พาราณสิยํเยว กุฎุมฺพํ สณฺฐเปตฺวา ทิวเส ทิวเส ทฺวตฺติกฺขตฺตุํ โพธิสตฺตสฺส สนฺติกํ อาคจฺฉติ ฯ ตสฺส พฺราหฺมณี ทุสฺสีลา อโหสิ ปาปธมฺมาติ สพฺพํ ปจฺจุปฺปนฺนวตฺถุสทิสเมวฯ</p>


<p>โพธิสโตฺต ปน ‘‘อิมินา การเณน โอวาทคหณาย โอกาสํ น ลภามี’’ติ วุเตฺต ‘‘สา มาณวิกา อิมํ วเญฺจตฺวา นิปชฺชตี’’ติ ญตฺวา ‘‘ตสฺสา โรคานุจฺฉวิกํ เภสชฺชํ อาจิกฺขิสฺสามี’’ติ จิเนฺตตฺวา อาห ‘‘ตาต, ตฺวํ อิโต ปฎฺฐาย ตสฺสา สปฺปิขีรรสาทีนิ มา อทาสิ, โคมุเตฺต ปน ปญฺจปณฺณานิ ผลาทีนิ จ ปกฺขิปิตฺวา โกเฎฺฎตฺวา นวตมฺพโลหภาชเน ปกฺขิปิตฺวา โลหคนฺธํ คาหาเปตฺวา รชฺชุํ วา โยตฺตํ วา รุกฺขํ วา ลตํ วา คเหตฺวา ‘อิทํ เต โรคสฺส อนุจฺฉวิกเภสชฺชํ, อิทํ วา ปิว, อุฎฺฐาย วา ตยา ภุตฺตภตฺตสฺส อนุจฺฉวิกํ กมฺมํ กโรหี’’ติ วตฺวา อิมํ คาถํ วเทยฺยาสิฯ ‘‘สเจ เภสชฺชํ น ปิวติ, อถ นํ รชฺชุยา วา โยเตฺตน วา รุเกฺขน วา ลตาย วา กติจิ ปหาเร ปหริตฺวา เกเสสุ คเหตฺวา อากฑฺฒิตฺวา กปฺปเรน โปเถยฺยาสิ, สา ตงฺขณเญฺญว อุฎฺฐาย กมฺมํ กริสฺสตี’’ติฯ โส ‘‘สาธู’’ติ สมฺปฎิจฺฉิตฺวา วุตฺตนิยาเมเนว เภสชฺชํ กตฺวา ‘‘ภเทฺท, อิมํ เภสชฺชํ ปิวา’’ติ อาหฯ ‘‘เกน เต อิทํ อาจิกฺขิต’’นฺติ?  ‘‘อาจริเยน, ภเทฺท’’ติฯ ‘‘อปเนหิ ตํ, น ปิวิสฺสามี’’ติฯ มาณโว ‘‘น ตฺวํ อตฺตโน รุจิยา ปิวิสฺสสี’’ติ รชฺชุํ คเหตฺวา ‘‘อตฺตโน โรคสฺส อนุจฺฉวิกํ เภสชฺชํ วา ปิว, ยาคุภตฺตานุจฺฉวิกํ กมฺมํ วา กโรหี’’ติ วตฺวา อิมํ คาถมาห –</p>


<ol>
<li>
‘‘ยถาวาจา จ ภุญฺชสฺสุ, ยถาภุตฺตญฺจ พฺยาหร;  
  
อุภยํ เต น สเมติ, วาจา ภุตฺตญฺจ โกสิเย’’ติฯ  
</li>
  
<p>ตตฺถ ติ ยถา เต วาจา, ตถา ภุญฺชสฺสุ, ‘‘วาตา เม วิชฺฌนฺตี’’ติ วาจาย อนุจฺฉวิกเมว กตฺวา ภุญฺชสฺสูติ อโตฺถฯ ‘‘ยถาวาจํ วา’’ติปิ ปาโฐ ยุชฺชติ, ‘‘ยถาวาจายา’’ติปิ ปฐนฺติ, สพฺพตฺถ อยเมว อโตฺถฯ ติ ยํ ยถา เต ภุตฺตํ, ตสฺส อนุจฺฉวิกเมว  พฺยาหร, ‘‘อโรคมฺหี’’ติ วตฺวา เคเห กตฺตพฺพํ กโรสีติ อโตฺถฯ ‘‘ยถาภูตญฺจา’’ติปิ ปาโฐ, อถ วา อโรคมฺหีติ ยถาภูตเมว วตฺวา กมฺมํ กโรหีติ  อโตฺถฯ ติ ยา จ เต อยํ วาจา ‘‘วาตา มํ วิชฺฌนฺตี’’ติ ยญฺจ เต อิทํ ปณีตโภชนํ ภุตฺตํ, อิทํ อุภยมฺปิ ตุยฺหํ น สเมติ, ตสฺมา อุฎฺฐาย กมฺมํ กโรหิฯ ‘‘โกสิเย’’ติ ตํ โคเตฺตนาลปติฯ
</ol></p>


<p>เอวํ วุเตฺต โกสิยพฺราหฺมณธีตา ‘‘อาจริเยน อุสฺสุกฺกํ อาปนฺนกาลโต ปฎฺฐาย น สกฺกา มยา เอส วเญฺจตุํ, อุฎฺฐาย กมฺมํ กริสฺสามี’’ติ อุฎฺฐาย กมฺมํ อกาสิฯ ‘‘อาจริเยน เม ทุสฺสีลภาโว ญาโต, อิทานิ น สกฺกา อิโต ปฎฺฐาย ปุน เอวรูปํ กาตุ’’นฺติ อาจริเย คารเวน ปาปกมฺมโตปิ วิรมิตฺวา สีลวตี อโหสิฯ สาปิ พฺราหฺมณี ‘‘สมฺมาสมฺพุเทฺธน กิรมฺหิ ญาตา’’ติ สตฺถริปิ คารเวน น ปุน อนาจารํ อกาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ชยมฺปติกา อิทานิ ชยมฺปติกาว, อาจริโย ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
กุสนาฬิ  
จ ทุเมฺมธํ, นงฺคลีสมฺพกฎาหํ;  
  
อสิลกฺขณกลณฺฑุกํ, พิฬารคฺคิกโกสิยนฺติฯ  
</p>
  
<h2>๑๔. อสมฺปทานวโคฺค</h2>
<ol>
<li>
<p> [๑๓๑] ๑. อสมฺปทานชาตกวณฺณนา
</ol></p>


<p>ติ  อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ตสฺมิญฺหิ กาเล ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส เทวทโตฺต, อกตญฺญู ตถาคตสฺส คุณํ น ชานาตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว เทวทโตฺต อกตญฺญู, ปุเพฺพปิ อกตญฺญูเยวา’’ติ วตฺวา อตีตํ อาหริฯ</p>


<p>อตีเต  มคธรเฎฺฐ ราชคเห เอกสฺมิํ มคธรเญฺญ รชฺชํ กาเรเนฺต โพธิสโตฺต ตเสฺสว เสฎฺฐิ อโหสิ อสีติโกฎิวิภโว สงฺขเสฎฺฐีติ นาเมนฯ พาราณสิยํ ปีฬิยเสฎฺฐิ นาม อสีติโกฎิวิภโวว อโหสิฯ เต อญฺญมญฺญํ สหายกา อเหสุํฯ เตสุ พาราณสิยํ ปีฬิยเสฎฺฐิสฺส เกนจิเทว การเณน มหนฺตํ ภยํ อุปฺปชฺชิ, สพฺพํ สาปเตยฺยํ ปริหายิฯ โส ทลิโทฺท อปฺปฎิสรโณ หุตฺวา ภริยํ อาทาย สงฺขเสฎฺฐิํ ปจฺจยํ กตฺวา พาราณสิโต นิกฺขมิตฺวา ปทสาว ราชคหํ ปตฺวา สงฺขเสฎฺฐิสฺส นิเวสนํ อคมาสิฯ โส ตํ ทิสฺวาว ‘‘สหาโย เม อาคโต’’ติ ปริสฺสชิตฺวา สกฺการสมฺมานํ กตฺวา กติปาหํ วีตินาเมตฺวา เอกทิวสํ ‘‘สมฺม, เกนเฎฺฐน อาคโตสี’’ติ ปุจฺฉิฯ ‘‘ภยํ เม, สมฺม, อุปฺปนฺนํ, สพฺพํ ธนํ ปริกฺขีณํ, อุปตฺถโมฺภ เม โหหี’’ติฯ ‘‘สาธุ สมฺม, มา ภายี’’ติ ภณฺฑาคารํ วิวราเปตฺวา จตฺตาลีส หิรญฺญโกฎิโย ทาเปตฺวา เสสมฺปิ ปริจฺฉทปริวารํ สพฺพํ อตฺตโน สนฺตกํ สวิญฺญาณกํ อวิญฺญาณกํ มเชฺฌ ภินฺทิตฺวา อุปฑฺฒเมว อทาสิฯ โส ตํ วิภวํ อาทาย ปุน พาราณสิํ คนฺตฺวา นิวาสํ กเปฺปสิฯ</p>


<p>อปรภาเค  สงฺขเสฎฺฐิสฺสปิ ตาทิสเมว ภยํ อุปฺปชฺชิฯ โส อตฺตโน ปฎิสรณํ อุปธาเรโนฺต ‘‘สหายสฺส เม มหาอุปกาโร กโต, อุปฑฺฒวิภโว ทิโนฺนฯ น โส มํ ทิสฺวา ปริจฺจชิสฺสติ, ตสฺส สนฺติกํ คมิสฺสามี’’ติ จิเนฺตตฺวา ภริยํ อาทาย ปทสาว พาราณสิํ คนฺตฺวา ภริยํ อาห ‘‘ภเทฺท, ตว มยา สทฺธิํ อนฺตรวีถิยา คมนํ นาม น ยุตฺตํ, มยา เปสิตยานมารุยฺห  มหเนฺตน ปริวาเรน ปจฺฉา อาคมิสฺสสิฯ ยาว ยานํ เปเสมิ, ตาว อิเธว โหหี’’ติ วตฺวา ตํ สาลาย ฐเปตฺวา สยํ นครํ ปวิสิตฺวา เสฎฺฐิสฺส ฆรํ คนฺตฺวา ‘‘ราชคหนครโต ตุมฺหากํ สหาโย สงฺขเสฎฺฐิ นาม อาคโต’’ติ อาโรจาเปสิฯ โส ‘‘อาคจฺฉตู’’ติ ปโกฺกสาเปตฺวา ตํ ทิสฺวา เนว อาสนา วุฎฺฐาสิ, น ปฎิสนฺถารํ อกาสิ, เกวลํ ‘‘กิมตฺถํ อาคโตสี’’ติ ปุจฺฉิฯ ‘‘ตุมฺหากํ ทสฺสนตฺถํ อาคโตมฺหี’’ติฯ ‘‘นิวาโส  เต กหํ คหิโต’’ติ? ‘‘น ตาว นิวาสฎฺฐานํ อตฺถิ, เสฎฺฐิฆรณิมฺปิ สาลาย ฐเปตฺวาว อาคโตมฺหี’’ติฯ ‘‘ตุมฺหากํ อิธ นิวาสฎฺฐานํ นตฺถิ, นิวาปํ คเหตฺวา เอกสฺมิํ ฐาเน ปจาเปตฺวา ภุญฺชิตฺวา คจฺฉถ, ปุน อมฺหากํ ฆรํ มา ปวิสถา’’ติ วตฺวา ‘‘มยฺหํ สหายสฺส ทุสฺสเนฺต พนฺธิตฺวา เอกํ พหลปลาปตุมฺพํ เทหี’’ติ ทาสํ อาณาเปสิฯ ตํ ทิวสํ กิร โส รตฺตสาลีนํ สกฎสหสฺสมตฺตํ โอผุนาเปตฺวา โกฎฺฐาคารํ ปูราเปสิ, จตฺตาลีสโกฎิธนํ คเหตฺวา อาคโต อกตญฺญู มหาโจโร สหายกสฺส ตุมฺพมเตฺต ปลาเป ทาเปสิฯ ทาโส ปจฺฉิยํ เอกํ ปลาปตุมฺพํ ปกฺขิปิตฺวา โพธิสตฺตสฺส สนฺติกํ อคมาสิฯ</p>


<p>โพธิสโตฺต จิเนฺตสิ – ‘‘อยํ อสปฺปุริโส มม สนฺติกา จตฺตาลีสโกฎิธนํ ลภิตฺวา อิทานิ ปลาปตุมฺพํ ทาเปสิ, คณฺหามิ นุ โข, น คณฺหามี’’ติ? อถสฺส เอตทโหสิ ‘‘อยํ ตาว อกตญฺญู มิตฺตทุพฺภี กตวินาสกภาเวน มยา สทฺธิํ มิตฺตภาวํ ภินฺทิฯ สจาหํ เอเตน ทินฺนํ ปลาปตุมฺพํ ลามกตฺตา น คณฺหิสฺสามิ, อหมฺปิ มิตฺตภาวํ ภินฺทิสฺสามิฯ อนฺธพาลา ปริตฺตกํ ลทฺธํ อคฺคณฺหนฺตา มิตฺตภาวํ วินาเสนฺติ, อหํ ปน เอเตน ทินฺนํ ปลาปตุมฺพํ คเหตฺวา มม วเสน มิตฺตภาวํ ปติฎฺฐาเปสฺสามี’’ติฯ โส ปลาปตุมฺพํ ทุสฺสเนฺต พนฺธิตฺวา ปาสาทา โอรุยฺห สาลํ อคมาสิฯ อถ นํ ภริยา ‘‘กิํ เต, อยฺย, ลทฺธ’’นฺติ ปุจฺฉิฯ ‘‘ภเทฺท อมฺหากํ สหาโย ปีฬิยเสฎฺฐิ ปลาปตุมฺพํ ทตฺวา อเมฺห อเชฺชว  วิสฺสเชฺชสี’’ติฯ สา ‘‘อยฺย, กิมตฺถํ อคฺคเหสิ, กิํ เอตํ จตฺตาลีสโกฎิธนสฺส อนุจฺฉวิก’’นฺติ โรทิตุํ อารภิฯ โพธิสโตฺตปิ ‘‘ภเทฺท, มา โรทิ, อหํ เตน สทฺธิํ มิตฺตภาวเภทนภเยน มม วเสน มิตฺตภาวํ ปติฎฺฐาเปตุํ คณฺหิํ, ตฺวํ กิํการณา โรทสี’’ติ วตฺวา อิมํ คาถมาห –</p>


<ol>
<li>
‘‘อสมฺปทาเนนิตรีตรสฺส, พาลสฺส มิตฺตานิ กลีภวนฺติ;  
  
ตสฺมา  
หรามิ ภุสํ อฑฺฒมานํ, มา เม มิตฺติ ชียิตฺถ สสฺสตาย’’นฺติฯ  
</li>
  
<p>ตตฺถ  ติ อสมฺปาทาเนนฯ อการโลเป สนฺธิ, อคฺคหเณนาติ อโตฺถฯ ติ ยสฺส กสฺสจิ ลามกาลามกสฺสฯ ติ ทนฺธสฺส อปญฺญสฺส มิตฺตานิ กลีนิ กาฬกณฺณิสทิสานิ โหนฺติ, ภิชฺชนฺตีติ อโตฺถฯ นฺติ เตน การเณน อหํ สหาเยน ทินฺนํ เอกปลาปตุมฺพํ หรามิ คณฺหามีติ ทเสฺสติฯ ‘‘มาน’’นฺติ หิ อฎฺฐนฺนํ นาฬีนํ นามํ, จตุนฺนํ อฑฺฒมานํ, จตโสฺส จ นาฬิโย ตุโมฺพ นามฯ เตน วุตฺตํ ‘‘ปลาปตุมฺพ’’นฺติฯ นฺติ มม สหาเยน สทฺธิํ มิตฺติ มา ภิชฺชิตฺถ, สสฺสตาว อยํ โหตูติ อโตฺถฯ
</ol></p>


<p>เอวํ วุเตฺตปิ เสฎฺฐิภริยา โรทเตวฯ ตสฺมิํ ขเณ สงฺขเสฎฺฐินา ปีฬิยเสฎฺฐิสฺส ทิโนฺน กมฺมนฺตทาโส สาลาทฺวาเรน อาคจฺฉโนฺต เสฎฺฐิภริยาย โรทนสทฺทํ สุตฺวา สาลํ ปวิสิตฺวา อตฺตโน สามิเก ทิสฺวา ปาเทสุ นิปติตฺวา โรทิตฺวา กนฺทิตฺวา ‘‘กิมตฺถํ อิธาคตตฺถ, สามี’’ติ ปุจฺฉิฯ เสฎฺฐิ สพฺพํ อาโรเจสิฯ กมฺมนฺตทาโส ‘‘โหตุ, สามิ, มา จินฺตยิตฺถา’’ติ อุโภปิ อสฺสาเสตฺวา อตฺตโน เคหํ เนตฺวา คโนฺธทเกน นฺหาเปตฺวา โภเชตฺวา ‘‘สามิกา, โว อาคตา’’ติ เสสทาเส สนฺนิปาเตตฺวา ทเสฺสตฺวา กติปาหํ วีตินาเมตฺวา สเพฺพ ทาเส คเหตฺวา ราชงฺคณํ คนฺตฺวา อุปรวํ อกาสิฯ ราชา ปโกฺกสาเปตฺวา ‘‘กิํ เอต’’นฺติ ปุจฺฉิ, เต สพฺพํ ตํ ปวตฺติํ รโญฺญ อาโรเจสุํฯ</p>


<p>ราชา  เตสํ วจนํ สุตฺวา อุโภปิ เสฎฺฐี ปโกฺกสาเปตฺวา สงฺขเสฎฺฐิํ ปุจฺฉิ ‘‘สจฺจํ กิร ตยา มหาเสฎฺฐิ ปีฬิยเสฎฺฐิสฺส จตฺตาลีสโกฎิธนํ ทินฺน’’นฺติ? ‘‘อาม, มหาราช, มม สหายสฺส มํ ตเกฺกตฺวา ราชคหํ อาคตสฺส น เกวลํ ธนํ, สพฺพํ วิภวชาตํ สวิญฺญาณกํ อวิญฺญาณกํ เทฺว โกฎฺฐาเส กตฺวา สมภาเค อทาสินฺติฯ ราชา ‘‘สจฺจเมต’’นฺติ ปีฬิยเสฎฺฐิํ ปุจฺฉิฯ ‘‘อาม, เทวา’’ติฯ ‘‘ตยา ปนสฺส ตเญฺญว ตเกฺกตฺวา อาคตสฺส อตฺถิ โกจิ สกฺกาโร วา สมฺมาโน วา กโต’’ติฯ โส ตุณฺหี อโหสิฯ อปิ ปน เต เอตสฺส ปลาปตุมฺพมตฺตํ ทุสฺสเนฺต ปกฺขิปาเปตฺวา ทาปิตํ  อตฺถีติฯ ตมฺปิ สุตฺวา ตุณฺหีเยว อโหสิฯ ราชา ‘‘กิํ กาตพฺพ’’นฺติ อมเจฺจหิ สทฺธิํ มเนฺตตฺวา ตํ ปริภาสิตฺวา ‘‘คจฺฉถ, ปีฬิยเสฎฺฐิสฺส ฆเร สพฺพํ วิภวํ สงฺขเสฎฺฐิสฺส เทถา’’ติ อาหฯ โพธิสโตฺต ‘‘มหาราช, มยฺหํ ปรสนฺตเกน อโตฺถ นตฺถิ, มยา ทินฺนมตฺตเมว ปน ทาเปถา’’ติ อาหฯ ราชา โพธิสตฺตสฺส สนฺตกํ ทาเปสิฯ โพธิสโตฺต สพฺพํ อตฺตโน ทินฺนวิภวํ ปฎิลภิตฺวา ทาสปริวุโต ราชคหเมว คนฺตฺวา กุฎุมฺพํ สณฺฐเปตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปีฬิยเสฎฺฐิ เทวทโตฺต อโหสิ, สงฺขเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๑๓๒] ๒. ภีรุกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อชปาลนิโคฺรเธ มารธีตานํ ปโลภนสุตฺตนฺตํ อารพฺภ กเถสิฯ ภควตา หิ อาทิโต ปฎฺฐาย วุตฺตํ –</p>


<p>
‘‘ททฺทลฺลมานา อาคญฺฉุํ, ตณฺหา จ อรตี รคา;  
  
ตา ตตฺถ ปนุที สตฺถา, ตูลํ ภฎฺฐํว มาลุโต’’ติฯ (สํ. นิ. ๑.๑๖๑);  
</p>
  
<p>เอวํ ยาว ปริโยสานา ตสฺส สุตฺตนฺตสฺส กถิตกาเล ธมฺมสภายํ สนฺนิปติตา ภิกฺขู กถํ สมุฎฺฐาเปสุํ ‘‘อาวุโส, สมฺมาสมฺพุโทฺธ มารธีตโร  อเนกสตานิปิ ทิพฺพรูปานิ มาเปตฺวา ปโลภนตฺถาย อุปสงฺกมนฺติโย อกฺขีนิปิ อุมฺมีเลตฺวา น โอโลเกสิ, อโห พุทฺธพลํ นาม อจฺฉริย’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว มยฺหํ สพฺพาสเว เขเปตฺวา สพฺพญฺญุตํ สมฺปตฺตสฺส มารธีตานํ อโนโลกนํ นาม อจฺฉริยํ, อหญฺหิ ปุเพฺพ โพธิญาณํ ปริเยสมาโน สกิเลสกาเลปิ อภิสงฺขตํ ทิพฺพรูปํ อินฺทฺริยานิ ภินฺทิตฺวา กิเลสวเสน อโนโลเกตฺวาว คนฺตฺวา มหารชฺชํ ปาปุณิ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ภาติกสตสฺส กนิโฎฺฐ อโหสีติ สพฺพํ เหฎฺฐา ตกฺกสิลาชาตเก  วุตฺตนเยเนว วิตฺถาเรตพฺพํฯ ตทา ปน ตกฺกสิลานครวาสีหิ พหินคเร สาลายํ โพธิสตฺตํ อุปสงฺกมิตฺวา ยาจิตฺวา รชฺชํ ปฎิจฺฉาเปตฺวา อภิเสเก กเต ตกฺกสิลานครวาสิโน นครํ เทวนครํ วิย, ราชภวนญฺจ อินฺทภวนํ วิย อลงฺกริํสุฯ ตทา โพธิสโตฺต นครํ ปวิสิตฺวา ราชภวเน ปาสาเท มหาตเล สมุสฺสิตเสตจฺฉตฺตํ รตนวรปลฺลงฺกํ อภิรุยฺห เทวราชลีลาย นิสีทิ, อมจฺจา จ พฺราหฺมณคหปติกาทโย จ ขตฺติยกุมารา จ สพฺพาลงฺการปฎิมณฺฑิตา ปริวาเรตฺวา อฎฺฐํสุ, เทวจฺฉราปฎิภาคา โสฬสสหสฺสนาฎกิตฺถิโย นจฺจคีตวาทิตกุสลา อุตฺตมวิลาสสมฺปนฺนา นจฺจคีตวาทิตานิ  ปโยเชสุํฯ คีตวาทิตสเทฺทน ราชภวนํ เมฆตฺถนิตปูริตา มหาสมุทฺทกุจฺฉิ วิย เอกนินฺนาทํ อโหสิฯ โพธิสโตฺต ตํ อตฺตโน สิริโสภคฺคํ โอโลกยมาโนว จิเนฺตสิ ‘‘สจาหํ ตาสํ ยกฺขินีนํ อภิสงฺขตํ ทิพฺพรูปํ โอโลเกสฺสํ, ชีวิตกฺขยํ ปโตฺต อภวิสฺสํ, อิมํ สิริโสภคฺคํ น โอโลเกสฺสํฯ ปเจฺจกพุทฺธานํ ปน โอวาเท ฐิตภาเวน อิทํ มยา สมฺปตฺต’’นฺติฯ เอวญฺจ ปน จิเนฺตตฺวา อุทานํ อุทาเนโนฺต อิมํ คาถมาห –</p>


<ol>
<li>
‘‘กุสลูปเทเส ธิติยา ทฬฺหาย จ, อนิวตฺติตตฺตา ภยภีรุตาย จ;  
  
น รกฺขสีนํ วสมาคมิมฺหเส, ส โสตฺถิภาโว มหตา ภเยน เม’’ติฯ  
</li>
  
<p>ตตฺถ  ติ กุสลานํ อุปเทเส, ปเจฺจกพุทฺธานํ โอวาเทติ อโตฺถฯ ติ ทฬฺหาย ธิติยา จ, ถิเรน อโพฺพจฺฉินฺนนิรนฺตรวีริเยน จาติ อโตฺถฯ ติ ภยภีรุตาย อนิวตฺติตตาย จฯ ตตฺถ นฺติ จิตฺตุตฺราสมตฺตํ ปริตฺตภยํฯ ติ สรีรกมฺปนปฺปตฺตํ มหาภยํฯ อิทํ อุภยมฺปิ มหาสตฺตสฺส ‘‘ยกฺขินิโย นาเมตา มนุสฺสขาทิกา’’ติ เภรวารมฺมณํ ทิสฺวาปิ นาโหสิฯ เตนาห ‘‘อนิวตฺติตตฺตา ภยภีรุตาย จา’’ติฯ ภยภีรุตาย อภาเวเนว เภรวารมฺมณํ ทิสฺวาปิ อนิวตฺตนภาเวนาติ อโตฺถฯ ติ ยกฺขกนฺตาเร ตาสํ รกฺขสีนํ วสํ น อคมิมฺหฯ ยสฺมา อมฺหากํ กุสลูปเทเส ธิติ จ ทฬฺหา อโหสิ, ภยภีรุตาภาเวน จ อนิวตฺตนสภาวา อหุมฺหา, ตสฺมา รกฺขสีนํ วสํ  น อคมิมฺหาติ วุตฺตํ โหติฯ ติ โส มยฺหํ อยํ อชฺช มหตา ภเยน รกฺขสีนํ สนฺติกา ปตฺตเพฺพน ทุกฺขโทมนเสฺสน โสตฺถิภาโว เขมภาโว ปีติโสมนสฺสภาโวเยว ชาโตติฯ
</ol></p>


<p>เอวํ มหาสโตฺต อิมาย คาถาย ธมฺมํ เทเสตฺวา ธเมฺมน รชฺชํ กาเรตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘อหํ เตน สมเยน ตกฺกสิลํ คนฺตฺวา รชฺชปฺปตฺตกุมาโร อโหสิ’’นฺติฯ</p>

</p>


<ol>
<li>
<p> [๑๓๓] ๓. ฆตาสนชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ โส หิ ภิกฺขุ สตฺถุ สนฺติเก กมฺมฎฺฐานํ คเหตฺวา ปจฺจนฺตํ คนฺตฺวา เอกํ คามกํ อุปนิสฺสาย อรญฺญเสนาสเน วสฺสํ อุปคญฺฉิฯ ตสฺส ปฐมมาเสเยว ปิณฺฑาย ปวิฎฺฐสฺส ปณฺณสาลา ฌายิตฺถฯ โส วสนฎฺฐานาภาเวน กิลมโนฺต อุปฎฺฐากานํ อาจิกฺขิฯ เต ‘‘โหตุ, ภเนฺต, ปณฺณสาลํ กริสฺสาม, กสาม ตาว, วปาม ตาวา’’ติอาทีนิ วทนฺตา  เตมาสํ วีตินาเมสุํฯ โส เสนาสนสปฺปายาภาเวน กมฺมฎฺฐานํ มตฺถกํ ปาเปตุํ นาสกฺขิฯ โส นิมิตฺตมตฺตมฺปิ อนุปฺปาเทตฺวา วุตฺถวโสฺส เชตวนํ คนฺตฺวา สตฺถารํ วนฺทิตฺวา เอกมนฺตํ นิสีทิฯ สตฺถา เตน สทฺธิํ ปฎิสนฺถารํ กตฺวา ‘‘กิํ นุ โข เต, ภิกฺขุ, กมฺมฎฺฐานํ สปฺปายํ ชาต’’นฺติ ปุจฺฉิฯ โส อาทิโต ปฎฺฐาย อสปฺปายภาวํ กเถสิฯ สตฺถา ‘‘ปุเพฺพ โข, ภิกฺขุ, ติรจฺฉานาปิ อตฺตโน สปฺปายาสปฺปายํ ญตฺวา สปฺปายกาเล วสิตฺวา อสปฺปายกาเล วสนฎฺฐานํ ปหาย อญฺญตฺถ อคมํสุ, ตฺวํ กสฺมา อตฺตโน สปฺปายาสปฺปายํ น อญฺญาสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สกุณโยนิยํ นิพฺพตฺติตฺวา วิญฺญุตํ ปตฺวา โสภคฺคปฺปโตฺต สกุณราชา หุตฺวา เอกสฺมิํ อรญฺญายตเน ชาตสฺสรตีเร สาขาวิฎปสมฺปนฺนํ พหลปตฺตปลาสํ มหารุกฺขํ อุปนิสฺสาย สปริวาโร วาสํ กเปฺปสิฯ พหู สกุณา ตสฺส รุกฺขสฺส  อุทกมตฺถเก ปตฺถฎสาขาสุ วสนฺตา สรีรวฬญฺชํ อุทเก ปาเตนฺติฯ ตสฺมิญฺจ ชาตสฺสเร จโณฺฑ นาคราชา วสติฯ ตสฺส เอตทโหสิ ‘‘อิเม สกุณา มยฺหํ นิวาเส ชาตสฺสเร สรีรวฬญฺชํ ปาเตนฺติ, ยํนูนาหํ อุทกโต อคฺคิํ อุฎฺฐาเปตฺวา รุกฺขํ ฌาเปตฺวา เอเต ปลาเปยฺย’’นฺติฯ โส กุทฺธมานโส รตฺติภาเค สเพฺพสํ สกุณานํ สนฺนิปติตฺวา รุกฺขสาขาสุ นิปนฺนกาเล ปฐมํ ตาว อุทฺธนาโรปิตํ วิย อุทกํ ปกฺกุธาเปตฺวา ทุติยวาเร ธูมํ อุฎฺฐาเปตฺวา ตติยวาเร ตาลกฺขนฺธปฺปมาณํ ชาลํ อุฎฺฐาเปสิฯ โพธิสโตฺต อุทกโต ชาลํ อุฎฺฐหมานํ ทิสฺวา ‘‘โภ, สกุณา, อคฺคินา อาทิตฺตํ นาม อุทเกน นิพฺพาเปนฺติ, อิทานิ ปน อุทกเมว อาทิตฺตํฯ น สกฺกา อเมฺหหิ อิธ วสิตุํ, อญฺญตฺถ คมิสฺสามา’’ติ วตฺวา อิมํ คาถมาห –</p>


<ol>
<li>
‘‘เขมํ ยหิํ ตตฺถ อรี อุทีริโต, ทกสฺส มเชฺฌ ชลเต ฆตาสโน;  
  
น อชฺช วาโส มหิยา มหีรุเห, ทิสา ภชโวฺห สรณาชฺช โนภย’’นฺติฯ  
</li>
  
<p>ตตฺถ  ติ ยสฺมิํ อุทกปิเฎฺฐ เขมภาโว นิพฺภยภาโว, ตสฺมิํ อตฺตปจฺจตฺถิโก สปโตฺต อุฎฺฐิโตฯ ติ อุทกสฺสฯ ติ อคฺคิฯ โส หิ ฆตํ อสฺนาติ, ตสฺมา ‘‘ฆตาสโน’’ติ  วุจฺจติฯ ติ อชฺช โน วาโส นตฺถิฯ ติ มหิรุโห วุจฺจติ รุโกฺข, ตสฺมิํ อิมิสฺสา มหิยา ชาเต รุเกฺขติ อโตฺถฯ ติ ทิสา ภชถ คจฺฉถฯ นฺติ อชฺช อมฺหากํ สรณโต ภยํ ชาตํ, ปฎิสรณฎฺฐานโต ภยํ อุปฺปนฺนนฺติ อโตฺถฯ
</ol></p>


<p>เอวํ วตฺวา โพธิสโตฺต อตฺตโน วจนกเร สกุเณ อาทาย อุปฺปติตฺวา อญฺญตฺถ คโตฯ โพธิสตฺตสฺส วจนํ อคฺคเหตฺวา ฐิตสกุณา ชีวิตกฺขยํ ปตฺตาฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ อรหเตฺต ปติฎฺฐาสิฯ</p>


<p>ตทา โพธิสตฺตสฺส วจนกรา สกุณา พุทฺธปริสา อเหสุํ, สกุณราชา ปน อหเมว อโหสินฺติฯ</p>

</p>


<ol>
<li>
<p> [๑๓๔] ๔. ฌานโสธนชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สงฺกสฺสนครทฺวาเร อตฺตนา สํขิเตฺตน ปุจฺฉิตปญฺหสฺส ธมฺมเสนาปติโน วิตฺถารพฺยากรณํ อารพฺภ กเถสิฯ ตตฺริทํ อตีตวตฺถุ – อตีเต กิร พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรญฺญายตเน กาลํ กโรโนฺต อเนฺตวาสิเกหิ ปุจฺฉิโต ‘‘เนวสญฺญีนาสญฺญี’’ติ อาห…เป.… ตาปสา เชฎฺฐเนฺตวาสิกสฺส กถํ น คณฺหิํสุฯ โพธิสโตฺต อาภสฺสรโต อาคนฺตฺวา อากาเส ฐตฺวา อิมํ คาถมาห –</p>


<ol>
<li>
‘‘เย สญฺญิโน เตปิ ทุคฺคตา, เยปิ อสญฺญิโน เตปิ ทุคฺคตา;  
  
เอตํ อุภยํ วิวชฺชย, ตํ สมาปตฺติสุขํ อนงฺคณ’’นฺติฯ  
</li>
  
<p>ตตฺถ  ติ ฐเปตฺวา เนวสญฺญานาสญฺญายตนลาภิโน อวเสเส สจิตฺตกสเตฺต ทเสฺสติฯ ติ ตสฺสา สมาปตฺติยา อลาภโต เตปิ ทุคฺคตา นามฯ ติ อสญฺญภเว  นิพฺพเตฺต อจิตฺตกสเตฺต ทเสฺสติฯ ติ เตปิ อิมิสฺสาเยว สมาปตฺติยา อลาภโต ทุคฺคตาเยว นามฯ ติ เอตํ อุภยมฺปิ สญฺญิภวญฺจ อสญฺญิภวญฺจ วิวชฺชย ปชหาติ อเนฺตวาสิกํ โอวทติฯ นฺติ ตํ เนวสญฺญานาสญฺญายตนสมาปตฺติลาภิโน สนฺตเฎฺฐน ‘‘สุข’’นฺติ สงฺขํ คตํ ฌานสุขํ อนงฺคณํ นิโทฺทสํ พลวจิเตฺตกคฺคตาสภาเวนปิ ตํ อนงฺคณํ นาม ชาตํฯ
</ol></p>


<p>เอวํ โพธิสโตฺต ธมฺมํ เทเสตฺวา อเนฺตวาสิกสฺส คุณํ กเถตฺวา พฺรหฺมโลกเมว อคมาสิฯ ตทา เสสตาปสา เชฎฺฐเนฺตวาสิกสฺส สทฺทหิํสุฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เชฎฺฐเนฺตวาสิโก สาริปุโตฺต, มหาพฺรหฺมา ปน อหเมว อโหสิ’’นฺติฯ</p>

</p>


<ol>
<li>
<p> [๑๓๕] ๕. จนฺทาภชาตกวณฺณนา
</ol></p>


<p>นฺติ  อิทํ สตฺถา เชตวเน วิหรโนฺต สงฺกสฺสนครทฺวาเร เถรเสฺสว ปญฺหพฺยากรณํ อารพฺภ กเถสิฯ อตีเต กิร พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรญฺญายตเน กาลํ กโรโนฺต อเนฺตวาสิเกหิ ปุจฺฉิโต ‘‘จนฺทาภํ สูริยาภ’’นฺติ วตฺวา อาภสฺสเร นิพฺพโตฺตฯ ตาปสา เชฎฺฐเนฺตวาสิกสฺส น สทฺทหิํสุฯ โพธิสโตฺต อาภสฺสรโต อาคนฺตฺวา อากาเส ฐิโต อิมํ คาถมาห –</p>


<ol>
<li>
‘‘จนฺทาภํ สูริยาภญฺจ, โยธ ปญฺญาย คาธติ;  
  
อวิตเกฺกน ฌาเนน, โหติ อาภสฺสรูปโค’’ติฯ  
</li>
  
<p>ตตฺถ นฺติ โอทาตกสิณํ ทเสฺสติฯ นฺติ ปีตกสิณํฯ ติ โย ปุคฺคโล อิธ สตฺตโลเก อิทํ กสิณทฺวยํ ปญฺญาย คาธติ, อารมฺมณํ กตฺวา อนุปวิสติ, ตเตฺถว ปติฎฺฐหติ ฯ อถ วา ติ ยตฺตกํ  ฐานํ จนฺทาภา จ สูริยาภา จ ปตฺถฎา, ตตฺถเก ฐาเน ปฎิภาคกสิณํ วเฑฺฒตฺวา ตํ อารมฺมณํ กตฺวา ฌานํ นิพฺพเตฺตโนฺต อุภยเมฺปตํ อาภํ ปญฺญาย คาธติ นามฯ ตสฺมา อยเมฺปตฺถ อโตฺถเยวฯ ติ โส ปุคฺคโล ตถา กตฺวา ปฎิลเทฺธน ทุติเยน ฌาเนน อาภสฺสรพฺรหฺมโลกูปโค โหตีติฯ
</ol></p>


<p>เอวํ โพธิสโตฺต ตาปเส โพเธตฺวา เชฎฺฐเนฺตวาสิกสฺส คุณํ กเถตฺวา พฺรหฺมโลกเมว คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เชฎฺฐเนฺตวาสิโก สาริปุโตฺต, มหาพฺรหฺมา ปน อหเมว อโหสิ’’นฺติฯ</p>

</p>


<ol>
<li>
<p> [๑๓๖] ๖. สุวณฺณหํสชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ถุลฺลนนฺทํ ภิกฺขุนิํ อารพฺภ กเถสิฯ สาวตฺถิยญฺหิ อญฺญตโร อุปาสโก ภิกฺขุนิสงฺฆํ ลสุเณน ปวาเรตฺวา เขตฺตปาลํ อาณาเปสิ ‘‘สเจ ภิกฺขุนิโย อาคจฺฉนฺติ, เอเกกาย ภิกฺขุนิยา เทฺว ตโย ภณฺฑิเก เทหี’’ติฯ ตโต ปฎฺฐาย ภิกฺขุนิโย ตสฺส เคหมฺปิ  เขตฺตมฺปิ ลสุณตฺถาย คจฺฉนฺติฯ อเถกสฺมิํ อุสฺสวทิวเส ตสฺส เคเห ลสุณํ ปริกฺขยํ อคมาสิฯ ถุลฺลนนฺทา ภิกฺขุนี สปริวารา เคหํ คนฺตฺวา ‘‘ลสุเณนาวุโส อโตฺถ’’ติ วตฺวา ‘‘นตฺถเยฺย, ยถาภตํ ลสุณํ ปริกฺขีณํ, เขตฺตํ คจฺฉถา’’ติ วุตฺตา เขตฺตํ คนฺตฺวา น มตฺตํ ชานิตฺวา ลสุณํ อาหราเปสิฯ เขตฺตปาโล อุชฺฌายิ ‘‘กถญฺหิ นาม ภิกฺขุนิโย น มตฺตํ ชานิตฺวา ลสุณํ หราเปสฺสนฺตี’’ติ? ตสฺส กถํ สุตฺวา ยา ตา ภิกฺขุนิโย อปฺปิจฺฉา, ตาปิ, ตาสํ สุตฺวา ภิกฺขูปิ, อุชฺฌายิํสุฯ อุชฺฌายิตฺวา จ ปน ภควโต เอตมตฺถํ อาโรเจสุํฯ ภควา ถุลฺลนนฺทํ ภิกฺขนิํ ครหิตฺวา ‘‘ภิกฺขเว, มหิโจฺฉ ปุคฺคโล นาม วิชาตมาตุยาปิ อปฺปิโย โหติ อมนาโป, อปฺปสเนฺน ปสาเทตุํ, ปสนฺนานํ วา ภิโยฺยโสมตฺตาย ปสาทํ ชเนตุํ, อนุปฺปนฺนํ วา ลาภํ อุปฺปาเทตุํ, อุปฺปนฺนํ วา  ปน ลาภํ ถิรํ กาตุํ น สโกฺกติฯ อปฺปิโจฺฉ ปน ปุคฺคโล อปฺปสเนฺน ปสาเทตุํ, ปสนฺนานํ วา ภิโยฺยโสมตฺตาย ปสาทํ ชเนตุํ, อนุปฺปนฺนํ วา ลาภํ อุปฺปาเทตุํ, อุปฺปนฺนํ วา ปน ลาภํ ถิรํ กาตุํ สโกฺกตี’’ติอาทินา นเยน ภิกฺขูนํ ตทนุจฺฉวิกํ  ธมฺมํ กเถตฺวา ‘‘น, ภิกฺขเว, ถุลฺลนนฺทา อิทาเนว มหิจฺฉา, ปุเพฺพปิ มหิจฺฉาเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อญฺญตรสฺมิํ พฺราหฺมณกุเล นิพฺพตฺติฯ ตสฺส วยปฺปตฺตสฺส สมานชาติกา กุลา ปชาปติํ อาหริํสุฯ ตสฺสา นนฺทา นนฺทาวตี สุนฺทรีนนฺทาติ ติโสฺส ธีตโร อเหสุํฯ ตาสุ ปติกุลํ อคตาสุเยว โพธิสโตฺต กาลํ กตฺวา สุวณฺณหํสโยนิยํ นิพฺพตฺติ, ชาติสฺสรญาณญฺจสฺส อุปฺปชฺชิฯ โส วยปฺปโตฺต สุวณฺณสญฺฉนฺนํ โสภคฺคปฺปตฺตํ มหนฺตํ อตฺตภาวํ ทิสฺวา ‘‘กุโต นุ โข จวิตฺวา อหํ อิธูปปโนฺน’’ติ อาวเชฺชโนฺต ‘‘มนุสฺสโลกโต’’ติ ญตฺวา ปุน ‘‘กถํ นุ โข เม พฺราหฺมณี จ ธีตโร จ ชีวนฺตี’’ติ อุปธาเรโนฺต ‘‘ปเรสํ ภติํ กตฺวา กิเจฺฉน ชีวนฺตี’’ติ ญตฺวา จิเนฺตสิ ‘‘มยฺหํ สรีเร โสวณฺณมยานิ ปตฺตานิ โกฎฺฎนฆฎฺฎนขมานิ, อิโต ตาสํ เอเกกํ ปตฺตํ ทสฺสามิ, เตน เม ปชาปติ จ ธีตโร จ สุขํ ชีวิสฺสนฺตี’’ติฯ โส ตตฺถ คนฺตฺวา ปิฎฺฐิวํสโกฎิยํ นิลียิ, พฺราหฺมณี จ ธีตโร จ โพธิสตฺตํ ทิสฺวา ‘‘กุโต  อาคโตสิ, สามี’’ติ ปุจฺฉิํสุฯ ‘‘อหํ ตุมฺหากํ ปิตา กาลํ กตฺวา สุวณฺณหํสโยนิยํ นิพฺพโตฺต ตุเมฺห ทฎฺฐุํ อาคโตฯ อิโต ปฎฺฐาย ตุมฺหากํ ปเรสํ ภติํ กตฺวา ทุกฺขชีวิกาย ชีวนกิจฺจํ นตฺถิ, อหํ โว เอเกกํ ปตฺตํ ทสฺสามิ, ตํ วิกฺกิณิตฺวา สุเขน ชีวถา’’ติ เอกํ ปตฺตํ ทตฺวา อคมาสิฯ โส เอเตเนว นิยาเมน อนฺตรนฺตรา อาคนฺตฺวา เอเกกํ ปตฺตํ เทติ, พฺราหฺมณี จ ธีตโร จ อฑฺฒา สุขิตา อเหสุํฯ</p>


<p>อเถกทิวสํ สา พฺราหฺมณี ธีตโร อามเนฺตสิ ‘‘อมฺมา, ติรจฺฉานานํ นาม จิตฺตํ ทุชฺชานํฯ กทาจิ โว ปิตา อิธ นาคเจฺฉยฺย, อิทานิสฺส อาคตกาเล สพฺพานิ ปตฺตานิปิ ลุญฺจิตฺวา คณฺหามา’’ติฯ ตา ‘‘เอวํ โน ปิตา กิลมิสฺสตี’’ติ น สมฺปฎิจฺฉิํสุฯ พฺราหฺมณี ปน มหิจฺฉตาย ปุน เอกทิวสํ สุวณฺณหํสราชสฺส อาคตกาเล ‘‘เอหิ ตาว, สามี’’ติ วตฺวา ตํ อตฺตโน สนฺติกํ อุปคตํ อุโภหิ หเตฺถหิ คเหตฺวา  สพฺพปตฺตานิ ลุญฺจิฯ ตานิ ปน โพธิสตฺตสฺส รุจิํ วินา พลกฺกาเรน คหิตตฺตา สพฺพานิ พกปตฺตสทิสานิ อเหสุํฯ โพธิสโตฺต ปเกฺข ปสาเรตฺวา คนฺตุํ นาสกฺขิฯ อถ นํ สา มหาจาฎิยํ ปกฺขิปิตฺวา โปเสสิฯ ตสฺส ปุน อุฎฺฐหนฺตานิ ปตฺตานิ เสตานิ สมฺปชฺชิํสุฯ โส สญฺชาตปโตฺต อุปฺปติตฺวา อตฺตโน วสนฎฺฐานเมว คนฺตฺวา น ปุน อาคมาสิฯ</p>


<p>สตฺถา อิมํ อตีตํ อาหริตฺวา ‘‘น, ภิกฺขเว, ถุลฺลนนฺทา อิทาเนว มหิจฺฉา, ปุเพฺพปิ มหิจฺฉาเยว , มหิจฺฉตาย จ ปน สุวณฺณมฺหา ปริหีนาฯ อิทานิ ปน อตฺตโน มหิจฺฉตาย เอว ลสุณมฺหาปิ ปริหายิสฺสติ, ตสฺมา อิโต ปฎฺฐาย ลสุณํ ขาทิตุํ น ลภิสฺสติฯ ยถา จ ถุลฺลนนฺทา, เอวํ ตํ นิสฺสาย เสสภิกฺขุนิโยปิฯ ตสฺมา พหุํ ลภิตฺวาปิ ปมาณเมว ชานิตพฺพํ, อปฺปํ ลภิตฺวา ปน ยถาลเทฺธเนว สโนฺตโส กาตโพฺพ, อุตฺตริ น ปเตฺถตพฺพ’’นฺติ วตฺวา อิมํ คาถมาห –</p>


<ol>
<li>
‘‘ยํ ลทฺธํ เตน ตุฎฺฐพฺพํ, อติโลโภ หิ ปาปโก;  
  
หํสราชํ คเหตฺวาน, สุวณฺณา ปริหายถา’’ติฯ  
</li>
  
<p>ตตฺถ นฺติ ตุสฺสิตพฺพํฯ
</ol></p>


<p>อิทํ ปน วตฺวา สตฺถา อเนกปริยาเยน ครหิตฺวา ‘‘ยา ปน ภิกฺขุนี ลสุณํ ขาเทยฺย, ปาจิตฺติย’’นฺติ (ปาจิ. ๗๙๔) สิกฺขาปทํ ปญฺญาเปตฺวา ชาตกํ  สโมธาเนสิ – ‘‘ตทา พฺราหฺมณี อยํ ถุลฺลนนฺทา อโหสิ, ติโสฺส ธีตโร อิทานิ ติโสฺสเยว ภคินิโย, สุวณฺณหํสราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๓๗] ๗. พพฺพุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต กาณมาตุสิกฺขาปทํ (ปาจิ. ๒๓๐ อาทโย) อารพฺภ กเถสิฯ สาวตฺถิยญฺหิ กาณมาตา นาม  ธีตุวเสน ปากฎนามา อุปาสิกา อโหสิ โสตาปนฺนา อริยสาวิกาฯ สา ธีตรํ กาณํ อญฺญตรสฺมิํ คามเก สมานชาติกสฺส ปุริสสฺส อทาสิฯ กาณา เกนจิเทว กรณีเยน มาตุ ฆรํ อคมาสิฯ อถสฺสา สามิโก กติปาหจฺจเยน ทูตํ ปาเหสิ ‘‘อาคจฺฉตุ กาณา, อิจฺฉามิ กาณาย อาคมน’’นฺติฯ กาณา ทูตสฺส วจนํ สุตฺวา ‘‘อมฺม, คมิสฺสามี’’ติ มาตรํ อาปุจฺฉิฯ กาณมาตา ‘‘เอตฺตกํ กาลํ วสิตฺวา กถํ ตุจฺฉหตฺถาว คมิสฺสสี’’ติ ปูวํ ปจิฯ ตสฺมิํเยว ขเณ เอโก ปิณฺฑจาริโก ภิกฺขุ ตสฺสา นิเวสนํ อคมาสิ, อุปาสิกา ตํ นิสีทาเปตฺวา ปตฺตปูรํ ปูวํ ทาเปสิฯ โส ภิกฺขุ นิกฺขมิตฺวา อญฺญสฺส อาจิกฺขิ, ตสฺสปิ ตเถว ทาเปสิฯ โสปิ นิกฺขมิตฺวา อญฺญสฺส อาจิกฺขิ, ตสฺสปิ ตเถวาติ เอวํ จตุนฺนํ ชนานํ ทาเปสิ ฯ ยถาปฎิยตฺตํ ปูวํ ปริกฺขยํ อคมาสิ, กาณาย คมนํ น สมฺปชฺชิฯ อถสฺสา สามิโก ทุติยมฺปิ, ตติยมฺปิ ทูตํ ปาเหสิฯ ตติยํ ปาเหโนฺต จ ‘‘สเจ กาณา นาคจฺฉิสฺสติ, อหํ อญฺญํ ปชาปติํ อาเนสฺสามี’’ติ ปาเหสิฯ ตโยปิ วาเร เตเนว อุปาเยน คมนํ น สมฺปชฺชิ, กาณาย สามิโก อญฺญํ ปชาปติํ อาเนสิฯ กาณา ตํ ปวตฺติํ สุตฺวา โรทมานา อฎฺฐาสิฯ</p>


<p>สตฺถา ตํ การณํ ญตฺวา ปุพฺพณฺหสมยํ นิวาเสตฺวา ปตฺตจีวรมาทาย กาณมาตาย นิเวสนํ คนฺตฺวา ปญฺญตฺตาสเน นิสีทิตฺวา กาณมาตรํ ปุจฺฉิ ‘‘กิสฺสายํ กาณา โรทตี’’ติ? ‘‘อิมินา นาม การเณนา’’ติ จ สุตฺวา กาณมาตรํ สมสฺสาเสตฺวา ธมฺมิํ กถํ กเถตฺวา อุฎฺฐายาสนา วิหารํ อคมาสิฯ อถ เตสํ จตุนฺนํ ภิกฺขูนํ ตโย วาเร ยถาปฎิยตฺตปูวํ คเหตฺวา กาณาย คมนสฺส อุปจฺฉินฺนภาโว ภิกฺขุสเงฺฆ ปากโฎ ชาโตฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, จตูหิ นาม ภิกฺขูหิ ตโย วาเร กาณมาตาย ปกฺกปูวํ ขาทิตฺวา กาณาย คมนนฺตรายํ กตฺวา สามิเกน ปริจฺจตฺตํ ธีตรํ นิสฺสาย มหาอุปาสิกาย โทมนสฺสํ อุปฺปาทิต’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย  สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว เต จตฺตาโร ภิกฺขู กาณมาตาย สนฺตกํ ขาทิตฺวา ตสฺสา โทมนสฺสํ อุปฺปาเทสุํ, ปุเพฺพปิ อุปฺปาเทสุํเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปาสาณโกฎฺฎกกุเล นิพฺพตฺติตฺวา วยปฺปโตฺต ปริโยทาตสิโปฺป อโหสิฯ กาสิรเฎฺฐ เอกสฺมิํ นิคเม เอโก มหาวิภโว เสฎฺฐิ อโหสิ, ตสฺส นิธานคตาเยว จตฺตาลีส หิรญฺญโกฎิโย อเหสุํฯ อถสฺส ภริยา กาลํ กตฺวา ธนสิเนเหน คนฺตฺวา ธนปิฎฺฐิยํ มูสิกา หุตฺวา นิพฺพตฺติฯ เอวํ อนุกฺกเมน สพฺพมฺปิ ตํ กุลํ อพฺภตฺถํ อคมาสิ, วํโส อุปจฺฉิชฺชิฯ โส คาโมปิ ฉฑฺฑิโต อปณฺณตฺติกภาวํ อคมาสิฯ ตทา โพธิสโตฺต ตสฺมิํ ปุราณคามฎฺฐาเน ปาสาเณ อุปฺปาเฎตฺวา โกเฎฺฎติฯ อถ สา มูสิกา โคจราย จรมานา โพธิสตฺตํ ปุนปฺปุนํ ปสฺสนฺตี อุปฺปนฺนสิเนหา หุตฺวา จิเนฺตสิ ‘‘มยฺหํ ธนํ พหุ นิกฺการเณน นสฺสิสฺสติ, อิมินา สทฺธิํ เอกโต หุตฺวา อิทํ ธนํ ทตฺวา มํสํ วิกฺกิณาเปตฺวา ขาทิสฺสามี’’ติฯ สา เอกทิวสํ เอกํ กหาปณํ มุเขน ฑํสิตฺวา โพธิสตฺตสฺส สนฺติกํ อคมาสิฯ โส ตํ ทิสฺวา ปิยวาจาย สมาลปโนฺต ‘‘กิํ นุ โข, อมฺม, กหาปณํ คเหตฺวา อาคตาสี’’ติ อาหฯ ตาต, อิมํ คเหตฺวา อตฺตนาปิ ปริภุญฺช, มยฺหมฺปิ มํสํ อาหราติฯ โส ‘‘สาธู’’ติ สมฺปฎิจฺฉิตฺวา กหาปณํ อาทาย ฆรํ คนฺตฺวา เอเกน มาสเกน มํสํ  กิณิตฺวา อาหริตฺวา ตสฺสา อทาสิฯ สา ตํ คเหตฺวา อตฺตโน นิวาสฎฺฐานํ คนฺตฺวา ยถารุจิยา ขาทิฯ ตโต ปฎฺฐาย อิมินาว นิยาเมน ทิวเส ทิวเส โพธิสตฺตสฺส กหาปณํ เทติ, โสปิสฺสา มํสํ อาหรติฯ</p>


<p>อเถกทิวสํ ตํ มูสิกํ พิฬาโร อคฺคเหสิฯ อถ นํ สา เอวมาห ‘‘มา, สมฺม, มํ มาเรสี’’ติฯ กิํการณา น มาเรสฺสามิ? อหญฺหิ ฉาโต มํสํ ขาทิตุกาโม, น สกฺกา มยา น มาเรตุนฺติฯ กิํ ปน เอกทิวสเมว มํสํ ขาทิตุกาโมสิ, อุทาหุ นิจฺจกาลนฺติ? ‘‘ลภมาโน นิจฺจกาลมฺปิ ขาทิตุกาโมมฺหี’’ติฯ ‘‘ยทิ เอวํ อหํ เต นิจฺจกาลํ มํสํ ทสฺสามิ, วิสฺสเชฺชหิ  ม’’นฺติฯ อถ นํ พิฬาโร ‘‘เตน หิ อปฺปมตฺตา โหหี’’ติ วิสฺสเชฺชสิฯ ตโต ปฎฺฐาย สา อตฺตโน อาภตํ มํสํ เทฺว โกฎฺฐาเส กตฺวา เอกํ พิฬารสฺส เทติ, เอกํ สยํ ขาทติฯ อถ นํ เอกทิวสํ อโญฺญปิ พิฬาโร อคฺคเหสิ, ตมฺปิ ตเถว สญฺญาเปตฺวา อตฺตานํ วิสฺสชฺชาเปสิฯ ตโต ปฎฺฐาย ตโย โกฎฺฐาเส กตฺวา ขาทนฺติฯ ปุน อโญฺญ อคฺคเหสิ, ตมฺปิ ตเถว สญฺญาเปตฺวา  อตฺตานํ โมจาเปสิฯ ตโต ปฎฺฐาย จตฺตาโร โกฎฺฐาเส กตฺวา ขาทนฺติฯ ปุน อโญฺญ อคฺคเหสิ, ตมฺปิ ตเถว สญฺญาเปตฺวา อตฺตานํ โมจาเปสิฯ ตโต ปฎฺฐาย ปญฺจ โกฎฺฐาเส กตฺวา ขาทนฺติฯ สา ปญฺจมํ โกฎฺฐาสํ ขาทมานา อปฺปาหารตาย กิลนฺตา กิสา อโหสิ อปฺปมํสโลหิตา</p>


<p>โพธิสโตฺต ตํ ทิสฺวา ‘‘อมฺม, กสฺมา มิลาตาสี’’ติ วตฺวา ‘‘อิมินา นาม การเณนา’’ติ วุเตฺต ‘‘ตฺวํ เอตฺตกํ กาลํ กสฺมา มยฺหํ นาจิกฺขิ, อหเมตฺถ กาตพฺพํ ชานิสฺสามี’’ติ ตํ สมสฺสาเสตฺวา สุทฺธผลิกปาสาเณน คุหํ กตฺวา อาหริตฺวา ‘‘อมฺม, ตฺวํ อิมํ คุหํ ปวิสิตฺวา นิปชฺชิตฺวา อาคตาคตานํ ผรุสาหิ วาจาหิ สนฺตเชฺชยฺยาสี’’ติ อาหฯ สา คุหํ ปวิสิตฺวา นิปชฺชิฯ อเถโก พิฬาโร อาคนฺตฺวา ‘‘เทหิ, อชฺช เม มํส’’นฺติ อาหฯ อถ นํ มูสิกา ‘‘อเร, ทุฎฺฐพิฬาร, กิํ เต อหํ มํสหาริกา, อตฺตโน ปุตฺตานํ มํสํ ขาทา’’ติ ตเชฺชสิฯ พิฬาโร ผลิกคุหาย นิปนฺนภาวํ อชานโนฺต โกธวเสน มูสิกํ คณฺหิสฺสามี’’ติ สหสาว ปกฺขนฺทิตฺวา หทเยน ผลิกคุหายํ ปหริฯ ตาวเทวสฺส หทยํ ภิชฺชิ, อกฺขีนิ นิกฺขมนาการปฺปตฺตานิ ชาตานิฯ โส ตเตฺถว ชีวิตกฺขยํ ปตฺวา เอกมนฺตํ ปฎิจฺฉนฺนฎฺฐาเน ปติฯ เอเตนูปาเยน อปโรปิ อปโรปีติ จตฺตาโรปิ ชนา ชีวิตกฺขยํ ปาปุณิํสุฯ ตโต ปฎฺฐาย มูสิกา นิพฺภยา หุตฺวา โพธิสตฺตสฺส เทวสิกํ เทฺว ตโย กหาปเณ เทติฯ เอวํ อนุกฺกเมน สพฺพมฺปิ ธนํ โพธิสตฺตเสฺสว อทาสิฯ เต อุโภปิ ยาวชีวํ เมตฺติํ อภินฺทิตฺวา ยถากมฺมํ คตาฯ</p>


<p>สตฺถา  อิมํ อตีตํ อาหริตฺวา อภิสมฺพุโทฺธ หุตฺวา อิมํ คาถมาห –</p>


<ol>
<li>
‘‘ยเตฺถโก  
ลภเต พพฺพุ, ทุติโย ตตฺถ ชายติ;  
  
ตติโย จ จตุโตฺถ จ, อิทํ เต พพฺพุกา พิล’’นฺติฯ  
</li>
  
<p>ตตฺถ ติ ยสฺมิํ ฐาเนฯ ติ พิฬาโรฯ ติ ยตฺถ เอโก มูสิกํ วา มํสํ วา ลภติ, ทุติโยปิ ตตฺถ พิฬาโร ชายติ อุปฺปชฺชติ, ตถา ตติโย จ จตุโตฺถ จฯ เอวํ เต ตทา จตฺตาโร พิฬารา อเหสุํฯ หุตฺวา จ ปน ทิวเส ทิวเส มํสํ ขาทนฺตา เต พพฺพุกา อิทํ ผลิกมยํ พิลํ อุเรน ปหริตฺวา สเพฺพปิ ชีวิตกฺขยํ ปตฺตาติฯ
</ol></p>


<p>เอวํ  สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา จตฺตาโร พิฬารา จตฺตาโร ภิกฺขู อเหสุํ, มูสิกา กาณมาตา, ปาสาณโกฎฺฎกมณิกาโร ปน อหเมว อโหสิ’’นฺติฯ</p>

</p>


<ol>
<li>
<p> [๑๓๘] ๘. โคธาชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ ปจฺจุปฺปนฺนวตฺถุ เหฎฺฐา กถิตสทิสเมวฯ</p>


<p>อตีเต ปน พาราณสิยํ พฺรหฺมทเตฺต รชฺชํ กาเรเนฺต โพธิสโตฺต โคธาโยนิยํ ปฎิสนฺธิํ คณฺหิฯ ตทา เอโก ปญฺจาภิโญฺญ อุคฺคตโป ตาปโส เอกํ ปจฺจนฺตคามํ นิสฺสาย อรญฺญายตเน ปณฺณสาลายํ วสติ, คามวาสิโน ตาปสํ สกฺกจฺจํ อุปฎฺฐหนฺติฯ โพธิสโตฺต ตสฺส จงฺกมนโกฎิยํ เอกสฺมิํ วมฺมิเก วสติ, วสโนฺต จ ปน ทิวเส ทิวเส เทฺว ตโย วาเร ตาปสํ อุปสงฺกมิตฺวา ธมฺมูปสํหิตํ อตฺถูปสํหิตญฺจ วจนํ สุตฺวา ตาปสํ วนฺทิตฺวา วสนฎฺฐานเมว คจฺฉติฯ อปรภาเค ตาปโส คามวาสิโน อาปุจฺฉิตฺวา ปกฺกามิฯ ปกฺกมเนฺต จ ปน ตสฺมิํ สีลวตสมฺปเนฺน ตาปเส อโญฺญ กูฎตาปโส อาคนฺตฺวา ตสฺมิํ อสฺสมปเท วาสํ กเปฺปสิฯ โพธิสโตฺต ‘‘อยมฺปิ สีลวา’’ติ สลฺลเกฺขตฺวา ปุริมนเยเนว ตสฺส สนฺติกํ อคมาสิฯ</p>


<p>อเถกทิวสํ  นิทาฆสมเย อกาลเมเฆ วุเฎฺฐ วมฺมิเกหิ มกฺขิกา นิกฺขมิํสุ, ตาสํ ขาทนตฺถํ โคธา อาหิณฺฑิํสุฯ คามวาสิโน นิกฺขมิตฺวา มกฺขิกาขาทกา โคธา  คเหตฺวา สินิทฺธสมฺภารสํยุตฺตํ อมฺพิลานมฺพิลํ โคธามํสํ สมฺปาเทตฺวา ตาปสสฺส อทํสุฯ ตาปโส โคธามํสํ ขาทิตฺวา รสตณฺหาย พโทฺธ ‘‘อิทํ มํสํ อติมธุรํ, กิสฺส มํสํ นาเมต’’นฺติ ปุจฺฉิตฺวา ‘‘โคธามํส’’นฺติ สุตฺวา ‘‘มม สนฺติกํ มหาโคธา อาคจฺฉติ, ตํ มาเรตฺวา มํสํ ขาทิสฺสามี’’ติ จิเนฺตสิฯ จิเนฺตตฺวา จ ปน ภาชนญฺจ สปฺปิโลณาทีนิ จ อาหราเปตฺวา เอกมเนฺต ฐเปตฺวา มุคฺครมาทาย กาสาเวน ปฎิจฺฉาเทตฺวา ปณฺณสาลาทฺวาเร โพธิสตฺตสฺส อาคมนํ โอโลกยมาโน อุปสนฺตูปสโนฺต วิย หุตฺวา นิสีทิ  โพธิสโตฺต สายนฺหสมเย ‘‘ตาปสสฺส สนฺติกํ คมิสฺสามี’’ติ นิกฺขมิตฺวา อุปสงฺกมโนฺตว ตสฺส อินฺทฺริยวิปฺปการํ ทิสฺวา จิเนฺตสิ ‘‘นายํ ตาปโส อเญฺญสุ ทิวเสสุ นิสีทนากาเรน นิสิโนฺน, อเชฺชส มํ โอโลเกโนฺตปิ ทุฎฺฐินฺทฺริโย หุตฺวา โอโลเกติ, ปริคฺคณฺหิสฺสามิ น’’นฺติฯ โส ตาปสสฺส เหฎฺฐาวาเต ฐตฺวา โคธามํสคนฺธํ ฆายิตฺวา ‘‘อิมินา กูฎตาปเสน อชฺช โคธามํสํ ขาทิตํ ภวิสฺสติ, เตเนส รสตณฺหาย พโทฺธ อชฺช มํ อตฺตโน สนฺติกํ อุปสงฺกมนฺตํ มุคฺคเรน ปหริตฺวา มํสํ ปจิตฺวา ขาทิตุกาโม ภวิสฺสตี’’ติ ตสฺส สนฺติกํ อนุปคนฺตฺวาว ปฎิกฺกมิตฺวา วิจรติฯ</p>


<p>ตาปโส โพธิสตฺตสฺส อนาคมนภาวํ ญตฺวา ‘‘อิมินา ‘อยํ มํ ปหริตุกาโม’ติ ญาตํ ภวิสฺสติ, เตน การเณน นาคจฺฉติ, อนาคจฺฉนฺตสฺสาปิสฺส กุโต มุตฺตี’’ติ มุคฺครํ นีหริตฺวา ขิปิฯ โส ตสฺส อคฺคนงฺคุฎฺฐเมว อาสาเทสิฯ โพธิสโตฺต เวเคน วมฺมิกํ ปวิสิตฺวา อเญฺญน ฉิเทฺทน สีสํ อุกฺขิปิตฺวา ‘‘อโมฺภ กูฎชฎิล, อหํ ตว สนฺติกํ อุปสงฺกมโนฺต ‘สีลวา’ติ สญฺญาย อุปสงฺกมิํ, อิทานิ ปน เต มยา กูฎภาโว ญาโต, ตาทิสสฺส มหาโจรสฺส กิํ อิมินา ปพฺพชฺชาลิเงฺคนา’’ติ วตฺวา ตํ ครหโนฺต อิมํ คาถมาห –</p>


<ol>
<li>
‘‘กิํ เต ชฎาหิ ทุเมฺมธ, กิํ เต อชินสาฎิยา;  
  
อพฺภนฺตรํ เต คหนํ, พาหิรํ ปริมชฺชสี’’ติฯ  
</li>
  
<p>ตตฺถ  ติ อโมฺภ ทุเมฺมธ, นิปฺปญฺญ เอตา ปพฺพชิเตน ธาเรตพฺพา ชฎา, ปพฺพชฺชาคุณรหิตสฺส กิํ เต ตาหิ ชฎาหีติ อโตฺถฯ ติ อชินสาฎิยา อนุจฺฉวิกสฺส สํวรสฺส อภาวกาลโต ปฎฺฐาย กิํ เต อชินสาฎิยาฯ นฺติ ตว อพฺภนฺตรํ หทยํ ราคโทสโมหคหเนน คหนํ ปฎิจฺฉนฺนํฯ ติ โส ตฺวํ อพฺภนฺตเร คหเน นฺหานาทีหิ เจว ลิงฺคคหเนน จ พาหิรํ ปริมชฺชสิ, ตํ  ปริมชฺชโนฺต กญฺชิกปูริตลาพุ วิย วิสปูริตจาฎิ วิย อาสีวิสปูริตวมฺมิโก วิย คูถปูริตจิตฺตฆโฎ วิย จ พหิมโฎฺฐว โหสิ, กิํ ตยา โจเรน อิธ วสเนฺตน, สีฆํ อิโต ปลายาหิ, โน  เจ ปลายสิ, คามวาสีนํ เต อาจิกฺขิตฺวา นิคฺคหํ การาเปสฺสามีติฯ
</ol></p>


<p>เอวํ โพธิสโตฺต กูฎตาปสํ ตเชฺชตฺวา วมฺมิกเมว ปาวิสิ, กูฎตาปโสปิ ตโต ปกฺกามิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กูฎตาปโส อยํ กุหโก อโหสิ, ปุริโม สีลวนฺตตาปโส สาริปุโตฺต, โคธาปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๑๓๙] ๙. อุภโตภฎฺฐชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ตทา กิร ธมฺมสภายํ ภิกฺขู กถํ สมุฎฺฐาเปสุํ ‘‘อาวุโส, เสยฺยถาปิ นาม ฉวาลาตํ อุภโตปทิตฺตํ มเชฺฌ คูถคตํ เนวารเญฺญ กฎฺฐตฺถํ ผรติ, น คาเม กฎฺฐตฺถํ ผรติ, เอวเมว เทวทโตฺต เอวรูเป นิยฺยานิกสาสเน ปพฺพชิตฺวา อุภโต ภโฎฺฐ อุภโต ปริพาหิโร ชาโต, คิหิปริโภคา จ ปริหีโน, สามญฺญตฺถญฺจ น ปริปูเรตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เทวทโตฺต อิทาเนว อุภโต ภโฎฺฐ โหติ, อตีเตปิ อุภโต ภโฎฺฐ อโหสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต รุกฺขเทวตา หุตฺวา นิพฺพตฺติฯ ตทา เอกสฺมิํ คามเก พาฬิสิกา วสนฺติฯ อเถโก พาฬิสิโก พฬิสํ อาทาย ทหเรน ปุเตฺตน สทฺธิํ ยสฺมิํ โสเพฺภ ปกติยาปิ พาฬิสิกา มเจฺฉ คณฺหนฺติ, ตตฺถ คนฺตฺวา พฬิสํ ขิปิฯ พฬิโส อุทกปฎิจฺฉเนฺน  เอกสฺมิํ ขาณุเก ลคฺคิฯ พาฬิสิโก ตํ อากฑฺฒิตุํ อสโกฺกโนฺต จิเนฺตสิ ‘‘อยํ พฬิโส มหามเจฺฉ ลโคฺค ภวิสฺสติ, ปุตฺตกํ มาตุ สนฺติกํ เปเสตฺวา ปฎิวิสฺสเกหิ สทฺธิํ กลหํ การาเปมิ, เอวํ อิโต น โกจิ โกฎฺฐาสํ ปจฺจาสีสิสฺสตี’’ติฯ โส ปุตฺตํ อาห ‘‘คจฺฉ, ตาต, อเมฺหหิ มหามจฺฉสฺส ลทฺธภาวํ มาตุ อาจิกฺขาหิ, ‘ปฎิวิสฺสเกหิ  กิร สทฺธิํ กลหํ กโรหี’ติ วเทหี’’ติฯ โส ปุตฺตํ เปเสตฺวา พฬิสํ  อากฑฺฒิตุํ อสโกฺกโนฺต รชฺชุเจฺฉทนภเยน อุตฺตริสาฎกํ ถเล ฐเปตฺวา อุทกํ โอตริตฺวา มจฺฉโลเภน มจฺฉํ อุปธาเรโนฺต ขาณุเกหิ ปหริตฺวา เทฺวปิ อกฺขีนิ ภินฺทิฯ ถเล ฐปิตสาฎกํปิสฺส โจโร หริฯ โส เวทนาปฺปโตฺต หุตฺวา หเตฺถน อกฺขีนิ อุปฺปีฬยมาโน คเหตฺวา อุทกา อุตฺตริตฺวา กมฺปมาโน สาฎกํ ปริเยสติฯ</p>


<p>สาปิสฺส ภริยา ‘‘กลหํ กตฺวา กสฺสจิ อปจฺจาสีสนภาวํ กริสฺสามี’’ติ เอกสฺมิํเยว กเณฺณ ตาลปณฺณํ ปิฬนฺธิตฺวา เอกํ อกฺขิํ อุกฺขลิมสิยา อเญฺชตฺวา กุกฺกุรํ อเงฺกนาทาย ปฎิวิสฺสกฆรํ อคมาสิฯ อถ นํ เอกา สหายิกา เอวมาห ‘‘เอกสฺมิํเยว เต กเณฺณ ตาลปณฺณํ ปิฬนฺธิตํ, เอกํ อกฺขิ อญฺชิตํ, ปิยปุตฺตํ วิย กุกฺกุรํ อเงฺกนาทาย ฆรโต ฆรํ คจฺฉสิ, กิํ อุมฺมตฺติกาสิ ชาตา’’ติฯ ‘‘นาหํ อุมฺมตฺติกา, ตฺวํ ปน มํ อการเณน อโกฺกสสิ ปริภาสสิ, อิทานิ ตํ คามโภชกสฺส สนฺติกํ คนฺตฺวา อฎฺฐ กหาปเณ ทณฺฑาเปสฺสามี’’ติ เอวํ กลหํ กตฺวา อุโภปิ คามโภชกสฺส สนฺติกํ อคมํสุฯ กลเห วิโสธิยมาเน ตสฺสาเยว มตฺถเก ทโณฺฑ ปติฯ อถ นํ พนฺธิตฺวา ‘‘ทณฺฑํ เทหี’’ติ โปเถตุํ อารภิํสุฯ</p>


<p>รุกฺขเทวตา คาเม ตสฺสา อิมํ ปวตฺติํ, อรเญฺญ จสฺสา ปติโน ตํ พฺยสนํ ทิสฺวา ขนฺธนฺตเร ฐิตา ‘‘โภ ปุริส, ตุยฺหํ อุทเกปิ กมฺมโนฺต ปทุโฎฺฐ ถเลปิ, อุภโตภโฎฺฐ ชาโต’’ติ วตฺวา อิมํ คาถมาห –</p>


<ol>
<li>
‘‘อกฺขี ภินฺนา ปโฎ นโฎฺฐ, สขิเคเห จ ภณฺฑนํ;  
  
อุภโต ปทุฎฺฐา กมฺมนฺตา, อุทกมฺหิ ถลมฺหิ จา’’ติฯ  
</li>
  
<p>ตตฺถ  นฺติ สขี นาม สหายิกา, ตสฺสา จ เคเห ตว ภริยาย ภณฺฑนํ กตํ, ภณฺฑนํ กตฺวา พนฺธิตฺวา โปเถตฺวา ทณฺฑํ ทาปิยติฯ ติ เอวํ ตว ทฺวีสุปิ ฐาเนสุ กมฺมนฺตา ปทุฎฺฐาเยว ภินฺนาเยวฯ กตเรสุ ทฺวีสุ? ติ, อกฺขิเภเทน ปฎนาเสน จ อุทเก กมฺมนฺตา ปทุฎฺฐา, สขิเคเห ภณฺฑเนน ถเล กมฺมนฺตา ปทุฎฺฐาติฯ
</ol></p>


<p>สตฺถา   อิมํ ธมฺมเทสนํ อาหริตฺวา ชาตกํ สโมธาเนสิ ‘‘ตทา พาฬิสิโก เทวทโตฺต อโหสิ, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๔๐] ๑๐. กากชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ญาตตฺถจริยํ อารพฺภ กเถสิฯ ปจฺจุปฺปนฺนวตฺถุ ทฺวาทสกนิปาเต  (ชา. ๑.๑๒.๑๓ อาทโย) อาวิ ภวิสฺสติฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กากโยนิยํ นิพฺพตฺติฯ อเถกทิวสํ รโญฺญ ปุโรหิโต พหินคเร นทิยํ นฺหายิตฺวา คเนฺธ วิลิมฺปิตฺวา มาลํ ปิฬนฺธิตฺวา วรวตฺถนิวโตฺถ นครํ ปาวิสิฯ นครทฺวารโตรเณ เทฺว กากา นิสินฺนา โหนฺติฯ เตสุ เอโก เอกํ อาห – ‘‘สมฺม, อหํ อิมสฺส พฺราหฺมณสฺส มตฺถเก สรีรวฬญฺชํ ปาเตสฺสามี’’ติฯ อิตโร ‘‘มา เต เอตํ รุจฺจิ, อยํ พฺราหฺมโณ อิสฺสโร, อิสฺสรชเนน จ สทฺธิํ เวรํ นาม ปาปกํฯ อยญฺหิ กุโทฺธ สเพฺพปิ กาเก วินาเสยฺยา’’ติฯ ‘‘น สกฺกา มยา น กาตุ’’นฺติฯ ‘‘เตน หิ ปญฺญายิสฺสสี’’ติ วตฺวา อิตโร กาโก ปลายิฯ โส โตรณสฺส เหฎฺฐาภาคํ สมฺปเตฺต พฺราหฺมเณ โอลมฺพกํ จาเลโนฺต วิย ตสฺส มตฺถเก วจฺจํ ปาเตสิฯ พฺราหฺมโณ กุชฺฌิตฺวา กาเกสุ เวรํ พนฺธิฯ</p>


<p>ตสฺมิํ กาเล เอกา ภติยา วีหิโกฎฺฎิกทาสี วีหิํ เคหทฺวาเร อาตเป ปตฺถริตฺวา รกฺขนฺตี นิสินฺนาว นิทฺทํ โอกฺกมิฯ ตสฺสา ปมาทํ ญตฺวา เอโก ทีฆโลมโก เอฬโก อาคนฺตฺวา วีหิํ ขาทิ, สา ปพุชฺฌิตฺวา ตํ ทิสฺวา ปลาเปสิฯ เอฬโก ทุติยมฺปิ, ตติยมฺปิ ตสฺสา ตเถว นิทฺทายนกาเล อาคนฺตฺวา วีหิํ ขาทิฯ สาปิ  ตํ ติกฺขตฺตุํ ปลาเปตฺวา จิเนฺตสิ ‘‘อยํ ปุนปฺปุนํ ขาทโนฺต อุปฑฺฒวีหิํ ขาทิสฺสติ, พหุ เม เฉโท ภวิสฺสติ, อิทานิสฺส ปุน อนาคมนการณํ กริสฺสามี’’ติฯ สา อลาตํ คเหตฺวา นิทฺทายมานา วิย นิสีทิตฺวา วีหิขาทนตฺถาย เอฬเก สมฺปเตฺต อุฎฺฐาย อลาเตน  เอฬกํ ปหริ, โลมานิ อคฺคิํ คณฺหิํสุฯ โส สรีเร ฌายเนฺต ‘‘อคฺคิํ นิพฺพาเปสฺสามี’’ติ เวเคน คนฺตฺวา หตฺถิสาลาย สมีเป เอกิสฺสา ติณกุฎิยา สรีรํ ฆํสิ, สา ปชฺชลิฯ ตโต อุฎฺฐิตา ชาลา หตฺถิสาลํ คณฺหิฯ หตฺถิสาลาสุ ฌายนฺตีสุ หตฺถิปิฎฺฐานิ ฌายิํสุ, พหู หตฺถี วณิตสรีรา อเหสุํฯ เวชฺชา หตฺถี อโรเค กาตุํ อสโกฺกนฺตา  รโญฺญ อาโรเจสุํฯ ราชา ปุโรหิตํ อาห ‘‘อาจริย, หตฺถิเวชฺชา หตฺถี ติกิจฺฉิตุํ น สโกฺกนฺติ, อปิ กิญฺจิ เภสชฺชํ ชานาสี’’ติฯ ‘‘ชานามิ, มหาราชา’’ติฯ ‘‘กิํ ลทฺธุํ วฎฺฎตี’’ติ? ‘‘กากวสา, มหาราชา’’ติฯ ราชา ‘‘เตน หิ กาเก มาเรตฺวา วสํ อาหรถา’’ติ อาหฯ ตโต ปฎฺฐาย กาเก มาเรตฺวา วสํ อลภิตฺวา ตตฺถ ตเตฺถว ราสิํ กโรนฺติ, กากานํ มหาภยํ อุปฺปชฺชิฯ</p>


<p>ตทา โพธิสโตฺต อสีติกากสหสฺสปริวาโร มหาสุสาเน วสติฯ อเถโก กาโก คนฺตฺวา กากานํ อุปฺปนฺนภยํ โพธิสตฺตสฺส อาโรเจสิฯ โส จิเนฺตสิ ‘‘ฐเปตฺวา มํ อโญฺญ มยฺหํ ญาตกานํ อุปฺปนฺนภยํ หริตุํ สมโตฺถ นาม นตฺถิ, หริสฺสามิ น’’นฺติ ทส ปารมิโย อาวเชฺชตฺวา เมตฺตาปารมิํ ปุเรจาริกํ กตฺวา เอกเวเคน ปกฺขนฺทิตฺวา วิวฎมหาวาตปาเนน ปวิสิตฺวา รโญฺญ อาสนสฺส เหฎฺฐา ปาวิสิฯ อถ นํ เอโก มนุโสฺส คหิตุกาโม อโหสิฯ ราชา ‘‘สรณํ ปวิโฎฺฐ, มา คณฺหี’’ติ วาเรสิฯ มหาสโตฺต โถกํ วิสฺสมิตฺวา เมตฺตาปารมิํ อาวเชฺชตฺวา เหฎฺฐาสนา นิกฺขมิตฺวา ราชานํ อาห – ‘‘มหาราช, รญฺญา นาม ฉนฺทาทิวเสน อคนฺตฺวา รชฺชํ กาเรตุํ วฎฺฎติฯ ยํ ยํ กมฺมํ กตฺตพฺพํ โหติ, สพฺพํ นิสมฺม อุปธาเรตฺวา กาตุํ วฎฺฎติฯ ยญฺจ กยิรมานํ นิปฺผชฺชติ, ตเทว กาตุํ วฎฺฎติ, น อิตรํฯ สเจ หิ ราชาโน ยํ กยิรมานํ น นิปฺผชฺชติ, ตํ กโรนฺติ, มหาชนสฺส มรณภยปริโยสานํ มหาภยํ อุปฺปชฺชติ ฯ ปุโรหิโต เวรวสิโก หุตฺวา มุสาวาทํ อภาสิ, กากานํ วสา นาม นตฺถี’’ติฯ ตํ สุตฺวา ราชา ปสนฺนจิโตฺต โพธิสตฺตสฺส กญฺจนภทฺทปีฐํ ทาเปตฺวา ตตฺถ นิสินฺนสฺส ปกฺขนฺตรานิ สตปากสหสฺสปากเตเลหิ มกฺขาเปตฺวา กญฺจนตฎฺฎเก ราชารหํ สุโภชนํ โภชาเปตฺวา ปานียํ ปาเยตฺวา สุหิตํ วิคตทรถํ มหาสตฺตํ เอตทโวจ ‘‘ปณฺฑิต, ตฺวํ ‘กากานํ วสา นาม นตฺถี’ติ วเทสิ, เกน การเณน เนสํ วสา น โหตี’’ติ โพธิสโตฺต ‘‘อิมินา  จ อิมินา จ การเณนา’’ติ สกลนิเวสนํ เอกรวํ กตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘นิจฺจํ อุพฺพิคฺคหทยา, สพฺพโลกวิเหสกา;  
  
ตสฺมา เนสํ วสา นตฺถิ, กากานมฺหาก ญาติน’’นฺติฯ  
</li>
  
<p>ตตฺรายํ สเงฺขปโตฺถ – มหาราช, กากา นาม  อุพฺพิคฺคมานสา ภยปฺปตฺตาว วิหรนฺติ,  จ  ขตฺติยาทโย มนุเสฺสปิ อิตฺถิปุริเสปิ กุมารกุมาริกาทโยปิ วิเหเฐนฺตา กิลเมนฺตาว วิจรนฺติ,  อิเมหิ ทฺวีหิ การเณหิ    นาม ฯ อตีเตปิ น ภูตปุพฺพา, อนาคเตปิ น ภวิสฺสตีติฯ
</ol></p>


<p>เอวํ มหาสโตฺต อิมํ การณํ อุตฺตานํ กตฺวา ‘‘มหาราช, รญฺญา นาม อนิสมฺม อนุปธาเรตฺวา กมฺมํ น กตฺตพฺพ’’นฺติ ราชานํ โพเธสิฯ ราชา ตุสฺสิตฺวา โพธิสตฺตํ รเชฺชน ปูเชสิฯ โพธิสโตฺต รชฺชํ รโญฺญเยว ปฎิทตฺวา ราชานํ ปญฺจสุ สีเลสุ ปติฎฺฐาเปตฺวา สพฺพสตฺตานํ อภยํ ยาจิฯ ราชา ตสฺส ธมฺมเทสนํ สุตฺวา สพฺพสตฺตานํ อภยํ ทตฺวา กากานํ นิพทฺธทานํ ปฎฺฐเปสิฯ ทิวเส ทิวเส ตณฺฑุลมฺพณสฺส ภตฺตํ ปจิตฺวา นานคฺครเสหิ โอมทฺทิตฺวา กากานํ ทียติ, มหาสตฺตสฺส ปน ราชโภชนเมว ทียิตฺถฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พาราณสิราชา อานโนฺท อโหสิ, กากราชา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
อสมฺปทานภีรุกํ, ฆตาสนฌานโสธํ;  
  
จนฺทาภํ สุวณฺณหํสํ, พพฺพุโคธุภโตภฎฺฐํ;  
  
กากราชาติ เต ทสาติฯ  
</p>
  
<h2>๑๕. กกณฺฎกวโคฺค</h2>
<ol>
<li>
<p> [๑๔๑] ๑. โคธาชาตกวณฺณนา
</ol></p>


<p>    ติ อิทํ สตฺถา เวฬุวเน วิหรโนฺต เอกํ วิปกฺขเสวิํ ภิกฺขุํ อารพฺภ กเถสิฯ ปจฺจุปฺปนฺนวตฺถุ มหิฬามุขชาตเก กถิตสทิสเมวฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต โคธาโยนิยํ ปฎิสนฺธิํ คณฺหิฯ โส วยปฺปโตฺต นทีตีเร มหาพิเล อเนกโคธาสตปริวาโร วาสํ กเปฺปสิฯ ตสฺส ปุโตฺต โคธาปิลฺลโก เอเกน กกณฺฎเกน สทฺธิํ สนฺถวํ กตฺวา เตน สทฺธิํ สโมฺมทมาโน วิหรโนฺต ‘‘กกณฺฎกํ ปริสฺสชิสฺสามี’’ติ อวตฺถรติฯ ตสฺส เตน สทฺธิํ วิสฺสาสํ โคธาราชสฺส อาโรเจสุํฯ โคธาราชา ปุตฺตํ ปโกฺกสาเปตฺวา ‘‘ตาต, ตฺวํ อฎฺฐาเน วิสฺสาสํ กโรสิ, กกณฺฎกา นาม นีจชาติกา, เตหิ สทฺธิํ วิสฺสาโส น กตฺตโพฺพฯ สเจ ตฺวํ เตน สทฺธิํ วิสฺสาสํ กริสฺสสิ, ตํ กกณฺฎกํ นิสฺสาย สพฺพเมฺปตํ โคธากุลํ วินาสํ ปาปุณิสฺสติ, อิโต ปฎฺฐาย เอเตน สทฺธิํ วิสฺสาสํ มา อกาสี’’ติ อาหฯ โส กโรติเยวฯ โพธิสโตฺต ปุนปฺปุนํ กเถโนฺตปิ ตสฺส เตน สทฺธิํ วิสฺสาสํ วาเรตุํ อสโกฺกโนฺต ‘‘อวสฺสํ อมฺหากํ เอตํ กกณฺฎกํ นิสฺสาย ภยํ อุปฺปชฺชิสฺสติ, ตสฺมิํ อุปฺปเนฺน ปลายนมคฺคํ สมฺปาเทตุํ วฎฺฎตี’’ติ เอเกน ปเสฺสน วาตพิลํ การาเปสิฯ</p>


<p>ปุโตฺตปิสฺส อนุกฺกเมน มหาสรีโร อโหสิ, กกณฺฎโก ปน ปุริมปฺปมาโณเยวฯ อิตโร ‘‘กกณฺฎกํ ปริสฺสชิสฺสามี’’ติ อนฺตรนฺตรา อวตฺถรติเยว, กกณฺฎกสฺส ปพฺพตกูเฎน อวตฺถรณกาโล วิย โหติฯ โส กิลมโนฺต จิเนฺตสิ ‘‘สเจ อยํ อญฺญานิ กติปยานิ ทิวสานิ มํ เอวํ ปริสฺสชิสฺสติ, ชีวิตํ เม นตฺถิ, เอเกน ลุทฺทเกน สทฺธิํ เอกโต หุตฺวา อิมํ โคธากุลํ วินาเสสฺสามี’’ติฯ อเถกทิวสํ นิทาฆสมเย เมเฆ วุเฎฺฐ วมฺมิกมกฺขิกา อุฎฺฐหิํสุ, ตโต ตโต โคธา  นิกฺขมิตฺวา มกฺขิกาโย ขาทนฺติฯ เอโก โคธาลุทฺทโก โคธาพิลํ ภินฺทนตฺถาย กุทฺทาลํ คเหตฺวา สุนเขหิ สทฺธิํ อรญฺญํ ปาวิสิฯ กกณฺฎโก ตํ ทิสฺวา ‘‘อชฺช อตฺตโน มโนรถํ ปูเรสฺสามี’’ติ ตํ อุปสงฺกมิตฺวา อวิทูเร นิปชฺชิตฺวา ‘‘โภ ปุริส , กสฺมา อรเญฺญ วิจรสี’’ติ ปุจฺฉิฯ โส ‘‘โคธานํ  อตฺถายา’’ติ อาหฯ ‘‘อหํ อเนกสตานํ โคธานํ อาสยํ ชานามิ, อคฺคิญฺจ ปลาลญฺจ อาทาย เอหี’’ติ ตํ ตตฺถ เนตฺวา ‘‘อิมสฺมิํ ฐาเน ปลาลํ ปกฺขิปิตฺวา อคฺคิํ ทตฺวา ธูมํ กตฺวา สมนฺตา สุนเข ฐเปตฺวา สยํ มหามุคฺครํ คเหตฺวา นิกฺขนฺตา นิกฺขนฺตา โคธา ปหริตฺวา มาเรตฺวา ราสิํ กตฺวา ยาหี’’ติ เอวญฺจ ปน วตฺวา ‘‘อชฺช ปจฺจามิตฺตสฺส ปิฎฺฐิํ ปสฺสิสฺสามี’’ติ เอกสฺมิํ ฐาเน สีสํ อุกฺขิปิตฺวา นิปชฺชิฯ ลุทฺทโกปิ ปลาลธูมํ อกาสิ, ธูโม พิลํ ปาวิสิ, โคธา ธูมนฺธา มรณภยตชฺชิตา นิกฺขมิตฺวา ปลายิตุํ อารทฺธาฯ ลุทฺทโก นิกฺขนฺตํ นิกฺขนฺตํ ปหริตฺวา มาเรสิ, ตสฺส หตฺถโต มุตฺตา สุนขา คณฺหิํสุฯ โคธานํ มหาวินาโส อุปฺปชฺชิฯ</p>


<p>โพธิสโตฺต ‘‘กกณฺฎกํ นิสฺสาย ภยํ อุปฺปนฺน’’นฺติ ญตฺวา ‘‘ปาปปุริสสํสโคฺค นาม น กตฺตโพฺพ, ปาเป นิสฺสาย หิตสุขํ นาม นตฺถิ, เอกสฺส ปาปกกณฺฎกสฺส วเสน เอตฺตกานํ โคธานํ วินาโส ชาโต’’ติ วาตพิเลน ปลายโนฺต อิมํ คาถมาห –</p>


<ol>
<li>
‘‘น ปาปชนสํเสวี, อจฺจนฺตสุขเมธติ;  
  
โคธากุลํ กกณฺฎาว, กลิํ ปาเปติ อตฺตาน’’นฺติฯ  
</li>
  
<p>ตตฺรายํ สเงฺขปโตฺถ –  ปุคฺคโล  เอกนฺตสุขํ นิรนฺตรสุขํ นาม น เอธติ น วินฺทติ น ปฎิลภติฯ ยถา กิํ? ฯ ยถา กกณฺฎกโต โคธากุลํ สุขํ น ลภติ, เอวํ ปาปชนสํเสวี ปุคฺคโล สุขํ น ลภติฯ ปาปชนํ ปน เสวโนฺต เอกเนฺตเนว  กลิ วุจฺจติ วินาโส, เอกเนฺตเนว ปาปเสวี อตฺตานญฺจ อเญฺญ จ อตฺตนา สทฺธิํ วสเนฺต วินาสํ ปาเปติฯ ปาฬิยํ ปน ‘‘ผลํ ปาเปยฺยา’’ติ ลิขนฺติฯ ตํ พฺยญฺชนํ อฎฺฐกถายํ นตฺถิ, อโตฺถปิสฺส น ยุชฺชติฯ ตสฺมา ยถาวุตฺตเมว คเหตพฺพํฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กกณฺฎโก เทวทโตฺต อโหสิ, โพธิสตฺตสฺส ปุโตฺต อโนวาทโก โคธาปิลฺลโก วิปกฺขเสวี ภิกฺขุ, โคธาราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๔๒] ๒. สิงฺคาลชาตกวณฺณนา
</ol></p>


<p>   นฺติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ ธมฺมสภายญฺหิ ภิกฺขูนํ กถํ สุตฺวา สตฺถา ‘‘น, ภิกฺขเว, เทวทโตฺต อิทาเนว มยฺหํ วธาย ปริสกฺกติ, ปุเพฺพปิ ปริสกฺกิเยว, น จ มํ มาเรตุํ อสกฺขิ, สยเมว ปน กิลโนฺต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สิงฺคาลโยนิยํ นิพฺพตฺติตฺวา สิงฺคาลราชา หุตฺวา สิงฺคาลคณปริวุโต สุสานวเน วิหาสิฯ เตน สมเยน ราชคเห อุสฺสโว อโหสิ, เยภุเยฺยน มนุสฺสา สุรํ ปิวนฺติ, สุราฉโณเยว กิเรโสฯ อเถตฺถ สมฺพหุลา ธุตฺตา พหุํ สุรญฺจ มํสญฺจ อาหราเปตฺวา มณฺฑิตปสาธิตา คายิตฺวา คายิตฺวา สุรญฺจ ปิวนฺติ, มํสญฺจ ขาทนฺติฯ เตสํ ปฐมยามาวสาเน มํสํ ขียิ, สุรา ปน พหุกาวฯ อเถโก ธุโตฺต ‘‘มํสขณฺฑํ เทหี’’ติ อาหฯ ‘‘มํสํ ขีณ’’นฺติ จ วุเตฺต ‘‘มยิ ฐิเต มํสกฺขโย นาม นตฺถี’’ติ วตฺวา ‘‘อามกสุสาเน มตมนุสฺสมํสํ ขาทนตฺถาย อาคเต สิงฺคาเล มาเรตฺวา มํสํ อาหริสฺสามี’’ติ มุคฺครํ คเหตฺวา นิทฺธมนมเคฺคน นครา นิกฺขมิตฺวา สุสานํ คนฺตฺวา มุคฺครํ คเหตฺวา มตโก วิย อุตฺตาโน นิปชฺชิฯ ตสฺมิํ ขเณ โพธิสโตฺต สิงฺคาลคณปริวุโต ตตฺถ คโต ตํ ทิสฺวา ‘‘นายํ มตโก’’ติ ญตฺวาปิ ‘‘สุฎฺฐุตรํ อุปปริกฺขิสฺสามี’’ติ ตสฺส อโธวาเตน คนฺตฺวา สรีรคนฺธํ ฆายิตฺวา ตถโตวสฺส อมตกภาวํ ญตฺวา ‘‘ลชฺชาเปตฺวา นํ อุโยฺยเชสฺสามี’’ติ คนฺตฺวา มุคฺครโกฎิยํ ฑํสิตฺวา อากฑฺฒิ, ธุโตฺต มุคฺครํ น วิสฺสชิ, อุปสงฺกมนฺตมฺปิ น  โอโลเกโนฺต นํ คาฬฺหตรํ อคฺคเหสิฯ โพธิสโตฺต ปฎิกฺกมิตฺวา ‘‘โภ ปุริส, สเจ ตฺวํ มตโก ภเวยฺยาสิ, น มยิ มุคฺครํ อากฑฺฒเนฺต คาฬฺหตรํ คเณฺหยฺยาสิ, อิมินา การเณน ตว มตกภาโว วา อมตกภาโว วา ทุชฺชาโน’’ติ วตฺวา อิมํ คาถมาห –</p>


<ol>
<li>
‘‘เอตญฺหิ เต ทุราชานํ, ยํ เสสิ มตสายิกํ;  
  
ยสฺส เต กฑฺฒมานสฺส, หตฺถา ทโณฺฑ น มุจฺจตี’’ติฯ  
</li>
  
<p>ตตฺถ  นฺติ เอตํ การณํ ตว ทุวิเญฺญยฺยํฯ นฺติ เยน การเณน ตฺวํ มตสายิกํ เสสิ, มตโก วิย หุตฺวา สยสิฯ ติ ยสฺส ตว ทณฺฑโกฎิยํ คเหตฺวา กฑฺฒิยมานสฺส หตฺถโต ทโณฺฑ น มุจฺจติ, โส ตฺวํ ตถโต มตโก นาม น โหสีติฯ
</ol></p>


<p>เอวํ  วุเตฺต โส ธุโตฺต ‘‘อยํ มม อมตกภาวํ ชานาตี’’ติ อุฎฺฐาย ทณฺฑํ ขิปิ, ทโณฺฑ วิรชฺฌิฯ ธุโตฺต ‘‘คจฺฉ, วิรโทฺธ ทานิสิ มยา’’ติ อาหฯ โพธิสโตฺต นิวตฺติตฺวา ‘‘โภ ปุริส, มํ วิรชฺฌโนฺตปิ ตฺวํ อฎฺฐ มหานิรเย โสฬส จ อุสฺสทนิรเย อวิรโทฺธเยวา’’ติ วตฺวา ปกฺกามิฯ ธุโตฺต กิญฺจิ อลภิตฺวา สุสานา นิกฺขมิตฺวา ปริขายํ นฺหายิตฺวา อาคตมเคฺคเนว นครํ ปาวิสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ธุโตฺต เทวทโตฺต อโหสิ, สิงฺคาลราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๔๓] ๓. วิโรจชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตสฺส คยาสีเส สุคตาลยสฺส ทสฺสิตภาวํ อารพฺภ กเถสิฯ เทวทโตฺต หิ ปริหีนชฺฌาโน ลาภสกฺการปริหีโน ‘‘อเตฺถโก อุปาโย’’ติ จิเนฺตตฺวา สตฺถารํ ปญฺจ วตฺถูนิ ยาจิตฺวา อลภมาโน ทฺวินฺนํ อคฺคสาวกานํ สทฺธิวิหาริเก อธุนา ปพฺพชิเต ธมฺมวินยมฺหิ อโกวิเท ปญฺจสเต ภิกฺขู คเหตฺวา คยาสีสํ คนฺตฺวา สงฺฆํ ภินฺทิตฺวา เอกสีมายํ อาเวณิกํ สงฺฆกมฺมํ อกาสิฯ สตฺถา เตสํ ภิกฺขูนํ ญาณปริปากกาลํ ญตฺวา เทฺว อคฺคสาวเก เปเสสิฯ เต ทิสฺวา เทวทโตฺต  ตุฎฺฐมานโส รตฺติํ ธมฺมํ เทสยมาโน ‘‘พุทฺธลีลํ กริสฺสามี’’ติ สุคตาลยํ ทเสฺสโนฺต ‘‘วิคตถินมิโทฺธ โข, อาวุโส สาริปุตฺต, ภิกฺขุสโงฺฆ, ปฎิภาตุ ตํ ภิกฺขูนํ ธมฺมีกถา, ปิฎฺฐิ เม อาคิลายติ, ตมหํ อายมิสฺสามี’’ติ วตฺวา นิทฺทํ อุปคโต ฯ เทฺว อคฺคสาวกา เตสํ ภิกฺขูนํ ธมฺมํ เทเสตฺวา มคฺคผเลหิ ปโพเธตฺวา สเพฺพ อาทาย เวฬุวนเมว ปจฺจาคมิํสุฯ</p>


<p>โกกาลิโก วิหารํ ตุจฺฉํ ทิสฺวา เทวทตฺตสฺส สนฺติกํ คนฺตฺวา ‘‘อาวุโส เทวทตฺต, ปริสํ เต ภินฺทิตฺวา เทฺว อคฺคสาวกา วิหารํ ตุจฺฉํ กตฺวา คตา, ตฺวํ ปน นิทฺทายสิเยวา’’ติ วตฺวา อุตฺตราสงฺคมสฺส อปเนตฺวา ภิตฺติยํ ปิฎฺฐิกณฺฎกํ ผุสโนฺต วิย ปณฺหิยา นํ หทเย ปหริฯ ตาวเทวสฺส มุขโต โลหิตํ อุคฺคญฺฉิฯ โส ตโต ปฎฺฐาย คิลาโน อโหสิฯ สตฺถา เถรํ ปุจฺฉิ ‘‘สาริปุตฺต, ตุมฺหากํ คตกาเล เทวทโตฺต กิํ อกาสี’’ติ? ภเนฺต, เทวทโตฺต อเมฺห ทิสฺวา  ‘‘พุทฺธลีลํ กริสฺสามี’’ติ สุคตาลยํ ทเสฺสตฺวา มหาวินาสํ ปโตฺตติฯ สตฺถา ‘‘น โข สาริปุตฺต, เทวทโตฺต อิทาเนว มม อนุกโรโนฺต วินาสํ ปโตฺต, ปุเพฺพปิ ปโตฺตเยวา’’ติ วตฺวา เถเรน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เกสรสีโห หุตฺวา หิมวนฺตปฺปเทเส กญฺจนคุหายํ วาสํ กเปฺปสิฯ โส เอกทิวสํ กญฺจนคุหาย นิกฺขมิตฺวา วิชมฺภิตฺวา จตุทฺทิสํ โอโลเกตฺวา สีหนาทํ นทิตฺวา โคจราย ปกฺกโนฺต มหามหิํสํ วธิตฺวา วรมํสํ ขาทิตฺวา เอกํ สรํ โอตริตฺวา มณิวณฺณสฺส อุทกสฺส กุจฺฉิํ ปูเรตฺวา คุหํ สนฺธาย ปายาสิฯ อเถโก สิงฺคาโล โคจรปฺปสุโต สหสาว สีหํ ทิสฺวา ปลายิตุํ อสโกฺกโนฺต สีหสฺส ปุรโต ปาเทสุ ปติตฺวา นิปชฺชิฯ ‘‘กิํ, ชมฺพุกา’’ติ จ วุเตฺต ‘‘อหํ เต, สามิ, ปาเท อุปฎฺฐาตุกาโม’’ติ อาหฯ สีโห ‘‘สาธุ เอหิ, มํ อุปฎฺฐห, วรมํสานิ ตํ ขาทาเปสฺสามี’’ติ วตฺวา สิงฺคาลํ อาทาย กญฺจนคุหํ อคมาสิฯ สิงฺคาโล ตโต ปฎฺฐาย สีหวิฆาสํ ขาทติฯ โส กติปาหจฺจเยเนว ถูลสรีโร อโหสิฯ</p>


<p>อถ นํ เอกทิวสํ คุหาย นิปนฺนโกว สีโห อาห ‘‘คจฺฉ ชมฺพุก, ปพฺพตสิขเร ฐตฺวา ปพฺพตปาเท สญฺจรเนฺตสุ หตฺถิอสฺสมหิํสาทีสุ ยสฺส  มํสํ ขาทิตุกาโมสิ, ตํ โอโลเกตฺวา อาคนฺตฺวา ‘อสุกมํสํ ขาทิตุกาโมมฺหี’ติ วตฺวา มํ วนฺทิตฺวา ‘วิโรจ, สามี’ติ วทาหิ, อหํ ตํ วธิตฺวา มธุรมํสํ ขาทิตฺวา ตุยฺหมฺปิ ทสฺสามี’’ติฯ สิงฺคาโล ปพฺพตสิขรํ อภิรุหิตฺวา นานปฺปกาเร มิเค โอโลเกตฺวา ยเสฺสว มํสํ ขาทิตุกาโม โหติ, กญฺจนคุหํ ปวิสิตฺวา ตเมว สีหสฺส  อาโรเจตฺวา ปาเทสุ ปติตฺวา ‘‘วิโรจ, สามี’’ติ วทติฯ สีโห เวเคน ปกฺขนฺทิตฺวา สเจปิ มตฺตวรวารโณ โหติ, ตเตฺถว นํ ชีวิตกฺขยํ ปาเปตฺวา สยมฺปิ วรมํสํ ขาทติ, สิงฺคาลสฺสปิ เทติฯ สิงฺคาโล กุจฺฉิปูรํ มํสํ ขาทิตฺวา คุหํ ปวิสิตฺวา นิทฺทายติฯ โส คจฺฉเนฺต คจฺฉเนฺต กาเล มานํ วเฑฺฒสิ ‘‘อหมฺปิ จตุปฺปโทว, กิํการณา ทิวเส ทิวเส ปเรหิ โปสิยมาโน วิหรามิ, อิโต ปฎฺฐาย อหมฺปิ หตฺถิอาทโย หนิตฺวา มํสํ ขาทิสฺสามิ, สีโหปิ มิคราชา ‘วิโรจ, สามี’ติ วุตฺตเมว ปทํ นิสฺสาย วรวารเณ วเธติ, อหมฺปิ สีเหน ‘วิโรจ, ชมฺพุกา’ติ มํ วทาเปตฺวา เอกํ วรวารณํ วธิตฺวา มํสํ ขาทิสฺสามี’’ติฯ</p>


<p>โส สีหํ อุปสงฺกมิตฺวา เอตทโวจ ‘‘สามิ, มยา ทีฆรตฺตํ ตุเมฺหหิ วธิตวรวารณานํ มํสํ ขาทิตํ, อหมฺปิ เอกํ วรวารณํ มาเรตฺวา มํสํ ขาทิตุกาโม, ตสฺมา ตุเมฺหหิ นิปนฺนฎฺฐาเน กญฺจนคุหายํ  นิปชฺชิสฺสามิ, ตุเมฺห ปพฺพตปาเท วิจรนฺตํ วรวารณํ โอโลเกตฺวา มม สนฺติกํ อาคนฺตฺวา ‘วิโรจ, ชมฺพุกา’ติ วเทถ, เอตฺตกมตฺตสฺมิํ มเจฺฉรํ มา กริตฺถา’’ติฯ อถ นํ สีโห อาห ‘‘น, ตฺวํ ชมฺพุก, วารเณ วธิตุํ สมเตฺถ สีหกุเล อุปฺปโนฺน, วารณํ วธิตฺวา มํสํ ขาทนสมโตฺถ สิงฺคาโล นาม โลเก นตฺถิ, มา เต เอตํ รุจฺจิ, มยา วธิตวรวารณานเญฺญว มํสํ ขาทิตฺวา วสา’’ติฯ โส เอวํ วุเตฺตปิ วิรมิตุํ น อิจฺฉิ, ปุนปฺปุนํ ยาจิเยวฯ สีโห ตํ วาเรตุํ อสโกฺกโนฺต สมฺปฎิจฺฉิตฺวา ‘‘เตน หิ มม วสนฎฺฐานํ ปวิสิตฺวา นิปชฺชา’’ติ ชมฺพุกํ กญฺจนคุหายํ นิปชฺชาเปตฺวา สยํ ปพฺพตปาเท มตฺตวรวารณํ โอโลเกตฺวา คุหาทฺวารํ คนฺตฺวา ‘‘วิโรจ, ชมฺพุกา’’ติ อาหฯ สิงฺคาโล กญฺจนคุหาย นิกฺขมิตฺวา  วิชมฺภิตฺวา จตุทฺทิสํ โอโลเกตฺวา ติกฺขตฺตุํ วสฺสิตฺวา ‘‘มตฺตวรวารณสฺส กุเมฺภ ปติสฺสามี’’ติ ปกฺขนฺทิตฺวา วิรชฺฌิตฺวา ปาทมูเล ปติฯ วารโณ ทกฺขิณปาทํ อุกฺขิปิตฺวา ตสฺส สีสํ อกฺกมิ, สีสฎฺฐีนิ จุณฺณวิจุณฺณานิ อเหสุํฯ อถสฺส สรีรํ วารโณ ปาเทน สงฺฆริตฺวา ราสิํ กตฺวา อุปริ ลณฺฑํ ปาเตตฺวา โกญฺจนาทํ นทโนฺต อรญฺญํ ปาวิสิฯ</p>


<p>โพธิสโตฺต อิมํ ปวตฺติํ ทิสฺวา ‘‘อิทานิ วิโรจ, ชมฺพุกา’’ติ วตฺวา อิมํ คาถมาห –</p>


<ol>
<li>
‘‘ลสี  
จ เต นิปฺผลิตา, มตฺถโก จ ปทาลิโต;  
  
สพฺพา เต ผาสุกา ภคฺคา, อชฺช โข ตฺวํ วิโรจสี’’ติฯ  
</li>
  
<p>ตตฺถ ติ มตฺถลุงฺคํฯ ติ นิกฺขนฺตาฯ เอวํ โพธิสโตฺต อิมํ คาถํ วตฺวา ยาวตายุกํ ฐตฺวา ยถากมฺมํ คโตฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล เทวทโตฺต อโหสิ, สีโห ปน อหเมว อโหสิ’’นฺติฯ</p>

</p>


<ol>
<li>
<p> [๑๔๔] ๔. นงฺคุฎฺฐชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อาชีวกานํ มิจฺฉาตปํ อารพฺภ กเถสิฯ ตทา กิร อาชีวกา เชตวนปิฎฺฐิยํ นานปฺปการํ มิจฺฉาตปํ จรนฺติฯ สมฺพหุลา  ภิกฺขู เตสํ อุกฺกุฎิกปฺปธานวคฺคุลิวตกณฺฎกาปสฺสยปญฺจาตปตปนาทิเภทํ มิจฺฉาตปํ ทิสฺวา ภควนฺตํ ปุจฺฉิํสุ ‘‘อตฺถิ นุ โข, ภเนฺต, อิมํ มิจฺฉาตปํ นิสฺสาย กุสลํ วา วุฑฺฒิ วา’’ติฯ สตฺถา ‘‘น, ภิกฺขเว, เอวรูปํ มิจฺฉาตปํ นิสฺสาย กุสลํ วา วุฑฺฒิ วา อตฺถิ, ปุเพฺพ ปณฺฑิตา ‘เอวรูปํ ตปํ นิสฺสาย กุสลํ วา วุฑฺฒิ วา ภวิสฺสตี’ติ สญฺญาย ชาตคฺคิํ คเหตฺวา อรญฺญํ ปวิสิตฺวา อคฺคิชุหนาทิวเสน กิญฺจิ วุฑฺฒิํ อปสฺสนฺตา อคฺคิํ อุทเกน นิพฺพาเปตฺวา กสิณปริกมฺมํ กตฺวา อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายณา อเหสุ’’นฺติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติฯ ตสฺส ชาตทิวเส มาตาปิตโร ชาตคฺคิํ คเหตฺวา ฐเปสุํฯ อถ นํ โสฬสวสฺสกาเล เอตทโวจุํ ‘‘มยํ เต, ปุตฺต, ชาตทิวเส อคฺคิํ คณฺหิมฺหฯ สเจสิ อคารํ อชฺฌาวสิตุกาโม, ตโย เวเท อุคฺคณฺหฯ อถ พฺรหฺมโลกํ คนฺตุกาโม, อคฺคิํ คเหตฺวา อรญฺญํ ปวิสิตฺวา อคฺคิํ ปริจรโนฺต มหาพฺรหฺมานํ อาราเธตฺวา พฺรหฺมโลกปรายโณ โหหี’’ติฯ โส ‘‘น มยฺหํ อคาเรน อโตฺถ’’ติ อคฺคิํ คเหตฺวา อรญฺญํ ปวิสิตฺวา อสฺสมปทํ มาเปตฺวา อคฺคิํ ปริจรโนฺต อรเญฺญ วิหาสิฯ โส เอกทิวสํ ปจฺจนฺตคามเก โคทกฺขิณํ ลภิตฺวา ตํ โคณํ  อสฺสมปทํ เนตฺวา จิเนฺตสิ ‘‘อคฺคิภควนฺตํ โคมํสํ ขาทาเปสฺสามี’’ติฯ อถสฺส เอตทโหสิ ‘‘อิธ โลณํ นตฺถิ, อคฺคิภควา อโลณํ ขาทิตุํ น สกฺขิสฺสติ, คามโต โลณํ อาหริตฺวา อคฺคิภควนฺตํ สโลณกํ ขาทาเปสฺสามี’’ติฯ โส ตํ ตเตฺถว พนฺธิตฺวา โลณตฺถาย คามกํ อคมาสิฯ ตสฺมิํ คเต สมฺพหุลา ลุทฺทกา ตํ ฐานํ อาคตาฯ โคณํ ทิสฺวา วธิตฺวา มํสํ ปจิตฺวา ขาทิตฺวา นงฺคุฎฺฐญฺจ ชงฺฆญฺจ จมฺมญฺจ ตเตฺถว ฉเฑฺฑตฺวา อวเสสมํสํ อาทาย อคมํสุฯ</p>


<p>พฺราหฺมโณ อาคนฺตฺวา นงฺคุฎฺฐาทิมตฺตเมว ทิสฺวา จิเนฺตสิ ‘‘อยํ อคฺคิภควา อตฺตโน สนฺตกมฺปิ รกฺขิตุํ น สโกฺกติ, มํ ปน กทา รกฺขิสฺสติฯ อิมินา อคฺคิปริจรเณน นิรตฺถเกน ภวิตพฺพํ, นตฺถิ อิโตนิทานํ กุสลํ วา วุฑฺฒิ วา’’ติฯ โส อคฺคิปริจริยาย วิคตจฺฉโนฺท ‘‘หโมฺภ อคฺคิภควา, ตฺวํ อตฺตโนปิ สนฺตกํ รกฺขิตุํ อสโกฺกโนฺต มํ กทา รกฺขิสฺสสิ, มํสํ นตฺถิ, เอตฺตเกนปิ ตุสฺสาหี’’ติ นงฺคุฎฺฐาทีนิ อคฺคิมฺหิ ปกฺขิปโนฺต อิมํ คาถมาห –</p>


<ol>
<li>
‘‘พหุเมฺปตํ อสพฺภิ ชาตเวท, ยํ ตํ วาลธินาภิปูชยาม;  
  
มํสารหสฺส  
นตฺถชฺช มํสํ, นงฺคุฎฺฐมฺปิ ภวํ ปฎิคฺคหาตู’’ติฯ  
</li>
  
<p>ตตฺถ  นฺติ เอตฺตกมฺปิ พหุํฯ ติ อสปฺปุริส อสาธุชาติกฯ ติ อคฺคิํ อาลปติฯ อคฺคิ หิ ชาตมโตฺตว เวทิยติ ปญฺญายติ ปากโฎ โหติ, ตสฺมา ‘‘ชาตเวโท’’ติ วุจฺจติฯ ติ ยํ อชฺช มยํ อตฺตโนปิ สนฺตกํ รกฺขิตุํ อสมตฺถํ ภควนฺตํ วาลธินา อภิปูชยาม, เอตมฺปิ ตว พหุเมวาติ ทเสฺสติฯ ติ มํสํ อรหสฺส ตุยฺหํ นตฺถิ อชฺช มํสํฯ ติ อตฺตโน สนฺตกํ รกฺขิตุํ อสโกฺกโนฺต ภวํ อิมํ สชงฺฆจมฺมํ นงฺคุฎฺฐมฺปิ ปฎิคฺคณฺหาตูติฯ
</ol></p>


<p>เอวํ วตฺวา มหาสโตฺต อคฺคิํ อุทเกน นิพฺพาเปตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘นิพฺพุตคฺคิตาปโส อหเมว เตน สมเยนา’’ติฯ</p>

</p>


<ol>
<li>
<p> [๑๔๕] ๕. ราธชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ ปจฺจุปฺปนฺนวตฺถุ อินฺทฺริยชาตเก อาวิ ภวิสฺสติฯ สตฺถา ปน ตํ ภิกฺขุํ อามเนฺตตฺวา ‘‘ภิกฺขุ มาตุคาโม นาม อรกฺขิโย, อารกฺขํ ฐเปตฺวา รกฺขนฺตาปิ รกฺขิตุํ น สโกฺกนฺติฯ ตฺวมฺปิ ปุเพฺพ เอตํ อารกฺขํ ฐเปตฺวา รกฺขโนฺตปิ รกฺขิตุํ นาสกฺขิ, อิทานิ กถํ รกฺขิสฺสสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สุกโยนิยํ นิพฺพตฺติฯ กาสิรเฎฺฐ เอโก พฺราหฺมโณ โพธิสตฺตญฺจ กนิฎฺฐภาตรญฺจสฺส ปุตฺตฎฺฐาเน ฐเปตฺวา โปเสสิฯ เตสุ โพธิสตฺตสฺส ‘‘โปฎฺฐปาโท’’ติ นามํ อโหสิ, อิตรสฺส ‘‘ราโธ’’ติฯ ตสฺส ปน พฺราหฺมณสฺส ภริยา อนาจารา โหติ ทุสฺสีลาฯ โส โวหารตฺถาย คจฺฉโนฺต อุโภปิ ภาตโร อาห – ‘‘ตาตา, สเจ โว มาตา พฺราหฺมณี อนาจารํ อาจรติ, วาเรยฺยาถ น’’นฺติฯ โพธิสโตฺต อาห ‘‘สาธุ, ตาต, วาเรตุํ สโกฺกนฺตา วาเรยฺยาม, อสโกฺกนฺตา  ตุณฺหี ภวิสฺสามา’’ติฯ เอวํ พฺราหฺมโณ พฺราหฺมณิํ สุกานํ นิยฺยาเทตฺวา โวหารตฺถาย คโตฯ</p>


<p>ตสฺส  ปน คตทิวสโต ปฎฺฐาย พฺราหฺมณี อติจริตุํ อารทฺธา, ปวิสนฺตานญฺจ นิกฺขมนฺตานญฺจ อโนฺต นตฺถิ, ตสฺสา กิริยํ ทิสฺวา ราโธ โพธิสตฺตํ อาห – ‘‘ภาติก, อมฺหากํ ปิตา ‘สเจ โว มาตา อนาจารํ อาจรติ, วาเรยฺยาถา’ติ วตฺวา คโต, อิทานิ เจสา อนาจารํ อาจรติ, วาเรม น’’นฺติฯ โพธิสโตฺต ‘‘ตาต, ตฺวํ อตฺตโน อพฺยตฺตตาย พาลภาเวน เอวํ วเทสิ, มาตุคามํ นาม อุกฺขิปิตฺวา จรนฺตาปิ รกฺขิตุํ น สโกฺกนฺติฯ ยํ กมฺมํ กาตุํ น สกฺกา, น ตํ กาตุํ วฎฺฎตี’’ติ วตฺวา อิมํ คาถมาห –</p>


<ol>
<li>
‘‘น  
ตฺวํ ราธ วิชานาสิ, อฑฺฒรเตฺต อนาคเต;  
  
อพฺยยตํ วิลปสิ, วิรตฺตา โกสิยายเน’’ติฯ  
</li>
  
<p>ตตฺถ ติ ตาต ราธ, ตฺวํ น ชานาสิ, อฑฺฒรเตฺต อนาคเต ปฐมยาเมเยว เอตฺตกา ชนา อาคตา, อิทานิ โก ชานาติ, กิตฺตกาปิ อาคมิสฺสนฺติฯ ติ ตฺวํ อพฺยตฺตวิลาปํ วิลปสิฯ ติ มาตา โน โกสิยายนี พฺราหฺมณี วิรตฺตา อมฺหากํ ปิตริ นิเปฺปมา ชาตาฯ สจสฺสา ตสฺมิํ สิเนโห วา เปมํ วา ภเวยฺย, น เอวรูปํ อนาจารํ กเรยฺยาติ อิมมตฺถํ เอเตหิ พฺยญฺชเนหิ ปกาเสสิฯ
</ol></p>


<p>เอวํ ปกาเสตฺวา จ ปน พฺราหฺมณิยา สทฺธิํ ราธสฺส วตฺตุํ น อทาสิฯ สาปิ ยาว พฺราหฺมณสฺส อนาคมนา ยถารุจิยา วิจริฯ พฺราหฺมโณ อาคนฺตฺวา โปฎฺฐปาทํ ปุจฺฉิ – ‘‘ตาต, กีทิสี โว มาตา’’ติฯ โพธิสโตฺต พฺราหฺมณสฺส สพฺพํ ยถาภูตํ กเถตฺวา ‘‘กิํ เต, ตาต, เอวรูปาย ทุสฺสีลายา’’ติ วตฺวา ‘‘ตาต, อเมฺหหิ มาตุยา โทสสฺส กถิตกาลโต ปฎฺฐาย น สกฺกา อิธ วสิตุ’’นฺติ พฺราหฺมณสฺส ปาเท วนฺทิตฺวา สทฺธิํ ราเธน อุปฺปติตฺวา อรญฺญํ อคมาสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา พฺราหฺมโณ จ พฺราหฺมณี จ เอเตเยว เทฺว ชนา อเหสุํ, ราโธ อานโนฺท, โปฎฺฐปาโท ปน อหเมว อโหสิ’’นฺติฯ</p>

</p>


<ol>
<li>
<p> [๑๔๖] ๖. สมุทฺทกากชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต สมฺพหุเล มหลฺลเก ภิกฺขู อารพฺภ กเถสิฯ เต กิร คิหิกาเล สาวตฺถิยํ กุฎุมฺพิกา อฑฺฒา มหทฺธนา อญฺญมญฺญสหายกา เอกโต หุตฺวา ปุญฺญานิ กโรนฺตา สตฺถุ ธมฺมเทสนํ สุตฺวา ‘‘มยํ มหลฺลกา, กิํ โน ฆราวาเสน, สตฺถุ สนฺติเก รมณีเย พุทฺธสาสเน ปพฺพชิตฺวา ทุกฺขสฺสนฺตํ กริสฺสามา’’ติ  สพฺพํ สาปเตยฺยํ ปุตฺตธีตาทีนํ ทตฺวา อสฺสุมุขํ ญาติสงฺฆํ ปหาย สตฺถารํ ปพฺพชฺชํ ยาจิตฺวา ปพฺพชิํสุฯ ปพฺพชิตฺวา ปน ปพฺพชฺชานุรูปํ สมณธมฺมํ น กริํสุ, มหลฺลกภาเวน ธมฺมมฺปิ น ปริยาปุณิํสุ, คิหิกาเล วิย ปพฺพชิตกาเลปิ วิหารปริยเนฺต ปณฺณสาลํ กาเรตฺวา เอกโตว วสิํสุฯ ปิณฺฑาย จรนฺตาปิ อญฺญตฺถ อคนฺตฺวา เยภุเยฺยน อตฺตโน ปุตฺตทารเสฺสว เคหํ คนฺตฺวา ภุญฺชิํสุฯ เตสุ เอกสฺส ปุราณทุติยิกา สเพฺพสมฺปิ มหลฺลกเตฺถรานํ อุปการา อโหสิ, ตสฺมา เสสาปิ อตฺตนา ลทฺธํ อาหารํ คเหตฺวา ตสฺสาเยว เคเห นิสีทิตฺวา ภุญฺชนฺติฯ สาปิ เตสํ ยถาสนฺนิหิตํ สูปพฺยญฺชนํ เทติฯ สา อญฺญตเรน โรเคน ผุฎฺฐา กาลมกาสิฯ อถ เต มหลฺลกเตฺถรา วิหารํ คนฺตฺวา อญฺญมญฺญํ คีวาสุ คเหตฺวา ‘‘มธุรหตฺถรสา อุปาสิกา กาลกตา’’ติ วิหารปจฺจเนฺต โรทนฺตา วิจริํสุฯ เตสํ สทฺทํ สุตฺวา อิโต จิโต จ ภิกฺขู สนฺนิปติตฺวา ‘‘อาวุโส, กสฺมา โรทถา’’ติ ปุจฺฉิํสุฯ เต ‘‘อมฺหากํ สหายสฺส ปุราณทุติยิกา มธุรหตฺถรสา กาลกตา อมฺหากํ อติวิย อุปการา, ‘อิทานิ กุโต ตถารูปิํ ลภิสฺสามา’ติ อิมินา การเณน โรทิมฺหา’’ติ อาหํสุฯ</p>


<p>เตสํ ตํ วิปฺปการํ ทิสฺวา ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อิมินา นาม การเณน มหลฺลกเตฺถรา อญฺญมญฺญํ คีวาสุ คเหตฺวา วิหารปจฺจเนฺต โรทนฺตา วิจรนฺตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวเต ตสฺสา กาลกิริยาย โรทนฺตา วิจรนฺติ, ปุเพฺพเปเต อิมํ กากโยนิยํ นิพฺพตฺติตฺวา สมุเทฺท มตํ นิสฺสาย ‘สมุทฺทอุทกํ อุสฺสิญฺจิตฺวา เอตํ นีหริสฺสามา’ติ วายมนฺตา ปณฺฑิเต นิสฺสาย ชีวิตํ ลภิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สมุทฺทเทวตา หุตฺวา นิพฺพตฺติฯ อเถโก กาโก อตฺตโน ภริยํ กากิํ อาทาย โคจรํ ปริเยสมาโน สมุทฺทตีรํ อคมาสิ ฯ ตสฺมิํ กาเล มนุสฺสา สมุทฺทตีเร ขีรปายาสมจฺฉมํสสุราทีหิ นาคพลิกมฺมํ กตฺวา ปกฺกมิํสุฯ อถ โส กาโก พลิกมฺมฎฺฐานํ คนฺตฺวา ขีราทีนิ ทิสฺวา สทฺธิํ กากิยา ขีรปายาสมจฺฉมํสาทีนิ  ภุญฺชิตฺวา พหุํ สุรํ ปิวิฯ เต อุโภปิ สุรามทมตฺตา ‘‘สมุทฺทกีฬํ กีฬิสฺสามา’’ติ เวลเนฺต นิสีทิตฺวา นฺหายิตุํ อารภิํสุ  อเถกา อูมิ อาคนฺตฺวา กากิํ คเหตฺวา สมุทฺทํ ปเวเสสิฯ ตเมโก มโจฺฉ มํสํ ขาทิตฺวา อโชฺฌหริฯ กาโก ‘‘ภริยา เม มตา’’ติ โรทิ ปริเทวิฯ อถสฺส ปริเทวนสทฺทํ สุตฺวา พหู กากา สนฺนิปติตฺวา ‘‘กิํการณา โรทสี’’ติ ปุจฺฉิํสุฯ ‘‘สหายิกา โว เวลเนฺต นฺหายมานา อูมิยา หฎา’’ติฯ เต สเพฺพปิ เอกรวํ รวนฺตา โรทิํสุฯ อถ เนสํ เอตทโหสิ ‘‘อิทํ สมุทฺทอุทกํ นาม อมฺหากํ กิํ ปโหสิ, อุทกํ อุสฺสิญฺจิตฺวา สมุทฺทํ ตุจฺฉํ กตฺวา สหายิกํ นีหริสฺสามา’’ติฯ เต มุขํ ปูเรตฺวา ปูเรตฺวา อุทกํ พหิ ฉเฑฺฑนฺติ, โลณูทเกน จ คเล สุสฺสมาเน อุฎฺฐายุฎฺฐาย ถลํ คนฺตฺวา วิสฺสมนฺติฯ</p>


<p>เต หนูสุ กิลเนฺตสุ มุเขสุ สุกฺขเนฺตสุ อกฺขีสุ รเตฺตสุ ทีนา กิลนฺตา หุตฺวา อญฺญมญฺญํ อามเนฺตตฺวา ‘‘อโมฺภ, มยํ สมุทฺทอุทกํ คเหตฺวา พหิ ปาเตม, คหิตคหิตฎฺฐานํ ปุน อุทเกน ปูรติ, สมุทฺทํ ตุจฺฉํ กาตุํ น สกฺขิสฺสามา’’ติ วตฺวา อิมํ คาถมาหํสุ –</p>


<ol>
<li>
‘‘อปิ นุ หนุกา สนฺตา, มุขญฺจ ปริสุสฺสติ;  
  
โอรมาม น ปาเรม, ปูรเตว มโหทธี’’ติฯ  
</li>
  
<p>ตตฺถ ติ อปิ โน หนุกา สนฺตา, อปิ อมฺหากํ หนุกา กิลนฺตาฯ ติ มยํ อตฺตโน พเลน มหาสมุทฺทอุทกํ อากฑฺฒาม โอสาเรม, ตุจฺฉํ ปน นํ กาตุํ น สโกฺกมฯ อยญฺหิ ติฯ
</ol></p>


<p>เอวญฺจ ปน วตฺวา สเพฺพปิ เต กากา ‘‘ตสฺสา กากิยา เอวรูปํ นาม ตุณฺฑํ อโหสิ, เอวรูปานิ วฎฺฎกฺขีนิ, เอวรูปํ ฉวิสณฺฐานํ, เอวรูโป มธุรสโทฺทฯ สา โน อิมํ โจรสมุทฺทํ นิสฺสาย นฎฺฐา’’ติ พหุํ วิปฺปลปิํสุฯ เต เอวํ วิปฺปลปมาเน  สมุทฺทเทวตา เภรวรูปํ ทเสฺสตฺวา ปลาเปสิ, เอวํ เตสํ โสตฺถิ อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กากี อยํ ปุราณทุติยิกา อโหสิ, กาโก มหลฺลกเตฺถโร, เสสกากา เสสมหลฺลกเตฺถรา, สมุทฺทเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๔๗] ๗. ปุปฺผรตฺตชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ โส หิ ภควตา ‘‘สจฺจํ กิร ตฺวํ ภิกฺขุ อุกฺกณฺฐิโต’’ติ วุเตฺต ‘‘สจฺจ’’นฺติ วตฺวา ‘‘เกน อุกฺกณฺฐาปิโตสี’’ติ จ ปุโฎฺฐ ‘‘ปุราณทุติยิกายา’’ติ วตฺวา ‘‘มธุรหตฺถรสา, ภเนฺต, สา อิตฺถี, น สโกฺกมิ ตํ วินา วสิตุ’’นฺติ อาหฯ อถ นํ สตฺถา ‘‘เอสา เต ภิกฺขุ อนตฺถการิกา, ปุเพฺพปิ ตฺวํ เอตํ นิสฺสาย สูเล อุตฺตาสิโต เอตเญฺญว ปตฺถยมาโน กาลํ กตฺวา นิรเย นิพฺพโตฺต, อิทานิ นํ กสฺมา ปุน ปเตฺถสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อากาสฎฺฐเทวตา อโหสิฯ อถ พาราณสิยํ กตฺติกรตฺติวารฉโณ สมฺปโตฺต โหติ, นครํ เทวนครํ วิย อลงฺกริํสุฯ สโพฺพ ชโน ขณกีฬานิสฺสิโต อโหสิฯ เอกสฺส ปน ทุคฺคตมนุสฺสสฺส เอกเมว ฆนสาฎกยุคํ อโหสิฯ โส ตํ สุโธตํ โธวาเปตฺวา โอภญฺชาเปตฺวา สตวลิกํ สหสฺสวลิกํ กาเรตฺวา ฐเปสิฯ อถ นํ ภริยา เอวมาห ‘‘อิจฺฉามหํ, สามิ, เอกํ กุสุมฺภรตฺตํ นิวาเสตฺวา เอกํ ปารุปิตฺวา ตว กเณฺฐ ลคฺคา กตฺติกรตฺติวารํ จริตุ’’นฺติฯ ‘‘ภเทฺท, กุโต อมฺหากํ ทลิทฺทานํ กุสุมฺภํ, สุทฺธวตฺถํ นิวาเสตฺวา กีฬาหี’’ติ? ‘‘กุสุมฺภรตฺตํ อลภมานา ฉณกีฬํ น กีฬิสฺสามิ, ตฺวํ อญฺญํ อิตฺถิํ คเหตฺวา กีฬสฺสู’’ติฯ ‘‘ภเทฺท, กิํ มํ ปีเฬสิ, กุโต อมฺหากํ กุสุมฺภ’’นฺติ? ‘‘สามิ, ปุริสสฺส อิจฺฉาย สติ กิํ นาม นตฺถิ, นนุ รโญฺญ กุสุมฺภวตฺถุสฺมิํ พหุ กุสุมฺภ’’นฺติฯ ‘‘ภเทฺท , ตํ ฐานํ รกฺขสปริคฺคหิตโปกฺขรณิสทิสํ, พลวารกฺขา, น สกฺกา อุปสงฺกมิตุํ, มา เต เอตํ รุจฺจิ, ยถาลเทฺธเนว ตุสฺสสฺสู’’ติฯ ‘‘สามิ, รตฺติภาเค อนฺธกาเร สติ ปุริสสฺส อคมนียฎฺฐานํ นาม นตฺถี’’ติฯ อิติ โส ตาย ปุนปฺปุนํ กเถนฺติยา กิเลสวเสน ตสฺสา วจนํ คเหตฺวา ‘‘โหตุ ภเทฺท, มา จินฺตยิตฺถา’’ติ ตํ สมสฺสาเสตฺวา รตฺติภาเค ชีวิตํ ปริจฺจชิตฺวา นครา นิกฺขมิตฺวา รโญฺญ กุสุมฺภวตฺถุํ คนฺตฺวา วติํ มทฺทิตฺวา อโนฺตวตฺถุํ ปาวิสิฯ อารกฺขมนุสฺสา วติสทฺทํ สุตฺวา ‘‘โจโร โจโร’’ติ ปริวาเรตฺวา คเหตฺวา ปริภาสิตฺวา โกเฎฺฎตฺวา พนฺธิตฺวา ปภาตาย รตฺติยา รโญฺญ ทเสฺสสุํฯ ราชา  ‘‘คจฺฉถ, นํ สูเล อุตฺตาเสถา’’ติ อาหฯ อถ นํ ปจฺฉาพาหํ พนฺธิตฺวา วชฺฌเภริยา วชฺชมานาย นครา นิกฺขมาเปตฺวา สูเล อุตฺตาเสสุํฯ พลวเวทนา ปวตฺตนฺติ, กากา สีเส นิลียิตฺวา กณยคฺคสทิเสหิ ตุเณฺหหิ อกฺขีนิ วิชฺฌนฺติฯ</p>


<p>โส  ตถารูปมฺปิ ทุกฺขํ อมนสิกริตฺวา ตเมว อิตฺถิํ อนุสฺสริตฺวา ‘‘ตาย นามมฺหิ ฆนปุปฺผรตฺตวตฺถนิวตฺถาย กเณฺฐ อาสตฺตพาหุยุคฬาย สทฺธิํ กตฺติกรตฺติวารโต ปริหีโน’’ติ จิเนฺตตฺวา อิมํ คาถมาห –</p>


<ol>
<li>
‘‘นยิทํ ทุกฺขํ อทุํ ทุกฺขํ, ยํ มํ ตุทติ วายโส;  
  
ยํ สามา ปุปฺผรเตฺตน, กตฺติกํ นานุโภสฺสตี’’ติฯ  
</li>
  
<p>ตตฺถ ติ ยญฺจ อิทํ สูเล ลคฺคนปจฺจยํ กายิกเจตสิกทุกฺขํ, ยญฺจ โลหมเยหิ วิย ตุเณฺฑหิ วายโส ตุทติ, อิทํ สพฺพมฺปิ มยฺหํ น ทุกฺขํ, อทุํ ทุกฺขํ เอตํเยว ปน เม ทุกฺขนฺติ อโตฺถฯ กตรํ? ติ, ยํ สา ปิยงฺคุสามา มม ภริยา เอกํ กุสุมฺภรตฺตํ นิวาเสตฺวา เอกํ ปารุปิตฺวา เอวํ ฆนปุปฺผรเตฺตน วตฺถยุเคน อจฺฉนฺนา มม กเณฺฐ คเหตฺวา กตฺติกรตฺติวารํ นานุภวิสฺสติ, อิทํ มยฺหํ ทุกฺขํ, เอตเทว หิ มํ พาธตีติ? โส เอวํ มาตุคามํ อารพฺภ วิปฺปลปโนฺตเยว กาลํ กตฺวา นิรเย นิพฺพตฺติฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ชยมฺปติกาว อิทานิ ชยมฺปติกา, ตํ การณํ ปจฺจกฺขํ กตฺวา ฐิตา อากาสฎฺฐเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๔๘] ๘. สิงฺคาลชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต กิเลสนิคฺคหํ อารพฺภ กเถสิฯ สาวตฺถิยํ กิร ปญฺจสตมตฺตา สหายกา มหาวิภวา เสฎฺฐิปุตฺตา สตฺถุ ธมฺมเทสนํ สุตฺวา สาสเน อุรํ ทตฺวา ปพฺพชิตฺวา เชตวเน อโนฺตโกฎิสนฺถาเร วิหริํสุฯ อเถกทิวสํ เตสํ อฑฺฒรตฺตสมเย กิเลสนิสฺสิโต สงฺกโปฺป อุปฺปชฺชิฯ เต อุกฺกณฺฐิตฺวา  อตฺตนา ชหิตกิเลเส ปุน คณฺหิตุํ จิตฺตํ อุปฺปาทยิํสุฯ อถ สตฺถา อฑฺฒรตฺตสมนนฺตเร สพฺพญฺญุตญฺญาณทณฺฑทีปกํ อุกฺขิปิตฺวา ‘‘กตราย นุ โข รติยา เชตวเน ภิกฺขู วิหรนฺตี’’ติ ภิกฺขูนํ อชฺฌาสยํ โอโลเกโนฺต เตสํ ภิกฺขูนํ อพฺภนฺตเร กามราคสงฺกปฺปสฺส อุปฺปนฺนภาวํ อญฺญาสิฯ สตฺถา จ นาม เอกปุตฺติกา อิตฺถี อตฺตโน ปุตฺตํ วิย, เอกจกฺขุโก ปุริโส จกฺขุํ วิย อตฺตโน สาวเก  รกฺขติฯ ปุพฺพณฺหาทีสุ ยสฺมิํ ยสฺมิํ สมเย เตสํ กิเลสา อุปฺปชฺชนฺติ, เต เตสํ กิเลเส ตโต ปรํ วฑฺฒิตุํ อทตฺวา ตสฺมิํ ตสฺมิํเยว สมเย นิคฺคณฺหาติฯ เตนสฺส เอตทโหสิ ‘‘อยํ จกฺกวตฺติรโญฺญ อโนฺตนคเรเยว โจรานํ อุปฺปนฺนกาโล วิย วตฺตติ, อิทาเนว เตสํ ธมฺมเทสนํ กตฺวา เต กิเลเส นิคฺคณฺหิตฺวา อรหตฺตํ ทสฺสามี’’ติฯ โส สุรภิคนฺธกุฎิโต นิกฺขมิตฺวา มธุรสฺสเรน ‘‘อานนฺทา’’ติ อายสฺมนฺตํ ธมฺมภณฺฑาคาริกํ อานนฺทเตฺถรํ อามเนฺตสิฯ เถโร ‘‘กิํ, ภเนฺต’’ติ อาคนฺตฺวา วนฺทิตฺวา อฎฺฐาสิฯ ‘‘อานนฺท, ยตฺตกา ภิกฺขู อโนฺตโกฎิสนฺถาเร วิหรนฺติ, สเพฺพว คนฺธกุฎิปริเวเณ สนฺนิปาเตหี’’ติฯ เอวํ กิรสฺส อโหสิ ‘‘สจาหํ เตเยว ปญฺจสเต ภิกฺขู ปโกฺกสาเปสฺสามิฯ ‘สตฺถารา โน อพฺภนฺตเร กิเลสานํ อุปฺปนฺนภาโว ญาโต’ติ สํวิคฺคมานสา ธมฺมเทสนํ สมฺปฎิจฺฉิตุํ น สกฺขิสฺสนฺตี’’ติฯ ตสฺมา ‘‘สเพฺพ สนฺนิปาเตหี’’ติ อาหฯ เถโร ‘‘สาธุ, ภเนฺต’’ติ อวาปุรณํ อาทาย ปริเวเณน ปริเวณํ อาหิณฺฑิตฺวา สเพฺพ ภิกฺขู คนฺธกุฎิปริเวเณ สนฺนิปาเตตฺวา พุทฺธาสนํ ปญฺญเปสิฯ</p>


<p>สตฺถา ปลฺลงฺกํ อาภุชิตฺวา อุชุํ กายํ ปณิธาย สิลาปถวิยํ ปติฎฺฐหมาโน สิเนรุ วิย ปญฺญเตฺต พุทฺธาสเน นิสีทิ อาเวฬาเวฬา ยมกยมกา ฉพฺพณฺณฆนพุทฺธรสฺมิโย วิสฺสเชฺชโนฺตฯ ตาปิ รสฺมิโย ปาติมตฺตา ฉตฺตมตฺตา กูฎาคารกุจฺฉิมตฺตา ฉิชฺชิตฺวา ฉิชฺชิตฺวา คคนตเล วิชฺชุลตา วิย สญฺจริํสุ, อณฺณวกุจฺฉิํ โขเภตฺวา พาลสูริยุคฺคมนกาโล วิย อโหสิฯ ภิกฺขุสโงฺฆปิ สตฺถารํ วนฺทิตฺวา ครุจิตฺตํ ปจฺจุปฎฺฐเปตฺวา รตฺตกมฺพลสาณิยา ปริกฺขิปโนฺต วิย ปริวาเรตฺวา นิสีทิฯ สตฺถา พฺรหฺมสฺสรํ นิจฺฉาเรโนฺต ภิกฺขู อามเนฺตตฺวา  ‘‘น, ภิกฺขเว, ภิกฺขุนา นาม กามวิตกฺกํ พฺยาปาทวิตกฺกํ วิหิํสาวิตกฺกนฺติ อิเม  ตโย อกุสลวิตเกฺก วิตเกฺกตุํ วฎฺฎติฯ อโนฺต อุปฺปนฺนกิเลโส หิ ‘ปริตฺตโก’ติ อวมญฺญิตุํ น วฎฺฎติ, กิเลโส นาม ปจฺจามิตฺตสทิโสฯ ปจฺจามิโตฺต จ ขุทฺทโก นาม นตฺถิ, โอกาสํ ลภิตฺวา วินาสเมว ปาเปติ, เอวเมว อปฺปมตฺตโกปิ กิเลโส อุปฺปชฺชิตฺวา วฑฺฒิตุํ ลภโนฺต มหาวินาสํ ปาเปติฯ กิเลโส นาเมส หลาหลวิสูปโม อุปฺปาฎิตจฺฉวิคณฺฑสทิโส อาสีวิสปฎิภาโค อสนิอคฺคิสทิโส อลฺลียิตุํ น ยุโตฺต อาสงฺกิตโพฺพฯ อุปฺปนฺนุปฺปนฺนกฺขเณเยว ปฎิสงฺขานพเลน ภาวนาพเลน ยถา มุหุตฺตมฺปิ หทเย อฎฺฐตฺวา ปทุมินิปตฺตา อุทกพินฺทุ วิย วิวฎฺฎติ, เอวํ ปชหิตโพฺพฯ โปราณกปณฺฑิ ตาปิ อปฺปมตฺตกมฺปิ กิเลสํ ครหิตฺวา ยถา ปุน อพฺภนฺตเร นุปฺปชฺชติ, เอวํ นิคฺคณฺหิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สิงฺคาลโยนิยํ ปฎิสนฺธิํ คเหตฺวา อรเญฺญ  นทีตีเร นิวาสํ กเปฺปสิฯ อเถโก ชรหตฺถี คงฺคาตีเร กาลมกาสิฯ สิงฺคาโล โคจรปฺปสุโต ตํ มตหตฺถิสรีรํ ทิสฺวา ‘‘มหา เม โคจโร อุปฺปโนฺน’’ติ คนฺตฺวา ตํ โสเณฺฑ ฑํสิ, นงฺคลีสาย ทฎฺฐกาโล วิย อโหสิฯ โส ‘‘นเตฺถตฺถ ขาทิตพฺพยุตฺตก’’นฺติ ทเนฺตสุ ฑํสิ, ถเมฺภ ทฎฺฐกาโล วิย อโหสิฯ กเณฺณ ฑํสิ, สุปฺปโกฎิยํ ทฎฺฐกาโล วิย อโหสิฯ อุทเร ฑํสิ, กุสูเล ทฎฺฐกาโล วิย อโหสิฯ ปาเท ฑํสิ, อุทุกฺขเล ทฎฺฐกาโล วิย อโหสิฯ นงฺคุเฎฺฐ ฑํสิ, มุสเล ทฎฺฐกาโล วิย อโหสิฯ โส ‘‘เอตฺถาปิ นตฺถิ ขาทิตพฺพยุตฺตก’’นฺติ สพฺพตฺถ อสฺสาทํ อลภโนฺต วจฺจมเคฺค ฑํสิ, มุทุปูเว ทฎฺฐกาโล วิย อโหสิฯ โส ‘‘ลทฺธํ ทานิ เม อิมสฺมิํ สรีเร มุทุ ขาทิตพฺพยุตฺตกฎฺฐาน’’นฺติ ตโต ปฎฺฐาย ขาทโนฺต อโนฺตกุจฺฉิํ ปวิสิตฺวา วกฺกหทยาทีนิ ขาทิตฺวา ปิปาสิตกาเล โลหิตํ ปิวิตฺวา นิปชฺชิตุกามกาเล อุทรํ ปตฺถริตฺวา นิปชฺชติฯ</p>


<p>อถสฺส เอตทโหสิ – ‘‘อิทํ หตฺถิสรีรํ มยฺหํ นิวาสสุขตาย เคหสทิสํ, ขาทิตุกามตาย สติ ปหูตมํสํ, กิํ ทานิ เม อญฺญตฺถ กมฺม’’นฺติ  โส อญฺญตฺถ อคนฺตฺวา หตฺถิกุจฺฉิยํเยว มํสํ ขาทิตฺวา วสติฯ คจฺฉเนฺต คจฺฉเนฺต กาเล นิทาเฆ วาตสมฺผเสฺสน เจว สูริยรสฺมิสนฺตาเปน จ ตํ กุณปํ สุสฺสิตฺวา  วลิโย คณฺหิ, สิงฺคาลสฺส ปวิฎฺฐทฺวารํ ปิหิตํ, อโนฺตกุจฺฉิยํ อนฺธกาโร อโหสิฯ สิงฺคาลสฺส โลกนฺตริกนิวาโส วิย ชาโตฯ กุณเป สุสฺสเนฺต มํสมฺปิ สุสฺสิ, โลหิตมฺปิ ปจฺฉิชฺชิฯ โส นิกฺขมนทฺวารํ อลภโนฺต ภยปฺปโตฺต หุตฺวา สนฺธาวโนฺต อิโต จิโต จ ปหริตฺวา นิกฺขมนทฺวารํ ปริเยสมาโน วิจรติฯ เอวํ ตสฺมิํ อุกฺขลิยํ ปิฎฺฐปิณฺฑิ วิย อโนฺตกุจฺฉิยํ ปจฺจมาเน กติปาหจฺจเยน มหาเมโฆ ปาวสฺสิฯ อถ นํ กุณปํ เตเมตฺวา อุฎฺฐาย ปกติสณฺฐาเนน อฎฺฐาสิฯ วจฺจมโคฺค วิวโฎ หุตฺวา ตารกา วิย ปญฺญายิฯ สิงฺคาโล ตํ ฉิทฺทํ ทิสฺวา ‘‘อิทานิ เม ชีวิตํ ลทฺธ’’นฺติ ยาว หตฺถิสีสา ปฎิกฺกมิตฺวา เวเคน ปกฺขนฺทิตฺวา วจฺจมคฺคํ สีเสน ปหริตฺวา นิกฺขมิฯ ตสฺส สญฺฉนฺนสรีรตฺตา สพฺพโลมานิ วจฺจมเคฺค อลฺลียิํสุฯ โส ตาลกฺขนฺธสทิเสน นิโลฺลเมน สรีเรน อุพฺพิคฺคจิโตฺต มุหุตฺตํ ธาวิตฺวา นิวตฺติตฺวา นิสิโนฺน สรีรํ โอโลเกตฺวา ‘‘อิทํ ทุกฺขํ มยฺหํ น อเญฺญน กตํ, โลภเหตุ ปน โลภการณา โลภํ นิสฺสาย มยา เอตํ กตํ, อิโต ทานิ ปฎฺฐาย น โลภวสิโก ภวิสฺสามิ, ปุน หตฺถิสรีรํ นาม น ปวิสิสฺสามี’’ติ สํวิคฺคหทโย หุตฺวา อิมํ คาถมาห –</p>


<ol>
<li>
‘‘นาหํ ปุนํ น จ ปุนํ, น จาปิ อปุนปฺปุนํ;  
  
หตฺถิโพนฺทิํ ปเวกฺขามิ, ตถา หิ ภยตชฺชิโต’’ติฯ  
</li>
  
<p>ตตฺถ  นฺติ อ-กาโร นิปาตมโตฺตฯ อยํ ปเนติสฺสา สกลายปิ คาถาย อโตฺถ – อหญฺหิ อิโต ปุน, ตโต จ ปุนาติ วุตฺตวารโต ปุน ตโตปิ จ ปุนปฺปุนํ วารณสรีรสงฺขาตํ ฯ กิํการณา?  ตถา หิ อหํ อิมสฺมิเญฺญว ปเวสเน ภยตชฺชิโต มรณภเยน สนฺตาสํ สํเวคํ อาปาทิโตติฯ
</ol></p>


<p>เอวญฺจ  ปน วตฺวา ตโตว ปลายิตฺวา ปุน ตํ วา อญฺญํ วา หตฺถิสรีรํ นิวตฺติตฺวาปิ น โอโลเกสิฯ ตโต ปฎฺฐาย น โลภวสิโก อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘ภิกฺขเว, อโนฺต อุปฺปนฺนกิเลสสฺส นาม วฑฺฒิตุํ อทตฺวา ตตฺถ ตเตฺถว นํ นิคฺคณฺหิตุํ วฎฺฎตี’’ติ  วตฺวา สจฺจานิ ปกาเสตฺวา ชาตกํ สโมธาเนสิฯ สจฺจปริโยสาเน ปญฺจสตาปิ เต ภิกฺขู อรหเตฺต ปติฎฺฐหิํสุ, อวเสเสสุ เกจิ โสตาปนฺนา, เกจิ สกทาคามิโน, เกจิ อนาคามิโน อเหสุํฯ ตทา สิงฺคาโล อหเมว อโหสินฺติฯ</p>

</p>


<ol>
<li>
<p> [๑๔๙] ๙. เอกปณฺณชาตกวณฺณนา
</ol></p>


<p>ติ อิทํ สตฺถา เวสาลิํ อุปนิสฺสาย มหาวเน กูฎาคารสาลายํ วิหรโนฺต เวสาลิกํ ทุฎฺฐลิจฺฉวิกุมารํ อารพฺภ กเถสิฯ ตสฺมิญฺหิ กาเล เวสาลินครํ คาวุตคาวุตนฺตเร ตีหิ ปากาเรหิ ปริกฺขิตฺตํ ตีสุ ฐาเนสุ โคปุรฎฺฎาลกยุตฺตํ ปรมโสภคฺคปฺปตฺตํฯ ตตฺถ นิจฺจกาลํ รชฺชํ กาเรตฺวา วสนฺตานเญฺญว ราชูนํ สตฺต สหสฺสานิ สตฺต สตานิ สตฺต จ ราชาโน โหนฺติ, ตตฺตกาเยว อุปราชาโน, ตตฺตกา เสนาปติโน, ตตฺตกา ภณฺฑาคาริกาฯ เตสํ ราชกุมารานํ อนฺตเร เอโก ทุฎฺฐลิจฺฉวิกุมาโร นาม อโหสิ โกธโน จโณฺฑ ผรุโส สาหสิโก, ทเณฺฑน ฆฎฺฎิตอาสีวิโส วิย นิจฺจํ ปชฺชลิโต โกเธนฯ ตสฺส ปุรโต เทฺว ตีณิ วจนานิ กเถตุํ สมโตฺถ นาม นตฺถิฯ ตํ เนว มาตาปิตโร, น ญาตโย, น มิตฺตสุหชฺชา สิกฺขาเปตุํ สกฺขิํสุฯ อถสฺส มาตาปิตูนํ เอตทโหสิ ‘‘อยํ กุมาโร อติผรุโส สาหสิโก, ฐเปตฺวา สมฺมาสมฺพุทฺธํ อโญฺญ อิมํ วิเนตุํ สมโตฺถ นาม นตฺถิ, พุทฺธเวเนเยฺยน ภวิตพฺพ’’นฺติฯ เต ตํ อาทาย สตฺถุ สนฺติกํ คนฺตฺวา วนฺทิตฺวา อาหํสุ ‘‘ภเนฺต, อยํ กุมาโร จโณฺฑ ผรุโส โกเธน ปชฺชลติ, อิมสฺส โอวาทํ เทถา’’ติฯ</p>


<p>สตฺถา   ตํ กุมารํ โอวทิ – ‘‘กุมาร, อิเมสุ นาม สเตฺตสุ จเณฺฑน ผรุเสน สาหสิเกน วิเหฐกชาติเกน น ภวิตพฺพํ, ผรุสวาโจ จ นาม วิชาตมาตุยาปิ ปิตุโนปิ ปุตฺตทารสฺสปิ ภาติภคินีนมฺปิ ปชาปติยาปิ มิตฺตพนฺธวานมฺปิ อปฺปิโย โหติ อมนาโป, ฑํสิตุํ อาคจฺฉโนฺต สโปฺป วิย, อฎวิยํ อุฎฺฐิตโจโร วิย, ขาทิตุํ อาคจฺฉโนฺต ยโกฺข วิย จ อุเพฺพชนีโย หุตฺวา ทุติยจิตฺตวาเร นิรยาทีสุ นิพฺพตฺตติฯ ทิเฎฺฐเยว จ ธเมฺม โกธโน ปุคฺคโล มณฺฑิตปสาธิโตปิ ทุพฺพโณฺณว โหติ, ปุณฺณจนฺทสสฺสิริกมฺปิสฺส มุขํ ชาลาภิหตปทุมํ วิย มลคฺคหิตกญฺจนาทาสมณฺฑลํ วิย จ วิรูปํ โหติ ทุทฺทสิกํฯ โกธํ นิสฺสาย หิ สตฺตา สตฺถํ อาทาย อตฺตนาว อตฺตานํ ปหรนฺติ, วิสํ ขาทนฺติ, รชฺชุยา อุพฺพนฺธนฺติ, ปปาตา ปปตนฺติฯ เอวํ โกธวเสน กาลํ กตฺวา นิรยาทีสุ อุปฺปชฺชนฺติ, วิเหฐกชาติกาปิ ทิเฎฺฐว ธเมฺม ครหํ  ปตฺวา กายสฺส เภทา นิรยาทีสุ อุปฺปชฺชนฺติ, ปุน มนุสฺสตฺตํ ลภิตฺวา วิชาตกาลโต ปฎฺฐาย โรคพหุลาว โหนฺติฯ จกฺขุโรโค โสตโรโคติอาทีสุ จ โรเคสุ เอกโต อุฎฺฐาย เอกสฺมิํ ปตนฺติ, โรเคน อปริมุตฺตาว หุตฺวา นิจฺจํ ทุกฺขิตาว โหนฺติ, ตสฺมา สเพฺพสุ สเตฺตสุ เมตฺตจิเตฺตน หิตจิเตฺตน มุทุจิเตฺตน ภวิตพฺพํฯ เอวรูโป หิ ปุคฺคโล นิรยาทิภเยหิ น ปริมุจฺจตี’’ติฯ โส กุมาโร สตฺถุ โอวาทํ สุตฺวา เอโกวาเทเนว นิหตมาโน ทโนฺต นิพฺพิเสวโน เมตฺตจิโตฺต มุทุจิโตฺต อโหสิฯ อญฺญํ อโกฺกสนฺตมฺปิ ปหรนฺตมฺปิ นิวตฺติตฺวา น โอโลเกสิ, อุทฺธฎทาโฐ วิย สโปฺป, อฬจฺฉิโนฺน วิย กกฺกฎโก, ฉินฺนวิสาโณ วิย จ อุสโภ อโหสิฯ</p>


<p>ตสฺส ตํ ปวตฺติํ ญตฺวา ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, ทุฎฺฐลิจฺฉวิกุมารํ สุจิรมฺปิ โอวทิตฺวา เนว มาตาปิตโร, น ญาติมิตฺตาทโย ทเมตุํ สกฺขิํสุ, สมฺมาสมฺพุโทฺธ ปน ตํ เอโกวาเทเนว ทเมตฺวา นิพฺพิเสวนํ กตฺวา มตฺตวรวารณํ วิย สมุคฺคหิตาเนญฺชการณํ อกาสิฯ ยาว สุภาสิตํ จิทํ – ‘หตฺถิทมเกน, ภิกฺขเว, หตฺถิทโมฺม สาริโต เอกํเยว ทิสํ ธาวติ ปุรตฺถิมํ วา ปจฺฉิมํ วา อุตฺตรํ วา ทกฺขิณํ วาฯ อสฺสทมเกน…เป.… โคทมเกน…เป.… ทกฺขิณํ วาฯ ตถาคเตน หิ, ภิกฺขเว, อรหตา สมฺมาสมฺพุเทฺธน ปุริสทโมฺม สาริโต อฎฺฐ ทิสา วิธาวติ, รูปี รูปานิ ปสฺสติฯ อยเมกา ทิสา…เป.… โส  วุจฺจติ ‘โยคฺคาจริยานํ อนุตฺตโร ปุริสทมฺมสารถี’ติ (ม. นิ. ๓.๓๑๒)ฯ น หิ, อาวุโส, สมฺมาสมฺพุเทฺธน สทิโส ปุริสทมฺมสารถี นาม อตฺถี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวส มยา เอโกวาเทเนว ทมิโต, ปุเพฺพปาหํ อิมํ เอโกวาเทเนว ทเมสิ’’นฺติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุทิจฺจพฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ ตโย เวเท สพฺพสิปฺปานิ จ อุคฺคเหตฺวา กิญฺจิ กาลํ ฆราวาสํ วสิตฺวา มาตาปิตูนํ อจฺจเยน อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา หิมวเนฺต วาสํ กเปฺปสิฯ ตตฺถ จิรํ วสิตฺวา โลณมฺพิลเสวนตฺถาย ชนปทํ คนฺตฺวา พาราณสิํ ปตฺวา ราชุยฺยาเน วสิตฺวา ปุนทิวเส สุนิวโตฺถ สุปารุโต ตาปสากปฺปสมฺปโนฺน ภิกฺขาย นครํ ปวิสิตฺวา  ราชงฺคณํ ปาปุณิฯ ราชา สีหปญฺชเรน โอโลเกโนฺต ตํ ทิสฺวา อิริยาปเถ ปสีทิตฺวา ‘‘อยํ ตาปโส สนฺตินฺทฺริโย สนฺตมานโส ยุคมตฺตทโส, ปทวาเร ปทวาเร สหสฺสตฺถวิกํ ฐเปโนฺต วิย สีหวิชมฺภิเตน อาคจฺฉติฯ สเจ สนฺตธโมฺม นาเมโก อตฺถิ, อิมสฺส เตนพฺภนฺตเร ภวิตพฺพ’’นฺติ จิเนฺตตฺวา เอกํ อมจฺจํ โอโลเกสิฯ โส ‘‘กิํ กโรมิ, เทวา’’ติ อาหฯ เอตํ ‘‘ตาปสํ อาเนหี’’ติฯ โส ‘‘สาธุ, เทวา’’ติ โพธิสตฺตํ อุปสงฺกมิตฺวา วนฺทิตฺวา หตฺถโต ภิกฺขาภาชนํ คเหตฺวา ‘‘กิํ, มหาปุญฺญา’’ติ วุเตฺต ‘‘ภเนฺต, ราชา ตํ ปโกฺกสตี’’ติ อาหฯ โพธิสโตฺต ‘‘น มยํ ราชกุลูปกา, เหมวนฺติกา นามมฺหา’’ติ อาหฯ อมโจฺจ คนฺตฺวา ตมตฺถํ รโญฺญ อาโรเจสิฯ ราชา ‘‘อโญฺญ อมฺหากํ กุลูปโก นตฺถิ, อาเนหิ น’’นฺติ อาหฯ อมโจฺจ คนฺตฺวา โพธิสตฺตํ วนฺทิตฺวา ยาจิตฺวา ราชนิเวสนํ ปเวเสสิฯ</p>


<p>ราชา โพธิสตฺตํ วนฺทิตฺวา สมุสฺสิตเสตจฺฉเตฺต กญฺจนปลฺลเงฺก นิสีทาเปตฺวา อตฺตโน ปฎิยตฺตํ นานคฺครสโภชนํ โภเชตฺวา ‘‘กหํ, ภเนฺต, วสถา’’ติ ปุจฺฉิฯ ‘‘เหมวนฺติกา มยํ, มหาราชา’’ติฯ ‘‘อิทานิ กหํ คจฺฉถา’’ติ? ‘‘วสฺสารตฺตานุรูปํ เสนาสนํ อุปธาเรม, มหาราชา’’ติฯ ‘‘เตน หิ, ภเนฺต, อมฺหากเญฺญว อุยฺยาเน วสถา’’ติ ปฎิญฺญํ คเหตฺวา สยมฺปิ  ภุญฺชิตฺวา โพธิสตฺตํ อาทาย อุยฺยานํ คนฺตฺวา ปณฺณสาลํ มาเปตฺวา รตฺติฎฺฐานทิวาฎฺฐานาปิ กาเรตฺวา ปพฺพชิตปริกฺขาเร ทตฺวา อุยฺยานปาลํ ปฎิจฺฉาเปตฺวา นครํ ปาวิสิฯ ตโต ปฎฺฐาย โพธิสโตฺต อุยฺยาเน วสติฯ ราชาปิสฺส ทิวเส ทิวเส ทฺวตฺติกฺขตฺตุํ อุปฎฺฐานํ คจฺฉติฯ</p>


<p>ตสฺส ปน รโญฺญ ทุฎฺฐกุมาโร นาม ปุโตฺต อโหสิ จโณฺฑ ผรุโส, เนว นํ ราชา ทเมตุํ อสกฺขิ, น เสสญาตกาฯ อมจฺจาปิ พฺราหฺมณคหปติกาปิ เอกโต หุตฺวา ‘‘สามิ, มา เอวํ กริ, เอวํ กาตุํ น ลพฺภา’’ติ กุชฺฌิตฺวา กเถนฺตาปิ กถํ คาหาเปตุํ นาสกฺขิํสุฯ ราชา จิเนฺตสิ ‘‘ฐเปตฺวา มม อยฺยํ หิมวนฺตตาปสํ อโญฺญ อิมํ กุมารํ ทเมตุํ สมโตฺถ นาม นตฺถิ, โสเยว นํ ทเมสฺสตี’’ติฯ โส กุมารํ อาทาย โพธิสตฺตสฺส สนฺติกํ คนฺตฺวา ‘‘ภเนฺต, อยํ กุมาโร จโณฺฑ ผรุโส , มยํ อิมํ ทเมตุํ น สโกฺกม, ตุเมฺห นํ เอเกน อุปาเยน สิกฺขาเปถา’’ติ  กุมารํ โพธิสตฺตสฺส นิยฺยาเทตฺวา ปกฺกามิฯ โพธิสโตฺต กุมารํ คเหตฺวา อุยฺยาเน วิจรโนฺต เอกโต เอเกน, เอกโต เอเกนาติ ทฺวีหิเยว ปเตฺตหิ เอกํ นิมฺพโปตกํ ทิสฺวา กุมารํ อาห – ‘‘กุมาร, เอตสฺส ตาว รุกฺขโปตกสฺส ปณฺณํ ขาทิตฺวา รสํ ชานาหี’’ติ? โส ตสฺส เอกํ ปตฺตํ ขาทิตฺวา รสํ ญตฺวา ‘‘ธี’’ติ สห เขเฬน ภูมิยํ นุฎฺฐาภิฯ ‘‘กิํ เอตํ, กุมารา’’ติ วุเตฺต ‘‘ภเนฺต, อิทาเนเวส รุโกฺข หลาหลวิสูปโม, วฑฺฒโนฺต ปน พหู มนุเสฺส มาเรสฺสตี’’ติ ตํ นิมฺพโปตกํ อุปฺปาเฎตฺวา หเตฺถหิ ปริมทฺทิตฺวา อิมํ คาถมาห –</p>


<ol>
<li>
‘‘เอกปโณฺณ อยํ รุโกฺข, น ภูมฺยา จตุรงฺคุโล;  
  
ผเลน วิสกเปฺปน, มหายํ กิํ ภวิสฺสตี’’ติฯ  
</li>
  
<p>ตตฺถ ติ อุโภสุ ปเสฺสสุ เอเกกปโณฺณฯ ติ ภูมิโต จตุรงฺคุลมตฺตมฺปิ น วฑฺฒิโตฯ ติ ผลรเสนฯ ติ หลาหลวิสสทิเสนฯ เอวํ ขุทฺทโกปิ สมาโน เอวรูเปน ติตฺตเกน ปเณฺณน สมนฺนาคโตติ อโตฺถฯ ติ ยทา ปนายํ วุทฺธิปฺปโตฺต มหา ภวิสฺสติ, ตทา กิํ นาม ภวิสฺสติ, อทฺธา มนุสฺสมารโก ภวิสฺสตีติ เอตํ อุปฺปาเฎตฺวา มทฺทิตฺวา ฉเฑฺฑสินฺติ อาหฯ
</ol></p>


<p>อถ  นํ โพธิสโตฺต เอตทโวจ ‘‘กุมาร, ตฺวํ อิมํ นิมฺพโปตกํ ‘อิทาเนว เอวํติตฺตโก, มหลฺลกกาเล กิํ ภวิสฺสติ, กุโต อิมํ นิสฺสาย วุฑฺฒี’ติ อุปฺปาเฎตฺวา มทฺทิตฺวา ฉเฑฺฑสิ? ยถา ตฺวํ เอตสฺมิํ ปฎิปชฺชิ, เอวเมว ตว รฎฺฐวาสิโนปิ ‘อยํ กุมาโร ทหรกาเลเยว เอวํ จโณฺฑ ผรุโส, มหลฺลกกาเล รชฺชํ ปตฺวา กิํ นาม กริสฺสติ, กุโต อมฺหากํ เอตํ นิสฺสาย วุฑฺฒี’ติ ตว กุลสนฺตกํ รชฺชํ อทตฺวา นิมฺพโปตกํ วิย ตํ อุปฺปาเฎตฺวา รฎฺฐา ปพฺพาชนียกมฺมํ กริสฺสนฺติ, ตสฺมา นิมฺพรุกฺขปฎิภาคตํ หิตฺวา อิโต ปฎฺฐาย ขนฺติเมตฺตานุทฺทยสมฺปโนฺน โหหี’’ติฯ โส ตโต ปฎฺฐาย นิหตมาโน นิพฺพิเสวโน ขนฺติเมตฺตานุทฺทยสมฺปโนฺน หุตฺวา โพธิสตฺตสฺส โอวาเท ฐตฺวา ปิตุ  อจฺจเยน รชฺชํ ปตฺวา ทานาทีนิ ปุญฺญานิ กตฺวา ยถากมฺมํ อคมาสิฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนเวส ทุฎฺฐลิจฺฉวิกุมาโร มยา ทมิโต, ปุเพฺพปาหํ เอตํ ทเมสิํเยวา’’ติ วตฺวา ชาตกํ สโมธาเนสิ – ‘‘ตทา ทุฎฺฐกุมาโร อยํ ลิจฺฉวิกุมาโร อโหสิ, ราชา อานโนฺท, โอวาททายกตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๑๕๐] ๑๐. สญฺชีวชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต อชาตสตฺตุสฺส รโญฺญ อสนฺตปคฺคหํ อารพฺภ กเถสิฯ โส หิ พุทฺธานํ ปฎิกณฺฎกภูเต ทุสฺสีเล ปาปธเมฺม เทวทเตฺต ปสีทิตฺวา ตํ อสนฺตํ อสปฺปุริสํ ปคฺคยฺห ‘‘ตสฺส สกฺการํ กริสฺสามี’’ติ พหุํ ธนํ ปริจฺจชิตฺวา คยาสีเส วิหารํ กาเรตฺวา ตเสฺสว วจนํ คเหตฺวา ปิตรํ ธมฺมราชานํ โสตาปนฺนํ อริยสาวกํ ฆาเตตฺวา อตฺตโน โสตาปตฺติมคฺคสฺส อุปนิสฺสยํ ภินฺทิตฺวา มหาวินาสํ ปโตฺตฯ โส หิ ‘‘เทวทโตฺต ปถวิยํ ปวิโฎฺฐ’’ติ สุตฺวา ‘‘กจฺจิ นุ โข มมฺปิ ปถวี คิเลยฺยา’’ติ ภีตตสิโต รชฺชสุขํ น ลภติ, สยเน อสฺสาทสุขํ น วินฺทติ, ติพฺพการณาภิตุโนฺน หตฺถิโปโต วิย กมฺปมาโน วิจรติฯ โส ปถวิํ ผลมานํ  วิย, อวีจิชาลํ นิกฺขมนฺติํ วิย, ปถวิยา อตฺตานํ คิลิยมานํ วิย, อาทิตฺตาย โลหปถวิยา อุตฺตานกํ นิปชฺชาเปตฺวา อยสูเลหิ โกฎิยมานํ วิย จ สมนุปสฺสิฯ เตนสฺส ปหฎกุกฺกุฎเสฺสว มุหุตฺตมฺปิ กมฺปมานสฺส อวตฺถานํ นาม นาโหสิฯ โส สมฺมาสมฺพุทฺธํ ปสฺสิตุกาโม ขมาเปตุกาโม ปญฺหํ ปุจฺฉิตุกาโม อโหสิ, อตฺตโน ปน อปราธมหนฺตตาย อุปสงฺกมิตุํ น สโกฺกติฯ</p>


<p>อถสฺส ราชคหนคเร กตฺติกรตฺติวาเร สมฺปเตฺต เทวนครํ วิย นคเร อลงฺกเต มหาตเล อมจฺจคณปริวุตสฺส กญฺจนาสเน นิสินฺนสฺส ชีวกํ โกมารภจฺจํ อวิทูเร นิสินฺนํ ทิสฺวา เอตทโหสิ ‘‘ชีวกํ คเหตฺวา สมฺมาสมฺพุทฺธสฺส สนฺติกํ คมิสฺสามิ, น โข ปน สกฺกา มยา อุชุกเมว วตฺตุํ ‘อหํ, สมฺม ชีวก, สยํ คนฺตุํ น สโกฺกมิ, เอหิ มํ สตฺถุ สนฺติกํ เนหี’ติ, ปริยาเยน ปน รตฺติสมฺปทํ วเณฺณตฺวา ‘กํ นุ ขฺวชฺช มยํ  สมณํ วา พฺราหฺมณํ วา ปยิรุปาเสยฺยาม, ยํ โน ปยิรุปาสตํ จิตฺตํ ปสีเทยฺยา’ติ วกฺขามิ, ตํ สุตฺวา อมจฺจา อตฺตโน อตฺตโน สตฺถารานํ วณฺณํ กเถสฺสนฺติ, ชีวโกปิ สมฺมาสมฺพุทฺธสฺส วณฺณํ กเถสฺสติฯ อถ นํ คเหตฺวา สตฺถุ สนฺติกํ คมิสฺสามี’’ติฯ โส ปญฺจหิ ปเทหิ รตฺติํ วเณฺณสิ ‘‘ลกฺขญฺญา วต โภ โทสินา รตฺติ, อภิรูปา วต โภ โทสินา รตฺติ, ทสฺสนียา วต โภ โทสินา รตฺติ, ปาสาทิกา วต โภ โทสินา รตฺติ, รมณียา วต โภ โทสินา รตฺติ, กํ นุ ขฺวชฺช มยํ สมณํ วา พฺราหฺมณํ วา ปยิรุปาเสยฺยาม, ยํ โน ปยิรุปาสตํ จิตฺตํ ปสีเทยฺยา’’ติ (ที. นิ. ๑.๑๕๐)ฯ</p>


<p>อเถโก อมโจฺจ ปูรณกสฺสปสฺส วณฺณํ กเถสิ, เอโก มกฺขลิโคสาลสฺส, เอโก อชิตเกสกมฺพลสฺส, เอโก ปกุธกจฺจายนสฺส, เอโก สญฺจยสฺส เพลฎฺฐปุตฺตสฺส, เอโก นาฎปุตฺตนิคณฺฐสฺสาติ ฯ ราชา เตสํ กถํ สุตฺวา ตุณฺหี อโหสิฯ โส หิ ชีวกเสฺสว มหาอมจฺจสฺส กถํ ปจฺจาสีสติฯ ชีวโกปิ ‘‘รญฺญา มํ อารพฺภ กถิเตเยว ชานิสฺสามี’’ติ อวิทูเร ตุณฺหี นิสีทิฯ อถ นํ ราชา อาห ‘‘ตฺวํ ปน, สมฺม ชีวก, กิํ ตุณฺหี’’ติ? ตสฺมิํ ขเณ ชีวโก อุฎฺฐายาสนา เยน ภควา เตนญฺชลิํ ปณาเมตฺวา ‘‘เอโส, เทว, ภควา  อรหํ สมฺมาสมฺพุโทฺธ อมฺหากํ อมฺพวเน วิหรติ สทฺธิํ อฑฺฒเตฬเสหิ ภิกฺขุสเตหิฯ ตํ โข ปน ภควนฺตํ เอวํ กลฺยาโณ กิตฺติสโทฺท อพฺภุคฺคโต’’ติ นว อรหาทิคุเณ วตฺวา ชาติโต ปฎฺฐาย ปุพฺพนิมิตฺตาทิเภทํ ภควโต อานุภาวํ ปกาเสตฺวา ‘‘ตํ ภควนฺตํ เทโว ปยิรุปาสตุ, ธมฺมํ สุณาตุ, ปญฺหํ ปุจฺฉตู’’ติ อาหฯ</p>


<p>ราชา สมฺปุณฺณมโนรโถ หุตฺวา ‘‘เตน หิ, สมฺม ชีวก, หตฺถิยานานิ กปฺปาเปหี’’ติ ยานานิ กปฺปาเปตฺวา มหเนฺตน ราชานุภาเวน ชีวกมฺพวนํ คนฺตฺวา ตตฺถ มณฺฑลมาเฬ ภิกฺขุสงฺฆปริวุตํ ตถาคตํ ทิสฺวา สนฺตวีจิมเชฺฌ มหานาวํ วิย นิจฺจลํ ภิกฺขุสงฺฆํ อิโต จิโต จ อนุวิโลเกตฺวา ‘‘เอวรูปา นาม เม ปริสา น ทิฎฺฐปุพฺพา’’ติ อิริยาปเถเยว ปสีทิตฺวา สงฺฆสฺส อญฺชลิํ ปคฺคณฺหิตฺวา ถุติํ กตฺวา ภควนฺตํ วนฺทิตฺวา เอกมนฺตํ นิสิโนฺน สามญฺญผลปญฺหํ ปุจฺฉิฯ อถสฺส ภควา ทฺวีหิ ภาณวาเรหิ ปฎิมณฺฑิตํ  (ที. นิ. ๑.๑๕๐ อาทโย) กเถสิฯ โส สุตฺตปริโยสาเน อตฺตมโน ภควนฺตํ ขมาเปตฺวา อุฎฺฐายาสนา ปทกฺขิณํ กตฺวา ปกฺกามิฯ สตฺถา อจิรปกฺกนฺตสฺส รโญฺญ ภิกฺขู อามเนฺตตฺวา ‘‘ขตายํ, ภิกฺขเว, ราชา, อุปหตายํ, ภิกฺขเว, ราชาฯ สจายํ , ภิกฺขเว, ราชา อิสฺสริยสฺส การณา ปิตรํ ธมฺมิกํ ธมฺมราชานํ ชีวิตา น โวโรเปสฺสถ, อิมสฺมิํเยว อาสเน วิรชํ วีตมลํ ธมฺมจกฺขุํ อุปฺปชฺชิสฺสถฯ เทวทตฺตํ นิสฺสาย อสนฺตปคฺคหํ กตฺวา โสตาปตฺติผลา ปริหีโน’’ติ อาหฯ</p>


<p>ปุนทิวเส ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อชาตสตฺตุ กิร อสนฺตปคฺคหํ กตฺวา ทุสฺสีลํ ปาปธมฺมํ เทวทตฺตํ นิสฺสาย ปิตุฆาตกกมฺมสฺส กตตฺตา โสตาปตฺติผลา ปริหีโน, เทวทเตฺตน นาสิโต ราชา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อชาตสตฺตุ อิทาเนว อสนฺตปคฺคหํ กตฺวา มหาวินาสํ ปโตฺต, ปุเพฺพเปส อสนฺตปคฺคเหเนว อตฺตานํ นาเสสี’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาวิภเว พฺราหฺมณกุเล นิพฺพตฺติตฺวา วยปฺปโตฺต ตกฺกสิลํ คนฺตฺวา สพฺพสิปฺปานิ  อุคฺคณฺหิตฺวา พาราณสิยํ ทิสาปาโมโกฺข อาจริโย หุตฺวา ปญฺจ มาณวกสตานิ สิปฺปํ วาเจสิฯ เตสุ มาณเวสุ เอโก สญฺชีโว นาม มาณโว อตฺถิ, โพธิสโตฺต ตสฺส มตกุฎฺฐาปนกมนฺตํ อทาสิฯ โส อุฎฺฐาปนกมนฺตเมว คเหตฺวา ปฎิพาหนมนฺตํ ปน อคฺคเหตฺวาว เอกทิวสํ มาณเวหิ สทฺธิํ ทารุอตฺถาย อรญฺญํ คนฺตฺวา เอกํ มตพฺยคฺฆํ ทิสฺวา มาณเว อาห ‘‘โภ, อิมํ มตพฺยคฺฆํ อุฎฺฐาเปสฺสามี’’ติฯ มาณวา ‘‘น สกฺขิสฺสสี’’ติ อาหํสุฯ ‘‘ปสฺสนฺตานเญฺญว โว ตํ อุฎฺฐาเปสฺสามี’’ติฯ ‘‘สเจ, มาณว, สโกฺกสิ, อุฎฺฐาเปหี’’ติฯ เอวญฺจ ปน วตฺวา เต มาณวา รุกฺขํ อภิรุหิํสุฯ สญฺชีโว มนฺตํ ปริวเตฺตตฺวา มตพฺยคฺฆํ สกฺขราหิ ปหริ, พฺยโคฺฆ อุฎฺฐาย เวเคนาคนฺตฺวา สญฺชีวํ คลนาฬิยํ ฑํสิตฺวา ชีวิตกฺขยํ ปาเปตฺวา ตเตฺถว ปติ, สญฺชีโวปิ ตเตฺถว ปติฯ อุโภปิ เอกฎฺฐาเนเยว มตา นิปชฺชิํสุฯ</p>


<p>มาณวา ทารูนิ อาทาย อาคนฺตฺวา ตํ ปวตฺติํ อาจริยสฺส อาโรเจสุํฯ อาจริโย มาณเว อามเนฺตตฺวา ‘‘ตาตา, อสนฺตปคฺคหการา นาม อยุตฺตฎฺฐาเน สกฺการสมฺมานํ กโรนฺตา เอวรูปํ ทุกฺขํ ปฎิลภนฺติเยวา’’ติ วตฺวา อิมํ คาถมาห –</p>


<ol>
<li>
‘‘อสนฺตํ  
โย ปคฺคณฺหาติ, อสนฺตํ จูปเสวติ;  
  
ตเมว ฆาสํ กุรุเต, พฺยโคฺฆ สญฺชีวิโก ยถา’’ติฯ  
</li>
  
<p>ตตฺถ นฺติ ตีหิ ทุจฺจริเตหิ สมนฺนาคตํ ทุสฺสีลํ ปาปธมฺมํฯ ติ ขตฺติยาทีสุ โย โกจิ เอวรูปํ ทุสฺสีลํ ปพฺพชิตํ วา จีวราทิสมฺปทาเนน, คหฎฺฐํ วา อุปรชฺชเสนาปติฎฺฐานาทิสมฺปทาเนน ปคฺคณฺหาติ, สกฺการสมฺมานํ กโรตีติ อโตฺถฯ ติ โย จ เอวรูปํ อสนฺตํ ทุสฺสีลํ อุปเสวติ ภชติ ปยิรุปาสติฯ ติ ตเมว อสนฺตปคฺคณฺหกํ โส ทุสฺสีโล ปาปปุคฺคโล ฆสติ สํขาทติ วินาสํ ปาเปติฯ กถํ? ติ, ยถา สญฺชีเวน มาณเวน มนฺตํ ปริวเตฺตตฺวา มตพฺยโคฺฆ สญฺชีวิโก ชีวิตสมฺปทาเนน สมฺปคฺคหิโต อตฺตโน ชีวิตทายกํ สญฺชีวเมว ชีวิตา โวโรเปตฺวา ตเตฺถว ปาเตสิ, เอวํ อโญฺญปิ โย อสนฺตปคฺคหํ กโรติ, โส ทุสฺสีโล ตํ อตฺตโน สมฺปคฺคาหกเมว วินาเสติฯ เอวํ อสนฺตสมฺปคฺคาหกา วินาสํ ปาปุณนฺตีติฯ
</ol></p>


<p>โพธิสโตฺต   อิมาย คาถาย มาณวานํ ธมฺมํ เทเสตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มตพฺยคฺฆุฎฺฐาปนโก มาณโว อชาตสตฺตุ อโหสิ, ทิสาปาโมโกฺข อาจริโย ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
โคธสิงฺคาลวิโรจํ, นงฺคุฎฺฐราธกากญฺจ;  
  
ปุปฺผรตฺตญฺจ สิงฺคาลํ, เอกปณฺณญฺจ สญฺชีวํฯ  
</p>
  
<p>อถ วคฺคุทฺทานํ –</p>


<p>
อปณฺณโก สีลวโคฺค, กุรุโงฺค จ กุลาวโก;  
  
อตฺถกาโม จ อาสีโส, อิตฺถีวรุณปายิมฺหาฯ  
</p>
  
<p>
ลิโตฺต ปโรสตํ หํจิ, กุสนาฬา สมฺปทาโน;  
  
กกณฺฎโก ปนฺนรส, สตปณฺณาส ชาตกาติฯ  
</p>
  
เอกกนิปาตวณฺณนา นิฎฺฐิตาฯ  
</p>
  
(ปฐโม ภาโค นิฎฺฐิโต)ฯ  
</p>
  
  
  
  
  