<h1>๔. สมาสกณฺฑ</h1>
<p>อถ  นามานเมว อญฺญมญฺญสมฺพนฺธีนํ สมาโสติ นามนิสฺสิตตฺตา, สยญฺจ นามิกตฺตา นามานนฺตรํ สมาโส วุจฺจเตฯ</p>


<h3>๑. สฺยาทิ สฺยาทิเน+กตฺถนฺติ</h3>
<p>อิท+มธิกตํ เวทิตพฺพํฯ ปุเพฺพ วุตฺตวิธิคฺคหณญาเยน สฺยาทีติ ตทนฺตสฺส คหณํฯ โส จ ภินฺนตฺถานํ นามาน+เมกตฺถีภาโว สมาโสติ วุจฺจเตฯ</p>


<h3>๒. อสงฺขฺยํ วิภตฺติ+สมฺปตฺติ+สมีป+สากลฺยา+ภาว+ยถา+ ปจฺฉา+ยุคปทเตฺถ</h3>
<p>
ปุพฺพสฺส+ตฺถปรํ ยสฺส, อญฺญตฺถปรมญฺจ ยํ;  
  
นปุํสกํ ภเว ยญฺจ, ต+ทาสํขฺย+มิเห+สฺสเตฯ  
</p>
  
<p>
สตฺถนฺตเร ปสิทฺธํ ยํ, อพฺยยีภาวนามโต;  
  
อุปกุมฺภํ ติฎฺฐคุ จ, ปาตเมฆํติ ตํ ยถาฯ  
</p>
  
<p>อสงฺขฺยํ สฺยาทฺยนฺตํ วิภตฺยาทีน+มเตฺถ วตฺตมานํ สฺยาทฺยเนฺตน สเห+กตฺถํ ภวติฯ ‘‘อวิคฺคโห นิจฺจสมาโส, ปทนฺตรวิคฺคโห เจ’’ติ ปทนฺตรวิคฺคโหฯ อิตฺถีสุ ตถา ปวตฺตาติ วิคฺคยฺห วิภตฺยเตฺถ สมาเส กเต –</p>


<h3>๒,๑๑๙. เอกตฺถตายํ</h3>
<p>เอโก อโตฺถ ยสฺส ปกติปจฺจยาทิสมุทายสฺส โส เอกโตฺถฯ ตสฺส ภาโว ปวตฺตินิมิตฺตํ เอกตฺถตา, อียาทิ+ณาทิ+สมาสวิธานํ, ตสฺมิํ สติ สฺยาทิโลโป โหติฯ</p>


<h3>๙. ตํ นปุํสกนฺติ</h3>
<p>นปุํสกลิเงฺค  จ ‘‘ปุพฺพสฺมา+มาทิโต’’ติ สพฺพวิภตฺตีนํ โลเป จ กเต อธิตฺถิ ติฎฺฐติ, โภ อธิตฺถิ, อธิตฺถิ ปสฺส, อธิตฺถิ กตํ, อธิตฺติ จรติ, อธิตฺถิ เทหิ, อธิตฺถิ อเปหิ, อธิตฺถิ อายตฺตํ, อธิตฺถิ ปติฎฺฐิตํฯ เอวํ อธิกุมาริ, อนฺตภูตสฺส อปฺปธานสฺส ฆปสฺส ‘‘ฆปสฺส+นฺตสฺสา+ปฺปธานสฺสา’’ติ ปสฺส รโสฺสฯ</p>


<p>สห=สมฺปนฺนํ พฺรหฺมํ สพฺรหฺมํฯ วุตฺตนเยน เอตฺถ จ อุปริ จ สมาสาทโย โหนฺติ, เอตฺถ ‘‘อกาเล สตเตฺถ’’ติ สหสฺส สาเทโสฯ สฺยาทิมฺหิ กเต ‘‘ปุพฺพสฺมา+มาทิโต’’ติ สฺยาทีนํ โลเป จ สมฺปเตฺต ‘‘นา+โต+มปญฺจมิยา’’ติ อปญฺจมิยา ปฎิเสโธ จ อการนฺตอสํขฺยสมาสโต ปราสํ สพฺพวิภตฺตีนํ อํอาเทโส จ โหติฯ เอว+มุปริปิฯ</p>


<p>ภิกฺขานํ สมิทฺธิ สุภิกฺขํ, เอตฺถ ฆสฺส รโสฺสฯ สุภิกฺขํ ติฎฺฐติ โภ สุภิกฺขํ, สุภิกฺขํ ปสฺสฯ นา+สฺมิํสุ ‘‘วา ตติยา สตฺตมีนํ’’ติ วิกเปฺปน อํ, สุภิกฺขํ สุภิเกฺขน วา กตํ, สุภิกฺขํ สุภิเกฺขน วา จรติ, สุภิกฺขํ เทหิฯ ปญฺจมิยํ อ+มพฺภาวา สุภิกฺขา อปคจฺฉ, สุภิกฺข+มายตฺตํ, สุภิกฺขํ สุภิเกฺข วา ปติฎฺฐิตํฯ</p>


<p>สมีปเตฺถ-กุมฺภสฺส สมีปํ อุปกุมฺภํ, เอวํ อุปนครํ, โภ อุปกุมฺภํ อิจฺจาทิฯ</p>


<p>สากเลฺย-ติณมฺปิ อเสเสตฺวาติ สติณํ, ติณมฺปิ อเสเสตฺวา อโชฺฌหรณีย+มโชฺฌหรตีตฺยโตฺถฯ เสสํ สพฺรหฺมสมํ ฯ อคฺคิมฺปิ อเสเสตฺวาติ สาคฺคิ, อคฺคิคนฺถํปิ อเสเสตฺวา อธีเตตฺยโตฺถฯ วารคฺคหณํ อธิตฺถิสมํฯ</p>


<p>อภาโว สมฺพนฺธีเภทา พหุวิโธ, ตตฺร อิทฺธาภาเววิคตา อิทฺธิ=วิภูติ สทฺทิกานนฺติ ทุสฺสทฺทิกํฯ อตฺถาภาเวมกฺขิกานํ อภาโว นิมฺมกฺขิกํ, นิทฺทรถํ, นิมฺมสกํฯ อติกฺกมาภาเว-อติคตานิ ติณานิ นิตฺติณํฯ อุปโภคสมฺพนฺธีวตฺตมานกาลสฺส อภาเว-อติคตํ ลหุปาวุรณํ อติลหุปาวุรณํ, ลหุปาวุรณสฺส นา+ยํ อุปโภคตา โลติ อโตฺถฯ</p>


<p>ยถาโตฺถ+เนกวิโธ, ตตฺร โยคฺคตายํ-โยคฺคํ รูป+มนุรูปํฯ วิจฺฉายํ-อทฺธมาสํ อทฺธมาสํ อนุ อนฺวทฺธมาสํ, เอวํ ปจฺจตฺตํฯ อตฺถานติวตฺติยํ-สตฺติํ อนติกฺกมฺม ยถาสตฺติฯ เอวํ ยถากฺกมํ, ยถาพลํฯ พหุลาธิการา ยา ยา ปริสา ยถาปริสาฯ สทิสเตฺถ-กิขิยา กณฺหวิจฺฉิตเธนุยา สทิโส สกิขิ, สหสฺส สาเทโสฯ อานุปุพฺพิยํ-เชฎฺฐานุกฺกเมน อนุเชฎฺฐํฯ</p>


<p>ปจฺฉาอเตฺถ-รถสฺส ปจฺฉา อนุรถํฯ</p>


<p>ยุคปทเตฺถ-จเกฺกน สห=เอกกาลํ สจกฺกํ, จเกฺกน เอกกฺขเณ นิเธตีติ อโตฺถฯ</p>


<h3>๓. ยถา น ตุเลฺย</h3>
<p>ยถาสโทฺท ตุลฺยเตฺถ วตฺตมาโน สฺยาทฺยเนฺตน สเห+กโตฺถ น ภวติฯ ยถา เทวทโตฺต, ตถา ยญฺญทโตฺตฯ เอตฺถ อุปมานภูโต ยถาสโทฺท ‘ตถา ยญฺญทโตฺต’ติ อุปเมยฺย+มเปกฺขติ, ตสฺมา ‘‘สาเปกฺข+มสมตฺถํ ภวตี’’ติ ญายา อสมาเส  ‘‘น ตุเลฺย’’ติ ปฎิเสโธ กิมตฺถ+มิติ เจฯ ยสฺมา ‘‘ยถา เทวทโตฺต’’ติ สมุทายเมว อุปมานํ ภวติ, น วิสุํ ยถาสโทฺท, ตสฺมา สมุทายเสฺสว อุปเมยฺยสาเปกฺขเตฺต น อสามตฺถิยตา น วิสุํ ยถาสทฺทสฺส, ตสฺมา สาทิเสฺส ปตฺตสมาสสฺส ปฎิเสธตฺถ+มิทํฯ ตุลฺยเตฺถติ วตฺตเพฺพ ตุลฺยํ วินา ตุลฺยตา นตฺถีติ ตุลฺยเตฺถติ อวตฺวา ตุเลฺยติ วุตฺตํฯ</p>


<p>
ยถากถญฺจิ สาทิสฺสํ, ญายเต ยตฺถ สมฺภวํ;  
  
อุปมา นาม สา ตสฺสา, ปปโญฺจ พหุธา ภเวฯ  
</p>
  
<h3>๔. ยาวา+วธารเณ</h3>
<p>ยาวสโทฺท อวธารเณ วตฺตมาโน สฺยาทฺยเนฺตน สเห+กโตฺถ ภวติฯ อวธารณํ=เอตฺตกตาปริเจฺฉโทฯ ยาวนฺตานิ อมตฺตานิ=ภาชนานิ ยาวามตฺตํ, อิมินา สมาเส กเต เสสํ ปุพฺพสมํฯ ชีวสฺส ยตฺตโก ปริเจฺฉโท ยาวชีวํฯ ยาวตายุกํ, ‘‘สกเตฺถ’’ติ กปจฺจโยฯ ยตฺตเกน อโตฺถ ยาวทตฺถํฯ</p>


<h3>๕. ปยฺยปา พหิ ติโร ปุเร ปจฺฉา วา ปญฺจมฺยา</h3>
<p>ปริอาทโย ปญฺจมฺยเนฺตน สเห+กตฺถา โหนฺติ วาฯ ปริ ปพฺพตา ปริปพฺพตํฯ วาสฺส วากฺยวิกปฺปตฺถตฺตา ปริ ปพฺพตา อิจฺจาทโยปิ โหนฺติฯ อป ปพฺพตา อปปพฺพตํ, อา ปาฎลิปุตฺตา อาปาฎลิปุตฺตํ, พหิ คามา พหิคามํ, ติโร ปพฺพตา ติโรปพฺพตํ, ปุเร ภตฺตา ปุเรภตฺตํ, ปจฺฉา ภตฺตา ปจฺฉาภตฺตํ, สพฺพํ อุปกุมฺภสมํ, อิมินา สมาโส วิเสโสฯ เอว+มุปริสุเตฺตปิฯ</p>


<p>วาตฺย+ธิกาโร  –</p>


<h3>๖. สมีปา+ยาเมสฺว+นุ</h3>
<p>‘‘อสํขฺย’’มิจฺจาทินา นิจฺจสมาสสฺส วิกปฺปตฺถํ สมีปคฺคหณํฯ อนุสโทฺท สามีเปฺย อายาเม จ วตฺตมาโน สฺยาทฺยเนฺตน สเห+กโตฺถ วา โหติฯ เอตฺถ สมีปคฺคหณสฺส ภาวปฺปธานตฺตา สามีปฺยเมว คมฺยเตติ สามีเปฺยติ วุตฺตํฯ วนสฺส อนุ=สมีปํ อนุวนํ, คงฺคาย อนุ=อายาโม อนุคงฺคํ, คงฺคาย อนุ วา พาราณสีฯ</p>


<h3>๗. ติฎฺฐคฺวาทีนิ</h3>
<p>ติฎฺฐคุอาทีนิ อญฺญเตฺถน สิทฺธาปิ อสฺมิํ อสํขฺยสมาเส นิปาติยนฺติฯ ติฎฺฐนฺติ คาโว ยสฺมิํ กาเลติ ติฎฺฐนฺตสทฺท+โคสเทฺทหิ ปฐมาโยมฺหิ กเต ‘‘วา+เนกญฺญเตฺถ’’ติ สมาโส, อิมินา นิปาตนา โลเป นปุํสกเตฺถ จ กเต สิมฺหิ โคสฺส ‘‘โคสฺสุ’’ติ อุกาเร ‘‘ปุพฺพสฺมา+มาทิโต’’ติ วิภตฺติโลโปฯ เอวํ วหนฺตี คาโว ยสฺมิํ กาเลติ วหคฺคุ อิจฺจาทิฯ เวลาปฺปกาสกปาโตอาทีนมฺปิ เอเตฺถว สงฺคโห, ปาโต นหานนฺติ สตฺตมีอมาทิสมาเส ปาตนหานํ, เอวํ สายนหานํ, ปาตกาลํ, สายกาลํ, ปาตเมฆํ, สายเมฆํ, ปาตมคฺคํ, สายมคฺคํ, เอตฺถ ‘‘เอโอน+ม วเณฺณ’’ติ อกาโร, นิคฺคหีตสฺส โลโป จ โหติฯ</p>


<h3>๘. โอเร+ปริ+ปฎิ+ปาเร+มเชฺฌ+เหฎฺฐุ+ทฺธา+โธ+โนฺต วา ฉฎฺฐิยาฯ</h3>
<p>โอราทโย สทฺทา ฉฎฺฐิยเนฺตน สเห+กตฺถา วา โหนฺติฯ โอรํ คงฺคาย โอเรคงฺคา, อุปริ สิขรสฺส อุปริสิขรํ, ปฎิ=มุขํ โสตสฺส  ปฎิโสตํ, ปารํ ยมุนาย ปาเรยมุนํ, มชฺฌํ คงฺคาย มเชฺฌคงฺคํ, เหฎฺฐา ปาสาทสฺส เหฎฺฐาปาสาทํ, อุทฺธํ คงฺคาย อุทฺธคงฺคํ, อโธ คงฺคาย อโธคงฺคํ, อโนฺต ปาสาทสฺส อโนฺตปาสาทํฯ อิมินา นิปาตนาว นิคฺคหีตโลเป จ เอกาเร จ กเต โอเรจฺจาทิ โหติฯ</p>


<h3>๑๐. อ+มาทิ</h3>
<p>อ+มาทิสฺยาทฺยนฺตํ สฺยาทฺยเนฺตน สห พหุล+เมกตฺตํ โหติฯ</p>


<p>
อุตฺตรสฺส ปทสฺส+โตฺถ, ปธานํ ลิงฺค+มสฺส จ;  
  
ทุติยนฺตาทิปเทกโตฺถ, พหุธา ตํ วิภชฺชเตฯ  
</p>
  
<p>
ปเรส+มิสฺสเต ตญฺจ, ภิโยฺย ตปฺปุริสา+ขฺยยา;  
  
ตํ ยถา+ตฺร ราชาปจฺจํ, กตฺถจีติ+มิตีทิสํฯ  
</p>
  
<p>อ+มาทฺยนฺตานํ การกานํ อการกานญฺจ สมาโส กตฺถจิเมว วา โหติฯ ตญฺจ พหุลํวิธาเนนาติ ทฎฺฐพฺพํฯ</p>


<p>ตตฺถ ทุติยาตปฺปุริโส อมาทิ คต+นิสฺสิตา+ตีตา+ติกฺกนฺต+ปตฺตา+ปนฺนาทีหิ ภวติฯ สรณํ คโตติ สมาเส กเต ‘‘เอกตฺถตายํ’’ติ วิภตฺติโลปาทิ อุปริ สพฺพตฺถ ปุพฺพสมํฯ สรณคโต, สรณคตาฯ สรณคตา, สรณคตาโยฯ สรณคตํ กุลํ, สรณคตานิ กุลานิ อิจฺจาทิฯ อรญฺญคโต, ภูมิคโตฯ ธมฺมํ นิสฺสิโต ธมฺมนิสฺสิโต, อตฺถนิสฺสิโตฯ ภวํ อตีโต ภวาตีโต, กาลาตีโตฯ ปมาณํ อติกฺกนฺตํ ปมาณาติกฺกนฺตํ, โลกาติกฺกนฺตํฯ สุขํ ปโตฺต สุขปฺปโตฺต, ทุกฺขปฺปโตฺตฯ โสตํ อาปโนฺน โสตาปโนฺน, นิโรธสมาปโนฺน, มคฺคปฺปฎิปโนฺนฯ รถํ อารุโฬฺห รถารุโฬฺห ฯ สพฺพรตฺติํ โสภโณ สพฺพรตฺติโสภโณ, มุหุตฺตสุขํฯ อการกานํ สมาโส อจฺจนฺตสํโยเคฯ วุตฺติเยโว+ปปทสมาเส, ตสฺส นิจฺจตฺตาฯ ยถา กมฺมํ กโรตีติ กมฺมกาโร, กุมฺภกาโร, อตฺถํ กาเมตีติ อตฺถกาโม, ธมฺมกาโม, ธมฺมํ ธาเรตีติ ธมฺมธโร, วินยธโรฯ สานํ ปจตีติ สปาโก, ตนฺตํ วายตีติ ตนฺตวาโย, วรํ อาหรตีติ วราหโรฯ นฺต+มาน+กฺตวเนฺตหิ วากฺยเมวฯ ธมฺมํ สุณโนฺต, ธมฺมํ สุณมาโน, โอทนํ ภุตฺตวาฯ</p>


<p>ตติยาตปฺปุริโส กิตก+ปุพฺพ+สทิส+สโม+นตฺถ+กลห+นิปุณ+มิสฺส+สขิลาทีหิฯ พุเทฺธน ภาสิโต พุทฺธภาสิโต ธโมฺม, เอวํ ชินเทสิโตฯ สตฺถารา วณฺณิโต สตฺถุวณฺณิโตฯ วิญฺญูหิ ครหิโต วิญฺญุครหิโต, วิญฺญุปฺปสโตฺถ, อิสฺสรกตํ, สยํ กตํ, สุเกหิ อาหฎํ สุกาหฎํ, รญฺญา หโต ราชหโต, ราชปีฬิโตฯ อคฺคินา ทโฑฺฒ อคฺคิทโฑฺฒ, สเปฺปน ทโฎฺฐ สปฺปทโฎฺฐ, สเลฺลหิ วิโทฺธ สลฺลวิโทฺธ, อิจฺฉาย ปกโต อิจฺฉาปกโต, สีลสมฺปโนฺนฯ เอวํ สุขสหคตํ, ญาณสมฺปยุตฺตํ, มิตฺตสํสโคฺค, ปิยวิปฺปโยโค, ชาติถโทฺธ, คุณหีโน, คุณวุโทฺธ, จตุวคฺคกรณียํ, จตุวคฺคาทิกตฺตพฺพํฯ กาเกหิ เปยฺยา กากเปยฺยา, นทีฯ กฺวจิ วุตฺติเยว, อุรสา คจฺฉตีติ อุรโค, ปาเทน ปิวตีติ ปาทโปฯ กฺวจิ วากฺยเมว, ผรสุนา ฉินฺนวา, กาเกหิ ปาตพฺพา, ทสฺสเนน ปหาตพฺพาฯ ปุพฺพาทิโยเค-มาเสน ปุโพฺพ มาสปุโพฺพฯ เอวํ มาตุสทิโส, มาตุสโมฯ เอกูนวีสติ, สีลวิกโล, อสิกลโห, วาจานิปุโณ, ยาวกาลิกสมฺมิสฺสํ, วาจาสขิโล ฯ สตฺถารา สทิโส สตฺถุสทิโส, สตฺถุกโปฺป, ปุเญฺญน อตฺถิโก ปุญฺญตฺถิโก, คุณาธิโกฯ ทธินา อุปสิตฺตํ โภชนํ ทธิโภชนํ, คุเฬน สํสโฎฺฐ โอทโน คุโฬทโนฯ การกสมฺพโนฺธ กฺริยาย กโต, อุปสิตฺตาทิกฺริยานํ อปญฺญายเนปิ วุตฺติเยโว+ปสิตฺตาทิกฺริยาน+มาขฺยาปนโต นตฺถา+ยุตฺตตฺถตาฯ เอวํ ขีโรทโนฯ อเสฺสน ยุโตฺต รโถ อสฺสรโถ, มคฺคจิตฺตํ, ชมฺพุยา ปญฺญาโต ลกฺขิโต ทีโป ชมฺพุทีโป, เอเกน อธิกา ทส เอกาทส, ชาติยา อโนฺธ ชจฺจโนฺธ, ปกติยา เมธาวี ปกติเมธาวี อิจฺจาทิฯ</p>


<p>จตุตฺถีตปฺปุริโส ตทตฺถ+อตฺถ+หิต+เทยฺยาทีหิฯ ตทเตฺถ-กถินสฺส ทุสฺสํ กถินทุสฺสํ, กถินจีวรสฺสาติ อโตฺถฯ เอวํ จีวรทุสฺสํ, จีวรมูลํ, ยาคุยา อตฺถาย ตณฺฑุลา ยาคุตณฺฑุลา, ภตฺตตณฺฑุลา, สงฺฆสฺส อตฺถาย ภตฺตํ สงฺฆภตฺตํ, อาคนฺตุกภตฺตํ, เอวํ คมิกภตฺตํ, ปาสาทาย ทพฺพํ ปาสาททพฺพํฯ เอตฺถ จา+ยํ นิจฺจสมาโส, ตสฺส ติลิงฺคตา จ-ภิกฺขุสงฺฆสฺส อโตฺถ วิหาโร ภิกฺขุสงฺฆโตฺถ วิหาโร, ภิกฺขุสงฺฆตฺถา ยาคุ, ภิกฺขุสงฺฆตฺถํ จีวรํฯ ยสฺส อโตฺถ ยทโตฺถ, ยทตฺถา, ยทตฺถํฯ เอวํ ตทโตฺถ, ตทตฺถา, ตทตฺถํฯ ตถา โลกหิโตฯ พุทฺธสฺส เทยฺยํ พุทฺธเทยฺยํ ปุปฺผํฯ สงฺฆเทยฺยํ จีวรํฯ อิธ น โหติ ‘‘สงฺฆสฺส ทาตพฺพํ’’ฯ</p>


<p>ปญฺจมีตปฺปุริโส อปคมน+ภย+วิรติ+โมจนตฺถาทีหิฯ เมถุนสฺมา อเปโต เมถุนาเปโต, เอวํ ปลาปคโต, นครนิคฺคโต, ปิณฺฑปาตปฎิกฺกโนฺต, กามโต นิกฺขนฺตํ กามนิกฺขนฺตํ, รุกฺขคฺคา ปติโต รุกฺขคฺคปติโต, สาสนจฺจุโต, อาปตฺติ- วุฎฺฐานํ , ธรณีตลคฺคโต, สพฺพภเวหิ นิสฺสโฎ สพฺพภวนิสฺสโฎฯ ภยตาทิโยเค-ราชโต ภยํ ราชภยํ, โจรภยํ, อมนุสฺสภยํ, อคฺคิภยํ, ปาปภีโต, ปาปภีรุโกฯ อกตฺตพฺพโต วิรติ อกตฺตพฺพวิรติ, เอวํ กายทุจฺจริตวิรติ, วจีทุจฺจริตวิรติฯ พนฺธนา มุโตฺต พนฺธนมุโตฺต, วนมุโตฺต, พนฺธนโมโกฺขฯ กมฺมสมุฎฺฐิตํ, อุกฺกฎฺฐุกฺกฎฺฐํ, โอมโกมกํฯ กฺวจิ วุตฺติเยว, กมฺมโต ชาตํ กมฺมชํ, เอวํ จิตฺตชํ, อุตุชํ, อาหารชํฯ อิธ น โหติ ‘ปาสาทา ปติโต’ฯ</p>


<p>ฉฎฺฐีตปฺปุริโส รโญฺญ ปุโตฺต ราชปุโตฺต, เอวํ ราชปุริโส, อาจริยปูชโก, พุทฺธสาวโก, พุทฺธรูปํ, ชินวจนํ, สมุทฺทโฆโส, ธญฺญานํ ราสิ ธญฺญราสิ, ปุปฺผคโนฺธ, ผลรโส, กายสฺส ลหุตา กายลหุตาฯ มรณสฺสติ, รุกฺขมูลํ, อยสฺส ปโตฺต อโยปโตฺต, เอตฺถ ‘‘มนาทฺยาปาทีน+โม มเย เจ’’ติ โอฯ เอวํ สุวณฺณกฎาหํ, ปานียถาลกํ, สปฺปิกุโมฺภ, เทวานํ ราชา เทวราชาฯ ปุมสฺส ลิงฺคํ ปุลฺลิงฺคํ, ‘‘ปุํ ปุมสฺสวา’’ติ ปุมสฺส ปุํ, นิคฺคหีตโลโป, ลสฺส ทฺวิภาโว จฯ หตฺถิปทํ, อิตฺถิรูปํ, ภิกฺขุนิสโงฺฆ, ชมฺพุสาขา, เอตฺถ อีการูการานํ รโสฺสฯ พหุลาธิการา นฺต+มาน+นิทฺธาริย+ปูรณ+ภาว+ติตฺตเตฺถหิ น โหติฯ มมา+นุกุพฺพํ, มมา+นุกุรุมาโน, คุนฺนํ กณฺหา สมฺปนฺนขีรตมา, สิสฺสานํ ปญฺจโม, ปฎสฺส สุตฺตตาฯ กฺวจิ โหเตว ‘วตฺตมานสามีปฺยํ’ฯ พฺราหฺมณสฺส สุกฺกา ทนฺตาติ สาเปกฺขตาย น โหติฯ ผลานํ ติโตฺต, ผลาน+มาสิโต, ผลานํ สุหิโตฯ ‘‘พฺราหฺมณสฺส อุจฺจํ เคหํ’’ติ สาเปกฺขตาย น โหติฯ ‘‘รโญฺญ ปาฎลิปุตฺตกสฺส ธนํ’’ติ ธนสมฺพเนฺธ  ฉฎฺฐีติ ปาฎลิปุตฺตเกน สมฺพนฺธาภาวา น โหติฯ ‘‘รโญฺญ โค จ อโสฺส จ ปุริโส จา’’ติ ภินฺนตฺถตาย วากฺยเมวฯ รโญฺญ ควสฺสปุริสา ราชควสฺสปุริสาติ วุตฺติ โหเตว, เอกตฺถีภาวาฯ สมฺพนฺธีสทฺทานํ ปน นิจฺจสาเปกฺขเตฺตปิ คมกตฺตา สมาโส, คมกตฺตมฺปิ หิ สมาสสฺส นิพนฺธนํ, ยถา เทวทตฺตสฺส คุรุกุลํ, ภควโต สาวกสโงฺฆติอาทิฯ</p>


<p>สตฺตมีตปฺปุริโส รูเป สญฺญา รูปสญฺญา, เอวํ รูปสเญฺจตนา, สํสารทุกฺขํฯ จกฺขุมฺหิ สนฺนิสฺสิตํ วิญฺญาณํ จกฺขุวิญฺญาณํฯ ธเมฺม รโต ธมฺมรโต, ธมฺมาภิรติ, ธมฺมรุจิ, ธมฺมคารโว, ธเมฺมสุ นิรุตฺติ ธมฺมนิรุตฺติ, ทานาธิมุตฺติ, ภวนฺตรกตํฯ ทสฺสเน อสฺสาโท ทสฺสนสฺสาโทฯ อรเญฺญ วาโส อรญฺญวาโส, วิกาลโภชนํ, กาลวสฺสํ, วนปุปฺผํ, วนมหิโส, คามสูกโร, สมุทฺทมจฺฉา, อาวาฎกจฺฉโป, อาวาฎมณฺฑูโก, กูปมณฺฑูโก, ติตฺถนาวาฯ อิตฺถีสุ ธุโตฺต อิตฺถิธุโตฺต, อกฺขธุโตฺตฯ ฉายายํ สุโกฺข ฉายาสุโกฺข, องฺคารปกฺกํ, จารกวโนฯ กฺวจิ วุตฺติเยว, วเน จรตีติ วนจรโก, กุจฺฉิมฺหิ สยนฺตีติ กุจฺฉิสยา, ถเล ติฎฺฐตีติ ถลโฎฺฐ, ชลโฎฺฐ, ปพฺพตโฎฺฐ, มคฺคโฎฺฐฯ ปเงฺก ชาตํ ปงฺกชํ, สโรรุห+มิจฺจาทิฯ อิธ น โหติ, โภชเน มตฺตญฺญุตา, อินฺทฺริเยสุ คุตฺตทฺวารตา, อาสเน นิสิโนฺน, อาสเน นิสีทิตพฺพํฯ</p>


<h3>๑๑. วิเสสน+เมกเตฺถน</h3>
<p>วิเสสนํ สฺยาทฺยนฺตํ วิเสเสฺสน สฺยาทฺยเนฺตน สมานาธิกรเณนสเห+กตฺถํ โหติฯ</p>


<p>
สมานเตฺถ  
ปเท ยตฺถ, เภทฺยเภทกวาจเก;  
  
วิเสสนสมาโส+ยํ, วิเสสฺสตฺถปธานโตฯ  
</p>
  
<p>
วิเสสฺสคต+เมว+ตฺร, ลิงฺค+เมตํ ปรํ ตโต;  
  
กมฺมธารย+มิเจฺจ+ส, สมาโส+เญฺญหิ สญฺญิโตฯ  
</p>
  
<p>สุเตฺต วิเสเสฺสนาติ อวุเตฺตปิ วิเสสนสฺส สมฺพนฺธีสทฺทตฺตา สามตฺถิยโต ลพฺภมานอากฑฺฒิตสทฺทํ ปติ ‘‘วิเสเสฺสนา’’ติ วุตฺตํฯ วุตฺตญฺจ –</p>


<p>
สามญฺญวตฺถุ ยา วตฺถ+นฺตรโต ตุ วิเสสิย;  
  
เอกปฺปกาเร ฐปนา, วิเสสน+มิตี+ริตํฯ  
</p>
  
<p>
เอกปฺปการคํ วตฺถุ, วิเสสฺสนฺติ ปวุจฺจติ;  
  
ปทานิ ยานิ ยาเนว, สมฺพนฺธ+มุปยนฺติ+ห;  
  
คมฺยเต กามจาเรน, วิเสสน+วิเสสฺสตาติฯ  
</p>
  
<p>เอตฺถ จ อุปฺปลทพฺพํ รตฺตุปฺปลาทิโต วิเสสยตีติ นีลสโทฺท วิเสสนํฯ เตน วิเสสิยตีติ อุปฺปลสโทฺท วิเสสฺสํฯ อปิ จ ภมร+งฺคาราทิสามญฺญ นีลตฺถโต วิเสสิยตีติ นีลํ วิเสสฺสํฯ น วตฺถาทีนํ, อุปฺปลเสฺสวาติ วิเสสนโต อุปฺปลํ วิเสสนํติ กามจาเรเนติ วุตฺตํฯ อปิ จ –</p>


<p>
ปริโต อยนฺตฺย+เนน+ตฺถา, ปริยาโยติ วุจฺจติ;  
  
โควาจาติ ปวุเตฺต ตุ, วาจโตฺถ ตุ วิเสสนํฯ  
</p>
  
<p>
วิเสเสฺส ทิสฺสมานา ยา, ลิงฺค+สํขฺยา+วิภตฺติโย;  
  
ตุลฺยาธิกรเณ ภิโยฺย, กตฺตพฺพา ตา วิเสสเนติ –  
</p>
  
<p>วุตฺตตฺตา มหโนฺต+จฺจาทีสุ สมานลิงฺคาทโย ทฎฺฐพฺพาฯ ภิโยฺยติ กิํ, เทวา ปมาณํ อิจฺจาทิฯ</p>


<p>โส  จ ฉพฺพิโธ วิเสสนปุพฺพปโท, วิเสสนุตฺตรปโท, วิเสสโนภยปโท, อุปมานุตฺตรปโท, สมฺภาวนาปุพฺพปโท, อวธารณปุพฺพปโทติฯ</p>


<p>ตตฺถ วิเสสนปุพฺพปเท ตาว-มหโนฺต จ โส ปุริโส จาติ วาเกฺย อิมินา สุเตฺตน สมาโสฯ ‘‘ฎ นฺต+นฺตูนํ’’ติ นฺตสฺส ฎาเทเส ทีโฆ โหติ, มหาปุริโส, มหาปุริสา อิจฺจาทิฯ</p>


<p>วาเกฺย ตุลฺยาธิกรณภาว ปกาสนตฺถํ จ+ต-สทฺทปโยโคฯ วุตฺติยนฺตุ สมาเสเนว ตปฺปกาสนโต น ตปฺปโยโคฯ เอว+มญฺญตฺราปิ วุตฺตตฺถาน+มปฺปโยโคฯ เอวํ มหาวีโร, มหามุนิฯ มหนฺตญฺจ ตํ พลญฺจาติ มหาพลํ, มหพฺภยํฯ สโนฺต จ โส ปุริโส จาติ สปฺปุริโสฯ ตถา ปุพฺพปุริโส, อปรปุริโส, ปฐมปุริโส, มชฺฌิมปุริโส, อุตฺตมปุริโส, ปรปุริโส, เสตหตฺถี, กณฺหสโปฺป, นีลุปฺปลํ, รตฺตุปฺปลํ, โลหิตจนฺทนํฯ กฺวจิ น โหติ, ปุโณฺณ มนฺตานีปุโตฺต, จิโตฺต คหปติฯ ปุมา จ โส โกกิโล จาติ ปุโงฺกกิโล, อุตฺตรปเท ปุมสฺส ปุํ โหติฯ เอวํ ปุนฺนาโคฯ</p>


<p>ขตฺติยา จ สา กญฺญา จาติ ขตฺติยกญฺญาฯ</p>


<h3>๖๗. อิตฺถิยํ ภาสิตปุมิ+ตฺถี ปุเมเว+กเตฺถติ</h3>
<p>ภาสิตปุมา อิตฺถี ปุเมว โหตีติ ปุมฺภาวา อิตฺถิปจฺจยานํ นิวตฺติ โหติฯ เอวํ รตฺตลตา, ทุติยภิกฺขาฯ พฺราหฺมณี จ สา ทาริกา จาติ พฺราหฺมณทาริกา, นาคมาณวิกาฯ อิตฺถิยนฺติ กิํ, กุมาริรตนํ, สมณิปทุมํฯ ภาสิตปุมาติ กิํ, คงฺคานที, ตณฺหานที , ปถวีธาตุฯ ปุรตฺถิโม จ โส กาโย จาติ ปุรตฺถิมกาโยฯ เอตฺถ จ กาเยกเทเส กายสโทฺทฯ เอวํ ปจฺฉิมกาโย, อุปริมกาโย, เหฎฺฐิมกาโย, สพฺพกาโย, นวาวาโส, กตรนิกาโย, เหตุปจฺจโยฯ ชีวิตปฺปธานํ นวกํ ชีวิตนวก+มิจฺจาทิฯ</p>


<p>วิเสสนุตฺตรปเท เถรา+จริย+ปณฺฑิตา วิเสสนํ ปรญฺจ ภวติฯ ยถา สาริปุโตฺต จ โส เถโร จาติ สาริปุตฺตเตฺถโร, เอวํ มหาโมคฺคลฺลานเตฺถโร, มหากสฺสปเตฺถโร, พุทฺธโฆสาจริโย, ธมฺมปาลาจริโย, อาจริยคุตฺติโล วาฯ มโหสโธ จ โส ปณฺฑิโต จาติ มโหสธปณฺฑิโต, เอวํ วิธุรปณฺฑิโตฯ</p>


<p>วิเสสโนภยปเท ยถา-สีตญฺจ ตํ อุณฺหญฺจาติ สีตุณฺหํ, สินิโทฺธ จ โส อุโณฺห จาติ สินิทฺธุโณฺห มาโสฯ ขโญฺช จ โส ขุโชฺช จาติ ขญฺชขุโชฺช, เอวํ อนฺธพธิโร, กตากตํ, ฉิทฺทาวฉิทฺทํ, อุจฺจาวจํ, ฉินฺนภินฺนํ, คตปจฺจาคตํฯ กฺวจิ ปุพฺพกาลสฺสาปิ ปรนิปาโต, วาสิโต จ โส ลิโตฺต จาติ ลิตฺตวาสิโต, เอวํ นคฺคมูสิโต, สิตฺตสมฺมโฎฺฐ, ภฎฺฐลุญฺชิโตฯ</p>


<p>อุปมนุตฺตรปเท อุปมานภูตํ วิเสสนํ ปรํ ภวติ, ยถา สีโหติ วุเตฺต อุปจริตา+นุปจริตสีหานํ สามญฺญปฺปตีติยํ มุนิสโทฺท วิเสเสติฯ เอตฺถ จ –</p>


<p>อุปมาโน+ปเมยฺยานํ, สธมฺมตฺตํ สิโย+ปมาฯ</p>


<p>สา จ วตฺถุ+วณฺณ+อาการานํ สาเมฺยน โหติฯ สีโหว สีโห, มุนิ จ โส สีโห จาติ มุนิสีโห, มุนิวสโภ, มุนิปุงฺคโว , พุทฺธนาโค, พุทฺธาทิโจฺจฯ รํสี วิย รํสี, สทฺธโมฺม จ โส รํสี จาติ สทฺธมฺมรํสี, เอวํ วินยสาคโรฯ ปุณฺฑริกมิว ปุณฺฑริโก, สมโณ จ โส ปุณฺฑริโก จาติ สมณปุณฺฑริโก, สมณปทุโมฯ จโนฺท วิย จโนฺท, มุขญฺจ ตํ จโนฺท จาติ มุขจโนฺท, มุขปทุมํ อิจฺจาทิฯ</p>


<p>สมฺภาวนาปุพฺพปเท ยถา-ธโมฺมติ พุทฺธิ ธมฺมพุทฺธิ, เอวํ ธมฺมสญฺญา, ธมฺมสงฺขาโต, ธมฺมสมฺมโต, ปาณสญฺญิตา, อสุภสญฺญา, อนิจฺจสญฺญา, ธาตุสญฺญา, อตฺตสญฺญา, อตฺตทิฎฺฐิ อิจฺจาทิฯ</p>


<p>อวธารณปุพฺพปเท ยถา-คุโณ เอว ธนํ คุณธนํ, เอวํ สทฺธาธนํ, สีลธนํ, ปญฺญารตนํ, จกฺขุ เอว อินฺทฺริยํ จกฺขุนฺทฺริยํ, เอวํ จกฺขายตนํ, จกฺขุธาตุ, จกฺขุทฺวารํ, รูปารมฺมณ+มิจฺจาทิฯ</p>


<p>
วิเสสน+วิเสเสฺสหิ, กฺริยาย จ สเห+ริโต;  
  
เตสํ ภาวํ วิเวเจตา, นิปาโต พฺยวจฺฉินฺทติฯ  
</p>
  
<p>
อโยค+มญฺญโยคญฺจ, อจฺจนฺตาโยค+เมวิ+ติ;  
  
วิวกฺขาโต ปยุโตฺตปิ, เอวโตฺถ ญายเต ยโตฯ  
</p>
  
<p>
พฺยวเจฺฉทผลํ วากฺยํ, ตโต จิโตฺต ธนุทฺธโร;  
  
ปาโตฺถ ธนุทฺธโร นีลุ+ปฺปล+มตฺถีติ ตํ ยถาฯ  
</p>
  
<p>เอตฺถ นิปาโตติ เอว-อิตินิปาโต, อปฺปยุโตฺตปิ เอวสโทฺท เอวํ โยเชตโพฺพ – ‘‘จิโตฺต ธนุทฺธโร เอวา’’ติ วิเสสเนน ยุโตฺต อโยควิวเจฺฉทโก, ธนุนา โยเค ปติฎฺฐาปนโต ‘‘ปาโตฺถ เอว ธนุทฺธโร’’ติ วิเสเสฺสน ยุโตฺต อญฺญโยควิวเจฺฉทโก, ธนุทฺธรตฺตสฺส ปาตฺถสํขาตอชฺชุเน เอว ปติฎฺฐาปนโตฯ ‘‘นีลุปฺปล+มเตฺถวา’’ติ  กฺริยาย ยุโตฺต อจฺจนฺตาโยควิวเจฺฉทโก, นีลุปฺปลสฺส สพฺภาเวเยว ปติฎฺฐาปนโตฯ</p>


<h3>๒๑. สํขฺยาทิ</h3>
<p>เอกเตฺถ สมาหาเร สํขฺยาทิ นปุํสกลิงฺคํ ภวติฯ ตโย โลกา สมาหฎา=จิเตฺตน สมฺปิณฺฑิตา, ติณฺณํ โลกานํ สมาหาโรติ วา วาเกฺย วิเสสนสมาเส กเต อิมินา นปุํสกตฺตํ ภวติฯ สมาหารเสฺส+กตฺตา เอกวจนเมว, ติโลกํ, โภ ติโลก, ติโลกํ, ติโลเกน อิจฺจาทิฯ เอวํ ตโย ทณฺฑา ติทณฺฑํ, ตีณิ มลานิ สมาหฎานิ, ติณฺณํ มลานํ สมาหาโรติ วา ติมลํ, ติลกฺขณํ, จตุสจฺจํ, ปญฺจสิกฺขาปทํ, ฉฎฺฐายตนํ, สตฺตาหํ, อฎฺฐสีลํ, นวโลกุตฺตรํ, ทสสีลํ, สตโยชนํฯ เทฺว รตฺติโย สมาหฎา ทฺวิรตฺตํฯ</p>


<h3>๑๒. นญ</h3>
<p>นอูเจฺจตํ สฺยาทฺยนฺตํ สฺยาทฺยเนฺตน สเห+กตฺถํ โหติฯ ญฺญกาโร ‘‘ฎ นญสฺสา’’ติ วิเสสนโตฺถ ‘ปามนปุตฺตาทีสุ นสฺส โฎ มา โหตู’ติฯ น พฺราหฺมโณ อพฺราหฺมโณ, ‘‘ฎ นญสฺสา’’ติ นสฺส ฎาเทโสฯ ญฺญ-กาโร เอเตฺถว วิเสสนโตฺถฯ</p>


<p>
น-นิเสโธ สโต ยุโตฺต, เทสาทินิยมํ วินา;  
  
อสโต วา+ผโล ตสฺมา, กถ+มพฺราหฺมโณติเจฯ  
</p>
  
<p>
นิเสธตฺถานุวาเทน, ปฎิเสธวิธิ กฺวจิ;  
  
ปรสฺส มิจฺฉาญาณตฺตา+ขฺยาปนาโย+ปปชฺชเตฯ  
</p>
  
<p>ทุวิโธ  จ+สฺส นสฺส อโตฺถ ปสชฺชปฎิเสธ+ปริยุทาสวเสนฯ ตตฺถ โย ‘‘อสูริกปสฺสาราชทารา’’ติอาทีสุ วิย อุตฺตรปทตฺถสฺส สพฺพทา อภาวํ ทีเปติ, โส ปสชฺชปฎิเสธวาจี นามฯ โย ปน ‘‘อพฺราหฺมณ+มานยา’’ติอาทีสุ วิย อุตฺตรปทตฺถํ ปริยุทาสิตฺวา ปฎิกฺขิปิตฺวา ตํสทิเส วตฺถุมฺหิ การิยํ ปฎิปาทยติ, โส ปริยุทาสวาจี นามฯ วุตฺตญฺจ –</p>


<p>
ปสชฺชปฎิเสธสฺส, ลกฺขณํ วตฺถุนตฺถิตา;  
  
วตฺถุโต+ญฺญตฺร ยา วุตฺติ, ปริยุทาสลกฺขณํฯ  
</p>
  
<p>
ยตฺร อพฺราหฺมณาทีสุ, วตฺถุํ ปริยุทสฺสติ;  
  
ตกฺริยายุตฺตราชาทิํ, วเท โส ปริยุทาสโกฯ  
</p>
  
<p>
ปสชฺชปฎิเสโธ ตุ, วตฺถนฺตร+มนาทิย;  
  
กิญฺจิวตฺถุนิเสธสฺส, ปสโงฺค น ภเวยฺย โสฯ  
</p>
  
<p>
ตทโญฺญ จ ตํวิรุโทฺธ,  
  
ตทภาโว จ นญฺญโตฺถฯ  
</p>
  
<p>ตทญฺญเตฺถ – อพฺราหฺมโณ, พฺราหฺมณโต อโญฺญ ตํสทิโสติ วุตฺตํ โหติฯ เอวํ อมนุโสฺส, อสฺสมโณ, น พฺยากตา อพฺยากตา ธมฺมาฯ ตพฺพิรุทฺธเตฺถ-น กุสลา อกุสลา, กุสลปฎิปกฺขาติ อโตฺถฯ เอวํ อโลโภ, อมิโตฺต, อยํ ปริยุทาสนโยฯ ตทภาเว-น กตฺวา อกตฺวา, อกาตุน ปุญฺญํ, อกโรโนฺต, อภาโว ภวติฯ อยํ ปสชฺชปฎิเสธนโยฯ</p>


<p>เอตฺถ  จ อุโภสุ ปริยุทาเส พฺราหฺมณา อโญฺญ พฺราหฺมณธเมฺม อปฺปติฎฺฐิโต ขตฺติยาทิ พฺราหฺมณสทิโสว อพฺราหฺมโณติ วุเตฺต ปตียเตฯ อิตรสฺมิํ ปน ปเกฺข เกนจิ สํสยนิมิเตฺตน ขตฺติยาโท พฺราหฺมโณติ วุตฺตสฺส มิจฺฉาญาณนิวุตฺติ กรียติ ‘‘พฺราหฺมโณ+ยํ น ภวติ อพฺราหฺมโณ’’ติ, พฺราหฺมณตฺตชฺฌาสิโต น ภวตีตฺยโตฺถฯ ตตฺถ สทิสตฺตํ วินา มิจฺฉาญาณาสมฺภวา ปโยคสามตฺถิยา จ สทิสปฎิปตฺติ, ตคฺคตา จ ลิงฺค+สงฺขฺยา ภวนฺติฯ อโตเยว อุจฺจเต ‘‘นญฺญิวยุตฺต+มญฺญสทิสาธิกรเณ, กถา หิ อตฺถสมฺปจฺจโย’’ติฯ</p>


<h3>๗๕. อน สเรติ</h3>
<p>นญสทฺทสฺส สเร อน, น อโสฺส อนโสฺส, น อริโย อนริโยฯ เอวํ อนิสฺสโร, อนิโฎฺฐ, อนาสโวฯ น อาทาย อนาทาย, อโนโลเกตฺวา อิจฺฉาทิฯ พหุลาธิการา อยุตฺตเตฺถหิ เกหิจิ โหติฯ ปุน น คียนฺตีติ อปุนเคยฺยา คาถา, อโนกาสํ กาเรตฺวา, อมูลามูลํ คนฺตฺวา, อจนฺทมุโลฺลกิกานิ มุขานิ, อสทฺธโภชี, อลวณโภชีฯ</p>


<h3>๑๓. กุปาทโย นิจฺจ+มสฺยาทิวิธิมฺหิ</h3>
<p>กุสโทฺท ปาทโย จ สฺยาทฺยเนฺตน สเห+กตฺถา โหนฺติ นิจฺจํ สฺยาทิวิธิวิสยโต+ญฺญตฺถฯ เอตฺถ อพฺยภิจาริปาทิสหจรณเตฺถน กุอิติ นิปาโตว, น ปถวีวาจโก กุสโทฺทฯ สฺยาทิวิธิวิสโย นาม ‘‘ลกฺขณิตฺถมฺภูตา’’ ทินา ปติอาทีนํ วิสเย กตทุติยา, ตญฺจ อนฺวทฺธมาสนฺติ อสํขฺยสมาส+มิว มา โหตูติ ‘‘อสฺยาทิวิธิมฺหี’’ติ นิเสโธฯ กุจฺฉิโต พฺราหฺมโณ กุพฺราหฺมโณ, นิจฺจสมาสตฺตา อสปเทน วิคฺคโหฯ</p>


<h3>๑๐๗. สเร กท กุสฺสุ+ตฺตรเตฺถ</h3>
<p>กุสฺสุ+ตฺตรเตฺถ  วตฺตมานสฺส สราโท อุตฺตรปเท กทาเทโส โหติฯ อีสกํ อุณฺหํ กทุณฺหํ, กุจฺฉิตํ อนฺนํ กทนฺนํ, กทสนํฯ สเรติ กิํ, กุปุตฺตา, กุทารา, กุทาสา, กุทิฎฺฐิฯ</p>


<h3>๑๐๘. กา+ปฺปเตฺถ</h3>
<p>อปฺปเตฺถ วตฺตมานสฺส กุสฺส กา โหตุ+ตฺตรปเทฯ อปฺปกํ ลวณํ กาลวณํฯ เอวํ กาปุปฺผํฯ</p>


<h3>๑๐๙. ปุริเส วาติ</h3>
<p>กุสฺส กา วาฯ กุจฺฉิโต ปุริโส กาปุริโส, กุปุริโส วาฯ ปกโฎฺฐ นายโก ปนายโก, ปธานํ วจนํ ปาวจนํ ภุสํ วทฺธํ ปวทฺธํ สรีรํ, สมํ สมฺมา วา อาธานํ สมาธานํ, วิวิธา มติ วิมติ, วิวิโธ วิสิโฎฺฐ วา กโปฺป วิกโปฺป, อธิโก เทโว อติเทโว, เอวํ อธิเทโว, อธิสีลํฯ สุนฺทโร คโนฺธ สุคโนฺธ, กจฺฉิโต คโนฺธ ทุคฺคโนฺธ, สุฎฺฐุ กตํ สุกตํ, ทุฎฺฐุ กตํ ทุกฺกตํ อภิ สิญฺจนํ อภิเสโกติ สนโนฺต, อติสเยน กตฺวา, กตํ ปกริตฺวา, ปกตํ, อติสเยน ถุตํ อติตฺถุตํ, อติกฺกมฺม ถุตํ อติตฺถุตํ, อีสํ กฬาโร อากฬาโร, สุฎฺฐุ พโทฺธ อาพโทฺธฯ</p>


<p>ปาทโย คตาทฺยเตฺถ ปฐมาย</p>


<p>ปคโต อาจริโย ปาจริโย, เอวํ ปเนฺตวาสีฯ</p>


<p>อจฺจาทโย  กนฺตาทฺยเตฺถ ทุติยาย</p>


<p>อติกฺกโนฺต มญฺจํ อติมโญฺจฯ อติมาโล, ‘‘ฆปสฺส+นฺตสฺสา+ปฺปธานสฺสา’’ติ มาลาสเทฺท ฆสฺส รโสฺสฯ เอว+มุปริปิ ฆปานํ รโสฺสฯ</p>


<p>อวาทโย กุฎฺฐาทฺยเตฺถ ตติยาย</p>


<p>อวกุฎฺฐํ โกกิลาย วนํ อวโกกิลํ, อวมยูรํฯ อวกุฎฺฐนฺติ ปริจฺจตฺตํฯ</p>


<p>ปริยาทโย คิลานาทฺยเตฺถ จตุตฺถิยา</p>


<p>ปริคิลาโน+เชฺฌนาย ปริยเชฺฌโนฯ</p>


<p>นฺยาทโย กนฺตาทฺยเตฺถ ปญฺจมิยา</p>


<p>นิกฺขโนฺต โกสมฺพิยา นิโกฺกสมฺพิฯ อสฺยาทิวิธิมฺหีติ กิํ, รุกฺขํ ปติ วิโชฺชตเตฯ</p>


<h3>๑๔. จี กฺริยเตฺถหิ</h3>
<p>จีปจฺจยโนฺต กฺริยเตฺถหิ สฺยาทฺยเนฺตหิ สเห+กโตฺถ โหติฯ อมลีนํ มลีนํ กริตฺวาติ วิคฺคยฺห ‘‘อภูตตพฺภาเว กรา+ส+ภูโยเค วิการาจี’’ติ จีปจฺจเยกเต อิมินา สมาโสฯ เอตฺถ จ-กาโร ‘‘จี กฺริยเตฺถหี’’ติ วิเสสนโตฺถฯ ‘‘โปฺย วา ตฺวาสฺส สมาเส’’ติ ปฺย โหติ, ป-กาโร ‘‘เปฺย สิสฺสา’’ติ วิเสสนโตฺถฯ มลินีกริยฯ</p>


<h3>๑๕. ภูสนา+ทรา+นาทเรสฺว+ลํ+สา+สาติ</h3>
<p>ภูสนาทีสฺว+เตฺถสฺว+ล+มาทโย สทฺทา เอกตฺถา โหนฺติฯ อลํ กริตฺวา สกฺกริตฺวา อสกฺกริตฺวาติ วิคฺคยฺห สมาเส  กเต เปฺย จ ‘‘สา สาธิกรา จ จริจฺจา’’ติ จาเทโส ปรรูปญฺจฯ อลํกริย, สกฺกจฺจ, อสกฺกจฺจฯ</p>


<h3>๑๖. อเญฺญจา+ติ สุเตฺตน สมาเส กเต… เอตฺถ ยถา ทฺวารํ วิวราติ วุเตฺต ปกรณโต อคฺคล+มิติ วิญฺญายติ, เอว+มิธาปิ นิปาตปภาเว อเญฺญ จาติ สามญฺญํ เจ+ติ อาคมานุสาเรน ลพฺภมานวิภตฺยนฺตปฎิรูปนิปาตาว วิญฺญายนฺติฯ อคฺคโต ภวิตฺวา ปุโรภุยฺย, อนฺตรหิโต หุตฺวา ติโรภูย, อนฺตรธานํ กตฺวา ติโรกริย, อุรสิ กตฺวา อุรสิกริย, มนสิ กตฺวา มนสิกริย, มเชฺฌ กตฺวา มเชฺฌกริย, ตุณฺหี ภวิตฺวา ตุณฺหี ภูยฯ</h3>
<h3>๑๗. วา+เนก+ญฺญเตฺถ</h3>
<p>อเนกํ สฺยาทฺยนฺตํ อญฺญสฺส ปทสฺส อเตฺถ เอกตฺถํ วา โหติฯ</p>


<p>
ปทนฺตรสฺส ยสฺส+โตฺถ, ปธานํ ลิงฺค+มสฺส จ;  
  
สมาโส โส+ย+มญฺญโตฺถ, พหุพฺพีหิปรวฺหโยฯ  
</p>
  
<p>โส จ นววิโธ ทฺวิปโท, ภินฺนาธิกรโณ, ติปโท, น-นิปาตปุพฺพปโท, สหปุพฺพปโท, อุปมานปุพฺพปโท, สโงฺขฺยภยปโท, ทิสนฺตราลโตฺถ, พฺยติหารลกฺขโณ จาติฯ</p>


<h3>๑. ตตฺถ ทฺวิปโท ตุลฺยาธิกรโณ กมฺมาทีสุ ฉสุ วิภตฺยเตฺถสุ ภวติฯ</h3>
<p>(ก) ตตฺถ ทุติยเตฺถ ตาว-อาคตา สมณา อิมํ สงฺฆารามนฺติ อาคตสมโณ สงฺฆาราโมฯ โส จ ทุวิโธ ตคฺคุณา+ตคฺคุณวเสนฯ วุตฺตญฺหิ –</p>


<p>
ตคฺคุโณ+ตคฺคุโณ  
เจ+ติ,  
  
โส สมาโส ทฺวิธา มโตฯ  
</p>
  
<p>
ตํ ยถา ‘นียตํ ลมฺพ-  
  
กโณฺณ+’ ‘ยํ ทิฎฺฐสาคโร’ฯ  
</p>
  
<p>เตสุ ยตฺถ วิเสสนภูโต อโตฺถ อญฺญปทตฺถคฺคหเณน คยฺหติ, โส ตคฺคุณสํวิญฺญาโณ, ยถา ‘ลมฺพกณฺณ+มานยา’ติฯ ยตฺถ ปน น คยฺหติ, โส อตคฺคุณสํวิญฺญาโณ, ยถา ‘พหุธน+มานยา’ติฯ</p>


<p>อิธ วิเสสนสฺส ปุพฺพนิปาโตฯ เอตฺถ จ อาคตสโทฺท จ สมณสโทฺท จ อตฺตโน อเตฺถ อฎฺฐตฺวา ทุติยาวิภตฺยตฺถภูเต สงฺฆารามสงฺขาเต อญฺญปทเตฺถ วตฺตนฺติ, ตโต สมาเสเนว กมฺมตฺถสฺส อภิหิตตฺตา ปุน ทุติยา น โหติฯ ตถา อาคตสมณา สาวตฺถิ, อาคตสมณํ เชตวนํฯ ปฎิปนฺนา อทฺธิกา ยํ ปฎิปนฺนทฺธิโก ปโถ, อภิรูฬฺหาว, ณิชายํ นาวํ สา อภิรูฬฺหวาณิชา นาวาฯ</p>


<p>(ข) ตติยเตฺถ-ชิตานิ อินฺทฺริยานิ เยน โส ชิตินฺทฺริโย สมโณ, เอวํ ทิฎฺฐธโมฺม, ปตฺตธโมฺม, กตกิโจฺจฯ วิชิตา มารา อเนนาติ วิชิตมาโร ภควา, ปฎิวิทฺธสพฺพธโมฺมฯ กรณเตฺถ-ฉิโนฺน รุโกฺข เยน โส ฉินฺนรุโกฺข ผรสุฯ</p>


<p>(ค) จตุตฺถิยเตฺถ-ทิโนฺน สุโงฺก ยสฺส โส ทินฺนสุโงฺก ราชา, ทินฺนํ โภชนํ อสฺสาติ ทินฺนโภชโนฯ</p>


<p>(ฆ) ปญฺจมิยเตฺถ-นิคฺคตา ชนา ยสฺมา โส นิคฺคตชโน คาโม, นิคฺคโต อโย=สุขํ ยสฺมาติ นิรโย, นิกฺกิเล- โส ฯ อเปตํ วิญฺญาณํ อสฺมาติ อเปตวิญฺญาโณ มตกาโย, อปคตภยเภรโว อรหาฯ</p>


<p>(ง) ฉฎฺฐิยเตฺถ-ฉินฺนา หตฺถา ยสฺส โส ฉินฺนหโตฺถฯ เอวํ ปริปุณฺณสงฺกโปฺป ขีณาสโว, วีโต ราโค อสฺสาติ วีตราโคฯ เทฺว ปทานิ อสฺสาติ ทฺวิปโท, ทฺวิหโตฺถ ปโฎฯ เตวิโชฺชติ เอตฺถ ติวิโชฺช เอวาติ สกเตฺถ โณ วุทฺธิ จฯ จตุปฺปโท, ปญฺจ จกฺขูนิ อสฺสาติ ปญฺจจกฺขุ ภควา, ฉฬภิโญฺญ, ‘‘ฆปสฺสา’’ทินา รสฺสตฺตํฯ นวงฺคํ สตฺถุสาสนํฯ ทสพโล, อนนฺตญาโณฯ ตีณิ ทส ปริมาณ+เมสํติ ติทสา เทวา, อิธ ปริมาณสทฺทสนฺนิมานโต ทสสโทฺท สงฺขฺยาเน วตฺตเตฯ อยํ ปจฺจโย เอเตสนฺติ อิทปฺปจฺจยา, อุตฺตรปเท ‘‘อิมสฺสิ+ทํ วา’’ติ อิมสฺส อิทํฯ โก ปภโว อสฺสาติ กิํ ปภโว กาโยฯ วิคตํ มลํ อสฺสาติ วิมโล, สุนฺทโร คโนฺธ อสฺสาติ สุคนฺธํ จนฺทนํ, เอวํ สุสีโล, สุมุโข, กุจฺฉิโต คโนฺธ อสฺสาติ ทุคฺคนฺธํ กุณปํ, ทุมฺมุโข, ทุฎฺฐุ มโน อสฺสาติ ทุมฺมโน, เอวํ ทุสฺสีโลฯ ตโป เอว ธนํ อสฺสาติ ตโปธโนฯ ขนฺติสงฺขาตํ พลํ อสฺสาติ ขนฺติพโลฯ อิโนฺทติ นามํ เอตสฺสาติ อินฺทนาโมฯ</p>


<p>ฉนฺทชาตาทีสุ วิเสสนวิเสสิตพฺพานํ ยถิจฺฉิตตฺตา อุภยํ ปุพฺพํ นิปตติ, กมาติกฺกเม ปโยชนาภาวาฯ ชาโต ฉโนฺท อสฺสาติ ชาตฉโนฺท, เอวํ ฉนฺทชาโตฯ สญฺชาตปีติโสมนโสฺส, ปีติโสมนสฺสสญฺชาโตฯ มาสชาโต, ชาตมาโสฯ ฉินฺนหโตฺถ, หตฺถฉิโนฺนฯ</p>


<p>ทีฆาชงฺฆา  อสฺสาติ ทีฆชโงฺฆ, เอตฺถ ปุมฺภาโว, ‘‘ฆปสฺสา’’ทินา รโสฺส จฯ ตถา ปหูตชิโวฺหฯ มหนฺตี ปญฺญา อสฺสาติ มหาปโญฺญฯ ‘‘อิตฺถิยํ ภาสิตปุมิ+ตฺถี ปุเม+เว+กเตฺถ’’ติ วีปจฺจยาภาเวนฺตสฺส ฎาเทโส รสฺสตฺตญฺจฯ อิตฺถิยนฺติ กิํ, ขมาธโนฯ ภาสิตปุมาติ กิํ, สทฺธาธุโรฯ ปญฺญาปกติโก, ปญฺญาวิสุทฺธิโก, เอตฺถ ‘‘ลฺตฺวิตฺถิยูหิ โก’’ติ โกฯ คณฺฑีวธนฺวาติ ปกตนฺตเรน สิทฺธํฯ</p>


<p>นานา=ปฺปการา ทุมา นานาทุมา, นานาทุเมหิ ปติตานิ นานาทุมปติตานิ, นานาทุมปติตานิ จ ตานิ ปุปฺผานิ เจติ นานาทุมปติตปุปฺผานิ, เตหิ วาสิตา นานาทุมปติตปุปฺผวาสิตา, นานาทุมปติตปุปฺผวาสิตาสานุยสฺสโส นานาทุมปติตปุปฺผวาสิตสานุ ปพฺพโต, อยํ วิเสสน+อมาทิสมาสคโพฺภ ตุลฺยาธิกรณอญฺญปทโตฺถฯ</p>


<p>(จ) สตฺตมฺยเตฺถ-สมฺปนฺนานิ สสฺสานิ ยสฺมิํ โส สมฺปนฺนสโสฺส ชนปโทฯ สุลโภ ปิโณฺฑ อิมสฺมินฺติ สุลภปิโณฺฑ เทโสฯ อากิณฺณา มนุสฺสา ยสฺสํ สา อากิณฺณมนุสฺสา ราชธานีฯ พหโว ตาปสา เอตสฺมินฺติ พหุตาปโส อสฺสโมฯ อุปจิตํ มํสโลหิตํ อสฺมินฺติ อุปจิตมํสโลหิตํ สรีรํฯ พหโว สามิโน อสฺมินฺติ พหุสามิกํ นครํ, พหู นทิโย อสฺมินฺติ พหุนทิโก, อีการนฺตตฺตา กปจฺจโยฯ เอวํ พหุชมฺพุกํ วนํ, พหโว กตฺตาโร อสฺมิํ อสฺส วาติ พหุกตฺตุโก เทโส, เอวํ พหุภตฺตุโก, ‘‘ลฺตฺวิตฺถิยูหิ โก’’ติ โกฯ</p>


<p> ภินฺนาธิกรโณ  ยถา-เอกรตฺติํ วาโส อสฺสาติ เอกรตฺติวาโส, สมาเนน ชเนน สทฺธิํ วาโส อสฺสาติ สมานวาโส ปุริโสฯ อุภโต พฺยญฺชน+มสฺสาติ อุภโตพฺยญฺชนโก, วิภตฺยโลโป ‘‘วา+ญฺญโต’’ติ โก จ, ฉตฺตํ ปาณิมฺหิ อสฺสาติ ฉตฺตปาณิ, เอวํ ทณฺฑปาณิ, สตฺถปาณิ, วชิรปาณิ, ขคฺคหโตฺถ, ปตฺตหโตฺถ, ทาเน อชฺฌาสโย อสฺสาติ ทานชฺฌาสโย ทานาธิมุตฺติโก, พุทฺธภตฺติโก, สทฺธมฺมคารโว อิจฺจาทิฯ</p>


<p> ติปโท ยถา-ปรกฺกเมนา+ธิคตา สมฺปทา เยหิ เต ปรกฺกมาธิคตสมฺปทา มหาปุริสาฯ เอวํ ธมฺมาธิคตโภคาฯ โอนีโต ปตฺตโต ปาณิ เยน โส โอนีตปตฺตปาณิฯ สีหสฺส ปุพฺพทฺธมิว กาโย อสฺสาติ สีหปุพฺพทฺธกาโยฯ มตฺตา พหโว มาตงฺคา อสฺมินฺติ มตฺตพหุมาตงฺคํ วนํฯ</p>


<p> น-นิปาตปุพฺพปโท ยถา-นตฺถิ เอตสฺส สโมติ อสฺสโม, ‘‘ฎ นญสฺสา’’ติ นสฺส โฎฯ เอวํ อปฺปฎิปุคฺคโล, อปุตฺตโก, อเหตุโก, กปจฺจโย, เอว+มุปริปิ เญยฺยํฯ นตฺถิ สํวาโส เอเตนาติ อสํวาโส, น วิชฺชเต วุฎฺฐิ เอตฺถาติ อวุฎฺฐิโก ชนปโท, อภิกฺขุโก วิหาโรฯ เอวํ อนุตฺตโร ‘‘อน สเร’’ติ อน, เอวํ อนนฺตํ, อนาสโวฯ</p>


<p> ปฐมาเตฺถ สหปุพฺพปโท ยถา-สห เหตุนา วตฺตติ โส สเหตุโก สเหตุ วา, ‘‘สหสฺส โส+ญฺญเตฺถ’’ติ สหสฺส โส, เอวํ สปฺปีติกา, สปฺปจฺจยา, สกิเลโส, สอุปาทาโน, สปริวาโร สหปริวาโร วา, สห มูเลน อุทฺธโฎ สมูลุทฺธโฎ รุโกฺขฯ</p>


<p> อุปมาโนปเมยฺยโชตกอิวยุโตฺต  อุปมานปุพฺพปโท ปฐมาย ยถา-นิโคฺรโธ อิว ปริมณฺฑโล โย โส นิโคฺรธปริมณฺฑโลฯ สโงฺข วิย ปณฺฑโร อยนฺติ สงฺขปณฺฑโร, กาโก วิย สูโร อยนฺติ กากสูโรฯ จกฺขุ อิว ภูโต อยํ ปรมตฺถทสฺสนโตติ จกฺขุภูโต ภควาฯ เอวํ อตฺถภูโต, ธมฺมภูโต, พฺรหฺมภูโต, อนฺธภูโตฯ มุญฺชปพฺพชมิว ภูตา อยํ มุญฺชปพฺพชภูตา กุทิฎฺฐิฯ ตนฺตากุลมิว ชาตา อยํติ ตนฺตากุลชาตาฯ</p>


<p>ฉฎฺฐฺยเตฺถ-สุวณฺณสฺส วโณฺณ วิย วโณฺณ ยสฺส โส สุวณฺณวโณฺณ ภควา, มชฺฌปทโลโปฯ นาคสฺส คติ วิย คติ อสฺสาติ นาคคติฯ เอวํ สีหคติ, นาควิกฺกโม, สีหวิกฺกโม, สีหหนุฯ เอณิสฺส วิย ชงฺฆา อสฺสาติ เอณิชโงฺฆฯ พฺรหฺมุโน วิย สโร อสฺสาติ พฺรหฺมสฺสโรฯ</p>


<p> วาสทฺทเตฺถ สงฺขฺยาอุภยปโท ยถา-เทฺว วา ตโย วา ทฺวตฺติ, ทฺวตฺตโย จ เต ปตฺตา เจติ ทฺวตฺติปตฺตา, ‘‘ติสฺว’’อิติ ติสเทฺท ปเร ทฺวิสฺส อตฺตํฯ ทฺวีหํ วา ตีหํ วา ทฺวีหตีหํ, ฉ วา ปญฺจ วา วาจา ฉปฺปญฺจวาจา, เอวํ สตฺตฎฺฐมาสา, เอกโยชนทฺวิโยชนานิฯ</p>


<p> ทิสนฺตราลโตฺถ ยถา-ปุพฺพสฺสา จ ทกฺขิณสฺสา จ ทิสาย ยทนฺตราลํ สา ปุพฺพทกฺขิณา วิทิสาฯ เอตฺถ –</p>


<h3>๖๙. สพฺพาทโย วุตฺติมเตฺตติ</h3>
<p>อิตฺถิวาจกา สพฺพาทโย วุตฺติมเตฺต ปุเมว โหนฺติฯ เอวํ ปุพฺพุตฺตรา, อปรทกฺขิณา, ปจฺฉิมุตฺตราฯ ปุพฺพา จ สา ทกฺขิณา เจติ วาฯ</p>


<p> พฺยติหารลกฺขโณ  ยถา – ‘‘ตตฺถ คเหตฺวา เตน ปหริตฺวา ยุเทฺธ สรูปํ’’ติ สุเตฺตน สมาเส กเต เกเสสุ จ เกเสสุ จ คเหตฺวา ยุทฺธํ ปวตฺตํ เกสาเกสี, ทเณฺฑหิ จ ทเณฺฑหิ จ ปหริตฺวา ยุทฺธํ ปวตฺตํ ทณฺฑาทณฺฑีติ โหติฯ เอตฺถ จ ‘‘จี วีติหาเร’’ติ จีปจฺจเย ‘‘จิสฺมิํ’’ติ อากาโร, เอวํ มุฎฺฐามุฎฺฐีฯ</p>


<p>โสภโณ คโนฺธ สุคโนฺธ, โส อสฺส อตฺถีติ สุคนฺธีหิ อตฺถิอเตฺถ อีปจฺจเยน สิทฺธํฯ ยสฺมา จ ภทฺทาย กาปิลานิยา อปทาเน ‘‘ปุโน ปตฺตํ คเหตฺวาน, โสธยิตฺวา สุคนฺธินา’’ติ วุตฺตํ, ตสฺมา วุตฺติยํ อิการนฺตสฺส อภาวทีปนตฺถํ ‘‘สุคนฺธิ ทุคฺคนฺธีติ ปโยคา น ทิสฺสตี’’ติ วุตฺตํฯ สุคนฺธินาติ เอกวจเน รโสฺสฯ</p>


<h3>๑๙. จเตฺถ</h3>
<p>อเนกํสฺยาทฺยนฺตํ จเตฺถ เอกตฺถํ วา โหติฯ สมุจฺจโย อนฺวาจโย อิตรีตรโยโค สมาหาโรติ จสทฺทสฺส อโตฺถ จตุพฺพิโธฯ</p>


<p>ตตฺถ สมุจฺจยา+นฺวาจเยสุ สมาโส น โหติ, กฺริยาสาเปกฺขตาย นามานํ อญฺญมญฺญํ อยุตฺตตฺถตฺตา, ยถา-จีวรํ ปิณฺฑปาตญฺจ ปจฺจยํ สยนาสนํ อทาสิ, ทานญฺจ เทหิ, สีลญฺจรกฺขาหิฯ อิตรีตรโยเค สมาหาเร จ อญฺญมญฺญาเปกฺขตฺตา สมาโสฯ</p>


<p>อุภยตฺถปธาเน จเตฺถ กถ+เมกตฺถีภาโว สมฺภเว+ติ เจ, วุตฺตญฺหิ –</p>


<p>
สปฺปธานาปิ ยตฺถ+ตฺถา, มิโถ สาเปกฺขตา อิว;  
  
กฺริยาสมฺพนฺธสามญฺญา, จเตฺถ+กตฺถํ ต+ทุจฺจเตติฯ  
</p>
  
<p>ยสฺมา  เอกตฺถีภาเวปิ สตียสตียเตฺถ ปธานํ, ตสฺมา อิทํ วุจฺจเต –</p>


<p>
น+ญฺญมญฺญํ วิเสเสนฺติ, จเตฺถ อตฺถา ปทานิว;  
  
สตฺถวุตฺยี อโต เตสํ, ปธานตฺถํ+ภิยุชฺชเตฯ  
</p>
  
<p>
อิตรีตรโยโค จ, สมาหาโรตฺย+ยํ ทฺวิธา;  
  
สมาโส ตุ อิมํ อเญฺญ, ชานเนฺต ทฺวนฺทนามโตฯ  
</p>
  
<p>
อิตรีตรโยคสฺมิํ+วยวตฺถสฺส สมฺภโว;  
  
สมุทายติโรภาโว, ปรํว ลิงฺค+มสฺส จฯ  
</p>
  
<p>
สมุทายพฺภโว ยสฺมิํ+วยวา จ ติโรหิตา;  
  
สมาหาโรตฺย+ยํ จโตฺถ, โส จ โหติ นปุํสเกฯ  
</p>
  
<p>อิตรีตรโยโค ยถา-สาริปุโตฺต จ โมคฺคลฺลาโน จ สาริปุตฺตโมคฺคลฺลานา, โภ สาริปุตฺตโมคฺคลฺลานา อิจฺจาทิฯ อวยวปธานตฺตา พหุวจนเมวฯ สมณา จ พฺราหฺมณา จ สมณพฺราหฺมณา, เอวํ พฺราหฺมณคหปติกา, ขตฺติยพฺราหฺมณา, เทวมนุสฺสา, จนฺทิมสูริยาฯ</p>


<h3>๖๔. วิชฺชาโยนิสมฺพนฺธีน+มา ตตฺร จเตฺถติ</h3>
<p>วิชฺชาสมฺพนฺธีนํ โยนิสมฺพนฺธีนญฺจ จเตฺถ อา โหตีติ อุการสฺส อา, โหตา จ โปตา จ โหตาโปตาโรฯ เอวํ มาตาปิตโรฯ</p>


<h3>๖๕. ปุเตฺตติ</h3>
<p>ปุเตฺต อุตฺตรปเท ปิตาทีน+มา โหติ จเตฺถฯ ปิตา จ ปุโตฺต จ ปิตาปุตฺตา, เอวํ มาตาปุตฺตาฯ</p>


<h3>๗๘. ชายาย ชยํ ปติมฺหิ</h3>
<p>ปติมฺหิ  ปเร ชายาย ชยํ โหติฯ ชายา จ ปติ จ ชยมฺปตโยฯ ชานิปตีติ ปกตนฺตเรน สิทฺธํ, ชานิ จ ปติ จ ชานิปติฯ เอวํ ชมฺปติ ทมฺปตีติฯ</p>


<p>กฺวจิ อปฺปสรํ ปุพฺพํ นิปตติ, ยถา-จโนฺท จ สูริโย จ จนฺทสูริยา, นิคมา จ ชนปทา จ นิคมชนปทาฯ เอวํ สุราสุรครุฑมนุชภุชคคนฺธพฺพาฯ</p>


<p>กฺวจิ อิวณฺณุ+วณฺณนฺตานํ ปุพฺพนิปาโต, ยถา-อคฺคิธุมา, คติพุทฺธิภุชปฐหรกรสยา, ธาตุลิงฺคานิฯ</p>


<p>กฺวจิ สราทิอการนฺตํ ปุพฺพํ นิปตติ, ยถา-อตฺถธมฺมา, อตฺถสทฺทา, สทฺทตฺถา วาฯ</p>


<p>อญฺญมญฺญสาเปกฺขานเมว ติโรหิตาวยวเภโท สมุทายปธาโน สมาหาโร, ยถา-ฉตฺตญฺจ อุปาหนา จ ฉตฺตุปาหนํฯ</p>


<h3>๒๐. สมาหาเร นปุํสกนฺติ</h3>
<p>สมาหาเร สพฺพตฺถ นปุํสกลิงฺคํ ภวติ, สมาหารเสฺส+กตฺตา เอกวจนเมวฯ</p>


<h3>๒๓. สฺยาทีสุ รโสฺสติ</h3>
<p>นปุํสเก วตฺตมานสฺส สฺยาทีสุ รโสฺสฯ โภ ฉตฺตุปาหน, ฉตฺตุปาหนํ, ฉตฺตุปาหเนน อิจฺจาทิฯ</p>


<p>เต  จ สมาหาริตรีตรโยคา พหุลํวิธานา นิยตวิสยาเยว โหนฺติ, ตตฺรา+ยํ วิสยวิภาโค-นิรุตฺติปิฎกาคโต-ปาณิ+ตูริย+โยคฺค+เสนงฺคานํ, นิจฺจเวรีนํ, สงฺขฺยาปริมาณสญฺญานํ, ขุทฺทชนฺตุกานํ, ปจนจณฺฑาลานํ, จรณสาธารณานํ, เอกชฺฌายนปาวจนานํ, ลิงฺควิเสสานํ, วิวิธวิรุทฺธานํ, ทิสานํ, นทีนญฺจ นิจฺจสมาหาเรกตฺถํ ภวติฯ</p>


<p>ปาณงฺคานํ-จกฺขุ จ โสตญฺจ จกฺขุโสตํ, มุขญฺจ นาสิกา จ มุขนาสิกํ, ‘‘สฺยาทีสุ รโสฺส’’ติ นปุํสเก วตฺตมานสฺส รโสฺสฯ หนุ จ คีวา จ หนุคีวํ, กณฺณา จ นาสา จ กณฺณนาสํ, ปาณิ จ ปาโท จ ปาณิปาทํ, ฉวิ จ มํสญฺจ โลหิตญฺจ ฉวิมํสโลหิตํ, นามญฺจ รูปญฺจ นามรูปํ, ชรา จ มรณญฺจ ชรามรณํฯ</p>


<p>ตูริยงฺคานํ-อลโส จ ตาลมฺพโร จ อลสตาลมฺพรํ, มุรโช จ โคมุโข จ มุรชโคมุขํ, สํโข จ ปณโว จ เทณฺฑิโม จ, สํขา จ ปณวา จ เทณฺฑิมา จาติ วา สํขปณวเทณฺฑิมํ, ปณวาทโย เทฺวปิ เภริวิเสสา, มทฺทวิโก จ ปาณวิโก จ มทฺทวิกปาณวิกํ, คีตญฺจ วาทิตญฺจ คีตวาทิตํ, สมฺมญฺจ ตาฬญฺจ สมฺมตาฬํ, สมฺมํติ กํสตาลํ, ตาฬํติ หตฺถตาฬํฯ</p>


<p>โยคฺคงฺคานํ-ผาโล จ ปาจนญฺจ ผาลปาจนํ, ยุคญฺจ นงฺคลญฺจ ยุคนงฺคลํฯ</p>


<p>เสนงฺคานํ-หตฺถิโน จ อสฺสา จ หตฺถิอสฺสํ, รถา จ ปตฺติกา จ รถปตฺติกํ, อสิ จ สตฺติ จ โตมรญฺจ ปิณฺฑญฺจ อสิสตฺติโตมรปิณฺฑํ, อสิ จ จมฺมญฺจ อสิจมฺมํ, จมฺมนฺติ สรวารณ-ผลกํ ฯ ธนุ จ กลาโป จ ธนุกลาปํ, กลาโป=ตุณีรํฯ ปหรณญฺจ อาวรณญฺจ ปหรณาวรณํฯ</p>


<p>นิจฺจเวรีนํ-อหิ จ นกุโล จ, อหี จ นกุลา จาติ วา อหินกุลํฯ เอวํ พิฬารมูสิกํ, อนฺตสฺส รสฺสตฺตํฯ กาโกลุกํ, สปฺปมณฺฑูกํ, ครุฬสปฺปํ, นาคสุปณฺณํฯ</p>


<p>สงฺขฺยาปริมาณสญฺญานํ-เอกกญฺจ ทุกญฺจ เอกกทุกํฯ เอวํ, ทุกติกํ, ติกจตุกฺกํ, จตุกฺกปญฺจกํฯ ทสกญฺจ เอกาทสกญฺจ ทเสกาทสกํ, ‘‘ติตาลีส’’ อิติ จก-ภาคโลปนิเทฺทเสน กการสฺส โลโปฯ</p>


<p>ขุทฺทชนฺตุกานํ-กีฎา จ ปฎงฺคา จ กีฎปฎงฺคํ, กีฎา=กปาลปิฎฺฐิกปาณาฯ เอวํ กุนฺถกิปิลฺลิกํ, ฑํสา จ มกสา จ ฑํสมกสํ, มกฺขิกา จ กิปิลฺลิกา จ มกฺขิกกิปิลฺลิกํ, กีฎา จ สริํสปา จ กีฎสริํสปํฯ ตตฺถ กุนฺถา=สุขุมกิปิลฺลิกาฯ</p>


<p>
ขุทฺทชนฺตุ อนฎฺฐี วา, อถ โข ขุทฺทโกปิ วา;  
  
สตํ วา ปสโต เยสํ, เกจิ อานตุลา อิติฯ  
</p>
  
<p>ปจนจณฺฑาลานํ-โอรพฺภิกา จ สูกริกา จ โอรพฺภิกสูกริกํ, เอวํ สากุนฺติกมาควิกํฯ สปาโก จ จณฺฑาโล จ สปากจณฺฑาลํ, ปุกฺกุสฉวฑาหกํ, เวนรถการํ, ตตฺถ เวนา=ตจฺฉกา, รถการา=จมฺมการาฯ</p>


<p>จรณสาธารณานํ-อติโส จ ภารทฺวาโช จ อติสภารทฺวาชํ, กโฎฺฐ จ กปาโล จ กฎฺฐกปาลํ, สีลญฺจ ปญฺญาณญฺจ สีลปญฺญาณํ, สมโถ จ วิปสฺสนา จ สมถวิปสฺสนํ, วิชฺชา จ จรณญฺจ วิชฺชาจรณํ, เอวํ นามรูปํ, หิโรตฺตปฺปํ, สติสมฺป-ชญฺญํ , โลภโมหํ, โทสโมหํ, อหิริกาโนตฺตปฺปํ, ถินมิทฺธํ, อุทฺธจฺจกุกฺกุจฺจ+มิจฺจาทิฯ</p>


<p>เอกชฺฌายนปาวจนานํ-ทีโฆ จ มชฺฌิโม จ ทีฆมชฺฌิมํ, เอวํ เอกุตฺตร สํยุตฺตกํ, ขนฺธกวิภงฺคํฯ</p>


<p>ลิงฺควิเสสานํ-อิตฺถี จ ปุมา จ อิตฺถิปุมํ, ทาสี จ ทาโส จ ทาสิทาสํ, จีวรญฺจ ปิณฺฑปาโต จ เสนาสนญฺจ คิลานปจฺจยเภสชฺชปริกฺขาโร จ จีวรปิณฺฑปาตเสนาสนคิลานปจฺจยเภสชฺชปริกฺขารํ, ติณญฺจ กโฎฺฐ จ สาขา จ ปลาสญฺจ ติณกฎฺฐสาขาปลาสํฯ ‘‘ลาภี โหติ จีวรปิณฺฑปาตเสนาสนคิลานปจฺจยเภสชฺชปริกฺขารานํ’’ติปิ ทิสฺสติฯ</p>


<p>วิวิธวิรุทฺธานํ-กุสลญฺจ อกุสลญฺจ กุสลากุสลํ, เอวํ สาวชฺชานวชฺชํ, หีนปณีตํ, กณฺหสุกฺกํ, เฉกปาปกํ, สุขทุกฺขํ, อธมุตฺตมํ, ปฎิฆานุนยํ, ฉายาตปํ, อาโลกนฺธการํฯ รตฺติญฺจ ทิวา จ รตฺตินฺทิวํ, ‘‘รตฺตินฺทิวทารควจตุรสฺสา’’ติ อปจฺจเย กเต นุมอาคโมฯ อโห จ รตฺติ จ อโหรตฺตํ, ‘‘ทีฆา+โหวเสฺสกเทเสหิ จ รตฺยา’’ติ อปจฺจเย กเต ‘‘มนาทฺยาปาทีน+โม มเย เจ’’ติ โอกาโรฯ</p>


<p>ทิสานํ-ปุพฺพา จ อปรา จ ปุพฺพาปรํ, เอวํ ปุรตฺถิมปจฺฉิมํ, ทกฺขิณุตฺตรํ, ปุพฺพทกฺขิณํ, ปุพฺพุตฺตรํ, อปรทกฺขิณํ, อปรุตฺตรํฯ</p>


<p>นทีนํ-คงฺคา จ ยมุนา จ คงฺคายมุนํ, เอวํ มหีสรภูฯ</p>


<p>ติณ+รุกฺข+ปสุ+สกุณ+ธน+ขญฺญ+พฺยญฺชน+ชนปทานํ วาฯ ติณวิเสสานํ-อุสีรานิ จ พีรณานิ จ อุสีรพีรณํ อุสีรพีรณานิ วาฯ เอวํ มุญฺชปพฺพชํ มุญฺชปพฺพชานิ วา, กาสกุสํ กาสกุสา วาฯ</p>


<p>รุกฺขวิเสสานํ-อสฺสตฺถา  จ กปิฎฺฐา จ อสฺสตฺถกปิฎฺฐํ อสฺสตฺถกปิฎฺฐา วา, เอวํ อมฺพปนสํ อมฺพปนสา, ขทิรปลาสํ ขทิรปลาสา, ธวาสฺสกณฺณํ ธวาสฺสกณฺณา, ปิลกฺขนิโคฺรธํ ปิลกฺขนิโคฺรธา, สากสาลํ สากสาลาฯ</p>


<p>ปสุวิเสสานํ-คชา จ ควชา จ คชควชํ คชควชา วา, อชา จ เอฬกา จ อเชฬกํ อเชฬกา, หตฺถี จ คาโว จ อสฺสา จ วฬวา จ หตฺถีควสฺสวฬวํ หตฺถีควสฺสวฬวา, รสฺสตฺตํฯ เอวํ โคมหิสํ โคมหิสา, เอเณยฺยวราหํ เอเณยฺยวราหา, สีหพฺยคฺฆตรจฺฉํ สีหพฺยคฺฆตรจฺฉา, กุกฺกุฎสูกรํ กุกฺกุฎสูกรา, เอเณยฺยโคมหิสํ เอเณยฺยโคมหิสาฯ</p>


<p>สกุณวิเสสานํ-หํสา จ พกา จ หํสพกํ หํสพกาฯ เอวํ การณฺฑวจกฺกวากํ การณฺฑวจกฺกวากา, มยูรโกญฺจํ มยูรโกญฺจา, สุกสาลิกํ สุกสาลิกา, พกพลากํ พกพลากาฯ</p>


<p>ธนานํ-หิรญฺญญฺจ สุวณฺณญฺจ หิรญฺญสุวณฺณํ หิรญฺญสุวณฺณานิฯ เอวํ ชาตรูปรชตํ ชาตรูปรชตานิ, มณิสงฺขมุตฺตเวฬุริยํ มณิสงฺขมุตฺตเวฬุริยาฯ</p>


<p>ธญฺญานํ-สาลี จ ยวา จ สาลิยวํ สาลิยวา วาฯ เอวํ ติลมุคฺคมาสํ ติลมุคฺคมาสานิ, นิปฺปาวกุลตฺถํ นิปฺปาวกุลตฺถาฯ</p>


<p>พฺยญฺชนานํ-สาโก จ สุวา จ สากสุวํ สากสุวาฯ เอวํ คพฺยมาหิสํ คพฺยมาหิสา, เอเณยฺยวราหํ เอเณย, วราหาฯ มิคมยูรํ มิคมยูราฯ</p>


<p>ชนปทานํ-กาสิ  จ โกสลา จ กาสิโกสลํ กาสิโกสลา, วชฺชี จ มลฺลา จ วชฺชิมลฺลํ วชฺชิมลฺลา, องฺคา จ มคธา จ องฺคมคธํ องฺคมคธา, เอวํ เจติวํสํ เจติวํสา, มจฺฉสูรเสนํ มจฺฉสูรเสนา, กุรุปญฺจาลํ กุรุปญฺจาลาฯ นามญฺจ รูปญฺจ นามรูปญฺจ นามรูปนามรูปนฺติ จตุเรกปญฺจโวการวเสน วตฺตเพฺพ พหุลาธิการา สรูเปกเสสํ กตฺวา นามรูปนฺติ วุตฺตํฯ</p>


<p>เอตสฺมิํ เอกตฺถีภาวกเณฺฑ ยํ วุตฺตํ ปุพฺพํ, ตเทว ปุพฺพํ นิปตติ, กมาติกฺกเม ปโยชนสฺสา+ภาวาฯ กฺวจิ วิปลฺลาโสปิ โหติ, พหุลาธิการโต, ทนฺตานํ ราชา ราชทโนฺตฯ จเตฺถ สมาหาเร ‘‘สภาปริสายา’’ติ ญาปกา กฺวจิ นปุํสกลิงฺคํ น ภวติ, อาธิปจฺจญฺจ ปริวาโร จ อาธิปจฺจปริวาโรฯ เอวํ ฉนฺทปาริสุทฺธิ, ปฎิสนฺธิปวตฺติยํฯ</p>


<h3>๔๐. สมาสนฺตฺว</h3>
<p>อุปริ อย+มธิกรียติฯ</p>


<h3>๔๑. ปาปาทีหิ ภูมิยา</h3>
<p>ปาปาทีหิ ปรา ยา ภูมิ, ตสฺสา สมาสโนฺต อ โหติฯ ปาปา ภูมิ ยสฺมินฺติ ปาปภูมํ, ชาติยา อุปลกฺขิตา ภูมิ ชาติภูมํฯ</p>


<h3>๔๒. สํขฺยาหิติ</h3>
<p>สํขฺยาหิ ปราย ภูมิยา อ โหติฯ เทฺว ภูมิโย อสฺส ทฺวิภูมํฯ เอวํ ติภูมํฯ</p>


<h3>๔๓. นทีโคธาวรีนํ</h3>
<p>สํขฺยาหิ ปราสํ นทีโคธาวรีนํ สมาสโนฺต อ โหติฯ ปญฺจนฺนํ นทีนํ สมาหาโร ปญฺจนทํฯ เอวํ สตฺตโคธาวรํฯ</p>


<h3>๔๔. อสํเขฺยหิ จา+งฺคุลฺยา+นาญฺญาสํขฺยเตฺถสุติ</h3>
<p>อสํเขฺยหิ  สํขฺยาหิ จ ปราย องฺคุลิยา สมาสโนฺต อ โหติฯ นิคฺคต+มงฺคุลีหิ นิรงฺคุลํ, เทฺว องฺคุลิโย สมาหฎา ทฺวงฺคุลํฯ อนญฺญาสํขฺยเตฺถสูติ กิํ, ปญฺจ องฺคุลิโย อสฺมิํ หเตฺถติ ปญฺจงฺคุลิ, องฺคุลิยา สมีปํ อุปงฺคุลิฯ</p>


<h3>๔๕. ทีฆาโหวเสฺสกเทเสหิ จ รตฺตฺยาติ</h3>
<p>ทีฆาทีหิ ปราย รตฺติยา อ โหติฯ ทีฆา จ สา รตฺติ จาติ ทีฆรตฺตํฯ อโห จ รตฺติ จ อโหรตฺตํ, อาปาทิตฺตา โอฯ วสฺสาสุ รตฺติ วสฺสารตฺตํฯ ปุพฺพา จ สา รตฺติ จาติ ปุพฺพรตฺตํฯ เอวํ อปรรตฺตํ, อฑฺฒรตฺตํ, อติกฺกโนฺต รตฺติํ อติรโตฺตฯ เทฺว รตฺติโย สมาหฎา ทฺวิรตฺตํฯ อนญฺญาสํขฺยเตฺถสุ เตฺวว, ทีฆา รตฺติ อสฺมินฺติ ทีฆรตฺติ, เหมโนฺตฯ รตฺติยา สมีปํ อุปรตฺติฯ พหุลํวิธานา กฺวจิ โหเตว, รตฺติปริมาณานุรูปํ ยถารตฺตํฯ</p>


<h3>๔๖. โคตฺว+จเตฺถ จา+โลเป</h3>
<p>โคสทฺทา อโลปวิสเย สมาสโนฺต อ โหติ น เจ จตฺถาทีสุ สมาโสฯ รโญฺญ โค ราชคโวฯ ปรโม จ โส โค จาติ ปรมคโวฯ ปญฺจนฺนํ คุนฺนํ สมาหาโร ปญฺจควํ, ‘‘โคสฺสา+วง’’ติ อวงฯ ตํ ธน+มสฺสาติ ปญฺจควธโนฯ ทสควํฯ</p>


<h3>๔๗. รตฺตินฺทิว+ทารคว+จตุรสฺสา</h3>
<p>เอเต สทฺทา อ-อนฺตา นิปจฺจเนฺตฯ รตฺติ จ ทิวา จ รตฺตินฺทิวํ, อิมินาว นุมาค มาฯ ทารา จ คโว จ ทารควํฯ จตโสฺส อสฺสิโย อสฺส จตุรโสฺสฯ</p>


<h3>๔๘. อายาเม+นุควํ</h3>
<p>อนุควํติ  นิปจฺจเต อายาเมคมฺยมาเนฯ ควสฺส อายาโม อนุควํ สกฎํ, อสงฺขฺยสมาโสฯ</p>


<h3>๔๙. อกฺขิสฺมา+ญฺญเตฺถ</h3>
<p>อกฺขิสฺมา สมาสโนฺต อ โหติ อญฺญเตฺถฯ วิสาลานิ อกฺขีนิ ยสฺส โส วิสาลโกฺขฯ</p>


<h3>๕๐. ทารุมฺย+งฺคุลฺยา</h3>
<p>องฺคุลนฺตา อญฺญเตฺถ ทารุมฺหิ สมาสโนฺต อ โหติฯ เทฺว องฺคุลิโย อวยวา อเสฺสติ ทฺวงฺคุลํ ทารุ, เอวํ ปญฺจงฺคุลํฯ องฺคุลิสทิสาวยวํ ธญฺญาทีนํ วิเกฺขปกํ ทารูติ วุจฺจเตฯ</p>


<h3>๕๔. อุตฺตรปเท</h3>
<p>อิทํ สพฺพตฺถ อธิกาตพฺพํฯ</p>


<h3>๕๕. อิมสฺสิ+ทนฺติ</h3>
<p>อุตฺตรปเท อิมสฺส อิทํ, อิมาย อโตฺถ อิทมโฎฺฐ, ถสฺส โฐ, อิทมโฎฺฐ อสฺส อตฺถีติ อิทมฎฺฐี, อิทมฎฺฐิโน ภาโว อิทมฎฺฐิตาฯ อิเมสํ ปจฺจยา อิทปฺปจฺจยา, นิคฺคหีตโลโป ปสฺส จ ทฺวิภาโวฯ</p>


<h3>๕๗. ฎ นฺตนฺตูนนฺติ</h3>
<p>นฺตนฺตูนํ อุตฺตรปเท ฎ โหติฯ ภวโนฺต ปติฎฺฐา อมฺหนฺติ ภวํปติฎฺฐา มยํ, นิคฺคหีตาคโม, วคฺคโนฺต, โยสฺส ฎา จฯ ภควา มูลํ เอเตสํติ ภควํมูลกา โน ธมฺมาฯ</p>


<h3>๕๘. อ</h3>
<p>อิติ  นฺตนฺตูนํ อ โหติฯ คุณวโนฺต ปติฎฺฐา มมาติ คุณวนฺตปติโฎฺฐ+สฺมิฯ</p>


<h3>๖๐. ปรสฺส สํขฺยาสุติ</h3>
<p>สํขฺยาสุ ปรสฺส โอ, ปโร สตสฺมา อธิกา ปโรสตํฯ</p>


<h3>๖๑. ชเน ปุถสฺสุติ</h3>
<p>ปุถสฺส ชเน อุ โหติฯ ปุถเควา+ยํ ชโนติ ปุถุชฺชโน, ชสฺส ทฺวิตฺตํฯ</p>


<h3>๖๒. โส ฉสฺสา+หา+ยตเน วา</h3>
<p>อเห อายตเน จ อุตฺตรปเท ฉสฺส โส โหติ วาฯ สาหํ ฉาหํ, สฬายตนํ ฉฬายตนํฯ (สมฺพรํ)</p>


<h3>๖๓. ลฺตุ+ปิตาทีน+มารวรง</h3>
<p>ลฺตุปจฺจยนฺตานํ ปิตาทีนญฺจ ยถากฺกม+มารวรง วา โหนฺตุ+ตฺตรปเทฯ สตฺถุโน ทสฺสนํ สตฺถารทสฺสนํ, กตฺตารนิเทฺทโสฯ มาตรปิตโรฯ วาเตฺวว, สตฺถุทสฺสนํ, มาตุชาโยฯ</p>


<h3>๖๘. กฺวจิ ปจฺจเยติ</h3>
<p>ปจฺจเย ปุมภาเว อติสเยน พฺยตฺตา พฺยตฺตตรา, พฺยตฺตตมาฯ ‘‘ตสฺสํ ตตฺร, ตาย ตโต, ตสฺสํ เวลายํ ตทา’’</p>


<h3>๗๑. สญฺญาย+มุโท+ทกสฺส</h3>
<p>สญฺญาย+มุทกสฺสุ+ตฺตรปเท  อุทาเทโส โหติฯ อุทธิ, อุทปานํฯ</p>


<h3>๗๒. กุมฺภาทีสุ วา</h3>
<p>กุมฺภาทีสุ+ตฺตรปเทสุ อุทกสฺส อุทาเทโส วา โหติฯ อุทกุโมฺภ, อุทกกุโมฺภฯ อุทปโตฺต อุทกปโตฺตฯ อุทพินฺทุ อุทกพินฺทุฯ อากติคโณ+ยํฯ</p>


<h3>๗๓. โสตาทีสู+โลโป</h3>
<p>โสตาทีสุ+ตฺตรปเทสุ อุทกสฺส อุสฺส โลโป โหติฯ ทกโสตํ, ทกรกฺขโสฯ</p>


<h3>๒๖. อิตฺถิย+มตฺวา</h3>
<p>อิตฺถิยํ วตฺตมานโต อการนฺตโต นามสฺมา อาปจฺจโย โหติฯ ธมฺมทินฺนาฯ</p>


<h3>๒๗. นทาทิโต งี</h3>
<p>นทาทีหิ อิตฺถิยํ วีปจฺจโย โหติฯ นที มหี กุมารี ตรุณี วารุณี โคตมีฯ</p>


<p>โคโต วา</p>


<p>คาวี โคฯ อากติคโณ+ยํฯ ว-กาโร ‘‘นฺตนฺตูนํ วีมฺหิ โต วา’’ติ วิเสสนโตฺถฯ</p>


<h3>๒๘. ยกฺขาทิตฺวิ+นี จ</h3>
<p>ยกฺขาทิโต  อิตฺถิยํ อินี โหติ วี จฯ ยกฺขินี ยกฺขี, นาคินี นาคี, สีหินี สีหีฯ</p>


<h3>๒๙. อารามิกาทีหิ</h3>
<p>อารามิกาทิโต อินี โหติ+ตฺถิยํฯ อารามิกินี, อนนฺตรายิกินีฯ</p>


<p>สญฺญายํ มานุโส มานุสินี, อญฺญตฺร มานุสีฯ</p>


<h3>๓๐. ยุวเณฺณหิ นี</h3>
<p>อิตฺถิย+มิวณฺณุวณฺณเนฺตหิ นี โหติ พหุลํฯ สทาปยตปาณินี, ทณฺฑินี, ภิกฺขุนี, ขตฺตพนฺธุนี, ปรจิตฺตวิทุนีฯ มาตุอาทิโต กสฺมา น โหติ, อิตฺถิปจฺจยํ วินาปิ อิตฺถตฺตาภิธานโตฯ</p>


<h3>๓๑. ตฺติมฺหา+ญฺญเตฺถ</h3>
<p>ตฺติมฺหา+ญฺญเตฺถเยว อิตฺถิยํ นี โหติ พหุลํฯ สา+หํ อหิํสารตินี, ตสฺสา มุฎฺฐสฺสตินิยา, สา คาวี วจฺฉคิทฺธินีฯ อญฺญเตฺถติ กิํ, ธมฺมรติฯ</p>


<h3>๓๒. ฆรณฺยาทโยติ</h3>
<p>ฆรณิปภุตโย นีปจฺจยนฺตา สาธโว โหนฺติฯ ฆร+มสฺสา อตฺถีติ อีมฺหิ ‘‘ยุวเณฺณหิ นี’’ติ นี, ฆรณีฯ อิมินา นสฺส โณ, อีสฺส อตฺตญฺจฯ</p>


<p>อาจริยา  วา ยโลโป จ อิติ คณสุเตฺตน นิยามิตตฺตา อิมินาว นีมฺหิ ยโลโป จ, อาจรินี อาจริยาฯ</p>


<h3>๓๓. มาตุลาทิตฺวา+นี ภริยายนฺติ</h3>
<p>มาตุลาทิโต ภริยาย+มานี โหติฯ มาตุลานี, วรุณานี, คหปตานี, อาจริยานีฯ</p>


<p>อภริยายํ ขตฺติยา วา อิติ คณสุเตฺตน นิยมิตตฺตา อิมินา วา อานี, ขตฺติยานีฯ นทาทิปาฐา ภริยายนฺตุ อี, ขตฺติยีฯ</p>


<h3>๓๔. อุปมา+สํหิต+สหิต+สญฺญต+สห+สผ+วาม+ลกฺขณาทิตู+รุตูติ</h3>
<p>อูรุสทฺทโต อิตฺถิย+มู โหติฯ กรโภ วิย อูรุ ยสฺสา สา กรโภรู, สํหิโต อูรุ อสฺสาติ สํหิโตรู, เอวํ สหิโตรู, สญฺญโตรู, สโหรู, สโผรู, วาโมรู, ลกฺขโณรูฯ อูติ โยควิภาคา พฺรหฺมพนฺธูฯ</p>


<h3>๓๕. ยุวาติ</h3>
<p>ยุวสทฺทโตติ โหติ+ตฺถิยํฯ ยุวติฯ</p>


<h3>๓๖. นฺตนฺตูนํ วีมฺหิ โต วาติ</h3>
<p>วีมฺหิ นฺตนฺตูนํ โต วา โหติฯ คจฺฉตี คจฺฉนฺตี, สีลวต สีลวนฺตีฯ</p>


<h3>๓๗. ภวโต โภโตติ</h3>
<p>วีมฺหิ  ภวโต โภตาเทโส วา โหติฯ โภตี ภวนฺตีฯ</p>


<h3>๓๙. ปุถุสฺส ปถวปุถวาติ</h3>
<p>วีมฺหิ ปุถุสฺส ปถวปุถวา โหนฺติฯ ปถวี ปุถวี, เฐ ปถวีฯ</p>


<p>อิติ ปโยคสิทฺธิยํ สมาสกโณฺฑ จตุโตฺถฯ</p>





