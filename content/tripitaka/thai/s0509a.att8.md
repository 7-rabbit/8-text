<h1>๙. นวกนิปาโต</h1>
<h3>๑. วฑฺฒมาตุเถรีคาถาวณฺณนา</h3>
<p>นวกนิปาเต    ติอาทิกา วฑฺฒมาตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี, อนุกฺกเมน สมฺภตวิโมกฺขสมฺภารา หุตฺวา อิมสฺมิํ พุทฺธุปฺปาเท ภารุกจฺฉกนคเร กุลเคเห นิพฺพตฺติตฺวา วยปฺปตฺตา ปติกุลํ คตา เอกํ ปุตฺตํ วิชายิฯ ตสฺส ติ นามํ อโหสิฯ ตโต ปฎฺฐาย สา ติ โวหรียิตฺถฯ สา ภิกฺขูนํ สนฺติเก ธมฺมํ สุตฺวา ปฎิลทฺธสทฺธา ปุตฺตํ ญาตีนํ นิยฺยาเทตฺวา ภิกฺขุนุปสฺสยํ คนฺตฺวา ปพฺพชิฯ อิโต ปรํ ยํ วตฺตพฺพํ, ตํ วฑฺฒเตฺถรสฺส วตฺถุมฺหิ (เถรคา. อฎฺฐ. ๒.วฑฺฒเตฺถรคาถาวณฺณนา) อาคตเมวฯ วฑฺฒเตฺถรญฺหิ อตฺตโน ปุตฺตํ สนฺตรุตฺตรํ เอกกํ ภิกฺขุนุปสฺสเย อตฺตโน ทสฺสนตฺถาย อุปคตํ อยํ เถรี ‘‘กสฺมา ตฺวํ เอกโก สนฺตรุตฺตโรว อิธาคโต’’ติ โจเทตฺวา โอวทนฺตี –</p>


<ol>
<li>
‘‘มา สุ เต วฑฺฒ โลกมฺหิ, วนโถ อหุ กุทาจนํ;  
  
มา ปุตฺตก ปุนปฺปุนํ, อหุ ทุกฺขสฺส ภาคิมาฯ  
</li>
  
<li>
‘‘สุขญฺหิ วฑฺฒ มุนโย, อเนชา ฉินฺนสํสยา;  
  
สีติภูตา ทมปฺปตฺตา, วิหรนฺติ อนาสวาฯ  
</li>
  
<li>
‘‘เตหานุจิณฺณํ อิสีหิ, มคฺคํ ทสฺสนปตฺติยา;  
  
ทุกฺขสฺสนฺตกิริยาย, ตฺวํ วฑฺฒ อนุพฺรูหยา’’ติฯ –  
</li>
  
<p>อิมา ติโสฺส คาถา อภาสิฯ
</ol></p>


<p>ตตฺถ นฺติ ติ นิปาตมตฺตํฯ วฑฺฒ, ปุตฺตก, สพฺพสฺมิมฺปิ สตฺตโลเก, สงฺขารโลเก จ กิเลสวนโถ ตุยฺหํ กทาจิปิ มา อหุ มา อโหสิ ฯ ตตฺถ การณมาห – ติ วนถํ อนุจฺฉินฺทโนฺต ตํ นิมิตฺตสฺส ปุนปฺปุนํ อปราปรํ ชาติอาทิทุกฺขสฺส ภาคี มา อโหสิฯ</p>


<p>เอวํ  วนถสฺส อสมุเจฺฉเท อาทีนวํ ทเสฺสตฺวา อิทานิ สมุเจฺฉเท อานิสํสํ ทเสฺสนฺตี   ติอาทิมาหฯ ตสฺสโตฺถ – ปุตฺตก,  โมเนยฺยธมฺมสมนฺนาคเตน  เอชาสงฺขาตาย ตณฺหาย อภาเวน  ทสฺสนมเคฺคเนว ปหีนวิจิกิจฺฉตาย  สพฺพกิเลสปริฬาหาภาเวน  อุตฺตมสฺส ทมถสฺส อธิคตตฺตา  ขีณาสวา สุขํ วิหรนฺติ, น เตสํ เอตรหิ เจโตทุกฺขํ อตฺถิ, อายติํ ปน สพฺพมฺปิ ทุกฺขํ น ภวิสฺสเตวฯ</p>


<p>ยสฺมา เจเตวํ, ตสฺมา ติ เตหิ ขีณาสเวหิ อิสีหิ อนุจิณฺณํ ปฎิปนฺนํ สมถวิปสฺสนามคฺคํ ญาณทสฺสนสฺส อธิคมาย สกลสฺสาปิ วฎฺฎทุกฺขสฺส อนฺตกิริยาย วฑฺฒ, ตฺวํ อนุพฺรูหย วเฑฺฒยฺยาสีติฯ</p>


<p>ตํ สุตฺวา วฑฺฒเตฺถโร ‘‘อทฺธา มม มาตา อรหเตฺต ปติฎฺฐิตา’’ติ จิเนฺตตฺวา ตมตฺถํ ปเวเทโนฺต –</p>


<ol>
<li>
‘‘วิสารทาว ภณสิ, เอตมตฺถํ ชเนตฺติ เม;  
  
มญฺญามิ นูน มามิเก, วนโถ เต น วิชฺชตี’’ติฯ – คาถมาห;  
</li>
  
<p>ตตฺถ ติ ‘‘มา สุ เต วฑฺฒ โลกมฺหิ, วนโถ อหุ กุทาจน’’นฺติ เอตมตฺถํ เอตํ โอวาทํ, อมฺม, วิคตสารชฺชา กตฺถจิ อลคฺคา อนลฺลีนาว หุตฺวา มยฺหํ วทสิฯ ตสฺมา ติ, นูน  มยฺหํ, อมฺม, เคหสิตเปมมโตฺตปิ  ตุยฺหํ มยิ น วิชฺชตีติ มญฺญามิ, น มามิกาติ อโตฺถฯ
</ol></p>


<p>ตํ สุตฺวา เถรี ‘‘อณุมโตฺตปิ กิเลโส กตฺถจิปิ วิสเย มม น วิชฺชตี’’ติ วตฺวา อตฺตโน กตกิจฺจตํ ปกาเสนฺตี –</p>


<ol>
<li>
‘‘เย  
เกจิ วฑฺฒ สงฺขารา, หีนา อุกฺกฎฺฐมชฺฌิมา;  
  
อณูปิ อณุมโตฺตปิ, วนโถ เม น วิชฺชติฯ  
</li>
  
<li>
‘‘สเพฺพ  
เม อาสวา ขีณา, อปฺปมตฺตสฺส ฌายโต;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมํ  คาถาทฺวยมาหฯ
</ol></p>


<p>ตตฺถ ติ อนิยมวจนํฯ ติ สงฺขตธมฺมาฯ ติ ลามกา ปติกุฎฺฐาฯ ติ ปณีตา เจว มชฺฌิมา จฯ เตสุ วา อสงฺขตา หีนา ชาติสงฺขตา อุกฺกฎฺฐา, อุภยวิมิสฺสิตา มชฺฌิมาฯ หีเนหิ วา ฉนฺทาทีหิ นิพฺพตฺติตา หีนา, มชฺฌิเมหิ มชฺฌิมา, ปณีเตหิ อุกฺกฎฺฐาฯ อกุสลา ธมฺมา วา หีนา, โลกุตฺตรา ธมฺมา อุกฺกฎฺฐา, อิตรา มชฺฌิมาฯ ติ น เกวลํ ตยิ เอว, อถ โข เย เกจิ หีนาทิเภทภินฺนา สงฺขาราฯ เตสุ สเพฺพสุ อณูปิ อณุมโตฺตปิ อติปริตฺตโกปิ วนโถ มยฺหํ น วิชฺชติฯ</p>


<p>ตตฺถ การณมาห – ติฯ ตตฺถ ติ อปฺปมตฺตาย ฌายนฺติยา, ลิงฺควิปลฺลาเสน เหตํ วุตฺตํฯ เอตฺถ จ ยสฺมา ติโสฺส วิชฺชา อนุปฺปตฺตา, ตสฺมา กตํ พุทฺธสฺส สาสนํฯ ยสฺมา อปฺปมตฺตา ฌายินี, ตสฺมา สเพฺพ เม อาสวา ขีณา, อณูปิ อณุมโตฺตปิ วนโถ เม น วิชฺชตีติ โยชนาฯ</p>


<p>เอวํ วุตฺตโอวาทํ องฺกุสํ กตฺวา สญฺชาตสํเวโค เถโร วิหารํ คนฺตฺวา ทิวาฎฺฐาเน นิสิโนฺน วิปสฺสนํ วเฑฺฒตฺวา อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา สญฺชาตโสมนโสฺส มาตุ สนฺติกํ คนฺตฺวา อญฺญํ พฺยากโรโนฺต –</p>


<ol>
<li>
‘‘อุฬารํ วต เม มาตา, ปโตทํ สมวสฺสริ;  
  
ปรมตฺถสญฺหิตา คาถา, ยถาปิ อนุกมฺปิกาฯ  
</li>
  
<li>
‘‘ตสฺสาหํ วจนํ สุตฺวา, อนุสิฎฺฐิํ ชเนตฺติยา;  
  
ธมฺมสํเวคมาปาทิํ, โยคเกฺขมสฺส ปตฺติยาฯ  
</li>
  
<li>
‘‘โสหํ  
ปธานปหิตโตฺต, รตฺตินฺทิวมตนฺทิโต;  
  
มาตรา โจทิโต สเนฺต, อผุสิํ สนฺติมุตฺตม’’นฺติฯ –  
</li>
  
<p>อิมา ติโสฺส คาถา อภาสิฯ
</ol></p>


<p>อถ  เถรี อตฺตโน วจนํ องฺกุสํ กตฺวา ปุตฺตสฺส อรหตฺตปฺปตฺติยา อาราธิตจิตฺตา เตน ภาสิตคาถา สยํ ปจฺจนุภาสิฯ เอวํ ตาปิ เถริยา คาถา นาม ชาตาฯ</p>


<p>ตตฺถ นฺติ วิปุลํ มหนฺตํฯ นฺติ  โอวาทปโตทํฯ ติ สมฺมา ปวเตฺตสิ วตาติ โยชนาฯ โก ปน โส ปโตโทติ อาห ติฯ ตํ ‘‘มา สุ เต, วฑฺฒ, โลกมฺหี’’ติอาทิกา คาถา สนฺธาย วทติฯ ติ ยถา อญฺญาปิ อนุคฺคาหิกา, เอวํ มยฺหํ มาตา ปวตฺตินิวตฺติวิภาวนคาถาสงฺขาตํ อุฬารํ ปโตทํ ปาชนทณฺฑกํ มม ญาณเวคสมุเตฺตชํ ปวเตฺตสีติ อโตฺถฯ</p>


<p>นฺติ ญาณภยาวหตฺตา อติวิย มหนฺตํ ภิํสนํ สํเวคํ อาปชฺชิํฯ</p>


<p>ติ จตุพฺพิธสมฺมปฺปธานโยเคน ทิพฺพานํ ปฎิเปสิตจิโตฺตฯ นฺติ อนุตฺตรํ สนฺติํ นิพฺพานํ ผุสิํ อธิคจฺฉินฺติ อโตฺถฯ</p>

</p>

</p>





