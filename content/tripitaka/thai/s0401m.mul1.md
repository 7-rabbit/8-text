<h1>๒. นีวรณปฺปหานวโคฺค</h1>
<p> ‘‘นาหํ  , ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปโนฺน วา กามจฺฉโนฺท อุปฺปชฺชติ อุปฺปโนฺน วา กามจฺฉโนฺท ภิโยฺยภาวาย เวปุลฺลาย สํวตฺตติ ยถยิทํ, ภิกฺขเว, สุภนิมิตฺตํฯ สุภนิมิตฺตํ, ภิกฺขเว, อโยนิโส มนสิ กโรโต อนุปฺปโนฺน เจว กามจฺฉโนฺท อุปฺปชฺชติ อุปฺปโนฺน จ กามจฺฉโนฺท ภิโยฺยภาวาย เวปุลฺลาย สํวตฺตตี’’ติฯ ปฐมํฯ</p>


<p> ‘‘นาหํ , ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปโนฺน วา พฺยาปาโท อุปฺปชฺชติ อุปฺปโนฺน วา พฺยาปาโท ภิโยฺยภาวาย เวปุลฺลาย สํวตฺตติ ยถยิทํ, ภิกฺขเว, ปฎิฆนิมิตฺตํฯ ปฎิฆนิมิตฺตํ, ภิกฺขเว, อโยนิโส มนสิ กโรโต อนุปฺปโนฺน เจว พฺยาปาโท อุปฺปชฺชติ อุปฺปโนฺน จ พฺยาปาโท ภิโยฺยภาวาย เวปุลฺลาย สํวตฺตตี’’ติฯ ทุติยํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนํ วา ถินมิทฺธํ  อุปฺปชฺชติ อุปฺปนฺนํ วา ถินมิทฺธํ ภิโยฺยภาวาย เวปุลฺลาย สํวตฺตติ ยถยิทํ, ภิกฺขเว, อรติ ตนฺที  วิชมฺภิตา  ภตฺตสมฺมโท เจตโส จ ลีนตฺตํฯ ลีนจิตฺตสฺส, ภิกฺขเว, อนุปฺปนฺนเญฺจว ถินมิทฺธํ  อุปฺปชฺชติ อุปฺปนฺนญฺจ ถินมิทฺธํ ภิโยฺยภาวาย เวปุลฺลาย สํวตฺตตี’’ติฯ ตติยํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนํ วา อุทฺธจฺจกุกฺกุจฺจํ อุปฺปชฺชติ อุปฺปนฺนํ วา อุทฺธจฺจกุกฺกุจฺจํ ภิโยฺยภาวาย เวปุลฺลาย สํวตฺตติ ยถยิทํ, ภิกฺขเว, เจตโส อวูปสโมฯ อวูปสนฺตจิตฺตสฺส, ภิกฺขเว, อนุปฺปนฺนเญฺจว อุทฺธจฺจกุกฺกุจฺจํ อุปฺปชฺชติ อุปฺปนฺนญฺจ อุทฺธจฺจกุกฺกุจฺจํ ภิโยฺยภาวาย เวปุลฺลาย สํวตฺตตี’’ติฯ จตุตฺถํฯ</p>


<p> ‘‘นาหํ  , ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนา วา วิจิกิจฺฉา อุปฺปชฺชติ อุปฺปนฺนา วา วิจิกิจฺฉา ภิโยฺยภาวาย เวปุลฺลาย สํวตฺตติ ยถยิทํ, ภิกฺขเว, อโยนิโสมนสิกาโรฯ อโยนิโส, ภิกฺขเว, มนสิ กโรโต อนุปฺปนฺนา เจว วิจิกิจฺฉา อุปฺปชฺชติ อุปฺปนฺนา จ วิจิกิจฺฉา ภิโยฺยภาวาย เวปุลฺลาย สํวตฺตตี’’ติฯ ปญฺจมํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปโนฺน วา กามจฺฉโนฺท นุปฺปชฺชติ อุปฺปโนฺน วา กามจฺฉโนฺท ปหียติ ยถยิทํ, ภิกฺขเว, อสุภนิมิตฺตํฯ อสุภนิมิตฺตํ, ภิกฺขเว, โยนิโส มนสิ กโรโต อนุปฺปโนฺน เจว กามจฺฉโนฺท นุปฺปชฺชติ อุปฺปโนฺน จ กามจฺฉโนฺท ปหียตี’’ติฯ ฉฎฺฐํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปโนฺน วา พฺยาปาโท นุปฺปชฺชติ อุปฺปโนฺน วา พฺยาปาโท ปหียติ  ยถยิทํ, ภิกฺขเว, เมตฺตา  เจโตวิมุตฺติฯ เมตฺตํ, ภิกฺขเว, เจโตวิมุตฺติํ โยนิโส มนสิ กโรโต อนุปฺปโนฺน เจว พฺยาปาโท นุปฺปชฺชติ อุปฺปโนฺน จ พฺยาปาโท ปหียตี’’ติฯ สตฺตมํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนํ วา ถินมิทฺธํ นุปฺปชฺชติ อุปฺปนฺนํ วา ถินมิทฺธํ ปหียติ ยถยิทํ, ภิกฺขเว, อารมฺภธาตุ นิกฺกมธาตุ ปรกฺกมธาตุฯ อารทฺธวีริยสฺส, ภิกฺขเว, อนุปฺปนฺนเญฺจว ถินมิทฺธํ นุปฺปชฺชติ อุปฺปนฺนญฺจ ถินมิทฺธํ ปหียตี’’ติฯ อฎฺฐมํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เยน อนุปฺปนฺนํ วา อุทฺธจฺจกุกฺกุจฺจํ นุปฺปชฺชติ อุปฺปนฺนํ วา อุทฺธจฺจกุกฺกุจฺจํ ปหียติ ยถยิทํ, ภิกฺขเว, เจตโส วูปสโมฯ วูปสนฺตจิตฺตสฺส, ภิกฺขเว, อนุปฺปนฺนเญฺจว อุทฺธจฺจกุกฺกุจฺจํ นุปฺปชฺชติ อุปฺปนฺนญฺจ อุทฺธจฺจกุกฺกุจฺจํ ปหียตี’’ติฯ นวมํฯ</p>


<p> ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ  เยน อนุปฺปนฺนา วา วิจิกิจฺฉา นุปฺปชฺชติ อุปฺปนฺนา วา วิจิกิจฺฉา ปหียติ ยถยิทํ, ภิกฺขเว, โยนิโสมนสิกาโร ฯ โยนิโส, ภิกฺขเว, มนสิ กโรโต อนุปฺปนฺนา เจว วิจิกิจฺฉา นุปฺปชฺชติ อุปฺปนฺนา จ วิจิกิจฺฉา ปหียตี’’ติฯ ทสมํฯ</p>

</p>





