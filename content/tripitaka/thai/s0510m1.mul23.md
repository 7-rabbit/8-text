<h1>๒๔. อุทกาสนวโคฺค</h1>
<h3>๑. อุทกาสนทายกเตฺถรอปทานํ</h3>
<ol>
<li>
‘‘อารามทฺวารา  
  
  
นิกฺขมฺม, ผลกํ สนฺถริํ อหํ;  
  
อุทกญฺจ อุปฎฺฐาสิํ, อุตฺตมตฺถสฺส ปตฺติยาฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, อาสเน โจทเก ผลํฯ  
</li>
  
<li>
‘‘อิโต ปนฺนรเส กเปฺป, อภิสามสมวฺหโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อุทกาสนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ภาชนปาลกเตฺถรอปทานํ</h3>
<ol>
<li>
‘‘นคเร  
พนฺธุมติยา, กุมฺภกาโร อหํ ตทา;  
  
ภาชนํ อนุปาเลสิํ, ภิกฺขุสงฺฆสฺส ตาวเทฯ  
</li>
  
<li>
‘‘เอกนวุติโต กเปฺป, ภาชนํ อนุปาลยิํ;  
  
ทุคฺคติํ นาภิชานามิ, ภาชนสฺส อิทํ ผลํฯ  
</li>
  
<li>
‘‘เตปญฺญาเส อิโต กเปฺป, อนนฺตชาลินามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ภาชนปาลโก  เถโร อิมา คาถาโย อภาสิตฺถาติฯ
</ol></p>

</p>


<h3>๓. สาลปุปฺผิยเตฺถรอปทานํ</h3>
<ol>
<li>
‘‘อรุณวติยา  
  
นคเร, อโหสิํ ปูปิโก ตทา;  
  
มม ทฺวาเรน คจฺฉนฺตํ, สิขินํ อทฺทสํ ชินํฯ  
</li>
  
<li>
‘‘พุทฺธสฺส ปตฺตํ ปคฺคยฺห, สาลปุปฺผํ อทาสหํ;  
  
สมฺมคฺคตสฺส พุทฺธสฺส, วิปฺปสเนฺนน เจตสาฯ  
</li>
  
<li>
‘‘เอกตฺติํเส  
  
อิโต กเปฺป, ยํ ปุปฺผมภิทาสหํ  
ยํ ขชฺชกมทาสหํ (สี.), ยํ ขชฺชมภิทาสหํ (ก.) สาลปุปฺผนามกํ ขชฺชกํ วา ภเวยฺย  
;  
  
ทุคฺคติํ นาภิชานามิ, สาลปุปฺผสฺสิทํ ผลํฯ  
</li>
  
<li>
‘‘อิโต จุทฺทสกปฺปมฺหิ, อโหสิํ อมิตญฺชโล;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สาลปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. กิลญฺชทายกเตฺถรอปทานํ</h3>
<ol>
<li>
‘‘ติวรายํ ปุเร รเมฺม, นฬกาโร อหํ ตทา;  
  
สิทฺธเตฺถ โลกปโชฺชเต, ปสนฺนา ชนตา ตหิํฯ  
</li>
  
<li>
‘‘ปูชตฺถํ โลกนาถสฺส, กิลญฺชํ ปริเยสติ;  
  
พุทฺธปูชํ กโรนฺตานํ, กิลญฺชํ อททิํ อหํฯ  
</li>
  
<li>
‘‘จตุนฺนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, กิลญฺชสฺส อิทํ ผลํฯ  
</li>
  
<li>
‘‘สตฺตสตฺตติกปฺปมฺหิ, ราชา อาสิํ ชลทฺธโร  
ชุตินฺธโร (สี.)  
;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กิลญฺชทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. เวทิการกเตฺถรอปทานํ</h3>
<ol>
<li>
‘‘วิปสฺสิโน  
  
ภควโต, โพธิยา ปาทปุตฺตเม;  
  
ปสนฺนจิโตฺต สุมโน, กาเรสิํ เวทิกํ อหํฯ  
</li>
  
<li>
‘‘เอกนวุติโต กเปฺป, กาเรสิํ เวทิกํ อหํ;  
  
ทุคฺคติํ นาภิชานามิ, เวทิกาย อิทํ ผลํฯ  
</li>
  
<li>
‘‘อิโต  
เอกาทเส กเปฺป, อโหสิํ สูริยสฺสโม;  
  
สตฺตรตฺตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เวทิการโก เถโร อิมา คาถาโย อภาสิตฺถาติฯ
</ol></p>

</p>


<h3>๖. วณฺณการเตฺถรอปทานํ</h3>
<ol>
<li>
‘‘นคเร  
อรุณวติยา, วณฺณกาโร อหํ ตทา;  
  
เจติเย ทุสฺสภณฺฑานิ, นานาวณฺณํ รเชสหํ  
รชิํ อหํ (ก.), รเชมหํ (สฺยา.)  
ฯ  
</li>
  
<li>
‘‘เอกตฺติํเส อิโต กเปฺป, ยํ วณฺณํ รชยิํ ตทา;  
  
ทุคฺคติํ นาภิชานามิ, วณฺณทานสฺสิทํ ผลํฯ  
</li>
  
<li>
‘‘อิโต เตวีสติกเปฺป, วณฺณสม  
จนฺทุปม (สี.), จนฺทสม (สฺยา.)  
สนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา วณฺณกาโร เถโร อิมา คาถาโย อภาสิตฺถาติฯ
</ol></p>

</p>


<h3>๗. ปิยาลปุปฺผิยเตฺถรอปทานํ</h3>
<ol>
<li>
‘‘มิคลุโทฺท  
ปุเร อาสิํ, อรเญฺญ กานเน อหํ;  
  
ปิยาลํ ปุปฺผิตํ ทิสฺวา, คตมเคฺค ขิปิํ อหํฯ  
</li>
  
<li>
‘‘เอกนวุติโต  
  
กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปิยาลปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๘. อมฺพยาคทายกเตฺถรอปทานํ</h3>
<ol>
<li>
‘‘สเก  
สิเปฺป อปตฺถโทฺธ, อคมํ กานนํ อหํ;  
  
สมฺพุทฺธํ ยนฺตํ ทิสฺวาน, อมฺพยาคํ อทาสหํฯ  
</li>
  
<li>
‘‘เอกนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, อมฺพยาคสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อมฺพยาคทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. ชคติการกเตฺถรอปทานํ</h3>
<ol>
<li>
‘‘นิพฺพุเต  
โลกนาถมฺหิ, อตฺถทสฺสิ นรุตฺตเม;  
  
ชคตี การิตา มยฺหํ, พุทฺธสฺส ถูปมุตฺตเมฯ  
</li>
  
<li>
‘‘อฎฺฐารเส กปฺปสเต, ยํ กมฺมมกริํ ตทา;  
  
ทุคฺคติํ นาภิชานามิ, ชคติยา อิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ชคติการโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. วาสิทายกเตฺถรอปทานํ</h3>
<ol>
<li>
‘‘กมฺมาโรหํ  
ปุเร อาสิํ, ติวรายํ ปุรุตฺตเม;  
  
เอกา วาสิ มยา ทินฺนา, สยมฺภุํ อปราชิตํ  
สยมฺภุมฺหิปราชิเต (?)  
ฯ  
</li>
  
<li>
‘‘จตุนฺนวุติโต กเปฺป, ยํ วาสิมททิํ ตทา;  
  
ทุคฺคติํ นาภิชานามิ, วาสิทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา วาสิทายโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ  –</p>


<p>
อุทกาสนภาชนํ, สาลปุปฺผี กิลญฺชโก;  
  
เวทิกา วณฺณกาโร จ, ปิยาลอมฺพยาคโท;  
  
ชคตี วาสิทาตา จ, คาถา ติํส จ อฎฺฐ จฯ  
</p>
  
  
  
  
  