<h1>๒. ทิฎฺฐิกถา</h1>
<h2>๑. อสฺสาททิฎฺฐินิเทฺทสวณฺณนา</h2>
<p> อิทานิ   ญาณกถานนฺตรํ กถิตาย ทิฎฺฐิกถาย อนุปุพฺพอนุวณฺณนา อนุปฺปตฺตาฯ อยญฺหิ ทิฎฺฐิกถา ญาณกถาย กตญาณปริจยสฺส สมธิคตสมฺมาทิฎฺฐิสฺส มิจฺฉาทิฎฺฐิมลวิโสธนา สุกรา โหติ, สมฺมาทิฎฺฐิ จ สุปริสุทฺธา โหตีติ ญาณกถานนฺตรํ กถิตาฯ ตตฺถ ติอาทิกา ปุจฺฉาฯ ติอาทิกํ ปุจฺฉิตปุจฺฉาย วิสฺสชฺชนํฯ ติอาทิโก วิสฺสชฺชิตวิสฺสชฺชนสฺส วิตฺถารนิเทฺทโส, ติอาทิกา ทิฎฺฐิสุตฺตสํสนฺทนาติ เอวมิเม จตฺตาโร ปริเจฺฉทาฯ ตตฺถ ปุจฺฉาปริเจฺฉเท ตาว ติ ธมฺมปุจฺฉา, สภาวปุจฺฉาฯ ติ เหตุปุจฺฉา ปจฺจยปุจฺฉา, กิตฺตกานิ ทิฎฺฐีนํ การณานีติ อโตฺถฯ ติ สมุทาจารปุจฺฉา วิการปุจฺฉาฯ ทิฎฺฐิโย เอว หิ สมุทาจารวเสน จิตฺตํ ปริโยนนฺธนฺติโย อุฎฺฐหนฺตีติ ทิฎฺฐิปริยุฎฺฐานานิ  นาม โหนฺติฯ ติ ทิฎฺฐีนํ สงฺขาปุจฺฉา คณนาปุจฺฉาฯ ติ วตฺถุปฺปเภทวเสน อารมฺมณนานตฺตวเสน ทิฎฺฐิปฺปเภทปุจฺฉาฯ ทิฎฺฐิโย เอว หิ ตํ ตํ วตฺถุํ ตํ ตํ อารมฺมณํ อภินิวิสนฺติ ปรามสนฺตีติ ทิฎฺฐิปรามาสาติ วุจฺจนฺติฯ ติ ทิฎฺฐีนํ ปฎิปกฺขปุจฺฉา ปหานูปายปุจฺฉาฯ ทิฎฺฐิการณานิ หิ ขนฺธาทีนิ ทิฎฺฐิสมุคฺฆาเตน ตาสํ การณานิ น โหนฺตีติ ตานิ จ การณานิ สมุคฺฆาติตานิ นาม โหนฺติฯ ตสฺมา ทิฎฺฐิฎฺฐานานิ สมฺมา ภุสํ หญฺญนฺติ เอเตนาติ ทิฎฺฐิฎฺฐานสมุคฺฆาโตติ วุจฺจติฯ</p>


<p>อิทานิ เอตาสํ ฉนฺนํ ปุจฺฉานํ ติอาทีนิ ฉ วิสฺสชฺชนานิฯ ตตฺถ ติ วิสฺสเชฺชตพฺพปุจฺฉาฯ ติ วิสฺสชฺชนํฯ สา ปน อนิจฺจาทิเก  วตฺถุสฺมิํ นิจฺจาทิวเสน อภินิวิสติ ปติฎฺฐหติ ทฬฺหํ คณฺหาตีติ ฯ อนิจฺจาทิอาการํ อติกฺกมิตฺวา นิจฺจนฺติอาทิวเสน วตฺตมาโน ปรโต อามสติ คณฺหาตีติ ฯ อถ วา นิจฺจนฺติอาทิกํ ปรํ อุตฺตมํ สจฺจนฺติ อามสติ คณฺหาตีติ ปรามาโส, อภินิเวโส  จ โส ปรามาโส จาติ ฯ เอวํปกาโร ทิฎฺฐีติ กิจฺจโต ทิฎฺฐิสภาวํ วิสฺสเชฺชติฯ นฺติ ตีณิ สตานิ, วจนวิปลฺลาโส กโตฯ ติ ปุจฺฉํ อนุทฺธริตฺวาว ติ วิสฺสชฺชนํ กตํฯ</p>


<p> อิทานิ ติอาทิ วิตฺถารนิเทฺทโสฯ ตตฺถ นฺติ อุปโยควจนํฯ รูปํ อภินิเวสปรามาโสติ สมฺพโนฺธฯ นฺติ เจตฺถ รูปุปาทานกฺขโนฺธ กสิณรูปญฺจฯ ‘‘เอตํ มมา’’ติ อภินิเวสปรามาโส ทิฎฺฐิ, ‘‘เอโสหมสฺมี’’ติ อภินิเวสปรามาโส ทิฎฺฐิ, ‘‘เอโส เม อตฺตา’’ติ อภินิเวสปรามาโส ทิฎฺฐีติ ปเจฺจกํ โยเชตพฺพํฯ นฺติ สามญฺญวจนํฯ เตเนว ‘‘เวทนํ เอตํ มม, สงฺขาเร เอตํ มมา’’ติ นปุํสกวจนํ เอกวจนญฺจ กตํฯ เอโสติ ปน วตฺตพฺพมเปกฺขิตฺวา ปุลฺลิเงฺคกวจนํ กตํฯ ติ ตณฺหามญฺญนามูลิกา ทิฎฺฐิฯ ติ มานมญฺญนามูลิกา ทิฎฺฐิฯ ติ ทิฎฺฐิมญฺญนา เอวฯ เกจิ ปน ‘‘เอตํ มมาติ มมํการกปฺปนา, เอโสหมสฺมีติ อหํการกปฺปนา, เอโส เม อตฺตาติ  อหํการมมํการกปฺปิโต อตฺตาภินิเวโสติ จ, ตถา ยถากฺกเมเนว ตณฺหามูลนิเวโส มานปคฺคาโห, ตณฺหามูลนิวิโฎฺฐ มานปคฺคหิโต, อตฺตาภินิเวโสติ จ, สงฺขารานํ ทุกฺขลกฺขณาทสฺสนํ, สงฺขารานํ อนิจฺจลกฺขณาทสฺสนํ, สงฺขารานํ ติลกฺขณาทสฺสนเหตุโก อตฺตาภินิเวโสติ จ, ทุเกฺข อสุเภ จ สุขํ สุภนฺติ วิปลฺลาสคตสฺส, อนิเจฺจ นิจฺจนฺติ วิปลฺลาสคตสฺส, จตุพฺพิธวิปลฺลาสคตสฺส จ อตฺตาภินิเวโสติ จ, ปุเพฺพนิวาสญาณสฺส อาการกปฺปนา, ทิพฺพจกฺขุญาณสฺส อนาคตปฎิลาภกปฺปนา, ปุพฺพนฺตาปรนฺตอิทปฺปจฺจยตาปฎิจฺจสมุปฺปเนฺนสุ  ธเมฺมสุ กปฺปนิสฺสิตสฺส อตฺตาภินิเวโสติ จ, นนฺทิยา อตีตมนฺวาคเมติ, นนฺทิยา อนาคตํ ปฎิกงฺขติ, ปจฺจุปฺปเนฺนสุ ธเมฺมสุ สํหีรติ อตฺตาภินิเวโสติ จ, ปุพฺพเนฺต อญฺญาณเหตุกา ทิฎฺฐิ, อปรเนฺต อญฺญาณเหตุกา ทิฎฺฐิ, ปุพฺพนฺตาปรเนฺต อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณเหตุโก อตฺตาภินิเวโส’’ติ จ เอเตสํ ติณฺณํ วจนานํ อตฺถํ วณฺณยนฺติฯ</p>


<p>ทิฎฺฐิโย ปเนตฺถ ปฐมํ ปญฺจกฺขนฺธวตฺถุกาฯ ตโต ฉอชฺฌตฺติกพาหิรายตนวิญฺญาณ- กายสมฺผสฺสกายเวทนากายสญฺญากายเจตนากายตณฺหากายวิตกฺกวิจารธาตุทสกสิณ- ทฺวตฺติํสาการวตฺถุกา ทิฎฺฐิโย วุตฺตาฯ ทฺวตฺติํสากาเรสุ จ ยตฺถ วิสุํ อภินิเวโส น ยุชฺชติ, ตตฺถ สกลสรีราภินิเวสวเสเนว วิสุํ อภินิเวโส วิย กโตติ เวทิตพฺพํฯ ตโต ทฺวาทสายตนอฎฺฐารสธาตุเอกูนวีสติอินฺทฺริยวเสน โยชนา กตาฯ ตีณิ เอกนฺตโลกุตฺตรินฺทฺริยานิ น  โยชิตานิฯ น หิ โลกุตฺตรวตฺถุกา ทิฎฺฐิโย โหนฺติฯ สพฺพตฺถาปิ จ โลกิยโลกุตฺตรมิเสฺสสุ ธเมฺมสุ โลกุตฺตเร ฐเปตฺวา โลกิยา เอว คเหตพฺพาฯ อนินฺทฺริยพทฺธรูปญฺจ น คเหตพฺพเมวฯ ตโต เตธาตุกวเสน นววิธภววเสน ฌานพฺรหฺมวิหารสมาปตฺติวเสน ปฎิจฺจสมุปฺปาทงฺควเสน จ โยชนา กตาฯ ชาติชรามรณานํ วิสุํ คหเณ ปริหาโร วุตฺตนโย เอวฯ สพฺพานิ เจตานิ รูปาทิกานิ ชรามรณนฺตานิ อฎฺฐนวุติสตํ ปทานิ ภวนฺติฯ</p>


<p> ทิฎฺฐิฎฺฐาเนสุ นฺติ วีสติวตฺถุกายปิ สกฺกายทิฎฺฐิยา ปญฺจนฺนํ ขนฺธานํเยว วตฺถุตฺตา ‘‘เย หิ เกจิ, ภิกฺขเว, สมณา วา พฺราหฺมณา วา อตฺตานํ สมนุปสฺสมานา สมนุปสฺสนฺติ, สเพฺพ เต ปญฺจุปาทานกฺขเนฺธสุเยว  สมนุปสฺสนฺติ, เอเตสํ วา อญฺญตร’’นฺติ (สํ. นิ. ๓.๔๗) วุตฺตตฺตา จ ปญฺจุปาทานกฺขนฺธา ทิฎฺฐีนํ การณํฯ นฺติ อวิชฺชาย อนฺธีกตานํ ทิฎฺฐิอุปฺปตฺติโต ‘‘ยายํ, ภเนฺต, ทิฎฺฐิ ‘อสมฺมาสมฺพุเทฺธสุ  สมฺมาสมฺพุทฺธา’ติ, อยํ นุ โข, ภเนฺต, ทิฎฺฐิ กิํ ปฎิจฺจ ปญฺญายตีติ? มหตี โข เอสา, กจฺจาน, ธาตุ, ยทิทํ อวิชฺชาธาตุฯ หีนํ, กจฺจาน, ธาตุํ ปฎิจฺจ อุปฺปชฺชติ หีนา สญฺญา หีนา ทิฎฺฐี’’ติ (สํ. นิ. ๒.๙๗) วจนโต จ อวิชฺชา ทิฎฺฐีนํ การณํฯ นฺติ เตน ผเสฺสน ผุฎฺฐสฺส ทิฎฺฐิอุปฺปตฺติโต ‘‘เย เต, ภิกฺขเว, สมณพฺราหฺมณา ปุพฺพนฺตกปฺปิกา ปุพฺพนฺตานุทิฎฺฐิโน ปุพฺพนฺตํ อารพฺภ อเนกวิหิตานิ อธิวุตฺติปทานิ อภิวทนฺติ, ตทปิ ผสฺสปจฺจยา’’ติ (ที. นิ. ๑.๑๒๓) วจนโต จ ผโสฺส ทิฎฺฐีนํ การณํฯ นฺติ อาการมตฺตคฺคหเณน อยาถาวสภาวคาหเหตุตฺตา สญฺญาย –</p>


<p>
‘‘ยานิ จ ตีณิ ยานิ จ สฎฺฐิ, สมณปฺปวาทสิตานิ ภูริปญฺญ;  
  
สญฺญกฺขรสญฺญนิสฺสิตานิ, โอสรณานิ วิเนยฺย โอฆตมคา’’ติฯ (สุ. นิ. ๕๔๓) –  
</p>
  
<p>วจนโต ‘‘สญฺญานิทานา หิ ปปญฺจสงฺขา’’ติ (สุ. นิ. ๘๘๐; มหานิ. ๑๐๙) วจนโต จ สญฺญา ทิฎฺฐีนํ การณํฯ นฺติ อาการปริวิตเกฺกน ทิฎฺฐิอุปฺปตฺติโต –</p>


<p>
‘‘นเหว  
สจฺจานิ พหูนิ นานา, อญฺญตฺร สญฺญาย นิจฺจานิ โลเก;  
  
ตกฺกญฺจ ทิฎฺฐีสุ ปกปฺปยิตฺวา, สจฺจํ มุสาติ ทฺวยธมฺมมาหู’’ติฯ (สุ. นิ. ๘๙๒) –  
</p>
  
<p>วจนโต จ วิตโกฺก ทิฎฺฐีนํ การณํฯ นฺติ อโยนิโส มนสิการสฺส อกุสลานํ อสาธารณเหตุตฺตา ‘‘ตเสฺสวํ อโยนิโส มนสิกโรโต ฉนฺนํ ทิฎฺฐีนํ อญฺญตรา ทิฎฺฐิ อุปฺปชฺชตี’’ติ (ม. นิ. ๑.๑๙) วจนโต จ อโยนิโส มนสิกาโร ทิฎฺฐีนํ การณํ ฯ นฺติ ปาปมิตฺตสฺส ทิฎฺฐานุคติอาปชฺชเนน ทิฎฺฐิอุปฺปตฺติโต ‘‘พาหิรํ, ภิกฺขเว, องฺคนฺติ กริตฺวา น อญฺญํ เอกงฺคมฺปิ สมนุปสฺสามิ, ยํ เอวํ มหโต อนตฺถาย สํวตฺตติฯ ยถยิทํ, ภิกฺขเว, ปาปมิตฺตตา’’ติ  (อ. นิ. ๑.๑๑๐) วจนโต จ ปาปมิโตฺต ทิฎฺฐีนํ การณํฯ นฺติ ทุรกฺขาตธมฺมสฺสวเนน ทิฎฺฐิอุปฺปตฺติโต ‘‘เทฺวเม, ภิกฺขเว, เหตู เทฺว ปจฺจยา มิจฺฉาทิฎฺฐิยา อุปฺปาทาย ปรโต จ โฆโส อโยนิโส จ มนสิกาโร’’ติ (อ. นิ. ๒.๑๒๖) วจนโต จ ปรโต โฆโส มิจฺฉาทิฎฺฐิกโต มิจฺฉาทิฎฺฐิปฎิสญฺญุตฺตกถา ทิฎฺฐีนํ การณํฯ</p>


<p>อิทานิ นฺติ ปทสฺส อตฺถํ วิวรโนฺต ติอาทิมาหฯ ขนฺธา เอว ทิฎฺฐีนํ  ชนกเหตุ เจว อุปตฺถมฺภกปจฺจโย จาติ อโตฺถฯ ติ สมุฎฺฐหนฺติ อุปฺปชฺชนฺติ เอเตนาติ สมุฎฺฐานํ, การณนฺติ อโตฺถฯ เตน สมุฎฺฐานเฎฺฐน, ทิฎฺฐิการณภาเวนาติ อโตฺถฯ</p>


<p> อิทานิ กิจฺจเภเทน ทิฎฺฐิเภทํ ทเสฺสโนฺต ติอาทิมาหฯ ตตฺถ ติ อิทานิ วุจฺจมานานํ อฎฺฐารสนฺนํ ปทานํ สาธารณํ มูลปทํฯ ยา ทิฎฺฐิ, ตเทว ทิฎฺฐิคตํ, ยา ทิฎฺฐิ, ตเทว ทิฎฺฐิคหนนฺติ สเพฺพหิ สมฺพโนฺธ กาตโพฺพฯ อยาถาวทสฺสนเฎฺฐน ทิฎฺฐิ, ตเทว ทิฎฺฐีสุ คตํ ทสฺสนํ ทฺวาสฎฺฐิทิฎฺฐิอโนฺตคธตฺตาติ ฯ เหฎฺฐาปิสฺส อโตฺถ วุโตฺตเยวฯ ทฺวินฺนํ อนฺตานํ เอกนฺตคตตฺตาปิ ฯ สา เอว ทิฎฺฐิ ทุรติกฺกมนเฎฺฐน  ติณคหนวนคหนปพฺพตคหนานิ วิยฯ สาสงฺกสปฺปฎิภยเฎฺฐน  โจรกนฺตารวาฬกนฺตารนิรุทกกนฺตารทุพฺภิกฺขกนฺตารา วิยฯ ธมฺมสงฺคณิยํ ‘‘ทิฎฺฐิกนฺตาโร’’ติ สกลิเงฺคเนว อาคตํฯ สมฺมาทิฎฺฐิยา วินิวิชฺฌนเฎฺฐน ปฎิโลมเฎฺฐน จ ฯ มิจฺฉาทสฺสนญฺหิ อุปฺปชฺชมานํ สมฺมาทสฺสนํ วินิวิชฺฌติ เจว วิโลเมติ จฯ ธมฺมสงฺคณิยํ (ธ. ส. ๓๙๒, ๑๑๐๕) ‘‘ทิฎฺฐิวิสูกายิก’’นฺติ  อาคตํฯ กทาจิ สสฺสตสฺส, กทาจิ อุเจฺฉทสฺส คหณโต ทิฎฺฐิยา วิรูปํ ผนฺทิตนฺติ ฯ ทิฎฺฐิคติโก หิ เอกสฺมิํ ปติฎฺฐาตุํ น สโกฺกติ, กทาจิ สสฺสตํ อนุสฺสรติ, กทาจิ อุเจฺฉทํฯ ทิฎฺฐิเยว อนเตฺถ สํโยเชตีติ ฯ ทิฎฺฐิเยว อโนฺตตุทนเฎฺฐน ทุนฺนีหรณียเฎฺฐน จ สลฺลนฺติ   ฯ ทิฎฺฐิเยว ปีฬากรณเฎฺฐน สมฺพาโธติ ฯ ทิฎฺฐิเยว โมกฺขาวรณเฎฺฐน ปลิโพโธติ ฯ ทิฎฺฐิเยว ทุโมฺมจนียเฎฺฐน พนฺธนนฺติ ฯ ทิฎฺฐิเยว ทุรุตฺตรเฎฺฐน ปปาโตติ ฯ ทิฎฺฐิเยว ถามคตเฎฺฐน อนุสโยติ ฯ ทิฎฺฐิเยว อตฺตานํ สนฺตาเปตีติ ฯ ทิฎฺฐิเยว อตฺตานํ อนุทหตีติ ฯ ทิฎฺฐิเยว กิเลสกายํ คเนฺถตีติ ฯ ทิฎฺฐิเยว ภุสํ อาทิยตีติ ฯ ทิฎฺฐิเยว ‘‘สจฺจ’’นฺติอาทิวเสน อภินิวิสตีติ ฯ ทิฎฺฐิเยว อิทํ ปรนฺติ อามสติ, ปรโต วา อามสตีติ ฯ</p>


<p> อิทานิ ราสิวเสน โสฬส ทิฎฺฐิโย อุทฺทิสโนฺต ติอาทิมาหฯ ตตฺถ สุขโสมนสฺสสงฺขาเต อสฺสาเท ทิฎฺฐิ ฯ อตฺตานํ อนุคตา ทิฎฺฐิ ฯ นตฺถีติ ปวตฺตตฺตา วิปรีตา ทิฎฺฐิ ฯ สติ กาเย ทิฎฺฐิ, สนฺตี วา กาเย ทิฎฺฐิ ติ เจตฺถ ขนฺธปญฺจกํ, ขนฺธปญฺจกสงฺขาโต สกฺกาโย วตฺถุ ปติฎฺฐา เอติสฺสาติ ฯ สสฺสตนฺติ ปวตฺตา ทิฎฺฐิ ฯ อุเจฺฉโทติ ปวตฺตา ทิฎฺฐิ ฯ สสฺสตาทิอนฺตํ คณฺหาตีติ  อนฺตคฺคาโห วา อสฺสา อตฺถีติ อนฺตคฺคาหิกาฯ อตีตสงฺขาตํ ปุพฺพนฺตํ อนุคตา ทิฎฺฐิ ฯ อนาคตสงฺขาตํ อปรนฺตํ อนุคตา ทิฎฺฐิ ฯ อนเตฺถ สํโยเชตีติ ฯ อหงฺการวเสน อหนฺติ อุปฺปเนฺนน มาเนน ทิฎฺฐิยา มูลภูเตน วินิพนฺธา ฆฎิตา อุปฺปาทิตา ทิฎฺฐิ ฯ ตถา มมงฺการวเสน มมนฺติ อุปฺปเนฺนน มาเนน วินิพนฺธา ทิฎฺฐิ ฯ อตฺตโน วทนํ กถนํ อตฺตวาโท, เตน ปฎิสญฺญุตฺตา พทฺธา ทิฎฺฐิ ฯ อตฺตานํ โลโกติ วทนํ กถนํ โลกวาโท, เตน ปฎิสญฺญุตฺตา ทิฎฺฐิ ฯ ภโว วุจฺจติ สสฺสตํ, สสฺสตวเสน อุปฺปชฺชนทิฎฺฐิ ฯ วิภโว วุจฺจติ อุเจฺฉโท, อุเจฺฉทวเสน อุปฺปชฺชนทิฎฺฐิ ฯ</p>


<p> อิทานิ  ตีณิ สตํ ทิฎฺฐาภินิเวเส นิทฺทิสิตุกาโม ติ ปุจฺฉิตฺวา เต อวิสฺสเชฺชตฺวาว วิสุํ วิสุํ อภินิเวสวิสฺสชฺชเนเนว เต วิสฺสเชฺชตุกาโม   ติอาทินา นเยน โสฬสนฺนํ ทิฎฺฐีนํ อภินิเวสาการคณนํ ปุจฺฉิตฺวา ปุน ติ ตาสํ โสฬสนฺนํ ทิฎฺฐีนํ อภินิเวสาการคณนํ วิสฺสเชฺชตฺวา ปุน ตานิ คณนานิ วิสฺสเชฺชโนฺต   ติอาทิมาหฯ ตตฺถ ติ รูปกฺขนฺธํ ปฎิจฺจฯ นฺติ ‘‘อยํ เม กาโย อีทิโส’’ติ รูปสมฺปทํ นิสฺสาย เคหสิตํ ราคสมฺปยุตฺตํ สุขํ โสมนสฺสํ อุปฺปชฺชติฯ เหฎฺฐา วุเตฺตนเฎฺฐน สุขญฺจ โสมนสฺสญฺจฯ ตํเยว ติ รูปนิสฺสโย อสฺสาโทฯ ตญฺหิ สุขํ ตณฺหาวเสน อสฺสาทียติ อุปภุญฺชียตีติ อสฺสาโทฯ ติ โส อสฺสาโท สสฺสโตติ วา อุจฺฉิชฺชิสฺสตีติ วา สสฺสตํ วา อุจฺฉิชฺชมานํ วา อตฺตานํ สุขิตํ กโรตีติ วา อภินิเวสปรามาโส โหติฯ ตสฺมา ยา จ ทิฎฺฐิ โย จ อสฺสาโทติ อสฺสาทสฺส ทิฎฺฐิภาวาภาเวปิ อสฺสาทํ วินา สา ทิฎฺฐิ น โหตีติ กตฺวา อุภยมฺปิ สมุจฺจิตํฯ ติ อสฺสาเท ปวตฺตา ทิฎฺฐีติ วุตฺตํ โหติฯ</p>


<p>อิทานิ นานาสุเตฺตหิ สํสเนฺทตฺวา มิจฺฉาทิฎฺฐิํ มิจฺฉาทิฎฺฐิกญฺจ ครหิตุกาโม ติอาทิมาหฯ ตตฺถ ติ สมฺมาทิฎฺฐิวินาสกมิจฺฉาทิฎฺฐิสงฺขาตทิฎฺฐิยา วิปตฺติฯ ติ วิปนฺนา วินฎฺฐา สมฺมาทิฎฺฐิ อสฺสาติ ทิฎฺฐิวิปโนฺน, วิปนฺนทิฎฺฐีติ วุตฺตํ โหติฯ มิจฺฉาทิฎฺฐิยา วา วิปโนฺน วินโฎฺฐติ ทิฎฺฐิวิปโนฺนฯ  อุปสงฺกมเนนฯ  จิเตฺตนฯ  อุปสงฺกมิตฺวา นิสีทเนนฯ ติ ‘‘ตํ เสวนาทิกํ เกน การเณน น กาตพฺพ’’นฺติ ตสฺส การณปุจฺฉาฯ ติ การณวิสฺสชฺชนํฯ ยสฺมา อสฺส ปุคฺคลสฺส ทิฎฺฐิ ปาปิกา, ตสฺมา ตํ เสวนาทิกํ น กาตพฺพนฺติ อโตฺถฯ ติ ‘‘สุนฺทรา เม ทิฎฺฐี’’ติ ทิฎฺฐิํ อารพฺภ ทิฎฺฐิยา อุปฺปชฺชนราโค ฯ ติ เตน ทิฎฺฐิราเคน รเงฺคน รตฺตํ วตฺถํ วิย รโตฺตฯ นฺติ วิปากผเลนฯ นฺติ นิสฺสนฺทผเลนฯ</p>


<p>ติ ปุริสสงฺขาตสฺส ปุคฺคลสฺสฯ โลกิยโวหาเรน หิ ปุริ วุจฺจติ สรีรํ, ตสฺมิํ ปุริสฺมิํ เสติ ปวตฺตตีติ ปุริโส, ปุํ วุจฺจติ  นิรโย, ตํ ปุํ คลติ คจฺฉตีติ ปุคฺคโลฯ เยภุเยฺยน หิ สตฺตา สุคติโต จุตา ทุคฺคติยํเยว นิพฺพตฺตนฺติฯ ติ ตํ น มหปฺผลตฺตํ เกน การเณน โหติฯ ติ ยสฺมา อสฺส ปุคฺคลสฺส ทิฎฺฐิ ปาปิกา, ตสฺมา น มหปฺผลํ โหตีติ อโตฺถฯ ติ ปญฺจสุ คตีสุ เทฺวว คติโยฯ วิปชฺชมานาย ทิฎฺฐิยา ฯ สมฺปชฺชมานาย นฺติ สกลิงฺคธารณปฎิปทานุโยคอภิวาทนปจฺจุฎฺฐานอญฺชลิกมฺมาทิ กายกมฺมํฯ นฺติ สกสมยปริยาปุณนสชฺฌายนเทสนาสมาทปนาทิ วจีกมฺมํฯ นฺติ อิธโลกจินฺตาปฎิสํยุตฺตญฺจ  ปรโลกจินฺตาปฎิสํยุตฺตญฺจ กตากตจินฺตาปฎิสํยุตฺตญฺจ มโนกมฺมํฯ ติณกฎฺฐธญฺญพีเชสุ สตฺตทิฎฺฐิสฺส ทานานุปฺปทานปฎิคฺคหณปริโภเคสุ จ กายวจีมโนกมฺมานิฯ ติ ยา อยํ ทิฎฺฐิ, ตสฺสานุรูปํฯ นฺติ ปริปุณฺณํฯ นฺติ คหิตํฯ</p>


<p>อฎฺฐกถายํ ปน วุตฺตํ – ตเทตํ ยถาทิฎฺฐิยํ ฐิตกายกมฺมํ, ทิฎฺฐิสหชาตกายกมฺมํ, ทิฎฺฐานุโลมิกกายกมฺมนฺติ ติวิธํ โหติฯ ตตฺถ ‘‘ปาณํ หนโต อทินฺนํ อาทิยโต มิจฺฉาจรโต นตฺถิ ตโตนิทานํ ปาปํ, นตฺถิ ปาปสฺส อาคโม’’ติ ยํ เอวํ ทิฎฺฐิกสฺส สโต ปาณาติปาตอทินฺนาทานมิจฺฉาจารสงฺขาตํ กายกมฺมํ, อิทํ  นามฯ ‘‘ปาณํ หนโต อทินฺนํ อาทิยโต มิจฺฉาจรโต นตฺถิ ตโตนิทานํ ปาปํ, นตฺถิ ปาปสฺส อาคโม’’ติ ยํ อิมาย ทิฎฺฐิยา อิมินา ทสฺสเนน สหชาตํ กายกมฺมํ, อิทํ  นามฯ ตเทว ปน สมตฺตํ สมาทินฺนํ คหิตํ ปรามฎฺฐํ  นามฯ วจีกมฺมมโนกเมฺมสุปิ  เอเสว นโยฯ เอตฺถ ปน มุสา ภณโต ปิสุณํ ภณโต ผรุสํ ภณโต สมฺผํ ปลปโต อภิชฺฌาลุโน พฺยาปนฺนจิตฺตสฺส มิจฺฉาทิฎฺฐิกสฺส สโต นตฺถิ ตโตนิทานํ ปาปํ, นตฺถิ ปาปสฺส อาคโมติ โยชนา กาตพฺพาฯ ลิงฺคธารณาทิปริยาปุณนาทิโลกจินฺตาทิวเสน วุตฺตนโย เจตฺถ สุนฺทโรฯ</p>


<p>เจตนาทีสุ ทิฎฺฐิสหชาตา เจตนา  นามฯ ทิฎฺฐิสหชาตา ปตฺถนา  นามฯ เจตนาปตฺถนานํ วเสน จิตฺตฎฺฐปนา  นามฯ เตหิ ปน เจตนาทีหิ สมฺปยุตฺตา ผสฺสาทโย สงฺขารกฺขนฺธปริยาปนฺนา ธมฺมา   นามฯ ติอาทีหิ ทุกฺขเมว วุตฺตํฯ ทุกฺขญฺหิ สุขกาเมหิ สเตฺตหิ น เอสิตตฺตา ฯ อปฺปิยตฺตา ฯ มนสฺส อวฑฺฒนโต, มนสิ อวิสปฺปนโต จ ฯ อายติํ อภทฺทตาย ฯ ปีฬนโต นฺติฯ ติ ตํ เอวํ สํวตฺตนํ เกน การเณน โหตีติ อโตฺถฯ อิทานิสฺส การณํ ติฯ ยสฺมา ตสฺส ปุคฺคลสฺส ทิฎฺฐิ ปาปิกา ลามกา, ตสฺมา เอวํ สํวตฺตตีติ อโตฺถฯ นฺติ อุทเกน ตินฺตาย ภูมิยา โรปิตํฯ นฺติ ตสฺมิํ ตสฺมิํ ฐาเน ปถวิยา จ สมฺปทํ อาปสฺส จ สมฺปทํฯ พีชนิกฺขิตฺตฎฺฐาเน หิ น สพฺพา ปถวี น สโพฺพ อาโป จ พีชํ ผลํ คณฺหาเปติฯ โย ปน เตสํ ปเทโส พีชํ ผุสติ, โสเยว พีชํ ผลํ คณฺหาเปติฯ ตสฺมา พีชโปสนาย ปจฺจยภูโตเยว โส ปเทโส ปถวีรโส อาโปรโสติ เวทิตโพฺพฯ รสสทฺทสฺส หิ สมฺปตฺติ จ อโตฺถฯ ยถาห ‘‘กิจฺจสมฺปตฺติอเตฺถน รโส นาม ปวุจฺจตี’’ติฯ โลเก จ ‘‘สุรโส คนฺธโพฺพ’’ติ วุเตฺต สุสมฺปโนฺน คนฺธโพฺพติ อโตฺถ ญายติฯ ติ คณฺหาติฯ โย หิ ปเทโส ปจฺจโย โหติ, ตํ ปจฺจยํ ลภมานํ พีชํ ตํ  คณฺหาติ นามฯ นฺติ สพฺพํ ตํ รสชาตํฯ ติ โส ปถวีรโส อาโปรโส จ อติตฺตโก สมาโนปิ ติตฺตกํ พีชํ นิสฺสาย  นิมฺพรุกฺขาทีนํ เตสํ ผลานญฺจ ติตฺตกภาวาย สํวตฺตติฯ ติ อิทํ ปุริมเสฺสว เววจนํฯ</p>


<p>
‘‘วณฺณคนฺธรสูเปโต, อโมฺพยํ อหุวา ปุเร;  
  
ตเมว ปูชํ ลภมาโน, เกนโมฺพ กฎุกปฺผโล’’ติฯ (ชา. ๑.๒.๗๑) –  
</p>
  
<p>อาคตฎฺฐาเน วิย หิ อิธาปิ ติตฺตกเมว อปฺปิยเฎฺฐน กฎุกนฺติ เวทิตพฺพํฯ ติ อมธุรภาวายฯ อสาทุตฺตายาติปิ ปาโฐ, อสาทุภาวายาติ อโตฺถฯ ติ หิ มธุรํฯ ติ อสฺส นิมฺพาทิกสฺส พีชํฯ นฺติ เอวํ เอวํฯ ยสฺมา สุขา เวทนา ปรโม อสฺสาโท, ตสฺมา มิจฺฉาทิฎฺฐิยา ทุกฺขเวทนาวเสน อาทีนโว ทสฺสิโตติฯ ปุน อฎฺฐารสเภเทน ทิฎฺฐิยา อาทีนวํ ทเสฺสตุํ ติอาทิมาหฯ ตํ วุตฺตตฺถเมวฯ ติ ทิฎฺฐิยา เอว สํสาเร พนฺธนํ ทเสฺสติฯ</p>


<p> ยสฺมา  ปน ทิฎฺฐิภูตานิปิ สโญฺญชนานิ อตฺถิ อทิฎฺฐิภูตานิปิ, ตสฺมา ตํ ปเภทํ ทเสฺสโนฺต ติอาทิมาหฯ ตตฺถ ยสฺมา กามราคสโญฺญชนเสฺสว นฺติ อาคตฎฺฐานมฺปิ อตฺถิ, ตสฺมา อนุนยสโญฺญชนนฺติ วุตฺตํฯ กามราคภาวํ อปฺปตฺวา ปวตฺตํ โลภํ สนฺธาย เอตํ วุตฺตนฺติ เวทิตพฺพํฯ เสสขนฺธายตนาทิมูลเกสุปิ วาเรสุ อิมินาว นเยน อโตฺถ เวทิตโพฺพฯ เวทนาปรมตฺตา จ อสฺสาทสฺส เวทนาปริโยสานา เอว เทสนา กตาฯ สญฺญาทโย น คหิตาฯ ติ ปญฺจกฺขนฺธา อชฺฌตฺติกายตนาทีนิ ปญฺจ ฉกฺกานิ จาติ อิมานิ ปญฺจติํส วตฺถูนิ นิสฺสาย อุปฺปนฺนอสฺสาทารมฺมณวเสน ปญฺจติํสาย อากาเรหิฯ</p>

</p>


<h2>๒. อตฺตานุทิฎฺฐินิเทฺทสวณฺณนา</h2>
<p> อตฺตานุทิฎฺฐิยํ   ติ อาคมาธิคมาภาวา เญโยฺย อสฺสุตวา อิติฯ ยสฺส หิ ขนฺธธาตุอายตนสจฺจปจฺจยาการสติปฎฺฐานาทีสุ อุคฺคหปริปุจฺฉาวินิจฺฉยวิรหิตตฺตา อตฺตานุทิฎฺฐิปฎิเสธกโร เนว อาคโม, ปฎิปตฺติยา อธิคนฺตพฺพสฺส อนธิคตตฺตา น จ อธิคโม อตฺถิ, โส อาคมาธิคมานํ อภาวา เญโยฺย อสฺสุตวา อิติฯ นฺติ หิ พุทฺธวจนาคโม จ สุตผลตฺตา เหตุโวหารวเสน อธิคโม จ, ตํ สุตํ อสฺส อตฺถีติ สุตวา, น สุตวา อสฺสุตวาฯ สฺวายํ –</p>


<p>
ปุถูนํ ชนนาทีหิ, การเณหิ ปุถุชฺชโน;  
  
ปุถุชฺชนโนฺตคธตฺตา, ปุถุวายํ ชโน อิติฯ  
</p>
  
<p>โส หิ ปุถูนํ นานปฺปการานํ กิเลสาทีนํ ชนนาทีหิ การเณหิ ฯ ยถาห – ‘‘ปุถุ กิเลเส ชเนนฺตีติ ปุถุชฺชนา, ปุถุ อวิหตสกฺกายทิฎฺฐิกาติ ปุถุชฺชนา, ปุถุ สตฺถารานํ มุขุโลฺลกิกาติ ปุถุชฺชนา, ปุถุ สพฺพคตีหิ อวุฎฺฐิตาติ ปุถุชฺชนา, ปุถุ นานาภิสงฺขาเร อภิสงฺขโรนฺตีติ ปุถุชฺชนา, ปุถุ นานาโอเฆหิ วุยฺหนฺตีติ ปุถุชฺชนา, ปุถุ  นานาสนฺตาเปหิ สนฺตเปฺปนฺตีติ ปุถุชฺชนา, ปุถุ นานาปริฬาเหหิ ปริทยฺหนฺตีติ ปุถุชฺชนา, ปุถุ ปญฺจสุ กามคุเณสุ รตฺตา คิทฺธา คธิตา มุจฺฉิตา อโชฺฌสนฺนา ลคฺคา ลคฺคิตา ปลิพุทฺธาติ ปุถุชฺชนา, ปุถุ ปญฺจหิ นีวรเณหิ อาวุตา นิวุตา โอวุตา ปิหิตา ปฎิจฺฉนฺนา ปฎิกุชฺชิตาติ ปุถุชฺชนา’’ติ (มหานิ. ๙๔)ฯ ปุถูนํ วา คณนปถมตีตานํ อริยธมฺมปรมฺมุขานํ นีจธมฺมสมุทาจารานํ ชนานํ อโนฺตคธตฺตาปิ ปุถุชฺชนา, ปุถุ วา อยํ, วิสุํเยว สงฺขํ  คโต วิสํสโฎฺฐ สีลสุตาทิคุณยุเตฺตหิ อริเยหิ ชโนติปิ ปุถุชฺชโนฯ เอวเมเตหิ ‘‘อสฺสุตวา ปุถุชฺชโน’’ติ ทฺวีหิ ปเทหิ เย เต –</p>


<p>
‘‘ทุเว ปุถุชฺชนา วุตฺตา, พุเทฺธนาทิจฺจพนฺธุนา;  
  
อโนฺธ ปุถุชฺชโน เอโก, กลฺยาเณโก ปุถุชฺชโน’’ติฯ –  
</p>
  
<p>เทฺว ปุถุชฺชนา วุตฺตา, เตสุ อนฺธปุถุชฺชโน วุโตฺต โหตีติ เวทิตโพฺพฯ</p>


<p>  ติอาทีสุ ติ อารกตฺตา กิเลเสหิ, อนเย น อิริยนโต, อเย จ อิริยนโต, สเทวเกน จ โลเกน อรณียโต พุทฺธา จ ปเจฺจกพุทฺธา จ พุทฺธสาวกา จ วุจฺจนฺติ, พุทฺธา เอว วา อิธ อริยาฯ ยถาห – ‘‘สเทวเก, ภิกฺขเว, โลเก…เป.… ตถาคโต อริโยติ วุจฺจตี’’ติ (สํ. นิ. ๕.๑๐๙๘)ฯ</p>


<p>ติ เอตฺถ ปน ปเจฺจกพุทฺธา ตถาคตสาวกา จ ‘‘สปฺปุริสา’’ติ เวทิตพฺพาฯ เต หิ โลกุตฺตรคุณโยเคน โสภนา ปุริสาติ สปฺปุริสาฯ สเพฺพเยว วา เอเต เทฺวธาปิ วุตฺตาฯ พุทฺธาปิ หิ อริยา จ สปฺปุริสา จ ปเจฺจกพุทฺธา พุทฺธสาวกาปิฯ ยถาห –</p>


<p>
‘‘โย เว กตญฺญู กตเวทิ ธีโร, กลฺยาณมิโตฺต ทฬฺหภตฺติ จ โหติ;  
  
ทุขิตสฺส สกฺกจฺจ กโรติ กิจฺจํ, ตถาวิธํ สปฺปุริสํ วทนฺตี’’ติฯ (ชา. ๒.๑๗.๗๘);  
</p>
  
<p>เอตฺถ หิ ‘‘กตญฺญู กตเวทิ ธีโร’’ติ ปเจฺจกสมฺพุโทฺธ วุโตฺต, ‘‘กลฺยาณมิโตฺต ทฬฺหภตฺติ จา’’ติ พุทฺธสาวโก, ‘‘ทุขิตสฺส สกฺกจฺจ กโรติ กิจฺจ’’นฺติ สมฺมาสมฺพุโทฺธติฯ อิทานิ โย เตสํ อริยานํ อทสฺสนสีโล , น จ ทสฺสเน สาธุการี, โส ‘‘อริยานํ อทสฺสาวี’’ติ เวทิตโพฺพฯ โส จ จกฺขุนา อทสฺสาวี ญาเณน อทสฺสาวีติ ทุวิโธฯ เตสุ ญาเณน อทสฺสาวี  อิธาธิเปฺปโตฯ มํสจกฺขุนา หิ ทิพฺพจกฺขุนา วา อริยา ทิฎฺฐาปิ อทิฎฺฐาว โหนฺติ เตสํ จกฺขูนํ วณฺณมตฺตคหณโต น อริยภาวโคจรโตฯ โสณสิงฺคาลาทโยปิ หิ จกฺขุนา อริเย ปสฺสนฺติ, น จ เต อริยานํ ทสฺสาวิโน, ตสฺมา จกฺขุนา ทสฺสนํ น ทสฺสนํ, ญาเณน ทสฺสนเมว ทสฺสนํฯ ยถาห – ‘‘กิํ เต, วกฺกลิ, อิมินา ปูติกาเยน ทิเฎฺฐน, โย โข, วกฺกลิ, ธมฺมํ ปสฺสติ, โส มํ ปสฺสตี’’ติ (สํ. นิ. ๓.๘๗)ฯ ตสฺมา จกฺขุนา ปสฺสโนฺตปิ ญาเณน อริเยหิ ทิฎฺฐํ อนิจฺจาทิลกฺขณํ อปสฺสโนฺต อริยาธิคตญฺจ ธมฺมํ อนธิคจฺฉโนฺต อริยกรธมฺมานํ อริยภาวสฺส จ อทิฎฺฐตฺตา ‘‘อริยานํ อทสฺสาวี’’ติ เวทิตโพฺพฯ</p>


<p>ติ สติปฎฺฐานาทิเภเท อริยธเมฺม อกุสโลฯ ติ เอตฺถ ปน –</p>


<p>
ทุวิโธ  
วินโย นาม, เอกเมเกตฺถ ปญฺจธา;  
  
อภาวโต ตสฺส อยํ, ‘‘อวินีโต’’ติ วุจฺจติฯ  
</p>
  
<p>อยญฺหิ สํวรวินโย ปหานวินโยติ ทุวิโธ วินโยฯ เอตฺถ จ ทุวิเธปิ วินเย เอกเมโก วินโย ปญฺจธา ภิชฺชติฯ ปิ หิ สีลสํวโร, สติสํวโร, ญาณสํวโร, ขนฺติสํวโร, วีริยสํวโรติ ปญฺจวิโธฯ ปิ ตทงฺคปฺปหานํ, วิกฺขมฺภนปฺปหานํ, สมุเจฺฉทปฺปหานํ, ปฎิปฺปสฺสทฺธิปฺปหานํ, นิสฺสรณปฺปหานนฺติ ปญฺจวิโธฯ</p>


<p>ตตฺถ ‘‘อิมินา ปาติโมกฺขสํวเรน อุเปโต โหติ สมุเปโต’’ติ (วิภ. ๕๑๑) อยํ ฯ ‘‘รกฺขติ จกฺขุนฺทฺริยํ จกฺขุนฺทฺริเย สํวรํ อาปชฺชตี’’ติ (ที. นิ. ๑.๒๑๓; ม. นิ. ๑.๒๙๕; สํ. นิ. ๔.๒๓๙; อ. นิ. ๓.๑๖) อยํ ฯ</p>


<p>
‘‘ยานิ โสตานิ โลกสฺมิํ, (อชิตาติ ภควา)  
  
สติ เตสํ นิวารณํ;  
  
โสตานํ สํวรํ พฺรูมิ, ปญฺญาเยเต ปิธียเร’’ติฯ (สุ. นิ. ๑๐๔๑; จูฬนิ. อชิตมาณวปุจฺฉานิเทฺทส ๔) –  
</p>
  
<p>อยํ  ฯ ‘‘ขโม โหติ สีตสฺส อุณฺหสฺสา’’ติ (ม. นิ. ๑.๒๔; อ. นิ. ๔.๑๑๔; ๖.๕๘) อยํ ฯ ‘‘อุปฺปนฺนํ กามวิตกฺกํ นาธิวาเสตี’’ติ (ม. นิ. ๑.๒๖; อ. นิ. ๔.๑๑๔; ๖.๕๘) อยํ ฯ สโพฺพปิ จายํ สํวโร ยถาสกํ สํวริตพฺพานํ วิเนตพฺพานญฺจ  กายทุจฺจริตาทีนํ สํวรณโต ‘‘สํวโร’’, วินยนโต ‘‘วินโย’’ติ วุจฺจติฯ เอวํ ตาว สํวรวินโย ปญฺจธา ภิชฺชตีติ เวทิตโพฺพฯ</p>


<p>ตถา ยํ นามรูปปริเจฺฉทาทีสุ วิปสฺสนาญาเณสุ ปฎิปกฺขภาวโต ทีปาโลเกน วิย ตมสฺส เตน เตน วิปสฺสนาญาเณน ตสฺส ตสฺส อนตฺถสฺส ปหานํ, เสยฺยถิทํ – นามรูปววตฺถาเนน สกฺกายทิฎฺฐิยา, ปจฺจยปริคฺคเหน อเหตุวิสมเหตุทิฎฺฐีนํ, กงฺขาวิตรเณน กถํกถีภาวสฺส, กลาปสมฺมสเนน ‘‘อหํ มมา’’ติ คาหสฺส, มคฺคามคฺคววตฺถาเนน อมเคฺค มคฺคสญฺญาย, อุทยทสฺสเนน อุเจฺฉททิฎฺฐิยา, วยทสฺสเนน สสฺสตทิฎฺฐิยา, ภยทสฺสเนน สภเย อภยสญฺญาย, อาทีนวทสฺสเนน อสฺสาทสญฺญาย, นิพฺพิทานุปสฺสเนน อภิรติสญฺญาย, มุญฺจิตุกมฺยตาญาเณน อมุญฺจิตุกมฺยตาย, อุเปกฺขาญาเณน อนุเปกฺขาย, อนุโลมญาเณน ธมฺมฎฺฐิติยํ  นิพฺพาเน จ ปฎิโลมภาวสฺส, โคตฺรภุนา สงฺขารนิมิตฺตคาหสฺส ปหานํ, เอตํ  นามฯ</p>


<p>ยํ ปน อุปจารปฺปนาเภเทน สมาธินา ปวตฺติภาวนิวารณโต ฆฎปฺปหาเรน วิย อุทกปิเฎฺฐ เสวาลสฺส เตสํ เตสํ นีวรณาทิธมฺมานํ ปหานํ, อิทํ  นามฯ ยํ จตุนฺนํ อริยมคฺคานํ ภาวิตตฺตา ตํตํมคฺควโต อตฺตโน สนฺตาเน ‘‘ทิฎฺฐิคตานํ ปหานายา’’ติอาทินา (ธ. ส. ๒๗๗; วิภ. ๖๒๘) นเยน วุตฺตสฺส สมุทยปกฺขิกสฺส กิเลสคฺคณสฺส อจฺจนฺตอปฺปวตฺติภาเวน ปหานํ, อิทํ  นามฯ ยํ ปน ผลกฺขเณ ปฎิปฺปสฺสทฺธตฺตํ กิเลสานํ, อิทํ  นามฯ ยํ สพฺพสงฺขตนิสฺสฎตฺตา ปหีนสพฺพสงฺขตํ นิพฺพานํ, อิทํ  นามฯ สพฺพมฺปิ เจตํ ปหานํ ยสฺมา จาคเฎฺฐน ปหานํ, วินยนเฎฺฐน วินโย, ตสฺมา ‘‘ปหานวินโย’’ติ วุจฺจติ, ตํตํปหานวโต วา ตสฺส ตสฺส วินยสฺส สมฺภวโตเปตํ ‘‘ปหานวินโย’’ติ วุจฺจติฯ เอวํ ปหานวินโยปิ ปญฺจธา ภิชฺชตีติ เวทิตโพฺพฯ</p>


<p>เอวมยํ   สเงฺขปโต ทุวิโธ, ปเภทโต จ ทสวิโธ วินโย ภินฺนสํวรตฺตา ปหาตพฺพสฺส จ อปฺปหีนตฺตา ยสฺมา เอตสฺส อสฺสุตวโต ปุถุชฺชนสฺส นตฺถิ, ตสฺมา อภาวโต ตสฺส อยํ ‘‘อวินีโต’’ติ วุจฺจตีติฯ เอส นโย ติ เอตฺถาปิฯ นินฺนานาการณญฺหิ เอตํ อตฺถโตฯ ยถาห – ‘‘เยว เต อริยา, เตว เต สปฺปุริสาฯ เยว เต สปฺปุริสา, เตว เต อริยาฯ โยว โส อริยานํ ธโมฺม, โสว โส สปฺปุริสานํ ธโมฺมฯ โยว โส สปฺปุริสานํ ธโมฺม, โสว โส อริยานํ ธโมฺมฯ เยว เต อริยวินยา, เตว เต สปฺปุริสวินยาฯ เยว เต สปฺปุริสวินยา, เตว เต อริยวินยาฯ อริเยติ วา สปฺปุริเสติ วา, อริยธเมฺมติ วา สปฺปุริสธเมฺมติ วา, อริยวินเยติ วา สปฺปุริสวินเยติ วา เอเสเส เอเก เอกเฎฺฐ สเม สมภาเค ตชฺชาเต ตเญฺญวา’’ติฯ</p>


<p>กสฺมา ปน เถโร ติ ปุจฺฉิตฺวา ตํ อวิสฺสเชฺชตฺวาว ‘‘อิธ อสฺสุตวา ปุถุชฺชโน’’ติ เอวํ ปุถุชฺชนํ นิทฺทิสีติ? ปุคฺคลาธิฎฺฐานาย เทสนาย ตํ อตฺถํ อาวิกาตุํ ปฐมํ ปุถุชฺชนํ นิทฺทิสีติ เวทิตพฺพํฯ</p>


<p> เอวํ ปุถุชฺชนํ นิทฺทิสิตฺวา อิทานิ อภินิเวสุเทฺทสํ ทเสฺสโนฺต ติอาทิมาห ฯ ตตฺถ ติ รูปกฺขนฺธํ กสิณรูปญฺจ ‘‘อตฺตา’’ติ ทิฎฺฐิปสฺสนาย สมนุปสฺสติฯ นิเทฺทเส ปนสฺส รูปกฺขเนฺธ อภินิเวโส ปญฺจกฺขนฺธาธิการตฺตา ปากโฎติ ตํ อวตฺวา กสิณรูปเมว ‘‘รูป’’นฺติ สามญฺญวเสน วุตฺตนฺติ เวทิตพฺพํฯ นฺติ อรูปํ ‘‘อตฺตา’’ติ คเหตฺวา ตํ อตฺตานํ รูปวนฺตํ สมนุปสฺสติฯ นฺติ อรูปเมว ‘‘อตฺตา’’ติ คเหตฺวา ตสฺมิํ อตฺตนิ รูปํ สมนุปสฺสติฯ นฺติ อรูปเมว ‘‘อตฺตา’’ติ คเหตฺวา ตํ อตฺตานํ รูปสฺมิํ สมนุปสฺสติฯ</p>


<p>ตตฺถ  ติ สุทฺธรูปเมว ‘‘อตฺตา’’ติ กถิตํฯ ติ อิเมสุ สตฺตสุ ฐาเนสุ อรูปํ ‘‘อตฺตา’’ติ กถิตํฯ นฺติ เอวํ จตูสุ ขเนฺธสุ ติณฺณํ ติณฺณํ  วเสน ทฺวาทสสุ ฐาเนสุ รูปารูปมิสฺสโก อตฺตา กถิโตฯ ตา ปน วีสติปิ ทิฎฺฐิโย มคฺคาวรณา, น สคฺคาวรณา, โสตาปตฺติมคฺควชฺฌาฯ</p>


<p>อิทานิ ตํ นิทฺทิสโนฺต นฺติอาทิมาหฯ ตตฺถ นฺติ ปถวีมณฺฑลํ นิสฺสาย อุปฺปาทิตํ ปฎิภาคนิมิตฺตสงฺขาตํ สกลผรณวเสน ปถวีกสิณํฯ นฺติ อตฺตานเมว สนฺธาย คณฺหาติฯ นฺติ อตฺตานํฯ นฺติ เอกเมวฯ ติ เตลยุตฺตสฺส ปทีปสฺสฯ ติ ชลโตฯ ติอาทิ อจฺจิํ มุญฺจิตฺวา วณฺณสฺส อภาวโต วุตฺตํฯ ติ ตทุภยํ เอกโต กตฺวา รูปวตฺถุกา อตฺตานุทิฎฺฐิ วุจฺจตีติ อโตฺถฯ</p>


<p>ทีนิ อาปาทีนิ นิสฺสาย อุปฺปาทิตกสิณนิมิตฺตาเนวฯ ปริจฺฉินฺนากาสกสิณํ ปน รูปชฺฌานสฺส อารมฺมณํ โหนฺตมฺปิ อากาสกสิณนฺติ วุจฺจมาเน อรูปชฺฌานารมฺมเณน กสิณุคฺฆาฎิมากาเสน สํกิณฺณํ โหตีติ น คหิตนฺติ เวทิตพฺพํฯ รูปาธิการตฺตา วิญฺญาณกสิณํ น คเหตพฺพเมวาติฯ ติ จตฺตาโร ขเนฺธ อภินฺทิตฺวา เอกโต คหณวเสน วุตฺตํฯ โส หิ จิตฺตเจตสิกานํ วิสุํ วิสุํ กรเณ อสมตฺถตฺตา สเพฺพ เอกโต กตฺวา ‘‘อตฺตา’’ติ คณฺหาติฯ ติ เอตฺถ สรีรรูปมฺปิ กสิณรูปมฺปิ ลพฺภติฯ ติ ฉายาย สมฺปโนฺน อวิรโฬฯ ติ เอตฺถ เอน-สโทฺท นิปาตมตฺตํ, ตเมตนฺติ วา อโตฺถฯ ติ วิชฺชมานจฺฉาโย ฯ รูปํ อตฺตาติ  อคฺคหิเตปิ รูปํ อมุญฺจิตฺวา ทิฎฺฐิยา อุปฺปนฺนตฺตา ติ วุตฺตํฯ</p>


<p>ติ สรีรรูปสฺส กสิณรูปสฺส จ จิตฺตนิสฺสิตตฺตา ตสฺมิํ อรูปสมุทาเย อตฺตนิ ตํ รูปํ สมนุปสฺสติฯ ติ ฆายิตคนฺธํ อาหฯ ติ ปุปฺผนิสฺสิตตฺตา คนฺธสฺส เอวมาหฯ</p>


<p>ติ ยตฺถ รูปํ คจฺฉติ, ตตฺถ จิตฺตํ คจฺฉติฯ ตสฺมา รูปนิสฺสิตํ จิตฺตํ คเหตฺวา ตํ อรูปสมุทายํ อตฺตานํ ตสฺมิํ รูเป สมนุปสฺสติฯ โอฬาริกตฺตา รูปสฺส โอฬาริกาธารํ กรณฺฑกมาหฯ</p>


<p>   นฺติอาทีสุ วิสุํ วิสุํ เวทนาย ทิฎฺฐิคหเณ อสติปิ เวทนาติ เอกคฺคหเณน คหิเต สพฺพาสํ เวทนานํ อโนฺตคธตฺตา วิสุํ วิสุํ คหิตา เอว โหนฺตีติ วิสุํ วิสุํ โยชนา กตาติ เวทิตพฺพาฯ โส หิ อนุภวนวเสน เวทนาย โอฬาริกตฺตา เวทนํเยว ‘‘อตฺตา’’ติ คณฺหาติฯ ติ สญฺญาทโย อรูปธเมฺม รูปญฺจ เอกโต กตฺวา ‘‘อตฺตา’’ติ สมนุปสฺสติฯ อุมฺมตฺตโก วิย หิ ปุถุชฺชโน ยถา ยถา อุปฎฺฐาติ, ตถา ตถา คณฺหาติฯ</p>


<p> นฺติอาทีสุ สญฺชานนวเสน สญฺญาย ปากฎตฺตา สญฺญํ ‘‘อตฺตา’ติ คณฺหาติฯ เสสํ เวทนาย วุตฺตนเยน เวทิตพฺพํฯ</p>


<p> นฺติอาทีสุ สงฺขารกฺขนฺธปริยาปเนฺนสุ ธเมฺมสุ เจตนาย ปธานตฺตา ปากฎตฺตา จ เจตนา เอว นิทฺทิฎฺฐาฯ ตาย อิตเรปิ นิทฺทิฎฺฐาว โหนฺติฯ โส ปน เจตสิกภาววเสน ปากฎตฺตา เจตนํ ‘‘อตฺตา’’ติ คณฺหาติฯ เสสํ วุตฺตนยเมวฯ</p>


<p> นฺติอาทีสุ วิชานนวเสน จิตฺตสฺส ปากฎตฺตา จิตฺตํ ‘‘อตฺตา’’ติ คณฺหาติฯ เสสเมตฺถาปิ วุตฺตนยเมวฯ</p>

</p>


<h2>๓. มิจฺฉาทิฎฺฐินิเทฺทสวณฺณนา</h2>
<p>    เหฎฺฐา วุตฺตตฺถาเยวฯ อยํ ปน อปโร นโย – นฺติ อุเจฺฉททิฎฺฐิกตฺตา ทานผลํ ปฎิกฺขิปติฯ นฺติ เอตฺถ นฺติ ขุทฺทกยโญฺญฯ นฺติ มหายโญฺญฯ ทฺวินฺนมฺปิ ผลํ ปฎิกฺขิปติฯ ติ ทานผลสฺส ปฎิกฺขิตฺตตฺตา สีลาทีนํ ปุญฺญกมฺมานํ, ปาณาติปาตาทีนํ ปาปกมฺมานํ ผลํ ปฎิกฺขิปติฯ ติ ปุเร กเตน กมฺมุนาฯ ติ อิธ กเตน กมฺมุนาฯ ติ เตสุ กตกมฺมานํ ผลํ ปฎิกฺขิปติฯ ติ กมฺมเหตุกํ อุปปตฺติํ ปฎิกฺขิปติฯ ติ อิธโลกปรโลเก ปสฺสิตุํ อภิญฺญาปฎิลาภาย ปฎิปทํ ปฎิกฺขิปติฯ อิธ ปาฬิยํ ปน ติ นตฺถิ ทินฺนนฺติ วุจฺจมานํ ทานํ, ตสฺสา ทิฎฺฐิยา วตฺถูติ อโตฺถ ฯ ติ เอวํ นตฺถิ ทินฺนนฺติ วาโท วจนํ มิจฺฉา วิปรีโตติ อโตฺถฯ</p>

</p>


<h2>๔. สกฺกายทิฎฺฐินิเทฺทสวณฺณนา</h2>
<p>  ปน อตฺตานุทิฎฺฐิเยว, อญฺญตฺถ อาคตปริยายวจนทสฺสนตฺถํ วุตฺตาติ เวทิตพฺพาฯ</p>

</p>


<h2>๕. สสฺสตทิฎฺฐินิเทฺทสวณฺณนา</h2>
<p> ติ กมฺมธารยสมาโสฯ นฺติอาทีนํ ปนฺนรสนฺนํ วจนานํ อเนฺต สมนุปสฺสตีติ สมฺพโนฺธ กาตโพฺพ, ปาโฐ วาฯ อญฺญถา หิ น ฆฎียตีติฯ เอวํ ‘‘รูปวนฺตํ วา อตฺตานํ สมนุปสฺสตี’’ติ เอกเมว ทเสฺสตฺวา เสสา จุทฺทส สํขิตฺตาฯ</p>

</p>


<h2>๖. อุเจฺฉททิฎฺฐินิเทฺทสวณฺณนา</h2>
<p>    เอวํ ‘‘รูปํ อตฺตโต สมนุปสฺสตี’’ติ เอกเมว ทเสฺสตฺวา เสสา จตโสฺส สํขิตฺตาฯ</p>

</p>


<h2>๗. อนฺตคฺคาหิกาทิฎฺฐินิเทฺทสวณฺณนา</h2>
<p>  ปฐมวาเร อาการปุจฺฉาฯ ทุติเย อาการคหณํฯ ตติเย อาการวิสฺสชฺชนํฯ ตตฺถ ติ อตฺตาฯ ติ อญฺญมญฺญปฎิปเกฺขสุ สสฺสตุเจฺฉทเนฺตสุ  สสฺสตคฺคาเห สสฺสตโนฺต, อสสฺสตคฺคาเห อุเจฺฉทโนฺตฯ นฺติ สุปฺปมตฺตํ วา สราวมตฺตํ วา ขุทฺทกํ ฐานํฯ ติ นีลนฺติ อารมฺมณํ กโรติฯ ติ อตฺตานํ สนฺธาย วุตฺตํฯ ติ สมนฺตโต ปริเจฺฉทวาฯ ติ อนฺตวาติสญฺญีฯ อโนฺต อสฺส อตฺถีติ อโนฺตติ คเหตพฺพํฯ ติ ยํ กสิณรูปํ ผรติฯ ติ ตํ กสิณรูปํ อารมฺมณเญฺจว อาโลกิยเฎฺฐน โลโก จฯ ติ เยน จิเตฺตน ผรติฯ ติ อตฺตานมเปกฺขิตฺวา ปุลฺลิงฺคํ กตํ, ตํ จิตฺตํ อตฺตา เจว อาโลกนเฎฺฐน โลโก จาติ วุตฺตํ โหติฯ ติ อโนฺตฯ ติ อาโลกกสิณวเสน เตโชกสิณวเสน  โอทาตกสิณวเสน วา โอภาโสติ ผรติฯ นีลาทีนํ ปญฺจนฺนํ ปภสฺสรกสิณานํเยว คหิตตฺตา ปถวีอาโปวาโยกสิณวเสน อตฺตาภินิเวโส น โหตีติ คเหตพฺพํฯ</p>


<p>นฺติ ขลมณฺฑลมตฺตาทิวเสน มหนฺตํ ฐานํฯ ติ วุทฺธอนนฺตวาฯ ติ วุทฺธอปริยโนฺตฯ ติ อนโนฺตติสญฺญีฯ นฺติ โส ชีโวฯ ลิงฺควิปลฺลาโส กโตฯ ติ จ อตฺตา เอวฯ รูปาทีนิ ปญฺจปิ ปริวฎุมเฎฺฐน สรีรํฯ นฺติ อตฺตสงฺขาโต ชีโว รูปสงฺขาตํ สรีรํ น โหติฯ เอส นโย เวทนาทีสุฯ ติ สโตฺตฯ อรหนฺติ เอเกฯ ติ มรณโต อุทฺธํ, ปรโลเกติ อโตฺถฯ นฺติ อตฺตโน ปากฎกฺขนฺธสีเสน ปญฺจกฺขนฺธคฺคหณํ, ตํ อิมสฺมิํเยว โลเก นสฺสนปกติกนฺติ อโตฺถฯ เสสกฺขเนฺธสุปิ เอเสว นโยฯ ติ ขนฺธปญฺจกสงฺขาตสฺส กายสฺส  เภทโต ปรํฯ อิมินา วจเนน ‘‘ปรํ มรณา’’ติ เอตสฺส อุเทฺทสสฺส อโตฺถ วุโตฺตฯ ติอาทีสุ ติ มูลปทํฯ จตูสุปิ อปิ-สโทฺท สมุจฺจยโตฺถฯ ติ สสฺสตตฺตา ติฎฺฐติ, น จวตีติ อโตฺถฯ ‘‘โหตี’’ติ ปทสฺส วา อตฺถวิเสสนตฺถํ ‘‘ติฎฺฐตี’’ติ  ปทํ วุตฺตนฺติ เวทิตพฺพํฯ ติ อณฺฑชชลาพุชโยนิปเวสวเสน อุปฺปชฺชติ นาม, ติ สํเสทชโอปปาติกโยนิปเวสวเสน นิพฺพตฺตติ นามาติ อตฺถโยชนา เวทิตพฺพาฯ ติ ปพนฺธาภาววเสนฯ ติ ภงฺควเสนฯ ติ ปุริมปทานํ อตฺถวิวรณํ, จุติโต อุทฺธํ น วิชฺชตีติ อโตฺถฯ ติ เอกจฺจสสฺสติกานํ ทิฎฺฐิ, เอเกน ปริยาเยน โหติ, เอเกน ปริยาเยน น โหตีติ อโตฺถฯ ชีวภาเวน โหติ, ปุพฺพชีวสฺส อภาเวน น โหตีติ วุตฺตํ โหติฯ ติ อมราวิเกฺขปิกานํ ทิฎฺฐิ, โหตีติ จ เนว โหติ, น โหตีติ จ น โหตีติ อโตฺถฯ อนุวาทภยา มุสาวาทภยา จ มนฺทตฺตา โมมูหตฺตา จ ปุพฺพวุตฺตนยสฺส ปฎิเกฺขปมตฺตํ กโรติฯ ติ ยถาวุตฺตานํ ทสนฺนํ ปญฺจกานํ วเสน ปญฺญาสาย อากาเรหีติฯ</p>

</p>


<h2>๘. ปุพฺพนฺตานุทิฎฺฐินิเทฺทสวณฺณนา</h2>
<p> ปุพฺพนฺตาปรนฺตานุทิฎฺฐีสุ  สสฺสตํ วทนฺตีติ ฯ อถ วา วทนฺติ เอเตนาติ วาโท, ทิฎฺฐิคตเสฺสตํ อธิวจนํฯ สสฺสตนฺติ วาโทปิ สสฺสตโยเคน สสฺสโต, สสฺสโต วาโท เอเตสนฺติ สสฺสตวาทาฯ ตถา เอกจฺจํ สสฺสตนฺติ วาโท เอกจฺจสสฺสโต, โส เอเตสํ อตฺถีติ ฯ ตถา อนฺตวา, อนนฺตวา, อนฺตวา จ อนนฺตวา จ, เนวนฺตวา นานนฺตวาติ ปวโตฺต วาโท อนฺตานโนฺต, โส เอเตสํ อตฺถีติ ฯ น มรตีติ อมราฯ กา สา? ‘‘เอวมฺปิ เม โน’’ติอาทินา (ที. นิ. ๑.๖๒-๖๓) นเยน ปริยนฺตรหิตสฺส ทิฎฺฐิคติกสฺส ทิฎฺฐิ เจว วาจา จฯ วิวิโธ เขโป วิเกฺขโป, อมราย ทิฎฺฐิยา, วาจาย วา วิเกฺขโป อมราวิเกฺขโป, โส เอเตสํ อตฺถีติ ฯ อปโร นโย – อมรา นาม มจฺฉชาติ , สา อุมฺมุชฺชนนิมุชฺชนาทิวเสน อุทเก สนฺธาวมานา คเหตุํ น สกฺกา โหติ, เอวเมวํ อยมฺปิ วาโท อิโต จิโต จ สนฺธาวติ, คาหํ น อุปคจฺฉตีติ อมราวิเกฺขโปติ วุจฺจติ, โส เอเตสํ อตฺถีติ อมราวิเกฺขปิกาฯ ติ  อการณสมุปฺปโนฺน อตฺตา จ โลโก จาติ ทสฺสนํ อธิจฺจสมุปฺปนฺนํ, ตํ เอเตสํ อตฺถีติ ฯ</p>

</p>


<h2>๙. อปรนฺตานุทิฎฺฐินิเทฺทสวณฺณนา</h2>
<p> สญฺญิํ วทนฺตีติ ฯ อสญฺญิํ วทนฺตีติ ฯ เนวสญฺญีนาสญฺญิํ วทนฺตีติ ฯ อถ วา สญฺญีติ ปวโตฺต วาโท สญฺญีวาโท, โส เยสํ อตฺถีติ เต สญฺญีวาทา, ตถา อสญฺญีวาทา, เนวสญฺญีนาสญฺญีวาทา จฯ อุเจฺฉทํ วทนฺตีติ ติ ปจฺจกฺขธโมฺม, ตตฺถ ตตฺถ ปฎิลทฺธอตฺตภาวเสฺสตํ อธิวจนํฯ ทิฎฺฐธเมฺม นิพฺพานํ ทิฎฺฐธมฺมนิพฺพานํ, อิมสฺมิํเยว อตฺตภาเว ทุกฺขวูปสโมติ อโตฺถ, ตํ วทนฺตีติ ฯ อิมสฺมิํ ปนเตฺถ วิตฺถาริยมาเน สาฎฺฐกถํ สกลํ พฺรหฺมชาลสุตฺตํ วตฺตพฺพํ โหติฯ เอวญฺจ สติ อติปปโญฺจ โหตีติ น วิตฺถาริโตฯ ตทตฺถิเกหิ ตํ อเปกฺขิตฺวา คเหตโพฺพฯ</p>

</p>


<h2>๑๐-๑๒. สโญฺญชนิกาทิทิฎฺฐินิเทฺทสวณฺณนา</h2>
<p> ยสฺมา  สโญฺญชนิกา ทิฎฺฐิ สพฺพทิฎฺฐิสาธารณา, ตสฺมา ตสฺสา สพฺพทิฎฺฐิสโญฺญชนตฺตา สพฺพทิฎฺฐิสาธารโณ อโตฺถ นิทฺทิโฎฺฐฯ โส เหฎฺฐา วุตฺตทิฎฺฐิปริยุฎฺฐานาเนวฯ</p>


<p> มานวินิพนฺธทิฎฺฐีสุ ติ มานปุพฺพโก อภินิเวสปรามาโสฯ น หิ ทิฎฺฐิ มานสมฺปยุตฺตา โหติฯ เตเนว จ มานวินิพนฺธาติ วุตฺตํ, มานปฎิพนฺธา มานมูลกาติ อโตฺถฯ</p>


<p> ติ เอตฺถาปิ เอเสว นโยฯ เอตฺถ ปน ‘‘มมา’’ติ วตฺตเพฺพ ‘‘มม’’นฺติ อนุนาสิกาคโม เวทิตโพฺพฯ ‘‘อห’’นฺติ มานวินิพนฺธาย   รูปาทีนิปิ อชฺฌตฺติกาเนวฯ น หิ กสิณรูปํ วินา พาหิรานิ ‘‘อห’’นฺติ คณฺหาติฯ ‘‘มม’’นฺติ มานวินิพนฺธาย ปน พาหิรานิปิ ลพฺภนฺติฯ พาหิรานิปิ หิ ‘‘มม’’นฺติ คณฺหาติฯ ยสฺมา ปน ทุกฺขา เวทนา อนิฎฺฐตฺตา มานวตฺถุ น โหติ, ตสฺมา ฉ เวทนา ตาสํ มูลปจฺจยา ฉ ผสฺสา จ น คหิตาฯ สญฺญาทโย ปน อิธ ปจฺฉินฺนตฺตา น คหิตาติ เวทิตพฺพาฯ</p>

</p>


<h2>๑๓. อตฺตวาทปฎิสํยุตฺตทิฎฺฐินิเทฺทสวณฺณนา</h2>
<p>  อตฺตานุทิฎฺฐิเยวฯ อตฺตาติ วาเทน ปฎิสํยุตฺตตฺตา ปุน เอวํ วุตฺตาฯ</p>

</p>


<h2>๑๔. โลกวาทปฎิสํยุตฺตทิฎฺฐินิเทฺทสวณฺณนา</h2>
<p> ติ โส เอว อตฺตา จ อาโลกนเฎฺฐน โลโก จาติ อโตฺถฯ ติ สสฺสตวาทานํ ทิฎฺฐิฯ ติ อุเจฺฉทวาทานํฯ ติ เอกจฺจสสฺสติกานํฯ ติ อมราวิเกฺขปิกานํฯ ติ ปริตฺตกสิณลาภีนํ ตกฺกิกานญฺจ นิคณฺฐาชีวิกานญฺจฯ อถ วา อุเจฺฉทวาทิโน ‘‘สโตฺต ชาติยา ปุพฺพนฺตวา, มรเณน อปรนฺตวา’’ติ วทนฺติฯ อธิจฺจสมุปฺปนฺนิกา ‘‘สโตฺต ชาติยา ปุพฺพนฺตวา’’ติ วทนฺติฯ ติ อปฺปมาณกสิณลาภีนํฯ สสฺสตวาทิโน ปน ‘‘ปุพฺพนฺตาปรนฺตา นตฺถิ, เตน อนนฺตวา’’ติ วทนฺติฯ อธิจฺจสมุปฺปนฺนิกา ‘‘อปรเนฺตน อนนฺตวา’’ติ วทนฺติฯ</p>


<p>  ติ อุทฺธมโธ อวฑฺฒิตฺวา ติริยํ วฑฺฒิตกสิณานํฯ ติ อมราวิเกฺขปิกานํฯ</p>

</p>


<h2>๑๕-๑๖. ภววิภวทิฎฺฐินิเทฺทสวณฺณนา</h2>
<p> ภววิภวทิฎฺฐีนํ  ยถาวุตฺตทิฎฺฐิโต วิสุํ อภินิเวสาภาวโต วิสุํ นิเทฺทสํ อกตฺวา ยถาวุตฺตทิฎฺฐีนํเยว วเสน ‘‘โอลียนํ อติธาวน’’นฺติ เอเกกํ อาการํ นิทฺทิสิตุํ ปุจฺฉํ อกตฺวา จ ติ อาหฯ ตตฺถ ‘‘ภวนิโรธาย ธเมฺม เทสิยมาเน จิตฺตํ น ปกฺขนฺทตี’’ติ (อิติวุ. ๔๙) วุตฺตโอลียนาภินิเวโส, สสฺสตสญฺญาย นิพฺพานโต สโงฺกจนาภินิเวโสติ อโตฺถฯ ‘‘ภเวเนว โข ปเนเก อฎฺฎียมานา หรายมานา  ชิคุจฺฉมานา วิภวํ อภินนฺทนฺตี’’ติ วุตฺตอติธาวนาภินิเวโส, อุเจฺฉทสญฺญาย นิโรธคามินิปฎิปทาติกฺกมนาภินิเวโสติ อโตฺถฯ</p>


<p>อิทานิ ตาว ภววิภวทิฎฺฐิโย สพฺพทิฎฺฐีสุ โยเชตฺวา ทเสฺสตุํ ติอาทิมาหฯ ตตฺถ ยสฺมา อสฺสาททิฎฺฐิกา สสฺสตํ วา อุเจฺฉทํ วา นิสฺสาย ‘‘นตฺถิ กาเมสุ โทโส’’ติ คณฺหนฺติ, ตสฺมา ปญฺจติํสาการาปิ อสฺสาททิฎฺฐิโย ติ วุตฺตาฯ ตตฺถ ยสฺมา เอเกกาปิ ทิฎฺฐิโย สสฺสตคฺคาหวเสน ภวทิฎฺฐิโย ภเวยฺยุํ, อุเจฺฉทคฺคาหวเสน วิภวทิฎฺฐิโย ภเวยฺยุนฺติ อโตฺถฯ อตฺตานุทิฎฺฐิยา รูปํ อตฺตโต สมนุปสฺสติ, เวทนํ… สญฺญํ… สงฺขาเร… วิญฺญาณํ อตฺตโต สมนุปสฺสตีติ ปญฺจสุ รูปาทิโต อตฺตโน อนญฺญตฺตา เตสุ อุจฺฉิเนฺนสุ อตฺตา อุจฺฉิโนฺนติ คหณโต ติ วุตฺตํฯ เสเสสุ ปญฺจทสสุ ฐาเนสุ รูปาทิโต อตฺตโน อญฺญตฺตา เตสุ อุจฺฉิเนฺนสุปิ ‘‘อตฺตา สสฺสโตติ คหณโต ติ วุตฺตํฯ</p>


<p>มิจฺฉาทิฎฺฐิยา ‘‘สพฺพาว ตา วิภวทิฎฺฐิโย’’ติ อุเจฺฉทวเสน ปวตฺตตฺตา อนฺตวานนฺตวาทิฎฺฐีสุ ปริตฺตารมฺมณอปฺปมาณารมฺมณฌานลาภิโน ทิพฺพจกฺขุนา รูปธาตุยา จวิตฺวา สเตฺต อญฺญตฺถ อุปปเนฺน ปสฺสิตฺวา ภวทิฎฺฐิํ อปสฺสิตฺวา วิภวทิฎฺฐิํ คณฺหนฺติฯ ตสฺมา ตตฺถ  ติ  วุตฺตํฯ ติ เอตฺถ ติ ภวทิฎฺฐิ, ติ วิภวทิฎฺฐิฯ ติ เอตฺถ ติ วิภวทิฎฺฐิ, ติ ภวทิฎฺฐิฯ ตสฺมา ตตฺถ ‘‘สิยา’’ติ วุตฺตํฯ</p>


<p>ปุพฺพนฺตานุทิฎฺฐิยา เอกจฺจสสฺสติกา สสฺสตญฺจ ปญฺญเปนฺติ, อสสฺสตญฺจ ปญฺญเปนฺติฯ ตสฺมา สา ภวทิฎฺฐิ จ วิภวทิฎฺฐิ จ โหติฯ จตฺตาโร อนฺตานนฺติกา อนฺตานนฺตํ อตฺตานํ ปญฺญเปนฺติ ฯ ตสฺมา สา อตฺตานุทิฎฺฐิสทิสา ภวทิฎฺฐิ จ วิภวทิฎฺฐิ จฯ จตฺตาโร อมราวิเกฺขปิกา ภวทิฎฺฐิํ วา วิภวทิฎฺฐิํ วา นิสฺสาย วาจาวิเกฺขปํ อาปชฺชนฺติ, อวเสสา ปน ภวทิฎฺฐิโยวฯ ตสฺมา เต เต สนฺธาย  ‘‘สิยา’’ติ วุตฺตํฯ อปรนฺตานุทิฎฺฐิยา สตฺต อุเจฺฉทวาทา วิภวทิฎฺฐิโย, อวเสสา ภวทิฎฺฐิโยฯ ตสฺมา เต เต สนฺธาย ‘‘สิยา’’ติ วุตฺตํฯ สโญฺญชนิกทิฎฺฐิยา สพฺพทิฎฺฐีนํ วเสน ‘‘สิยา’’ติ วุตฺตํฯ อหนฺติ มานวินิพนฺธาย ทิฎฺฐิยา จกฺขาทีนํ อหนฺติ คหิตตฺตา เตสํ วินาเส อตฺตา วินโฎฺฐ โหตีติ ติ วุตฺตํฯ อตฺตานุทิฎฺฐิโย วิย มมนฺติ มานวินิพนฺธาย ทิฎฺฐิยา จกฺขาทิโต อตฺตโน อญฺญตฺตา เตสํ วินาเสปิ อตฺตา น วินสฺสตีติ ติ วุตฺตํฯ โลกวาทปฎิสํยุตฺตาย ทิฎฺฐิยา ‘‘สสฺสโต อตฺตา จ โลโก จา’’ติอาทินา (ปฎิ. ม. ๑.๑๔๗) นเยน วุตฺตตฺตา ภววิภวทิฎฺฐิ ปากฎาเยวฯ เอตฺตาวตา อสฺสาททิฎฺฐาทิกา วิภวทิฎฺฐิปริโยสานา โสฬส ทิฎฺฐิโย ตีณิสตญฺจ ทิฎฺฐาภินิเวสา นิทฺทิฎฺฐา โหนฺติฯ อตฺตานุทิฎฺฐิ จ สกฺกายทิฎฺฐิ จ อตฺตวาทปฎิสญฺญุตฺตา ทิฎฺฐิ จ อตฺถโต เอกา ปริยาเยน ติวิธา วุตฺตาฯ สโญฺญชนิกา ปน ทิฎฺฐิ อวตฺถาเภเทน สพฺพาปิ ทิฎฺฐิโย โหนฺติฯ</p>


<p>อิทานิ ติอาทิ อเญฺญน ปริยาเยน ยถาโยคํ ทิฎฺฐิสํสนฺทนาฯ ตตฺถ ติ ยถาวุตฺตา อนวเสสา ทิฎฺฐิโยฯ ทิฎฺฐิราครตฺตตฺตา ตณฺหาสฺสาทนิสฺสิตตฺตา จ  อตฺตสิเนหานุคตตฺตา  วิปรีตทสฺสนตฺตา  ขนฺธวตฺถุกตฺตา  เอเกกสฺส อนฺตสฺส คหิตตฺตา  อนตฺถสํโยชนิกตฺตา  อตฺตวาเทน ยุตฺตตฺตา   ติ อิมา สตฺต ทิฎฺฐิโย สพฺพทิฎฺฐิสงฺคาหิกา, เสสา ปน นว ทิฎฺฐิโย น สพฺพทิฎฺฐิสงฺคาหิกาฯ</p>


<p>อิทานิ วิตฺถารโต วุตฺตา สพฺพาว ตา ทิฎฺฐิโย ทฺวีสุเยว ทิฎฺฐีสุ สงฺขิปิตฺวา สตฺตานํ ทิฎฺฐิทฺวยนิสฺสยํ ทเสฺสโนฺต นฺติคาถมาหฯ สพฺพาปิ หิ ตา ทิฎฺฐิโย ภวทิฎฺฐี  วา โหนฺติ วิภวทิฎฺฐี วาฯ นฺติ เอตฺถ ปน จ-สโทฺท ทิฎฺฐิเมว สมุจฺจิโนติ, น นิสฺสยํฯ น หิ เอโก ภววิภวทิฎฺฐิทฺวยํ นิสฺสยติฯ ยถาห – ‘‘อิติ ภวทิฎฺฐิสนฺนิสฺสิตา วา สตฺตา โหนฺติ วิภวทิฎฺฐิสนฺนิสฺสิตา วา’’ติ (ปฎิ. ม. ๑.๑๑๓)ฯ ติ ตเกฺกน วทนฺตีติ ตกฺกิกาฯ เต หิ ทิฎฺฐิคติกา สภาวปฎิเวธปญฺญาย อภาวา เกวลํ ตเกฺกน วตฺตนฺติฯ เยปิ จ ฌานลาภิโน อภิญฺญาลาภิโน วา ทิฎฺฐิํ คณฺหนฺติ, เตปิ ตเกฺกตฺวา คหณโต ตกฺกิกา เอวฯ ติ นิสฺสิตาติ อโตฺถฯ เอกเมว ปทํ, ‘‘เส’’ติ  นิปาตมตฺตํ วาฯ นฺติ ทิฎฺฐินิสฺสยสฺส การณวจนเมตํฯ สกฺกายทิฎฺฐินิโรเธ นิพฺพาเน ยสฺมา เตสํ ญาณํ นตฺถิ, ตสฺมา เอตํ ทิฎฺฐิทฺวยํ นิสฺสิตาติ อโตฺถฯ ‘‘น หิ อตฺถิ ญาณ’’นฺติ เอตฺถ หิ-กาโร การโณปเทเส นิปาโตฯ ติ ยตฺถ สุเข นิโรธมฺหิ อยํ สเทวโก โลโก ‘‘ทุกฺข’’มิติ วิปรีตสญฺญี โหติ, ตสฺมิํ นิโรธมฺหิ น หตฺถิ ญาณนฺติ สมฺพโนฺธฯ ทุกฺขมิติ วิปรีตสญฺญิตาย อิทํ สุตฺตํ –</p>


<p>
‘‘รูปา สทฺทา รสา คนฺธา, ผสฺสา ธมฺมา จ เกวลา;  
  
อิฎฺฐา กนฺตา มนาปา จ, ยาวตตฺถีติ วุจฺจติฯ  
</p>
  
<p>
‘‘สเทวกสฺส โลกสฺส, เอเต โว สุขสมฺมตา;  
  
ยตฺถ เจเต นิรุชฺฌนฺติ, ตํ เนสํ ทุกฺขสมฺมตํฯ  
</p>
  
<p>
‘‘สุขนฺติ ทิฎฺฐมริเยหิ, สกฺกายสฺสุปโรธนํ;  
  
ปจฺจนีกมิทํ โหติ, สพฺพโลเกน ปสฺสตํฯ  
</p>
  
<p>
‘‘ยํ  
ปเร สุขโต อาหุ, ตทริยา อาหุ ทุกฺขโต;  
  
ยํ ปเร ทุกฺขโต อาหุ, ตทริยา สุขโต วิทูฯ  
</p>
  
<p>
‘‘ปสฺส ธมฺมํ ทุราชานํ, สมฺปมูเฬฺหตฺถวิทฺทสุ;  
  
นิวุตานํ ตโม โหติ, อนฺธกาโร อปสฺสตํฯ  
</p>
  
<p>
‘‘สตญฺจ  
วิวฎํ โหติ, อาโลโก ปสฺสตามิว;  
  
สนฺติเก น วิชานนฺติ, มคา ธมฺมสฺสโกวิทาฯ  
</p>
  
<p>
‘‘ภวราคปเรเตหิ, ภวโสตานุสาริภิ;  
  
มารเธยฺยานุปเนฺนหิ, นายํ ธโมฺม สุสมฺพุโธฯ  
</p>
  
<p>
‘‘โก  
นุ อญฺญตฺร อริเยภิ, ปทํ สมฺพุทฺธุมรหติ;  
  
ยํ ปทํ สมฺมทญฺญาย, ปรินิพฺพนฺติ อนาสวา’’ติฯ (สุ. นิ. ๗๖๔-๗๗๑);  
</p>
  
<p> อิทานิ สพฺพาสํ ทิฎฺฐีนํ ทิฎฺฐิทฺวยภาวํ ทิฎฺฐิสมุคฺฆาตกญฺจ สมฺมาทิฎฺฐิํ สุตฺตโต ทเสฺสตุกาโม, ติ สุตฺตํ อาหริฯ ตตฺถ ติ พฺรหฺมาโนปิ วุจฺจนฺติฯ ติ สงฺกุจนฺติฯ ติ อติกฺกมิตฺวา คจฺฉนฺติฯ ติ ปญฺญวโนฺตฯ จ-สโทฺท อติเรกโตฺถฯ ติ ภโว อาราโม อภิรมฎฺฐานํ เอเตสนฺติ ภวารามาฯ ติ ภเว อภิรตาฯ ติ ภเวน สนฺตุฎฺฐาฯ ติ ตถาคเตน วา ตถาคตสาวเกน วา เทสิยมาเนฯ ติ ธมฺมเทสนํ วา ภวนิโรธํ วา น ปวิสติฯ ติ ตตฺถ ปสาทํ น ปาปุณาติฯ ติ  ตตฺถ น ปติฎฺฐาติฯ ติ ตตฺถ ฆนภาวํ น ปาปุณาติฯ เอตฺตาวตา สสฺสตทิฎฺฐิ วุตฺตาฯ</p>


<p>ติ ทุกฺขํ ปาปุณมานาฯ ติ ลชฺชํ ปาปุณมานาฯ ติ ชิคุจฺฉํ ปาปุณมานาฯ ติ อุเจฺฉทํ ปฎิจฺจ ตุสฺสนฺติ, อุเจฺฉทํ ปตฺถยนฺตีติ วา อโตฺถฯ ติ อนุสฺสวนเตฺถ นิปาโตฯ ติ อาลปนเมตํฯ นฺติ นิพฺพุตํฯ นฺติ ทุกฺขาภาวโต ปณีตํ, ปธานภาวํ นีตนฺติ วา ปณีตํฯ นฺติ ยถาสภาวํฯ เอตฺตาวตา อุเจฺฉททิฎฺฐิ วุตฺตาฯ</p>


<p>ติ อิมสฺมิํ สาสเนฯ นฺติ เหตุโต สญฺชาตํ ขนฺธปญฺจกสงฺขาตํ ทุกฺขํฯ ติ อิทํ ภูตํ ทุกฺขนฺติ ปสฺสติฯ ติ วิปสฺสนตฺถายฯ ติ อริยมคฺคตฺถายฯ ติ นิพฺพานตฺถายฯ ติ ตทนุรูปํ ปฎิปทํ ปฎิปโนฺน โหติฯ ติ อิมินา ปกาเรน ปุพฺพภาเค โลกิยญาเณน, ปฎิเวธกาเล โลกุตฺตรญาเณน ปสฺสนฺติฯ เอตฺตาวตา สมฺมาทิฎฺฐิ วุตฺตาฯ</p>


<p>อิทานิ  ทฺวีหิ คาถาหิ ตสฺสา สมฺมาทิฎฺฐิยา อานิสํสํ ทเสฺสติฯ ตตฺถ ติ ทุกฺขํ ปริญฺญาภิสมเยน อภิสเมตฺวาติ อโตฺถฯ นฺติ นิโรธํ สจฺฉิกิริยาภิสมเยน อภิสเมตฺวาติ อโตฺถฯ ติ มคฺคภาวนาภิสมยวเสน ยถาสภาเว นิโรเธ ‘‘เอตํ สนฺตํ, เอตํ ปณีต’’นฺติ อธิมุจฺจติฯ ติ สมุทยสฺส ปหาเนนาติ อโตฺถฯ อสติปิ เจตฺถ สจฺจานํ นานาภิสมยเตฺต ‘‘ทิสฺวา’’ติ ปุพฺพกาลิกวจนํ  สทฺธิํ ปุพฺพภาคปฎิปทาย โวหารวเสน วุตฺตนฺติ เวทิตพฺพํฯ น หิ ปุพฺพํ ปสฺสิตฺวา ปจฺฉา อธิมุจฺจติฯ จตุสจฺจาภิสมโย สมานกาลเมว โหติฯ สมานกาเลปิ วา ปุพฺพกาลิกานิ ปทานิ ภวนฺตีติ น โทโสฯ   ติ เอกํเสน โส อรหํฯ ติ ทุกฺขํ ปริญฺญาตวาฯ ติ วิคตตโณฺหฯ ติ ขุทฺทเก จ มหเนฺต จ ภเวฯ วุทฺธิอเตฺถปิ หิ อ-การสฺส สมฺภวโต ติ มหาภโวฯ โส ปน ขุทฺทกมหนฺตภาโว อุปาทายุปาทาย เวทิตโพฺพฯ อถ วา ติ สสฺสเตฯ ติ อุเจฺฉเทฯ ตทุภเยปิ ทิฎฺฐิราคาภาเวน วีตตโณฺหฯ ติ วฎฺฎทุกฺขสฺส สมุเจฺฉทาฯ นฺติ อรหโต ปรินิพฺพานํ วุตฺตํฯ</p>


<p> ติอาทิ มิจฺฉาทิฎฺฐิกครหณตฺถํ สมฺมาทิฎฺฐิกปสํสนตฺถํ วุตฺตํฯ ตตฺถ วิรูปภาวํ ปนฺนา คตา ทิฎฺฐิ เอเตสนฺติ ฯ สุนฺทรภาวํ ปนฺนา คตา ทิฎฺฐิ เอเตสนฺติ ติ ติตฺถํ วุจฺจติ ทิฎฺฐิ, ตํ ปฎิปนฺนตฺตา ติเตฺถ สาธุ, ติตฺถํ ยสฺส อตฺถีติ วา ติตฺถิโยฯ อิโต พหิทฺธา ปพฺพชฺชูปคโตฯ ติ เตสํ ทิฎฺฐานุคติมาปโนฺน คหโฎฺฐฯ ติ ตทุภยภาวํ อนุปคนฺตฺวา ยาย กายจิ ทิฎฺฐิยา มิจฺฉาทิฎฺฐิโกฯ</p>


<p>ติ สมฺมาสมฺพุโทฺธฯ ปเจฺจกพุโทฺธปิ เอเตฺถว สงฺคหิโตฯ ติ มคฺคปฺปโตฺต ผลปฺปโตฺต จฯ ติ ตทุภยวินิมุโตฺต โลกิยสมฺมาทิฎฺฐิยา สมฺมาทิฎฺฐิโกฯ</p>


<p>คาถาสุ ติ โย อภิณฺหํ กุชฺฌติ, โสฯ ติ ตเมว โกธํ วเฑฺฒตฺวา อุปนนฺธนสีโลฯ ติ ลามกภูตมกฺขวาฯ ติ กตปาปปฎิจฺฉาทนวาฯ ติ หีนชโจฺจฯ ติ ญาณทสฺสนวิสุทฺธิยา  วิสุโทฺธฯ ติ มคฺคผลสงฺขาตํ สุทฺธภาวํ คโตฯ ติ ปญฺญวาฯ อิมาย คาถาย โลกุตฺตรสมฺมาทิฎฺฐิสมฺปโนฺน เอว โถมิโตฯ</p>


<p>ติ ปุคฺคลโวหารํ ปหาย ธมฺมเมว ครหโนฺต โถเมโนฺต จ อาหฯ ติ ตณฺหามญฺญนวเสน ทิฎฺฐิฯ ติ มานมญฺญนมูลิกา  ทิฎฺฐิฯ ติ ทิฎฺฐิมญฺญนเมวฯ</p>


<p>  ติอาทีหิ ติสฺสนฺนํ วิปนฺนทิฎฺฐีนํ วิภาคญฺจ คณนญฺจ กาลสงฺคหญฺจ ปุจฺฉิตฺวา วิสฺสชฺชนํ กตํฯ ตตฺถ ติ อเนกาสุ ทิฎฺฐีสุ กตมา ทิฎฺฐีติ อโตฺถฯ ติ ปุพฺพนฺตาปรนฺตสงฺขาตกาลทฺวเย กตเมน กาเลน อนุคฺคหิตา, อนุพทฺธาติ อโตฺถฯ ยสฺมา ‘‘เอตํ มมา’’ติ ปรามสโนฺต ‘‘เอตํ มม อโหสิ, เอวํ มม อโหสิ, เอตฺตกํ มม อโหสี’’ติ อตีตํ วตฺถุํ อปทิสิตฺวา ปรามสติ, ตสฺมา  โหติฯ  จ ตา ทิฎฺฐิโย โหนฺติฯ ยสฺมา ‘‘เอโสหมสฺมี’’ติ ปรามสโนฺต ‘‘อิมินาหํ สีเลน วา วเตน วา ตเปน วา พฺรหฺมจริเยน วา เอโสสฺมิ วิสุชฺฌิสฺสามี’’ติ อนาคตผลํ อุปาทาย ปรามสติ, ตสฺมา  โหติฯ  จ ตา ทิฎฺฐิโย โหนฺติฯ ยสฺมา ‘‘เอโส เม อตฺตา’’ติ ปรามสโนฺต อตีตานาคตํ อุปาทินฺนสนฺตติํ อุปาทาย ‘‘เอโส เม อตฺตา’’ติ ปรามสติ, สกฺกายทิฎฺฐิวเสน จ ปรามสติ, ตสฺมา สกฺกายทิฎฺฐิ โหติฯ  จ ตา ทิฎฺฐิโย โหนฺติฯ ยสฺมา ปน สกฺกายทิฎฺฐิปฺปมุขาเยว ทฺวาสฎฺฐิ ทิฎฺฐิโย โหนฺติ, สกฺกายทิฎฺฐิสมุคฺฆาเตเนว จ ทฺวาสฎฺฐิ ทิฎฺฐิโย สมุคฺฆาตํ คจฺฉนฺติ, ตสฺมา ติ วุตฺตา, สกฺกายทิฎฺฐิปฺปมุเขน สกฺกายทิฎฺฐิทฺวาเรน ทฺวาสฎฺฐิ ทิฎฺฐิคตานิ โหนฺตีติ อโตฺถฯ สกฺกายทิฎฺฐิปฺปมุขานีติ ปาโฐ สุนฺทรตโรฯ สกฺกายทิฎฺฐิ ปมุขา อาทิ เอเตสนฺติ สกฺกายทิฎฺฐิปฺปมุขานิฯ กานิ ตานิ? ทฺวาสฎฺฐิ ทิฎฺฐิคตานิฯ</p>


<p>‘‘กา ทิฎฺฐี’’ติ ปุจฺฉาย วีสติวตฺถุกา อตฺตานุทิฎฺฐิ, วีสติวตฺถุกา สกฺกายทิฎฺฐีติ วิสฺสชฺชนํฯ ‘‘กติ ทิฎฺฐิโย’’ติ ปุจฺฉาย  สกฺกายทิฎฺฐิปฺปมุขานิ ทฺวาสฎฺฐิ ทิฎฺฐิคตานีติ วิสฺสชฺชนํฯ สาเยว ปน สกฺกายทิฎฺฐิ ‘‘เอโส เม อตฺตา’’ติ  วจนสามเญฺญน อตฺตานุทิฎฺฐีติ วุตฺตาฯ ตสฺสา วุตฺตาย อตฺตวาทปฎิสญฺญุตฺตา ทิฎฺฐิปิ วุตฺตาเยว โหติฯ</p>


<p> ติอาทิสุตฺตาหรณํ สมฺปนฺนทิฎฺฐิปุคฺคลสมฺพเนฺธน สมฺปนฺนทิฎฺฐิปุคฺคลวิภาคทสฺสนตฺถํ กตํฯ ตตฺถ ติ มคฺคญาณวเสน สมฺมาสมฺพุโทฺธ ภควาติ นิจฺฉยํ คตา, นิเพฺพมติกาติ อโตฺถฯ นิฎฺฐาคตาติ ปาโฐ สมาสปทํ โหติ, อโตฺถ ปน โสเยวฯ ติ ทิฎฺฐิยา สุนฺทรภาวํ คตาฯ ติ อิมิสฺสา กามธาตุยา ปรินิพฺพานํฯ ติ อิมํ กามภวํ วิชหิตฺวา สุทฺธาวาสพฺรหฺมโลเก ปรินิพฺพานํฯ ติ สตฺตกฺขตฺตุํปรมา สตฺตวารปรมา ภวูปปตฺติ อตฺตภาวคฺคหณํ อสฺส, ตโต ปรํ อฎฺฐมํ ภวํ นาทิยตีติ สตฺตกฺขตฺตุปรโมฯ ตสฺส สตฺตกฺขตฺตุปรมสฺส โสตาปนฺนสฺสฯ ติ กุลโต กุลํ คจฺฉตีติ โกลํโกโลฯ โสตาปตฺติผลสจฺฉิกิริยโต หิ ปฎฺฐาย นีเจ  กุเล อุปปตฺติ นาม นตฺถิ, มหาโภคกุเลสุเยว นิพฺพตฺตตีติ อโตฺถฯ ตสฺส โกลํโกลสฺส โสตาปนฺนสฺสฯ ติ ขนฺธพีชํ นาม กถิตํฯ ยสฺส หิ โสตาปนฺนสฺส เอกํเยว ขนฺธพีชํ อตฺถิ, เอกํ อตฺตภาวคฺคหณํ, โส เอกพีชี นามฯ ตสฺส เอกพีชิสฺส โสตาปนฺนสฺสฯ ภควตา คหิตนามวเสเนเวตานิ เอเตสํ นามานิฯ เอตฺตกญฺหิ ฐานํ คโต สตฺตกฺขตฺตุปรโม นาม โหติ, เอตฺตกํ โกลํโกโล, เอตฺตกํ เอกพีชีติ ภควตา เอเตสํ นามํ คหิตํฯ ภควา หิ ‘‘อยํ เอตฺตกํ ฐานํ คมิสฺสติ, อยํ เอตฺตกํ ฐานํ คมิสฺสตี’’ติ ญตฺวา เตสํ ตานิ ตานิ นามานิ อคฺคเหสิฯ มุทุปโญฺญ หิ โสตาปโนฺน สตฺต ภเว นิพฺพเตฺตโนฺต สตฺตกฺขตฺตุปรโม นาม, มชฺฌิมปโญฺญ ปรํ ฉฎฺฐํ ภวํ นิพฺพเตฺตโนฺต โกลํโกโล นาม , ติกฺขปโญฺญ เอกํ ภวํ นิพฺพเตฺตโนฺต เอกพีชี นามฯ ตํ ปเนตํ เตสํ มุทุมชฺฌิมติกฺขปญฺญตํ ปุพฺพเหตุ นิยเมติฯ อิเม ตโยปิ โสตาปนฺนา กามภววเสน วุตฺตา, รูปารูปภเว ปน พหุกาปิ ปฎิสนฺธิโย คณฺหนฺติฯ ติ ปฎิสนฺธิวเสน สกิํ กามภวํ อาคจฺฉตีติ สกทาคามีฯ ตสฺส สกทาคามิสฺสฯ ติ อิมสฺมิํเยว อตฺตภาเว อรหาฯ อรหนฺติปิ ปาโฐฯ ติ กามภวํ  สํสรเนฺตเยว สนฺธาย วุตฺตํฯ รูปารูปภเว อุปฺปนฺนา ปน อริยา กามภเว น อุปฺปชฺชนฺติ, ตเตฺถว ปรินิพฺพายนฺติฯ</p>


<p>ติ อายุเวมชฺฌสฺส อนฺตราเยว กิเลสปรินิพฺพาเนน ปรินิพฺพายนโต อนฺตราปรินิพฺพายีฯ โส ปน อุปฺปนฺนสมนนฺตรา ปรินิพฺพายี, อายุเวมชฺฌํ อปฺปตฺวา ปรินิพฺพายี, อายุเวมชฺฌํ ปตฺวา ปรินิพฺพายีติ ติวิโธ โหติฯ ตสฺส อนฺตราปรินิพฺพายิสฺส อนาคามิโนฯ ติ อายุเวมชฺฌํ อติกฺกมิตฺวา วา กาลกิริยํ อุปคนฺตฺวา วา กิเลสปรินิพฺพาเนน ปรินิพฺพายนฺตสฺส อนาคามิโนฯ ติ อสงฺขาเรน อปฺปโยเคน อธิมตฺตปฺปโยคํ อกตฺวาว กิเลสปรินิพฺพาเนน ปรินิพฺพายนธมฺมสฺส อนาคามิโนฯ ติ สสงฺขาเรน ทุเกฺขน กสิเรน อธิมตฺตปฺปโยคํ กตฺวาว กิเลสปรินิพฺพาเนน ปรินิพฺพายนธมฺมสฺส อนาคามิโนฯ ติ อุทฺธํวาหิภาเวน อุทฺธมสฺส ตณฺหาโสตํ วฎฺฎโสตํ วาติ อุทฺธํโสโต, อุทฺธํ วา คนฺตฺวา ปฎิลภิตพฺพโต อุทฺธมสฺส มคฺคโสตนฺติ อุทฺธํโสโต, อกนิฎฺฐํ คจฺฉตีติ อกนิฎฺฐคามีฯ ตสฺส อุทฺธํโสตสฺส อกนิฎฺฐคามิโน อนาคามิสฺสฯ อยํ ปน อนาคามี จตุปฺปเภโท – โย อวิหโต ปฎฺฐาย จตฺตาโร พฺรหฺมโลเก โสเธตฺวา อกนิฎฺฐํ คนฺตฺวา ปรินิพฺพายติ, อยํ อุทฺธํโสโต อกนิฎฺฐคามี นามฯ โย เหฎฺฐา ตโย พฺรหฺมโลเก โสเธตฺวา สุทสฺสีพฺรหฺมโลเก ฐตฺวา ปรินิพฺพายติ, อยํ อุทฺธํโสโต น อกนิฎฺฐคามี นามฯ โย อิโต อกนิฎฺฐเมว คนฺตฺวา ปรินิพฺพายติ, อยํ น อุทฺธํโสโต อกนิฎฺฐคามี นามฯ โย เหฎฺฐา จตูสุ  พฺรหฺมโลเกสุ ตตฺถ  ตเตฺถว ปรินิพฺพายติ, อยํ น อุทฺธํโสโต น อกนิฎฺฐคามี นามาติฯ อิเม ปญฺจ อนาคามิโน สุทฺธาวาสํ คเหตฺวา วุตฺตาฯ อนาคามิโน ปน รูปราคารูปราคานํ อปฺปหีนตฺตา อากงฺขมานา เสสรูปารูปภเวสุปิ นิพฺพตฺตนฺติฯ สุทฺธาวาเส นิพฺพตฺตา ปน อญฺญตฺถ น นิพฺพตฺตนฺติฯ ติ อริยมคฺควเสน ชานิตฺวา พุชฺฌิตฺวา อจลปฺปสาเทน ปสนฺนาฯ ติ อริยมคฺคโสตํ อาปนฺนาฯ อิมินา สเพฺพปิ อริยผลฎฺฐา ปุคฺคลา คหิตาติฯ</p>

</p>

</p>

</p>





