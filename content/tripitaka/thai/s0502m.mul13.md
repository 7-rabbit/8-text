<h1>๑๔. พุทฺธวโคฺค</h1>
<ol>
<li>
ยสฺส  
  
ชิตํ นาวชียติ, ชิตํ ยสฺส  
ชิตมสฺส (สี. สฺยา. ปี.), ชิตํ มสฺส (ก.)  
โน ยาติ โกจิ โลเก;  
  
ตํ พุทฺธมนนฺตโคจรํ, อปทํ เกน ปเทน เนสฺสถฯ  
</li>
  
<li>
ยสฺส ชาลินี วิสตฺติกา, ตณฺหา นตฺถิ กุหิญฺจิ เนตเว;  
  
ตํ พุทฺธมนนฺตโคจรํ, อปทํ เกน ปเทน เนสฺสถฯ  
</li>
  
<li>
เย ฌานปสุตา ธีรา, เนกฺขมฺมูปสเม รตา;  
  
เทวาปิ เตสํ ปิหยนฺติ, สมฺพุทฺธานํ สตีมตํฯ  
</li>
  
<li>
กิโจฺฉ  
มนุสฺสปฎิลาโภ, กิจฺฉํ มจฺจาน ชีวิตํ;  
  
กิจฺฉํ สทฺธมฺมสฺสวนํ, กิโจฺฉ พุทฺธานมุปฺปาโทฯ  
</li>
  
<li>
สพฺพปาปสฺส อกรณํ, กุสลสฺส อุปสมฺปทา  
กุสลสฺสูปสมฺปทา (สฺยา.)  
;  
  
สจิตฺตปริโยทปนํ  
  
สจิตฺตปริโยทาปนํ (?)  
, เอตํ พุทฺธาน สาสนํฯ  
</li>
  
<li>
ขนฺตี ปรมํ ตโป ติติกฺขา, นิพฺพานํ  
นิพฺพาณํ (ก. สี. ปี.)  
ปรมํ วทนฺติ พุทฺธา;  
  
น หิ ปพฺพชิโต ปรูปฆาตี, น  
อยํ นกาโร สี. สฺยา. ปี. ปาตฺถเกสุ น ทิสฺสติ  
สมโณ โหติ ปรํ วิเหฐยโนฺตฯ  
</li>
  
<li>
อนูปวาโท อนูปฆาโต  
อนุปวาโท อนุปฆาโต (สฺยา. ก.)  
, ปาติโมเกฺข จ สํวโร;  
  
มตฺตญฺญุตา จ ภตฺตสฺมิํ, ปนฺตญฺจ สยนาสนํ;  
  
อธิจิเตฺต จ อาโยโค, เอตํ พุทฺธาน สาสนํฯ  
</li>
  
<li>
น  
กหาปณวเสฺสน, ติตฺติ กาเมสุ วิชฺชติ;  
  
อปฺปสฺสาทา ทุขา กามา, อิติ วิญฺญาย ปณฺฑิโตฯ  
</li>
  
<li>
อปิ  
ทิเพฺพสุ กาเมสุ, รติํ โส นาธิคจฺฉติ;  
  
ตณฺหกฺขยรโต โหติ, สมฺมาสมฺพุทฺธสาวโกฯ  
</li>
  
<li>
พหุํ เว สรณํ ยนฺติ, ปพฺพตานิ วนานิ จ;  
  
อารามรุกฺขเจตฺยานิ, มนุสฺสา ภยตชฺชิตาฯ  
</li>
  
<li>
เนตํ โข สรณํ เขมํ, เนตํ สรณมุตฺตมํ;  
  
เนตํ สรณมาคมฺม, สพฺพทุกฺขา ปมุจฺจติฯ  
</li>
  
<li>
โย  
จ พุทฺธญฺจ ธมฺมญฺจ, สงฺฆญฺจ สรณํ คโต;  
  
จตฺตาริ อริยสจฺจานิ, สมฺมปฺปญฺญาย ปสฺสติฯ  
</li>
  
<li>
ทุกฺขํ ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
เอตํ  
โข สรณํ เขมํ, เอตํ สรณมุตฺตมํ;  
  
เอตํ สรณมาคมฺม, สพฺพทุกฺขา ปมุจฺจติฯ  
</li>
  
<li>
ทุลฺลโภ ปุริสาชโญฺญ, น โส สพฺพตฺถ ชายติ;  
  
ยตฺถ โส ชายติ ธีโร, ตํ กุลํ สุขเมธติฯ  
</li>
  
<li>
สุโข พุทฺธานมุปฺปาโท, สุขา สทฺธมฺมเทสนา;  
  
สุขา สงฺฆสฺส สามคฺคี, สมคฺคานํ ตโป สุโขฯ  
</li>
  
<li>
ปูชารเห ปูชยโต, พุเทฺธ ยทิ ว สาวเก;  
  
ปปญฺจสมติกฺกเนฺต, ติณฺณโสกปริทฺทเวฯ  
</li>
  
<li>
เต  
  
ตาทิเส ปูชยโต, นิพฺพุเต อกุโตภเย;  
  
น สกฺกา ปุญฺญํ สงฺขาตุํ, อิเมตฺตมปิ เกนจิฯ  
</li>
  
พุทฺธวโคฺค จุทฺทสโม นิฎฺฐิโตฯ  
</li>
  
  
  
  
  