<h1>๑๘. ทิฎฺฐิวิสุทฺธินิเทฺทโส</h1>
<h3>นามรูปปริคฺคหกถา</h3>
<p> อิทานิ   ยา ‘‘อิเมสุ ภูมิภูเตสุ ธเมฺมสุ อุคฺคหปริปุจฺฉาวเสน ญาณปริจยํ กตฺวา ‘สีลวิสุทฺธิ เจว จิตฺตวิสุทฺธิ จา’ติ เทฺว มูลภูตา วิสุทฺธิโย สมฺปาเทตพฺพา’’ติ วุตฺตาฯ ตตฺถ  นาม สุปริสุทฺธํ ปาติโมกฺขสํวราทิจตุพฺพิธํ สีลํ, ตญฺจ  วิตฺถาริตเมวฯ  นาม สอุปจารา อฎฺฐ สมาปตฺติโย, ตาปิ จิตฺตสีเสน วุตฺต สพฺพากาเรน วิตฺถาริตา เอวฯ ตสฺมา ตา ตตฺถ วิตฺถาริตนเยเนว เวทิตพฺพาฯ</p>


<p>ยํ ปน วุตฺตํ ‘‘ทิฎฺฐิวิสุทฺธิ, กงฺขาวิตรณวิสุทฺธิ, มคฺคามคฺคญาณทสฺสนวิสุทฺธิ, ปฎิปทาญาณทสฺสนวิสุทฺธิ, ญาณทสฺสนวิสุทฺธีติ อิมา ปน ปญฺจ วิสุทฺธิโย สรีร’’นฺติ, ตตฺถ  นามฯ</p>


<p> ตํ สมฺปาเทตุกาเมน  ตาว ฐเปตฺวา เนวสญฺญานาสญฺญายตนํ อวเสสรูปารูปาวจรชฺฌานานํ อญฺญตรโต วุฎฺฐาย วิตกฺกาทีนิ ฌานงฺคานิ, ตํสมฺปยุตฺตา จ ธมฺมา  ปริคฺคเหตพฺพาฯ ปริคฺคเหตฺวา สพฺพเมฺปตํ อารมฺมณาภิมุขํ นมนโต นมนเฎฺฐน นฺติ ววตฺถเปตพฺพํฯ</p>


<p>ตโต ยถา นาม ปุริโส อโนฺตเคเห สปฺปํ ทิสฺวา ตํ อนุพนฺธมาโน ตสฺส อาสยํ ปสฺสติ, เอวเมว อยมฺปิ โยคาวจโร ตํ นามํ อุปปริกฺขโนฺต ‘‘อิทํ นามํ กิํ นิสฺสาย ปวตฺตตี’’ติ ปริเยสมาโน ตสฺส นิสฺสยํ หทยรูปํ ปสฺสติฯ ตโต หทยรูปสฺส นิสฺสยภูตานิ, ภูตนิสฺสิตานิ จ เสสุปาทายรูปานีติ รูปํ ปริคฺคณฺหาติฯ โส สพฺพเมฺปตํ รุปฺปนโต  นฺติ ววตฺถเปติฯ ตโต นมนลกฺขณํ นามํ, รุปฺปนลกฺขณํ รูปนฺติ ฯ</p>


<p>  ปน อยเมว วา  จตุธาตุววตฺถาเน วุตฺตานํ เตสํ เตสํ ธาตุปริคฺคหมุขานํ อญฺญตรมุขวเสน สเงฺขปโต วา วิตฺถารโต วา จตโสฺส ธาตุโย ปริคฺคณฺหาติฯ อถสฺส ยาถาวสรสลกฺขณโต อาวิภูตาสุ ธาตูสุ กมฺมสมุฎฺฐานมฺหิ  ตาว เกเส ‘‘จตโสฺส ธาตุโย, วโณฺณ, คโนฺธ, รโส, โอชา, ชีวิตํ, กายปฺปสาโท’’ติ เอวํ กายทสกวเสน ทส รูปานิ, ตเตฺถว ภาวสฺส อตฺถิตาย ภาวทสกวเสน ทส, ตเตฺถว อาหารสมุฎฺฐานํ โอชฎฺฐมกํ, อุตุสมุฎฺฐานํ, จิตฺตสมุฎฺฐานนฺติ อปรานิปิ จตุวีสตีติ เอวํ จตุสมุฎฺฐาเนสุ จตุวีสติโกฎฺฐาเสสุ จตุจตฺตาลีส จตุจตฺตาลีส รูปานิ, เสโท, อสฺสุ, เขโฬ, สิงฺฆาณิกาติ อิเมสุ ปน จตูสุ อุตุจิตฺตสมุฎฺฐาเนสุ ทฺวินฺนํ โอชฎฺฐมกานํ วเสน โสฬส โสฬส รูปานิ, อุทริยํ, กรีสํ, ปุโพฺพ, มุตฺตนฺติ อิเมสุ จตูสุ อุตุสมุฎฺฐาเนสุ อุตุสมุฎฺฐานเสฺสว โอชฎฺฐมกสฺส วเสน อฎฺฐ อฎฺฐ รูปานิ ปากฎานิ โหนฺตีติฯ เอส ตาว  นโยฯ</p>


<p>เย ปน อิมสฺมิํ ทฺวตฺติํสากาเร อาวิภูเต อปเร ทส อาการา อาวิภวนฺติฯ ตตฺถ อสิตาทิปริปาจเก ตาว กมฺมเช เตโชโกฎฺฐาสมฺหิ โอชฎฺฐมกเญฺจว ชีวิตญฺจาติ นว รูปานิ, ตถา จิตฺตเช อสฺสาสปสฺสาสโกฎฺฐาเสปิ โอชฎฺฐมกเญฺจว สโทฺท จาติ นว, เสเสสุ จตุสมุฎฺฐาเนสุ อฎฺฐสุ ชีวิตนวกเญฺจว ตีณิ จ โอชฎฺฐมกานีติ เตตฺติํส รูปานิ ปากฎานิ โหนฺติฯ</p>


<p>ตเสฺสวํ วิตฺถารโต ทฺวาจตฺตาลีสาการวเสน อิเมสุ ภูตุปาทายรูเปสุ ปากเฎสุ ชาเตสุ วตฺถุทฺวารวเสน ปญฺจ จกฺขุทสกาทโย, หทยวตฺถุทสกญฺจาติ อปรานิปิ สฎฺฐิรูปานิ ปากฎานิ โหนฺติฯ โส สพฺพานิปิ ตานิ  เอกโต กตฺวา ‘‘เอตํ นฺติ ปสฺสติฯ</p>


<p>ตเสฺสวํ ปริคฺคหิตรูปสฺส ทฺวารวเสน อรูปธมฺมา ปากฎา โหนฺติฯ เสยฺยถิทํ – เทฺวปญฺจวิญฺญาณานิ, ติโสฺส มโนธาตุโย, อฎฺฐสฎฺฐิ มโนวิญฺญาณธาตุโยติ เอกาสีติ โลกิยจิตฺตานิ, อวิเสเสน จ เตหิ จิเตฺตหิ สหชาโต ผโสฺส, เวทนา, สญฺญา, เจตนา, ชีวิตํ, จิตฺตฎฺฐิติ, มนสิกาโรติ อิเม สตฺต สตฺต เจตสิกาติฯ โลกุตฺตรจิตฺตานิ ปน เนว สุทฺธวิปสฺสกสฺส , น สมถยานิกสฺส ปริคฺคหํ คจฺฉนฺติ อนธิคตตฺตาติฯ โส สเพฺพปิ เต อรูปธเมฺม  เอกโต กตฺวา ‘‘เอตํ นฺติ ปสฺสติฯ เอวเมโก ฯ</p>


<p> อปโร  ฯ กถํ? อิธ ภิกฺขุ อตฺถิ อิมสฺมิํ อตฺตภาเว จกฺขุธาตุ…เป.… มโนวิญฺญาณธาตูติ ธาตุโย อาวชฺชิตฺวา ยํ โลโก เสตกณฺหมณฺฑลวิจิตฺตํ อายตวิตฺถตํ อกฺขิกูปเก นฺหารุสุตฺตเกน อาพทฺธํ มํสปิณฺฑํ ‘‘จกฺขู’’ติ สญฺชานาติ, ตํ อคฺคเหตฺวา ขนฺธนิเทฺทเส อุปาทารูเปสุ วุตฺตปฺปการํ จกฺขุปสาทํ ‘‘จกฺขุธาตู’’ติ ววตฺถเปติฯ</p>


<p>ยานิ ปนสฺส นิสฺสยภูตา จตโสฺส ธาตุโย, ปริวารกานิ จตฺตาริ วณฺณ-คนฺธ-รส-โอชา-รูปานิ, อนุปาลกํ ชีวิตินฺทฺริยนฺติ นว สหชาตรูปานิ, ตเตฺถว ฐิตานิ กายทสกภาวทสกวเสน วีสติ กมฺมชรูปานิ, อาหารสมุฎฺฐานาทีนํ ติณฺณํ โอชฎฺฐมกานํ วเสน จตุวีสติ อนุปาทินฺนรูปานีติ เอวํ เสสานิ เตปณฺณาส รูปานิ โหนฺติ, น ตานิ จ ‘‘จกฺขุธาตู’’ติ ววตฺถเปติฯ เอส นโย โสตธาตุอาทีสุปิฯ กายธาตุยํ ปน อวเสสานิ เตจตฺตาลีส รูปานิ โหนฺติฯ เกจิ ปน อุตุจิตฺตสมุฎฺฐานานิ สเทฺทน สห นว นว กตฺวา ปญฺจจตฺตาลีสาติ วทนฺติฯ</p>


<p>อิติ อิเม ปญฺจ ปสาทา, เตสญฺจ วิสยา รูปสทฺทคนฺธรสโผฎฺฐพฺพา ปญฺจาติ ทส รูปานิ ทส ธาตุโย โหนฺติฯ อวเสสรูปานิ ธมฺมธาตุเยว โหนฺติฯ จกฺขุํ ปน นิสฺสาย รูปํ อารพฺภ ปวตฺตํ จิตฺตํ จกฺขุวิญฺญาณธาตุ นามาติ เอวํ เทฺวปญฺจวิญฺญาณานิ ปญฺจ วิญฺญาณธาตุโย โหนฺติฯ ตีณิ มโนธาตุจิตฺตานิ เอกา มโนธาตุ, อฎฺฐสฎฺฐิ มโนวิญฺญาณธาตุจิตฺตานิ มโนวิญฺญาณธาตูติ สพฺพานิปิ เอกาสีติ โลกิยจิตฺตานิ สตฺต วิญฺญาณธาตุโยฯ ตํสมฺปยุตฺตา ผสฺสาทโย ธมฺมธาตูติ เอวเมตฺถ อเฑฺฒกาทส ธาตุโย รูปํ, อฑฺฒฎฺฐมา ธาตุโย นามนฺติ เอวเมโก อฎฺฐารสธาตุวเสน นามรูปํ ววตฺถเปติฯ</p>


<p> อปโร ฯ กถํ? จกฺขุธาตุยํ วุตฺตนเยเนว ฐเปตฺวา เตปณฺณาส รูปานิ จกฺขุปสาทมตฺตํ ‘‘จกฺขายตน’’นฺติ ววตฺถเปติฯ ตตฺถ วุตฺตนเยเนว จ โสตฆานชิวฺหากายธาตุโย ‘‘โสตฆานชิวฺหากายายตนานี’’ติ, เตสํ วิสยภูเต ปญฺจธเมฺม ‘‘รูปสทฺทคนฺธรสโผฎฺฐพฺพายตนานี’’ติ , โลกิยสตฺตวิญฺญาณธาตุโย ‘‘มนายตน’’นฺติ, ตํสมฺปยุตฺตา ผสฺสาทโย เสสรูปญฺจ ‘‘ธมฺมายตน’’นฺติ เอวเมตฺถ  อเฑฺฒกาทส อายตนานิ รูปํ, ทิยฑฺฒอายตนานิ นามนฺติ เอวเมโก ทฺวาทสายตนวเสน นามรูปํ ววตฺถเปติฯ</p>


<p> อปโร ตโต สํขิตฺตตรํ  ววตฺถเปติฯ กถํ? อิธ ภิกฺขุ อิมสฺมิํ สรีเร จตุสมุฎฺฐานา จตโสฺส ธาตุโย, ตํนิสฺสิโต วโณฺณ, คโนฺธ, รโส, โอชา, จกฺขุปสาทาทโย ปญฺจ ปสาทา, วตฺถุรูปํ, ภาโว, ชีวิตินฺทฺริยํ, ทฺวิสมุฎฺฐาโน สโทฺทติ อิมานิ สตฺตรส รูปานิ  นิปฺผนฺนานิ รูปรูปานิฯ กายวิญฺญตฺติ, วจีวิญฺญตฺติ, อากาสธาตุ, รูปสฺส ลหุตา, มุทุตา, กมฺมญฺญตา, อุปจโย, สนฺตติ, ชรตา, อนิจฺจตาติ อิมานิ ปน ทส รูปานิ  อาการวิการอนฺตรปริเจฺฉทมตฺตกานิ, น นิปฺผนฺนรูปานิ, น รูปรูปานิฯ อปิจ โข รูปานํ อาการวิการอนฺตรปริเจฺฉทมตฺตโต รูปนฺติ สงฺขํ คตานิฯ อิติ สพฺพานิ เปตานิ สตฺตวีสติ รูปานิ รูปกฺขโนฺธ, เอกาสีติยา โลกิยจิเตฺตหิ สทฺธิํ อุปฺปนฺนา เวทนา เวทนากฺขโนฺธ, ตํสมฺปยุตฺตา สญฺญา สญฺญากฺขโนฺธ, สงฺขารา สงฺขารกฺขโนฺธ, วิญฺญาณํ วิญฺญาณกฺขโนฺธติฯ อิติ รูปกฺขโนฺธ รูปํ, จตฺตาโร อรูปิโน ขนฺธา นามนฺติ เอวเมโก ปญฺจกฺขนฺธวเสน นามรูปํ ววตฺถเปติฯ</p>


<p> อปโร ‘‘ยํกิญฺจิ รูปํ สพฺพํ รูปํ จตฺตาริ มหาภูตานิ จตุนฺนญฺจ มหาภูตานํ อุปาทายรูป’’นฺติ (ม. นิ. ๑.๓๔๗; อ. นิ. ๑๑.๑๗) เอวํ สํขิเตฺตเนว อิมสฺมิํ อตฺตภาเว รูปํ ปริคฺคเหตฺวา, ตถา มนายตนเญฺจว ธมฺมายตเนกเทสญฺจ นามนฺติ ปริคฺคเหตฺวา ‘‘อิติ อิทญฺจ นามํ อิทญฺจ รูปํ, อิทํ วุจฺจติ นามรูป’’นฺติ  นามรูปํ ววตฺถเปติฯ</p>


<p> สเจ ปนสฺส เตน เตน มุเขน รูปํ ปริคฺคเหตฺวา อรูปํ ปริคฺคณฺหโต สุขุมตฺตา อรูปํ น อุปฎฺฐาติ, เตน ธุรนิเกฺขปํ อกตฺวา รูปเมว ปุนปฺปุนํ สมฺมสิตพฺพํ มนสิกาตพฺพํ ปริคฺคเหตพฺพํ ววตฺถเปตพฺพํฯ ยถา ยถา หิสฺส รูปํ สุวิกฺขาลิตํ โหติ นิชฺชฎํ สุปริสุทฺธํ, ตถา ตถา ตทารมฺมณา อรูปธมฺมา สยเมว ปากฎา โหนฺติฯ</p>


<p>ยถา หิ จกฺขุมโต ปุริสสฺส อปริสุเทฺธ อาทาเส มุขนิมิตฺตํ โอโลเกนฺตสฺส นิมิตฺตํ น ปญฺญายติ, โส ‘‘นิมิตฺตํ น ปญฺญายตี’’ติ น อาทาสํ  ฉเฑฺฑติ, อถ โข นํ ปุนปฺปุนํ ปริมชฺชติ ฯ ตสฺส ปริสุเทฺธ อาทาเส นิมิตฺตํ สยเมว ปากฎํ โหติฯ ยถา จ เตลตฺถิโก ติลปิฎฺฐํ โทณิยํ อากิริตฺวา อุทเกน ปริโปฺผเสตฺวา เอกวารํ เทฺววารํ ปีฬนมเตฺตน เตเล อนิกฺขมเนฺต น ติลปิฎฺฐํ ฉเฑฺฑติ, อถ โข นํ ปุนปฺปุนํ อุโณฺหทเกน ปริโปฺผเสตฺวา มทฺทิตฺวา ปีเฬติฯ ตเสฺสวํ กโรโต วิปฺปสนฺนํ ติลเตลํ นิกฺขมติฯ ยถา วา ปน อุทกํ ปสาเทตุกาโม กตกฎฺฐิํ คเหตฺวา อโนฺตฆเฎ หตฺถํ โอตาเรตฺวา เอกเทฺววาเร ฆํสนมเตฺตน อุทเก อวิปฺปสีทเนฺต น กตกฎฺฐิํ ฉเฑฺฑติ, อถ โข นํ ปุนปฺปุนํ ฆํสติฯ ตเสฺสวํ กโรนฺตสฺส กลลกทฺทมํ สนฺนิสีทติฯ อุทกํ อจฺฉํ โหติ วิปฺปสนฺนํ, เอวเมวํ เตน ภิกฺขุนา ธุรนิเกฺขปํ อกตฺวา รูปเมว ปุนปฺปุนํ สมฺมสิตพฺพํ มนสิกาตพฺพํ ปริคฺคเหตพฺพํ ววตฺถเปตพฺพํฯ</p>


<p>ยถา ยถา หิสฺส รูปํ สุวิกฺขาลิตํ โหติ นิชฺชฎํ สุปริสุทฺธํ, ตถา ตถา ตปฺปจฺจนีกกิเลสา สนฺนิสีทนฺติ, กทฺทมุปริ อุทกํ วิย จิตฺตํ ปสนฺนํ โหติฯ ตทารมฺมณา อรูปธมฺมา สยเมว ปากฎา โหนฺติฯ เอวํ อญฺญาหิปิ อุจฺฉุโจรโคณทธิมจฺฉาทีหิ อุปมาหิ อยมโตฺถ ปกาเสตโพฺพฯ</p>


<h3>อรูปธมฺมานํ อุปฎฺฐานาการกถา</h3>
<p> เอวํ สุวิสุทฺธรูปปริคฺคหสฺส ปนสฺส อรูปธมฺมา ตีหิ อากาเรหิ อุปฎฺฐหนฺติ ผสฺสวเสน วา เวทนาวเสน วา วิญฺญาณวเสน วาฯ กถํ? เอกสฺส ตาว ‘‘ปถวีธาตุ กกฺขฬลกฺขณา’’ติอาทินา นเยน ธาตุโย ปริคฺคณฺหนฺตสฺส ปฐมาภินิปาโต ผโสฺส, ตํสมฺปยุตฺตา เวทนา เวทนากฺขโนฺธ, สญฺญา สญฺญากฺขโนฺธ, สทฺธิํ ผเสฺสน เจตนา สงฺขารกฺขโนฺธ, จิตฺตํ วิญฺญาณกฺขโนฺธติ อุปฎฺฐาติฯ ตถา ‘‘เกเส ปถวีธาตุ กกฺขฬลกฺขณา…เป.… อสฺสาสปสฺสาเส ปถวีธาตุ กกฺขฬลกฺขณา’’ติ (วิสุทฺธิ. ๑.๓๐๗) ปฐมาภินิปาโต ผโสฺส, ตํสมฺปยุตฺตา เวทนา เวทนากฺขโนฺธ…เป.… จิตฺตํ วิญฺญาณกฺขโนฺธติ อุปฎฺฐาติฯ เอวํ อรูปธมฺมา  อุปฎฺฐหนฺติฯ</p>


<p>เอกสฺส ‘‘ปถวีธาตุ กกฺขฬลกฺขณา’’ติ ตทารมฺมณรสานุภวนกเวทนา เวทนากฺขโนฺธ, ตํสมฺปยุตฺตา สญฺญา สญฺญากฺขโนฺธ, ตํสมฺปยุโตฺต ผโสฺส  จ เจตนา จ สงฺขารกฺขโนฺธ, ตํสมฺปยุตฺตํ จิตฺตํ วิญฺญาณกฺขโนฺธติ อุปฎฺฐาติฯ ตถา ‘‘เกเส ปถวีธาตุ กกฺขฬลกฺขณา  …เป.… อสฺสาสปสฺสาเส ปถวีธาตุ กกฺขฬลกฺขณา’’ติ ตทารมฺมณรสานุภวนกเวทนา เวทนากฺขโนฺธ…เป.… ตํสมฺปยุตฺตํ จิตฺตํ วิญฺญาณกฺขโนฺธติ อุปฎฺฐาติฯ เอวํ  อรูปธมฺมา อุปฎฺฐหนฺติฯ</p>


<p>อปรสฺส ‘‘ปถวีธาตุ กกฺขฬลกฺขณา’’ติ อารมฺมณปฎิวิชานนํ วิญฺญาณํ วิญฺญาณกฺขโนฺธ, ตํสมฺปยุตฺตา เวทนา เวทนากฺขโนฺธ, สญฺญา สญฺญากฺขโนฺธ, ผโสฺส จ เจตนา จ สงฺขารกฺขโนฺธติ อุปฎฺฐาติฯ ตถา ‘‘เกเส ปถวีธาตุ กกฺขฬลกฺขณา…เป.… อสฺสาสปสฺสาเส ปถวีธาตุ กกฺขฬลกฺขณา’’ติ อารมฺมณปฎิวิชานนํ วิญฺญาณํ วิญฺญาณกฺขโนฺธ, ตํสมฺปยุตฺตา เวทนา เวทนากฺขโนฺธ, สญฺญา สญฺญากฺขโนฺธ, ผโสฺส จ เจตนา จ สงฺขารกฺขโนฺธติ อุปฎฺฐาติฯ เอวํ  อรูปธมฺมา อุปฎฺฐหนฺติฯ</p>


<p>เอเตเนว อุปาเยน ‘‘กมฺมสมุฎฺฐาเน เกเส ปถวีธาตุ กกฺขฬลกฺขณา’’ติอาทินา นเยน ทฺวาจตฺตาลีสาย ธาตุโกฎฺฐาเสสุ จตุนฺนํ จตุนฺนํ ธาตูนํ วเสน, เสเสสุ จ จกฺขุธาตุอาทีสุ รูปปริคฺคหมุเขสุ สพฺพํ นยเภทํ อนุคนฺตฺวา โยชนา กาตพฺพาฯ</p>


<p> ยสฺมา จ เอวํ สุวิสุทฺธรูปปริคฺคหเสฺสว ตสฺส อรูปธมฺมา ตีหากาเรหิ ปากฎา โหนฺติฯ ตสฺมา สุวิสุทฺธรูปปริคฺคเหเนว อรูปปริคฺคหาย โยโค กาตโพฺพ, น อิตเรนฯ สเจ หิ เอกสฺมิํ วา รูปธเมฺม อุปฎฺฐิเต ทฺวีสุ วา รูปํ ปหาย อรูปปริคฺคหํ อารภติ กมฺมฎฺฐานโต ปริหายติ, ปถวีกสิณภาวนาย วุตฺตปฺปการา ปพฺพเตยฺยา คาวี วิยฯ สุวิสุทฺธรูปปริคฺคหสฺส ปน อรูปปริคฺคหาย โยคํ กโรโต กมฺมฎฺฐานํ วุทฺธิํ วิรูฬฺหิํ เวปุลฺลํ ปาปุณาติฯ</p>


<p>โส เอวํ ผสฺสาทีนํ วเสน อุปฎฺฐิเต จตฺตาโร อรูปิโน ขเนฺธ นามนฺติ, เตสํ อารมฺมณภูตานิ จตฺตาริ มหาภูตานิ, จตุนฺนญฺจ มหาภูตานํ อุปาทายรูปํ รูปนฺติ ววตฺถเปติฯ อิติ อฎฺฐารส ธาตุโย ทฺวาทสายตนานิ ปญฺจกฺขนฺธาติ สเพฺพปิ เตภูมเก ธเมฺม ขเคฺคน สมุคฺคํ วิวรมาโน  วิย ยมกตาลกนฺทํ ผาลยมาโน วิย จ นามญฺจ รูปญฺจาติ เทฺวธา ววตฺถเปติฯ นามรูปมตฺตโต อุทฺธํ อโญฺญ สโตฺต วา ปุคฺคโล วา เทโว วา พฺรหฺมา วา นตฺถีติ นิฎฺฐํ คจฺฉติฯ</p>


<h3>สมฺพหุลสุตฺตนฺตสํสนฺทนา</h3>
<p> โส  เอวํ ยาถาวสรสโต นามรูปํ ววตฺถเปตฺวา สุฎฺฐุตรํ ‘‘สโตฺต ปุคฺคโล’’ติ อิมิสฺสา โลกสมญฺญาย ปหานตฺถาย สตฺตสโมฺมหสฺส สมติกฺกมตฺถาย อสโมฺมหภูมิยํ จิตฺตํ ฐปนตฺถาย สมฺพหุลสุตฺตนฺตวเสน ‘‘นามรูปมตฺตเมวิทํ, น สโตฺต, น ปุคฺคโล อตฺถี’’ติ เอตมตฺถํ สํสเนฺทตฺวา ววตฺถเปติฯ วุตฺตเญฺหตํ –</p>


<p>
‘‘ยถาปิ องฺคสมฺภารา, โหติ สโทฺท รโถ อิติ;  
  
เอวํ ขเนฺธสุ สเนฺตสุ, โหติ สโตฺตติ สมฺมุตี’’ติฯ (สํ. นิ. ๑.๑๗๑);  
</p>
  
<p>อปรมฺปิ วุตฺตํ, ‘‘เสยฺยถาปิ, อาวุโส, กฎฺฐญฺจ ปฎิจฺจ วลฺลิญฺจ ปฎิจฺจ มตฺติกญฺจ ปฎิจฺจ ติณญฺจ ปฎิจฺจ อากาโส ปริวาริโต อคารเนฺตฺวว สงฺขํ คจฺฉติ, เอวเมว โข, อาวุโส, อฎฺฐิญฺจ ปฎิจฺจ นฺหารุญฺจ ปฎิจฺจ มํสญฺจ ปฎิจฺจ จมฺมญฺจ ปฎิจฺจ อากาโส ปริวาริโต รูปเนฺตฺวว สงฺขํ คจฺฉตี’’ติ (ม. นิ. ๑.๓๐๖)ฯ</p>


<p>อปรมฺปิ วุตฺตํ –</p>


<p>
‘‘ทุกฺขเมว หิ สโมฺภติ, ทุกฺขํ ติฎฺฐติ เวติ จ;  
  
นาญฺญตฺร ทุกฺขา สโมฺภติ, นาญฺญํ ทุกฺขา นิรุชฺฌตี’’ติฯ (สํ. นิ. ๑.๑๗๑);  
</p>
  
<h3>อุปมาหิ นามรูปวิภาวนา</h3>
<p> เอวํ อเนกสเตหิ สุตฺตเนฺตหิ นามรูปเมว ทีปิตํ, น สโตฺต น ปุคฺคโลฯ ตสฺมา ยถา อกฺขจกฺกปญฺชรอีสาทีสุ องฺคสมฺภาเรสุ เอเกนากาเรน สณฺฐิเตสุ ติ โวหารมตฺตํ โหติ, ปรมตฺถโต เอเกกสฺมิํ อเงฺค อุปปริกฺขิยมาเน รโถ นาม นตฺถิฯ ยถา จ กฎฺฐาทีสุ เคหสมฺภาเรสุ เอเกนากาเรน อากาสํ ปริวาเรตฺวา ฐิเตสุ นฺติ โวหารมตฺตํ โหติ, ปรมตฺถโต เคหํ นาม นตฺถิฯ ยถา จ องฺคุลิองฺคุฎฺฐาทีสุ เอเกนากาเรน ฐิเตสุ ติ โวหารมตฺตํ  โหติฯ โทณิตนฺติอาทีสุ ติฯ หตฺถิอสฺสาทีสุ ติฯ ปาการเคหโคปุราทีสุ  นฺติฯ ขนฺธสาขาปลาสาทีสุ เอเกนากาเรน ฐิเตสุ ติ โวหารมตฺตํ โหติ, ปรมตฺถโต เอเกกสฺมิํ อวยเว อุปปริกฺขิยมาเน รุโกฺข นาม นตฺถิฯ เอวเมวํ ปญฺจสุ อุปาทานกฺขเนฺธสุ สติ ติ โวหารมตฺตํ โหติ, ปรมตฺถโต เอเกกสฺมิํ ธเมฺม อุปปริกฺขิยมาเน ‘‘อสฺมีติ วา อหนฺติ วา’’ติ คาหสฺส วตฺถุภูโต สโตฺต นาม นตฺถิฯ ปรมตฺถโต ปน นามรูปมตฺตเมว อตฺถีติฯ เอวํ ปสฺสโต หิ ทสฺสนํ  นาม โหติฯ</p>


<p> โย ปเนตํ ยถาภูตทสฺสนํ ปหาย ‘‘สโตฺต อตฺถี’’ติ คณฺหาติฯ โส ตสฺส วินาสํ อนุชาเนยฺย อวินาสํ วาฯ อวินาสํ อนุชานโนฺต สสฺสเต ปตติฯ วินาสํ อนุชานโนฺต อุเจฺฉเท ปตติฯ กสฺมา? ขีรนฺวยสฺส ทธิโน วิย ตทนฺวยสฺส อญฺญสฺส อภาวโตฯ โส ‘‘สสฺสโต สโตฺต’’ติ คณฺหโนฺต โอลียติ นามฯ ‘‘อุจฺฉิชฺชตี’’ติ คณฺหโนฺต อติธาวติ นามฯ เตนาห ภควา –</p>

</p>

</p>

</p>

 ปสฺสติ, ภูตํ ภูตโต ทิสฺวา ภูตสฺส นิพฺพิทาย วิราคาย นิโรธาย ปฎิปโนฺน โหติฯ เอวํ โข, ภิกฺขเว, จกฺขุมโนฺต ปสฺสนฺตี’’ติ (อิติวุ. ๔๙)ฯ</p>


<p> ตสฺมา  ยถา ทารุยนฺตํ สุญฺญํ นิชฺชีวํ นิรีหกํ, อถ จ ปน ทารุรชฺชุกสมาโยควเสน คจฺฉติปิ ติฎฺฐติปิฯ สอีหกํ สพฺยาปารํ วิย ขายติ, เอวมิทํ นามรูปมฺปิ สุญฺญํ นิชฺชีวํ นิรีหกํ, อถ จ ปน อญฺญมญฺญสมาโยควเสน คจฺฉติปิ ติฎฺฐติปิฯ สอีหกํ สพฺยาปารํ วิย ขายตีติ ทฎฺฐพฺพํฯ เตนาหุ โปราณา –</p>


<p>
‘‘นามญฺจ รูปญฺจ อิธตฺถิ สจฺจโต,  
  
น เหตฺถ สโตฺต มนุโช จ วิชฺชติ;  
  
สุญฺญํ อิทํ ยนฺตมิวาภิสงฺขตํ,  
  
ทุกฺขสฺส ปุโญฺช ติณกฎฺฐสาทิโส’’ติฯ  
</p>
  
<p>น เกวลเญฺจตํ ทารุยนฺตุปมาย, อญฺญาหิปิ นฬกลาปีอาทีหิ อุปมาหิ วิภาเวตพฺพํ – ยถา หิ ทฺวีสุ นฬกลาปีสุ อญฺญมญฺญํ นิสฺสาย ฐปิตาสุ เอกา เอกิสฺสา อุปตฺถโมฺภ โหติ, เอกิสฺสา ปตมานาย อิตราปิ ปตติ, เอวเมวํ ปญฺจโวการภเว นามรูปํ อญฺญมญฺญํ นิสฺสาย ปวตฺตติ, เอกํ เอกสฺส อุปตฺถโมฺภ โหติฯ มรณวเสน เอกสฺมิํ ปตมาเน อิตรมฺปิ ปตติฯ เตนาหุ โปราณา –</p>


<p>
‘‘ยมกํ นามรูปญฺจ, อุโภ อโญฺญญฺญนิสฺสิตา;  
  
เอกสฺมิํ ภิชฺชมานสฺมิํ, อุโภ ภิชฺชนฺติ ปจฺจยา’’ติฯ  
</p>
  
<p> ยถา จ ทณฺฑาภิหตํ เภริํ นิสฺสาย สเทฺท ปวตฺตมาเน อญฺญา เภรี, อโญฺญ สโทฺท, เภริสทฺทา อสมฺมิสฺสา, เภรี สเทฺทน สุญฺญา, สโทฺท เภริยา สุโญฺญ, เอวเมวํ วตฺถุทฺวารารมฺมณสงฺขาตํ รูปํ นิสฺสาย นาเม ปวตฺตมาเน อญฺญํ รูปํ, อญฺญํ นามํ, นามรูปา อสมฺมิสฺสา, นามํ รูเปน สุญฺญํ, รูปํ นาเมน สุญฺญํ, อปิจ โข เภริํ ปฎิจฺจ สโทฺท วิย รูปํ ปฎิจฺจ นามํ ปวตฺตติฯ เตนาหุ โปราณา –</p>


<p>
‘‘น  
จกฺขุโต ชายเร ผสฺสปญฺจมา,  
  
น รูปโต โน จ อุภินฺนมนฺตรา;  
  
เหตุํ ปฎิจฺจปฺปภวนฺติ สงฺขตา,  
  
ยถาปิ สโทฺท ปหฎาย เภริยาฯ  
</p>
  
<p>
‘‘น  
โสตโต ชายเร ผสฺสปญฺจมา,  
  
น สทฺทโต โน จ อุภินฺนมนฺตรา…เป.…ฯ  
</p>
  
<p>
‘‘น ฆานโต ชายเร ผสฺสปญฺจมา,  
  
น คนฺธโต โน จ อุภินฺนมนฺตรา…เป.…ฯ  
</p>
  
<p>
‘‘น ชิวฺหาโต ชายเร ผสฺสปญฺจมา,  
  
น รสโต โน จ อุภินฺนมนฺตรา…เป.…ฯ  
</p>
  
<p>
‘‘น กายโต ชายเร ผสฺสปญฺจมา,  
  
น ผสฺสโต โน จ อุภินฺนมนฺตรา…เป.…ฯ  
</p>
  
<p>
‘‘น วตฺถุรูปา ปภวนฺติ สงฺขตา,  
  
น จาปิ ธมฺมายตเนหิ นิคฺคตา;  
  
เหตุํ ปฎิจฺจปฺปภวนฺติ สงฺขตา,  
  
ยถาปิ สโทฺท ปหฎาย เภริยา’’ติฯ  
</p>
  
<p> อปิเจตฺถ นามํ นิเตฺตชํ น สเกน เตเชน ปวตฺติตุํ สโกฺกติ, น ขาทติ, น ปิวติ, น พฺยาหรติ, น อิริยาปถํ กเปฺปติฯ รูปมฺปิ นิเตฺตชํ น สเกน เตเชน ปวตฺติตุํ สโกฺกติฯ น หิ ตสฺสา ขาทิตุกามตา, นาปิ ปิวิตุกามตา, น พฺยาหริตุกามตา, น อิริยาปถํ กเปฺปตุกามตา, อถ โข นามํ นิสฺสาย รูปํ ปวตฺตติ, รูปํ นิสฺสาย นามํ ปวตฺตติ, นามสฺส ขาทิตุกามตาย ปิวิตุกามตาย พฺยาหริตุกามตาย อิริยาปถํ กเปฺปตุกามตาย สติ รูปํ ขาทติ, ปิวติ, พฺยาหรติ, อิริยาปถํ กเปฺปติฯ</p>


<p>อิมสฺส  ปนตฺถสฺส วิภาวนตฺถาย อิมํ อุปมํ อุทาหรนฺติ – ยถา ชจฺจโนฺธ จ ปีฐสปฺปี จ ทิสาปกฺกมิตุกามา อสฺสุ, ชจฺจโนฺธ ปีฐสปฺปิํ เอวมาห ‘‘อหํ โข ภเณ, สโกฺกมิ ปาเทหิ ปาทกรณียํ กาตุํ, นตฺถิ จ เม จกฺขูนิ เยหิ สมวิสมํ ปเสฺสยฺย’’นฺติฯ ปีฐสปฺปีปิ ชจฺจนฺธํ เอวมาห ‘‘อหํ โข ภเณ, สโกฺกมิ จกฺขุนา จกฺขุกรณียํ กาตุํ, นตฺถิ จ เม ปาทานิ เยหิ อภิกฺกเมยฺยํ วา ปฎิกฺกเมยฺยํ วา’’ติฯ โส ตุฎฺฐหโฎฺฐ ชจฺจโนฺธ ปีฐสปฺปิํ อํสกูฎํ อาโรเปสิฯ ปีฐสปฺปี ชจฺจนฺธสฺส อํสกูเฎ นิสีทิตฺวา เอวมาห ‘‘วามํ มุญฺจ ทกฺขิณํ คณฺห, ทกฺขิณํ มุญฺจ วามํ คณฺหา’’ติฯ ตตฺถ ชจฺจโนฺธปิ นิเตฺตโช  ทุพฺพโล น สเกน เตเชน สเกน พเลน คจฺฉติ, ปีฐสปฺปีปิ นิเตฺตโช ทุพฺพโล น สเกน เตเชน สเกน พเลน คจฺฉติ, น จ เตสํ อญฺญมญฺญํ นิสฺสาย คมนํ นปฺปวตฺตติ, เอวเมวํ นามมฺปิ นิเตฺตชํ น สเกน เตเชน อุปฺปชฺชติ, น ตาสุ ตาสุ กิริยาสุ ปวตฺตติฯ รูปมฺปิ นิเตฺตชํ น สเกน เตเชน อุปฺปชฺชติ, น ตาสุ ตาสุ กิริยาสุ ปวตฺตติ, น จ เตสํ อญฺญมญฺญํ นิสฺสาย อุปฺปตฺติ วา ปวตฺติ วา น โหติฯ เตเนตํ วุจฺจติ –</p>


<p>
‘‘น สเกน พเลน ชายเร,  
  
โนปิ สเกน พเลน ติฎฺฐเร;  
  
ปรธมฺมวสานุวตฺติโน,  
  
ชายเร สงฺขตา อตฺตทุพฺพลาฯ  
</p>
  
<p>
‘‘ปรปจฺจยโต จ ชายเร,  
  
ปรอารมฺมณโต สมุฎฺฐิตา;  
  
อารมฺมณปจฺจเยหิ จ,  
  
ปรธเมฺมหิ จิเม ปภาวิตาฯ  
</p>
  
<p>
‘‘ยถาปิ นาวํ นิสฺสาย, มนุสฺสา ยนฺติ อณฺณเว;  
  
เอวเมว รูปํ นิสฺสาย, นามกาโย ปวตฺตติฯ  
</p>
  
<p>
‘‘ยถา จ มนุเสฺส นิสฺสาย, นาวา คจฺฉติ อณฺณเว;  
  
เอวเมว นามํ นิสฺสาย, รูปกาโย ปวตฺตติฯ  
</p>
  
<p>
‘‘อุโภ  
นิสฺสาย คจฺฉนฺติ, มนุสฺสา นาวา จ อณฺณเว;  
  
เอวํ นามญฺจ รูปญฺจ, อุโภ อโญฺญญฺญนิสฺสิตา’’ติฯ  
</p>
  
<p>เอวํ นานานเยหิ นามรูปํ ววตฺถาปยโต สตฺตสญฺญํ อภิภวิตฺวา อสโมฺมหภูมิยํ ฐิตํ นามรูปานํ ยาถาวทสฺสนํ ติ เวทิตพฺพํฯ นฺติปิ ติปิ เอตเสฺสว อธิวจนํฯ</p>

</p>

</p>

</p>

</p>





