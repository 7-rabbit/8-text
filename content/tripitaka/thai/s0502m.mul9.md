<h1>๑๐. ทณฺฑวโคฺค</h1>
<ol>
<li>
สเพฺพ ตสนฺติ ทณฺฑสฺส, สเพฺพ ภายนฺติ มจฺจุโน;  
  
อตฺตานํ อุปมํ กตฺวา, น หเนยฺย น ฆาตเยฯ  
</li>
  
<li>
สเพฺพ  
ตสนฺติ ทณฺฑสฺส, สเพฺพสํ ชีวิตํ ปิยํ;  
  
อตฺตานํ อุปมํ กตฺวา, น หเนยฺย น ฆาตเยฯ  
</li>
  
<li>
สุขกามานิ  
ภูตานิ, โย ทเณฺฑน วิหิํสติ;  
  
อตฺตโน สุขเมสาโน, เปจฺจ โส น ลภเต สุขํฯ  
</li>
  
<li>
สุขกามานิ  
ภูตานิ, โย ทเณฺฑน น หิํสติ;  
  
อตฺตโน สุขเมสาโน, เปจฺจ โส ลภเต สุขํฯ  
</li>
  
<li>
มาโวจ ผรุสํ กญฺจิ, วุตฺตา ปฎิวเทยฺยุ ตํ  
ปฎิวเทยฺยุํ ตํ (ก.)  
;  
  
ทุกฺขา หิ สารมฺภกถา, ปฎิทณฺฑา ผุเสยฺยุ ตํ  
ผุเสยฺยุํ ตํ (ก.)  
ฯ  
</li>
  
<li>
สเจ  
เนเรสิ อตฺตานํ, กํโส อุปหโต ยถา;  
  
เอส ปโตฺตสิ นิพฺพานํ, สารโมฺภ เต น วิชฺชติฯ  
</li>
  
<li>
ยถา ทเณฺฑน โคปาโล, คาโว ปาเชติ โคจรํ;  
  
เอวํ ชรา จ มจฺจุ จ, อายุํ ปาเชนฺติ ปาณินํฯ  
</li>
  
<li>
อถ ปาปานิ กมฺมานิ, กรํ พาโล น พุชฺฌติ;  
  
เสหิ กเมฺมหิ ทุเมฺมโธ, อคฺคิทโฑฺฒว ตปฺปติฯ  
</li>
  
<li>
โย ทเณฺฑน อทเณฺฑสุ, อปฺปทุเฎฺฐสุ ทุสฺสติ;  
  
ทสนฺนมญฺญตรํ ฐานํ, ขิปฺปเมว นิคจฺฉติฯ  
</li>
  
<li>
เวทนํ  
ผรุสํ ชานิํ, สรีรสฺส จ เภทนํ  
สรีรสฺส ปเภทนํ (สฺยา.)  
;  
  
ครุกํ วาปิ อาพาธํ, จิตฺตเกฺขปญฺจ  
จิตฺตเกฺขปํ ว (สี. สฺยา. ปี.)  
ปาปุเณฯ  
</li>
  
<li>
ราชโต วา อุปสคฺคํ  
อุปสฺสคฺคํ (สี. ปี.)  
, อพฺภกฺขานญฺจ  
อพฺภกฺขานํ ว (สี. ปี.)  
ทารุณํ;  
  
ปริกฺขยญฺจ  
ปริกฺขยํ ว (สี. สฺยา. ปี.)  
ญาตีนํ, โภคานญฺจ  
โภคานํ ว (สี. สฺยา. ปี.)  
ปภงฺคุรํ  
ปภงฺคุนํ (ก.)  
ฯ  
</li>
  
<li>
อถ วาสฺส อคารานิ, อคฺคิ ฑหติ  
ฑยฺหติ (ก.)  
ปาวโก;  
  
กายสฺส เภทา ทุปฺปโญฺญ, นิรยํ โสปปชฺชติ  
โส อุปปชฺชติ (สี. สฺยา.)  
ฯ  
</li>
  
<li>
น  
  
นคฺคจริยา น ชฎา น ปงฺกา, นานาสกา ถณฺฑิลสายิกา วา;  
  
รโชชลฺลํ อุกฺกุฎิกปฺปธานํ, โสเธนฺติ มจฺจํ อวิติณฺณกงฺขํฯ  
</li>
  
<li>
อลงฺกโต เจปิ สมํ จเรยฺย, สโนฺต ทโนฺต นิยโต พฺรหฺมจารี;  
  
สเพฺพสุ  
ภูเตสุ นิธาย ทณฺฑํ, โส พฺราหฺมโณ โส สมโณ ส ภิกฺขุฯ  
</li>
  
<li>
หิรีนิเสโธ ปุริโส, โกจิ โลกสฺมิ วิชฺชติ;  
  
โย นิทฺทํ  
นินฺทํ (สี. ปี.) สํ. นิ. ๑.๑๘  
อปโพเธติ  
อปโพธติ (สี. สฺยา. ปี.)  
, อโสฺส ภโทฺร กสามิวฯ  
</li>
  
<li>
อโสฺส  
ยถา ภโทฺร กสานิวิโฎฺฐ, อาตาปิโน สํเวคิโน ภวาถ;  
  
สทฺธาย สีเลน จ วีริเยน จ, สมาธินา ธมฺมวินิจฺฉเยน จ;  
  
สมฺปนฺนวิชฺชาจรณา ปติสฺสตา, ชหิสฺสถ  
ปหสฺสถ (สี. สฺยา. ปี.)  
ทุกฺขมิทํ อนปฺปกํฯ  
</li>
  
<li>
อุทกญฺหิ นยนฺติ เนตฺติกา, อุสุการา นมยนฺติ เตชนํ;  
  
ทารุํ นมยนฺติ ตจฺฉกา, อตฺตานํ ทมยนฺติ สุพฺพตาฯ  
</li>
  
ทณฺฑวโคฺค ทสโม นิฎฺฐิโตฯ  
</li>
  
  
  
  
  