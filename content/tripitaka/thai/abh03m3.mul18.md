<h1>๑๑. เอกาทสมวโคฺค</h1>
<h3>(๑๐๖-๑๐๘) ๑-๓. ติโสฺสปิ อนุสยกถา</h3>
<p> อนุสยา   อพฺยากตาติ? อามนฺตาฯ วิปากาพฺยากตา กิริยาพฺยากตา รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>กามราคานุสโย อพฺยากโตติ? อามนฺตาฯ กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ อพฺยากตนฺติ? น เหวํ วตฺตเพฺพ…เป.… กามราโค กามราคปริยุฎฺฐานํ…เป.… กามจฺฉนฺทนีวรณํ อกุสลนฺติ? อามนฺตาฯ กามราคานุสโย อกุสโลติ? น เหวํ วตฺตเพฺพ…เป.…ฯ</p>


<p>ปฎิฆานุสโย อพฺยากโตติ? อามนฺตาฯ ปฎิฆํ ปฎิฆปริยุฎฺฐานํ ปฎิฆสํโยชนํ อพฺยากตนฺติ? น เหวํ วตฺตเพฺพ…เป.… ปฎิฆํ ปฎิฆปริยุฎฺฐานํ ปฎิฆสํโยชนํ อกุสลนฺติ? อามนฺตาฯ ปฎิฆานุสโย อกุสโลติ? น เหวํ วตฺตเพฺพ…เป.…ฯ</p>


<p>มานานุสโย  อพฺยากโตติ? อามนฺตาฯ มาโน มานปริยุฎฺฐานํ  มานสํโยชนํ อพฺยากตนฺติ? น เหวํ วตฺตเพฺพ …เป.… มาโน มานปริยุฎฺฐานํ มานสํโยชนํ อกุสลนฺติ? อามนฺตาฯ มานานุสโย อกุสโลติ? น เหวํ วตฺตเพฺพ …เป.…ฯ</p>


<p>ทิฎฺฐานุสโย  อพฺยากโตติ? อามนฺตาฯ ทิฎฺฐิ ทิโฎฺฐโฆ ทิฎฺฐิโยโค ทิฎฺฐิปริยุฎฺฐานํ ทิฎฺฐิสํโยชนํ อพฺยากตนฺติ? น เหวํ วตฺตเพฺพ…เป.… ทิฎฺฐิ ทิโฎฺฐโฆ ทิฎฺฐิโยโค ทิฎฺฐิปริยุฎฺฐานํ ทิฎฺฐิสํโยชนํ อกุสลนฺติ? อามนฺตาฯ ทิฎฺฐานุสโย อกุสโลติ? น เหวํ วตฺตเพฺพ…เป.…ฯ</p>


<p>วิจิกิจฺฉานุสโย อพฺยากโตติ? อามนฺตาฯ วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณํ อพฺยากตนฺติ? น เหวํ วตฺตเพฺพ…เป.… วิจิกิจฺฉา  วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณํ อกุสลนฺติ? อามนฺตาฯ วิจิกิจฺฉานุสโย อกุสโลติ? น เหวํ วตฺตเพฺพ…เป.…ฯ</p>


<p>ภวราคานุสโย อพฺยากโตติ? อามนฺตาฯ ภวราโค ภวราคปริยุฎฺฐานํ ภวราคสํโยชนํ อพฺยากตนฺติ? น เหวํ วตฺตเพฺพ…เป.… ภวราโค ภวราคปริยุฎฺฐานํ ภวราคสํโยชนํ อกุสลนฺติ? อามนฺตาฯ ภวราคานุสโย อกุสโลติ? น เหวํ วตฺตเพฺพ…เป.…ฯ</p>


<p>อวิชฺชานุสโย อพฺยากโตติ? อามนฺตาฯ อวิชฺชา อวิโชฺชโฆ อวิชฺชาโยโค อวิชฺชาปริยุฎฺฐานํ อวิชฺชาสํโยชนํ อวิชฺชานีวรณํ อพฺยากตนฺติ? น เหวํ วตฺตเพฺพ…เป.… อวิชฺชา อวิโชฺชโฆ อวิชฺชาโยโค  อวิชฺชาปริยุฎฺฐานํ อวิชฺชาสํโยชนํ อวิชฺชานีวรณํ อกุสลนฺติ? อามนฺตาฯ อวิชฺชานุสโย  อกุสโลติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อนุสยา อพฺยากตา’’ติ? อามนฺตาฯ ปุถุชฺชโน กุสลาพฺยากเต จิเตฺต วตฺตมาเน ‘‘สานุสโย’’ติ วตฺตโพฺพติ? อามนฺตาฯ กุสลากุสลา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.… เตน หิ อนุสยา อพฺยากตาติฯ ปุถุชฺชโน กุสลาพฺยากเต จิเตฺต วตฺตมาเน ‘‘สราโค’’ติ วตฺตโพฺพติ? อามนฺตาฯ กุสลากุสลา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.… เตน หิ ราโค อพฺยากโตติฯ</p>


<p> อนุสยา  อเหตุกาติ? อามนฺตาฯ รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>กามราคานุสโย อเหตุโกติ? อามนฺตาฯ กามราโค กามราคปริยุฎฺฐานํ กามราคสํโยชนํ กามจฺฉนฺทนีวรณํ อเหตุกนฺติ? น เหวํ วตฺตเพฺพ…เป.… กามราโค กามราคปริยุฎฺฐานํ…เป.… กามจฺฉนฺทนีวรณํ สเหตุกนฺติ? อามนฺตาฯ กามราคานุสโย สเหตุโกติ? น เหวํ วตฺตเพฺพ…เป.… ปฎิฆานุสโย…เป.… มานานุสโย… ทิฎฺฐานุสโย… วิจิกิจฺฉานุสโย… ภวราคานุสโย… อวิชฺชานุสโย อเหตุโกติ? อามนฺตาฯ อวิชฺชา อวิโชฺชโฆ อวิชฺชาโยโค อวิชฺชาปริยุฎฺฐานํ อวิชฺชาสํโยชนํ อวิชฺชานีวรณํ อเหตุกนฺติ ? น เหวํ วตฺตเพฺพ  …เป.… อวิชฺชา  อวิโชฺชโฆ…เป.… อวิชฺชานีวรณํ สเหตุกนฺติ? อามนฺตาฯ อวิชฺชานุสโย สเหตุโกติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อนุสยา อเหตุกา’’ติ? อามนฺตาฯ ปุถุชฺชโน กุสลาพฺยากเต จิเตฺต วตฺตมาเน ‘‘สานุสโย’’ติ วตฺตโพฺพติ? อามนฺตาฯ อนุสยา เตน เหตุนา สเหตุกาติ? น เหวํ วตฺตเพฺพ…เป.… เตน หิ อนุสยา อเหตุกาติฯ ปุถุชฺชโน กุสลาพฺยากเต จิเตฺต วตฺตมาเน ‘‘สราโค’’ติ วตฺตโพฺพติ? อามนฺตาฯ ราโค เตน เหตุนา สเหตุโกติ? น เหวํ วตฺตเพฺพ…เป.… เตน หิ ราโค อเหตุโกติฯ</p>


<p> อนุสยา จิตฺตวิปฺปยุตฺตาติ? อามนฺตาฯ รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>กามราคานุสโย จิตฺตวิปฺปยุโตฺตติ? อามนฺตาฯ กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ จิตฺตวิปฺปยุตฺตนฺติ? น เหวํ วตฺตเพฺพ…เป.… กามราโค กามราคปริยุฎฺฐานํ…เป.… กามจฺฉนฺทนีวรณํ จิตฺตสมฺปยุตฺตนฺติ? อามนฺตาฯ กามราคานุสโย จิตฺตสมฺปยุโตฺตติ? น เหวํ วตฺตเพฺพ…เป.…ฯ</p>


<p> กามราคานุสโย จิตฺตวิปฺปยุโตฺตติ? อามนฺตาฯ กตมกฺขนฺธปริยาปโนฺนติ? สงฺขารกฺขนฺธปริยาปโนฺนติฯ สงฺขารกฺขโนฺธ  จิตฺตวิปฺปยุโตฺตติ? น  เหวํ วตฺตเพฺพฯ สงฺขารกฺขโนฺธ จิตฺตวิปฺปยุโตฺตติ? อามนฺตาฯ เวทนากฺขโนฺธ สญฺญากฺขโนฺธ จิตฺตวิปฺปยุโตฺตติ? น เหวํ วตฺตเพฺพ…เป.…ฯ</p>


<p>กามราคานุสโย  สงฺขารกฺขนฺธปริยาปโนฺน จิตฺตวิปฺปยุโตฺตติ? อามนฺตาฯ กามราโค สงฺขารกฺขนฺธปริยาปโนฺน จิตฺตวิปฺปยุโตฺตติ? น เหวํ วตฺตเพฺพ…เป.… กามราโค สงฺขารกฺขนฺธปริยาปโนฺน จิตฺตสมฺปยุโตฺตติ? อามนฺตาฯ กามราคานุสโย สงฺขารกฺขนฺธปริยาปโนฺน จิตฺตสมฺปยุโตฺตติ? น เหวํ วตฺตเพฺพ…เป.…ฯ</p>


<p>กามราคานุสโย สงฺขารกฺขนฺธปริยาปโนฺน จิตฺตวิปฺปยุโตฺต, กามราโค สงฺขารกฺขนฺธปริยาปโนฺน  จิตฺตสมฺปยุโตฺตติ? อามนฺตาฯ สงฺขารกฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? น เหวํ วตฺตเพฺพ…เป.…ฯ</p>


<p>สงฺขารกฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? อามนฺตาฯ เวทนากฺขโนฺธ สญฺญากฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? น เหวํ วตฺตเพฺพ…เป.…ฯ</p>


<p> ปฎิฆานุสโย มานานุสโย ทิฎฺฐานุสโย วิจิกิจฺฉานุสโย ภวราคานุสโย อวิชฺชานุสโย จิตฺตวิปฺปยุโตฺตติ? อามนฺตาฯ อวิชฺชา อวิโชฺชโฆ อวิชฺชาโยโค อวิชฺชานีวรณํ จิตฺตวิปฺปยุตฺตนฺติ? น เหวํ วตฺตเพฺพ…เป.… อวิชฺชา  อวิโชฺชโฆ อวิชฺชาโยโค อวิชฺชานีวรณํ จิตฺตสมฺปยุตฺตนฺติ? อามนฺตาฯ อวิชฺชานุสโย จิตฺตสมฺปยุโตฺตติ? น เหวํ วตฺตเพฺพ…เป.…ฯ</p>


<p> อวิชฺชานุสโย จิตฺตวิปฺปยุโตฺตติ? อามนฺตาฯ กตมกฺขนฺธปริยาปโนฺนติ? สงฺขารกฺขนฺธปริยาปโนฺนติฯ สงฺขารกฺขโนฺธ จิตฺตวิปฺปยุโตฺตติ? น เหวํ วตฺตเพฺพ ฯ สงฺขารกฺขโนฺธ จิตฺตวิปฺปยุโตฺตติ? อามนฺตาฯ เวทนากฺขโนฺธ สญฺญากฺขโนฺธ จิตฺตวิปฺปยุโตฺตติ? น เหวํ วตฺตเพฺพ…เป.…ฯ</p>


<p>อวิชฺชานุสโย สงฺขารกฺขนฺธปริยาปโนฺน จิตฺตวิปฺปยุโตฺตติ? อามนฺตาฯ อวิชฺชา สงฺขารกฺขนฺธปริยาปนฺนา จิตฺตวิปฺปยุตฺตาติ? น เหวํ วตฺตเพฺพ…เป.… อวิชฺชา สงฺขารกฺขนฺธปริยาปนฺนา จิตฺตสมฺปยุตฺตาติ? อามนฺตาฯ อวิชฺชานุสโย สงฺขารกฺขนฺธปริยาปโนฺน จิตฺตสมฺปยุโตฺตติ? น เหวํ วตฺตเพฺพ…เป.…ฯ</p>


<p>อวิชฺชานุสโย  สงฺขารกฺขนฺธปริยาปโนฺน จิตฺตวิปฺปยุโตฺต, อวิชฺชาสงฺขารกฺขนฺธปริยาปนฺนา จิตฺตสมฺปยุตฺตาติ? อามนฺตาฯ สงฺขารกฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? น เหวํ วตฺตเพฺพฯ</p>


<p>สงฺขารกฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? อามนฺตาฯ เวทนากฺขโนฺธ  สญฺญากฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? น  เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อนุสยา จิตฺตวิปฺปยุตฺตา’’ติ? อามนฺตาฯ ปุถุชฺชโน กุสลาพฺยากเต จิเตฺต วตฺตมาเน ‘‘สานุสโย’’ติ วตฺตโพฺพติ? อามนฺตาฯ อนุสยา เตน จิเตฺตน สมฺปยุตฺตาติ? น เหวํ วตฺตเพฺพฯ เตน หิ อนุสยา จิตฺตวิปฺปยุตฺตาติฯ ปุถุชฺชโน กุสลาพฺยากเต จิเตฺต วตฺตมาเน ‘‘สราโค’’ติ วตฺตโพฺพติ? อามนฺตาฯ ราโค เตน จิเตฺตน สมฺปยุโตฺตติ? น เหวํ วตฺตเพฺพฯ เตน หิ ราโค จิตฺตวิปฺปยุโตฺตติฯ</p>

</p>


<h2>๑๑. เอกาทสมวโคฺค</h2>
<h3>(๑๐๙) ๔. ญาณกถา</h3>
<p> อญฺญาเณ  วิคเต ญาณวิปฺปยุเตฺต จิเตฺต วตฺตมาเน น วตฺตพฺพํ – ‘‘ญาณี’’ติ? อามนฺตาฯ ราเค วิคเต น วตฺตพฺพํ – ‘‘วีตราโค’’ติ? น เหวํ วตฺตเพฺพ…เป.… อญฺญาเณ วิคเต ญาณวิปฺปยุเตฺต จิเตฺต วตฺตมาเน น วตฺตพฺพํ – ‘‘ญาณี’’ติ? อามนฺตาฯ โทเส วิคเต… โมเห วิคเต… กิเลเส วิคเต น วตฺตพฺพํ – ‘‘นิกฺกิเลโส’’ติ? น เหวํ วตฺตเพฺพ…เป.…ฯ</p>


<p>ราเค วิคเต วตฺตพฺพํ – ‘‘วีตราโค’’ติ? อามนฺตาฯ อญฺญาเณ วิคเต ญาณวิปฺปยุเตฺต จิเตฺต วตฺตมาเน วตฺตพฺพํ – ‘‘ญาณี’’ติ? น เหวํ วตฺตเพฺพ…เป.… โทเส  วิคเต… โมเห วิคเต… กิเลเส วิคเต วตฺตพฺพํ – ‘‘นิกฺกิเลโส’’ติ? อามนฺตาฯ อญฺญาเณ วิคเต ญาณวิปฺปยุเตฺต จิเตฺต วตฺตมาเน วตฺตพฺพํ – ‘‘ญาณี’’ติ? น เหวํ วตฺตเพฺพ…เป.…ฯ</p>


<p> อญฺญาเณ  วิคเต ญาณวิปฺปยุเตฺต จิเตฺต วตฺตมาเน วตฺตพฺพํ – ‘‘ญาณี’’ติ? อามนฺตา ฯ อตีเตน ญาเณน ญาณี นิรุเทฺธน วิคเตน ปฎิปสฺสเทฺธน ญาเณน ญาณีติ? น เหวํ วตฺตเพฺพ…เป.…ฯ</p>

</p>


<h2>๑๑. เอกาทสมวโคฺค</h2>
<h3>(๑๑๐) ๕. ญาณํ จิตฺตวิปฺปยุตฺตนฺติกถา</h3>
<p> ญาณํ  จิตฺตวิปฺปยุตฺตนฺติ? อามนฺตาฯ รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.… ญาณํ จิตฺตวิปฺปยุตฺตนฺติ? อามนฺตาฯ ปญฺญา ปญฺญินฺทฺริยํ ปญฺญาพลํ สมฺมาทิฎฺฐิ ธมฺมวิจยสโมฺพชฺฌโงฺค จิตฺตวิปฺปยุโตฺตติ? น เหวํ วตฺตเพฺพ…เป.… ปญฺญา ปญฺญินฺทฺริยํ ปญฺญาพลํ สมฺมาทิฎฺฐิ ธมฺมวิจยสโมฺพชฺฌโงฺค จิตฺตสมฺปยุโตฺตติ? อามนฺตาฯ ญาณํ จิตฺตสมฺปยุตฺตนฺติ? น เหวํ วตฺตเพฺพ…เป.…ฯ</p>


<p>ญาณํ จิตฺตวิปฺปยุตฺตนฺติ? อามนฺตาฯ กตมกฺขนฺธปริยาปนฺนนฺติ ? สงฺขารกฺขนฺธปริยาปนฺนนฺติฯ สงฺขารกฺขโนฺธ จิตฺตวิปฺปยุโตฺตติ? น เหวํ วตฺตเพฺพ…เป.… สงฺขารกฺขโนฺธ จิตฺตวิปฺปยุโตฺตติ? อามนฺตาฯ เวทนากฺขโนฺธ สญฺญากฺขโนฺธ จิตฺตวิปฺปยุโตฺตติ? น เหวํ วตฺตเพฺพ…เป.… ญาณํ สงฺขารกฺขนฺธปริยาปนฺนํ จิตฺตวิปฺปยุตฺตนฺติ? อามนฺตาฯ ปญฺญา สงฺขารกฺขนฺธปริยาปนฺนา จิตฺตวิปฺปยุตฺตาติ? น เหวํ วตฺตเพฺพ…เป.… ปญฺญา สงฺขารกฺขนฺธปริยาปนฺนา จิตฺตสมฺปยุตฺตาติ? อามนฺตาฯ ญาณํ สงฺขารกฺขนฺธปริยาปนฺนํ จิตฺตสมฺปยุตฺตนฺติ? น เหวํ วตฺตเพฺพ…เป.… ญาณํ สงฺขารกฺขนฺธปริยาปนฺนํ จิตฺตวิปฺปยุตฺตํ, ปญฺญา สงฺขารกฺขนฺธปริยาปนฺนา  จิตฺตสมฺปยุตฺตาติ? อามนฺตาฯ สงฺขารกฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? น เหวํ วตฺตเพฺพ…เป.… สงฺขารกฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? อามนฺตาฯ เวทนากฺขโนฺธ สญฺญากฺขโนฺธ เอกเทโส จิตฺตสมฺปยุโตฺต เอกเทโส จิตฺตวิปฺปยุโตฺตติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘ญาณํ จิตฺตวิปฺปยุตฺต’’นฺติ? อามนฺตาฯ อรหา จกฺขุวิญฺญาณสมงฺคี ‘‘ญาณี’’ติ วตฺตโพฺพติ? อามนฺตาฯ ญาณํ เตน จิเตฺตน สมฺปยุตฺตนฺติ? น  เหวํ วตฺตเพฺพฯ เตน หิ ญาณํ จิตฺตวิปฺปยุตฺตนฺติฯ</p>


<p>อรหา  จกฺขุวิญฺญาณสมงฺคี ‘‘ปญฺญวา’’ติ วตฺตโพฺพติ ? อามนฺตาฯ ปญฺญา เตน จิเตฺตน สมฺปยุตฺตาติ? น เหวํ วตฺตเพฺพฯ เตน หิ ปญฺญา จิตฺตวิปฺปยุตฺตาติฯ</p>

</p>


<h2>๑๑. เอกาทสมวโคฺค</h2>
<h3>(๑๑๑) ๖. อิทํ ทุกฺขนฺติกถา</h3>
<p> ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ‘‘อยํ ทุกฺขสมุทโย’’ติ วาจํ ภาสโต ‘‘อยํ ทุกฺขสมุทโย’’ติ ญาณํ ปวตฺตตีติ? น เหวํ วตฺตเพฺพ…เป.… ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ‘‘อยํ ทุกฺขนิโรโธ’’ติ วาจํ ภาสโต ‘‘อยํ ทุกฺขนิโรโธ’’ติ ญาณํ ปวตฺตตีติ? น  เหวํ วตฺตเพฺพ…เป.… ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ‘‘อยํ มโคฺค’’ติ วาจํ ภาสโต ‘‘อยํ มโคฺค’’ติ ญาณํ ปวตฺตตีติ? น เหวํ วตฺตเพฺพ…เป.…ฯ</p>


<p>‘‘อยํ สมุทโย’’ติ วาจํ ภาสโต น จ ‘‘อยํ สมุทโย’’ติ ญาณํ ปวตฺตตีติ? อามนฺตาฯ ‘‘อิทํ ทุกฺข’’นฺติ วาจํ ภาสโต น จ ‘‘อิทํ ทุกฺข’’นฺติ ญาณํ ปวตฺตตีติ? น เหวํ วตฺตเพฺพ…เป.… ‘‘อยํ  นิโรโธ’’ติ… ‘‘อยํ มโคฺค’’ติ วาจํ ภาสโต น จ ‘‘อยํ มโคฺค’’ติ ญาณํ ปวตฺตตีติ? อามนฺตาฯ ‘‘อิทํ ทุกฺข’’นฺติ วาจํ ภาสโต น จ ‘‘อิทํ ทุกฺข’’นฺติ ญาณํ ปวตฺตตีติ? น เหวํ วตฺตเพฺพ…เป.…ฯ</p>


<p> ‘‘อิทํ  ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ‘‘รูปํ อนิจฺจ’’นฺติ วาจํ ภาสโต ‘‘รูปํ อนิจฺจ’’นฺติ ญาณํ ปวตฺตตีติ? น เหวํ วตฺตเพฺพ…เป.… ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ เวทนา… สญฺญา… สงฺขารา… ‘‘วิญฺญาณํ อนิจฺจ’’นฺติ วาจํ ภาสโต ‘‘วิญฺญาณํ อนิจฺจ’’นฺติ ญาณํ ปวตฺตตีติ? น เหวํ วตฺตเพฺพ…เป.…ฯ</p>


<p>‘‘อิทํ  ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ‘‘รูปํ อนตฺตา’’ติ วาจํ ภาสโต ‘‘รูปํ อนตฺตา’’ติ ญาณํ ปวตฺตตีติ? น เหวํ วตฺตเพฺพ…เป.… ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ เวทนา … สญฺญา… สงฺขารา… ‘‘วิญฺญาณํ อนตฺตา’’ติ วาจํ ภาสโต ‘‘วิญฺญาณํ อนตฺตา’’ติ ญาณํ ปวตฺตตีติ? น เหวํ วตฺตเพฺพ…เป.…ฯ</p>


<p>‘‘รูปํ  อนิจฺจ’’นฺติ วาจํ ภาสโต น จ ‘‘รูปํ อนิจฺจ’’นฺติ ญาณํ ปวตฺตตีติ? อามนฺตาฯ ‘‘อิทํ ทุกฺข’’นฺติ วาจํ ภาสโต น จ ‘‘อิทํ ทุกฺข’’นฺติ ญาณํ ปวตฺตตีติ? น เหวํ วตฺตเพฺพ…เป.… เวทนา… สญฺญา… สงฺขารา… ‘‘วิญฺญาณํ อนิจฺจ’’นฺติ วาจํ ภาสโต น จ ‘‘วิญฺญาณํ อนิจฺจ’’นฺติ ญาณํ ปวตฺตตีติ? อามนฺตาฯ ‘‘อิทํ ทุกฺข’’นฺติ วาจํ ภาสโต น จ ‘‘อิทํ ทุกฺข’’นฺติ ญาณํ ปวตฺตตีติ? น เหวํ วตฺตเพฺพ…เป.…ฯ</p>


<p>‘‘รูปํ อนตฺตา’’ติ วาจํ ภาสโต น จ ‘‘รูปํ อนตฺตา’’ติ ญาณํ ปวตฺตตีติ? อามนฺตาฯ ‘‘อิทํ ทุกฺข’’นฺติ วาจํ ภาสโต น จ ‘‘อิทํ ทุกฺข’’นฺติ ญาณํ ปวตฺตตีติ? น เหวํ วตฺตเพฺพ …เป.… เวทนา… สญฺญา… สงฺขารา… ‘‘วิญฺญาณํ อนตฺตา’’ติ วาจํ ภาสโต น จ ‘‘วิญฺญาณํ อนตฺตา’’ติ ญาณํ ปวตฺตตีติ? อามนฺตาฯ ‘‘อิทํ ทุกฺข’’นฺติ วาจํ ภาสโต น จ ‘‘ทุกฺข’’นฺติ ญาณํ ปวตฺตตีติ? น เหวํ วตฺตเพฺพ…เป.…ฯ</p>


<p> ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ‘‘อิ’’ติ  จ ‘‘ท’’นฺติ จ ‘‘ทุ’’ติ  จ ‘‘ข’’นฺติ จ ญาณํ ปวตฺตตีติ? น เหวํ วตฺตเพฺพ…เป.…ฯ</p>

</p>


<h2>๑๑. เอกาทสมวโคฺค</h2>
<h3>(๑๑๒) ๗. อิทฺธิพลกถา</h3>
<p> อิทฺธิพเลน    สมนฺนาคโต กปฺปํ ติเฎฺฐยฺยาติ? อามนฺตาฯ อิทฺธิมยิโก โส อายุ, อิทฺธิมยิกา สา คติ, อิทฺธิมยิโก โส อตฺตภาวปฺปฎิลาโภติ? น เหวํ วตฺตเพฺพ…เป.…ฯ</p>


<p>อิทฺธิพเลน  สมนฺนาคโต กปฺปํ ติเฎฺฐยฺยาติ? อามนฺตาฯ อตีตํ กปฺปํ ติเฎฺฐยฺย, อนาคตํ กปฺปํ ติเฎฺฐยฺยาติ? น เหวํ วตฺตเพฺพ…เป.… อิทฺธิพเลน สมนฺนาคโต กปฺปํ ติเฎฺฐยฺยาติ? อามนฺตาฯ เทฺว กเปฺป ติเฎฺฐยฺย, ตโย กเปฺป ติเฎฺฐยฺย, จตฺตาโร กเปฺป ติเฎฺฐยฺยาติ? น เหวํ วตฺตเพฺพ…เป.… อิทฺธิพเลน สมนฺนาคโต กปฺปํ ติเฎฺฐยฺยาติ? อามนฺตาฯ สติ ชีวิเต ชีวิตาวเสเส ติเฎฺฐยฺย, อสติ ชีวิเต ชีวิตาวเสเส ติเฎฺฐยฺยาติ? สติ ชีวิเต ชีวิตาวเสเส ติเฎฺฐยฺยาติฯ หญฺจิ สติ ชีวิเต ชีวิตาวเสเส ติเฎฺฐยฺย, โน จ วต เร วตฺตเพฺพ – ‘‘อิทฺธิพเลน สมนฺนาคโต กปฺปํ ติเฎฺฐยฺยา’’ติฯ อสติ ชีวิเต ชีวิตาวเสเส ติเฎฺฐยฺยาติ, มโต ติเฎฺฐยฺย, กาลงฺกโต ติเฎฺฐยฺยาติ? น เหวํ วตฺตเพฺพ…เป.…ฯ</p>


<p> อิทฺธิพเลน สมนฺนาคโต กปฺปํ ติเฎฺฐยฺยาติ? อามนฺตาฯ อุปฺปโนฺน ผโสฺส มา นิรุชฺฌีติ ลพฺภา อิทฺธิยา ปคฺคเหตุนฺติ? น เหวํ วตฺตเพฺพ…เป.… อุปฺปนฺนา เวทนา…เป.… อุปฺปนฺนา สญฺญา  …เป.… อุปฺปนฺนา เจตนา…เป.… อุปฺปนฺนํ จิตฺตํ… อุปฺปนฺนา สทฺธา… อุปฺปนฺนํ วีริยํ… อุปฺปนฺนา สติ… อุปฺปโนฺน สมาธิ  …เป.… อุปฺปนฺนา ปญฺญา มา นิรุชฺฌีติ ลพฺภา อิทฺธิยา ปคฺคเหตุนฺติ? น เหวํ วตฺตเพฺพ…เป.…ฯ</p>


<p>อิทฺธิพเลน สมนฺนาคโต กปฺปํ ติเฎฺฐยฺยาติ? อามนฺตาฯ รูปํ นิจฺจํ โหตูติ ลพฺภา อิทฺธิยา ปคฺคเหตุนฺติ? น เหวํ วตฺตเพฺพ…เป.… เวทนา…เป.… สญฺญา… สงฺขารา… วิญฺญาณํ นิจฺจํ โหตูติ ลพฺภา อิทฺธิยา ปคฺคเหตุนฺติ? น เหวํ วตฺตเพฺพ…เป.…ฯ</p>


<p>อิทฺธิพเลน สมนฺนาคโต กปฺปํ ติเฎฺฐยฺยาติ? อามนฺตาฯ ชาติธมฺมา สตฺตา มา ชายิํสูติ ลพฺภา  อิทฺธิยา ปคฺคเหตุนฺติ? น เหวํ วตฺตเพฺพ…เป.… ชราธมฺมา สตฺตา มา ชีริํสูติ…เป.… พฺยาธิธมฺมา สตฺตา มา พฺยาธิยิํสูติ…เป.… มรณธมฺมา สตฺตา มา มียิํสูติ ลพฺภา อิทฺธิยา ปคฺคเหตุนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อิทฺธิพเลน สมนฺนาคโต กปฺปํ ติเฎฺฐยฺยา’’ติ? อามนฺตาฯ นนุ วุตฺตํ ภควตา – ‘‘ยสฺส กสฺสจิ, อานนฺท, จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฎฺฐิตา ปริจิตา สุสมารทฺธา, โส อากงฺขมาโน กปฺปํ วา ติเฎฺฐยฺย กปฺปาวเสสํ วา’’ติ ! อเตฺถว  สุตฺตโนฺตติ? อามนฺตาฯ เตน หิ อิทฺธิพเลน สมนฺนาคโต กปฺปํ ติเฎฺฐยฺยาติฯ</p>


<p> อิทฺธิพเลน  สมนฺนาคโต กปฺปํ ติเฎฺฐยฺยาติ? อามนฺตาฯ นนุ วุตฺตํ ภควตา – ‘‘จตุนฺนํ, ภิกฺขเว, ธมฺมานํ นตฺถิ โกจิ ปาฎิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ! กตเมสํ จตุนฺนํ? ชราธโมฺม ‘‘มา ชีรี’’ติ นตฺถิ โกจิ ปาฎิโภโค  สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํฯ พฺยาธิธโมฺม ‘‘มา พฺยาธิยี’’ติ…เป.… มรณธโมฺม ‘‘มา มียี’’ติ…เป.… ยานิ โข ปน ตานิ ปุเพฺพ กตานิ ปาปกานิ กมฺมานิ สํกิเลสิกานิ โปโนพฺภวิกานิ  สทรานิ  ทุกฺขวิปากานิ อายติํ ชาติชรามรณิยานิ เตสํ วิปาโก ‘‘มา นิพฺพตฺตี’’ติ นตฺถิ โกจิ ปาฎิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํฯ อิเมสํ โข, ภิกฺขเว, จตุนฺนํ ธมฺมานํ นตฺถิ โกจิ ปาฎิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิ’’นฺติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อิทฺธิพเลน สมนฺนาคโต กปฺปํ ติเฎฺฐยฺยา’’ติฯ</p>

</p>


<h2>๑๑. เอกาทสมวโคฺค</h2>
<h3>(๑๑๓) ๘. สมาธิกถา</h3>
<p> จิตฺตสนฺตติ  สมาธีติ? อามนฺตาฯ อตีตา จิตฺตสนฺตติ สมาธีติ? น เหวํ วตฺตเพฺพ  …เป.… จิตฺตสนฺตติ สมาธีติ? อามนฺตาฯ อนาคตา จิตฺตสนฺตติ สมาธีติ? น เหวํ วตฺตเพฺพ…เป.… จิตฺตสนฺตติ สมาธีติ? อามนฺตาฯ นนุ อตีตํ นิรุทฺธํ อนาคตํ อชาตนฺติ? อามนฺตาฯ หญฺจิ อตีตํ นิรุทฺธํ อนาคตํ อชาตํ, โน จ วต เร วตฺตเพฺพ – ‘‘จิตฺตสนฺตติ สมาธี’’ติฯ</p>


<p> เอกจิตฺตกฺขณิโก  สมาธีติ? อามนฺตาฯ จกฺขุวิญฺญาณสมงฺคี สมาปโนฺนติ? น เหวํ วตฺตเพฺพ…เป.… โสตวิญฺญาณสมงฺคี…เป.… ฆานวิญฺญาณสมงฺคี… ชิวฺหาวิญฺญาณสมงฺคี… กายวิญฺญาณสมงฺคี…เป.… อกุสลจิตฺตสมงฺคี …เป.… ราคสหคตจิตฺตสมงฺคี…เป.… โทสสหคตจิตฺตสมงฺคี…เป.… โมหสหคตจิตฺตสมงฺคี…เป.… อโนตฺตปฺปสหคตจิตฺตสมงฺคี สมาปโนฺนติ? น เหวํ วตฺตเพฺพ…เป.…ฯ</p>


<p>จิตฺตสนฺตติ สมาธีติ? อามนฺตาฯ อกุสลจิตฺตสนฺตติ สมาธีติ? น เหวํ วตฺตเพฺพ…เป.… ราคสหคตา…เป.… โทสสหคตา…เป.… โมหสหคตา…เป.… อโนตฺตปฺปสหคตา จิตฺตสนฺตติ สมาธีติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘จิตฺตสนฺตติ สมาธี’’ติ? อามนฺตาฯ นนุ วุตฺตํ  ภควตา – ‘‘อหํ โข, อาวุโส นิคณฺฐา, ปโหมิ อนิญฺชมาโน กาเยน, อภาสมาโน วาจํ, สตฺต รตฺตินฺทิวานิ  เอกนฺตสุขํ ปฎิสํเวที วิหริตุ’’นฺติ ! อเตฺถว สุตฺตโนฺตติ? อามนฺตาฯ เตน หิ จิตฺตสนฺตติ สมาธีติฯ</p>

</p>


<h2>๑๑. เอกาทสมวโคฺค</h2>
<h3>(๑๑๔) ๙. ธมฺมฎฺฐิตตากถา</h3>
<p> ธมฺมฎฺฐิตตา ปรินิปฺผนฺนาติ? อามนฺตาฯ ตาย ฐิตตา ปรินิปฺผนฺนาติ? น เหวํ วตฺตเพฺพ…เป.… ตาย ฐิตตา ปรินิปฺผนฺนาติ? อามนฺตาฯ ตาย ตาเยว นตฺถิ ทุกฺขสฺสนฺตกิริยา , นตฺถิ วฎฺฎุปเจฺฉโท, นตฺถิ อนุปาทาปรินิพฺพานนฺติ? น เหวํ วตฺตเพฺพ…เป.…ฯ</p>


<p>รูปสฺส  ฐิตตา ปรินิปฺผนฺนาติ? อามนฺตาฯ ตาย ฐิตตา ปรินิปฺผนฺนาติ? น เหวํ วตฺตเพฺพ…เป.… ตาย ฐิตตา ปรินิปฺผนฺนาติ? อามนฺตาฯ ตาย ตาเยว นตฺถิ ทุกฺขสฺสนฺตกิริยา, นตฺถิ วฎฺฎุปเจฺฉโท, นตฺถิ อนุปาทาปรินิพฺพานนฺติ? น เหวํ วตฺตเพฺพ…เป.…ฯ</p>


<p>เวทนาย  ฐิตตา…เป.… สญฺญาย ฐิตตา…เป.… สงฺขารานํ ฐิตตา…เป.… วิญฺญาณสฺส ฐิตตา ปรินิปฺผนฺนาติ? อามนฺตาฯ ตาย ฐิตตา ปรินิปฺผนฺนาติ? น เหวํ วตฺตเพฺพ…เป.… ตาย ฐิตตา ปรินิปฺผนฺนาติ? อามนฺตาฯ ตาย  ตาเยว นตฺถิ ทุกฺขสฺสนฺตกิริยา, นตฺถิ วฎฺฎุปเจฺฉโท, นตฺถิ อนุปาทาปรินิพฺพานนฺติ? น เหวํ วตฺตเพฺพ…เป.…ฯ</p>

</p>


<h2>๑๑. เอกาทสมวโคฺค</h2>
<h3>(๑๑๕) ๑๐. อนิจฺจตากถา</h3>
<p> อนิจฺจตา ปรินิปฺผนฺนาติ? อามนฺตาฯ ตาย อนิจฺจตาย อนิจฺจตา ปรินิปฺผนฺนาติ? น เหวํ วตฺตเพฺพ…เป.… ตาย อนิจฺจตาย อนิจฺจตา ปรินิปฺผนฺนาติ? อามนฺตาฯ ตาย ตาเยว นตฺถิ ทุกฺขสฺสนฺตกิริยา, นตฺถิ วฎฺฎุปเจฺฉโท, นตฺถิ อนุปาทาปรินิพฺพานนฺติ? น เหวํ วตฺตเพฺพฯ</p>


<p>ชรา ปรินิปฺผนฺนาติ? อามนฺตาฯ ตาย ชราย ชรา ปรินิปฺผนฺนาติ? น  เหวํ วตฺตเพฺพ…เป.… ตาย ชราย ชรา ปรินิปฺผนฺนาติ? อามนฺตาฯ ตาย ตาเยว นตฺถิ ทุกฺขสฺสนฺตกิริยา , นตฺถิ วฎฺฎุปเจฺฉโท, นตฺถิ อนุปาทาปรินิพฺพานนฺติ? น เหวํ วตฺตเพฺพ…เป.…ฯ</p>


<p>มรณํ ปรินิปฺผนฺนนฺติ? อามนฺตาฯ ตสฺส มรณสฺส มรณํ ปรินิปฺผนฺนนฺติ? น เหวํ วตฺตเพฺพฯ ตสฺส มรณสฺส มรณํ ปรินิปฺผนฺนนฺติ? อามนฺตาฯ ตสฺส ตเสฺสว นตฺถิ ทุกฺขสฺสนฺตกิริยา, นตฺถิ วฎฺฎุปเจฺฉโท, นตฺถิ อนุปาทาปรินิพฺพานนฺติ? น  เหวํ วตฺตเพฺพ…เป.…ฯ</p>


<p> รูปํ ปรินิปฺผนฺนํ, รูปสฺส อนิจฺจตา อตฺถีติ? อามนฺตาฯ อนิจฺจตา ปรินิปฺผนฺนา, อนิจฺจตาย อนิจฺจตา อตฺถีติ? น เหวํ วตฺตเพฺพ…เป.… รูปํ ปรินิปฺผนฺนํ, รูปสฺส ชรา อตฺถีติ? อามนฺตาฯ ชรา ปรินิปฺผนฺนา, ชราย ชรา อตฺถีติ? น เหวํ วตฺตเพฺพ…เป.…ฯ</p>


<p>รูปํ ปรินิปฺผนฺนํ, รูปสฺส เภโท อตฺถิ, อนฺตรธานํ อตฺถีติ? อามนฺตาฯ มรณํ ปรินิปฺผนฺนํ, มรณสฺส เภโท อตฺถิ, อนฺตรธานํ อตฺถีติ? น เหวํ วตฺตเพฺพ…เป.…ฯ</p>


<p>เวทนา …เป.… สญฺญา… สงฺขารา…เป.… วิญฺญาณํ ปรินิปฺผนฺนํ, วิญฺญาณสฺส อนิจฺจตา อตฺถีติ? อามนฺตาฯ อนิจฺจตา ปรินิปฺผนฺนา, อนิจฺจตาย อนิจฺจตา อตฺถีติ? น เหวํ วตฺตเพฺพ …เป.… วิญฺญาณํ ปรินิปฺผนฺนํ, วิญฺญาณสฺส ชรา อตฺถีติ? อามนฺตาฯ ชรา ปรินิปฺผนฺนา, ชราย ชรา อตฺถีติ? น เหวํ วตฺตเพฺพ…เป.…ฯ</p>


<p>วิญฺญาณํ  ปรินิปฺผนฺนํ, วิญฺญาณสฺส เภโท อตฺถิ, อนฺตรธานํ อตฺถีติ? อามนฺตาฯ มรณํ ปรินิปฺผนฺนํ, มรณสฺส เภโท อตฺถิ, อนฺตรธานํ อตฺถีติ? น เหวํ วตฺตเพฺพ…เป.…ฯ</p>

</p>

</p>


<p>ตสฺสุทฺทานํ –</p>


<p>อนุสยา  อพฺยากตา, อเหตุกา, จิตฺตวิปฺปยุตฺตา, อญฺญาเณ  วิคเต ญาณี, ญาณํ จิตฺตวิปฺปยุตฺตํ, ยตฺถ สเทฺท  ญาณํ ปวตฺตติ, อิทฺธิพเลน สมนฺนาคโต กปฺปํ ติเฎฺฐยฺย, จิตฺตสนฺตติ สมาธิ, ธมฺมฎฺฐิตตา, อนิจฺจตาติฯ</p>





