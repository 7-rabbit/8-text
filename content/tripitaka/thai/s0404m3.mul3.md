<h1>๔. อุปาลิวโคฺค</h1>
<h3>๑. อุปาลิสุตฺตํ</h3>
<p> อถ  โข อายสฺมา อุปาลิ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา อุปาลิ ภควนฺตํ เอตทโวจ – ‘‘กติ นุ โข, ภเนฺต, อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํ, ปาติโมกฺขํ อุทฺทิฎฺฐ’’นฺติ?</p>


<p>‘‘ทส โข, อุปาลิ, อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํ, ปาติโมกฺขํ อุทฺทิฎฺฐํฯ กตเม ทส? สงฺฆสุฎฺฐุตาย, สงฺฆผาสุตาย, ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย, ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตาย, อปฺปสนฺนานํ ปสาทาย, ปสนฺนานํ ภิโยฺยภาวาย, สทฺธมฺมฎฺฐิติยา, วินยานุคฺคหาย – อิเม โข, อุปาลิ, ทส อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํ, ปาติโมกฺขํ อุทฺทิฎฺฐ’’นฺติฯ ปฐมํฯ</p>


<h3>๒. ปาติโมกฺขฎฺฐปนาสุตฺตํ</h3>
<p> ‘‘กติ  นุ โข, ภเนฺต, ปาติโมกฺขฎฺฐปนา’’ติ? ‘‘ทส โข, อุปาลิ, ปาติโมกฺขฎฺฐปนาฯ กตเม ทส? ปาราชิโก ตสฺสํ ปริสายํ นิสิโนฺน โหติ , ปาราชิกกถา วิปฺปกตา โหติ, อนุปสมฺปโนฺน ตสฺสํ ปริสายํ นิสิโนฺน  โหติ, อนุปสมฺปนฺนกถา วิปฺปกตา โหติ, สิกฺขํ ปจฺจกฺขาตโก ตสฺสํ ปริสายํ นิสิโนฺน โหติ, สิกฺขํ ปจฺจกฺขาตกกถา วิปฺปกตา โหติ, ปณฺฑโก ตสฺสํ ปริสายํ นิสิโนฺน โหติ, ปณฺฑกกถา วิปฺปกตา โหติ, ภิกฺขุนิทูสโก ตสฺสํ ปริสายํ นิสิโนฺน โหติ, ภิกฺขุนิทูสกกถา วิปฺปกตา โหติ – อิเม โข, อุปาลิ, ทส ปาติโมกฺขฎฺฐปนา’’ติฯ ทุติยํฯ</p>


<h3>๓. อุพฺพาหิกาสุตฺตํ</h3>
<p>  ‘‘กติหิ  นุ โข, ภเนฺต, ธเมฺมหิ สมนฺนาคโต ภิกฺขุ อุพฺพาหิกาย สมฺมนฺนิตโพฺพ’’ติ? ‘‘ทสหิ โข, อุปาลิ, ธเมฺมหิ สมนฺนาคโต ภิกฺขุ อุพฺพาหิกาย สมฺมนฺนิตโพฺพฯ กตเมหิ ทสหิ? อิธุปาลิ, ภิกฺขุ สีลวา โหติ; ปาติโมกฺขสํวรสํวุโต วิหรติ อาจารโคจรสมฺปโนฺน อณุมเตฺตสุ วเชฺชสุ ภยทสฺสาวี, สมาทาย สิกฺขติ สิกฺขาปเทสุ; พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มเชฺฌกลฺยาณา ปริโยสานกลฺยาณา สาตฺถํ สพฺยญฺชนํ  เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฎฺฐิยา สุปฺปฎิวิทฺธา; อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส; วินเย โข ปน ฐิโต โหติ อสํหีโร; ปฎิพโล โหติ อุโภ อตฺถปจฺจตฺถิเก สญฺญาเปตุํ ปญฺญาเปตุํ นิชฺฌาเปตุํ เปเกฺขตุํ ปสาเทตุํ; อธิกรณสมุปฺปาทวูปสมกุสโล  โหติ – อธิกรณํ ชานาติ; อธิกรณสมุทยํ ชานาติ; อธิกรณนิโรธํ  ชานาติ; อธิกรณนิโรธคามินิํ ปฎิปทํ ชานาติฯ อิเมหิ โข, อุปาลิ, ทสหิ ธเมฺมหิ สมนฺนาคโต ภิกฺขุ อุพฺพาหิกาย สมฺมนฺนิตโพฺพ’’ติฯ ตติยํฯ</p>


<h3>๔. อุปสมฺปทาสุตฺตํ</h3>
<p> ‘‘กติหิ  นุ โข, ภเนฺต, ธเมฺมหิ สมนฺนาคเตน ภิกฺขุนา อุปสมฺปาเทตพฺพ’’นฺติ? ‘‘ทสหิ โข, อุปาลิ, ธเมฺมหิ สมนฺนาคเตน ภิกฺขุนา อุปสมฺปาเทตพฺพํฯ กตเมหิ ทสหิ? อิธุปาลิ, ภิกฺขุ สีลวา โหติ, ปาติโมกฺขสํวรสํวุโต วิหรติ อาจารโคจรสมฺปโนฺน อณุมเตฺตสุ วเชฺชสุ ภยทสฺสาวี, สมาทาย สิกฺขติ สิกฺขาปเทสุ; พหุสฺสุโต โหติ สุตธโร สุตสนฺนิจโย, เย เต ธมฺมา อาทิกลฺยาณา มเชฺฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ, ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฎฺฐิยา สุปฺปฎิวิทฺธา; ปาติโมกฺขํ โข ปนสฺส วิตฺถาเรน สฺวาคตํ โหติ สุวิภตฺตํ สุปฺปวตฺตํ สุวินิจฺฉิตํ สุตฺตโส อนุพฺยญฺชนโส; ปฎิพโล โหติ คิลานํ อุปฎฺฐาตุํ วา อุปฎฺฐาเปตุํ วา; ปฎิพโล โหติ อนภิรติํ วูปกาเสตุํ วา  วูปกาสาเปตุํ วา; ปฎิพโล โหติ อุปฺปนฺนํ กุกฺกุจฺจํ ธมฺมโต วิโนเทตุํ; ปฎิพโล โหติ อุปฺปนฺนํ ทิฎฺฐิคตํ ธมฺมโต วิเวเจตุํ; ปฎิพโล โหติ อธิสีเล สมาทเปตุํ; ปฎิพโล โหติ อธิจิเตฺต สมาทเปตุํ; ปฎิพโล โหติ อธิปญฺญาย สมาทเปตุํฯ อิเมหิ โข, อุปาลิ, ทสหิ ธเมฺมหิ สมนฺนาคเตน ภิกฺขุนา อุปสมฺปาเทตพฺพ’’นฺติฯ จตุตฺถํฯ</p>


<h3>๕. นิสฺสยสุตฺตํ</h3>
<p> ‘‘กติหิ  นุ โข, ภเนฺต, ธเมฺมหิ สมนฺนาคเตน ภิกฺขุนา นิสฺสโย  ทาตโพฺพ’’ติ? ‘‘ทสหิ โข, อุปาลิ, ธเมฺมหิ สมนฺนาคเตน ภิกฺขุนา นิสฺสโย ทาตโพฺพฯ กตเมหิ ทสหิ? อิธุปาลิ, ภิกฺขุ สีลวา โหติ…เป.… สมาทาย สิกฺขติ สิกฺขาปเทสุ; พหุสฺสุโต โหติ…เป.… ทิฎฺฐิยา สุปฺปฎิวิทฺธา; ปาติโมกฺขํ โข ปนสฺส วิตฺถาเรน สฺวาคตํ โหติ สุวิภตฺตํ สุปฺปวตฺตํ สุวินิจฺฉิตํ สุตฺตโส อนุพฺยญฺชนโส; ปฎิพโล โหติ คิลานํ อุปฎฺฐาตุํ วา อุปฎฺฐาเปตุํ วา; ปฎิพโล โหติ อนภิรติํ วูปกาเสตุํ วา วูปกาสาเปตุํ วา; ปฎิพโล โหติ อุปฺปนฺนํ กุกฺกุจฺจํ ธมฺมโต วิโนเทตุํ; ปฎิพโล โหติ อุปฺปนฺนํ ทิฎฺฐิคตํ ธมฺมโต วิเวเจตุํ; ปฎิพโล โหติ อธิสีเล…เป.… อธิจิเตฺต… อธิปญฺญาย สมาทเปตุํฯ อิเมหิ โข, อุปาลิ, ทสหิ ธเมฺมหิ สมนฺนาคเตน ภิกฺขุนา นิสฺสโย ทาตโพฺพ’’ติฯ ปญฺจมํฯ</p>


<h3>๖. สามเณรสุตฺตํ</h3>
<p> ‘‘กติหิ  นุ โข, ภเนฺต, ธเมฺมหิ สมนฺนาคเตน ภิกฺขุนา สามเณโร อุปฎฺฐาเปตโพฺพ’’ติ? ‘‘ทสหิ โข, อุปาลิ, ธเมฺมหิ สมนฺนาคเตน ภิกฺขุนา สามเณโร อุปฎฺฐาเปตโพฺพฯ กตเมหิ ทสหิ? อิธุปาลิ, ภิกฺขุ สีลวา โหติ…เป.… สมาทาย สิกฺขติ สิกฺขาปเทสุ; พหุสฺสุโต โหติ…เป.… ทิฎฺฐิยา สุปฺปฎิวิทฺธา; ปาติโมกฺขํ โข ปนสฺส วิตฺถาเรน สฺวาคตํ โหติ สุวิภตฺตํ สุปฺปวตฺตํ สุวินิจฺฉิตํ สุตฺตโส อนุพฺยญฺชนโส; ปฎิพโล โหติ คิลานํ อุปฎฺฐาตุํ วา อุปฎฺฐาเปตุํ วา; ปฎิพโล โหติ อนภิรติํ วูปกาเสตุํ วา วูปกาสาเปตุํ วา; ปฎิพโล โหติ อุปฺปนฺนํ กุกฺกุจฺจํ ธมฺมโต วิโนเทตุํ; ปฎิพโล โหติ อุปฺปนฺนํ ทิฎฺฐิคตํ ธมฺมโต วิเวเจตุํ; ปฎิพโล โหติ อธิสีเล สมาทเปตุํ; ปฎิพโล โหติ อธิจิเตฺต  สมาทเปตุํ; ปฎิพโล โหติ อธิปญฺญาย สมาทเปตุํฯ อิเมหิ โข, อุปาลิ, ทสหิ ธเมฺมหิ สมนฺนาคเตน ภิกฺขุนา สามเณโร อุปฎฺฐาเปตโพฺพ’’ติฯ ฉฎฺฐํฯ</p>


<h3>๗. สงฺฆเภทสุตฺตํ</h3>
<p> ‘‘‘สงฺฆเภโท สงฺฆเภโท’ติ, ภเนฺต, วุจฺจติฯ กิตฺตาวตา นุ โข, ภเนฺต, สโงฺฆ ภิโนฺน โหตี’’ติ? ‘‘อิธุปาลิ, ภิกฺขู อธมฺมํ ธโมฺมติ ทีเปนฺติ, ธมฺมํ อธโมฺมติ ทีเปนฺติ, อวินยํ วินโยติ  ทีเปนฺติ, วินยํ อวินโยติ ทีเปนฺติ, อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปนฺติ, ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปนฺติ, อนาจิณฺณํ ตถาคเตน อาจิณฺณํ ตถาคเตนาติ ทีเปนฺติ, อาจิณฺณํ ตถาคเตน อนาจิณฺณํ ตถาคเตนาติ ทีเปนฺติ, อปญฺญตฺตํ ตถาคเตน ปญฺญตฺตํ ตถาคเตนาติ ทีเปนฺติ , ปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติฯ เต อิเมหิ ทสหิ วตฺถูหิ อวกสฺสนฺติ อปกสฺสนฺติ อาเวนิ  กมฺมานิ กโรนฺติ อาเวนิ ปาติโมกฺขํ อุทฺทิสนฺติฯ เอตฺตาวตา โข, อุปาลิ, สโงฺฆ ภิโนฺน โหตี’’ติฯ สตฺตมํฯ</p>


<h3>๘. สงฺฆสามคฺคีสุตฺตํ</h3>
<p>  ‘‘‘สงฺฆสามคฺคี  สงฺฆสามคฺคี’ติ, ภเนฺต, วุจฺจติฯ กิตฺตาวตา นุ โข, ภเนฺต, สโงฺฆ สมโคฺค โหตี’’ติ? ‘‘อิธุปาลิ, ภิกฺขู อธมฺมํ อธโมฺมติ ทีเปนฺติ, ธมฺมํ ธโมฺมติ ทีเปนฺติ, อวินยํ อวินโยติ ทีเปนฺติ, วินยํ วินโยติ ทีเปนฺติ, อภาสิตํ อลปิตํ ตถาคเตน อภาสิตํ อลปิตํ ตถาคเตนาติ ทีเปนฺติ, ภาสิตํ ลปิตํ ตถาคเตน ภาสิตํ ลปิตํ ตถาคเตนาติ ทีเปนฺติ, อนาจิณฺณํ ตถาคเตน อนาจิณฺณํ ตถาคเตนาติ ทีเปนฺติ, อาจิณฺณํ ตถาคเตน อาจิณฺณํ ตถาคเตนาติ ทีเปนฺติ, อปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติ, ปญฺญตฺตํ ตถาคเตน ปญฺญตฺตํ ตถาคเตนาติ ทีเปนฺติฯ เต อิเมหิ ทสหิ วตฺถูหิ น อวกสฺสนฺติ น อปกสฺสนฺติ น อาเวนิ กมฺมานิ กโรนฺติ น อาเวนิ ปาติโมกฺขํ อุทฺทิสนฺติฯ เอตฺตาวตา โข, อุปาลิ, สโงฺฆ สมโคฺค โหตี’’ติฯ อฎฺฐมํฯ</p>


<h3>๙. ปฐมอานนฺทสุตฺตํ</h3>
<p> อถ   โข อายสฺมา อานโนฺท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา อานโนฺท ภควนฺตํ เอตทโวจ – ‘‘‘สงฺฆเภโท สงฺฆเภโท’ติ, ภเนฺต, วุจฺจติฯ กิตฺตาวตา นุ โข, ภเนฺต, สโงฺฆ ภิโนฺน โหตี’’ติ ? ‘‘อิธานนฺท, ภิกฺขู อธมฺมํ ธโมฺมติ ทีเปนฺติ, ธมฺมํ อธโมฺมติ ทีเปนฺติ, อวินยํ วินโยติ ทีเปนฺติ…เป.… ปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติฯ เต อิเมหิ ทสหิ วตฺถูหิ อวกสฺสนฺติ อปกสฺสนฺติ อาเวนิ กมฺมานิ กโรนฺติ อาเวนิ ปาติโมกฺขํ อุทฺทิสนฺติฯ เอตฺตาวตา โข, อานนฺท, สโงฺฆ ภิโนฺน โหตี’’ติฯ</p>


<p>‘‘สมคฺคํ ปน, ภเนฺต, สงฺฆํ ภินฺทิตฺวา กิํ โส ปสวตี’’ติ? ‘‘กปฺปฎฺฐิกํ, อานนฺท, กิพฺพิสํ ปสวตี’’ติฯ ‘‘กิํ ปน, ภเนฺต, กปฺปฎฺฐิกํ กิพฺพิส’’นฺติ? ‘‘กปฺปํ, อานนฺท, นิรยมฺหิ ปจฺจตีติ –</p>


<p>
‘‘อาปายิโก  
เนรยิโก, กปฺปโฎฺฐ สงฺฆเภทโก;  
  
วคฺครโต อธมฺมโฎฺฐ, โยคเกฺขมา ปธํสติ;  
  
สงฺฆํ สมคฺคํ ภินฺทิตฺวา  
เภตฺวาน (สี. สฺยา.), ภิตฺวาน (ก.) จูฬว. ๓๕๔; อิติวุ. ๑๘; กถาว. ๖๕๗  
กปฺปํ นิรยมฺหิ ปจฺจตี’’ติฯ นวมํ;  
</p>
  
<h3>๑๐. ทุติยอานนฺทสุตฺตํ</h3>
<p> ‘‘‘สงฺฆสามคฺคี  สงฺฆสามคฺคี’ติ, ภเนฺต, วุจฺจติฯ กิตฺตาวตา นุ โข, ภเนฺต, สโงฺฆ สมโคฺค โหตี’’ติ? ‘‘อิธานนฺท, ภิกฺขู อธมฺมํ อธโมฺมติ ทีเปนฺติ, ธมฺมํ ธโมฺมติ ทีเปนฺติ, อวินยํ อวินโยติ ทีเปนฺติ , วินยํ วินโยติ ทีเปนฺติ, อภาสิตํ อลปิตํ ตถาคเตน อภาสิตํ อลปิตํ ตถาคเตนาติ ทีเปนฺติ, ภาสิตํ ลปิตํ ตถาคเตน ภาสิตํ ลปิตํ ตถาคเตนาติ ทีเปนฺติ, อนาจิณฺณํ ตถาคเตน อนาจิณฺณํ ตถาคเตนาติ ทีเปนฺติ, อาจิณฺณํ ตถาคเตน อาจิณฺณํ ตถาคเตนาติ ทีเปนฺติ, อปญฺญตฺตํ ตถาคเตน อปญฺญตฺตํ ตถาคเตนาติ ทีเปนฺติ, ปญฺญตฺตํ ตถาคเตน ปญฺญตฺตํ ตถาคเตนาติ ทีเปนฺติฯ เต อิเมหิ ทสหิ วตฺถูหิ  น อวกสฺสนฺติ น อปกสฺสนฺติ น อาเวนิ กมฺมานิ กโรนฺติ น อาเวนิ ปาติโมกฺขํ อุทฺทิสนฺติฯ เอตฺตาวตา โข, อานนฺท, สโงฺฆ สมโคฺค โหตี’’ติฯ</p>


<p>‘‘ภินฺนํ ปน, ภเนฺต, สงฺฆํ สมคฺคํ กตฺวา กิํ โส ปสวตี’’ติ? ‘‘พฺรหฺมํ, อานนฺท, ปุญฺญํ ปสวตี’’ติฯ ‘‘กิํ ปน, ภเนฺต, พฺรหฺมํ ปุญฺญ’’นฺติ? ‘‘กปฺปํ, อานนฺท, สคฺคมฺหิ โมทตีติ –</p>


<p>
‘‘สุขา  
สงฺฆสฺส สามคฺคี, สมคฺคานญฺจ อนุคฺคโห;  
  
สมคฺครโต ธมฺมโฎฺฐ, โยคเกฺขมา น ธํสติ;  
  
สงฺฆํ สมคฺคํ กตฺวาน, กปฺปํ สคฺคมฺหิ โมทตี’’ติฯ ทสมํ;  
</p>
  
อุปาลิวโคฺค จตุโตฺถฯ  
</p>
  
<p>ตสฺสุทฺทานํ –</p>


<p>
อุปาลิ ฐปนา อุพฺพาโห, อุปสมฺปทนิสฺสยา;  
  
สามเณโร จ เทฺว เภทา, อานเนฺทหิ ปเร ทุเวติฯ  
</p>
  
  
  
  
  