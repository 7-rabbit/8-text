<h1>๑๖. วีสตินิปาโต</h1>
<h3>๑. อธิมุตฺตเตฺถรคาถา</h3>
<ol>
<li>
‘‘ยญฺญตฺถํ  
  
  
วา ธนตฺถํ วา, เย หนาม มยํ ปุเร;  
  
อวเสสํ  
อวเส ตํ (สี. อฎฺฐ. มูลปาโฐ), อวเสสานํ (อฎฺฐ.?)  
ภยํ โหติ, เวธนฺติ วิลปนฺติ จฯ  
</li>
  
<li>
‘‘ตสฺส เต นตฺถิ ภีตตฺตํ, ภิโยฺย วโณฺณ ปสีทติ;  
  
กสฺมา น ปริเทเวสิ, เอวรูเป มหพฺภเยฯ  
</li>
  
<li>
‘‘นตฺถิ เจตสิกํ ทุกฺขํ, อนเปกฺขสฺส คามณิ;  
  
อติกฺกนฺตา ภยา สเพฺพ, ขีณสํโยชนสฺส เวฯ  
</li>
  
<li>
‘‘ขีณาย ภวเนตฺติยา, ทิเฎฺฐ ธเมฺม ยถาตเถ;  
  
น  
ภยํ มรเณ โหติ, ภารนิเกฺขปเน ยถาฯ  
</li>
  
<li>
‘‘สุจิณฺณํ พฺรหฺมจริยํ เม, มโคฺค จาปิ สุภาวิโต;  
  
มรเณ เม ภยํ นตฺถิ, โรคานมิว สงฺขเยฯ  
</li>
  
<li>
‘‘สุจิณฺณํ พฺรหฺมจริยํ เม, มโคฺค จาปิ สุภาวิโต;  
  
นิรสฺสาทา ภวา ทิฎฺฐา, วิสํ ปิตฺวาว  
ปีตฺวาว (สี.)  
ฉฑฺฑิตํฯ  
</li>
  
<li>
‘‘ปารคู อนุปาทาโน, กตกิโจฺจ อนาสโว;  
  
ตุโฎฺฐ อายุกฺขยา โหติ, มุโตฺต อาฆาตนา ยถาฯ  
</li>
  
<li>
‘‘อุตฺตมํ ธมฺมตํ ปโตฺต, สพฺพโลเก อนตฺถิโก;  
  
อาทิตฺตาว ฆรา มุโตฺต, มรณสฺมิํ น โสจติฯ  
</li>
  
<li>
‘‘ยทตฺถิ สงฺคตํ กิญฺจิ, ภโว วา ยตฺถ ลพฺภติ;  
  
สพฺพํ อนิสฺสรํ เอตํ, อิติ วุตฺตํ มเหสินาฯ  
</li>
  
<li>
‘‘โย ตํ ตถา ปชานาติ, ยถา พุเทฺธน เทสิตํ;  
  
น คณฺหาติ ภวํ กิญฺจิ, สุตตฺตํว อโยคุฬํฯ  
</li>
  
<li>
‘‘น เม โหติ ‘อโหสิ’นฺติ, ‘ภวิสฺส’นฺติ น โหติ เม;  
  
สงฺขารา วิคมิสฺสนฺติ, ตตฺถ กา ปริเทวนาฯ  
</li>
  
<li>
‘‘สุทฺธํ ธมฺมสมุปฺปาทํ, สุทฺธํ สงฺขารสนฺตติํ;  
  
ปสฺสนฺตสฺส ยถาภูตํ, น ภยํ โหติ คามณิฯ  
</li>
  
<li>
‘‘ติณกฎฺฐสมํ  
  
โลกํ, ยทา ปญฺญาย ปสฺสติ;  
  
มมตฺตํ โส อสํวินฺทํ, ‘นตฺถิ เม’ติ น โสจติฯ  
</li>
  
<li>
‘‘อุกฺกณฺฐามิ  
สรีเรน, ภเวนมฺหิ อนตฺถิโก;  
  
โสยํ  
ภิชฺชิสฺสติ กาโย, อโญฺญ จ น ภวิสฺสติฯ  
</li>
  
<li>
‘‘ยํ โว กิจฺจํ สรีเรน, ตํ กโรถ ยทิจฺฉถ;  
  
น เม ตปฺปจฺจยา ตตฺถ, โทโส เปมญฺจ เหหิติ’’ฯ  
</li>
  
<li>
ตสฺส ตํ วจนํ สุตฺวา, อพฺภุตํ โลมหํสนํ;  
  
สตฺถานิ นิกฺขิปิตฺวาน, มาณวา เอตทพฺรวุํฯ  
</li>
  
<li>
‘‘กิํ ภทเนฺต กริตฺวาน, โก วา อาจริโย ตว;  
  
กสฺส สาสนมาคมฺม, ลพฺภเต ตํ อโสกตา’’ฯ  
</li>
  
<li>
‘‘สพฺพญฺญู สพฺพทสฺสาวี, ชิโน อาจริโย มม;  
  
มหาการุณิโก สตฺถา, สพฺพโลกติกิจฺฉโกฯ  
</li>
  
<li>
‘‘เตนายํ เทสิโต ธโมฺม, ขยคามี อนุตฺตโร;  
  
ตสฺส สาสนมาคมฺม, ลพฺภเต ตํ อโสกตา’’ฯ  
</li>
  
<li>
สุตฺวาน โจรา อิสิโน สุภาสิตํ, นิกฺขิปฺป สตฺถานิ จ อาวุธานิ จ;  
  
ตมฺหา จ กมฺมา วิรมิํสุ เอเก, เอเก จ ปพฺพชฺชมโรจยิํสุฯ  
</li>
  
<li>
เต ปพฺพชิตฺวา สุคตสฺส สาสเน, ภาเวตฺว โพชฺฌงฺคพลานิ ปณฺฑิตา;  
  
อุทคฺคจิตฺตา สุมนา กตินฺทฺริยา, ผุสิํสุ นิพฺพานปทํ อสงฺขตนฺติฯ  
</li>
  
…อธิมุโตฺต เถโร…ฯ  
</li>
  
<h3>๒. ปาราปริยเตฺถรคาถา</h3>
</ol>
<ol>
<li>
‘‘สมณสฺส  
อหุ จินฺตา, ปาราปริยสฺส ภิกฺขุโน;  
  
เอกกสฺส นิสินฺนสฺส, ปวิวิตฺตสฺส ฌายิโนฯ  
</li>
  
<li>
‘‘กิมานุปุพฺพํ ปุริโส, กิํ วตํ กิํ สมาจารํ;  
  
อตฺตโน กิจฺจการีสฺส, น จ กญฺจิ วิเหฐเยฯ  
</li>
  
<li>
‘‘อินฺทฺริยานิ  
มนุสฺสานํ, หิตาย อหิตาย จ;  
  
อรกฺขิตานิ อหิตาย, รกฺขิตานิ หิตาย จฯ  
</li>
  
<li>
‘‘อินฺทฺริยาเนว สารกฺขํ, อินฺทฺริยานิ จ โคปยํ;  
  
อตฺตโน กิจฺจการีสฺส, น จ กญฺจิ วิเหฐเยฯ  
</li>
  
<li>
‘‘จกฺขุนฺทฺริยํ  
เจ รูเปสุ, คจฺฉนฺตํ อนิวารยํ;  
  
อนาทีนวทสฺสาวี, โส ทุกฺขา น หิ มุจฺจติฯ  
</li>
  
<li>
‘‘โสตินฺทฺริยํ เจ สเทฺทสุ, คจฺฉนฺตํ อนิวารยํ;  
  
อนาทีนวทสฺสาวี, โส ทุกฺขา น หิ มุจฺจติฯ  
</li>
  
<li>
‘‘อนิสฺสรณทสฺสาวี  
, คเนฺธ เจ ปฎิเสวติ;  
  
น โส มุจฺจติ ทุกฺขมฺหา, คเนฺธสุ อธิมุจฺฉิโตฯ  
</li>
  
<li>
‘‘อมฺพิลํ มธุรคฺคญฺจ, ติตฺตกคฺคมนุสฺสรํ;  
  
รสตณฺหาย คธิโต, หทยํ นาวพุชฺฌติฯ  
</li>
  
<li>
‘‘สุภานฺยปฺปฎิกูลานิ, โผฎฺฐพฺพานิ อนุสฺสรํ;  
  
รโตฺต ราคาธิกรณํ, วิวิธํ วินฺทเต ทุขํฯ  
</li>
  
<li>
‘‘มนํ เจเตหิ ธเมฺมหิ, โย น สโกฺกติ รกฺขิตุํ;  
  
ตโต  
นํ ทุกฺขมเนฺวติ, สเพฺพเหเตหิ ปญฺจหิฯ  
</li>
  
<li>
‘‘ปุพฺพโลหิตสมฺปุณฺณํ, พหุสฺส กุณปสฺส จ;  
  
นรวีรกตํ วคฺคุํ, สมุคฺคมิว จิตฺติตํฯ  
</li>
  
<li>
‘‘กฎุกํ มธุรสฺสาทํ, ปิยนิพนฺธนํ ทุขํ;  
  
ขุรํว มธุนา ลิตฺตํ, อุลฺลิหํ นาวพุชฺฌติฯ  
</li>
  
<li>
‘‘อิตฺถิรูเป อิตฺถิสเร, โผฎฺฐเพฺพปิ จ อิตฺถิยา;  
  
อิตฺถิคเนฺธสุ สารโตฺต, วิวิธํ วินฺทเต ทุขํฯ  
</li>
  
<li>
‘‘อิตฺถิโสตานิ สพฺพานิ, สนฺทนฺติ ปญฺจ ปญฺจสุ;  
  
เตสมาวรณํ กาตุํ, โย สโกฺกติ วีริยวาฯ  
</li>
  
<li>
‘‘โส อตฺถวา โส ธมฺมโฎฺฐ, โส ทโกฺข โส วิจกฺขโณ;  
  
กเรยฺย รมมาโนปิ, กิจฺจํ ธมฺมตฺถสํหิตํฯ  
</li>
  
<li>
‘‘อโถ  
สีทติ สญฺญุตฺตํ, วเชฺช กิจฺจํ นิรตฺถกํ;  
  
‘น ตํ กิจฺจ’นฺติ มญฺญิตฺวา, อปฺปมโตฺต วิจกฺขโณฯ  
</li>
  
<li>
‘‘ยญฺจ อเตฺถน สญฺญุตฺตํ, ยา จ ธมฺมคตา รติ;  
  
ตํ สมาทาย วเตฺตถ, สา หิ เว อุตฺตมา รติฯ  
</li>
  
<li>
‘‘อุจฺจาวเจหุปาเยหิ, ปเรสมภิชิคีสติ;  
  
หนฺตฺวา วธิตฺวา อถ โสจยิตฺวา, อาโลปติ สาหสา โย ปเรสํฯ  
</li>
  
<li>
‘‘ตจฺฉโนฺต อาณิยา อาณิํ, นิหนฺติ พลวา ยถา;  
  
อินฺทฺริยานินฺทฺริเยเหว  
, นิหนฺติ กุสโล ตถาฯ  
</li>
  
<li>
‘‘สทฺธํ  
วีริยํ สมาธิญฺจ, สติปญฺญญฺจ ภาวยํ;  
  
ปญฺจ ปญฺจหิ หนฺตฺวาน, อนีโฆ ยาติ พฺราหฺมโณฯ  
</li>
  
<li>
‘‘โส อตฺถวา โส ธมฺมโฎฺฐ, กตฺวา วากฺยานุสาสนิํ;  
  
สเพฺพน สพฺพํ พุทฺธสฺส, โส นโร สุขเมธตี’’ติฯ  
</li>
  
…ปาราปริโย เถโร…ฯ  
</li>
  
<h3>๓. เตลกานิเตฺถรคาถา</h3>
</ol>
<ol>
<li>
‘‘จิรรตฺตํ วตาตาปี, ธมฺมํ อนุวิจินฺตยํ;  
  
สมํ จิตฺตสฺส นาลตฺถํ, ปุจฺฉํ สมณพฺราหฺมเณฯ  
</li>
  
<li>
‘‘‘โก  
โส ปารงฺคโต โลเก, โก ปโตฺต อมโตคธํ;  
  
กสฺส ธมฺมํ ปฎิจฺฉามิ, ปรมตฺถวิชานนํ’ฯ  
</li>
  
<li>
‘‘อโนฺตวงฺกคโต อาสิ, มโจฺฉว ฆสมามิสํ;  
  
พโทฺธ มหินฺทปาเสน, เวปจิตฺยสุโร ยถาฯ  
</li>
  
<li>
‘‘อญฺฉามิ นํ น มุญฺจามิ, อสฺมา โสกปริทฺทวา;  
  
โก เม พนฺธํ มุญฺจํ โลเก, สโมฺพธิํ เวทยิสฺสติฯ  
</li>
  
<li>
‘‘สมณํ พฺราหฺมณํ วา กํ, อาทิสนฺตํ ปภงฺคุนํฯ  
  
กสฺส ธมฺมํ ปฎิจฺฉามิ, ชรามจฺจุปวาหนํฯ  
</li>
  
<li>
‘‘วิจิกิจฺฉากงฺขาคนฺถิตํ, สารมฺภพลสญฺญุตํ;  
  
โกธปฺปตฺตมนตฺถทฺธํ, อภิชปฺปปฺปทารณํฯ  
</li>
  
<li>
‘‘ตณฺหาธนุสมุฎฺฐานํ  
, เทฺว จ ปนฺนรสายุตํ  
เทฺวธาปนฺนรสายุตํ (?)  
;  
  
ปสฺส  
โอรสิกํ พาฬฺหํ, เภตฺวาน ยทิ  
ยท (สี. อฎฺฐ.) หทิ (?) ‘‘หทเย’’ติ ตํสํวณฺณนา  
ติฎฺฐติฯ  
</li>
  
<li>
‘‘อนุทิฎฺฐีนํ อปฺปหานํ, สงฺกปฺปปรเตชิตํ;  
  
เตน วิโทฺธ ปเวธามิ, ปตฺตํว มาลุเตริตํฯ  
</li>
  
<li>
‘‘อชฺฌตฺตํ เม สมุฎฺฐาย, ขิปฺปํ ปจฺจติ มามกํ;  
  
ฉผสฺสายตนี กาโย, ยตฺถ สรติ สพฺพทาฯ  
</li>
  
<li>
‘‘ตํ น ปสฺสามิ เตกิจฺฉํ, โย เมตํ สลฺลมุทฺธเร;  
  
นานารเชฺชน สเตฺถน  
นารเคฺคน น สเตฺถน (?)  
, นาเญฺญน วิจิกิจฺฉิตํฯ  
</li>
  
<li>
‘‘โก เม อสโตฺถ อวโณ, สลฺลมพฺภนฺตรปสฺสยํ;  
  
อหิํสํ สพฺพคตฺตานิ, สลฺลํ เม อุทฺธริสฺสติฯ  
</li>
  
<li>
‘‘ธมฺมปฺปติ  
หิ โส เสโฎฺฐ, วิสโทสปฺปวาหโก;  
  
คมฺภีเร ปติตสฺส เม, ถลํ ปาณิญฺจ ทสฺสเยฯ  
</li>
  
<li>
‘‘รหเทหมสฺมิ โอคาโฬฺห, อหาริยรชมตฺติเก;  
  
มายาอุสูยสารมฺภ, ถินมิทฺธมปตฺถเฎฯ  
</li>
  
<li>
‘‘อุทฺธจฺจเมฆถนิตํ, สํโยชนวลาหกํ;  
  
วาหา วหนฺติ กุทฺทิฎฺฐิํ  
ทุทฺทิฎฺฐิํ (สี. ธ. ป. ๓๓๙)  
, สงฺกปฺปา ราคนิสฺสิตาฯ  
</li>
  
<li>
‘‘สวนฺติ สพฺพธิ โสตา, ลตา อุพฺภิชฺช ติฎฺฐติ;  
  
เต โสเต โก นิวาเรยฺย, ตํ ลตํ โก หิ เฉจฺฉติฯ  
</li>
  
<li>
‘‘เวลํ  
กโรถ ภทฺทเนฺต, โสตานํ สนฺนิวารณํ;  
  
มา เต มโนมโย โสโต, รุกฺขํว สหสา ลุเวฯ  
</li>
  
<li>
‘‘เอวํ  
เม ภยชาตสฺส, อปารา ปารเมสโต;  
  
ตาโณ ปญฺญาวุโธ สตฺถา, อิสิสงฺฆนิเสวิโตฯ  
</li>
  
<li>
‘‘โสปาณํ สุคตํ สุทฺธํ, ธมฺมสารมยํ ทฬฺหํ;  
  
ปาทาสิ วุยฺหมานสฺส, ‘มา ภายี’ติ จ มพฺรวิฯ  
</li>
  
<li>
‘‘สติปฎฺฐานปาสาทํ, อารุยฺห ปจฺจเวกฺขิสํ;  
  
ยํ ตํ ปุเพฺพ อมญฺญิสฺสํ, สกฺกายาภิรตํ ปชํฯ  
</li>
  
<li>
‘‘ยทา  
จ มคฺคมทฺทกฺขิํ, นาวาย อภิรูหนํ;  
  
อนธิฎฺฐาย อตฺตานํ, ติตฺถมทฺทกฺขิมุตฺตมํฯ  
</li>
  
<li>
‘‘สลฺลํ อตฺตสมุฎฺฐานํ, ภวเนตฺติปฺปภาวิตํ;  
  
เอเตสํ อปฺปวตฺตาย  
อปฺปวตฺติยา (?)  
, เทเสสิ มคฺคมุตฺตมํฯ  
</li>
  
<li>
‘‘ทีฆรตฺตานุสยิตํ, จิรรตฺตมธิฎฺฐิตํ;  
  
พุโทฺธ เมปานุที คนฺถํ, วิสโทสปฺปวาหโน’’ติฯ  
</li>
  
…เตลกานิ เถโร…ฯ  
</li>
  
<h3>๔. รฎฺฐปาลเตฺถรคาถา</h3>
</ol>
<ol>
<li>
  
ม. นิ. ๒.๓๐๒  
‘‘ปสฺส จิตฺตกตํ พิมฺพํ, อรุกายํ สมุสฺสิตํ;  
  
อาตุรํ พหุสงฺกปฺปํ, ยสฺส นตฺถิ ธุวํ ฐิติฯ  
</li>
  
<li>
‘‘ปสฺส จิตฺตกตํ รูปํ, มณินา กุณฺฑเลน จ;  
  
อฎฺฐิํ ตเจน โอนทฺธํ, สห วเตฺถหิ โสภติฯ  
</li>
  
<li>
‘‘อลตฺตกกตา  
ปาทา, มุขํ จุณฺณกมกฺขิตํ;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘อฎฺฐปทกตา  
เกสา, เนตฺตา อญฺชนมกฺขิตา;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘อญฺชนีว นวา จิตฺตา, ปูติกาโย อลงฺกโต;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘โอทหิ มิคโว ปาสํ, นาสทา วาคุรํ มิโค;  
  
ภุตฺวา นิวาปํ คจฺฉาม, กนฺทเนฺต มิคพนฺธเกฯ  
</li>
  
<li>
‘‘ฉิโนฺน ปาโส มิควสฺส, นาสทา วาคุรํ มิโค;  
  
ภุตฺวา นิวาปํ คจฺฉาม, โสจเนฺต มิคลุทฺทเกฯ  
</li>
  
<li>
‘‘ปสฺสามิ โลเก สธเน มนุเสฺส, ลทฺธาน วิตฺตํ น ททนฺติ โมหา;  
  
ลุทฺธา  
ธนํ สนฺนิจยํ กโรนฺติ, ภิโยฺยว กาเม อภิปตฺถยนฺติฯ  
</li>
  
<li>
‘‘ราชา  
ปสยฺหปฺปถวิํ วิเชตฺวา, สสาครนฺตํ มหิมาวสโนฺต;  
  
โอรํ สมุทฺทสฺส อติตฺตรูโป, ปารํ สมุทฺทสฺสปิ ปตฺถเยถฯ  
</li>
  
<li>
‘‘ราชา จ อเญฺญ จ พหู มนุสฺสา, อวีตตณฺหา มรณํ อุเปนฺติ;  
  
อูนาว หุตฺวาน ชหนฺติ เทหํ, กาเมหิ โลกมฺหิ น หตฺถิ ติตฺติฯ  
</li>
  
<li>
‘‘กนฺทนฺติ  
นํ ญาตี ปกิริย เกเส, อโห วตา โน อมราติ จาหุ;  
  
วเตฺถน นํ ปารุตํ นีหริตฺวา, จิตํ สโมธาย ตโต ฑหนฺติฯ  
</li>
  
<li>
‘‘โส ฑยฺหติ สูเลหิ ตุชฺชมาโน, เอเกน วเตฺถน  
เอเตน คเตฺถน (ก.)  
ปหาย โภเค;  
  
น มียมานสฺส ภวนฺติ ตาณา, ญาตี จ มิตฺตา อถ วา สหายาฯ  
</li>
  
<li>
‘‘ทายาทกา ตสฺส ธนํ หรนฺติ, สโตฺต ปน คจฺฉติ เยน กมฺมํ;  
  
น มียมานํ ธนมเนฺวติ  
มนฺวิติ (ก.)  
กิญฺจิ, ปุตฺตา จ ทารา จ ธนญฺจ รฎฺฐํฯ  
</li>
  
<li>
‘‘น ทีฆมายุํ ลภเต ธเนน, น จาปิ วิเตฺตน ชรํ วิหนฺติ;  
  
อปฺปปฺปํ หิทํ ชีวิตมาหุ ธีรา, อสสฺสตํ วิปฺปริณามธมฺมํฯ  
</li>
  
<li>
‘‘อฑฺฒา ทลิทฺทา จ ผุสนฺติ ผสฺสํ, พาโล จ ธีโร จ ตเถว ผุโฎฺฐ;  
  
พาโล หิ พาลฺยา วธิโตว เสติ, ธีโร  
จ โน เวธติ ผสฺสผุโฎฺฐฯ  
</li>
  
<li>
‘‘ตสฺมา  
หิ ปญฺญาว ธเนน เสยฺยา, ยาย โวสานมิธาธิคจฺฉติ;  
  
อโพฺยสิตตฺตา หิ ภวาภเวสุ, ปาปานิ กมฺมานิ กโรติ โมหาฯ  
</li>
  
<li>
‘‘อุเปติ  
คพฺภญฺจ ปรญฺจ โลกํ, สํสารมาปชฺช ปรมฺปราย;  
  
ตสฺสปฺปปโญฺญ อภิสทฺทหโนฺต, อุเปติ คพฺภญฺจ ปรญฺจ โลกํฯ  
</li>
  
<li>
‘‘โจโร  
ยถา สนฺธิมุเข คหีโต, สกมฺมุนา หญฺญติ ปาปธโมฺม;  
  
เอวํ ปชา เปจฺจ ปรมฺหิ โลเก, สกมฺมุนา หญฺญติ ปาปธโมฺมฯ  
</li>
  
<li>
‘‘กามา หิ จิตฺรา มธุรา มโนรมา, วิรูปรูเปน มเถนฺติ จิตฺตํ;  
  
อาทีนวํ กามคุเณสุ ทิสฺวา, ตสฺมา อหํ ปพฺพชิโตมฺหิ ราชฯ  
</li>
  
<li>
‘‘ทุมปฺผลานีว ปตนฺติ มาณวา, ทหรา จ วุฑฺฒา จ สรีรเภทา;  
  
เอตมฺปิ  
ทิสฺวา ปพฺพชิโตมฺหิ ราช, อปณฺณกํ สามญฺญเมว เสโยฺยฯ  
</li>
  
<li>
‘‘สทฺธายาหํ ปพฺพชิโต, อุเปโต ชินสาสเน;  
  
อวชฺฌา มยฺหํ ปพฺพชฺชา, อนโณ ภุญฺชามิ โภชนํฯ  
</li>
  
<li>
‘‘กาเม อาทิตฺตโต ทิสฺวา, ชาตรูปานิ สตฺถโต;  
  
คพฺภโวกฺกนฺติโต ทุกฺขํ, นิรเยสุ มหพฺภยํฯ  
</li>
  
<li>
‘‘เอตมาทีนวํ ญตฺวา, สํเวคํ อลภิํ ตทา;  
  
โสหํ วิโทฺธ ตทา สโนฺต, สมฺปโตฺต อาสวกฺขยํฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺสตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโย’’ติฯ  
</li>
  
… รฎฺฐปาโล เถโร…ฯ  
</li>
  
<h3>๕. มาลุกฺยปุตฺตเตฺถรคาถา</h3>
</ol>
<ol>
<li>
  
สํ. นิ. ๔.๙๕  
‘‘รูปํ  
ทิสฺวา สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌสฺส ติฎฺฐติฯ  
</li>
  
<li>
‘‘ตสฺส  
วฑฺฒนฺติ เวทนา, อเนกา รูปสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวมาจินโต ทุกฺขํ, อารา นิพฺพาน  
นิพฺพานํ (สี.)  
วุจฺจติฯ  
</li>
  
<li>
‘‘สทฺทํ สุตฺวา สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌสฺส ติฎฺฐติฯ  
</li>
  
<li>
‘‘ตสฺส วฑฺฒนฺติ เวทนา, อเนกา สทฺทสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวมาจินโต ทุกฺขํ, อารา นิพฺพาน วุจฺจติฯ  
</li>
  
<li>
‘‘คนฺธํ ฆตฺวา สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌสฺส ติฎฺฐติฯ  
</li>
  
<li>
‘‘ตสฺส  
วฑฺฒนฺติ เวทนา, อเนกา คนฺธสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวมาจินโต ทุกฺขํ, อารา นิพฺพาน วุจฺจติฯ  
</li>
  
<li>
‘‘รสํ โภตฺวา สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌสฺส ติฎฺฐติฯ  
</li>
  
<li>
‘‘ตสฺส  
วฑฺฒนฺติ เวทนา, อเนกา รสสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวมาจินโต ทุกฺขํ, อารา นิพฺพาน วุจฺจติฯ  
</li>
  
<li>
‘‘ผสฺสํ  
ผุสฺส สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌสฺส ติฎฺฐติฯ  
</li>
  
<li>
‘‘ตสฺส วฑฺฒนฺติ เวทนา, อเนกา ผสฺสสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวมาจินโต ทุกฺขํ, อารา นิพฺพาน วุจฺจติฯ  
</li>
  
<li>
‘‘ธมฺมํ ญตฺวา สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌสฺส ติฎฺฐติฯ  
</li>
  
<li>
‘‘ตสฺส  
วฑฺฒนฺติ เวทนา, อเนกา ธมฺมสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวมาจินโต ทุกฺขํ, อารา นิพฺพาน วุจฺจติฯ  
</li>
  
<li>
‘‘น โส รชฺชติ รูเปสุ, รูปํ ทิสฺวา ปติสฺสโต;  
  
วิรตฺตจิโตฺต เวเทติ, ตญฺจ นาโชฺฌสฺส ติฎฺฐติฯ  
</li>
  
<li>
‘‘ยถาสฺส ปสฺสโต รูปํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจติฯ  
</li>
  
<li>
‘‘น โส รชฺชติ สเทฺทสุ, สทฺทํ สุตฺวา ปติสฺสโต;  
  
วิรตฺตจิโตฺต เวเทติ, ตญฺจ นาโชฺฌสฺส ติฎฺฐติฯ  
</li>
  
<li>
‘‘ยถาสฺส สุณโต สทฺทํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจติฯ  
</li>
  
<li>
‘‘น โส รชฺชติ คเนฺธสุ, คนฺธํ ฆตฺวา ปติสฺสโต;  
  
วิรตฺตจิโตฺต เวเทติ, ตญฺจ นาโชฺฌสฺส ติฎฺฐติฯ  
</li>
  
<li>
‘‘ยถาสฺส  
ฆายโต คนฺธํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจติฯ  
</li>
  
<li>
‘‘น  
โส รชฺชติ รเสสุ, รสํ โภตฺวา ปติสฺสโต;  
  
วิรตฺตจิโตฺต เวเทติ, ตญฺจ นาโชฺฌสฺส ติฎฺฐติฯ  
</li>
  
<li>
‘‘ยถาสฺส สายรโต รสํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจติฯ  
</li>
  
<li>
‘‘น โส รชฺชติ ผเสฺสสุ, ผสฺสํ ผุสฺส ปติสฺสโต;  
  
วิรตฺตจิโตฺต เวเทติ, ตญฺจ นาโชฺฌสฺส ติฎฺฐติฯ  
</li>
  
<li>
‘‘ยถาสฺส ผุสโต ผสฺสํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจติฯ  
</li>
  
<li>
‘‘น โส รชฺชติ ธเมฺมสุ, ธมฺมํ ญตฺวา ปติสฺสโต;  
  
วิรตฺตจิโตฺต เวเทติ, ตญฺจ นาโชฺฌสฺส ติฎฺฐติฯ  
</li>
  
<li>
‘‘ยถาสฺส  
วิชานโต ธมฺมํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจติ’’ฯ  
</li>
  
… มาลุกฺยปุโตฺต เถโร…ฯ  
</li>
  
<h3>๖. เสลเตฺถรคาถา</h3>
</ol>
<ol>
<li>
‘‘ปริปุณฺณกาโย สุรุจิ, สุชาโต จารุทสฺสโน;  
  
สุวณฺณวโณฺณสิ ภควา, สุสุกฺกทาโฐสิ วีริยวา  
สุสุกฺกทาโฐ วิรียวา (สี.)  
ฯ  
</li>
  
<li>
‘‘นรสฺส หิ สุชาตสฺส, เย ภวนฺติ วิยญฺชนา;  
  
สเพฺพ  
เต ตว กายสฺมิํ, มหาปุริสลกฺขณาฯ  
</li>
  
<li>
‘‘ปสนฺนเนโตฺต สุมุโข, พฺรหา อุชุ ปตาปวา;  
  
มเชฺฌ สมณสงฺฆสฺส, อาทิโจฺจว วิโรจสิฯ  
</li>
  
<li>
‘‘กลฺยาณทสฺสโน ภิกฺขุ, กญฺจนสนฺนิภตฺตโจ;  
  
กิํ เต สมณภาเวน, เอวํ อุตฺตมวณฺณิโนฯ  
</li>
  
<li>
‘‘ราชา  
อรหสิ ภวิตุํ, จกฺกวตฺตี รเถสโภ;  
  
จาตุรโนฺต วิชิตาวี, ชมฺพุสณฺฑสฺส  
ชมฺพุมณฺฑสฺส (ก.)  
อิสฺสโรฯ  
</li>
  
<li>
‘‘ขตฺติยา โภคี ราชาโน  
โภคา ราชาโน (สี. ก.), โภชราชาโน (สฺยา.)  
, อนุยนฺตา ภวนฺติ เต;  
  
ราชาภิราชา  
ราชาธิราชา (สี. ก.)  
มนุชิโนฺท, รชฺชํ กาเรหิ โคตม’’ฯ  
</li>
  
<li>
‘‘ราชาหมสฺมิ  
เสล, (เสลาติ ภควา) ธมฺมราชา อนุตฺตโร;  
  
ธเมฺมน จกฺกํ วเตฺตมิ, จกฺกํ อปฺปฎิวตฺติยํ’’ฯ  
</li>
  
<li>
‘‘สมฺพุโทฺธ ปฎิชานาสิ, (อิติ เสโล พฺราหฺมโณ) ธมฺมราชา อนุตฺตโร;  
  
‘ธเมฺมน จกฺกํ วเตฺตมิ’, อิติ ภาสถ โคตมฯ  
</li>
  
<li>
‘‘โก นุ เสนาปติ โภโต, สาวโก สตฺถุรนฺวโย  
อนฺวโย (สี.)  
;  
  
โก เตตมนุวเตฺตติ, ธมฺมจกฺกํ ปวตฺติตํ’’ฯ  
</li>
  
<li>
‘‘มยา  
ปวตฺติตํ จกฺกํ, (เสลาติ ภควา) ธมฺมจกฺกํ อนุตฺตรํ;  
  
สาริปุโตฺต อนุวเตฺตติ, อนุชาโต ตถาคตํฯ  
</li>
  
<li>
‘‘อภิเญฺญยฺยํ อภิญฺญาตํ, ภาเวตพฺพญฺจ ภาวิตํ;  
  
ปหาตพฺพํ ปหีนํ เม, ตสฺมา พุโทฺธสฺมิ พฺราหฺมณฯ  
</li>
  
<li>
‘‘วินยสฺสุ  
มยิ กงฺขํ, อธิมุญฺจสฺสุ พฺราหฺมณ;  
  
ทุลฺลภํ ทสฺสนํ โหติ, สมฺพุทฺธานํ อภิณฺหโสฯ  
</li>
  
<li>
‘‘เยสํ เว ทุลฺลโภ โลเก, ปาตุภาโว อภิณฺหโส;  
  
โสหํ พฺราหฺมณ พุโทฺธสฺมิ, สลฺลกโตฺต  
สลฺลกโนฺต (สี.)  
อนุตฺตโรฯ  
</li>
  
<li>
‘‘พฺรหฺมภูโต อติตุโล, มารเสนปฺปมทฺทโน;  
  
สพฺพามิเตฺต วเส  
วสี (สฺยา. ก., ม. นิ. ๒.๓๙๙; สุ. นิ. ๙๖๖)  
กตฺวา, โมทามิ อกุโตภโย’’ฯ  
</li>
  
<li>
‘‘อิทํ โภโนฺต นิสาเมถ, ยถา ภาสติ จกฺขุมา;  
  
สลฺลกโตฺต มหาวีโร, สีโหว นทตี วเนฯ  
</li>
  
<li>
‘‘พฺรหฺมภูตํ อติตุลํ, มารเสนปฺปมทฺทนํ;  
  
โก ทิสฺวา นปฺปสีเทยฺย, อปิ กณฺหาภิชาติโกฯ  
</li>
  
<li>
‘‘โย มํ อิจฺฉติ อเนฺวตุ, โย วา นิจฺฉติ คจฺฉตุ;  
  
อิธาหํ ปพฺพชิสฺสามิ, วรปญฺญสฺส สนฺติเก’’ฯ  
</li>
  
<li>
‘‘เอตํ เจ รุจฺจติ โภโต, สมฺมาสมฺพุทฺธสาสนํ;  
  
มยมฺปิ ปพฺพชิสฺสาม, วรปญฺญสฺส สนฺติเกฯ  
</li>
  
<li>
‘‘พฺราหฺมณา ติสตา อิเม, ยาจนฺติ ปญฺชลีกตา;  
  
‘พฺรหฺมจริยํ จริสฺสาม, ภควา ตว สนฺติเก’’’ฯ  
</li>
  
<li>
‘‘สฺวาขาตํ  
พฺรหฺมจริยํ, (เสลาติ ภควา) สนฺทิฎฺฐิกมกาลิกํ;  
  
ยตฺถ อโมฆา ปพฺพชฺชา, อปฺปมตฺตสฺส สิกฺขโต’’ฯ  
</li>
  
<li>
‘‘ยํ  
ตํ สรณมาคมฺห  
สรณมาคมฺม (สพฺพตฺถ)  
, อิโต อฎฺฐเม  
อฎฺฐมิ (สฺยา. ก.)  
จกฺขุม;  
  
สตฺตรเตฺตน ภควา, ทนฺตามฺห ตว สาสเนฯ  
</li>
  
<li>
‘‘ตุวํ  
  
พุโทฺธ ตุวํ สตฺถา, ตุวํ มาราภิภู มุนิ;  
  
ตุวํ อนุสเย เฉตฺวา, ติโณฺณ ตาเรสิมํ ปชํฯ  
</li>
  
<li>
‘‘อุปธี เต สมติกฺกนฺตา, อาสวา เต ปทาลิตา;  
  
สีโหว อนุปาทาโน, ปหีนภยเภรโวฯ  
</li>
  
<li>
‘‘ภิกฺขโว ติสตา อิเม, ติฎฺฐนฺติ ปญฺชลีกตา;  
  
ปาเท วีร ปสาเรหิ, นาคา วนฺทนฺตุ สตฺถุโน’’ติฯ  
</li>
  
… เสโล เถโร…ฯ  
</li>
  
<h3>๗. กาฬิโคธาปุตฺตภทฺทิยเตฺถรคาถา</h3>
</ol>
<ol>
<li>
‘‘ยาตํ เม หตฺถิคีวาย, สุขุมา วตฺถา ปธาริตา;  
  
สาลีนํ โอทโน ภุโตฺต, สุจิมํสูปเสจโนฯ  
</li>
  
<li>
‘‘โสชฺช ภโทฺท สาตติโก, อุญฺฉาปตฺตาคเต รโต;  
  
ฌายติ อนุปาทาโน, ปุโตฺต โคธาย ภทฺทิโยฯ  
</li>
  
<li>
‘‘ปํสุกูลี สาตติโก, อุญฺฉาปตฺตาคเต รโต;  
  
ฌายติ อนุปาทาโน, ปุโตฺต โคธาย ภทฺทิโยฯ  
</li>
  
<li>
‘‘ปิณฺฑปาตี สาตติโก…เป.…ฯ  
  
<li>
‘‘เตจีวรี สาตติโก…เป.…ฯ  
  
<li>
‘‘สปทานจารี สาตติโก…เป.…ฯ  
  
<li>
‘‘เอกาสนี สาตติโก…เป.…ฯ  
  
<li>
‘‘ปตฺตปิณฺฑี สาตติโก…เป.…ฯ  
  
<li>
‘‘ขลุปจฺฉาภตฺตี สาตติโก…เป.…ฯ  
  
<li>
‘‘อารญฺญิโก สาตติโก…เป.…ฯ  
  
<li>
‘‘รุกฺขมูลิโก  
สาตติโก…เป.…ฯ  
  
<li>
‘‘อโพฺภกาสี สาตติโก…เป.…ฯ  
  
<li>
‘‘โสสานิโก สาตติโก…เป.…ฯ  
  
<li>
‘‘ยถาสนฺถติโก สาตติโก…เป.…ฯ  
  
<li>
‘‘เนสชฺชิโก  
  
สาตติโก…เป.…ฯ  
  
<li>
‘‘อปฺปิโจฺฉ สาตติโก…เป.…ฯ  
  
<li>
‘‘สนฺตุโฎฺฐ สาตติโก…เป.…ฯ  
  
<li>
‘‘ปวิวิโตฺต สาตติโก…เป.…ฯ  
  
<li>
‘‘อสํสโฎฺฐ สาตติโก…เป.…ฯ  
  
<li>
‘‘อารทฺธวีริโย สาตติโก…เป.…ฯ  
  
<li>
‘‘หิตฺวา สตปลํ กํสํ, โสวณฺณํ สตราชิกํ;  
  
อคฺคหิํ มตฺติกาปตฺตํ, อิทํ ทุติยาภิเสจนํฯ  
</li>
  
<li>
‘‘อุเจฺจ มณฺฑลิปากาเร, ทฬฺหมฎฺฎาลโกฎฺฐเก;  
  
รกฺขิโต ขคฺคหเตฺถหิ, อุตฺตสํ วิหริํ ปุเรฯ  
</li>
  
<li>
‘‘โสชฺช ภโทฺท อนุตฺราสี, ปหีนภยเภรโว;  
  
ฌายติ วนโมคยฺห, ปุโตฺต โคธาย ภทฺทิโยฯ  
</li>
  
<li>
‘‘สีลกฺขเนฺธ ปติฎฺฐาย, สติํ ปญฺญญฺจ ภาวยํ;  
  
ปาปุณิํ อนุปุเพฺพน, สพฺพสํโยชนกฺขย’’นฺติฯ  
</li>
  
… ภทฺทิโย กาฬิโคธาย ปุโตฺต เถโร…ฯ  
</li>
  
<h3>๘. องฺคุลิมาลเตฺถรคาถา</h3>
</ol>
<ol>
<li>
‘‘คจฺฉํ  
วเทสิ สมณ ‘ฎฺฐิโตมฺหิ’, มมญฺจ พฺรูสิ ฐิตมฎฺฐิโตติ;  
  
ปุจฺฉามิ  
ตํ สมณ เอตมตฺถํ, ‘กถํ ฐิโต ตฺวํ อหมฎฺฐิโตมฺหิ’’’ฯ  
</li>
  
<li>
‘‘ฐิโต อหํ องฺคุลิมาล สพฺพทา, สเพฺพสุ ภูเตสุ นิธาย ทณฺฑํ;  
  
ตุวญฺจ ปาเณสุ อสญฺญโตสิ, ตสฺมา ฐิโตหํ ตุวมฎฺฐิโตสิ’’ฯ  
</li>
  
<li>
‘‘จิรสฺสํ วต เม มหิโต มเหสี, มหาวนํ สมโณ ปจฺจปาทิ  
ปจฺจุปาทิ (สพฺพตฺถ)  
;  
  
โสหํ จชิสฺสามิ สหสฺสปาปํ, สุตฺวาน คาถํ ตว ธมฺมยุตฺตํ’’ฯ  
</li>
  
<li>
อิเจฺจว  
โจโร อสิมาวุธญฺจ, โสเพฺภ ปปาเต นรเก อนฺวกาสิ  
อกิริ (ม. นิ. ๒.๓๔๙)  
;  
  
อวนฺทิ โจโร สุคตสฺส ปาเท, ตเตฺถว ปพฺพชฺชมยาจิ พุทฺธํฯ  
</li>
  
<li>
พุโทฺธ จ โข การุณิโก มเหสิ, โย สตฺถา โลกสฺส สเทวกสฺส;  
  
‘ตเมหิ ภิกฺขู’ติ ตทา อโวจ, เอเสว ตสฺส อหุ ภิกฺขุภาโวฯ  
</li>
  
<li>
‘‘โย  
จ ปุเพฺพ ปมชฺชิตฺวา, ปจฺฉา โส นปฺปมชฺชติ;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
‘‘ยสฺส  
ปาปํ กตํ กมฺมํ, กุสเลน ปิธียติ  
ปิถียติ (สี. สฺยา.)  
;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
‘‘โย หเว ทหโร ภิกฺขุ, ยุญฺชติ พุทฺธสาสเน;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
  
ทิสา หิ (สฺยา. ก., ม. นิ. ๒.๓๕๒)  
‘‘ทิสาปิ เม ธมฺมกถํ สุณนฺตุ, ทิสาปิ เม ยุญฺชนฺตุ พุทฺธสาสเน;  
  
ทิสาปิ เม เต มนุเช ภชนฺตุ, เย ธมฺมเมวาทปยนฺติ สโนฺตฯ  
</li>
  
<li>
‘‘ทิสา หิ เม ขนฺติวาทานํ, อวิโรธปฺปสํสินํ;  
  
สุณนฺตุ ธมฺมํ กาเลน, ตญฺจ อนุวิธียนฺตุฯ  
</li>
  
<li>
‘‘น หิ ชาตุ โส มมํ หิํเส, อญฺญํ วา ปน กิญฺจนํ  
กญฺจินํ (สี. สฺยา.), กญฺจนํ (?)  
;  
  
ปปฺปุยฺย ปรมํ สนฺติํ, รเกฺขยฺย ตสถาวเรฯ  
</li>
  
<li>
  
เถรคา. ๑๙  
‘‘อุทกญฺหิ  
นยนฺติ เนตฺติกา, อุสุการา นมยนฺติ  
ทมยนฺติ (ก.)  
เตชนํ;  
  
ทารุํ นมยนฺติ  
ทมยนฺติ (ก.)  
ตจฺฉกา, อตฺตานํ ทมยนฺติ ปณฺฑิตาฯ  
</li>
  
<li>
‘‘ทเณฺฑเนเก  
ทมยนฺติ, องฺกุเสภิ กสาหิ จ;  
  
อทเณฺฑน อสเตฺถน, อหํ ทโนฺตมฺหิ ตาทินาฯ  
</li>
  
<li>
‘‘‘อหิํสโก’ติ  
เม นามํ, หิํสกสฺส ปุเร สโต;  
  
อชฺชาหํ สจฺจนาโมมฺหิ, น นํ หิํสามิ กิญฺจนํ  
กญฺจินํ (สี. สฺยา.), กญฺจนํ (?)  
ฯ  
</li>
  
<li>
‘‘โจโร อหํ ปุเร อาสิํ, องฺคุลิมาโลติ วิสฺสุโต;  
  
วุยฺหมาโน มโหเฆน, พุทฺธํ สรณมาคมํฯ  
</li>
  
<li>
‘‘โลหิตปาณิ ปุเร อาสิํ, องฺคุลิมาโลติ วิสฺสุโต;  
  
สรณคมนํ ปสฺส, ภวเนตฺติ สมูหตาฯ  
</li>
  
<li>
‘‘ตาทิสํ กมฺมํ กตฺวาน, พหุํ ทุคฺคติคามินํ;  
  
ผุโฎฺฐ กมฺมวิปาเกน, อนโณ ภุญฺชามิ โภชนํฯ  
</li>
  
<li>
‘‘ปมาทมนุยุญฺชนฺติ, พาลา ทุเมฺมธิโน ชนา;  
  
อปฺปมาทญฺจ เมธาวี, ธนํ เสฎฺฐํว รกฺขติฯ  
</li>
  
<li>
‘‘มา ปมาทมนุยุเญฺชถ, มา กามรติสนฺถวํ  
สนฺธวํ (ก.)  
;  
  
อปฺปมโตฺต หิ ฌายโนฺต, ปโปฺปติ ปรมํ สุขํฯ  
</li>
  
<li>
‘‘สฺวาคตํ นาปคตํ, เนตํ ทุมฺมนฺติตํ มม;  
  
สวิภเตฺตสุ ธเมฺมสุ, ยํ เสฎฺฐํ ตทุปาคมํฯ  
</li>
  
<li>
‘‘สฺวาคตํ นาปคตํ, เนตํ ทุมฺมนฺติตํ มม;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘อรเญฺญ  
รุกฺขมูเล วา, ปพฺพเตสุ คุหาสุ วา;  
  
ตตฺถ ตเตฺถว อฎฺฐาสิํ, อุพฺพิคฺคมนโส ตทาฯ  
</li>
  
<li>
‘‘สุขํ สยามิ ฐายามิ, สุขํ กเปฺปมิ ชีวิตํ;  
  
อหตฺถปาโส มารสฺส, อโห สตฺถานุกมฺปิโตฯ  
</li>
  
<li>
‘‘พฺรหฺมชโจฺจ  
ปุเร อาสิํ, อุทิโจฺจ อุภโต อหุ;  
  
โสชฺช ปุโตฺต สุคตสฺส, ธมฺมราชสฺส สตฺถุโนฯ  
</li>
  
<li>
‘‘วีตตโณฺห อนาทาโน, คุตฺตทฺวาโร สุสํวุโต;  
  
อฆมูลํ วธิตฺวาน, ปโตฺต เม อาสวกฺขโยฯ  
</li>
  
<li>
‘‘ปริจิโณฺณ  
มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตา’’ติฯ  
</li>
  
… องฺคุลิมาโล เถโร…ฯ  
</li>
  
<h3>๙. อนุรุทฺธเตฺถรคาถา</h3>
</ol>
<ol>
<li>
‘‘ปหาย  
มาตาปิตโร, ภคินี ญาติภาตโร;  
  
ปญฺจ กามคุเณ หิตฺวา, อนุรุโทฺธว ฌายตุฯ  
</li>
  
<li>
‘‘สเมโต นจฺจคีเตหิ, สมฺมตาฬปฺปโพธโน;  
  
น เตน สุทฺธิมชฺฌคํ  
สุทฺธมชฺฌคา (สี. ก.), สุทฺธิมชฺฌคมา (สฺยา.)  
, มารสฺส วิสเย รโตฯ  
</li>
  
<li>
‘‘เอตญฺจ สมติกฺกมฺม, รโต พุทฺธสฺส สาสเน;  
  
สโพฺพฆํ สมติกฺกมฺม, อนุรุโทฺธว ฌายติฯ  
</li>
  
<li>
‘‘รูปา สทฺทา รสา คนฺธา, โผฎฺฐพฺพา จ มโนรมา;  
  
เอเต จ สมติกฺกมฺม, อนุรุโทฺธว ฌายติฯ  
</li>
  
<li>
‘‘ปิณฺฑปาตปฎิกฺกโนฺต, เอโก อทุติโย มุนิ;  
  
เอสติ ปํสุกูลานิ, อนุรุโทฺธ อนาสโวฯ  
</li>
  
<li>
‘‘วิจินี อคฺคหี โธวิ, รชยี ธารยี มุนิ;  
  
ปํสุกูลานิ มติมา, อนุรุโทฺธ อนาสโวฯ  
</li>
  
<li>
‘‘มหิโจฺฉ  
จ อสนฺตุโฎฺฐ, สํสโฎฺฐ โย จ อุทฺธโต;  
  
ตสฺส ธมฺมา อิเม โหนฺติ, ปาปกา สํกิเลสิกาฯ  
</li>
  
<li>
‘‘สโต จ โหติ อปฺปิโจฺฉ, สนฺตุโฎฺฐ อวิฆาตวา;  
  
ปวิเวกรโต วิโตฺต, นิจฺจมารทฺธวีริโยฯ  
</li>
  
<li>
‘‘ตสฺส  
ธมฺมา อิเม โหนฺติ, กุสลา โพธิปกฺขิกา;  
  
อนาสโว จ โส โหติ, อิติ วุตฺตํ มเหสินาฯ  
</li>
  
<li>
‘‘มม สงฺกปฺปมญฺญาย, สตฺถา โลเก อนุตฺตโร;  
  
มโนมเยน กาเยน, อิทฺธิยา อุปสงฺกมิฯ  
</li>
  
<li>
‘‘ยทา เม อหุ สงฺกโปฺป, ตโต อุตฺตริ เทสยิ;  
  
นิปฺปปญฺจรโต พุโทฺธ, นิปฺปปญฺจมเทสยิฯ  
</li>
  
<li>
‘‘ตสฺสาหํ ธมฺมมญฺญาย, วิหาสิํ สาสเน รโต;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปญฺจปญฺญาสวสฺสานิ  
, ยโต เนสชฺชิโก อหํ;  
  
ปญฺจวีสติวสฺสานิ, ยโต มิทฺธํ สมูหตํฯ  
</li>
  
<li>
  
ที. นิ. ๒.๒๒๒  
‘‘นาหุ อสฺสาสปสฺสาสา, ฐิตจิตฺตสฺส ตาทิโน;  
  
อเนโช สนฺติมารพฺภ, จกฺขุมา ปรินิพฺพุโตฯ  
</li>
  
<li>
  
ที. นิ. ๒.๒๒๒  
‘‘อสลฺลีเนน จิเตฺตน, เวทนํ อชฺฌวาสยิ;  
  
ปโชฺชตเสฺสว นิพฺพานํ, วิโมโกฺข เจตโส อหุฯ  
</li>
  
<li>
‘‘เอเต ปจฺฉิมกา ทานิ, มุนิโน ผสฺสปญฺจมา;  
  
นาเญฺญ  
ธมฺมา ภวิสฺสนฺติ, สมฺพุเทฺธ ปรินิพฺพุเตฯ  
</li>
  
<li>
‘‘นตฺถิ ทานิ ปุนาวาโส, เทวกายสฺมิ ชาลินิ;  
  
วิกฺขีโณ ชาติสํสาโร, นตฺถิ ทานิ ปุนพฺภโวฯ  
</li>
  
<li>
‘‘ยสฺส  
มุหุเตฺตน สหสฺสธา, โลโก สํวิทิโต สพฺรหฺมกโปฺป;  
  
วสี อิทฺธิคุเณ จุตูปปาเต, กาเล ปสฺสติ เทวตา ส ภิกฺขุ  
สภิกฺขุโน (สี. ก.)  
ฯ  
</li>
  
<li>
‘‘อนฺนภาโร  
อนฺนหาโร (สี.)  
ปุเร อาสิํ, ทลิโทฺท ฆาสหารโก;  
  
สมณํ ปฎิปาเทสิํ, อุปริฎฺฐํ ยสสฺสินํฯ  
</li>
  
<li>
‘‘โสมฺหิ สกฺยกุเล ชาโต, อนุรุโทฺธติ มํ วิทู;  
  
อุเปโต นจฺจคีเตหิ, สมฺมตาฬปฺปโพธโนฯ  
</li>
  
<li>
‘‘อถทฺทสาสิํ สมฺพุทฺธํ, สตฺถารํ อกุโตภยํ;  
  
ตสฺมิํ จิตฺตํ ปสาเทตฺวา, ปพฺพชิํ อนคาริยํฯ  
</li>
  
<li>
‘‘ปุเพฺพนิวาสํ ชานามิ, ยตฺถ เม วุสิตํ ปุเร;  
  
ตาวติํเสสุ เทเวสุ, อฎฺฐาสิํ สกฺกชาติยา  
สตชาติยา (สี.)  
ฯ  
</li>
  
<li>
‘‘สตฺตกฺขตฺตุํ  
มนุสฺสิโนฺท, อหํ รชฺชมการยิํ;  
  
จาตุรโนฺต วิชิตาวี, ชมฺพุสณฺฑสฺส อิสฺสโร;  
  
อทเณฺฑน อสเตฺถน, ธเมฺมน อนุสาสยิํฯ  
</li>
  
<li>
‘‘อิโต สตฺต ตโต สตฺต, สํสารานิ จตุทฺทส;  
  
นิวาสมภิชานิสฺสํ, เทวโลเก ฐิตา ตทาฯ  
</li>
  
<li>
‘‘ปญฺจงฺคิเก  
  
สมาธิมฺหิ, สเนฺต เอโกทิภาวิเต;  
  
ปฎิปฺปสฺสทฺธิลทฺธมฺหิ, ทิพฺพจกฺขุ วิสุชฺฌิ เมฯ  
</li>
  
<li>
‘‘จุตูปปาตํ ชานามิ, สตฺตานํ อาคติํ คติํ;  
  
อิตฺถภาวญฺญถาภาวํ, ฌาเน ปญฺจงฺคิเก ฐิโตฯ  
</li>
  
<li>
‘‘ปริจิโณฺณ มยา สตฺถา…เป.… ภวเนตฺติ สมูหตาฯ  
  
<li>
‘‘วชฺชีนํ เวฬุวคาเม, อหํ ชีวิตสงฺขยา;  
  
เหฎฺฐโต เวฬุคุมฺพสฺมิํ, นิพฺพายิสฺสํ อนาสโว’’ติฯ  
</li>
  
… อนุรุโทฺธ เถโร…ฯ  
</li>
  
<h3>๑๐. ปาราปริยเตฺถรคาถา</h3>
</ol>
<ol>
<li>
สมณสฺส อหุ จินฺตา, ปุปฺผิตมฺหิ มหาวเน;  
  
เอกคฺคสฺส นิสินฺนสฺส, ปวิวิตฺตสฺส ฌายิโนฯ  
</li>
  
<li>
‘‘อญฺญถา โลกนาถมฺหิ, ติฎฺฐเนฺต ปุริสุตฺตเม;  
  
อิริยํ อาสิ ภิกฺขูนํ, อญฺญถา ทานิ ทิสฺสติฯ  
</li>
  
<li>
‘‘สีตวาตปริตฺตานํ, หิริโกปีนฉาทนํ;  
  
มตฺตฎฺฐิยํ อภุญฺชิํสุ, สนฺตุฎฺฐา อิตรีตเรฯ  
</li>
  
<li>
‘‘ปณีตํ ยทิ วา ลูขํ, อปฺปํ วา ยทิ วา พหุํ;  
  
ยาปนตฺถํ อภุญฺชิํสุ, อคิทฺธา นาธิมุจฺฉิตาฯ  
</li>
  
<li>
‘‘ชีวิตานํ  
ปริกฺขาเร, เภสเชฺช อถ ปจฺจเย;  
  
น พาฬฺหํ อุสฺสุกา อาสุํ, ยถา เต อาสวกฺขเยฯ  
</li>
  
<li>
‘‘อรเญฺญ รุกฺขมูเลสุ, กนฺทราสุ คุหาสุ จ;  
  
วิเวกมนุพฺรูหนฺตา, วิหํสุ ตปฺปรายนาฯ  
</li>
  
<li>
‘‘นีจา  
นิวิฎฺฐา สุภรา, มุทู อตฺถทฺธมานสา;  
  
อพฺยาเสกา อมุขรา, อตฺถจินฺตา วสานุคาฯ  
</li>
  
<li>
‘‘ตโต  
ปาสาทิกํ อาสิ, คตํ ภุตฺตํ นิเสวิตํ;  
  
สินิทฺธา เตลธาราว, อโหสิ อิริยาปโถฯ  
</li>
  
<li>
‘‘สพฺพาสวปริกฺขีณา, มหาฌายี มหาหิตา;  
  
นิพฺพุตา ทานิ เต เถรา, ปริตฺตา ทานิ ตาทิสาฯ  
</li>
  
<li>
‘‘กุสลานญฺจ  
ธมฺมานํ, ปญฺญาย จ ปริกฺขยา;  
  
สพฺพาการวรูเปตํ, ลุชฺชเต ชินสาสนํฯ  
</li>
  
<li>
‘‘ปาปกานญฺจ ธมฺมานํ, กิเลสานญฺจ โย อุตุ;  
  
อุปฎฺฐิตา วิเวกาย, เย จ สทฺธมฺมเสสกาฯ  
</li>
  
<li>
‘‘เต กิเลสา ปวฑฺฒนฺตา, อาวิสนฺติ พหุํ ชนํ;  
  
กีฬนฺติ มเญฺญ พาเลหิ, อุมฺมเตฺตหิว รกฺขสาฯ  
</li>
  
<li>
‘‘กิเลเสหาภิภูตา เต, เตน เตน วิธาวิตา;  
  
นรา กิเลสวตฺถูสุ, สสงฺคาเมว โฆสิเตฯ  
</li>
  
<li>
‘‘ปริจฺจชิตฺวา สทฺธมฺมํ, อญฺญมเญฺญหิ ภณฺฑเร;  
  
ทิฎฺฐิคตานิ อเนฺวนฺตา, อิทํ เสโยฺยติ มญฺญเรฯ  
  
<li>
‘‘ธนญฺจ ปุตฺตํ ภริยญฺจ, ฉฑฺฑยิตฺวาน นิคฺคตา;  
  
กฎจฺฉุภิกฺขเหตูปิ, อกิจฺฉานิ นิเสวเรฯ  
  
<li>
‘‘อุทราวเทหกํ ภุตฺวา, สยนฺตุตฺตานเสยฺยกา;  
  
กถํ วเตฺตนฺติ  
กถา วเฑฺฒนฺติ (สี. ก.)  
ปฎิพุทฺธา, ยา กถา สตฺถุครหิตาฯ  
  
<li>
‘‘สพฺพการุกสิปฺปานิ  
, จิตฺติํ กตฺวาน  
จิตฺตีกตฺวาน (สี.), จิตฺตํ กตฺวาน (สฺยา.)  
สิกฺขเร;  
  
อวูปสนฺตา อชฺฌตฺตํ, สามญฺญโตฺถติ อจฺฉติ  
ติริญฺจติ (?)  
ฯ  
</li>
  
<li>
‘‘มตฺติกํ เตลจุณฺณญฺจ, อุทกาสนโภชนํ;  
  
คิหีนํ อุปนาเมนฺติ, อากงฺขนฺตา พหุตฺตรํฯ  
</li>
  
<li>
‘‘ทนฺตโปนํ กปิตฺถญฺจ, ปุปฺผํ ขาทนิยานิ จ;  
  
ปิณฺฑปาเต จ สมฺปเนฺน, อเมฺพ อามลกานิ จฯ  
</li>
  
<li>
‘‘เภสเชฺชสุ ยถา เวชฺชา, กิจฺจากิเจฺจ ยถา คิหี;  
  
คณิกาว วิภูสายํ, อิสฺสเร ขตฺติยา ยถาฯ  
</li>
  
<li>
‘‘เนกติกา  
วญฺจนิกา, กูฎสกฺขี อปาฎุกา;  
  
พหูหิ ปริกเปฺปหิ, อามิสํ ปริภุญฺชเรฯ  
</li>
  
<li>
‘‘เลสกเปฺป ปริยาเย, ปริกเปฺปนุธาวิตา;  
  
ชีวิกตฺถา อุปาเยน, สงฺกฑฺฒนฺติ พหุํ ธนํฯ  
</li>
  
<li>
‘‘อุปฎฺฐาเปนฺติ  
  
ปริสํ, กมฺมโต โน จ ธมฺมโต;  
  
ธมฺมํ ปเรสํ เทเสนฺติ, ลาภโต โน จ อตฺถโตฯ  
</li>
  
<li>
‘‘สงฺฆลาภสฺส ภณฺฑนฺติ, สงฺฆโต ปริพาหิรา;  
  
ปรลาโภปชีวนฺตา, อหิรีกา น ลชฺชเรฯ  
</li>
  
<li>
‘‘นานุยุตฺตา ตถา เอเก, มุณฺฑา สงฺฆาฎิปารุตา;  
  
สมฺภาวนํเยวิจฺฉนฺติ, ลาภสกฺการมุจฺฉิตาฯ  
</li>
  
<li>
‘‘เอวํ นานปฺปยาตมฺหิ, น ทานิ สุกรํ ตถา;  
  
อผุสิตํ  
วา ผุสิตุํ, ผุสิตํ วานุรกฺขิตุํฯ  
</li>
  
<li>
‘‘ยถา กณฺฎกฎฺฐานมฺหิ, จเรยฺย อนุปาหโน;  
  
สติํ อุปฎฺฐเปตฺวาน, เอวํ คาเม มุนี จเรฯ  
</li>
  
<li>
‘‘สริตฺวา ปุพฺพเก โยคี, เตสํ วตฺตมนุสฺสรํ;  
  
กิญฺจาปิ ปจฺฉิโม กาโล, ผุเสยฺย อมตํ ปทํฯ  
</li>
  
<li>
‘‘อิทํ วตฺวา สาลวเน, สมโณ ภาวิตินฺทฺริโย;  
  
พฺราหฺมโณ ปรินิพฺพายี, อิสิ ขีณปุนพฺภโว’’ติฯ  
</li>
  
… ปาราปริโย  
ปาราสริโย (สฺยา.)  
เถโร…ฯ  
</li>
  
วีสตินิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
อธิมุโตฺต ปาราปริโย, เตลกานิ รฎฺฐปาโล;  
  
มาลุกฺยเสโล ภทฺทิโย, องฺคุลิ ทิพฺพจกฺขุโกฯ  
</p>
  
<p>
ปาราปริโย ทเสเต, วีสมฺหิ ปริกิตฺติตา;  
  
คาถาโย เทฺว สตา โหนฺติ, ปญฺจตาลีส  
๒๔๔ คาถาโยเยว ทิสฺสนฺติ  
อุตฺตรินฺติฯ  
</p>
  
  
  
  
  