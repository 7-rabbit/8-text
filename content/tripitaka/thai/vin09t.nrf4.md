<h1>นิสฺสคฺคิยกณฺฑํ</h1>
<h2>๑. จีวรวโคฺค</h2>
<h3>๑. กถินสิกฺขาปทวณฺณนา</h3>
<p>นิสฺสคฺคิยกเณฺฑ   ติณฺณํ กถินสิกฺขาปทานํ, วสฺสิกสาฎิกอเจฺจกจีวรสาสงฺกสิกฺขาปทานญฺจ เอกเทสนาย ตถากิณฺณาปตฺติกฺขนฺธาว เวทิตพฺพา –</p>


<p>
กถินํ ยสฺส จตฺตาโร, สหชา สมยทฺวยํ;  
  
ฉนฺนํ สิกฺขาปทานญฺจ, เอกเทสวินิจฺฉโยฯ  
</p>
  
<p>ตตฺถ นฺติ ‘‘สงฺฆสฺส อนุโมทนาย, คณสฺส อนุโมทนาย, ปุคฺคลสฺส อตฺถารา สงฺฆสฺส อตฺถตํ โหติ กถิน’’นฺติ (ปริ. ๔๑๔) วจนโต เตสํเยว อนุโมทนาทิธมฺมานํ สงฺคโห  นามฯ ยถาห ‘‘กถินํ ชานิตพฺพนฺติ เตสเญฺญว ธมฺมานํ สงฺคโห สมวาโย นามํ นามกมฺม’’นฺติอาทิ (ปริ. ๔๑๒)ฯ ตสฺมา นฺติ อิทํ พหูสุ ธเมฺมสุ นามมตฺตํ, น ปรมตฺถโต เอโก ธโมฺมฯ โก ปนสฺส อตฺถาโรติ? ตเทกเทโสว ขีรสฺส ธารา วิยฯ ยถา จาห ‘‘อตฺถาโร เอเกน ธเมฺมน สงฺคหิโต วจีเภเทนา’’ติฯ  นาม อฎฺฐ มาติกา, เทฺว ปลิโพธา, ปญฺจานิสํสาติ อิเม ปนฺนรส ธมฺมาฯ  นาม กถินตฺถารสมโย, จีวรสมโย จาติฯ ตตฺถ  วสฺสานสฺส ปจฺฉิโม มาโสฯ  นาม อนตฺถเต กถิเน อยํ กตฺติกมาโส, อตฺถเต จตฺตาโร เหมนฺติกา จาติ ปญฺจ มาสาฯ</p>


<p>ตตฺถ  นาม ปกฺกมนนฺติกาทโยฯ ตา สพฺพาปิ อตฺถาเรน เอกโต อุปฺปชฺชนฺติ นามฯ ตพฺภาวภาวิตาย อตฺถาเร สติ อุทฺธาโร สมฺภวติฯ ตตฺถ กถินตฺถาเรน เอกุปฺปาทา  เอกนิโรธา อนฺตรุพฺภาโร สหุพฺภาโร, อวเสสา กถินุพฺภารา เอกุปฺปาทา, นานานิโรธา จฯ ตตฺถ ติ อตฺถาเรน สห นิโรธา, อนฺตรุพฺภารสหุพฺภารานํ อุทฺธาราภาโว เอกกฺขเณ โหตีติ อโตฺถฯ เสสา นานา นิรุชฺฌนฺติ นามฯ เตสุ หิ อุทฺธารภาวํ ปเตฺตสุปิ อตฺถาโร ติฎฺฐติ เอวาติ อฎฺฐกถายํ อตฺถวิภาวนาฯ สเจ อตฺถเต กถิเน ภิกฺขุสฺมิํ สาเปเกฺข  ตมฺหา อาวาสา ปกฺกมเนฺต สโงฺฆ  กโรติ, ตสฺส ภิกฺขุโน ปฐมเมว มูลาวาเส นิฎฺฐิตจีวรปลิโพธาภาเวปิ สติ อนฺตรุพฺภาเร ปลิโพโธ ฉิชฺชติ สติปิ สาเปกฺขตาย สอุสฺสาหตฺตาฯ อิมินา ปริยาเยน  อตฺถาเรน เอกุปฺปาโท นานานิโรโธ โหติฯ ตถา อนฺตรุพฺภาเร สติ สุณนฺตสฺสาปิ ยาว จีวรนิฎฺฐานํ น คจฺฉติ, ตาว ปริหารสมฺภวโต ฯ ยาว สนฺนิฎฺฐานํ น คจฺฉติ, ตาว ปริหารสมฺภวโต ฯ ยาว น นสฺสติ, ตาว ปริหารสมฺภวโต ฯ ยาว น สุณาติ, ตาว ปริหารสมฺภวโต ฯ ยาว จีวราสา น ฉิชฺชติ, ตาว ปริหารสมฺภวโต ฯ ยาว สีมํ นาติกฺกมติ, ตาว ปริหารสมฺภวโต ฯ อตฺถาเรน เอกุปฺปาโท นานานิโรโธ โหตีติ เวทิตโพฺพฯ</p>


<p>ตตฺถ อนฺตรุพฺภารสหุพฺภารา เทฺว อโนฺตสีมายํ เอว สมฺภวนฺติ, น พหิสีมายํฯ ปกฺกมนสวนสีมาติกฺกนฺติกา พหิสีมายเมว สมฺภวนฺติ, น อโนฺตสีมายํฯ นิฎฺฐานสออาฎฺฐานาสาวเจฺฉทิกา อโนฺตสีมายเญฺจว พหิสีมายญฺจฯ อนฺตรุพฺภาโร สงฺฆายโตฺต, ปกฺกมนนิฎฺฐานสนฺนิฎฺฐานสีมาติกฺกนฺติกา ปุคฺคลาธีนา, เสสา ตทุภยวิปรีตาฯ</p>


<p>ตตฺถ นฺติ อิมินา จีวรปลิโพธาภาวเมว ทีเปติฯ น อาวาสปลิโพธาภาวํฯ ติ อิมินา อุภยปลิโพธาภาวํ ทีเปติ, ตสฺมา อุภยปลิโพธาภาวทีปนตฺถํ ตเทว วตฺตพฺพนฺติ เจ? น, วิเสสตฺตาฯ กถํ? กามเญฺจตํ ตสฺมา ‘‘อุพฺภตสฺมิํ กถิเน’’ติ เกสญฺจิ กถินุทฺธารานํ นานานิโรธตฺตา, สงฺฆปุคฺคลาธีนานธีนตฺตา จ อโนฺตพหิอุภยสีมาสุ นิยมานิยมโต จ อุพฺภตสฺมิํ กถิเน สงฺฆสฺส, น ปุคฺคลสฺส อุพฺภตํ โหติ, ตถาปิ ‘‘อุพฺภตสฺมิํ กถิเน’’ติ อิทํ สามญฺญวจนํฯ ตสฺมา ‘‘นิฎฺฐิตจีวรสฺมิ’’นฺติ อิมินา นิยเมติฯ</p>


<p>กิํ วุตฺตํ โหติ – สงฺฆสฺส อนฺตรุพฺภาเรน อุพฺภตสฺมิํ กถิเน อจฺฉินฺนจีวรปลิโพโธ พหิสีมาคโต ปจฺฉา คนฺตฺวา อตฺตโน สีมาคโต อนิฎฺฐิตจีวโร อานิสํสํ ลภติ เอวาติ กตฺวา ‘‘นิฎฺฐิตจีวรสฺมิ’’นฺติ วุตฺตนฺติ เวทิตพฺพํฯ ตตฺถ  นาม วสติ วา ตสฺมิํ  อาวาเส, สาเปโกฺข วา ปกฺกมติฯ  นาม จีวรํ อกตํ  วิปฺปกตํ, จีวราสานุปจฺฉินฺนา, ตพฺพิปรีเตน อปลิโพโธ เวทิตโพฺพฯ ตตฺถ อนตฺถตกถินานํ จีวรกาลสมเย นิยมโต จตฺตาโร อานิสํสา ลพฺภนฺติ, อสมาทานจาโร อนิยมโตฯ เตน สาสงฺกสิกฺขาปทํ วุตฺตํฯ กถํ จตฺตาโร นิยตาติ เจ? ‘‘จีวรกาลสมโย นาม อนตฺถเต กถิเน วสฺสานสฺส ปจฺฉิโม มาโส’’ติ (ปารา. ๖๔๙) วจนโต อนตฺถตกถินานํ ตสฺมิํ มาเส ยาวทตฺถจีวรํ สิทฺธํ, ตถา ตติยกถินสิกฺขาปเท (ปารา. ๔๙๗ อาทโย) อกาลจีวรํ นาม ปิฎฺฐิสมยโต ปฎฺฐาย ตํ ปฎิคฺคเหตฺวา สงฺฆโต ลภิตพฺพํ เจ, ยาว จีวรกาลสมยํ นิกฺขิปิตฺวา ภาเชตฺวา คเหตพฺพํฯ ปุคฺคลิกํ เจ, วสฺสานสฺส ฉฎฺฐปกฺขสฺส ปญฺจมิโต ปฎฺฐาย ยาว จีวรกาลสมยํ อนธิฎฺฐิตํ อวิกปฺปิตํ วฎฺฎติ อเจฺจกจีวรสิกฺขาปเทน อนุญฺญาตตฺตา, น ตโต ปรํฯ ตทา อุปฺปนฺนจีวรสฺส ปฎิสิทฺธตฺตา ปฐมกถิเนนฯ ตตฺถ อฎฺฐกถายํ วุตฺตนโย สงฺฆิกํ สนฺธาย, ตถา  จาติ เวทิตพฺพํฯ</p>


<p>ปฐมกถิเน (ปารา. ๔๕๙ อาทโย) ปฐมปญฺญตฺติยา, อวิเสเสน วา เอกาทสเม ทิวเส อาปตฺติฯ วสฺสานสฺส หิ อโนฺตนิวารณตฺถํ อฎฺฐกถาย ‘‘นิฎฺฐิตจีวรสฺมิํ ภิกฺขุนา อุพฺภตสฺมิํ กถิเน’’ติ (ปารา. ๔๖๒ อาทโย) วุตฺตํฯ เอเสว นโย ทุติเย, ตติเย จฯ เตน จีวรกาลโต ปุเร วา อโนฺต วา อุปฺปนฺนํ จีวรกาลโต อุทฺธํ เอกทิวสมฺปิ ปริหารํ น ลภติฯ ยทิ ลเภยฺย, อเจฺจกจีวรสิกฺขาปทวิโรโธฯ ‘‘ยาว จีวรกาลสมยํ นิกฺขิปิตพฺพํ, ตโต เจ อุตฺตริ นิกฺขิเปยฺย, นิสฺสคฺคิย’’นฺติ (ปารา. ๖๔๘) หิ ตตฺถ วุตฺตํฯ วสฺสาวาสิกภาเวน สงฺฆโต ลทฺธํ วุฎฺฐวสฺสตฺตา อตฺตโน สนฺตกภูตํ อเจฺจกจีวรํ จีวรกาลสมยํ อติกฺกามยโต เอว อาปตฺติ, น อเจฺจกจีวรกาลํ อติกฺกามยโต อาปตฺตีติฯ ‘‘อนตฺถเต กถิเน เอกาทสมาเส อุปฺปนฺน’’นฺติ (ปารา. ๕๐๐) วจนโต โย จ ตตฺถ จีวรุปฺปาโท, โส จ เนสํ ภวิสฺสตีติ สิทฺธํ, อนามนฺตจารคณโภชนสิกฺขาปเท ‘‘อญฺญตฺร สมยา’’ติ (ปาจิ. ๒๒๒ อาทโย) วุตฺตตฺตา เสสทฺวยํ สิทฺธเมวฯ ตสฺมา ‘‘กาเลปิ อาทิสฺส ทินฺนํ, เอตํ อกาลจีวร’’นฺติ (ปารา. ๕๐๐) วจนโต อาทิสฺส ทินฺนจีวรํ ปริหารํ น ลภติฯ</p>


<p>อปรกตฺติกายเมว วา อุพฺภตสฺมิํ กถิเน ลภติ, เอวํ ‘‘อุพฺภตสฺมิํ กถิเน’’ติ วุตฺตตฺตาติ เจ? น วตฺตพฺพํฯ ฉ ฐานานิ หิ สาเปกฺขตาย วุตฺตานิ ฯ ทุฎฺฐโทสทฺวเย อธิกรณจตุตฺถํ, ปฐมานิยเต โสตสฺส รโห, ตติยกถิเน อาทิสฺส ทินฺนํ จีวรํ, อเจฺจกจีวรสิกฺขาปเท  ‘‘สญฺญาณํ กตฺวา นิกฺขิปิตพฺพ’’นฺติ ปทํ, ทุฎฺฐุลฺลาโรจนปฺปฎิจฺฉาทนทฺวเย อธิกรณํ, ปาราชิกวจนญฺจ, ตีสุ กถินสิกฺขาปเทสุ ‘‘อฎฺฐนฺนํ มาติกานํ อญฺญตรายา’’ติ วจนนฺติฯ ตตฺถ  สงฺฆิกํ ภาชิตพฺพจีวรํ สนฺธาย วุตฺตํ, น ปุคฺคลิกํฯ นฺติ วสฺสาวาสิกจีวรํ สนฺธาย วุตฺตํฯ อวุฎฺฐวเสฺสน ปจฺฉา ทาตพฺพตฺตา สญฺญาณํ กาตพฺพํ, น ญาติปฺปวาริตโต ลทฺธํ ปุคฺคลิกํ สนฺธายฯ ตสฺมา ทุวิธํ อเจฺจกจีวรํ สเงฺฆ นินฺนํ, ปุคฺคเล นินฺนญฺจาติ สิทฺธํฯ ตตฺถ สเงฺฆ ปริณตํ อเจฺจกจีวรํ วสฺสูปนายิกทิวสโต ปฎฺฐาย, ปิฎฺฐิสมยโต ปฎฺฐาย วา ยาว ปวารณา นิกฺขิปิตุํ วฎฺฎติ เอว สงฺฆิกตฺตา, ปุคฺคลิกมฺปิ ‘‘วสฺสํวุฎฺฐกาเล คณฺหถา’’ติ ทินฺนตฺตาฯ ตาทิสญฺหิ ยาว วสฺสํวุโฎฺฐ น โหติ, ตาว ตเสฺสว ทายกสฺส สนฺตกํ โหติฯ เอตฺตโก วิเสสเหตุฯ</p>


<p>‘‘อนเจฺจกจีวเร อนเจฺจกจีวรสญฺญี จีวรกาลสมยํ อติกฺกาเมติ, อนาปตฺตี’’ติ วจนโต อเจฺจกจีวรกเสฺสว โส อปราโธฯ เยน ‘‘วิโรโธ’’ติ วจนํ ทเสฺสยฺยาติ น วินเย วิเสสเหตุ ปริเยสิตโพฺพฯ พุทฺธวิสยตฺตา ปมาณนฺติ เจ? น, ยทิ เอวํ เอตฺถ อตฺตโน สนฺตกภูตมฺปิ อเจฺจกจีวรํ สญฺญาณํ กตฺวา นิกฺขิปิตพฺพเมว, น อธิฎฺฐาตพฺพํ น วิกเปฺปตพฺพํ น วิสฺสเชฺชตพฺพํฯ ตโต ‘‘อนาปตฺติ, อโนฺตสมเย อธิเฎฺฐติ วิกเปฺปติ วิสฺสเชฺชตี’’ติอาทิวจนวิโรโธ (ปารา. ๖๕๑) อธิวาเสตโพฺพ สิยาฯ ตถา ‘‘วสฺสานสฺส ปจฺฉิเม มาเส กถินุทฺธาเร กเต ตสฺมิํ มาเส อตฺถเต กถิเน กถินุทฺธารทิวสํ อติกฺกาเมติ, นิสฺสคฺคิยํ โหตี’’ติ วจนโต นิสฺสคฺคิยํ โหตีติ อยมฺปิ อตฺถวิโรโธ อธิวาเสตโพฺพ สิยาฯ ตสฺมิญฺจ ‘‘อนเจฺจกจีวเร อนาปตฺตี’’ติ วุตฺตํ, ตญฺจ อนธิฎฺฐิตํ อวิกปฺปิตเมวาติ เอตฺตโก วิเสสเหตุฯ อติเรกจีวรเญฺจตํ ปฐมสิกฺขาปเทนาปตฺติ, อิตรํ เจ อนาปตฺติเยวาติ อิมสฺส อตฺถสฺส อยํ ภควโต วิเสสเหตุฯ ตถา อติเรกทสาหานาคตาเยว กตฺติกปุณฺณมาย สงฺฆสฺส วสฺสาวาสิกตฺถํ อเจฺจกจีวรํ วิย ททมานํ น  คเหตพฺพํ, ทสาหานาคตาย เอว คเหตพฺพนฺติ เอตฺตโก วิเสสเหตุฯ ตโต อฎฺฐกถานยวิโรโธ จ อธิวาเสตโพฺพ สิยาฯ ตตฺถ ‘‘อธิฎฺฐิตโต ปฎฺฐาย อุปฺปนฺนํ อเจฺจกจีวรํ น โหตี’’ติ วตฺวา อญฺญถา นโย ทสฺสิโตฯ  โส จ นโย สงฺฆิกํ อุปาทาย วุตฺตตฺตา น วิรุชฺฌตีติ เนว โส จ ปฎิกฺขิโตฺตฯ ยถา อนเจฺจกจีวรํ ฉฎฺฐิโต ปฎฺฐาย อุปฺปนฺนํ อติเรกทสาหานาคตายปิ ปฎิคฺคเหตพฺพํ, ปฎิคฺคเหตฺวา จีวรกาลสมยํ อติกฺกามยโตปิ อนาปตฺตีติ อยมฺปิ นโย อธิวาเสตโพฺพ สิยาฯ ตโต ปฐมกถินวิโรโธฯ ทสาหานาคตาย เอว ปฎิคฺคเหตพฺพํ, ปฎิคฺคเหตฺวา  จีวรกาลสมยํ อติกฺกามยโต อนาปตฺตีติ เจ, ตํ เทฺว ทสาเห ลภตีติ เอตฺตโก วิเสสเหตุฯ</p>


<p>อนฺตรา อนาปตฺติเกฺขตฺตจีวรกาลปฺปวิฎฺฐตฺตา อธิฎฺฐหิตฺวา ปจฺจุทฺธฎํ วิย ตํ ปุนปิ ทสาเห ลภตีติ เจ? น, กาลปฺปเวโส อธิฎฺฐานํ วิย โหตีติ เจ? น, ‘‘วสฺสิกสาฎิกํ วสฺสานํ จาตุมาสํ อธิฎฺฐาตุํ, ตโต ปรํ วิกเปฺปตุ’’นฺติ วจนวิโรธํ กตฺวา, ตโต ปรํ ทสาหํ อวิกเปฺปนฺตสฺสาปิ อนาปตฺติ สิยาฯ อปิจ ยํ วุตฺตํ อฎฺฐกถายํ ‘‘วสฺสิกสาฎิกา อโนฺตวเสฺส ลทฺธา เจว นิฎฺฐิตา จ, อโนฺตทสาเห อธิฎฺฐาตพฺพา, ทสาหาติกฺกเม นิฎฺฐิตา, ตทเหว อธิฎฺฐาตพฺพา, ทสาเห อปฺปโหเนฺต จีวรกาลํ นาติกฺกาเมตพฺพา’’ติ (ปารา. อฎฺฐ. ๒.๖๓๐)ฯ เตน อาปตฺติโต น มุเจฺจยฺยฯ กาลปฺปเวโส หิ อธิฎฺฐานปริยาโย น ชาโตติฯ เอตฺตาวตา ยถาวุโตฺต อตฺถวิกโปฺป ปาฬินเยเนว ปติฎฺฐาปิโต โหติฯ</p>


<p>อปิเจตฺถ ยํ วุตฺตํ อฎฺฐกถายํ ‘‘ทสาเห อปฺปโหเนฺต จีวรกาลํ นาติกฺกาเมตพฺพา’’ติ, ตตฺถปิ จีวรกาเล อุปฺปนฺนํ, ทสาเห อปฺปโหเนฺต จสฺส กรณํ นตฺถิ, ตํ อเจฺจกจีวรํ อกาลจีวรมิว จีวรกาลํ นาติกฺกาเมตพฺพนฺติ สิทฺธเมตํฯ ปาฬิโต จ ตเญฺจ อโนฺตกาเล อุปฺปชฺชติ, ทสาเห อปฺปโหเนฺตปิ อุปฺปชฺชติ, เอวํ อุปฺปนฺนํ อเจฺจกจีวรํ อเจฺจกจีวรเมว น โหติฯ น หิ ตํ กาลวิเสสวเสน อเจฺจกจีวรสงฺขํ คจฺฉติฯ วุตฺตเญฺหตํ ‘‘อเจฺจกจีวรํ นาม เสนาย วา คนฺตุกาโม โหติ, ปวาสํ วา คนฺตุกาโม โหติ, คิลาโน วา โหติ, คพฺภินี วา โหติ , อสฺสทฺธสฺส วา สทฺธา อุปฺปนฺนา โหติ…เป.… ‘วสฺสาวาสิกํ ทสฺสามี’ติ เอวํ อาโรจิตํ, เอตํ อเจฺจกจีวรํ นามา’’ติ (ปารา. ๖๔๙)ฯ ตสฺมา ยถา ตํ จีวรํ นาติกฺกาเมตพฺพํ, ตถา อนเจฺจกจีวรมฺปีติ สิทฺธํ โหติฯ เตน วุตฺตํ อฎฺฐกถายํ ‘‘ทสาเห อปฺปโหเนฺต จีวรกาลํ นาติกฺกาเมตพฺพา’’ติฯ อปิจ ยทิ เอวํ ตํ อเจฺจกจีวรสิกฺขาปทเมว อเจฺจกจีวรํ จีวรกาลํ นาติกฺกาเมตพฺพนฺติ อิมสฺส ปน อตฺถวิเสสสฺส ทสฺสนตฺถํ ภควตา ปญฺญตฺตํฯ</p>


<p> ปน ตํ เอวํ วุตฺตํ – กามเญฺจทํ ‘‘ทสาหปรมํ อติเรกจีวรํ ธาเรตพฺพ’’นฺติ อิมินา สิทฺธํ, อฎฺฐุปฺปตฺติวเสน ปน อปุพฺพํ วิย อตฺถํ ทเสฺสตฺวา สิกฺขาปทํ ฐปิตนฺติ อตฺถวิเสสทีปนปโยชนโตฯ ตสฺมา ตํ ตสฺส อตฺถวิเสสทสฺสนตฺถํ วุตฺตนฺติ สิทฺธเมวฯ ตสฺมาปิ เวทิตพฺพเมว ยํ กิญฺจิ จีวรํ จีวรกาลสมยํ นาติกฺกาเมตพฺพนฺติฯ อปิจ ยํ วุตฺตํ อฎฺฐกถายํ ‘‘ฉฎฺฐิโต ปฎฺฐาย ปน อุปฺปนฺนํ อนเจฺจกจีวรมฺปิ ปจฺจุทฺธาเรตฺวา ฐปิตจีวรมฺปิ  เอตํ ปริหารํ ลภตี’’ติ (ปารา. อฎฺฐ. ๒.๖๔๖-๖๔๙)ฯ เตน ‘‘อนเจฺจกจีวเร อนเจฺจกจีวรสญฺญี จีวรกาลสมยํ อติกฺกาเมติ, อนาปตฺตี’’ติ (ปารา. ๖๕๐) อิมินาปิ อนเจฺจกจีวรสฺสาปิ อเจฺจกจีวรปริหารลาภํ ทีเปตีติฯ</p>


<p>เอตฺตาวตา ยถาวุโตฺต ทุติโย อตฺถวิกโปฺป ปาฬินเยน, อฎฺฐกถานเยน จ ปติฎฺฐาปิโต โหติฯ เอวํ ตาว ปกิณฺณกาย อธิกถา ปรโต ปาฐโต วิตฺถาริตา โหตีติ อปกิณฺณกํฯ</p>


<p>จีวรปลิโพโธ, อาวาสปลิโพโธ จาติ เทฺว ปลิโพธาฯ เตสุ เอกปลิโพเธปิ สติ อนามนฺตจาราทิอานิสํสํ ลภติ, ตํ อิธ นตฺถีติ ทเสฺสตุํ ติ วุตฺตํฯ ตสฺมา เอว ติอาทิ วุตฺตํฯ ติ เอตฺถ ‘‘อฎฺฐหิ อเงฺคหิ สมนฺนาคโต ปุคฺคโล ภโพฺพ กถินํ อตฺถริตุํ – ปุพฺพกรณํ ชานาติ, ปจฺจุทฺธารํ ชานาติ, อธิฎฺฐานํ ชานาติ, อตฺถารํ ชานาติ, มาติกํ ชานาติ, ปลิโพธํ ชานาติ, อุทฺธารํ ชานาติ, อานิสํสํ ชานาตี’’ติ (ปริ. ๔๐๙) วจนโต อิเมหิ อฎฺฐหิ อเงฺคหิ สมนฺนาคโต ปุคฺคโล กถินตฺถารารโห นามฯ  นาม โธวนวิจารณเจฺฉทนสิพฺพนรชนกปฺปกรณํฯ</p>


<p>  นฺติอาทินา ปาฬิวเสน ชาติญฺจ ปมาณญฺจ ทเสฺสตฺวา อิทานิ อติเรกจีวรํ ทเสฺสตุํ ติอาทิ วุตฺตํฯ ติ วุเตฺตปิ ยสฺมิํ ฐาเน ยํ ฐปิตํ, ตสฺมิํ ตํ ปจฺฉา โหตุ วา, มา วา, อธิฎฺฐานํ รุหเตวฯ ปุเร ปจฺฉา ฐปนฎฺฐานํ น ปมาณํฯ</p>


<p>อนฺติมวตฺถุํ อชฺฌาปนฺนสฺส ภิกฺขุภาวปริจฺจาควเสน เสตวตฺถนิวาสนํ วา กาสาวจชนํ วา ฯ</p>


<p>ติ อนฺติมํ ฐเปตฺวา ตโต ปุริมตรสฺมินฺติ อโตฺถ เวทิตโพฺพฯ ตตฺถ  นาม อปรกตฺติกาย ปฐมารุณุคฺคมนํฯ ตญฺหิ กาลตฺตา นิสฺสคฺคิยํ น กโรติฯ อิธ ‘‘นิฎฺฐิตจีวรสฺมิํ ภิกฺขุนา’’ติ กรณวจนํ นิทานานเปกฺขํ นิทาเน กรณาภาวโตฯ ตสฺมา เอว ‘‘ทสาหปรม’’นฺติ อยเมตฺถ อนุปญฺญตฺตีติ วุตฺตํฯ ‘‘อนุชานามิ, ภิกฺขเว, ติจีวรํ อธิฎฺฐาตุํ น วิกเปฺปตุ’’นฺติอาทิ (มหาว. ๓๕๘) วจนโต จ อิธ ‘‘วิกเปฺปตี’’ติ อวิเสเสน วุตฺตวจนํ วิรุทฺธํ วิย ทิสฺสติ, น จ วิรุทฺธํ ตถาคตา ภาสนฺติ,  ตสฺมา เอวมสฺส อโตฺถ เวทิตโพฺพ – ติจีวรํ ติจีวรสเงฺขเปน ปริหารโต อธิฎฺฐาตุเมว อนุชานามิ, น วิกเปฺปตุํฯ วสฺสิกสาฎิกํ ปน จตุมาสโต ปรํ วิกเปฺปตุเมว, น อธิฎฺฐาตุนฺติฯ เอวญฺจ ปน สติ โย ติจีวเร เอเกน จีวเรน วิปฺปวสิตุกาโม โหติ, ตสฺส ติจีวราธิฎฺฐานํ ปจฺจุทฺธริตฺวา วิปฺปวาสสุขตฺถํ วิกปฺปนาย โอกาโส ทิโนฺน โหติ, ทสาหาติกฺกเม จ อนาปตฺตีติฯ เอเตน อุปาเยน สพฺพตฺถ วิกปฺปนาย อปฎิสิทฺธภาโว เวทิตโพฺพติ ลิขิตํฯ</p>


<p>อิมสฺส ปน สิกฺขาปทสฺส อยํ สเงฺขปวินิจฺฉโย – อนตฺถเต กถิเน เหมนฺตานํ ปฐมทิวสโต ปฎฺฐาย, อตฺถเต กถิเน คิมฺหานํ ปฐมทิวสโต ปฎฺฐาย อุปฺปนฺนจีวรํ สนฺธาย นฺติอาทิ วุตฺตํฯ เอตฺถาห – ‘‘รชเกหิ โธวาเปตฺวา เสตกํ การาเปนฺตสฺสาปิ อธิฎฺฐานํ อธิฎฺฐานเมวา’’ติ (ปารา. อฎฺฐ. ๒.๔๖๕) วจนโต อรชิเตปิ อธิฎฺฐานํ รุหตีติฯ เตน สูจิกมฺมํ กตฺวา รชิตฺวา กปฺปพินฺทุํ ทตฺวา อธิฎฺฐาตพฺพนฺติ นิยโม กาตโพฺพ, น กาตโพฺพติ? กตฺตโพฺพวฯ ปโตฺต วิย อธิฎฺฐิโต ยถา ปุน เสตภาวํ วา ตมฺพภาวํ วา ปโตฺต อธิฎฺฐานํ น วิชหติ, น จ ปน ตาทิโส  ยํ อธิฎฺฐานํ อุปคจฺฉติ, เอวเมตํ ทฎฺฐพฺพนฺติฯ ‘‘เสฺว กถินํ อุทฺธริสฺสตี’’ติ ลทฺธจีวรํ สเจ อเชฺชว น อธิฎฺฐาติ, อรุณุคฺคมเน เอว นิสฺสคฺคิยํ โหติฯ กสฺมา? ‘‘นิฎฺฐิตจีวรสฺมิ’’นฺติอาทินา (ปารา. ๔๖๒-๔๖๓;) สิกฺขาปทสฺส วุตฺตตฺตาฯ กถินพฺภนฺตเร ทสาหโต อุตฺตริปิ ปริหารํ ลภติ, กถินโต ปน ปจฺฉา เอกทิวสมฺปิ น ลภติฯ ยถา กิํ – ยถา อตฺถตกถิโน สโงฺฆ ติจีวรํ อตฺถตทิวสโต ปฎฺฐาย ยาว อุพฺภารา อานิสํสํ ลภติ, น ตโต ปรํ, เอวํ อตฺถตทิวสโต ปฎฺฐาย ยาว อุพฺภารา ลภติ, อุทฺธเต ปน กถิเน เอกทิวสมฺปิ น ลภติฯ เอตฺถาห – อุพฺภตทิวสโต ปฎฺฐาย ปุน ทสาหํ ลภตีติ? น, กสฺมา? ‘‘อนุชานามิ, ภิกฺขเว, ทสาหปรมํ อติเรกจีวรํ ธาเรตุ’’นฺติ วจนโตฯ กถินพฺภนฺตเรปิ เอกาทเส อรุณุคฺคมเน นิสฺสคฺคิยนฺติ อาปนฺนํฯ ตํ ปน อติปฺปสงฺคํ นิวาเรตุํ ‘‘นิฎฺฐิตจีวรสฺมิ’’นฺติอาทิ วุตฺตํ, น กถินทิวสานิ อทิวสานีติ ทีปนตฺถํฯ อยมโตฺถ ตตฺถ ตตฺถ อาวิภวิสฺสติฯ อถ วา วสฺสิกสาฎิกา อนติริตฺตปฺปมาณา นามํ คเหตฺวา วุตฺตนเยเนว จตฺตาโร วสฺสิเก มาเส อธิฎฺฐาตพฺพา, ตโต ปรํ ปจฺจุทฺธริตฺวา วิกเปฺปตพฺพาติ วุตฺตํฯ เอตฺถ ‘‘ปจฺจุทฺธริตฺวา’’ติ วจเน อุโปสถทิวเส เอว ปจฺจุทฺธริตฺวา วิกเปฺปตฺวา ฐปิตํ โหติ, ตโต ปรํ เหมนฺตสฺส ปฐมทิวสโต ปฎฺฐาย ปจฺจุทฺธรณาภาวาฯ เอวํ กถินพฺภนฺตเร อุปฺปนฺนจีวรมฺปิ เวทิตพฺพนฺติ ลิขิตํฯ</p>

</p>


<h3>๒. อุโทสิตสิกฺขาปทวณฺณนา</h3>
<p>‘‘อตฺถตกถินสฺส  ปญฺจ มาเส พทฺธสีมายํ ยตฺถ กตฺถจิ จีวรํ นิกฺขิปิตฺวา ปกฺกมนฺตสฺส อนาปตฺตี’’ติ อฎฺฐกถายํ วุตฺตํฯ ‘‘อพทฺธสีมายปิ วฎฺฎตี’’ติ อิทํ อพทฺธสีมายํ กถินตฺถารญฺจ อารญฺญกสิกฺขาปทญฺจ สาเธตีติ ลิขิตํฯ อิทานิ –</p>


<p>
‘‘ฉินฺนํ ธุตงฺคํ สาสงฺก-สมฺมโต สนฺตรุตฺตรํ;  
  
อจีวรสฺสานาปตฺติ, ปจฺจุทฺธาราทิสิทฺธิโต’’ติฯ (วชิร. ฎี. ปาราชิก ๔๗๙) –  
</p>
  
<p>อิทํ ปกิณฺณกํ เวทิตพฺพํฯ</p>


<p>ตตฺรายํ  โจทนาปุพฺพงฺคมวินิจฺฉโย – เกจิ ‘‘ทิคุณํ สงฺฆาฎิ’’นฺติ (มหาว. ๓๔๘) วจนโต ‘‘เอกจฺจิกา สงฺฆาฎิ นาธิฎฺฐาตพฺพาฯ สเจ อธิฎฺฐาติ, น รุหตี’’ติ วตฺวา อุปสมฺปทาเปกฺขานมฺปิ ทิคุณํเยว สงฺฆาฎิํ ทตฺวา อุปสมฺปาเทนฺติ, เต อิมินา สุตฺตเลเสน สญฺญาเปตพฺพาฯ ภควตา หิ ‘‘ฉินฺนกํ สงฺฆาฎิํ, ฉินฺนกํ อุตฺตราสงฺคํ, ฉินฺนกํ อนฺตรวาสก’’นฺติ ปฐมํ อนุญฺญาตํฯ ตโต ‘‘อญฺญตรสฺส ภิกฺขุโน ติจีวเร กริยมาเน สพฺพํ ฉินฺนกํ นปฺปโหติฯ เทฺว ฉินฺนกานิ เอกํ อฉินฺนกํ นปฺปโหติ, เทฺว อฉินฺนกานิ เอกํ ฉินฺนกํ นปฺปโหตี’’ติ อิมสฺมิํ วตฺถุสฺมิํ ‘‘อนุชานามิ, ภิกฺขเว, อนฺวาธิกมฺปิ อาโรเปตุ’’นฺติ (มหาว. ๓๖๐) อนุญฺญาตํ, ตสฺมา เอกจฺจิกาปิ สงฺฆาฎิ วฎฺฎตีติ สิทฺธํฯ ยา ฉิชฺชมานาปิ นปฺปโหติ, ตสฺสา กุโต ทิคุณตาติ? อฎฺฐกถายมฺปิสฺส วุตฺตํ ‘‘อนฺวาธิกมฺปิ อาโรเปตุนฺติ อาคนฺตุกปตฺตมฺปิ ทาตุํ, อิทํ ปน อปฺปโหนเก อาโรเปตพฺพํฯ สเจ ปโหติ, อาคนฺตุกปตฺตํ น วฎฺฎติ, ฉินฺทิตพฺพเมวา’’ติ (มหาว. อฎฺฐ. ๓๖๐)ฯ กถินํ ปน  วฎฺฎติ, อาเวณิกลกฺขณตฺตา, ‘‘ฉินฺนกํ ทิคุณํ นปฺปโหตี’’ติ วจนาภาวโต จาติ สนฺนิฎฺฐานเมตฺถ คนฺตพฺพนฺติฯ</p>


<p>นฺติ อนุปสมฺปนฺนานํ เตจีวริกธุตงฺคาภาวโต ติจีวเรเนว เตจีวริโกติ, เตสํ อธิฎฺฐานาภาวโต ติ วตฺตพฺพํ โหตูติ เจ? น, ธุตงฺคเภเทน วิโรธปฺปสงฺคโตฯ จตุตฺถจีวรสาทิยเนน หิ ธุตงฺคเภโท, น ติจีวรวิปฺปวาเสน, นาปิ อติเรกจีวรสาทิยเนน, นาปิ อติเรกจีวรธารเณนฯ ยสฺมา ปน ภิกฺขูนํ เอว ภควตา อธิฎฺฐานวเสน นว จีวรานิ  อนุญฺญาตานิ, ชาติวเสน จ วุตฺตานิ, น เอวํ อนุปสมฺปนฺนานํ, ตสฺมา เนสํ จีวรนิยมาภาวา น ตํ ธุตงฺคํ อนุญฺญาตํ คหฎฺฐานํ วิยฯ ตสฺมา ตสฺส สมาทานวิธาเน อวจนโต จ สนฺนิฎฺฐานเมตฺถ คนฺตพฺพนฺติฯ</p>


<p> กงฺขาวิตรณิยํ (กงฺขา. อฎฺฐ. สาสงฺกสิกฺขาปทวณฺณนา) สาสงฺกสิกฺขาปเท วิสุํ องฺคานิ น วุตฺตานิ, ‘‘เสสเมตฺถ จีวรวคฺคสฺส ทุติยสิกฺขาปเท วุตฺตนเยเนว เวทิตพฺพ’’นฺติ วุตฺตํ, น จ ปเนตํ วุตฺตํฯ ตตฺถ รตฺติวิปฺปวาโส จตุตฺถมงฺคํ, อิธ ฉารตฺตวิปฺปวาโส, อยเมตฺถ วิเสโสติฯ ตสฺมา องฺคสามญฺญโต จ สมฺมุติสามญฺญโต จ สาสงฺกสิกฺขาปทเมวิทนฺติ อิทํ  นิปฺปเทสํ, ตํ สปฺปเทสํ มาสปรมตฺตาฯ ตตฺถ พหิคาเมปิ คามสีมํ โอกฺกมิตฺวา วสิตฺวา ปกฺกมนฺตสฺส อนาปตฺติ, อิธ น ตถาฯ อิธ อนนฺตเร อนนฺตเร อรุณุคฺคมเน นิสฺสคฺคิยํ, ตตฺถ สตฺตเมติ อยํ อิเมสํ ทฺวินฺนํ วิเสโสฯ องฺคานิ ปน จีวรนิเกฺขปนงฺคสมฺปตฺติโต วิปริยาเยน, อิธ วุตฺตนเยน จ สิทฺธตฺตา น วุตฺตานิฯ ตานิ กามํ น วุตฺตานิ, ตถาปิ จตุตฺถมงฺคํ วิเสสิตพฺพํ, น ปน วิเสสิตํฯ กิํ การณํ? อิธ วุตฺตนิสฺสชฺชนกฺกเมน นิสฺสชฺชิตฺวา อาปตฺติเทสนโต, ตตฺถาปนฺนาปตฺติวิโมกฺขทีปนตฺถํฯ สํวจฺฉรวิปฺปวุตฺถมฺปิ รตฺติวิปฺปวุตฺถเมว, ปเคว ฉารตฺตวิปฺปวุตฺถํฯ เอวํ สเนฺตปิ ตตฺถ ยถาวุตฺตองฺคสมฺปตฺติยา สติ ตตฺถ วุตฺตนเยเนว นิสฺสชฺชิตพฺพํฯ เหมเนฺต, คิเมฺห วา นิสฺสชฺชติ เจ? อิธ วุตฺตนเยนาปิ นิสฺสชฺชิตุํ วฎฺฎตีติ ญาปนตฺถํ จตุตฺถมงฺคํ น วิเสสิตนฺติ โน ตโกฺกติ อาจริโยฯ มาสาติกฺกนฺตํ, ทสาหาติกฺกนฺตมฺปิ จีวรํ ‘‘ทสาหาติกฺกนฺต’’นฺติ วตฺวา นิสฺสฎฺฐเมว, น อูนมาสํ หุตฺวา ‘‘ทสาหาติกฺกนฺต’’นฺติ วตฺวา, มาสาติกฺกนฺต’’นฺติ วตฺวาติ เอเกฯ ตถาปิ สเจ ปจฺจาสาจีวรํ โหติ, นิสฺสคฺคิยํฯ ‘‘ทสาหาติกฺกนฺต’’นฺติ วตฺวา มูลจีวรํ ปน ‘‘มาสาติกฺกนฺต’’นฺติ วตฺวา นิสฺสชฺชิตพฺพํฯ</p>


<p>นฺติ วา ‘‘สงฺฆาฎิ’’นฺติ วา ‘‘จีวร’’นฺติ วา กิํ ติจีวรํ, อุทาหุ อญฺญมฺปีติ? กิเญฺจตฺถ – ยทิ ติจีวรเมว ปฎิสิทฺธํ, ปริยาปนฺนวเสน อจฺฉินฺนจีวรออฉนฺทนโธวาปนวิญฺญตฺติอาทิวิโรโธฯ อถ อญฺญมฺปิ ‘‘นิฎฺฐิตจีวรสฺมิ’’นฺติ เอวมาทินา วิโรโธติ? วุจฺจเต – น นิยมโต เวทิตพฺพํ ยถาสมฺภวํ คเหตพฺพโตฯ ตถา หิ ‘‘จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมนฺตี’’ติ (ปารา. ๔๗๑) เอวมาทีสุ ติจีวรเมว, ‘‘น, ภิกฺขเว, สนฺตรุตฺตเรน คาโม ปวิสิตโพฺพ (มหาว. ๓๖๒), สนฺตรุตฺตรปรมํ ตโต จีวรํ สาทิตพฺพ’’นฺติ (ปารา. ๕๒๓-๕๒๔) เอวมาทีสุ ยํ กิญฺจิ, ตถา ‘‘สคุณํ กตฺวา สงฺฆาฎิโย ทาตพฺพา, นิวาสนํ ทาตพฺพํ, สงฺฆาฎิ ทาตพฺพา, หนฺท เต, อาวุโส , สงฺฆาฎิ, เทหิ เม ปฎ’’นฺติ เอวมาทีสุฯ วุตฺตเญฺหตํ ‘‘สพฺพญฺหิ จีวรํ สงฺฆฎิตเฎฺฐน ‘สงฺฆาฎี’ติ วุจฺจตี’’ติ (ปาจิ. อฎฺฐ. ๘๙๘)ฯ ตถา ‘‘นิฎฺฐิตจีวรสฺมิ’’นฺติ เอตฺถาปีติ เอเกฯ อโนฺตสมเย ยาวทตฺถํ จีวรํ อนุญฺญาตํ, ตํ สพฺพํ กริยมานํ กทา นิฎฺฐานํ คจฺฉิสฺสติ, ตสฺมา ติจีวรเมวาติ เอเกฯ</p>


<p>  ติ กิํ วุตฺตํ โหติ – อุโทสิตสิกฺขาปทสฺส นิปฺปโยชนภาวปฺปสงฺคโต ติจีวรวิปฺปวาเส เตจีวรสฺส อาปตฺตีติ เอเกฯ ตเตฺถตํ วุจฺจติ น โหติ อาปตฺติ ปจฺจุทฺธาราทิสิทฺธิโตฯ ‘‘อนาปตฺติ อโนฺตอรุเณ ปจฺจุทฺธรติ วิสฺสเชฺชตี’’ติ (ปารา. ๔๙๖) หิ วุตฺตํฯ อญฺญถา ปจฺจุทฺธรนฺตสฺส, อโนฺตอรุเณ วิสฺสเชฺชนฺตสฺส จ ยาว อโญฺญ นาธิฎฺฐาติ, ตาว อาปตฺติํ อาปชฺชติ ยถาวุตฺตนเยเนวฯ อญฺญถา สตฺตพฺภนฺตเรน วิปฺปวาสสฺสาติ วิปฺปวาสโต ยถารุตํเยว สติ วิปฺปวาเส วิปฺปวาสโต, อวิปฺปวาเส สติ อวิปฺปวาสโตติฯ</p>

</p>


<h3>๓. อกาลจีวรสิกฺขาปทวณฺณนา</h3>
<p>อปริกฺขิตฺตสฺส ปริเกฺขปารหฎฺฐานสฺส ทุพฺพิชานตฺตา ตํ ทเสฺสตุํ นฺติอาทิ วุตฺตํฯ วิหารปริยเนฺต นิวิฎฺฐธุวสนฺนิปาตฎฺฐานโต วา ปริยเนฺต ฐิตโภชนสาลโต วา นิพทฺธวสนกอาวาสโต วาติ เอวํ คเหตพฺพํฯ สเจ วิหาเร สนฺนิปติตภิกฺขูหิ สทฺธิํ เอกาพทฺธา หุตฺวา โยชนสตมฺปิ ปูเรตฺวา นิสีทนฺติ, โยชนสตมฺปิ อุปจารสีมา โหตีติ อโตฺถฯ ‘‘สมานสํวาสกสีมายา’’ติ วุเตฺต ขณฺฑสีมาทีสุ ฐิตานํ น ปาปุณาติ, ตาสํ วิสุํ สมานสํวาสกสีมตฺตาติ จ สมานสํวาสกอวิปฺปวาสสีมานํ อิทํ นานตฺตํฯ ‘‘อวิปฺปวาสสีมาย ทมฺมี’’ติ ทินฺนํ ปน คาเม ฐิตานํ น ปาปุณาติฯ กสฺมา? ‘‘ฐเปตฺวา คามญฺจ คามูปจารญฺจา’’ติ (มหาว. ๑๔๔) วจนโตฯ ‘‘สมานสํวาสกสีมายา’’ติ ทินฺนํ ปน ยสฺมิํ ฐาเน อวิปฺปวาสสีมา อตฺถิ, ตตฺถ ฐิตานมฺปิฯ ติ จ, ‘‘ขณฺฑสีมายํ ฐตฺวา ‘สีมฎฺฐกสโงฺฆ คณฺหาตู’ติ วุเตฺต อุปจารสีมาย เอว ปริจฺฉินฺทิตฺวา ทาตพฺพ’’นฺติ จ, ‘‘เตสํ พหิสีมฎฺฐานมฺปิ ปาปุณาติ ยาว กถินสฺสุพฺภาราติ อโตฺถ’’ติ จ, ‘‘อนตฺถเต ปน กถิเน อโนฺตเหมเนฺต สเจ วิหารํ ปวิสิตฺวา ‘วสฺสํวุฎฺฐสงฺฆสฺส ทมฺมี’ติ วทติ, เย ตตฺถ วสฺสเจฺฉทํ อกตฺวา ปจฺฉิมวสฺสํวุฎฺฐา, เตสํ พหิสีมฎฺฐานมฺปิ ปาปุณาตี’’ติ วินยธรา  ปริจฺฉินฺทนฺติ, อฎฺฐกถายํ ปน อนาคตํฯ ตสฺมา  ‘‘ลกฺขณญฺญู วทนฺตี’’ติ (มหาว. อฎฺฐ. ๓๗๙) วุตฺตนฺติ จ, ‘‘‘จีวรมาสโต ปฎฺฐาย ยาว  เหมนฺตสฺส ปจฺฉิโม ทิวโส, ตาว วสฺสาวาสิกํ เทมา’ติ วุเตฺต กถินํ อตฺถตํ วา โหตุ, อนตฺถตํ วาติ ยํ สมนฺตปาสาทิกาวจนํ (มหาว. อฎฺฐ. ๓๗๙), เอตฺถาปิ ยทิ อตฺถตํ, ปุริมวสฺสํวุฎฺฐา ปญฺจ มาเสฯ ยทิ อนตฺถตํ, ปจฺฉิมวสฺสํวุฎฺฐา จตฺตาโร มาเส ลภนฺตีติ วินิจฺฉโย’’ติ จ ลิขิตํฯ</p>


<p>ติ เยหิ นิมนฺติเตหิ มยฺหํ ยาคุ ปีตาติ อธิปฺปาโยฯ ตสฺมา เยหิ นิมนฺติเตหิ ยาคุ ปีตา, เตสํเยว ปาปุณาตีติ วุตฺตํฯ อญฺญถา ‘เยหิ มยฺหํ ยาคุ ปีตา’ติ วุเตฺต นิมนฺติตา วา โหนฺตุ, อนิมนฺติตา วา, เยหิ ปีตา, เตสํ ปาปุณิตพฺพานี’’ติ วทนฺติฯ เอตฺถ ‘‘นิฎฺฐิตจีวรสฺมิํ ภิกฺขุนา อุพฺภตสฺมิํ กถิเน’’ติ วทโนฺต ญาเปติ เอตฺถนฺตเร ติณฺณมฺปิ อกาลจีวรานํ อุปฺปตฺติอภาวนฺติฯ กสฺมา ปน ปทภาชเน วิตฺถาริตานีติ? วุจฺจเต – อิทํ ปน สิกฺขาปทํ อธิฎฺฐานํ สนฺธาย น วุตฺตํ กินฺตุ ปฐมสิกฺขาปเท ทสาหปรมํ อนุชานิตฺวา ตสฺมิํ อปฺปโหเนฺต สเจ ปจฺจาสา อตฺถิ, ตเมว วเฑฺฒตฺวา มาสมนุชานโนฺต อิมมฺปิ อตฺถวิเสสํ ทีเปติฯ อกาลจีวรํ นาม สมฺมุขีภูเตน ภาเชตพฺพํฯ ตํ ปน ‘‘อากงฺขมาเนน ภิกฺขุนา ปฎิคฺคเหตพฺพ’’นฺติ อิมินา สิกฺขาปเทน วเฑฺฒตฺวา วุตฺตนฺติฯ ตสฺมา ตีณิปิ ปทภาชเน วิตฺถาริตานีติฯ</p>


<p>นฺติ อิทํ ปน ปโหนกภาเว ปุริมสิกฺขาปทลกฺขเณนาติ ทีเปตุํ วุตฺตํฯ ตสฺมา เอวํ ‘‘สีฆ’’นฺติ วา ‘‘ลหุ’’นฺติ วา อาทินา อวตฺวาปิ ‘‘ทสาหา’’ติ วุตฺตนฺติฯ อตฺถตกถินสฺส เอวํ โหตุ, อนตฺถเต ปน กถิเน กถนฺติ วุเตฺต อนตฺถตสฺส ปฎิเกฺขปตํ ทเสฺสตีติ วุโตฺต อปสฺสโนฺต วิฆาตํ อาปชฺชตีติ (วชิร. ฎี. ปาราชิก ๔๙๙-๕๐๐) ลิขิตํฯ</p>

</p>


<h3>๔. ปุราณจีวรสิกฺขาปทวณฺณนา</h3>
<p>ติ อิทํ ‘‘ภิกฺขุนี นาม อุภโตสเงฺฆ อุปสมฺปนฺนา’’ติ  (ปารา. ๕๐๕) อิมินา วิรุชฺฌตีติ เจ? น, อธิปฺปายาชานนโต ฯ ภิกฺขูนํ สนฺติเก อุปสมฺปทาย ปฎิกฺขิตฺตตฺตา ตทนุปฺปสงฺคภยา เอวํ วุตฺตนฺติ เวทิตพฺพํฯ</p>


<p>ติ เยน เกนจิ ปฐเมนฯ ติ อวุตฺตา โธวติ, รชติ อาโกเฎตีติ อโตฺถฯ ‘‘‘อวุตฺตา’ติ วจนโต อวาทาเปตฺวา โธวนาทีสุ อนาปตฺตี’’ติ ลิขิตํฯ อิธ จีวรํ นาม นิวาสนปารุปนูปคเมวฯ ยทิ เอวํ ‘‘นิวาสนปารุปนูปคเมว วตฺตพฺพ’’นฺติ เจ? ตํ น วตฺตพฺพํ ‘‘ปุราณจีวร’’นฺติ อิมินาว สิทฺธตฺตาฯ วุตฺตเญฺหตํ ‘‘ปุราณจีวรํ นาม สกิํ นิวตฺถมฺปิ สกิํ ปารุตมฺปี’’ติ (ปารา. ๕๐๕)ฯ</p>

</p>


<h3>๕. จีวรปฺปฎิคฺคหณสิกฺขาปทวณฺณนา</h3>
<p> ทฺวาทสหโตฺถฯ อจิตฺตกตฺตา กถํ ปํสุกูลํ วฎฺฎตีติ เจ? ตาย ตสฺส ภิกฺขุโน อทินฺนตฺตา, ภิกฺขุนา จ ตโต ภิกฺขุนิโต อคฺคหิตตฺตา จฯ</p>

</p>


<h3>๖. อญฺญาตกวิญฺญตฺติสิกฺขาปทวณฺณนา</h3>
<p>ติ เอตฺถ จ สงฺฆวเสน ปวาริเตสุ ปมาณเมว วฎฺฎติฯ ปุคฺคลิกปฺปวารณาย ยํ ยํ ปวาเรติ, ตํ ตํเยว วิญฺญาเปตพฺพนฺติ ลิขิตํฯ</p>

</p>


<h3>๗. ตตุตฺตริสิกฺขาปทวณฺณนา</h3>
<p>ปกติยา สนฺตรุตฺตเรน จรติ กถินปลิโพธวเสน วา สาสงฺกสิกฺขาปทวเสน วาฯ เอตฺถ สิยา – ‘‘น มตฺตํ ชานิตฺวา พหุํ จีวรํ วิญฺญาเปสฺสนฺติ, ทุสฺสวาณิชฺชํ วา’’ติอาทินา (ปารา. ๕๒๒) อุชฺฌายนฺตานํ สุตฺวา ภควาปิ ฉพฺพคฺคิเย ภิกฺขู  ‘‘กถญฺหิ นาม ตุเมฺห โมฆปุริสา  น มตฺตํ ชานิตฺวา พหุํ จีวรํ วิญฺญาเปสฺสถา’’ติ (ปารา. ๕๒๒) วตฺวา สิกฺขาปทสฺส ปญฺญตฺตตฺตา จ อิมิสฺสํ กงฺขาวิตรณิยํ ‘‘พหุจีวรวิญฺญาปนวตฺถุสฺมิํ ปญฺญตฺต’’นฺติ วุตฺตตฺตา,  ‘‘น หิ อนจฺฉินฺนจีวรา อตฺตโน อตฺถาย สาขาปลาสํ ภญฺชิตุํ ลภนฺติ, อจฺฉินฺนจีวรานํ ปน อตฺถาย ลภนฺตี’’ติ วุตฺตตฺตา จ อญฺญสฺสตฺถาย ปมาณํ วิญฺญาเปตุํ วฎฺฎตีติ เจ? น, กสฺมา? อญฺญาตกวิญฺญตฺติสิกฺขาปทสฺส อฎฺฐุปฺปตฺติยา เอว อญฺญาตกวิญฺญตฺติ วาริตาฯ ตสฺส สิกฺขาปทสฺส อนาปตฺติฯ ปาฬิยํ (ปารา. ๕๒๑) ‘‘อญฺญสฺสตฺถายา’’ติ อิมิสฺสา อนาปตฺติปาฬิยา อญฺญสฺสตฺถาย วิญฺญาเปโนฺต ตสฺส ญาตกปฺปวาริเต เอว วิญฺญาเปติ, น อเญฺญติ วจนโต จ วาริตาฯ ตสฺมา ภควาปิ ‘‘พหุํ จีวรํ วิญฺญาเปสฺสถา’’ติ (ปารา. ๕๒๒) วิครหิตฺวา สิกฺขาปทํ ปญฺญาเปโนฺต ‘‘อภิหฎฺฐุํ ปวาเรยฺยา’’ติ วุตฺตนเยเนว ปมาณโต คหณํ อนุชานิ, น อญฺญสฺสตฺถาย ปมาณโต วิญฺญาปนํฯ ยสฺมา ปนิมํ สิกฺขาปทํ อญฺญสฺสตฺถาย วิญฺญาปนวตฺถุสฺมิํเยว ปญฺญตฺตํ, ตสฺมา อิธ ‘‘อญฺญสฺสตฺถายา’’ติ น วุตฺตํ, น น ลพฺภตีติ กตฺวาฯ</p>


<p>อฎฺฐกถาสุ ‘‘อญฺญาตกปฺปวาริตฎฺฐาเน ปกติยา พหุมฺปิ วฎฺฎติ, อจฺฉินฺนการณา ปมาณเมว วฎฺฎตี’’ติ วุตฺตํฯ ตํ ‘‘อนาปตฺติ ญาตกานํ ปวาริตาน’’นฺติ (ปารา. ๕๒๖) วุตฺตอนาปตฺติปาฬิยา น สเมตีติ สมนฺตปาสาทิกายํ (ปารา. อฎฺฐ. ๒.๕๒๖) วุตฺตตฺตา อิธาปิ วุตฺตนเยเนว ญาตกปฺปวาริเต วิญฺญาเปนฺตสฺส อตฺตโน ธเนน คณฺหนฺตสฺส อนาปตฺตีติ ลิขิตํฯ ‘‘อญฺญสฺสตฺถายา’’ติ นิทานวิโรธโต น วุตฺตํ, ตถาปิ อนนฺตเร วุตฺตนเยเนว ลพฺภติ เอวาติ วทนฺติฯ</p>

</p>


<h3>๘. อุปกฺขฎสิกฺขาปทวณฺณนา</h3>
<p>ปฐมอุปกฺขเฎ ติ (ปารา. ๕๒๘) วจนโต ตสฺมิํ ขเณ ปวาริโตปิ อปฺปวาริโตว โหตีติ เวทิตพฺพํฯ</p>

</p>


<h3>๙. ทุติยอุปกฺขฎสิกฺขาปทวณฺณนา</h3>
<p>ทุติยอุปกฺขเฎน   กิํ ปโยชนนฺติ เจ? นตฺถิ ปโยชนํ, เกวลํ อฎฺฐุปฺปตฺติวเสน ปน ปญฺญตฺตํ ภิกฺขุนิยา รโหนิสชฺชสิกฺขาปทํ วิยฯ เอวํ สเนฺต สงฺคีติการเกหิ สงฺคีติํ อนาโรเปตพฺพํ ภเวยฺย วินาปิ เตน ตทตฺถสิทฺธิโต, อนิสฺสรตฺตา, อนาโรเปตุํ อนุญฺญาตตฺตา จฯ วุตฺตเญฺหตํ ‘‘อากงฺขมาโน, อานนฺท, สโงฺฆ…เป.… สมูหเนยฺยา’’ติ (ที. นิ. ๒.๒๑๖; จูฬว. ๔๔๑)ฯ อิทํ สพฺพมการณํฯ น หิ พุทฺธา อปฺปโยชนํ วจนํ นิจฺฉาเรนฺติ, ปเคว สิกฺขาปทํฯ เตเนวาห อฎฺฐกถายํ ‘‘อิมินาว นเยน อโตฺถ เวทิตโพฺพฯ อิทญฺหิ ปุริมสฺส อนุปญฺญตฺติสทิส’’นฺติอาทิฯ อนุปญฺญตฺติ จ นิปฺปโยชนํ นตฺถิฯ ตํสทิสเญฺจตํ, น นิปฺปโยชนนฺติ ทสฺสิตํ โหติฯ เอวํ สเนฺต โก ปเนตฺถ อตฺถวิเสโสติ? ตโต อาห ติฯ อิมินา อตฺถวิเสเสน โก ปนโญฺญ อติเรกโตฺถ ทสฺสิโตติ?  ตาว วุตฺตํ ‘‘เอกสฺมิมฺปิ วตฺถุสฺมิํ อุภินฺนมฺปิ ปีฬา กาตุํ น วฎฺฎตีติ อยมติเรกโตฺถ ทสฺสิโต’’ติฯ เตเนตํ ทีเปติ ‘‘น เกวลํ ปฎิลทฺธจีวรคณนาย เอว อาปตฺติคณนา, ปีฬิตปุคฺคลสงฺขาตวตฺถุคณนายปี’’ติฯ</p>


<p>โหนฺติ เจตฺถ –</p>


<p>
‘‘วตฺถุโต คณนายปิ, สิยา อาปตฺติ เนกตา;  
  
อิติ สนฺทสฺสนตฺถญฺจ, ทุติยูปกฺขฎํ อิธฯ  
</p>
  
<p>
‘‘กายสํสคฺคสิกฺขาย, วิภเงฺค วิย กิเนฺตตํ;  
  
เอกิตฺถิยาปิ เนกตา, อาปตฺตีนํ ปโยคโต’’ติฯ (วชิร. ฎี. ปาราชิก ๕๓๒);  
</p>
  
<p>อปิเจตํ สิกฺขาปทํ ตํชาติเกสุ สิกฺขาปเทสุ สเพฺพสุปิ คเหตพฺพวินิจฺฉยสฺส ทสฺสนปฺปโยชนนฺติ เวทิตพฺพํฯ อาห จ –</p>


<p>
‘‘อญฺญาติกาย พหุตาย วิมิสฺสตาย;  
  
อาปตฺติยาปิ พหุตา จ วิมิสฺสตา จ;  
  
อิเจฺจวมาทิวิธิสมฺภวทสฺสนตฺถํ  
;  
  
สตฺถา อุปกฺขฎมิทํ ทุติยํ อโวจา’’ติฯ (วชิร. ฎี. ปาราชิก ๕๓๒);  
</p>
  
<p>ตสฺสายํ  สเงฺขปโต อธิปฺปายปุพฺพงฺคมา วิจารณา – ปุราณจีวรํ เอกเมว ภิกฺขุ ภิกฺขุนีหิ ทฺวีหิ, พหูหิ วา โธวาเปติ, ภิกฺขุนิคณนาย ปาจิตฺติยคณนาฯ ตถา ทฺวินฺนํ, พหูนํ วา สาธารณํ เอกเมว จีวรํ อญฺญตฺร ปาริวตฺตกา ปฎิคฺคณฺหาติ, อิธาปิ ตถา ทฺวินฺนํ, พหูนํ วา สาธารณเมกํ วิญฺญาเปติ, วิญฺญตฺตปุคฺคลคณนาย อาปตฺติคณนาฯ ตถา อเญฺญสุปิ เอวรูเปสุ สิกฺขาปเทสุ นโย เนตโพฺพฯ อยํ ตาว  นโยฯ</p>


<p> ปน ญาติกาย, อญฺญาติกาย จ เอกํ โธวาเปติ, เอกโต นิฎฺฐาปเน เอกํ ปาจิตฺติยํฯ อถ ญาติกา ปฐมํ โถกํ โธวิตฺวา ฐิตา, ปุน อญฺญาติกา สุโธตํ กโรติ, นิสฺสคฺคิยํ ปาจิตฺติยํฯ อถ อญฺญาติกา ปฐมํ โธวติ, ปจฺฉา ญาติกา สุโธตํ กโรติ, อญฺญาติกาย ปโยควเสน ภิกฺขุโน ทุกฺกฎเมวฯ อญฺญาติกาย, ญาติกาย จ อญฺญาติกสญฺญี, เวมติโก, ญาติกสญฺญี วา โธวาเปติ, ยถาวุตฺตนเยน นิสฺสคฺคิยทุกฺกฎาทิอาปตฺติเภทคณนา เวทิตพฺพาฯ ตถา อญฺญาติกาย, ญาติกาย จ สนฺตกํ จีวรํ อุโภหิ เอกโต ทิยฺยมานํ ปฎิคฺคณฺหาติ, นิสฺสคฺคิยเมวฯ อถ อญฺญาติกาย เอว หตฺถโต ปฎิคฺคณฺหาติ, นิสฺสคฺคิยเมวฯ อถ ญาติกาย หตฺถโต ปฎิคฺคณฺหาติ, อนาปตฺติฯ อถ อุโภสุ อญฺญาติกาทิสญฺญี, วุตฺตนเยเนว นิสฺสคฺคิยทุกฺกฎาทิอาปตฺติเภทคณนา เวทิตพฺพาฯ ตถา อญฺญาติกวิญฺญตฺติอาทีสุปิ ยถาสมฺภวํ นโย เนตโพฺพฯ อยํ วิมิสฺสตาย นโยฯ</p>


<p>สเทฺทน ปน อเนเก อญฺญาติกา วิญฺญตฺตา, วิญฺญตฺตปุคฺคลคณนาย ทุกฺกฎํฯ เอโก เทติ, เอโก น เทติ, นิสฺสคฺคิยํฯ อถ อวิญฺญโตฺต เทติ, น นิสคฺคิยํฯ อถ วิญฺญตฺตาวิญฺญตฺตานํ สาธารณํ วิญฺญโตฺต เทติ, นิสฺสคฺคิยํฯ อุโภ เทนฺติ, นิสฺสคฺคิยเมวฯ อวิญฺญโตฺต เทติ, นิสฺสคฺคิเยน อนาปตฺติฯ วิญฺญตฺตสฺส วจเนน อวิญฺญโตฺต เทติ, อนาปตฺติ เอวฯ ตถา อุปกฺขฎาทีสุปิ ยถาสมฺภวํ นโย เนตโพฺพฯ</p>


<p>เอตฺตาวตา สเงฺขปโต อญฺญาติกายาทิคาถา วุตฺตาธิปฺปายา โหติฯ ยํ ปเนตฺถ ภิกฺขุนิยา รโหนิสชฺชสิกฺขาปทํ นิปฺปโยชนตาย นิทสฺสนํ  วุตฺตํ, ตสฺส ปโยชนวิเสโส ตสฺมิํเยว อาวิภวิสฺสตีติ ฯ เอวเมว อญฺญตฺถปิ วจเนน, วิเสสอฎฺฐุปฺปตฺติวเสน จ สิกฺขาปเทสุ ญาตพฺพํ วิเสสปฺปโยชนนฺติฯ</p>

</p>


<h3>๑๐. ราชสิกฺขาปทวณฺณนา</h3>
<p>ติ วุตฺตตฺตา ปุน โจทนํ น ลภตีติ เอเกฯ อาคมนสฺส สาตฺถกํ น โหติ, จีวรํ น ลภิสฺสติ ปฎิสนฺถารสฺส กตตฺตาติ เอเกฯ โจทนาลกฺขณํ น โหตีติ กตฺวา วุตฺตนฺติ เอเกฯ ‘‘ธมฺมเทสนาธิปฺปายาทินา น ปฎิสนฺถาโร กาตโพฺพ’’ติ  ‘‘‘อาคตการณํ วินาเสตี’ติ โจทนาฐานานิ ภญฺชติ, โจเทตุกาโม อกตฺตพฺพมกาสิ, ตปฺปจฺจยา วตฺตเภเท ทุกฺกฎ’’นฺติ จ วทติฯ  ปน ‘‘อาสเน เจ นิสีทติ, เอกาย นิสชฺชาย เทฺว ฐานานิ ภญฺชติฯ อามิสํ เจ ปฎิคฺคณฺหาติ, เอเกน ปฎิคฺคหเณน เทฺว ฐานานิ ภญฺชติฯ ธมฺมํ เจ ภาสติ, ธมฺมเทสนาสิกฺขาปเท วุตฺตปริเจฺฉทาย เอกาย วาจาย เทฺว ฐานานิ ภญฺชติฯ ตํ สนฺธาย ‘อาคตการณํ วินาเสตี’ติ วุตฺต’’นฺติ วทติฯ ‘‘เอโส โข’’ติ วุเตฺตน สญฺญโตฺต เอโก, ‘‘อยํ เวยฺยาวจฺจกโรติ…เป.… อวุเตฺตปิ โจเทตุํ วฎฺฎตี’’ติ วุโตฺต ทุติโย, สเจ ปน ทูโต คจฺฉโนฺตว ‘‘อหํ ตสฺส หเตฺถ ทสฺสามี’’ติอาทินา วุโตฺต ตติโย, ‘‘อญฺญํ วา เปเสตฺวา อาโรจาเปตี’’ติ วุโตฺต จตุโตฺถติ ยถา ภิกฺขุนา นิทฺทิฎฺฐา จตฺตาโร, ตเถว ทูเตน นิทฺทิฎฺฐา จตฺตาโรฯ ติ เอเตสุ อญฺญาตกอปฺปวาริเตสุ วิย ปฎิปชฺชิตพฺพนฺติ ลิขิตํฯ</p>

</p>

</p>


<h2>๒. เอฬกโลมวโคฺค</h2>
<h3>๑. โกสิยสิกฺขาปทวณฺณนา</h3>
<p>ติ   อตฺตโน จ ปรสฺส จ อุภินฺนญฺจ โกสิยํ เอกโต คณฺหิตฺวา วุตฺตํ, อุโภ วา เอกโต กโรนฺตีติ อตฺถโต เวทิตพฺพํฯ ตตฺถ อตฺตนา กตํ เจ, ‘‘นิสฺสชฺชนกาเล สยํ กตํ นิสฺสคฺคิย’’นฺติ วตฺตพฺพํฯ อุโภหิ เจ กตํ, ยถาปาฬิเมวฯ</p>

</p>


<h3>๒. สุทฺธกาฬกสิกฺขาปทวณฺณนา</h3>
<p>ยถา ปฐเม ‘‘เอเกนปิ โกสิยํสุนา’’ติ (กงฺขา. อฎฺฐ. โกสิยสิกฺขาปทวณฺณนา) วุตฺตํ, ตถา อิธ ‘‘เอเกนปิ อเญฺญน อมิสฺสิตาน’’นฺติ วจนาภาวโต อเญฺญน มิสฺสภาเว สติปิ อปญฺญายมานรูปกํ เจ, ‘‘สุทฺธกาฬก’’มิเจฺจว วุจฺจตีติ วทนฺติฯ</p>

</p>


<h3>๓. เทฺวภาคสิกฺขาปทวณฺณนา</h3>
<p>‘‘ตุลยิตฺวา’’ติ วจนโต ยถา ตุลาธารณาย กาฬกาธิกา น โหนฺติ, ตถา กาฬกานํ เทฺว ภาคา คเหตพฺพา อุกฺกฎฺฐปริเจฺฉเทนฯ นฺติ วจนํ ตุลาธารณาย กิญฺจาปิ น สเมติ, อจิตฺตกตฺตา ปน สิกฺขาปทสฺส ปุเพฺพ ตุลาย ธารยิตฺวา ฐปิเตสุ เอกมฺปิ โลมํ ตตฺถ ปเตยฺย, นิสฺสคฺคิยนฺติ อยมธิปฺปาโยติ โน ตโกฺก’’ติ อาจริโยฯ วุตฺตปริเจฺฉเทน อคฺคหณํ  สนฺถตกรณํ ฯ</p>

</p>


<h3>๔. ฉพฺพสฺสสิกฺขาปทวณฺณนา</h3>
<p>   นฺติ วุตฺตตฺตา ฉพฺพเสฺส ปริปุเณฺณ กาตุํ วฎฺฎตีติ นิฎฺฐานทิวสโต ปฎฺฐาย ฉนฺนํ วสฺสานํ ปริเจฺฉโท เวทิตโพฺพฯ ยานิ ปเนตฺถ อติเรกฉพฺพสฺสวเสน วา สมฺมุติวเสน วา กตานิ, สพฺพานิ ตานิ เอกโต ปริภุญฺชิตุํ วฎฺฎนฺตีติฯ คิลานสฺส จ เอกํ นปฺปโหตีติ อเนกมฺปิ วฎฺฎติฯ ยโต ปฎฺฐาย โรคสฺส มนฺทตาย สนฺถตํ อาทาย คนฺตุํ สโกฺกติ, ตโต ปฎฺฐาย สมฺมุติ วา โรโค วา น รกฺขตีติ เอเกฯ อปิจ ฉวสฺสพุทฺธนิมฺมลํ สิกฺขาปทํ วิจาเรตุํ คมฺภีรตฺตาฯ ตสฺมา ฉวเสฺส กมฺมํ กตนฺติฯ</p>

</p>


<h3>๕. นิสีทนสิกฺขาปทวณฺณนา</h3>
<p>กสฺมา ปเนตฺถ ‘‘สนฺถตํ ปน ภิกฺขุนา’’ติ สิกฺขาปทํ อปญฺญเปตฺวา ‘‘นิสีทนสนฺถต’’นฺติ ปญฺญตฺตํ, นนุ เอตฺถ การเณน ภวิตพฺพนฺติ? อตฺถิ การณํ, จีวรสญฺญิตาย สนฺถตานํ อุชฺฌิตตฺตา เตสํ อจีวรภาวทสฺสนตฺถํ ตถา ปญฺญตฺตํ ภควตาติ วุตฺตํ โหติฯ ตสฺมา เต ภิกฺขู เตจีวริกธุตงฺคเภทภยา สนฺถเต จตุตฺถจีวรสญฺญิตาย สนฺถตานิ อุชฺฌิตฺวา เตรส ธุตงฺคานิ สมาทยิํสุ, ภควา จ เตสํ สนฺถตํ อนุชานิฯ ตโต เตสํ ภิกฺขูนํ เอวํ โหติ ‘‘นิสีทนจีวรสณฺฐานเมฺปตํ นิสีทนสนฺถตํ โน ภควตา อนุญฺญาตํ จตุตฺถจีวรภาเวน, ปเคว กตสนฺถตํ วา’’ติฯ ตโต ‘‘สนฺถเต เตสํ จีวรสญฺญิตา น ภวิสฺสตี’’ติ ตทตฺถํ ภควตา ‘‘สนฺถต’’นฺติ อปญฺญเปตฺวา ‘‘นิสีทนสนฺถต’’นฺติ ปญฺญตฺตนฺติ อธิปฺปาโยฯ อิเมสุ ปน ปญฺจสุ สนฺถเตสุ ปุริมานิ ตีณิ วินยกมฺมํ กตฺวา ปฎิลภิตฺวาปิ ปริภุญฺชิตุํ น วฎฺฎนฺติ อกปฺปิยตฺตา, ปจฺฉิมานิ เทฺว วฎฺฎนฺตีติ (วชิร. ฎี. ปาราชิก ๕๖๖-๕๖๗) ลิขิตํฯ กถํ ปญฺญายตีติ เจ? ‘‘อนาปตฺติ อเญฺญน กตํ ปฎิลภิตฺวา ปริภุญฺชตี’’ติ (ปารา. ๕๗๐) วจนโตติ เวทิตพฺพํฯ</p>

</p>


<h3>๖. เอฬกโลมสิกฺขาปทวณฺณนา</h3>
<p>ติ   อิมินา ปกติยา ทีฆมคฺคํ ปฎิปนฺนสฺส อุปฺปนฺนานิปิ ติโยชนปรมเมว หริตพฺพานิ, ปเคว อปฺปฎิปนฺนสฺสาติ ทเสฺสติฯ ปฎิปนฺนสฺส เจ, อทฺธานํ นาม ปฎิปนฺนสฺส อกามา วสฺสํวุฎฺฐภิกฺขุนิยา มคฺคปฺปฎิปตฺติ วิยาติ ทเสฺสติฯ อทฺธานมคฺคปฺปฎิปนฺนสฺส นิสฺสคฺคิยนฺติ วา สมฺพโนฺธฯ เตเนว วาสาธิปฺปายสฺส ปฎิปฺปสฺสทฺธคมนุสฺสาหตฺตา ‘‘อปฺปฎิปโนฺน’’ติ สงฺขํ คตสฺส อนาปตฺตีติ สิทฺธํฯ อิมสฺมิํ ปน อตฺถวิกเปฺป ‘‘ภิกฺขุโน ปเนว เอฬกโลมานิ อุปฺปเชฺชยฺยุํ…เป.… อสเนฺตปิ หารเก อทฺธานมคฺคปฺปฎิปนฺนสฺส นิสฺสคฺคิยํ ปาจิตฺติย’’นฺติ โยชนา เวทิตพฺพาฯ ยสฺมา วา เอฬกโลมานํ อุปฺปตฺติฎฺฐานโต ปฎฺฐาย ติโยชนปรมตา อธิเปฺปตา, มคฺคํ อปฺปฎิปนฺนสฺส จ ติโยชนปรมตา นตฺถิ, ตสฺมา นฺติ วุตฺตํฯ เตน อจฺฉินฺนํ ปฎิลภิตฺวา หรโต จ อนาปตฺตีติ สิทฺธํฯ ปฎิลาโภ หิ เตสํ อุปฺปตฺติ นามาติฯ</p>


<p>ติ อิมินา อตฺตนา ปฎิคฺคหิตานํเยว ติโยชนาติกฺกเม อาปตฺตีติ ทเสฺสติฯ เตน อนากงฺขมาเนน ปรสนฺตกานิ ปฎิคฺคหิตานิ หรนฺตสฺส อนาปตฺตีติ สิทฺธํฯ</p>


<p>อเงฺคสุ ‘‘อตฺตโน สนฺตกตา’’ติ นตฺถิ, อยมโตฺถ ‘‘ภิกฺขุโน อุปฺปเชฺชยฺยุ’’นฺติ อิมินา, ‘‘อจฺฉินฺนํ ปฎิลภิตฺวา’’ติ อิมินา จ ทีปิโต โหตีติ เวทิตโพฺพฯ  จ ‘‘อญฺญํ ภิกฺขุํ หราเปโนฺต คจฺฉติ เจ, ทฺวินฺนมฺปิ อนาปตฺตี’’ติ วุตฺตํฯ ตสฺมา เทฺว ภิกฺขู ติโยชนปรมํ ปตฺวา อญฺญมญฺญสฺส ภณฺฑํ ปริวเตฺตตฺวา เจ หรนฺติ, อนาปตฺตีติ สิทฺธํฯ</p>


<p>ติ ติโยชนปรมเมว อตฺตนา หริตพฺพานิ, ตํ กิมตฺถนฺติ? สีมาย เอตปรมโตฯ วุตฺตเญฺหตํ ‘‘อนุชานามิ, ภิกฺขเว, ติโยชนปรมํ สีมํ สมฺมนฺนิตุ’’นฺติ (มหาว. ๑๔๐)ฯ วาสาธิปฺปาเยน, ปจฺจาคมนาธิปฺปาเยน วา คจฺฉโต เอตปรมตา จฯ วุตฺตเญฺหตํ ‘‘ฉพฺพคฺคิยา ภิกฺขู อติมหติโย สีมาโย สมฺมนฺนนฺติ…เป.… ภิกฺขู อุโปสถํ อาคจฺฉนฺตา อุทฺทิสฺสมาเนปิ ปาติโมเกฺข อาคจฺฉนฺติ, อุทฺทิฎฺฐมเตฺตปิ อาคจฺฉนฺติ, อนฺตราปิ ปริวสนฺตี’’ติ (มหาว. ๑๔๐)ฯ</p>


<p>  ติ อาณตฺติยา หารเก อสติฯ กมฺพลสฺส อุปริ นิสีทิตฺวา คจฺฉนฺตสฺส  สเจ เอกมฺปิ โลมํ จีวเร ลคฺคํ โหติ, ติโยชนาติกฺกเม อาปตฺติ เอว กมฺพลโต วิชฎิตตฺตาติ ลิขิตํฯ ตํ กมฺพลสฺส ปฎิคฺคหิตตฺตา อตฺตโน อตฺถาย ปฎิคฺคหิตเมว โหตีติ ยุตฺตํฯ</p>

</p>


<h3>๘. ชาตรูปสิกฺขาปทวณฺณนา</h3>
<p>‘‘นิพฺพตฺตรุกฺขจฺฉายาปิ รุกฺขปริเจฺฉทํ อนติกฺกนฺตา’’ติ ลิขิตํฯ</p>

</p>


<h3>๙. รูปิยสํโวหารสิกฺขาปทวณฺณนา</h3>
<p>นฺติ อุกฺกฎฺฐปริเจฺฉเทน วุตฺตํฯ</p>

</p>


<h3>๑๐. กยวิกฺกยสิกฺขาปทวณฺณนา</h3>
<p>ติ เอตฺถ กิํ สุทฺธิกํ ปาจิตฺติยํ, อุทาหุ นิสฺสคฺคิยนฺติ? นิสฺสคฺคิยํ ปาจิตฺติยเมวฯ</p>

</p>


<h3>ตตฺริทํ ปกิณฺณกํ</h3>
<p> ปเรน อตฺตโน อตฺถาย ทิยฺยมานสฺส วา ปาริวตฺตกภาเวน ทิยฺยมานสฺส วา ปํสุกูลสฺส วา รูปิยสฺส อุคฺคณฺหนอุคฺคณฺหาปนสาทิยนานิ ปฎิกฺขิปติฯ</p>


<p> ปรสฺส วา อตฺตโน วา รูปิยปริวตฺตนํ ปฎิกฺขิปติฯ</p>


<p>   อรูปิยปริวตฺตนํฯ ‘‘อรูปิเย อรูปิยสญฺญี ปญฺจนฺนํ สห อนาปตฺตี’’ติ (ปารา. ๕๙๑; วิ. วิ. ฎี. ๑.๕๙๑; วชิร. ฎี. ปาราชิก ๕๘๗) จ วจนํ อิตเรหิ สห อาปตฺตีติ ทีเปติฯ อรูปิยญฺจ ทุกฺกฎวตฺถุฯ ตสฺมา ตสฺส ปริวตฺตเน สติ นิสฺสคฺคิยนฺติ เอกเนฺตน วุตฺตํฯ ปญฺจนฺนํ สห ทุกฺกฎวตฺถูนํ ปริวตฺตเน อนาปตฺติปฺปสงฺคโต อนาปตฺติ เอวาติ โปราณาติ เจ? น, กปฺปิยวตฺถูนํเยว ตตฺถ อาคตตฺตาฯ ยทิ กปฺปิยวตฺถุ นิสฺสคฺคิยํ, ปเคว ทุกฺกฎวตฺถูติ เจ? น, อาปตฺติครุกลหุกภาเวน วตฺถุครุกลหุกนิยมาภาวโตฯ</p>


<p>นิสฺสคฺคิยวตฺถุโต หิ มุตฺตามณิเวฬุริยาทิ มหคฺฆปฺปโหนกมฺปิ ทุกฺกฎวตฺถูติ กตฺวา นิสฺสคฺคิยวตฺถุโต มุตฺตาทิ ลหุกํ โหติฯ ลหุเกปิ วตฺถุสฺมิํ ยเถว ทุกฺกฎวตฺถุโน ปฎิคฺคหเณ ทุกฺกฎํ, ตเถว ตสฺส วา เตน วา เจตาปเนปิ ทุกฺกฎํ ยุตฺตนฺติ (ปารา. อฎฺฐ. ๒.๕๘๙) อฎฺฐกถาจริยาฯ</p>


<p>อถ วา ยํ วุตฺตํ ‘‘กปฺปิยวตฺถูนํเยว ตตฺถ อาคตตฺตา’’ติ, ตตฺถ กิญฺจาปิ ทุกฺกฎวตฺถูนิปิ อธิเปฺปตานิ, น ปน ปาฬิยํ วุตฺตานิ อนาปตฺติวารปฺปสงฺคภยาติ วุตฺตํ โหติฯ มุตฺตาทีสุปิ วุเตฺตสุ อนาปตฺติยํ กปฺปิยการกสฺส อาจิกฺขติ, ‘‘อิทํ มุตฺตาทิ อมฺหากํ อตฺถิ, อมฺหากญฺจ อิมินา จ อิมินา จ เวฬุริยาทินา อโตฺถ’’ติ ภณติ, ทสเมน อาปชฺชตีติ อธิปฺปาโย สิยาฯ ยสฺมา จ อิทํ กปฺปิยการกสฺส อาจิกฺขนาทิสํโวหาโร จ, ตสฺมา ตํ นวเมน วุตฺตนฺติ เวทิตพฺพํฯ กิญฺจาปิ กยวิกฺกเยว โหติ กปฺปิยวตฺถูหิ อนุญฺญาตํ, อิมินาว นเยน กิญฺจาปิ ทุกฺกฎวตฺถุปิ ทสเม อธิเปฺปตํ อาปชฺชติ, อฎฺฐกถาวิโรธโต ปน นาธิเปฺปตมิเจฺจว คเหตโพฺพฯ</p>


<p>กา ปเนตฺถ การณจฺฉายาติ, ปญฺจนฺนํ สห ตตฺถ อนาปตฺติปฺปสงฺคโต อนาปตฺติ เอวาติ เจ? น, ตตฺถ อนาคตตฺตาฯ อนาคตการณา วุตฺตนฺติ เจ? น, ปญฺจนฺนํ สห อาปตฺติวตฺถุกสฺส อนาปตฺติวารลาเภ วิเสสการณาภาวา, อกปฺปิยตฺตา ปญฺจนฺนํ สหาปิ อาปตฺติยา ภวิตพฺพนฺติ สิโทฺธ อฎฺฐกถาวาโทฯ</p>


<p>อปโร นโย – ยทิ ทุกฺกฎวตฺถุนา กยวิกฺกเย นิสฺสคฺคิยํ, กปฺปิยวตฺถุมฺหิ วุตฺตปริยาโย ตตฺถ ลเพฺภยฺย, น ปน ลพฺภตีติ นวเม เอว ตานิ วตฺตพฺพานิฯ ตสฺมา สํโวหาโร นาม กยวิกฺกโยปิ อญฺญถา ปริวตฺตนํ  ปริยาทิยิตฺวา ปวโตฺต, กยวิกฺกยญฺจ โมเจตฺวา  ‘‘อิมินา อิมํ เทหี’ติ เจตาเปติ, วฎฺฎตี’’ติ อวตฺวา ทสมสฺส อนาปตฺติวาเร วุตฺตนเยเนว เตสํ ปริวตฺตเน นิสฺสคฺคิยานุมติวิโรธโต อฎฺฐกถายํ วุตฺตนเยเนว ทุกฺกฎวตฺถุนา เจตาปเน ทุกฺกฎเมวฯ เนสํ กยวิกฺกเยน นิสฺสคฺคิยนฺติ เจ? น, สพฺพสฺสปิ กยวิกฺกยตฺตาฯ เตเนว วุตฺตํ  ปน ‘สเจ กยวิกฺกยํ สมาปเชฺชยฺย, นิสฺสคฺคิยํ ปาจิตฺติย’นฺติ ภาสิตํ, ตํ ทุพฺภาสิตํฯ กสฺมา? น หิ ทานคฺคหณโต อโญฺญ กยวิกฺกโย นาม อตฺถี’’ติ (ปารา. อฎฺฐ. ๒.๕๘๙), อตฺตโน มติยา กยวิกฺกยลกฺขณสมฺมเต ทสมสฺส อนาปตฺติวาเร วุตฺตนเยเนว เตสํ ปริวตฺตเน นิสฺสคฺคิยานุมติวิโรธโต จฯ ภวตุ วา อตฺตโน ปฎิสิทฺธมิทํ การณํ, ทสเม อวสฺสเมว ชานิตพฺพานีติ ตานิ กยวิกฺกยาเนวาติ เตสํ นิสฺสคฺคิยภาวญฺจ คตานีติ เอวมฺปิ สิโทฺธ อฎฺฐกถาวาโทฯ</p>


<p>เอตฺถาหุ โปราณา – ‘‘อตฺตโน สนฺตกํ รูปิยํ ปรหตฺถคตํ กโรติ อชฺฌาจรติ, ทุกฺกฎํฯ ปรสฺส รูปิยํ อตฺตโน หตฺถคตํ กโรติ, อฎฺฐเมน นิสฺสคฺคิยํฯ อุคฺคหิตวตฺถุปริวตฺตเน กถํ ชาตํ? อโพฺพหาริกํ ชาตํฯ อถ ปรสฺส รูปิยํ อตฺตโน หตฺถคตํ ปฐมํ กโรติ, รูปิยปฺปฎิคฺคหณสฺส กตตฺตา อฎฺฐเมน นิสฺสคฺคิยํฯ อตฺตโน สนฺตกํ รูปิยํ ปรสฺส หตฺถคตํ ปจฺฉา กโรติ, สํโวหาเรน นิสฺสคฺคิย’’นฺติฯ ‘‘รูปิยสฺส คหณมเตฺตน อฎฺฐเมน อาปตฺติ, ปจฺฉา ปริวตฺตเน นวเมนา’’ติ หิ ตตฺถ วุตฺตํ, ตํ ปน ยุตฺตํฯ ‘‘อชฺฌาจรติ, ทุกฺกฎ’’นฺติ ทุวุตฺตํฯ ทุกฺกฎสฺส อนิยมปฺปสงฺคโต นิสฺสชฺชนวิธาเนสุ ทสฺสิโตวฯ กิํ วุตฺตํ โหติ – ยทิ ทฺวีหิ นิสฺสคฺคิเยหิ ภวิตพฺพํ, นิสฺสชฺชนวิธาเน ‘‘อหํ, ภเนฺต, รูปิยํ ปฎิคฺคเหสิํ, นานาปฺปการกญฺจ รูปิยสํโวหารํ สมาปชฺชิ’’นฺติ วตฺตพฺพํ ภเวยฺย ‘‘รูปิยํ เจตาเปตี’’ติ สพฺพตฺถ ปาฬิยํ รูปิยปฺปฎิคฺคหณสฺส วุตฺตตฺตาฯ</p>


<p>เอตฺตาวตา ยํ  วุตฺตํ ‘‘ทุกฺกฎวตฺถุนา กยวิกฺกยํ ปริหรเนฺตน จตูสุ นิสฺสคฺคิยวตฺถูสุ เอเกกสฺมิํ คหิเต อฎฺฐเมน นิสฺสคฺคิยํ โหติฯ นฺติ ‘‘อิมินา อิทํ เทหี’’ติ คหิเต เตเนว นิสฺสคฺคิยํ โหติฯ ‘‘กยวิกฺกยมฺปิ นีหริตฺวา คหิเต ทุกฺกฎํ, เจตาปิตรูปิยคฺคหเณ อฎฺฐเมน, ปริวตฺตเน นวเมนาติอาทินา อตฺตนา อนุคฺคเหตฺวา กปฺปิยวเสน นีหริตฺวา ปญฺจหิ สหธมฺมิเกหิ สทฺธิํ ปริวเตฺตตุํ  วฎฺฎตี’’ติ, ตํ วิโสธิตํ โหติฯ อปรมฺปิ ตตฺถ วุตฺตํ ‘‘นิสฺสชฺชิตเพฺพ อสติ กถํ ปาจิตฺติยํ, ทุนฺนิสฺสฎฺฐรูปิยมฺปิ ‘น ฉเฑฺฑตี’ติ วทนฺตสฺส วิสฺสโฎฺฐ อุปาสโก ตํ คเหตฺวา อญฺญํ เจ ภิกฺขุโน เทติ, กปฺปตี’’ติ, ตญฺจ ทุวุตฺตํฯ น หิ คหิตตฺตา ตโต อญฺญํ วตฺถุ โหติฯ ปุน อปรญฺจ ตตฺถ วุตฺตํ ‘‘อิมํ ‘คณฺหาหี’ติ  วทนฺตสฺส สทฺธาเทยฺยวินิปาตทุกฺกฎํ, ‘เอตํ เทหี’ติ วทนฺตสฺส วิญฺญตฺติทุกฺกฎ’’นฺติ, ตญฺจ ทุวุตฺตํฯ ตตฺถ หิ ปโยคทุกฺกฎํ ยุตฺตํ วิย ปญฺญายติฯ</p>

</p>

</p>


<h2>๓. ปตฺตวโคฺค</h2>
<h3>๑. ปตฺตสิกฺขาปทวณฺณนา</h3>
<p> ตสฺมา เอเต ภาชนปริโภเคน ปริภุญฺชิตพฺพา, นอธิฎฺฐานูปคานวิกปฺปนูปคตาติ อโตฺถติ จฯ นฺติ อโยปโตฺต ปญฺจหิ ปาเกหิ ปโกฺก โหติ, มตฺติกาปโตฺต ทฺวีหิฯ ‘‘ภิกฺขุนิยา ปตฺตสนฺนิจฺจยสฺส วาริตตฺตา (วชิร. ฎี. ปาราชิก ๖๐๒) ภิกฺขุสฺสปิ ตํ ‘อนนุรูป’นฺติ กตฺวา ‘ปุราณปตฺตํ ปจฺจุทฺธริตฺวา’ติ วุตฺต’’นฺติ จ ลิขิตํ, ตํ น ยุตฺตํ ปาฬิยํ ‘‘สนฺนิจฺจยํ กเรยฺยาติ อนธิฎฺฐิโต อวิกปฺปิโต’’ติ (ปาจิ. ๗๓๕) วุตฺตตฺตาฯ โส หิ กถินกฺขนฺธเก (มหาว. ๓๐๖ อาทโย) นิจฺจยสนฺนิธิ วิย เอโกปิ ปุนทิวเส ‘‘สนฺนิจฺจโย’’ติ วุจฺจติฯ อนนฺตรสิกฺขาปเท ปน ‘‘ทุติโย วาริโต’’ติ อธิฎฺฐานํ นิยตํฯ ตสฺมา เทฺว ปเตฺต อธิฎฺฐาตุํ น ลภติฯ สเจ เอกโต อธิฎฺฐาติ, เทฺวปิ อนธิฎฺฐิตา โหนฺติฯ วิสุํ วิสุํ อธิฎฺฐาติ, ทุติโย อนธิฎฺฐิโตฯ วิกเปฺปตุํ ปน พหูปิ ลภติฯ ติ เอตฺถ -กาโร ‘‘เอกปากมฺปิ ชเนตี’’ติ ปากํ สมฺปิเณฺฑติฯ อถ วา สเจ เอกปาเกเนว สารุโปฺป, วฎฺฎตีติ ปากปริมาณํ น วุตฺตนฺติ คเหตพฺพํฯ อปตฺตตฺตา   ติ ปุราณปตฺตํ อปจฺจุทฺธรเนฺตน โส ปโตฺต วิกเปฺปตโพฺพติ อโตฺถติ ลิขิตํฯ</p>

</p>


<h3>๒. อูนปญฺจพนฺธนสิกฺขาปทวณฺณนา</h3>
<p>ติ  เอตฺถ สงฺฆวเสน ปวาริตฎฺฐาเน ปญฺจพนฺธเนเนว วฎฺฎติ, ปุคฺคลิกวเสน ปวาริตฎฺฐาเน อูนปญฺจพนฺธเนนาปิ วฎฺฎตีติ ลิขิตํฯ</p>


<p>
โย อูนปญฺจพนฺธนตฺถํ, วุตฺตมฺปิ เจตํ กโร โส;  
  
อูนปญฺจพนฺธนตฺถํ, ปตฺวาน สนฺติเกฯ  
</p>
  
อูนปญฺจพนฺธนสิกฺขาปทวณฺณนา นิฎฺฐิตาฯ  
</p>
  
<h3>๓. เภสชฺชสิกฺขาปทวณฺณนา</h3>
<p>ติ วทเนฺตน ปาทมกฺขนาทีนํ อตฺถาย ปฎิคฺคเหตฺวา ฐเปตุํ วฎฺฎตีติ ทีปิตนฺติ ลิขิตํฯ ติ วจเนน เยสํ มํสํ น กปฺปติ, เตสํ สปฺปิอาทิ น กปฺปตีติ วทนฺตา อชานิตฺวา วทนฺติฯ เยสญฺหิ มํสํ กปฺปติ, เตสํ สปฺปีติอาทิ สตฺตาหกาลิกนิสฺสคฺคิยวตฺถุปริเจฺฉททสฺสนตฺถํ วุตฺตํฯ ตถา ปณีตโภชนสิกฺขาปเท เยสํ มํสํ กปฺปติ, เตสํเยว ขีราทิ ปณีตโภชนํ, เนตรนฺติ ทเสฺสตุํ วุตฺตนฺติฯ  มธุกริภมรมกฺขิกานํ อาสเยสุ นิยฺยาสสทิสํ  โหติ, ตํ ยาวชีวิกนฺติ จ ลิขิตํฯ</p>

</p>

</p>

</p>





