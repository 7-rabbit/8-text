<h1>๙. โปฎฺฐปาทสุตฺตวณฺณนา</h1>
<h3>โปฎฺฐปาทปริพฺพาชกวตฺถุวณฺณนา</h3>
<p>     นฺติ โปฎฺฐปาทสุตฺตํฯ ตตฺรายํ อปุพฺพปทวณฺณนาฯ ติ สาวตฺถิํ อุปนิสฺสาย โย เชตสฺส กุมารสฺส วเน อนาถปิณฺฑิเกน คหปตินา อาราโม การิโต, ตตฺถ วิหรติฯ ติ นาเมน โปฎฺฐปาโท นาม ฉนฺนปริพฺพาชโกฯ โส กิร คิหิกาเล พฺราหฺมณมหาสาโล กาเมสุอาทีนวํ ทิสฺวา จตฺตาลีสโกฎิปริมาณํ โภคกฺขนฺธํ ปหาย ปพฺพชิตฺวา ติตฺถิยานํ คณาจริโย ชาโตฯ สมยํ ปวทนฺติ เอตฺถาติ  ตสฺมิํ กิร ฐาเน จงฺกีตารุกฺขโปกฺขรสาติปฺปภุตโย พฺราหฺมณา นิคณฺฐอเจลกปริพฺพาชกาทโย จ ปพฺพชิตา สนฺนิปติตฺวา อตฺตโน อตฺตโน สมยํ วทนฺติ กเถนฺติ ทีเปนฺติ, ตสฺมา โส อาราโม ติ วุจฺจติฯ เสฺวว จ ตินฺทุกาจีรสงฺขาตาย ติมฺพรูรุกฺขปนฺติยา ปริกฺขิตฺตตฺตา ฯ ยสฺมา ปเนตฺถ ปฐมํ เอกาว สาลา อโหสิ, ปจฺฉา มหาปุญฺญํ ปริพฺพาชกํ นิสฺสาย พหู สาลา กตาฯ ตสฺมา ตเมว เอกํ สาลํ อุปาทาย ลทฺธนามวเสน ติ วุจฺจติฯ มลฺลิกาย ปน ปเสนทิรโญฺญ เทวิยา อุยฺยานภูโต โส ปุปฺผผลสมฺปโนฺน อาราโมติ กตฺวา ติ สงฺขฺยํ คโตฯ ตสฺมิํ สมยปฺปวาทเก ตินฺทุกาจีเร เอกสาลเก มลฺลิกาย อาราเมฯ</p>


<p>ติ นิวาสผาสุตาย วสติฯ อเถกทิวสํ ภควา ปจฺจูสสมเย สพฺพญฺญุตญฺญาณํ  ปตฺถริตฺวา โลกํ ปริคฺคณฺหโนฺต ญาณชาลสฺส อโนฺตคตํ ปริพฺพาชกํ ทิสฺวา – ‘‘อยํ โปฎฺฐปาโท มยฺหํ ญาณชาเล ปญฺญายติ, กินฺนุ โข ภวิสฺสตี’’ติ อุปปริกฺขโนฺต อทฺทส – ‘‘อหํ อชฺช ตตฺถ คมิสฺสามิ, อถ มํ โปฎฺฐปาโท นิโรธญฺจ นิโรธวุฎฺฐานญฺจ ปุจฺฉิสฺสติ, ตสฺสาหํ สพฺพพุทฺธานํ ญาเณน สํสนฺทิตฺวา ตทุภยํ กเถสฺสามิ, อถ โส กติปาหจฺจเยน  จิตฺตํ หตฺถิสาริปุตฺตํ คเหตฺวา มม  สนฺติกํ อาคมิสฺสติ, เตสมหํ ธมฺมํ เทเสสฺสามิ, เทสนาวสาเน โปฎฺฐปาโท มํ สรณํ คมิสฺสติ, จิโตฺต หตฺถิสาริปุโตฺต มม สนฺติเก ปพฺพชิตฺวา อรหตฺตํ ปาปุณิสฺสตี’’ติฯ ตโต ปาโตว สรีรปฎิชคฺคนํ กตฺวา สุรตฺตทุปฎฺฎํ นิวาเสตฺวา วิชฺชุลตาสทิสํ กายพนฺธนํ พนฺธิตฺวา ยุคนฺธรปพฺพตํ ปริกฺขิปิตฺวา ฐิตมหาเมฆํ วิย เมฆวณฺณํ ปํสุกูลํ เอกํสวรคตํ กตฺวา ปจฺจคฺฆํ เสลมยปตฺตํ วามอํสกูเฎ ลเคฺคตฺวา สาวตฺถิํ ปิณฺฑาย ปวิสิสฺสามีติ สีโห วิย หิมวนฺตปาทา วิหารา นิกฺขมิฯ อิมมตฺถํ สนฺธาย – ‘‘อถ โข ภควา’’ติอาทิ วุตฺตํฯ</p>


<p> ติ นครทฺวารสมีปํ คนฺตฺวา อตฺตโน รุจิวเสน สูริยํ โอโลเกตฺวา อติปฺปคภาวเมว ทิสฺวา เอตํ อโหสิฯ นฺติ สํสยปริทีปโน วิย นิปาโต, พุทฺธานญฺจ สํสโย นาม นตฺถิ – ‘‘อิทํ กริสฺสาม, อิทํ น กริสฺสาม, อิมสฺส ธมฺมํ เทเสสฺสาม, อิมสฺส น เทเสสฺสามา’’ติ เอวํ ปริวิตกฺกปุพฺพภาโค ปเนส สพฺพพุทฺธานํ ลพฺภติฯ เตนาห – ‘‘ยํนูนาห’’นฺติ, ยทิ ปนาหนฺติ อโตฺถฯ</p>


<p> ติ อุจฺจํ นทมานาย, เอวํ นทมานาย จสฺสา อุทฺธํ คมนวเสน อุโจฺจ, ทิสาสุ ปตฺถฎวเสน มหา สโทฺทติ อุจฺจาสทฺทมหาสทฺทาย, เตสญฺหิ ปริพฺพาชกานํ ปาโตว วุฎฺฐาย กตฺตพฺพํ นาม เจติยวตฺตํ วา โพธิวตฺตํ วา อาจริยุปชฺฌายวตฺตํ  วา โยนิโส มนสิกาโร วา นตฺถิฯ เตน เต ปาโตว วุฎฺฐาย พาลาตเป นิสินฺนา – ‘‘อิมสฺส หโตฺถ โสภโน, อิมสฺส ปาโท’’ติ เอวํ อญฺญมญฺญสฺส หตฺถปาทาทีนิ วา อารพฺภ, อิตฺถิปุริสทารกทาริกาทีนํ วเณฺณ วา, อญฺญํ วา กามสฺสาทภวสฺสาทาทิวตฺถุํ อารพฺภ กถํ สมุฎฺฐาเปตฺวา อนุปุเพฺพน ราชกถาทิอเนกวิธํ ติรจฺฉานกถํ กเถนฺติฯ เตน วุตฺตํ – ‘‘อุนฺนาทินิยา อุจฺจาสทฺทมหาสทฺทาย อเนกวิหิตํ ติรจฺฉานกถํ กเถนฺติยา’’ติฯ</p>


<p>ตโต โปฎฺฐปาโท ปริพฺพาชโก เต ปริพฺพาชเก โอโลเกตฺวา – ‘‘อิเม ปริพฺพาชกา อติวิย อญฺญมญฺญํ อคารวา, มยญฺจ สมณสฺส โคตมสฺส ปาตุภาวโต ปฎฺฐาย สูริยุคฺคมเน ขโชฺชปนกูปมา ชาตา, ลาภสกฺกาโรปิ โน ปริหีโนฯ สเจ ปนิมํ ฐานํ สมโณ โคตโม วา โคตมสฺส สาวโก วา คิหี อุปฎฺฐาโก วา ตสฺส อาคเจฺฉยฺย , อติวิย ลชฺชนียํ ภวิสฺสติ, ปริสโทโส โข ปน ปริสเชฎฺฐกเสฺสว อุปริ อาโรหตี’’ติ อิโตจิโต จ วิโลเกโนฺต ภควนฺตํ อทฺทสฯ เตน วุตฺตํ – ‘‘อทฺทสา โข โปฎฺฐปาโท ปริพฺพาชโก…เป.… ตุณฺหี อเหสุ’’นฺติฯ</p>


<p> ตตฺถ  ติ สิกฺขาเปสิ, วชฺชมสฺสา ปฎิจฺฉาเทสิฯ ยถา สุสณฺฐิตา โหติ, ตถา นํ ฐเปสิฯ ยถา นาม ปริสมชฺฌํ ปวิสโนฺต ปุริโส วชฺชปฎิจฺฉาทนตฺถํ นิวาสนํ สณฺฐเปติ, ปารุปนํ สณฺฐเปติ, รโชกิณฺณฎฺฐานํ ปุญฺฉติ; เอวมสฺสา วชฺชปฎิจฺฉาทนตฺถํ – ‘‘อปฺปสทฺทา โภโนฺต’’ติ สิกฺขาเปโนฺต ยถา สุสณฺฐิตา โหติ, ตถา นํ ฐเปสีติ อโตฺถฯ ติ อปฺปสทฺทํ อิจฺฉติ, เอโก นิสีทติ, เอโก ติฎฺฐติ, น คณสงฺคณิกาย ยาเปติฯ ติ อิธาคนฺตพฺพํ มเญฺญยฺยฯ กสฺมา ปเนส ภควโต อุปสงฺกมนํ ปจฺจาสีสตีติ? อตฺตโน วุทฺธิํ ปตฺถยมาโนฯ ปริพฺพาชกา กิร พุเทฺธสุ วา พุทฺธสาวเกสุ วา อตฺตโน สนฺติกํ อาคเตสุ – ‘‘อชฺช อมฺหากํ สนฺติกํ สมโณ โคตโม อาคโต , สาริปุโตฺต อาคโต, น โข ปน เต ยสฺส วา ตสฺส วา สนฺติกํ คจฺฉนฺติ, ปสฺสถ อมฺหากํ อุตฺตมภาว’’นฺติ อตฺตโน อุปฎฺฐากานํ สนฺติเก อตฺตานํ อุกฺขิปนฺติ, อุเจฺจ ฐาเน ฐเปนฺติ, ภควโตปิ อุปฎฺฐาเก คณฺหิตุํ วายมนฺติฯ เต กิร ภควโต อุปฎฺฐาเก ทิสฺวา เอวํ วทนฺติ – ‘‘ตุมฺหากํ สตฺถา ภวํ โคตโมปิ โคตมสาวกาปิ อมฺหากํ สนฺติกํ อาคจฺฉนฺติ, มยํ อญฺญมญฺญํ สมคฺคาฯ ตุเมฺห ปน อเมฺห อกฺขีหิปิ ปสฺสิตุํ น อิจฺฉถ, สามีจิกมฺมํ น กโรถ, กิํ โว อเมฺหหิ อปรทฺธ’’นฺติฯ อเถกเจฺจ มนุสฺสา – ‘‘พุทฺธาปิ เอเตสํ สนฺติกํ คจฺฉนฺติ กิํ อมฺหาก’’นฺติ ตโต ปฎฺฐาย เต ทิสฺวา นปฺปมชฺชนฺติฯ นฺติ โปฎฺฐปาทํ ปริวาเรตฺวา นิสฺสทฺทา นิสีทิํสุฯ</p>


<p> ติ สุฎฺฐุ อาคมนํ, ภเนฺต, ภควโต; ภควติ หิ โน อาคเต อานโนฺท โหติ, คเต โสโกติ ทีเปติฯ ติ กสฺมา อาห? กิํ ภควา ปุเพฺพปิ ตตฺถ คตปุโพฺพติ, น คตปุโพฺพฯ มนุสฺสานํ ปน – ‘‘กุหิํ คจฺฉนฺตา, กุโต อาคตตฺถ, กิํ มคฺคมูฬฺหตฺถ, จิรสฺสํ อาคตตฺถา’’ติ เอวมาทโย ปิยสมุทาจารา  โหนฺติ, ตสฺมา เอวมาหฯ เอวญฺจ ปน วตฺวา น มานถโทฺธ หุตฺวา นิสีทิ, อุฎฺฐายาสนา ภควโต ปจฺจุคฺคมนมกาสิฯ ภควนฺตญฺหิ อุปคตํ ทิสฺวา อาสเนน อนิมเนฺตโนฺต วา อปจิติํ อกโรโนฺต วา ทุลฺลโภฯ กสฺมา? อุจฺจากุลีนตายฯ อยมฺปิ ปริพฺพาชโก อตฺตโน นิสินฺนาสนํ ปโปฺผเฎตฺวา ภควนฺตํ อาสเนน นิมเนฺตโนฺต – ‘‘นิสีทตุ, ภเนฺต, ภควา อิทมาสนํ ปญฺญตฺต’’นฺติ อาหฯ ติ นิสินฺนานํ โว อาทิโต ปฎฺฐาย ยาว มมาคมนํ, เอตสฺมิํ อนฺตเร กา นาม กถา วิปฺปกตา, มมาคมนปจฺจยา กตมา กถา ปริยนฺตํ น คตา, วทถ, ยาว นํ ปริยนฺตํ เนตฺวา เทมีติ สพฺพญฺญุปวารณํ ปวาเรสิฯ อถ ปริพฺพาชโก – ‘‘นิรตฺถกกถา เอสา นิสฺสารา วฎฺฎสนฺนิสฺสิตา, น ตุมฺหากํ ปุรโต วตฺตพฺพตํ อรหตี’’ติ ทีเปโนฺต ‘‘ติฎฺฐเตสา , ภเนฺต’’ติอาทิมาหฯ</p>


<h3>อภิสญฺญานิโรธกถาวณฺณนา</h3>
<p>  , ติ สเจ ภควา โสตุกาโม ภวิสฺสติ, ปจฺฉาเปสา กถา น ทุลฺลภา ภวิสฺสติ, อมฺหากํ ปนิมาย กถาย อโตฺถ นตฺถิฯ ภควโต ปนาคมนํ ลภิตฺวา มยํ อญฺญเทว สุการณํ ปุจฺฉามาติ ทีเปติฯ ตโต ตํ ปุจฺฉโนฺต – ‘‘ปุริมานิ, ภเนฺต’’ติอาทิมาหฯ ตตฺถ นฺติ โกตูหลสาลา นาม ปเจฺจกสาลา นตฺถิฯ ยตฺถ ปน นานาติตฺถิยา สมณพฺราหฺมณา นานาวิธํ กถํ ปวเตฺตนฺติ, สา พหูนํ – ‘‘อยํ กิํ วทติ, อยํ กิํ วทตี’’ติ โกตูหลุปฺปตฺติฎฺฐานโต โกตูหลสาลาติ วุจฺจติฯ ติ เอตฺถ ติ อุปสคฺคมตฺตํฯ ติ จิตฺตนิโรเธ, ขณิกนิโรเธ กถา อุปฺปนฺนาติ อโตฺถฯ อิทํ ปน ตสฺสา อุปฺปตฺติการณํฯ ยทา กิร ภควา ชาตกํ วา กเถติ, สิกฺขาปทํ วา ปญฺญเปติ ตทา สกลชมฺพุทีเป ภควโต กิตฺติโฆโส ปตฺถรติ, ติตฺถิยา ตํ สุตฺวา – ‘‘ภวํ กิร โคตโม ปุพฺพจริยํ กเถสิ, มยํ กิํ น สโกฺกม ตาทิสํ กิญฺจิ กเถตุ’’นฺติ ภควโต ปฎิภาคกิริยํ กโรนฺตา เอกํ ภวนฺตรสมยํ กเถนฺติ – ‘‘ภวํ โคตโม สิกฺขาปทํ ปญฺญเปสิ, มยํ กิํ น สโกฺกม ปญฺญเปตุ’’นฺติ อตฺตโน สาวกานํ กิญฺจิเทว สิกฺขาปทํ ปญฺญเปนฺติฯ ตทา ปน  ภควา อฎฺฐวิธปริสมเชฺฌ นิสีทิตฺวา นิโรธกถํ กเถสิฯ ติตฺถิยา ตํ สุตฺวา – ‘‘ภวํ กิร โคตโม นิโรธํ นาม กเถสิ, มยมฺปิ ตํ กเถสฺสามา’’ติ สนฺนิปติตฺวา กถยิํสุฯ เตน วุตฺตํ – ‘‘อภิสญฺญานิโรเธ กถา อุทปาที’’ติฯ</p>


<p>ติ เตสุ เอกเจฺจฯ ปุริโม เจตฺถ ยฺวายํ พาหิเร ติตฺถายตเน ปพฺพชิโต จิตฺตปฺปวตฺติยํ โทสํ ทิสฺวา อจิตฺตกภาโว สโนฺตติ สมาปตฺติํ ภาเวตฺวา อิโต จุโต ปญฺจ กปฺปสตานิ อสญฺญีภเว ฐตฺวา ปุน อิธ อุปฺปชฺชติฯ ตสฺส สญฺญุปฺปาเท จ นิโรเธ จ เหตุํ อปสฺสโนฺต – ติ อาหฯ</p>


<p>ทุติโย  นํ นิเสเธตฺวา มิคสิงฺคตาปสสฺส อสญฺญกภาวํ คเหตฺวา – ‘‘อุเปติปิ อเปติปี’’ติ อาหฯ มิคสิงฺคตาปโส กิร อตฺตนฺตโป โฆรตโป ปรมธิตินฺทฺริโย อโหสิฯ ตสฺส สีลเตเชน สกฺกวิมานํ อุณฺหํ อโหสิฯ สโกฺก เทวราชา ‘‘สกฺกฎฺฐานํ นุ โข ตาปโส ปเตฺถตี’’ติ อลมฺพุสํ นาม เทวกญฺญํ – ‘ตาปสสฺส ตปํ ภินฺทิตฺวา เอหี’ติ เปเสสิฯ สา ตตฺถ คตาฯ ตาปโส ปฐมทิวเส ตํ ทิสฺวาว ปลายิตฺวา ปณฺณสาลํ ปาวิสิฯ ทุติยทิวเส กามจฺฉนฺทนีวรเณน ภโคฺค ตํ หเตฺถ อคฺคเหสิ, โส เตน ทิพฺพผเสฺสน ผุโฎฺฐ วิสญฺญี หุตฺวา ติณฺณํ  สํวจฺฉรานํ อจฺจเยน สญฺญํ ปฎิลภิฯ ตํ โส ทิฎฺฐิคติโก – ‘‘ติณฺณํ สํวจฺฉรานํ อจฺจเยน นิโรธา วุฎฺฐิโต’’ติ มญฺญมาโน เอวมาหฯ</p>


<p>ตติโย นํ นิเสเธตฺวา อาถพฺพณปโยคํ สนฺธาย ‘‘อุปกฑฺฒนฺติปิ อปกฑฺฒนฺติปี’’ติ อาหฯ อาถพฺพณิกา กิร อาถพฺพณํ ปโยเชตฺวา สตฺตํ สีสจฺฉินฺนํ วิย หตฺถจฺฉินฺนํ วิย มตํ วิย จ กตฺวา ทเสฺสนฺติฯ ตสฺส ปุน ปากติกภาวํ ทิสฺวา โส ทิฎฺฐิคติโก – ‘‘นิโรธา วุฎฺฐิโต อย’’นฺติ มญฺญมาโน เอวมาหฯ</p>


<p>จตุโตฺถ นํ นิเสเธตฺวา ยกฺขทาสีนํ มทนิทฺทํ สนฺธาย ‘‘สนฺติ หิ โภ เทวตา’’ติอาทิมาหฯ ยกฺขทาสิโย กิร สพฺพรตฺติํ เทวตูปหารํ กุรุมานา นจฺจิตฺวา คายิตฺวา อรุโณทเย เอกํ สุราปาติํ ปิวิตฺวา  ปริวตฺติตฺวา สุปิตฺวา ทิวา วุฎฺฐหนฺติฯ ตํ ทิสฺวา โส ทิฎฺฐิคติโก – ‘‘สุตฺตกาเล นิโรธํ สมาปนฺนา, ปพุทฺธกาเล นิโรธา วุฎฺฐิตา’’ติ มญฺญมาโน เอวมาหฯ</p>


<p>อยํ ปน โปฎฺฐปาโท ปริพฺพาชโก ปณฺฑิตชาติโกฯ เตนสฺส ตํ กถํ สุตฺวา วิปฺปฎิสาโร อุปฺปชฺชิฯ ‘‘อิเมสํ กถา เอฬมูคกถา วิย จตฺตาโร หิ นิโรเธ เอเต ปญฺญเปนฺติ, อิมินา จ นิโรเธน นาม เอเกน ภวิตพฺพํ, น พหุนาฯ เตนาปิ เอเกน อเญฺญเนว ภวิตพฺพํ, โส ปน อเญฺญน ญาตุํ น  สกฺกา อญฺญตฺร สพฺพญฺญุนาฯ สเจ ภควา อิธ อภวิสฺส ‘อยํ นิโรโธ อยํ น นิโรโธ’ติ ทีปสหสฺสํ วิย อุชฺชาเลตฺวา อชฺชเมว ปากฎํ อกริสฺสา’’ติ ทสพลเญฺญว อนุสฺสริฯ ตสฺมา ‘‘ตสฺส มยฺหํ ภเนฺต’’ติอาทิมาหฯ ตตฺถ ติ อนุสฺสรณเตฺถ นิปาตทฺวยํ, เตน ตสฺส ภควนฺตํ อนุสฺสรนฺตสฺส เอตทโหสิ ‘‘อโห นูน ภควา อโห นูน สุคโต’’ติฯ นฺติ โย เอเตสํ นิโรธธมฺมานํ สุกุสโล นิปุโณ เฉโก, โส ภควา อโห นูน กเถยฺย, สุคโต อโห นูน กเถยฺยาติ อยเมตฺถ อธิปฺปาโยฯ ติ จิณฺณวสิตาย ปกติํ สภาวํ ชานาตีติ ปกตญฺญูฯ ติ อิทํ ปริพฺพาชโก ‘‘มยํ ภควา น ชานาม, ตุเมฺห ชานาถ, กเถถ โน’’ติ อายาจโนฺต วทติฯ อถ ภควา กเถโนฺต ‘‘ตตฺร โปฎฺฐปาทา’’ติอาทิมาหฯ</p>


<h3>อเหตุกสญฺญุปฺปาทนิโรธกถาวณฺณนา</h3>
<p> ตตฺถ ติ เตสุ สมณพฺราหฺมเณสุฯ นฺติ เตสํ อาทิมฺหิเยว  วิรทฺธํ, ฆรมเชฺฌเยว ปกฺขลิตาติ ทีเปติฯ ติ เอตฺถ เหตุปิ ปจฺจโยปิ การณเสฺสว นามํ, สการณาติ อโตฺถฯ ตํ ปน การณํ ทเสฺสโนฺต ‘‘สิกฺขา เอกา’’ติ อาหฯ ตตฺถ ติ สิกฺขาย เอกจฺจา สญฺญา ชายนฺตีติ อโตฺถฯ</p>


<p> ติ กตมา จ สา สิกฺขาติ ภควา วิตฺถาเรตุกมฺยตาปุจฺฉาวเสน อโวจฯ อถ ยสฺมา อธิสีลสิกฺขา อธิจิตฺตสิกฺขา อธิปญฺญาสิกฺขาติ ติโสฺส สิกฺขา โหนฺติฯ ตสฺมา ตา ทเสฺสโนฺต ภควา สญฺญาย สเหตุกํ อุปฺปาทนิโรธํ ทีเปตุํ พุทฺธุปฺปาทโต ปภุติ ตนฺติธมฺมํ ฐเปโนฺต ‘‘อิธ โปฎฺฐปาท, ตถาคโต โลเก’’ติอาทิมาหฯ ตตฺถ อธิสีลสิกฺขา  อธิจิตฺตสิกฺขาติ เทฺว เอว สิกฺขา สรูเปน อาคตา, ตติยา ปน ‘‘อยํ ทุกฺขนิโรธคามินี ปฎิปทาติ โข โปฎฺฐปาท มยา เอกํสิโก ธโมฺม เทสิโต’’ติ เอตฺถ สมฺมาทิฎฺฐิสมฺมาสงฺกปฺปวเสน ปริยาปนฺนตฺตา อาคตาติ เวทิตพฺพาฯ ติ ปญฺจกามคุณิกราโคปิ อสมุปฺปนฺนกามจาโรปิ ฯ ตตฺถ ปญฺจกามคุณิกราโค อนาคามิมเคฺคน สมุคฺฆาตํ คจฺฉติ, อสมุปฺปนฺนกามจาโร ปน อิมสฺมิํ ฐาเน วฎฺฎติฯ ตสฺมา ติ ตสฺส ปฐมชฺฌานสมงฺคิโน ยา ปุเพฺพ อุปฺปนฺนปุพฺพาย กามสญฺญาย สทิสตฺตา ปุริมา กามสญฺญาติ วุเจฺจยฺย, สา นิรุชฺฌติ, อนุปฺปนฺนาว นุปฺปชฺชตีติ อโตฺถฯ</p>


<p>ติ ตสฺมิํ ปฐมชฺฌานสมเย วิเวกชปีติสุขสงฺขาตา สุขุมสญฺญา สจฺจา โหติ, ภูตา โหตีติ อโตฺถฯ อถ วา กามจฺฉนฺทาทิโอฬาริกงฺคปฺปหานวเสน สุขุมา จ สา ภูตตาย สจฺจา จ สญฺญาติ สุขุมสจฺจสญฺญา, วิเวกเชหิ ปีติสุเขหิ สมฺปยุตฺตา สุขุมสจฺจสญฺญาติ วิเวกชปีติสุขสุขุมสจฺจสญฺญา สา อสฺส อตฺถีติ วิเวกชปีติสุขสุขุมสจฺจสญฺญีติ เอวเมตฺถ อโตฺถ ทฎฺฐโพฺพฯ เอส นโย สพฺพตฺถฯ ติ เอตฺถ ยสฺมา ปฐมชฺฌานํ สมาปชฺชโนฺต อธิฎฺฐหโนฺต, วุฎฺฐหโนฺต จ สิกฺขติ, ตสฺมา ตํ เอวํ สิกฺขิตพฺพโต สิกฺขาติ วุจฺจติฯ เตนปิ สิกฺขาสงฺขาเตน ปฐมชฺฌาเนน เอวํ เอกา วิเวกชปีติสุขสุขุมสจฺจสญฺญา อุปฺปชฺชติฯ เอวํ เอกา กามสญฺญา นิรุชฺฌตีติ อโตฺถฯ ติ อยํ ปฐมชฺฌานสงฺขาตา เอกา สิกฺขาติ, ภควา อาหฯ เอเตนุปาเยน สพฺพตฺถ อโตฺถ ทฎฺฐโพฺพฯ</p>


<p>ยสฺมา ปน อฎฺฐมสมาปตฺติยา องฺคโต สมฺมสนํ พุทฺธานํเยว โหติ, สาวเกสุ สาริปุตฺตสทิสานมฺปิ  นตฺถิ, กลาปโต สมฺมสนํเยว ปน สาวกานํ โหติ, อิทญฺจ ‘‘สญฺญา สญฺญา’’ติ, เอวํ องฺคโต สมฺมสนํ อุทฺธฎํฯ ตสฺมา  อากิญฺจญฺญายตนปรมํเยว สญฺญํ ทเสฺสตฺวา ปุน ตเทว สญฺญคฺคนฺติ ทเสฺสตุํ ‘‘ยโต โข โปฎฺฐปาท…เป.… สญฺญคฺคํ ผุสตี’’ติ อาหฯ</p>


<p> ตตฺถ  ติ โย นาม โปฎฺฐปาท ภิกฺขุฯ ติ อิธ สาสเน สกสญฺญี โหติ, อยเมว วา ปาโฐ, อตฺตโน ปฐมชฺฌานสญฺญาย สญฺญวา โหตีติ อโตฺถฯ ติ โส ภิกฺขุ ตโต ปฐมชฺฌานโต อมุตฺร ทุติยชฺฌาเน, ตโตปิ อมุตฺร ตติยชฺฌาเนติ เอวํ ตาย ตาย ฌานสญฺญาย สกสญฺญี สกสญฺญี หุตฺวา อนุปุเพฺพน สญฺญคฺคํ ผุสติฯ นฺติ อากิญฺจญฺญายตนํ วุจฺจติฯ กสฺมา? โลกิยานํ กิจฺจการกสมาปตฺตีนํ อคฺคตฺตาฯ อากิญฺจญฺญายตนสมาปตฺติยญฺหิ ฐตฺวา เนวสญฺญานาสญฺญายตนมฺปิ นิโรธมฺปิ สมาปชฺชนฺติฯ อิติ สา โลกิยานํ กิจฺจการกสมาปตฺตีนํ อคฺคตฺตา สญฺญคฺคนฺติ วุจฺจติ, ตํ ผุสติ ปาปุณาตีติ อโตฺถฯ</p>


<p>อิทานิ อภิสญฺญานิโรธํ ทเสฺสตุํ ติอาทิมาหฯ ตตฺถ นฺติ ปททฺวเย จ ฌานํ สมาปชฺชโนฺต เจเตติ นาม, ปุนปฺปุนํ กเปฺปตีติ อโตฺถฯ อุปริสมาปตฺติอตฺถาย นิกนฺติํ กุรุมาโน อภิสงฺขโรติ นามฯ นฺติ อิมา อากิญฺจญฺญายตนสญฺญา นิรุเชฺฌยฺยุํฯ ติ อญฺญา จ โอฬาริกา ภวงฺคสญฺญา อุปฺปเชฺชยฺยุํฯ ติ เอตฺถ กามํ เจส เจเตโนฺตว น เจเตติ, อภิสงฺขโรโนฺตว นาภิสงฺขโรติฯ อิมสฺส ภิกฺขุโน อากิญฺจญฺญายตนโต วุฎฺฐาย เนวสญฺญานาสญฺญายตนํ สมาปชฺชิตฺวา ‘‘เอกํ เทฺว จิตฺตวาเร ฐสฺสามี’’ติ อาโภคสมนฺนาหาโร นตฺถิฯ อุปรินิโรธสมาปตฺตตฺถาย เอว ปน อาโภคสมนฺนาหาโร อตฺถิ, สฺวายมโตฺถ ปุตฺตฆราจิกฺขเณน ทีเปตโพฺพฯ</p>


<p>ปิตุฆรมเชฺฌน กิร คนฺตฺวา ปจฺฉาภาเค ปุตฺตสฺส ฆรํ โหติ, ตโต ปณีตํ โภชนํ อาทาย อาสนสาลํ อาคตํ ทหรํ เถโร – ‘‘มนาโป ปิณฺฑปาโต กุโต อาภโต’’ติ ปุจฺฉิฯ โส ‘‘อสุกสฺส ฆรโต’’ติ ลทฺธฆรเมว อาจิกฺขิฯ เยน ปนสฺส ปิตุฆรมเชฺฌน คโตปิ อาคโตปิ  ตตฺถ อาโภโคปิ นตฺถิฯ ตตฺถ อาสนสาลา วิย อากิญฺจญฺญายตนสมาปตฺติ  ทฎฺฐพฺพา, ปิตุเคหํ วิย เนวสญฺญานาสญฺญายตนสมาปตฺติ, ปุตฺตเคหํ วิย นิโรธสมาปตฺติ, อาสนสาลาย ฐตฺวา ปิตุฆรํ อมนสิกริตฺวา ปุตฺตฆราจิกฺขณํ วิย อากิญฺจญฺญายตนโต วุฎฺฐาย เนวสญฺญานาสญฺญายตนํ สมาปชฺชิตฺวา ‘‘เอกํ เทฺว จิตฺตวาเร ฐสฺสามี’’ติ ปิตุฆรํ อมนสิกริตฺวาว  อุปรินิโรธสมาปตฺตตฺถาย มนสิกาโร, เอวเมส เจเตโนฺตว น เจเตติ, อภิสงฺขโรโนฺตว นาภิสงฺขโรติฯ ติ ตา ฌานสญฺญา นิรุชฺฌนฺติฯ ติ อญฺญา จ โอฬาริกา ภวงฺคสญฺญา นุปฺปชฺชนฺติฯ ติ โส เอวํ ปฎิปโนฺน ภิกฺขุ สญฺญาเวทยิตนิโรธํ ผุสติ วินฺทติ ปฎิลภติฯ</p>


<p>นฺติ เอตฺถ ติ อุปสคฺคมตฺตํ, สมฺปชานปทํ นิโรธปเทน อนฺตริกํ กตฺวา วุตฺตํฯ อนุปฎิปาฎิยา สมฺปชานสญฺญานิโรธสมาปตฺตีติ อยํ ปเนตฺถโตฺถฯ ตตฺราปิ สมฺปชานสญฺญานิโรธสมาปตฺตีติ สมฺปชานนฺตสฺส อเนฺต สญฺญา นิโรธสมาปตฺติ สมฺปชานนฺตสฺส วา ปณฺฑิตสฺส ภิกฺขุโน สญฺญานิโรธสมาปตฺตีติ อยํ วิเสสโตฺถฯ</p>


<p>อิทานิ อิธ ฐตฺวา นิโรธสมาปตฺติกถา กเถตพฺพาฯ สา ปเนสา สพฺพากาเรน วิสุทฺธิมเคฺค ปญฺญาภาวนานิสํสาธิกาเร กถิตา, ตสฺมา ตตฺถ กถิตโตว คเหตพฺพาฯ</p>


<p>เอวํ ภควา โปฎฺฐปาทสฺส ปริพฺพาชกสฺส นิโรธกถํ กเถตฺวา – อถ นํ ตาทิสาย กถาย อญฺญตฺถ อภาวํ ปฎิชานาเปตุํ ‘‘ตํ กิํ มญฺญสี’’ติอาทิมาหฯ ปริพฺพาชโกปิ ‘‘ภควา อชฺช ตุมฺหากํ กถํ ฐเปตฺวา น มยา เอวรูปา กถา สุตปุพฺพา’’ติ ปฎิชานโนฺต, ‘‘โน เหตํ ภเนฺต’’ติ วตฺวา ปุน สกฺกจฺจํ ภควโต กถาย อุคฺคหิตภาวํ ทเสฺสโนฺต ‘‘เอวํ โข อหํ ภเนฺต’’ติอาทิมาหฯ อถสฺส ภควา ‘‘สุอุคฺคหิตํ ตยา’’ติ อนุชานโนฺต ‘‘เอวํ โปฎฺฐปาทา’’ติ อาหฯ</p>


<p> อถ ปริพฺพาชโก ‘‘ภควตา ‘อากิญฺจญฺญายตนํ สญฺญคฺค’นฺติ วุตฺตํฯ เอตเทว นุ โข สญฺญคฺคํ, อุทาหุ อวเสสสมาปตฺตีสุปิ  สญฺญคฺคํ อตฺถี’’ติ จิเนฺตตฺวา ตมตฺถํ ปุจฺฉโนฺต ‘‘เอกเญฺญว นุ โข’’ติอาทิมาหฯ ภควาปิสฺส วิสฺสเชฺชสิฯ ตตฺถ ติ พหูนิปิฯ   ติ ปถวีกสิณาทีสุ เยน เยน กสิเณน, ปฐมชฺฌานาทีนํ วา เยน เยน ฌาเนนฯ อิทํ วุตฺตํ โหติ – สเจ หิ ปถวีกสิเณน กรณภูเตน ปถวีกสิณสมาปตฺติํ เอกวารํ สมาปชฺชโนฺต ปุริมสญฺญานิโรธํ ผุสติ เอกํ สญฺญคฺคํ, อถ เทฺว วาเร, ตโย วาเร, วารสตํ, วารสหสฺสํ, วารสตสหสฺสํ วา สมาปชฺชโนฺต ปุริมสญฺญานิโรธํ ผุสติ, สตสหสฺสํ, สญฺญคฺคานิฯ เอส นโย เสสกสิเณสุฯ ฌาเนสุปิ สเจ ปฐมชฺฌาเนน กรณภูเตน เอกวารํ ปุริมสญฺญานิโรธํ ผุสติ เอกํ สญฺญคฺคํฯ อถ เทฺว วาเร , ตโย วาเร, วารสตํ, วารสหสฺสํ, วารสตสหสฺสํ วา ปุริมสญฺญานิโรธํ ผุสติ, สตสหสฺสํ สญฺญคฺคานิฯ เอส นโย เสสชฺฌานสมาปตฺตีสุปิฯ อิติ เอกวารํ สมาปชฺชนวเสน วา สพฺพมฺปิ สญฺชานนลกฺขเณน สงฺคเหตฺวา วา เอกํ สญฺญคฺคํ โหติ, อปราปรํ สมาปชฺชนวเสน พหูนิฯ</p>


<p> ติ ภเนฺต นิโรธสมาปชฺชนกสฺส ภิกฺขุโน ‘‘สญฺญา นุ โข ปฐมํ อุปฺปชฺชตี’’ติ ปุจฺฉติฯ ตสฺส ภควา ‘‘สญฺญา โข, โปฎฺฐปาทา’’ติ พฺยากาสิฯ ตตฺถ ติ ฌานสญฺญาฯ นฺติ วิปสฺสนาญาณํฯ อปโร นโย, ติ วิปสฺสนา สญฺญาฯ นฺติ มคฺคญาณํฯ อปโร นโย, ติ มคฺคสญฺญาฯ นฺติ ผลญาณํฯ ติปิฎกมหาสิวเตฺถโร ปนาห –</p>


<p>กิํ อิเม ภิกฺขู ภณนฺติ, โปฎฺฐปาโท เหฎฺฐา ภควนฺตํ นิโรธํ ปุจฺฉิฯ อิทานิ นิโรธา วุฎฺฐานํ ปุจฺฉโนฺต ‘‘ภควา นิโรธา วุฎฺฐหนฺตสฺส กิํ ปฐมํ อรหตฺตผลสญฺญา อุปฺปชฺชติ, อุทาหุ ปจฺจเวกฺขณญาณ’’นฺติ วทติฯ อถสฺส ภควา ยสฺมา ผลสญฺญา ปฐมํ อุปฺปชฺชติ, ปจฺฉา ปจฺจเวกฺขณญาณํ ฯ ตสฺมา ‘‘สญฺญา โข โปฎฺฐปาทา’’ติ อาหฯ ตตฺถ ติ อรหตฺตผลสญฺญาย อุปฺปาทา, ปจฺฉา ‘‘อิทํ อรหตฺตผล’’นฺติ เอวํ ปจฺจเวกฺขณญาณุปฺปาโท โหติฯ ติ ผลสมาธิสญฺญาปจฺจยา กิร มยฺหํ ปจฺจเวกฺขณญาณํ อุปฺปนฺนนฺติฯ</p>


<h3>สญฺญาอตฺตกถาวณฺณนา</h3>
<p> อิทานิ ปริพฺพาชโก ยถา นาม คามสูกโร คโนฺธทเกน นฺหาเปตฺวา คเนฺธหิ อนุลิมฺปิตฺวา มาลาทามํ ปิฬนฺธิตฺวา สิริสยเน อาโรปิโตปิ  สุขํ น วินฺทติ, เวเคน คูถฎฺฐานเมว คนฺตฺวา สุขํ วินฺทติฯ เอวเมว ภควตา สณฺหสุขุมติลกฺขณพฺภาหตาย เทสนาย นฺหาปิตวิลิตฺตมณฺฑิโตปิ นิโรธกถาสิริสยนํ อาโรปิโตปิ ตตฺถ สุขํ น วินฺทโนฺต คูถฎฺฐานสทิสํ อตฺตโน ลทฺธิํ คเหตฺวา ตเมว ปุจฺฉโนฺต ‘‘สญฺญา นุ โข, ภเนฺต, ปุริสสฺส อตฺตา’’ติอาทิมาหฯ อถสฺสานุมติํ คเหตฺวา พฺยากาตุกาโม ภควา – ‘‘กํ ปน ตฺว’’นฺติอาทิมาหฯ ตโต โส ‘‘อรูปี อตฺตา’’ติ เอวํ ลทฺธิโก สมาโนปิ ‘‘ภควา เทสนาย สุกุสโล, โส เม อาทิโตว ลทฺธิํ มา วิทฺธํเสตู’’ติ จิเนฺตตฺวา อตฺตโน ลทฺธิํ ปริหรโนฺต ‘‘โอฬาริกํ โข’’ติอาทิมาหฯ อถสฺส ภควา ตตฺถ โทสํ ทเสฺสโนฺต ‘‘โอฬาริโก จ หิ เต’’ติอาทิมาห ฯ ตตฺถ นฺติ เอวํ สเนฺตฯ ภุมฺมเตฺถ หิ เอตํ อุปโยควจนํฯ เอวํ สนฺตํ อตฺตานํ ปจฺจาคจฺฉโต ตวาติ อยํ วา เอตฺถ อโตฺถฯ จตุนฺนํ ขนฺธานํ เอกุปฺปาเทกนิโรธตฺตา กิญฺจาปิ ยา สญฺญา อุปฺปชฺชติ, สาว นิรุชฺฌติฯ อปราปรํ อุปาทาย ปน ‘‘อญฺญา จ สญฺญา อุปฺปชฺชนฺติ, อญฺญา จ สญฺญา นิรุชฺฌนฺตี’’ติ วุตฺตํฯ</p>


<p> อิทานิ อญฺญํ ลทฺธิํ ทเสฺสโนฺต – ‘‘มโนมยํ โข อหํ, ภเนฺต’’ติอาทิํ วตฺวา ตตฺราปิ โทเส ทิเนฺน ยถา นาม อุมฺมตฺตโก ยาวสฺส สญฺญา นปฺปติฎฺฐาติ, ตาว อญฺญํ คเหตฺวา อญฺญํ วิสฺสเชฺชติ, สญฺญาปติฎฺฐานกาเล ปน วตฺตพฺพเมว วทติ, เอวเมว  อญฺญํ คเหตฺวา อญฺญํ วิสฺสเชฺชตฺวา อิทานิ อตฺตโน ลทฺธิํเยว วทโนฺต ‘‘อรูปี โข’’ติอาทิมาหฯ ตตฺราปิ ยสฺมา โส สญฺญาย อุปฺปาทนิโรธํ อิจฺฉติ, อตฺตานํ ปน สสฺสตํ มญฺญติฯ ตสฺมา ตเถวสฺส โทสํ ทเสฺสโนฺต ภควา ‘‘เอวํ สนฺตมฺปี’’ติอาทิมาหฯ ตโต ปริพฺพาชโก มิจฺฉาทสฺสเนน อภิภูตตฺตา ภควตา วุจฺจมานมฺปิ ตํ นานตฺตํ อชานโนฺต ‘‘สกฺกา ปเนตํ, ภเนฺต, มยา’’ติอาทิมาหฯ อถสฺส ภควา ยสฺมา โส สญฺญาย อุปฺปาทนิโรธํ ปสฺสโนฺตปิ สญฺญามยํ อตฺตานํ นิจฺจเมว มญฺญติฯ ตสฺมา ‘‘ทุชฺชานํ โข’’ติอาทิมาหฯ</p>


<p>ตตฺถายํ สเงฺขปโตฺถ – ตว อญฺญา ทิฎฺฐิ, อญฺญา ขนฺติ, อญฺญา รุจิ, อญฺญถาเยว เต ทสฺสนํ ปวตฺตํ, อญฺญเทว จ เต ขมติ เจว รุจฺจติ จ, อญฺญตฺร  จ เต อาโยโค, อญฺญิสฺสาเยว ปฎิปตฺติยา ยุตฺตปยุตฺตตา, อญฺญตฺถ จ เต อาจริยกํ, อญฺญสฺมิํ ติตฺถายตเน อาจริยภาโวฯ เตน ตยา เอวํ อญฺญทิฎฺฐิเกน อญฺญขนฺติเกน อญฺญรุจิเกน อญฺญตฺราโยเคน อญฺญตฺราจริยเกน ทุชฺชานํ เอตนฺติฯ อถ ปริพฺพาชโก – ‘‘สญฺญา วา ปุริสสฺส อตฺตา โหตุ, อญฺญา วา สญฺญา, ตํ สสฺสตาทิ ภาวมสฺส ปุจฺฉิสฺส’’นฺติ ปุน ‘‘กิํ ปน ภเนฺต’’ติอาทิมาหฯ</p>


<p>ตตฺถ ติ อตฺตานํ สนฺธาย วทติฯ นฺติ โปฎฺฐปาท เอตํ ทิฎฺฐิคตํ น อิธโลกปรโลกอตฺถนิสฺสิตํ, น อตฺตตฺถปรตฺถนิสฺสิตํฯ นฺติ น นวโลกุตฺตรธมฺมนิสฺสิตํฯ นฺติ สิกฺขตฺตยสงฺขาตสฺส สาสนพฺรหฺมจริยกสฺส น อาทิมตฺตํ, อธิสีลสิกฺขามตฺตมฺปิ น โหติฯ ติ สํสารวเฎฺฎ นิพฺพินฺทนตฺถาย น สํวตฺตติฯ   ติ วฎฺฎวิราคตฺถาย น สํวตฺตติฯ ติ วฎฺฎสฺส นิโรธกรณตฺถาย น สํวตฺตติฯ ติ วฎฺฎสฺส วูปสมนตฺถาย น สํวตฺตติฯ ติ วฎฺฎาภิชานนาย ปจฺจกฺขกิริยาย น สํวตฺตติฯ ติ วฎฺฎสมฺพุชฺฌนตฺถาย น  สํวตฺตติฯ ติ อมตมหานิพฺพานสฺส ปจฺจกฺขกิริยาย น สํวตฺตติฯ</p>


<p>นฺติอาทีสุ ตณฺหํ ฐเปตฺวา เตภูมกา ปญฺจกฺขนฺธา ทุกฺขนฺติ, ตเสฺสว ทุกฺขสฺส ปภาวนโต สปฺปจฺจยา ตณฺหา ทุกฺขสมุทโยติฯ อุภินฺนํ อปฺปวตฺติ ทุกฺขนิโรโธติ, อริโย อฎฺฐงฺคิโก มโคฺค ทุกฺขนิโรธคามินี ปฎิปทาติ มยา พฺยากตนฺติ อโตฺถฯ เอวญฺจ ปน วตฺวา ภควา ‘‘อิมสฺส ปริพฺพาชกสฺส มคฺคปาตุภาโว วา ผลสจฺฉิกิริยา วา นตฺถิ, มยฺหญฺจ ภิกฺขาจารเวลา’’ติ จิเนฺตตฺวา ตุณฺหี อโหสิฯ ปริพฺพาชโกปิ ตํ อาการํ ญตฺวา ภควโต คมนกาลํ อาโรเจโนฺต วิย ‘‘เอวเมต’’นฺติอาทิมาหฯ</p>


<p> ติ วจนปโตเทนฯ ติ สญฺฌพฺภริตํ นิรนฺตรํ ผุฎฺฐํ อกํสุ, อุปริ วิชฺฌิํสูติ วุตฺตํ โหติฯ นฺติ สภาวโต วิชฺชมานํฯ นฺติ ตเสฺสว เววจนํฯ นฺติ นวโลกุตฺตรธเมฺมสุ  ฐิตสภาวํฯ นฺติ โลกุตฺตรธมฺมนิยามตํฯ พุทฺธานญฺหิ จตุสจฺจวินิมุตฺตา กถา นาม นตฺถิฯ ตสฺมา สา เอทิสา โหติฯ</p>


<h3>จิตฺตหตฺถิสาริปุตฺตโปฎฺฐปาทวตฺถุวณฺณนา</h3>
<p> ติ โส กิร สาวตฺถิยํ หตฺถิอาจริยสฺส ปุโตฺต ภควโต สนฺติเก ปพฺพชิตฺวา ตีณิ ปิฎกานิ อุคฺคเหตฺวา สุขุเมสุ อตฺถนฺตเรสุ กุสโล อโหสิ, ปุเพฺพ กตปาปกมฺมวเสน ปน สตฺตวาเร วิพฺภมิตฺวา คิหิ ชาโตฯ กสฺสปสมฺมาสมฺพุทฺธสฺส กิร สาสเน เทฺว สหายกา อเหสุํ, อญฺญมญฺญํ สมคฺคา เอกโตว สชฺฌายนฺติฯ เตสุ เอโก อนภิรโต คิหิภาเว จิตฺตํ อุปฺปาเทตฺวา อิตรสฺส อาโรเจสิฯ โส คิหิภาเว อาทีนวํ ปพฺพชฺชาย อานิสํสํ  ทเสฺสตฺวา ตํ โอวทิฯ โส ตํ สุตฺวา อภิรมิตฺวา ปุเนกทิวสํ ตาทิเส จิเตฺต อุปฺปเนฺน ตํ เอตทโวจ ‘‘มยฺหํ อาวุโส เอวรูปํ จิตฺตํ อุปฺปชฺชติ – ‘อิมาหํ ปตฺตจีวรํ ตุยฺหํ ทสฺสามี’ติ’’ฯ โส ปตฺตจีวรโลเภน ตสฺส คิหิภาเว อานิสํสํ ทเสฺสตฺวา ปพฺพชฺชาย อาทีนวํ กเถสิฯ อถสฺส ตํ สุตฺวาว คิหิภาวโต จิตฺตํ วิรชฺชิตฺวา ปพฺพชฺชายเมว อภิรมิฯ เอวเมส ตทา สีลวนฺตสฺส ภิกฺขุโน คิหิภาเว อานิสํสกถาย กถิตตฺตา อิทานิ ฉ วาเร วิพฺภมิตฺวา สตฺตเม วาเร ปพฺพชิโตฯ มหาโมคฺคลฺลานสฺส, มหาโกฎฺฐิกเตฺถรสฺส จ อภิธมฺมกถํ กเถนฺตานํ อนฺตรนฺตรา กถํ โอปาเตติฯ อถ นํ มหาโกฎฺฐิกเตฺถโร อปสาเทติฯ โส  มหาสาวกสฺส กถิเต ปติฎฺฐาตุํ อสโกฺกโนฺต วิพฺภมิตฺวา คิหิ ชาโตฯ โปฎฺฐปาทสฺส ปนายํ คิหิสหายโก โหติฯ ตสฺมา วิพฺภมิตฺวา ทฺวีหตีหจฺจเยน โปฎฺฐปาทสฺส สนฺติกํ คโตฯ อถ นํ โส ทิสฺวา ‘‘สมฺม กิํ ตยา กตํ, เอวรูปสฺส นาม สตฺถุ สาสนา อปสกฺกโนฺตสิ, เอหิ ปพฺพชิตุํ อิทานิ เต วฎฺฎตี’’ติ ตํ คเหตฺวา ภควโต สนฺติกํ อคมาสิฯ เตน วุตฺตํ ‘‘จิโตฺต จ หตฺถิสาริปุโตฺต โปฎฺฐปาโท จ ปริพฺพาชโก’’ติฯ</p>


<p> ติ ปญฺญาจกฺขุโน นตฺถิตาย อนฺธา, ตเสฺสว อภาเวน อจกฺขุกาฯ ติ สุภาสิตทุพฺภาสิตชานนภาวมเตฺตน ปญฺญาจกฺขุนา จกฺขุมาฯ ติ เอกโกฎฺฐาสาฯ ติ  ฐปิตาฯ ติ น เอกโกฎฺฐาสา เอเกเนว โกฎฺฐาเสน สสฺสตาติ วา อสสฺสตาติ วา น วุตฺตาติ อโตฺถฯ</p>


<h3>เอกํสิกธมฺมวณฺณนา</h3>
<p> ติ อิทํ ภควา กสฺมา อารภิ? พาหิรเกหิ ปญฺญาปิตนิฎฺฐาย อนิยฺยานิกภาวทสฺสนตฺถํฯ สเพฺพ หิ ติตฺถิยา ยถา ภควา อมตํ นิพฺพานํ, เอวํ อตฺตโน อตฺตโน สมเย โลกถุปิกาทิวเสน นิฎฺฐํ ปญฺญเปนฺติ, สา จ น นิยฺยานิกาฯ ยถา ปญฺญตฺตา  หุตฺวา น นิยฺยาติ น คจฺฉติ, อญฺญทตฺถุ ปณฺฑิเตหิ ปฎิกฺขิตฺตา นิวตฺตติ, ตํ ทเสฺสตุํ ภควา เอวมาหฯ ตตฺถ นฺติ ปุรตฺถิมาย ทิสาย เอกนฺตสุโข โลโก ปจฺฉิมาทีนํ วา อญฺญตรายาติ เอวํ ชานนฺตา เอวํ ปสฺสนฺตา วิหรถฯ ทิฎฺฐปุพฺพานิ โข ตสฺมิํ โลเก มนุสฺสานํ สรีรสณฺฐานาทีนีติฯ นฺติ อปฺปาฎิหีรกตํ ปฎิหรณวิรหิตํ, อนิยฺยานิกนฺติ วุตฺตํ โหติฯ</p>


<p> ติ ชนปเท อญฺญาหิ อิตฺถีหิ วณฺณสณฺฐานวิลาสากปฺปาทีหิ อสทิสาฯ</p>


<h3>ตโยอตฺตปฎิลาภวณฺณนา</h3>
<p> เอวํ ภควา ปเรสํ นิฎฺฐาย อนิยฺยานิกตฺตํ ทเสฺสตฺวา อตฺตโน นิฎฺฐาย นิยฺยานิกภาวํ ทเสฺสตุํ ‘‘ตโย โข เม โปฎฺฐปาทา’’ติอาทิมาหฯ ตตฺถ ติ อตฺตภาวปฎิลาโภ, เอตฺถ จ ภควา ตีหิ อตฺตภาวปฎิลาเภหิ ตโย ภเว ทเสฺสสิฯ โอฬาริกตฺตภาวปฎิลาเภน  อวีจิโต ปฎฺฐาย ปรนิมฺมิตวสวตฺติปริโยสานํ กามภวํ ทเสฺสสิฯ มโนมยอตฺตภาวปฎิลาเภน ปฐมชฺฌานภูมิโต ปฎฺฐาย อกนิฎฺฐพฺรหฺมโลกปริโยสานํ รูปภวํ ทเสฺสสิฯ อรูปอตฺตภาวปฎิลาเภน อากาสานญฺจายตนพฺรหฺมโลกโต ปฎฺฐาย เนวสญฺญานาสญฺญายตนพฺรหฺมโลกปริโยสานํ อรูปภวํ ทเสฺสสิฯ สํกิเลสิกา ธมฺมา นาม ทฺวาทส อกุสลจิตฺตุปฺปาทาฯ โวทานิยา ธมฺมา นาม สมถวิปสฺสนาฯ</p>


<p>   นฺติ มคฺคปญฺญาผลปญฺญานํ ปาริปูริเญฺจว วิปุลภาวญฺจฯ นฺติ ตรุณปีติฯ ติ พลวตุฎฺฐิฯ กิํ วุตฺตํ โหติ? ยํ อโวจุมฺห ‘‘สยํ อภิญฺญา สจฺฉิกตฺวา อุปสมฺปชฺช วิหิรตี’’ติ, ตตฺถ ตสฺส เอวํ วิหรโต ตํ ปาโมชฺชเญฺจว ภวิสฺสติ, ปีติ จ นามกายปสฺสทฺธิ จ สติ จ สูปฎฺฐิตา อุตฺตมญาณญฺจ สุโข จ วิหาโรฯ สพฺพวิหาเรสุ จ อยเมว วิหาโร ‘‘สุโข’’ติ วตฺตุํ ยุโตฺต ‘‘อุปสโนฺต ปรมมธุโร’’ติฯ ตตฺถ  ปฐมชฺฌาเน ปาโมชฺชาทโย ฉปิ ธมฺมา ลพฺภนฺติ, ทุติยชฺฌาเน ทุพฺพลปีติสงฺขาตํ ปาโมชฺชํ นิวตฺตติ, เสสา ปญฺจ ลพฺภนฺติฯ ตติเย ปีติ นิวตฺตติ, เสสา จตฺตาโร ลพฺภนฺติฯ ตถา จตุเตฺถฯ อิเมสุ จตูสุ ฌาเนสุ สมฺปสาทนสุเตฺต สุทฺธวิปสฺสนา ปาทกชฺฌานเมว กถิตํฯ ปาสาทิกสุเตฺต จตูหิ มเคฺคหิ สทฺธิํ วิปสฺสนา กถิตาฯ ทสุตฺตรสุเตฺต จตุตฺถชฺฌานิกผลสมาปตฺติ กถิตาฯ อิมสฺมิํ โปฎฺฐปาทสุเตฺต ปาโมชฺชํ ปีติเววจนเมว กตฺวา ทุติยชฺฌานิกผลสมาปตฺตินาม กถิตาติ เวทิตพฺพาฯ</p>


<p> ติ เอตฺถ วา สโทฺท วิภาวนโตฺถ โหติฯ ติ เอวํ วิภาเวตฺวา ปกาเสตฺวา พฺยากเรยฺยามฯ ยถาปเร ‘‘เอกนฺตสุขํ อตฺตานํ สญฺชานาถา’’ติ ปุฎฺฐา ‘‘โน’’ติ วทนฺติ, น เอวํ วทามาติ อโตฺถฯ นฺติ สปฺปาฎิหรณํ, นิยฺยานิกนฺติ อโตฺถฯ ติ ตุโจฺฉ โหติ, นตฺถิ โส ตสฺมิํ สมเยติ อธิปฺปาโยฯ ติ ภูโต โหติ, เสฺวว ตสฺมิํ สมเย สโจฺจ โหตีติ อโตฺถฯ เอตฺถ ปนายํ จิโตฺต อตฺตโน อสพฺพญฺญุตาย ตโย อตฺตปฎิลาเภ กเถตฺวา อตฺตปฎิลาโภ นาม ปญฺญตฺติมตฺตํ เอตนฺติ อุทฺธริตุํ นาสกฺขิ, อตฺตปฎิลาโภ เตฺวว นิยฺยาเตสิฯ อถสฺส ภควา รูปาทโย เจตฺถ ธมฺมา, อตฺตปฎิลาโภติ ปน นามมตฺตเมตํ, เตสุ เตสุ รูปาทีสุ สติ เอวรูปา โวหารา โหนฺตีติ ทเสฺสตุกาโม ตเสฺสว กถํ คเหตฺวา นามปญฺญตฺติวเสน นิยฺยาตนตฺถํ ‘‘ยสฺมิํ จิตฺต สมเย’’ติอาทิมาหฯ</p>


<p> เอวญฺจ ปน วตฺวา ปฎิปุจฺฉิตฺวา วินยนตฺถํ ปุน ‘‘สเจ ตํ, จิตฺต, เอวํ ปุเจฺฉยฺยุ’’นฺติอาทิมาห ฯ ตตฺถ โย เม อโหสิ อตีโต อตฺตปฎิลาโภ , เสฺวว เม อตฺตปฎิลาโภ, ตสฺมิํ สมเย สโจฺจ อโหสิ, โมโฆ อนาคโต โมโฆ ปจฺจุปฺปโนฺนติ  เอตฺถ ตาว อิมมตฺถํ ทเสฺสติ – ยสฺมา เย เต อตีตา ธมฺมา, เต เอตรหิ นตฺถิ, อเหสุนฺติ ปน สงฺขฺยํ คตา, ตสฺมา โสปิ เม อตฺตปฎิลาโภ ตสฺมิํเยว สมเย สโจฺจ อโหสิฯ อนาคตปจฺจุปฺปนฺนานํ ปน ธมฺมานํ ตทา อภาวา ตสฺมิํ สมเย ‘‘โมโฆ อนาคโต, โมโฆ ปจฺจุปฺปโนฺน’’ติ, เอวํ อตฺถโต นามมตฺตเมว อตฺตปฎิลาภํ ปฎิชานาติฯ อนาคตปจฺจุปฺปเนฺนสุปิ เอเสว นโยฯ</p>


<p> อถ ภควา ตสฺส พฺยากรเณน สทฺธิํ อตฺตโน พฺยากรณํ สํสนฺทิตุํ ‘‘เอวเมว โข จิตฺตา’’ติอาทีนิ วตฺวา ปุน โอปมฺมโต ตมตฺถํ สาเธโนฺต นฺติอาทิมาหฯ ตตฺรายํ สเงฺขปโตฺถ, ยถา ควา ขีรํ, ขีราทีหิ จ ทธิอาทีนิ ภวนฺติ, ตตฺถ ยสฺมิํ สมเย ขีรํ โหติ, น ตสฺมิํ สมเย ทธีติ วา นวนีตาทีสุ วา อญฺญตรนฺติ สงฺขฺยํ นิรุตฺติํ นามํ โวหารํ คจฺฉติฯ กสฺมา? เย ธเมฺม อุปาทาย ทธีติอาทิ โวหารา โหนฺติ, เตสํ อภาวาฯ อถ โข ขีรํ เตฺวว ตสฺมิํ สมเย สงฺขฺยํ คจฺฉติฯ กสฺมา? เย ธเมฺม อุปาทาย ขีรนฺติ สงฺขฺยา นิรุตฺติ นามํ โวหาโร โหติ, เตสํ ภาวาติฯ เอส นโย สพฺพตฺถฯ ติ โอฬาริโก อตฺตปฎิลาโภ อิติ จ มโนมโย อตฺตปฎิลาโภ อิติ จ อรูโป อตฺตปฎิลาโภ อิติ จ อิมา โข จิตฺต โลกสมญฺญา โลเก สมญฺญามตฺตกานิ สมนุชานนมตฺตกานิ เอตานิฯ ตถา โลกนิรุตฺติมตฺตกานิ วจนปถมตฺตกานิ โวหารมตฺตกานิ นามปณฺณตฺติมตฺตกานิ เอตานีติฯ เอวํ ภควา เหฎฺฐา ตโย อตฺตปฎิลาเภ กเถตฺวา อิทานิ สพฺพเมตํ โวหารมตฺตกนฺติ วทติฯ กสฺมา? ยสฺมา ปรมตฺถโต สโตฺต นาม นตฺถิ, สุโญฺญ ตุโจฺฉ เอส โลโกฯ</p>


<p>พุทฺธานํ ปน เทฺว กถา สมฺมุติกถา จ ปรมตฺถกถา จฯ ตตฺถ ‘‘สโตฺต โปโส เทโว พฺรหฺมา’’ติอาทิกา ‘‘สมฺมุติกถา’’ นามฯ ‘‘อนิจฺจํ ทุกฺขมนตฺตา ขนฺธา ธาตุโย อายตนานิ สติปฎฺฐานา สมฺมปฺปธานา’’ติอาทิกา ปรมตฺถกถา นามฯ ตตฺถ โย สมฺมุติเทสนาย ‘‘สโตฺต’’ติ  วา ‘‘โปโส’’ติ วา ‘‘เทโว’’ติ วา ‘‘พฺรหฺมา’’ติ วา วุเตฺต วิชานิตุํ ปฎิวิชฺฌิตุํ นิยฺยาตุํ  อรหตฺตชยคฺคาหํ คเหตุํ สโกฺกติ, ตสฺส ภควา อาทิโตว ‘‘สโตฺต’’ติ วา ‘‘โปโส’’ติ วา ‘‘เทโว’’ติ วา ‘‘พฺรหฺมา’’ติ วา กเถติ, โย ปรมตฺถเทสนาย ‘‘อนิจฺจ’’นฺติ วา ‘‘ทุกฺข’’นฺติ วาติอาทีสุ อญฺญตรํ สุตฺวา วิชานิตุํ ปฎิวิชฺฌิตุํ นิยฺยาตุํ อรหตฺตชยคฺคาหํ คเหตุํ สโกฺกติ, ตสฺส ‘‘อนิจฺจ’’นฺติ วา ‘‘ทุกฺข’’นฺติ วาติอาทีสุ อญฺญตรเมว กเถติฯ ตถา สมฺมุติกถาย  พุชฺฌนกสตฺตสฺสาปิ น ปฐมํ ปรมตฺถกถํ กเถติฯ สมฺมุติกถาย ปน โพเธตฺวา ปจฺฉา ปรมตฺถกถํ กเถติฯ ปรมตฺถกถาย พุชฺฌนกสตฺตสฺสาปิ น ปฐมํ สมฺมุติกถํ กเถติฯ ปรมตฺถกถาย ปน โพเธตฺวา ปจฺฉา สมฺมุติกถํ กเถติฯ ปกติยา ปน ปฐมเมว ปรมตฺถกถํ กเถนฺตสฺส เทสนา ลูขาการา โหติ, ตสฺมา พุทฺธา ปฐมํ สมฺมุติกถํ กเถตฺวา ปจฺฉา ปรมตฺถกถํ กเถนฺติฯ สมฺมุติกถํ กเถนฺตาปิ สจฺจเมว สภาวเมว อมุสาว กเถนฺติฯ ปรมตฺถกถํ กเถนฺตาปิ สจฺจเมว สภาวเมว อมุสาว กเถนฺติฯ</p>


<p>
ทุเว สจฺจานิ อกฺขาสิ, สมฺพุโทฺธ วทตํ วโร;  
  
สมฺมุติํ ปรมตฺถญฺจ, ตติยํ นูปลพฺภติฯ  
</p>
  
<p>
สเงฺกตวจนํ สจฺจํ, โลกสมฺมุติการณํ;  
  
ปรมตฺถวจนํ สจฺจํ, ธมฺมานํ ภูตลกฺขณนฺติฯ  
</p>
  
<p>นฺติ ยาหิ โลกสมญฺญาหิ โลกนิรุตฺตีหิ ตถาคโต ตณฺหามานทิฎฺฐิปรามาสานํ อภาวา อปรามสโนฺต โวหรตีติ เทสนํ วินิวเฎฺฎตฺวา อรหตฺตนิกูเฎน นิฎฺฐาเปสิฯ เสสํ สพฺพตฺถ อุตฺตานตฺถเมวาติฯ</p>

</p>

</p>





