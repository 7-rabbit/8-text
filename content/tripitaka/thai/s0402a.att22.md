<h1>๔. เทวทูตวโคฺค</h1>
<h3>๑. สพฺรหฺมกสุตฺตวณฺณนา</h3>
<p> จตุตฺถสฺส  ปฐเม ติ สเก ฆเรฯ ติ ยํ ฆเร อตฺถิ, เตน ปฎิชคฺคิตา โคปิตา โหนฺติฯ อิติ มาตาปิตุปูชกานิ กุลานิ มาตาปิตูหิ สพฺรหฺมกานีติ ปกาเสตฺวา อิทานิ เนสํ  สปุพฺพาจริยกาทิภาวํ ปกาเสโนฺต ติอาทิมาหฯ ตตฺถ ติอาทีนิ เตสํ พฺรหฺมาทิภาวสาธนตฺถํ วุตฺตานิฯ ติ ปุตฺตานํ พหูปการาฯ ติ ชีวิตสฺส อาปาทกาฯ ปุตฺตกานํ หิ มาตาปิตูหิ ชีวิตํ อาปาทิตํ ปาลิตํ ฆฎิตํ อนุปฺปพเนฺธน ปวตฺติตํฯ ติ หตฺถปาเท วเฑฺฒตฺวา หทยโลหิตํ ปาเยตฺวา โปเสตาโรฯ ติ ปุตฺตานํ หิ อิมสฺมิํ โลเก อิฎฺฐานิฎฺฐารมฺมณสฺส  ทสฺสนํ นาม มาตาปิตโร นิสฺสาย ชาตนฺติ อิมสฺส โลกสฺส ทเสฺสตาโร นามฯ</p>


<p>ติ เสฎฺฐาธิวจนํฯ ยถา พฺรหฺมุโน จตโสฺส ภาวนา อวิชหิตา โหนฺติ เมตฺตา กรุณา มุทิตา อุเปกฺขาติ, เอวเมว มาตาปิตูนํ ปุตฺตเกสุ จตโสฺส ภาวนา อวิชหิตา โหนฺติฯ ตา ตสฺมิํ ตสฺมิํ กาเล เวทิตพฺพา – กุจฺฉิคตสฺมิํ หิ ทารเก ‘‘กทา นุ โข ปุตฺตกํ อโรคํ ปริปุณฺณงฺคปจฺจงฺคํ ปสฺสิสฺสามา’’ติ มาตาปิตูนํ เมตฺตจิตฺตํ อุปฺปชฺชติฯ ยทา ปเนส มโนฺท อุตฺตานเสยฺยโก อูกาหิ วา มงฺกุลาทีหิ ปาณเกหิ ทโฎฺฐ ทุกฺขเสยฺยาย วา ปน ปีฬิโต ปโรทติ วิรวติ, ตทาสฺส สทฺทํ สุตฺวา มาตาปิตูนํ การุญฺญํ อุปฺปชฺชติ, อาธาวิตฺวา วิธาวิตฺวา กีฬนกาเล ปน โลภนียวยสฺมิํ วา ฐิตกาเล ทารกํ โอโลเกตฺวา มาตาปิตูนํ จิตฺตํ สปฺปิมเณฺฑ ปกฺขิตฺตสตวิหตกปฺปาสปิจุปฎลํ วิย มุทุกํ โหติ อาโมทิตํ ปโมทิตํ, ตทา เตสํ มุทิตา ลพฺภติฯ ยทา ปเนส ปุโตฺต ทาราภรณํ ปจฺจุปฎฺฐาเปตฺวา ปาฎิเยกฺกํ อคารํ อชฺฌาวสติ, ตทา มาตาปิตูนํ ‘‘สโกฺกติ ทานิ โน ปุตฺตโก อตฺตโน ธมฺมตาย ยาเปตุ’’นฺติ มชฺฌตฺตภาโว อุปฺปชฺชติ, ตสฺมิํ กาเล อุเปกฺขา ลพฺภตีติ อิมินา การเณน ‘‘พฺรหฺมาติ มาตาปิตโร’’ติ วุตฺตํฯ</p>


<p>  ติ มาตาปิตโร หิ ชาตกาลโต ปฎฺฐาย ‘‘เอวํ นิสีท, เอวํ ติฎฺฐ, เอวํ คจฺฉ, เอวํ สย, เอวํ ขาท, เอวํ ภุญฺช, อยํ เต, ตาตาติ วตฺตโพฺพ, อยํ ภาติกาติ, อยํ ภคินีติ, อิทํ นาม กาตุํ วฎฺฎติ, อิทํ น วฎฺฎติ, อสุกํ นาม อุปสงฺกมิตุํ วฎฺฎติ, อสุกํ น วฎฺฎตี’’ติ คาหาเปนฺติ สิกฺขาเปนฺติฯ อถาปรภาเค  อเญฺญ อาจริยา หตฺถิสิปฺปอสฺสสิปฺปรถสิปฺปธนุสิปฺปถรุสิปฺปมุทฺทาคณนาทีนิ สิกฺขาเปนฺติฯ อโญฺญ  สรณานิ เทติ, อโญฺญ สีเลสุ ปติฎฺฐาเปติ, อโญฺญ ปพฺพาเชติ, อโญฺญ พุทฺธวจนํ อุคฺคณฺหาเปติ, อโญฺญ อุปสมฺปาเทติ, อโญฺญ โสตาปตฺติมคฺคาทีนิ ปาเปติฯ อิติ สเพฺพปิ เต ปจฺฉาจริยา นาม โหนฺติ, มาตาปิตโร ปน สพฺพปฐมา, เตนาห – ‘‘ปุพฺพาจริยาติ วุจฺจเร’’ติฯ ตตฺถ ติ วุจฺจนฺติ กถิยนฺติฯ นฺติ ปุตฺตานํ อาหุตํ ปาหุตํ อภิสงฺขตํ อนฺนปานาทิํ อรหนฺติ, อนุจฺฉวิกา ตํ ปฎิคฺคเหตุํฯ ตสฺมา ‘‘อาหุเนยฺยา จ ปุตฺตาน’’นฺติ วุตฺตํฯ ติ ปเรสํ ปาเณ อจฺฉินฺทิตฺวาปิ อตฺตโน ปชํ ปฎิชคฺคนฺติ โคปายนฺติฯ ตสฺมา ‘‘ปชาย อนุกมฺปกา’’ติ วุตฺตํฯ</p>


<p>ติ นโม กเรยฺยฯ ติ สกฺกาเรน ปฎิมาเนยฺยฯ อิทานิ ตํ สกฺการํ ทเสฺสโนฺต ‘‘อเนฺนนา’’ติอาทิมาหฯ ตตฺถ ติ ยาคุภตฺตขาทนีเยนฯ ติ อฎฺฐวิธปาเนนฯ ติ นิวาสนปารุปนเกน วเตฺถนฯ ติ มญฺจปีฐานุปฺปทาเนนฯ ติ ทุคฺคนฺธํ ปฎิวิโนเทตฺวา สุคนฺธกรณุจฺฉาทเนนฯ ติ สีเต อุโณฺหทเกน, อุเณฺห สีโตทเกน คตฺตานิ ปริสิญฺจิตฺวา นฺหาปเนนฯ ติ อุโณฺหทกสีโตทเกหิ ปาทโธวเนน เจว เตลมกฺขเนน จฯ ติ ปรโลกํ คนฺตฺวาฯ ติ อิธ ตาว มาตาปิตูสุ ปาริจริยํ ทิสฺวา ปาริจริยการณา ตํ ปณฺฑิตมนุสฺสา อิเธว ปสํสนฺติ , ปรโลกํ ปน คนฺตฺวา สเคฺค ฐิโต โส มาตาปิตุอุปฎฺฐาโก ทิพฺพสมฺปตฺตีหิ อาโมทติ ปโมทตีติฯ</p>


<h3>๒. อานนฺทสุตฺตวณฺณนา</h3>
<p> ทุติเย ติ ตถาชาติโกฯ ติ จิเตฺตกคฺคตาลาโภฯ ติ เอตฺถ อตฺตโน จ ปรสฺส จาติ อุภเยสมฺปิ กาโย สวิญฺญาณกเฎฺฐน เอกโต กตฺวา อิมสฺมินฺติ วุโตฺตฯ ติ อหงฺการทิฎฺฐิ จ มมงฺการตณฺหา จ มานานุสโย  จาติ อตฺตโน จ ปรสฺส  จ กิเลสาฯ ติ น ภเวยฺยุํฯ ติ รูปนิมิตฺตํ, สทฺทนิมิตฺตํ, คนฺธนิมิตฺตํ, รสนิมิตฺตํ, โผฎฺฐพฺพนิมิตฺตํ, สสฺสตาทินิมิตฺตํ, ปุคฺคลนิมิตฺตํ ธมฺมนิมิตฺตนฺติ เอวรูเปสุ จ พหิทฺธา สพฺพนิมิเตฺตสุฯ นฺติ ผลสมาธิเญฺจว ผลญาณญฺจฯ ติ ภเวยฺยฯ</p>


<p>ติ, อานนฺท, อิมสฺมิํ สาสเน ภิกฺขุโนฯ นฺติ นิพฺพานํ ทเสฺสโนฺต อาหฯ นิพฺพานํ หิ กิเลสานํ สนฺตตาย สนฺตํ นาม, นิพฺพานํ สนฺตนฺติ สมาปตฺติํ อเปฺปตฺวาว ทิวสมฺปิ นิสินฺนสฺส จิตฺตุปฺปาโท สนฺตเนฺตว ปวตฺตตีติปิ สนฺตํฯ นฺติ สมาปตฺติํ อเปฺปตฺวา นิสินฺนสฺสาปิ จิตฺตุปฺปาโท ปณีตเนฺตว ปวตฺตตีติ นิพฺพานํ ปณีตํ นามฯ ติอาทีนิปิ ตเสฺสว เววจนานิฯ ‘‘สพฺพสงฺขารสมโถ’’ติ สมาปตฺติํ อเปฺปตฺวา นิสินฺนสฺส หิ ทิวสภาคมฺปิ จิตฺตุปฺปาโท สพฺพสงฺขารสมโถเตว ปวตฺตติ…เป.… ตถา ตีสุ ภเวสุ วานสงฺขาตาย ตณฺหาย อภาเวน นิพฺพานนฺติ ลทฺธนาเม ตสฺมิํ สมาปตฺติํ  อเปฺปตฺวา นิสินฺนสฺส จิตฺตุปฺปาโท นิพฺพานํ นิพฺพานเนฺตว ปวตฺตตีติ สพฺพสงฺขารสมโถติอาทีนิ นามานิ ลภติฯ อิมสฺมิํ ปน อฎฺฐวิเธ อาโภคสมนฺนาหาเร อิมสฺมิํ ฐาเน เอโกปิ ลพฺภติ, เทฺวปิ สเพฺพปิ ลพฺภเนฺตวฯ</p>


<p>ติ ญาเณน ชานิตฺวาฯ ติ ปรานิ จ โอปรานิ จฯ ปรอตฺตภาวสกอตฺตภาวานิ หิ ปรานิ จ โอปรานิ จาติ วุตฺตํ โหติฯ ติ ยสฺส อรหโตฯ นฺติ ราคิญฺชิตํ โทสโมหมานทิฎฺฐิกิเลสทุจฺจริติญฺชิตนฺติ อิมานิ สตฺต อิญฺชิตานิ จลิตานิ ผนฺทิตานิฯ ติ กตฺถจิ เอการมฺมเณปิ นตฺถิฯ ติ ปจฺจนีกกิเลสานํ สนฺตตาย สโนฺตฯ ติ กายทุจฺจริตาทิธูมวิรหิโตฯ ติ ราคาทิอีฆวิรหิโตฯ ติ นิตฺตโณฺหฯ ติ ติโณฺณ อุตฺติโณฺณ สมติกฺกโนฺตฯ ติ โส อรหํ ขีณาสโวฯ นฺติ เอตฺถ ชาติชราคหเณเนว พฺยาธิมรณมฺปิ คหิตเมวาติ เวทิตพฺพํฯ อิติ สุตฺตเนฺตปิ คาถายปิ อรหตฺตผลสมาปตฺติเยว กถิตาติฯ</p>


<h3>๓. สาริปุตฺตสุตฺตวณฺณนา</h3>
<p> ตติเย  ติ มาติกาฐปเนนฯ ติ ฐปิตมาติกาวิภชเนนฯ ติ  กาเล สํขิเตฺตน กาเล วิตฺถาเรนฯ ติ ปฎิวิชฺฌนกปุคฺคลา ปน ทุลฺลภาฯ อิทํ ภควา ‘‘สาริปุตฺตเตฺถรสฺส ญาณํ ฆเฎฺฎมี’’ติ อธิปฺปาเยน กเถสิฯ ตํ สุตฺวา เถโร กิญฺจาปิ ‘‘อหํ, ภเนฺต, อาชานิสฺสามี’’ติ น วทติ, อธิปฺปาเยน ปน ‘‘วิสฺสตฺถา ตุเมฺห, ภเนฺต, เทเสถ, อหํ ตุเมฺหหิ เทสิตํ ธมฺมํ นยสเตน นยสหเสฺสน ปฎิวิชฺฌิสฺสามิ, มเมส ภาโร โหตู’’ติ สตฺถารํ เทสนาย อุสฺสาเหโนฺต ติอาทิมาหฯ</p>


<p>อถสฺส สตฺถา ติ เทสนํ อารภิฯ ตตฺถ ติอาทิ วุตฺตนยเมวฯ   นฺติ มคฺคญาณสเตฺถน ตณฺหํ ฉินฺทิฯ นฺติ ทสวิธมฺปิ สํโยชนํ สมูลกํ อุพฺพเตฺตตฺวา ฉเฑฺฑสิฯ ติ สมฺมา อุปาเยน สมฺมา ปฎิปตฺติยา นววิธสฺส มานสฺส ปหานาภิสมเยน วฎฺฎทุกฺขสฺส อนฺตมกาสิฯ นฺติ, สาริปุตฺต, มยา ปารายเน อุทยปเญฺห อิทํ ผลสมาปตฺติเมว สนฺธาย เอตํ ภาสิตํฯ</p>


<p>อิทานิ ยํ ตํ ภควตา ภาสิตํ, ตํ ทเสฺสโนฺต นฺติอาทิ อารทฺธํฯ อุทยปเญฺห จ เอตํ ปทํ ‘‘ปหานํ กามจฺฉนฺทาน’’นฺติ (สุ. นิ. ๑๑๑๒; จูฬนิ. อุทยมาณวปุจฺฉานิเทฺทโส ๗๕) อาคตํ, อิธ ปน องฺคุตฺตรภาณเกหิ ‘‘กามสญฺญาน’’นฺติ อาโรปิตํฯ ตตฺถ พฺยญฺชนเมว นานํ, อโตฺถ ปน เอโกเยวฯ นฺติ กาเม อารพฺภ อุปฺปนฺนสญฺญานํ, อฎฺฐหิ วา โลภสหคตจิเตฺตหิ สหชาตสญฺญานํฯ นฺติ เอตาสญฺจ กามสญฺญานํ เจตสิกโทมนสฺสานญฺจาติ อุภินฺนมฺปิ ปหานํ ปฎิปฺปสฺสทฺธิปหานสงฺขาตํ อรหตฺตผลํ อญฺญาวิโมกฺขํ ปพฺรูมีติ อโตฺถฯ นิเทฺทเส ปน ‘‘กามจฺฉนฺทสฺส จ โทมนสฺสสฺส จ อุภินฺนํ ปหานํ วูปสมํ ปฎินิสฺสคฺคํ ปฎิปฺปสฺสทฺธิํ อมตํ นิพฺพาน’’นฺติ (จูฬนิ. อุทยมาณวปุจฺฉานิเทฺทโส ๗๕) วุตฺตํ, ตํ อตฺถุทฺธารวเสน วุตฺตํฯ ปหานนฺติ หิ ขีณาการสงฺขาโต วูปสโมปิ วุจฺจติ, กิเลเส ปฎินิสฺสชฺชโนฺต มโคฺคปิ, กิเลสปฎิปฺปสฺสทฺธิสงฺขาตํ ผลมฺปิ , ยํ อาคมฺม กิเลสา ปหียนฺติ, ตํ อมตํ นิพฺพานมฺปิฯ ตสฺมา ตตฺถ ตานิ ปทานิ อาคตานิฯ ‘‘อญฺญาวิโมกฺขํ ปพฺรูมี’’ติ วจนโต ปน อรหตฺตผลเมว อธิเปฺปตํฯ   นฺติปิ ถินสฺส จ ปนูทนเนฺต อุปฺปนฺนตฺตา อรหตฺตผลเมว อธิเปฺปตํ ฯ นฺติ กุกฺกุจฺจนิวารณสฺส มคฺคสฺส อนนฺตรํ อุปฺปนฺนตฺตา ผลเมว อธิเปฺปตํฯ</p>


<p>นฺติ จตุตฺถชฺฌานิเก ผเล อุปฺปนฺนาย อุเปกฺขาย จ สติยา จ สํสุทฺธํฯ นฺติ ธมฺมตโกฺก วุจฺจติ สมฺมาสงฺกโปฺป, โส อาทิโต โหติ, ปุรโต โหติ, ปุพฺพงฺคโม โหติ อญฺญาวิโมกฺขสฺสาติ ธมฺมตกฺกปุเรชโวฯ ตํ ธมฺมตกฺกปุเรชวํฯ นฺติ อญฺญินฺทฺริยปริโยสาเน อุปฺปนฺนํ วิโมกฺขํ, อญฺญาย วา วิโมกฺขํ อญฺญาวิโมกฺขํ, ปญฺญาวิมุตฺตนฺติ อโตฺถฯ นฺติ อวิชฺชาย ปเภทนเนฺต อุปฺปนฺนตฺตา, อวิชฺชาย ปเภทนสงฺขาตํ วา นิพฺพานํ อารพฺภ อุปฺปนฺนตฺตา เอวํลทฺธนามํ อรหตฺตผลเมวฯ อิติ สเพฺพหิปิ อิเมหิ ปหานนฺติอาทีหิ ปเทหิ อรหตฺตผลเมว ปกาสิตนฺติ เวทิตพฺพํฯ</p>


<h3>๔. นิทานสุตฺตวณฺณนา</h3>
<p> จตุเตฺถ ติ การณานิฯ นฺติ วฎฺฎคามิกมฺมานํฯ ติ ลุพฺภนปลุพฺภนสภาโว โลโภ วฎฺฎคามิกมฺมานํ สมุทยาย ปิณฺฑกรณตฺถาย นิทานํ การณํ ปจฺจโยติ อโตฺถฯ ติ ทุสฺสนปทุสฺสนสภาโว โทโสฯ ติ มุยฺหนปมุยฺหนสภาโว โมโหฯ</p>


<p>นฺติ โลเภน ปกตํ, โลภาภิภูเตน ลุเทฺธน หุตฺวา กตกมฺมนฺติ อโตฺถฯ โลภโต ชาตนฺติ ฯ โลโภ นิทานมสฺสาติ ฯ โลโภ สมุทโย อสฺสาติ ฯ สมุทโยติ ปจฺจโย, โลภปจฺจยนฺติ อโตฺถฯ ติ ยสฺมิํ ฐาเน อสฺส โลภชกมฺมวโต  ปุคฺคลสฺส อตฺตภาโว นิพฺพตฺตติ, ขนฺธา ปาตุภวนฺติฯ ติ เตสุ ขเนฺธสุ ตํ กมฺมํ วิปจฺจติฯ ติอาทิ ยสฺมา ตํ กมฺมํ ทิฎฺฐธมฺมเวทนียํ วา โหติ อุปปชฺชเวทนียํ วา อปรปริยายเวทนียํ วา, ตสฺมา ตํ ปเภทํ ทเสฺสตุํ วุตฺตํฯ เสสทฺวเยปิ เอเสว นโยฯ</p>


<p>ติ  อภินฺนานิฯ ติ ปูติภาเวน อพีชตฺตํ อปฺปตฺตานิฯ ติ  น วาเตน น จ อาตเปน หตานิฯ ติ คหิตสารานิ สารวนฺตานิ น นิสฺสารานิฯ ติ สนฺนิจยภาเวน สุขํ สยิตานิฯ ติ มณฺฑเขเตฺตฯ ติ นงฺคลกสเนน เจว อฎฺฐทนฺตเกน จ สุฎฺฐุ ปริกมฺมกตาย เขตฺตภูมิยาฯ ติ ฐปิตานิ โรปิตานิฯ ติ อนุปฺปเวเสยฺยฯ นฺติอาทีสุ อุทฺธคฺคมเนน  เหฎฺฐา มูลปฺปติฎฺฐาเนน  สมนฺตา วิตฺถาริกภาเวน ฯ</p>


<p>ยํ ปเนตฺถ ติอาทิ วุตฺตํ, ตตฺถ อสโมฺมหตฺถํ อิมสฺมิํ ฐาเน กมฺมวิภตฺติ นาม กเถตพฺพาฯ สุตฺตนฺติกปริยาเยน หิ เอกาทส กมฺมานิ วิภตฺตานิฯ เสยฺยถิทํ – ทิฎฺฐธมฺมเวทนียํ อุปปชฺชเวทนียํ อปรปริยายเวทนียํ, ยคฺครุกํ ยพฺพหุลํ ยทาสนฺนํ กฎตฺตา วา ปน กมฺมํ, ชนกํ อุปตฺถมฺภกํ อุปปีฬกํ อุปฆาตกนฺติฯ ตตฺถ เอกชวนวีถิยํ สตฺตสุ จิเตฺตสุ กุสลา วา อกุสลา วา ปฐมชวนเจตนา  นามฯ ตํ อิมสฺมิํเยว อตฺตภาเว วิปากํ เทติ  กากวฬิยปุณฺณเสฎฺฐีนํ วิย กุสลํ, นนฺทยกฺขนนฺทมาณวกนนฺทโคฆาตกโกกาลิยสุปฺปพุทฺธเทวทตฺตจิญฺจมาณวิกานํ วิย จ อกุสลํฯ ตถา อสโกฺกนฺตํ ปน อโหสิกมฺมํ นาม โหติ, อวิปากํ สมฺปชฺชติฯ ตํ มิคลุทฺทโกปมาย สาเธตพฺพํฯ ยถา หิ มิคลุทฺทเกน มิคํ ทิสฺวา ธนุํ อากฑฺฒิตฺวา ขิโตฺต สโร สเจ น วิรชฺฌติ, ตํ มิคํ ตเตฺถว ปาเตติ, อถ นํ มิคลุทฺทโก นิจฺจมฺมํ กตฺวา ขณฺฑาขณฺฑิกํ เฉตฺวา มํสํ อาทาย ปุตฺตทารํ โตเสโนฺต คจฺฉติฯ สเจ ปน วิรชฺฌติ, มิโค ปลายิตฺวา ปุน ตํ ทิสํ น โอโลเกติฯ เอวํ สมฺปทมิทํ ทฎฺฐพฺพํฯ สรสฺส อวิรชฺฌิตฺวา มิควิชฺฌนํ วิย หิ ทิฎฺฐธมฺมเวทนียสฺส กมฺมสฺส วิปากวารปฎิลาโภ, อวิชฺฌนํ วิย อวิปากภาวาย สมฺปชฺชนนฺติฯ</p>


<p>อตฺถสาธิกา ปน สตฺตมชวนเจตนา  นามฯ ตํ อนนฺตเร อตฺตภาเว วิปากํ เทติฯ ตํ ปเนตํ กุสลปเกฺข อฎฺฐสมาปตฺติวเสน, อกุสลปเกฺข ปญฺจานนฺตริยกมฺมวเสน เวทิตพฺพํฯ ตตฺถ อฎฺฐสมาปตฺติลาภี เอกาย สมาปตฺติยา พฺรหฺมโลเก นิพฺพตฺตติฯ ปญฺจนฺนมฺปิ อานนฺตริยานํ กตฺตา เอเกน กเมฺมน นิรเย นิพฺพตฺตติ, เสสสมาปตฺติโย  จ กมฺมานิ จ อโหสิกมฺมภาวํเยว อาปชฺชนฺติ, อวิปากานิ โหนฺติฯ อยมฺปิ อโตฺถ ปุริมอุปมายเยว ทีเปตโพฺพฯ</p>


<p>อุภินฺนํ  อนฺตเร ปน ปญฺจชวนเจตนา  นามฯ ตํ อนาคเต ยทา โอกาสํ ลภติ, ตทา วิปากํ เทติฯ สติ สํสารปฺปวตฺติยา อโหสิกมฺมํ นาม น โหติฯ ตํ สพฺพํ สุนขลุทฺทเกน ทีเปตพฺพํฯ ยถา หิ สุนขลุทฺทเกน มิคํ ทิสฺวา สุนโข วิสฺสชฺชิโต มิคํ อนุพนฺธิตฺวา ยสฺมิํ ฐาเน ปาปุณาติ, ตสฺมิํ เยว ฑํสติ; เอวเมวํ  อิทํ กมฺมํ ยสฺมิํ ฐาเน โอกาสํ ลภติ, ตสฺมิํเยว วิปากํ เทติ, เตน มุโตฺต สโตฺต นาม นตฺถิฯ</p>


<p>กุสลากุสเลสุ ปน ครุกาครุเกสุ ยํ ครุกํ โหติ, ตํ  นามฯ ตเทตํ กุสลปเกฺข มหคฺคตกมฺมํ, อกุสลปเกฺข ปญฺจานนฺตริยกมฺมํ เวทิตพฺพํฯ ตสฺมิํ สติ เสสานิ กุสลานิ วา อกุสลานิ วา วิปจฺจิตุํ น สโกฺกนฺติ, ตเทว ทุวิธมฺปิ ปฎิสนฺธิํ เทติฯ ยถา หิ สาสปปฺปมาณาปิ สกฺขรา วา อยคุฬิกา วา อุทกรหเท ปกฺขิตฺตา อุทกปิเฎฺฐ อุปฺลวิตุํ น สโกฺกติ, เหฎฺฐาว ปวิสติ; เอวเมว กุสเลปิ อกุสเลปิ ยํ ครุกํ, ตเทว คณฺหิตฺวา คจฺฉติฯ</p>


<p>กุสลากุสเลสุ ปน ยํ พหุลํ โหติ, ตํ  นามฯ ตํ ทีฆรตฺตํ ลทฺธาเสวนวเสน เวทิตพฺพํฯ ยํ วา พลวกุสลกเมฺมสุ โสมนสฺสกรํ, อกุสลกเมฺมสุ สนฺตาปกรํ, เอตํ ยพฺพหุลํ นามฯ ตเทตํ ยถา นาม ทฺวีสุ มเลฺลสุ ยุทฺธภูมิํ โอติเณฺณสุ โย พลวา, โส อิตรํ ปาเตตฺวา คจฺฉติ; เอวเมว อิตรํ ทุพฺพลกมฺมํ อวตฺถริตฺวา ยํ อาเสวนวเสน วา พหุลํ, อาสนฺนวเสน วา พลวํ, ตํ วิปากํ เทติ,  กมฺมํ วิยฯ</p>


<p>โส กิร จูฬงฺคณิยยุเทฺธ ปราชิโต วฬวํ อารุยฺห ปลายิฯ ตสฺส จูฬุปฎฺฐาโก ติสฺสามโจฺจ นาม เอกโกว ปจฺฉโต อโหสิฯ โส เอกํ อฎวิํ ปวิสิตฺวา นิสิโนฺน ชิฆจฺฉาย พาธยมานาย – ‘‘ภาติก ติสฺส, อติวิย โน ชิฆจฺฉา พาธติ, กิํ กริสฺสามา’’ติ อาห ฯ อตฺถิ, เทว, มยา สาฎกนฺตเร ฐเปตฺวา เอกํ สุวณฺณสรกภตฺตํ อาภตนฺติฯ เตน หิ อาหราติฯ โส นีหริตฺวา รโญฺญ ปุรโต ฐเปสิฯ ราชา ทิสฺวา, ‘‘ตาต, จตฺตาโร โกฎฺฐาเส กโรหี’’ติ อาหฯ มยํ ตโย ชนา, กสฺมา เทโว จตฺตาโร โกฎฺฐาเส การยตีติ? ภาติก  ติสฺส, ยโต ปฎฺฐาย อหํ อตฺตานํ สรามิ, น เม อยฺยานํ อทตฺวา อาหาโร ปริภุตฺตปุโพฺพ อตฺถิ, สฺวาหํ อชฺชปิ อทตฺวา น ปริภุญฺชิสฺสามีติฯ โส จตฺตาโร โกฎฺฐาเส อกาสิฯ ราชา ‘‘กาลํ โฆเสหี’’ติ อาหฯ ฉฑฺฑิตารเญฺญ กุโต, อเยฺย, ลภิสฺสาม เทวาติ ฯ ‘‘นายํ ตว ภาโรฯ สเจ มม สทฺธา อตฺถิ, อเยฺย, ลภิสฺสาม, วิสฺสโตฺถ กาลํ โฆเสหี’’ติ อาหฯ โส ‘‘กาโล, ภเนฺต, กาโล, ภเนฺต’’ติ ติกฺขตฺตุํ โฆเสสิฯ</p>


<p>อถสฺส โพธิมาตุมหาติสฺสเตฺถโร ตํ สทฺทํ ทิพฺพาย โสตธาตุยา สุตฺวา ‘กตฺถายํ สโทฺท’ติ ตํ อาวเชฺชโนฺต ‘‘อชฺช ทุฎฺฐคามณิอภยมหาราชา ยุทฺธปราชิโต อฎวิํ ปวิสิตฺวา นิสิโนฺน เอกํ สรกภตฺตํ จตฺตาโร โกฎฺฐาเส กาเรตฺวา ‘เอกโกว น ปริภุญฺชิสฺสามี’ติ กาลํ โฆสาเปสี’’ติ ญตฺวา ‘‘อชฺช มยา รโญฺญ สงฺคหํ กาตุํ วฎฺฎตี’’ติ มโนคติยา อาคนฺตฺวา รโญฺญ ปุรโต อฎฺฐาสิฯ ราชา ทิสฺวา ปสนฺนจิโตฺต ‘‘ปสฺส, ภาติก, ติสฺสา’’ติ วตฺวา เถรํ วนฺทิตฺวา ‘‘ปตฺตํ, ภเนฺต, เทถา’’ติ อาหฯ เถโร ปตฺตํ นีหริฯ ราชา อตฺตโน โกฎฺฐาเสน สทฺธิํ เถรสฺส โกฎฺฐาสํ ปเตฺต ปกฺขิปิตฺวา, ‘‘ภเนฺต, อาหารปริสฺสโย นาม มา กทาจิ โหตู’’ติ วนฺทิตฺวา อฎฺฐาสิฯ ติสฺสามโจฺจปิ ‘‘มม อยฺยปุเตฺต ปสฺสเนฺต ภุญฺชิตุํ น สกฺขิสฺสามี’’ติ อตฺตโน โกฎฺฐาสํ เถรเสฺสว ปเตฺต อากิริฯ วฬวาปิ จิเนฺตสิ – ‘‘มยฺหมฺปิ โกฎฺฐาสํ เถรเสฺสว ทาตุํ วฎฺฎตี’’ติฯ ราชา วฬวํ โอโลเกตฺวา ‘‘อยมฺปิ อตฺตโน โกฎฺฐาสํ เถรเสฺสว ปเตฺต ปกฺขิปนํ ปจฺจาสีสตี’’ติ ญตฺวา ตมฺปิ ตเตฺถว ปกฺขิปิตฺวา เถรํ วนฺทิตฺวา อุโยฺยเชสิฯ เถโร ตํ ภตฺตํ อาทาย คนฺตฺวา อาทิโต ปฎฺฐาย ภิกฺขุสงฺฆสฺส อาโลปสเงฺขเปน อทาสิฯ</p>


<p>ราชาปิ จิเนฺตสิ – ‘‘อติวิยมฺหา ชิฆจฺฉิตา, สาธุ วตสฺส สเจ อติเรกภตฺตสิตฺถานิ  ปหิเณยฺยา’’ติฯ เถโร รโญฺญ จิตฺตํ ญตฺวา อติเรกภตฺตํ  เอเตสํ ยาปนมตฺตํ กตฺวา ปตฺตํ อากาเส ขิปิ, ปโตฺต อาคนฺตฺวา รโญฺญ หเตฺถ ปติฎฺฐาสิฯ ภตฺตํ ติณฺณมฺปิ ชนานํ ยาวทตฺถํ อโหสิฯ อถ ราชา ปตฺตํ โธวิตฺวา ‘‘ตุจฺฉปตฺตํ น เปสิสฺสามี’’ติ อุตฺตริสาฎกํ โมเจตฺวา อุทกํ ปุญฺฉิตฺวา สาฎกํ ปเตฺต ฐเปตฺวา ‘‘ปโตฺต คนฺตฺวา มม อยฺยสฺส หเตฺถ ปติฎฺฐาตู’’ติ อากาเส ขิปิฯ ปโตฺต คนฺตฺวา เถรสฺส หเตฺถ ปติฎฺฐาสิฯ</p>


<p>อปรภาเค รโญฺญ ตถาคตสฺส สรีรธาตูนํ อฎฺฐมภาคํ ปติฎฺฐาเปตฺวา วีสรตนสติกํ มหาเจติยํ กาเรนฺตสฺส อปรินิฎฺฐิเตเยว เจติเย กาลกิริยาสมโย อนุปฺปโตฺตฯ อถสฺส มหาเจติยสฺส ทกฺขิณปเสฺส นิปนฺนสฺส ปญฺจนิกายวเสน ภิกฺขุสเงฺฆ สชฺฌายํ กโรเนฺต ฉหิ เทวโลเกหิ ฉ รถา อาคนฺตฺวา ปุรโต อากาเส อฎฺฐํสุฯ ราชา ‘‘ปุญฺญโปตฺถกํ อาหรถา’’ติ อาทิโต ปฎฺฐาย ปุญฺญโปตฺถกํ วาจาเปสิฯ อถ นํ กิญฺจิ กมฺมํ น ปริโตเสสิฯ โส ‘‘ปรโต  วาเจถา’’ติ อาหฯ โปตฺถกวาจโก ‘‘จูฬงฺคณิยยุเทฺธ ปราชิเตน เต เทว อฎวิํ ปวิสิตฺวา นิสิเนฺนน เอกํ สรกภตฺตํ จตฺตาโร โกฎฺฐาเส กาเรตฺวา โพธิมาตุมหาติสฺสเตฺถรสฺส ภิกฺขา ทินฺนา’’ติ อาหฯ ราชา ‘‘ฐเปหี’’ติ วตฺวา ภิกฺขุสงฺฆํ ปุจฺฉิ, ‘‘ภเนฺต, กตโร เทวโลโก รมณีโย’’ติ? สพฺพโพธิสตฺตานํ วสนฎฺฐานํ ตุสิตภวนํ มหาราชาติฯ ราชา กาลํ กตฺวา ตุสิตภวนโต อาคตรเถว ปติฎฺฐาย ตุสิตภวนํ อคมาสิฯ อิทํ พลวกมฺมสฺส วิปากทาเน วตฺถุฯ</p>


<p>ยํ ปน กุสลากุสเลสุ อาสนฺนมรเณ อนุสฺสริตุํ สโกฺกติ, ตํ  นามฯ ตเทตํ ยถา นาม โคคณปริปุณฺณสฺส วชสฺส ทฺวาเร วิวเฎ ปรภาเค ทมฺมควพลวคเวสุ  สเนฺตสุปิ โย วชทฺวารสฺส อาสโนฺน โหติ อนฺตมโส ทุพฺพลชรคฺคโวปิ, โส เอว ปฐมตรํ นิกฺขมติ, เอวเมว อเญฺญสุ กุสลากุสเลสุ สเนฺตสุปิ มรณกาลสฺส อาสนฺนตฺตา วิปากํ เทติฯ</p>


<p>ตตฺริมานิ วตฺถูนิ – มธุองฺคณคาเม กิร เอโก ทมิฬโทวาริโก ปาโตว พฬิสํ อาทาย คนฺตฺวา มเจฺฉ วธิตฺวา ตโย โกฎฺฐาเส กตฺวา  เอเกน ตณฺฑุลํ คณฺหาติ, เอเกน ทธิํ, เอกํ ปจติฯ อิมินา นีหาเรน ปญฺญาส วสฺสานิ ปาณาติปาตกมฺมํ กตฺวา อปรภาเค มหลฺลโก อนุฎฺฐานเสยฺยํ อุปคจฺฉติฯ ตสฺมิํ ขเณ คิริวิหารวาสี จูฬปิณฺฑปาติกติสฺสเตฺถโร ‘‘มา อยํ สโตฺต มยิ ปสฺสเนฺต นสฺสตู’’ติ คนฺตฺวา ตสฺส เคหทฺวาเร อฎฺฐาสิฯ อถสฺส ภริยา, ‘‘สามิ, เถโร อาคโต’’ติ อาโรเจสิฯ อหํ ปญฺญาส วสฺสานิ เถรสฺส สนฺติกํ น คตปุโพฺพ, กตเรน เม คุเณน เถโร อาคมิสฺสติ, คจฺฉาติ นํ วทถาติฯ สา ‘‘อติจฺฉถ, ภเนฺต’’ติ อาหฯ เถโร ‘‘อุปาสกสฺส กา สรีรปฺปวตฺตี’’ติ ปุจฺฉิฯ ทุพฺพโล, ภเนฺตติฯ เถโร ฆรํ ปวิสิตฺวา สติํ อุปฺปาเทตฺวา ‘‘สีลํ คณฺหิสฺสสี’’ติ อาหฯ อาม, ภเนฺต, เทถาติฯ เถโร ตีณิ สรณานิ ทตฺวา ปญฺจ สีลานิ ทาตุํ อารภิฯ ตสฺส ปญฺจ สีลานีติ วจนกาเลเยว ชิวฺหา ปปติฯ เถโร ‘‘วฎฺฎิสฺสติ เอตฺตก’’นฺติ นิกฺขมิตฺวา คโตฯ โสปิ กาลํ กตฺวา จาตุมหาราชิกภวเน นิพฺพตฺติฯ นิพฺพตฺตกฺขเณเยว จ ‘‘กิํ นุ โข กมฺมํ กตฺวา มยา อิทํ ลทฺธ’’นฺติ อาวเชฺชโนฺต เถรํ นิสฺสาย ลทฺธภาวํ ญตฺวา เทวโลกโต อาคนฺตฺวา เถรํ วนฺทิตฺวา เอกมนฺตํ อฎฺฐาสิฯ ‘‘โก เอโส’’ติ จ วุเตฺต ‘‘อหํ, ภเนฺต, ทมิฬโทวาริโก’’ติ อาหฯ กุหิํ นิพฺพโตฺตสีติ? จาตุมหาราชิเกสุ, ภเนฺต, สเจ เม อโยฺย ปญฺจ สีลานิ อทสฺส, อุปริ  เทวโลเก นิพฺพโตฺต อสฺสํฯ อหํ กิํ กริสฺสามิ, ตฺวํ คณฺหิตุํ นาสกฺขิ, ปุตฺตกาติฯ โส เถรํ วนฺทิตฺวา เทวโลกเมว คโตฯ อิทํ ตาว กุสลกเมฺม วตฺถุฯ</p>


<p>อนฺตรคงฺคาย  ปน มหาวาจกาลอุปาสโก นาม อโหสิฯ โส ติํส วสฺสานิ โสตาปตฺติมคฺคตฺถาย ทฺวตฺติํสาการํ สชฺฌายิตฺวา ‘‘อหํ เอวํ ทฺวตฺติํสาการํ สชฺฌายโนฺต โอภาสมตฺตมฺปิ นิพฺพเตฺตตุํ นาสกฺขิํ, พุทฺธสาสนํ อนิยฺยานิกํ ภวิสฺสตี’’ติ ทิฎฺฐิวิปลฺลาสํ ปตฺวา กาลกิริยํ กตฺวา มหาคงฺคาย นวอุสภิโก สุสุมารเปโต หุตฺวา นิพฺพตฺติฯ เอกํ สมยํ กจฺฉกติเตฺถน สฎฺฐิ ปาสาณตฺถมฺภสกฎานิ อคมํสุฯ โส สเพฺพปิ เต โคเณ จ ปาสาเณ จ ขาทิฯ อิทํ อกุสลกเมฺม วตฺถุฯ</p>


<p>เอเตหิ  ปน ตีหิ มุตฺตํ อญฺญาณวเสน กตํ  นามฯ ตํ ยถา นาม อุมฺมตฺตเกน ขิตฺตทณฺฑํ ยตฺถ วา ตตฺถ วา คจฺฉติ, เอวเมว เตสํ อภาเว ยตฺถ กตฺถจิ วิปากํ เทติฯ</p>


<p> นาม เอกํ ปฎิสนฺธิํ ชเนตฺวา ปวตฺติํ น ชเนติ, ปวเตฺต อญฺญํ กมฺมํ วิปากํ นิพฺพเตฺตติฯ ยถา หิ มาตา ชเนติเยว, ธาติเยว ปน ชคฺคติ; เอวเมวํ มาตา วิย ปฎิสนฺธินิพฺพตฺตกํ ชนกกมฺมํ, ธาติ วิย ปวเตฺต สมฺปตฺตกมฺมํฯ  นาม กุสเลปิ ลพฺภติ อกุสเลปิฯ เอกโจฺจ หิ กุสลํ กตฺวา สุคติภเว นิพฺพตฺตติฯ โส ตตฺถ ฐิโต ปุนปฺปุนํ กุสลํ กตฺวา ตํ กมฺมํ อุปตฺถเมฺภตฺวา อเนกานิ วสฺสสตสหสฺสานิ สุคติภวสฺมิํเยว วิจรติฯ เอกโจฺจ อกุสลํ กตฺวา ทุคฺคติภเว นิพฺพตฺตติฯ โส ตตฺถ ฐิโต ปุนปฺปุนํ อกุสลํ กตฺวา ตํ กมฺมํ อุปตฺถเมฺภตฺวา พหูนิ วสฺสสตสหสฺสานิ ทุคฺคติภวสฺมิํเยว วิจรติฯ</p>


<p>อปโร นโย –  นาม กุสลมฺปิ โหติ อกุสลมฺปิฯ ตํ ปฎิสนฺธิยมฺปิ ปวเตฺตปิ รูปารูปวิปากกฺขเนฺธ ชเนติฯ  ปน วิปากํ ชเนตุํ น สโกฺกติ, อเญฺญน กเมฺมน ทินฺนาย ปฎิสนฺธิยา ชนิเต วิปาเก อุปฺปชฺชนกสุขทุกฺขํ อุปตฺถเมฺภติ, อทฺธานํ ปวเตฺตติฯ   นาม อเญฺญน กเมฺมน ทินฺนาย ปฎิสนฺธิยา ชนิเต วิปาเก อุปฺปชฺชนกสุขทุกฺขํ ปีเฬติ พาเธติ, อทฺธานํ ปวตฺติตุํ น เทติฯ ตตฺรายํ นโย – กุสลกเมฺม วิปจฺจมาเน อกุสลกมฺมํ  อุปปีฬกํ หุตฺวา ตสฺส วิปจฺจิตุํ น เทติฯ อกุสลกเมฺม วิปจฺจมาเน กุสลกมฺมํ อุปปีฬกํ หุตฺวา ตสฺส วิปจฺจิตุํ น เทติฯ ยถา วฑฺฒมานกํ รุกฺขํ วา คจฺฉํ วา ลตํ วา โกจิเทว ทเณฺฑน วา สเตฺถน วา ภิเนฺทยฺย วา ฉิเนฺทยฺย วา, อถ โส รุโกฺข วา คโจฺฉ วา ลตา วา วฑฺฒิตุํ น สกฺกุเณยฺย; เอวเมวํ กุสลํ วิปจฺจมานํ อกุสเลน อุปปีฬิตํ, อกุสลํ วา ปน วิปจฺจมานํ กุสเลน อุปปีฬิตํ วิปจฺจิตุํ น สโกฺกติฯ ตตฺถ สุนกฺขตฺตสฺส อกุสลกมฺมํ กุสลํ อุปปีเฬสิ, โจรฆาตกสฺส กุสลกมฺมํ อกุสลํ อุปปีเฬสิฯ</p>


<p>ราชคเห กิร วาตกาฬโก ปญฺญาส วสฺสานิ โจรฆาตกมฺมํ อกาสิฯ อถ นํ รโญฺญ อาโรเจสุํ – ‘‘เทว, วาตกาฬโก มหลฺลโก โจเร ฆาเตตุํ น สโกฺกตี’’ติฯ ‘‘อปเนถ นํ ตสฺมา  ฐานนฺตราติฯ อมจฺจา นํ อปเนตฺวา อญฺญํ ตสฺมิํ ฐาเน ฐปยิํสุฯ วาตกาฬโกปิ ยาว ตํ กมฺมํ อกาสิ, ตาว อหตวตฺถานิ วา อจฺฉาทิตุํ สุรภิปุปฺผานิ วา ปิฬนฺธิตุํ ปายาสํ วา ภุญฺชิตุํ อุจฺฉาทนนฺหาปนํ วา ปจฺจนุโภตุํ นาลตฺถฯ โส ‘‘ทีฆรตฺตํ เม กิลิฎฺฐเวเสน จริต’’นฺติ ‘‘ปายาสํ เม ปจาหี’’ติ ภริยํ อาณาเปตฺวา นฺหานียสมฺภารานิ คาหาเปตฺวา นฺหานติตฺถํ คนฺตฺวา สีสํ นฺหตฺวา อหตวตฺถานิ อจฺฉาเทตฺวา คเนฺธ วิลิมฺปิตฺวา ปุปฺผานิ ปิฬนฺธิตฺวา ฆรํ อาคจฺฉโนฺต สาริปุตฺตเตฺถรํ ทิสฺวา ‘‘สํกิลิฎฺฐกมฺมโต จมฺหิ อปคโต, อโยฺย จ เม ทิโฎฺฐ’’ติ ตุฎฺฐมานโส เถรํ ฆรํ เนตฺวา นวสปฺปิสกฺกรจุณฺณาภิสงฺขเตน ปายาเสน ปริวิสิฯ เถโร ตสฺส อนุโมทนมกาสิฯ โส อนุโมทนํ สุตฺวา อนุโลมิกขนฺติํ ปฎิลภิตฺวา  เถรํ อนุคนฺตฺวา นิวตฺตมาโน อนฺตรามเคฺค ตรุณวจฺฉาย คาวิยา มทฺทิตฺวา ชีวิตกฺขยํ ปาปิโต คนฺตฺวา ตาวติํสภวเน นิพฺพตฺติฯ ภิกฺขู ตถาคตํ ปุจฺฉิํสุ – ‘‘ภเนฺต, โจรฆาตโก อเชฺชว กิลิฎฺฐกมฺมโต อปนีโต, อเชฺชว กาลงฺกโต, กหํ นุ โข นิพฺพโตฺต’’ติ? ตาวติํสภวเน, ภิกฺขเวติฯ ภเนฺต, โจรฆาตโก ทีฆรตฺตํ ปุริเส ฆาเตสิ, ตุเมฺห จ เอวํ วเทถ, นตฺถิ นุ โข ปาปกมฺมสฺส ผลนฺติฯ มา, ภิกฺขเว, เอวํ อวจุตฺถ, พลวกลฺยาณมิตฺตูปนิสฺสยํ ลภิตฺวา ธมฺมเสนาปติสฺส ปิณฺฑปาตํ ทตฺวา อนุโมทนํ สุตฺวา อนุโลมิกขนฺติํ ปฎิลภิตฺวา โส ตตฺถ นิพฺพโตฺตติฯ</p>


<p>
‘‘สุภาสิตํ สุณิตฺวาน, นาคริโย โจรฆาตโก;  
  
อนุโลมขนฺติํ ลทฺธาน, โมทตี ติทิวํ คโต’’ติฯ  
</p>
  
<p>  ปน สยํ กุสลมฺปิ อกุสลมฺปิ สมานํ อญฺญํ ทุพฺพลกมฺมํ ฆาเตตฺวา ตสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติฯ เอวํ ปน กเมฺมน กเต โอกาเส ตํ วิปากํ อุปฺปนฺนํ นาม วุจฺจติฯ อุปเจฺฉทกนฺติปิ เอตเสฺสว นามํฯ ตตฺรายํ นโย – กุสลกมฺมสฺส วิปจฺจนกาเล เอกํ อกุสลกมฺมํ อุฎฺฐาย ตํ กมฺมํ ฉินฺทิตฺวา ปาเตติฯ อกุสลกมฺมสฺสปิ วิปจฺจนกาเล เอกํ กุสลกมฺมํ อุฎฺฐาย ตํ กมฺมํ ฉินฺทิตฺวา ปาเตติฯ อิทํ อุปเจฺฉทกํ นามฯ ตตฺถ อชาตสตฺตุโน กมฺมํ กุสลเจฺฉทกํ  อโหสิ, องฺคุลิมาลเตฺถรสฺส อกุสลเจฺฉทกนฺติฯ เอวํ สุตฺตนฺติกปริยาเยน เอกาทส กมฺมานิ วิภตฺตานิฯ</p>


<p>อภิธมฺมปริยาเยน ปน โสฬส กมฺมานิ วิภตฺตานิ, เสยฺยถิทํ – ‘‘อเตฺถกจฺจานิ ปาปกานิ กมฺมสมาทานานิ คติสมฺปตฺติปฎิพาฬฺหานิ น วิปจฺจนฺติ, อเตฺถกจฺจานิ ปาปกานิ กมฺมสมาทานานิ อุปธิสมฺปตฺติปฎิพาฬฺหานิ น วิปจฺจนฺติ, อเตฺถกจฺจานิ ปาปกานิ กมฺมสมาทานานิ กาลสมฺปตฺติปฎิพาฬฺหานิ น วิปจฺจนฺติ, อเตฺถกจฺจานิ ปาปกานิ กมฺมสมาทานานิ ปโยคสมฺปตฺติปฎิพาฬฺหานิ น วิปจฺจนฺติ ฯ อเตฺถกจฺจานิ ปาปกานิ กมฺมสมาทานานิ คติวิปตฺติํ อาคมฺม วิปจฺจนฺติ, อุปธิวิปตฺติํ, กาลวิปตฺติํ, ปโยควิปตฺติํ อาคมฺม วิปจฺจนฺติฯ อเตฺถกจฺจานิ กลฺยาณานิ กมฺมสมาทานานิ คติวิปตฺติปฎิพาฬฺหานิ น วิปจฺจนฺติ, อุปธิวิปตฺติ, กาลวิปตฺติ, ปโยควิปตฺติปฎิพาฬฺหานิ น วิปจฺจนฺติฯ อเตฺถกจฺจานิ กลฺยาณานิ กมฺมสมาทานานิ คติสมฺปตฺติํ อาคมฺม วิปจฺจนฺติ, อุปธิสมฺปตฺติํ, กาลสมฺปตฺติํ, ปโยคสมฺปตฺติํ อาคมฺม วิปจฺจนฺตี’’ติ (วิภ. ๘๑๐)ฯ</p>


<p>ตตฺถ ติ ลามกานิฯ ติ กมฺมคฺคหณานิฯ คหิตสมาทินฺนานํ กมฺมานเมตํ อธิวจนํฯ ติอาทีสุ อนิฎฺฐารมฺมณานุภวนารเห กเมฺม วิชฺชมาเนเยว สุคติภเว นิพฺพตฺตสฺส ตํ กมฺมํ  นามฯ คติสมฺปตฺติยา ปติพาหิตํ หุตฺวา น วิปจฺจตีติ อโตฺถฯ โย ปน ปาปกเมฺมน ทาสิยา วา กมฺมการิยา วา กุจฺฉิยํ นิพฺพตฺติตฺวา อุปธิสมฺปโนฺน โหติ, อตฺตภาวสมิทฺธิยํ ติฎฺฐติฯ อถสฺส สามิกา ตสฺส รูปสมฺปตฺติํ ทิสฺวา ‘‘นายํ กิลิฎฺฐกมฺมสฺสานุจฺฉวิโก’’ติ จิตฺตํ อุปฺปาเทตฺวา อตฺตโน ชาตปุตฺตํ วิย ภณฺฑาคาริกาทิฎฺฐาเนสุ ฐเปตฺวา สมฺปตฺติํ โยเชตฺวา ปริหรนฺติฯ เอวรูปสฺส กมฺมํ  นามฯ โย ปน ปฐมกปฺปิกกาลสทิเส สุลภสมฺปนฺนรสโภชเน สุภิกฺขกาเล  นิพฺพตฺตติ, ตสฺส วิชฺชมานมฺปิ ปาปกมฺมํ  นามฯ โย ปน สมฺมาปโยคํ นิสฺสาย ชีวติ, อุปสงฺกมิตพฺพยุตฺตกาเล อุปสงฺกมติ, ปฎิกฺกมิตพฺพยุตฺตกาเล ปฎิกฺกมติ, ปลายิตพฺพยุตฺตกาเล ปลายติฯ ลญฺชทานยุตฺตกาเล ลญฺชํ เทติ, โจริกยุตฺตกาเล โจริกํ  กโรติ, เอวรูปสฺส ปาปกมฺมํ  นามฯ</p>


<p>ทุคฺคติภเว  นิพฺพตฺตสฺส ปน ปาปกมฺมํ  นามฯ โย ปน ทาสิยา วา กมฺมการิยา วา กุจฺฉิสฺมิํ นิพฺพโตฺต ทุพฺพโณฺณ โหติ ทุสฺสณฺฐาโน, ‘‘ยโกฺข นุ โข มนุโสฺส นุ โข’’ติ วิมติํ อุปฺปาเทติฯ โส สเจ ปุริโส โหติ, อถ นํ ‘‘นายํ อญฺญสฺส กมฺมสฺส อนุจฺฉวิโก’’ติ หตฺถิํ วา รกฺขาเปนฺติ อสฺสํ วา โคเณ วา, ติณกฎฺฐาทีนิ วา อาหราเปนฺติ, เขฬสรกํ วา คณฺหาเปนฺติฯ สเจ อิตฺถี โหติ, อถ นํ หตฺถิอสฺสาทีนํ ภตฺตมาสาทีนิ วา ปจาเปนฺติ, กจวรํ วา ฉฑฺฑาเปนฺติ, อญฺญํ วา ปน ชิคุจฺฉนียกมฺมํ กาเรนฺติฯ เอวรูปสฺส ปาปกมฺมํ  นามฯ โย ปน ทุพฺภิกฺขกาเล วา ปริหีนสมฺปตฺติกาเล วา อนฺตรกเปฺป วา นิพฺพตฺตติ, ตสฺส ปาปกมฺมํ  นามฯ โย ปน ปโยคํ สมฺปาเทตุํ น ชานาติ, อุปสงฺกมิตพฺพยุตฺตกาเล อุปสงฺกมิตุํ น ชานาติ…เป.… โจริกยุตฺตกาเล โจริกํ กาตุํ น ชานาติ, ตสฺส ปาปกมฺมํ  นามฯ</p>


<p>โย ปน อิฎฺฐารมฺมณานุภวนารเห กเมฺม วิชฺชมาเนเยว คนฺตฺวา ทุคฺคติภเว นิพฺพตฺตติ, ตสฺส ตํ กมฺมํ  นามฯ โย ปน ปุญฺญานุภาเวน ราชราชมหามตฺตาทีนํ เคเห นิพฺพตฺติตฺวา กาโณ วา โหติ กุณี วา ขโญฺช วา ปกฺขหโต วา, ตสฺส โอปรชฺชเสนาปติภณฺฑาคาริกฎฺฐานาทีนิ น อนุจฺฉวิกานีติ น เทนฺติฯ อิจฺจสฺส ตํ ปุญฺญํ  นามฯ โย ปน ทุพฺภิกฺขกาเล วา ปริหีนสมฺปตฺติกาเล วา อนฺตรกเปฺป วา มนุเสฺสสุ นิพฺพตฺตติ, ตสฺส ตํ กลฺยาณกมฺมํ  นามฯ โย เหฎฺฐา วุตฺตนเยเนว ปโยคํ สมฺปาเทตุํ น ชานาติ, ตสฺส กลฺยาณกมฺมํ  นามฯ</p>


<p>กลฺยาณกเมฺมน ปน สุคติภเว นิพฺพตฺตสฺส ตํ กมฺมํ  นาม ฯ ราชราชมหามตฺตาทีนํ  กุเล นิพฺพตฺติตฺวา อุปธิสมฺปตฺติํ ปตฺตสฺส  อตฺตภาวสมิทฺธิยํ ฐิตสฺส เทวนคเร สมุสฺสิตรตนโตรณสทิสํ อตฺตภาวํ ทิสฺวา ‘‘อิมสฺส โอปรชฺชเสนาปติภณฺฑาคาริกฎฺฐานาทีนิ อนุจฺฉวิกานี’’ติ ทหรเสฺสว สโต ตานิ ฐานนฺตรานิ เทนฺติ, เอวรูปสฺส กลฺยาณกมฺมํ  นามฯ โย ปฐมกปฺปิเกสุ วา สุลภนฺนปานกาเล วา นิพฺพตฺตติ, ตสฺส กลฺยาณกมฺมํ  นามฯ โย วุตฺตนเยเนว ปโยคํ สมฺปาเทตุํ ชานาติ, ตสฺส กมฺมํ  นามฯ เอวํ อภิธมฺมปริยาเยน โสฬส กมฺมานิ วิภตฺตานิฯ</p>


<p>อปรานิปิ ปฎิสมฺภิทามคฺคปริยาเยน ทฺวาทส กมฺมานิ วิภตฺตานิฯ เสยฺยถิทํ – ‘‘อโหสิ กมฺมํ อโหสิ กมฺมวิปาโก, อโหสิ กมฺมํ นาโหสิ กมฺมวิปาโก, อโหสิ กมฺมํ อตฺถิ กมฺมวิปาโก, อโหสิ กมฺมํ นตฺถิ กมฺมวิปาโก, อโหสิ กมฺมํ ภวิสฺสติ กมฺมวิปาโก, อโหสิ กมฺมํ น ภวิสฺสติ กมฺมวิปาโก, อตฺถิ กมฺมํ อตฺถิ กมฺมวิปาโก, อตฺถิ กมฺมํ นตฺถิ กมฺมวิปาโก, อตฺถิ กมฺมํ ภวิสฺสติ กมฺมวิปาโก, อตฺถิ กมฺมํ น ภวิสฺสติ กมฺมวิปาโก, ภวิสฺสติ กมฺมํ ภวิสฺสติ กมฺมวิปาโก, ภวิสฺสติ กมฺมํ น ภวิสฺสติ กมฺมวิปาโก’’ติ (ปฎิ. ม. ๑.๒๓๔)ฯ</p>


<p>ตตฺถ ยํ กมฺมํ อตีเต อายูหิตํ อตีเตเยว วิปากวารํ ลภิ, ปฎิสนฺธิชนกํ ปฎิสนฺธิํ ชเนสิ, รูปชนกํ รูปํ, ตํ ติ วุตฺตํฯ ยํ ปน วิปากวารํ น ลภิ, ปฎิสนฺธิชนกํ ปฎิสนฺธิํ รูปชนกํ วา รูปํ ชเนตุํ นาสกฺขิ, ตํ ติ วุตฺตํฯ ยํ ปน อตีเต อายูหิตํ เอตรหิ ลทฺธวิปากวารํ ปฎิสนฺธิชนกํ ปฎิสนฺธิํ ชเนตฺวา รูปชนกํ รูปํ ชเนตฺวา ฐิตํ, ตํ ติ วุตฺตํฯ ยํ อลทฺธวิปากวารํ ปฎิสนฺธิชนกํ วา ปฎิสนฺธิํ  รูปชนกํ วา รูปํ ชเนตุํ นาสกฺขิ, ตํ ติ วุตฺตํฯ ยํ ปน อตีเต อายูหิตํ อนาคเต วิปากวารํ ลภิสฺสติ, ปฎิสนฺธิชนกํ ปฎิสนฺธิํ รูปชนกํ รูปํ ชเนตุํ สกฺขิสฺสติ, ตํ ติ วุตฺตํฯ ยํ อนาคเต วิปากวารํ น ลภิสฺสติ, ปฎิสนฺธิชนกํ ปฎิสนฺธิํ รูปชนกํ วา รูปํ ชเนตุํ น สกฺขิสฺสติ, ตํ ติ วุตฺตํฯ</p>


<p>ยํ   ปน เอตรหิ อายูหิตํ เอตรหิเยว วิปากวารํ ลภติ, ตํ ติ วุตฺตํฯ ยํ ปน เอตรหิ วิปากวารํ น ลภติ, ตํ ติ วุตฺตํฯ ยํ ปน เอตรหิ อายูหิตํ อนาคเต วิปากวารํ ลภิสฺสติ, ปฎิสนฺธิชนกํ ปฎิสนฺธิํ รูปชนกํ รูปํ ชเนตุํ สกฺขิสฺสติ, ตํ ติ วุตฺตํฯ ยํ ปน วิปากวารํ น ลภิสฺสติ, ปฎิสนฺธิชนกํ ปฎิสนฺธิํ รูปชนกํ วา รูปํ ชเนตุํ สกฺขิสฺสติ, ตํ ติ วุตฺตํฯ</p>


<p>ยํ ปนานาคเต อายูหิสฺสติ, อนาคเตเยว วิปากวารํ ลภิสฺสติ, ปฎิสนฺธิชนกํ ปฎิสนฺธิํ รูปชนกํ วา รูปํ ชเนสฺสติ, ตํ ติ วุตฺตํฯ ยํ ปน วิปากวารํ น ลภิสฺสติ, ปฎิสนฺธิชนกํ ปฎิสนฺธิํ รูปชนกํ วา รูปํ ชเนตุํ น สกฺขิสฺสติ, ตํ ติ วุตฺตํฯ เอวํ ปฎิสมฺภิทามคฺคปริยาเยน ทฺวาทส กมฺมานิ วิภตฺตานิฯ</p>


<p>อิติ อิมานิ เจว ทฺวาทส อภิธมฺมปริยาเยน วิภตฺตานิ จ โสฬส กมฺมานิ อตฺตโน ฐานา โอสกฺกิตฺวา สุตฺตนฺติกปริยาเยน วุตฺตานิ เอกาทส กมฺมานิเยว ภวนฺติฯ ตานิปิ ตโต โอสกฺกิตฺวา ตีณิเยว กมฺมานิ โหนฺติ ทิฎฺฐธมฺมเวทนียํ, อุปปชฺชเวทนียํ , อปรปริยายเวทนียนฺติฯ เตสํ สงฺกมนํ นตฺถิ, ยถาฐาเนเยว ติฎฺฐนฺติฯ ยทิ หิ ทิฎฺฐธมฺมเวทนียํ กมฺมํ อุปปชฺชเวทนียํ วา อปรปริยายเวทนียํ วา ภเวยฺย, ‘‘ทิเฎฺฐ วา ธเมฺม’’ติ สตฺถา น วเทยฺยฯ สเจปิ อุปปชฺชเวทนียํ ทิฎฺฐธมฺมเวทนียํ วา อปรปริยายเวทนียํ วา ภเวยฺย, ‘‘อุปปชฺช วา’’ติ สตฺถา น วเทยฺยฯ อถาปิ อปรปริยายเวทนียํ ทิฎฺฐธมฺมเวทนียํ วา อุปปชฺชเวทนียํ วา ภเวยฺย, ‘‘อปเร วา ปริยาเย’’ติ สตฺถา น วเทยฺยฯ</p>


<p>สุกฺกปเกฺขปิ อิมินาว นเยน อโตฺถ เวทิตโพฺพฯ เอตฺถ ปน ติ โลเภ อปคเต นิรุเทฺธฯ นฺติ ตาลวตฺถุ วิย กตํ, มตฺถกจฺฉินฺนตาโล วิย ปุน อวิรุฬฺหิสภาวํ กตนฺติ อโตฺถฯ นฺติ อนุอภาวํ กตํ, ยถา ปุน นุปฺปชฺชติ, เอวํ กตนฺติ อโตฺถฯ ติ เอวํ ภเวยฺยุํฯ ติ เอตฺถ พีชานิ วิย กุสลากุสลํ  กมฺมํ ทฎฺฐพฺพํ, ตานิ อคฺคินา ฑหนปุริโส วิย โยคาวจโร, อคฺคิ วิย มคฺคญาณํ , อคฺคิํ ทตฺวา พีชานํ ฑหนกาโล วิย มคฺคญาเณน กิเลสานํ ทฑฺฒกาโล, มสิกตกาโล วิย ปญฺจนฺนํ ขนฺธานํ ฉินฺนมูลเก กตฺวา ฐปิตกาโล, มหาวาเต โอปุนิตฺวา นทิยา วา ปวาเหตฺวา อปฺปวตฺติกตกาโล วิย อุปาทินฺนกสนฺตานสฺส นิโรเธน ฉินฺนมูลกานํ ปญฺจนฺนํ ขนฺธานํ อปฺปฎิสนฺธิกภาเวน นิรุชฺฌิตฺวา ปุน ภวสฺมิํ ปฎิสนฺธิํ อคฺคหิตกาโล เวทิตโพฺพฯ</p>


<p>ติ โมหชญฺจาปิ อวิทฺทสุฯ อิทํ วุตฺตํ โหติ – ยํ โส อวิทู อนฺธพาโล โลภชญฺจ โทสชญฺจ โมหชญฺจาติ กมฺมํ กโรติ, เอวํ กโรเนฺตน ยํ เตน ปกตํ กมฺมํ อปฺปํ วา ยทิ วา พหุํฯ นฺติ  ตํ กมฺมํ เตน พาเลน อิธ สเก อตฺตภาเวเยว เวทนียํ, ตเสฺสว ตํ อตฺตภาเว วิปจฺจตีติ อโตฺถฯ ติ ตสฺส กมฺมสฺส วิปจฺจนตฺถาย อญฺญํ วตฺถุ นตฺถิฯ น หิ อเญฺญน กตํ กมฺมํ อญฺญสฺส อตฺตภาเว วิปจฺจติฯ ติ ตสฺมา โย วิทู เมธาวี ปณฺฑิโต ตํ โลภชาทิเภทํ กมฺมํ น กโรติ, โส  อรหตฺตมคฺควิชฺชํ อุปฺปาเทตฺวา ตํ วา ปน วิชฺชํ อุปฺปาเทโนฺต สพฺพา ทุคฺคติโย ชหติฯ เทสนาสีสเมเวตํ, สุคติโยปิ ปน โส ขีณาสโว ชหติเยวฯ ยมฺปิ เจตํ ‘‘ตสฺมา โลภญฺจ โทสญฺจา’’ติ วุตฺตํ, เอตฺถาปิ โลภโทสสีเสน โลภชญฺจ โทสชญฺจ กมฺมเมว นิทฺทิฎฺฐนฺติ เวทิตพฺพํฯ เอวํ สุตฺตเนฺตสุปิ คาถายปิ วฎฺฎวิวฎฺฎเมว กถิตนฺติฯ</p>


<h3>๕. หตฺถกสุตฺตวณฺณนา</h3>
<p> ปญฺจเม นฺติ อาฬวิรเฎฺฐฯ ติ คุนฺนํ คมนมเคฺคฯ ติ สยํ ปติตปณฺณสนฺถเรฯ ติ เอวํ คุนฺนํ คมนมคฺคํ อุชุํ มหาปถํ นิสฺสาย สิํสปาวเน สยํ ปติตปณฺณานิ สงฺกฑฺฒิตฺวา กตสนฺถเร สุคตมหาจีวรํ ปตฺถริตฺวา ปลฺลงฺกํ อาภุชิตฺวา นิสิเนฺน ตถาคเตฯ ติ หตฺถโต หตฺถํ คตตฺตา เอวํลทฺธนาโม อาฬวโก ราชปุโตฺตฯ ติ เอตํ ‘‘กจฺจิ, ภเนฺต , ภควา’’ติอาทิวจนํ อโวจฯ กสฺมา ปน สมฺมาสมฺพุโทฺธ ตํ ฐานํ คนฺตฺวา นิสิโนฺน, กสฺมา ราชกุมาโร ตตฺถ คโตติ? สมฺมาสมฺพุโทฺธ ตาว อฎฺฐุปฺปตฺติกาย ธมฺมเทสนาย สมุฎฺฐานํ ทิสฺวา ตตฺถ นิสิโนฺน, ราชกุมาโรปิ ปาโตว อุฎฺฐาย ปญฺจหิ อุปาสกสเตหิ ปริวุโต พุทฺธุปฎฺฐานํ คจฺฉโนฺต  มหามคฺคา โอกฺกมฺม โคปถํ คเหตฺวา ‘‘พุทฺธานํ  ปูชนตฺถาย มิสฺสกมาลํ โอจินิสฺสามี’’ติ คจฺฉโนฺต สตฺถารํ ทิสฺวา อุปสงฺกมิตฺวา วนฺทิตฺวา เอกมนฺตํ นิสีทิ, เอวํ โส ตตฺถ คโตติฯ ติ สุขํ สยิตฺถฯ</p>


<p>ติ มาฆผคฺคุณานํ อนฺตเร อฎฺฐทิวสปริมาโณ กาโลฯ มาฆสฺส หิ อวสาเน จตฺตาโร ทิวสา, ผคฺคุณสฺส อาทิมฺหิ จตฺตาโรติ อยํ ‘‘อนฺตรฎฺฐโก’’ติ วุจฺจติฯ ติ หิมสฺส ปตนสมโยฯ ติ ผรุสา กกฺขฬา วาฯ ติ นววุเฎฺฐ เทเว คาวีนํ อกฺกนฺตกฺกนฺตฎฺฐาเน ขุรนฺตเรหิ กทฺทโม อุคฺคนฺตฺวา ติฎฺฐติ, โส วาตาตเปน สุโกฺข กกจทนฺตสทิโส โหติ ทุกฺขสมฺผโสฺสฯ ตํ สนฺธายาห – ‘‘โคกณฺฎกหตา ภูมี’’ติฯ คุนฺนํ ขุรนฺตเรหิ ฉินฺนาติปิ อโตฺถฯ ติ จตูหิ ทิสาหิ วายโนฺต วาโต วายติฯ เอกาย ทิสาย วา ทฺวีหิ วา ทิสาหิ ตีหิ วา ทิสาหิ วายโนฺต วาโต เวรโมฺภติ น วุจฺจติฯ</p>


<p>ติ อิทํ สตฺถา ‘‘อยํ ราชกุมาโร โลกสฺมิํ เนว สุขวาสิโน, น ทุกฺขวาสิโน ชานาติ, ชานาเปสฺสามิ น’’นฺติ อุปริ เทสนํ วเฑฺฒโนฺต อาหฯ ตตฺถ ติ ยถา ตุยฺหํ รุเจฺจยฺยฯ ติ อิมสฺมิํ โลเก อสฺสฯ ติ จตุรงฺคุลาธิกโลเมน กาฬโกชเวน อตฺถโตฯ ติ อุณฺณามเยน เสตตฺถรเณน อตฺถโตฯ ติ ฆนปุเปฺผน อุณฺณามยอตฺถรเณน อตฺถโตฯ ติ  กทลิมิคจมฺมมเยน อุตฺตมปจฺจตฺถรเณน อตฺถโตฯ ตํ กิร ปจฺจตฺถรณํ เสตวตฺถสฺส อุปริ กทลิมิคจมฺมํ อตฺถริตฺวา สิพฺพิตฺวา กโรนฺติฯ ติ สห อุตฺตรจฺฉเทน, อุปริ พเทฺธน รตฺตวิตาเนน สทฺธินฺติ อโตฺถฯ ติ สีสูปธานญฺจ ปาทูปธานญฺจาติ ปลฺลงฺกสฺส อุภโต ฐปิตโลหิตกูปธาโนฯ ติ ภริยาโยฯ   ติ มนาเปน อุปฎฺฐานวิธาเนน ปจฺจุปฎฺฐิตา ภเวยฺยุํฯ</p>


<p>ติ ปญฺจทฺวารกายํ โขภยมานาฯ ติ มโนทฺวารํ โขภยมานาฯ ติ ตถารูโป ราโค ตถาคตสฺส ปหีโนติ อโตฺถฯ โย ปน ตสฺส ราโค, น โส ตถาคตสฺส ปหีโน นามฯ ปิ เอเสว นโยฯ</p>


<p>ติ พาหิตปาโป ขีณาสวพฺราหฺมโณฯ ติ กิเลสปรินิพฺพาเนน ปรินิพฺพุโต ฯ ติ วตฺถุกาเมสุ จ กิเลสกาเมสุ จ ตณฺหาทิฎฺฐิเลเปหิ น ลิมฺปติฯ ติ อพฺภนฺตเร ตาปนกิเลสานํ อภาเวน สีติภูโตฯ ติ กิเลสูปธีนํ อภาเวน นิรูปธิฯ ติ อาสตฺติโย วุจฺจนฺติ ตณฺหาโย, ตา สพฺพาปิ รูปาทีสุ อารมฺมเณสุ อาสตฺตวิสตฺตา อาสตฺติโย ฉินฺทิตฺวาฯ นฺติ หทยนิสฺสิตํ ทรถํ วินยิตฺวา วูปสเมตฺวาฯ ติ จิตฺตสฺส กิเลสนิพฺพานํ ปาปุณิตฺวาฯ กรณวจนํ วา เอตํ ‘‘สพฺพเจตโส สมนฺนาหริตฺวา’’ติอาทีสุ วิย, เจตสา นิพฺพานํ ปาปุณิตฺวาติ อโตฺถฯ</p>


<h3>๖. เทวทูตสุตฺตวณฺณนา</h3>
<p> ฉเฎฺฐ  ติ เทวทูตาฯ อยํ ปเนตฺถ วจนโตฺถ – เทโวติ มจฺจุ, ตสฺส ทูตาติ ฯ ชิณฺณพฺยาธิมตา หิ สํเวคชนนเฎฺฐน ‘‘อิทานิ เต มจฺจุสมีปํ คนฺตพฺพ’’นฺติ โจเทนฺติ วิย, ตสฺมา เทวทูตาติ วุจฺจนฺติฯ เทวา วิย ทูตาติปิ ฯ ยถา หิ อลงฺกตปฎิยตฺตาย เทวตาย อากาเส ฐตฺวา ‘‘ตฺวํ อสุกทิวเส มริสฺสสี’’ติ วุเตฺต ตสฺสา วจนํ สทฺธาตพฺพํ โหติ; เอวเมวํ ชิณฺณพฺยาธิมตาปิ ทิสฺสมานา ‘‘ตฺวมฺปิ เอวํธโมฺม’’ติ โจเทนฺติ วิย, เตสญฺจ ตํ วจนํ อนญฺญถาภาวิตาย เทวตาย พฺยากรณสทิสเมว โหตีติ เทวา วิย ทูตาติ เทวทูตาฯ วิสุทฺธิเทวานํ ทูตาติปิ ฯ สพฺพโพธิสตฺตา หิ ชิณฺณพฺยาธิมตปพฺพชิเต ทิสฺวาว สํเวคํ อาปชฺชิตฺวา นิกฺขมฺม ปพฺพชิํสุฯ เอวํ วิสุทฺธิเทวานํ ทูตาติปิ เทวทูตาฯ อิธ ปน ลิงฺควิปลฺลาเสน ‘‘เทวทูตานี’’ติ วุตฺตํฯ</p>


<p>  นฺติอาทิ กสฺมา อารทฺธํ? เทวทูตานุยุญฺชนฎฺฐานุปกฺกมกมฺมทสฺสนตฺถํฯ อิมินา หิ กเมฺมน อยํ สโตฺต นิรเย นิพฺพตฺตติ, อถ นํ ตตฺถ ยโม ราชา เทวทูเต สมนุยุญฺชติฯ ตตฺถ ติ กายทฺวาเรน ติวิธํ ทุจฺจริตํ จรติฯ ติ วจีทฺวาเรน จตุพฺพิธํ ทุจฺจริตํ จรติฯ ติ มโนทฺวาเรน ติวิธํ ทุจฺจริตํ จรติฯ</p>


<p>ติ เอตฺถ เอกเจฺจ เถรา ‘‘นิรยปาลา นาม นตฺถิ, ยนฺตรูปํ วิย กมฺมเมว การณํ กาเรตี’’ติ วทนฺติฯ ตํ ‘‘อตฺถิ นิรเย นิรยปาลาติ, อามนฺตาฯ อตฺถิ  จ การณิกา’’ติอาทินา นเยน อภิธเมฺม (กถา. ๘๖๖) ปฎิเสธิตเมวฯ ยถา หิ มนุสฺสโลเก กมฺมการณการกา อตฺถิ, เอวเมว นิรเย นิรยปาลา อตฺถีติฯ   ติ ยมราชา นาม เวมานิกเปตราชาฯ เอกสฺมิํ กาเล ทิพฺพวิมาเน ทิพฺพกปฺปรุกฺขทิพฺพอุยฺยานทิพฺพนาฎกาทิสพฺพสมฺปตฺติํ อนุภวติ, เอกสฺมิํ กาเล กมฺมวิปากํ, ธมฺมิโก ราชา, น เจส เอโกว โหติ, จตูสุ ปน ทฺวาเรสุ จตฺตาโร ชนา โหนฺติฯ ติ มาตุ หิโต มเตฺตโยฺย, มาตริ สมฺมา ปฎิปโนฺนติ อโตฺถฯ น มเตฺตโยฺยติ อมเตฺตโยฺย, มาตริ มิจฺฉา ปฎิปโนฺนติ อโตฺถฯ เสสปเทสุปิ เอเสว นโยฯ ติ เอตฺถ จ ขีณาสวา พฺราหฺมณา นาม, เตสุ มิจฺฉา ปฎิปโนฺน อพฺรหฺมโญฺญ นามฯ</p>


<p>ติ อนุโยควตฺตํ อาโรเปโนฺต ปุจฺฉติ, ลทฺธิํ ปติฎฺฐาเปโนฺต ปน  นาม, การณํ ปุจฺฉโนฺต  นามฯ นฺติ อตฺตโน สนฺติเก ปหิตสฺส กสฺสจิ เทวทูตสฺส อภาวํ สนฺธาย เอวํ วทติฯ</p>


<p>อถ นํ ยโม ‘‘นายํ ภาสิตสฺส อตฺถํ สลฺลเกฺขตี’’ติ ญตฺวา อตฺถํ สลฺลกฺขาเปตุกาโม ติอาทิมาหฯ ตตฺถ นฺติ ชราชิณฺณํฯ นฺติ โคปานสี วิย วงฺกํฯ นฺติ ภคฺคํฯ อิมินาปิสฺส วงฺกภาวเมว ทีเปติฯ นฺติ ทณฺฑปฎิสรณํ ทณฺฑทุติยํฯ นฺติ กมฺปมานํฯ นฺติ ชราตุรํฯ นฺติ ชรานุภาเวน ขณฺฑิตทนฺตํฯ นฺติ ปณฺฑรเกสํฯ นฺติ ลุญฺจิตฺวา คหิตเกสํ วิย  ขลฺลาฎํฯ นฺติ มหาขลฺลาฎสีสํฯ นฺติ สญฺชาตวลิํฯ นฺติ  เสตติลกกาฬติลเกหิ วิกิณฺณสรีรํฯ ติ ชราสภาโว, อปริมุโตฺต ชราย, ชรา นาม มยฺหํ อพฺภนฺตเรเยว ปวตฺตตีติฯ ปรโต ติ ปททฺวเยปิ เอเสว นโยฯ</p>


<p>ติ เอตฺถ ชราชิณฺณสโตฺต อตฺถโต เอวํ วทติ นาม – ‘‘ปสฺสถ, โภ, อหมฺปิ ตุเมฺห วิย ตรุโณ อโหสิํ อูรุพลี พาหุพลี ชวสมฺปโนฺน, ตสฺส เม ตา พลชวสมฺปตฺติโย อนฺตรหิตา, วิชฺชมานาปิ เม หตฺถปาทา หตฺถปาทกิจฺจํ น กโรนฺติ, ชรายมฺหิ อปริมุตฺตตาย เอทิโส ชาโตฯ น โข ปนาหเมว, ตุเมฺหปิ ชราย อปริมุตฺตาวฯ ยเถว หิ มยฺหํ, เอวํ ตุมฺหากมฺปิ ชรา อาคมิสฺสติฯ อิติ ตสฺสา ปุเร อาคมนาว กลฺยาณํ กโรถา’’ติ ฯ เตเนเวส เทวทูโต นาม ชาโตฯ นฺติ พาธิกํฯ นฺติ ทุกฺขปฺปตฺตํฯ นฺติ อธิมตฺตคิลานํฯ</p>


<p>นฺติ เอตฺถปิ คิลานสโตฺต อตฺถโต เอวํ วทติ นาม – ‘‘ปสฺสถ, โภ, อหมฺปิ ตุเมฺห วิย นิโรโค อโหสิํ, โสมฺหิ เอตรหิ พฺยาธินา อภิหโต, สเก มุตฺตกรีเส ปลิปโนฺน, อุฎฺฐาตุมฺปิ น สโกฺกมิฯ วิชฺชมานาปิ เม หตฺถปาทา หตฺถปาทกิจฺจํ น กโรนฺติ, พฺยาธิโตมฺหิ อปริมุตฺตตาย เอทิโส ชาโตฯ น โข ปนาหเมว, ตุเมฺหปิ พฺยาธิโต อปริมุตฺตาวฯ ยเถว หิ มยฺหํ, เอวํ ตุมฺหากมฺปิ พฺยาธิ อาคมิสฺสติฯ อิติ ตสฺส ปุเร อาคมนาว กลฺยาณํ กโรถา’’ติฯ เตเนเวส เทวทูโต นาม ชาโตฯ</p>


<p>นฺติอาทีสุ เอกาหํ มตสฺส อสฺสาติ เอกาหมโต, ตํ เอกาหมตํฯ ปรโต  ปททฺวเยปิ เอเสว นโยฯ ภสฺตา วิย วายุนา อุทฺธํ ชีวิตปริยาทานา ยถากฺกมํ สมุคฺคเตน สูนภาเวน อุทฺธุมาตตฺตา ฯ วินีโล วุจฺจติ วิปริภินฺนวโณฺณ, วินีโลว วินีลโก, ตํ ฯ ปฎิกูลตฺตา วา กุจฺฉิตํ วินีลนฺติ วินีลกํฯ นฺติ วิสฺสนฺทมานปุพฺพกํ, ปริภินฺนฎฺฐาเน หิ ปคฺฆริเตน ปุเพฺพน ปลิมกฺขิตนฺติ อโตฺถฯ</p>


<p>  นฺติ เอตฺถ มตกสโตฺต อตฺถโต เอวํ วทติ นาม – ‘‘ปสฺสถ, โภ, มํ อามกสุสาเน ฉฑฺฑิตํ อุทฺธุมาตกาทิภาวปฺปตฺตํ, มรณโตมฺหิ อปริมุตฺตตาย เอทิโส ชาโตฯ น โข ปนาหเมว, ตุเมฺหปิ มรณโต อปริมุตฺตาฯ ยเถว หิ มยฺหํ, เอวํ ตุมฺหากมฺปิ มรณํ อาคมิสฺสติฯ อิติ ตสฺส ปุเร อาคมนาว กลฺยาณํ กโรถา’’ติฯ เตเนวสฺส เทวทูโต นาม ชาโตฯ</p>


<p>อิมํ ปน เทวทูตานุโยคํ โก ลภติ, โก น ลภติ? เยน ตาว พหุํ ปาปํ กตํ, โส คนฺตฺวา นิรเย นิพฺพตฺตติเยวฯ เยน ปน ปริตฺตํ ปาปํ กตํ, โส ลภติฯ ยถา หิ สภณฺฑํ โจรํ คเหตฺวา กตฺตพฺพเมว กโรนฺติ น วินิจฺฉินนฺติฯ อนุวิชฺชิตฺวา คหิตํ ปน วินิจฺฉยฎฺฐานํ นยนฺติ, โส วินิจฺฉยํ ลภติฯ เอวํสมฺปทเมตํฯ ปริตฺตปาปกมฺมา หิ อตฺตโน ธมฺมตายปิ สรนฺติ, สารียมานาปิ สรนฺติฯ</p>


<p>ตตฺถ   นาม อตฺตโน ธมฺมตาย สริฯ โส กิร ทมิโฬ สุมนคิริมหาวิหาเร อากาสเจติยํ รตฺตปเฎน ปูเชสิ, อถ นิรเย อุสฺสทสามเนฺต นิพฺพโตฺต อคฺคิชาลสทฺทํ สุตฺวาว อตฺตนา ปูชิตปฎํ อนุสฺสริ, โส คนฺตฺวา สเคฺค นิพฺพโตฺตฯ อปโรปิ ปุตฺตสฺส ทหรภิกฺขุโน ขลิสาฎกํ เทโนฺต ปาทมูเล ฐเปสิ, มรณกาลมฺหิ ปฎปฎาติ สเทฺท นิมิตฺตํ คณฺหิ , โสปิ อุสฺสทสามเนฺต นิพฺพโตฺต ชาลสเทฺทน ตํ สาฎกํ อนุสฺสริตฺวา สเคฺค นิพฺพโตฺตฯ เอวํ ตาว อตฺตโน ธมฺมตาย กุสลํ กมฺมํ สริตฺวา สเคฺค นิพฺพตฺตตีติฯ</p>


<p>อตฺตโน ธมฺมตาย อสรเนฺต ปน ตโย เทวทูเต ปุจฺฉติฯ ตตฺถ โกจิ ปฐเมน เทวทูเตน สรติ, โกจิ ทุติยตติเยหิ, โกจิ ตีหิปิ นสฺสรติฯ ตํ ยโม ราชา ทิสฺวา สยํ สาเรติฯ เอโก กิร อมโจฺจ สุมนปุปฺผกุเมฺภน มหาเจติยํ ปูเชตฺวา ยมสฺส ปตฺติํ อทาสิ, ตํ อกุสลกเมฺมน นิรเย นิพฺพตฺตํ ยมสฺส สนฺติกํ นยิํสุฯ ตสฺมิํ ตีหิปิ เทวทูเตหิ กุสลํ อสรเนฺต ยโม สยํ โอโลเกโนฺต ทิสฺวา – ‘‘นนุ ตฺวํ มหาเจติยํ สุมนปุปฺผกุเมฺภน ปูเชตฺวา มยฺหํ ปตฺติํ อทาสี’’ติ สาเรสิ, โส ตสฺมิํ กาเล สริตฺวา เทวโลกํ คโต ฯ ยโม ปน สยํ โอโลเกตฺวาปิ อปสฺสโนฺต – ‘‘มหาทุกฺขํ นาม อนุภวิสฺสติ อยํ สโตฺต’’ติ ตุณฺหี อโหสิฯ</p>


<p>นฺติ ติคาวุตํ อตฺตภาวํ สมฺปชฺชลิตาย โลหปถวิยา อุตฺตานกํ นิปชฺชาเปตฺวา ทกฺขิณหเตฺถ ตาลปฺปมาณํ อยสูลํ ปเวเสนฺติ, ตถา วามหตฺถาทีสุฯ ยถา จ ตํ อุตฺตานกํ นิปชฺชาเปตฺวา, เอวํ อุเรนปิ วามปเสฺสนปิ ทกฺขิณปเสฺสนปิ นิปชฺชาเปตฺวา เต ตํ กมฺมการณํ กโรนฺติเยวฯ ติ ชลิตาย โลหปถวิยา ติคาวุตํ อตฺตภาวํ นิปชฺชาเปตฺวาฯ ติ มหตีหิ เคหสฺส เอกปกฺขจฺฉทนมตฺตาหิ กุฐารีหิ ตจฺฉนฺติ, โลหิตํ นที หุตฺวา สนฺทติ, โลหปถวิโต ชาลา อุฎฺฐหิตฺวา ตจฺฉิตฎฺฐานํ คณฺหาติ, มหาทุกฺขํ อุปฺปชฺชติฯ ตจฺฉนฺตา ปน สุตฺตาหตํ กริตฺวา ทารุํ วิย อฎฺฐํสมฺปิ ฉฬํสมฺปิ กโรนฺติฯ ติ มหาสุปฺปปฺปมาณาหิ วาสีหิฯ ติ สทฺธิํ ยุคโยตฺตปกฺขรถจกฺกกุพฺพรปาชเนหิ สพฺพโต ปชฺชลิเต รเถ โยเชตฺวาฯ นฺติ  มหากูฎาคารปฺปมาณํฯ ติ สมฺปชฺชลิเตหิ อยมุคฺคเรหิ โปเถนฺตา อาโรเปนฺติฯ นฺติ สุปกฺกุถิตาย อุกฺขลิยา ปกฺขิตฺตตณฺฑุลา วิย อุทฺธมโธติริยญฺจ คจฺฉติฯ ติ อวีจิมหานิรยมฺหิฯ</p>


<p>  ติ ภาเค ฐเปตฺวา วิภโตฺตฯ ติ ปริกฺขิโตฺตฯ ติ อุปริ อยปเฎฺฎน ฉาทิโตฯ ติ เอวํ ผริตฺวา ติฎฺฐติ, ยถา ตํ สมนฺตา โยชนสเต ฐตฺวา โอโลเกนฺตสฺส อกฺขีนิ ยมกโคฬกา วิย นิกฺขมนฺติฯ</p>


<p>ติ หีนํ กายํ อุปคตา หุตฺวาฯ ติ ตณฺหาทิฎฺฐิคฺคหเณฯ ติ ชาติยา จ มรณสฺส จ การณภูเตฯ ติ จตูหิ อุปาทาเนหิ อนุปาทิยิตฺวาฯ ติ ชาติมรณสงฺขยสงฺขาเต นิพฺพาเน วิมุจฺจนฺติฯ ติ ทิฎฺฐธเมฺม อิมสฺมิํเยว อตฺตภาเว สพฺพกิเลสนิพฺพาเนน นิพฺพุตาฯ นฺติ สกลวฎฺฎทุกฺขํ อติกฺกนฺตาฯ</p>


<h3>๗. จตุมหาราชสุตฺตวณฺณนา</h3>
<p> สตฺตเม  ติ ปริจาริกเทวตาฯ ติ อฎฺฐมีทิวเส กิร สโกฺก เทวราชา จตฺตาโร มหาราชาโน อาณาเปติ – ‘‘ตาตา, อชฺช อฎฺฐมีทิวเส มนุสฺสโลกํ อนุวิจริตฺวา ปุญฺญานิ กโรนฺตานํ นามโคตฺตํ อุคฺคณฺหิตฺวา อาคจฺฉถา’’ติฯ เต คนฺตฺวา อตฺตโน ปริจารเก เปเสนฺติ – ‘‘คจฺฉถ, ตาตา, มนุสฺสโลกํ วิจริตฺวา ปุญฺญการกานํ นามโคตฺตานิ สุวณฺณปเฎฺฎ ลิขิตฺวา อาเนถา’’ติฯ เต ตถา กโรนฺติฯ เตน วุตฺตํ – ‘‘อิมํ โลกํ อนุวิจรนฺตี’’ติฯ   ติอาทิ เตสํ อุปปริกฺขาการทสฺสนตฺถํ วุตฺตํฯ เอวํ อุปปริกฺขนฺตา หิ เต อนุวิจรนฺติฯ ตตฺถ ติ มาสสฺส อฎฺฐวาเร อุโปสถงฺคานิ อธิฎฺฐหนฺติฯ ติ ปฎิชาครอุโปสถกมฺมํ นาม กโรนฺติฯ ตํ กโรนฺตา เอกสฺมิํ อทฺธมาเส จตุนฺนํ อุโปสถทิวสานํ ปจฺจุคฺคมนานุคฺคมนวเสน กโรนฺติฯ ปญฺจมีอุโปสถํ ปจฺจุคฺคจฺฉนฺตา จตุตฺถิยํ อุโปสถิกา โหนฺติ, อนุคจฺฉนฺตา ฉฎฺฐิยํฯ อฎฺฐมีอุโปสถํ ปจฺจุคฺคจฺฉนฺตา สตฺตมิยํ, อนุคจฺฉนฺตา นวมิยํฯ จาตุทฺทสิํ ปจฺจุคฺคจฺฉนฺตา เตรสิยํ, ปนฺนรสีอุโปสถํ อนุคจฺฉนฺตา ปาฎิปเท อุโปสถิกา โหนฺติฯ ติ สรณคมนนิจฺจสีลปุปฺผปูชาธมฺมสฺสวนปทีปสหสฺสอาโรปนวิหารกรณาทีนิ นานปฺปการานิ ปุญฺญานิ กโรนฺติฯ เต เอวํ อนุวิจริตฺวา ปุญฺญกมฺมการกานํ นามโคตฺตานิ โสวณฺณมเย ปเฎฺฎ ลิขิตฺวา อาหริตฺวา จตุนฺนํ มหาราชานํ เทนฺติฯ ติ จตูหิ มหาราเชหิ  ปุริมนเยเนว ปหิตตฺตา อนุวิจรนฺติฯ ติ ตํทิวสํฯ ติ อุโปสถทิวเสฯ</p>


<p>ติ จตุนฺนํ มหาราชานํ อมจฺจา ปาริสชฺชา ตา ตา คามนิคมราชธานิโย อุปสงฺกมนฺติ, ตโต ตํ อุปนิสฺสาย อธิวตฺถา เทวตา ‘‘มหาราชานํ อมจฺจา อาคตา’’ติ ปณฺณาการํ คเหตฺวา เตสํ สนฺติกํ คจฺฉนฺติฯ เต ปณฺณาการํ คเหตฺวา ‘‘กจฺจิ นุ โข มาริสา พหู มนุสฺสา มเตฺตยฺยา’’ติ วุตฺตนเยน มนุสฺสานํ ปุญฺญปฎิปตฺติํ ปุจฺฉิตฺวา ‘‘อาม, มาริส, อิมสฺมิํ คาเม อสุโก จ อสุโก จ ปุญฺญานิ กโรนฺตี’’ติ วุเตฺต เตสํ นามโคตฺตํ ลิขิตฺวา อญฺญตฺถ  คจฺฉนฺติฯ อถ จาตุทฺทสิยํ จตุนฺนํ มหาราชานํ ปุตฺตาปิ ตเมว สุวณฺณปฎฺฎํ คเหตฺวา เตเนว นเยน อนุวิจรนฺตา นามโคตฺตานิ ลิขนฺติฯ ตทหุโปสเถ  ปนฺนรเส จตฺตาโรปิ มหาราชาโน เตเนว นเยน ตสฺมิํเยว สุวณฺณปเฎฺฎ นามโคตฺตานิ ลิขนฺติฯ เต สุวณฺณปฎฺฎปริมาเณเนว – ‘‘อิมสฺมิํ กาเล มนุสฺสา อปฺปกา, อิมสฺมิํ กาเล พหุกา’’ติ ชานนฺติฯ ตํ สนฺธาย ‘‘สเจ, ภิกฺขเว, อปฺปกา โหนฺติ มนุสฺสา’’ติอาทิ วุตฺตํฯ นฺติ ปฐมํ อภินิพฺพเตฺต เตตฺติํส เทวปุเตฺต อุปาทาย เอวํลทฺธนามานํฯ เตสํ ปน อุปฺปตฺติกถา ทีฆนิกาเย สกฺกปญฺหสุตฺตวณฺณนาย วิตฺถาริตาฯ ติ เตน อาโรจเนน, เตน วา ปุญฺญการกานํ อปฺปกภาเวนฯ ติ นวนวานํ เทวปุตฺตานํ อปาตุภาเวน เทวกายา ปริหายิสฺสนฺติ, รมณียํ ทสโยชนสหสฺสํ เทวนครํ สุญฺญํ ภวิสฺสติฯ ติ จตฺตาโร อปายา ปริปูริสฺสนฺติฯ อิมินา ‘‘มยํ ปริปุเณฺณ เทวนคเร เทวสงฺฆมเชฺฌ นกฺขตฺตํ กีฬิตุํ น ลภิสฺสามา’’ติ อนตฺตมนา โหนฺติฯ สุกฺกปเกฺขปิ อิมินาว อุปาเยน อโตฺถ เวทิตโพฺพฯ</p>


<p>ติ อตฺตโน สกฺกเทวราชกาลํ สนฺธาย กเถติฯ เอกสฺส วา สกฺกสฺส อชฺฌาสยํ คเหตฺวา กเถตีติ วุตฺตํฯ ติ อนุโพธยมาโนฯ นฺติ ตสฺมิํ กาเลฯ</p>


<p>ติ เอตฺถ ปาฎิหาริยปโกฺข นาม อโนฺตวเสฺส เตมาสํ นิพทฺธุโปสโถ, ตํ อสโกฺกนฺตสฺส ทฺวินฺนํ ปวารณานํ อนฺตเร เอกมาสํ นิพทฺธุโปสโถ, ตมฺปิ อสโกฺกนฺตสฺส ปฐมปวารณโต ปฎฺฐาย เอโก อทฺธมาโส ปาฎิหาริยปโกฺขเยว นามฯ นฺติ อฎฺฐหิ  คุณเงฺคหิ สมนฺนาคตํฯ   ติ โยปิ สโตฺต มาทิโส ภเวยฺยฯ สโกฺกปิ กิร วุตฺตปฺปการสฺส อุโปสถกมฺมสฺส คุณํ ชานิตฺวา เทฺว เทวโลกสมฺปตฺติโย ปหาย มาสสฺส อฎฺฐ วาเร อุโปสถํ อุปวสติฯ ตสฺมา เอวมาหฯ อปโร นโย – ติ โยปิ สโตฺต มาทิโส อสฺส, มยา ปตฺตํ  สมฺปตฺติํ ปาปุณิตุํ อิเจฺฉยฺยาติ อโตฺถฯ สกฺกา หิ เอวรูเปน อุโปสถกเมฺมน สกฺกสมฺปตฺติํ ปาปุณิตุนฺติ อยเมตฺถ อธิปฺปาโยฯ</p>


<p>ติ วุตฺถวาโสฯ ติ จตูหิ มเคฺคหิ กตฺตพฺพกิจฺจํ กตฺวา ฐิโตฯ ติ ขนฺธภารกิเลสภารอภิสงฺขารภาเร โอตาเรตฺวา ฐิโตฯ ติ สทโตฺถ วุจฺจติ อรหตฺตํ, ตํ อนุปฺปโตฺตฯ ติ เยน สํโยชเนน พโทฺธ ภเวสุ อากฑฺฒียติ, ตสฺส ขีณตฺตา ปริกฺขีณภวสํโยชโนฯ ติ เหตุนา นเยน การเณน ชานิตฺวา วิมุโตฺตฯ ติ ยุตฺตํ วตฺตุํฯ</p>


<p>ติ โยปิ มาทิโส ขีณาสโว อสฺส, โสปิ เอวรูปํ อุโปสถํ อุปวเสยฺยาติ อุโปสถกมฺมสฺส คุณํ ชานโนฺต เอวํ วเทยฺยฯ อปโร นโย ติ โยปิ สโตฺต มาทิโส อสฺส, มยา ปตฺตํ สมฺปตฺติํ ปาปุณิตุํ อิเจฺฉยฺยาติ อโตฺถฯ สกฺกา หิ เอวรูเปน อุโปสถกเมฺมน ขีณาสวสมฺปตฺติํ ปาปุณิตุนฺติ อยเมตฺถ อธิปฺปาโยฯ อฎฺฐมํ อุตฺตานตฺถเมวฯ</p>


<h3>๙. สุขุมาลสุตฺตวณฺณนา</h3>
<p> นวเม ติ นิทฺทุโกฺขฯ ติ ปรมนิทฺทุโกฺขฯ ติ สตตนิทฺทุโกฺขฯ อิมํ  ภควา กปิลปุเร นิพฺพตฺตกาลโต ปฎฺฐาย นิทฺทุกฺขภาวํ คเหตฺวา อาห, จริยกาเล ปน เตน อนุภูตทุกฺขสฺส อโนฺต นตฺถีติฯ ติ เอกิสฺสา โปกฺขรณิยาฯ ติ อุปฺปลํ โรเปติฯ สา นีลุปฺปลวนสญฺฉนฺนา โหติฯ นฺติ ปณฺฑรปทุมํฯ นฺติ รตฺตปทุมํฯ เอวํ อิตราปิ เทฺว ปทุมปุณฺฑรีกวเนหิ สญฺฉนฺนา โหนฺติฯ โพธิสตฺตสฺส กิร สตฺตฎฺฐวสฺสิกกาเล ราชา อมเจฺจ ปุจฺฉิ – ‘‘ตรุณทารกา กตรกีฬิกํ ปิยายนฺตี’’ติ? อุทกกีฬิกํ เทวาติฯ ตโต ราชา กุทฺทาลกมฺมการเก สนฺนิปาเตตฺวา โปกฺขรณิฎฺฐานานิ คณฺหาเปสิฯ อถ สโกฺก เทวราชา อาวเชฺชโนฺต ตํ ปวตฺติํ  ญตฺวา – ‘‘น ยุโตฺต มหาสตฺตสฺส มานุสกปริโภโค, ทิพฺพปริโภโค ยุโตฺต’’ติ วิสฺสกมฺมํ อามเนฺตตฺวา – ‘‘คจฺฉ, ตาต, มหาสตฺตสฺส กีฬาภูมิยํ โปกฺขรณิโย มาเปหี’’ติ อาหฯ กีทิสา โหนฺตุ , เทวาติ? อปคตกลลกทฺทมา โหนฺตุ วิปฺปกิณฺณมณิมุตฺตปวาฬิกา สตฺตรตนมยปาการปริกฺขิตฺตา ปวาฬมยอุณฺหีเสหิ มณิมยโสปานพาหุเกหิ สุวณฺณรชตมณิมยผลเกหิ โสปาเนหิ สมนฺนาคตาฯ สุวณฺณรชตมณิปวาฬมยา เจตฺถ นาวา โหนฺตุ, สุวณฺณนาวาย รชตปลฺลโงฺก โหตุ, รชตนาวาย สุวณฺณปลฺลโงฺก, มณินาวาย ปวาฬปลฺลโงฺก, ปวาฬนาวาย มณิปลฺลโงฺก, สุวณฺณรชตมณิปวาฬมยาว อุทกเสจนนาฬิกา โหนฺตุ, ปญฺจวเณฺณหิ จ ปทุเมหิ สญฺฉนฺนา โหนฺตูติฯ ‘‘สาธุ, เทวา’’ติ วิสฺสกมฺมเทวปุโตฺต สกฺกสฺส ปฎิสฺสุตฺวา รตฺติภาเค โอตริตฺวา รโญฺญ คาหาปิตโปกฺขรณิฎฺฐาเนสุเยว เตเนว นิยาเมน โปกฺขรณิโย มาเปสิฯ</p>


<p>นนุ เจตา  อปคตกลลกทฺทมา, กถเมตฺถ ปทุมานิ ปุปฺผิํสูติ? โส กิร ตาสุ โปกฺขรณีสุ ตตฺถ ตตฺถ สุวณฺณรชตมณิปวาฬมยา ขุทฺทกนาวาโย มาเปตฺวา ‘‘เอตา กลลกทฺทมปูริตา จ โหนฺตุ, ปญฺจวณฺณานิ เจตฺถ ปทุมานิ ปุปฺผนฺตู’’ติ อธิฎฺฐาสิฯ เอวํ ปญฺจวณฺณานิ ปทุมานิ ปุปฺผิํสุ, เรณุวฎฺฎิโย อุคฺคนฺตฺวา อุทกปิฎฺฐํ อโชฺฌตฺถริตฺวา วิจรนฺติฯ ปญฺจวิธา ภมรคณา อุปกูชนฺตา วิจรนฺติฯ เอวํ ตา มาเปตฺวา วิสฺสกโมฺม เทวปุรเมว คโตฯ ตโต วิภาตาย รตฺติยา มหาชโน ทิสฺวา ‘‘มหาปุริสฺสสฺส มาปิตา ภวิสฺสนฺตี’’ติ คนฺตฺวา รโญฺญ อาโรเจสิฯ ราชา มหาชนปริวาโร คนฺตฺวา โปกฺขรณิโย ทิสฺวา ‘‘มม ปุตฺตสฺส ปุญฺญิทฺธิยา เทวตาหิ มาปิตา ภวิสฺสนฺตี’’ติ อตฺตมโน อโหสิฯ ตโต ปฎฺฐาย มหาปุริโส อุทกกีฬิกํ อคมาสิฯ</p>


<p>ติ เอตฺถ ติ ปโยชนาวธินิยามวจนํ, ยาว มเมว อตฺถาย, นเตฺถตฺถ อญฺญํ การณนฺติ อโตฺถฯ นฺติ น โข ปนสฺส อหํฯ นฺติ อสณฺหํ จนฺทนํฯ นฺติ, ภิกฺขเว, เวฐนมฺปิ เม กาสิกํ โหติฯ เอตฺถ หิ อิติ จ นฺติ จ นิปาตมตฺตํ, ติ สามิวจนํฯ เวฐนมฺปิ เม สณฺหเมว โหตีติ ทเสฺสติฯ ติ ปารุปนกญฺจุโกปิ สณฺหกญฺจุโกวฯ ติ มานุสกเสตจฺฉตฺตมฺปิ ทิพฺพเสตจฺฉตฺตมฺปิ อุปริธาริตเมว โหติฯ ติ  มา เอตํ โพธิสตฺตํ สีตํ วา อุณฺหาทีสุ วา อญฺญตรํ ผุสตูติ อโตฺถฯ</p>


<p>  นฺติ โพธิสเตฺต กิร โสฬสวสฺสุเทฺทสิเก ชาเต  สุโทฺธทนมหาราชา ‘‘ปุตฺตสฺส วสนกปาสาเท กาเรสฺสามี’’ติ วฑฺฒกิโน สนฺนิปาตาเปตฺวา ภทฺทเกน นกฺขตฺตมุหุเตฺตน นวภูมิกตปริกมฺมํ กาเรตฺวา ตโย ปาสาเท การาเปสิฯ เต สนฺธาเยตํ วุตฺตํฯ ติอาทีสุ ยตฺถ สุขํ เหมเนฺต วสิตุํ, อยํ เหมนฺติโกฯ อิตเรสุปิ เอเสว นโยฯ อยํ ปเนตฺถ วจนโตฺถ – เหมเนฺต วาโส เหมนฺตํ, เหมนฺตํ อรหตีติ เหมนฺติโกฯ อิตเรสุปิ เอเสว นโยฯ</p>


<p>ตตฺถ  ปาสาโท นวภูมโก อโหสิ, ภูมิโย ปนสฺส อุณฺหอุตุคฺคาหาปนตฺถาย นีจา อเหสุํฯ ตตฺถ ทฺวารวาตปานานิ สุผุสิตกวาฎานิ อเหสุํ นิพฺพิวรานิฯ จิตฺตกมฺมมฺปิ กโรนฺตา ตตฺถ ตตฺถ ปชฺชลิเต อคฺคิกฺขเนฺธเยว อกํสุฯ ภูมตฺถรณํ ปเนตฺถ กมฺพลมยํ, ตถา สาณิวิตานนิวาสนปารุปนเวฐนานิฯ วาตปานานิ อุณฺหคฺคาหาปนตฺถํ ทิวา วิวฎานิ รตฺติํ ปิหิตานิ โหนฺติฯ</p>


<p> ปน ปญฺจภูมโก อโหสิฯ สีตอุตุคฺคาหาปนตฺถํ ปเนตฺถ ภูมิโย อุจฺจา อสมฺพาธา อเหสุํฯ ทฺวารวาตปานานิ นาติผุสิตานิ สวิวรานิ สชาลานิ อเหสุํฯ จิตฺตกเมฺม อุปฺปลานิ ปทุมานิ ปุณฺฑรีกานิเยว อกํสุฯ ภูมตฺถรณํ ปเนตฺถ ทุกูลมยํ, ตถา สาณิวิตานนิวาสนปารุปนเวฐนานิฯ วาตปานสมีเปสุ เจตฺถ นว จาฎิโย ฐเปตฺวา อุทกสฺส ปูเรตฺวา นีลุปฺปลาทีหิ สญฺฉาเทนฺติฯ เตสุ เตสุ ปเทเสสุ อุทกยนฺตานิ กโรนฺติ, เยหิ เทเว วสฺสเนฺต วิย อุทกธารา นิกฺขมนฺติฯ อโนฺตปาสาเท ตตฺถ ตตฺถ กลลปูรา โทณิโย ฐเปตฺวา ปญฺจวณฺณานิ ปทุมานิ โรปยิํสุฯ ปาสาทมตฺถเก สุกฺขมหิํสจมฺมํ พนฺธิตฺวา ยนฺตํ ปริวเตฺตตฺวา ยาว ฉทนปิฎฺฐิยา ปาสาเณ อาโรเปตฺวา ตสฺมิํ วิสฺสเชฺชนฺติฯ เตสํ จเมฺม ปวฎฺฎนฺตานํ สโทฺท เมฆคชฺชิตํ วิย โหติฯ ทฺวารวาตปานานิ  ปเนตฺถ ทิวา ปิหิตานิ โหนฺติ รตฺติํ วิวฎานิฯ</p>


<p>  สตฺตภูมโก อโหสิฯ ภูมิโย ปเนตฺถ ทฺวินฺนมฺปิ อุตูนํ คาหาปนตฺถาย นาติอุจฺจา นาตินีจา อกํสุฯ เอกจฺจานิ ทฺวารวาตปานานิ สุผุสิตานิ, เอกจฺจานิ สวิวรานิฯ ตตฺถ จิตฺตกมฺมมฺปิ เกสุจิ ฐาเนสุ ปชฺชลิตอคฺคิกฺขนฺธวเสน, เกสุจิ ชาตสฺสรวเสน กตํฯ ภูมตฺถรณาทีนิ ปเนตฺถ กมฺพลทุกูลวเสน อุภยมิสฺสกานิฯ เอกเจฺจ ทฺวารวาตปานา  รตฺติํ วิวฎา ทิวา ปิหิตา, เอกเจฺจ ทิวา วิวฎา รตฺติํ ปิหิตาฯ ตโยปิ ปาสาทา อุเพฺพเธน สมปฺปมาณาฯ ภูมิกาสุ ปน นานตฺตํ อโหสิฯ</p>


<p>เอวํ นิฎฺฐิเตสุ ปาสาเทสุ ราชา จิเนฺตสิ – ‘‘ปุโตฺต เม วยปฺปโตฺต, ฉตฺตมสฺส อุสฺสาเปตฺวา รชฺชสิริํ ปสฺสิสฺสามี’’ติฯ โส สากิยานํ ปณฺณานิ ปหิณิ – ‘‘ปุโตฺต เม วยปฺปโตฺต, รเชฺช นํ ปติฎฺฐาเปสฺสามิ, สเพฺพ อตฺตโน อตฺตโน เคเหสุ วยปฺปตฺตา, ทาริกา อิมํ เคหํ เปเสนฺตู’’ติฯ เต สาสนํ สุตฺวา – ‘‘กุมาโร เกวลํ ทสฺสนกฺขโม รูปสมฺปโนฺน, น กิญฺจิ สิปฺปํ ชานาติ, ทารภรณํ กาตุํ น สกฺขิสฺสติ, น มยํ ธีตโร ทสฺสามา’’ติ อาหํสุฯ ราชา ตํ ปวตฺติํ สุตฺวา ปุตฺตสฺส สนฺติกํ คนฺตฺวา อาโรเจสิฯ โพธิสโตฺต ‘‘กิํ สิปฺปํ ทเสฺสตุํ วฎฺฎติ, ตาตา’’ติ อาหฯ สหสฺสถามธนุํ อาโรเปตุํ วฎฺฎติ, ตาตาติฯ เตน หิ อาหราเปถาติฯ ราชา อาหราเปตฺวา อทาสิฯ ธนุํ ปุริสสหสฺสํ อาโรเปติ, ปุริสสหสฺสํ โอโรเปติฯ มหาปุริโส ธนุํ อาหราเปตฺวา ปลฺลเงฺก นิสิโนฺนว ชิยํ ปาทงฺคุฎฺฐเก เวเฐตฺวา กฑฺฒโนฺต ปาทงฺคุฎฺฐเกเนว ธนุํ อาโรเปตฺวา วาเมน หเตฺถน ทเณฺฑ คเหตฺวา ทกฺขิเณน หเตฺถน กฑฺฒิตฺวา ชิยํ โปเถสิฯ สกลนครํ อุปฺปตนาการปฺปตฺตํ อโหสิฯ ‘‘กิํ สโทฺท เอโส’’ติ จ วุเตฺต ‘‘เทโว คชฺชตี’’ติ อาหํสุฯ อถเญฺญ ‘‘ตุเมฺห น ชานาถ, น เทโว คชฺชติ, องฺคีรสสฺส กุมารสฺส สหสฺสถามธนุํ อาโรเปตฺวา ชิยํ โปเถนฺตสฺส ชิยปฺปหารสโทฺท เอโส’’ติ  อาหํสุฯ สากิยา ตาวตเกเนว อารทฺธจิตฺตา อเหสุํฯ</p>


<p>มหาปุริโส ‘‘อญฺญํ กิํ กาตุํ วฎฺฎตี’’ติ อาหฯ อฎฺฐงฺคุลมตฺตพหลํ อโยปฎฺฎํ กเณฺฑน วินิวิชฺฌิตุํ วฎฺฎตีติฯ ตํ วินิวิชฺฌิตฺวา ‘‘อญฺญํ กิํ กาตุํ วฎฺฎตี’’ติ อาหฯ จตุรงฺคุลพหลํ อสนผลกํ วินิวิชฺฌิตุํ วฎฺฎตีติฯ ตํ วินิวิชฺฌิตฺวา ‘‘อญฺญํ กิํ กาตุํ วฎฺฎตี’’ติ อาหฯ วิทตฺถิพหลํ อุทุมฺพรผลกํ วินิวิชฺฌิตุํ  วฎฺฎตีติฯ ตํ วินิวิชฺฌิตฺวา ‘‘อญฺญํ กิํ กาตุํ วฎฺฎตี’’ติฯ ยเนฺต พทฺธํ ผลกสตํ วินิวิชฺฌิตุํ วฎฺฎตีติฯ ตํ วินิวิชฺฌิตฺวา ‘‘อญฺญํ กิํ กาตุํ วฎฺฎตี’’ติ อาหฯ สฎฺฐิปฎลํ สุกฺขมหิํสจมฺมํ วินิวิชฺฌิตุํ วฎฺฎตีติฯ ตมฺปิ วินิวิชฺฌิตฺวา ‘‘อญฺญํ กิํ กาตุํ วฎฺฎตี’’ติ อาหฯ ตโต วาลิกสกฎาทีนิ อาจิกฺขิํสุฯ มหาสโตฺต วาลิกสกฎมฺปิ ปลาลสกฎมฺปิ วินิวิชฺฌิตฺวา อุทเก เอกุสภปฺปมาณํ กณฺฑํ เปเสสิ, ถเล อฎฺฐอุสภปฺปมาณํฯ อถ นํ ‘‘อิทานิ วาติงฺคณสญฺญาย วาลํ วิชฺฌิตุํ วฎฺฎตี’’ติ อาหํสุฯ เตน หิ พนฺธาเปถาติฯ สทฺทนฺตเร พชฺฌตุ, ตาตาติฯ ปุรโต คจฺฉนฺตุ, คาวุตนฺตเร พนฺธนฺตูติฯ ปุรโต คจฺฉนฺตุ, อทฺธโยชเน พนฺธนฺตูติ ฯ ปุรโต คจฺฉนฺตุ โยชเน พนฺธนฺตูติฯ พนฺธาเปถ, ตาตาติ โยชนมตฺถเก วาติงฺคณสญฺญาย วาลํ พนฺธาเปตฺวา รตฺตนฺธกาเร เมฆปฎลจฺฉนฺนาสุ ทิสาสุ กณฺฑํ ขิปิ, ตํ คนฺตฺวา โยชนมตฺถเก วาลํ ผาเลตฺวา ปถวิํ ปาวิสิฯ น เกวลญฺจ เอตฺตกเมว, ตํ ทิวสํ ปน มหาสโตฺต โลเก วตฺตมานสิปฺปํ สพฺพเมว สนฺทเสฺสสิฯ สกฺยราชาโน อตฺตโน อตฺตโน ธีตโร อลงฺกริตฺวา เปสยิํสุ, จตฺตาลีสสหสฺสนาฎกิตฺถิโย อเหสุํฯ มหาปุริโส ตีสุ ปาสาเทสุ เทโว มเญฺญ ปริจาเรโนฺต มหาสมฺปตฺติํ อนุภวติฯ</p>


<p>ติ ปุริสวิรหิเตหิฯ น เกวลํ เจตฺถ ตูริยาเนว นิปฺปุริสานิ, สพฺพฎฺฐานานิปิ นิปฺปุริสาเนวฯ โทวาริกาปิ อิตฺถิโยว, นฺหาปนาทิปริกมฺมกราปิ อิตฺถิโยว ฯ ราชา กิร ‘‘ตถารูปํ อิสฺสริยสุขสมฺปตฺติํ อนุภวมานสฺส ปุริสํ ทิสฺวา ปริสงฺกา อุปฺปชฺชติ, สา เม ปุตฺตสฺส มา อโหสี’’ติ สพฺพกิเจฺจสุ อิตฺถิโยว ฐเปสิฯ ติ โมทมาโนฯ ติ ปาสาทโต เหฎฺฐา น โอตรามิฯ อิติ มํ จตฺตาโร มาเส อโญฺญ สิขาพโทฺธ ปุริโส นาม ปสฺสิตุํ นาลตฺถฯ ติ เยน นิยาเมนฯ ติ ทาสานเญฺจว เทวสิกภตฺตเวตนาภตานํ กมฺมกรานญฺจ นิสฺสาย ชีวมานปุริสานญฺจฯ นฺติ สกุณฺฑกภตฺตํฯ นฺติ กญฺชิกทุติยํฯ</p>


<p>ติ เอวํชาติกาย ปุญฺญิทฺธิยา สมนฺนาคตสฺสฯ ติ เอวํชาติเกน จ นิทฺทุกฺขภาเวนฯ โสขุมาเลนาติปิ  ปาโฐฯ เอวํ ตถาคโต เอตฺตเกน ฐาเนน อตฺตโน สิริสมฺปตฺติํ กเถสิฯ กเถโนฺต จ น อุปฺปิลาวิตภาวตฺถํ กเถสิ, ‘‘เอวรูปายปิ ปน สมฺปตฺติยา ฐิโต ปมาทํ อกตฺวา อปฺปมโตฺตว อโหสิ’’นฺติ อปฺปมาทลกฺขณเสฺสว ทีปนตฺถํ กเถสิฯ เตเนว ติอาทิมาหฯ ตตฺถ นฺติ ปรปุคฺคลํฯ นฺติ ชราชิณฺณํฯ ติ อโฎฺฎ ปีฬิโต โหติฯ ติ หิริํ กโรติ ลชฺชติฯ ติ อสุจิํ วิย ทิสฺวา ชิคุจฺฉํ อุปฺปาเทติฯ ติ ชราธมฺมมฺปิ สมานํ อตฺตานํ อติกฺกมิตฺวา อฎฺฎียติ หรายตีติ อโตฺถฯ ติ ชราสภาโวฯ ติ ชรํ อนติกฺกโนฺต, อโนฺต ชราย วตฺตามิฯ ติ เอวํ ปจฺจเวกฺขนฺตสฺสฯ ติ โยพฺพนํ นิสฺสาย อุปฺปชฺชนโก มานมโทฯ   ติ สพฺพากาเรน ปหีโนฯ มเคฺคน ปหีนสทิโส กตฺวา ทสฺสิโตฯ น ปเนส มเคฺคน ปหีโน, ปฎิสงฺขาเนน ปหีโนว กถิโตติ เวทิตโพฺพฯ โพธิสตฺตสฺส หิ เทวตา  ชราปตฺตํ ทเสฺสสุํฯ ตโต ปฎฺฐาย ยาว อรหตฺตา อนฺตรา มหาสตฺตสฺส โยพฺพนมโท นาม น อุปฺปชฺชติฯ เสสปททฺวเยปิ เอเสว นโยฯ เอตฺถ ปน ติ อหํ นิโรโคติ อาโรคฺยํ นิสฺสาย อุปฺปชฺชนโก มานมโทฯ ติ อหํ จิรํ ชีวีติ ตํ นิสฺสาย อุปฺปชฺชนโก มานมโทฯ ติ สิกฺขํ ปฎิกฺขิปิตฺวาฯ ติ หีนาย ลามกาย คิหิภาวาย อาวตฺตติฯ</p>


<p>ติ พฺยาธิอาทีหิ ยถาสภาวาฯ ติ ยถา สนฺตา เอว อวิปรีตพฺยาธิอาทิสภาวาว หุตฺวาติ อโตฺถฯ ติ ปรปุคฺคลํ ชิคุจฺฉนฺติฯ ติ มยฺหํ เอวํ ชิคุจฺฉาวิหาเรน วิหรนฺตสฺส เอวํ ชิคุจฺฉนํ นปฺปติรูปํ ภเวยฺย นานุจฺฉวิกํฯ ติ โส อหํ เอวํ ปรํ ชิคุจฺฉมาโน วิหรโนฺต, เอวํ วา อิมินา ปฎิสงฺขานวิหาเรน วิหรโนฺตฯ นฺติ สพฺพูปธิวิรหิตํ นิพฺพานธมฺมํ ญตฺวาฯ ติ สเพฺพ ตโยปิ มเท อภิภวิํ สมติกฺกมิํฯ นฺติ นิพฺพาเน เขมภาวํ ทิสฺวาฯ เนกฺขมฺมํ ทฎฺฐุ เขมโตติปิ ปาโฐ, นิพฺพานํ เขมโต ทิสฺวาติ อโตฺถฯ   ติ ตสฺส มยฺหํ ตํ เนกฺขมฺมสงฺขาตํ นิพฺพานํ อภิปสฺสนฺตสฺส อุสฺสาโห อหุ, วายาโม อโหสีติ อโตฺถฯ   นฺติ อหํ ทานิ ทุวิเธปิ กาเม ปฎิเสวิตุํ อภโพฺพฯ ติ ปพฺพชฺชโต จ สพฺพญฺญุตญฺญาณโต จ น นิวตฺติสฺสามิ, อนิวตฺตโก ภวิสฺสามิฯ ติ มคฺคพฺรหฺมจริยปรายโณ ชาโตสฺมีติ อโตฺถฯ อิติ อิมาหิ คาถาหิ มหาโพธิปลฺลเงฺก อตฺตโน อาคมนียวีริยํ กเถสิฯ</p>


<h3>๑๐. อาธิปเตยฺยสุตฺตวณฺณนา</h3>
<p> ทสเม ติ เชฎฺฐกการณโต นิพฺพตฺตานิฯ นฺติอาทีสุ อตฺตานํ เชฎฺฐกํ กตฺวา นิพฺพตฺติตํ คุณชาตํ ฯ โลกํ เชฎฺฐกํ กตฺวา นิพฺพตฺติตํ ฯ นววิธํ โลกุตฺตรธมฺมํ เชฎฺฐกํ กตฺวา นิพฺพตฺติตํ ติ อิติ ภโว, อิติ ภโวติ เอวํ อายติํ, น ตสฺส ตสฺส สมฺปตฺติภวสฺส เหตุฯ ติ อนุปวิโฎฺฐฯ ยสฺส หิ ชาติ อโนฺตปวิฎฺฐา, โส ชาติยา โอติโณฺณ นามฯ ทีสุปิ เอเสว นโยฯ ติ สกลสฺส วฎฺฎทุกฺขราสิสฺสฯ   ติ อนฺตกรณํ ปริเจฺฉทปริวฎุมกรณํ ปญฺญาเยยฺยฯ ติ ปหายฯ ติ ลามกตเรฯ นฺติ ปคฺคหิตํ ปริปุณฺณํ, อารทฺธตฺตาว ติ จตุสติปฎฺฐานวเสน อุปฎฺฐิตาฯ อุปฎฺฐิตตฺตาว ติ นามกาโย จ กรชกาโย จ ปสฺสโทฺธ วูปสนฺตทรโถฯ ปสฺสทฺธตฺตาว นฺติ อารมฺมเณ จิตฺตํ สมฺมา อาหิตํ สุฎฺฐุ ฐปิตํฯ สมฺมา อาหิตตฺตาว ติ เชฎฺฐกํ กตฺวาฯ   ติ สุทฺธํ นิมฺมลํ กตฺวา อตฺตานํ ปริหรติ ปฎิชคฺคติ, โคปายตีติ อโตฺถฯ อยญฺจ ยาว อรหตฺตมคฺคา ปริยาเยน สุทฺธมตฺตานํ ปริหรติ นาม, ผลปฺปโตฺตว ปน นิปฺปริยาเยน สุทฺธมตฺตานํ ปริหรติฯ</p>


<p>ติอาทีนิ วิสุทฺธิมเคฺค (วิสุทฺธิ. ๑.๑๔๗) วิตฺถาริตานิฯ ติ ตํ ธมฺมํ ชานนฺตา ปสฺสนฺตา วิหรนฺติฯ ติ  เอตฺตาวตา ตีณิ อาธิปเตยฺยานิ โลกิยโลกุตฺตรมิสฺสกานิ กถิตานิฯ</p>


<p>ติ กโรนฺตสฺสฯ ติ ยํ ตฺวํ กโรสิ, ตํ ยทิ วา ยถาสภาวํ ยทิ วา โน ยถาสภาวนฺติ ตว อตฺตาว ชานาติฯ อิมินา จ การเณน เวทิตพฺพํ ‘‘ปาปกมฺมํ กโรนฺตสฺส โลเก ปฎิจฺฉนฺนฎฺฐานํ นาม นตฺถี’’ติฯ นฺติ สุนฺทรํฯ ติ อติกฺกมิตฺวา มญฺญสิฯ ติ ยถา เม อตฺตาปิ น ชานาติ, เอวํ นํ ปริคูหามีติ วายมสิฯ ติ อตฺตเชฎฺฐโกฯ ติ โลกเชฎฺฐโกฯ ติ ปญฺญวาฯ ติ ฌายโนฺตฯ ติ ธมฺมเชฎฺฐโกฯ ติ ถิรปรกฺกโม ภูตปรกฺกโมฯ นฺติ มารํ ปสหิตฺวาฯ นฺติ อิทํ ตเสฺสว เววจนํฯ ติ โย ฌายี ปธานวา มารํ อภิภวิตฺวา ชาติกฺขยํ อรหตฺตํ ผุสิฯ   ติ โส ตถาวิโธ ตถาสณฺฐิโตฯ ติ ตโย โลเก วิทิเต ปากเฎ กตฺวา ฐิโตฯ ติ สุปโญฺญฯ ติ สเพฺพ เตภูมกธเมฺม ตณฺหาสงฺขาตาย ตมฺมยตาย อภาเวน อตมฺมโย ขีณาสวมุนิ กทาจิ กตฺถจิ น หียติ น ปริหียตีติ วุตฺตํ โหตีติฯ</p>

</p>





