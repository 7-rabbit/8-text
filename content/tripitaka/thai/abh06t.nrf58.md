<h1>สตฺตรสโม ปริเจฺฉโท</h1>
<h3>๑๗. ทิฎฺฐิสงฺคหกถา</h3>
<ol>
<li>
เยวาปนกนาเมน  
, ธมฺมา ฉนฺทาทโย ตถา;  
  
ขนฺธาทโย จ โกฎฺฐาสา, อุทฺทิฎฺฐา หิ ยถารหํฯ  
</li>
  
<li>
ตตฺถ ฉนฺทาทโย ธมฺมา, วิภตฺตาว ยถารหํ;  
  
ขนฺธาทิราสโย วาปิ, วิเญฺญยฺยา ทานิ สมฺภวาฯ  
</li>
  
<li>
เวทนา เวทนากฺขโนฺธ, จกฺขุสมฺผสฺสชาทิกา;  
  
สญฺญา จ สญฺญากฺขโนฺธติ, ฉพฺพิธาปิ ปกาสิตาฯ  
</li>
  
<li>
สงฺขารกฺขนฺธนาเมน, เสสา เจตสิกา มตา;  
  
วุตฺตา วิญฺญาณกายา ฉ, วิญฺญาณกฺขนฺธนามโตฯ  
</li>
  
<li>
รูปกฺขโนฺธ  
ปุเนโกว, สมฺปยุตฺตาวิโยคิโน;  
  
อรูปิโน จ จตฺตาโร,  
ปญฺจกฺขนฺธา  
ปวุจฺจเรฯ  
</li>
  
<li>
มนายตนนามํ ตุ, จิตฺตเมว ตถาปรา;  
  
จกฺขุวิญฺญาณธาตาทิสตฺตวิญฺญาณธาตุโยฯ  
</li>
  
<li>
สเพฺพ เจตสิกา ธมฺมา, ธมฺมายตนสงฺคหา;  
  
ธมฺมธาตูติ จ วุตฺตา, ทฺวิปญฺญาสาปิ สพฺพถาฯ  
</li>
  
<li>
สุขุมานิ จ รูปานิ, นิพฺพานเญฺจตฺถ คยฺหเร;  
  
โอฬาริกานิ รูปานิ, ทสายตนธาตุโยฯ  
</li>
  
<li>
จกฺขุโสตฆานชิวฺหา-กายายตนนามกา;  
  
รูปสทฺทคนฺธรส-โผฎฺฐพฺพายตนานิ จฯ  
</li>
  
<li>
  
ทฺวาทสายตนา  
สเพฺพ, โหนฺต  
ฎฺฐารสธาตุโย  
;  
  
ขนฺธา ฐเปตฺวา นิพฺพานํ, นตฺถิ ปณฺณตฺติ ตีสุปิฯ  
</li>
  
<li>
อาหาราทิ  
จ โกฎฺฐาสา, ปุเพฺพ วุตฺตนยาว เต;  
  
อิติ มิสฺสกสเงฺขโป, วิญฺญาตโพฺพ วิภาวินาฯ  
</li>
  
<li>
ทฺวาทสากุสเลเสฺวว, จุทฺทสาปิ ววตฺถิตา;  
  
เย สาวชฺชาว เตสมฺปิ, สงฺคโห ทานิ นิยฺยเตฯ  
</li>
  
<li>
กามาสโว ภวาสโว, ทิฎฺฐาวิชฺชาสวาติ จ;  
  
จตฺตาโร  
อาสวา  
วุตฺตา, ตโย ธมฺมา สรูปโตฯ  
</li>
  
<li>
อาสวา อาสวเฎฺฐน,  
  
โอฆา  
วุยฺหนโต ตถา;  
  
โยเชนฺตีติ จ  
โยคา  
ติ,  
  
เต จตฺตาโร จ เทสิตาฯ  
</li>
  
<li>
กามพฺภโว จ ปฎิโฆ, มาโน ทิฎฺฐิ จ สํสโย;  
  
สีลพฺพตปรามาโส, ภวราโค ตถาปโรฯ  
</li>
  
<li>
อิสฺสา มจฺฉริยาวิชฺชา, อิติ  
สํโยชนา  
ทส;  
  
อฎฺฐ ธมฺมา สรูเปน, อภิธเมฺม ปกาสิตาฯ  
</li>
  
<li>
อิสฺสามจฺฉริยํ  
หิตฺวา, กตฺวา มานุทฺธวํ ตหิํ;  
  
ภินฺทิตฺวา ภวราคญฺจ, รูปารูปวสา ทฺวิธาฯ  
</li>
  
<li>
ปโญฺจรมฺภาคิยา เจว, ปญฺจุทฺธมฺภาคิยาติ จ;  
  
ทส สํโยชนา วุตฺตา, สุเตฺต สตฺต สรูปโตฯ  
</li>
  
<li>
  
คนฺถา  
ธมฺมา จ จตฺตาโร, ตโย ธมฺมา สรูปโต;  
  
อภิชฺฌากายคโนฺถ จ, พฺยาปาโท จ ปวุจฺจติฯ  
</li>
  
<li>
สีลพฺพตปรามาโส, กายคโนฺถ ตถาปโร;  
  
อิทํสจฺจาภินิเวโส, อิติ ทิฎฺฐิ วิเภทิโตฯ  
</li>
  
<li>
กามจฺฉโนฺท จ พฺยาปาโท, ถินมิทฺธมถาปรํ;  
  
ตถา อุทฺธจฺจกุกฺกุจฺจํ, กงฺขาวิชฺชาติ อฎฺฐิเมฯ  
</li>
  
<li>
ธมฺมา  
  
นิวรณา  
นาม, ฉธา จ ปน เทสิตา;  
  
มิจฺฉาทิฎฺฐิ ปเนกาว,  
ปรามาโส  
ติ วุจฺจติฯ  
</li>
  
<li>
  
อุปาทานานิ  
จตฺตาริ, กามุปาทาทินามกา;  
  
ทิฎฺฐิสีลพฺพตํ อตฺต-วาทุปาทานเมว จฯ  
</li>
  
<li>
โลภทิฎฺฐิวสา เทฺวว, ติวิธา ทิฎฺฐิ เทสิตา;  
  
ทิฎฺฐิ สีลพฺพตมตฺต-วาโท เจติ มเหสินาฯ  
</li>
  
<li>
โลโภ โทโส จ โมโห จ,  
  
มาโน ทิฎฺฐิ จ สํสโย;  
  
ถินมุทฺธจฺจเมวาถ,  
  
โลกนาสยุคํ ตถาฯ  
</li>
  
<li>
อิตฺถํ กิเลสวตฺถูนิ,  
กิเลสา  
ติ ปกาสิตา;  
  
ทเสเต ตุ สมานาว, ปรโต จ สรูปโตฯ  
</li>
  
<li>
กามราโค จ ปฎิโฆ, มาโน ทิฎฺฐิ จ สํสโย;  
  
ภวราโค อวิชฺชาติ, ฉ สตฺตา  
นุสยา  
มตาฯ  
</li>
  
<p>  จ  จ,  เจว ฯ
</ol></p>


ตณฺหา มาโน จ ทิฎฺฐิ จ, ทิฎฺฐิ ตณฺหา จ  
นิสฺสยา  
ฯ  
</p>
  
<ol>
<li>
ปรามาเสกโก  
เทฺวว, นิสฺสยา มญฺญนา ตโย;  
  
อาสโวฆโยคคนฺถา, อุปาทานา จ ทุพฺพิธาฯ  
</li>
  
<li>
อฎฺฐ นีวรณา วุตฺตา, สตฺตธานุสยา กถา;  
  
สํโยชนา กิเลสา จ, ทเสว ปรโต ฐิตาฯ  
</li>
  
<li>
เอกทฺวิติฉสตฺตฎฺฐทสกา ตุ ยถารหํ;  
  
ธมฺมา สรูปโต โหนฺติ, ยถาวุเตฺตสุ ราสิสุฯ  
</li>
  
<li>
กามราคภวราคา, กามาสวภวาสวา;  
  
รูปราคารูปราค, อิติ โลโภ วิเภทิโตฯ  
</li>
  
<li>
อิทํสจฺจาภินิเวโส  
, ทิฎฺฐิ สีลพฺพตํ ตถา;  
  
อตฺตวาโท ปรามาโส, อิติ ทิฎฺฐิ ปวุจฺจติฯ  
</li>
  
<li>
ทิฎฺฐิ ปญฺจทสวิธา, โลภฎฺฐารสธา ตหิํ;  
  
เสสา สปรราสีหิ, สมานา ทฺวาทสฎฺฐิตาฯ  
</li>
  
<li>
เอกาทสสมุฎฺฐาเน, ทิฎฺฐิโลภา ววตฺถิตา;  
  
อวิชฺชา สตฺตสุ วุตฺตา, ปฎิโฆ ปน ปญฺจสุฯ  
</li>
  
<li>
มาโน จ วิจิกิจฺฉา จ, จตุฎฺฐาเนสุ อุทฺธโฎ;  
  
ตีสุ ทฺวีสุ จ ถีนนฺติ, อเฎฺฐเต  
สวิภตฺติกา  
ฯ  
</li>
  
<li>
อิสฺสามเจฺฉรกุกฺกุจฺจมิทฺธโลกวินาสกา;  
  
ฉาวิภตฺติกธมฺมา  
ติ, อสมฺภินฺนา จตุทฺทสฯ  
</li>
  
<li>
รูปราคารูปราค-กามาสวภวาสวา;  
  
โหนฺติ ทิฎฺฐิวิยุเตฺตสุ, ปุเพฺพ วุตฺตนยา ปนฯ  
</li>
  
<li>
อิติ สาวชฺชสเงฺขปํ, ญตฺวา ปุน วิจกฺขโณ;  
  
โพธิปกฺขิยธมฺมานํ, สงฺคหมฺปิ วิภาวเยฯ  
</li>
  
<li>
เยสุ สญฺญาจิตฺตทิฎฺฐิ-วิปลฺลาสา ยถากฺกมํ;  
  
สุภํ สุขํ นิจฺจมตฺตา, อิติ ทฺวาทสธา ฐิตาฯ  
</li>
  
<li>
ตตฺถ กาเย เวทนาสุ, จิเตฺต ธเมฺมสุ จกฺกมา;  
  
อสุภํ ทุกฺขมนิจฺจมนตฺตาติ อุปฎฺฐิตาฯ  
</li>
  
<li>
ยถาวุตฺตวิปลฺลาสปหานาย  
ยถารหํ;  
  
ภินฺนา วิสยกิจฺจานํ, วเสน ปน สมฺภวาฯ  
</li>
  
<li>
จตฺตาโร  
สติปฎฺฐานา,  
กายานุปสฺสนาทโย;  
  
อิติ วุตฺตา ปเนกาว, สมฺมาสติ มเหสินาฯ  
</li>
  
<li>
อุปฺปนฺนานุปฺปนฺนปาปปหานานุปฺปนฺนาย จ;  
  
อนุปฺปนฺนุปฺปเนฺนหิ วา, นิพฺพตฺติ อภิวุทฺธิยาฯ  
</li>
  
<li>
ปทหนฺตสฺส  
วายาโม, กิจฺจาโภควิภาคโต;  
  
สมฺมปฺปธานา  
จตฺตาโร, อิติ วุตฺตา มเหสินาฯ  
</li>
  
<li>
ฉโนฺท จ วีริยํ จิตฺตํ, วีมํสาติ จ ตาทินา;  
  
จตฺตาโร  
อิทฺธิปาทา  
ติ, วิภตฺตา จตุราธิปาฯ  
</li>
  
<li>
สทฺธินฺทฺริยญฺจ วีริยํ, สติ เจว สมาธิ จ;  
  
ปญฺญินฺทฺริยญฺจ ปเญฺจว, โพธิปกฺขิยสงฺคเหฯ  
</li>
  
<li>
  
อินฺทฺริยานิ  
นฺทฺริยเฎฺฐน, พลเฎฺฐน  
พลานิ  
จ;  
  
อิติ ภินฺนา วิภตฺตา จ, ทุวิธาปิ มเหสินาฯ  
</li>
  
<li>
สตี จ ธมฺมวิจโย, ตถา วีริยปีติโย;  
  
ปสฺสทฺธิ จ สมาธิ จ, อุเปกฺขาติ จ ตาทินาฯ  
</li>
  
<li>
เทสิตา  
สตฺต โพชฺฌงฺคา,  
พุชฺฌนฺตสฺส สภาวโต;  
  
กายจิตฺตวสา ภินฺนํ, กตฺวา ปสฺสทฺธิเมกกํฯ  
</li>
  
<li>
สมฺมาทิฎฺฐิ จ สงฺกโปฺป, วายาโม วิรติตฺตยํ;  
  
สมฺมาสติ สมาธี จ,  
มโคฺค  
อฎฺฐงฺคิโก มโตฯ  
</li>
  
<li>
อิติ สเตฺตว สเงฺขปา, สตฺตติํส ปเภทโต;  
  
เอกํ กตฺวาน ปสฺสทฺธิํ, อสมฺภินฺนา จตุทฺทสฯ  
</li>
  
<li>
นวธา วีริยํ วุตฺตํ, ฉสุ ราสีสุ ปญฺจสุ;  
  
อฎฺฐธา สติ เสสา ตุ, สมานปทราสิกาฯ  
</li>
  
<li>
ปญฺจเสฺวว ตุ ปญฺญา จ, สมาธิ จตุราสิโก;  
  
สทฺธา ทฺวีสุ วิภตฺตาติ, ปเญฺจเต  
สวิภตฺติกา  
ฯ  
</li>
  
<li>
นวา  
  
วิภตฺติกา  
เสสา, ฉโนฺท จิตฺตมถาปรํ;  
  
ปีติ ปสฺสทฺธิเปกฺขา จ, สงฺกโปฺป วิรติตฺตยํฯ  
</li>
  
<li>
อิติ วุตฺตนยา สเพฺพ, โพธิปกฺขิยสงฺคหา;  
  
โลกุตฺตเรสุ สโมฺภนฺติ, สพฺพถาปิ ยถารหํฯ  
</li>
  
<li>
ปุพฺพภาเค  
ยถาโยคํ, โลกิเยสุ จ ลพฺภเร;  
  
นิเพฺพทภาวนากาเล, ฉพฺพิสุทฺธิปวตฺติยํฯ  
</li>
  
<li>
อิติ มิสฺสกสาวชฺชา, โพธิปกฺขิยสงฺคหา;  
  
เยวาปนกราสิมฺหิ, ยถาสมฺภวโต ฐิตาฯ  
</li>
  
<li>
กมฺมปถา ตุ สโมฺภนฺติ, ปุญฺญาปุเญฺญสุ สพฺพถา;  
  
อปถา จ สุจริตา, ตถา ทุจฺจริตาปิ จฯ  
</li>
  
<li>
ตตฺถ กมฺมปถฎฺฐาเน, อนภิชฺฌาทโย ปน;  
  
อุปจาเรน วุจฺจนฺติ, วิปาเกสุ กฺริเยสุ วาติฯ  
</li>
  
อิติ เจตสิกวิภาเค ทิฎฺฐิสงฺคหกถา นิฎฺฐิตาฯ  
</li>
  
สตฺตรสโม ปริเจฺฉโทฯ  
</li>
  
นิฎฺฐิโต จ สพฺพถาปิ เจตสิกวิภาโคฯ  
</li>
  
  
  
  
  