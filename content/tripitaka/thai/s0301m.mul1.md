<h1>๒. เทวปุตฺตสํยุตฺตํ</h1>
<h2>๑. ปฐมวโคฺค</h2>
<h3>๑. ปฐมกสฺสปสุตฺตํ</h3>
<p> เอวํ     เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข กสฺสโป เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข กสฺสโป เทวปุโตฺต ภควนฺตํ เอตทโวจ – ‘‘ภิกฺขุํ ภควา ปกาเสสิ, โน จ ภิกฺขุโน อนุสาส’’นฺติฯ ‘‘เตน หิ กสฺสป, ตเญฺญเวตฺถ ปฎิภาตู’’ติฯ</p>


<p>
‘‘สุภาสิตสฺส สิเกฺขถ, สมณูปาสนสฺส จ;  
  
เอกาสนสฺส จ รโห, จิตฺตวูปสมสฺส จา’’ติฯ  
</p>
  
<p>อิทมโวจ กสฺสโป เทวปุโตฺต; สมนุโญฺญ สตฺถา อโหสิฯ อถ โข กสฺสโป เทวปุโตฺต ‘‘สมนุโญฺญ เม สตฺถา’’ติ ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<h3>๒. ทุติยกสฺสปสุตฺตํ</h3>
<p> สาวตฺถินิทานํฯ เอกมนฺตํ ฐิโต โข กสฺสโป เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘ภิกฺขุ  
  
สิยา ฌายี วิมุตฺตจิโตฺต,  
  
อากเงฺข เจ หทยสฺสานุปตฺติํ;  
  
โลกสฺส ญตฺวา อุทยพฺพยญฺจ,  
  
สุเจตโส อนิสฺสิโต ตทานิสํโส’’ติฯ  
</p>
  
<h3>๓. มาฆสุตฺตํ</h3>
<p> สาวตฺถินิทานํ ฯ อถ โข มาโฆ เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิ ฯ เอกมนฺตํ ฐิโต โข มาโฆ เทวปุโตฺต ภควนฺตํ คาถาย อชฺฌภาสิ –</p>


<p>
‘‘กิํสุ เฉตฺวา สุขํ เสติ, กิํสุ เฉตฺวา น โสจติ;  
  
กิสฺสสฺสุ เอกธมฺมสฺส, วธํ โรเจสิ โคตมา’’ติฯ  
</p>
  
<p>
‘‘โกธํ เฉตฺวา สุขํ เสติ, โกธํ เฉตฺวา น โสจติ;  
  
โกธสฺส วิสมูลสฺส, มธุรคฺคสฺส วตฺรภู;  
  
วธํ อริยา ปสํสนฺติ, ตญฺหิ เฉตฺวา น โสจตี’’ติฯ  
</p>
  
<h3>๔. มาคธสุตฺตํ</h3>
<p> สาวตฺถินิทานํฯ เอกมนฺตํ ฐิโต โข มาคโธ เทวปุโตฺต ภควนฺตํ คาถาย อชฺฌภาสิ –</p>


<p>
‘‘กติ  
โลกสฺมิํ ปโชฺชตา, เยหิ โลโก ปกาสติ;  
  
ภวนฺตํ ปุฎฺฐุมาคมฺม, กถํ ชาเนมุ ตํ มย’’นฺติฯ  
</p>
  
<p>
‘‘จตฺตาโร  
โลเก ปโชฺชตา, ปญฺจเมตฺถ น วิชฺชติ;  
  
ทิวา ตปติ อาทิโจฺจ, รตฺติมาภาติ จนฺทิมาฯ  
</p>
  
<p>
‘‘อถ อคฺคิ ทิวารตฺติํ, ตตฺถ ตตฺถ ปกาสติ;  
  
สมฺพุโทฺธ ตปตํ เสโฎฺฐ, เอสา อาภา อนุตฺตรา’’ติฯ  
</p>
  
<h3>๕. ทามลิสุตฺตํ</h3>
<p> สาวตฺถินิทานํฯ อถ โข ทามลิ เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข ทามลิ เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘กรณียเมตํ พฺราหฺมเณน, ปธานํ อกิลาสุนา;  
  
กามานํ วิปฺปหาเนน, น เตนาสีสเต ภว’’นฺติฯ  
</p>
  
<p>
‘‘นตฺถิ กิจฺจํ พฺราหฺมณสฺส (ทามลีติ ภควา),  
  
กตกิโจฺจ หิ พฺราหฺมโณฯ  
</p>
  
<p>
‘‘ยาว  
น คาธํ ลภติ นทีสุ,  
  
อายูหติ  
สพฺพคเตฺตภิ ชนฺตุ;  
  
คาธญฺจ ลทฺธาน ถเล ฐิโต โย,  
  
นายูหตี  
ปารคโต หิ โสว  
โสติ (สี. ปี. ก.), โหติ (สฺยา. กํ.), โส (?)  
ฯ  
</p>
  
<p>
‘‘เอสูปมา ทามลิ พฺราหฺมณสฺส,  
  
ขีณาสวสฺส นิปกสฺส ฌายิโน;  
  
ปปฺปุยฺย ชาติมรณสฺส อนฺตํ,  
  
นายูหตี ปารคโต หิ โส’’ติ  
โหตีติ (สฺยา. กํ.)  
ฯ  
</p>
  
<h3>๖. กามทสุตฺตํ</h3>
<p> สาวตฺถินิทานํ ฯ เอกมนฺตํ ฐิโต โข กามโท เทวปุโตฺต ภควนฺตํ เอตทโวจ – ‘‘ทุกฺกรํ ภควา, สุทุกฺกรํ ภควา’’ติฯ</p>


<p>
‘‘ทุกฺกรํ วาปิ กโรนฺติ (กามทาติ ภควา),  
  
เสขา สีลสมาหิตา;  
  
ฐิตตฺตา อนคาริยุเปตสฺส,  
  
ตุฎฺฐิ โหติ สุขาวหา’’ติฯ  
</p>
  
<p>‘‘ทุลฺลภา ภควา ยทิทํ ตุฎฺฐี’’ติฯ</p>


<p>
‘‘ทุลฺลภํ วาปิ ลภนฺตฺนฺตฺติ (กามทาติ ภควา),  
  
จิตฺตวูปสเม รตา;  
  
เยสํ ทิวา จ รโตฺต จ,  
  
ภาวนาย รโต มโน’’ติฯ  
</p>
  
<p>‘‘ทุสฺสมาทหํ ภควา ยทิทํ จิตฺต’’นฺติฯ</p>


<p>
‘‘ทุสฺสมาทหํ วาปิ สมาทหนฺตฺนฺตฺติ (กามทาติ ภควา),  
  
อินฺทฺริยูปสเม รตา;  
  
เต เฉตฺวา มจฺจุโน ชาลํ,  
  
อริยา คจฺฉนฺติ กามทา’’ติฯ  
</p>
  
<p>‘‘ทุคฺคโม  ภควา วิสโม มโคฺค’’ติฯ</p>


<p>
‘‘ทุคฺคเม วิสเม วาปิ, อริยา คจฺฉนฺติ กามท;  
  
อนริยา วิสเม มเคฺค, ปปตนฺติ อวํสิรา;  
  
อริยานํ สโม มโคฺค, อริยา หิ วิสเม สมา’’ติฯ  
</p>
  
<h3>๗. ปญฺจาลจณฺฑสุตฺตํ</h3>
<p> สาวตฺถินิทานํ ฯ เอกมนฺตํ  ฐิโต โข ปญฺจาลจโณฺฑ เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘สมฺพาเธ วต โอกาสํ, อวินฺทิ ภูริเมธโส;  
  
โย ฌานมพุชฺฌิ  
ฌานมพุธา (ก. สี.), ฌานมพุทฺธิ (สฺยา. กํ. ปี. ก.)  
พุโทฺธ, ปฎิลีนนิสโภ มุนี’’ติฯ  
</p>
  
<p>
‘‘สมฺพาเธ วาปิ วินฺทนฺตฺนฺตฺติ (ปญฺจาลจณฺฑาติ ภควา),  
  
ธมฺมํ นิพฺพานปตฺติยา;  
  
เย สติํ ปจฺจลตฺถํสุ,  
  
สมฺมา เต สุสมาหิตา’’ติฯ  
</p>
  
<h3>๘. ตายนสุตฺตํ</h3>
<p> สาวตฺถินิทานํฯ อถ  โข ตายโน เทวปุโตฺต ปุราณติตฺถกโร อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข ตายโน เทวปุโตฺต ภควโต สนฺติเก อิมา คาถาโย อภาสิ –</p>


<p>
‘‘ฉินฺท โสตํ ปรกฺกมฺม, กาเม ปนุท พฺราหฺมณ;  
  
นปฺปหาย มุนี กาเม, เนกตฺตมุปปชฺชติฯ  
</p>
  
<p>
‘‘กยิรา เจ กยิราเถนํ, ทฬฺหเมนํ ปรกฺกเม;  
  
สิถิโล หิ ปริพฺพาโช, ภิโยฺย อากิรเต รชํฯ  
</p>
  
<p>
‘‘อกตํ  
ทุกฺกฎํ  
ทุกฺกตํ (สี. ปี.)  
เสโยฺย, ปจฺฉา ตปติ ทุกฺกฎํ;  
  
กตญฺจ สุกตํ เสโยฺย, ยํ กตฺวา นานุตปฺปติฯ  
</p>
  
<p>
‘‘กุโส  
  
ยถา ทุคฺคหิโต, หตฺถเมวานุกนฺตติ;  
  
สามญฺญํ ทุปฺปรามฎฺฐํ, นิรยายูปกฑฺฒติฯ  
</p>
  
<p>
‘‘ยํ กิญฺจิ สิถิลํ กมฺมํ, สํกิลิฎฺฐญฺจ ยํ วตํ;  
  
สงฺกสฺสรํ พฺรหฺมจริยํ, น ตํ โหติ มหปฺผล’’นฺติฯ  
</p>
  
<p>อิทมโวจ ตายโน เทวปุโตฺต; อิทํ วตฺวา ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<p>อถ โข ภควา ตสฺสา รตฺติยา อจฺจเยน ภิกฺขู อามเนฺตสิ – ‘‘อิมํ, ภิกฺขเว, รตฺติํ ตายโน นาม เทวปุโตฺต ปุราณติตฺถกโร อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข, ภิกฺขเว, ตายโน เทวปุโตฺต มม สนฺติเก อิมา คาถาโย อภาสิ –</p>


<p>
‘‘ฉินฺท โสตํ ปรกฺกมฺม, กาเม ปนุท พฺราหฺมณ;  
  
นปฺปหาย มุนี กาเม, เนกตฺตมุปปชฺชติฯ  
</p>
  
<p>
‘‘กยิรา เจ กยิราเถนํ, ทฬฺหเมนํ ปรกฺกเม;  
  
สิถิโล  
หิ ปริพฺพาโช, ภิโยฺย อากิรเต รชํฯ  
</p>
  
<p>
‘‘อกตํ ทุกฺกฎํ เสโยฺย, ปจฺฉา ตปติ ทุกฺกฎํ;  
  
กตญฺจ สุกตํ เสโยฺย, ยํ กตฺวา นานุตปฺปติฯ  
</p>
  
<p>
‘‘กุโส  
ยถา ทุคฺคหิโต, หตฺถเมวานุกนฺตติ;  
  
สามญฺญํ ทุปฺปรามฎฺฐํ, นิรยายูปกฑฺฒติฯ  
</p>
  
<p>
‘‘ยํ  
กิญฺจิ สิถิลํ กมฺมํ, สํกิลิฎฺฐญฺจ ยํ วตํ;  
  
สงฺกสฺสรํ พฺรหฺมจริยํ, น ตํ โหติ มหปฺผล’’นฺติฯ  
</p>
  
<p>‘‘อิทมโวจ, ภิกฺขเว, ตายโน เทวปุโตฺต, อิทํ วตฺวา มํ อภิวาเทตฺวา ปทกฺขิณํ กตฺวา ตเตฺถวนฺตรธายิฯ อุคฺคณฺหาถ, ภิกฺขเว, ตายนคาถา; ปริยาปุณาถ, ภิกฺขเว, ตายนคาถา; ธาเรถ, ภิกฺขเว, ตายนคาถาฯ อตฺถสํหิตา, ภิกฺขเว, ตายนคาถา อาทิพฺรหฺมจริยิกา’’ติฯ</p>


<h3>๙. จนฺทิมสุตฺตํ</h3>
<p> สาวตฺถินิทานํ ฯ เตน โข ปน สมเยน จนฺทิมา เทวปุโตฺต ราหุนา อสุริเนฺทน คหิโต โหติฯ อถ โข จนฺทิมา เทวปุโตฺต ภควนฺตํ อนุสฺสรมาโน ตายํ เวลายํ อิมํ คาถํ อภาสิ –</p>


<p>
‘‘นโม เต พุทฺธ วีรตฺถุ, วิปฺปมุโตฺตสิ สพฺพธิ;  
  
สมฺพาธปฎิปโนฺนสฺมิ, ตสฺส เม สรณํ ภวา’’ติฯ  
</p>
  
<p>อถ โข ภควา จนฺทิมํ เทวปุตฺตํ อารพฺภ ราหุํ อสุรินฺทํ คาถาย อชฺฌภาสิ –</p>


<p>
‘‘ตถาคตํ อรหนฺตํ, จนฺทิมา สรณํ คโต;  
  
ราหุ จนฺทํ ปมุญฺจสฺสุ, พุทฺธา โลกานุกมฺปกา’’ติฯ  
</p>
  
<p>อถ โข ราหุ อสุริโนฺท จนฺทิมํ เทวปุตฺตํ มุญฺจิตฺวา ตรมานรูโป เยน เวปจิตฺติ อสุริโนฺท เตนุปสงฺกมิ; อุปสงฺกมิตฺวา สํวิโคฺค  โลมหฎฺฐชาโต เอกมนฺตํ อฎฺฐาสิฯ เอกมนฺตํ ฐิตํ โข ราหุํ อสุรินฺทํ เวปจิตฺติ อสุริโนฺท คาถาย อชฺฌภาสิ –</p>


<p>
‘‘กิํ นุ สนฺตรมาโนว, ราหุ จนฺทํ ปมุญฺจสิ;  
  
สํวิคฺครูโป อาคมฺม, กิํ นุ ภีโตว ติฎฺฐสี’’ติฯ  
</p>
  
<p>
‘‘สตฺตธา  
เม ผเล มุทฺธา, ชีวโนฺต น สุขํ ลเภ;  
  
พุทฺธคาถาภิคีโตมฺหิ, โน เจ มุเญฺจยฺย จนฺทิม’’นฺติฯ  
</p>
  
<h3>๑๐. สูริยสุตฺตํ</h3>
<p> สาวตฺถินิทานํฯ เตน  โข ปน สมเยน สูริโย เทวปุโตฺต ราหุนา อสุริเนฺทน คหิโต โหติฯ อถ โข สูริโย เทวปุโตฺต ภควนฺตํ อนุสฺสรมาโน ตายํ เวลายํ อิมํ คาถํ อภาสิ –</p>


<p>
‘‘นโม เต พุทฺธ วีรตฺถุ, วิปฺปมุโตฺตสิ สพฺพธิ;  
  
สมฺพาธปฎิปโนฺนสฺมิ, ตสฺส เม สรณํ ภวา’’ติฯ  
</p>
  
<p>อถ โข ภควา สูริยํ เทวปุตฺตํ อารพฺภ ราหุํ อสุรินฺทํ คาถาหิ อชฺฌภาสิ –</p>


<p>
‘‘ตถาคตํ  
อรหนฺตํ, สูริโย สรณํ คโต;  
  
ราหุ สูริยํ  
สุริยํ (สี. สฺยา. กํ. ปี.)  
ปมุญฺจสฺสุ, พุทฺธา โลกานุกมฺปกาฯ  
</p>
  
<p>
‘‘โย อนฺธกาเร ตมสิ ปภงฺกโร,  
  
เวโรจโน มณฺฑลี อุคฺคเตโช;  
  
มา  
ราหุ คิลี จรมนฺตลิเกฺข,  
  
ปชํ มมํ ราหุ ปมุญฺจ สูริย’’นฺติฯ  
</p>
  
<p>อถ โข ราหุ อสุริโนฺท สูริยํ เทวปุตฺตํ มุญฺจิตฺวา ตรมานรูโป เยน เวปจิตฺติ อสุริโนฺท เตนุปสงฺกมิ; อุปสงฺกมิตฺวา สํวิโคฺค โลมหฎฺฐชาโต เอกมนฺตํ อฎฺฐาสิฯ เอกมนฺตํ ฐิตํ โข ราหุํ อสุรินฺทํ เวปจิตฺติ อสุริโนฺท คาถาย อชฺฌภาสิ –</p>


<p>
‘‘กิํ นุ สนฺตรมาโนว, ราหุ สูริยํ ปมุญฺจสิ;  
  
สํวิคฺครูโป อาคมฺม, กิํ นุ ภีโตว ติฎฺฐสี’’ติฯ  
</p>
  
<p>
‘‘สตฺตธา  
เม ผเล มุทฺธา, ชีวโนฺต น สุขํ ลเภ;  
  
พุทฺธคาถาภิคีโตมฺหิ, โน เจ มุเญฺจยฺย สูริย’’นฺติฯ  
</p>
  
ปฐโม วโคฺคฯ  
</p>
  
<p>ตสฺสุทฺทานํ –</p>


<p>
เทฺว กสฺสปา จ มาโฆ จ, มาคโธ ทามลิ กามโท;  
  
ปญฺจาลจโณฺฑ ตายโน, จนฺทิมสูริเยน เต ทสาติฯ  
</p>
  
<h2>๒. อนาถปิณฺฑิกวโคฺค</h2>
<h3>๑. จนฺทิมสสุตฺตํ</h3>
<p> สาวตฺถินิทานํ ฯ อถ โข จนฺทิมโส  เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา  เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิ ฯ เอกมนฺตํ ฐิโต โข จนฺทิมโส เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘เต หิ โสตฺถิํ คมิสฺสนฺติ, กเจฺฉ วามกเส มคา;  
  
ฌานานิ อุปสมฺปชฺช, เอโกทิ นิปกา สตา’’ติฯ  
</p>
  
<p>
‘‘เต หิ ปารํ คมิสฺสนฺติ, เฉตฺวา ชาลํว อมฺพุโช;  
  
ฌานานิ อุปสมฺปชฺช, อปฺปมตฺตา รณญฺชหา’’ติฯ  
</p>
  
<h3>๒. เวณฺฑุสุตฺตํ</h3>
<p> เอกมนฺตํ  ฐิโต โข เวณฺฑุ  เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘สุขิตาว เต  
สุขิตา วต เต (สี. สฺยา. กํ.)  
มนุชา, สุคตํ ปยิรุปาสิย;  
  
ยุญฺชํ  
ยุชฺช (สี.), ยุญฺช (สฺยา. กํ. ปี.)  
โคตมสาสเน, อปฺปมตฺตา นุ สิกฺขเร’’ติฯ  
</p>
  
<p>
‘‘เย  
เม ปวุเตฺต สิฎฺฐิปเท  
สตฺถิปเท (สี. สฺยา. กํ. ปี.)  
(เวณฺฑูติ ภควา),  
  
อนุสิกฺขนฺติ ฌายิโน;  
  
กาเล เต อปฺปมชฺชนฺตา,  
  
น มจฺจุวสคา สิยุ’’นฺติฯ  
</p>
  
<h3>๓. ทีฆลฎฺฐิสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อถ โข ทีฆลฎฺฐิ เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เวฬุวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข ทีฆลฎฺฐิ เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘ภิกฺขุ สิยา ฌายี วิมุตฺตจิโตฺต,  
  
อากเงฺข เจ หทยสฺสานุปตฺติํ;  
  
โลกสฺส ญตฺวา อุทยพฺพยญฺจ,  
  
สุเจตโส อนิสฺสิโต ตทานิสํโส’’ติฯ  
</p>
  
<h3>๔. นนฺทนสุตฺตํ</h3>
<p> เอกมนฺตํ  ฐิโต โข นนฺทโน เทวปุโตฺต ภควนฺตํ คาถาย อชฺฌภาสิ –</p>


<p>
‘‘ปุจฺฉามิ ตํ โคตม ภูริปญฺญ,  
  
อนาวฎํ ภควโต ญาณทสฺสนํ;  
  
กถํวิธํ  
  
  
สีลวนฺตํ วทนฺติ,  
  
กถํวิธํ ปญฺญวนฺตํ วทนฺติ;  
  
กถํวิโธ ทุกฺขมติจฺจ อิริยติ,  
  
กถํวิธํ เทวตา ปูชยนฺตี’’ติฯ  
</p>
  
<p>
‘‘โย สีลวา ปญฺญวา ภาวิตโตฺต,  
  
สมาหิโต ฌานรโต สตีมา;  
  
สพฺพสฺส โสกา วิคตา ปหีนา,  
  
ขีณาสโว อนฺติมเทหธารีฯ  
</p>
  
<p>
‘‘ตถาวิธํ สีลวนฺตํ วทนฺติ,  
  
ตถาวิธํ ปญฺญวนฺตํ วทนฺติ;  
  
ตถาวิโธ ทุกฺขมติจฺจ อิริยติ,  
  
ตถาวิธํ เทวตา ปูชยนฺตี’’ติฯ  
</p>
  
<h3>๕. จนฺทนสุตฺตํ</h3>
<p> เอกมนฺตํ ฐิโต โข จนฺทโน เทวปุโตฺต ภควนฺตํ คาถาย อชฺฌภาสิ –</p>


<p>
‘‘กถํสุ  
โกสุธ (สี.)  
ตรติ โอฆํ, รตฺตินฺทิวมตนฺทิโต;  
  
อปฺปติเฎฺฐ อนาลเมฺพ, โก คมฺภีเร น สีทตี’’ติฯ  
</p>
  
<p>
‘‘สพฺพทา สีลสมฺปโนฺน, ปญฺญวา สุสมาหิโต;  
  
อารทฺธวีริโย ปหิตโตฺต, โอฆํ ตรติ ทุตฺตรํฯ  
</p>
  
<p>
‘‘วิรโต  
กามสญฺญาย, รูปสํโยชนาติโค;  
  
นนฺทีราคปริกฺขีโณ, โส คมฺภีเร น สีทตี’’ติฯ  
</p>
  
<h3>๖. วาสุทตฺตสุตฺตํ</h3>
<p> เอกมนฺตํ   ฐิโต โข วาสุทโตฺต เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘สตฺติยา วิย โอมโฎฺฐ, ฑยฺหมาโนว  
ฑยฺหมาเนว (สพฺพตฺถ)  
มตฺถเก;  
  
กามราคปฺปหานาย, สโต ภิกฺขุ ปริพฺพเช’’ติฯ  
</p>
  
<p>
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
สกฺกายทิฎฺฐิปฺปหานาย, สโต ภิกฺขุ ปริพฺพเช’’ติฯ  
</p>
  
<h3>๗. สุพฺรหฺมสุตฺตํ</h3>
<p> เอกมนฺตํ ฐิโต โข สุพฺรหฺมา เทวปุโตฺต ภควนฺตํ คาถาย อชฺฌภาสิ –</p>


<p>
‘‘นิจฺจํ อุตฺรสฺตมิทํ จิตฺตํ, นิจฺจํ อุพฺพิคฺคมิทํ  
อุพฺพิคฺคิทํ (มหาสติปฎฺฐานสุตฺตวณฺณนายํ)  
มโน;  
  
อนุปฺปเนฺนสุ  
กิเจฺฉสุ  
กิเจฺจสุ (พหูสุ)  
, อโถ อุปฺปติเตสุ จ;  
  
สเจ อตฺถิ อนุตฺรสฺตํ, ตํ เม อกฺขาหิ ปุจฺฉิโต’’ติฯ  
</p>
  
<p>
‘‘นาญฺญตฺร โพชฺฌา ตปสา  
โพชฺฌงฺคตปสา (สี. สฺยา. กํ. ปี.)  
, นาญฺญตฺรินฺทฺริยสํวรา;  
  
นาญฺญตฺร สพฺพนิสฺสคฺคา, โสตฺถิํ ปสฺสามิ ปาณิน’’นฺติฯ  
</p>
  
<p>‘‘อิทมโวจ…เป.… ตเตฺถวนฺตรธายี’’ติฯ</p>


<h3>๘. กกุธสุตฺตํ</h3>
<p> เอวํ  เม สุตํ – เอกํ สมยํ ภควา สาเกเต วิหรติ อญฺชนวเน มิคทาเยฯ อถ โข กกุโธ เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ อญฺชนวนํ โอภาเสตฺวา  เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข กกุโธ เทวปุโตฺต ภควนฺตํ เอตทโวจ – ‘‘นนฺทสิ, สมณา’’ติ? ‘‘กิํ ลทฺธา, อาวุโส’’ติ? ‘‘เตน หิ, สมณ, โสจสี’’ติ? ‘‘กิํ ชียิตฺถ, อาวุโส’’ติ? ‘‘เตน หิ, สมณ, เนว นนฺทสิ น จ  โสจสี’’ติ? ‘‘เอวมาวุโส’’ติฯ</p>


<p>
‘‘กจฺจิ  
ตฺวํ อนโฆ  
อนิโฆ (สพฺพตฺถ)  
ภิกฺขุ, กจฺจิ นนฺที  
นนฺทิ (สี. สฺยา. กํ.)  
น วิชฺชติ;  
  
กจฺจิ ตํ เอกมาสีนํ, อรตี นาภิกีรตี’’ติฯ  
</p>
  
<p>
‘‘อนโฆ เว อหํ ยกฺข, อโถ นนฺที น วิชฺชติ;  
  
อโถ มํ เอกมาสีนํ, อรตี นาภิกีรตี’’ติฯ  
</p>
  
<p>
‘‘กถํ ตฺวํ อนโฆ ภิกฺขุ, กถํ นนฺที น วิชฺชติ;  
  
กถํ ตํ เอกมาสีนํ, อรตี นาภิกีรตี’’ติฯ  
</p>
  
<p>
‘‘อฆชาตสฺส เว นนฺที, นนฺทีชาตสฺส เว อฆํ;  
  
อนนฺที อนโฆ ภิกฺขุ, เอวํ ชานาหิ อาวุโส’’ติฯ  
</p>
  
<p>
‘‘จิรสฺสํ วต ปสฺสามิ, พฺราหฺมณํ ปรินิพฺพุตํ;  
  
อนนฺทิํ อนฆํ ภิกฺขุํ, ติณฺณํ โลเก วิสตฺติก’’นฺตฺนฺตฺติฯ  
</p>
  
<h3>๙. อุตฺตรสุตฺตํ</h3>
<p> ราชคหนิทานํ ฯ เอกมนฺตํ ฐิโต โข อุตฺตโร เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘อุปนียติ  
ชีวิตมปฺปมายุ,  
  
ชรูปนีตสฺส น สนฺติ ตาณา;  
  
เอตํ  
ภยํ มรเณ เปกฺขมาโน,  
  
ปุญฺญานิ กยิราถ สุขาวหานี’’ติฯ  
</p>
  
<p>
‘‘อุปนียติ ชีวิตมปฺปมายุ,  
  
ชรูปนีตสฺส น สนฺติ ตาณา;  
  
เอตํ ภยํ มรเณ เปกฺขมาโน,  
  
โลกามิสํ ปชเห สนฺติเปโกฺข’’ติฯ  
</p>
  
<h3>๑๐. อนาถปิณฺฑิกสุตฺตํ</h3>
<p> เอกมนฺตํ ฐิโต โข อนาถปิณฺฑิโก เทวปุโตฺต ภควโต สนฺติเก อิมา คาถาโย อภาสิ –</p>


<p>
‘‘อิทญฺหิ ตํ เชตวนํ, อิสิสงฺฆนิเสวิตํ;  
  
อาวุตฺถํ ธมฺมราเชน, ปีติสญฺชนนํ มมฯ  
</p>
  
<p>
‘‘กมฺมํ  
วิชฺชา จ ธโมฺม จ, สีลํ ชีวิตมุตฺตมํ;  
  
เอเตน มจฺจา สุชฺฌนฺติ, น โคเตฺตน ธเนน วาฯ  
</p>
  
<p>
‘‘ตสฺมา หิ ปณฺฑิโต โปโส, สมฺปสฺสํ อตฺถมตฺตโน;  
  
โยนิโส  
  
วิจิเน ธมฺมํ, เอวํ ตตฺถ วิสุชฺฌติฯ  
</p>
  
<p>
‘‘สาริปุโตฺตว ปญฺญาย, สีเลน อุปสเมน จ;  
  
โยปิ ปารงฺคโต ภิกฺขุ, เอตาวปรโม สิยา’’ติฯ  
</p>
  
<p>อิทมโวจ อนาถปิณฺฑิโก เทวปุโตฺตฯ อิทํ วตฺวา ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<p>อถ  โข ภควา ตสฺสา รตฺติยา อจฺจเยน ภิกฺขู อามเนฺตสิ – ‘‘อิมํ, ภิกฺขเว, รตฺติํ อญฺญตโร เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข, ภิกฺขเว, โส เทวปุโตฺต มม สนฺติเก อิมา คาถาโย อภาสิ –</p>


<p>
‘‘อิทญฺหิ ตํ เชตวนํ, อิสิสงฺฆนิเสวิตํ;  
  
อาวุตฺถํ ธมฺมราเชน, ปีติสญฺชนนํ มมฯ  
</p>
  
<p>
‘‘กมฺมํ วิชฺชา จ ธโมฺม จ, สีลํ ชีวิตมุตฺตมํ;  
  
เอเตน มจฺจา สุชฺฌนฺติ, น โคเตฺตน ธเนน วาฯ  
</p>
  
<p>
‘‘ตสฺมา หิ ปณฺฑิโต โปโส, สมฺปสฺสํ อตฺถมตฺตโน;  
  
โยนิโส วิจิเน ธมฺมํ, เอวํ ตตฺถ วิสุชฺฌติฯ  
</p>
  
<p>
‘‘สาริปุโตฺตว ปญฺญาย, สีเลน อุปสเมน จ;  
  
โยปิ ปารงฺคโต ภิกฺขุ, เอตาวปรโม สิยา’’ติฯ  
</p>
  
<p>‘‘อิทมโวจ, ภิกฺขเว, โส เทวปุโตฺตฯ อิทํ วตฺวา มํ อภิวาเทตฺวา ปทกฺขิณํ กตฺวา ตเตฺถวนฺตรธายี’’ติฯ</p>


<p>เอวํ  วุเตฺต, อายสฺมา อานโนฺท ภควนฺตํ เอตทโวจ – ‘‘โส หิ นูน, ภเนฺต, อนาถปิณฺฑิโก เทวปุโตฺต ภวิสฺสติฯ อนาถปิณฺฑิโก คหปติ อายสฺมเนฺต สาริปุเตฺต อภิปฺปสโนฺน อโหสี’’ติฯ ‘‘สาธุ  สาธุ, อานนฺท, ยาวตกํ โข, อานนฺท, ตกฺกาย ปตฺตพฺพํ อนุปฺปตฺตํ ตํ ตยาฯ อนาถปิณฺฑิโก หิ โส, อานนฺท, เทวปุโตฺต’’ติฯ</p>

</p>


<p>ตสฺสุทฺทานํ –</p>


<p>
จนฺทิมโส  
  
จนฺทิมาโส (ปี. ก.)  
จ เวณฺฑุ  
เวณฺหุ (สี. ก.)  
จ, ทีฆลฎฺฐิ จ นนฺทโน;  
  
จนฺทโน วาสุทโตฺต จ, สุพฺรหฺมา กกุเธน จ;  
  
อุตฺตโร นวโม วุโตฺต, ทสโม อนาถปิณฺฑิโกติฯ  
</p>
  
<h2>๓. นานาติตฺถิยวโคฺค</h2>
<h3>๑. สิวสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สิโว เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข สิโว เทวปุโตฺต ภควโต สนฺติเก อิมา คาถาโย อภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, เสโยฺย โหติ น ปาปิโยฯ  
</p>
  
<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, ปญฺญา ลพฺภติ นาญฺญโตฯ  
</p>
  
<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, โสกมเชฺฌ น โสจติฯ  
</p>
  
<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ  
สทฺธมฺมมญฺญาย, ญาติมเชฺฌ วิโรจติฯ  
</p>
  
<p>
‘‘สพฺภิเรว  
  
สมาเสถ, สพฺภิ กุเพฺพถ สนฺถวํ;  
  
สตํ  
สทฺธมฺมมญฺญาย, สตฺตา คจฺฉนฺติ สุคฺคติํฯ  
</p>
  
<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, สตฺตา ติฎฺฐนฺติ สาตต’’นฺติฯ  
</p>
  
<p>อถ โข ภควา สิวํ เทวปุตฺตํ คาถาย ปจฺจภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, สพฺพทุกฺขา ปมุจฺจตี’’ติฯ  
</p>
  
<h3>๒. เขมสุตฺตํ</h3>
<p> เอกมนฺตํ ฐิโต โข เขโม เทวปุโตฺต ภควโต สนฺติเก อิมา คาถาโย อภาสิ –</p>


<p>
‘‘จรนฺติ พาลา ทุเมฺมธา, อมิเตฺตเนว อตฺตนา;  
  
กโรนฺตา ปาปกํ กมฺมํ, ยํ โหติ กฎุกปฺผลํฯ  
</p>
  
<p>
‘‘น ตํ กมฺมํ กตํ สาธุ, ยํ กตฺวา อนุตปฺปติ;  
  
ยสฺส อสฺสุมุโข โรทํ, วิปากํ ปฎิเสวติฯ  
</p>
  
<p>
‘‘ตญฺจ กมฺมํ กตํ สาธุ, ยํ กตฺวา นานุตปฺปติ;  
  
ยสฺส ปตีโต สุมโน, วิปากํ ปฎิเสวติฯ  
</p>
  
<p>
‘‘ปฎิกเจฺจว  
ปฎิคเจฺจว (สี.)  
ตํ กยิรา, ยํ ชญฺญา หิตมตฺตโน;  
  
น สากฎิกจินฺตาย, มนฺตา ธีโร ปรกฺกเมฯ  
</p>
  
<p>
‘‘ยถา สากฎิโก มฎฺฐํ  
ปนฺถํ (สี.), ปสตฺถํ (สฺยา. กํ.)  
, สมํ หิตฺวา มหาปถํ;  
  
วิสมํ มคฺคมารุยฺห, อกฺขจฺฉิโนฺนว ฌายติฯ  
</p>
  
<p>
‘‘เอวํ  
  
ธมฺมา อปกฺกมฺม, อธมฺมมนุวตฺติย;  
  
มโนฺท มจฺจุมุขํ ปโตฺต, อกฺขจฺฉิโนฺนว ฌายตี’’ติฯ  
</p>
  
<h3>๓. เสรีสุตฺตํ</h3>
<p> เอกมนฺตํ ฐิโต โข เสรี เทวปุโตฺต ภควนฺตํ คาถาย อชฺฌภาสิ –</p>


<p>
‘‘อนฺนเมวาภินนฺทนฺติ  
, อุภเย เทวมานุสา;  
  
อถ โก นาม โส ยโกฺข, ยํ อนฺนํ นาภินนฺทตี’’ติฯ  
</p>
  
<p>
‘‘เย นํ ททนฺติ สทฺธาย, วิปฺปสเนฺนน เจตสา;  
  
ตเมว อนฺนํ ภชติ, อสฺมิํ โลเก ปรมฺหิ จฯ  
</p>
  
<p>
‘‘ตสฺมา วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</p>
  
<p>‘‘อจฺฉริยํ , ภเนฺต, อพฺภุตํ, ภเนฺต! ยาวสุภาสิตมิทํ, ภเนฺต, ภควตา –</p>


<p>
‘‘เย นํ ททนฺติ สทฺธาย, วิปฺปสเนฺนน เจตสา;  
  
ตเมว อนฺนํ ภชติ, อสฺมิํ โลเก ปรมฺหิ จฯ  
</p>
  
<p>
‘‘ตสฺมา วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</p>
  
<p>‘‘ภูตปุพฺพาหํ, ภเนฺต, สิรี  นาม ราชา อโหสิํ ทายโก ทานปติ ทานสฺส วณฺณวาทีฯ ตสฺส มยฺหํ, ภเนฺต, จตูสุ ทฺวาเรสุ ทานํ ทียิตฺถ สมณ-พฺราหฺมณ-กปณทฺธิก-วนิพฺพกยาจกานํฯ อถ โข  มํ, ภเนฺต, อิตฺถาคารํ อุปสงฺกมิตฺวา เอตทโวจ  – ‘เทวสฺส โข  ทานํ ทียติ; อมฺหากํ ทานํ น ทียติฯ สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ตสฺส มยฺหํ, ภเนฺต, เอตทโหสิ – ‘อหํ โขสฺมิ ทายโก ทานปติ ทานสฺส วณฺณวาทีฯ ทานํ ทสฺสามาติ วทเนฺต กินฺติ วเทยฺย’นฺติ? โส ขฺวาหํ, ภเนฺต, ปฐมํ ทฺวารํ อิตฺถาคารสฺส อทาสิํฯ ตตฺถ อิตฺถาคารสฺส ทานํ ทียิตฺถ; มม ทานํ ปฎิกฺกมิฯ</p>


<p>‘‘อถ โข มํ, ภเนฺต, ขตฺติยา อนุยนฺตา อุปสงฺกมิตฺวา เอตทโวจุํ – ‘เทวสฺส โข ทานํ ทียติ; อิตฺถาคารสฺส ทานํ ทียติ; อมฺหากํ ทานํ น ทียติฯ สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติ ฯ ตสฺส มยฺหํ, ภเนฺต, เอตทโหสิ – ‘อหํ โขสฺมิ ทายโก ทานปติ ทานสฺส วณฺณวาทีฯ ทานํ ทสฺสามาติ วทเนฺต กินฺติ วเทยฺย’นฺติ ? โส ขฺวาหํ, ภเนฺต, ทุติยํ ทฺวารํ ขตฺติยานํ อนุยนฺตานํ อทาสิํฯ ตตฺถ ขตฺติยานํ อนุยนฺตานํ ทานํ ทียิตฺถ, มม ทานํ ปฎิกฺกมิฯ</p>


<p>‘‘อถ โข มํ, ภเนฺต, พลกาโย อุปสงฺกมิตฺวา เอตทโวจ – ‘เทวสฺส โข ทานํ ทียติ; อิตฺถาคารสฺส ทานํ ทียติ; ขตฺติยานํ อนุยนฺตานํ ทานํ ทียติ; อมฺหากํ ทานํ น ทียติฯ สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ตสฺส  มยฺหํ, ภเนฺต, เอตทโหสิ – ‘อหํ โขสฺมิ ทายโก ทานปติ ทานสฺส วณฺณวาทีฯ ทานํ ทสฺสามาติ วทเนฺต  กินฺติ วเทยฺย’นฺติ? โส ขฺวาหํ ภเนฺต, ตติยํ ทฺวารํ พลกายสฺส อทาสิํฯ ตตฺถ พลกายสฺส ทานํ ทียิตฺถ, มม ทานํ ปฎิกฺกมิฯ</p>


<p>‘‘อถ โข มํ, ภเนฺต, พฺราหฺมณคหปติกา อุปสงฺกมิตฺวา เอตทโวจุํ – ‘เทวสฺส โข ทานํ ทียติ; อิตฺถาคารสฺส ทานํ ทียติ; ขตฺติยานํ อนุยนฺตานํ ทานํ ทียติ; พลกายสฺส ทานํ ทียติ; อมฺหากํ ทานํ น ทียติฯ สาธุ มยมฺปิ เทวํ นิสฺสาย ทานานิ ทเทยฺยาม, ปุญฺญานิ กเรยฺยามา’ติฯ ตสฺส มยฺหํ, ภเนฺต, เอตทโหสิ – ‘อหํ โขสฺมิ ทายโก ทานปติ ทานสฺส วณฺณวาทีฯ ทานํ ทสฺสามาติ วทเนฺต กินฺติ วเทยฺย’นฺติ? โส ขฺวาหํ, ภเนฺต, จตุตฺถํ ทฺวารํ พฺราหฺมณคหปติกานํ อทาสิํฯ ตตฺถ พฺราหฺมณคหปติกานํ ทานํ ทียิตฺถ, มม ทานํ ปฎิกฺกมิฯ</p>


<p>‘‘อถ โข มํ, ภเนฺต, ปุริสา อุปสงฺกมิตฺวา เอตทโวจุํ – ‘น โข ทานิ เทวสฺส โกจิ ทานํ ทียตี’ติฯ เอวํ วุตฺตาหํ, ภเนฺต, เต ปุริเส เอตทโวจํ – ‘เตน หิ, ภเณ, โย พาหิเรสุ ชนปเทสุ อาโย สญฺชายติ ตโต อุปฑฺฒํ อเนฺตปุเร ปเวเสถ, อุปฑฺฒํ ตเตฺถว ทานํ เทถ สมณ-พฺราหฺมณ-กปณทฺธิก-วนิพฺพก-ยาจกาน’นฺติ ฯ โส ขฺวาหํ, ภเนฺต, เอวํ ทีฆรตฺตํ กตานํ ปุญฺญานํ เอวํ ทีฆรตฺตํ กตานํ กุสลานํ ธมฺมานํ ปริยนฺตํ นาธิคจฺฉามิ – เอตฺตกํ ปุญฺญนฺติ วา เอตฺตโก ปุญฺญวิปาโกติ วา เอตฺตกํ สเคฺค ฐาตพฺพนฺติ วาติฯ อจฺฉริยํ, ภเนฺต, อพฺภุตํ, ภเนฺต! ยาวสุภาสิตมิทํ, ภเนฺต, ภควตา –</p>


<p>
‘‘เย  
นํ ททนฺติ สทฺธาย, วิปฺปสเนฺนน เจตสา;  
  
ตเมว อนฺนํ ภชติ, อสฺมิํ โลเก ปรมฺหิ จฯ  
</p>
  
<p>
‘‘ตสฺมา วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</p>
  
<h3>๔. ฆฎีการสุตฺตํ</h3>
<p> เอกมนฺตํ   ฐิโต โข ฆฎีกาโร เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘อวิหํ อุปปนฺนาเส, วิมุตฺตา สตฺต ภิกฺขโว;  
  
ราคโทสปริกฺขีณา, ติณฺณา โลเก วิสตฺติก’’นฺติฯ  
</p>
  
<p>
‘‘เก จ เต อตรุํ ปงฺกํ, มจฺจุเธยฺยํ สุทุตฺตรํ;  
  
เก หิตฺวา มานุสํ เทหํ, ทิพฺพโยคํ อุปจฺจคุ’’นฺติฯ  
</p>
  
<p>
‘‘อุปโก ปลคโณฺฑ  
ผลคโณฺฑ (ก.)  
จ, ปุกฺกุสาติ จ เต ตโย;  
  
ภทฺทิโย ขณฺฑเทโว จ, พาหุรคฺคิ จ สงฺคิโย  
พาหุทนฺตี จ ปิงฺคิโย (สี. สฺยา.)  
;  
  
เต หิตฺวา มานุสํ เทหํ, ทิพฺพโยคํ อุปจฺจคุ’’นฺติฯ  
</p>
  
<p>
‘‘กุสลี ภาสสี เตสํ, มารปาสปฺปหายินํ;  
  
กสฺส เต ธมฺมมญฺญาย, อจฺฉิทุํ ภวพนฺธน’’นฺติฯ  
</p>
  
<p>
‘‘น  
อญฺญตฺร ภควตา, นาญฺญตฺร ตว สาสนา;  
  
ยสฺส เต ธมฺมมญฺญาย, อจฺฉิทุํ ภวพนฺธนํฯ  
</p>
  
<p>
‘‘ยตฺถ นามญฺจ รูปญฺจ, อเสสํ อุปรุชฺฌติ;  
  
ตํ เต ธมฺมํ อิธญฺญาย, อจฺฉิทุํ ภวพนฺธน’’นฺติฯ  
</p>
  
<p>
‘‘คมฺภีรํ  
ภาสสี วาจํ, ทุพฺพิชานํ สุทุพฺพุธํ;  
  
กสฺส ตฺวํ ธมฺมมญฺญาย, วาจํ ภาสสิ อีทิส’’นฺติฯ  
</p>
  
<p>
‘‘กุมฺภกาโร ปุเร อาสิํ, เวกฬิเงฺค ฆฎีกโร;  
  
มาตาเปตฺติภโร อาสิํ, กสฺสปสฺส อุปาสโกฯ  
</p>
  
<p>
‘‘วิรโต เมถุนา ธมฺมา, พฺรหฺมจารี นิรามิโส;  
  
อหุวา เต สคาเมโยฺย, อหุวา เต ปุเร สขาฯ  
</p>
  
<p>
‘‘โสหเมเต ปชานามิ, วิมุเตฺต สตฺต ภิกฺขโว;  
  
ราคโทสปริกฺขีเณ, ติเณฺณ โลเก วิสตฺติก’’นฺติฯ  
</p>
  
<p>
‘‘เอวเมตํ ตทา อาสิ, ยถา ภาสสิ ภคฺคว;  
  
กุมฺภกาโร ปุเร อาสิ, เวกฬิเงฺค ฆฎีกโรฯ  
</p>
  
<p>
‘‘มาตาเปตฺติภโร  
อาสิ, กสฺสปสฺส อุปาสโก;  
  
วิรโต เมถุนา ธมฺมา, พฺรหฺมจารี นิรามิโส;  
  
อหุวา เม สคาเมโยฺย, อหุวา เม ปุเร สขา’’ติฯ  
</p>
  
<p>
‘‘เอวเมตํ ปุราณานํ, สหายานํ อหุ สงฺคโม;  
  
อุภินฺนํ ภาวิตตฺตานํ, สรีรนฺติมธาริน’’นฺติฯ  
</p>
  
<h3>๕. ชนฺตุสุตฺตํ</h3>
<p> เอวํ   เม สุตํ – เอกํ สมยํ สมฺพหุลา ภิกฺขู, โกสเลสุ วิหรนฺติ หิมวนฺตปเสฺส อรญฺญกุฎิกาย อุทฺธตา อุนฺนฬา จปลา มุขรา วิกิณฺณวาจา มุฎฺฐสฺสติโน อสมฺปชานา อสมาหิตา วิพฺภนฺตจิตฺตา ปากตินฺทฺริยาฯ</p>


<p>อถ โข  ชนฺตุ เทวปุโตฺต ตทหุโปสเถ ปนฺนรเส เยน เต ภิกฺขู เตนุปสงฺกมิ; อุปสงฺกมิตฺวา เต ภิกฺขู คาถาหิ อชฺฌภาสิ –</p>


<p>
‘‘สุขชีวิโน ปุเร อาสุํ, ภิกฺขู โคตมสาวกา;  
  
อนิจฺฉา ปิณฺฑเมสนา  
ปิณฺฑเมสานา (?)  
, อนิจฺฉา สยนาสนํ;  
  
โลเก อนิจฺจตํ ญตฺวา, ทุกฺขสฺสนฺตํ อกํสุ เตฯ  
</p>
  
<p>
‘‘ทุโปฺปสํ กตฺวา อตฺตานํ, คาเม คามณิกา วิย;  
  
ภุตฺวา ภุตฺวา นิปชฺชนฺติ, ปราคาเรสุ มุจฺฉิตาฯ  
</p>
  
<p>
‘‘สงฺฆสฺส อญฺชลิํ กตฺวา, อิเธกเจฺจ วทามหํ  
วนฺทามหํ (ก.)  
;  
  
อปวิทฺธา อนาถา เต, ยถา เปตา ตเถว เต  
ตเถว จ (สี.)  
ฯ  
</p>
  
<p>
‘‘เย โข ปมตฺตา วิหรนฺติ, เต เม สนฺธาย ภาสิตํ;  
  
เย อปฺปมตฺตา วิหรนฺติ, นโม เตสํ กโรมห’’นฺติฯ  
</p>
  
<h3>๖. โรหิตสฺสสุตฺตํ</h3>
<p> สาวตฺถินิทานํฯ เอกมนฺตํ ฐิโต โข โรหิตโสฺส เทวปุโตฺต ภควนฺตํ เอตทโวจ – ‘‘ยตฺถ นุ โข, ภเนฺต, น ชายติ น ชียติ น มียติ  น จวติ น อุปปชฺชติ, สกฺกา นุ โข โส, ภเนฺต, คมเนน โลกสฺส  อโนฺต ญาตุํ วา ทฎฺฐุํ วา ปาปุณิตุํ  วา’’ติ? ‘‘ยตฺถ โข, อาวุโส, น ชายติ น ชียติ น มียติ น จวติ น อุปปชฺชติ, นาหํ ตํ คมเนน โลกสฺส อนฺตํ ญาเตยฺยํ ทเฎฺฐยฺยํ  ปเตฺตยฺยนฺติ วทามี’’ติฯ</p>


<p>‘‘อจฺฉริยํ, ภเนฺต, อพฺภุตํ, ภเนฺต! ยาวสุภาสิตมิทํ, ภเนฺต, ภควตา – ‘ยตฺถ โข, อาวุโส, น ชายติ น ชียติ น มียติ น จวติ น อุปปชฺชติ, นาหํ ตํ คมเนน โลกสฺส อนฺตํ ญาเตยฺยํ ทเฎฺฐยฺยํ ปเตฺตยฺยนฺติ วทามี’ติฯ</p>


<p>‘‘ภูตปุพฺพาหํ, ภเนฺต, โรหิตโสฺส นาม อิสิ อโหสิํ โภชปุโตฺต อิทฺธิมา เวหาสงฺคโมฯ ตสฺส มยฺหํ, ภเนฺต, เอวรูโป  ชโว อโหสิ; เสยฺยถาปิ นาม ทฬฺหธมฺมา  ธนุคฺคโห สุสิกฺขิโต กตหโตฺถ กตโยโคฺค กตูปาสโน ลหุเกน อสเนน อปฺปกสิเรเนว ติริยํ ตาลจฺฉายํ อติปาเตยฺยฯ ตสฺส มยฺหํ, ภเนฺต, เอวรูโป ปทวีติหาโร อโหสิ; เสยฺยถาปิ นาม ปุรตฺถิมา สมุทฺทา ปจฺฉิโม สมุโทฺทฯ ตสฺส มยฺหํ, ภเนฺต, เอวรูปํ อิจฺฉาคตํ อุปฺปชฺชิ – ‘อหํ คมเนน โลกสฺส อนฺตํ ปาปุณิสฺสามี’ติฯ โส ขฺวาหํ, ภเนฺต, เอวรูเปน ชเวน สมนฺนาคโต เอวรูเปน จ ปทวีติหาเรน อญฺญเตฺรว อสิต-ปีต-ขายิต-สายิตา อญฺญตฺร อุจฺจาร-ปสฺสาวกมฺมา อญฺญตฺร นิทฺทากิลมถปฎิวิโนทนา วสฺสสตายุโก วสฺสสตชีวี วสฺสสตํ คนฺตฺวา อปฺปตฺวาว โลกสฺส อนฺตํ อนฺตราว กาลงฺกโตฯ</p>


<p>‘‘อจฺฉริยํ, ภเนฺต, อพฺภุตํ, ภเนฺต! ยาวสุภาสิตมิทํ, ภเนฺต, ภควตา – ‘ยตฺถ โข, อาวุโส, น ชายติ น ชียติ น มียติ น จวติ น อุปปชฺชติ, นาหํ ตํ คมเนน โลกสฺส อนฺตํ ญาเตยฺยํ ทเฎฺฐยฺยํ ปเตฺตยฺยนฺติ วทามี’’’ติฯ</p>


<p>‘‘น โข  ปนาหํ, อาวุโส, อปฺปตฺวา โลกสฺส อนฺตํ ทุกฺขสฺส อนฺตกิริยํ วทามิฯ อปิ จ ขฺวาหํ, อาวุโส, อิมสฺมิํเยว พฺยามมเตฺต กเฬวเร สสญฺญิมฺหิ สมนเก โลกญฺจ ปญฺญเปมิ โลกสมุทยญฺจ โลกนิโรธญฺจ โลกนิโรธคามินิญฺจ ปฎิปทนฺติฯ</p>


<p>
‘‘คมเนน น ปตฺตโพฺพ, โลกสฺสโนฺต กุทาจนํ;  
  
น จ อปฺปตฺวา โลกนฺตํ, ทุกฺขา อตฺถิ ปโมจนํฯ  
</p>
  
<p>
‘‘ตสฺมา  
  
หเว โลกวิทู สุเมโธ,  
  
โลกนฺตคู วุสิตพฺรหฺมจริโย;  
  
โลกสฺส อนฺตํ สมิตาวิ ญตฺวา,  
  
นาสีสติ โลกมิมํ ปรญฺจา’’ติฯ  
</p>
  
<h3>๗. นนฺทสุตฺตํ</h3>
<p> เอกมนฺตํ ฐิโต โข นโนฺท เทวปุโตฺต ภควโต สนฺติเก อิมํ คาถํ อภาสิ –</p>


<p>
‘‘อเจฺจนฺติ กาลา ตรยนฺติ รตฺติโย,  
  
วโยคุณา อนุปุพฺพํ ชหนฺติ;  
  
เอตํ  
  
ภยํ มรเณ เปกฺขมาโน,  
  
ปุญฺญานิ กยิราถ สุขาวหานี’’ติฯ  
</p>
  
<p>
‘‘อเจฺจนฺติ กาลา ตรยนฺติ รตฺติโย,  
  
วโยคุณา อนุปุพฺพํ ชหนฺติ;  
  
เอตํ ภยํ มรเณ เปกฺขมาโน,  
  
โลกามิสํ ปชเห สนฺติเปโกฺข’’ติฯ  
</p>
  
<h3>๘. นนฺทิวิสาลสุตฺตํ</h3>
<p> เอกมนฺตํ ฐิโต โข นนฺทิวิสาโล เทวปุโตฺต ภควนฺตํ คาถาย อชฺฌภาสิ –</p>


<p>
‘‘จตุจกฺกํ นวทฺวารํ, ปุณฺณํ โลเภน สํยุตํ;  
  
ปงฺกชาตํ มหาวีร, กถํ ยาตฺรา ภวิสฺสตี’’ติฯ  
</p>
  
<p>
‘‘เฉตฺวา นทฺธิํ วรตฺตญฺจ, อิจฺฉาโลภญฺจ ปาปกํ;  
  
สมูลํ ตณฺหมพฺพุยฺห, เอวํ ยาตฺรา ภวิสฺสตี’’ติฯ  
</p>
  
<h3>๙. สุสิมสุตฺตํ</h3>
<p> สาวตฺถินิทานํ ฯ อถ โข อายสฺมา อานโนฺท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ อานนฺทํ ภควา เอตทโวจ – ‘‘ตุยฺหมฺปิ โน, อานนฺท, สาริปุโตฺต รุจฺจตี’’ติ?</p>


<p>‘‘กสฺส  หิ นาม, ภเนฺต, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุโตฺต น รุเจฺจยฺย? ปณฺฑิโต, ภเนฺต, อายสฺมา สาริปุโตฺต ฯ มหาปโญฺญ, ภเนฺต, อายสฺมา สาริปุโตฺตฯ ปุถุปโญฺญ, ภเนฺต, อายสฺมา สาริปุโตฺตฯ หาสปโญฺญ , ภเนฺต, อายสฺมา สาริปุโตฺตฯ ชวนปโญฺญ, ภเนฺต, อายสฺมา สาริปุโตฺตฯ ติกฺขปโญฺญ, ภเนฺต, อายสฺมา สาริปุโตฺตฯ นิเพฺพธิกปโญฺญ, ภเนฺต, อายสฺมา สาริปุโตฺตฯ อปฺปิโจฺฉ, ภเนฺต, อายสฺมา สาริปุโตฺตฯ สนฺตุโฎฺฐ, ภเนฺต, อายสฺมา สาริปุโตฺตฯ ปวิวิโตฺต, ภเนฺต, อายสฺมา สาริปุโตฺตฯ อสํสโฎฺฐ, ภเนฺต, อายสฺมา สาริปุโตฺตฯ อารทฺธวีริโย, ภเนฺต, อายสฺมา สาริปุโตฺตฯ วตฺตา, ภเนฺต, อายสฺมา สาริปุโตฺตฯ วจนกฺขโม, ภเนฺต, อายสฺมา สาริปุโตฺตฯ โจทโก, ภเนฺต, อายสฺมา สาริปุโตฺตฯ ปาปครหี, ภเนฺต, อายสฺมา สาริปุโตฺตฯ กสฺส หิ นาม, ภเนฺต, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุโตฺต น รุเจฺจยฺยา’’ติ?</p>


<p>‘‘เอวเมตํ , อานนฺท, เอวเมตํ, อานนฺท! กสฺส หิ นาม, อานนฺท, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส สาริปุโตฺต น รุเจฺจยฺย? ปณฺฑิโต, อานนฺท, สาริปุโตฺตฯ มหาปโญฺญ, อานนฺท, สาริปุโตฺตฯ ปุถุปโญฺญ, อานนฺท, สาริปุโตฺตฯ หาสปโญฺญ, อานนฺท, สาริปุโตฺตฯ ชวนปโญฺญ, อานนฺท, สาริปุโตฺตฯ ติกฺขปโญฺญ, อานนฺท, สาริปุโตฺตฯ นิเพฺพธิกปโญฺญ, อานนฺท, สาริปุโตฺตฯ อปฺปิโจฺฉ, อานนฺท, สาริปุโตฺตฯ สนฺตุโฎฺฐ, อานนฺท, สาริปุโตฺตฯ ปวิวิโตฺต, อานนฺท, สาริปุโตฺตฯ อสํสโฎฺฐ, อานนฺท, สาริปุโตฺตฯ อารทฺธวีริโย, อานนฺท, สาริปุโตฺตฯ วตฺตา, อานนฺท, สาริปุโตฺตฯ วจนกฺขโม, อานนฺท, สาริปุโตฺต ฯ โจทโก, อานนฺท, สาริปุโตฺตฯ ปาปครหี, อานนฺท, สาริปุโตฺตฯ กสฺส หิ นาม, อานนฺท, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส สาริปุโตฺต น รุเจฺจยฺยา’’ติ?</p>


<p>อถ โข สุสิโม  เทวปุโตฺต อายสฺมโต สาริปุตฺตสฺส วเณฺณ ภญฺญมาเน มหติยา เทวปุตฺตปริสาย  ปริวุโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข สุสิโม เทวปุโตฺต ภควนฺตํ เอตทโวจ –</p>


<p>‘‘เอวเมตํ , ภควา, เอวเมตํ, สุคตฯ กสฺส หิ นาม, ภเนฺต, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุโตฺต น รุเจฺจยฺย? ปณฺฑิโต, ภเนฺต, อายสฺมา สาริปุโตฺตฯ มหาปโญฺญ, ภเนฺต, ปุถุปโญฺญ, ภเนฺต, หาสปโญฺญ, ภเนฺต, ชวนปโญฺญ, ภเนฺต, ติกฺขปโญฺญ, ภเนฺต, นิเพฺพธิกปโญฺญ, ภเนฺต, อปฺปิโจฺฉ, ภเนฺต, สนฺตุโฎฺฐ, ภเนฺต, ปวิวิโตฺต, ภเนฺต, อสํสโฎฺฐ, ภเนฺต, อารทฺธวีริโย, ภเนฺต, วตฺตา, ภเนฺต, วจนกฺขโม, ภเนฺต, โจทโก, ภเนฺต, ปาปครหี, ภเนฺต, อายสฺมา สาริปุโตฺตฯ กสฺส หิ นาม, ภเนฺต, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุโตฺต น รุเจฺจยฺย?</p>


<p>‘‘อหมฺปิ หิ, ภเนฺต, ยญฺญเทว เทวปุตฺตปริสํ อุปสงฺกมิํ, เอตเทว พหุลํ สทฺทํ สุณามิ – ‘ปณฺฑิโต อายสฺมา สาริปุโตฺต; มหาปโญฺญ อายสฺมา, ปุถุปโญฺญ อายสฺมา, หาสปโญฺญ อายสฺมา, ชวนปโญฺญ อายสฺมา, ติกฺขปโญฺญ อายสฺมา, นิเพฺพธิกปโญฺญ อายสฺมา, อปฺปิโจฺฉ อายสฺมา, สนฺตุโฎฺฐ อายสฺมา, ปวิวิโตฺต อายสฺมา, อสํสโฎฺฐ อายสฺมา, อารทฺธวีริโย อายสฺมา, วตฺตา อายสฺมา, วจนกฺขโม อายสฺมา, โจทโก อายสฺมา, ปาปครหี อายสฺมา สาริปุโตฺต’ติ ฯ กสฺส หิ นาม, ภเนฺต, อพาลสฺส อทุฎฺฐสฺส อมูฬฺหสฺส อวิปลฺลตฺถจิตฺตสฺส อายสฺมา สาริปุโตฺต น รุเจฺจยฺยา’’ติ?</p>


<p>อถ โข สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วเณฺณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ</p>


<p>‘‘เสยฺยถาปิ นาม มณิ เวฬุริโย สุโภ ชาติมา อฎฺฐํโส สุปริกมฺมกโต ปณฺฑุกมฺพเล นิกฺขิโตฺต ภาสเต จ ตปเต จ วิโรจติ จ; เอวเมวํ สุสิมสฺส เทวปุตฺตสฺส เทวปุตฺตปริสา  อายสฺมโต สาริปุตฺตสฺส วเณฺณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ</p>


<p>‘‘เสยฺยถาปิ นาม นิกฺขํ ชโมฺพนทํ ทกฺขกมฺมารปุตฺตอุกฺกามุขสุกุสลสมฺปหฎฺฐํ ปณฺฑุกมฺพเล  นิกฺขิตฺตํ ภาสเต จ ตปเต จ วิโรจติ จ; เอวเมวํ สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วเณฺณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ</p>


<p>‘‘เสยฺยถาปิ  นาม สรทสมเย วิเทฺธ วิคตวลาหเก เทเว รตฺติยา ปจฺจูสสมยํ โอสธิตารกา ภาสเต จ ตปเต จ วิโรจติ จ; เอวเมวํ สุสิมสฺส เทวปุตฺตสฺส  เทวปุตฺตปริสา อายสฺมโต สาริปุตฺตสฺส วเณฺณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ</p>


<p>‘‘เสยฺยถาปิ นาม สรทสมเย วิเทฺธ วิคตวลาหเก เทเว อาทิโจฺจ นภํ อพฺภุสฺสกฺกมาโน  สพฺพํ อากาสคตํ ตมคตํ อภิวิหจฺจ ภาสเต จ ตปเต จ วิโรจติ จ; เอวเมวํ สุสิมสฺส เทวปุตฺตสฺส เทวปุตฺตปริสา อายสฺมโต สาริปุตฺตสฺส วเณฺณ ภญฺญมาเน อตฺตมนา ปมุทิตา ปีติโสมนสฺสชาตา อุจฺจาวจา วณฺณนิภา อุปทํเสติฯ</p>


<p>อถ โข สุสิโม เทวปุโตฺต อายสฺมนฺตํ สาริปุตฺตํ อารพฺภ ภควโต สนฺติเก อิมํ คาถํ อภาสิ –</p>


<p>
‘‘ปณฺฑิโตติ สมญฺญาโต, สาริปุโตฺต อโกธโน;  
  
อปฺปิโจฺฉ โสรโต ทโนฺต, สตฺถุวณฺณาภโต อิสี’’ติฯ  
</p>
  
<p>อถ โข ภควา อายสฺมนฺตํ สาริปุตฺตํ อารพฺภ สุสิมํ เทวปุตฺตํ คาถาย ปจฺจภาสิ –</p>


<p>
‘‘ปณฺฑิโตติ สมญฺญาโต, สาริปุโตฺต อโกธโน;  
  
อปฺปิโจฺฉ โสรโต ทโนฺต, กาลํ กงฺขติ สุทโนฺต’’  
กาลํ กงฺขติ ภตโก สุทโนฺต (สี.), กาลํ กงฺขติ ภาวิโต สุทโนฺต (สฺยา. กํ.), กาลํ กงฺขติ ภติโก สุทโนฺต (ปี.)  
ติฯ  
</p>
  
<h3>๑๐. นานาติตฺถิยสาวกสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อถ โข สมฺพหุลา นานาติตฺถิยสาวกา เทวปุตฺตา  อสโม จ สหลิ  จ นีโก  จ อาโกฎโก จ เวคพฺภริ จ  มาณวคามิโย จ อภิกฺกนฺตาย รตฺติยา อภิกฺกนฺตวณฺณา  เกวลกปฺปํ  เวฬุวนํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา  เอกมนฺตํ อฎฺฐํสุฯ เอกมนฺตํ ฐิโต โข อสโม เทวปุโตฺต ปูรณํ กสฺสปํ อารพฺภ ภควโต สนฺติเก อิมํ คาถํ อภาสิ –</p>


<p>
‘‘อิธ ฉินฺทิตมาริเต, หตชานีสุ กสฺสโป;  
  
น ปาปํ สมนุปสฺสติ, ปุญฺญํ วา ปน อตฺตโน;  
  
ส เว วิสฺสาสมาจิกฺขิ, สตฺถา อรหติ มานน’’นฺติฯ  
</p>
  
<p>อถ โข สหลิ เทวปุโตฺต มกฺขลิํ โคสาลํ อารพฺภ ภควโต สนฺติเก อิมํ คาถํ อภาสิ –</p>


<p>
‘‘ตโปชิคุจฺฉาย สุสํวุตโตฺต,  
  
วาจํ ปหาย กลหํ ชเนน;  
  
สโมสวชฺชา วิรโต สจฺจวาที,  
  
น หิ นูน ตาทิสํ กโรติ  
น ห นุน ตาที ปกโรติ (สี. สฺยา. กํ.)  
ปาป’’นฺติฯ  
</p>
  
<p>อถ โข นีโก เทวปุโตฺต นิคณฺฐํ นาฎปุตฺตํ  อารพฺภ ภควโต สนฺติเก อิมํ คาถํ อภาสิ –</p>


<p>
‘‘เชคุจฺฉี  
นิปโก ภิกฺขุ, จาตุยามสุสํวุโต;  
  
ทิฎฺฐํ สุตญฺจ อาจิกฺขํ, น หิ นูน กิพฺพิสี สิยา’’ติฯ  
</p>
  
<p>อถ โข อาโกฎโก เทวปุโตฺต นานาติตฺถิเย อารพฺภ ภควโต สนฺติเก อิมํ คาถํ อภาสิ –</p>


<p>
‘‘ปกุธโก กาติยาโน นิคโณฺฐ,  
  
เย จาปิเม มกฺขลิปูรณาเส;  
  
คณสฺส  
สตฺถาโร สามญฺญปฺปตฺตา,  
  
น หิ นูน เต สปฺปุริเสหิ ทูเร’’ติฯ  
</p>
  
<p>อถ โข เวคพฺภริ เทวปุโตฺต อาโกฎกํ เทวปุตฺตํ คาถาย ปจฺจภาสิ –</p>


<p>
‘‘สหาจริเตน  
สหารเวนาปิ (ก. สี.), สคารเวนาปิ (ปี.)  
ฉโว สิคาโล  
สิงฺคาโล (ก.)  
,  
  
น โกตฺถุโก สีหสโม กทาจิ;  
  
นโคฺค มุสาวาที คณสฺส สตฺถา,  
  
สงฺกสฺสราจาโร น สตํ สริโกฺข’’ติฯ  
</p>
  
<p>อถ   โข มาโร ปาปิมา เพคพฺภริํ เทวปุตฺตํ อนฺวาวิสิตฺวา ภควโต สนฺติเก อิมํ คาถํ อภาสิ –</p>


<p>
‘‘ตโปชิคุจฺฉาย อายุตฺตา, ปาลยํ ปวิเวกิยํ;  
  
รูเป จ เย นิวิฎฺฐาเส, เทวโลกาภินนฺทิโน;  
  
เต เว สมฺมานุสาสนฺติ, ปรโลกาย มาติยา’’ติฯ  
</p>
  
<p>อถ  โข ภควา, ‘มาโร อยํ ปาปิมา’ อิติ วิทิตฺวา, มารํ ปาปิมนฺตํ คาถาย ปจฺจภาสิ –</p>


<p>
‘‘เย เกจิ รูปา อิธ วา หุรํ วา,  
  
เย จนฺตลิกฺขสฺมิํ ปภาสวณฺณา;  
  
สเพฺพว เต เต นมุจิปฺปสตฺถา,  
  
อามิสํว มจฺฉานํ วธาย ขิตฺตา’’ติฯ  
</p>
  
<p>อถ โข มาณวคามิโย เทวปุโตฺต ภควนฺตํ อารพฺภ ภควโต สนฺติเก อิมา คาถาโย อภาสิ –</p>


<p>
‘‘วิปุโล  
ราชคหียานํ, คิริเสโฎฺฐ ปวุจฺจติ;  
  
เสโต หิมวตํ เสโฎฺฐ, อาทิโจฺจ อฆคามินํฯ  
</p>
  
<p>
‘‘สมุโทฺท อุทธินํ เสโฎฺฐ, นกฺขตฺตานญฺจ จนฺทิมา  
นกฺขตฺตานํว จนฺทิมา (ก.)  
;  
  
สเทวกสฺส โลกสฺส, พุโทฺธ อโคฺค ปวุจฺจตี’’ติฯ  
</p>
  
นานาติตฺถิยวโคฺค ตติโยฯ  
</p>
  
<p>ตสฺสุทฺทานํ –</p>


<p>
สิโว เขโม จ เสรี จ, ฆฎี ชนฺตุ จ โรหิโต;  
  
นโนฺท นนฺทิวิสาโล จ, สุสิโม นานาติตฺถิเยน เต ทสาติฯ  
</p>
  
เทวปุตฺตสํยุตฺตํ สมตฺตํฯ  
</p>
  
  
  
  
  