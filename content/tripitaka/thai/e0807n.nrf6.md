<h1>๗. ขาทิกณฺฑ</h1>
<p>อถ  ธาตูหิเยว ภาว+กมฺม+กตฺตุ+กรณาทิสาธนสหิตํ ขาทิวิธานํ อารภียเต –</p>


<p>‘‘ติชมาเนหิ ขสา ขมาวีมํสาสุ’’ อิจฺจาทีหิ ปจฺจยวิธานญฺจ ปรรูปทฺวิตฺตาทิการิยญฺจ ตฺยาทิกเณฺฑ วุตฺตนเยเนว ญาตพฺพํฯ ติติกฺขนํ ติติกฺขา, ‘‘อิตฺถิย+มณกฺติกยกยา จ’’ อิติ สุเตฺตน อปจฺจโย จ ‘‘อิตฺถิย+มตฺวา’’ติ อาปจฺจโย จ โหติฯ ตถา วีมํสนํ วีมํสาฯ ‘‘กิตา ติกิจฺฉาสํสเยสุ โฉ’’ติ ฉปฺปจฺจยาทิมฺหิ กเต ติกิจฺฉนํ ติกิจฺฉา, วิจิกิจฺฉนํ วิจิกิจฺฉาฯ คุป=โคปเน, พธ=พนฺธเนติ อิเมหิ ธาตูหิ ‘‘นินฺทายํ คุป+พธา พสฺส โภ จ’’ อิติ ฉปจฺจยาทิมฺหิ จ ทฺวิเตฺต ปรพการสฺส อิมินา ภกาเร จ กเต อปจฺจยาทิ โหติฯ ชิคุจฺฉนํ ชิคุจฺฉา, พีภจฺฉนํ พีภจฺฉาฯ ‘‘ตุํสฺมา โลโป จิ+จฺฉายํ เต’’ อิติ อิจฺฉาย+มเตฺถ ข+ส+ฉปฺปจฺจยา โหนฺติฯ ภุช=ปาลนโชฺฌหาเรสุ, พุภุกฺขนํ พุภุกฺขาฯ ชิ=ชเย, ชิคิํสนํ, ชิคิํสาฯ ฆส=อทเน, ชิฆจฺฉนํ ชิฆจฺฉาฯ</p>


<h3>๒๗. ภาวกเมฺมสุ ตพฺพานียา</h3>
<p>ตพฺพอนียา กฺริยตฺถา ปเร ภาวกเมฺมสุ ภวนฺติ, พหุลํวิธานา กตฺตุกรณาทีสุปิฯ ภู=สตฺตายํ, ‘‘ยุวณฺณาน+เม โอปจฺจเย’’ติ โอกาเร ‘‘อูพฺยญฺชนสฺสา’’ติ อูอาคโม, ญฺญกาโร อาทฺยาวยวโตฺถฯ โอสฺส ‘‘เอโอน+ มยวา  สเร’’ติ อวาเทโส, ภูยเตติ ภวิตพฺพํ ภวตา ภวนียํฯ ภาวเสฺส+กตฺตา เอกวจนเมว, ตญฺจ นปุํสกลิงฺคํฯ</p>


<p>
ตพฺพาทฺยภิหิโต ภาโว,  
  
ทพฺพมิว ปกาสตีติ-พหุวจนญฺจ โหติฯ  
</p>
  
<p>กเมฺม-อภิปุโพฺพ, อภิภูยเต อภิภูยิตฺถ อภิภูยิสฺสเตติ อภิภวิตโพฺพ โกโธ ปณฺฑิเตน, อภิภวิตพฺพา ตณฺหา, อภิภวิตพฺพํ ทุกฺขํฯ เอวํ อภิภวนีโย อภิภวนียา อภิภวนียํ, กเมฺม อภิเธยฺยเสฺสว ลิงฺควจนานิฯ</p>


<p>
วิเสสฺสลิงฺคาตพฺพาที, ตตฺถา+โท ปญฺจ ภาวชา;  
  
นปุํสเก สิยุํ ภาเว, โกฺต จา+โน อกตฺตริฯ  
</p>
  
<p>
ภาวสฺมิํ ฆณ ปุเม เอวํ, อิยุวณฺณา คหาทิโช;  
  
อปจฺจโยปิ วา+สํขฺยา, ตุ+มาทิตฺวนฺตกา สิยุํฯ  
</p>
  
<p>อิโต ปรํ อุปสคฺคปุพฺพตา จ กาลตฺตยสฺส วากฺยคหณญฺจ วุตฺตนเยน ญาตพฺพํ, ตสฺมา อนุรูปวากฺยเมว ทสฺสยิสฺสาม –</p>


<p>อาส=อุปเวสเน, อาสเน อาสิตพฺพํ ตยา อาสนียํฯ กเมฺม-อุปาสียตีติ อุปาสิตโพฺพ คุรุ อุปาสนีโยฯ สี=สเย, เอ+อยาเทสา, สยนํ สยิตพฺพํ สยนียํ ตยาฯ อติสียตีติ อติสยิตโพฺพ กโฎ เต อติสยนีโยฯ ปท=คมเน, ‘‘ปทาทีนํ กฺวจี’’ติ ยุก, กกาโร กานุพนฺธการิยโตฺถ, อุกาโร อุจฺจารณโตฺถ, ทสฺสโช ปุพฺพรูปญฺจ, อุปฺปชฺชนํ อุปฺปชฺชิตพฺพํ อุปฺปชฺชนียํฯ ปฎิปชฺชียตีติ ปฎิปชฺชิตโพฺพ มโคฺค ปฎิปชฺชนีโยฯ พุธ=ญาเณ, พุชฺฌเตติ พุชฺฌิตโพฺพ  ธโมฺม พุชฺฌนีโยฯ สุ=สวเน, สูยเตติ โสตโพฺพ ธโมฺม, ญฺญิมฺหิ นาคเม ‘‘ตถนรานํ ฎฐณลา’’ติ เณ จ กเต ‘‘น เต กานุพนฺธ+นาคเมสู’’ติ โอการาภาโวฯ สุณิตโพฺพ, สวนีโยฯ กร=กรเณ –</p>


<h3>๙๕. ปรรูป+มยกาเร พฺยญฺชเน</h3>
<p>กฺริยตฺถาน+มนฺตพฺยญฺชนสฺส ปรรูปํ โหติ ยการโต อญฺญสฺมิํ พฺยญฺชเนฯ กรียตีติ กตฺตโพฺพ ธโมฺม, กตฺตพฺพา ปูชา, กตฺตพฺพํ กุสลํฯ</p>


<h3>๑๑๙. ตุํ+ตุน+ตเพฺพสุ วา</h3>
<p>ตุมาทีสุ กรสฺสา โหติ วาฯ กาตพฺพํ หิตํฯ</p>


<h3>๑๗๑. รา นสฺส โณ</h3>
<p>รนฺตโต กฺริยตฺถา ปจฺจยนการสฺส ณ โหติฯ กรณีโยฯ</p>


<p>ภร=ภรเณ, ภรียตีติ ภริตโพฺพ ภรณีโยฯ คห=อุปาทาเน ‘‘มํ วา รุธาทีนํ’’ติ อนฺตสรา ปโรมํ วา โหติฯ มกาโร+นุพโนฺธฯ ‘‘โณ นิคฺคหีตสฺสา’’ติ นิคฺคหีตสฺส โณ, สํคยฺหตีติ สํคณฺหิตโพฺพ สํคณฺหนีโย, ‘‘ตถนรา’’ทินา ณกาเร คหณีโยฯ รม=กีฬายํ, รมียตีติ รมณีโย วิหาโรฯ อาป=ปาปุณเน, ‘‘สกาปานํ กุกกู เณ’’ติ เอตฺถ ‘สกาปานํ กุก+กู’ติ โยควิภาคา กุ, อูอาคเม นาคมสฺส เณ จ กเต ปาปียตีติ ปาปุณิตโพฺพฯ ปรรูเป ปตฺตโพฺพ, ปาปุณนีโย, ปาปนีโยฯ</p>


<h3>๙๖. มนานํ นิคฺคหีตํ</h3>
<p>มการ+นการนฺตานํ  กฺริยตฺถานํ นิคฺคหีตํ โหตฺย+ยกาเร พฺยญฺชเนฯ วคฺคนฺตํ, คมิยตีติ คนฺตโพฺพฯ คมิตพฺพํ คมนียํฯ ขน=ขณ=อวทารเณ, นิคฺคหีตํ วคฺคนฺตตฺตญฺจ, ขญฺญเตติ ขนฺตพฺพํ อาวาฎํ ขนิตพฺพํ ขนนียํฯ หน=หิํสายํ, หญฺญเตติ หนฺตพฺพํ หนิตพฺพํ หนนียํฯ มน=ญาเณ, มญฺญเตติ มนฺตโพฺพ มนิตโพฺพฯ ‘‘ปทาทีนํ กฺวจี’’ติ ยุก, จวคฺคาทิมฺหิ กเต มญฺญิตพฺพํ มญฺญนียํฯ</p>


<p>ปูช=ปูชายํ, ‘‘จุราทิโต ณี’’ติ ณิมฺหิ ญุการสฺส คุรุตฺตา โอการาวุตฺติ ‘‘ยุวณฺณาน+เมโอ ปจฺจเย’’ติ เอกาเร ปูเชตโพฺพ อูมฺหิ อยาเทเส ปูชยิตโพฺพ ปูชนีโย ภควาฯ</p>


<p>กตฺตริ-ยา=ปาปุณเน, นียตีติ นิยฺยานิโย มโคฺค, คจฺฉนฺตีติ คมนียา โภคาฯ กรเณ-นห=โสเจเยฺย, นหายนฺตฺย+เนนาติ นหานียํ จุณฺณํฯ สมฺปทาเน-ทา=ทาเน, สํ+ปปุโพฺพ, สมฺมา ปทียเต อสฺสาติ สมฺปทานิโย พฺราหฺมโณฯ</p>


<h3>๒๘. ฆฺยณ</h3>
<p>ภาวกเมฺมสุ กฺริยตฺถา ปโร ฆฺยณ โหติ พหุลํฯ อูมฺหิ กตฺตพฺพํ การิยํฯ หร=หรเณ, หรียตีติ หาริยํฯ ภร=ภรเณ, ภริตพฺพํ ภาริยํฯ ลภ=ลาเภ, ‘‘วคฺคลเสหิ เต’’ติ ปุพฺพรูปภกาเร ‘‘จตุตฺถทุติยา’’ ทินา ตติยกฺขเร จ กเต ลภิตพฺพํ ลพฺภํฯ</p>


<p>วจ=พฺยตฺตวจเน,</p>


<h3>๙๘. กคา จชานํ ฆานุพเนฺธ</h3>
<p>ฆานุพเนฺธ  จการ+ชการนฺตานํ กฺริยตฺถานํ ก+คา โหนฺติ ยถากฺกมํฯ</p>


<h3>๘๔. อสฺสา ณานุพเนฺธ</h3>
<p>ณการานุพเนฺธ ปจฺจเย ปเร อุปนฺตสฺส อการสฺส อา โหติฯ วจนํ วุจฺจเตติ วากฺยํฯ ภช=เสวายํ, ภชนียํ ภาคฺยํ, ชสฺส คกาโรฯ จิ=จเย, จยนํ จียตีติ วา เจยฺยํฯ ยสฺส ทฺวิตฺตํฯ</p>


<h3>๕,๑๒๒. นิโต จิสฺส โฉ</h3>
<p>นิโต ปรสฺส จิสฺส โฉ โหตีติอาทิจการสฺส โฉฯ วินิจฺฉยตีติ วินิเจฺฉยฺยํ, นาคเม วินิจฺฉินิตพฺพํฯ เอ+อยาเทเสสุ วินิเจฺฉตพฺพํ วินิจฺฉนียํฯ นี=ปาปเน, นียตีติ เนโยฺย เนยฺยา เนยฺยํ, เนตพฺพํฯ</p>


<h3>๒๙. อาเสฺส+จ</h3>
<p>อาการนฺตโต กฺริยตฺถา ฆฺยณ โหติ ภาวกเมฺมสุ อาสฺส เอ จฯ ทา=ทาเน, ทาตพฺพํ เทยฺยํฯ ปา=ปาเน, ปียตีติ เปยฺยํฯ มา=มาเน, มียตีติ เมยฺยํฯ ญา=อวโพธเน, ญายตีติ เญยฺยํ ญาตพฺพํ, อูมฺหิ นาคโม ‘‘ญาสฺส เน+ชา’’ติ ญาสฺส ชาเทเส ชานิตพฺพํ, วิชานิยํฯ ขา=ปกถเน, สํขาตพฺพํ สํเขยฺยํฯ</p>


<h3>๓๐. วทาทีหิ โย</h3>
<p>วทาทีหิ  กฺริยเตฺถหิ โย โหติ พหุลํ ภาวกเมฺมสุฯ วท=วจเน, วทนํ วชฺชตีติ วา วชฺชํฯ มท=อุมฺมาเท, มทนํ มชฺชเต อเนนาติ วา มชฺชํฯ คมนํ คมฺมเตติ วา คมฺมํฯ คท=วจเน, คชฺชเต คทนียํ วาติ คชฺชํฯ ปท=คมเน, ปชฺชนียํ ปชฺชํ คาถาฯ อท+ขาท=ภกฺขเน, ขชฺชตีติ ขชฺชํ ขาทนียํฯ ทม=ทมเน, ทมฺมเตติ ทโมฺม ทมนีโยฯ</p>


<p>ภุชา+เนฺนติ คณสุเตฺตน อเนฺน วตฺตเพฺพ ยปจฺจโยฯ</p>


<h3>๘๓. ลหุสฺสุปนฺตสฺสติ</h3>
<p>ลหุภูตสฺส อุปนฺตสฺส อิยุวณฺณสฺส เอโอ โหนฺติ ยถากฺกมํฯ ยสฺส ปุพฺพรูเป ภุญฺชิตโพฺพติ โภโชฺช โอทโน, โภชฺชา ยาคุฯ</p>


<h3>๓๑. กิจฺจ ฆจฺจ ภจฺจ ภพฺพ เลยฺยา</h3>
<p>เอเต สทฺทา ยปจฺจยนฺตา นิปจฺจเนฺตฯ กร=กรเณ, อิมินา นิปาตนา เย กิจาเทเส จ กเต ปุพฺพรูปํ, กตฺตพฺพํ กิจฺจํฯ หน=หิํสายํ, ฆจฺจาเทสาทิมฺหิ กเต หนนํ หญฺญเตติ วา ฆจฺจํฯ ภร=ภรเณ, ภจฺจาเทสาทิมฺหิ กเต ภรณีโย ภโจฺจฯ ภู=สตฺตายํ, ยมฺหิ โอกาเร อิมินา อวาเทเส ภวตีติ ภโพฺพฯ ลิห=อสฺสาทเน, ยมฺหิ อิมินา หสฺส ยกาเร เลหิตพฺพํ เลยฺยํ, เอการวุทฺธิฯ</p>


<h3>๓๒. คุหาทีหิ ยก</h3>
<p>คุหาทีหิ  กฺริยเตฺถหิ ภาวกเมฺมสุ ยก โหติฯ คุห=สํวรเณ, ‘‘ลหุสฺสุปนฺตสฺสา’’ติ สมฺปตฺตสฺส โอการสฺส ‘‘น เต กานุพนฺธนาคเมสู’’ติ ปฎิเสโธฯ ‘‘หสฺส วิปลฺลาโส’’ติ วิปลฺลาเส คุหนํ คุหิตพฺพํ คุยฺหํฯ ทุห=ปปูรเณ, โทหนํ ทุยฺหตีติ วา ทุยฺหํฯ สาส=อนุสิฎฺฐิยํ –</p>


<h3>๑๑๗. สาสสฺส สิส วา</h3>
<p>สาสสฺส สิส วา โหติ กานุพเนฺธฯ ปุพฺพรูปํ, สาสียตีติ สิโสฺสฯ</p>


<p>สิทฺธา เอเว+เต ตพฺพาทโย เปสา+ติสคฺค+ปฺปตฺตกาเลสุ คมฺยมาเนสุปิ, สามเญฺญน วิธานโตฯ เปสนํ – ‘‘กตฺตพฺพ+มิทํ ภวตา’’ติ อาณาปนํ อเชฺฌสนญฺจฯ อติสโคฺค นาม ‘‘กิ+มิทํ มยา กตฺตพฺพํ’’ติ ปุฎฺฐสฺส ‘‘ปาโณ น หนฺตโพฺพ’’ติอาทินา ปฎิปตฺติทสฺสนมุเขน กตฺตพฺพสฺส อนุญฺญาฯ ปตฺตกาโล นาม สมฺปตฺตสมโยฯ โย กิจฺจกรณสมยํ อุปปริกฺขิตฺวา กโรติ, ตสฺส สมยาโรจนํ, น ตตฺถ อเชฺฌสน+มตฺถิฯ โภตา ขลุ กโฎ กตฺตโพฺพ กรณีโย การิโย กิโจฺจ’’ เอวํ ตฺวยา กโฎ กตฺตโพฺพ, โภโต หิ ปโตฺต กาโล กฎกรเณฯ</p>


<p>เอวํ อุทฺธมุหุเตฺตปิ วตฺตมานโต เปสาทีสุ สิทฺธา เอวฯ ตถา อรเห กตฺตริ สตฺติวิสิเฎฺฐ จ ปตียมาเน, อาวสฺสกา+ธมีณตาวิสิเฎฺฐ จ ภาวาโท สิทฺธาฯ อุทฺธํ มุหุตฺตโต-โภตา กโฎ กตฺตโพฺพฯ โภตา รชฺชํ กาตพฺพํ, ภวํ อรโหฯ โภตา  ภาโร วหิตโพฺพ, ภวํ สโกฺกฯ โภตา อวสฺสํ กโฎ กตฺตโพฺพฯ โภตา นิโกฺข ทาตโพฺพฯ</p>


<h3>๓๓. กตฺตริ ลฺตุ+ณฺกา</h3>
<p>กตฺตริ การเก กฺริยตฺถา ลฺตุ+ณฺกา โหนฺติฯ กร=กรเณ, ปรรูเป ‘‘ลฺตุ+ปิตาทีน+มา สิมฺหี’’ติ อา สิโลโป จฯ กโรตีติ กตฺตาฯ เอวํ ภรตีติ ภตฺตาฯ หรตีติ หตฺตาฯ ภิทตีติ เภตฺตา, เอกาโร, อูมฺหิ เภทิตาฯ ฉินฺทตีติ เฉตฺตาฯ โภชนสฺส ทาตา โภชนทาตาฯ สนฺธาตีติ สนฺธาตาฯ วจตีติ วตฺตาฯ โอการปรรูเปสุ ภุญฺชตีติ โภตฺตาฯ ‘‘ปทาทีนํ กฺวจี’’ติ ยุกาคโม, พุชฺฌตีติ พุชฺฌิตาฯ ชานาตีติ ญาตาฯ ฉินฺทตีติ เฉตาฯ สุณาตีติ โสตาฯ ‘‘อู+ลเสฺส’’ติ อูสฺส เอกาเร คณฺหาตีติ คเหตาฯ ภวตีติ ภวิตาฯ สรตีติ สริตาฯ ‘‘มนานํ นิคฺคหีตํ’’ติ มสฺส นิคฺคหีเต วคฺคเนฺต จ คจฺฉตีติ คนฺตาฯ นการนฺตานมฺปิ นิคฺคหีตํ, ขนตีติ ขนฺตาฯ สนตีติ สนฺตาฯ มญฺญตีติ มนฺตาฯ ปาเลตีติ ปาลยิตา ปาเลตา, เอตฺถ จุราทิตฺตา ณิฯ</p>


<p>ณิณาปีสุ-ภาวยตีติ ภาวยิตา ภาเวตาฯ เอวํ สารยิตา สาเรตา, ทาปยิตา ทาเปตา, หาปยิตา หาเปตา, นิโรธยิตา นิโรเธตา, โพธยิตา โพเธตา, ญาปยิตา ญาเปตา, สาวยิตา สาเวตา, คาหยิตา คาเหตา, การยิตา กาเรตา, การาปยิตา การาเปตา อิจฺจาทิฯ</p>


<p>ณฺกปจฺจเย-ณกาโร  วุทฺธฺยโตฺถฯ รถํ กโรตีติ รถการโก, ‘‘อสฺสา ณานุพเนฺธ’’ติ อา อมาทิสมาโส จฯ อนฺนํ ททาตีติ อนฺนทายโกฯ ‘‘อธาตุสฺส กา+สฺยาทิโต เฆ+สฺสี’’ติ เฆ ปเร อสฺส อิอาเทโส, อนฺนทายิกา, อนฺนทายกํ กุลํฯ ‘‘อาสฺสา+ณาปิมฺหิ ยุก’’ อิติณาปิโต+ญฺญตฺร ยุกฯ โลกํ เนตีติ โลกนายโก, เอกาเร ‘‘อายา+วา ณานุพเนฺธ’’ติ อายาเทโสฯ เอวํ วิเนตีติ วินายโกฯ</p>


<p>อกมฺมุปปเท-กโรตีติ การโก, เอวํ ทายโก นายโก, โอกาเร อาวาเทเส สุณาตีติ สาวโกฯ ปุเร วิย อิกาเร สาวิกาฯ ลุนาตีติ ลาวโกฯ ปุ=ปวเน, ปุนาตีติ ปาวโกฯ ภวตีติ ภาวโก, อุปาสตีติ อุปาสโกฯ คณฺหาตีติ คาหโก ปาวโก, ยาชโกฯ วธ=หิํสายํ, วเธตีติ วธโก, ‘‘อญฺญตฺราปี’’ติ วุทฺธิปฎิเสโธฯ ‘‘หนสฺส ฆาโต ณานุพเนฺธ’’ติ ฆาตาเทโส, หนตีติ ฆาตโกฯ ‘‘มํ วา รุธาทีนํ’’ติ มํ, รุนฺธโก, คุรุตฺตา น วุทฺธิฯ ตถา ภุญฺชตีติ ภุญฺชโกฯ อายสฺส รเสฺส กิณาตีติ กยโกฯ ปาเลตีติ ปาลโกฯ ปูเชตีติ ปูชโกฯ</p>


<p>ขาทีสุ-ติติกฺขตีติ ติติกฺขโกฯ วีมํสตีติ วีมํสโก อิจฺจาทิฯ ปนุทตีติ ปนูทโก, ‘‘พฺยญฺชเน’’จฺจาทินา ทีโฆฯ ‘‘ภีตฺวา+นโก’’ติ เอตฺถ ‘อานโก’ติ โยควิภาคา อานโก, อาสฺส รเสฺส นการาคเม จ ‘‘ญาสฺส เน ชา’’ติ ชาเทโส, ชานนโกฯ ณาปิมฺหิ –</p>


<p>อณ-อิติ  ทณฺฑกธาตุ, อาณาเปตีติ อาณาปโกฯ ตถา สญฺญาปโก, ปติฎฺฐาปโกฯ สํ+ป ปุโพฺพ อาป=ปาปุณเน, นิพฺพานํ สมฺปาเปตีติ นิพฺพานสมฺปาปโกฯ การาปโก, การาปิกา อิจฺจาทิฯ</p>


<p>พหุลํวิธานา กเมฺมปิ-ปาเทหิ หรียตีติ ปาทหารโกฯ จุป=มนฺทคมเน, คเล จุปฺปตีติ คลโจปโกฯ</p>


<p>สิโทฺธว ลฺตุ อรหาทีสุ ‘‘ภวํ ขลุ กญฺญาย ปริคฺคหารโห’’ติ (ปริคฺคหิตา)ฯ สีลเตฺถ-อุปาทานสีโลติ อุปาทาตาฯ สาธุ คจฺฉตีติ คนฺตาฯ มุณฺฑนธมฺมา มุณฺฑนาจาราติ มุณฺฑยิตาโร, เอตฺถ ‘‘ธาตฺวเตฺถ นามสฺมี’’ติ อิมฺหิ อูอาคเม เอ+อยาเทเส มุณฺฑยิตุสทฺทมฺหิ อารงาเทเส จ กเต โยสฺส โฎฯ</p>


<h3>๓๔. อาวี</h3>
<p>กฺริยตฺถา อาวี โหติ พหุลํ กตฺตริฯ ‘‘ทิสสฺส ปสฺส+ทสฺส=ทส+ท+ทกฺขา’’ติ ทสฺสาเทโส, ภยํ ปสฺสตีติ ภยทสฺสาวีฯ นีมฺหิ ภยทสฺสาวินีฯ ภยทสฺสาวิ จิตฺตํฯ อปฺปวิสยตาญาปนตฺถํ ภินฺนโยคกรณํฯ สามญฺญวิหิตตฺตา สีลาทีสุ จ โหเตวฯ</p>


<h3>๓๕. อาสิํสาย+มโก</h3>
<p>อาสิํสายํ คมฺมมานายํ กฺริยตฺถา อโก โหติ กตฺตริฯ ชีว=ปาณธารเณ, ชีวตูติ ชีวโกฯ นนฺท=สมิทฺธิยํ, นนฺทตูติ นนฺทโกฯ ภวตูติ ภวโกฯ</p>


<h3>๓๖. กรา ณโน</h3>
<p>กรโต  กตฺตริ ณ โน โหติฯ กโรตีติ การณํฯ กตฺตรีติ กิํ, กโรติ อเนนาติ กรณํฯ</p>


<h3>๓๗. หาโต วีหิ+กาเลสุ</h3>
<p>หาโต วีหิสฺมิํ กาเล จ ณโน โหติฯ ‘‘อาสฺสา’’ตฺยาทินา ยุก, ชหนฺติ อุทกํติ หายนา วีหโยฯ ชหาติ ภาเว ปทเตฺถติ หายโน สํวจฺฉโรฯ วีหิกาเลสูติ กิํ, ชหาตีติ หาตาฯ</p>


<h3>๓๘. วิทา กู</h3>
<p>วิทสฺมา กู โหติ กตฺตริฯ กกาโร ‘‘กูโต’’ติ วิเสสนโตฺถฯ วิทตีติ วิทู, โลกวิทูฯ</p>


<h3>๓๙. วิโต ญาโต</h3>
<p>วิปุพฺพา ญาอิจฺจ+สฺมา กู โหติ กตฺตริฯ วิชานาตีติ วิญฺญูฯ</p>


<h3>๔๐. กมฺมา</h3>
<p>กมฺมโต ปรา ญาอิจฺจ+สฺมา กู โหติ กตฺตริฯ สพฺพํ ชานาตีติ สพฺพญฺญูฯ เอวํ มตฺตญฺญู, ธมฺมญฺญู, อตฺถญฺญู กาลญฺญู, กตญฺญู อิจฺจาทิฯ (ภิกฺขูติ ปน ‘‘ภราทิ’’ ณฺวาทิสุเตฺตน สิทฺธํ)ฯ</p>


<h3>๔๑. กฺวจณ</h3>
<p>กมฺมโต ปรา กฺริยตฺถา กฺวจิ อณ โหติ กตฺตริฯ กุมฺภํ กโรตีติ กุมฺภกาโร, อมาทิสมาโสฯ อิตฺถิยํ กุมฺภการีฯ เอวํ กมฺมกาโร, มาสากาโร, กฎฺฐกาโร, รถกาโร สุวณฺณกาโร , สุตฺตกาโร, วุตฺติกาโร, ฎีกากาโรฯ สรํ ลุนาตีติ สรลาโวติ โอ+อวาเทสาฯ มเนฺต อชฺฌายตีติ มนฺถชฺฌาโย, อิ=อเชฺฌนคตีสุ, อธิปุโพฺพ, เอ+อยาเทสา, อธิโน อิสฺส ยการ+จวคฺคาทโย จฯ</p>


<p>พหุลาธิการา อิห น โหติ ‘‘อาทิจฺจํ ปสฺสติ, หิมวนฺตํ สุโณติ, คามํ คจฺฉติ’’ฯ กฺวจีติ กิํ, กมฺมกโร, เอตฺถ อปจฺจโยฯ</p>


<h3>๔๒. คมา รู</h3>
<p>กมฺมโต ปรา คมา รู โหติ กตฺตริฯ รานุพนฺธตฺตา อมภาคโลโปฯ เวทํ คจฺฉตีติ เวทคู, เอวํ ปารคูฯ</p>


<p>สามญฺญวิธานโต สีลาทีสุปิ โหติฯ ภวปารํ คจฺฉติ สีเลนาติ ภวปารคูฯ อนฺตคมนสีโล อนฺตคู, เอวํ อทฺธคูฯ</p>


<h3>๔๓. สมาน+ญฺญ+ภวนฺต+ยาทิตู+ปมานา ทิสา กเมฺม รี+ริกฺข+กา</h3>
<p>สมานาทีหิ ยาทีหิ โจ+ปมาเนหิ ปรา ทิสา กมฺมการเก รี+ริกฺข+กา โหนฺติฯ ‘‘สฺยาทิ สฺยาทิเน+กตฺถํ’’ติ สมาเส ‘‘รานุพเนฺธ+นฺตสราทิสฺสา’’ติ ทิสสฺส อิสภาคโลเป ‘‘รีริกฺขเกสู’’ติ สมานสฺส สาเทเส จ สมาโน วิย ทิสฺสตีติ สที, สทิโกฺขฯ เก – ‘‘น เต กานุพนฺธนาคเมสู’’ติ เอตฺตาภาโว, สทิโสฯ</p>


<h3>๑๒๕. สมานา โร รี+ริกฺข+เกสุ</h3>
<p>สมานสทฺทโต  ปรสฺส ทิสสฺส ร โหติ วา รี+ริกฺข+เกสูติ ปเกฺข ทสฺส ราเทเส สรี, สริโกฺข, สริโสฯ</p>


<h3>๓,๘๖. สพฺพาทีน+มา</h3>
<p>รี+ริกฺข+เกสุ สพฺพาทีน+มา โหติฯ อโญฺญ วิย ทิสฺสตีติ อญฺญาที, อญฺญาทิโกฺข, อญฺญาทิโสฯ</p>


<h3>๓,๘๗. นฺต+กิ+มิ+มานํ ฎา+กี+ฎี</h3>
<p>รี+ริกฺข+เกสุ นฺต+กิํ+อิมสทฺทานํ ฎา+กี+ฎี โหนฺติ ยถากฺกมํฯ ฎการา สพฺพาเทสตฺถาฯ ภวาที ภวาทิโกฺข ภวาทิโส, กีที กีทิโกฺข กีทิโส, อยมิว ทิสฺสตีติ อีที อีทิโกฺข อีทิโสฯ อากาเร ยาที ยาทิโกฺข ยาทิโส, ตฺยาที ตฺยาทิโกฺข ตฺยาทิโส อิจฺจาทิฯ</p>


<h3>๓,๘๘. ตุมฺหามฺหานํ ตาเม+กสฺมิํ</h3>
<p>รี+ริกฺข+เกสุ ตุมฺหามฺหานํ ตามา โหเนฺต+กสฺมิํ ยถากฺกมํฯ ตฺวํ วิย ทิสฺสติ, อยํ วิย ทิสฺสตีติ ตาที มาที อิจฺจาทิฯ เอกสฺมินฺติ กิํ, ตุมฺหาทิโส อมฺหาทิโสฯ</p>


<h3>๓,๘๙. ตํ+ม+มญฺญตฺร</h3>
<p>รีริกฺขกนฺตโต+ญฺญสฺมิํ อุตฺตรปเท ตุมฺหามฺหาน+เมกสฺมิํ ตํ+มํ โหนฺติ ยถากฺกมํฯ ตฺวํ ทีโป เอสํ, อหํ ทีโป เอสํติ อญฺญปทเตฺถ ตํทีปา มํทีปาฯ ตฺวํ สรณ+เมสํ, อหํ สรณ+ เมสนฺติ  ตํสรณา มํสรณาฯ ตยา โยโค ตโยฺยโค, มยา โยโค มโยฺยโคติ อมาทิสมาเส นิคฺคหีตโลโปฯ</p>


<h3>๓,๙๐. เว+ตเสฺส+ฎ</h3>
<p>รี+ริกฺข+เกสุ เอตสฺส เอฎ วา โหติฯ เอที เอตาที, เอทิโกฺข เอตาทิโกฺข, เอทิโส เอตาทิโสฯ</p>


<h3>๔๔. ภาวการเก สฺว+ฆณ ฆ กา</h3>
<p>ภาเว การเก จ กฺริยตฺถา อ ฆณ ฆ กา โหนฺติ พหุลํฯ</p>


<p>อปจฺจโย-ปคฺคณฺหนํ ปคฺคโห, เอวํ นิคฺคโห, ธมฺมํ ธาเรตีติ ธมฺมธโร, เอวํ วินยธโรฯ ตถา ตํ กโรตีติ ตกฺกโร, ทฺวิตฺตํฯ เอวํ หิตกโร, ทิวสกโร, ทินกโร, ทิวากโร, นิสากโร, ธนุํ คณฺหีติ ธนุคฺคโหฯ เอวํ กวจคฺคโหฯ ทท=ทาเน, สพฺพกามํ ททาตีติ สพฺพกามทโท, สพฺพทโทฯ อาโต ‘‘ปโรกฺขายญฺจา’’ติ จคฺคหเณน ทฺวิเตฺต ‘‘รโสฺส ปุพฺพสฺสา’’ติ รเสฺส จ อนฺนํ ททาตีติ อนฺนทโท, เอวํ ธนโทฯ สํปุโพฺพ ธา=ธารเณ, สพฺพํ สนฺธหตีติ สพฺพสโนฺธฯ นี=ปาปเน, วิปุโพฺพ, วิเนสิ วิเนติ วิเนสฺสติ เอเตน เอตฺถาติ วา วินโย, เอ+อยาเทสาฯ นยนํ นโยฯ สิ=เสวายํ, นิปุโพฺพ, นิสฺสียตีติ นิสฺสโยฯ สิ=สเย, อนุสยิ อนุเสติ อนุเสสฺสตีติ อนุสโยฯ อิ=คติมฺหิ, ปติปุโพฺพ, ปฎิจฺจ เอตสฺมา ผล+เมตีติ ปจฺจโยฯ สํ+อุปุโพฺพ, ทาคเม สมุทโย ฯ จิ=จเย, วินิจฺฉยเต+เนน วินิจฺฉยนํ วา วินิจฺฉโย, ‘‘นิโต จิสฺส โฉ’’ติ จิสฺส โฉฯ อุจฺจยนํ อุจฺจโย, สํจโยฯ ขิ=ขเย, ขยนํ ขโยฯ ชิ=ชเย, วิชยนํ วิชโย, ชโยฯ กี=ทพฺพวินีมเย, วิกฺกยนํ วิกฺกโย, กโยฯ ลี=สิเลสเน, อลฺลียนฺติ เอตฺถาติ อาลโย, ลโยฯ (อิวณฺณนฺตา)ฯ</p>


<p>อาสุณนฺตีติ อสฺสวา, อาสฺส รโสฺสฯ ปฎิสฺสวนํ ปฎิสฺสโวฯ สุ=ปสฺสวเน, อาภวคฺคา สวนฺตีติ อาสวาฯ รุ=สโทฺท รวตีติ รโวฯ ภวตีติ ภโวฯ ปภวติ เอตสฺมาติ ปภโวฯ ลู=เฉทเน, ลวนํ ลโวฯ (อุวณฺณนฺตา)ฯ</p>


<p>จร=จรเณ, สํจรณํ สํจโรฯ ทร=วิทารเณ, อาทรนํ อาทโรฯ อาคจฺฉติ อาคมนํติ วา อาคโมฯ สปฺป=คมเน, สปฺปตีติ สโปฺปฯ ทิพฺพตีติ เทโวฯ ปกฺกมนํ ปกฺกมตีติ วา ปกฺกโม, เอวํ วิกฺกโมฯ จร=จรเณ, วนํ จรตีติ วนจโรฯ กาโม อวจรติ เอตฺถาติ กามาวจโร โลโก, กามาวจรา ปญฺญา, กามาวจรํ จิตฺตํฯ คาโว จรนฺติ เอตฺถาติ โคจโรฯ ปาเทน ปิวตีติ ปาทโปฯ เอวํ กจฺฉโปฯ สิรสฺมิํ รุหตีติ สิโรรุโห, มนาทิตฺตา โอฯ คุหายํ สยตีติ คุหาสยํ จิตฺตํ, เอวํ กุจฺฉิสยา วาตาฯ ปพฺพเต ติฎฺฐตีติ ปพฺพตโฎฺฐ ปุริโส, ปพฺพตฎฺฐา นที, ปพฺพตฎฺฐํ ภสฺมํฯ เอวํ ถลฎฺฐํ ชลฎฺฐํฯ</p>


<p>กิจฺฉเตฺถ ทุมฺหิ อกิจฺฉเตฺถ สุ+อีสํ+สุข อุปปเทสุ-ทุเกฺขน กรียติ กรณํ วา ทุกฺกรํฯ เอวํ ทุสฺสโย, ทุเกฺขน ภรียตีติ ทุพฺภโร มหิโจฺฉฯ เอวํ ทุรกฺขํ จิตฺตํ, ทุทฺทโส ธโมฺม, ทุรนุโพโธ ธโมฺมฯ อีสํ สยตีติ อีสํสโย, เอวํ  สุขสโยฯ อีสํ กรียตีติ อีสกฺกรํ กมฺมํฯ สุเขน กรียตีติ สุกรํ ปาปํ พาเลนฯ เอวํ สุภโร อปฺปิโจฺฉ, สุทสฺสํ ปรวชฺชํ, สุโพธ+มิจฺจาทิฯ สพฺพตฺถ ปาทิอมาทิสมาสาฯ</p>


<p>ฆณ-ภวตีติ ภาโว, โอ+อาวาเทสาฯ อย=อิติ ทณฺฑกธาตุ, อยติ อิโตติ อาโย, อาหรตีติ อาหาโรฯ อุปหนตีติ อุปฆาโต, ‘‘หนสฺส ฆาโต ณานุพเนฺธ’’ติ ฆาตาเทโสฯ รญฺชตีติ ราโค, ‘‘กคา จชานํ ฆานุพเนฺธ’’ติ ชสฺส โคฯ รญฺชนฺติ อเนนาติ ราโคฯ ‘‘อสฺสา ณานุพเนฺธ’’ติ อา, ปชฺชเต+เนนาติ ปาโทฯ ตุท=พฺยถเน, ปตุชฺชเต+เนนาติ ปโตโทฯ ชรียติ อเนนาติ ชาโร, เอวํ ทาโรฯ ภชียตีติ ภาโคฯ เอวํ ภาโรฯ ลพฺภตีติ ลาโภฯ วิ+โอปุโพฺพ, โวหรียตีติ โวหาโรฯ ทิยฺยตีติ ทาโย, ยุกฯ วิหญฺญติ เอตสฺมาติ วิฆาโตฯ วิหรนฺติ เอตฺถาติ วิหาโรฯ อารมนฺติ เอตสฺมินฺติ อาราโมฯ ปจนํ วา ปาโก, จสฺส โกฯ จชนํ จาโคฯ ยชนํ ยาโคฯ รชนํ ราโคฯ</p>


<h3>๑๒๗. อน+ฆณสฺวา+ปรีหิ โฬ</h3>
<p>อา+ปรีหิ ปรสฺส ทหสฺส โฬ โหต+น+ฆณสุฯ ปริทหนํ ปริฬาโหฯ เอวํ ทาโหฯ ภญฺชนํ สโงฺคฯ เอวํ สโงฺคฯ สํขรนํ สํขาโร, ‘‘กโรติสฺส โข’’ติ กสฺส โขฯ เอวํ ปริกฺขาโรฯ ‘‘ปุรสฺมา’’ติ กรสฺส โข, ปุเรกฺขาโร, เอตฺตํ ตทมินาทิปาฐาฯ เอวํ อุปกาโร, คาโหฯ</p>


<p>ฆ-วจตีติ  วโกฯ สิจ=ปคฺฆรเณ, เสจนํ เสโกฯ เอวํ โสโก, เอโอวุทฺธิโยฯ ยุญฺชนํ โยโคฯ</p>


<p>ก-ปี=ตปฺปเน, ปีเนตีติ ปีโย, กานุพนฺธตฺตา น วุทฺธิ, ‘‘ยุวณฺณาน+มิยงุวง สเร’’ติ อิยงฯ ขิป=เปรเณ, ขิปตีติ ขิโปฯ ภุญฺชนฺตฺย+เนนาติ ภุโชฯ ยุธ=สมฺปหาเร อายุชฺฌนฺติ อเนนาติ อายุธํฯ</p>


<h3>๔๕. ทาธาตฺวิ</h3>
<p>ทาธาโต พหุล+มิ โหติ ภาวการเกสุฯ ทา=ทาเน, อาทิยตีติอาทิฯ เอวํ อุปาทิฯ ธา=ธารเณ, อุทกํ ทธาตีติ อุทธิ, ‘‘สญฺญาย+มุโท+ทกสฺสา’’ติ อุทกสฺส อุทาเทโสฯ ชลํ ธิยเต อสฺมินฺติ ชลธิฯ วาลานิ ธียนฺติ อสฺมินฺติ วาลธิฯ สนฺธียติ สนฺธาตีติ วา สนฺธิฯ ธียตีติ ธิฯ วิธียติ วิธาติ วิธานํ วา วิธิฯ สมฺมา สมํ วา จิตฺตํ อาทธาตีติ สมาธิฯ</p>


<h3>๔๖. วมาทีหฺย+ถุ</h3>
<p>วมาทีหิ ภาวการเกสฺว+ถุ โหติฯ วม=อุคฺคิรเณ, วมนํ วมียตีติ วา วมถุฯ เวป+กมฺป=จลเน, เวปนํ เวปถุฯ</p>


<h3>๔๗. กฺวิ</h3>
<p>กฺริยตฺถา กฺวิ โหติ พหุลํ ภาวการเกสุฯ กกาโร กานุพนฺธการิยโตฺถฯ</p>


<h3>๑๕๙. กฺวิสฺส</h3>
<p>กฺริยตฺถา  ปรสฺส กฺวิสฺส โลโป โหติฯ สมฺภวตีติ สมฺภูฯ เอวํ วิภวตีติ วิภู, อภิภู, สยมฺภูฯ ตถา ธุ=กมฺปเน, สนฺธุนาตีติ สนฺธุฯ วิภาตีติ วิภาฯ ปภาตีติ ปภาฯ สํคมฺม ภาสนฺติ เอตฺถาติ สภา, ‘‘กฺวิมฺหิ โลโป+นฺตพฺยญฺชนสฺสา’’ติ อนฺตพฺยญฺชนสฺส โลโปฯ ภุเชน คจฺฉตีติ ภุชโคฯ เอวํ อุรโคฯ ตุรํ=สีฆํ คจฺฉตีติ ตุรโงฺคฯ เขน คจฺฉตีติ ขโคฯ วิหายเส คจฺฉตีติ วิหโค, ตทมินาทิปาฐา วิหาเทโสฯ น คจฺฉตีติ นโคฯ เอวํ อโค, ‘‘นโค วา+ปฺปาณินี’’ติ วิกเปฺปน นญสมาเส ฎาเทสนิเสโธฯ ชน=ชนเน, กมฺมโต ชาโตติ กมฺมโช, อมาทิสมาโส, กมฺมโช วิปาโก, กมฺมชา ปฎิสนฺธิ, กมฺมชํ รูปํฯ เอวํ จิตฺตชํ, อุตุชํ, อาหารชํฯ อตฺตโช ปุโตฺต, วาริมฺหิ ชาโต วาริโชฯ เอวํ ถลโชฯ ปงฺกชํฯ ชลชํฯ อณฺฑชํฯ สรสิชํ, อุปปทสมาเส พหุลํวิธานา วิภตฺยโลเป ‘‘มนาทีหี’’ติอาทินา สิอาเทโสฯ ทฺวิกฺขตฺตุํ ชาโต ทฺวิโช, ‘‘ตทมินา’’ ทินา กฺขตฺตุํโลโปฯ ปจฺฉา ชาโต อนุโชฯ สญฺชานาตีติ สญฺญาฯ ปชานาตีติ ปญฺญาฯ เอวํ ปติฎฺฐาตีติ ปติฎฺฐาฯ ฌา=จินฺตายํ, ปรสมฺปตฺติํ อภิชฺฌายตีติ อภิชฺฌาฯ หิเตสิตํ อุปฎฺฐาเปตฺวา ฌายตีติ อุปชฺฌาฯ โส เอว อุปชฺฌาโย, ‘‘สกเตฺถ’’ติ โยฯ สมฺมา ฌายนฺติ เอตฺถาติ สํฌาฯ กฺวิทนฺตา ธาตฺวตฺถํ น ชหนฺติ, ลิงฺคตฺถํ ปฎิปาทยนฺติฯ</p>


<h3>๔๘. อโน</h3>
<p>กฺริยตฺถา  ภาวการเกสุ อโน โหติฯ นนฺท=สมิทฺธิยํ, ภาเว-นนฺทิยเต นนฺทนํฯ กเมฺม-อนนฺทียิตฺถ นนฺทียติ นนฺทียิสฺสติ นนฺทิตพฺพนฺติ วา นนฺทนํ วนํฯ คหนํ คหนียํ วา คหณํ, ‘‘ตถนรา’’ ทินา นสฺส โณฯ คณฺหนํ, นิคฺคหีตสฺส โนฯ จริตพฺพํ จรณํฯ ภุยเต ภวนํฯ หุยเต หวนํฯ รุนฺธิตพฺพํ รุนฺธนํ โรธนํ วาฯ ภุญฺชิตพฺพํ ภุญฺชนํ โภชนํ วาฯ พุชฺฌิตพฺพํ พุชฺฌนํ, ‘‘ปทาทีนํ กฺวจี’’ติ ยุกฯ โพธนํ วาฯ สุติ สุยฺยติ วา สวนํฯ ปาปียตีติ ปาปุณนํ, ‘‘สกาปานํ กุก+กู’’ติ โยควิภาคา กุอาคเม นาคเม จ ตสฺส โณ จฯ ปาลียตีติ ปาลนํ อิจฺจาทิฯ</p>


<p>กตฺตริ-รชํ หรตีติ รโชหรณํ โตยํฯ วิชานาตีติ วิญฺญาณํฯ ฆา=คโนฺธปาทาเน, ฆายตีติ ฆานํฯ ฌา=จินฺตายํ, ฌายตีติ ฌานํฯ กโรติ อเนนาติ การณํ, ทีโฆฯ วิอากรียนฺติ เอเตนาติ พฺยากรณํฯ ปูรติ+เนนาติ ปูรณํฯ ทียเต+เนนาติ ทานํฯ ปมียเต+เนนาติ ปมาณํฯ วุจฺจเต+เนนาติ วจนํฯ ปนุทติ ปนุชฺชเต+เนนาติ วา ปนุทนํฯ สูท=ปครเณ, สูทติ สุชฺชเต+เนนาติ วา สูทโนฯ สุณาติ สุยเต+เนเนติ วา สวนํฯ ลุยติ ลุยเต+เนเนติ วา ลวนํฯ เอวํ นยนํฯ ปุนาติ ปุยเต+เนเนติ วา ปวโนฯ สเมตีติ สมโณ สมนํ วาฯ ตถา ภาเวติ ภาวียติ เอตายาติ วา ภาวนํฯ เอวํ ปาจนํ ปาจาปนํ อิจฺจาทิฯ ‘‘อน+สณสฺวา ปรีหิ โฬ’’ติ โฬ, อาฬาหนํฯ</p>


<p>อธิกรเณ-ติฎฺฐติ อสินฺติ ฐานํฯ เอวํ สยนํ, เสนํ วา อาสนํฯ อธิกรียติ เอตฺถาติ อธิกรณํฯ</p>


<p>สมฺปทานาปาทาเนสุ-สมฺมา  ปทียเต ยสฺส ตํ สมฺปทานํฯ อเปจฺจ เอตสฺมา อาททาตีติ อปาทานํฯ พหุลาธิการา จลนาทีหิปิ สีลสาธุธเมฺมสุปิ อโน, จลติ สีเลนาติ จลโน เอวํ ชลโน, โกธโน, โกปโนฯ มณฺฑ=ภุสเน, มเณฺฑติ สีเลนาติ มณฺฑโนฯ เอวํ ภูสโนฯ ‘‘อญฺญาตฺรปี’’ติ โอการนิเสโธฯ</p>


<h3>๔๙. อิตฺถิย+ม+ณ+กฺติ+ก+ยก+ยา จ</h3>
<p>อิตฺถิลิเงฺค ภาเว การเก จ กฺริยตฺถา ออาทโย โหนฺติ อโน จ พหุลํฯ</p>


<p>อ-ชร=วโยหานิยํ, ชิรติ ชิรณํ วา ชราฯ ‘‘อิตฺถิย+ม+ตฺวา’’ติ อาปจฺจโยฯ ปฎิสมฺภิชฺชตีติ ปฎิสมฺภิทาฯ ปฎิปชฺชติ เอตายาติ ปฎิปทาฯ เอวํ สมฺปทา, อาปทาฯ อุปาทียตีติ อุปาทาฯ อิกฺข+จกฺข=ทสฺสเน, อุปอิกฺขตีติ อุเปกฺขาฯ ‘‘ยุวณฺณาน+เมโอ ลุตฺตา’’ติ เอกาโรฯ จินฺตนํ จินฺตาฯ สิกฺข=วิโชฺชปาทาเน, สิกฺขนํ สิกฺขียนฺตีติ วา สิกฺขาฯ เอวํ ภิกฺขาฯ อิจฺฉนํ อิจฺฉาฯ ‘‘คมยมิ’’จฺจาทินา จฺฉงาเทโสฯ ปุจฺฉ=ปุจฺฉเน, ปุจฺฉนํ ปุจฺฉาฯ มิธ+เมธ=สงฺคเม, อปฐิตธาตุ, เมธนํ เมธาฯ เอวํ คุธ=ปริเวฐเน, โคธนํ โคธาฯ ติติกฺขนํ ติติกฺขาฯ เอวํ วีมํสา, ชิคุจฺฉา, ปิปาสา, ปุตฺติยาฯ อีหนํ อีหาฯ</p>


<p>ณ-กรณํ การา, ‘‘อสฺสา ณานุพเนฺธ’’ติ อา โหติ, เอว+มุปริปิฯ หรณํ หารา มุตฺตาวลิฯ ตรณํ ตารา, ธรณํ ธาราฯ อรณํ อาราฯ</p>


<p>ยถากถญฺจิ สทฺทมฺหิ, รุฬฺหิยา อตฺถนิจฺฉโยฯ</p>


<p>กฺติ-สมฺภุวนํ  สมฺภุติฯ ‘‘น เต’’จฺจาทินา น วุทฺธิฯ สวนํ สุติฯ นยนํ นยติ เอตายาติ วา นีติฯ มญฺญตีติ มติ, ‘‘คมาทิรานํ โลโปนฺตพฺยญฺชนสฺสา’’ติ คมาทิตฺตา นโลโปฯ คมนํ คนฺตพฺพาติ วา คติฯ อุปหนนํ อุปหติฯ รมนฺติ เอตาย รมนํ วา รติฯ ตนนํ ตติฯ นิยมนํ นิยติฯ ภุญฺชนํ ภุตฺติฯ ยุญฺชนํ ยุตฺติ, ปรรูปํฯ เอวํ สมาปชฺชนํ สมาปชฺชเตติ สมาปตฺติฯ สมฺปตฺติฯ ยช=เทวปูชาสงฺคติกรณทาเนสุ, ยชนํ อิฎฺฐิ, ‘‘ยชสฺส ยสฺส ฎิยี’’ติ ฎิอาเทโส, ‘‘ปุจฺฉาทิโต’’ติ ตสฺส โฐ, ปรรูปปฐมกฺขรา จฯ สาสนํ สิฎฺฐิ, ‘‘สาสสฺส สิส วา’’ติ สิส, สานนฺตรสฺส ตสฺส โฐ’’ติ ฐาเทโสฯ เภทนํ ภิชฺชเตติ วา ภิตฺติฯ ภช=เสวายํ, ภชนํ ภตฺติฯ ตน=วิตฺถาเร, ตโนตีติ ตนฺติ, นสฺส นิคฺคหีตาทิฯ</p>


<p>ก-คุหนฺตี เอตฺถาติ คุหา, โอการนิวุตฺติฯ รุชตีติ รุชาฯ โมทนฺติ เอตายาติ มุทา นาม มุทิตาฯ</p>


<p>ยก-วิท=ญาเณ, วิทนํ วิทนฺติ เอตายาติ วา วิชฺชา, ทสฺส เช ปุพฺพรูปํฯ ยชนํ อิชฺชา, ฎิอาเทโสฯ</p>


<p>ย-สยนฺติ เอตฺถาติ เสยฺยา, ทฺวิตฺตํฯ อช=วช=คมเน, สมชนํ สมชนฺติ เอตฺถาติ วา สมชฺชาฯ ปปุโพฺพ, ปพฺพชนํ ปพฺพชฺชาฯ ตวคฺควรณา’’ทิมฺหิ ‘‘จวคฺคพยญา’’ติ โยควิภาเคน วสฺส เพ ทฺวิตฺตํฯ อูมฺหิ ปริจรณํ ปริจริยาฯ ชาครณํ ชาคริยาฯ</p>


<p>อน-ปโยชเก  การิยธาตุโต กตฺตุํ ปโยชนํ การณํ, เอการนิเสโธ นสฺส โณ จฯ เอวํ หริตุํ ปโยชนํ หารณํฯ วิท=อนุภเว, วิตฺติ เวทยตีติ วา เวทนาฯ วนฺท=อภิวาทนถุตีสุ, วนฺทนํ วนฺทนาฯ อุปาสนํ อุปาสนาฯ จิต=สํเจตนายํ, เจตยตีติ เจตนาฯ เทสิยตีติ เทสนาฯ ภาวิยตีติ ภาวนาฯ</p>


<h3>๕๐. ชาหาหิ นิ</h3>
<p>ชา=วโยหานิมฺหิ, หา=จาเค, อิเมหิ อิตฺถิยํ นิ โหติฯ ชานํ=วยปริปาโก ชานิฯ หานํ หานิฯ</p>


<h3>๕๑. กรา ริริโย</h3>
<p>กรโต ริริโย โหติ+ตฺถิยํฯ รานุพนฺธตฺตา อรโลเป กรณํ กิริยาฯ ‘‘กฺริยา’’ติ ‘‘ตุํตาเย’’จฺจาทิมฺหิ ‘‘กฺริยายํ’’ติ โยควิภาคา ริยรมฺหิ อรโลโป, ริกาโร กกาเร+นุพโนฺธ โหติฯ</p>


<h3>๕๒. อิ+กิ+ตี สรูเป</h3>
<p>ธาตุสฺส สรูเป+ภิเธเยฺย เอเต โหนฺติฯ วจอิจฺจ+ยํ ธาตุ เอว วจิฯ เอวํ ยุธิฯ ‘‘กโรติสฺส โข’’ติ วิกรณสฺส ญาปิตตฺตา ‘‘กตฺตริ โล’’ติ โล, ปจติฯ อกาโร กกาโรติ ฆณเนฺตน การสเทฺทน ฉฎฺฐีสมาโสฯ</p>


<h3>๕๓. สีลา+ภิกฺขญฺญา+วสฺสเกสุ ณี</h3>
<p>กฺริยตฺถา  ณี โหติ สีลาทีสุฯ สํส=ปสํสเน, ปิยปุโพฺพ, ปิยํ ปสํสติ สีเลนาติ ปิยปสํสี ราชาฯ อถ วา ปิยํ ปสํสติ สีเลน วา ธเมฺมน วา ตสฺมิํ สาธุ วาติ ปิยปสํสี, ปิยปสํสนี, ปิยปสํสิ กุลํ, อาวุทฺธิมฺหิ ตถา สจฺจวาที, ธมฺมวาทีฯ สีฆยายีติ ‘‘อสฺสา+ณาปิมฺหี ยุก’’ อิติ ยุกฯ ปาปการี, มาลการี อิจฺจาทิฯ อุณฺหํ ภุญฺชติ สีเลนาติ อุณฺหโภชี, ‘‘ลหุสฺสุปนฺตสฺสา’’ติ โอกาโรฯ</p>


<p>อาภิกฺขเญฺญ-ปุนปฺปุน ขีรํ ปิวตีติ ขีรปายี, ยุกฯ อวสฺสํ กโรตีติ อวสฺสการีฯ ‘‘สฺยาทิ สฺยาทิเน+กตฺถํ’’ติ สมาเส วิภตฺติโลเป จ กเต ‘‘โลโป’’ติ นิคฺคหีตโลโปฯ สตนฺทายีติ เอตฺถ พหุลํวิธานา วิภตฺติอโลเป อมาทิสมาสปฎิเสเธ จ กเต วคฺคนฺตํฯ</p>


<p>อญฺญสฺมิํ อเตฺถปิ ‘‘ณี’’ติ โยควิภาเคน สิทฺธํฯ สาธุการี, พฺรหฺมจารี, อสฺสทฺธโภชีฯ ปณฺฑิตํ อตฺตานํ มญฺญตีติ ปณฺฑิตมานี, พหุสฺสุตธารี อิจฺจาทิฯ</p>


<p>สาธุกรณํ สาธุกาโร, โส อสฺส อตฺถีติ สาธุการีติ ฆณนฺตา อีฯ</p>


<h3>๕๔. ถาวริ+ตฺตร ภงฺคุร ภิทุร ภาสุร ภสฺสรา</h3>
<p>เอเต สทฺทา นิปจฺจเนฺต สีเล คมฺยมาเนฯ อิมินา นิปาตนา วรปจฺจโย จ ถาสฺส โถ จ, ติฎฺฐติ สีเลนาติ ถาวโรฯ อิ=อเชฺฌนคตีสุ , ตฺตรปจฺจโย, คจฺฉติ สีเลนาติ อิตฺตโรฯ ภญฺช=โอมทฺทเน, ภชฺชเต สยเมว ภชฺชติ วา อตฺตนา อตฺตานนฺติ ภงฺคุโร, กเมฺม กตฺตริ วา คุรปจฺจโยฯ ภิชฺชเต สยเมว ภินฺทติ วา อตฺตานนฺติ ภิทูโร, เอตฺถ กูรปจฺจโย, กกาโร+นุพโนฺธฯ ปรภญฺชนวิสเยสุปิ อุทาหรเณสุ น โหติฯ ตตฺถาปิ เกจิ ‘‘โทสนฺธการภิทูโร’’ติ อิทํ สนฺธาย อิจฺฉนฺติฯ ภาสติ ทิปฺปตีติ ภาสุโร, อุรปจฺจโยฯ สรปจฺจเย ภสฺสโร, ‘‘พฺยญฺชเน ทีฆรสฺสา’’ติ รโสฺสฯ (เตกาลิกปฺปจฺจยา)ฯ</p>


<h3>๕๕. กตฺตริ ภูเต กฺตวนฺตุ+กฺตาวี</h3>
<p>ภูเต อเตฺถ วตฺตมานโต กฺริยตฺถา กฺตวนฺตุ+กฺตาวี โหนฺติ กตฺตริฯ วิชินีติ วิชิตวา วิชิตาวี, กานุพนฺธตฺตา น วุทฺธิฯ คุณวนฺตุ ทณฺฑิสมํฯ หุ=หวเน, อคฺคิํ อหวีติ หุตวา หุตาวี, หุตาวินี หุตวานีฯ ‘‘ภูเต’’ติ ยาว ‘‘อาหารตฺถา’’ติ อธิกาโรฯ</p>


<h3>๕๖. โกฺต ภาวกเมฺมสุติ</h3>
<p>ภาเว กเมฺม จ ภูเต โกฺต โหติฯ อสนํ อาสิตํ ภวตา, ญิฯ กรียิตฺถาติ กโต กโฎ ภวตา, ‘‘คมาทิรานํ’’ ตฺยาทินา รโลโปฯ เอว+มุปริปิฯ</p>


<h3>๕๗. กตฺตริ จา+รเมฺภ</h3>
<p>กฺริยารเมฺภ กตฺตริโกฺต โหติ ยถาปตฺตญฺจ, ปกรีติ ปกโต ภวํ กฎํฯ ปกรียิตฺถาติ ปกโต กโฎ ภวตาฯ ปสุปีติ  ปสุโตฺต ภวํฯ ปสุปียิตฺถาติ ปสุตฺตํ ภวตา, ปรรูปํฯ</p>


<h3>๕๘. ฐา+ส วส สิลิส สี รุห ชร ชนีหิ</h3>
<p>ฐาทีหิ กตฺตริ โกฺต โหติ ยถาปตฺตญฺจฯ อุปฎฺฐาสีติ อุปฎฺฐีโต ภวํ คุรุํฯ อุปฎฺฐียิตฺถาติ อุปฎฺฐิโต คุรุ โภตา, ‘‘ฐาสฺสี’’ติ ฐาสฺส อิฯ เอวํ อุปาสีติ อุปาสิโตฯ อุปาสียิตฺถาติ อุปาสิโตฯ ‘‘ญิ พฺยญฺชนสฺสา’’ติ ญิฯ อนุวุสิ อนุวุสียิตฺถาติ วา อนุวุสีโตฯ ‘‘อสฺสู’’ติ อสฺส อุกาโรฯ อาปุโพฺพ สิลิส=อาลิงฺคเน, อาสิเลสิ อาสิเลสียิตฺถาติ วา อาสิลิโฎฺฐฯ ‘‘สานนฺตรสฺส ตสฺส โฐ’’ติ เฐ ปรรูปํ ปฐมกฺขรญฺจฯ อธิสยิ อธิสียิตฺถาติ วา อธิสยิโต ขโฎปิกํ ภวํ, อธิสยิตา ขโฎปิกา โภตาฯ เอวํ อารุหิ อารุหียิตฺถาติ วา อารุโฬฺห รุกฺขํ ภวํ, อารุโฬฺห รุโกฺข โภตา, ‘‘รุหาทีหิ โห ฬ จา’’ติ ตสฺส หกาโร ปุพฺพหการสฺส จ โฬฯ อนุชีริ อนุชีรียิตฺถาติ วา อนุชิโณฺณ วสลิํ ภวํ, อนุชิณฺณา วสลี โภตา, ‘‘ตราทีหิ ริโณฺณ’’ติ กฺตสฺส ริณฺณาเทโส ‘‘รานุพเนฺธ’’ตฺยาทินา อรภาคสฺส โลโป จฯ อนฺวชายิ อนฺวชายิตฺถาติ วา อนุชาโต มาณวโก มาณวิกํ, อนุชาตา มาณวิกา มาณวเกน, ‘‘ชนิสฺสา’’ติ นสฺส อาฯ</p>


<h3>๕๙. คมนตฺถา+กมฺมกา+ธาเร จ</h3>
<p>คมนตฺถโต  อกมฺมกโต จ กฺริยตฺถา อาธาเร โกฺต โหติ กตฺตริ จ ยถาปตฺตญฺจฯ ยา=ปาปุณเน, ยาตวโนฺต อสฺมินฺติ ยาตํ ฐานํฯ ยาตวโนฺต ยาตา, ยานํ ยาตํฯ เอตฺถ สนฺตมฺปิ กมฺมํ อนิจฺฉิตํฯ ยายิตาติ ยาโต ปโถฯ ‘‘เย คตฺยตฺถา, เต พุทฺธฺยตฺถาฯ เย พุทฺธฺยตฺถา, เต คตฺยตฺถา’’ติ วุตฺตตฺตา ตถลกฺขณํ ยาถาวโต อาคโต อภิสมฺพุโทฺธติ ตถาคโต อิติปิ โหติฯ อาสิตวโนฺต อสฺมินฺติ อาสิตํฯ อาสิตวโนฺต อาสิตาฯ อาสน+มาสิตํฯ</p>


<h3>๖๐. อาหารตฺถา</h3>
<p>อโชฺฌหารตฺถา อาธาเร โกฺต โหติ ยถาปตฺตญฺจฯ ภุตฺตวโนฺต+สฺมินฺติ ภุตฺตํฯ เอวํ ปีตํ, ‘‘คาปาน+มี’’ติ อีฯ ภุญฺชนํ ภุตฺตํ ปานํ ปีตํฯ ภุญฺชียิตฺถาติ ภุโตฺต โอทโนฯ เอวํ ปีตํ อุทกํฯ อกตฺตตฺถํ ภินฺนโยคกรณํฯ พหุลาธิการา กตฺตริปิ ‘‘อปิวิํสูติ ปีตา คาโว’’ติ โหเตวฯ สิท=ปาเก, ปสฺสิชฺชีติ ปสฺสโนฺน, ‘‘คมนตฺถ’’ ทินา โกฺต, ‘‘ภิทา’’ ทินา ตสฺส โน ปรรูปญฺจฯ อมญฺญิตฺถาติ มโตฯ อิจฺฉียิตฺถาติ อิโฎฺฐฯ อพุชฺฌิตาติ พุโทฺธ, ‘‘โธ ธหเภหี’’ติ ตสฺส โธฯ ปูชียิตฺถาติ ปูชิโต, จุราทิตฺตา ณิฯ เอวํ สีลียิตฺถาติ สีลิโตฯ รกฺขียิตฺถาติ รกฺขิโตฯ ขมียิตฺถาติ ขโนฺต, มสฺส นิคฺคหีตํฯ อโกฺกจฺฉียิตฺถาติ อกฺกุโฎฺฐ, อาสฺส รโสฺสฯ รุส=โรเส, อโรสีติ รุโฎฺฐ, ‘‘คมนตฺถา’’ ทินา กตฺตริ โกฺตฯ ญิมฺหิ รุสิโตฯ หร=หรเณ, อภิ+ วิ+อาปุโพฺพ , อภิพฺยาหรียิตฺถาติ อภิพฺยาหโฎฯ ทย=ทานคติหิํสาทาเนสุ, อทยียิตฺถาติ ทยิโตฯ หส=อาลิเกฺย, อหสีติ หโฎฺฐฯ กามียิตฺถาติ กโนฺต, ‘‘ณิณาปีนํ เตสู’’ติ เอตฺถ ‘‘ณิณาปีนํ’’ติ โยควิภาคา จุราทิณิโลโปฯ สํยมีติ สํยโตฯ นญปุโพฺพ, น มรีติ อมโต, นญสมาเส นสฺส โฎฯ</p>


<p>กฎฺฐํ ทุกฺขํ อาปโนฺนติ ผลภูเต ทุเกฺข กฎฺฐสทฺทสฺส วตฺตนโต ผลสฺส ภาวิตฺตา ภูเตเยว โกฺตฯ กส=คติหิํสาวิเลขเนสุ, อกสิ=หิํสีติ กฎฺฐํฯ</p>


<h3>๑๕๐. ภิทาทิโต โน กฺต+กฺตวนฺตูนํ</h3>
<p>ภิทาทีหิ ปเรสํ กฺต+กฺตวนฺตูนํ ตสฺส โน โหติฯ อากติคโณ+ยํฯ ‘‘โกฺต ภาวกเมฺมสู’’ติ กเมฺม อุปริ สพฺพตฺถ โกฺตฯ ภิชฺชิโตฺถติ ภิโนฺน, ตสฺส เน ปรรูปํฯ อภินฺทีติ ภินฺนวา, ‘‘กตฺตริ ภูเต’’ จฺจาทินา กฺตวนฺตุฯ เอว+มุปริปิฯ ฉิชฺชิตฺถาติ ฉิโนฺนฯ อฉินฺทีติ ฉินฺนวาฯ ฉท=อปวารเณ, ฉาทียิตฺถาติ ฉโนฺนฯ อฉาทยีติ ฉนฺนวา, จุราทิตฺตา ณิ, ตสฺส ‘‘ณิณาปีนํ เตสู’’ติ เอตฺถ ‘‘ณิ’’ อิติ โยควิภาคา โลโปฯ ขิท=อสหเน, ขิชฺชีติ ขิโนฺน ขินฺนวา, กตฺตริฯ เอว+มุปริปิฯ อุปฺปชฺชีติ อุปฺปโนฺน อุปฺปนฺนวาฯ สิท=ปาเก, อสิชฺชีติ สิโนฺน สินฺนวาฯ สท=วิสรณคตฺย วสาทนาทาเนสุ, สิทีติ สโนฺน สนฺนวาฯ ปีนีติ ปีโน ปีนวาฯ สู=ปสเว, สูนีติ สูโนฯ ปสวีติ สูนวาฯ ที=ขเย, ทียีติ ทีโน ทีนวาฯ ฑี+ลี=อากาสคมเน, ฑียีติ ฑีโน ฑีนวาฯ ลียิ  เลยิ อลียีติ ลีโน ลีนวาฯ อลุยีติ ลูโน ลูนวาฯ</p>


<h3>๑๕๑. ทาตฺวิ+โนฺน</h3>
<p>ทาโต กฺต+กฺตวนฺตูนํ ตสฺส อิโนฺน โหติฯ อทายิตฺถาติ ทิโนฺนฯ อทฺทีติ ทินฺนวาฯ</p>


<h3>๑๕๒. กิราทีหิ โณติ</h3>
<p>โณฯ อุปริ สพฺพตฺถ กฺต+กฺตวนฺตูนํติ โยเชตพฺพํฯ กิร=วิกิรเณ, อกิรียิตฺถาติ กิโณฺณฯ อกิรีติ กิณฺณวาฯ อปุรีติ ปุโณฺณ ปุณฺณวาฯ อขียิตฺถาติ ขีโณฯ อขียีติ ขีณวาฯ</p>


<h3>๑๕๓. ตราทีหิ ริโณฺณติ</h3>
<p>ตสฺส ริโณฺณฯ รกาโร อนฺตสราทิโลปโตฺถฯ อตรีติ ติโณฺณ ติณฺณวาฯ อชีรีติ ชิโณฺณ ชิณฺณวาฯ ปริจียิตฺถาติ จิโณฺณฯ ปริจียีติ จิณฺณวาฯ เอตฺถ จิสฺส วิกปฺปวิธานตฺตา ปน ปริจิต+อุปจิตาทโยปิ สิทฺธา เอวฯ</p>


<h3>๑๕๔. โค ภญฺชาทีหิติ</h3>
<p>ภญฺชาทิโต ตสฺส ค โหติฯ อภญฺชีติ ภโคฺค ภคฺควาฯ ‘‘คมนตฺถา’’ ทินา กตฺตริ กฺตปจฺจเย ตสฺส อิมินา คกาเร ปรรูปํ นิคฺคหีตโลโป จฯ ลค=สเงฺค, อลคีติ ลโคฺค ลคฺควาฯ มุชฺช=มุชฺชเน, นิมุชฺชีติ นิมุโคฺค นิมุคฺควา, เอตฺถ สํโยคาทิโลโปฯ วีช+ภยจลเนสุ, สํปุโพฺพ, สํวิชฺชีติ สํวิโคฺค สํวิคฺควาฯ</p>


<h3>๑๕๕. สุสา โขติ</h3>
<p>สุสโต  ปเรสํ กฺต+กฺตวนฺตูนํ ตสฺส โข โหติฯ สุส=โสเสฯ สุสฺสีติ สุโกฺข สุกฺขวาฯ</p>


<h3>๑๕๖. ปจา โก</h3>
<p>ปจา ปเรสํ กฺต+กฺตวนฺตูนํ ตสฺส โก โหติฯ ปจฺจีติ ปโกฺกฯ ปจีติ ปกฺกวาฯ</p>


<h3>๑๕๗. มุจา วาติ</h3>
<p>มุจา ปเรสํ กฺต+กฺตวนฺตูนํ ตสฺส โก วา โหติฯ มุจ=โมจเน, มุจฺจีติ มุโกฺก มุโตฺตฯ อมุจีติ มุกฺกวา มุตฺตวาฯ สโกฺก-ติณฺวาทีสุ ‘‘อิ ภี กา’’ ทินา สิทฺธํฯ อสกฺขีติ สโกฺกฯ กฺต+กฺตวนฺตูสุ สโตฺต สตฺตวาเตฺวว โหติฯ</p>


<h3>๑๐๖. มุห+พหานญฺจ เต กานุพเนฺธ+เตฺว</h3>
<p>มุห+พหานํ ทุหิสฺส จ ทีโฆ โหติ ตการาโท กานุพเนฺธ ตฺวาน+ตฺวาวชฺชิเตฯ มุห=เวจิเตฺต, พห+พฺรห+พฺรูห วุทฺธิยํฯ มุยฺหิตฺต พยฺหิตฺถาติ มูโฬฺห พาโฬฺห, ‘‘คมนตฺถา’’ ทินา อกมฺมกตฺตา กตฺตริ เกฺต ทีโฆ ‘‘รุหาทีหิ โห ฬ จา’’ติ ตสฺส โห จ หสฺส โฬ จ โหติฯ เอวํ คูโฬฺหฯ ‘‘กานุพเนฺธ+เตฺว’’ติ ยาว ‘‘สาสสฺส สิส วา’’ ตฺย+ธิกาโรฯ</p>


<h3>๑๐๗. วหสฺสุ+สฺส</h3>
<p>วหสฺส อุสฺส ทีโฆ โหติ เตฯ วุยฺหิตฺถาติ วูโฬฺห, ‘‘อสฺสู’’ติ อุกาเร อิมินา ทีโฆฯ</p>


<h3>๑๐๘. ธาสฺส หิ</h3>
<p>ธา=ธารเณ+ติมสฺส  หิ โหติ วา เตฯ นิธียิตฺถาติ นิหิโตฯ นิทหีติ นิหิตวา นิหิตาวีฯ</p>


<h3>๑๐๙. คมาทิรานํ โลโป+นฺตสฺส</h3>
<p>คมาทีนํ รการนฺตานญฺจ อนฺตสฺส โลโป โหติ เตฯ อคมีติ คโตฯ ขญฺญิตฺถาติ ขโต, กเมฺมฯ เอวํ หญฺญิตฺถาติ หโตฯ ตน=วิตฺถาเร, ตญฺญิตฺถาติ ตโตฯ ยม=อุปรเม, สํยมีติ สญฺญโต, ‘‘คมนตฺถา’’ ทินา กตฺตริ โกฺต, ‘‘เย สํสฺสา’’ติ นิคฺคหีตสฺส โญ ปุพฺพรูปญฺจฯ เอวํ อรมีติ รโตฯ กรียิตฺถาติ กโตฯ</p>


<h3>๑๑๐. วจาทีนํ วสฺสุ+ฎ วา</h3>
<p>วจาทีนํ วสฺส อุฎ วา โหติ กานุพเนฺธ อเตฺวฯ วุจฺจิตฺถาติ อุตฺตํฯ อสฺส อุ วุตฺตํ, อุภยตฺถ ปรรูปํฯ วส=นิวาเส, วสนํ อวสิ วสิํสุ เอตฺถาติ วา อุตฺถํ วุตฺถํ, ‘‘คมนตฺถา’’ ทินา โกฺต, ‘‘สาส วส สํส สํสา โถ’’ติ ตสฺส โถฯ</p>


<h3>๑๑๒. วทฺธสฺส วา</h3>
<p>วทฺธสฺส อสฺส วา อุ โหติ กานุพเนฺธ อเตฺวฯ อวทฺธีติ วุโทฺธ วโทฺธ, กตฺตริ เกฺต ‘‘โธ ธ+หเภหี’’ติ ตสฺส โธ, ตติยกฺขรโท จ สํโยคาทิโลโป จฯ วุตฺตีติ ‘‘สพฺพาทโย วุตฺติมเตฺต’’ติ โยควิภาคา อสฺส อุฯ วตฺตีติปิ ยถาลกฺขณํฯ</p>


<h3>๑๑๓. ยชสฺส ยสฺส ฎิ+ยี</h3>
<p>ยชสฺส  ยสฺส ฎิ+ยี โหนฺติ กานุพเนฺธ อเตฺวฯ ยชนํติ โกฺต, ‘‘ปุจฺฉาทิโต’’ติ ตสฺส เฐ ปรรูปาทิมฺหิ กเต อิฎฺฐํ ยิฎฺฐํฯ</p>


<h3>๑๑๔. ฐาสฺสิ</h3>
<p>ฐาสฺส อิ โหติ กานุพเนฺธ อเตฺวฯ อฎฺฐาสีติ ฐิโตฯ</p>


<h3>๑๑๕. คา+ปาน+มี</h3>
<p>คา+ปาน+มี โหติ กานุพเนฺธ อเตฺวฯ คานํ คีตํฯ ปานํ ปีตํฯ พหุลาธิการา ปิตฺวาฯ</p>


<h3>๑๑๖. ชนิสฺสา</h3>
<p>ชนิสฺส อา โหติ กานุพเนฺธ อเตฺวฯ อชนีติ ชาโต, ‘‘ฉฎฺฐิยนฺตสฺสา’’ติ อนฺตสฺส อา โหติฯ</p>


<h3>๑๑๗. สาสสฺส สิส วา</h3>
<p>สาสสฺส สิส โหติ กานุพเนฺธ อเตฺวฯ สาสนํติ โกฺต, ตสฺส ‘‘สาส วส สํส สสา โถ’’ติ เถ ปรรูปํ ปฐมกฺขโร จ, ‘‘ต+ถ+น+รา’’ ทินา ตสฺส โฎฯ ถสฺส โฐ, สิฎฺฐํฯ อญฺญตฺร สตฺถํฯ ‘‘คุหาทีหิ ยก’’ อิติ ยกปจฺจเย สาสียตีติ สิโสฺสฯ อุมฺหิ สาสิโยฯ</p>


<h3>๑๔๐. สานนฺตรสฺส ตสฺส โฐ</h3>
<p>สการนฺตา กฺริยตฺถา ปรสฺสา+นนฺตรสฺส ตสฺส ฐ โหติฯ ตุสฺสีติ ตุโฎฺฐ, ‘‘คมนตฺถา’’ ทินา เกฺต อิมินา ตสฺส เฐ  ปรรูปาทิฯ เอวํ ตุฎฺฐวาฯ ตพฺพ+กฺตีสุ โตสนํ ตุฎฺฐพฺพํ, ‘‘อญฺญตฺราปี’’ติ โอการาภาโวฯ เอวํ ตุฎฺฐิ, กานุพนฺธตฺตา น วุทฺธิฯ</p>


<h3>๑๔๑. กสสฺสิ+ม จ วา</h3>
<p>กสสฺมา ปรสฺสา+นนฺตรสฺส ตสฺส ฐ โหติ กสสฺส วา อิม จฯ กสียิตฺถาติ กิฎฺฐํฯ กิฎฺฐาทิํ วิย ทุปฺปสุํ, กเมฺม โกฺตฯ อิมาภาเว กฎฺฐํ, อกฎฺฐปากิมํ สาลิํฯ</p>


<h3>๑๔๒. ธโสฺต+ตฺรสฺตา</h3>
<p>เอเต สทฺทา นิปจฺจเนฺตฯ ธํส+ธํสเน, ธํสียิตฺถาติ ธโสฺต, พินฺทุโลโปฯ อุตฺรสีติ โอตฺรโสฺตฯ</p>


<h3>๑๔๓. ปุจฺฉาทิโต</h3>
<p>ปุจฺฉาทีหิ ปรสฺสา+นนฺตรสฺส ตสฺส ฐ โหติฯ ปุจฺฉียิตฺถาติ ปุโฎฺฐฯ ภชฺช=ปาเก, ภชียิตฺถาติ ภโฎฺฐ, สํโยคาทิโลโปฯ ยชิตฺถาติ ยิโฎฺฐ, ‘‘ยชสฺส ยสฺส ฎิ+ยี’’ติ ยิฯ</p>


<h3>๑๔๔. สาส วส สํส สสา โถ</h3>
<p>เอเตหิ ปรสฺสา+นนฺตรสฺส ตสฺส ถ โหติฯ สาสนํ สาสียิตฺถาติ วา สตฺถํฯ วสนํ วุตฺถํ, ‘‘อสฺสู’’ติ อุฯ ปสํสนํ ปสํสียิตฺถาติ วา ปสตฺถํฯ สส=คติ+หิํสา+ปาณเนสุ, สสนํ คมนํ หิํสนํ ชีวนญฺจ สตฺถํฯ อนุสาสียิตฺถาติ อนุสิโฎฺฐ, ตฺถสฺส โฎฺฐฯ</p>


<h3>๑๔๕. โธ ธ+ห+เตหิ</h3>
<p>ธการ  หการ ภการเนฺตหิ ปรสฺส ตสฺส ธ โหติฯ วทฺธิตฺถาติ กเมฺม เกฺต ตสฺส ธการาทิมฺหิ จ ‘‘วทฺธสฺส วา’’ติ อุกาเร กเต สํโยคาทิโลโป, วุโทฺธฯ ทุยฺหิตฺถาติ ทุทฺธํฯ ลภียิตฺถาติ ลทฺธํฯ</p>


<h3>๑๔๖. ทหา โฒ</h3>
<p>ทหา ปรสฺสา+นนฺตรสฺส ตสฺส ฒ โหติฯ ทยฺหิตฺถาติ ทโฑฺฒ, ปรรูปาทิมฺหิ กเต ‘‘จตุตฺถทุติเย’’ จฺจาทินา ฑกาโรฯ</p>


<h3>๑๔๗. พหสฺสุ+ม จ</h3>
<p>พหา ปรสฺสา+นนฺตรสฺส ตสฺส ฒ โหติ พหสฺสุ+ม จ ฒสนฺนิโยเคนฯ พห+พฺรห+พฺรูห=วุทฺธิยํฯ อพหีติ พุโฑฺฒฯ</p>


<h3>๑๔๘. รุหาทีหิ โห ฬ จ</h3>
<p>รุหาทีหิ ปรสฺสา+นนฺตรสฺส ตสฺส ห โหติ โฬ จ+นฺตสฺสฯ อารุหีติ อารุโฬฺหฯ คุยฺหิตฺถาติ คุโฬฺหฯ อพหีติ พาโฬฺหฯ ทฺวีสุ ‘‘มุหพหา’’ ทินา ทีโฆฯ</p>


<h3>๑๔๙. มุหา วาติ</h3>
<p>กฺตตสฺส หกาโร อนฺตสฺส วา โฬ จฯ อโมหีติ มุโฬฺห, มุโทฺธ, ตสฺส โธฯ (อตีตกาลิกปจฺจยวิธานํ)ฯ</p>


<h3>๖๔. โนฺต กตฺตริ วตฺตมาเน</h3>
<p>วตฺตมานเตฺถ  วตฺตมานโต กฺริยตฺถา โนฺต โหติ กตฺตริฯ ติฎฺฐตีติ ติฎฺฐโนฺต, ‘‘กตฺตริ โล’’ติ โล, ‘‘ฐาปานํ ติฎฺฐปิวา’’ติ ติฐาเทโสฯ กตฺตริ มาน+นฺต+ตฺยาทิสุ อิมินาว โลฯ</p>


<h3>๖๕. มาโนติ</h3>
<p>กตฺตริ มาโนฯ ติฎฺฐมาโนฯ</p>


<h3>๖๖. ภาวกเมฺมสุติ</h3>
<p>ภาวกเมฺมสุ มาโนฯ ฐานํ ฐียมานํฯ ‘‘โกฺย ภาวกเมฺมสฺว+ปโรเกฺขสุ มาน+นฺต+ตฺยาทีสู’’ติ ภาเว กเมฺม จ โกฺยฯ ‘‘กฺยสฺสา’’ติ อีมฯ ปจียตีติ ปจฺจมา โนฯ เกฺย ปุพฺพรูปํฯ</p>


<h3>๖๗. เต สฺสปุพฺพา+นาคเต</h3>
<p>อนาคเต อเตฺถ วตฺตมานโต กฺริยตฺถา เตนฺตมานา สฺสปุพฺพา โหนฺติ, เล อาสฺส โลโป, ฐสฺสตีติ ฐสฺสโนฺต ฐสฺสมาโนฯ ฐียิสฺสตีติ ฐียิสฺสมานํ, เกฺย อี, ‘‘ญิพฺยญฺชนสฺสา’’ติ ญิฯ อสฺส ตฺยาทิวิสยตฺตา ‘‘อาอีสฺสา’’ ทินา อิญ น โหติ, ออีหิ สหจริตตฺตา สฺสาสฺสฯ ปจฺจิสฺสตีติ ปจฺจิสฺสมาโน โอทโนฯ ‘‘รา นสฺส โณ’’ติ เณ ปเตฺต –</p>


<h3>๕,๑๗๒. น นฺต+มาน+ตฺยาทีนํ</h3>
<p>รนฺตโต  ปเรสํ นฺต+มาน+ตฺยาทีนํ นสฺส โณ น โหติฯ กโรตีติ กโรโนฺต กุรุมาโน, ‘‘ตนาทิโตฺว’’ติ โอฯ</p>


<h3>๕,๑๗๓. คม ยมิ+สาส ทิสานํ วา จฺฉง</h3>
<p>เอเตสํ วา จฺฉง โหติ นฺต+มาน+ตฺยาทีสุฯ ง-นุพนฺธตฺตา อนฺตสฺส โหติ, คจฺฉโนฺต คจฺฉมาโนฯ ยม=อุปรเม, ยจฺฉโนฺต ยจฺฉมาโนฯ อิจฺฉโนฺต อิจฺฉมาโนฯ อาส=อุปเวสเน, อจฺฉโนฺต อจฺฉมาโน, ‘‘พฺยญฺชเน’’จฺจาทินา รโสฺสฯ ทิส=อติสชฺชเน, ทิจฺฉโนฺต ทิจฺฉมาโนฯ ววตฺถิตวิภาสตฺตา วาสทฺทสฺส อญฺญปจฺจเยสุ จ กฺวจิ, อิจฺฉียตีติ อิจฺฉิตพฺพํ, อิจฺฉนํ อิจฺฉา, ‘‘อิตฺถิย+มณา’’ ทินา อปฺปจฺจโยฯ อิจฺฉิตํ, อิจฺฉิตพฺพํ, อิจฺฉิตุํฯ อเญฺญสญฺจ โยควิภาคา, ปเวจฺฉโนฺตฯ</p>


<h3>๑๗๔. ชร+มราน+มียง</h3>
<p>เอเตส+มียง วา โหติ นฺต+มาน+ตฺยาทีสุฯ ชียโนฺตฯ ‘‘ชรสทา’’ ทิจฺจาทินา อีมฯ ชีรโนฺตฯ ชียมาโน ชีรมาโนฯ มียโนฺต มรโนฺต, มียมาโน มรมาโนฯ</p>


<h3>๑๗๕. ฐาปานํ ติฎฺฐปิวา</h3>
<p>ฐาปานํ ติฎฺฐปิวา โหนฺติ วา นฺตาทีสุฯ ติฎฺฐโนฺต, ติฎฺฐมาโนฯ ปิวโนฺต ปิวมาโนฯ</p>


<h3>๑๗๖. คม+วท+ทานํ ฆมฺม+วชฺช+ทชฺชา</h3>
<p>คมาทีนํ  ฆมฺมาทโย วา โหนฺติ นฺตาทีสุฯ ฆมฺมโนฺต คจฺฉโนฺต, วชฺชโนฺต วทโนฺต, ทชฺชโนฺต ททโนฺตฯ</p>


<h3>๑๗๗. กรสฺส โสสฺส กุพฺพ กุรุ กยิรา</h3>
<p>กรสฺส สโอการสฺส กุพฺพาทโย วา โหนฺติ นฺตาทีสุฯ กุพฺพโนฺต กยิรโนฺต กโรโนฺต, เอวํ กุพฺพมาโน อิจฺจาทิฯ อญฺญตฺร ‘‘มานสฺส มสฺสา’’ติ มานสฺส มสฺส โลเป กราโณฯ ‘‘โสสฺสา’’ติ วุตฺตตฺตา กตฺตริเยวฯ</p>


<h3>๑๗๘. คหสฺส เฆโปฺป</h3>
<p>คหสฺส วา เฆโปฺป โหติ นฺตาทีสุฯ เฆปฺปโนฺต เฆปฺปมาโนฯ</p>


<h3>๑๗๙. โณ นิคฺคหีตสฺส</h3>
<p>คหสฺส นิคฺคหีตสฺส โณ โหติ, ‘‘มํ วา รุธาทีนํ’’ติ มํ, คณฺหิตพฺพํ, คณฺหิตุํ, คณฺหโนฺตฯ</p>


<h3>๑๓๐. นฺต+มาน+นฺติ+ยิ+ยุํสฺวา+ทิโลโปติ</h3>
<p>อาทิโลโปฯ อส=ภุวิ, ภวตีติ สโนฺต สมาโนฯ</p>


<h3>๑๓๑. ปาทิโต ฐาสฺส วา ฐโห กฺวจิติ</h3>
<p>ฐาสฺส ปาทีสุ ฐโหฯ สณฺฐหโนฺตฯ สนฺติฎฺฐโนฺตฯ</p>


<p>(วตฺตมานปจฺจยนฺตนโย)ฯ</p>


<h3>๖๑. ตุํ ตาเย ตเว ภาเว ภวิสฺสติ กฺริยายํ ตทตฺถายํ</h3>
<p>ภวิสฺสติอเตฺถ  วตฺตมานโต กฺริยตฺถา ภาเว ตุมาทโย โหนฺติ กฺริยายํ ตทตฺถายํ ปตียมานายํฯ กรณาย คจฺฉติ กาตุํ คจฺฉติฯ ‘‘ตุํตุนตเพฺพสุ วา’’ติ กรสฺส วา อา โหติ, ปุพฺพรูเป กตฺตาเยฯ ‘‘กรสฺสา ตเว’’ติ นิจฺจํ อา, กาตเวฯ นิปาตตฺตา ‘‘อสเงฺขฺยหิ สพฺพาสํ’’ติ จตุตฺถีสสฺส โลโปฯ เอว+มุปริ ตุนาทีสุฯ กตฺตุํ กาเมตีติ กตฺตุกาโม, อภิสงฺขริตุ+มากงฺขติฯ สทฺธมฺมํ สุณิตุํ, ญิมฺหิ นาคเม ตสฺส โณ, นาคมตฺตา น วุทฺธิฯ โสตเว โสตุํ สุณิตุํ วา ปเตฺถหิฯ เอวํ อนุภวิตุํ, ปจิตุํฯ คนฺตุํ, ‘‘มนานํ นิคฺคหีตํ’’ติ นิคฺคหีตํฯ คมิตุํ, ขนฺตุํ, ขนิตุํ, หนฺตุํ, หนิตุํ, มนฺตุํ, มนิตุํ, หริตุํ, อนุสฺสริตุํ อิจฺฉติฯ ตถา ตุทิตุํ, ปวิสิตุํ, อุทฺทิสิตุํ, โภตฺตุํ, สยิตุํ, เนตุํ, ชุโหตุํ, ปชหิตุํ, ปหาตุํ, ทาตุํ, โรทฺธุํ, รุนฺธิตุํ, โภตฺตุํ, ภุญฺชีตุํ, เฉตฺตุํ, ฉินฺทิตุํ, สิพฺพิตุํ, อูมฺหิ วสฺส โพ, ทฺวิตฺตํ, พุทฺธุํ, ตสฺส โธฯ พุชฺฌิตุํ, ยุกฯ ชานิตุํ ญา=อวโพธเนฯ ชนิตุํฯ เชตุํ ชินิตุํฯ ปตฺตุํ ปาปุณิตุํฯ เกตุํ กิณิตุํฯ วินิเจฺฉตุํ, อิสฺส เอ, วินิจฺฉินิตุํฯ คเหตุํ คณฺหิตุํฯ โจริตุํ โจเรตุํ โจรยิตุํ, ปาเลตุํ ปาลยิตุํฯ ปโยชเก-ภาเวตุํ ภาวยิตุํ, กาเรตุํ การยิตุํ การาเปตุํ การาปยิตุํ อิจฺฉติ+จฺจาทิฯ</p>


<p>เอวํ กฺริยตฺถกฺริยายํ คมฺยมานายํ, ยถา สุโพทฺธุํ วกฺขามิ, เอวํ ทฎฺฐุํ คจฺฉติ, คนฺตุ+มารภติ, คนฺตุํ ปโยเชติ, ทเสฺสตุ+มาห อิจฺจาทิฯ</p>


<p>อรหสกฺกาทีสุปิ  สิทฺธํ, ตถา กาล สมยเวลาสุฯ โก ตํ นินฺทิตุ+มรหติ, ราชา ภวิตุ+มรหติ, อรโห ภวํ วตฺตุํ, สกฺกา เชตุํ ธเนน วา, สกฺกา ลทฺธุํ, ภสฺส โธฯ กตฺตุํ สกฺขิสฺสติฯ ภโพฺพ นิยามํ โอกฺกมิตุํ, อภโพฺพ กาตุํฯ อนุจฺฉวิโก ภวํ ทานํ ปฎิคฺคเหตุํ, อิทํ กาตุํ อนุรูปํ, ทานํ ทาตุํ ยุตฺตํ, ทาตุํ วตฺตุญฺจ ลภติฯ เอวํ วฎฺฎติ ภาสิตุํ, ฉินฺทิตุํ น จ กปฺปติ อิจฺจาทิฯ ตถากาโล ภุญฺชิตุํ, สมโย ภุญฺชิตุํ, เวลา ภุญฺชิตุํฯ</p>


<p>อลมเตฺถปิ สิทฺธํ, อลเมว ทานานิ ทาตุํ, อลเมว ปุญฺญานิ กาตุํฯ</p>


<h3>๖๒. ปฎิเสเธ+ลํขลูนํ กฺตุน กฺตฺวาน กฺตฺวา วา</h3>
<p>อลํ+ขลุสทฺทานํ ปฎิเสธนตฺถานํ ปโยเค กฺตุนาทโย วา โหนฺติ ภาเวฯ อลํปุโพฺพ, สุ=สวเน, อลํ สวนํ กตฺวา ขลุ สวนํ กตฺวาติ อลํ โสตุน ขลุ โสตุน อลํ สุตฺวาน ขลุ สุตฺวาน อลํ สุตฺวา ขลุ สุตฺวาฯ นิปาตตฺตา สิโลโปฯ</p>


<h3>๖๓. ปุเพฺพ+กกตฺตุกานํ</h3>
<p>เอโก กตฺตา เยสํ พฺยาปารานํ, เตสุ โย ปุโพฺพ, ตทตฺถโต กฺริยตฺถา ตุนาทโย โหนฺติ ภาเวฯ ‘‘ตุํตุนา’’ ทินา กรสฺส อา, โส กาตุน กมฺมํ คจฺฉติ, อกาตุน ปุญฺญํ กิลิสฺสนฺติฯ รโลเป กมฺมํ กตฺวาน ภทฺรกํ, ปุญฺญานิ กตฺวา สคฺคํ คจฺฉติฯ อภิสงฺขรณํ กตฺวา อภิสงฺขริตฺวา กริตฺวา วา ฯ ตถา สิพฺพิตฺวา ฉาทยิตฺวา ชานิตฺวา ธมฺมํ สุตฺวา สุตฺวาน ธมฺมํ โมทติ, สุณิตฺวา, ปตฺวา ปาปุณิตฺวา, กินิตฺวา, เชตฺวา ชินิตฺวา ชิตฺวา, โจเรตฺวา โจรยิตฺวา, ปูเชตฺวา ปูชยิตฺวา, ตถา เมตฺตํ ภาเวตฺวา ภาวยิตฺวา, วิหารํ กาเรตฺวา การยิตฺวา การาเปตฺวา การาปยิตฺวา สคฺคํ คมิสฺสนฺติ+จฺจาทิฯ ปุเพฺพติ กิํ, ภุญฺชติ จ ปจติ จฯ ‘‘อปตฺวา นทิํ ปพฺพโต, อติกฺกมฺม ปพฺพตํ นที’’ติอาทีสุ ภูธาตุสฺส สมฺภวา เอกกตฺตุกตา ปุพฺพกาลตา จ คมฺยเตฯ ‘‘ภุตฺวา ภุตฺวา คจฺฉตี’’ติ อิมินาว สิทฺธํ, อาภิกฺขญฺญนฺตุ ทฺวิพฺพจนาว คมฺยเตฯ กถํ ‘‘ชีวคฺคาหํ อคาหยิ, กายปฺปจาลกํ คจฺฉตี’’ติ, ฆณเนฺตน กฺริยาวิเสสเนน สิทฺธํ, ยถา โอทนปากํ สยตีติฯ</p>


<h3>๑๖๔. โปฺย วา ตฺวาสฺส สมาเส</h3>
<p>ตฺวาสฺส วา โปฺย โหติ สมาเสฯ ปกาโร ‘‘เปฺย สิสฺสา’’ติ วิเสสนโตฺถฯ อภิปุโพฺพ ปาทิสมาโส, อภิวทนํ กตฺวา อภิวาทิย ภาสิสฺสํฯ ตถา อภิภุยฺย, ทฺวิตฺตรสฺสานิฯ สิ=สเย –</p>


<h3>๘๘. เปฺย สิสฺสา</h3>
<p>สิสฺส อา โหติ ปฺยาเทเสฯ นิสฺสยนํ กตฺวา นิสฺสายฯ ปุพฺพรูเป วิภชฺช วิภชิยฯ ทิส=อติสชฺชเน, อุทฺทิสฺสฯ ปวิสฺส ปวิสิย ปวิสิตฺวา, อุปนย, อติเสยฺย อติสยิตฺวา, โอหาย โอหิตฺวาฯ อาทาย, ทาสฺสิ+ยง, อาทิยฯ ปฎฺฐาย, วิเจยฺย, วิญฺญาย วิชานิตฺวา, สมาเสติ กิํ, ปตฺวาฯ กฺวจา+ สมาเสปิ  พหุลาธิการา, ลตํ ทเนฺตหิ ฉินฺทิยฯ ตถา ภุญฺชิตฺวาฯ</p>


<h3>๑๖๕. ตุํ+ยานา</h3>
<p>ตฺวาสฺส วา ตุํ+ยานา โหนฺติ สมาเส กฺวจิฯ อภิหรณํ กตฺวา อภิหฎฺฐุํ, อภิหริตฺวา, ปาทิสมาโส, ‘‘ปุจฺฉาทิโต’’ติ ตสฺส โฐ ปรรูปาทิ จฯ อนุโมทนํ กตฺวา อนุโมทิยาน อนุโมทิตฺวา วา, กานุพเนฺธปิ ‘‘วา กฺวจี’’ติ วิกปฺปตฺตา ‘‘ลหุสฺสุปนฺตสฺสา’’ติ โอกาโรฯ กฺวจา+สมาเสปิ พหุลาธิการา, ทฎฺฐุํ, ทิสโต ตฺวาสฺส ตุมาเทเส ทิสสฺส ทสฯ อญฺญตฺร ‘‘ทิสา วาน+วา ส จา’’ติ ตฺวาสฺส วาน+วา ส โหนฺติ, ทิสฺวาฯ เอวํ ลภนํ กตฺวา ลทฺธา ธนํติอาทีสุ ตสฺส โธ ภวติฯ</p>


<p>อิติ ปโยคสิทฺธิยํ ขาทิกโณฺฑ สตฺตโมฯ</p>


<h2>ปโยคสิทฺธิ นิคมนํ</h2>
<ol>
<li>
เย  
นนฺตตนฺตรตนากรมนฺถเนน,  
  
มนฺถาจโลลฺลสิตญาณวเรน ลทฺธา;  
  
สารามตา+ติสุขิตา สุขยนฺติ จ+เญฺญ,  
  
เต เม ชยนฺติ คุรโว คุรโว คุเณหิฯ  
</li>
  
<li>
ยสฺส สาธุคุณุพฺภูต-กิตฺติ สพฺพตฺต ปตฺถฎา;  
  
โมคฺคลฺลาโน มหาปโญฺญ, ชยตี โส ห สพฺพทาฯ  
</li>
  
<li>
ปรมปฺปิจฺฉตา+เนก-สโนฺตสูปสเมสินํ;  
  
สุจิสเลขวุตฺตีนํ, สทา+รญฺญนิวาสินํฯ  
</li>
  
<li>
สาสนุโชตการีน+มาเจรตฺต+มุปาคตํ;  
  
อุทุมฺพรคิรีขฺยาตา+ยตนํ ยติปุงฺควํฯ  
</li>
  
<li>
เมธงฺกโรติ อาขฺยาต-นามเธยฺยํ ตโปธนํ;  
  
เถรํ ถิรทยา เมธา-นิธานํ สาธุ ปูชิตํฯ  
</li>
  
<li>
สิสฺสํ สหาย+มาคมฺม, กลฺยาณมิตฺต+มตฺตโน;  
  
โสเธตุํ สาสนํ สตฺถุ, ปรกฺกม+มกาสิ โยฯ  
</li>
  
<li>
สงฺฆรกฺขิตนาเมน, มหาเถเรน ธีมตา;  
  
นิวาสภูเตนา+เนก-คุณาน+ปฺปิจฺฉตาทินํฯ  
</li>
  
<li>
โมคฺคลฺลานพฺยากรณ-ปโยคกฺกมสาธกา;  
  
เอตฺตาวตา กตา เอสา, ปโยคสิทฺธิ นิฎฺฐิตาฯ  
</li>
  
<li>
เตเนว  
รจิตา สาธุ, สาสโนทยการินา;  
  
ขุทฺทสิกฺขาย ฎีกา จ, ตถา สมฺพนฺธจินฺตนาฯ  
</li>
  
<li>
สุสทฺทสิทฺธิํ โย โยค-นิจฺฉยํ สพฺภิ วณฺณิตํ;  
  
อกา สุโพธาลงฺการํ, ตถา สมฺพนฺธจินฺตนํฯ  
</li>
  
<li>
สตฺถสญฺจิตปุเญฺญน, นิพฺพานสาธกํ หิตํ;  
  
สาเธโนฺต โลกนาถสฺส, สทฺธโมฺม ติฎฺฐตํ จิรนฺติฯ  
</li>
  
อิติ สงฺฆรกฺขิตมหาสามิเถรปาทวิรจิตา  
</li>
  
ปโยคสิทฺธิ นิฎฺฐิตาฯ  
</li>
  
<p>(วิเสสลกฺขณํ)ฯ ยถาวุตฺตานํ ปน ปโยคสิทฺธินิคมน คาถานํ เอกาทสนฺนํ ปุเพฺพเยว วกฺขมานา อิมา คาถาโย ทิสฺสนฺติ โปราเณ สีหฬมูลปโยคสิทฺธิปาเฐฯ ตา จ คาถาโย ปจฺฉา สีหฬมูลปโยคสิทฺธิสํโสธเกน เมธงฺกโรติ ครูหิ คหิตนามเธเยฺยน เถเรน ปกฺขิตฺตาติ เวทิตพฺพา, ตสฺมา มยํ ตา คาถาโย สพฺพปจฺฉาเยว อิมสฺมิํ-ฐาเน ฐเปมฯ ตา ปน คาถาโย กตมาติ เจ –
</ol></p>


<ol>
<li>
จาควิกฺกมสทฺธานุ-สมฺปนฺนคุณสามิโน;  
  
ปรกฺกมนรินฺทสฺส, สีหฬินฺทสฺส ธีมโตฯ  
</li>
  
<li>
อตฺรเชนา+นุชาเตน, ภูปาลกุลเกตุนา;  
  
ทิสนฺตปตฺถโฎทาร-วิกฺกเมน ยสสฺสินาฯ  
</li>
  
<li>
ภุวเนกภุชเวฺหน, มหาราเชน ธีมตา;  
  
จตุปจฺจยทาเนน, สตตํ สมุปฎฺฐิโตฯ  
</li>
  
<li>
‘‘ชมฺพุโทณี’’ติ  
วิขฺยาตา –  
  
วาเส นิวสโต สโต;  
  
สุมงฺคลมหเตฺถร –  
  
สามิโน สุจิวุตฺติโนฯ  
</li>
  
<li>
วํเส วิสุเทฺธ สํชาโต,  
  
ปนฺถเสนาสเน รโต;  
  
ปริยตฺติมหาสินฺธุ –  
  
นิยฺยามกธุรนฺธโรฯ  
</li>
  
<li>
อปฺปิจฺฉาทิคุณูเปโต, ชินสาสนมามโก;  
  
วเนรตมหเตฺถโร, เมธงฺกรสมวฺหโยฯ  
</li>
  
<li>
ปาฎวตฺถาย ภิกฺขูนํ, วินเย สุวิสารโท;  
  
ปโยคสิทฺธิํ โสธยิ, สทา สปฺปญฺญโคจรํฯ  
</li>
  
<li>
อิมํ ลิขิตปุเญฺญน, เมเตฺตกฺยํ อุปสํกมิ;  
  
ปติฎฺฐหิตฺวา สรเณ, สุปฺปติฎฺฐามิ สาสเนติฯ  
</li>
  
ปโยคสิทฺธิสิทฺธํฯ  
</li>
  
  
  
  
  