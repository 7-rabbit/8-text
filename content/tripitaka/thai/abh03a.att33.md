<h1>๑๘. อฎฺฐารสมวโคฺค</h1>
<h3>๑. มนุสฺสโลกกถาวณฺณนา</h3>
<p> อิทานิ   มนุสฺสโลกกถา นาม โหติฯ ตตฺถ ‘‘ตถาคโต โลเก, ชาโต โลเก สํวโฑฺฒ, โลกํ อภิภุยฺย วิหรติ  อนุปลิโตฺต โลเกนา’’ติ (สํ. นิ. ๓.๙๔) สุตฺตํ อโยนิโส คเหตฺวา ‘‘ภควา ตุสิตภวเน นิพฺพโตฺต ตเตฺถว วสติ, น มนุสฺสโลกํ อาคจฺฉติ, นิมฺมิตรูปมตฺตกํ ปเนตฺถ ทเสฺสตี’’ติ เยสํ ลทฺธิ, เสยฺยถาปิ เอตรหิ เวตุลฺลกานํเยว, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ปุโฎฺฐกาเสน เจว สุตฺตสาธเนน จ สญฺญาเปตุํ ติอาทิมาหฯ ติ ปรวาที ตุสิตปุรํ สนฺธาย วทติฯ สตฺถารา ปเนตํ มนุสฺสโลกเญฺญว สนฺธาย โลกํ วุตฺตํฯ ติ ปรวาที มนุสฺสโลกํ อภิภวิตฺวาติ ทิฎฺฐิยา วทติ, สตฺถา ปน อารมฺมณโลกํ อภิภวิตฺวา วิหาสิฯ ติ ปรวาที มนุสฺสโลเกน อนุปลิตฺตตํว สนฺธาย วทติ, สตฺถา ปน โลกธเมฺมสุ กิเลเสหิ อนุปลิโตฺต วิหาสิฯ ตสฺมา อสาธกเมตนฺติฯ</p>

</p>


<h3>๒. ธมฺมเทสนากถาวณฺณนา</h3>
<p> อิทานิ ธมฺมเทสนากถา นาม โหติฯ ตตฺถ ‘‘ตุสิตปุเร ฐิโต ภควา ธมฺมเทสนตฺถาย อภินิมฺมิตํ เปเสสิ, เตน เจว ตสฺส จ เทสนํ สมฺปฎิจฺฉิตฺวา อายสฺมตา อานเนฺทน ธโมฺม  เทสิโต, น พุเทฺธน ภควตา’’ติ เยสํ ลทฺธิ, เสยฺยถาปิ เวตุลฺลกานเญฺญว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เตน ธโมฺม เทสิโต, เสฺวว สตฺถา ภเวยฺยา’’ติ โจเทตุํ ติอาทิมาหฯ อิตโร ตถา อสมฺปฎิจฺฉโนฺต ปฎิกฺขิปติฯ เสสเมตฺถ อุตฺตานตฺถเมวาติฯ</p>

</p>


<h3>๓. กรุณากถาวณฺณนา</h3>
<p> อิทานิ  กรุณากถา นาม โหติฯ ตตฺถ ปิยายิตานํ วตฺถูนํ วิปตฺติยา สราคานํ ราควเสน กรุณาปติรูปิกํ ปวตฺติํ ทิสฺวา ‘‘ราโคว  กรุณา นาม, โส จ ภควโต นตฺถิ, ตสฺมา นตฺถิ พุทฺธสฺส ภควโต กรุณา’’ติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘กรุณา นาเมสา นิกฺกิเลสตาย เจว สตฺตารมฺมณตาย จ เจโตวิมุตฺติตาย จ เอกาทสานิสํสตาย จ เมตฺตาทีหิ สมานชาติกา, ตสฺมา ยทิ ภควโต กรุณา นตฺถิ, เมตฺตาทโยปิสฺส น สิยุ’’นฺติ โจทนตฺถํ ติอาทิมาหฯ ติ ปเญฺห ตถารูปํ โวหารํ อปสฺสโนฺต ปฎิกฺขิปติฯ เสสเมตฺถ อุตฺตานตฺถเมวาติฯ</p>

</p>


<h3>๔. คนฺธชาตกถาวณฺณนา</h3>
<p> อิทานิ คนฺธชาตกถา นาม โหติฯ ตตฺถ เยสํ พุเทฺธ ภควติ อโยนิโส เปมวเสน ‘‘ภควโต อุจฺจารปสฺสาโว อเญฺญ คนฺธชาเต อติวิย อธิคณฺหาติ, นตฺถิ ตโต จ สุคนฺธตรํ คนฺธชาต’’นฺติ ลทฺธิ, เสยฺยถาปิ เอกจฺจานํ อนฺธกานเญฺจว  อุตฺตราปถกานญฺจ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถาปาฬิเมว นิยฺยาตีติฯ</p>

</p>


<h3>๕. เอกมคฺคกถาวณฺณนา</h3>
<p> อิทานิ เอกมคฺคกถา นาม โหติฯ ตตฺถ เยสํ พุเทฺธ ภควติ อโยนิโส เปมวเสเนว  ‘‘ภควา โสตาปโนฺน หุตฺวา สกทาคามี, สกทาคามี หุตฺวา อนาคามี, อนาคามี หุตฺวา อรหตฺตํ สจฺฉากาสิ, เอเกเนว ปน อริยมเคฺคน จตฺตาริ ผลานิ สจฺฉากาสี’’ติ ลทฺธิ, เสยฺยถาปิ เตสเญฺญว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ จตูหิ ผเลหิ สทฺธิํ อุปฺปนฺนานํ จตุนฺนํ ผสฺสาทีนํ เอกโต  สโมธานวเสน โจเทตุํ นฺติอาทิมาหฯ ติอาทิ ‘‘กตรมเคฺคน สจฺฉิกโรตี’’ติ ปุจฺฉนตฺถํ วุตฺตํฯ ติ จ วุเตฺต เตน สกฺกายทิฎฺฐิอาทีนํ ปหานาภาววเสน โจเทติฯ ติ พุทฺธภูตสฺส โสตาปนฺนภาโว นตฺถีติ ปฎิกฺขิปติฯ ปรโต ปญฺหทฺวเยปิ เอเสว นโยฯ เสสเมตฺถ ยถาปาฬิเมว นิยฺยาตีติฯ</p>

</p>


<h3>๖. ฌานสงฺกนฺติกถาวณฺณนา</h3>
<p> อิทานิ ฌานสงฺกนฺติกถา นาม โหติฯ ตตฺถ เยสํ ‘‘อิธ, ภิกฺขเว, ภิกฺขุ วิวิเจฺจว กาเมหิ ปฐมํ ฌานํ อุปสมฺปชฺช วิหรติ, วิตกฺกวิจารานํ วูปสมา ทุติยํ ฌานํ, ตติยํ ฌานํ, จตุตฺถํ ฌานํ อุปสมฺปชฺช วิหรตี’’ติ (สํ. นิ. ๕.๙๒๓-๙๓๔) อิมํ ปฎิปาฎิเทสนํ  นิสฺสาย ‘‘ตสฺส ตสฺส ฌานสฺส อุปจารปฺปวตฺติํ วินาว ฌานา ฌานํ สงฺกมตี’’ติ ลทฺธิ, เสยฺยถาปิ มหิสาสกานเญฺจว เอกจฺจานญฺจ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เต ทุติยชฺฌานูปจารํ อปฺปตฺวา อุปฺปฎิปาฎิยา ปฐมชฺฌานา ทุติยชฺฌานเมว สงฺกมติ, ปฐมโต ตติยํ, ทุติยโต จตุตฺถมฺปิ สงฺกเมยฺยา’’ติ โจเทตุํ ติอาทิมาหฯ ติอาทิ ‘‘ยทิ ปฐมโต อนนฺตรํ ทุติยํ, ทุติยาทีหิ วา ตติยาทีนิ สมาปชฺชติ, เอกาวชฺชเนน สมาปเชฺชยฺยา’’ติ โจทนตฺถํ วุตฺตํฯ ติ ปฐมํ กาเม อาทีนวโต มนสิ กโรโต ปจฺฉา อุปฺปชฺชติฯ ฌานกฺขเณ ปเนส นิมิตฺตเมว มนสิ กโรติฯ นฺติ ‘‘ยทิ ปุริมชวนโต ปจฺฉิมชวนํ วิย อนนฺตรํ อุปฺปเชฺชยฺย, ฐเปตฺวา ปุริมปจฺฉิมภาวํ ลกฺขณโต ตเญฺญว ตํ ภเวยฺยา’’ติ โจเทตุํ ปุจฺฉติฯ อิมินา อุปาเยน  สพฺพตฺถ อโตฺถ เวทิตโพฺพฯ ติอาทีหิ ปฎิปาฎิยา ฌานานํ เทสิตภาวํ ทีเปติ, น อนนฺตรุปฺปตฺติํ, ตสฺมา อสาธกนฺติฯ</p>

</p>


<h3>๗. ฌานนฺตริกกถาวณฺณนา</h3>
<p> อิทานิ  ฌานนฺตริกกถา นาม โหติฯ ตตฺถ เยสํ สมเย ‘‘ปญฺจกนเย ปญฺจ ฌานานิ วิภตฺตานิ, เกวลํ ตโย สมาธี อุทฺทิฎฺฐา’’ติ อวิตกฺกวิจารมตฺตสฺส สมาธิโน โอกาสํ อชานนฺตานํ ‘‘ปฐมสฺส จ ทุติยสฺส จ ฌานสฺส อนฺตเร ฌานนฺตริกา นาม เอสา’’ติ ลทฺธิ, เสยฺยถาปิ สมฺมิติยานเญฺจว เอกจฺจานญฺจ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ฌานมฺปิ เจตสิกา ธมฺมา, ผสฺสาทโยปิ, ตสฺมา ยทิ ฌานนฺตริกา นาม ภเวยฺย, ผสฺสนฺตริกาทีหิปิ ภวิตพฺพ’’นฺติ โจทนตฺถํ ติอาทิมาห ฯ</p>


<p>ติ ‘‘ยทิ ฌานนฺตริกา นาม ภเวยฺย, ทุติยตติยาทีนิปิ ฌานาเนว, เตสมฺปิ อนฺตริกาย ภวิตพฺพ’’นฺติ โจทนตฺถํ วุตฺตํฯ โส เกวลํ ลทฺธิยา อภาเวน ปฎิกฺขิปติ เจว ปฎิชานาติ จฯ ติ ปุโฎฺฐ ลทฺธิวเสน ปฎิชานาติฯ</p>


<p> ติอาทิ ‘‘ติณฺณมฺปิ สมาธีนํ สมาธิภาเว สมาเน อวิตโกฺก วิจารมโตฺตว สมาธิ ฌานนฺตริโก, น อิตโรติ โก เอตฺถ วิเสสเหตู’’ติ โจทนตฺถํ วุตฺตํฯ</p>


<p> นฺติ ปฐมทุติยานิ สนฺธาย ปุจฺฉติฯ อิตโร ‘‘เตสํ ปจฺจุปฺปนฺนานํเยว อนฺตเร อวิตโกฺก วิจารมโตฺต สมาธิ ฌานนฺตริโก นาม โหตี’’ติ ลทฺธิยา ปฎิชานาติฯ นฺติ ปุโฎฺฐ ติณฺณํ เอกกฺขเณ ปวตฺติ น ยุตฺตาติ ปฎิชานาติ ฯ นฺติ จตุกฺกนยวเสน ปุจฺฉติฯ สกวาที ตสฺมิํ นเย ตสฺส อภาวา ปฎิกฺขิปติฯ ติ เอตฺถายมธิปฺปาโย – ยถา เตสุ ตีสุ สมาธีสุ เทฺว สมาธี ฌานาเนว, น ฌานนฺตริกา, เอวํ อิตเรนปิ ฌาเนเนว ภวิตพฺพํ, น ฌานนฺตริกายาติฯ</p>

</p>


<h3>๘. สมาปโนฺน สทฺทํ สุณาตีติกถาวณฺณนา</h3>
<p> อิทานิ  สมาปโนฺน สทฺทํ สุณาตีติกถา นาม โหติฯ ตตฺถ ‘‘ยสฺมา ปฐมสฺส ฌานสฺส สโทฺท กณฺฑโก วุโตฺต ภควตา, ยทิ จ สมาปโนฺน ตํ น สุเณยฺย, กถํ กณฺฑโก สิยาฯ ตสฺมา สมาปโนฺน สทฺทํ, สุณาตี’’ติ เยสํ ลทฺธิ, เสยฺยถาปิ ปุพฺพเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ ‘‘สมาปนฺนสฺส ตาว ปญฺจทฺวารปฺปวตฺตํ นตฺถิ, ตสฺมิํ อสติ  ยทิ โส สทฺทํ สุเณยฺย, รูปมฺปิ ปเสฺสยฺยา’’ติ โจทนตฺถํ วุตฺตํฯ ติ วิเกฺขปกรตฺตา วุตฺตํฯ โอฬาริเกน หิ สเทฺทน โสเต ฆฎฺฎิเต ปฐมชฺฌานโต วุฎฺฐานํ โหติ, เตเนตํ วุตฺตํ, ตสฺมา อสาธกํฯ ติอาทิ ‘‘ยถา อโญฺญปิ กณฺฑโก อโนฺตสมาปตฺติยํ นตฺถิ, เอวํ สทฺทสฺสวนมฺปี’’ติ โพธนตฺถํ วุตฺตํ, ตํ สพฺพํ อุตฺตานตฺถเมวาติฯ</p>

</p>


<h3>๙. จกฺขุนารูปํปสฺสตีติกถาวณฺณนา</h3>
<p> อิทานิ จกฺขุนา รูปํ ปสฺสตีติกถา นาม โหติฯ ตตฺถ ‘‘จกฺขุนา รูปํ ทิสฺวา’’ติ วจนํ นิสฺสาย ‘‘ปสาทจกฺขุเมว รูปํ ปสฺสตี’’ติ เยสํ ลทฺธิ, เสยฺยถาปิ มหาสงฺฆิกานํ , เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ จกฺขุนา รูปํ ปเสฺสยฺย, รูเปน รูปํ ปเสฺสยฺยาตี’’ติ โจเทตุํ ติ อาหฯ อิตโร รูปายตนํ สนฺธาย ปฎิกฺขิปิตฺวา ปุน ปุโฎฺฐ จกฺขุเมว สนฺธาย ปฎิชานาติฯ ติ เอตฺถ อยมธิปฺปาโย – ปสฺสตีติ หิ มยํ ปฎิชานนํ สนฺธาย ปุจฺฉาม, น จกฺขูปสํหารมตฺตํฯ ตสฺมา วเทหิ ตาว ‘‘กิํ เต จกฺขุมา รูเปน รูปํ ปฎิวิชานาตี’’ติฯ อิตโร ปุริมนเยเนว ปฎิกฺขิปติ เจว ปฎิชานาติ จฯ อถ นํ ‘‘เอวํ สเนฺต รูปํ มโนวิญฺญาณํ อาปชฺชติ, ตญฺหิ ปฎิวิชานาติ นามา’’ติ โจเทตุํ นฺติ อาหฯ อิตโร เลสํ อลภโนฺต ปฎิกฺขิปเตวฯ ติอาทิ ‘‘ยทิ จกฺขุ ปฎิวิชานนเฎฺฐน ปสฺสติ, จกฺขุวิญฺญาณสฺส วิย ตสฺสาปิ อาวชฺชนาย  ภวิตพฺพ’’นฺติ โจเทตุํ ปุจฺฉติฯ อิตโร ยสฺมา น อาวชฺชนปฎิพทฺธํ จกฺขุ, น ตํ อาวชฺชนานนฺตรํ อุปฺปชฺชติ, ตสฺมา นฺติ ปฎิกฺขิปติฯ นฺติอาทีสุปิ  เอเสว นโยฯ ติ สสมฺภารกถานเยน วุตฺตํฯ ยถา หิ อุสุนา วิชฺฌโนฺตปิ ‘‘ธนุนา วิชฺฌตี’’ติ วุจฺจติ, เอวํ จกฺขุวิญฺญาเณน ปสฺสโนฺตปิ ‘‘จกฺขุนา ปสฺสตี’’ติ วุโตฺต, ตสฺมา อสาธกเมตํฯ เสเสสุปิ เอเสว นโยปิฯ</p>

</p>

</p>





