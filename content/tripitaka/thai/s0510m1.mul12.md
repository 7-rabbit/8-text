<h1>๑๓. เสเรยฺยวโคฺค</h1>
<h3>๑. เสเรยฺยกเตฺถรอปทานํ</h3>
<ol>
<li>
‘‘อชฺฌายโก  
  
  
มนฺตธโร, ติณฺณํ เวทาน ปารคู;  
  
อโพฺภกาเส ฐิโต สโนฺต, อทฺทสํ โลกนายกํฯ  
</li>
  
<li>
‘‘สีหํ ยถา วนจรํ, พฺยคฺฆราชํว นิตฺตสํ;  
  
ติธาปภินฺนมาตงฺคํ, กุญฺชรํว มเหสินํฯ  
</li>
  
<li>
‘‘เสเรยฺยกํ คเหตฺวาน, อากาเส อุกฺขิปิํ  
นิกฺขิปิํ (ก.)  
อหํ;  
  
พุทฺธสฺส อานุภาเวน, ปริวาเรนฺติ สพฺพโส  
สพฺพโต (สี.)  
ฯ  
</li>
  
<li>
‘‘อธิฎฺฐหิ มหาวีโร, สพฺพญฺญู โลกนายโก;  
  
สมนฺตา ปุปฺผจฺฉทนา, โอกิริํสุ นราสภํฯ  
</li>
  
<li>
‘‘ตโต สา ปุปฺผกญฺจุกา, อโนฺตวณฺฎา พหิมุขา;  
  
สตฺตาหํ ฉทนํ กตฺวา, ตโต อนฺตรธายถฯ  
</li>
  
<li>
‘‘ตญฺจ อจฺฉริยํ ทิสฺวา, อพฺภุตํ โลมหํสนํ;  
  
พุเทฺธ จิตฺตํ ปสาเทสิํ, สุคเต โลกนายเกฯ  
</li>
  
<li>
‘‘เตน จิตฺตปฺปสาเทน, สุกฺกมูเลน โจทิโต;  
  
กปฺปานํ สตสหสฺสํ, ทุคฺคติํ นุปปชฺชหํฯ  
</li>
  
<li>
‘‘ปนฺนรสสหสฺสมฺหิ  
, กปฺปานํ ปญฺจวีสติ;  
  
วีตมลา  
จิตฺตมาลา (สี.), วิลามาลา (สฺยา.)  
สมานา จ, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา เสเรยฺยโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ปุปฺผถูปิยเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
, กุกฺกุโร นาม  
กุกฺกุโฎ นาม (สี.)  
ปพฺพโต;  
  
เวมเชฺฌ ตสฺส วสติ, พฺราหฺมโณ มนฺตปารคูฯ  
</li>
  
<li>
‘‘ปญฺจ สิสฺสสหสฺสานิ, ปริวาเรนฺติ มํ สทา;  
  
ปุพฺพุฎฺฐายี จ เต อาสุํ, มเนฺตสุ จ วิสารทาฯ  
</li>
  
<li>
‘‘พุโทฺธ  
โลเก สมุปฺปโนฺน, ตํ วิชานาถ โน ภวํ;  
  
อสีติพฺยญฺชนานสฺส, พาตฺติํสวรลกฺขณาฯ  
</li>
  
<li>
‘‘พฺยามปฺปโภ ชินวโร, อาทิโจฺจว วิโรจติ;  
  
สิสฺสานํ วจนํ สุตฺวา, พฺราหฺมโณ มนฺตปารคูฯ  
</li>
  
<li>
‘‘อสฺสมา อภินิกฺขมฺม, ทิสํ ปุจฺฉติ สิสฺสเก  
พฺราหฺมโณ (สฺยา.)  
;  
  
ยมฺหิ เทเส มหาวีโร, วสติ โลกนายโกฯ  
</li>
  
<li>
‘‘ตาหํ ทิสํ นมสฺสิสฺสํ, ชินํ อปฺปฎิปุคฺคลํ;  
  
อุทคฺคจิโตฺต สุมโน, ปูเชสิํ ตํ ตถาคตํฯ  
</li>
  
<li>
‘‘เอถ  
สิสฺสา คมิสฺสาม, ทกฺขิสฺสาม ตถาคตํ;  
  
วนฺทิตฺวา สตฺถุโน ปาเท, โสสฺสาม ชินสาสนํฯ  
</li>
  
<li>
‘‘เอกาหํ อภินิกฺขมฺม, พฺยาธิํ ปฎิลภิํ อหํ;  
  
พฺยาธินา ปีฬิโต สโนฺต, สาลํ วาสยิตุํ คมิํฯ  
</li>
  
<li>
‘‘สเพฺพ สิเสฺส สมาเนตฺวา, อปุจฺฉิํ เต ตถาคตํ;  
  
กีทิสํ โลกนาถสฺส, คุณํ ปรมพุทฺธิโนฯ  
</li>
  
<li>
‘‘เต เม ปุฎฺฐา วิยากํสุ, ยถา ทสฺสาวิโน ตถา;  
  
สกฺกจฺจํ พุทฺธเสฎฺฐํ ตํ, เทเสสุํ  
ทเสฺสสุํ (สี. สฺยา.)  
มม สมฺมุขาฯ  
</li>
  
<li>
‘‘เตสาหํ วจนํ สุตฺวา, สกํ จิตฺตํ ปสาทยิํ;  
  
ปุเปฺผหิ ถูปํ กตฺวาน, ตตฺถ กาลงฺกโต อหํฯ  
</li>
  
<li>
‘‘เต เม สรีรํ ฌาเปตฺวา, อคมุํ พุทฺธสนฺติกํ;  
  
อญฺชลิํ ปคฺคเหตฺวาน, สตฺถารมภิวาทยุํฯ  
</li>
  
<li>
‘‘ปุเปฺผหิ ถูปํ กตฺวาน, สุคตสฺส มเหสิโน;  
  
กปฺปานํ สตสหสฺสํ, ทุคฺคติํ นุปปชฺชหํฯ  
</li>
  
<li>
‘‘จตฺตาลีสสหสฺสมฺหิ  
  
, กเปฺป โสฬส ขตฺติยา;  
  
นาเมนคฺคิสมา นาม, จกฺกวตฺตี มหพฺพลาฯ  
</li>
  
<li>
‘‘วีสกปฺปสหสฺสมฺหิ, ราชาโน จกฺกวตฺติโน;  
  
ฆตาสนสนามาว, อฎฺฐตฺติํส มหีปตีฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ปุปฺผถูปิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. ปายสทายกเตฺถรอปทานํ</h3>
<ol>
<li>
สุวณฺณวณฺณํ …เป.… ปุรกฺขตํ-เอวํ ทุติยนฺตวเสน สี. สฺยา. โปตฺถเกสุ ทิสฺสติ> ‘‘สุวณฺณวโณฺณ  
สมฺพุโทฺธ, พาตฺติํสวรลกฺขโณ;  
  
ปวนา  
ปธาโน (ก.)  
อภินิกฺขโนฺต, ภิกฺขุสงฺฆปุรกฺขโต  
สุวณฺณวณฺณํ …เป.… ปุรกฺขตํ-เอวํ ทุติยนฺตวเสน สี. สฺยา. โปตฺถเกสุ ทิสฺสติ  
ฯ  
</li>
  
<li>
‘‘มหจฺจา  
สหตฺถา (สฺยา. ก.)  
กํสปาติยา, วเฑฺฒตฺวา ปายสํ  
ปายาสํ (สฺยา. ก.)  
อหํ;  
  
อาหุติํ ยิฎฺฐุกาโม โส, อุปเนสิํ พลิํ อหํฯ  
</li>
  
<li>
‘‘ภควา ตมฺหิ สมเย, โลกเชโฎฺฐ นราสโภ;  
  
จงฺกมํ สุสมารูโฬฺห, อมฺพเร อนิลายเนฯ  
</li>
  
<li>
‘‘ตญฺจ อจฺฉริยํ ทิสฺวา, อพฺภุตํ โลมหํสนํ;  
  
ฐปยิตฺวา กํสปาติํ, วิปสฺสิํ อภิวาทยิํฯ  
</li>
  
<li>
‘‘ตุวํ เทโวสิ  
พุโทฺธสิ (สฺยา.)  
สพฺพญฺญู, สเทเว สหมานุเส;  
  
อนุกมฺปํ อุปาทาย, ปฎิคณฺห มหามุนิฯ  
</li>
  
<li>
‘‘ปฎิคฺคเหสิ ภควา, สพฺพญฺญู โลกนายโก;  
  
มม สงฺกปฺปมญฺญาย, สตฺถา โลเก มหามุนิ  
อนุตฺตโร (สฺยา.)  
ฯ  
</li>
  
<li>
‘‘เอกนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ปายสสฺส  
ปายาสสฺส (สฺยา. ก.)  
อิทํ ผลํฯ  
</li>
  
<li>
‘‘เอกตาลีสิโต  
กเปฺป, พุโทฺธ นามาสิ ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปายสทายโก  เถโร อิมา คาถาโย อภาสิตฺถาติฯ
</ol></p>

</p>


<h3>๔. คโนฺธทกิยเตฺถรอปทานํ</h3>
<ol>
<li>
‘‘นิสชฺช  
ปาสาทวเร, วิปสฺสิํ อทฺทสํ ชินํ;  
  
กกุธํ วิลสนฺตํว, สพฺพญฺญุํ ตมนาสกํ  
สพฺพญฺญุตฺตมนายกํ (สฺยา.), สพฺพญฺญุตมนาสวํ (ก.)  
ฯ  
</li>
  
<li>
‘‘ปาสาทสฺสาวิทูเร จ, คจฺฉติ โลกนายโก;  
  
ปภา นิทฺธาวเต ตสฺส, ยถา จ สตรํสิโนฯ  
</li>
  
<li>
‘‘คโนฺธทกญฺจ  
ปคฺคยฺห, พุทฺธเสฎฺฐํ สโมกิริํ;  
  
เตน จิตฺตปฺปสาเทน, ตตฺถ กาลงฺกโต อหํฯ  
</li>
  
<li>
‘‘เอกนวุติโต กเปฺป, ยํ คโนฺธทกมากิริํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกตฺติํเส อิโต กเปฺป, สุคโนฺธ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา คโนฺธทกิโย เถโร อิมา คาถาโย อภาสิตฺถาติฯ
</ol></p>

</p>


<h3>๕. สมฺมุขาถวิกเตฺถรอปทานํ</h3>
<ol>
<li>
‘‘ชายมาเน วิปสฺสิมฺหิ, นิมิตฺตํ พฺยากริํ อหํ;  
  
‘นิพฺพาปยิญฺจ  
นิพฺพาปยํ จ (สี. สฺยา.), นิพฺพาปยโนฺต (?)  
ชนตํ, พุโทฺธ โลเก ภวิสฺสติฯ  
</li>
  
<li>
‘‘‘ยสฺมิญฺจ  
ชายมานสฺมิํ, ทสสหสฺสิ กมฺปติ;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ ชายมานสฺมิํ, อาโลโก วิปุโล อหุ;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ ชายมานสฺมิํ, สริตาโย น สนฺทยุํ  
สนฺทิสุํ (สี. สฺยา.)  
;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ ชายมานสฺมิํ, อวีจคฺคิ น ปชฺชลิ;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ  
ชายมานสฺมิํ, ปกฺขิสโงฺฆ น สํจริ;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ ชายมานสฺมิํ, วาตกฺขโนฺธ น วายติ;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ  
ชายมานสฺมิํ, สพฺพรตนานิ โชตยุํ  
โชติสุํ (สี. สฺยา.)  
;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ยสฺมิญฺจ ชายมานสฺมิํ, สตฺตาสุํ ปทวิกฺกมา;  
  
โส ทานิ ภควา สตฺถา, ธมฺมํ เทเสติ จกฺขุมาฯ  
</li>
  
<li>
‘‘‘ชาตมโตฺต  
จ สมฺพุโทฺธ, ทิสา สพฺพา วิโลกยิ;  
  
วาจาสภิมุทีเรสิ, เอสา พุทฺธาน ธมฺมตา’ฯ  
</li>
  
<li>
‘‘สํเวชยิตฺวา ชนตํ, ถวิตฺวา โลกนายกํ;  
  
สมฺพุทฺธํ อภิวาเทตฺวา, ปกฺกามิํ ปาจินามุโขฯ  
</li>
  
<li>
‘‘เอกนวุติโต กเปฺป, ยํ พุทฺธมภิโถมยิํ;  
  
ทุคฺคติํ นาภิชานามิ, โถมนาย อิทํ ผลํฯ  
</li>
  
<li>
‘‘อิโต นวุติกปฺปมฺหิ, สมฺมุขาถวิกวฺหโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปถวีทุนฺทุภิ นาม  
ทุทฺทสิ นาม (ก.)  
, เอกูนนวุติมฺหิโต;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘อฎฺฐาสีติมฺหิโต  
กเปฺป, โอภาโส นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘สตฺตาสีติมฺหิโต กเปฺป, สริตเจฺฉทนวฺหโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘อคฺคินิพฺพาปโน นาม, กปฺปานํ ฉฬสีติยา;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘คติปเจฺฉทโน นาม, กปฺปานํ ปญฺจสีติยา;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ราชา  
วาตสโม นาม, กปฺปานํ จุลฺลสีติยา;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘รตนปชฺชโล  
นาม, กปฺปานํ เตอสีติยา;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปทวิกฺกมโน นาม, กปฺปานํ เทฺวอสีติยา;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ราชา วิโลกโน นาม, กปฺปานํ เอกสีติยา;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘คิรสาโรติ นาเมน, กเปฺปสีติมฺหิ ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สมฺมุขาถวิโก เถโร อิมา คาถาโย อภาสิตฺถาติฯ
</ol></p>

</p>


<h3>๖. กุสุมาสนิยเตฺถรอปทานํ</h3>
<ol>
<li>
‘‘นคเร  
  
ธญฺญวติยา, อโหสิํ พฺราหฺมโณ ตทา;  
  
ลกฺขเณ อิติหาเส จ, สนิฆณฺฑุสเกฎุเภฯ  
</li>
  
<li>
‘‘ปทโก  
เวยฺยากรโณ, นิมิตฺตโกวิโท อหํ;  
  
มเนฺต จ สิเสฺส วาเจสิํ, ติณฺณํ เวทาน ปารคูฯ  
</li>
  
<li>
‘‘ปญฺจ อุปฺปลหตฺถานิ, ปิฎฺฐิยํ ฐปิตานิ เม;  
  
อาหุติํ ยิฎฺฐุกาโมหํ, ปิตุมาตุสมาคเมฯ  
</li>
  
<li>
‘‘ตทา วิปสฺสี ภควา, ภิกฺขุสงฺฆปุรกฺขโต;  
  
โอภาเสโนฺต ทิสา สพฺพา, อาคจฺฉติ นราสโภฯ  
</li>
  
<li>
‘‘อาสนํ ปญฺญเปตฺวาน, นิมเนฺตตฺวา มหามุนิํ;  
  
สนฺถริตฺวาน ตํ ปุปฺผํ, อภิเนสิํ สกํ ฆรํฯ  
</li>
  
<li>
‘‘ยํ เม อตฺถิ สเก เคเห, อามิสํ ปจฺจุปฎฺฐิตํ;  
  
ตาหํ พุทฺธสฺส ปาทาสิํ, ปสโนฺน เสหิ ปาณิภิฯ  
</li>
  
<li>
‘‘ภุตฺตาวิํ กาลมญฺญาย, ปุปฺผหตฺถมทาสหํ;  
  
อนุโมทิตฺวาน สพฺพญฺญู, ปกฺกามิ อุตฺตรามุโขฯ  
</li>
  
<li>
‘‘เอกนวุติโต  
กเปฺป, ยํ ปุปฺผมททิํ ตทา;  
  
ทุคฺคติํ นาภิชานามิ, ปุปฺผทานสฺสิทํ ผลํฯ  
</li>
  
<li>
‘‘อนนฺตรํ อิโต กเปฺป, ราชาหุํ วรทสฺสโน;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กุสุมาสนิโย เถโร อิมา คาถาโย อภาสิตฺถาติฯ
</ol></p>

</p>


<h3>๗. ผลทายกเตฺถรอปทานํ</h3>
<ol>
<li>
‘‘อชฺฌายโก มนฺตธโร, ติณฺณํ เวทาน ปารคู;  
  
หิมวนฺตสฺสาวิทูเร, วสามิ อสฺสเม อหํฯ  
</li>
  
<li>
‘‘อคฺคิหุตฺตญฺจ เม อตฺถิ, ปุณฺฑรีกผลานิ จ;  
  
ปุฎเก นิกฺขิปิตฺวาน, ทุมเคฺค ลคฺคิตํ มยาฯ  
</li>
  
<li>
‘‘ปทุมุตฺตโร  
  
โลกวิทู, อาหุตีนํ ปฎิคฺคโห;  
  
มมุทฺธริตุกาโม โส, ภิกฺขโนฺต มมุปาคมิฯ  
</li>
  
<li>
‘‘ปสนฺนจิโตฺต สุมโน, ผลํ พุทฺธสฺสทาสหํ;  
  
วิตฺติสญฺชนโน มยฺหํ, ทิฎฺฐธมฺมสุขาวโหฯ  
</li>
  
<li>
‘‘สุวณฺณวโณฺณ สมฺพุโทฺธ, อาหุตีนํ ปฎิคฺคโห;  
  
อนฺตลิเกฺข ฐิโต สตฺถา, อิมํ คาถํ อภาสถฯ  
</li>
  
<li>
‘‘‘อิมินา ผลทาเนน, เจตนาปณิธีหิ จ;  
  
กปฺปานํ สตสหสฺสํ, ทุคฺคติํ นุปปชฺชสิ’ฯ  
</li>
  
<li>
‘‘เตเนว  
สุกฺกมูเลน, อนุโภตฺวาน สมฺปทา;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘อิโต สตฺตสเต กเปฺป, ราชา อาสิํ สุมงฺคโล;  
  
สตฺตรตนสมฺปโนฺน จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. ญาณสญฺญิกเตฺถรอปทานํ</h3>
<ol>
<li>
‘‘ปพฺพเต หิมวนฺตมฺหิ, วสามิ ปพฺพตนฺตเร;  
  
ปุลินํ โสภนํ ทิสฺวา, พุทฺธเสฎฺฐํ อนุสฺสริํฯ  
</li>
  
<li>
‘‘ญาเณ อุปนิธา นตฺถิ, สงฺขารํ  
สงฺคามํ (สี. สฺยา.), สงฺขาตํ (เถรคาถา อฎฺฐ.)  
นตฺถิ สตฺถุโน;  
  
สพฺพธมฺมํ อภิญฺญาย, ญาเณน อธิมุจฺจติฯ  
</li>
  
<li>
‘‘นโม เต ปุริสาชญฺญ, นโม เต ปุริสุตฺตม;  
  
ญาเณน เต สโม นตฺถิ, ยาวตา ญาณมุตฺตมํฯ  
</li>
  
<li>
‘‘ญาเณ จิตฺตํ ปสาเทตฺวา, กปฺปํ สคฺคมฺหิ โมทหํ;  
  
อวเสเสสุ กเปฺปสุ, กุสลํ จริตํ  
กริตํ (สี. สฺยา.), กิริยํ (ก.)  
มยาฯ  
</li>
  
<li>
‘‘เอกนวุติโต  
  
กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, ญาณสญฺญายิทํ ผลํฯ  
</li>
  
<li>
‘‘อิโต สตฺตติกปฺปมฺหิ  
เตสตฺตติกเปฺป (สี. สฺยา.)  
, เอโก ปุลินปุปฺผิโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ญาณสญฺญิโก เถโร อิมา คาถาโย อภาสิตฺถาติฯ
</ol></p>

</p>


<h3>๙. คณฺฐิปุปฺผิยเตฺถรอปทานํ</h3>
<ol>
<li>
‘‘สุวณฺณวโณฺณ สมฺพุโทฺธ, วิปสฺสี ทกฺขิณารโห;  
  
ปุรกฺขโต สาวเกหิ, อารามา อภินิกฺขมิฯ  
</li>
  
<li>
‘‘ทิสฺวานหํ พุทฺธเสฎฺฐํ, สพฺพญฺญุํ ตมนาสกํ;  
  
ปสนฺนจิโตฺต สุมโน, คณฺฐิปุปฺผํ  
คตมคฺคํ (สฺยา. ก.)  
อปูชยิํฯ  
</li>
  
<li>
‘‘เตน  
จิตฺตปฺปสาเทน, ทฺวิปทินฺทสฺส ตาทิโน;  
  
หโฎฺฐ หเฎฺฐน จิเตฺตน, ปุน วนฺทิํ ตถาคตํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกตาลีสิโต  
กเปฺป, จรโณ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา คณฺฐิปุปฺผิโย  เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปทุมปูชกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, โคตโม นาม ปพฺพโต;  
  
นานารุเกฺขหิ สญฺฉโนฺน, มหาภูตคณาลโยฯ  
</li>
  
<li>
‘‘เวมชฺฌมฺหิ จ ตสฺสาสิ, อสฺสโม อภินิมฺมิโต;  
  
ปุรกฺขโต สสิเสฺสหิ, วสามิ อสฺสเม อหํฯ  
</li>
  
<li>
‘‘อายนฺตุ  
เม สิสฺสคณา, ปทุมํ อาหรนฺตุ เม;  
  
พุทฺธปูชํ กริสฺสามิ, ทฺวิปทินฺทสฺส ตาทิโนฯ  
</li>
  
<li>
‘‘เอวนฺติ เต ปฎิสฺสุตฺวา, ปทุมํ อาหริํสุ เม;  
  
ตถา นิมิตฺตํ กตฺวาหํ, พุทฺธสฺส อภิโรปยิํฯ  
</li>
  
<li>
‘‘สิเสฺส ตทา สมาเนตฺวา, สาธุกํ อนุสาสหํ;  
  
มา โข ตุเมฺห ปมชฺชิตฺถ, อปฺปมาโท สุขาวโหฯ  
</li>
  
<li>
‘‘เอวํ  
สมนุสาสิตฺวา, เต สิเสฺส วจนกฺขเม;  
  
อปฺปมาทคุเณ ยุโตฺต, ตทา กาลงฺกโต อหํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกปญฺญาสกปฺปมฺหิ, ราชา อาสิํ ชลุตฺตโม;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปทุมปูชโก เถโร อิมา คาถาโย อภาสิตฺถาติ;  
</li>
  
ปทุมปูชกเตฺถรสฺสาปทานํ ทสมํฯ  
</li>
  
เสเรยฺยวโคฺค เตรสโมฯ  
</li>
  
<p>ตสฺสุทฺทานํ –
</ol></p>


<p>
เสเรยฺยโก ปุปฺผถูปิ, ปายโส คนฺธโถมโก;  
  
อาสนิ ผลสญฺญี จ, คณฺฐิปทุมปุปฺผิโย;  
  
ปญฺจุตฺตรสตา คาถา, คณิตา อตฺถทสฺสิภิฯ  
</p>
  
  
  
  
  