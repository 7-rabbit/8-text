<h1>๒. สารณียวโคฺค</h1>
<h3>๑. ปฐมสารณียสุตฺตวณฺณนา</h3>
<p> ทุติยสฺส  ปฐเม ติ สริตพฺพยุตฺตกาฯ นฺติ เมเตฺตน จิเตฺตน กาตพฺพํ กายกมฺมํฯ ปิ เอเสว นโยฯ อิมานิ จ ปน ภิกฺขูนํ วเสน อาคตานิ, คิหีสุปิ ลพฺภนฺติฯ ภิกฺขูนญฺหิ เมเตฺตน จิเตฺตน อาภิสมาจาริกธมฺมปูรณํ เมตฺตํ กายกมฺมํ นามฯ คิหีนํ เจติยวนฺทนตฺถาย โพธิวนฺทนตฺถาย สงฺฆนิมนฺตนตฺถาย คมนํ, คามํ ปิณฺฑาย ปวิเฎฺฐ ภิกฺขู ทิสฺวา ปจฺจุคฺคมนํ, ปตฺตปฎิคฺคหณํ, อาสนปญฺญาปนํ, อนุคมนนฺติ เอวมาทิกํ เมตฺตํ กายกมฺมํ นามฯ</p>


<p>ภิกฺขูนํ เมเตฺตน จิเตฺตน อาจารปณฺณตฺติสิกฺขาปนํ, กมฺมฎฺฐานกถนํ, ธมฺมเทสนา, เตปิฎกมฺปิ พุทฺธวจนํ เมตฺตํ วจีกมฺมํ นามฯ คิหีนํ ‘‘เจติยวนฺทนาย คจฺฉาม, โพธิวนฺทนาย คจฺฉาม, ธมฺมสฺสวนํ กริสฺสาม, ทีปมาลาปุปฺผปูชํ กริสฺสาม, ตีณิ สุจริตานิ สมาทาย วตฺติสฺสาม, สลากภตฺตาทีนิ ทสฺสาม, วสฺสาวาสิกํ ทสฺสาม, อชฺช สงฺฆสฺส จตฺตาโร ปจฺจเย ทสฺสาม, สงฺฆํ นิมเนฺตตฺวา ขาทนียาทีนิ สํวิทหถ, อาสนานิ ปญฺญาเปถ, ปานียํ อุปฎฺฐาเปถ, สงฺฆํ ปจฺจุคฺคนฺตฺวา  อาเนถ, ปญฺญตฺตาสเน นิสีทาเปตฺวา อุสฺสาหชาตา เวยฺยาวจฺจํ กโรถา’’ติอาทิวจนกาเล เมตฺตํ วจีกมฺมํ นามฯ</p>


<p>ภิกฺขูนํ ปาโตว อุฎฺฐาย สรีรปฎิชคฺคนํ เจติยงฺคณวตฺตาทีนิ จ กตฺวา วิวิตฺตาสเน นิสีทิตฺวา ‘‘อิมสฺมิํ วิหาเร ภิกฺขู สุขี โหนฺตุ อเวรา อพฺยาปชฺฌา’’ติ  จินฺตนํ เมตฺตํ มโนกมฺมํ นามฯ คิหีนํ ‘‘อยฺยา สุขี โหนฺตุ อเวรา อพฺยาปชฺฌา’’ติ จินฺตนํ เมตฺตํ มโนกมฺมํ นามฯ</p>


<p>ติ สมฺมุขา จ ปรมฺมุขา จฯ ตตฺถ นวกานํ จีวรกมฺมาทีสุ สหายภาวคมนํ สมฺมุขา เมตฺตํ กายกมฺมํ นาม, เถรานํ ปน ปาทโธวนทานาทิเภทํ สพฺพมฺปิ สามีจิกมฺมํ สมฺมุขา เมตฺตํ กายกมฺมํ นามฯ อุภเยหิปิ ทุนฺนิกฺขิตฺตานํ ทารุภณฺฑาทีนํ เตสุ อวญฺญํ  อกตฺวา อตฺตนา ทุนฺนิกฺขิตฺตานํ วิย ปฎิสามนํ ปรมฺมุขา เมตฺตํ กายกมฺมํ นามฯ ‘‘เทวเตฺถโร ติสฺสเตฺถโร’’ติ เอวํ ปคฺคยฺห วจนํ สมฺมุขา เมตฺตํ วจีกมฺมํ นามฯ วิหาเร อสนฺตํ ปน ปฎิปุจฺฉนฺตสฺส ‘‘กหํ อมฺหากํ เทวเตฺถโร, กหํ อมฺหากํ ติสฺสเตฺถโร, กทา นุ โข อาคมิสฺสตี’’ติ เอวํ มมายนวจนํ ปรมฺมุขา เมตฺตํ วจีกมฺมํ นามฯ เมตฺตาสิเนหสินิทฺธานิ ปน นยนานิ อุมฺมีเลตฺวา ปสเนฺนน มุเขน โอโลกนํ สมฺมุขา เมตฺตํ มโนกมฺมํ นามฯ ‘‘เทวเตฺถโร ติสฺสเตฺถโร อโรโค โหตุ อปฺปาพาโธ’’ติ สมนฺนาหรณํ ปรมฺมุขา เมตฺตํ มโนกมฺมํ นามฯ</p>


<p>ติ จีวราทโย ลทฺธปจฺจยาฯ ติ  กุหนาทิเภทํ มิจฺฉาชีวํ วเชฺชตฺวา ธเมฺมน สเมน ภิกฺขาจริยวเตฺตน อุปฺปนฺนาฯ ติ ปจฺฉิมโกฎิยา ปตฺตปริยาปนฺนํ ปตฺตสฺส อโนฺตคตํ ทฺวตฺติกฎจฺฉุภิกฺขามตฺตมฺปิฯ ติ เอตฺถ เทฺว ปฎิวิภตฺตานิ นาม อามิสปฎิวิภตฺตํ ปน ปุคฺคลปฎิวิภตฺตญฺจฯ ตตฺถ ‘‘เอตฺตกํ ทสฺสามิ, เอตฺตกํ น ทสฺสามี’’ติ เอวํ จิเตฺตน ปฎิวิภชนํ อามิสปฎิวิภตฺตํ นามฯ ‘‘อสุกสฺส ทสฺสามิ, อสุกสฺส น ทสฺสามี’’ติ เอวํ จิเตฺตน วิภชนํ ปน ปุคฺคลปฎิวิภตฺตํ นามฯ ตทุภยมฺปิ อกตฺวา โย อปฺปฎิวิภตฺตํ ภุญฺชติ, อยํ อปฺปฎิวิภตฺตโภคี นามฯ ติ เอตฺถ สาธารณโภคิโน อิทํ ลกฺขณํ – ยํ ยํ ปณีตํ ลภติ, ตํ ตํ เนว ลาเภนลาภํ-นิชิคีสนตามุเขน คิหีนํ เทติ, น อตฺตนา ปริภุญฺชติ, ปฎิคฺคณฺหโนฺต จ ‘‘สเงฺฆน สาธารณํ โหตู’’ติ คเหตฺวา ฆณฺฎิํ ปหริตฺวา ปริภุญฺชิตพฺพํ สงฺฆสนฺตกํ วิย ปสฺสติฯ</p>


<p>อิมํ ปน สารณียธมฺมํ โก ปูเรติ, โก น ปูเรติ? ทุสฺสีโล ตาว น ปูเรติฯ น หิ ตสฺส สนฺตกํ สีลวนฺตา คณฺหนฺติฯ ปริสุทฺธสีโล ปน  วตฺตํ อขเณฺฑโนฺต ปูเรติฯ ตตฺริทํ วตฺตํ – โย หิ โอทิสฺสกํ กตฺวา มาตุ วา ปิตุ วา อาจริยุปชฺฌายาทีนํ วา เทติ, โส ทาตพฺพํ เทติฯ สารณียธโมฺม ปนสฺส น โหติ, ปลิโพธชคฺคนํ นาม โหติฯ สารณียธโมฺม หิ มุตฺตปลิโพธสฺส วฎฺฎติฯ เตน ปน โอทิสฺสกํ  เทเนฺตน คิลานคิลานุปฎฺฐากอาคนฺตุกคมิกานเญฺจว นวปพฺพชิตสฺส จ สงฺฆาฎิปตฺตคฺคหณํ อชานนฺตสฺส ทาตพฺพํฯ เอเตสํ ทตฺวา อวเสสํ เถราสนโต ปฎฺฐาย โถกํ โถกํ อทตฺวา โย ยตฺตกํ คณฺหาติ, ตสฺส ตตฺตกํ ทาตพฺพํฯ อวสิเฎฺฐ  อสติ ปุน ปิณฺฑาย จริตฺวา เถราสนโต ปฎฺฐาย ยํ ยํ ปณีตํ, ตํ ตํ ทตฺวา เสสํ ภุญฺชิตพฺพํฯ ‘‘สีลวเนฺตหี’’ติ วจนโต ทุสฺสีลสฺส อทาตุมฺปิ วฎฺฎติฯ</p>


<p>อยํ ปน สารณียธโมฺม สุสิกฺขิตาย ปริสาย สุปูโร โหติ, สุสิกฺขิตาย หิ ปริสาย โย อญฺญโต ลภติ, โส น คณฺหาติฯ อญฺญโต อลภโนฺตปิ ปมาณยุตฺตเมว คณฺหติ, น อติเรกํฯ อยํ ปน สารณียธโมฺม เอวํ ปุนปฺปุนํ ปิณฺฑาย จริตฺวา ลทฺธํ ลทฺธํ เทนฺตสฺสาปิ ทฺวาทสหิ วเสฺสหิ ปูเรติ, น ตโต โอรํฯ สเจ หิ ทฺวาทสเม วเสฺส สารณียธมฺมปูรโก ปิณฺฑปาตปูรํ ปตฺตํ อาสนสาลายํ ฐเปตฺวา นฺหายิตุํ คจฺฉติ, สงฺฆเตฺถโร จ ‘‘กเสฺสโส ปโตฺต’’ติ วตฺวา ‘‘สารณียธมฺมปูรกสฺสา’’ติ วุเตฺต ‘‘อาหรถ น’’นฺติ สพฺพํ ปิณฺฑปาตํ วิจาเรตฺวาว ภุญฺชิตฺวา ริตฺตปตฺตํ ฐเปติฯ อถ โข โส ภิกฺขุ ริตฺตปตฺตํ ทิสฺวา ‘‘มยฺหํ อเสเสตฺวาว ปริภุญฺชิํสู’’ติ โทมนสฺสํ อุปฺปาเทติ, สารณียธโมฺม ภิชฺชติ, ปุน ทฺวาทส วสฺสานิ ปูเรตโพฺพ โหติฯ ติตฺถิยปริวาสสทิโส เหส, สกิํ ขเณฺฑ ชาเต ปุน ปูเรตโพฺพวฯ โย ปน ‘‘ลาภา วต เม, สุลทฺธํ วต เม, ยสฺส เม ปตฺตคตํ อนาปุจฺฉาว สพฺรหฺมจารี ปริภุญฺชนฺตี’’ติ โสมนสฺสํ ชเนติ, ตสฺส ปุโณฺณ นาม โหติฯ</p>


<p>เอวํ ปูริตสารณียธมฺมสฺส ปน เนว อิสฺสา น มจฺฉริยํ โหติ, มนุสฺสานํ ปิโย โหติ, อมนุสฺสานํ  ปิโย โหติ, สุลภปจฺจโยฯ ปตฺตคตมสฺส ทิยฺยมานมฺปิ น ขียติ, ภาชนียภณฺฑฎฺฐาเน อคฺคภณฺฑํ ลภติ, ภเย วา ฉาตเก วา ปเตฺต เทวตา อุสฺสุกฺกํ อาปชฺชนฺติฯ</p>


<p>ตตฺริมานิ  วตฺถูนิ –  กิร มหาคิริคามํ อุปนิสฺสาย วสติ, ปญฺญาส มหาเถรา นาคทีปํ เจติยวนฺทนตฺถาย คจฺฉนฺตา คิริคาเม ปิณฺฑาย จริตฺวา กิญฺจิ อลทฺธา นิกฺขมิํสุฯ เถโร ปวิสโนฺต เต ทิสฺวา ปุจฺฉิ – ‘‘ลทฺธํ, ภเนฺต’’ติ? วิจริมฺหา, อาวุโสติฯ โส อลทฺธภาวํ ญตฺวา อาห – ‘‘ภเนฺต, ยาวาหํ อาคจฺฉามิ, ตาว อิเธว โหถา’’ติฯ มยํ, อาวุโส, ปญฺญาส ชนา ปตฺตเตมนมตฺตมฺปิ น ลภิมฺหาติฯ ภเนฺต, เนวาสิกา นาม ปฎิพลา โหนฺติ, อลภนฺตาปิ ภิกฺขาจารมคฺคสภาคํ ชานนฺตีติฯ เถรา อาคเมสุํฯ เถโร คามํ ปาวิสิฯ ธุรเคเหเยว มหาอุปาสิกา ขีรภตฺตํ สเชฺชตฺวา เถรํ โอโลกยมานา ฐิตา เถรสฺส ทฺวารํ สมฺปตฺตเสฺสว ปตฺตํ ปูเรตฺวา อทาสิฯ โส ตํ อาทาย เถรานํ สนฺติกํ คนฺตฺวา ‘‘คณฺหถ , ภเนฺต’’ติ สงฺฆเตฺถรํ อาหฯ เถโร ‘‘อเมฺหหิ เอตฺตเกหิ กิญฺจิ น ลทฺธํ, อยํ สีฆเมว คเหตฺวา อาคโต, กิํ นุ โข’’ติ เสสานํ มุขํ โอโลเกสิฯ เถโร โอโลกนากาเรเนว ญตฺวา, ‘‘ภเนฺต, ธเมฺมน สเมน ลโทฺธ, นิกฺกุกฺกุจฺจา คณฺหถา’’ติ อาทิโต ปฎฺฐาย สเพฺพสํ ยาวทตฺถํ ทตฺวา อตฺตนาปิ ยาวทตฺถํ ภุญฺชิฯ</p>


<p>อถ นํ ภตฺตกิจฺจาวสาเน เถรา ปุจฺฉิํสุ – ‘‘กทา, อาวุโส, โลกุตฺตรธมฺมํ ปฎิวิชฺฌี’’ติ? นตฺถิ เม, ภเนฺต, โลกุตฺตรธโมฺมติฯ ฌานลาภีสิ, อาวุโสติฯ เอตมฺปิ, ภเนฺต, นตฺถีติ? นนุ, อาวุโส, ปาฎิหาริยนฺติฯ สารณียธโมฺม เม, ภเนฺต, ปูริโต, ตสฺส  เม ปูริตกาลโต ปฎฺฐาย สเจปิ ภิกฺขุสตสหสฺสํ โหติ, ปตฺตคตํ น ขียตีติฯ สาธุ สาธุ, สปฺปุริส, อนุจฺฉวิกมิทํ ตุยฺหนฺติฯ อิทํ ตาว ติ เอตฺถ วตฺถุฯ</p>


<p>อยเมว ปน เถโร เจติยปพฺพเต คิริภณฺฑมหาปูชาย ทานฎฺฐานํ คนฺตฺวา ‘‘อิมสฺมิํ ทาเน กิํ วรภณฺฑ’’นฺติ ปุจฺฉิฯ เทฺว สาฎกา, ภเนฺตติฯ เอเต มยฺหํ ปาปุณิสฺสนฺตีติ? ตํ สุตฺวา อมโจฺจ รโญฺญ อาโรเจสิ – ‘‘เอโก ทหโร เอวํ วทตี’’ติฯ ‘‘ทหรสฺส เอวํ จิตฺตํ, มหาเถรานํ ปน สุขุมสาฎกา  วฎฺฎนฺตี’’ติ วตฺวา ‘‘มหาเถรานํ ทสฺสามี’’ติ ฐเปสิฯ ตสฺส ภิกฺขุสเงฺฆ ปฎิปาฎิยา ฐิเต เทนฺตสฺส มตฺถเก ฐปิตาปิ เต สาฎกา หตฺถํ นาโรหนฺติ, อเญฺญว อาโรหนฺติฯ ทหรสฺส ทานกาเล ปน หตฺถํ อารุฬฺหาฯ โส ตสฺส หเตฺถ ฐเปตฺวา อมจฺจสฺส มุขํ โอโลเกตฺวา ทหรํ นิสีทาเปตฺวา ทานํ ทตฺวา สงฺฆํ วิสฺสเชฺชตฺวา ทหรสฺส สนฺติเก นิสีทิตฺวา ‘‘กทา, ภเนฺต, อิมํ ธมฺมํ ปฎิวิชฺฌิตฺถา’’ติ อาหฯ โส ปริยาเยนปิ อสนฺตํ อวทโนฺต ‘‘นตฺถิ มยฺหํ, มหาราช, โลกุตฺตรธโมฺม’’ติ อาหฯ นนุ, ภเนฺต, ปุเพฺพว อวจุตฺถาติฯ อาม, มหาราช, สารณียธมฺมปูรโก อหํ, ตสฺส เม ธมฺมสฺส ปูริตกาลโต ปฎฺฐาย ภาชนียภณฺฑฎฺฐาเน อคฺคภณฺฑํ ปาปุณาตีติฯ ‘‘สาธุ สาธุ, ภเนฺต, อนุจฺฉวิกมิทํ ตุมฺหาก’’นฺติ วตฺวา ปกฺกามิฯ อิทํ ติ เอตฺถ วตฺถุฯ</p>


<p>พฺราหฺมณติสฺสภเย ปน ภาตรคามวาสิโน นาคเตฺถริยา อนาโรเจตฺวาว ปลายิํสุฯ เถรี ปจฺจูสสมเย ‘‘อติวิย  อปฺปนิโคฺฆโส คาโม, อุปธาเรถ ตาวา’’ติ ทหรภิกฺขุนิโย อาหฯ ตา คนฺตฺวา สเพฺพสํ คตภาวํ ญตฺวา อาคมฺม เถริยา อาโรเจสุํฯ สา สุตฺวา ‘‘มา ตุเมฺห เตสํ คตภาวํ จินฺตยิตฺถ, อตฺตโน อุเทฺทสปริปุจฺฉาโยนิโสมนสิกาเรสุเยว โยคํ กโรถา’’ติ วตฺวา ภิกฺขาจารเวลายํ  ปารุปิตฺวา อตฺตทฺวาทสมา คามทฺวาเร นิโคฺรธรุกฺขมูเล อฎฺฐาสิฯ รุเกฺข อธิวตฺถา เทวตา ทฺวาทสนฺนมฺปิ ภิกฺขุนีนํ ปิณฺฑปาตํ ทตฺวา, ‘‘อเยฺย, อญฺญตฺถ มา คจฺฉถ, นิจฺจํ อิเธว อาคเจฺฉยฺยาถา’’ติ อาหฯ เถริยา ปน กนิฎฺฐภาตา นาคเตฺถโร นาม อตฺถิฯ โส ‘‘มหนฺตํ ภยํ, น สกฺกา ยาเปตุํ, ปรตีรํ คมิสฺสามี’’ติ อตฺตทฺวาทสโมว อตฺตโน วสนฎฺฐานา นิกฺขโนฺต ‘‘เถริํ ทิสฺวา คมิสฺสามี’’ติ ภาตรคามํ อาคโตฯ เถรี ‘‘เถรา อาคตา’’ติ สุตฺวา เตสํ สนฺติกํ คนฺตฺวา ‘‘กิํ อยฺยา’’ติ ปุจฺฉิฯ โส ตํ ปวตฺติํ อาโรเจสิฯ สา ‘‘อชฺช เอกทิวสํ วิหาเรว วสิตฺวา เสฺว คมิสฺสถา’’ติ อาหฯ เถรา วิหารํ อคมิํสุฯ</p>


<p>เถรี ปุนทิวเส รุกฺขมูเล ปิณฺฑาย จริตฺวา เถรํ อุปสงฺกมิตฺวา ‘‘อิมํ ปิณฺฑปาตํ ปริภุญฺชถา’’ติ อาหฯ เถโร ‘‘วฎฺฎิสฺสติ เถรี’’ติ วตฺวา ตุณฺหี อฎฺฐาสิฯ ธมฺมิโก, ตาต, ปิณฺฑปาโต, กุกฺกุจฺจํ อกตฺวา ปริภุญฺชถาติ ฯ วฎฺฎิสฺสติ เถรีติ? สา ปตฺตํ คเหตฺวา อากาเส ขิปิ, ปโตฺต อากาเส อฎฺฐาสิฯ เถโร ‘‘สตฺตตาลมเตฺต ฐิตมฺปิ ภิกฺขุนีภตฺตเมว เถรี’’ติ วตฺวา ‘‘ภยํ นาม สพฺพกาลํ น โหติ, ภเย วูปสเนฺต อริยวํสํ กถยมาโน, ‘โภ ปิณฺฑปาติก, ภิกฺขุนีภตฺตํ ภุญฺชิตฺวา วีตินามยิตฺถา’ติ จิเตฺตน อนุวทิยมาโน สนฺถมฺภิตุํ น สกฺขิสฺสามิ, อปฺปมตฺตา โหถ  เถริโย’’ติ มคฺคํ ปฎิปชฺชิฯ</p>


<p>รุกฺขเทวตาปิ ‘‘สเจ เถโร เถริยา หตฺถโต ปิณฺฑปาตํ ปริภุญฺชิสฺสติ, น ตํ นิวเตฺตสฺสามิฯ สเจ น ปริภุญฺชิสฺสติ, นิวเตฺตสฺสามี’’ติ จินฺตยมานา ฐตฺวา เถรสฺส คมนํ ทิสฺวา รุกฺขา โอรุยฺห ‘‘ปตฺตํ, ภเนฺต, เทถา’’ติ วตฺวา ปตฺตํ คเหตฺวา เถรํ รุกฺขมูลํเยว อาเนตฺวา อาสนํ ปญฺญาเปตฺวา ปิณฺฑปาตํ ทตฺวา กตภตฺตกิจฺจํ ปฎิญฺญํ กาเรตฺวา ทฺวาทส ภิกฺขุนิโย ทฺวาทส จ ภิกฺขู สตฺต วสฺสานิ อุปฎฺฐหิฯ อิทํ ติ เอตฺถ วตฺถุฯ ตตฺร หิ เถรี สารณียธมฺมปูริกา อโหสิฯ</p>


<p>ติอาทีสุ ยสฺส สตฺตสุ อาปตฺติกฺขเนฺธสุ อาทิมฺหิ วา อเนฺต วา สิกฺขาปทํ ภินฺนํ โหติ, ตสฺส สีลํ ปริยเนฺต ฉินฺนสาฎโก วิย  นามฯ ยสฺส ปน เวมเชฺฌ ภินฺนํ, ตสฺส ฉิทฺทสาฎโก วิย  นาม โหติฯ ยสฺส ปฎิปาฎิยา เทฺว ตีณิ ภินฺนานิ, ตสฺส ปิฎฺฐิยํ วา กุจฺฉิยํ วา อุฎฺฐิเตน วิสภาควเณฺณน กาฬรตฺตาทีนํ อญฺญตรวณฺณา คาวี วิย   นาม โหติฯ ยสฺส อนฺตรนฺตรา ภินฺนานิ, ตสฺส อนฺตรนฺตรา วิสภาคพินฺทุวิจิตฺรา คาวี วิย  นาม โหติฯ ยสฺส ปน สเพฺพน สพฺพํ อภินฺนานิ, ตสฺส ตานิ สีลานิ  นาม โหนฺติฯ ตานิ ปเนตานิ ตณฺหาทาสพฺยโต โมเจตฺวา ภุชิสฺสภาวกรณโต  พุทฺธาทีหิ วิญฺญูหิ ปสตฺถตฺตา  ตณฺหาทิฎฺฐีหิ อปรามฎฺฐตฺตา ‘‘อิทํ นาม ตฺวํ อาปนฺนปุโพฺพ’’ติ เกนจิ ปรามฎฺฐุํ อสกฺกุเณยฺยตฺตา จ  อุปจารสมาธิํ อปฺปนาสมาธิํ วา สํวตฺตยนฺตีติ ติ วุจฺจนฺติฯ</p>


<p>   ติ เตสุ เตสุ ทิสาภาเคสุ วิหรเนฺตหิ ภิกฺขูหิ สทฺธิํ สมานภาวูปคตสีโล วิหรติฯ โสตาปนฺนาทีนญฺหิ สีลํ สมุทฺทนฺตเรปิ เทวโลเกปิ วสนฺตานํ อเญฺญสํ โสตาปนฺนาทีนํ สีเลน สมานเมว โหติ, นตฺถิ มคฺคสีเล นานตฺตํฯ ตํ สนฺธาเยตํ วุตฺตํฯ</p>


<p>ติ มคฺคสมฺปยุตฺตา สมฺมาทิฎฺฐิฯ ติ นิโทฺทสาฯ นิยฺยาตีติ ติ โย ตถาการี โหติฯ ติ สพฺพทุกฺขกฺขยตฺถํฯ ติ สมานทิฎฺฐิภาวํ อุปคโต หุตฺวา วิหรตีติฯ</p>


<h3>๒. ทุติยสารณียสุตฺตวณฺณนา</h3>
<p> ทุติเย โย เต ธเมฺม ปูเรติ, ตํ สพฺรหฺมจารีนํ ปิยํ กโรนฺตีติ ฯ ครุํ กโรนฺตีติ ติ สงฺคณฺหนตฺถายฯ ติ อวิวทนตฺถายฯ ติ สมคฺคภาวตฺถายฯ ติ เอกภาวตฺถาย นินฺนานากรณายฯ ติ วตฺตนฺติ ปวตฺตนฺติฯ</p>


<h3>๓. นิสฺสารณียสุตฺตวณฺณนา</h3>
<p> ตติเย ติ นิสฺสรณธาตุโยวฯ ติ เอตฺถ ปจฺจนีกธเมฺมหิ วิมุตฺตตฺตา ติกจตุกฺกชฺฌานิกา เมตฺตาว เมตฺตาเจโตวิมุตฺติ นาม ฯ ติ วฑฺฒิตาฯ ติ ปุนปฺปุนํ กตาฯ ติ ยุตฺตยานสทิสา กตาฯ ติ  ปติฎฺฐา กตาฯ ติ อธิฎฺฐิตาฯ ติ สมนฺตโต จิตา อาจิตา อุปจิตาฯ ติ สุปฺปคุณกรเณน สุฎฺฐุ สมารทฺธาฯ ติ ปริยาทิยิตฺวา คเหตฺวา ติฎฺฐติฯ ติ ยสฺมา อภูตพฺยากรณํ พฺยากโรติ, ตสฺมา ‘‘มา เอวํ ภณี’’ติ วตฺตโพฺพฯ ติ ยา อยํ เมตฺตาเจโตวิมุตฺติ, อิทํ นิสฺสรณํ พฺยาปาทสฺส, พฺยาปาทโต นิสฺสฎาติ อโตฺถฯ โย ปน เมตฺตาย ติกจตุกฺกชฺฌานโต วุฎฺฐิโต สงฺขาเร สมฺมสิตฺวา ตติยมคฺคํ ปตฺวา ‘‘ปุน  พฺยาปาโท นตฺถี’’ติ ตติยผเลน นิพฺพานํ ปสฺสติ, ตสฺส จิตฺตํ อจฺจนฺตนิสฺสรณํ พฺยาปาทสฺสฯ เอเตนุปาเยน สพฺพตฺถ อโตฺถ เวทิตโพฺพฯ</p>


<p>ติ พลววิปสฺสนาฯ ทีฆภาณกา ปน อรหตฺตผลสมาปตฺตีติ วทนฺติฯ สา หิ ราคนิมิตฺตาทีนเญฺจว รูปนิมิตฺตาทีนญฺจ นิจฺจนิมิตฺตาทีนญฺจ อภาวา อนิมิตฺตาติ วุตฺตาฯ ติ วุตฺตปฺปเภทํ นิมิตฺตํ อนุสรณสภาวํฯ</p>


<p>ติ อสฺมิมาโนฯ ติ ปญฺจสุ ขเนฺธสุ อยํ นาม อหํ อสฺมีติฯ เอตฺตาวตา อรหตฺตํ พฺยากตํ โหติฯ นฺติ วิจิกิจฺฉาภูตํ กถํกถาสลฺลํฯ ติ สเจ เต ปฐมมคฺควชฺฌา วิจิกิจฺฉา อุปฺปชฺชติ, อรหตฺตพฺยากรณํ มิจฺฉา โหติ, ตสฺมา ‘‘มา อภูตํ คณฺหี’’ติ วาเรตโพฺพฯ   ติ อรหตฺตมโคฺคฯ อรหตฺตมคฺคผลวเสน หิ นิพฺพาเน ทิเฎฺฐ ปุน อสฺมิมาโน นตฺถีติ อรหตฺตมโคฺค ‘‘อสฺมีติ มานสมุคฺฆาโต’’ติ วุโตฺตฯ อิติ อิมสฺมิํ สุเตฺต อภูตพฺยากรณํ นาม กถิตํฯ</p>


<h3>๔. ภทฺทกสุตฺตวณฺณนา</h3>
<p> จตุเตฺถ นฺติ น ลทฺธกํฯ ตตฺถ โย หิ ภีตภีโต มรติ, ตสฺส น ภทฺทกํ มรณํ โหติฯ โย อปาเย ปฎิสนฺธิํ คณฺหาติ, ตสฺส น ภทฺทิกา กาลกิริยา โหติฯ ติอาทีสุ อารมณํ อาราโม, อภิรตีติ อโตฺถฯ วิหารกรณาทิมฺหิ นวกเมฺม อาราโม อสฺสาติ ฯ ตสฺมิํเยว กเมฺม รโตติ ฯ ตเทว กมฺมารามตํ ปุนปฺปุนํ ยุโตฺตติ  ฯ เอส นโย สพฺพตฺถฯ เอตฺถ จ นฺติ อาลาปสลฺลาโปฯ ติ โสปฺปํฯ ติ คณสงฺคณิกาฯ สา ‘‘เอกสฺส ทุติโย โหติ, ทฺวินฺนํ โหติ ตติยโก’’ติอาทินา นเยน เวทิตพฺพาฯ ติ ทสฺสนสวนสมุลฺลาปสโมฺภคกายสํสคฺควเสน ปวโตฺต สํสฎฺฐภาโวฯ ติ ตณฺหาทิฎฺฐิมานวเสน ปวโตฺต มทนาการสณฺฐิโต กิเลสปปโญฺจฯ นฺติ เตภูมกวฎฺฎํฯ ติ เหตุนา นเยน สกลวฎฺฎทุกฺขสฺส ปริวฎุมปริเจฺฉทกรณตฺถํฯ ติ มคสทิโสฯ ติ นิพฺพานปเทฯ ติ ปริปูรยิ ตํ สมฺปาเทสีติฯ</p>


<h3>๕. อนุตปฺปิยสุตฺตวณฺณนา</h3>
<p> ปญฺจเม   ติ อนุโสจิตพฺพา อนุตาปการีฯ อิเมสุ ทฺวีสุปิ สุเตฺตสุ คาถาสุ จ วฎฺฎวิวฎฺฎํ กถิตํฯ</p>


<h3>๖. นกุลปิตุสุตฺตวณฺณนา</h3>
<p> ฉเฎฺฐ ติ อธิมตฺตคิลาโนฯ ติ สามิกสฺส เภสชฺชํ กตฺวา พฺยาธิํ วูปสเมตุํ อสโกฺกนฺตี อิทานิ สีหนาทํ นทิตฺวา สจฺจกิริยาย พฺยาธิํ วูปสเมตุํ สนฺติเก นิสีทิตฺวา เอตํ ‘‘มา โข ตฺว’’นฺติอาทิวจนํ อโวจฯ ติ สตโณฺหฯ ติ เอตฺถ น-กาโร น สกฺขตีติ เอวํ ปรปเทน โยเชตโพฺพฯ นฺติ นิจฺฉิทฺทํ กาตุํ, สณฺฐเปตุนฺติ อโตฺถฯ นฺติ เอฬกโลมานิ กเปฺปตฺวา วิชเฎตฺวา เวณิํ กาตุํฯ</p>


<p>ติ อญฺญํ สามิกํ คณฺหิสฺสติฯ นฺติ อิโต โสฬสวสฺสมตฺถเก คหฎฺฐพฺรหฺมจริยวาโส สมาจิโณฺณฯ ติ อติเรเกน ทสฺสนกามาฯ อิเมหิ ตีหิ อเงฺคหิ สีหนาทํ นทิตฺวา ‘‘อิมินา สเจฺจน ตว สรีเร พฺยาธิ ผาสุ โหตู’’ติ สจฺจกิริยํ อกาสิฯ</p>


<p>อิทานิ ภควนฺตํ สกฺขิํ กตฺวา อตฺตโน สีลาทิคุเณหิปิ สจฺจกิริยํ กาตุํ   ติอาทิมาหฯ ตตฺถ ติ สมตฺตการินีฯ ติ สมาธิกมฺมฎฺฐานสฺสฯ ติ โอคาธํ อนุปฺปเวสํ ปตฺตาฯ ติ  ปติคาธํ ปติฎฺฐํ ปตฺตาฯ ติ อสฺสาสํ อวสฺสยํ ปตฺตาฯ ติ โสมนสฺสญาณํ ปตฺตาฯ ติ ปรปฺปจฺจโย วุจฺจติ ปรสทฺธา ปรปตฺติยายนา, ตาย วิรหิตาติ อโตฺถฯ อิเมหิ ตีหิ อเงฺคหิ อตฺตโน คุเณ อารพฺภ สจฺจกิริยํ อกาสิฯ ติ คิลาโน หุตฺวา วุฎฺฐิโตฯ ติ ยตฺติกาโยฯ ติ ตาสํ อนฺตเร เอกาฯ ติ หิตานุกมฺปิกาฯ ติ โอวาททายิกาฯ ติ อนุสิฎฺฐิทายิกาฯ</p>


<h3>๗. โสปฺปสุตฺตวณฺณนา</h3>
<p> สตฺตเม  ติ เอกีภาวาย ธมฺมนิชฺฌานกฺขนฺติโต ผลสมาปตฺติวิหารโต วุฎฺฐิโตฯ นฺติ อตฺตโน อตฺตโน วสนวิหารํฯ ติ ปพฺพชฺชาย นวกาฯ เต ปญฺจสตมตฺตา อเหสุํฯ ติ กากสทฺทํ กโรนฺตา ทเนฺต ขาทนฺตาฯ ติ ถิรภาวํ ปตฺตาฯ ติ เตน นุฯ ทีนิ เหฎฺฐา วุตฺตตฺถาเนวฯ ติ โย รฎฺฐํ ภุญฺชติฯ ติ โย ปิตรา ภุตฺตานุภุตฺตํ ภุญฺชติฯ ติ เสนาย เชฎฺฐโกฯ ติ คามโภชโกฯ ติ คณเชฎฺฐโกฯ   นฺติ กุสลานํ ธมฺมานํ อเนสโก อคเวสโก หุตฺวาฯ นฺติ สตฺตติํสาย โพธิปกฺขิยธมฺมานํฯ</p>


<h3>๘. มจฺฉพนฺธสุตฺตวณฺณนา</h3>
<p> อฎฺฐเม นฺติ มจฺฉฆาตกํฯ หตฺถินา ยาตีติ ฯ ปรโตปิ เอเสว นโยฯ ติ วธิตเพฺพฯ ติ วธาย อุปนีเตฯ ติ ลามเกน วธกจิเตฺตนฯ ปาฬิยํ ปน วธายุปนีเตติ ลิขนฺติฯ ติ มิคฆาตโกฯ นฺติ โย มนุสฺสภูตํ ปาปเกน มนสา อนุเปกฺขติ, ตสฺส สมฺปตฺติยา อภาเว กิเมว วตฺตพฺพํฯ อิทํ ปาปกสฺส กมฺมุโน อนิฎฺฐผลภาวํ ทเสฺสตุํ วุตฺตํฯ เยสํ ปน ตาทิสํ กมฺมํ กโรนฺตานมฺปิ ยสปฎิลาโภ โหติ, เตสํ ตํ อกุสลํ นิสฺสาย กุสลํ วิปจฺจตีติ เวทิตพฺพํ ฯ เตน ปนสฺส อกุสลกเมฺมน อุปหตตฺตา วิปาโก น จิรฎฺฐิติโก โหติฯ อิมสฺมิํ สุเตฺต อกุสลปโกฺขว กถิโตฯ</p>


<h3>๙. ปฐมมรณสฺสติสุตฺตวณฺณนา</h3>
<p> นวเม ติ เอวํนามเก คาเมฯ ติ อิฎฺฐกามเย ปาสาเทฯ ติ นิพฺพาโนคธา, นิพฺพานปติฎฺฐาติ อโตฺถฯ ติ ภาเวถ นุฯ นฺติ มรณสฺสติกมฺมฎฺฐานํฯ ติ ปตฺถนเตฺถ นิปาโตฯ   ติ  ตุมฺหากํ สาสเน มม กิจฺจํ พหุ กตํ อสฺสฯ นฺติ ตํ อนฺตรํ ขณํ โอกาสํฯ ติ เอตฺถ อสฺสาโส วุจฺจติ อโนฺต ปวิสนวาโต, ปสฺสาโส พหิ นิกฺขมนวาโตฯ อิติ อยํ ภิกฺขุ ยาว อโนฺต ปวิฎฺฐวาโต พหิ นิกฺขมติ, พหิ นิกฺขโนฺต วาโต อโนฺต ปวิสติ, ตาว ชีวิตํ ปเตฺถโนฺต เอวมาหฯ นฺติ มนฺทํ ครุกํ อสีฆปฺปวตฺตํฯ ติ อรหตฺตผลตฺถายฯ อิมสฺมิํ สุเตฺต มรณสฺสติ อรหตฺตํ ปาเปตฺวา กถิตาติฯ</p>


<h3>๑๐. ทุติยมรณสฺสติสุตฺตวณฺณนา</h3>
<p> ทสเม ติ ปฎิปนฺนายฯ ติ เอวํ ปจฺจเวกฺขติฯ ติ เอตฺถ ติวิโธ อนฺตราโย ชีวิตนฺตราโย, สมณธมฺมนฺตราโย, ปุถุชฺชนกาลกิริยํ กโรนฺตสฺส สคฺคนฺตราโย เจว มคฺคนฺตราโย จาติฯ ตํ สพฺพมฺปิ สนฺธาเยวมาหฯ ติ อชิณฺณกาทิวเสน วิปเชฺชยฺยฯ ติ พลวาฯ ติ กตฺตุกมฺยตาฉโนฺทฯ ติ ปโยควีริยํฯ ติ อุสฺสาปนวีริยํฯ ติ สมฺปาทนวีริยํฯ ติ อนุกฺกณฺฐนา อปฺปฎิสงฺฆรณาฯ เสสํ สพฺพตฺถ อุตฺตานตฺถเมวาติฯ</p>

</p>





