<h1>๒๘. สุวณฺณพิโพฺพหนวโคฺค</h1>
<h3>๑. สุวณฺณพิโพฺพหนิยเตฺถรอปทานํ</h3>
<ol>
<li>
‘‘เอกาสนํ  
  
  
อหมทํ, ปสโนฺน เสหิ ปาณิภิ;  
  
พิโพฺพหนญฺจ  
พิโมฺพหนญฺจ (สี. ปี.)  
ปาทาสิํ, อุตฺตมตฺถสฺส ปตฺติยาฯ  
</li>
  
<li>
‘‘เอกนวุติโต กเปฺป, พิโพฺพหนมทาสหํ;  
  
ทุคฺคติํ นาภิชานามิ, พิโพฺพหนสฺสิทํ ผลํฯ  
</li>
  
<li>
‘‘อิโต เตสฎฺฐิเม กเปฺป, อสโม นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สุวณฺณพิโพฺพหนิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. ติลมุฎฺฐิทายกเตฺถรอปทานํ</h3>
<ol>
<li>
‘‘มม  
สงฺกปฺปมญฺญาย, สตฺถา โลกคฺคนายโก;  
  
มโนมเยน กาเยน, อิทฺธิยา อุปสงฺกมิฯ  
</li>
  
<li>
‘‘สตฺถารํ อุปสงฺกนฺตํ, วนฺทิตฺวา ปุริสุตฺตมํ;  
  
ปสนฺนจิโตฺต สุมโน, ติลมุฎฺฐิมทาสหํฯ  
</li>
  
<li>
‘‘เอกนวุติโต  
กเปฺป, ยํ ทานมททิํ ตทา;  
  
ทุคฺคติํ นาภิชานามิ, ติลมุฎฺฐิยิทํ ผลํฯ  
</li>
  
<li>
‘‘อิโต โสฬสกปฺปมฺหิ, ตนฺติโส  
ขนฺติโย (สฺยา.)  
นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติลมุฎฺฐิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๓. จโงฺกฎกิยเตฺถรอปทานํ</h3>
<ol>
<li>
‘‘มหาสมุทฺทํ  
นิสฺสาย, วสตี ปพฺพตนฺตเร;  
  
ปจฺจุคฺคนฺตฺวาน กตฺวาน  
ปจฺจุคฺคนฺตฺวาน’กาสหํ (อฎฺฐ.), ปจฺจุคฺคมนํ กตฺวาน (?)  
, จโงฺกฎก  
จโงฺคฎก (สี.)  
มทาสหํฯ  
</li>
  
<li>
‘‘สิทฺธตฺถสฺส มเหสิโน, สพฺพสตฺตานุกมฺปิโน  
สยมฺภุสฺสานุกมฺปิโน (สฺยา.)  
;  
  
ปุปฺผจโงฺกฎกํ ทตฺวา, กปฺปํ สคฺคมฺหิ โมทหํฯ  
</li>
  
<li>
‘‘จตุนฺนวุติโต กเปฺป, จโงฺกฎกมทํ ตทา;  
  
ทุคฺคติํ นาภิชานามิ, จโงฺกฎกสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา จโงฺกฎกิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. อพฺภญฺชนทายกเตฺถรอปทานํ</h3>
<ol>
<li>
‘‘โกณฺฑญฺญสฺส  
ภควโต, วีตราคสฺส ตาทิโน;  
  
อากาสสมจิตฺตสฺส  
อกกฺกสจิตฺตสฺสาถ (อฎฺฐ.)  
, นิปฺปปญฺจสฺส ฌายิโนฯ  
</li>
  
<li>
‘‘สพฺพโมหาติวตฺตสฺส, สพฺพโลกหิเตสิโน;  
  
อพฺภญฺชนํ มยา ทินฺนํ, ทฺวิปทินฺทสฺส ตาทิโนฯ  
</li>
  
<li>
‘‘อปริเมเยฺย อิโต กเปฺป, อพฺภญฺชนมทํ ตทา  
อมฺภญฺชนมทาสหํ (สฺยา.)  
;  
  
ทุคฺคติํ นาภิชานามิ, อพฺภญฺชนสฺสิทํ ผลํฯ  
</li>
  
<li>
‘‘อิโต ปนฺนรเส กเปฺป, จิรโปฺป นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อพฺภญฺชนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. เอกญฺชลิกเตฺถรอปทานํ</h3>
<ol>
<li>
‘‘อุทุมฺพเร  
  
  
วสนฺตสฺส, นิยเต ปณฺณสนฺถเร;  
  
วุโตฺถกาโส มยา ทิโนฺน, สมณสฺส มเหสิโนฯ  
</li>
  
<li>
‘‘ติสฺสสฺส ทฺวิปทินฺทสฺส, โลกนาถสฺส ตาทิโน;  
  
อญฺชลิํ ปคฺคเหตฺวาน, สนฺถริํ ปุปฺผสนฺถรํฯ  
</li>
  
<li>
‘‘เทฺวนวุเต อิโต กเปฺป, ยํ กริํ ปุปฺผสนฺถรํ;  
  
ทุคฺคติํ นาภิชานามิ, สนฺถรสฺส อิทํ ผลํฯ  
</li>
  
<li>
‘‘อิโต จุทฺทสกปฺปมฺหิ, อโหสิํ มนุชาธิโป;  
  
เอกอญฺชลิโก นาม, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกญฺชลิโก เถโร อิมา คาถาโย อภาสิตฺถาติฯ
</ol></p>

</p>


<h3>๖. โปตฺถกทายกเตฺถรอปทานํ</h3>
<ol>
<li>
‘‘สตฺถารํ  
ธมฺมมารพฺภ, สงฺฆญฺจาปิ มเหสินํ;  
  
โปตฺถทานํ มยา ทินฺนํ, ทกฺขิเณเยฺย อนุตฺตเรฯ  
</li>
  
<li>
‘‘เอกนวุติโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, โปตฺถทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โปตฺถกทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. จิตกปูชกเตฺถรอปทานํ</h3>
<ol>
<li>
‘‘จนฺทภาคานทีตีเร, อนุโสตํ วชามหํ;  
  
สตฺต มาลุวปุปฺผานิ, จิตมาโรปยิํ อหํฯ  
</li>
  
<li>
‘‘จตุนฺนวุติโต  
  
กเปฺป, จิตกํ ยมปูชยิํ;  
  
ทุคฺคติํ นาภิชานามิ, จิตปูชายิทํ ผลํฯ  
</li>
  
<li>
‘‘สตฺตสฎฺฐิมฺหิโต กเปฺป, ปฎิชคฺคสนามกา;  
  
สตฺตรตนสมฺปนฺนา, สตฺตาสุํ จกฺกวตฺติโน  
ปฎิชคฺคสนามโก; สตฺตรตนสมฺปโนฺน, จกฺกวตฺตี มหพฺพโล (สฺยา.)  
ฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๘. อาลุวทายกเตฺถรอปทานํ</h3>
<ol>
<li>
‘‘ปพฺพเต  
หิมวนฺตมฺหิ, มหาสินฺธุ สุทสฺสนา;  
  
ตตฺถทฺทสํ วีตราคํ, สุปฺปภาสํ สุทสฺสนํฯ  
</li>
  
<li>
‘‘ปรโมปสเม ยุตฺตํ, ทิสฺวา วิมฺหิตมานโส;  
  
อาลุวํ ตสฺส ปาทาสิํ, ปสโนฺน เสหิ ปาณิภิฯ  
</li>
  
<li>
‘‘เอกตฺติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, อาลุวสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา อาลุวทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. เอกปุณฺฑรีกเตฺถรอปทานํ</h3>
<ol>
<li>
‘‘โรมโส  
นาม นาเมน, สยมฺภู สุพฺพโต  
สปฺปโภ (สฺยา.)  
ตทา;  
  
ปุณฺฑรีกํ มยา ทินฺนํ, วิปฺปสเนฺนน เจตสาฯ  
</li>
  
<li>
‘‘จตุนฺนวุติโต กเปฺป, ปุณฺฑรีกมทํ ตทา;  
  
ทุคฺคติํ นาภิชานามิ, ปุณฺฑรีกสฺสิทํ ผลํฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกปุณฺฑรีโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ตรณียเตฺถรอปทานํ</h3>
<ol>
<li>
‘‘มหาปถมฺหิ วิสเม, เสตุ การาปิโต มยา;  
  
ตรณตฺถาย โลกสฺส, ปสโนฺน เสหิ ปาณิภิฯ  
</li>
  
<li>
‘‘เอกนวุติโต กเปฺป, โย เสตุ การิโต มยา;  
  
ทุคฺคติํ นาภิชานามิ, เสตุทานสฺสิทํ ผลํฯ  
</li>
  
<li>
‘‘ปญฺจปญฺญาสิโต กเปฺป, เอโก อาสิํ สโมคโธ;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ตรณีโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
สุวณฺณํ  
ติลมุฎฺฐิ จ, จโงฺกฎพฺภญฺชนญฺชลี;  
  
โปตฺถโก จิตมาลุวา, เอกปุณฺฑรี เสตุนา;  
  
เทฺวจตฺตาลีส คาถาโย, คณิตาโย วิภาวิภีติฯ  
</p>
  
เอกาทสมํ ภาณวารํฯ  
</p>
  
  
  
  
  