<h1>๔. ปุคฺคลปญฺญตฺติมาติกา</h1>
<h3>เอกกมาติกตฺถวณฺณนา</h3>
<p>อิทานิ   ปุคฺคลปญฺญตฺติมาติกาสํวณฺณนานโย โหติฯ ตตฺถ อนุตฺตานตฺถโต ตาว ติ เอตฺถ ‘‘อาจิกฺขติ เทเสติ ปญฺญเปติ ปฎฺฐเปตี’’ติ (สํ. นิ. ๒.๒๐) อาคตฎฺฐาเน สนฺทสฺสนา ปกาสนา ปญฺญตฺติ นามฯ ‘‘สุปญฺญตฺตํ มญฺจปีฐ’’นฺติ (ปารา. ๒๖๙) อาคตฎฺฐาเน ฐปนา นิกฺขิปนา ปญฺญตฺติ นาม, อิธ อุภยมฺปิ วฎฺฎติฯ ฉ ปญฺญตฺติโยติ หิ ฉ ปญฺญาปนา ฉ สนฺทสฺสนา ปกาสนาติปิ, ฉ ฐปนา นิกฺขิปนาติปิ วุตฺตํ โหติฯ นามปญฺญตฺติเยว หิ เต เต วิชฺชมานาวิชฺชมาเน ธเมฺม สนฺทเสฺสตีติปิฯ เตน เตน โกฎฺฐาเสน ฐเปตีติปิฯ ติอาทิ ปน สเงฺขปโต ตาสํ ปญฺญตฺตีนํ สรูปทสฺสนํฯ ตตฺถ ขนฺธานํ ‘‘ขนฺธา’’ติ ปญฺญาปนา สนฺทสฺสนา ปกาสนา จ ฐปนา นิกฺขิปนา จ  นาม…เป.… ปุคฺคลานํ ‘‘ปุคฺคลา’’ติ ปญฺญาปนา สนฺทสฺสนา ปกาสนา จ ฐปนา นิกฺขิปนา จ  นามฯ อิมา เอว ฉ ปญฺญตฺติโย วิชฺชนฺติฯ อญฺญาสมฺปิ สมฺมุติปรมตฺถกถานํ ปญฺญตฺตีนํ อนนฺตตฺตา, อุปลกฺขณวเสน ปน ปธานภาวโต จ เอตาว วุตฺตาฯ ปาฬิมุตฺตกนเยน ปน สพฺพสงฺคาหิกา วิชฺชมานปญฺญตฺติอาทโย ฉ นามปญฺญตฺติโย  (ปุ. ป. อฎฺฐ. มาติกาวณฺณนา ๑) อาคตา, ตา จ เหฎฺฐา วุตฺตาติ อิธ น วุตฺตาฯ ตาสุ อิธ ปุคฺคลปญฺญตฺติปเทน อวิชฺชมานปญฺญตฺติ, เสเสหิ วิชฺชมานปญฺญตฺติ จาติ เทฺว เอว ลพฺภนฺติฯ</p>


<p>อฎฺฐกถามุตฺตเกน ปน อาจริยนเยน  – อุปาทาปญฺญตฺติ อุปนิธาปญฺญตฺติ สโมธานปญฺญตฺติ อุปนิกฺขิตฺตปญฺญตฺติ ตชฺชาปญฺญตฺติ สนฺตติปญฺญตฺตีติ, ยา ‘‘อตฺถปญฺญตฺตี’’ติ  วุจฺจติฯ ตตฺถ ยา ขนฺธปญฺจกํ อุปาทาย นิสฺสาย สมฺมตา  สตฺตาทิกา, องฺคานิ อุปาทาย รถาทิกา, จนฺทาทิปริวตฺตาทโย อุปาทาย กาลทิสาทิกา, ตํตํภูตนิมิตฺตํ, ภาวนาวิเสสญฺจ อุปาทาย กสิณาทิอุคฺคหปฎิภาคนิมิตฺตาทิกาติ อยํ เอวรูปา สภาวธเมฺมหิ เอกเตฺตน วา สจฺฉิกฎฺฐปรมเตฺถน อนุปลพฺภสภาวา  นามฯ ปญฺญาเปตพฺพเฎฺฐน เจสา ปญฺญตฺติ วุตฺตา, น ปน ปญฺญาปนเฎฺฐนฯ ยา ตสฺส ตสฺสตฺถสฺส ปญฺญาปนา, สา อวิชฺชมานปญฺญตฺติเยวฯ</p>


<p>ยา ปน อญฺญํ ปฐมาทิํ อุปนิธาย อเปกฺขิตฺวา ทุติยํ รสฺสํ ทีฆํ ทูรํ สนฺติกนฺติอาทิกา ตทญฺญาเปกฺขูปนิธา, ฉตฺตปาณีติอาทิกา หตฺถคตูปนิธา, กุณฺฑลีติอาทิกา สมฺปยุตฺตูปนิธา, ธญฺญสกฎนฺติ อาทิกา สมาโรปิตูปนิธา, อินฺทสาลคุหาติอาทิกา อวิทูรคตูปนิธา, สุวณฺณวโณฺณติอาทิกา ปฎิภาคูปนิธา, พฺราหฺมณคาโมติอาทิกา ตพฺพหุลูปนิธา, มณิกฎกนฺติอาทิกา ตพฺพิสิฎฺฐูปนิธาติ เอวมาทิ อเนกปฺปการา ปญฺญาปนา, อยํ  นามฯ</p>


<p>ธญฺญราสีติอาทิกา ปน  นามฯ ปุริมสฺส ปุริมสฺส อุปนิกฺขิปิตฺวา เทฺว ตีณีติอาทิกา  นามฯ ตํตํสภาวนิสฺสิตา ปถวีอาทิกา  นามฯ อาสีติโกติอาทิกา ปน  นามฯ</p>


<p>อฎฺฐกถามุตฺตเกเนว อาจริยนเยน อปราปิ ธมฺมกถิกาทิกา  กิสถูลาทิกา  อิตฺถิปุริสาทิกา  กามาวจราทิกา, โกสลกาทิกา จ  ติโสฺส นาโคติอาทิกา  นิโรธาทิกา  จาติ ฉ ปญฺญตฺติโยฯ</p>


<p>เอตาสุ  ปน ทฺวาทสสุ ตชฺชาปญฺญตฺติ, เอกจฺจา ภูมิปญฺญตฺติ, อสงฺขตปญฺญตฺติ จ วิชฺชมานปญฺญตฺติสงฺขาตา นามปญฺญตฺติ, ตทญฺญา ปรมตฺถาวเสสา, ปน อตฺถปญฺญตฺตีติ ทีปิตา อวิชฺชมานาทิปญฺญตฺติโย จาติฯ อยํ ตาเวตฺถ อนุตฺตานตฺถโต สํวณฺณนาฯ</p>


<p>อตฺถนิจฺฉโย ปเนตฺถาปิ ปาฬินเยเนว สทฺธิํ โหติ, น วินา ปาฬิํ ตสฺส วตฺตุมสกฺกุเณยฺยตฺตา ฯ ปาฬิยญฺจ ยสฺมา อาทิโต ปญฺจ ปญฺญตฺติโย, ตทตฺถภูตา ขนฺธาทโย จ เหฎฺฐา วิภงฺคปฺปกรเณ นิปฺปเทสโต กถิตาติ ตา อิธ ‘‘กิตฺตาวตา ขนฺธานํ ขนฺธปญฺญตฺติ, ยาวตา ปญฺจกฺขนฺธา รูปกฺขโนฺธ’’ติอาทินา สเงฺขเปเนว นิทฺทิฎฺฐา, ตา เจตฺถาปิ วุตฺตตฺถาฯ ปุคฺคลปญฺญตฺติ ปน เหฎฺฐา น วุตฺตาติ ‘‘กิตฺตาวตา ปุคฺคลานํ ปุคฺคลปญฺญตฺติ? สมยวิมุโตฺต, อสมยวิมุโตฺต’’ติอาทินา เอกกาทิเภเทน ยาว ทสกา ทสธา มาติกํ ฐเปตฺวา วิตฺถาเรเนว วิภตฺตา, สา จ ญาตพฺพปเภทโต อวุจฺจมานา ทุพฺพิเญฺญยฺยา, ตสฺมา ปุคฺคลปญฺญตฺติยา เอว เจตฺถ ปาฬินยานุสาเรน สเงฺขปโต อตฺถนิจฺฉโย โหติ, โส เจตฺถ มาติกายํ วุเตฺต สพฺพปุคฺคเล อนุทฺธริตฺวา ญาตพฺพานํ ทุพฺพิเญฺญยฺยานํ ปุคฺคลานํ เอกกาทิเภทโตว มาติกํ อุทฺธริตฺวา วิภชนวเสน สเงฺขปโตว โหติฯ กถํ? ‘‘สมยวิมุโตฺต อสมยวิมุโตฺต, กุปฺปธโมฺม อกุปฺปธโมฺม, เจตนาภโพฺพ อนุรกฺขณาภโพฺพ, ภยูปรโต อภยูปรโต, ภพฺพาคมโน อภพฺพาคมโน, นิยโต อนิยโต, ปฎิปนฺนโก ผเล ฐิโต, สมสีสี ฐิตกปฺปี, โสตาปโนฺน สตฺตกฺขตฺตุปรโม โกลํโกโล เอกพีชี, สกทาคามี, อนาคามี อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโต อกนิฎฺฐคามี, อรหา’’ติ เอกกมาติกาฯ</p>


<p>ตตฺถ  โย อปฺปนํ นิพฺพเตฺตตุํ ยุตฺตปตฺตกาเล รูปารูปสมาปตฺติสงฺขาเตหิ อฎฺฐหิ วิโมเกฺขหิ ปจฺจนีกธมฺมโต วิมุจฺจิตฺวา ตีสุ มเคฺคสุ เยน เกนจิ ยถาสกํ อาสเว เขเปตฺวา วุฎฺฐิโต, อยํ  นามฯ ‘‘เอกเจฺจ อาสวา ปริกฺขีณา’’ติอาทิวจนโต (ปุ. ป. ๑) หิ อฎฺฐสมาปตฺติลาภี ปุถุชฺชโน วา ขีณาสโว วา อิธ น คหิโต, สมาปตฺติลาภิโน ปน ผลฎฺฐเสขาว คหิตาติ เวทิตพฺพาฯ สุกฺขวิปสฺสกขีณาสโว, สเพฺพปิ จ อริยา มคฺควิโมกฺขํ สนฺธาย  นามฯ พาหิรานญฺหิ อฎฺฐนฺนํ สมาปตฺตีนํ สมาปชฺชนฺตสฺส ปวิเวกฎฺฐานลาภาทิสมโยปิ อตฺถิ, วตฺตกรณกาลาทิอสมโยปิ อตฺถิฯ มคฺควิโมเกฺขน วิมุจฺจนสฺส ปน ตาทิโส สมโย วา อสมโย วา นตฺถิ, ยสฺส สทฺธา พลวตี, วิปสฺสนา จ อารทฺธา, ตสฺส คจฺฉนฺตสฺส วา ภุญฺชนฺตสฺส วา มคฺคผลปฎิเวโธ นาม น โหตีติ นตฺถิ, ตสฺมา สเพฺพ อริยา อริยวิโมเกฺข ติ เวทิตพฺพาฯ ปุริมปเทปิ โลกิยสมาปตฺติเญฺญว สนฺธาย เสขา สมยวิมุตฺตา นาม ชาตาฯ</p>


<p>อวสิภาวา อฎฺฐสมาปตฺติลาภี ปน ปุถุชฺชโน, โสตาปนฺนสกทาคามิโน เทฺว เสขา อฎฺฐสมาปตฺติํ  สนฺธาย  นามฯ ปริหานธโมฺมติปิ ทุวิธา เอวฯ อนาคามิอาทโย สุปฺปหีนสมาธิปาริปนฺถิกตฺตา วสิภาวา สมาปตฺติลาภี ปุถุชฺชโน, อริยา จ โลกุตฺตรธเมฺมปิ สนฺธาย  นามฯ อปริหานธโมฺมติ เต เอวฯ ติ เจตนาสงฺขาเตน ฌานสมาปตฺติวฬญฺชเนน อปริหานิํ อาปชฺชิตุํ ภโพฺพฯ โย หิ รูปารูปชฺฌาเนสุ อาจิณฺณวสิตาย เจตนาสงฺขาตาย ฌานสมาปตฺติยา นิรนฺตรํ วฬญฺชมาโน เตหิ น ปริหายติ, อวฬญฺชมาโน จ ปริหายติ, อยํ วฬญฺชมาโน   นามฯ ติ ฌานสฺส อุปการานุปการธเมฺม ชานิตฺวา อนุรกฺขณาย อวฬญฺชมาโนปิ อปริหานิํ อาปชฺชิตุํ ภโพฺพ, เอโส จ ปุริมโต พลวตโร, อาจิณฺณวสิโน ปญฺญาสมฺปทาย อุปการานุปการธเมฺม ชานิตฺวา ตทนุรูปํ ปฎิปชฺชนโตติ เวทิตโพฺพฯ</p>


<p>ติ ภเยน ปาปโต อุปรโต วิรโต เสโข, กลฺยาณปุถุชฺชโน จฯ เตสุ ปจฺฉิโม ทุคฺคติวฎฺฎกิเลสอุปวาทสงฺขาเตหิ จตูหิ ภเยหิ ปาปโต โอรมติ, เสโข ทุคฺคติวเชฺชหิ, อปาเยหิ มุตฺตตฺตาฯ ขีณาสโว ปน  นาม สมุจฺฉินฺนภยตฺตา, อุปวาทโต ปน โอรมิตโพฺพฯ</p>


<p>ติ สมฺมตฺตนิยามาคมนสฺส อภโพฺพ, เย อานนฺตริยสงฺขาเตน กมฺมาวรเณน, นิยตมิจฺฉาทิฎฺฐิสงฺขาเตน กิเลสาวรเณน, อเหตุกทุเหตุกปฎิสนฺธิสงฺขาเตน วิปากาวรเณน จ สมนฺนาคตา, พุทฺธาทีสุ จ สทฺธารหิตา, มคฺคภาวนาย จ อุตฺตรกุรุกาทโย วิย อจฺฉนฺทิกา, ปุพฺพูปนิสฺสยรหิตา จ, สเพฺพเต  นามฯ วิปรีตา  นามฯ ปญฺจานนฺตริยนิยตมิจฺฉาทิฎฺฐิกา นิรยคมเน, อฎฺฐ อริยปุคฺคลา อนุปาทาปรินิพฺพานาทีสุ  นามฯ อวเสสปุคฺคลา อนิพทฺธคติกตาย  นาม, อุตฺตรกุรุกา ปน สุคตินิยตาปิ มิจฺฉตฺตสมฺมตฺตนิยามเสฺสว อิธาธิเปฺปตตฺตา ‘‘นิยตา’’ติ น วุตฺตาฯ มคฺคสมงฺคี ปุคฺคโล มคฺคกฺขเณ ผลตฺถาย  นาม, ผลสมงฺคี ผลานุปฺปตฺติยมฺปิ  นามฯ</p>


<p>ยสฺส ปน อปุพฺพาจริมํ อาสวปริยาทานญฺจ โหติ ชีวิตปริยาทานญฺจ, อยํ  นามฯ โส จ ติวิโธ โหติ อิริยาปถสมสีสี โรคสมสีสี ชีวิตสมสีสีติฯ ตตฺถ โย จตูสุ อิริยาปเถสุ เอกสฺมิํ วิปสฺสนํ ปฎฺฐเปตฺวา  อรหตฺตํ ปตฺวา ตสฺมิเญฺญว อิริยาปเถ ปรินิพฺพาติ, อยํ  นามฯ โย ปน เอกํ โรคํ ปตฺวา อโนฺตโรเค เอว  วิปสฺสนํ ปฎฺฐเปตฺวา อรหตฺตํ ปตฺวา เตเนว โรเคน ปรินิพฺพาติ, อยํ  นามฯ ยสฺส ปน กิเลสสีสสงฺขาตา อวิชฺชา, อรหตฺตมเคฺคน ปวตฺตสีสสงฺขาตํ ชีวิตินฺทฺริยญฺจ จุติจิเตฺตน สมํ ปริยาทานํ คจฺฉติ, อยํ  นามฯ กถมิทํ สมํ โหตีติ? วารสมตายฯ ยสฺมิํ หิ วาเร มเคฺคน กิเลเส เขปิเต ปจฺจเวกฺขณญาณานิ ปวตฺตนฺติ, ตสฺสานนฺตรเมว ปรินิพฺพายโต อิมาย วารสมตาย อิทํ อุภยสีสปริยาทานมฺปิ สมํ โหติ นาม, อยเมว ชีวิตสมสีสี อิธาธิเปฺปโตฯ</p>


<p>ติ ฐิโต กโปฺป ฐิตกโปฺป, สฺวาสฺส อตฺถีติ  กปฺปมฺหิ วินสฺสมานมฺหิ กปฺปํ ฐเปตุํ สมโตฺถติ อโตฺถฯ</p>


<p>สเจ หิ เยสํ มคฺคสมงฺคิกฺขเณ กปฺปวินาโส ภเวยฺย, เนว ตาว กโปฺป วินเสฺสยฺย, ยาวายํ ยถาสกํ ผลํ น สจฺฉิกโรตีติ เต วินสฺสมานมฺปิ กปฺปํ ฐเปนฺตีติ  นาม ชาตาติฯ กิญฺจาปิ กปฺปวินาสนกาเล สาสนํ นตฺถิ, คตโกฎิเก หิ กาเล กปฺปวินาโส โหติ, เอวํ สเนฺตปิ มคฺคานนฺตรผลสฺส อนนฺตรายํ ทีเปตุํ อิทํ อภูตมฺปิ การณํ อาหฎํฯ</p>


<p>ติ นิพฺพานสมุทฺทนินฺนตาย โสตสงฺขาตสฺส มคฺคสฺส ปฐมสมงฺคี วุจฺจติ, อิธ ปน ผลโฎฺฐ อธิเปฺปโตฯ ตเสฺสว จ ปเภททสฺสนตฺถํ ‘‘สตฺตกฺขตฺตุปรโม’’ติอาทิ วุตฺตํฯ สตฺตวารา ปรมา อสฺส ภวูปปตฺตีติ สตฺตกฺขตฺตุปรโม, ตโต ปรํ อฎฺฐมํ ภวํ นาทิยตีติ อโตฺถฯ โสตาปโนฺน หิ โย สตฺตกฺขตฺตุํ เทเวสุ, มนุเสฺสสุ จ ปฎิสนฺธิํ  คเหตฺวา สตฺตเม ภเว ทุกฺขสฺสนฺตํ กโรติ, อยํ  นามฯ กุลโต กุลํ ภวโต ภวํ คจฺฉตีติ โกลํโกโลฯ โส หิ เทวมนุสฺสวเสน เทฺว คติโย ภเว สํสริตฺวา ทุกฺขสฺสนฺตํ กโรติ, อยํ  นามฯ กมฺมปฎิสนฺธิยา เอกํ กมฺมํ กิเลสพีชํ อสฺสาติ ฯ โส หิ เอกสฺมิเญฺญว ภเว ขีณาสโว โหติฯ กิํ ปนสฺส เภทสฺส นิยามกนฺติ? วิปสฺสนาภิญฺญาเภทาฯ โสตาปเนฺนสุ หิ โย วิปสฺสนาย ปมโตฺต, โส สตฺตกฺขตฺตุปรโม โหติฯ โย กิญฺจิ อปฺปมโตฺต, โส โกลํโกโลฯ โย ปน วิปสฺสนาย อติวิย อปฺปมโตฺต, โส เอกพีชี โหติฯ เย ปน อภิวิย ปมตฺตา วฎฺฎชฺฌาสยา อนาถปิณฺฑิกวิสาขาสกฺกาทโย, เต ปุนปฺปุนํ วฎฺฎสฺมิํเยว วิจรนฺตา อาทิโต ปฎฺฐาย ฉ เทวโลเก โอสาเปตฺวา พฺรหฺมโลเกสุปิ ยถากฺกมํ นิพฺพตฺติตฺวา อกนิเฎฺฐ ฐตฺวา ปรินิพฺพนฺติ, น เต อิธ คหิตาฯ เต หิ มนุสฺสคติํ ปุนปฺปุนํ  อาทิยนฺติฯ เย ปน มนุสฺสคติยมฺปิ ภวํ อาทิยนฺติ, เตสํ วเสน สตฺตกฺขตฺตุปรโม โกลํโกโล มานุสิกภวนิพฺพตฺตโก เอว เอกพีชี คหิโตฯ เต ปน สทฺธาธุเรน อาคตา ตโย, ปญฺญาธุเรน อาคตา ตโยติ โสตาปโนฺน ฉพฺพิโธ โหตีติ เวทิตโพฺพฯ</p>


<p>ปฎิสนฺธิวเสน ปน สกิํ อิมํ มนุสฺสคติํ อาคจฺฉตีติ  ทุติยมคฺคผลสมงฺคีฯ อิมินา ปญฺจสุ สกทาคามีสุ จตฺตาโร วเชฺชตฺวา เอโกว คหิโตฯ เอกโจฺจ หิ สกทาคามิผเล ฐตฺวา ปุน ทุติยภเว อิเธว ปรินิพฺพาติ, เอกโจฺจ อิธ ปตฺวา เทวโลเก ปรินิพฺพาติ, เอกโจฺจ เทวโลเก ปตฺวา ทุติยภเว ตเตฺถว ปรินิพฺพาติ, เอกโจฺจ เทวโลเก ปตฺวา อิธูปปชฺชิตฺวา ปรินิพฺพาติ, อิเม จตฺตาโรปิ อิธ น คหิตาฯ โย ปน อิธ ปตฺวา เทวโลเก  นิพฺพตฺติตฺวา ปุน อิธูปปชฺชิตฺวา ปรินิพฺพาติ, อยเมโกว อิธ คหิโตฯ อิมสฺส จ เทฺว ปฎิสนฺธิโย, เอกพีชิสฺส ปน เอกาวาติ อิทํ เตสํ นานากรณนฺติ เวทิตพฺพํฯ</p>


<p>ปฎิสนฺธิวเสน กามภวํ นาคจฺฉตีติ  ตติยมคฺคผลสมงฺคีฯ ตเสฺสว ปน ปเภททสฺสนตฺถํ ติอาทิ วุตฺตํฯ ตตฺถ ติ อายุเวมชฺฌสฺส อนฺตรา เอว อรหตฺตมคฺคํ อุปฺปาเทตฺวา กิเลสปรินิพฺพาเนน ปรินิพฺพายนสีโล เอโก อนาคามีฯ โส จ อุปฺปนฺนสมนนฺตรํ ปรินิพฺพายี, อายุเวมชฺฌํ อปฺปตฺวา ปรินิพฺพายี, อายุเวมชฺฌํ ปตฺวา ปรินิพฺพายีติ ติวิโธ โหติฯ ติ อายุเวมชฺฌํ อุปหจฺจ อติกฺกมิตฺวา, มรณสมยํ วา อุปหจฺจ อุปคนฺตฺวา ปรินิพฺพายี, อายุเวมชฺฌํ อติกฺกมิตฺวา ยาว มรณสมยา ปรินิพฺพายีติ อโตฺถฯ ติ อสงฺขาเรน อปฺปทุเกฺขน อธิมตฺตปฺปโยคํ อกตฺวา ปรินิพฺพายนสีโลฯ ติ สสงฺขาเรน ทุเกฺขน กสิเรน อธิมตฺตปฺปโยเคน ปรินิพฺพายนสีโลฯ ติ อุทฺธํวาหิภาเวน อุทฺธมสฺส ตณฺหาโสตํ วฎฺฎโสตญฺจ, อุทฺธํ วา คนฺตฺวา ปฎิลภิตพฺพโต อุทฺธํ มคฺคโสตมสฺสาติปิ ฯ อกนิฎฺฐํ คจฺฉตีติ ฯ อิเมสํ ปน อนาคามีนํ ปเภททสฺสนตฺถเมฺปตฺถ อุทฺธํโสโต อกนิฎฺฐคามีติอาทิ จตุกฺกํ เวทิตพฺพํฯ</p>


<p>ตตฺถ โย อวิหโต ปฎฺฐาย จตูสุ ยถากฺกมํ อุปฺปชฺชิตฺวา ยาวตายุกํ ฐตฺวา จุโต อกนิเฎฺฐ อุปฺปชฺชิตฺวา ปรินิพฺพาติ, อยํ  นามฯ โย ปน อกนิฎฺฐํ อปฺปตฺวา อนฺตรา ปรินิพฺพาติ, อยํ  นามฯ โย มนุสฺสโลโก อกนิฎฺฐเมว  คนฺตฺวา ปรินิพฺพาติ, อยํ  นามฯ โย ปน เหฎฺฐา จตูสุ สุทฺธาวาเสสุ อญฺญตรสฺมิํ อุปฺปชฺชิตฺวา ตเตฺถว ปรินิพฺพาติ, อยํ  นาม ฯ เอวเมเต อนาคามิโน อฎฺฐจตฺตาลีสวิธา โหนฺติฯ กถํ? อวิเหสุ ตาว ตโย อนฺตราปรินิพฺพายิโน, เอโก อุปหจฺจปรินิพฺพายี, เอโก อุทฺธํโสโตติ ปญฺจ, เต อสงฺขารปรินิพฺพายิสสงฺขารปรินิพฺพายิวเสน ทส โหนฺติ, เอวํ อตปฺปสุทสฺสสุทสฺสีสูติ จตฺตาลีสํ, อกนิเฎฺฐ ปน อุทฺธํโสโต นตฺถิ, ตสฺมา ตตฺถ ตํ สสงฺขาราสงฺขารวเสน ทุวิธํ อุทฺธํโสตํ วเชฺชตฺวา อฎฺฐ จาติ อฎฺฐจตฺตาลีส โหนฺติฯ</p>


<p>ติ กิเลสารีนํ หตตฺตาทินา ขีณาสโว อรหา นามฯ โส สุญฺญตาทิวิโมกฺขตฺตยวเสน ติวิโธ หุตฺวา ปุน ปเจฺจกํ ปฎิปทาจตุกฺกวเสน ทฺวาทสวิธา โหนฺติฯ ยถา จ อรหา ทฺวาทสวิโธ, เอวํ ทฺวาทเสว สกทาคามิโน, จตุวีสติ โสตาปนฺนา อฎฺฐจตฺตาลีส อนาคามิโนว ปเจฺจกนฺติ เวทิตพฺพํฯ อิเม จ สเพฺพ อริยา อิมสฺมิํ สาสเน เอว อุปฺปชฺชนฺติ, โน พหิทฺธาติฯ เอกกนโยฯ</p>


<h3>ทุกาทิมาติกตฺถวณฺณนา</h3>
<p>ทุกาทีสุ ‘‘เทฺว ปุคฺคลา – โกธโน จ อุปนาหี จ มกฺขี จ ปฬาสี จา’’ติอาทินา ทุกญฺจ, ‘‘ตโย ปุคฺคลา – นิราโส อาสํโส วิคตาโส’’ติอาทินา ติกญฺจ, ‘‘จตฺตาโร ปุคฺคลา – อสปฺปุริโส, อสปฺปุริเสนอสปฺปุริสตโร, สปฺปุริโส, สปฺปุริเสนสปฺปุริสตโร’’ติอาทินา จตุกฺกญฺจ, ‘‘ปญฺจ ปุคฺคลา – อเตฺถกโจฺจ ปุคฺคโล อารภติ จ วิปฺปฎิสารี จ โหติ, ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติฯ ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติ, อเตฺถกโจฺจ ปุคฺคโล อารภติ น วิปฺปฎิสารี จ โหติ…เป.… อปริเสสา นิรุชฺฌนฺติ, อเตฺถกโจฺจ ปุคฺคโล นารภติ วิปฺปฎิสารี จ โหติ…เป.… อปริเสสา นิรุชฺฌนฺติฯ อเตฺถกโจฺจ  ปุคฺคโล นารภติ น วิปฺปฎิสารี โหติ…เป.… อปริเสสา นิรุชฺฌนฺตี’’ติอาทินา ปญฺจกญฺจ วิตฺถารโต มาติกํ นิกฺขิปิตฺวา สเพฺพปิ เต ปุคฺคลา นิทฺทิฎฺฐา, อิธ ปน เต คนฺถวิตฺถารภเยน สเพฺพ น อุทฺทิฎฺฐา, ปาฬิยา เอว ญาตพฺพาติฯ</p>


<p>ตตฺถ  ติเก ติ อรหตฺตาสาย วิรหิโต ทุสฺสีโลฯ ตสฺส หิ อตฺตโน อภพฺพตาย ภพฺพสหายกสฺส สีลวโต อรหตฺตปฺปตฺติํ สุตฺวา, จณฺฑาลปุตฺตสฺส วิย กสฺสจิ ราชปุตฺตสฺส รชฺชาภิเสกํ สุตฺวา อภิเสกปฺปตฺติยํ, ‘‘กุทาสฺสุ นามาหมฺปิ อรหตฺตํ ปาปุเณยฺย’’นฺติ อรหตฺตปฺปตฺติยํ ปตฺถนาปิ น อุปฺปชฺชติฯ ติ อรหตฺตํ อาสีสมาโน ปตฺถยมาโน สีลวาฯ ตสฺส หิ อรหตฺตปตฺถนาย สีลสมฺปตฺติยา ฐิตตฺตา กสฺสจิ อรหตฺตปฺปตฺติํ สุตฺวา, อุภโตสุชาตสฺส ราชกุมารสฺส วิย ตาทิสสฺส กสฺสจิ รชฺชาภิเสกํ สุตฺวา อภิเสกปฺปตฺติยํ, อรหตฺตปฺปตฺติยํ ปตฺถนา อุปฺปชฺชติฯ ติ อรหาฯ โส หิ ปตฺตอรหตฺตตาย ตตฺถ วิคตาโส โหติ ปตฺตาภิเสโก วิย ขตฺติโย อภิเสกปฺปตฺติยนฺติ เวทิตพฺพํฯ</p>


<p>จตุเกฺก ปน ปาณาติปาตาทิอกุสลกมฺมปถสมนฺนาคโต  นามฯ โย ปน สยมฺปิ ปาณาติปาตาทีนิ กตฺวา ปรญฺจ ตตฺถ สมาทเปติ, อยํ  อสปฺปุริสโตปิ อสปฺปุริสตโรติ อโตฺถฯ วุตฺตปฎิปกฺขกุสลวเสน  จ เวทิตโพฺพฯ</p>


<p>ปญฺจเก ติ เอตฺถ -สโทฺท อาปตฺติวีติกฺกเม วตฺตติ, ตสฺมา อาปตฺติวีติกฺกมวเสน อารภติ เจว ตปฺปจฺจยา จ วิปฺปฎิสารี โหตีติ อโตฺถฯ นฺติ ผลสมฺปยุตฺตสมาธิํฯ นฺติ ผลสมฺปยุตฺตญาณํฯ ติ อนธิคตตฺตา  ยถาสภาวโต นปฺปชานาติฯ ติ ยสฺมิํ อรหตฺตผลสงฺขาเต ฌาเน อธิคเต อสฺส ปุคฺคลสฺส สเพฺพ ปาปกา อกุสลา ธมฺมา นิรวเสสา นิรุชฺฌนฺติ, เต นปฺปชานาตีติ สมฺพโนฺธฯ กิญฺจาปิ เต มคฺคกฺขเณ เอว นิรุชฺฌนฺติ นาม, ผลกฺขเณ ปน นิรุทฺธา นาม โหนฺติ, อิธ ปน มคฺคกิจฺจวเสน ‘‘ผลกฺขเณ นิรุชฺฌนฺตี’’ติ วุตฺตาติ เวทิตพฺพาฯ</p>


<p>ติ อาปตฺติํ อาปชฺชติ, ตํ ปน เทเสตุํ สภาคปุคฺคลํ ปริเยสติ, วุฎฺฐาเปติ วา, ตสฺมา น วิปฺปฎิสารี โหติฯ ติ อาปตฺติํ นาปชฺชติ, วินยปญฺญตฺติยํ ปน อโกวิทตฺตา อนาปตฺติยา อาปตฺติสญฺญิตาย วุฎฺฐิตายปิ ตํ อาปตฺติยา วิปฺปฎิสารํ วิโนเทตุํ อสกฺกุเณยฺยตาย วิปฺปฎิสารี โหติฯ ติ นารภติ เนว อาปตฺติํ อาปชฺชติ, น วิปฺปฎิสารี โหติฯ อรหตฺตญฺจ  น ปาปุณาติฯ กตโร ปเนส ปุคฺคโลติ? สีลวา โอสฺสฎฺฐวีริโย ปุคฺคโลฯ โส หิ ‘‘กิํ เม อิมสฺมิํ พุทฺธกาเล ปรินิพฺพาเนน, อนาคเต เมเตฺตยฺยสมฺมาสมฺพุทฺธกาเล ปรินิพฺพายิสฺสามี’’ติ วิสุทฺธสีโลปิ ปฎิปตฺติํ น ปูเรติฯ อิเม จตฺตาโรปิ ปุคฺคลา ตถา ตถา โอวทิตฺวา อาสวกฺขเย ปติฎฺฐาเปตพฺพาฯ เอวํ หิ เตปิ ยฺวายํ ปญฺจโม ปุคฺคโล นารภติ น วิปฺปฎิสารี อารทฺธวีริโย อรหตฺตํ ปาปุณาติ, เตน สมสมาว ภวิสฺสนฺตีติฯ</p>


<p>ฉกฺกาทีสุ –</p>

 – อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ สามํ สจฺจานิ อภิสมฺพุชฺฌติ, ตตฺถ จ สพฺพญฺญุตํ ปาปุณาติ พเลสุ จ วสีภาวํฯ อเตฺถกโจฺจ ปุคฺคโล…เป.… อภิสมฺพุชฺฌติ, น จ ตตฺถ สพฺพญฺญุตํ  ปาปุณาติ, น จ พเลสุ วสิภาวํฯ อเตฺถกโจฺจ ปุคฺคโล…เป.… อนภิสมฺพุชฺฌติ, ทิเฎฺฐว ธเมฺม ทุกฺขสฺสนฺตกโร โหติ, สาวกปารมิญฺจ ปาปุณาติฯ อเตฺถกโจฺจ ปุคฺคโล…เป.… ทุกฺขสฺสนฺตกโร โหติ, น จ สาวกปารมิํ ปาปุณาติฯ อเตฺถกโจฺจ ปุคฺคโล…เป.… อนภิสมฺพุชฺฌติ, น จ ทิเฎฺฐว ธเมฺม ทุกฺขสฺสนฺตกโร โหติ, อนาคามี โหติ อนาคนฺตา อิตฺถตฺตํฯ อเตฺถกโจฺจ ปุคฺคโล…เป.… อนภิสมฺพุชฺฌติ, น จ ทิเฎฺฐว ธเมฺม ทุกฺขสฺสนฺตกโร โหติ, อาคามี โหติ อาคนฺตา อิตฺถตฺต’’นฺติ –</p>


<p>ฉกฺกํ,  – สตฺต อุทกูปมา ปุคฺคลา สกิํ นิมุโคฺค นิมุโคฺคว โหติ, อุมฺมุชฺชิตฺวา นิมุชฺชติ, อุมฺมุชฺชิตฺวา ฐิโต โหติ, อุมฺมุชฺชิตฺวา วิปสฺสติ วิโลเกติ, อุมฺมุชฺชิตฺวา ปตรติ, อุมฺมุชฺชิตฺวา ปฎิคาธปฺปโตฺต โหติ, อุมฺมุชฺชิตฺวา ติโณฺณ โหติ ปารงฺคโต, ถเล ติฎฺฐติ พฺราหฺมโณ’’ติอาทินา สตฺตกํ,  – จตฺตาโร มคฺคสมงฺคิโน, จตฺตาโร ผลสมงฺคิโน ปุคฺคลา’’ติ อฎฺฐกํ,  – สมฺมาสมฺพุโทฺธ ปเจฺจกสมฺพุโทฺธ อุภโตภาควิมุโตฺต ปญฺญาวิมุโตฺต กายสกฺขี ทิฎฺฐิปฺปโตฺต สทฺธาวิมุโตฺต ธมฺมานุสารี สทฺธานุสารี’’ติ นวกํ,  – ปญฺจนฺนํ อิธ นิฎฺฐา, ปญฺจนฺนํ อิธ วิหาย นิฎฺฐา’’ติ ทสกญฺจ มาติกํ นิกฺขิปิตฺวา ปาฬิยํ นิเทฺทโส กโตฯ ตตฺถ ฉเกฺก ปฐเมน ปเทน สมฺมาสมฺพุโทฺธ ทฎฺฐโพฺพฯ โส หิ อนาจริยโก อตฺตนา อุปฺปาทิเตน สพฺพญฺญุตญฺญาณปทฎฺฐาเนน อรหตฺตมคฺคญาเณน สพฺพาการโต สจฺจานิ อภิสมฺพุชฺฌิตฺวา สพฺพญฺญุตํ ปาปุณิ, ทสญาณพเลสุ  จ วสิภาวนฺติฯ ทุติเยน ปน ปเจฺจกสมฺพุโทฺธ ทฎฺฐโพฺพฯ ตติเยน อคฺคสาวโก, จตุเตฺถน อวเสสา อรหโนฺต , ปญฺจเมน อนาคามี, ฉเฎฺฐน โสตาปนฺนสกทาคามิโน ทฎฺฐพฺพาฯ เต หิ ‘‘อาคนฺตา อิตฺถตฺต’’นฺติ วุตฺตาติฯ</p>


<p>สตฺตเก ปฐเมน ปเทน สาสเน อนิวิฎฺฐสโทฺธ นิยตมิจฺฉาทิฎฺฐิธเมฺมหิ เอกนฺตกาฬเกหิ สมนฺนาคโต คหิโตฯ โส หิ สมุเทฺท อุทกภีรุกปุริโส วิย สํสาเร อปาเย นิมุโคฺค นิมุโคฺคว โหติ, น ปุน ภวโต วุฎฺฐาติ, อนนฺตมฺปิ กาลํ ภเว เอว วิจรติ สาสนสมาโยคาภาวาฯ ทุติเยน ปเทน สาสเน ปฎิลทฺธสโทฺธปิ เทวทตฺตาทโย วิย สทฺธาทิปริหานิยํ ฐิโต ทุสฺสีโล คหิโตฯ โส หิ สมุเทฺท เกนจิ การเณน อุมฺมุชฺชิตฺวา ปุน นิมุโคฺค วิย สาสนสทฺธาย อุมฺมุชฺชิตฺวาปิ อปาเย นิมุชฺชติ เอว, อยํ ปน จิรกาลาติกฺกเมน พุทฺธาทีหิ, อตฺตนา เอว วา ปเจฺจกโพธิญาเณน ภวโต อุทฺธรณีโย โหติ สาสเน สกิํ อุปฺปนฺนายปิ สทฺธาย โมกฺขภาเวน นิยเมน นิพฺพานาวหตฺตาฯ อยเมว หิสฺส ปุริมปุคฺคลโต วิเสโส, อิตรถา ตสฺส วิสุํ คหเณ ปโยชนเมว น สิยาติ คเหตพฺพํฯ ตติเยน สาสเน อุปฺปนฺนสโทฺธ ฐิติภาคิเยหิ สีลาทิคุเณหิ สมนฺนาคโต คหิโตฯ โส หิ อุมฺมุชฺชิตฺวา ตีรํ อทิสฺวาว สมุทฺทมเชฺฌ นาวาทิอาคมนํ โอโลเกโนฺต ปุน อนิมุชฺชิตฺวา อุณฺณตปฺปเทเส ฐิโต วิย สาสนสทฺธาย อุมฺมุชฺชิตฺวา นิพฺพานํ อทิสฺวาว พุทฺธาทิํ โอโลกยมาโน สเคฺค, สีลาทิมฺหิ ฐิโต โหติฯ จตุเตฺถน ปน โสตาปโนฺน คหิโตฯ โส หิ อุมฺมุชฺชิตฺวา ฐิโต ตีรํ ทิสฺวา อุตฺตรณูปายํ วิโลกยมาโน วิย โลกุตฺตรสทฺธาย อุมฺมุชฺชิตฺวา นิพฺพานตีรํ ทิสฺวา อุตฺตรโณปายํ วิโลเกติฯ ปญฺจเมน สกทาคามี คหิโตฯ โส หิ สมุเทฺท ตีรํ ทิสฺวา ตทภิมุขํ  ปตรมาโน วิย ปฐมมเคฺคน นิพฺพานตีรํ ทิสฺวา ตทภิมุขํ ทุติยมเคฺคน ปตรติ นามฯ ฉเฎฺฐน อนาคามี คหิโตฯ โส หิ ปตริตฺวา ตีรํ อุปคฺคมฺม กฎิปฺปมาเณ อุทเก ฐิโต วิย อรหตฺตสมีเป สติกวาฎปติเตฺถ อนาวตฺติธมฺมตาย ตติยมเคฺคน ติฎฺฐติฯ สตฺตเมน ปน อรหา คหิโต, โส หิ ตริตฺวา ปารํ ปตฺวา ฐิตปุริโส วิย จตฺตาโร โอเฆ ตริตฺวา นิพฺพานตฺถเล ฐิโต ขีณาสวพฺราหฺมโณ นาม โหตีติฯ</p>


<p>นวเก ติ รูปารูปสมาปตฺติยา วิกฺขมฺภนวิโมเกฺขน, อริยมเคฺคน สมุเจฺฉทวิโมเกฺขน กิเลสโต วิมุโตฺต, อรูปสมาปตฺติยา วา รูปกายโต, มเคฺคน จ นามกายโตติ อิเมหิ อุภโตภาเคหิ วิมุโตฺตติปิ อุภโตภาควิมุโตฺต, โส จตุนฺนํ อรูปสมาปตฺตีนํ  เอเกกโต วุฎฺฐาย สงฺขาเร สมฺมสิตฺวา อรหตฺตปฺปตฺตานํ จตุนฺนํ, นิโรธา วุฎฺฐาย อรหตฺตปฺปตฺตอนาคามิโน จ วเสน ปญฺจวิโธ, เตสุ ปจฺฉิโมว นิปฺปริยายโต อุภโตภาควิมุโตฺต นาม, เสสา ปริยาเยนฯ เอตฺถ จ รูปาวจรจตุตฺถชฺฌานํ กิเลสกายโต วิมุตฺตมฺปิ รูปกายโต อวิมุตฺตํ, อรูปาวจรํ ปน ตทภยโตปิ วิมุตฺตํ, ตสฺมา ตเทว ปาทกํ กตฺวา อรหตฺตปฺปโตฺตว อุภโตภาควิมุโตฺต โหติ, น รูปาวจรนฺติ เวทิตพฺพํฯ ติ อรหตฺตมคฺคปญฺญาย อาสเวหิ วิมุโตฺตฯ โส หิ สุกฺขวิปสฺสโก, จตูหิ รูปาวจรชฺฌาเนหิ วุฎฺฐาย อรหตฺตปฺปตฺตา จตฺตาโร จาติ ปญฺจวิโธฯ อรูปาวจรชฺฌาเนสุ หิ เอกสฺมิมฺปิ สติ อุภโตภาควิมุโตฺตว นาม โหติฯ</p>


<p>ติ รูปารูปชฺฌานลาภี อริโยฯ โส หิ โสตาปตฺติมคฺคฎฺฐวชฺชิตานํ ฉนฺนํ เสขานํ วเสน ฉพฺพิโธฯ เตเนว  หิสฺส ‘‘เอกเจฺจ อาสวา ปริกฺขีณา’’ติ นิเทฺทเส วุตฺตํฯ โสตาปตฺติมคฺคฎฺฐสฺส จ น เกจิปิ อาสวา ปริกฺขีณาติ วตฺตพฺพา, ปริกฺขียิสฺสนฺตีติ ปน วตฺตพฺพา, อรหโต ปน สเพฺพปิ อาสวา ปริกฺขีณา, น เอกเจฺจติฯ โส หิ ผุฎฺฐนฺตํ สจฺฉิกโรตีติ  ผุฎฺฐานํ ปฎิลทฺธานํ ฌานานํ อนนฺตรํ นามกาเยน นิโรธํ สจฺฉิกโรตีติปิ กายสกฺขี, กาเยนาติ เจตฺถ ‘‘นามกาเยน เจว ปรมตฺถสจฺจํ สจฺฉิกโรติ, ปญฺญาย จ อติวิชฺฌ ปสฺสตี’’ติ วจนโต อรหตฺตผลํ ฐเปตฺวา เสสมคฺคผลานเมตํ อธิวจนํ, เตน กาเยน ปฐมชฺฌานานนฺตรํ นิพฺพานสฺส สจฺฉิกรณโตปิ กายสกฺขีติ เกจิฯ ติ สุกฺขวิปสฺสโก, รูปชฺฌานลาภี จ ยถาวุโตฺต ฉพฺพิโธ เสโข จ, อยํ ทิฎฺฐนฺตปฺปโตฺตติ ทิฎฺฐิปฺปโตฺตฯ ทสฺสนํ ทิฎฺฐิ, ปฐมมโคฺค, ตสฺส อนนฺตรํ นิโรธปฺปโตฺตติ อโตฺถฯ ทิฎฺฐปฺปโตฺตติปิ ปาโฐ, ตสฺส ปฐมมเคฺคน ทิฎฺฐํ นิพฺพานํ ปุน ปโตฺตติ อโตฺถฯ</p>


<p>ติ สุกฺขวิปสฺสโก, รูปชฺฌานลาภี จ ยถาวุโตฺต ฉพฺพิโธ เสโข จฯ อยํ หิ สทฺทหโนฺต วิมุโตฺตติ สทฺธาวิมุโตฺตฯ กถํ ปเนตสฺส ทิฎฺฐิปฺปตฺตโต นานตฺตนฺติ? อาคมนียปฎิปทายฯ ทิฎฺฐิปฺปโตฺต หิ ปญฺญาสมฺปทาย ปุพฺพภาเค วิปสฺสนาย กิเลเส อปฺปทุเกฺขน วิกฺขเมฺภโนฺต อาคโต, สทฺธาวิมุโตฺต ปน สทฺธาพหุลตาย กิเลเส ทุเกฺขน วิกฺขเมฺภโนฺต อาคโตฯ เอตเมว หิ เภทํ สนฺธาย นิเทฺทเส ‘‘เอกเจฺจ อาสวา ปริกฺขีณา โหนฺติ, โน จ โข ยถาทิฎฺฐิปฺปตฺตสฺสา’’ติ วุตฺตํฯ</p>


<p>ติ  ยสฺส โสตาปตฺติมคฺคกฺขเณ ปญฺญินฺทฺริยํ อธิมตฺตํ โหติ, อยํ ปญฺญาสงฺขาเตน ธเมฺมน สรติ อนุสฺสรตีติ ธมฺมานุสารี, โสตาปตฺติมคฺคฎฺฐเสฺสตํ นามํฯ ผเล ปน ปเตฺต ทิฎฺฐิปฺปโตฺต นาม โหติฯ ติ ยสฺส  โสตาปตฺติมคฺคกฺขเณ สทฺธินฺทฺริยํ อธิมตฺตํ โหติ, อยํ สทฺธาย สรติ อนุสฺสรตีติ สทฺธานุสารี, โสตาปตฺติมคฺคฎฺฐเสฺสตํ นามํฯ ผเล ปน ปเตฺต สทฺธาวิมุโตฺต นาม โหติฯ</p>


<p>โลกุตฺตรธมฺมํ หิ นิพฺพเตฺตนฺตานํ เทฺว ธุรานิ นาม, เทฺว อภินิเวสา นาม, เทฺว สีสานิ นามฯ ตตฺถ สทฺธาธุรํ ปญฺญาธุรนฺติ เทฺว ธุรานิ นามฯ เอโก ปน สมถาภินิเวโส, เอโก วิปสฺสนาภินิเวโสติ เทฺว อภินิเวสาฯ เอโก จ อรหตฺตํ มตฺถกํ ปาปุณโนฺต อุภโตภาควิมุโตฺต โหติ, เอโก ปญฺญาวิมุโตฺตติ อิมานิ เทฺว สีสานิ นามฯ เย หิ เกจิ โลกุตฺตรํ ธมฺมํ นิพฺพเตฺตนฺติ, สเพฺพ เต เทฺว อิเม ธเมฺม ธุรํ กตฺวา อิเมสุ ทฺวีสุ ฐาเนสุ อภินิวิสิตฺวา อิเมหิ ทฺวีหิ ฐาเนหิ วิมุจฺจนฺติฯ เตสุ โย ภิกฺขุ อฎฺฐสมาปตฺติลาภี ปญฺญํ ธุรํ กตฺวา สมถวเสน อภินิวิโฎฺฐ อญฺญตรํ อรูปสมาปตฺติํ ปทฎฺฐานํ กตฺวา วิปสฺสนํ ปฎฺฐเปตฺวา อรหตฺตํ ปาปุณาติ, อยํ โสตาปตฺติมคฺคกฺขเณ ธมฺมานุสารี นามฯ ปรโต ปน ฉสุ ฐาเนสุ กายสกฺขี นามฯ อรหตฺตผลํ ปเตฺต อุภโตภาควิมุโตฺต นามฯ</p>


<p>อปโร ปญฺญเมว ธุรํ กตฺวา วิปสฺสนาวเสน อภินิวิโฎฺฐ สุทฺธสงฺขาเร วา รูปาวจรชฺฌาเนสุ วา อญฺญตรํ สมฺมสิตฺวา อรหตฺตํ ปาปุณาติ, อยมฺปิ โสตาปตฺติมคฺคกฺขเณ ธมฺมานุสารี นามฯ ปรโต ปน ฉสุ ฐาเนสุ ทิฎฺฐิปฺปโตฺต นาม, อรหตฺตํ ปเตฺต ปญฺญาวิมุโตฺต นามฯ</p>


<p>อปโร ปน อฎฺฐสมาปตฺติลาภี สทฺธํ ธุรํ กตฺวา สมาธิวเสน อภินิวิโฎฺฐ อญฺญตรํ อรูปสมาปตฺติํ ปทฎฺฐานํ กตฺวา วิปสฺสนํ ปฎฺฐเปตฺวา อรหตฺตํ ปาปุณาติ, อยํ โสตาปตฺติมคฺคกฺขเณ สทฺธานุสารี นาม, ปรโต ฉสุ ฐาเนสุ กายสกฺขีเยว  นามฯ อรหตฺตํ ปเตฺต อุภโตภาควิมุโตฺตเยว นามฯ อปโร สทฺธเมว ธุรํ กตฺวา วิปสฺสนาวเสน อภินิวิโฎฺฐ สุทฺธสงฺขาเร วา รูปาวจรชฺฌาเนสุ วา อญฺญตรํ สมฺมสิตฺวา อรหตฺตํ ปาปุณาติ, อยมฺปิ โสตาปตฺติมคฺคกฺขเณ สทฺธานุสารี นาม, ปรโต ฉสุ ฐาเนสุ สทฺธาวิมุโตฺต นามฯ อรหตฺตปฺปเตฺต ปญฺญาวิมุโตฺต นามฯ อิเม สตฺต ปุคฺคลา สมฺมาสมฺพุทฺธปเจฺจกสมฺพุเทฺธหิ สทฺธิํ นว โลเก อคฺคทกฺขิเณยฺยา นามาติฯ</p>


<p>ทสเก  ติ สตฺตกฺขตฺตุปรโม, โกลํโกโล, เอกพีชี, สกทาคามี กามาวจรปฎิสนฺธิโก, อรหา จาติ อิเมสํ ปญฺจนฺนํ อิธ กามาวจรภูมิยเญฺญว อนุปาทิเสสนิพฺพานสงฺขาตา นิฎฺฐาติ อโตฺถฯ กามาวจรตฺตภาเว เอว หิ เอเต ปรินิพฺพายนฺติ, นาญฺญสฺมิํฯ ติ อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโต อกนิฎฺฐคามี จาติ อิเมสํ ปญฺจนฺนํ อิธ กามาวจเร อตฺตภาวํ วิหาย วิชหิตฺวา พฺรหฺมตฺตภาเว ฐิตานเญฺญว นิฎฺฐาติ อโตฺถฯ เสสเมตฺถ อุตฺตานตฺถเมวาติฯ อยเมตฺถ สเงฺขปโต ปาฬินเยน สทฺธิํ อตฺถนิจฺฉโย, วิตฺถาโร ปน  (ปุ. ป. มาติกา ๑ อาทโย; ปุ. ป. อฎฺฐ. มาติกาวณฺณนา ๑) คเหตโพฺพติฯ</p>

</p>

</p>





