<h1>๒๒. พาวีสติมวโคฺค</h1>
<h3>(๒๐๘) ๑. ปรินิพฺพานกถา</h3>
<p> อตฺถิ  กิญฺจิ สํโยชนํ อปฺปหาย ปรินิพฺพานนฺติ? อามนฺตาฯ อตฺถิ กิญฺจิ สกฺกายทิฎฺฐิํ อปฺปหาย…เป.… อโนตฺตปฺปํ อปฺปหาย ปรินิพฺพานนฺติ? น เหวํ วตฺตเพฺพ…เป.…ฯ</p>


<p>อตฺถิ กิญฺจิ สํโยชนํ อปฺปหาย ปรินิพฺพานนฺติ? อามนฺตาฯ อรหา สราโค…เป.… สกิเลโสติ? น เหวํ วตฺตเพฺพ…เป.… นนุ อรหา นิราโค…เป.… นิกฺกิเลโสติ? อามนฺตาฯ หญฺจิ  อรหา นิราโค…เป.… นิกฺกิเลโส, โน จ วต เร วตฺตเพฺพ – ‘‘อตฺถิ กิญฺจิ สํโยชนํ อปฺปหาย ปรินิพฺพาน’’นฺติฯ</p>


<p> น วตฺตพฺพํ – ‘‘อตฺถิ กิญฺจิ สํโยชนํ อปฺปหาย ปรินิพฺพาน’’นฺติ? อามนฺตา ฯ อรหา สพฺพํ พุทฺธวิสยํ ชานาตีติ? น เหวํ วตฺตเพฺพฯ เตน หิ อตฺถิ กิญฺจิ สํโยชนํ อปฺปหาย ปรินิพฺพานนฺติฯ</p>

</p>


<h2>๒๒. พาวีสติมวโคฺค</h2>
<h3>(๒๐๙) ๒. กุสลจิตฺตกถา</h3>
<p> อรหา  กุสลจิโตฺต ปรินิพฺพายตีติ? อามนฺตาฯ อรหา ปุญฺญาภิสงฺขารํ อภิสงฺขโรโนฺต… อาเนญฺชาภิสงฺขารํ อภิสงฺขโรโนฺต… คติสํวตฺตนิยํ กมฺมํ  กโรโนฺต… ภวสํวตฺตนิยํ กมฺมํ กโรโนฺต… อิสฺสริยสํวตฺตนิยํ กมฺมํ กโรโนฺต… อธิปจฺจสํวตฺตนิยํ กมฺมํ กโรโนฺต… มหาโภคสํวตฺตนิยํ กมฺมํ กโรโนฺต… มหาปริวารสํวตฺตนิยํ กมฺมํ กโรโนฺต… เทวโสภคฺยสํวตฺตนิยํ กมฺมํ กโรโนฺต… มนุสฺสโสภคฺยสํวตฺตนิยํ กมฺมํ กโรโนฺต ปรินิพฺพายตีติ? น เหวํ วตฺตเพฺพ…เป.…ฯ</p>


<p>อรหา กุสลจิโตฺต ปรินิพฺพายตีติ? อามนฺตาฯ อรหา อาจินโนฺต อปจินโนฺต ปชหโนฺต อุปาทิยโนฺต วิสิเนโนฺต อุสฺสิเนโนฺต วิธูเปโนฺต สนฺธูเปโนฺต ปรินิพฺพายตีติ? น เหวํ วตฺตเพฺพ …เป.… นนุ อรหา เนวาจินาติ น อปจินาติ อปจินิตฺวา ฐิโตติ? อามนฺตาฯ หญฺจิ อรหา เนวาจินาติ น อปจินาติ อปจินิตฺวา ฐิโต, โน จ วต เร วตฺตเพฺพ – ‘‘อรหา กุสลจิโตฺต ปรินิพฺพายตี’’ติฯ นนุ อรหา เนว ปชหติ น อุปาทิยติ ปชหิตฺวา ฐิโต, เนว วิสิเนติ น อุสฺสิเนติ วิสิเนตฺวา ฐิโต; นนุ อรหา เนว วิธูเปติ น สนฺธูเปติ วิธูเปตฺวา ฐิโตติ? อามนฺตาฯ หญฺจิ อรหา เนว วิธูเปติ น สนฺธูเปติ วิธูเปตฺวา ฐิโต, โน จ วต เร วตฺตเพฺพ – ‘‘อรหา กุสลจิโตฺต ปรินิพฺพายตี’’ติฯ</p>


<p> น วตฺตพฺพํ – ‘‘อรหา กุสลจิโตฺต ปรินิพฺพายตี’’ติ? อามนฺตาฯ นนุ อรหา  อุปฎฺฐิตสฺสติ สโต สมฺปชาโน ปรินิพฺพายตีติ? อามนฺตาฯ หญฺจิ อรหา อุปฎฺฐิตสฺสติ สโต สมฺปชาโน ปรินิพฺพายติ, เตน วต เร วตฺตเพฺพ – ‘‘อรหา กุสลจิโตฺต ปรินิพฺพายตี’’ติฯ</p>

</p>


<h2>๒๒. พาวีสติมวโคฺค</h2>
<h3>(๒๑๐) ๓. อาเนญฺชกถา</h3>
<p> อรหา   อาเนเญฺช ฐิโต ปรินิพฺพายตีติ? อามนฺตาฯ นนุ อรหา ปกติจิเตฺต ฐิโต ปรินิพฺพายตีติ? อามนฺตาฯ หญฺจิ อรหา ปกติจิเตฺต ฐิโต ปรินิพฺพายติ, โน จ วต เร วตฺตเพฺพ – ‘‘อรหา อาเนเญฺช ฐิโต ปรินิพฺพายตี’’ติฯ</p>


<p>อรหา  อาเนเญฺช ฐิโต ปรินิพฺพายตีติ? อามนฺตาฯ อรหา กิริยมเย จิเตฺต ฐิโต ปรินิพฺพายตีติ? น เหวํ วตฺตเพฺพ…เป.… นนุ อรหา วิปากจิเตฺต ฐิโต ปรินิพฺพายตีติ? อามนฺตาฯ หญฺจิ อรหา วิปากจิเตฺต ฐิโต ปรินิพฺพายติ, โน จ วต เร วตฺตเพฺพ – ‘‘อรหา อาเนเญฺช ฐิโต ปรินิพฺพายตี’’ติฯ</p>


<p>อรหา อาเนเญฺช ฐิโต ปรินิพฺพายตีติ? อามนฺตาฯ อรหา กิริยาพฺยากเต จิเตฺต ฐิโต ปรินิพฺพายตีติ? น เหวํ วตฺตเพฺพ…เป.… นนุ อรหา วิปากาพฺยากเต จิเตฺต ฐิโต ปรินิพฺพายตีติ? อามนฺตาฯ หญฺจิ อรหา วิปากาพฺยากเต จิเตฺต ฐิโต ปรินิพฺพายติ, โน จ วต เร วตฺตเพฺพ – ‘‘อรหา อาเนเญฺช ฐิโต ปรินิพฺพายตี’’ติฯ</p>


<p>อรหา อาเนเญฺช ฐิโต ปรินิพฺพายตีติ? อามนฺตาฯ นนุ ภควา จตุตฺถชฺฌานา วุฎฺฐหิตฺวา  สมนนฺตรา ปรินิพฺพุโตติ ? อามนฺตาฯ หญฺจิ ภควา จตุตฺถชฺฌานา วุฎฺฐหิตฺวา สมนนฺตรา ปรินิพฺพุโต, โน จ วต เร วตฺตเพฺพ – ‘‘อรหา อาเนเญฺช ฐิโต ปรินิพฺพายตี’’ติฯ</p>

</p>


<h2>๒๒. พาวีสติมวโคฺค</h2>
<h3>(๒๑๑) ๔. ธมฺมาภิสมยกถา</h3>
<p> อตฺถิ  คพฺภเสยฺยาย ธมฺมาภิสมโยติ? อามนฺตาฯ อตฺถิ คพฺภเสยฺยาย ธมฺมเทสนา, ธมฺมสฺสวนํ, ธมฺมสากจฺฉา, ปริปุจฺฉา, สีลสมาทานํ , อินฺทฺริเยสุ คุตฺตทฺวารตา, โภชเน มตฺตญฺญุตา, ปุพฺพรตฺตาปรรตฺตํ ชาคริยานุโยโคติ ? น เหวํ วตฺตเพฺพ…เป.… นตฺถิ คพฺภเสยฺยาย ธมฺมเทสนา, ธมฺมสฺสวนํ…เป.… ปุพฺพรตฺตาปรรตฺตํ ชาคริยานุโยโคติ? อามนฺตาฯ หญฺจิ นตฺถิ คพฺภเสยฺยาย ธมฺมเทสนา, ธมฺมสฺสวนํ…เป.… ปุพฺพรตฺตาปรรตฺตํ ชาคริยานุโยโค, โน จ วต เร วตฺตเพฺพ – ‘‘อตฺถิ คพฺภเสยฺยาย ธมฺมาภิสมโย’’ติฯ</p>


<p>อตฺถิ คพฺภเสยฺยาย ธมฺมาภิสมโยติ? อามนฺตาฯ นนุ เทฺว ปจฺจยา สมฺมาทิฎฺฐิยา อุปฺปาทาย – ปรโต จ โฆโส, โยนิโส จ มนสิกาโรติ? อามนฺตาฯ หญฺจิ เทฺว ปจฺจยา สมฺมาทิฎฺฐิยา อุปฺปาทาย – ปรโต จ โฆโส, โยนิโส จ มนสิกาโร, โน จ วต เร วตฺตเพฺพ – ‘‘อตฺถิ คพฺภเสยฺยาย ธมฺมาภิสมโย’’ติฯ</p>


<p>อตฺถิ คพฺภเสยฺยาย ธมฺมาภิสมโยติ? อามนฺตาฯ สุตฺตสฺส ปมตฺตสฺส มุฎฺฐสฺสติสฺส อสมฺปชานสฺส ธมฺมาภิสมโยติ? น เหวํ วตฺตเพฺพ…เป.…ฯ</p>

</p>


<h2>๒๒. พาวีสติมวโคฺค</h2>
<h3>(๒๑๒-๔) ๕-๗. ติโสฺสปิกถา</h3>
<p> อตฺถิ  คพฺภเสยฺยาย อรหตฺตปฺปตฺตีติ? อามนฺตาฯ สุตฺตสฺส  ปมตฺตสฺส มุฎฺฐสฺสติสฺส อสมฺปชานสฺส อรหตฺตปฺปตฺตีติ? น  เหวํ วตฺตเพฺพ…เป.…ฯ</p>


<p> อตฺถิ สุปินคตสฺส ธมฺมาภิสมโยติ? อามนฺตาฯ สุตฺตสฺส ปมตฺตสฺส มุฎฺฐสฺสติสฺส อสมฺปชานสฺส ธมฺมาภิสมโยติ? น เหวํ วตฺตเพฺพ…เป.…ฯ</p>


<p> อตฺถิ สุปินคตสฺส อรหตฺตปฺปตฺตีติ? อามนฺตาฯ สุตฺตสฺส ปมตฺตสฺส มุฎฺฐสฺสติสฺส อสมฺปชานสฺส อรหตฺตปฺปตฺตีติ? น เหวํ วตฺตเพฺพ…เป.…ฯ</p>

</p>


<h2>๒๒. พาวีสติมวโคฺค</h2>
<h3>(๒๑๕) ๘. อพฺยากตกถา</h3>
<p> สพฺพํ  สุปินคตสฺส จิตฺตํ อพฺยากตนฺติ? อามนฺตาฯ สุปินเนฺตน ปาณํ หเนยฺยาติ? อามนฺตาฯ หญฺจิ สุปินเนฺตน ปาณํ หเนยฺย, โน จ วต เร วตฺตเพฺพ – ‘‘สพฺพํ สุปินคตสฺส จิตฺตํ อพฺยากต’’นฺติฯ</p>


<p>สุปินเนฺตน อทินฺนํ อาทิเยยฺย…เป.… มุสา ภเณยฺย, ปิสุณํ ภเณยฺย, ผรุสํ ภเณยฺย, สมฺผํ ปลเปยฺย, สนฺธิํ ฉิเนฺทยฺย, นิโลฺลปํ หเรยฺย, เอกาคาริกํ กเรยฺย, ปริปเนฺถ ติเฎฺฐยฺย, ปรทารํ คเจฺฉยฺย, คามฆาตกํ กเรยฺย, นิคมฆาตกํ กเรยฺย, สุปินเนฺตน เมถุนํ ธมฺมํ ปฎิเสเวยฺย , สุปินคตสฺส อสุจิ มุเจฺจยฺย, สุปินเนฺตน ทานํ ทเทยฺย, จีวรํ ทเทยฺย, ปิณฺฑปาตํ ทเทยฺย, เสนาสนํ ทเทยฺย, คิลานปจฺจยเภสชฺชปริกฺขารํ ทเทยฺย, ขาทนียํ ทเทยฺย, โภชนียํ ทเทยฺย, ปานียํ ทเทยฺย, เจติยํ วเนฺทยฺย, เจติเย มาลํ อาโรเปยฺย, คนฺธํ อาโรเปยฺย , วิเลปนํ อาโรเปยฺย…เป.… เจติยํ อภิทกฺขิณํ กเรยฺยาติ? อามนฺตา ฯ หญฺจิ สุปินเนฺตน เจติยํ อภิทกฺขิณํ กเรยฺย, โน จ วต เร วตฺตเพฺพ – ‘‘สพฺพํ สุปินคตสฺส จิตฺตํ อพฺยากต’’นฺติฯ</p>


<p> น วตฺตพฺพํ – ‘‘สพฺพํ สุปินคตสฺส จิตฺตํ อพฺยากต’’นฺติ? อามนฺตาฯ นนุ สุปินคตสฺส จิตฺตํ อโพฺพหาริยํ วุตฺตํ ภควตาติ? อามนฺตาฯ หญฺจิ สุปินคตสฺส จิตฺตํ อโพฺพหาริยํ วุตฺตํ ภควตา, เตน วต เร วตฺตเพฺพ – ‘‘สพฺพํ สุปินคตสฺส จิตฺตํ อพฺยากต’’นฺติฯ</p>

</p>


<h2>๒๒. พาวีสติมวโคฺค</h2>
<h3>(๒๑๖) ๙. อาเสวนปจฺจยกถา</h3>
<p> นตฺถิ กาจิ อาเสวนปจฺจยตาติ? อามนฺตาฯ นนุ วุตฺตํ ภควตา – ‘‘ปาณาติปาโต, ภิกฺขเว, อาเสวิโต ภาวิโต พหุลีกโต  นิรยสํวตฺตนิโก ติรจฺฉานโยนิสํวตฺตนิโก เปตฺติวิสยสํวตฺตนิโก, โย สพฺพลหุโส ปาณาติปาตสฺส วิปาโก มนุสฺสภูตสฺส อปฺปายุกสํวตฺตนิโก โหตี’’ติ ฯ อเตฺถว สุตฺตโนฺตติ? อามนฺตาฯ เตน หิ อตฺถิ กาจิ อาเสวนปจฺจยตาติฯ</p>


<p>นตฺถิ กาจิ อาเสวนปจฺจยตาติ? อามนฺตาฯ นนุ วุตฺตํ ภควตา – ‘‘อทินฺนาทานํ, ภิกฺขเว, อาเสวิตํ ภาวิตํ พหุลีกตํ นิรยสํวตฺตนิกํ  ติรจฺฉานโยนิสํวตฺตนิกํ เปตฺติวิสยสํวตฺตนิกํ, โย สพฺพลหุโส อทินฺนาทานสฺส วิปาโก มนุสฺสภูตสฺส โภคพฺยสนสํวตฺตนิโก  โหติ…เป.… โย สพฺพลหุโส กาเมสุมิจฺฉาจารสฺส วิปาโก มนุสฺสภูตสฺส สปตฺตเวรสํวตฺตนิโก โหติ…เป.… โย สพฺพลหุโส มุสาวาทสฺส วิปาโก  มนุสฺสภูตสฺส อพฺภูตพฺภกฺขานสํวตฺตนิโก โหติ…เป.… โย สพฺพลหุโส ปิสุณาย วาจาย วิปาโก มนุสฺสภูตสฺส มิเตฺตหิ เภทนสํวตฺตนิโก โหติ…เป.… โย สพฺพลหุโส ผรุสาย วาจาย วิปาโก มนุสฺสภูตสฺส อมนาปสทฺทสํวตฺตนิโก โหติ…เป.… โย สพฺพลหุโส สมฺผปฺปลาปสฺส วิปาโก มนุสฺสภูตสฺส อนาเทยฺยวาจาสํวตฺตนิโก โหติ, สุราเมรยปานํ, ภิกฺขเว, อาเสวิตํ…เป.… โย สพฺพลหุโส สุราเมรยปานสฺส วิปาโก มนุสฺสภูตสฺส อุมฺมตฺตกสํวตฺตนิโก โหตี’’ติ ! อเตฺถว สุตฺตโนฺตติ? อามนฺตาฯ เตน หิ อตฺถิ กาจิ อาเสวนปจฺจยตาติฯ</p>


<p> นตฺถิ กาจิ อาเสวนปจฺจยตาติ? อามนฺตาฯ นนุ วุตฺตํ ภควตา – ‘‘มิจฺฉาทิฎฺฐิ, ภิกฺขเว, อาเสวิตา ภาวิตา พหุลีกตา นิรยสํวตฺตนิกา ติรจฺฉานโยนิสํวตฺตนิกา เปตฺติวิสยสํวตฺตนิกา’’ติฯ อเตฺถว สุตฺตโนฺตติ? อามนฺตาฯ เตน หิ อตฺถิ กาจิ อาเสวนปจฺจยตาติฯ</p>


<p>นตฺถิ กาจิ อาเสวนปจฺจยตาติ? อามนฺตาฯ นนุ วุตฺตํ ภควตา – ‘‘มิจฺฉาสงฺกโปฺป…เป.… มิจฺฉาสมาธิ, ภิกฺขเว, อาเสวิโต ภาวิโต…เป.… เปตฺติวิสยสํวตฺตนิโก’’ติ! อเตฺถว สุตฺตโนฺตติ ? อามนฺตาฯ เตน หิ อตฺถิ กาจิ อาเสวนปจฺจยตาติฯ</p>


<p> นตฺถิ  กาจิ อาเสวนปจฺจยตาติ? อามนฺตาฯ นนุ วุตฺตํ ภควตา – ‘‘สมฺมาทิฎฺฐิ, ภิกฺขเว, อาเสวิตา ภาวิตา พหุลีกตา อมโตคธา โหติ อมตปรายนา อมตปริโยสานา’’ติ! อเตฺถว สุตฺตโนฺตติ? อามนฺตาฯ เตน หิ อตฺถิ กาจิ อาเสวนปจฺจยตาติฯ</p>


<p>นตฺถิ กาจิ อาเสวนปจฺจยตาติ? อามนฺตาฯ นนุ วุตฺตํ ภควตา – ‘‘สมฺมาสงฺกโปฺป, ภิกฺขเว, อาเสวิโต ภาวิโต พหุลีกโต…เป.… สมฺมาสมาธิ, ภิกฺขเว, อาเสวิโต ภาวิโต  พหุลีกโต อมโตคโธ  โหติ อมตปรายโน อมตปริโยสาโน’’ติ อเตฺถว สุตฺตโนฺตติ, อามนฺตาฯ เตน หิ อตฺถิ กาจิ อาเสวนปจฺจยตาติฯ</p>

</p>


<h2>๒๒. พาวีสติมวโคฺค</h2>
<h3>(๒๑๗) ๑๐. ขณิกกถา</h3>
<p> เอกจิตฺตกฺขณิกา สเพฺพ ธมฺมาติ? อามนฺตาฯ จิเตฺต มหาปถวี สณฺฐาติ, มหาสมุโทฺท สณฺฐาติ, สิเนรุปพฺพตราชา สณฺฐาติ, อาโป สณฺฐาติ, เตโช สณฺฐาติ, วาโย สณฺฐาติ, ติณกฎฺฐวนปฺปตโย สณฺฐหนฺตีติ? น เหวํ วตฺตเพฺพ…เป.…ฯ</p>


<p>เอกจิตฺตกฺขณิกา สเพฺพ ธมฺมาติ? อามนฺตาฯ จกฺขายตนํ จกฺขุวิญฺญาเณน สหชาตนฺติ? น เหวํ วตฺตเพฺพ…เป.… จกฺขายตนํ  จกฺขุวิญฺญาเณน สหชาตนฺติ? อามนฺตาฯ นนุ อายสฺมา สาริปุโตฺต เอตทโวจ – ‘‘อชฺฌตฺติกเญฺจว, อาวุโส, จกฺขุํ อปริภินฺนํ โหติ, พาหิรา จ รูปา น อาปาถํ อาคจฺฉนฺติ, โน จ ตโชฺช สมนฺนาหาโร โหติ, เนว ตาว ตชฺชสฺส วิญฺญาณภาคสฺส  ปาตุภาโว โหติฯ อชฺฌตฺติกเญฺจว, อาวุโส, จกฺขุํ อปริภินฺนํ โหติ, พาหิรา จ รูปา อาปาถํ อาคจฺฉนฺติ, โน จ ตโชฺช สมนฺนาหาโร โหติ, เนว ตาว ตชฺชสฺส วิญฺญาณภาคสฺส ปาตุภาโว โหติฯ ยโต จ โข, อาวุโส, อชฺฌตฺติกเญฺจว จกฺขุํ อปริภินฺนํ โหติ , พาหิรา จ รูปา อาปาถํ อาคจฺฉนฺติ, ตโชฺช จ สมนฺนาหาโร โหติ, เอวํ ตชฺชสฺส วิญฺญาณภาคสฺส ปาตุภาโว โหตี’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘จกฺขายตนํ จกฺขุวิญฺญาเณน สหชาต’’นฺติฯ</p>


<p>โสตายตนํ…เป.… ฆานายตนํ…เป.… ชิวฺหายตนํ…เป.… กายายตนํ กายวิญฺญาเณน สหชาตนฺติ? น  เหวํ วตฺตเพฺพ…เป.… กายายตนํ กายวิญฺญาเณน  สหชาตนฺติ? อามนฺตาฯ นนุ อายสฺมา สาริปุโตฺต เอตทโวจ – ‘‘อชฺฌตฺติโก เจว, อาวุโส, กาโย อปริภิโนฺน โหติ, พาหิรา จ โผฎฺฐพฺพา น อาปาถํ อาคจฺฉนฺติ, โน จ…เป.… อชฺฌตฺติโก เจว, อาวุโส, กาโย อปริภิโนฺน โหติ, พาหิรา จ โผฎฺฐพฺพา อาปาถํ อาคจฺฉนฺติ, โน จ…เป.… ยโต จ โข, อาวุโส, อชฺฌตฺติโก  เจว กาโย อปริภิโนฺน โหติ, พาหิรา จ โผฎฺฐพฺพา อาปาถํ อาคจฺฉนฺติ, ตโชฺช จ สมนฺนาหาโร โหติ, เอวํ ตชฺชสฺส วิญฺญาณภาคสฺส ปาตุภาโว โหตี’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘กายายตนํ กายวิญฺญาเณน สหชาต’’นฺติฯ</p>


<p> น วตฺตพฺพํ – ‘‘เอกจิตฺตกฺขณิกา สเพฺพ ธมฺมา’’ติ? อามนฺตาฯ สเพฺพ ธมฺมา นิจฺจา ธุวา สสฺสตา อวิปริณามธมฺมาติ? น เหวํ วตฺตเพฺพฯ เตน หิ เอกจิตฺตกฺขณิกา สเพฺพ ธมฺมาติฯ</p>

</p>

</p>


<p>ตสฺสุทฺทานํ –</p>


<p>อตฺถิ กิญฺจิ สํโยชนํ อปฺปหาย ปรินิพฺพานํ, อรหา กุสลจิโตฺต ปรินิพฺพายติ, อรหา อาเนเญฺช ฐิโต ปรินิพฺพายติ, อตฺถิ คพฺภเสยฺยาย ธมฺมาภิสมโย, อตฺถิ คพฺภเสยฺยาย อรหตฺตปฺปตฺติ, อตฺถิ สุปินคตสฺส ธมฺมาภิสมโย, อตฺถิ สุปินคตสฺส อรหตฺตปฺปตฺติ, สพฺพํ สุปินคตสฺส จิตฺตํ อพฺยากตํ, นตฺถิ กาจิ อาเสวนปจฺจยตา, เอกจิตฺตกฺขณิกา สเพฺพ ธมฺมาติฯ</p>





