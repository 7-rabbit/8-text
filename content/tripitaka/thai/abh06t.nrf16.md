<h1>๑๖. โสฬสโม ปริเจฺฉโท</h1>
<h3>อภิญฺญานิเทฺทโส</h3>
<ol>
<li>
อิโต  
ปรํ กริสฺสามิ, ปญฺญาสุทฺธิกรํ ปรํ;  
  
ปญฺจนฺนมฺปิ อภิญฺญานํ, มุขมตฺตนิทสฺสนํฯ  
</li>
  
<li>
รูปารูปสมาปตฺตี,  
  
นิพฺพเตฺตตฺวา ปนฎฺฐปิ;  
  
โลกิกาปิ อภิญฺญาโย,  
  
ภาเวตพฺพา วิภาวินาฯ  
</li>
  
<li>
จตุตฺถชฺฌานมเตฺตปิ, สุจิณฺณวสินา สตา;  
  
อนุโยคมภิญฺญาสุ, กาตุํ วตฺตติ โยคิโนฯ  
</li>
  
<li>
อภิญฺญา  
นาม ภิกฺขูนํ, สาภิญฺญานํ อนุตฺตโร;  
  
อลงฺกาโร หิ ตาณนฺติ, สตฺถนฺติ จ ปวุจฺจติฯ  
</li>
  
<li>
นิพฺพตฺติตาสฺวภิญฺญาสุ, โยคาวจรภิกฺขุนา;  
  
สมาธิภาวนา หิสฺส, ตทา นิฎฺฐงฺคตา สิยาฯ  
</li>
  
<li>
ทิพฺพานิ  
จกฺขุโสตานิ, อิทฺธิจิตฺตวิชานนํ;  
  
ปุเพฺพนิวาสญาณนฺติ, ปญฺจาภิญฺญา อิมา สิยุํฯ  
</li>
  
<li>
กสิณานุโลมตาทีหิ, จตุทฺทสนเยหิ จ;  
  
ทเมตพฺพมภิญฺญาโย, ปตฺตุกาเมน มานสํฯ  
</li>
  
<li>
ทเนฺต สมาหิเต สุเทฺธ, ปริโยทาเต อนงฺคเณ;  
  
นุปเกฺลเส มุทุภูเต, กมฺมนีเย ฐิตาจเลฯ  
</li>
  
<li>
อิติ อฎฺฐงฺคสมฺปเนฺน, จิเตฺต อิทฺธิวิธาย จ;  
  
อภินีหรติ เจ จิตฺตํ, สิชฺฌติทฺธิวิกุพฺพนํฯ  
</li>
  
<li>
อภิญฺญาปาทกชฺฌานํ, สมาปชฺช ตโต ปน;  
  
วุฎฺฐาย หิ สตํ วาปิ, สหสฺสํ วา ยทิจฺฉติฯ  
</li>
  
<li>
‘‘สตํ โหมิ สตํ โหมี’’-เจฺจวํ กตฺวาน มานสํ;  
  
อภิญฺญาปาทกชฺฌานํ, สมาปชฺช ตโต ปนฯ  
</li>
  
<li>
วุฎฺฐาย ปุนธิฎฺฐาติ,  
  
สหาธิฎฺฐานเจตสา;  
  
สตํ โหติ หิ โส โยคี,  
  
สหสฺสาทีสฺวยํ นโยฯ  
</li>
  
<li>
ปาทกชฺฌานจิตฺตํ ตุ, นิมิตฺตารมฺมณํ สิยา;  
  
ปริกมฺมมนาเนตฺถ, สตารมฺมณิกานิ ตุฯ  
</li>
  
<li>
ตทาธิฎฺฐานจิตฺตมฺปิ  
, สตารมฺมณเมว ตํ;  
  
ปุเพฺพ วุตฺตปฺปนาจิตฺตํ, วิย โคตฺรภุนนฺตรํฯ  
</li>
  
<li>
ตเมกํ  
ชายเต ตตฺถ, จตุตฺถชฺฌานิกํ มโน;  
  
ปริกมฺมวิเสโสว, เสสํ ปุพฺพสมํ อิธฯ  
</li>
  
อิทฺธิวิธญาณํฯ  
</li>
  
<li>
ทิพฺพโสตมิทํ  
ตตฺถ, ภาเวตพฺพํ กถํ สิยา;  
  
อภิญฺญาปาทกชฺฌานํ, สมาปชฺช ตโต ปุนฯ  
</li>
  
<li>
วุฎฺฐาย ปริกเมฺมน, กามาวจรเจตสา;  
  
สโทฺท อาวชฺชิตโพฺพว, มหโนฺต สุขุโมปิ จฯ  
</li>
  
<li>
ตเสฺสวํ ปน สทฺทสฺส, นิมิตฺตํ มนสิ กุพฺพโต;  
  
ทิพฺพโสตมิทานิสฺส, อุปฺปชฺชิสฺสติ ตํ อิติฯ  
</li>
  
<li>
สเทฺทสฺวญฺญตรํ สทฺทํ, กตฺวา อารมฺมณํ ตโต;  
  
อุปฺปชฺชิตฺวา นิรุเทฺธ ตุ, มโนทฺวาราวชฺชเน ปุนฯ  
</li>
  
<li>
ชวนานิ หิ ชายเนฺต, ตสฺส จตฺตาริ ปญฺจ วา;  
  
ปุริมาเนตฺถ จิเตฺตสุ, ตีณิ จตฺตาริ วา ปนฯ  
</li>
  
<li>
ปริกโมฺมปจารานุ-โลมโคตฺรภุนามกา;  
  
จตุตฺถํ ปญฺจมํ วาปิ, อปฺปนาจิตฺตมีริตํฯ  
</li>
  
<li>
สหชาตํ ตุ ยํ ญาณํ, อปฺปนามานเสน หิ;  
  
ตํ ญาณํ ทิพฺพโสตนฺติ, วทนฺติ สุตโกวิทาฯ  
</li>
  
<li>
ถามชาตํ กโรเนฺตน, ตํ ญาณํ เตน โยคินา;  
  
‘‘เอตฺถนฺตรคตํ สทฺทํ, สุณามี’’ติ จ เจตสาฯ  
</li>
  
<li>
องฺคุลํ ทฺวงฺคุลํ ภิโยฺย,  
  
วิทตฺถิ รตนํ ตถา;  
  
คาโม เทโส ตโต ยาว,  
  
จกฺกวาฬา ตโต ปรํฯ  
</li>
  
<li>
อิเจฺจวํ ตุ ปริจฺฉิชฺช, วเฑฺฒตพฺพํ ยถากฺกมํ;  
  
เอโส อธิคตาภิโญฺญ, ปาทการมฺมเณน ตุฯ  
</li>
  
<li>
ผุโฎฺฐกาสคเต  
สเทฺท, สเพฺพ ปน สุณาติ โส;  
  
สุณโนฺต ปาฎิเยกฺกมฺปิ, สลฺลเกฺขตุํ ปโหติ โสฯ  
</li>
  
ทิพฺพโสตญาณํฯ  
</li>
  
<li>
กถํ  
ปนุปฺปาเทตพฺพํ, เจโตปริยมานสํ;  
  
ทิพฺพจกฺขุวเสเนว, อิทํ ญาณํ ปนิชฺฌติฯ  
</li>
  
<li>
อาโลกํ ปน วเฑฺฒตฺวา, ตสฺมา ทิเพฺพน จกฺขุนา;  
  
หทยํ ปน นิสฺสาย, วตฺตมานํ ตุ โลหิตํฯ  
</li>
  
<li>
ทิสฺวา ปรสฺส วิเญฺญยฺยํ,  
  
โหติ จิตฺตํ ตุ ภิกฺขุนา;  
  
โสมนสฺสยุเต จิเตฺต,  
  
โลหิตํ โลหิตํ สิยาฯ  
</li>
  
<li>
โทมนสฺสยุเต จิเตฺต, วตฺตมาเน ตุ กาฬกํ;  
  
อุเปกฺขาสหิเต จิเตฺต, ติลเตลูปมํ สิยาฯ  
</li>
  
<li>
ตสฺมา  
ปรสฺส สตฺตสฺส, ทิสฺวา หทยโลหิตํ;  
  
เจโตปริยญาณํ ตํ, กาตพฺพํ ถามตํ คตํฯ  
</li>
  
<li>
เอวํ ถามคเต ตสฺมิํ, ยถานุกฺกมโต ปน;  
  
จิตฺตเมว วิชานาติ, วินา โลหิตทสฺสนํฯ  
</li>
  
<li>
กามาวจรจิตฺตญฺจ, รูปารูเปสุ มานสํ;  
  
สพฺพเมว วิชานาติ, สราคาทิปฺปเภทกํฯ  
</li>
  
เจโตปริยญาณํฯ  
</li>
  
<li>
ปุเพฺพนิวาสญาเณน, กตฺตพฺพา ตทนุสฺสติ;  
  
ตํ สมฺปาเทตุกาเมน, อาทิกมฺมิกภิกฺขุนา;  
  
ฌานานิ ปน จตฺตาริ, สมาปชฺชานุปุพฺพโตฯ  
</li>
  
<li>
อภิญฺญาปาทกชฺฌานา, วุฎฺฐาย หิ ตโต ปุน;  
  
ภิกฺขุนา วชฺชิตพฺพาว, นิสชฺชา สพฺพปจฺฉิมาฯ  
</li>
  
<li>
ตโต  
  
ปภุติ สพฺพมฺปิ, ปฎิโลมกฺกมา ปน;  
  
สพฺพมาวชฺชิตพฺพํ ตํ, ทิวเส รตฺติยํ กตํฯ  
</li>
  
<li>
ปฎิโลมกฺกเมเนว, ทุติเย ตติเยปิ จ;  
  
ทิวเส ปกฺขมาเสสุ, ตถา สํวจฺฉเรสุปิฯ  
</li>
  
<li>
ยาว อสฺมิํ ภเว สนฺธิ, ตาว เตน จ ภิกฺขุนา;  
  
กตมาวชฺชิตพฺพํ ตํ, ปุริมสฺมิํ ภเวปิ จฯ  
</li>
  
<li>
จุติกฺขเณปิ นิพฺพตฺตํ, นามรูปญฺจ สาธุกํ;  
  
เอวมาวชฺชิเต ตสฺมิํ, นามรูเป ยทา ปนฯ  
</li>
  
<li>
ตเทวารมฺมณํ กตฺวา, นามรูปํ จุติกฺขเณ;  
  
มโนทฺวาเร มนกฺกาโร, อุปฺปชฺชติ ตทา ปนฯ  
</li>
  
<li>
อาวชฺชเน นิรุทฺธสฺมิํ, ตเทวารมฺมณํ ปน;  
  
กตฺวา ชวนจิตฺตานิ, โหนฺติ จตฺตาริ ปญฺจ วา;  
  
ปุเพฺพ วุตฺตนเยเนว, เสสํ เญยฺยํ วิภาวินาฯ  
</li>
  
<li>
ปริกมฺมาทินามานิ, ปุริมานิ ภวนฺติ ตุ;  
  
ปจฺฉิมํ อปฺปนาจิตฺตํ, รูปาวจริกํ ภเวฯ  
</li>
  
<li>
เตน จิเตฺตน ยํ ญาณํ, สํยุตฺตํ เตน ยา ปน;  
  
สํยุตฺตา สติ สา ปุเพฺพ-นิวาสานุสฺสตีริตาฯ  
</li>
  
ปุเพฺพนิวาสานุสฺสติญาณํฯ  
</li>
  
<li>
รูปํ ปสฺสิตุกาเมน, ภิกฺขุนา ทิพฺพจกฺขุนา;  
  
กสิณารมฺมณํ ฌานํ, อภิญฺญาปาทกํ ปนฯ  
</li>
  
<li>
อภินีหารกฺขมํ กตฺวา, เตโชกสิณเมว วา;  
  
โอทาตกสิณํ วาปิ, อาโลกกสิณมฺปิ วาฯ  
</li>
  
<li>
อิเมสุ  
กตปุเญฺญหิ, กสิเณสุ จ ตีสุปิ;  
  
อาโลกกสิณํ เอตฺถ, เสฎฺฐนฺติ ปริทีปิตํฯ  
</li>
  
<li>
ตสฺมา  
  
ตมิตรํ วาปิ, อุปฺปาเทตฺวา ยถากฺกมํ;  
  
อุปจารภูมิยํเยว, ฐตฺวา ตํ ปน ปณฺฑิโตฯ  
</li>
  
<li>
วเฑฺฒตฺวาน ฐเปตพฺพํ, น อุปฺปาเทยฺย อปฺปนํ;  
  
อุปฺปาเทติ สเจ โหติ, ปาทกชฺฌานนิสฺสิตํฯ  
</li>
  
<li>
ฌานสฺส วฑฺฒิตสฺสโนฺต-คตํ รูปํ ตุ โยคินา;  
  
ปสฺสิตพฺพํ ภเว รูปํ, ปสฺสโต ปน ตสฺส ตํฯ  
</li>
  
<li>
ปริกมฺมสฺส วาโร หิ, อติกฺกมติ ตาวเท;  
  
อาโลโกปิ ตโต ตสฺส, ขิปฺปมนฺตรธายติฯ  
</li>
  
<li>
ตสฺมิํ อนฺตรหิเต รูป-คตมฺปิ จ น ทิสฺสติ;  
  
เตนาถ ปาทกชฺฌานํ, ปวิสิตฺวา ตโต ปุนฯ  
</li>
  
<li>
วุฎฺฐาย ปน อาโลโก, ผริตโพฺพว ภิกฺขุนา;  
  
เอวํ อนุกฺกเมเนว, อาโลโก ถามวา สิยาฯ  
</li>
  
<li>
‘‘อาโลโก เอตฺถ โหตู’’ติ,  
  
ยตฺตกํ ฐานเมว โส;  
  
ปริจฺฉินฺทติ ตเตฺถว,  
  
อาโลโก ปน ติฎฺฐติฯ  
</li>
  
<li>
ทิวสมฺปิ นิสีทิตฺวา, ปสฺสโต โหติ ทสฺสนํ;  
  
ติณุกฺกาย คโต มคฺคํ, ปุริเสตฺถ นิทสฺสนํฯ  
</li>
  
<li>
อุปฺปาทนกฺกโมปิสฺส, ตตฺรายํ ทิพฺพจกฺขุโน;  
  
วุตฺตปฺปการรูปํ ตํ, กตฺวา อารมฺมณํ ปนฯ  
</li>
  
<li>
มโนทฺวาเร มนกฺกาเร, ชาเต ยานิ ตเทว จ;  
  
รูปํ อารมฺมณํ กตฺวา, ชายนฺติ ชวนานิ หิฯ  
</li>
  
<li>
กามาวจรจิตฺตานิ  
, ตานิ จตฺตาริ ปญฺจ วา;  
  
เหฎฺฐา วุตฺตนเยเนว, เสสํ เญยฺยํ วิภาวินาฯ  
</li>
  
<li>
อตฺถสาธกจิตฺตํ ตํ, จตุตฺถชฺฌานิกํ มตํ;  
  
ตํจิตฺตสํยุตํ ญาณํ, ทิพฺพจกฺขุนฺติ วุจฺจติฯ  
</li>
  
<li>
อนาคตํสญาณสฺส  
, ยถากมฺมุปคสฺส จ;  
  
ปริกมฺมํ วิสุํ นตฺถิ, อิชฺฌนฺติ ทิพฺพจกฺขุนาฯ  
</li>
  
<li>
จุตูปปาตญาณมฺปิ, ทิพฺพจกฺขุนฺติ วา ปน;  
  
อตฺถโต เอกเมเวทํ, พฺยญฺชเน ปน นานตาฯ  
</li>
  
ทิพฺพจกฺขุญาณํฯ  
</li>
  
<li>
โยธ สุณาติ กโรติ จ จิเตฺต,  
  
คนฺถมิมํ ปรมํ ปน ภิกฺขุ;  
  
โส อภิธมฺมมหณฺณวปารํ,  
  
ยาติ อเนน ตเรน ตริตฺวาฯ  
</li>
  
อิติ อภิธมฺมาวตาเร อภิญฺญานิเทฺทโส นาม  
</li>
  
โสฬสโม ปริเจฺฉโทฯ  
</li>
  
  
  
  
  