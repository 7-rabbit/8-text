<h1>๖. ฉกฺกนิปาโต</h1>
<h3>๑. อุรุเวฬกสฺสปเตฺถรคาถา</h3>
<ol>
<li>
‘‘ทิสฺวาน  
  
  
ปาฎิหีรานิ, โคตมสฺส ยสสฺสิโน;  
  
น ตาวาหํ ปณิปติํ, อิสฺสามาเนน วญฺจิโตฯ  
</li>
  
<li>
‘‘มม สงฺกปฺปมญฺญาย, โจเทสิ นรสารถิ;  
  
ตโต  
เม อาสิ สํเวโค, อพฺภุโต โลมหํสโนฯ  
</li>
  
<li>
‘‘ปุเพฺพ ชฎิลภูตสฺส, ยา เม สิทฺธิ ปริตฺติกา;  
  
ตาหํ ตทา นิรากตฺวา  
นิรํกตฺวา (สฺยา. ก.)  
, ปพฺพชิํ ชินสาสเนฯ  
</li>
  
<li>
‘‘ปุเพฺพ ยเญฺญน สนฺตุโฎฺฐ, กามธาตุปุรกฺขโต;  
  
ปจฺฉา ราคญฺจ โทสญฺจ, โมหญฺจาปิ สมูหนิํฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
อิทฺธิมา ปรจิตฺตญฺญู, ทิพฺพโสตญฺจ ปาปุณิํฯ  
</li>
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโย’’ติฯ  
</li>
  
… อุรุเวฬกสฺสโป เถโร…ฯ  
</li>
  
<h3>๒. เตกิจฺฉการิเตฺถรคาถา</h3>
</ol>
<ol>
<li>
‘‘อติหิตา วีหิ, ขลคตา สาลี;  
  
น จ ลเภ ปิณฺฑํ, กถมหํ กสฺสํฯ  
</li>
  
<li>
‘‘พุทฺธมปฺปเมยฺยํ อนุสฺสร ปสโนฺน;  
  
ปีติยา ผุฎสรีโร โหหิสิ สตตมุทโคฺคฯ  
</li>
  
<li>
‘‘ธมฺมมปฺปเมยฺยํ อนุสฺสร ปสโนฺน;  
  
ปีติยา ผุฎสรีโร โหหิสิ สตตมุทโคฺคฯ  
</li>
  
<li>
‘‘สงฺฆมปฺปเมยฺยํ อนุสฺสร ปสโนฺน;  
  
ปีติยา ผุฎสรีโร โหหิสิ สตตมุทโคฺคฯ  
</li>
  
<li>
‘‘อโพฺภกาเส  
  
วิหรสิ, สีตา เหมนฺติกา อิมา รโตฺย;  
  
มา สีเตน ปเรโต วิหญฺญิโตฺถ, ปวิส  
ตฺวํ วิหารํ ผุสิตคฺคฬํฯ  
</li>
  
<li>
‘‘ผุสิสฺสํ จตโสฺส อปฺปมญฺญาโย, ตาหิ จ สุขิโต วิหริสฺสํ;  
  
นาหํ สีเตน วิหญฺญิสฺสํ, อนิญฺชิโต วิหรโนฺต’’ติฯ  
</li>
  
… เตกิจฺฉการี  
เตกิจฺฉกานิ (สี. สฺยา. ปี.)  
เถโร…ฯ  
</li>
  
<h3>๓. มหานาคเตฺถรคาถา</h3>
</ol>
<ol>
<li>
‘‘ยสฺส  
สพฺรหฺมจารีสุ, คารโว นูปลพฺภติ;  
  
ปริหายติ สทฺธมฺมา, มโจฺฉ อโปฺปทเก ยถาฯ  
</li>
  
<li>
‘‘ยสฺส สพฺรหฺมจารีสุ, คารโว นูปลพฺภติ;  
  
น วิรูหติ สทฺธเมฺม, เขเตฺต พีชํว ปูติกํฯ  
</li>
  
<li>
‘‘ยสฺส สพฺรหฺมจารีสุ, คารโว นูปลพฺภติ;  
  
อารกา โหติ นิพฺพานา  
นิพฺพาณา (สี.)  
, ธมฺมราชสฺส สาสเนฯ  
</li>
  
<li>
‘‘ยสฺส สพฺรหฺมจารีสุ, คารโว อุปลพฺภติ;  
  
น วิหายติ สทฺธมฺมา, มโจฺฉ พโวฺหทเก  
พโหฺวทเก (สี.), พโหทเก (สฺยา.)  
ยถาฯ  
</li>
  
<li>
‘‘ยสฺส สพฺรหฺมจารีสุ, คารโว อุปลพฺภติ;  
  
โส วิรูหติ สทฺธเมฺม, เขเตฺต พีชํว ภทฺทกํฯ  
</li>
  
<li>
‘‘ยสฺส สพฺรหฺมจารีสุ, คารโว อุปลพฺภติ;  
  
สนฺติเก โหติ นิพฺพานํ  
นิพฺพาณํ (สี.)  
, ธมฺมราชสฺส สาสเน’’ติฯ  
</li>
  
… มหานาโค เถโร…ฯ  
</li>
  
<h3>๔. กุลฺลเตฺถรคาถา</h3>
</ol>
<ol>
<li>
‘‘กุโลฺล สิวถิกํ คนฺตฺวา, อทฺทส อิตฺถิมุชฺฌิตํ;  
  
อปวิทฺธํ  
สุสานสฺมิํ, ขชฺชนฺติํ กิมิหี ผุฎํฯ  
</li>
  
<li>
‘‘อาตุรํ  
อสุจิํ ปูติํ, ปสฺส กุลฺล สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภินนฺทิตํฯ  
</li>
  
<li>
‘‘ธมฺมาทาสํ คเหตฺวาน, ญาณทสฺสนปตฺติยา;  
  
ปจฺจเวกฺขิํ อิมํ กายํ, ตุจฺฉํ สนฺตรพาหิรํฯ  
</li>
  
<li>
‘‘ยถา อิทํ ตถา เอตํ, ยถา เอตํ ตถา อิทํ;  
  
ยถา อโธ ตถา อุทฺธํ, ยถา อุทฺธํ ตถา อโธฯ  
</li>
  
<li>
‘‘ยถา  
ทิวา ตถา รตฺติํ, ยถา รตฺติํ ตถา ทิวา;  
  
ยถา ปุเร ตถา ปจฺฉา, ยถา ปจฺฉา ตถา ปุเรฯ  
</li>
  
<li>
‘‘ปญฺจงฺคิเกน ตุริเยน, น รตี โหติ ตาทิสี;  
  
ยถา เอกคฺคจิตฺตสฺส, สมฺมา ธมฺมํ วิปสฺสโต’’ติฯ  
</li>
  
… กุโลฺล เถโร…ฯ  
</li>
  
<h3>๕. มาลุกฺยปุตฺตเตฺถรคาถา</h3>
</ol>
<ol>
<li>
‘‘มนุชสฺส ปมตฺตจาริโน, ตณฺหา วฑฺฒติ มาลุวา วิย;  
  
โส ปฺลวตี  
ปฺลวติ (สี. ปี. ก.), ปริปฺลวติ (สฺยา.)  
หุรา หุรํ, ผลมิจฺฉํว วนสฺมิ วานโรฯ  
</li>
  
<li>
‘‘ยํ เอสา สหเต  
สหติ (ปี. ก.)  
ชมฺมี, ตณฺหา โลเก วิสตฺติกา;  
  
โสกา ตสฺส ปวฑฺฒนฺติ, อภิวฎฺฐํว  
อภิวุฎฺฐํว (สฺยา.), อภิวฑฺฒํว (ก.)  
พีรณํฯ  
</li>
  
<li>
‘‘โย เจตํ สหเต  
สหติ (ปี. ก.)  
ชมฺมิํ, ตณฺหํ โลเก ทุรจฺจยํ;  
  
โสกา ตมฺหา ปปตนฺติ, อุทพินฺทูว โปกฺขราฯ  
</li>
  
<li>
‘‘ตํ  
โว วทามิ ภทฺทํ โว, ยาวเนฺตตฺถ สมาคตา;  
  
ตณฺหาย  
มูลํ ขณถ, อุสีรโตฺถว พีรณํ;  
  
มา โว นฬํว โสโตว, มาโร ภญฺชิ ปุนปฺปุนํฯ  
</li>
  
<li>
‘‘กโรถ พุทฺธวจนํ, ขโณ โว มา อุปจฺจคา;  
  
ขณาตีตา หิ โสจนฺติ, นิรยมฺหิ สมปฺปิตาฯ  
</li>
  
<li>
‘‘ปมาโท รโช ปมาโท  
สพฺพทา (สี. ก.), สุตฺตนิปาตฎฺฐกถายํ อุฎฺฐานสุตฺตวณฺณนา โอโลเกตพฺพา  
, ปมาทานุปติโต รโช;  
  
อปฺปมาเทน วิชฺชาย, อพฺพเห สลฺลมตฺตโน’’ติฯ  
</li>
  
… มาลุกฺยปุโตฺต  
มาลุงฺกฺยปุโตฺต (สี. สฺยา. ปี.)  
เถโร…ฯ  
</li>
  
<h3>๖. สปฺปทาสเตฺถรคาถา</h3>
</ol>
<ol>
<li>
‘‘ปณฺณวีสติวสฺสานิ  
, ยโต ปพฺพชิโต อหํ;  
  
อจฺฉราสงฺฆาตมตฺตมฺปิ, เจโตสนฺติมนชฺฌคํฯ  
</li>
  
<li>
‘‘อลทฺธา จิตฺตเสฺสกคฺคํ, กามราเคน อฎฺฎิโต  
อทฺทิโต (สฺยา. สี. อฎฺฐ.), อฑฺฑิโต (ก.)  
;  
  
พาหา ปคฺคยฺห กนฺทโนฺต, วิหารา อุปนิกฺขมิํ  
นูปนิกฺขมิํ (สพฺพตฺถ), ทุปนิกฺขมิํ (?)  
ฯ  
</li>
  
<li>
‘‘สตฺถํ วา อาหริสฺสามิ, โก อโตฺถ ชีวิเตน เม;  
  
กถํ หิ สิกฺขํ ปจฺจกฺขํ, กาลํ กุเพฺพถ มาทิโสฯ  
</li>
  
<li>
‘‘ตทาหํ  
ขุรมาทาย, มญฺจกมฺหิ อุปาวิสิํ;  
  
ปรินีโต ขุโร อาสิ, ธมนิํ เฉตฺตุมตฺตโนฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส  
วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… สปฺปทาโส เถโร…ฯ  
</li>
  
<h3>๗.กาติยานเตฺถรคาถา</h3>
</ol>
<ol>
<li>
‘‘อุเฎฺฐหิ นิสีท กาติยาน, มา นิทฺทาพหุโล อหุ ชาครสฺสุ;  
  
มา ตํ อลสํ ปมตฺตพนฺธุ, กูเฎเนว ชินาตุ มจฺจุราชาฯ  
</li>
  
<li>
‘‘เสยฺยถาปิ  
สยถาปิ (สี. ปี.)  
มหาสมุทฺทเวโค, เอวํ ชาติชราติวตฺตเต ตํ;  
  
โส กโรหิ สุทีปมตฺตโน ตฺวํ, น หิ ตาณํ ตว วิชฺชเตว อญฺญํฯ  
</li>
  
<li>
‘‘สตฺถา หิ วิเชสิ มคฺคเมตํ, สงฺคา ชาติชราภยา อตีตํ;  
  
ปุพฺพาปรรตฺตมปฺปมโตฺต, อนุยุญฺชสฺสุ ทฬฺหํ กโรหิ โยคํฯ  
</li>
  
<li>
‘‘ปุริมานิ  
ปมุญฺจ พนฺธนานิ, สงฺฆาฎิขุรมุณฺฑภิกฺขโภชี;  
  
มา ขิฑฺฑารติญฺจ มา นิทฺทํ, อนุยุญฺชิตฺถ ฌาย กาติยานฯ  
</li>
  
<li>
‘‘ฌายาหิ  
ชินาหิ กาติยาน, โยคเกฺขมปเถสุ  
โกวิโทสิ;  
  
ปปฺปุยฺย อนุตฺตรํ วิสุทฺธิํ, ปรินิพฺพาหิสิ วารินาว โชติฯ  
</li>
  
<li>
‘‘ปโชฺชตกโร ปริตฺตรํโส, วาเตน วินมฺยเต ลตาว;  
  
เอวมฺปิ ตุวํ อนาทิยาโน, มารํ อินฺทสโคตฺต นิทฺธุนาหิ;  
  
โส เวทยิตาสุ วีตราโค, กาลํ กงฺข อิเธว สีติภูโต’’ติฯ  
</li>
  
… กาติยาโน เถโร…ฯ  
</li>
  
<h3>๘. มิคชาลเตฺถรคาถา</h3>
</ol>
<ol>
<li>
‘‘สุเทสิโต จกฺขุมตา, พุเทฺธนาทิจฺจพนฺธุนา;  
  
สพฺพสํโยชนาตีโต, สพฺพวฎฺฎวินาสโนฯ  
</li>
  
<li>
‘‘นิยฺยานิโก อุตฺตรโณ, ตณฺหามูลวิโสสโน;  
  
วิสมูลํ อาฆาตนํ, เฉตฺวา ปาเปติ นิพฺพุติํฯ  
</li>
  
<li>
‘‘อญฺญาณมูลเภทาย  
, กมฺมยนฺตวิฆาฎโน;  
  
วิญฺญาณานํ ปริคฺคเห, ญาณวชิรนิปาตโนฯ  
</li>
  
<li>
‘‘เวทนานํ วิญฺญาปโน, อุปาทานปฺปโมจโน;  
  
ภวํ องฺคารกาสุํว, ญาเณน อนุปสฺสโน  
อนุปสฺสโก (สี. ปี.)  
ฯ  
</li>
  
<li>
‘‘มหารโส สุคมฺภีโร, ชรามจฺจุนิวารโณ;  
  
อริโย  
อฎฺฐงฺคิโก มโคฺค, ทุกฺขูปสมโน สิโวฯ  
</li>
  
<li>
‘‘กมฺมํ กมฺมนฺติ ญตฺวาน, วิปากญฺจ วิปากโต;  
  
ปฎิจฺจุปฺปนฺนธมฺมานํ, ยถาวาโลกทสฺสโน;  
  
มหาเขมงฺคโม สโนฺต, ปริโยสานภทฺทโก’’ติฯ  
</li>
  
… มิคชาโล เถโร…ฯ  
</li>
  
<h3>๙. ปุโรหิตปุตฺตเชนฺตเตฺถรคาถา</h3>
</ol>
<ol>
<li>
‘‘ชาติมเทน  
มโตฺตหํ, โภคอิสฺสริเยน จ;  
  
สณฺฐานวณฺณรูเปน, มทมโตฺต อจาริหํฯ  
</li>
  
<li>
‘‘นาตฺตโน สมกํ กญฺจิ, อติเรกํ จ มญฺญิสํ;  
  
อติมานหโต พาโล, ปตฺถโทฺธ อุสฺสิตทฺธโชฯ  
</li>
  
<li>
‘‘มาตรํ ปิตรญฺจาปิ, อเญฺญปิ ครุสมฺมเต;  
  
น กญฺจิ อภิวาเทสิํ, มานตฺถโทฺธ อนาทโรฯ  
</li>
  
<li>
‘‘ทิสฺวา วินายกํ อคฺคํ, สารถีนํ วรุตฺตมํ;  
  
ตปนฺตมิว อาทิจฺจํ, ภิกฺขุสงฺฆปุรกฺขตํฯ  
</li>
  
<li>
‘‘มานํ มทญฺจ ฉเฑฺฑตฺวา, วิปฺปสเนฺนน เจตสา;  
  
สิรสา อภิวาเทสิํ, สพฺพสตฺตานมุตฺตมํฯ  
</li>
  
<li>
‘‘อติมาโน  
จ โอมาโน, ปหีนา สุสมูหตา;  
  
อสฺมิมาโน สมุจฺฉิโนฺน, สเพฺพ มานวิธา หตา’’ติฯ  
</li>
  
… เชโนฺต ปุโรหิตปุโตฺต เถโร…ฯ  
</li>
  
<h3>๑๐. สุมนเตฺถรคาถา</h3>
</ol>
<ol>
<li>
‘‘ยทา  
นโว ปพฺพชิโต, ชาติยา สตฺตวสฺสิโก;  
  
อิทฺธิยา อภิโภตฺวาน, ปนฺนคินฺทํ มหิทฺธิกํฯ  
</li>
  
<li>
‘‘อุปชฺฌายสฺส  
อุทกํ, อโนตตฺตา มหาสรา;  
  
อาหรามิ ตโต ทิสฺวา, มํ สตฺถา เอตทพฺรวิ’’ฯ  
</li>
  
<li>
‘‘สาริปุตฺต อิมํ ปสฺส, อาคจฺฉนฺตํ กุมารกํ;  
  
อุทกกุมฺภมาทาย, อชฺฌตฺตํ สุสมาหิตํฯ  
</li>
  
<li>
‘‘ปาสาทิเกน วเตฺตน, กลฺยาณอิริยาปโถ;  
  
สามเณโรนุรุทฺธสฺส, อิทฺธิยา จ วิสารโทฯ  
</li>
  
<li>
‘‘อาชานีเยน อาชโญฺญ, สาธุนา สาธุการิโต;  
  
วินีโต อนุรุเทฺธน, กตกิเจฺจน สิกฺขิโตฯ  
</li>
  
<li>
‘‘โส ปตฺวา ปรมํ สนฺติํ, สจฺฉิกตฺวา อกุปฺปตํ;  
  
สามเณโร ส สุมโน, มา มํ ชญฺญาติ อิจฺฉตี’’ติฯ  
</li>
  
… สุมโน เถโร…ฯ  
</li>
  
<h3>๑๑. นฺหาตกมุนิเตฺถรคาถา</h3>
</ol>
<ol>
<li>
‘‘วาตโรคาภินีโต  
ตฺวํ, วิหรํ กานเน วเน;  
  
ปวิทฺธโคจเร ลูเข, กถํ ภิกฺขุ กริสฺสสิ’’ฯ  
</li>
  
<li>
‘‘ปีติสุเขน วิปุเลน, ผริตฺวาน สมุสฺสยํ;  
  
ลูขมฺปิ อภิสโมฺภโนฺต, วิหริสฺสามิ กานเนฯ  
</li>
  
<li>
‘‘ภาเวโนฺต สตฺต โพชฺฌเงฺค, อินฺทฺริยานิ พลานิ จ;  
  
ฌานโสขุมฺมสมฺปโนฺน  
ฌานสุขุมสมฺปโนฺน (สฺยา. ก.)  
, วิหริสฺสํ อนาสโวฯ  
</li>
  
<li>
‘‘วิปฺปมุตฺตํ  
กิเลเสหิ, สุทฺธจิตฺตํ อนาวิลํ;  
  
อภิณฺหํ ปจฺจเวกฺขโนฺต, วิหริสฺสํ อนาสโวฯ  
</li>
  
<li>
‘‘อชฺฌตฺตญฺจ พหิทฺธา จ, เย เม วิชฺชิํสุ อาสวา;  
  
สเพฺพ อเสสา อุจฺฉินฺนา, น จ อุปฺปชฺชเร ปุนฯ  
</li>
  
<li>
‘‘ปญฺจกฺขนฺธา ปริญฺญาตา, ติฎฺฐนฺติ ฉินฺนมูลกา;  
  
ทุกฺขกฺขโย อนุปฺปโตฺต, นตฺถิ ทานิ ปุนพฺภโว’’ติฯ  
</li>
  
… นฺหาตกมุนิเตฺถโร…ฯ  
</li>
  
<h3>๑๒. พฺรหฺมทตฺตเตฺถรคาถา</h3>
</ol>
<ol>
<li>
‘‘อโกฺกธสฺส กุโต โกโธ, ทนฺตสฺส สมชีวิโน;  
  
สมฺมทญฺญา วิมุตฺตสฺส, อุปสนฺตสฺส ตาทิโนฯ  
</li>
  
<li>
‘‘ตเสฺสว  
  
เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</li>
  
<li>
  
สํ. นิ. ๑.๑๘๘, ๒๕๐  
‘‘อุภินฺนมตฺถํ จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ  
</li>
  
<li>
  
สํ. นิ. ๑.๑๘๘, ๒๕๐  
‘‘อุภินฺนํ ติกิจฺฉนฺตํ ตํ, อตฺตโน จ ปรสฺส จ;  
  
ชนา มญฺญนฺติ พาโลติ, เย ธมฺมสฺส อโกวิทาฯ  
</li>
  
<li>
‘‘อุปฺปเชฺช เต สเจ โกโธ, อาวชฺช กกจูปมํ;  
  
อุปฺปเชฺช เจ รเส ตณฺหา, ปุตฺตมํสูปมํ สรฯ  
</li>
  
<li>
‘‘สเจ ธาวติ จิตฺตํ เต, กาเมสุ จ ภเวสุ จ;  
  
ขิปฺปํ  
นิคฺคณฺห สติยา, กิฎฺฐาทํ วิย ทุปฺปสุ’’นฺติ;  
</li>
  
… พฺรหฺมทโตฺต เถโร…ฯ  
</li>
  
<h3>๑๓. สิริมณฺฑเตฺถรคาถา</h3>
</ol>
<ol>
<li>
  
อุทา. ๔๕; จูฬว. ๓๘๕; ปริ. ๓๓๙  
‘‘ฉนฺนมติวสฺสติ  
, วิวฎํ นาติวสฺสติ;  
  
ตสฺมา ฉนฺนํ วิวเรถ, เอวํ ตํ นาติวสฺสติฯ  
</li>
  
<li>
  
สํ. นิ. ๑.๖๖; เนตฺติ. ๑๘  
‘‘มจฺจุนาพฺภหโต โลโก, ชราย ปริวาริโต;  
  
ตณฺหาสเลฺลน โอติโณฺณ, อิจฺฉาธูปายิโต สทาฯ  
</li>
  
<li>
‘‘มจฺจุนาพฺภหโต โลโก, ปริกฺขิโตฺต ชราย จ;  
  
หญฺญติ นิจฺจมตฺตาโณ, ปตฺตทโณฺฑว ตกฺกโรฯ  
</li>
  
<li>
‘‘อาคจฺฉนฺตคฺคิขนฺธาว, มจฺจุ พฺยาธิ ชรา ตโย;  
  
ปจฺจุคฺคนฺตุํ พลํ นตฺถิ, ชโว นตฺถิ ปลายิตุํฯ  
</li>
  
<li>
‘‘อโมฆํ ทิวสํ กยิรา, อเปฺปน พหุเกน วา;  
  
ยํ ยํ วิชหเต  
วิรหเต (สี. ปี.), วิวหเต (สฺยา.)  
รตฺติํ, ตทูนํ ตสฺส ชีวิตํฯ  
</li>
  
<li>
‘‘จรโต ติฎฺฐโต วาปิ, อาสีนสยนสฺส วา;  
  
อุเปติ จริมา รตฺติ, น เต กาโล ปมชฺชิตุ’’นฺติฯ  
</li>
  
… สิริมโณฺฑ  
สิริมโนฺท (สี.)  
เถโร…ฯ  
</li>
  
<h3>๑๔. สพฺพกามิเตฺถรคาถา</h3>
</ol>
<ol>
<li>
‘‘ทฺวิปาทโกยํ อสุจิ, ทุคฺคโนฺธ ปริหีรติ  
ปริหรติ (ก.)  
;  
  
นานากุณปปริปูโร, วิสฺสวโนฺต ตโต ตโตฯ  
</li>
  
<li>
‘‘มิคํ  
นิลีนํ กูเฎน, พฬิเสเนว อมฺพุชํ;  
  
วานรํ วิย เลเปน, พาธยนฺติ ปุถุชฺชนํฯ  
</li>
  
<li>
‘‘รูปา  
สทฺทา รสา คนฺธา, โผฎฺฐพฺพา จ มโนรมา;  
  
ปญฺจ กามคุณา เอเต, อิตฺถิรูปสฺมิ ทิสฺสเรฯ  
</li>
  
<li>
‘‘เย  
เอตา อุปเสวนฺติ, รตฺตจิตฺตา ปุถุชฺชนา;  
  
วเฑฺฒนฺติ กฎสิํ โฆรํ, อาจินนฺติ ปุนพฺภวํฯ  
</li>
  
<li>
‘‘โย เจตา ปริวเชฺชติ, สปฺปเสฺสว ปทา สิโร;  
  
โสมํ วิสตฺติกํ โลเก, สโต สมติวตฺตติฯ  
</li>
  
<li>
‘‘กาเมสฺวาทีนวํ  
ทิสฺวา, เนกฺขมฺมํ ทฎฺฐุ เขมโต;  
  
นิสฺสโฎ สพฺพกาเมหิ, ปโตฺต เม อาสวกฺขโย’’ติฯ  
</li>
  
… สพฺพกามิเตฺถโร…ฯ  
</li>
  
ฉกฺกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
อุรุเวฬกสฺสโป จ, เถโร เตกิจฺฉการิ จ;  
  
มหานาโค จ กุโลฺล จ, มาลุโกฺย  
มาลุโต (สี. ก.), มาลุโงฺกฺย (สฺยา.)  
สปฺปทาสโกฯ  
</p>
  
<p>
กาติยาโน มิคชาโล, เชโนฺต สุมนสวฺหโย;  
  
นฺหาตมุนิ พฺรหฺมทโตฺต, สิริมโณฺฑ สพฺพกามี จ;  
  
คาถาโย จตุราสีติ, เถรา เจตฺถ จตุทฺทสาติฯ  
</p>
  
  
  
  
  