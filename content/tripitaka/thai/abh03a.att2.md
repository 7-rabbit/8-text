<h1>๒. นิเทฺทสวณฺณนา</h1>
<h2>๑. ปฐมนโย สงฺคหาสงฺคหปทวณฺณนา</h2>
<h3>๑. ขนฺธปทวณฺณนา</h3>
<p> อิทานิ  ปญฺจกฺขนฺธาทิวเสน นิกฺขิตฺตมาติกํ ‘สงฺคโห อสงฺคโห’ติอาทีหิ นยมาติกาปเทหิ สทฺธิํ โยเชตฺวา ทเสฺสตุํ ติอาทินา  นเยน นิเทฺทสวาโร อารโทฺธฯ ตตฺถ ยสฺมา ‘‘สงฺคโห อสงฺคโหติอาทิกาย นยมาติกาย ‘‘ตีหิ สงฺคโห, ตีหิ อสงฺคโห’’ติ นยมุขมาติกา ฐปิตา, ตสฺมา รูปกฺขนฺธาทีนํ สงฺคหํ ทเสฺสตุํ ติ ตีณิ ขนฺธายตนธาตุปทาเนว อุทฺธฎานิฯ ‘จตฺตาริ สจฺจานี’ติอาทีสุ เอกมฺปิ น ปรามฎฺฐํฯ ยสฺมา จ ‘‘สภาโค วิสภาโค’’ติ เอวํ ลกฺขณมาติกา ฐปิตา, ตสฺมา อิมสฺส ปญฺหสฺส วิสฺสชฺชเน ติอาทิ วุตฺตํฯ สภาคา หิ ตสฺส เอเต ขนฺธาทโยติฯ ตตฺถ ติ รูปกฺขเนฺธเนวฯ ยญฺหิ กิญฺจิ รูปํ รูปกฺขนฺธสภาคตฺตา รูปกฺขโนฺธเตฺวว สงฺคหํ คจฺฉตีติ รูปกฺขเนฺธเนว คณิตํ, ตํ รูปกฺขเนฺธเนว ปริจฺฉินฺนํฯ ติ มนายตนวเชฺชหิฯ สโพฺพปิ หิ รูปกฺขโนฺธ ทสายตนานิ ธมฺมายตเนกเทโส จ โหติ, ตสฺมา เอกาทสหายตเนหิ คณิโต , ปริจฺฉิโนฺนฯ ติ สตฺตวิญฺญาณธาตุวชฺชาหิ เอกาทสหิ เอตาสุ หิ อปริยาปนฺนํ รูปํ นาม นตฺถิฯ</p>


<p>อสงฺคหนยนิเทฺทเส ติ สเงฺขเปเนว ปุจฺฉา กตาฯ วิสฺสชฺชเน ปนสฺส ยสฺมา รูปกฺขนฺธสฺส วิสภาคา จตฺตาโร อรูปกฺขนฺธา, เอกํ มนายตนํ, สตฺต วิญฺญาณธาตุโย; ตสฺมา ติอาทิ วุตฺตํฯ อิมินา นเยน สพฺพปเทสุ สงฺคหาสงฺคโห เวทิตโพฺพฯ อิมสฺมิํ ปน ขนฺธนิเทฺทเส – ‘‘รูปกฺขโนฺธ กติหิ ขเนฺธหี’’ติอาทิมฺหิ ตาว เอกมูลเก สงฺคหนเย สรูเปเนว ทสฺสิตา ปญฺจ ปุจฺฉา, ปญฺจ วิสฺสชฺชนานิฯ อสงฺคหนเย สเงฺขเปน ทสฺสิตา ปญฺจ ปุจฺฉา, ปญฺจ วิสฺสชฺชนานิฯ อิมินา อุปาเยน ทุกมูลกาทีสุปิ ปุจฺฉาวิสฺสชฺชนานิ  เวทิตพฺพานิฯ รูปกฺขนฺธมูลกาเยว เจตฺถ ทุกติกจตุกฺกา ทสฺสิตาฯ ปญฺจเก ปน ‘‘รูปกฺขโนฺธ  จ…เป.… วิญฺญาณกฺขโนฺธ จา’’ติ เอวํ เภทโต จ, ‘‘ปญฺจกฺขนฺธา กติหิ ขเนฺธหี’’ติ เอวํ อเภทโต จาติ ทฺวิธา ปุจฺฉาวิสฺสชฺชนานิ กตานิฯ เอวํ ปาฬินโย เวทิตโพฺพติฯ</p>


<h3>๒. อายตนปทาทิวณฺณนา</h3>
<p> อายตนปทนิเทฺทสาทีสุ อายตนปทนิเทฺทเส ตาว ติ เอเกน รูปกฺขเนฺธเนว, เอเกน จกฺขายตเนเนว เอกาย จกฺขุธาตุยาว สงฺคหิตนฺติ เวทิตพฺพํฯ ทีสุปิ อิมินาว นเยน สงฺคหาสงฺคโห เวทิตโพฺพฯ ติ เอตฺถ ปน ยสฺมา อสงฺขตํ ธมฺมายตนํ นาม นิพฺพานํ, ตญฺจ ขนฺธสงฺคหํ น คจฺฉติ; ตสฺมา ‘ขนฺธโต ฐเปตฺวา’ติ วุตฺตํฯ ติ รูปเวทนาสญฺญาสงฺขารกฺขเนฺธหิฯ นิพฺพานวชฺชญฺหิ ธมฺมายตนํ เอเตหิ สงฺคหิตํฯ วิญฺญาณกฺขเนฺธน ปน ฐเปตฺวา ธมฺมายตนธมฺมธาตุโย เสสายตนธาตูหิ จ ตํ น สงฺคยฺหติฯ เตน วุตฺตํ – ‘‘เอเกน ขเนฺธน, เอกาทสหายตเนหิ, สตฺตรสหิ ธาตูหิ อสงฺคหิต’’นฺติฯ ยถา จ เต เหฎฺฐา รูปกฺขนฺธมูลกา, เอวมิธาปิ จกฺขายตนมูลกาว นยา เวทิตพฺพาฯ ทุกมตฺตเมว ปน ปาฬิยํ ทเสฺสตฺวา ‘‘ทฺวาทสายตนานี’’ติ อเภทโตว ปุจฺฉาวิสฺสชฺชนํ กตํฯ ธาตุนิเทฺทเสปิ เอเสว นโยฯ</p>


<p> สจฺจนิเทฺทเส  – สเพฺพปิ ทุกติกจตุกฺกา ปาฬิยํ ทสฺสิตาฯ ยสฺมา จ ทุกติเกสุ สมุทยสจฺจสทิสเมว มคฺคสเจฺจปิ วิสฺสชฺชนํ, ตสฺมา ตํ สมุทยานนฺตรํ วุตฺตํฯ</p>


<p> อินฺทฺริยนิเทฺทเส – ติ รูปชีวิตินฺทฺริยํ รูปกฺขเนฺธน, อรูปชีวิตินฺทฺริยํ  สงฺขารกฺขเนฺธน สงฺคหิตํฯ เสสํ วุตฺตนยานุสาเรเนว เวทิตพฺพํฯ ปาฬิววตฺถานํ ปเนตฺถ อายตนธาตุนิเทฺทสสทิสเมวฯ</p>


<h3>๖. ปฎิจฺจสมุปฺปาทวณฺณนา</h3>
<p> ปฎิจฺจสมุปฺปาทนิเทฺทเส – ‘‘อวิชฺชา กติหิ ขเนฺธหี’’ติ ปุจฺฉํ อนารภิตฺวา ติ เอวํ วิสฺสชฺชนเมว ทสฺสิตํฯ ตตฺถ นฺติ ปฎิสนฺธิยํ ปวเตฺต จ สพฺพมฺปิ วิปากวิญฺญาณํฯ เตเนวาห  – ‘‘สตฺตหิ ธาตูหิ สงฺคหิต’’นฺติฯ นามรูปมฺปิ ปฎิสนฺธิปวตฺติวเสเนว เวทิตพฺพํฯ เตเนเวตฺถ สทฺทายตนมฺปิ สงฺคเหตฺวา เอกาทสหายตเนหิ สงฺคโห ทสฺสิโตฯ ทีสุ ขนฺธเภโท เวทิตโพฺพฯ อเญฺญเนว หิ เอเกน ขเนฺธน ผโสฺส สงฺคหิโต, อเญฺญน เวทนา, ตณฺหาอุปาทานกมฺมภวา ปน สงฺขารกฺขเนฺธเนว สงฺคหิตาฯ ภวปทเญฺจตฺถ กมฺมภวาทีนํ วเสน เอกาทสธา วิภตฺตํฯ ตตฺถ กมฺมภโว ผสฺสาทีหิ สทิสวิสชฺชนตฺตา เตหิ สทฺธิํ เอกโต ทสฺสิโตฯ อุปปตฺติภวกามภวสญฺญาภวปญฺจโวการภวา อญฺญมญฺญสทิสวิสฺสชฺชนตฺตา เอกโต ทสฺสิตาฯ ยสฺมา เจเต อุปาทินฺนกธมฺมาว ตสฺมา ‘‘เอกาทสหายตเนหิ สตฺตรสหิ ธาตูหี’’ติ วุตฺตํฯ สทฺทายตนญฺหิ อนุปาทินฺนํ, ตํ เอตฺถ น คหิตํฯ</p>


<p> รูปภวนิเทฺทเส – ติ จกฺขุโสตมนรูปธมฺมายตเนหิฯ ติ จกฺขุโสตจกฺขุวิญฺญาณโสตวิญฺญาณรูปธมฺมมโนธาตุมโนวิญฺญาณธาตูหิฯ อรูปภวาทโยปิ ตโย สทิสวิสฺสชฺชนตฺตาว เอกโต ทสฺสิตาฯ ตถา อสญฺญาภวเอกโวการภวาฯ ตตฺถ ติ รูปายตนธมฺมายตเนหิฯ ธาตูสุปิ เอเสว นโยฯ เอกตลวาสิกานญฺหิ เสสพฺรหฺมานํ จกฺขุสพฺภาวโต ตสฺสารมฺมณตฺตา ตตฺถ รูปายตนํ อุทฺธฎํฯ</p>


<p> ติ รูปชาติ รูปกฺขเนฺธน, อรูปชาติ สงฺขารกฺขเนฺธนฯ ชรามรเณสุปิ  เอเสว นโยฯ โสกาทีสุปิ  ติ โสกทุกฺขโทมนสฺสานิ เวทนากฺขเนฺธน, ปริเทโว รูปกฺขเนฺธน, อุปายาสาทโย สงฺขารกฺขเนฺธนาติ เอวํ ขนฺธวิเสโส เวทิตโพฺพฯ</p>


<p> ติ สงฺขารวิญฺญาณกฺขเนฺธหิ, มนายตนธมฺมายตเนหิ, ธมฺมธาตุมโนวิญฺญาณธาตูหิ จฯ ติ เวทนากฺขนฺธสงฺขารกฺขเนฺธหิฯ อปฺปมญฺญาทโย สทิสวิสฺสชฺชนตฺตา เอกโต นิทฺทิฎฺฐาฯ จิตฺตํ ปน เจตนานนฺตรํ นิกฺขิตฺตมฺปิ อสทิสวิสฺสชฺชนตฺตา ปจฺฉา คหิตํฯ ตตฺถ อปฺปมญฺญาทีสุ ติ เวทนา เวทนากฺขเนฺธน, สญฺญา สญฺญากฺขเนฺธน, เสสา สงฺขารกฺขเนฺธน สงฺคหิตาติ เอวํ ขนฺธวิเสโส เวทิตโพฺพฯ</p>


<h3>๗. ติกปทวณฺณนา</h3>
<p> เอวํ  อพฺภนฺตรมาติกาย สงฺคหํ ทเสฺสตฺวา อิทานิ พาหิรมาติกาย สงฺคหํ ทเสฺสตุํ ติอาทิ อารทฺธํฯ ตตฺถ เวทนาตฺติเก ติ กายวิญฺญาณมโนวิญฺญาณธมฺมธาตูหิฯ ติ จกฺขุโสตฆานชิวฺหาวิญฺญาณธาตูหิ เจว มโนธาตุธมฺมธาตุมโนวิญฺญาณธาตูหิ จฯ วิปากตฺติเก ติ กายวิญฺญาณธาตุยา สทฺธิํ ตาหิเยวฯ วิปากธมฺมธมฺมา ปน สํกิลิฎฺฐสํกิเลสิเกหิ สทฺธิํ สทิสวิสฺสชฺชนตฺตา เอกโต คหิตาฯ ยถา เจเต, เอวํ สพฺพติกทุกปเทสุ ยํ ยํ ปทํ เยน เยน ปเทน สทฺธิํ สทิสวิสฺสชฺชนํ โหติ, ตํ ตํ อุปฺปฎิปาฎิยาปิ เตน เตน สทฺธิํ คเหตฺวา วิสฺสชฺชิตํฯ ตตฺถ วุตฺตานุสาเรเนว สงฺคหาสงฺคหนโย เวทิตโพฺพติฯ</p>

</p>


<h2>๒. ทุติยนโย สงฺคหิเตนอสงฺคหิตปทวณฺณนา</h2>
<p> อิทานิ  สงฺคหิเตน อสงฺคหิตปทํ ภาเชตุํ ติอาทิ อารทฺธํฯ ตตฺริทํ  ลกฺขณํ – อิมสฺมิญฺหิ วาเร ยํ ขนฺธปเทน สงฺคหิตํ หุตฺวา อายตนธาตุปเทหิ อสงฺคหิตํ, ขนฺธายตนปเทหิ วา สงฺคหิตํ หุตฺวา ธาตุปเทน อสงฺคหิตํ, ตสฺส ขนฺธาทีหิ อสงฺคหํ ปุจฺฉิตฺวา วิสฺสชฺชนํ กตํฯ ตํ ปน รูปกฺขนฺธาทีสุ น ยุชฺชติฯ รูปกฺขเนฺธน หิ รูปกฺขโนฺธว สงฺคหิโตฯ โส จ อเฑฺฒกาทสหิ อายตนธาตูหิ อสงฺคหิโต นาม นตฺถิฯ เวทนากฺขเนฺธน จ เวทนากฺขโนฺธว สงฺคหิโตฯ โสปิ ธมฺมายตนธมฺมธาตูหิ อสงฺคหิโต นาม นตฺถิฯ เอวํ อสงฺคหิตตาย อภาวโต เอตานิ อญฺญานิ จ เอวรูปานิ มนายตนธมฺมายตนาทีนิ ปทานิ อิมสฺมิํ วาเร น คหิตานิฯ ยานิ ปน ปทานิ รูเปกเทสํ อรูเปน อสมฺมิสฺสํ, วิญฺญาเณกเทสญฺจ อเญฺญน อสมฺมิสฺสํ ทีเปนฺติ, ตานิ อิธ คหิตานิฯ ปริโยสาเน จ –</p>


<p>
‘‘ทสายตนา  
สตฺตรส ธาตุโย,  
  
สตฺตินฺทฺริยา อสญฺญาภโว เอกโวการภโว;  
  
ปริเทโว สนิทสฺสนสปฺปฎิฆํ,  
  
อนิทสฺสนํ ปุนเทว สปฺปฎิฆํ อุปาทา’’ติฯ  
</p>
  
<p>เอวํ  ทสฺสิตาเนวฯ ตสฺมา เตสํ วเสเนว สงฺคหาสงฺคโห เวทิตโพฺพฯ ปญฺหวเสน หิ อิมสฺมิํ วาเร อายตนธาตุวเสเนว สทิสวิสฺสชฺชเน วีสติ ธเมฺม สโมธาเนตฺวา เอโก ปโญฺห กโต, สตฺต วิญฺญาณธาตุโย สโมธาเนตฺวา เอโก, สตฺตินฺทฺริยานิ สโมธาเนตฺวา เอโก, เทฺว ภเว สโมธาเนตฺวา เอโก, ปริเทเวน จ สนิทสฺสนสปฺปฎิเฆหิ จ เอโก, อนิทสฺสนสปฺปฎิเฆหิ เอโก, สนิทสฺสเนหิ เอโก, สปฺปฎิเฆหิ จ อุปาทาธเมฺมหิ จ เอโกติ อฎฺฐ ปญฺหา กตาฯ เตสุ ขนฺธาทิวิภาโค  เอวํ เวทิตโพฺพ เสยฺยถิทํ – ปฐมปเญฺห ตาว ติ อรูปกฺขเนฺธหิ, ติ จกฺขายตนาทีสุ เอเกเกน สทฺธิํ มนายตเนน, ติ จกฺขุธาตุอาทีสุ เอเกกาย สทฺธิํ สตฺตหิ วิญฺญาณธาตูหิฯ</p>


<p>ตตฺรายํ นโย – จกฺขายตเนน หิ ขนฺธสงฺคเหน รูปกฺขโนฺธ สงฺคหิโตฯ ตสฺมิํ สงฺคหิเต รูปกฺขเนฺธ อายตนสงฺคเหน จกฺขายตนเมเวกํ สงฺคหิตํฯ เสสานิ ทส อายตนานิ อสงฺคหิตานิฯ ธาตุสงฺคเหนปิ เตน จกฺขุธาตุเยเวกา สงฺคหิตาฯ เสสา ทส ธาตุโย อสงฺคหิตาฯ อิติ ยานิ เตน อสงฺคหิตานิ ทสายตนานิ, ตานิ จกฺขายตนมนายตเนหิ ทฺวีหิ  อสงฺคหิตานิฯ ยาปิ เตน อสงฺคหิตา ทส ธาตุโย, ตา จกฺขุธาตุยา เจว สตฺตหิ จ วิญฺญาณธาตูหิ อสงฺคหิตาติฯ รูปายตนาทีสุปิ เอเสว นโยฯ</p>


<p> ทุติยปเญฺห – ยสฺมา ยาย กายจิ วิญฺญาณธาตุยา สงฺคหิโต วิญฺญาณกฺขโนฺธ มนายตเนน อสงฺคหิโต นาม นตฺถิ, ตสฺมา ติ วุตฺตํฯ เอตฺถ ปน ติ รูปาทีหิ จตูหิฯ ติ มนายตนวเชฺชหิฯ ติ ยถานุรูปา ฉ วิญฺญาณธาตุโย อปเนตฺวา เสสาหิ ทฺวาทสหิฯ จกฺขุวิญฺญาณธาตุยา หิ จกฺขุวิญฺญาณธาตุเยว สงฺคหิตา, อิตรา อสงฺคหิตาฯ โสตวิญฺญาณธาตุอาทีสุปิ เอเสว นโยฯ</p>


<p> ตติยปเญฺห  – จกฺขุนฺทฺริยาทีนํ วิสฺสชฺชนํ จกฺขายตนาทิสทิสเมวฯ อิตฺถินฺทฺริยปุริสินฺทฺริเยสุ ปน ธมฺมายตเนน สทฺธิํ เทฺว อายตนานิ, ธมฺมธาตุยา จ สทฺธิํ อฎฺฐ ธาตุโย เวทิตพฺพาฯ</p>


<p> จตุตฺถปเญฺห – ติ รูปายตนธมฺมายตนมนายตเนหิฯ เตสุ หิ ภเวสุ รูปายตนธมฺมายตนวเสน เทฺวว อายตนานิ เตหิ สงฺคหิตานิ ฯ เสสานิ นว รูปายตนานิ เตเหว จ ทฺวีหิ, มนายตเนน จาติ ตีหิ อสงฺคหิตานิ นาม โหนฺติฯ ติ รูปธาตุธมฺมธาตูหิ สทฺธิํ สตฺตหิ วิญฺญาณธาตูหิฯ</p>


<p> ปญฺจมปเญฺห – ติ ปฐมปทํ สนฺธาย สทฺทายตนมนายตเนหิฯ ทุติยปทํ สนฺธาย รูปายตนมนายตเนหิฯ ธาตุโยปิ เตสํเยว เอเกเกน สทฺธิํ สตฺต วิญฺญาณธาตุโย เวทิตพฺพาฯ</p>


<p> ฉฎฺฐปเญฺห – ติ รูปายตนธมฺมายตนวเชฺชหิฯ ติ รูปธาตุธมฺมธาตุวเชฺชเหวฯ กถํ? อนิทสฺสนสปฺปฎิฆา หิ ธมฺมา นาม นว โอฬาริกายตนานิฯ เตหิ ขนฺธสงฺคเหน สงฺคหิเต รูปกฺขเนฺธ, อายตนสงฺคเหน ตาเนว นวายตนานิ สงฺคหิตานิฯ รูปายตนธมฺมายตนานิ อสงฺคหิตานิฯ ธาตุสงฺคเหนปิ ตา เอว นว ธาตุโย สงฺคหิตาฯ รูปธาตุธมฺมธาตุโย อสงฺคหิตาฯ อิติ ยานิ เตหิ อสงฺคหิตานิ เทฺว อายตนานิ , ตานิ รูปายตนวเชฺชหิ นวหิ โอฬาริกายตเนหิ, มนายตเนน จาติ ทสหิ อสงฺคหิตานิฯ ยาปิ เตหิ อสงฺคหิตา เทฺว ธาตุโย, ตา รูปธาตุวชฺชาหิ นวหิ โอฬาริกธาตูหิ, สตฺตหิ จ วิญฺญาณธาตูหีติ โสฬสหิ อสงฺคหิตาติ เวทิตพฺพาฯ</p>


<p> สตฺตมปเญฺห – ติ รูปายตนมนายตเนหิฯ ติ รูปธาตุยา สทฺธิํ สตฺตหิ วิญฺญาณธาตูหิฯ</p>


<p> อฎฺฐมปเญฺห – ติ สปฺปฎิฆธเมฺม สนฺธาย ธมฺมายตนวเชฺชหิ, อุปาทาธเมฺม สนฺธาย โผฎฺฐพฺพายตนวเชฺชหิฯ ธาตูสุปิ เอเสว นโยฯ อตฺถโยชนา ปเนตฺถ เหฎฺฐา วุตฺตนเยเนว เวทิตพฺพาติฯ</p>

</p>


<h2>๓. ตติยนโย อสงฺคหิเตนสงฺคหิตปทวณฺณนา</h2>
<p> อิทานิ   อสงฺคหิเตนสงฺคหิตปทํ ภาเชตุํ ติอาทิ อารทฺธํฯ ตตฺริทํ ลกฺขณํ – อิมสฺมิญฺหิ วาเร ยํ ขนฺธปเทน อสงฺคหิตํ หุตฺวา อายตนธาตุปเทหิ สงฺคหิตํ, ตสฺส ขนฺธาทีหิ สงฺคหํ ปุจฺฉิตฺวา วิสฺสชฺชนํ กตํฯ ตํ ปน รูปกฺขนฺธวิญฺญาณกฺขนฺธจกฺขายตนาทีสุ น ยุชฺชติฯ รูปกฺขเนฺธน หิ จตฺตาโร ขนฺธา ขนฺธสงฺคเหน อสงฺคหิตาฯ เตสุ เตน เอกธโมฺมปิ อายตนธาตุสงฺคเหน สงฺคหิโต นาม นตฺถิฯ นนุ จ เวทนาทโย ธมฺมายตเนน สงฺคหิตาติ? สงฺคหิตาฯ น ปน รูปกฺขโนฺธว ธมฺมายตนํ, รูปกฺขนฺธโต หิ สุขุมรูปมตฺตํ ธมฺมายตนํ ภชติฯ ตสฺมา เย ธมฺมายตเนน สงฺคหิตา, น เต รูปกฺขเนฺธน สงฺคหิตา นามฯ วิญฺญาณกฺขเนฺธนปิ อิตเร จตฺตาโร ขนฺธา อสงฺคหิตาฯ เตสุ เตน เอโกปิ อายตนธาตุสงฺคเหน สงฺคหิโต นาม นตฺถิฯ เอวํ สงฺคหิตตาย อภาวโต เอตานิ อญฺญานิ จ เอวรูปานิ จกฺขายตนาทีนิ ปทานิ อิมสฺมิํ วาเร น คหิตานิฯ ยานิ ปน ปทานิ  วิญฺญาเณน วา โอฬาริกรูเปน วา อสมฺมิสฺสํ ธมฺมายตเนกเทสํ ทีเปนฺติ, ตานิ อิธ คหิตานิฯ เตสํ อิทมุทฺทานํ –</p>


<p>
‘‘ตโย ขนฺธา ตถา สจฺจา, อินฺทฺริยานิ จ โสฬส;  
  
ปทานิ ปจฺจยากาเร, จุทฺทสูปริ จุทฺทสฯ  
</p>
  
<p>
‘‘สมติํส ปทา โหนฺติ, โคจฺฉเกสุ ทสสฺวถ;  
  
ทุเว จูฬนฺตรทุกา, อฎฺฐ โหนฺติ มหนฺตรา’’ติฯ  
</p>
  
<p>เอเตสุ ปน ปเทสุ สทิสวิสฺสชฺชนานิ ปทานิ เอกโต กตฺวา สเพฺพปิ ทฺวาทส ปญฺหา วุตฺตาฯ เตสุ เอวํ ขนฺธวิภาโค เวทิตโพฺพฯ อายตนธาตูสุ ปน เภโท นตฺถิฯ ตตฺถ ปฐมปเญฺห ตาว – ติ รูปสญฺญาสงฺขารกฺขเนฺธหิฯ อายตนธาตุโย ปน ธมฺมายตนธมฺมธาตุวเสน เวทิตพฺพาฯ</p>


<p>ตตฺรายํ นโย – เวทนากฺขเนฺธน หิ นิพฺพานญฺจ สุขุมรูปสญฺญาสงฺขารา  จ ขนฺธสงฺคเหน อสงฺคหิตา หุตฺวา อายตนธาตุสงฺคเหน สงฺคหิตาฯ เตสุ นิพฺพานํ ขนฺธสงฺคหํ น คจฺฉติ, เสสา รูปสญฺญาสงฺขารกฺขเนฺธหิ สงฺคหํ คจฺฉนฺติฯ อายตนธาตุสงฺคหํ ปน นิพฺพานมฺปิ คจฺฉเตวฯ เตน วุตฺตํ  – ‘‘อสงฺขตํ ขนฺธโต ฐเปตฺวา ตีหิ ขเนฺธหิ, เอเกนายตเนน, เอกาย ธาตุยา สงฺคหิตา’’ติฯ สญฺญากฺขนฺธปเกฺข ปเนตฺถ สญฺญํ อปเนตฺวา เวทนาย สทฺธิํ ตโย ขนฺธา สงฺขาราทีสุ สงฺขารกฺขนฺธํ อปเนตฺวา รูปเวทนาสญฺญาวเสน ตโย ขนฺธา เวทิตพฺพาฯ</p>


<p> ทุติเย – ติ วิญฺญาณวเชฺชหิฯ เต หิ นิโรเธน ขนฺธสงฺคเหน อสงฺคหิตา หุตฺวา อายตนธาตุสงฺคเหน สงฺคหิตาฯ</p>


<p> ตติเย – ติ เวทนาสญฺญากฺขเนฺธหิฯ รูปารูปชีวิตินฺทฺริเยน หิ เวทนาสญฺญาวิญฺญาณกฺขนฺธา จ ขนฺธสงฺคเหน อสงฺคหิตาฯ เตสุ ปน เวทนาสญฺญาว อายตนธาตุสงฺคเหน สงฺคหิตาฯ เตน วุตฺตํ – ‘‘เวทนาสญฺญากฺขเนฺธหี’’ติฯ อิมินา อุปาเยน สพฺพตฺถ ขนฺธเภโท เวทิตโพฺพฯ อิโต ปรญฺหิ ขนฺธานํ นามมตฺตเมว วกฺขามฯ</p>


<p> จตุเตฺถ  – ติ อิตฺถินฺทฺริยปุริสินฺทฺริเยสุ เวทนาสญฺญาสงฺขาเรหิ, เวทนาปญฺจเก รูปสญฺญาสงฺขาเรหิ; สทฺธินฺทฺริยาทีสุ ผสฺสปริโยสาเนสุ รูปเวทนาสญฺญากฺขเนฺธหิฯ เวทนาย เวทนากฺขนฺธสทิโสว ตณฺหุปาทานกมฺมภเวสุ สงฺขารกฺขนฺธสทิโสว วินิจฺฉโยฯ</p>


<p> ปญฺจเม – ชาติชรามรเณสุ ชีวิตินฺทฺริยสทิโสวฯ ฌาเนน ปน นิพฺพานํ สุขุมรูปํ สญฺญา จ ขนฺธสงฺคเหน อสงฺคหิตา หุตฺวา อายตนธาตุสงฺคเหน สงฺคหิตาฯ ตสฺมา ตํ สนฺธาย รูปกฺขนฺธสญฺญากฺขนฺธานํ วเสน เทฺว ขนฺธา เวทิตพฺพาฯ</p>


<p> ฉเฎฺฐ – โสกาทิตฺตเย เวทนาย สทิโสฯ อุปายาสาทีสุ สงฺขารสทิโสฯ ปุน เวทนาย เวทนากฺขนฺธสทิโส, สญฺญาย สญฺญากฺขนฺธสทิโส, เจตนาทีสุ สงฺขารกฺขนฺธสทิโส  วินิจฺฉโยฯ อิมินา อุปาเยน สตฺตมปญฺหาทีสุปิ สงฺคหาสงฺคโห เวทิตโพฺพติฯ</p>

</p>


<h2>๔. จตุตฺถนโย สงฺคหิเตนสงฺคหิตปทวณฺณนา</h2>
<p> อิทานิ  สงฺคหิเตนสงฺคหิตปทํ ภาเชตุํ ติอาทิ อารทฺธํฯ ตตฺถ ยํ ขนฺธาทีหิ สงฺคหิเตน ขนฺธาทิวเสน สงฺคหิตํ, ปุน ตเสฺสว ขนฺธาทีหิ สงฺคหํ ปุจฺฉิตฺวา วิสฺสชฺชนํ กตํฯ ตํ ขนฺธายตนธาตูสุ เอกมฺปิ สกลโกฎฺฐาสํ คเหตฺวา ฐิตปเทสุ น ยุชฺชติฯ สกเลน หิ ขนฺธาทิปเทน อญฺญํ ขนฺธาทิวเสน สงฺคหิตํ นาม นตฺถิ, ยํ อตฺตโน สงฺคาหกํ สงฺคณฺหิตฺวา ปุน เตเนว สงฺคหํ คเจฺฉยฺยฯ ตสฺมา ตถารูปานิ ปทานิ อิมสฺมิํ วาเร น คหิตานิฯ ยานิ ปน ปทานิ สงฺขาเรกเทสํ วา อเญฺญน อสมฺมิสฺสํ ทีเปนฺติ – เวทเนกเทสํ วา สุขุมรูปํ วา สเทฺทกเทสํ วา, ตานิ อิธ คหิตานิฯ เตสํ อิทมุทฺทานํ –</p>


<p>
‘‘เทฺว สจฺจา ปนฺนรสินฺทฺริยา, เอกาทส ปฎิจฺจปทา;  
  
อุทฺธํ ปุน เอกาทส, โคจฺฉกปทเมตฺถ ติํสวิธ’’นฺติฯ  
</p>
  
<p>ปญฺหา  ปเนตฺถ เทฺวเยว โหนฺติฯ ตตฺถ ยํ ปุจฺฉาย อุทฺธฎํ ปทํ, ตเทว เยหิ ธเมฺมหิ ขนฺธาทิวเสน สงฺคหิตํ, เต ธเมฺม สนฺธาย สพฺพตฺถ ติอาทิ วุตฺตํฯ ตตฺรายํ นโย – สมุทยสเจฺจน หิ ตณฺหาวชฺชา เสสา สงฺขารา ขนฺธาทิสงฺคเหน สงฺคหิตาฯ ปุน เตหิ ตณฺหาว สงฺคหิตาฯ สา  ตณฺหา ปุน สงฺขาเรเหว ขนฺธาทิสงฺคเหน สงฺคหิตาติฯ เอเสว นโย สพฺพตฺถฯ อรูปธมฺมปุจฺฉาสุ ปเนตฺถ สงฺขารกฺขโนฺธ วา เวทนากฺขโนฺธ วา เอโก ขโนฺธ นามฯ รูปธมฺมปุจฺฉาสุ รูปกฺขโนฺธฯ ปริเทวปุจฺฉาย สทฺทายตนํ เอกํ อายตนํ นามฯ สทฺทธาตุ เอกา ธาตุ นาม, เสสฎฺฐาเนสุ ธมฺมายตนธมฺมธาตุวเสเนว อโตฺถ เวทิตโพฺพติฯ</p>

</p>


<h2>๕. ปญฺจมนโย อสงฺคหิเตนอสงฺคหิตปทวณฺณนา</h2>
<p> อิทานิ อสงฺคหิเตน อสงฺคหิตปทํ ภาเชตุํ ติอาทิ อารทฺธํฯ ตตฺถ ยํ ขนฺธาทีหิ อสงฺคหิเตน ขนฺธาทิวเสน อสงฺคหิตํ, ปุน ตเสฺสว ขนฺธาทีหิ อสงฺคหํ ปุจฺฉิตฺวา วิสฺสชฺชนํ กตํฯ ตํ ปญฺจกฺขนฺธคฺคาหเกสุ ทุกฺขสจฺจาทีสุ  วิญฺญาเณน สทฺธิํ สุขุมรูปคฺคาหเกสุ อนิทสฺสนอปฺปฎิฆาทีสุ จ ปเทสุ น ยุชฺชติฯ ตาทิเสน หิ ปเทน นิพฺพานํ ขนฺธสงฺคหมตฺตํ น คเจฺฉยฺยฯ เสสา ขนฺธาทีหิ อสงฺคหิตธมฺมา นาม นตฺถิฯ ตสฺมา ตถารูปานิ ปทานิ อิมสฺมิํ วาเร น คหิตานิฯ ยานิ ปน ปญฺจกฺขเนฺธ วิญฺญาณญฺจ สุขุมรูเปน สทฺธิํ เอกโต น ทีเปนฺติ, ตานิ อิธ คหิตานิฯ เตสํ อิทมุทฺทานํ –</p>


<p>
‘‘สเพฺพ ขนฺธา ตถายตนธาตุโย สจฺจโต ตโย;  
  
อินฺทฺริยานิปิ สพฺพานิ, เตวีสติ ปฎิจฺจโตฯ  
</p>
  
<p>
‘‘ปรโต โสฬส ปทา, เตจตฺตาลีสกํ ติเก;  
  
โคจฺฉเก สตฺตติ เทฺว จ, สตฺต จูฬนฺตเร ปทาฯ  
</p>
  
<p>
‘‘มหนฺตเร  
ปทา วุตฺตา, อฎฺฐารส ตโต ปรํ;  
  
อฎฺฐารเสว ญาตพฺพา, เสสา อิธ น ภาสิตา’’ติฯ  
</p>
  
<p>ปญฺหา ปเนตฺถ สทิสวิสฺสชฺชนานํ วเสน สโมธาเนตฺวา กติหิ สทฺธิํ สเพฺพปิ จตุตฺติํส โหนฺติฯ ตตฺถ ยํ  ปุจฺฉาย อุทฺธฎํ ปทํ, ตเทว เยหิ ขนฺธาทีหิ อสงฺคหิตํ, เต ธเมฺม สนฺธาย ติอาทิ วุตฺตํฯ</p>


<p>ตตฺรายํ นโย – รูปกฺขเนฺธน หิ จตฺตาโร ขนฺธา นิพฺพานญฺจ ขนฺธสงฺคเหน อสงฺคหิตาฯ อายตนธาตุสงฺคเหน ปน ฐเปตฺวา วิญฺญาณํ อวเสสา สงฺคหิตาติ วิญฺญาณเมว ตีหิปิ ขนฺธสงฺคหาทีหิ อสงฺคหิตํ นามฯ ปุน เตน วิญฺญาเณน สทฺธิํ นิพฺพาเนน จตฺตาโร ขนฺธา ขนฺธาทิสงฺคเหน อสงฺคหิตาฯ เต สเพฺพปิ ปุน วิญฺญาเณเนว ขนฺธาทิสงฺคเหน อสงฺคหิตาติ เอเกน ขเนฺธน, เอเกนายตเนน, สตฺตหิ ธาตูหิ อสงฺคหิตา นาม โหนฺติฯ อถ วา – ยเทตํ รูปกฺขเนฺธน วิญฺญาณเมว ตีหิ ขนฺธาทิสงฺคเหหิ อสงฺคหิตํ, เตหิปิ วิญฺญาณธเมฺมหิ เต รูปธมฺมาว ตีหิ สงฺคเหหิ อสงฺคหิตาฯ ปุน เต รูปธมฺมา วิญฺญาเณเนว ตีหิ สงฺคเหหิ อสงฺคหิตาฯ วิญฺญาณญฺจ ขนฺธโต เอโก วิญฺญาณกฺขโนฺธ โหติ, อายตนโต เอกํ มนายตนํ, ธาตุโต สตฺต วิญฺญาณธาตุโยฯ ตสฺมา ‘‘เอเกน ขเนฺธนา’’ติอาทิ วุตฺตํฯ อิมินา อุปาเยน สพฺพตฺถ ยํ ปุจฺฉาย อุทฺธฎํ ปทํ, ตเทว เยหิ ธเมฺมหิ ขนฺธาทิวเสน อสงฺคหิตํ, เตสํ ธมฺมานํ วเสน ขนฺธาทโย เวทิตพฺพาฯ ตตฺถ ทุติยปเญฺห ตาว – รูปวิญฺญาณานํ วเสน  เวทิตพฺพาฯ เวทนาทโย หิ รูปวิญฺญาเณเหว ขนฺธาทิสงฺคเหน อสงฺคหิตาฯ เต จ เทฺว ขนฺธา เอกาทสายตนานิ สตฺตรส ธาตุโย โหนฺติฯ</p>


<p> ตติยปเญฺห – วิญฺญาณํ รูปาทีหิ จตูหิ อสงฺคหิตนฺติ เตสํ วเสน ขนฺธาทโย เวทิตพฺพาฯ</p>


<p> จตุตฺถปเญฺห – จกฺขายตนํ เวทนาทีหิ จตูหีติ อิมินา นเยน สพฺพตฺถ ขนฺธาทโย เวทิตพฺพาฯ ปริโยสาเน – รูปญฺจ ธมฺมายตนนฺติ อุทฺทานคาถาย ทสฺสิตธมฺมาเยว อเญฺญนากาเรน สงฺขิปิตฺวา ทสฺสิตาติฯ</p>

</p>


<h2>๖. ฉฎฺฐนโย สมฺปโยควิปฺปโยคปทวณฺณนา</h2>
<p> อิทานิ   สมฺปโยควิปฺปโยคปทํ ภาเชตุํ ติอาทิ อารทฺธํฯ ตตฺถ ยํ ลพฺภติ ยญฺจ น ลพฺภติ ตํ สพฺพํ ปุจฺฉาย คหิตํฯ วิสฺสชฺชเน ปน ยํ น ลพฺภติ, ตํ นตฺถีติ ปฎิกฺขิตฺตํฯ จตูหิ สมฺปโยโค, จตูหิ วิปฺปโยโค; สภาโค วิสภาโคติ หิ วจนโต จตูหิ อรูปกฺขเนฺธเหว สภาคานํ เอกสนฺตานสฺมิํ เอกกฺขเณ อุปฺปนฺนานํ อรูปกฺขนฺธานํเยว อญฺญมญฺญํ สมฺปโยโค ลพฺภติฯ รูปธมฺมานํ ปน รูเปน นิพฺพาเนน วา, นิพฺพานสฺส จ รูเปน สทฺธิํ สมฺปโยโค นาม นตฺถิฯ ตถา รูปนิพฺพานานํ อรูปกฺขเนฺธหิ, วิสภาคา หิ เต เตสํฯ ยถา จ อรูปกฺขนฺธานํ รูปนิพฺพาเนหิ, เอวํ ภินฺนสนฺตาเนหิ นานากฺขณิเกหิ อรูปธเมฺมหิปิ สทฺธิํ นตฺถิเยวฯ เตปิ หิ เตสํ สนฺตานกฺขณวิสภาคตาย วิสภาคาเยวฯ อยํ ปน วิสภาคตา สงฺคหเฎฺฐน วิรุชฺฌนโต สงฺคหนเย นตฺถิฯ คณนูปคมตฺตญฺหิ สงฺคหโฎฺฐฯ สมฺปโยคนเย ปน อตฺถิ, เอกุปฺปาทตาทิลกฺขณญฺหิ สมฺปโยคโฎฺฐติฯ เอวเมตฺถ ยสฺส เอกธเมฺมนปิ สมฺปโยคลกฺขณํ น ยุชฺฌติ, ตสฺส ปุจฺฉาย สงฺคหํ กตฺวาปิ ติ ปฎิเกฺขโป กโตฯ ยสฺส วิปฺปโยคลกฺขณํ ยุชฺชติ, ตสฺส วิปฺปโยโค ทสฺสิโตฯ ยานิ ปน ปทานิ สตฺตสุ วิญฺญาณธาตูสุ เอกายปิ อวิปฺปยุเตฺต รูเปน นิพฺพาเนน วา มิสฺสกธเมฺม ทีเปนฺติ, ตานิ สพฺพถาปิ อิธ น ยุชฺชนฺตีติ น คหิตานิฯ เตสํ อิทมุทฺทานํ –</p>


<p>
‘‘ธมฺมายตนํ  
ธมฺมธาตุ, ทุกฺขสจฺจญฺจ ชีวิตํ;  
  
สฬายตนํ นามรูปํ, จตฺตาโร จ มหาภวาฯ  
</p>
  
<p>
‘‘ชาติชรา จ มรณํ, ติเกเสฺวกูนวีสติ;  
  
โคจฺฉเกสุ จ ปญฺญาส, อฎฺฐ จูฬนฺตเร ปทาฯ  
</p>
  
<p>
‘‘มหนฺตเร ปนฺนรส, อฎฺฐารส ตโต ปเร;  
  
เตวีส ปทสตํ เอตํ, สมฺปโยเค น ลพฺภตี’’ติฯ  
</p>
  
<p>ธมฺมายตนญฺหิ  รูปนิพฺพานมิสฺสกตฺตา ตสฺมิํ อปริยาปเนฺนน วิญฺญาเณนปิ น สกฺกา สมฺปยุตฺตนฺติ  วตฺตุํฯ ยสฺมา ปเนตฺถ เวทนาทโย วิญฺญาเณน สมฺปยุตฺตา, ตสฺมา วิปฺปยุตฺตนฺติปิ น สกฺกา วตฺตุํฯ เสเสสุปิ เอเสว นโยฯ เอวํ สพฺพตฺถาปิ เอตานิ น ยุชฺชนฺตีติ อิธ น คหิตานิฯ เสสานิ ขนฺธาทีนิ ยุชฺชนฺตีติ ตานิ คเหตฺวา เอเกกวเสน จ สโมธาเนน จ ปญฺหวิสฺสชฺชนํ กตํฯ เตสุ ปเญฺหสุ, ปฐเม – ติ มนายตเนนฯ ติ ธมฺมายตนธมฺมธาตุปริยาปเนฺนหิ เวทนาสญฺญาสงฺขาเรหิฯ</p>


<p> ทุติเย – ติ ปุจฺฉิตํ ปุจฺฉิตํ ฐเปตฺวา เสเสหิฯ ติ เวทนากฺขโนฺธ สญฺญาสงฺขาเรหิฯ อิตเรปิ อตฺตานํ ฐเปตฺวา อิตเรหิฯ ติ รูปนิพฺพาเนหิฯ เอวํ สพฺพตฺถ รูปสฺส วิปฺปโยเค ธมฺมายตนธมฺมธาตูสุ อรูปํ, อรูปสฺส วิปฺปโยเค รูปํ ทฎฺฐพฺพํฯ ตติยปโญฺห อุตฺตานโตฺถวฯ</p>


<p> จตุเตฺถ – ‘กติหิ ขเนฺธหี’ติอาทิํ อวตฺวา ติ วุตฺตํฯ ตํ ปน ขนฺธาทีนํเยว วเสน เวทิตพฺพํฯ ปรโตปิ เอวรูเปสุ ปเญฺหสุ เอเสว นโยฯ อาทิปญฺหสฺมิญฺหิ สรูปโต ทเสฺสตฺวา ปรโต ปาฬิ สํขิตฺตาฯ อิมินา นเยน สพฺพตฺถ อตฺถโยชนา เวทิตพฺพาฯ ยตฺถ ปน นาติปากฎา ภวิสฺสติ, ตตฺถ นํ ปากฎํ กตฺวาว คมิสฺสามฯ</p>


<p> ติ จกฺขุวิญฺญาณธาตุ ตาว อตฺตานํ ฐเปตฺวา ฉหิ วิญฺญาณธาตูหิ, ทสหิ จ รูปธาตูหิฯ เสสาสุปิ เอเสว นโยฯ</p>


<p>   ติ สงฺขารกฺขนฺธํ ฐเปตฺวา เสเสหิฯ ติ  สมุทยมคฺคานญฺหิ อญฺญาย ธาตุยา สมฺปโยโค นตฺถิฯ ติ สงฺขารกฺขเนฺธนฯ ติ ธมฺมายตเนนฯ   ติ ธมฺมธาตุยาฯ เอเตสุ หิ ตํ สจฺจทฺวยํ เกหิจิ สมฺปยุตฺตํฯ</p>


<p> สุขินฺทฺริยาทิปเญฺห – ติ สญฺญาสงฺขารวิญฺญาเณหิฯ ติ กายวิญฺญาณธาตุยา, มโนวิญฺญาณธาตุยา จฯ ติ กายวิญฺญาณธาตุวชฺชาหิฯ</p>


<p> รูปภวปเญฺห – สเพฺพสมฺปิ อรูปกฺขนฺธานํ อรูปายตนานญฺจ อตฺถิตาย ติ  วุตฺตํฯ ฆานชิวฺหากายวิญฺญาณธาตูนํ ปน นตฺถิตาย ติ วุตฺตํฯ</p>


<p> อธิโมกฺขปเญฺห – ติ มโนธาตุมโนวิญฺญาณธาตูหิฯ ติ เสสาหิ ทสหิ รูปธาตูหิ, ปญฺจหิ จ จกฺขุวิญฺญาณาทีหิฯ</p>


<p> กุสลปเญฺห – กุสเลหิ จตุนฺนมฺปิ ขนฺธานํ คหิตตฺตา สมฺปโยโค ปฎิกฺขิโตฺตฯ</p>


<p> เวทนาตฺติกปเญฺห – ติ เวทนากฺขเนฺธเนวฯ ติ จกฺขุโสตฆานชิวฺหาวิญฺญาณธาตุมโนธาตูหิ เจว รูปธาตูหิ จฯ ติ กายวิญฺญาณธาตุยา สทฺธิํ รูปธาตูหิฯ</p>


<p> เนววิปากนวิปากธมฺมธมฺมปเญฺห – ติ จกฺขุวิญฺญาณาทีหิฯ อนุปาทินฺนอนุปาทานิยปเญฺห – ติ มโนวิญฺญาณธาตุวชฺชาหิฯ สวิตกฺกสวิจารปเญฺห – ติ ปญฺจหิ วิญฺญาเณหิ สทฺธิํ รูปธาตูหิฯ อวิตกฺกวิจารมตฺตปเญฺห – ติอาทิ สงฺขารกฺขนฺธวเสเนว เวทิตพฺพํฯ ทุติยชฺฌานวิจารญฺหิ ฐเปตฺวา เสสา  นามฯ ปีติํ ฐเปตฺวา เสสา ฯ ตตฺถ วิจาโร วิจาเรน, ปีติ จ ปีติยา น สมฺปยุตฺตาติ สงฺขารกฺขนฺธธมฺมายตนธมฺมธาตูสุ เกหิจิ สมฺปยุตฺตา นามฯ ติ ธมฺมธาตุมโนวิญฺญาณธาตุวชฺชาเหวฯ อวิตกฺกอวิจารปเญฺห   – ติ มโนธาตุยาฯ  จ เวทนาตฺติเก วุตฺตาวฯ ทโย กุสลสทิสาวฯ</p>


<p>  วิปากธมฺมสทิสํฯ ติ ธมฺมธาตุยาฯ ติ เย ตตฺถ ปริตฺตารมฺมณา น โหนฺติ, เตหิฯ ธมฺมธาตุ ปน ปริตฺตารมฺมณานํ ฉนฺนํ จิตฺตุปฺปาทานํ วเสน จตูหิ ขเนฺธหิ สงฺคหิตตฺตา ปฐมปฎิเกฺขปเมว ภชติฯ ทโย กุสลสทิสาวฯ</p>


<p> อนุปฺปเนฺนสุ – ติ จกฺขุวิญฺญาณาทีหิฯ ตานิ หิ เอกเนฺตน อุปฺปาทิธมฺมภูตาเนว, อุปฺปนฺนโกฎฺฐาสมฺปิ ปน ภชนฺติฯ ทโย ปริตฺตารมฺมณสทิสาว ฯ อาทโย สมุทยสทิสาวฯ ปิ ปีติสหคตสทิสาวฯ ตถา  อนุปฺปนฺนสทิสาวฯ เสสํ สพฺพตฺถ อุตฺตานตฺถเมวาติฯ</p>

</p>


<h2>๗. สตฺตมนโย สมฺปยุเตฺตนวิปฺปยุตฺตปทวณฺณนา</h2>
<p> อิทานิ สมฺปยุเตฺตนวิปฺปยุตฺตปทํ ภาเชตุํ ติอาทิ อารทฺธํฯ ตตฺริทํ ลกฺขณํ – อิมสฺมิญฺหิ วาเร ปุจฺฉาย อุทฺธฎปเทน เย ธมฺมา สมฺปยุตฺตา, เตหิ เย ธมฺมา วิปฺปยุตฺตา, เตสํ ขนฺธาทีหิ วิปฺปโยคํ ปุจฺฉิตฺวา วิสฺสชฺชนํ กตํฯ ตํ ปน รูปกฺขนฺธาทีสุ น ยุชฺชติฯ รูปกฺขเนฺธน หิ สมฺปยุตฺตา นาม นตฺถิฯ ตสฺมา ตญฺจ อญฺญานิ จ เอวรูปานิ ปทานิ อิมสฺมิํ วาเร น คหิตานิฯ ยานิ ปน ปทานิ ธมฺมธาตุยา  สมฺปยุเตฺต ธเมฺม วิญฺญาณญฺจ อเญฺญน อสมฺมิสฺสํ ทีเปนฺติ, ตานิ อิธ คหิตานิฯ เตสํ อิทมุทฺทานํ –</p>


<p>
‘‘จตฺตาโร  
ขนฺธายตนญฺจ เอกํ,  
  
เทฺว อินฺทฺริยา ธาตุปทานิ สตฺต;  
  
ตโย ปฎิจฺจา อถ ผสฺสสตฺตกํ,  
  
ติเก ตโย สตฺต มหนฺตเร จฯ  
</p>
  
<p>
‘‘เอกํ สวิตกฺกํ, สวิจารเมกํ;  
  
ยุตฺตํ อุเปกฺขาย จ เอกเมวา’’ติฯ  
</p>
  
<p>ปริโยสาเน – ขนฺธา จตุโรติอาทินาปิ อยเมวโตฺถ สงฺคหิโตฯ ตตฺถ ยานิ ปทานิ สทิสวิสฺสชฺชนานิ, ตานิ อุปฺปฎิปาฎิยาปิ สโมธาเนตฺวา ตตฺถ เวทนากฺขนฺธาทิกา ปญฺหา กตาฯ เตสุ เอวํ ขนฺธาทิวิภาโค เวทิตโพฺพฯ เวทนากฺขนฺธาทิปเญฺห ตาว – ติ มนายตเนนฯ ติ วิญฺญาณธาตูหิฯ ติ ธมฺมายตเน เวทนาทีหิฯ วิญฺญาณธาตุปเญฺห  – ติ เต ปุจฺฉาย อุทฺธฎปทํ วิญฺญาณธาตุํ ฐเปตฺวา เสสา ฉ วิญฺญาณธาตุธมฺมา, รูปํ, นิพฺพานญฺจฯ เตหิ สเพฺพสํ ขนฺธายตนานํ สงฺคหิตตฺตา น เกหิจิ ขเนฺธหิ อายตเนหิ วา วิปฺปยุตฺตาฯ ติ ยา ยา ปุจฺฉาย อุทฺธฎา โหติ ตาย ตายฯ</p>


<p> อุเปกฺขินฺทฺริยปเญฺห – ติ อุเปกฺขาสมฺปยุตฺตาหิ จกฺขุวิญฺญาณธาตุอาทีหิฯ อิมินา นเยน สพฺพตฺถ ปุจฺฉาย อุทฺธฎปเทเนว สทฺธิํ วิปฺปยุตฺตานํ วเสน อโตฺถ เวทิตโพฺพติฯ</p>

</p>


<h2>๘. อฎฺฐมนโย วิปฺปยุเตฺตนสมฺปยุตฺตปทวณฺณนา</h2>
<p> อิทานิ วิปฺปยุเตฺตนสมฺปยุตฺตปทํ ภาเชตุํ ติอาทิ อารทฺธํฯ ตตฺถ สพฺพาปิ ปุจฺฉา โมฆปุจฺฉาว ฯ รูปกฺขเนฺธน หิ วิปฺปยุตฺตา นาม จตฺตาโร ขนฺธา, เตสํ อเญฺญหิ สมฺปโยโค นตฺถิฯ เวทนากฺขเนฺธน วิปฺปยุตฺตํ รูปํ นิพฺพานญฺจ, ตสฺส จ เกนจิ สมฺปโยโค นตฺถิฯ เอวํ สพฺพปเทสุฯ วิปฺปยุตฺตานํ ปน สมฺปโยคาภาโว เวทิตโพฺพฯ อิติ ปุจฺฉาย โมฆตฺตา สพฺพวิสฺสชฺชเนสุ อิเจฺจว วุตฺตนฺติฯ</p>

</p>


<h2>๙. นวมนโย สมฺปยุเตฺตนสมฺปยุตฺตปทวณฺณนา</h2>
<p> อิทานิ  สมฺปยุเตฺตนสมฺปยุตฺตปทํ ภาเชตุํ ติอาทิ อารทฺธํฯ ตตฺถ ยํ  ขนฺธาทิวเสน สมฺปยุตฺตํ, ปุน ตเสฺสว ขนฺธาทีหิ สมฺปโยคํ ปุจฺฉิตฺวา วิสฺสชฺชนํ กตํฯ ตํ รูเปน วา รูปมิสฺสเกหิ วา สพฺพรูปกฺขนฺธสงฺคาหเกหิ วา ปเทหิ สทฺธิํ น ยุชฺชติฯ รูเปน หิ รูปมิสฺสเกน วา อเญฺญสํ สมฺปโยโค นตฺถิฯ สพฺพรูปกฺขนฺธสงฺคาหเกหิ สเพฺพสํ สมฺปโยคารหานํ ขนฺธาทีนํ คหิตตฺตา อญฺญํเยว นตฺถิ, ยํ เตน สห สมฺปโยคํ คเจฺฉยฺยฯ ตสฺมา ตถารูปานิ ปทานิ อิธ น คหิตานิฯ ยานิ ปน ปทานิ รูเปน อสมฺมิสฺสํ อรูเปกเทสํ ทีเปนฺติ, ตานิ อิธ คหิตานิฯ เตสํ อิทมุทฺทานํ –</p>


<p>
‘‘อรูปกฺขนฺธา จตฺตาโร, มนายตนเมว จ;  
  
วิญฺญาณธาตุโย สตฺต, เทฺว สจฺจา จุทฺทสินฺทฺริยาฯ  
</p>
  
<p>
‘‘ปจฺจเย ทฺวาทส ปทา, ตโต อุปริ โสฬส;  
  
ติเกสุ อฎฺฐ โคจฺฉเก, เตจตฺตาลีสเมว จฯ  
</p>
  
<p>
‘‘มหนฺตรทุเก สตฺต, ปทา ปิฎฺฐิทุเกสุ ฉ;  
  
นวมสฺส ปทเสฺสเต, นิเทฺทเส สงฺคหํ คตา’’ติฯ  
</p>
  
<p>สพฺพปเญฺหสุ ปน เย ธมฺมา ปุจฺฉาย อุทฺธฎา, เต เยหิ สมฺปยุตฺตา โหนฺติ, เตสํ วเสน ขนฺธาทิเภโท เวทิตโพฺพ ฯ เวทนากฺขเนฺธน หิ อิตเร ตโย ขนฺธา สมฺปยุตฺตา, ปุน เตหิ เวทนากฺขโนฺธ สมฺปยุโตฺตฯ โส เตหิ สญฺญาทีหิ ตีหิ ขเนฺธหิ, เอเกน มนายตเนน, สตฺตหิ วิญฺญาณธาตูหิ, เอกสฺมิํ ธมฺมายตเน, ธมฺมธาตุยา จ, เกหิจิ สญฺญาสงฺขาเรเหว สมฺปยุโตฺตฯ เอเสว นโย สพฺพตฺถาติฯ</p>

</p>


<h2>๑๐. ทสมนโย วิปฺปยุเตฺตนวิปฺปยุตฺตปทวณฺณนา</h2>
<p> อิทานิ  วิปฺปยุเตฺตนวิปฺปยุตฺตปทํ ภาเชตุํ ติอาทิ อารทฺธํฯ ตตฺถ เย สมฺปโยควิปฺปโยคปทนิเทฺทเส รูปกฺขนฺธาทโย ธมฺมา อุทฺธฎา, สพฺพปุจฺฉาสุ เตเยว อุทฺธฎาฯ สทิสวิสฺสชฺชนานํ ปน เอกโต คหิตตฺตา  ปทานิ อญฺญาย ปฎิปาฎิยา อาคตานิฯ ตตฺถ ยํ ปทํ ปุจฺฉาย อุทฺธฎํ, ตํ เยหิ ธเมฺมหิ วิปฺปยุตฺตํ, เตสํ วเสน ขนฺธาทิวิภาโค เวทิตโพฺพฯ รูปกฺขเนฺธน หิ เวทนาทโย วิปฺปยุตฺตา, เตหิ จ รูปกฺขโนฺธ วิปฺปยุโตฺตฯ นิพฺพานํ ปน สุขุมรูปคติกเมวฯ โส รูปกฺขโนฺธ จตูหิ ขเนฺธหิ, เอเกน มนายตเนน สตฺตหิ วิญฺญาณธาตูหิ, ธมฺมายตนธมฺมธาตูสุ, เกหิจิ เวทนาทีหิ ธเมฺมเหว วิปฺปยุโตฺตฯ เอเสว นโย สพฺพตฺถาติฯ</p>

</p>


<h2>๑๑. เอกาทสมนโย สงฺคหิเตนสมฺปยุตฺตวิปฺปยุตฺตปทวณฺณนา</h2>
<p> อิทานิ สงฺคหิเตนสมฺปยุตฺตวิปฺปยุตฺตปทํ ภาเชตุํ ติอาทิ อารทฺธํฯ ตตฺถ เย สงฺคหิเตนสงฺคหิตปทนิเทฺทเส สมุทยสจฺจาทโยว ธมฺมา อุทฺธฎา, สพฺพปุจฺฉาสุ เตเยว อุทฺธฎาฯ สทิสวิสฺสชฺชนานํ ปน เอกโต คหิตตฺตา ปทานิ อญฺญาย ปฎิปาฎิยา อาคตานิฯ ตตฺถ เย ธมฺมา ปุจฺฉาย อุทฺธฎปเทน ขนฺธาทิสงฺคเหน สงฺคหิตา, เตสํ เยหิ สมฺปโยโค วา วิปฺปโยโค วา โหติ, เตสํ วเสน  ขนฺธาทิวิภาโค เวทิตโพฺพฯ</p>


<p>ตตฺรายํ นโย – สมุทยสเจฺจน ตาว สงฺขารกฺขนฺธปริยาปนฺนา ธมฺมา ขนฺธาทิสงฺคเหน สงฺคหิตาฯ เต จ เสเสหิ ตีหิ ขเนฺธหิ, เอเกน มนายตเนน, สตฺตหิ วิญฺญาณธาตูหิ, สงฺขารกฺขเนฺธ ธมฺมายตนธมฺมธาตูสุ จ ฐเปตฺวา ตณฺหํ เสเสหิ สมฺปยุตฺตตฺตา เกหิจิ สมฺปยุตฺตา นามฯ เอเกน ปน รูปกฺขเนฺธน, ทสหิ รูปายตเนหิ, รูปธาตูหิ จ วิปฺปยุตฺตา, เอกสฺมิํ ธมฺมายตเน  ธมฺมธาตุยา จ, รูปนิพฺพาเนหิ วิปฺปยุตฺตตฺตา เกหิจิ วิปฺปยุตฺตา นามฯ อิมินา อุปาเยน สพฺพตฺถ อโตฺถ เวทิตโพฺพติฯ</p>

</p>


<h2>๑๒. ทฺวาทสมนโย สมฺปยุเตฺตนสงฺคหิตาสงฺคหิตปทวณฺณนา</h2>
<p> อิทานิ  สมฺปยุเตฺตนสงฺคหิตาสงฺคหิตปทํ ภาเชตุํ ติอาทิ อารทฺธํฯ ตตฺถ เย สมฺปยุเตฺตนสมฺปยุตฺตปทนิเทฺทเส เวทนากฺขนฺธาทโย ธมฺมา อุทฺธฎา, สพฺพปุจฺฉาสุ เตเยว อุทฺธฎาฯ ตตฺถ เย ธมฺมา ปุจฺฉาย อุทฺธฎปเทน สมฺปยุตฺตา, เตสํ เยหิ สงฺคโห วา อสงฺคโห วา โหติ, เตสํ วเสน ขนฺธาทิเภโท เวทิตโพฺพฯ</p>


<p>ตตฺรายํ นโย – เวทนากฺขโนฺธ หิ สญฺญาทีหิ สมฺปยุโตฺตฯ เต สญฺญาทโย ตีหิ สญฺญาทิกฺขเนฺธหิ, ทฺวีหิ ธมฺมายตนมนายตเนหิ, ธมฺมธาตุยา เจว, สตฺตหิ จ วิญฺญาณธาตูหีติ อฎฺฐหิ ธาตูหิ สงฺคหิตา, เสสาหิ ขนฺธายตนธาตูหิ อสงฺคหิตาฯ อิมินา อุปาเยน สพฺพตฺถ อโตฺถ เวทิตโพฺพติฯ</p>

</p>


<h2>๑๓. เตรสมนโย อสงฺคหิเตนสมฺปยุตฺตวิปฺปยุตฺตปทวณฺณนา</h2>
<p> อิทานิ อสงฺคหิเตนสมฺปยุตฺตวิปฺปยุตฺตปทํ  ภาเชตุํ ติอาทิ อารทฺธํฯ ตตฺถ เย ปญฺจเม อสงฺคหิเตนอสงฺคหิตปทนิเทฺทเส รูปกฺขเนฺธน สทิสปญฺหา ธมฺมา, เย จ อรูปภเวน สทิสา, เตเยว อุทฺธฎาฯ เสสา ปน น รุหนฺตีติ น อุทฺธฎาฯ เวทนากฺขเนฺธน หิ  ขนฺธาทิวเสน ปน รูปารูปธมฺมา อสงฺคหิตา โหนฺติฯ เตสญฺจ สมฺปโยโค นาม นตฺถิฯ ตสฺมา ยานิ ปทานิ รุหนฺติ, ตาเนว สทิสวิสฺสชฺชเนหิ สทฺธิํ สโมธาเนตฺวา อุทฺธฎานิฯ ตตฺถ เย ธมฺมา ปุจฺฉาย อุทฺธฎธเมฺมหิ ขนฺธาทิวเสน อสงฺคหิตา, เต เยหิ สมฺปยุตฺตา จ วิปฺปยุตฺตา จ, เตสํ วเสน ขนฺธาทิวิภาโค เวทิตโพฺพฯ</p>


<p>ตตฺรายํ นโย – รูปกฺขเนฺธน ตาว วิญฺญาณเมว ตีหิ สงฺคเหหิ อสงฺคหิตํฯ ตํ เวทนาทีหิ ตีหิ ขเนฺธหิ, ธมฺมายตนธมฺมธาตูสุ จ เวทนาทีเหว สมฺปยุตฺตํฯ เอเกน รูปกฺขเนฺธน, ทสหิ รูปายตนรูปธาตูหิ, ธมฺมายตนธมฺมธาตูสุ  จ รูปนิพฺพานธเมฺมหิ วิปฺปยุตฺตํฯ ตํ สนฺธาย ติอาทิ วุตฺตํฯ อิมินา นเยน สพฺพตฺถ อโตฺถ เวทิตโพฺพติฯ</p>

</p>


<h2>๑๔. จุทฺทสมนโย วิปฺปยุเตฺตนสงฺคหิตาสงฺคหิตปทวณฺณนา</h2>
<p> อิทานิ วิปฺปยุเตฺตนสงฺคหิตาสงฺคหิตปทํ ภาเชตุํ ติอาทิ อารทฺธํฯ ตตฺถ เยสํ ปทานํ วิปฺปโยโค น รุหติ, ตานิ อิมสฺมิํ วาเร น คหิตานิฯ กานิ ปน ตานีติ? ธมฺมายตนาทีนิฯ ธมฺมายตนสฺส หิ ขนฺธาทีสุ เอเกนาปิ วิปฺปโยโค น รุหติฯ ธมฺมธาตุอาทีสุปิ เอเสว นโยฯ เตสํ อิทมุทฺทานํ –</p>


<p>
‘‘ธมฺมายตนํ ธมฺมธาตุ, ชีวิตินฺทฺริยเมว จ;  
  
นามรูปปทเญฺจว, สฬายตนเมว จฯ  
</p>
  
<p>
‘‘ชาติอาทิตฺตยํ เอกํ, ปทํ วีสติเม ติเก;  
  
ติกาวสานิกํ เอกํ, สตฺต จูฬนฺตเร ปทาฯ  
</p>
  
<p>
‘‘ทเสว  
โคจฺฉเก โหนฺติ, มหนฺตรมฺหิ จุทฺทส;  
  
<p>
ฉ ปทานิ ตโต อุทฺธํ สพฺพานิปิ สมาสโต;  
  
ปทานิ จ น ลพฺภนฺติ, จตฺตาลีสญฺจ สตฺต จา’’ติฯ  
</p>
  
<p>ปริโยสาเน  จ – ธมฺมายตนํ ธมฺมธาตูติ คาถาปิ อิมเมวตฺถํ ทีเปตุํ วุตฺตาฯ อิมานิ ปน ฐเปตฺวา เสสานิ สพฺพานิปิ ลพฺภนฺติฯ เตสุ ขนฺธาทิวิภาโค วุตฺตนยานุสาเรเนว เวทิตโพฺพติฯ</p>

</p>


<h2>นิคมนกถา</h2>
<p>เอตฺตาวตา  จ –</p>


<p>
ธาตุปฺปเภทกุสโล, ยํ ธาตุกถํ ตถาคโต อาห;  
  
ตสฺสา นยมุขเภท-ปฺปกาสนํ นิฎฺฐิตํ โหติฯ  
</p>
  
<p>
อิมินา นยมุขเภท-ปฺปกาสเนน หิ วิภาวินา สกฺกา;  
  
ญาตุํ สเพฺพปิ นยา, สเงฺขปกถาว อิติ วุตฺตาฯ  
</p>
  
<p>
เอเกกสฺส ปน สเจ, ปทสฺส วิตฺถารเมว ภาเสยฺยํ;  
  
วจนญฺจ อติวิย พหุํ, ภเวยฺย อโตฺถ จ อวิเสโสฯ  
</p>
  
<p>
อิติ อูนภาณวารทฺวยาย, ยํ ตนฺติยา มยา เอตํ;  
  
กุรุนา ปตฺตํ ปุญฺญํ, สุขาย ตํ โหตุ โลกสฺสาติฯ  
</p>
  
ธาตุกถา-อฎฺฐกถา นิฎฺฐิตาฯ  
</p>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</p>
  
<h2>อภิธมฺมปิฎเก</h2>