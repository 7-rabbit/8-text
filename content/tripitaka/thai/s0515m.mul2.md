<h1>๓. ทุฎฺฐฎฺฐกสุตฺตนิเทฺทโส</h1>
<p>อถ   ทุฎฺฐฎฺฐกสุตฺตนิเทฺทสํ วกฺขติ –</p>


<ol>
<li>
  
วทนฺติ  
  
  
  
เว ทุฎฺฐมนาปิ เอเก,  
  
อโถปิ  
  
อเญฺญปิ เต (สี.), อเญฺญปิ (สฺยา.)  
  
เว สจฺจมนา วทนฺติ;  
  
วาทญฺจ ชาตํ มุนิ โน อุเปติ, ตสฺมา มุนี นตฺถิ ขิโล กุหิญฺจิฯ  
</li>
  
<p>ติ เต ติตฺถิยา ทุฎฺฐมนา วิรุทฺธมนา ปฎิวิรุทฺธมนา อาหตมนา ปจฺจาหตมนา อาฆาติตมนา ปจฺจาฆาติตมนา วทนฺติ อุปวทนฺติ ภควนฺตญฺจ ภิกฺขุสงฺฆญฺจ อภูเตนาติ – วทนฺติ เว ทุฎฺฐมนาปิ เอเกฯ
</ol></p>


<p>ติ เย เตสํ ติตฺถิยานํ สทฺทหนฺตา โอกเปฺปนฺตา อธิมุจฺจนฺตา สจฺจมนา สจฺจสญฺญิโน ภูตมนา ภูตสญฺญิโน ตถมนา ตถสญฺญิโน ยาถาวมนา ยาถาวสญฺญิโน อวิปรีตมนา อวิปรีตสญฺญิโน วทนฺติ อุปวทนฺติ ภควนฺตญฺจ ภิกฺขุสงฺฆญฺจ อภูเตนาติ – อโถปิ เว สจฺจมนา วทนฺติฯ</p>


<p>ติฯ โส วาโท ชาโต โหติ สญฺชาโต นิพฺพโตฺต อภินิพฺพโตฺต ปาตุภูโต ปรโตโฆโส อโกฺกโส อุปวาโท ภควโต จ ภิกฺขุสงฺฆสฺส จ อภูเตนาติ – วาทญฺจ ชาตํฯ ติฯ ติฯ โมนํ วุจฺจติ ญาณํฯ ยา ปญฺญา ปชานนา อโมโห ธมฺมวิจโย สมฺมาทิฎฺฐิ, เตน  ญาเณน  สมนฺนาคโต มุนิ โมนปฺปโตฺต…เป.… สงฺคชาลมติจฺจ โส มุนิฯ โย วาทํ อุเปติ โส ทฺวีหิ การเณหิ วาทํ อุเปติ – การโก การกตาย วาทํ อุเปติ, อถ วา วุจฺจมาโน อุปวทิยมาโน กุปฺปติ พฺยาปชฺชติ ปติฎฺฐิยติ โกปญฺจ โทสญฺจ อปฺปจฺจยญฺจ ปาตุกโรติฯ อการโกมฺหีติ โย วาทํ อุเปติ โส อิเมหิ ทฺวีหิ การเณหิ วาทํ อุเปติฯ มุนิ ทฺวีหิ การเณหิ วาทํ น อุเปติ – อการโก มุนิ อการกตาย วาทํ น อุเปติ, อถ วา วุจฺจมาโน อุปวทิยมาโน น กุปฺปติ น พฺยาปชฺชติ น ปติฎฺฐิยติ น โกปญฺจ โทสญฺจ อปฺปจฺจยญฺจ ปาตุกโรติฯ อการโกมฺหีติ  มุนิ อิเมหิ ทฺวีหิ การเณหิ วาทํ น อุเปติ น อุปคจฺฉติ  น คณฺหาติ น ปรามสติ น อภินิวิสตีติ – วาทญฺจ ชาตํ มุนิ โน อุเปติฯ</p>


<p>ติฯ ติ ตสฺมา ตํการณา ตํเหตุ ตปฺปจฺจยา ตํนิทานํ มุนิโน อาหตจิตฺตตา ขิลชาตตาปิ นตฺถิฯ ปญฺจปิ เจโตขิลา นตฺถิ, ตโยปิ ขิลา นตฺถิฯ ราคขิโล โทสขิโล โมหขิโล นตฺถิ น สนฺติ น สํวิชฺชติ นุปลพฺภติ, ปหีโน สมุจฺฉิโนฺน วูปสโนฺต ปฎิปสฺสโทฺธ อภพฺพุปฺปตฺติโก ญาณคฺคินา ทโฑฺฒฯ ติ กุหิญฺจิ กิมฺหิจิ กตฺถจิ อชฺฌตฺตํ วา พหิทฺธา วา อชฺฌตฺตพหิทฺธา วาติ – ตสฺมา มุนี นตฺถิ ขิโล กุหิญฺจีติฯ</p>


<p>เตนาห ภควา –</p>


<p>
‘‘วทนฺติ  
เว ทุฎฺฐมนาปิ เอเก, อโถปิ เว สจฺจมนา วทนฺติ;  
  
วาทญฺจ ชาตํ มุนิ โน อุเปติ, ตสฺมา มุนี นตฺถิ ขิโล กุหิญฺจี’’ติฯ  
</p>
  
<ol>
<li>
  
สกญฺหิ ทิฎฺฐิํ กถมจฺจเยยฺย, ฉนฺทานุนีโต รุจิยา นิวิโฎฺฐ;  
  
สยํ สมตฺตานิ ปกุพฺพมาโน, ยถา หิ ชาเนยฺย ตถา วเทยฺยฯ  
</li>
  
<p>  ติฯ ยํ เต ติตฺถิยา สุนฺทริปริพฺพาชิกํ หนฺตฺวา สมณานํ สกฺยปุตฺติยานํ อวณฺณํ ปกาสยิตฺวา ‘‘เอวํ เอตํ ลาภํ ยสสกฺการํ สมฺมานํ ปจฺจาหริสฺสามา’’ติ เต เอวํทิฎฺฐิกา เอวํขนฺติกา เอวํรุจิกา เอวํลทฺธิกา เอวํอชฺฌาสยา เอวํอธิปฺปายา, เต นาสกฺขิํสุ สกํ ทิฎฺฐิํ สกํ ขนฺติํ สกํ รุจิํ สกํ ลทฺธิํ สกํ อชฺฌาสยํ สกํ อธิปฺปายํ อติกฺกมิตุํ; อถ โข เสฺวว อยโส เต ปจฺจาคโตติ, เอวมฺปิ – สกญฺหิ ทิฎฺฐิํ กถมจฺจเยยฺยฯ อถ วา ‘‘สสฺสโต โลโก, อิทเมว สจฺจํ โมฆมญฺญ’’นฺติ โย โส เอวํวาโท, โส สกํ ทิฎฺฐิํ สกํ ขนฺติํ สกํ รุจิํ สกํ ลทฺธิํ สกํ อชฺฌาสยํ สกํ อธิปฺปายํ กถํ อจฺจเยยฺย อติกฺกเมยฺย สมติกฺกเมยฺย วีติวเตฺตยฺย? ตํ กิสฺส เหตุ? ตสฺส สา ทิฎฺฐิ ตถา สมตฺตา สมาทินฺนา คหิตา ปรามฎฺฐา อภินิวิฎฺฐา อโชฺฌสิตา อธิมุตฺตาติฯ เอวมฺปิ  – สกญฺหิ ทิฎฺฐิํ กถมจฺจเยยฺย? ‘‘อสสฺสโต โลโก…เป.… อนฺตวา โลโก… อนนฺตวา โลโก… ตํ ชีวํ ตํ สรีรํ… อญฺญํ  ชีวํ อญฺญํ สรีรํ… โหติ ตถาคโต ปรํ มรณา… น โหติ ตถาคโต ปรํ มรณา… โหติ จ น จ โหติ ตถาคโต ปรํ มรณา… เนว โหติ น น โหติ ตถาคโต ปรํ  มรณา, อิทเมว สจฺจํ โมฆมญฺญ’’นฺติ โย โส เอวํ วาโท, โส สกํ ทิฎฺฐิํ สกํ ขนฺติํ สกํ รุจิํ สกํ ลทฺธิํ สกํ อชฺฌาสยํ สกํ อธิปฺปายํ กถํ อจฺจเยยฺย อติกฺกเมยฺย สมติกฺกเมยฺย วีติวเตฺตยฺย? ตํ กิสฺส เหตุ? ตสฺส สา ทิฎฺฐิ ตถา สมตฺตา สมาทินฺนา คหิตา ปรามฎฺฐา อภินิวิฎฺฐา อโชฺฌสิตา อธิมุตฺตาติฯ เอวมฺปิ – สกญฺหิ ทิฎฺฐิํ กถมจฺจเยยฺยฯ
</ol></p>


<p>ติฯ ติ สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยา ยายติ นิยฺยติ วุยฺหติ สํหรียติฯ ยถา หตฺถิยาเนน วา อสฺสยาเนน วา  รถยาเนน วา โคยาเนน วา อชยาเนน วา เมณฺฑยาเนน วา โอฎฺฐยาเนน วา ขรยาเนน วา ยายติ นิยฺยติ วุยฺหติ สํหรียติ, เอวเมว สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยา ยายติ นิยฺยติ วุยฺหติ สํหรียตีติ – ฉนฺทานุนีโตฯ ติ สกาย ทิฎฺฐิยา สกาย รุจิยา สกาย ลทฺธิยา นิวิโฎฺฐ ปติฎฺฐิโต อลฺลีโน อุปคโต อโชฺฌสิโต อธิมุโตฺตติ  – ฉนฺทานุนีโต รุจิยา นิวิโฎฺฐฯ</p>


<p>ติฯ สยํ สมตฺตํ กโรติ ปริปุณฺณํ กโรติ อโนมํ กโรติ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวรํ กโรติฯ ‘‘อยํ สตฺถา สพฺพญฺญู’’ติ สยํ สมตฺตํ กโรติ ปริปุณฺณํ กโรติ อโนมํ กโรติ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวรํ กโรติฯ ‘‘อยํ ธโมฺม สฺวากฺขาโต…เป.… อยํ คโณ สุปฺปฎิปโนฺน… อยํ ทิฎฺฐิ ภทฺทิกา… อยํ ปฎิปทา สุปญฺญตฺตา… อยํ มโคฺค นิยฺยานิโก’’ติ สยํ สมตฺตํ กโรติ ปริปุณฺณํ กโรติ อโนมํ กโรติ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวรํ กโรติ ชเนติ สญฺชเนติ นิพฺพเตฺตติ อภินิพฺพเตฺตตีติ – สยํ สมตฺตานิ ปกุพฺพมาโนฯ</p>


<p>ติ ยถา ชาเนยฺย, ตถา วเทยฺย กเถยฺย ภเณยฺย ทีปเยยฺย โวหเรยฺยฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ ยถา ชาเนยฺย, ตถา วเทยฺย กเถยฺย ภเณยฺย ทีปเยยฺย โวหเรยฺยฯ ‘‘อสสฺสโต โลโก…เป.… เนว โหติ  น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ ยถา ชาเนยฺย, ตถา วเทยฺย กเถยฺย ภเณยฺย ทีปเยยฺย โวหเรยฺยาติ – ยถา หิ ชาเนยฺย ตถา วเทยฺยฯ</p>


<p>เตนาห  ภควา –</p>


<p>
‘‘สกญฺหิ  
ทิฎฺฐิํ กถมจฺจเยยฺย, ฉนฺทานุนีโต รุจิยา นิวิโฎฺฐ;  
  
สยํ  
สมตฺตานิ ปกุพฺพมาโน, ยถา หิ ชาเนยฺย ตถา วเทยฺยา’’ติฯ  
</p>
  
<ol>
<li>
  
โย อตฺตโน สีลวตานิ ชนฺตุ, อนานุปุโฎฺฐว  
  
อนานุปุโฎฺฐ จ (สฺยา.)  
  
ปเรส ปาว  
ปาวา (สี. สฺยา.)  
;  
  
อนริยธมฺมํ กุสลา ตมาหุ, โย อาตุมานํ สยเมว ปาว  
  
ปาวา (สี. สฺยา.)  
  
ฯ  
</li>
  
<p>ติฯ ติ โย ยาทิโส ยถายุโตฺต ยถาวิหิโต ยถาปกาโร ยํฐานปฺปโตฺต ยํธมฺมสมนฺนาคโต ขตฺติโย วา พฺราหฺมโณ วา เวโสฺส วา สุโทฺท วา คหโฎฺฐ วา ปพฺพชิโต วา เทโว วา มนุโสฺส วาฯ ติ อตฺถิ สีลเญฺจว วตญฺจ , อตฺถิ วตํ น สีลํฯ กตมํ สีลเญฺจว วตญฺจ? อิธ ภิกฺขุ สีลวา โหติ, ปาติโมกฺขสํวรสํวุโต วิหรติ อาจารโคจรสมฺปโนฺน อณุมเตฺตสุ วเชฺชสุ ภยทสฺสาวี, สมาทาย สิกฺขติ สิกฺขาปเทสุฯ โย ตตฺถ สํยโม สํวโร อวีติกฺกโม, อิทํ สีลํฯ ยํ สมาทานํ ตํ วตํฯ สํวรเฎฺฐน สีลํ; สมาทานเฎฺฐน วตํ – อิทํ วุจฺจติ สีลเญฺจว วตญฺจฯ กตมํ วตํ, น สีลํ? อฎฺฐ ธุตงฺคานิ – อารญฺญิกงฺคํ, ปิณฺฑปาติกงฺคํ, ปํสุกูลิกงฺคํ, เตจีวริกงฺคํ, สปทานจาริกงฺคํ, ขลุปจฺฉาภตฺติกงฺคํ, เนสชฺชิกงฺคํ, ยถาสนฺถติกงฺคํ – อิทํ วุจฺจติ วตํ, น สีลํ ฯ วีริยสมาทานมฺปิ วุจฺจติ วตํ, น สีลํฯ ‘‘กามํ ตโจ จ นฺหารุ  จ อฎฺฐิ จ อวสิสฺสตุ , สรีเร อุปสฺสุสฺสตุ มํสโลหิตํฯ ยํ ตํ ปุริสถาเมน ปุริสพเลน ปุริสวีริเยน ปุริสปรกฺกเมน ปตฺตพฺพํ , น ตํ อปาปุณิตฺวา วีริยสฺส สณฺฐานํ ภวิสฺสตี’’ติ – จิตฺตํ ปคฺคณฺหาติ ปทหติฯ เอวรูปํ วีริยสมาทานํ – อิทํ วุจฺจติ วตํ, น สีลํฯ
</ol></p>


<p>
‘‘นาสิสฺสํ  
น ปิวิสฺสามิ, วิหารโต น นิกฺขเม;  
  
นปิ ปสฺสํ นิปาเตสฺสํ, ตณฺหาสเลฺล อนูหเต’’ติฯ  
</p>
  
<p>จิตฺตํ ปคฺคณฺหาติ ปทหติฯ เอวรูปมฺปิ วีริยสมาทานํ วุจฺจติ วตํ, น สีลํฯ ‘‘น ตาวาหํ อิมํ ปลฺลงฺกํ ภินฺทิสฺสามิ ยาว เม น อนุปาทาย อาสเวหิ จิตฺตํ วิมุจฺจิสฺสตี’’ติ – จิตฺตํ ปคฺคณฺหาติ ปทหติฯ เอวรูปมฺปิ วีริยสมาทานํ วุจฺจติ วตํ, น สีลํฯ ‘‘น ตาวาหํ อิมมฺหา อาสนา วุฎฺฐหิสฺสามิ, จงฺกมา โอโรหิสฺสามิ, วิหารา นิกฺขมิสฺสามิ, อฑฺฒโยคา นิกฺขมิสฺสามิ, ปาสาทา นิกฺขมิสฺสามิ, หมฺมิยา นิกฺขมิสฺสามิ, คุหาย นิกฺขมิสฺสามิ, เลณา นิกฺขมิสฺสามิ, กุฎิยา นิกฺขมิสฺสามิ, กูฎาคารา  นิกฺขมิสฺสามิ, อฎฺฎา นิกฺขมิสฺสามิ, มาฬา นิกฺขมิสฺสามิ, อุทฺทณฺฑา  นิกฺขมิสฺสามิ อุปฎฺฐานสาลาย นิกฺขมิสฺสามิ มณฺฑปา นิกฺขมิสฺสามิ, รุกฺขมูลา นิกฺขมิสฺสามิ ยาว เม น อนุปาทาย อาสเวหิ จิตฺตํ วิมุจฺจิสฺสตี’’ติ – จิตฺตํ ปคฺคณฺหาติ ปทหติฯ เอวรูปมฺปิ วีริยสมาทานํ วุจฺจติ วตํ, น สีลํฯ ‘‘อิมสฺมิเญฺญว ปุพฺพณฺหสมยํ อริยธมฺมํ  อาหริสฺสามิ สมาหริสฺสามิ อธิคจฺฉิสฺสามิ ผสฺสยิสฺสามิ สจฺฉิกริสฺสามี’’ติ – จิตฺตํ ปคฺคณฺหาติ ปทหติฯ เอวรูปมฺปิ วีริยสมาทานํ วุจฺจติ วตํ, น สีลํฯ ‘‘อิมสฺมิเญฺญว มชฺฌนฺหิกสมยํ, สายนฺหสมยํ, ปุเรภตฺตํ, ปจฺฉาภตฺตํ, ปุริมํ ยามํ, มชฺฌิมํ ยามํ, ปจฺฉิมํ ยามํ, กาเฬ, ชุเณฺห, วเสฺส, เหมเนฺต, คิเมฺห, ปุริเม วโยขเนฺธ, มชฺฌิเม วโยขเนฺธ, ปจฺฉิเม วโยขเนฺธ อริยธมฺมํ อาหริสฺสามิ  สมาหริสฺสามิ อธิคจฺฉิสฺสามิ ผสฺสยิสฺสามิ สจฺฉิกริสฺสามี’’ติ – จิตฺตํ ปคฺคณฺหาติ ปทหติฯ เอวรูปมฺปิ วีริยสมาทานํ วุจฺจติ วตํ, น สีลํฯ ติ สโตฺต นโร มานโว  โปโส ปุคฺคโล ชีโว ชาคุ ชนฺตุ อินฺทคุ มนุโชติ – โย อตฺตโน สีลวตานิ ชนฺตุฯ</p>


<p>ติฯ นฺติ ปเรสํ ขตฺติยานํ พฺราหฺมณานํ เวสฺสานํ สุทฺทานํ คหฎฺฐานํ ปพฺพชิตานํ เทวานํ มนุสฺสานํฯ ติ อปุโฎฺฐ อปุจฺฉิโต อยาจิโต อนเชฺฌสิโต อปสาทิโตฯ ติ อตฺตโน สีลํ วา วตํ วา สีลพฺพตํ วา ปาวทติฯ อหมสฺมิ สีลสมฺปโนฺนติ วา, วตสมฺปโนฺนติ วา, สีลพฺพตสมฺปโนฺนติ วา ชาติยา วา โคเตฺตน วา โกลปุตฺติเยน วา วณฺณโปกฺขรตาย วา ธเนน วา อเชฺฌเนน วา กมฺมายตเนน วา สิปฺปายตเนน  วา วิชฺชาฎฺฐาเนน  วา สุเตน วา ปฎิภาเนน  วา อญฺญตรญฺญตเรน วา วตฺถุนา, อุจฺจา กุลา ปพฺพชิโตติ วา, มหากุลา ปพฺพชิโตติ วา, มหาโภคกุลา ปพฺพชิโตติ  วา, อุฬารโภคกุลา ปพฺพชิโตติ วา, ญาโต ยสสฺสี สคหฎฺฐปพฺพชิตานนฺติ วา, ลาภิมฺหิ จีวรปิณฺฑปาตเสนาสนคิลานปจฺจยเภสชฺชปริกฺขาราน’’นฺติ วา, สุตฺตนฺติโกติ วา, วินยธโรติ วา, ธมฺมกถิโกติ วา, อารญฺญิโกติ วา, ปิณฺฑปาติโกติ วา, ปํสุกูลิโกติ วา, เตจีวริโกติ วา, สปทานจาริโกติ วา, ขลุปจฺฉาภตฺติโกติ วา, เนสชฺชิโกติ วา, ยถาสนฺถติโกติ วา, ปฐมสฺส ฌานสฺส ลาภีติ วา, ทุติยสฺส ฌานสฺส ลาภีติ วา, ตติยสฺส ฌานสฺส ลาภีติ วา, จตุตฺถสฺส ฌานสฺส ลาภีติ วา, อากาสานญฺจายตนสมาปตฺติยา ลาภีติ วา, วิญฺญาณญฺจายตนสมาปตฺติยา ลาภีติ วา, อากิญฺจญฺญายตนสมาปตฺติยา ลาภีติ วา, เนวสญฺญานาสญฺญายตนสมาปตฺติยา ลาภีติ วา ปาวทติ กเถติ ภณติ ทีปยติ โวหรตีติ – อนานุปุโฎฺฐว ปเรสํ ปาวฯ</p>


<p>   ติฯ ติ เย เต ขนฺธกุสลา ธาตุกุสลา อายตนกุสลา ปฎิจฺจสมุปฺปาทกุสลา สติปฎฺฐานกุสลา สมฺมปฺปธานกุสลา อิทฺธิปาทกุสลา อินฺทฺริยกุสลา พลกุสลา โพชฺฌงฺคกุสลา มคฺคกุสลา ผลกุสลา นิพฺพานกุสลา, เต กุสลา เอวมาหํสุ – ‘‘อนริยานํ เอโส ธโมฺม, เนโส ธโมฺม อริยานํ; พาลานํ เอโส ธโมฺม, เนโส ธโมฺม ปณฺฑิตานํ; อสปฺปุริสานํ เอโส ธโมฺม, เนโส ธโมฺม สปฺปุริสาน’’นฺติฯ เอวมาหํสุ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – อนริยธมฺมํ กุสลา ตมาหุฯ</p>


<p>  ติฯ  วุจฺจติ อตฺตาฯ ติ สยเมว อตฺตานํ ปาวทติ – ‘‘อหมสฺมิ สีลสมฺปโนฺนติ วา, วตสมฺปโนฺนติ วา, สีลพฺพตสมฺปโนฺนติ วา, ชาติยา วา โคเตฺตน วา โกลปุตฺติเยน วา วณฺณโปกฺขรตาย วา ธเนน วา อเชฺฌเนน วา กมฺมายตเนน วา สิปฺปายตเนน วา วิชฺชาฎฺฐาเนน วา สุเตน วา ปฎิภาเนน วา อญฺญตรญฺญตเรน วา วตฺถุนา, อุจฺจา กุลา ปพฺพชิโตติ  วา, มหากุลา ปพฺพชิโตติ วา, มหาโภคกุลา ปพฺพชิโตติ วา, อุฬารโภคกุลา ปพฺพชิโตติ วา, ญาโต ยสสฺสี สคหฎฺฐปพฺพชิตานนฺติ วา, ลาภิมฺหิ จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ วา, สุตฺตนฺติโกติ วา, วินยธโรติ วา, ธมฺมกถิโกติ วา, อารญฺญิโกติ วา, ปิณฺฑปาติโกติ วา, ปํสุกูลิโกติ วา, เตจีวริโกติ วา, สปทานจาริโกติ วา, ขลุปจฺฉาภตฺติโกติ วา, เนสชฺชิโกติ วา, ยถาสนฺถติโกติ วา, ปฐมสฺส ฌานสฺส ลาภีติ วา, ทุติยสฺส ฌานสฺส ลาภีติ วา, ตติยสฺส ฌานสฺส ลาภีติ วา, จตุตฺถสฺส ฌานสฺส ลาภีติ วา, อากาสานญฺจายตนสมาปตฺติยา ลาภีติ วา, วิญฺญาณญฺจายตนสมาปตฺติยา ลาภีติ วา,</p>


วิภวญฺจ ภวญฺจ วิปฺปหาย, วุสิตวา ขีณปุนพฺภโว ส ภิกฺขู’’ติฯ  
</p>
  
<p>อากิญฺจญฺญายตนสมาปตฺติยา  ลาภีติ วา, เนวสญฺญานาสญฺญายตนสมาปตฺติยา ลาภีติ วา’’ ปาวทติ กเถติ ภณติ ทีปยติ โวหรตีติ – โย อาตุมานํ สยเมว ปาวาติฯ</p>


<p>เตนาห ภควา –</p>


<p>
‘‘โย  
อตฺตโน สีลวตานิ ชนฺตุ, อนานุปุโฎฺฐว ปเรส ปาว;  
  
อนริยธมฺมํ กุสลา ตมาหุ, โย อาตุมานํ สยเมว ปาวา’’ติฯ  
</p>
  
<ol>
<li>
  
สโนฺต จ ภิกฺขุ อภินิพฺพุตโตฺต,  
  
อิติหนฺติ สีเลสุ อกตฺถมาโน;  
  
ตมริยธมฺมํ กุสลา วทนฺติ, ยสฺสุสฺสทา นตฺถิ กุหิญฺจิ โลเกฯ  
</li>
  
<p>  ติฯ ติ ราคสฺส สมิตตฺตา สโนฺต, โทสสฺส สมิตตฺตา สโนฺต, โมหสฺส สมิตตฺตา สโนฺต, โกธสฺส…เป.… อุปนาหสฺส… มกฺขสฺส… ปฬาสสฺส  … อิสฺสาย… มจฺฉริยสฺส… มายาย… สาเฐยฺยสฺส… ถมฺภสฺส… สารมฺภสฺส… มานสฺส… อติมานสฺส… มทสฺส… ปมาทสฺส… สพฺพกิเลสานํ… สพฺพทุจฺจริตานํ… สพฺพทรถานํ… สพฺพปริฬาหานํ… สพฺพสนฺตาปานํ… สพฺพากุสลาภิสงฺขารานํ สนฺตตฺตา สมิตตฺตา วูปสมิตตฺตา วิชฺฌาตตฺตา นิพฺพุตตฺตา วิคตตฺตา ปฎิปสฺสทฺธตฺตา สโนฺต อุปสโนฺต  วูปสโนฺต นิพฺพุโต ปฎิปสฺสโทฺธติ – สโนฺตฯ ติ สตฺตนฺนํ ธมฺมานํ ภินฺนตฺตา ภิกฺขุ – สกฺกายทิฎฺฐิ ภินฺนา โหติ, วิจิกิจฺฉา ภินฺนา โหติ, สีลพฺพตปรามาโส ภิโนฺน โหติ, ราโค ภิโนฺน โหติ, โทโส ภิโนฺน โหติ, โมโห ภิโนฺน โหติ, มาโน ภิโนฺน โหติ ฯ ภินฺนาสฺส โหนฺติ ปาปกา อกุสลา ธมฺมา สํกิเลสิกา โปโนภวิกา  สทรา ทุกฺขวิปากา อายติํ ชาติชรามรณิยาฯ
</ol></p>


<p>
‘‘ปเชฺชน  
กเตน อตฺตนา, [สภิยาติ ภควา]  
  
ปรินิพฺพานคโต วิติณฺณกโงฺข;  
  
วิภวญฺจ  
วิภวํ (สี. ก.) สุ. นิ. ๕๑๙  
ภวญฺจ วิปฺปหาย,  
  
วุสิตวา ขีณปุนพฺภโว ส ภิกฺขู’’ติฯ  
</p>
  
<p>ติ ราคสฺส นิพฺพาปิตตฺตา อภินิพฺพุตโตฺต, โทสสฺส นิพฺพาปิตตฺตา อภินิพฺพุตโตฺต, โมหสฺส นิพฺพาปิตตฺตา อภินิพฺพุตโตฺต, โกธสฺส…เป.… อุปนาหสฺส… มกฺขสฺส… ปฬาสสฺส… อิสฺสาย… มจฺฉริยสฺส… มายาย… สาเฐยฺยสฺส… ถมฺภสฺส… สารมฺภสฺส… มานสฺส… อติมานสฺส… มทสฺส… ปมาทสฺส… สพฺพกิเลสานํ… สพฺพทุจฺจริตานํ… สพฺพทรถานํ… สพฺพปริฬาหานํ… สพฺพสนฺตาปานํ… สพฺพากุสลาภิสงฺขารานํ นิพฺพาปิตตฺตา อภินิพฺพุตโตฺตติ – สโนฺต จ ภิกฺขุ อภินิพฺพุตโตฺตฯ</p>


<p>ติฯ นฺติ ปทสนฺธิ ปทสํสโคฺค ปทปาริปูรี อกฺขรสมวาโย พฺยญฺชนสิลิฎฺฐตา ปทานุปุพฺพตาเปตํ  – อิติหนฺติฯ ติฯ อิเธกโจฺจ กตฺถี โหติ วิกตฺถีฯ โส กตฺถติ วิกตฺถติฯ อหมสฺมิ สีลสมฺปโนฺนติ วา, วตสมฺปโนฺนติ วา, สีลพฺพตสมฺปโนฺนติ วา, ชาติยา วา โคเตฺตน วา โกลปุตฺติเยน วา วณฺณโปกฺขรตาย วา…เป.… เนวสญฺญานาสญฺญายตนสมาปตฺติยา ลาภีติ วา กตฺถติ วิกตฺถติฯ เอวํ  น กตฺถติ น วิกตฺถติฯ กตฺถนา อารโต วิรโต ปฎิวิรโต นิกฺขโนฺต นิสฺสโฎ วิปฺปมุโตฺต วิสญฺญุโตฺต วิมริยาทิกเตน เจตสา วิหรตีติ – อิติหนฺติ สีเลสุ อกตฺถมาโนฯ</p>


<p>   ติฯ ติ เย เต ขนฺธกุสลา ธาตุกุสลา อายตนกุสลา ปฎิจฺจสมุปฺปาทกุสลา  สติปฎฺฐานกุสลา สมฺมปฺปธานกุสลา อิทฺธิปาทกุสลา อินฺทฺริยกุสลา พลกุสลา โพชฺฌงฺคกุสลา มคฺคกุสลา ผลกุสลา นิพฺพานกุสลา, เต กุสลา เอวํ วทนฺติ – ‘‘อริยานํ เอโส ธโมฺม, เนโส ธโมฺม อนริยานํ; ปณฺฑิตานํ เอโส ธโมฺม, เนโส ธโมฺม พาลานํ; สปฺปุริสานํ เอโส ธโมฺม, เนโส ธโมฺม อสปฺปุริสาน’’นฺติฯ เอวํ วทนฺติ, อริยานํ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – ตมริยธมฺมํ กุสลา วทนฺติฯ</p>


<p>ติฯ ติ อรหโต ขีณาสวสฺสฯ ติ สตฺตุสฺสทา – ราคุสฺสโท, โทสุสฺสโท, โมหุสฺสโท, มานุสฺสโท, ทิฎฺฐุสฺสโท, กิเลสุสฺสโท, กมฺมุสฺสโทฯ ยสฺสิเม  อุสฺสทา นตฺถิ น สนฺติ น วิชฺชนฺติ นุปลพฺภนฺติ, ปหีนา สมุจฺฉินฺนา วูปสนฺตา ปฎิปสฺสทฺธา อภพฺพุปฺปตฺติกา ญาณคฺคินา ทฑฺฒาฯ ติ กุหิญฺจิ กิมฺหิจิ กตฺถจิ อชฺฌตฺตํ วา พหิทฺธา วา อชฺฌตฺตพหิทฺธา วาฯ ติ อปายโลเก มนุสฺสโลเก เทวโลเก ขนฺธโลเก ธาตุโลเก อายตนโลเกติ – ยสฺสุสฺสทา นตฺถิ กุหิญฺจิ  โลเกฯ</p>


<p>เตนาห ภควา –</p>


<p>
‘‘สโนฺต จ ภิกฺขุ อภินิพฺพุตโตฺต, อิติหนฺติ สีเลสุ อกตฺถมาโน;  
  
ตมริยธมฺมํ กุสลา วทนฺติ, ยสฺสุสฺสทา นตฺถิ กุหิญฺจิ โลเก’’ติฯ  
</p>
  
<ol>
<li>
  
ปกปฺปิตา สงฺขตา ยสฺส ธมฺมา,  
  
ปุรกฺขตา  
  
ปุเรกฺขตา (สี. ก.)  
  
สนฺติ อวีวทาตา;  
  
ยทตฺตนิ ปสฺสติ อานิสํสํ, ตํ นิสฺสิโต กุปฺปปฎิจฺจสนฺติํฯ  
</li>
  
<p>ติฯ ติ เทฺว ปกปฺปนา – ตณฺหาปกปฺปนา จ ทิฎฺฐิปกปฺปนา จ…เป.… อยํ ตณฺหาปกปฺปนา…เป.… อยํ ทิฎฺฐิปกปฺปนาฯ ติ สงฺขตา อภิสงฺขตา  สณฺฐปิตาติปิ – สงฺขตาฯ อถ วา อนิจฺจา สงฺขตา ปฎิจฺจสมุปฺปนฺนา ขยธมฺมา วยธมฺมา วิราคธมฺมา นิโรธธมฺมาติปิ – สงฺขตา ฯ ติ ทิฎฺฐิคติกสฺสฯ  วุจฺจนฺติ ทฺวาสฎฺฐิ ทิฎฺฐิคตานีติ – ปกปฺปิตา สงฺขตา ยสฺส ธมฺมาฯ
</ol></p>


<p>ติฯ ติ เทฺว ปุเรกฺขารา – ตณฺหาปุเรกฺขาโร จ ทิฎฺฐิปุเรกฺขาโร จ…เป.… อยํ ตณฺหาปุเรกฺขาโร…เป.… อยํ ทิฎฺฐิปุเรกฺขาโรฯ ตสฺส ตณฺหาปุเรกฺขาโร  อปฺปหีโน, ทิฎฺฐิปุเรกฺขาโร อปฺปฎินิสฺสโฎฺฐฯ ตสฺส ตณฺหาปุเรกฺขารสฺส  อปฺปหีนตฺตา, ทิฎฺฐิปุเรกฺขารสฺส อปฺปฎินิสฺสฎฺฐตฺตา โส ตณฺหํ วา ทิฎฺฐิํ วา ปุรโต กตฺวา จรติ ตณฺหาธโช ตณฺหาเกตุ ตณฺหาธิปเตโยฺย, ทิฎฺฐิธโช ทิฎฺฐิเกตุ ทิฎฺฐาธิปเตโยฺย, ตณฺหาย วา ทิฎฺฐิยา วา ปริวาริโต จรตีติ – ปุรกฺขตาฯ ติ สนฺติ สํวิชฺชนฺติ อตฺถิ อุปลพฺภนฺติฯ ติ อเววทาตา อโวทาตา อปริสุทฺธา สํกิลิฎฺฐา สํกิเลสิกาติ – ปุรกฺขตา สนฺติ อวีวทาตาฯ</p>


<p>นฺติฯ ติ ยํ อตฺตนิฯ  วุจฺจติ ทิฎฺฐิคตํฯ อตฺตโน ทิฎฺฐิยา เทฺว อานิสํเส ปสฺสติ – ทิฎฺฐธมฺมิกญฺจ อานิสํสํ, สมฺปรายิกญฺจ อานิสํสํฯ กตโม ทิฎฺฐิยา ทิฎฺฐธมฺมิโก อานิสํโส? ยํทิฎฺฐิโก สตฺถา โหติ, ตํทิฎฺฐิกา สาวกา โหนฺติฯ ตํทิฎฺฐิกํ สตฺถารํ สาวกา สกฺกโรนฺติ ครุํ กโรนฺติ  มาเนนฺติ ปูเชนฺติ อปจิติํ กโรนฺติฯ ลภติ จ ตโตนิทานํ จีวรปิณฺฑปาตเสนาสนคิลานปจฺจยเภสชฺชปริกฺขารํ – อยํ ทิฎฺฐิยา ทิฎฺฐธมฺมิโก อานิสํโสฯ กตโม ทิฎฺฐิยา สมฺปรายิโก อานิสํโส? อยํ ทิฎฺฐิ อลํ นาคตฺตาย วา สุปณฺณตฺตาย วา ยกฺขตฺตาย วา อสุรตฺตาย วา คนฺธพฺพตฺตาย วา มหาราชตฺตาย วา อินฺทตฺตาย วา พฺรหฺมตฺตาย วา เทวตฺตาย วาฯ อยํ ทิฎฺฐิ  สุทฺธิยา วิสุทฺธิยา ปริสุทฺธิยา, มุตฺติยา วิมุตฺติยา ปริมุตฺติยาฯ อิมาย ทิฎฺฐิยา สุชฺฌนฺติ วิสุชฺฌนฺติ ปริสุชฺฌนฺติ  มุจฺจนฺติ วิมุจฺจนฺติ ปริมุจฺจนฺติฯ อิมาย ทิฎฺฐิยา สุชฺฌิสฺสามิ วิสุชฺฌิสฺสามิ ปริสุชฺฌิสฺสามิ, มุจฺจิสฺสามิ วิมุจฺจิสฺสามิ ปริมุจฺจิสฺสามีติ อายติํ ผลปาฎิกงฺขี โหติ – อยํ ทิฎฺฐิยา สมฺปรายิโก อานิสํโสฯ อตฺตโน ทิฎฺฐิยา อิเม เทฺว อานิสํเส ปสฺสติ ทกฺขติ โอโลเกติ นิชฺฌายติ อุปปริกฺขตีติ – ยทตฺตนิ ปสฺสติ อานิสํสํฯ</p>


<p>  นฺติฯ ติโสฺส สนฺติโย – อจฺจนฺตสนฺติ, ตทงฺคสนฺติ, สมฺมุติสนฺติฯ กตมา ? อจฺจนฺตสนฺติ วุจฺจติ อมตํ นิพฺพานํฯ โย โส สพฺพสงฺขารสมโถ สพฺพูปธิปฎินิสฺสโคฺค ตณฺหกฺขโย วิราโค นิโรโธ นิพฺพานํฯ อยํ อจฺจนฺตสนฺติฯ กตมา ? ปฐมํ ฌานํ สมาปนฺนสฺส นีวรณา สนฺตา โหนฺติ; ทุติยํ ฌานํ สมาปนฺนสฺส วิตกฺกวิจารา สนฺตา โหนฺติ; ตติยํ ฌานํ สมาปนฺนสฺส ปีติ สนฺตา โหติ; จตุตฺถํ ฌานํ สมาปนฺนสฺส สุขทุกฺขา สนฺตา โหนฺติ; อากาสานญฺจายตนํ สมาปนฺนสฺส รูปสญฺญา ปฎิฆสญฺญา นานตฺตสญฺญา สนฺตา โหติ; วิญฺญาณญฺจายตนํ สมาปนฺนสฺส อากาสานญฺจายตนสญฺญา สนฺตา โหติ; อากิญฺจญฺญายตนํ สมาปนฺนสฺส วิญฺญาณญฺจายตนสญฺญา  สนฺตา โหติ; เนวสญฺญานาสญฺญายตนํ สมาปนฺนสฺส อากิญฺจญฺญายตนสญฺญา สนฺตา โหติฯ อยํ ตทงฺคสนฺติฯ กตมา  ? สมฺมุติสนฺติโย วุจฺจนฺติ ทฺวาสฎฺฐิ ทิฎฺฐิคตานิ ทิฎฺฐิสนฺติโยฯ อปิ จ สมฺมุติสนฺติ อิมสฺมิํ อเตฺถ อธิเปฺปตา สนฺตีติฯ   นฺติฯ กุปฺปสนฺติํ ปกุปฺปสนฺติํ เอริตสนฺติํ สเมริตสนฺติํ จลิตสนฺติํ ฆฎฺฎิตสนฺติํ กปฺปิตสนฺติํ ปกปฺปิตสนฺติํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ, สนฺติํ นิสฺสิโต อสิโต อลฺลีโน อุปคโต อโชฺฌสิโต อธิมุโตฺตติ – ตํ นิสฺสิโต กุปฺปปฎิจฺจสนฺติํฯ</p>


<p>เตนาห ภควา –</p>


<p>
‘‘ปกปฺปิตา สงฺขตา ยสฺส ธมฺมา, ปุรกฺขตา สนฺติ อวีวทาตา;  
  
ยทตฺตนิ ปสฺสติ อานิสํสํ, ตํ นิสฺสิโต กุปฺปปฎิจฺจสนฺติ’’นฺติฯ  
</p>
  
<ol>
<li>
  
ทิฎฺฐีนิเวสา น หิ สฺวาติวตฺตา, ธเมฺมสุ นิเจฺฉยฺย สมุคฺคหีตํ;  
  
ตสฺมา นโร เตสุ นิเวสเนสุ, นิรสฺสตี อาทิยตี จ ธมฺมํฯ  
</li>
  
<p>ติฯ ติ ‘‘สสฺสโต โลโก, อิทเมว สจฺจํ โมฆมญฺญ’’นฺติ อภินิเวสปรามาโส ทิฎฺฐินิเวสนํฯ ‘‘อสสฺสโต โลโก…เป.… อนฺตวา โลโก… อนนฺตวา โลโก  … ตํ ชีวํ ตํ สรีรํ… อญฺญํ ชีวํ อญฺญํ สรีรํ… โหติ ตถาคโต ปรํ  มรณา… น โหติ ตถาคโต ปรํ มรณา… โหติ จ น จ โหติ ตถาคโต ปรํ มรณา… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ อภินิเวสปรามาโส ทิฎฺฐินิเวสนนฺติฯ ติ ทิฎฺฐินิเวสา น หิ สฺวาติวตฺตา  ทุรติวตฺตา ทุตฺตรา ทุปฺปตรา ทุสฺสมติกฺกมา ทุพฺพินิวตฺตาติ –  ทิฎฺฐีนิเวสา น หิ สฺวาติวตฺตาฯ
</ol></p>


<p>นฺติฯ ติ ทฺวาสฎฺฐิ ทิฎฺฐิคเตสุฯ ติ นิจฺฉินิตฺวา วินิจฺฉินิตฺวา วิจินิตฺวา ปวิจินิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาฯ นฺติ นิเวสเนสุ โอธิคฺคาโห พิลคฺคาโห วรคฺคาโห โกฎฺฐาสคฺคาโห อุจฺจยคฺคาโห สมุจฺจยคฺคาโหฯ อิทํ สจฺจํ ตจฺฉํ ตถํ ภูตํ ยาถาวํ อวิปรีตํ คหิตํ ปรามฎฺฐํ อภินิวิฎฺฐํ อโชฺฌสิตํ อธิมุตฺตนฺติ – ธเมฺมสุ นิเจฺฉยฺย สมุคฺคหีตํฯ</p>


<p>  ติฯ ติ ตสฺมา ตํการณา ตํเหตุ ตปฺปจฺจยา ตํนิทานํฯ ติ สโตฺต นโร มานโว โปโส ปุคฺคโล ชีโว ชาคุ ชนฺตุ อินฺทคุ มนุโชฯ ติ เตสุ ทิฎฺฐินิเวสเนสูติ – ตสฺมา นโร เตสุ นิเวสเนสุฯ</p>


<p>นฺติฯ ติ ทฺวีหิ การเณหิ นิรสฺสติ – ปรวิจฺฉินฺทนาย วา นิรสฺสติ, อนภิสมฺภุณโนฺต วา นิรสฺสติฯ กถํ ปรวิจฺฉินฺทนาย นิรสฺสติ? ปโร วิจฺฉิเนฺทติ – โส สตฺถา น สพฺพญฺญู, ธโมฺม น สฺวากฺขาโต, คโณ น สุปฺปฎิปโนฺน, ทิฎฺฐิ  น ภทฺทิกา, ปฎิปทา น สุปญฺญตฺตา, มโคฺค น นิยฺยานิโก, นเตฺถตฺถ สุทฺธิ วา วิสุทฺธิ วา ปริสุทฺธิ วา มุตฺติ วา วิมุตฺติ วา ปริมุตฺติ วา, นเตฺถตฺถ สุชฺฌนฺติ วา วิสุชฺฌนฺติ วา ปริสุชฺฌนฺติ วา มุจฺจนฺติ วา วิมุจฺจนฺติ วา ปริมุจฺจนฺติ วา, หีนา นิหีนา โอมกา ลามกา ฉตุกฺกา  ปริตฺตาติ – เอวํ ปโร วิจฺฉิเนฺทติฯ เอวํ วิจฺฉินฺทิยมาโน สตฺถารํ นิรสฺสติ , ธมฺมกฺขานํ นิรสฺสติ, คณํ นิรสฺสติ, ทิฎฺฐิํ นิรสฺสติ, ปฎิปทํ นิรสฺสติ, มคฺคํ นิรสฺสติฯ เอวํ ปรวิจฺฉินฺทนาย นิรสฺสติฯ กถํ อนภิสมฺภุณโนฺต นิรสฺสติ? สีลํ อนภิสมฺภุณโนฺต สีลํ นิรสฺสติ, วตํ อนภิสมฺภุณโนฺต วตํ นิรสฺสติ, สีลพฺพตํ  อนภิสมฺภุณโนฺต สีลพฺพตํ นิรสฺสติฯ เอวํ อนภิสมฺภุณโนฺต นิรสฺสติฯ นฺติฯ สตฺถารํ คณฺหาติ, ธมฺมกฺขานํ คณฺหาติ, คณํ คณฺหาติ, ทิฎฺฐิํ คณฺหาติ, ปฎิปทํ คณฺหาติ, มคฺคํ คณฺหาติ ปรามสติ อภินิวิสตีติ – นิรสฺสตี อาทิยตี จ ธมฺมํฯ</p>


<p>เตนาห ภควา –</p>


<p>
‘‘ทิฎฺฐีนิเวสา น หิ สฺวาติวตฺตา, ธเมฺมสุ นิเจฺฉยฺย สมุคฺคหีตํ;  
  
ตสฺมา นโร เตสุ นิเวสเนสุ, นิรสฺสตี อาทิยตี จ ธมฺม’’นฺติฯ  
</p>
  
<ol>
<li>
  
โธนสฺส หิ นตฺถิ กุหิญฺจิ โลเก,  
  
ปกปฺปิตา ทิฎฺฐิ ภวาภเวสุ;  
  
มายญฺจ  
  
  
มานญฺจ ปหาย โธโน, ส เกน คเจฺฉยฺย อนูปโย โสฯ  
</li>
  
<p>ติฯ ติฯ โธนา วุจฺจติ ปญฺญา – ยา ปญฺญา ปชานนา วิจโย ปวิจโย ธมฺมวิจโย สลฺลกฺขณา อุปลกฺขณา ปจฺจุปลกฺขณา ปณฺฑิจฺจํ โกสลฺลํ เนปุญฺญํ เวภพฺยา จินฺตา อุปปริกฺขา ภูริ เมธา ปริณายิกา วิปสฺสนา สมฺปชญฺญํ ปโตโท ปญฺญา ปญฺญินฺทฺริยํ ปญฺญาพลํ ปญฺญาสตฺถํ ปญฺญาปาสาโท  ปญฺญาอาโลโก ปญฺญาโอภาโส ปญฺญาปโชฺชโต ปญฺญารตนํ อโมโห ธมฺมวิจโย สมฺมาทิฎฺฐิฯ กิํการณา โธนา วุจฺจติ ปญฺญา? ตาย ปญฺญาย กายทุจฺจริตํ  ธุตญฺจ โธตญฺจ สโนฺธตญฺจ นิโทฺธตญฺจ; วจีทุจฺจริตํ… มโนทุจฺจริตํ ธุตญฺจ โธตญฺจ สโนฺธตญฺจ นิโทฺธตญฺจ; ราโค ธุโต จ โธโต จ สโนฺธโต จ นิโทฺธโต จ; โทโส…เป.… โมโห… โกโธ… อุปนาโห… มโกฺข… ปฬาโส ธุโต จ โธโต จ สโนฺธโต จ นิโทฺธโต จ; อิสฺสา ธุตา จ โธตา จ สโนฺธตา จ นิโทฺธตา จ; มจฺฉริยํ ธุตญฺจ โธตญฺจ สโนฺธตญฺจ นิโทฺธตญฺจ; มายา ธุตา จ โธตา จ สโนฺธตา จ นิโทฺธตา จ; สาเฐยฺยํ ธุตญฺจ โธตญฺจ สโนฺธตญฺจ นิโทฺธตญฺจ; ถโมฺภ ธุโต จ โธโต จ สโนฺธโต จ นิโทฺธโต จ; สารโมฺภ… มาโน… อติมาโน… มโท… ปมาโท ธุโต จ โธโต จ สโนฺธโต จ นิโทฺธโต จ; สเพฺพ กิเลสา, สเพฺพ ทุจฺจริตา, สเพฺพ ทรถา, สเพฺพ ปริฬาหา, สเพฺพ สนฺตาปา, สพฺพากุสลาภิสงฺขารา  ธุตา จ โธตา จ สโนฺธตา จ นิโทฺธตา จฯ ตํการณา โธนา วุจฺจติ ปญฺญาฯ
</ol></p>


<p>อถ วา สมฺมาทิฎฺฐิยา มิจฺฉาทิฎฺฐิ ธุตา จ โธตา  จ สโนฺธตา จ นิโทฺธตา จ; สมฺมาสงฺกเปฺปน มิจฺฉาสงฺกโปฺป ธุโต จ โธโต จ สโนฺธโต จ นิโทฺธโต จ; สมฺมาวาจาย มิจฺฉาวาจา ธุตา จ โธตา จ…เป.… สมฺมากมฺมเนฺตน มิจฺฉากมฺมโนฺต ธุโต จ… สมฺมาอาชีเวน มิจฺฉาอาชีโว ธุโต จ… สมฺมาวายาเมน มิจฺฉาวายาโม ธุโต จ… สมฺมาสติยา มิจฺฉาสติ ธุตา จ… สมฺมาสมาธินา มิจฺฉาสมาธิ ธุโต จ โธโต จ สโนฺธโต จ นิโทฺธโต จ; สมฺมาญาเณน มิจฺฉาญาณํ ธุตํ จ… สมฺมาวิมุตฺติยา มิจฺฉาวิมุตฺติ ธุตา จ โธตา จ สโนฺธตา จ นิโทฺธตา จฯ</p>


<p>อถ วา อริเยน อฎฺฐงฺคิเกน มเคฺคน สเพฺพ กิเลสา, สเพฺพ ทุจฺจริตา, สเพฺพ ทรถา, สเพฺพ ปริฬาหา, สเพฺพ สนฺตาปา, สพฺพากุสลาภิสงฺขารา ธุตา จ โธตา จ สโนฺธตา จ นิโทฺธตา จฯ อรหา อิเมหิ โธเนเยฺยหิ ธเมฺมหิ อุเปโต สมุเปโต อุปคโต สมุปคโต อุปปโนฺน สมุปปโนฺน สมนฺนาคโต; ตสฺมา อรหา โธโนฯ โส ธุตราโค ธุตปาโป ธุตกิเลโส ธุตปริฬาโหติ – โธโนฯ ติ กุหิญฺจิ กิมฺหิจิ กตฺถจิ อชฺฌตฺตํ วา พหิทฺธา วา อชฺฌตฺตพหิทฺธา วาฯ ติ อปายโลเก…เป.… อายตนโลเกฯ</p>


<p>ติ  เทฺว ปกปฺปนา – ตณฺหาปกปฺปนา  จ ทิฎฺฐิปกปฺปนา จ…เป.… อยํ ตณฺหาปกปฺปนา…เป.… อยํ ทิฎฺฐิปกปฺปนาฯ ติ ภวาภเว กมฺมภเว ปุนพฺภเว กามภเว, กมฺมภเว กามภเว ปุนพฺภเว รูปภเว, กมฺมภเว รูปภเว ปุนพฺภเว อรูปภเว, กมฺมภเว อรูปภเว ปุนพฺภเว  ปุนปฺปุนภเว ปุนปฺปุนคติยา ปุนปฺปุนอุปปตฺติยา ปุนปฺปุนปฎิสนฺธิยา ปุนปฺปุนอตฺตภาวาภินิพฺพตฺติยาฯ ติ โธนสฺส กุหิญฺจิ โลเก ภวาภเวสุ จ กปฺปิตา ปกปฺปิตา อภิสงฺขตา สณฺฐปิตา ทิฎฺฐิ นตฺถิ น สนฺติ น สํวิชฺชติ นุปลพฺภติ, ปหีนา สมุจฺฉินฺนา วูปสนฺตา ปฎิปสฺสทฺธา อภพฺพุปฺปตฺติกา ญาณคฺคินา ทฑฺฒาติ – โธนสฺส หิ นตฺถิ กุหิญฺจิ โลเก ปกปฺปิตา ทิฎฺฐิ ภวาภเวสุฯ</p>


<p>ติฯ  วุจฺจติ วญฺจนิกา จริยาฯ อิเธกโจฺจ กาเยน ทุจฺจริตํ จริตฺวา, วาจาย ทุจฺจริตํ จริตฺวา, มนสา ทุจฺจริตํ  จริตฺวา ตสฺส ปฎิจฺฉาทนเหตุ ปาปิกํ อิจฺฉํ ปณิทหติ – ‘‘มา มํ ชญฺญา’’ติ อิจฺฉติ, ‘‘มา มํ ชญฺญา’’ติ สงฺกเปฺปติ, ‘‘มา มํ ชญฺญา’’ติ วาจํ ภาสติ, ‘‘มา มํ ชญฺญา’’ติ กาเยน ปรกฺกมติฯ ยา เอวรูปา มายา มายาวิตา อจฺจสรา วญฺจนา นิกติ นิกิรณา ปริหรณา คูหนา ปริคูหนา ฉาทนา ปริจฺฉาทนา อนุตฺตานิกมฺมํ อนาวิกมฺมํ โวจฺฉาทนา ปาปกิริยา, อยํ วุจฺจติ มายาฯ</p>


<p>ติ เอกวิเธน มาโน – ยา จิตฺตสฺส อุนฺนติ ฯ ทุวิเธน มาโน – อตฺตุกฺกํสนมาโน, ปรวมฺภนมาโนฯ ติวิเธน มาโน – ‘‘เสโยฺยหมสฺมี’’ติ มาโน, ‘‘สทิโสหมสฺมี’’ติ  มาโน, ‘‘หีโนหมสฺมี’’ติ มาโนฯ จตุพฺพิเธน  มาโน – ลาเภน มานํ ชเนติ, ยเสน มานํ ชเนติ, ปสํสาย มานํ ชเนติ, สุเขน มานํ ชเนติฯ ปญฺจวิเธน มาโน – ‘‘ลาภิมฺหิ มนาปิกานํ รูปาน’’นฺติ มานํ ชเนติ, ‘‘ลาภิมฺหิ มนาปิกานํ สทฺทานํ…เป.… คนฺธานํ… รสานํ… โผฎฺฐพฺพาน’’นฺติ มานํ ชเนติฯ ฉพฺพิเธน มาโน – จกฺขุสมฺปทาย มานํ ชเนติ, โสตสมฺปทาย… ฆานสมฺปทาย… ชิวฺหาสมฺปทาย… กายสมฺปทาย… มโนสมฺปทาย มานํ ชเนติฯ สตฺตวิเธน มาโน – มาโน, อติมาโน, มานาติมาโน, โอมาโน, อธิมาโน, อสฺมิมาโน, มิจฺฉามาโนฯ อฎฺฐวิเธน มาโน – ลาเภน มานํ ชเนติ, อลาเภน โอมานํ ชเนติ, ยเสน มานํ ชเนติ, อยเสน โอมานํ ชเนติ, ปสํสาย มานํ ชเนติ, นินฺทาย โอมานํ ชเนติ, สุเขน มานํ ชเนติ, ทุเกฺขน โอมานํ ชเนติฯ นววิเธน มาโน – เสยฺยสฺส เสโยฺยหมสฺมีติ มาโน, เสยฺยสฺส สทิโสหมสฺมีติ มาโน, เสยฺยสฺส หีโนหมสฺมีติ มาโน , สทิสสฺส เสโยฺยหมสฺมีติ มาโน, สทิสสฺส สทิโสหมสฺมีติ มาโน, สทิสสฺส หีโนหมสฺมีติ มาโน, หีนสฺส เสโยฺยหมสฺมีติ มาโน, หีนสฺส สทิโสหมสฺมีติ มาโน, หีนสฺส หีโนหมสฺมีติ มาโนฯ ทสวิเธน มาโน – อิเธกโจฺจ มานํ ชเนติ ชาติยา วา โคเตฺตน วา โกลปุตฺติเยน วา วณฺณโปกฺขรตาย วา ธเนน วา อเชฺฌเนน วา กมฺมายตเนน วา สิปฺปายตเนน วา วิชฺชาฎฺฐาเนน วา สุเตน วา ปฎิภาเนน วา อญฺญตรญฺญตเรน วา วตฺถุนาฯ โย  เอวรูโป มาโน มญฺญนา มญฺญิตตฺตํ อุนฺนติ อุนฺนาโม  ธโช สมฺปคฺคาโห  เกตุกมฺยตา จิตฺตสฺส – อยํ วุจฺจติ มาโนฯ ติฯ โธโน มายญฺจ มานญฺจ ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวาติ – มายญฺจ มานญฺจ ปหาย โธโนฯ</p>


<p>ติฯ ติ เทฺว อุปยา – ตณฺหูปโย จ ทิฎฺฐูปโย จ…เป.… อยํ ตณฺหูปโย…เป.… อยํ ทิฎฺฐูปโยฯ ตสฺส ตณฺหูปโย ปหีโน , ทิฎฺฐูปโย ปฎินิสฺสโฎฺฐฯ ตณฺหูปยสฺส ปหีนตฺตา, ทิฎฺฐูปยสฺส ปฎินิสฺสฎฺฐตฺตา อนูปโย ปุคฺคโล เกน ราเคน คเจฺฉยฺย, เกน โทเสน คเจฺฉยฺย, เกน โมเหน คเจฺฉยฺย, เกน มาเนน คเจฺฉยฺย, กาย ทิฎฺฐิยา คเจฺฉยฺย, เกน อุทฺธเจฺจน คเจฺฉยฺย, กาย วิจิกิจฺฉาย คเจฺฉยฺย, เกหิ อนุสเยหิ คเจฺฉยฺย – รโตฺตติ วา ทุโฎฺฐติ วา มูโฬฺหติ วา วินิพโทฺธติ วา ปรามโฎฺฐติ วา วิเกฺขปคโตติ วา อนิฎฺฐงฺคโตติ วา ถามคโตติ วาฯ เต อภิสงฺขารา ปหีนาฯ อภิสงฺขารานํ ปหีนตฺตา คติโย เกน คเจฺฉยฺย – เนรยิโกติ วา ติรจฺฉานโยนิโกติ วา เปตฺติวิสยิโกติ วา มนุโสฺสติ วา เทโวติ วา รูปีติ วา อรูปีติ วา สญฺญีติ วา อสญฺญีติ วา เนวสญฺญีนาสญฺญีติ วาฯ โส เหตุ นตฺถิ ปจฺจโย นตฺถิ การณํ นตฺถิ, เยน คเจฺฉยฺยาติ – ส เกน คเจฺฉยฺย อนูปโย โสฯ</p>


<p>เตนาห ภควา –</p>


<p>
‘‘โธนสฺส  
หิ นตฺถิ กุหิญฺจิ โลเก, ปกปฺปิตา ทิฎฺฐิ ภวาภเวสุ;  
  
มายญฺจ มานญฺจ ปหาย โธโน, ส เกน คเจฺฉยฺย อนูปโย โส’’ติฯ  
</p>
  
<ol>
<li>
  
อุปโย หิ ธเมฺมสุ อุเปติ วาทํ,  
  
อนูปยํ เกน กถํ วเทยฺย;  
  
อตฺตา นิรตฺตา น หิ ตสฺส อตฺถิ, อโธสิ โส ทิฎฺฐิมิเธว สพฺพํฯ  
</li>
  
<p>  นฺติฯ ติ เทฺว อุปยา – ตณฺหูปโย จ ทิฎฺฐูปโย จ…เป.… อยํ ตณฺหูปโย…เป.… อยํ ทิฎฺฐูปโยฯ ตสฺส ตณฺหูปโย อปฺปหีโน, ทิฎฺฐูปโย อปฺปฎินิสฺสโฎฺฐฯ ตณฺหูปยสฺส อปฺปหีนตฺตา , ทิฎฺฐูปยสฺส อปฺปฎินิสฺสฎฺฐตฺตา ธเมฺมสุ วาทํ อุเปติ – รโตฺตติ วา ทุโฎฺฐติ วา มูโฬฺหติ วา วินิพโทฺธติ วา ปรามโฎฺฐติ วา วิเกฺขปคโตติ วา อนิฎฺฐงฺคโตติ  วา ถามคโตติ วาฯ เต อภิสงฺขารา อปฺปหีนาฯ อภิสงฺขารานํ อปฺปหีนตฺตา คติยา วาทํ อุเปติฯ เนรยิโกติ วา ติรจฺฉานโยนิโกติ วา เปตฺติวิสยิโกติ วา มนุโสฺสติ วา เทโวติ วา รูปีติ วา อรูปีติ วา สญฺญีติ วา อสญฺญีติ วา เนวสญฺญีนาสญฺญีติ วา วาทํ อุเปติ อุปคจฺฉติ คณฺหาติ ปรามสติ อภินิวิสตีติ – อุปโย หิ ธเมฺมสุ อุเปติ วาทํฯ
</ol></p>


<p>  ติฯ ติ เทฺว อุปยา – ตณฺหูปโย จ ทิฎฺฐูปโย จ…เป.… อยํ ตณฺหูปโย…เป.… อยํ ทิฎฺฐูปโยฯ ตสฺส ตณฺหูปโย ปหีโน, ทิฎฺฐูปโย ปฎินิสฺสโฎฺฐฯ ตณฺหูปยสฺส ปหีนตฺตา, ทิฎฺฐูปยสฺส ปฎินิสฺสฎฺฐตฺตา อนูปยํ ปุคฺคลํ เกน ราเคน วเทยฺย, เกน โทเสน วเทยฺย, เกน โมเหน วเทยฺย, เกน มาเนน วเทยฺย, กาย ทิฎฺฐิยา วเทยฺย, เกน อุทฺธเจฺจน วเทยฺย, กาย วิจิกิจฺฉาย วเทยฺย, เกหิ อนุสเยหิ วเทยฺย – รโตฺตติ วา ทุโฎฺฐติ วา มูโฬฺหติ วา วินิพโทฺธติ วา ปรามโฎฺฐติ วา วิเกฺขปคโตติ วา อนิฎฺฐงฺคโตติ วา ถามคโตติ วาฯ เต อภิสงฺขารา ปหีนาฯ อภิสงฺขารานํ ปหีนตฺตา คติโย เกน วเทยฺย – เนรยิโกติ วา…เป.… เนวสญฺญีนาสญฺญีติ วาฯ โส เหตุ นตฺถิ, ปจฺจโย นตฺถิ, การณํ นตฺถิ, เยน วเทยฺย กเถยฺย ภเณยฺย ทีปเยยฺย โวหเรยฺยาติ – อนูปยํ เกน กถํ วเทยฺยฯ</p>


<p>ติฯ ติ อตฺตานุทิฎฺฐิ นตฺถิฯ ติ อุเจฺฉททิฎฺฐิ นตฺถิฯ ติ คหิตํ นตฺถิฯ ติ มุญฺจิตพฺพํ นตฺถิฯ ยสฺสตฺถิ คหิตํ, ตสฺสตฺถิ มุญฺจิตพฺพํ; ยสฺสตฺถิ มุญฺจิตพฺพํ, ตสฺสตฺถิ คหิตํฯ คหณํ มุญฺจนา สมติกฺกโนฺต อรหา พุทฺธิปริหานิวีติวโตฺตฯ โส วุฎฺฐวาโส จิณฺณจรโณ คตโทฺธ คตทิโส ชาติมรณสํสาโร, นตฺถิ ตสฺส ปุนพฺภโวติ – อตฺตา นิรตฺตา น หิ ตสฺส อตฺถิฯ</p>


<p>  นฺติ ตสฺส ทฺวาสฎฺฐิ ทิฎฺฐิคตานิ  ปหีนานิ สมุจฺฉินฺนานิ วูปสนฺตานิ ปฎิปสฺสทฺธานิ อภพฺพุปฺปตฺติกานิ ญาณคฺคินา ทฑฺฒานิฯ โส สพฺพทิฎฺฐิคตํ อิเธว อโธสิ  ธุนิ สนฺธุนิ นิทฺธุนิ ปชหิ วิโนเทสิ พฺยนฺติํ  อกาสิ อนภาวํ คเมสีติ – อโธสิ โส ทิฎฺฐิมิเธว สพฺพํฯ</p>


<p>เตนาห ภควา –</p>


<p>
‘‘อุปโย หิ ธเมฺมสุ อุเปติ วาทํ, อนูปยํ เกน กถํ วเทยฺย;  
  
อตฺตา นิรตฺตา น หิ ตสฺส อตฺถิ, อโธสิ โส ทิฎฺฐิมิเธว สพฺพ’’นฺติฯ  
</p>
  
ทุฎฺฐฎฺฐกสุตฺตนิเทฺทโส ตติโยฯ  
</p>
  
  
  
  
  