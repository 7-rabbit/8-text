<h1>๓๒. อารกฺขทายกวโคฺค</h1>
<h3>๑. อารกฺขทายกเตฺถรอปทานํ</h3>
<ol>
<li>
‘‘ธมฺมทสฺสิสฺส  
  
  
  
มุนิโน, วติ การาปิตา มยา;  
  
อารโกฺข จ มยา ทิโนฺน, ทฺวิปทินฺทสฺส ตาทิโนฯ  
</li>
  
<li>
‘‘อฎฺฐารเส กปฺปสเต, ยํ กมฺมมกริํ ตทา;  
  
เตน กมฺมวิเสเสน, ปโตฺต เม อาสวกฺขโยฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อารกฺขทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. โภชนทายกเตฺถรอปทานํ</h3>
<ol>
<li>
‘‘สุชาโต สาลลฎฺฐีว, โสภญฺชนมิวุคฺคโต;  
  
อินฺทลฎฺฐิริวากาเส, วิโรจติ สทา ชิโนฯ  
</li>
  
<li>
‘‘ตสฺส เทวาติเทวสฺส, เวสฺสภุสฺส มเหสิโน;  
  
อทาสิ โภชนมหํ, วิปฺปสเนฺนน เจตสาฯ  
</li>
  
<li>
‘‘ตํ เม พุโทฺธ อนุโมทิ, สยมฺภู อปราชิโต;  
  
ภเว นิพฺพตฺตมานมฺหิ, ผลํ นิพฺพตฺตตู ตวฯ  
</li>
  
<li>
‘‘เอกตฺติํเส  
อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, โภชนสฺส อิทํ ผลํฯ  
</li>
  
<li>
‘‘ปญฺจวีเส อิโต กเปฺป, เอโก อาสิํ อมิตฺตโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โภชนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๓. คตสญฺญกเตฺถรอปทานํ</h3>
<ol>
<li>
‘‘อากาเสว  
ปทํ นตฺถิ, อมฺพเร อนิลญฺชเส;  
  
สิทฺธตฺถํ ชินมทฺทกฺขิํ, คจฺฉนฺตํ ติทิวงฺคเณ  
ติทิวงฺคณํ (สฺยา. ก.)  
ฯ  
</li>
  
<li>
‘‘อนิเลเนริตํ ทิสฺวา, สมฺมาสมฺพุทฺธจีวรํ;  
  
วิตฺติ มมาหุ ตาวเท  
วิตฺติ เม ปาหุณา ตาว (สฺยา.), วิตฺติ เม ตาวเท ชาตา (สี.)  
, ทิสฺวาน คมนํ มุนิํ  
มุเน (สี.)  
ฯ  
</li>
  
<li>
‘‘จตุนฺนวุติโต  
กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา คตสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๔. สตฺตปทุมิยเตฺถรอปทานํ</h3>
<ol>
<li>
‘‘นทีกูเล วสามหํ, เนสาโท นาม พฺราหฺมโณ;  
  
สตปเตฺตหิ ปุเปฺผหิ, สมฺมชฺชิตฺวาน อสฺสมํฯ  
</li>
  
<li>
‘‘สุวณฺณวณฺณํ สมฺพุทฺธํ, สิทฺธตฺถํ โลกนายกํ;  
  
ทิสฺวา นเภน  
วเนน (สฺยา. ก.)  
คจฺฉนฺตํ, หาโส เม อุทปชฺชถฯ  
</li>
  
<li>
‘‘ปจฺจุคฺคนฺตฺวาน สมฺพุทฺธํ, โลกเชฎฺฐํ นราสภํ;  
  
อสฺสมํ อตินาเมตฺวา, ชลชเคฺคหิ โอกิริํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘อิโต เต สตฺตเม กเปฺป, จตุโร ปาทปาวรา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สตฺตปทุมิโย เถโร อิมา คาถาโย อภาสิตฺถาติฯ
</ol></p>

</p>


<h3>๕. ปุปฺผาสนทายกเตฺถรอปทานํ</h3>
<ol>
<li>
‘‘สุวณฺณวณฺณํ  
สมฺพุทฺธํ, ปีตรํสิํว  
สตรํสิํว (สี. สฺยา.)  
ภาณุมํ;  
  
อวิทูเรน คจฺฉนฺตํ, สิทฺธตฺถํ อปราชิตํฯ  
</li>
  
<li>
‘‘ตสฺส ปจฺจุคฺคมิตฺวาน, ปเวเสตฺวาน อสฺสมํ;  
  
ปุปฺผาสนํ มยา ทินฺนํ, วิปฺปสเนฺนน เจตสาฯ  
</li>
  
<li>
‘‘อญฺชลิํ ปคฺคเหตฺวาน, เวทชาโต ตทา อหํ;  
  
พุเทฺธ จิตฺตํ ปสาเทตฺวา, ตํ กมฺมํ ปริณามยิํฯ  
</li>
  
<li>
‘‘ยํ  
เม อตฺถิ กตํ ปุญฺญํ, สยมฺภุมฺหปราชิเต;  
  
สเพฺพน เตน กุสเลน, วิมโล โหมิ สาสเนฯ  
</li>
  
<li>
‘‘จตุนฺนวุติโต กเปฺป, ปุปฺผาสนมทํ ตทา;  
  
ทุคฺคติํ นาภิชานามิ, ปุปฺผาสนสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุปฺผาสนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๖. อาสนสนฺถวิกเตฺถรอปทานํ</h3>
<ol>
<li>
‘‘เจติยํ อุตฺตมํ นาม, สิขิโน โลกพนฺธุโน;  
  
อรเญฺญ อิรีเณ วเน, อนฺธาหิณฺฑามหํ ตทาฯ  
</li>
  
<li>
‘‘ปวนา  
นิกฺขมเนฺตน, ทิฎฺฐํ สีหาสนํ มยา;  
  
เอกํสํ อญฺชลิํ กตฺวา, สนฺถวิํ  
ถวิสฺสํ (สี.)  
โลกนายกํฯ  
</li>
  
<li>
‘‘ทิวสภาคํ  
ถวิตฺวาน, พุทฺธํ โลกคฺคนายกํ;  
  
หโฎฺฐ หเฎฺฐน จิเตฺตน, อิมํ วาจํ อุทีรยิํฯ  
</li>
  
<li>
‘‘‘นโม  
เต ปุริสาชญฺญ, นโม เต ปุริสุตฺตม;  
  
สพฺพญฺญูสิ มหาวีร, โลกเชฎฺฐ นราสภ’ฯ  
</li>
  
<li>
‘‘อภิตฺถวิตฺวา สิขินํ, นิมิตฺตกรเณนหํ;  
  
อาสนํ อภิวาเทตฺวา, ปกฺกามิํ อุตฺตรามุโขฯ  
</li>
  
<li>
‘‘เอกตฺติํเส อิโต กเปฺป, ยํ ถวิํ วทตํ วรํ;  
  
ทุคฺคติํ นาภิชานามิ, โถมนาย อิทํ ผลํฯ  
</li>
  
<li>
‘‘สตฺตวีเส อิโต กเปฺป, อตุลา สตฺต อาสุ เต;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อาสนสนฺถวิโก  เถโร อิมา คาถาโย อภาสิตฺถาติฯ
</ol></p>

</p>


<h3>๗. สทฺทสญฺญกเตฺถรอปทานํ</h3>
<ol>
<li>
‘‘สุทสฺสโน  
มหาวีโร, เทเสติ อมตํ ปทํ;  
  
ปริวุโต สาวเกหิ, วสติ ฆรมุตฺตเมฯ  
</li>
  
<li>
‘‘ตาย  
วาจาย มธุราย, สงฺคณฺหาติ  
สงฺคณฺหเนฺต (สี.)  
มหาชนํ;  
  
โฆโส จ วิปุโล อาสิ, อาสีโส  
อาสํโส (สี.)  
เทวมานุเสฯ  
</li>
  
<li>
‘‘นิโคฺฆสสทฺทํ สุตฺวาน, สิทฺธตฺถสฺส มเหสิโน;  
  
สเทฺท จิตฺตํ ปสาเทตฺวา, อวนฺทิํ โลกนายกํฯ  
</li>
  
<li>
‘‘จตุนฺนวุติโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๘. ติรํสิยเตฺถรอปทานํ</h3>
<ol>
<li>
‘‘เกสริํ  
อภิชาตํว, อคฺคิกฺขนฺธํว ปพฺพเต;  
  
โอภาเสนฺตํ ทิสา สพฺพา  
นิวาเสนฺตํ (ก.), ทิสาสินฺนํ (สฺยา.)  
, สิทฺธตฺถํ ปพฺพตนฺตเรฯ  
</li>
  
<li>
‘‘สูริยสฺส จ อาโลกํ, จนฺทาโลกํ ตเถว จ;  
  
พุทฺธาโลกญฺจ ทิสฺวาน, วิตฺติ เม อุทปชฺชถฯ  
</li>
  
<li>
‘‘ตโย อาโลเก ทิสฺวาน, สมฺพุทฺธํ  
พุทฺธญฺจ (สี.)  
สาวกุตฺตมํ;  
  
เอกํสํ อชินํ กตฺวา, สนฺถวิํ โลกนายกํฯ  
</li>
  
<li>
‘‘ตโย  
หิ อาโลกกรา, โลเก โลกตโมนุทา;  
  
จโนฺท จ สูริโย จาปิ, พุโทฺธ จ โลกนายโกฯ  
</li>
  
<li>
‘‘โอปมฺมํ อุปทเสฺสตฺวา, กิตฺติโต เม มหามุนิ;  
  
พุทฺธสฺส วณฺณํ กิเตฺตตฺวา, กปฺปํ สคฺคมฺหิ โมทหํฯ  
</li>
  
<li>
‘‘จตุนฺนวุติโต กเปฺป, ยํ พุทฺธมภิกิตฺตยิํ;  
  
ทุคฺคติํ นาภิชานามิ, กิตฺตนาย อิทํ ผลํฯ  
</li>
  
<li>
‘‘เอกสฎฺฐิมฺหิโต  
กเปฺป, เอโก ญาณธโร อหุ;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติรํสิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. กนฺทลิปุปฺผิยเตฺถรอปทานํ</h3>
<ol>
<li>
‘‘สินฺธุยา  
นทิยา ตีเร, อโหสิํ กสฺสโก ตทา;  
  
ปรกมฺมายเน ยุโตฺต, ปรภตฺตํ อปสฺสิโตฯ  
</li>
  
<li>
‘‘สินฺธุํ อนุจรโนฺตหํ, สิทฺธตฺถํ ชินมทฺทสํ;  
  
สมาธินา นิสินฺนํว, สตปตฺตํว ปุปฺผิตํฯ  
</li>
  
<li>
‘‘สตฺต  
กนฺทลิปุปฺผานิ, วเณฺฎ เฉตฺวานหํ ตทา;  
  
มตฺถเก อภิโรเปสิํ, พุทฺธสฺสาทิจฺจพนฺธุโนฯ  
</li>
  
<li>
‘‘สุวณฺณวณฺณํ  
สมฺพุทฺธํ, อนุกูเล สมาหิตํ;  
  
ติธาปภินฺนมาตงฺคํ, กุญฺชรํว ทุราสทํฯ  
</li>
  
<li>
‘‘ตมหํ อุปคนฺตฺวาน, นิปกํ ภาวิตินฺทฺริยํ;  
  
อญฺชลิํ ปคฺคเหตฺวาน, อวนฺทิํ สตฺถุโน อหํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กนฺทลิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. กุมุทมาลิยเตฺถรอปทานํ</h3>
<ol>
<li>
‘‘อุสภํ ปวรํ วีรํ, มเหสิํ วิชิตาวินํ;  
  
วิปสฺสินํ มหาวีรํ, อภิชาตํว เกสริํฯ  
</li>
  
<li>
‘‘รถิยํ ปฎิปชฺชนฺตํ, อาหุตีนํ ปฎิคฺคหํ;  
  
คเหตฺวา กุมุทํ มาลํ, พุทฺธเสฎฺฐํ สโมกิริํฯ  
</li>
  
<li>
‘‘เอกนวุติโต  
  
กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กุมุทมาลิโย เถโร อิมา คาถาโย อภาสิตฺถาติฯ
</ol></p>

</p>

ฯ</p>


<p>ตสฺสุทฺทานํ –</p>


<p>
อารกฺขโท โภชนโท, คตสญฺญี ปทุมิโย;  
  
ปุปฺผาสนี สนฺถวิโก, สทฺทสญฺญี ติรํสิโย;  
  
กนฺทลิโก กุมุที จ, สตฺตปญฺญาส คาถกาติฯ  
</p>
  
  
  
  
  