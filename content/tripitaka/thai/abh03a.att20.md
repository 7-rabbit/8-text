<h1>๕. ปญฺจมวโคฺค</h1>
<h3>๑. วิมุตฺติกถาวณฺณนา</h3>
<p> อิทานิ  วิมุตฺติกถา นาม โหติฯ ตตฺถ วิปสฺสนา, มโคฺค, ผลํ, ปจฺจเวกฺขณนฺติ จตุนฺนํ ญาณานํ วิมุตฺติญาณนฺติ นามํฯ เตสุ วิปสฺสนาญาณํ นิจฺจนิมิตฺตาทีหิ วิมุตฺตตฺตา, ตทงฺควิมุตฺติภาเวน วา วิมุตฺตตฺตา วิมุตฺติญาณํฯ มโคฺค  สมุเจฺฉทวิมุตฺติ, ผลํ ปฎิปฺปสฺสทฺธิวิมุตฺติ, ปจฺจเวกฺขณญาณํ ปน วิมุตฺติํ ชานาตีติ ฯ เอวํ จตุพฺพิเธ วิมุตฺติญาเณ นิปฺปริยาเยน ผลญาณเมว วิมุตฺติฯ เสสานิ ‘‘วิมุตฺตานี’’ติ วา ‘‘อวิมุตฺตานี’’ติ วา น วตฺตพฺพานิฯ ตสฺมา ‘‘อิทํ นาม วิมุตฺติญาณํ วิมุตฺต’’นฺติ อวตฺวา อวิเสเสเนว ‘‘วิมุตฺติญาณํ วิมุตฺต’’นฺติ เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา ปรวาทิสฺสฯ ปุน ติ ปุโฎฺฐ ปจฺจเวกฺขณาทีนิ สนฺธาย ปฎิกฺขิปติฯ ติ ปุโฎฺฐ มคฺคญาณสฺส อนาสวตํ สนฺธาย ปฎิชานาติฯ ยสฺมา ปน ตํ โสตาปนฺนสฺส ผเล ฐิตสฺส ญาณํ น โหติ, ตสฺมา วิมุตฺตํ นาม น โหตีติ โจทนตฺถํ ปุน สกวาที ติอาทิมาหฯ อิมินา อุปาเยน สพฺพตฺถ อโตฺถ เวทิตโพฺพฯ</p>

</p>


<h3>๒. อเสขญาณกถาวณฺณนา</h3>
<p> อิทานิ  อเสขกถา นาม โหติฯ ตตฺถ ยสฺมา อานนฺทเตฺถราทโย เสขา ‘‘อุฬาโร ภควา’’ติอาทินา นเยน อเสเข ชานนฺติ, ตสฺมา  ‘‘เสขสฺส อเสขญาณํ อตฺถี’’ติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ อิทํ อตฺตนา อธิคตสฺส ชานนวเสน วุตฺตํฯ ติอาทิ เหฎฺฐิมาย ภูมิยํ ฐิตสฺส อุปรูปริญาณสฺส อภาวทสฺสนตฺถํ วุตฺตํฯ ติ ปรวาที อเสเข ภควติ ปวตฺตตฺตา ตํ อเสขญาณนฺติ อิจฺฉติ, น ปเนตํ อเสขํฯ ตสฺมา เอวํ ปติฎฺฐาปิตาปิ ลทฺธิ อปฺปติฎฺฐาปิตาว โหตีติฯ</p>

</p>


<h3>๓. วิปรีตกถาวณฺณนา</h3>
<p> อิทานิ วิปรีตกถา นาม โหติฯ ตตฺถ ‘‘ยฺวายํ ปถวีกสิเณ ปถวีสญฺญี สมาปชฺชติ, ตสฺส ตํ ญาณํ วิปรีตญาณ’’นฺติ เยสํ ลทฺธิ, เสยฺยถาปิ  อนฺธกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ปถวิํ นิสฺสาย อุปฺปนฺนนิมิตฺตญฺหิ น ปถวีเยว, ตตฺร จายํ ปถวีสญฺญีฯ ตสฺมา วิปรีตญาณนฺติ อยเมตสฺส อธิปฺปาโยฯ ตโต สกวาที ‘‘ลกฺขณปถวีปิ สสมฺภารปถวีปิ นิมิตฺตปถวีปิ ปถวีเทวตาปิ สพฺพา ปถวีเยว, ตาสุ ปถวีติ ญาณํ วิปรีตํ น โหติฯ อนิเจฺจ นิจฺจนฺติอาทิวิปริเยโส ปน วิปรีตญาณํ นามฯ กิํ เต อิทํ เอเตสุ อญฺญตร’’นฺติ โจเทตุํ นฺติอาทิมาหฯ อิตโร วิปลฺลาสลกฺขณาภาวํ สนฺธาย ปฎิกฺขิปติ, ปถวีนิมิตฺตํ สนฺธาย ปฎิชานาติฯ</p>


<p>นฺติ เสกฺขปุถุชฺชนานํ ญาณํ สนฺธาย วุตฺตํฯ ติ ปเญฺหสุปิ วิปลฺลาสลกฺขณาภาเวน ปฎิกฺขิปติฯ ปถวีนิมิตฺตํ สนฺธาย ปฎิชานาติฯ ติ สพฺพํ ตํ ปถวีกสิณํ ลกฺขณปถวีเยว  โหตีติ ปุจฺฉติฯ สกวาที ตถา อภาวโต ปฎิกฺขิปติฯ ติ ปุจฺฉา สกวาทิสฺส ฯ ตสฺสโตฺถ – นนุ นิมิตฺตปถวี อตฺถิ, อตฺถิ จ โกจิ ตํ ปถวิํ ปถวิโตเยว สมาปชฺชติ, น อาปโต วา เตชโต วาติฯ ติอาทิ ‘‘ยทิ ยํ ยถา อตฺถิ, ตํ ตถา สมาปชฺชนฺตสฺส ญาณํ วิปรีตํ โหติ, นิพฺพานํ อตฺถิ, ตมฺปิ สมาปชฺชนฺตสฺส สพฺพวิปริเยสสมุคฺฆาตนํ มคฺคญาณมฺปิ เต วิปรีตํ โหตู’’ติ ทสฺสนตฺถํ วุตฺตนฺติฯ</p>

</p>


<h3>๔. นิยามกถาวณฺณนา</h3>
<p> อิทานิ นิยามกถา นาม โหติฯ ตตฺถ โย ปุคฺคโล สมฺมตฺตนิยามํ โอกฺกมิสฺสติ, ตํ ‘‘ภโพฺพ เอส ธมฺมํ อภิสเมตุ’’นฺติ ยสฺมา ภควา ชานาติ, ตสฺมา ‘‘อนิยตสฺส ปุถุชฺชนเสฺสว สโต ปุคฺคลสฺส นิยามคมนาย ญาณํ อตฺถี’’ติ เยสํ ลทฺธิ, เสยฺยถาปิ เอตรหิ อุตฺตราปถกานํ; เต สนฺธาย ติ ปุจฺฉา สกวาทิสฺสฯ ตตฺถ ติ นิยาโม วุจฺจติ มโคฺค, มคฺคคมนาย มโคฺคกฺกมนายาติ อโตฺถฯ ยํ ปนสฺส ญาณํ ทิสฺวา ภควา ‘‘ภโพฺพ อย’’นฺติ ชานาติ, ตํ สนฺธาย ปฎิญฺญา ปรวาทิสฺสฯ</p>


<p>อถสฺส  สกวาที อยุตฺตวาทิตํ ทีเปตุํ ติ วิปรีตานุโยคมาหฯ ตตฺถ ปฐมปเญฺห มเคฺคน นิยตสฺส อนิยามคมนาย ญาณํ นาม นตฺถีติ ปฎิกฺขิปติฯ ทุติเย นตฺถิภาเวน ปฎิชานาติฯ ตติเย อนิยตสฺส นตฺถีติ ปุฎฺฐตฺตา ลทฺธิวิโรเธน ปฎิกฺขิปติฯ ปุน ปฐมปญฺหเมว จตุตฺถํ กตฺวา นิยตสฺส นิยามคมนาทิวเสน ตโย ปญฺหา กตาฯ เตสุ ปฐเม ยสฺมา อาทิมเคฺคน นิยตสฺส ปุน ตทตฺถาย ญาณํ นตฺถิ, ตสฺมา ปฎิกฺขิปติฯ ทุติเย  นตฺถิภาเวเนว ปฎิชานาติฯ ตติเย ลทฺธิวิโรเธเนว ปฎิกฺขิปติฯ ปุน ปฐมปญฺหํ อฎฺฐมํ กตฺวา อนิยตสฺส อนิยามคมนาทิวเสน ตโย ปญฺหา กตาฯ เตสํ อโตฺถ วุตฺตนเยเนว เวทิตโพฺพฯ ปุน ปฐมปญฺหเมว ทฺวาทสมํ กตฺวา ตํมูลกา ติอาทโย ปญฺหา กตาฯ ตตฺถ ยสฺมา นิยามคมนาย ญาณํ นาม มคฺคญาณเมว โหติ, ตสฺมา ตํ สนฺธาย ติ วุตฺตํฯ อิตโร ปน นิยาโมติ วุเตฺต ปฎิกฺขิปติ, ญาณนฺติ วุเตฺต ปฎิชานาติฯ ทีสุปิ  เอเสว นโยฯ ปจฺจนีกํ อุตฺตานตฺถเมวฯ ติอาทิ เยน ยํ อปฺปตฺตํ, ตสฺส ตํ นตฺถีติ ทสฺสนตฺถํ วุตฺตํฯ ติ อตฺตโน ญาณพเลน ชานาติ, น ตสฺส นิยามคมนญาณสพฺภาวโตฯ ตสฺมา อิมินา การเณน ปติฎฺฐิตาปิสฺส ลทฺธิ อปฺปติฎฺฐิตาเยวาติฯ</p>

</p>


<h3>๕. ปฎิสมฺภิทากถาวณฺณนา</h3>
<p> อิทานิ ปฎิสมฺภิทากถา นาม โหติฯ ตตฺถ เยสํ ‘‘ยํกิญฺจิ อริยานํ ญาณํ, สพฺพํ โลกุตฺตรเมวา’’ติ คเหตฺวา ‘‘สพฺพํ ญาณํ ปฎิสมฺภิทา’’ติ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ปเญฺหสุ ปถวีกสิณสมฺมุติยํ สมาปตฺติญาณํ สนฺธาย ปฎิกฺขิปติ, นิรุตฺติญาณํ สนฺธาย ปฎิชานาติฯ เย เกจิ สมฺมุตินฺติ ปเญฺห ปุถุชฺชเน สนฺธาย ปฎิกฺขิปติฯ เจโตปริยายปเญฺหสุ ปุถุชฺชนสฺส ญาณํ สนฺธาย ปฎิกฺขิปติ, อริยสฺส ญาณํ สนฺธาย ปฎิชานาติฯ ติปเญฺหสุ กสิณสมาปตฺติปญฺหํ สนฺธาย ปฎิกฺขิปติ, โลกุตฺตรํ สนฺธาย ปฎิชานาติฯ นฺติอาทิ ‘‘ยา เอเตสุ เอตฺตเกสุ ฐาเนสุ ปญฺญา, กิํ สพฺพา สา ปฎิสมฺภิทา’’ติ ปุจฺฉนตฺถํ วุตฺตํฯ   นฺติ ยสฺมา สพฺพา โลกุตฺตรปญฺญา ปฎิสมฺภิทา , ตสฺมา สพฺพนฺติ วจนํ สามญฺญผเลน สทฺธิํ ปติฎฺฐาเปตีติฯ</p>

</p>


<h3>๖. สมฺมุติญาณกถาวณฺณนา</h3>
<p> อิทานิ สมฺมุติญาณกถา นาม โหติฯ ตตฺถ สมฺมุติสจฺจํ ปรมตฺถสจฺจนฺติ เทฺว  สจฺจานิฯ เย ปน เอวํ วิภาคํ อกตฺวา สจฺจนฺติ วจนสามเญฺญน สมฺมุติญาณมฺปิ ‘‘สจฺจารมฺมณเมวา’’ติ วทนฺติ, เสยฺยถาปิ อนฺธกา; เต อยุตฺตวาทิโนติ เตสํ วาทวิโสธนตฺถํ อยํ กถา อารทฺธาฯ ตตฺถ นฺติ ปุจฺฉา ปรวาทิสฺส, ปรมตฺถสจฺจํ สนฺธาย ปฎิญฺญา สกวาทิสฺสฯ ติ สมฺมุติํ อนุปวิเฎฺฐ สจฺจมฺหิฯ ปจฺจเตฺต วา ภุมฺมวจนํ, สมฺมุติสจฺจนฺติ อโตฺถฯ ติ ปุจฺฉา สกวาทิสฺส, ปฎิญฺญา อิตรสฺสฯ ตโต นํ ‘‘ยทิ ตํ อวิเสเสน สจฺจารมฺมณเญฺญว, เตน ญาเณน ทุกฺขปริญฺญาทีนิ กเรยฺยา’’ติ โจเทตุํ ติอาทิมาหฯ</p>

</p>


<h3>๗. จิตฺตารมฺมณกถาวณฺณนา</h3>
<p> อิทานิ จิตฺตารมฺมณกถา นาม โหติฯ ตตฺถ เจโตปริยาเย ญาณนฺติ วจนมตฺตเมว คเหตฺวา ‘‘ตํ ญาณํ จิตฺตารมฺมณเมวา’’ติ เยสํ ลทฺธิ, เสยฺยถาปิ เอตรหิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถสฺส ‘‘โย สราคาทิวเสน จิตฺตํ ชานาติ, ตสฺส ราคาทโยปิ อารมฺมณา โหนฺติ, ตสฺมา น วตฺตพฺพํ ตํ จิตฺตารมฺมณเญฺญวา’’ติ โจทนตฺถํ ติอาทิ อารทฺธํฯ ติ  ผสฺสสงฺขาเต อารมฺมเณฯ ติอาทีสุปิ เอเสว นโยฯ ปุน นฺติ ปุโฎฺฐ ผสฺสสฺส ผุสนลกฺขณํ  มนสิกโรโต ผโสฺสวารมฺมณํ โหตีติ ปฎิชานาติฯ นฺติ ปุโฎฺฐ ปน ตาทิสสฺส สุตฺตปทสฺส อภาวา ปฎิกฺขิปติฯ เวทนาทีสุปิ เอเสว นโยฯ อิทานิ ยํ นิสฺสาย ลทฺธิ, ตเทว ทเสฺสตฺวา ลทฺธิํ ปติฎฺฐาเปตุํ นฺติอาทิมาหฯ สา ปเนสา วจนมตฺตาภินิเวเสน ปติฎฺฐาปิตาปิ อปฺปติฎฺฐาปิตาว โหตีติฯ</p>

</p>


<h3>๘. อนาคตญาณกถาวณฺณนา</h3>
<p> อิทานิ  อนาคตญาณกถา นาม โหติฯ ตตฺถ อนาคตํ นาม อนฺตรมฺปิ อตฺถิ, อนนฺตรมฺปิฯ เตสุ อนนฺตเร เอกเนฺตเนว ญาณํ นตฺถิฯ ยถา จ อนนฺตเร, ตถา เอกวีถิเอกชวนปริยาปเนฺนปิฯ ตตฺถ เย สพฺพสฺมิมฺปิ อนาคเต ญาณํ อิจฺฉนฺติ, เสยฺยถาปิ อนฺธกา; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยํ เต อนาคเต ญาณํ, กิํ เตน อนนฺตรํ อนาคตํ มูลาทิวเสน ชานาตี’’ติ โจเทตุํ ติอาทิมาหฯ ตตฺถ ติอาทีนิ สพฺพานิ การณเววจนาเนวฯ การณญฺหิ ยํ อตฺตโน ผลํ กโรติ, ตํ ตตฺถ มูลยติ ปติฎฺฐาตีติ ฯ ตโต จ ตํ หิโนติ ปวตฺตยตีติ ฯ ตเทว ตํ นิเทติ ‘‘หนฺท นํ คณฺหถา’’ติฯ นิยฺยาเตติ วิยาติ ฯ ตโต ตํ สมฺภวตีติ ฯ ปภวตีติ ฯ ตตฺถ จ ตํ สมุฎฺฐาติ, ตํ วา นํ สมุฎฺฐาเปตีติ ฯ ตเทว นํ อาหรตีติ ฯ ตญฺจสฺส อปริจฺจชิตพฺพเฎฺฐน ฯ ตเทว เจตํ ปฎิจฺจ เอตีติ ฯ ตโต นํ สมุเทตีติ ติ วุจฺจติฯ ยสฺมา  ปน อนนฺตรํ จิตฺตํ เอเตหากาเรหิ น สกฺกา ชานิตุํ, ตสฺมา นฺติ ปฎิกฺขิปติฯ นฺติ ยา อนนฺตรานาคเต จิเตฺต เหตุปจฺจยตา, ตํ ชานาติฯ เย ตตฺถ ธมฺมา เหตุปจฺจยา โหนฺติ, เต ชานาตีติ อโตฺถฯ เสสปเทสุปิ เอเสว นโยฯ ติอาทิ ยสฺมิํ อนาคเต ญาณํ น อุปฺปชฺชติ, ตํ สรูปโต ทเสฺสตุํ วุตฺตํฯ ติ  สุตฺตํ ยสฺมิํ อนาคเต ญาณํ อุปฺปชฺชติ, ตํ ทเสฺสตุํ อาหฎํฯ ยสฺมา ปเนตํ น สพฺพสฺมิํ อนาคเต ญาณสฺส สาธกํ; ตสฺมา อนาหฎเมวาติฯ</p>

</p>


<h3>๙. ปฎุปฺปนฺนญาณกถาวณฺณนา</h3>
<p> อิทานิ ปฎุปฺปนฺนญาณกถา นาม โหติฯ ตตฺถ เยสํ ‘‘สพฺพสงฺขาเรสุ อนิจฺจโต ทิเฎฺฐสุ ตมฺปิ ญาณํ อนิจฺจโต ทิฎฺฐํ โหตี’’ติ วจนํ นิสฺสาย ‘‘อวิเสเสน สพฺพสฺมิํ ปจฺจุปฺปเนฺน ญาณํ อตฺถี’’ติ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา  สกวาทิสฺส, ปฎิญฺญา อิตรสฺสฯ อถ นํ ‘‘ยทิ อวิเสเสน ปฎุปฺปเนฺน ญาณํ อตฺถิ, ขณปจฺจุปฺปเนฺนปิ เตน ภวิตพฺพํฯ เอวํ สเนฺต ทฺวินฺนํ ญาณานํ เอกโต อภาวา เตเนว ญาเณน ตํ ชานิตพฺพํ โหตี’’ติ โจทนตฺถํ ติ อนุโยโค สกวาทิสฺสฯ ตตฺถ ปฐมปเญฺห เตเนว ตํ ชานิตุํ น สกฺกาติ ปฎิเกฺขโป อิตรสฺสฯ ทุติยปเญฺห สนฺตติํ สนฺธาย ปฎิญฺญา ตเสฺสวฯ ปฎิปาฎิโต ภงฺคํ ปสฺสโนฺต ภงฺคานุปสฺสเนเนว ภงฺคานุปสฺสนาญาณํ ปสฺสตีติ อธิปฺปาโยฯ ติอาทีสุปิ เอเสว นโยฯ นฺติอาทีนิสฺส เลโสกาสนิวารณตฺถํ วุตฺตานิ ฯ ยํ ปเนเตน ลทฺธิปติฎฺฐาปนตฺถํ ติอาทิ วุตฺตํฯ ตตฺถ นยโต ตํ ญาณํ ทิฎฺฐํ โหติ, น อารมฺมณโตติ อธิปฺปาเยน ปฎิญฺญา สกวาทิสฺสฯ ตสฺมา เอวํ ปติฎฺฐิตาปิสฺส ลทฺธิ อปฺปติฎฺฐิตาว โหติฯ</p>

</p>


<h3>๑๐. ผลญาณกถาวณฺณนา</h3>
<p> อิทานิ ผเล ญาณกถา นาม โหติฯ ตตฺถ ‘‘พุทฺธาปิ สตฺตานํ อริยผลปฺปตฺติยา ธมฺมํ เทเสนฺติ สาวกาปิ, อิติ อิมินา สามเญฺญน  พุทฺธานํ วิย สาวกานมฺปิ เตน เตน สเตฺตน ปตฺตเพฺพ ผเล ญาณํ อตฺถี’’ติ เยสํ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ สาวกสฺส ผเล ญาณํ อตฺถิ, ยถา พุทฺธา สมาเนปิ โสตาปตฺติผเล อตฺตโน ญาณพเลน ‘อยํ เอกพีชี, อยํ โกลํโกโล, อยํ สตฺตกฺขตฺตุปรโม’ติ ผลสฺสกตํ ปญฺญเปนฺติ, กิํ เต เอวํ สาวโกปี’’ติ โจเทตุํ ติ อาหฯ อิตโร ปฎิกฺขิปติฯ</p>


<p>ติอาทิ ผเล ญาณสฺส อตฺถิตาย ปจฺจยปุจฺฉนตฺถํ วุตฺตํฯ อยเญฺหตฺถ อธิปฺปาโย – พุทฺธานํ ‘‘อิทํ ผลํ ปรํ, อิทํ โอปร’’นฺติ เอวํ ผลานํ อุจฺจาวจภาวชานนสงฺขาตา ผเล ปโรปริยตฺติ นาม อตฺถิฯ ตถา อินฺทฺริยปุคฺคลปโรปริยตฺติโย, ตาสํ  อตฺถิตาย ตสฺส ตสฺส ปุคฺคลสฺส เตสํ เตสํ อินฺทฺริยานํ วเสน ตํ ตํ ผลํ ชานนฺติ, กิํ เต สาวกสฺสาปิ เอตา ปโรปริยตฺติโย อตฺถีติฯ</p>


<p>ติอาทีนิปิ ‘‘ยทิ เต สาวกสฺส พุทฺธานํ วิย ผเล ญาณํ อตฺถิ, อิมา หิ ปิสฺส ปญฺญตฺตีหิ  ภวิตพฺพํฯ กิมสฺส ตา อตฺถิ, สโกฺกติ โส เอตา ปญฺญตฺติโย อตฺตโน พเลน ชานิตุํ วา ปญฺญเปตุํ วา’’ติ โจทนตฺถํ วุตฺตานิฯ ติอาทิ ‘‘ยทิ สาวกสฺส พุทฺธานํ วิย ผเล ญาณํ อตฺถิ, เอวํ สเนฺต เสฺวว ชิโน’’ติ โจทนตฺถํ วุตฺตํฯ ติ ปเญฺหปิ อยเมว นโยฯ ติ ปเญฺห อวิชฺชาสงฺขาตสฺส อญฺญาณสฺส วิหตตฺตา ปฎิกฺขิโตฺต, น ปนสฺส พุทฺธานํ วิย ผเล ญาณํ อตฺถิฯ ตสฺมา อปฺปติฎฺฐิโตว ปรวาทีวาโทติฯ</p>

</p>

</p>

</p>





