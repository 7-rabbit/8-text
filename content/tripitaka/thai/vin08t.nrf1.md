<h1>๑. ทิวาเสยฺยวินิจฺฉยกถา</h1>
<p> เอวํ  ปาฬิมุตฺตวินิจฺฉยกถานํ มาติกํ ฐเปตฺวา อิทานิ ยถาฐปิตมาติกานุกฺกเมน นิทฺทิสโนฺต นฺติอาทิมาหฯ ตตฺถ ติ เตสุ มาติกาปเทสุ สมภินิวิฎฺฐสฺส ‘‘ทิวาเสยฺยา’’ติ ปทสฺส ‘‘ทิวานิปชฺชน’’นฺติ อโตฺถ ทฎฺฐโพฺพติ โยชนาฯ ตตฺถ -สโทฺท อหวาจโก อาการโนฺต นิปาโตฯ วุตฺตญฺหิ อภิธานปฺปทีปิกายํ ‘‘อานุกูเลฺยตุ สทฺธญฺจ, นตฺตํ โทโส ทิวา ตฺวเห’’ติฯ สยนํ เสยฺยา, กรชกายคตรูปานํ อุทฺธํ อนุคฺคนฺตฺวา ทีฆวเสน วิตฺถารโต ปวตฺตนสงฺขาโต อิริยาปถวิเสโสฯ ทิวากาลสฺมิํ เสยฺยา ฯ อรุณุคฺคมนโต ปฎฺฐาย ยาว สูริยตฺถงฺคมนา, เอตสฺมิํ กาเล สยนอิริยาปถกรณนฺติฯ เตนาห ‘‘ทิวานิปชฺชนนฺติ อโตฺถ’’ติฯ</p>


<p>ติ ตสฺมิํ ทิวาสยเน อยํ วกฺขมาโน วินิจฺฉโย เวทิตโพฺพติ โยชนาฯ ติ (ปารา. ๗๗) อยํ ปฐมปาราชิกสิกฺขาปทสฺส วินีตวตฺถูสุ อาคโต ภควตา  อาหจฺจภาสิโต ญาปกปาโฐฯ ตตฺถ ติ ทิวา นิปชฺชเนฺตนฯ นฺติ ทฺวารํ ปิทหิตฺวา นิปชฺชิตุํฯ นฺติ ญาปฺยํฯ นนุ ปาฬิยํ ‘‘อยํ นาม อาปตฺตี’’ติ น วุตฺตา, อถ กถเมตฺถ อาปตฺติ วิญฺญายตีติ โจทนํ สนฺธายาห ติอาทิฯ ตตฺถ ติ เอตสฺมิํ ทิวานิปชฺชเนฯ -สโทฺท วากฺยารมฺภโชตโก, -สโทฺท นิปาตสมุทาโย, ยทิปีตฺยโตฺถฯ ปาฬิยํ อยํ นาม อาปตฺตีติ กิญฺจาปิ น วุตฺตา, ปน ตถาปิ อสํวริตฺวา นิปชฺชนฺตสฺส อฎฺฐกถายํ (ปารา. อฎฺฐ. ๑.๗๗) ทุกฺกฎํ ยสฺมา วุตฺตํ, ตสฺมา เอตฺถ อาปตฺติ วิญฺญายตีติ โยชนาฯ เอวํ สเนฺตปิ อสติ ภควโต วจเน กถํ อฎฺฐกถายํ วุตฺตํ สิยาติ อาห ติฯ เอเตน ภควโต อนุชานนมฺปิ ตํ อกโรนฺตสฺส อาปตฺติการณํ โหตีติ ทเสฺสติฯ</p>


<p>ตตฺถ ติ อิตฺถิยา กตอชฺฌาจารวตฺถุสฺมิ’’นฺติ วิมติวิโนทนิยํ (วิ. วิ. ฎี. ๑.๗๗) วุตฺตํ, สารตฺถทีปนิยํ (สารตฺถ. ฎี. ๒.๗๗) ปน ‘‘เมถุนวตฺถุสฺมิํ อุปฺปเนฺน’’ติ วุตฺตํ, โปราณฎีกายมฺปิ ตเมว คเหตฺวา ‘‘อุปฺปเนฺน เมถุนวตฺถุสฺมิ’’นฺติ วุตฺตํ, ตเทตํ วิจาเรตพฺพํ เมถุนลกฺขณสฺส อภาวาฯ นนุ สิกฺขาปทปญฺญาปนํ นาม พุทฺธวิสโย, อถ กสฺมา  อฎฺฐกถายํ ทุกฺกฎํ วุตฺตนฺติ อาห ติอาทิฯ น เกวลํ อุปาลิเตฺถราทีหิ เอว อฎฺฐกถา ฐปิตา, อถ โข ปาฬิโต จ อตฺถโต จ พุเทฺธน ภควตา วุโตฺตฯ น หิ ภควตา อพฺยากตํ ตนฺติปทํ นาม อตฺถิ, สเพฺพสํเยว อโตฺถ กถิโต, ตสฺมา สมฺพุเทฺธเนว ติณฺณํ ปิฎกานํ อตฺถวณฺณนกฺกโมปิ ภาสิโตติ ทฎฺฐพฺพํฯ ตตฺถ ตตฺถ หิ ภควตา ปวตฺติตา ปกิณฺณกเทสนาเยว อฎฺฐกถาติฯ</p>


<p>กิํ  ปเนตฺถ เอตํ ทิวา ทฺวารํ อสํวริตฺวา นิปชฺชนฺตสฺส ทุกฺกฎาปตฺติอาปชฺชนํ อฎฺฐกถายํ วุตฺตตฺตา เอว สิทฺธํ, อุทาหุ อเญฺญนปีติ อาห ติอาทิฯ เอตํ ทุกฺกฎาปตฺติอาปชฺชนํ น เกวลํ อฎฺฐกถายํ วุตฺตตฺตา เอว สิทฺธํ, อถ โข ‘‘อตฺถาปตฺติ ทิวา อาปชฺชติ, โน รตฺติ’’นฺติ (ปริ. ๓๒๓) อิมินา ปริวารปาเฐนปิ สิทฺธํ โหตีติ โยชนาฯ กตรสฺมิํ ปน วตฺถุสฺมิํ อิทํ สิกฺขาปทํ วุตฺตนฺติ? ‘‘เตน โข ปน สมเยน อญฺญตโร ภิกฺขุ เวสาลิยํ มหาวเน กูฎาคารสาลายํ ทิวา วิหารคโต ทฺวารํ วิวริตฺวา นิปโนฺน อโหสิฯ ตสฺส องฺคมงฺคานิ วาตุปตฺถทฺธานิ อเหสุํฯ เตน โข ปน สมเยน สมฺพหุลา อิตฺถิโย คนฺธญฺจ มาลญฺจ อาทาย วิหารํ อาคมิํสุ วิหารเปกฺขิกาโยฯ อถ โข ตา อิตฺถิโย ตํ ภิกฺขุํ ปสฺสิตฺวา องฺคชาเต อภินิสีทิตฺวา ยาวทตฺถํ กตฺวา ‘ปุริสุสโภ วตาย’นฺติ วตฺวา คนฺธญฺจ มาลญฺจ อาโรเปตฺวา ปกฺกมิํสุฯ ภิกฺขู กิลินฺนํ ปสฺสิตฺวา ภควโต เอตมตฺถํ อาโรเจสุํฯ ปญฺจหิ, ภิกฺขเว, อากาเรหิ องฺคชาตํ กมฺมนิยํ โหติ ราเคน, วเจฺจน, ปสฺสาเวน, วาเตน, อุจฺจาลิงฺคปาณกทเฎฺฐนฯ อิเมหิ โข, ภิกฺขเว, ปญฺจหากาเรหิ องฺคชาตํ กมฺมนิยํ โหติฯ อฎฺฐานเมตํ, ภิกฺขเว, อนวกาโส, ยํ ตสฺส ภิกฺขุโน ราเคน องฺคชาตํ กมฺมนิยํ อสฺส, อรหํ โส, ภิกฺขเว, ภิกฺขุ, อนาปตฺติ ภิกฺขเว ตสฺส ภิกฺขุโนฯ อนุชานามิ ภิกฺขเว ทิวา ปฎิสลฺลียเนฺตน ทฺวารํ สํวริตฺวา ปฎิสลฺลียิตุ’’นฺติ (ปารา. ๗๗) เอตสฺมิํ วตฺถุสฺมิํ อิทํ วุตฺตนฺติ ทฎฺฐพฺพํฯ</p>


<p> อิทานิ ทฺวารวิเสสํ ทเสฺสตุํ นฺติอาทิมาหฯ ตตฺถ ติ สํวรณวิวรณวเสน อิโต จิโต จ ปริวตฺตนโยคฺคทฺวารเมวฯ นฺติ รุกฺขสูจิทฺวารํ กณฺฎกทฺวารญฺจฯ ‘‘รุกฺขสูจิทฺวารกณฺฎกทฺวาร’’มิเจฺจว วา  ปาโฐฯ ยํ อุโภสุ ปเสฺสสุ รุกฺขตฺถเมฺภ นิขนิตฺวา ตตฺถ วิชฺฌิตฺวา มเชฺฌ เทฺว ติโสฺส รุกฺขสูจิโย ปเวเสตฺวา กโรนฺติ, ตํ  นามฯ ปเวสนนิกฺขมนกาเล อปเนตฺวา ถกนโยคฺคํ เอกาย, พหูหิ  วา กณฺฎกสาขาหิ กตํ  นามฯ คามทฺวารสฺส ปิธานตฺถํ ปทเรน วา กณฺฎกสาขาทีหิ วา กตสฺส กวาฎสฺส อุทุกฺขลปาสกรหิตตาย เอเกน สํวริตุํ วิวริตุญฺจ อสกฺกุเณยฺยสฺส เหฎฺฐา เอกํ จกฺกํ โยเชนฺติ, เยน ปริวตฺตมานกกวาฎํ สุขถกนกํ โหติ, ตํ สนฺธาย วุตฺตํ นฺติฯ จกฺกเมว หิ ลาตพฺพเตฺถน สํวรณวิวรณตฺถาย คเหตพฺพเตฺถน จกฺกลกํ, เตน ยุตฺตกวาฎมฺปิ จกฺกลกํ นาม, เตน ยุตฺตทฺวารํ ฯ</p>


<p>มหาทฺวาเรสุ ปน เทฺว ตีณิ จกฺกลกานิ โยเชตีติ อาห ติอาทิฯ ติ เวฬุเปสิกาทีหิ กณฺฎกสาขาทีหิ จ กตถกนเกสุฯ นฺติ จกฺกลกยเนฺตน สํสรณกิฎิกายุตฺตมหาทฺวารํฯ ติ อาวุณิตฺวา, รชฺชูหิ คเนฺถตฺวา วาฯ ติ เอตฺถ กิลญฺชสาณิทฺวารมฺปิ สงฺคหํ คจฺฉติฯ วชิรพุทฺธิฎีกายํ (วชิร. ฎี. ปาราชิก ๗๖-๗๗) ปน ‘‘ทุสฺสทฺวารํ สาณิทฺวารญฺจ ทุสฺสสาณิทฺวารํฯ ทุสฺสสาณิ กิลญฺชสาณีติอาทินา วุตฺตํ สพฺพมฺปิ ทุสฺสสาณิยเมว สงฺคเหตฺวา วุตฺตํ, เอกสทิสตฺตา เอกนฺติ วุตฺต’’นฺติ วุตฺตํฯ</p>


<p> เอวํ ทฺวารวิเสสํ ทเสฺสตฺวา อิทานิ ยตฺตเกน ทฺวารํ สํวุตํ โหติ, ตํ ปมาณํ ทเสฺสตุํ ตฺยาทิมาหฯ ตตฺถ ติ มเชฺฌ ฉิทฺทํ กตฺวา ปเวสิตาฯ ติ อุปริ โยชิตาฯ อิทานิ ยตฺถ ทฺวารํ สํวริตฺวา นิปชฺชิตุํ  น สกฺกา โหติ, ตตฺถ กาตพฺพวิธิํ ทเสฺสตุํ ติอาทิ วุตฺตํฯ พหูนํ อวฬญฺชนฎฺฐาเนปิ เอกํ อาปุจฺฉิตฺวา นิปชฺชิตุํ วฎฺฎติเยวฯ ติ อิทํ ตตฺถ ภิกฺขูนํ สนฺนิหิตภาวทสฺสนตฺถํ วุตฺตํ, น เสสอิริยาปถสมงฺคิตานิวตฺตนตฺถํ, ตสฺมา นิปเนฺนปิ อาโภคํ กาตุํ วฎฺฎติฯ นิปชฺชิตฺวา นิทฺทายเนฺต ปน อาโภคํ กาตุํ น วฎฺฎติฯ อสนฺตปเกฺข ฐิตตฺตา รโห นิสชฺชาย วิย ทฺวารสํวรณํ นาม มาตุคามานํ ปเวสนิวารณตฺถํ อนุญฺญาตนฺติ อาห ติอาทิฯ</p>


<p>นฺติ อิทํ อฎฺฐกถาวจนโต อติเรกํ อาจริยสฺส วจนํฯ อิโต ปุพฺพาปรวจนํ อฎฺฐกถาวจนเมวฯ ตตฺถ นฺติ ‘‘กุรุนฺทฎฺฐกถายํ ปน…เป.… น วตฺตตี’’ติ  ยํ วจนํ อฎฺฐกถาจริเยหิ วุตฺตํ, ตํ วจนํ ยุตฺตนฺติ อโตฺถฯ นฺติ ยถา เจตฺถ กุรุนฺทิยํ วุตฺตวจนํ ยุตฺตํ, เอวํ สพฺพตฺถปิ วินิจฺฉเย โย โย เถรวาโท วา อฎฺฐกถาวาโท วา ปจฺฉา วุจฺจติ, โส โสว ปมาณนฺติ คเหตพฺพํ, ปุเร วุโตฺต เถรวาโท วา อฎฺฐกถาวาโท วา ปมาณนฺติ น คเหตพฺพนฺติ อธิปฺปาโยฯ อิทํ วจนํ อฎฺฐาเน วุตฺตํ วิย ทิสฺสติฯ กถํ? ยํ ตาว วุตฺตํ, ตํ ยุตฺตนฺติฯ ตํ อิมสฺมิํ อาปุจฺฉนอาโภคกรณวินิจฺฉเย อญฺญสฺส อยุตฺตสฺส อฎฺฐกถาวาทสฺส วา เถรวาทสฺส วา อภาวา วตฺตุํ น สกฺกาฯ น หิ ปุพฺพวาเกฺย ‘‘ภิกฺขู เอวา’’ติ อวธารณํ กตํ, อถ โข อาสนฺนวเสน วา ปฎฺฐานวเสน วา ‘‘ภิกฺขู จีวรกมฺมํ’’อิจฺจาทิกํเยว วุตฺตํฯ ยมฺปิ วุตฺตํ ‘‘เอวํ สพฺพตฺถปี’’ตฺยาทิ, ตมฺปิ อโนกาสํฯ อิมสฺมิํ วินิจฺฉเย  อญฺญสฺส อฎฺฐกถาวาทสฺส วา อาจริยวาทสฺส วา อวจนโต ปุเร ปจฺฉาภาโว จ น ทิสฺสติ, อยํ ‘‘ปมาณ’’นฺติ คเหตโพฺพ, อยํ ‘‘น คเหตโพฺพ’’ติ วตฺตพฺพภาโว จฯ</p>


<p>อุปริ ปน ‘‘โก มุจฺจติ, โก น มุจฺจตี’’ติ อิมสฺส ปญฺหสฺส วิสฺสชฺชเน มหาปจฺจริวาโท จ กุรุนฺทิวาโท จ มหาอฎฺฐกถาวาโท จาติ ตโย อฎฺฐกถาวาทา อาคตา, เอโก มหาปทุมเตฺถรวาโท, ตสฺมา ตเตฺถว ยุตฺตายุตฺตภาโว จ ปมาณาปมาณภาโว จ คเหตพฺพาคเหตพฺพภาโว จ ทิสฺสติ, ตสฺมา ตสฺมิํเยว ฐาเน วตฺตพฺพํ สิยา, สุวิมลวิปุลปญฺญาเวยฺยตฺติยสมนฺนาคเตน ปน อาจริยาสเภน อวตฺตพฺพฎฺฐาเน วุตฺตํ น สิยา, ตสฺมา อุปริ อฎฺฐกถาวาทสํสนฺทนาวสาเน มหาปทุมเตฺถเรน วุตฺตนฺติ อิมสฺส วจนสฺส ปจฺฉโต วุตฺตํ สิยา, ตํ ปจฺฉา เลขเกหิ ปริวเตฺตตฺวา ลิขิตํ ภเวยฺย, ปาราชิกกณฺฑฎฺฐกถายญฺจ อิทํ วจนํ วุตฺตํฯ ฎีกายญฺจ อิมสฺมิํ ฐาเน น วุตฺตํ, อุปริเยว วุตฺตํ, ‘‘โย จ ยกฺขคหิตโก, โย จ พนฺธิตฺวา นิปชฺชาปิโต’’ติ อิมสฺส อฎฺฐกถาวาทสฺส ปจฺฉิมตฺตา โสเยว ปมาณโต คเหตโพฺพฯ ตถา จ วกฺขติ ‘‘สพฺพตฺถ โย โย อฎฺฐกถาวาโท วา เถรวาโท วา ปจฺฉา วุจฺจติ, โส โสเยว ปมาณโต ทฎฺฐโพฺพ’’ติ, ตสฺมา อิทเมตฺถ วิจาเรตฺวา คเหตพฺพํฯ</p>


<p> อิทานิ ทฺวารํ สํวรณสฺส อนฺตราเย สติ อสํวริตฺวาปิ นิปชฺชิตุํ วฎฺฎตีติ ทเสฺสตุํ ตฺยาทิมาหฯ ติ อุปริมตลํ อาโรเปตฺวา วิสงฺขริตฺวา ภูมิยํ ปาเตตฺวา, ฉเฑฺฑตฺวา วา นิปชฺชิตุํ วฎฺฎติฯ อิทํ เอกาพทฺธตาย วุตฺตํฯ ติ เอตฺถ สเจ เอกสฺมิํ ทฺวาเร กวาฎํ วา นตฺถิ, เหฎฺฐา วุตฺตนเยน สํวริตุํ วา น สกฺกา , อิตรํ ทฺวารํ อสํวริตฺวา  นิปชฺชิตุํ วฎฺฎติฯ ติ ทฺวารโกฎฺฐเก มหาทฺวาเร, นิเสฺสณิมูเล วา ฐตฺวา ทฺวารชคฺคนกสฺสฯ ติ เอกาพทฺธวเสน อาคจฺฉเนฺต สนฺธาย วุตฺตํฯ อสํวุตทฺวาเร อโนฺตคเพฺภ วาติ โยเชตพฺพํฯ ติ คพฺภโต พหิฯ ติ เอตฺถ ทฺวารชคฺคนกสฺส ตทธีนตฺตา ตทา ตสฺส ตตฺถ สนฺนิหิตาสนฺนิหิตภาวํ อนุปธาเรตฺวาปิ อาโภคํ กาตุํ วฎฺฎติเยวาติ วทนฺติฯ</p>


<p>ติ เอตฺถ ปริเกฺขปสฺส อุเพฺพธโต ปมาณํ สหเสยฺยปฺปโหนเก วุตฺตสทิสเมวฯ วุตฺตญฺหิ สมนฺตปาสาทิกายํ (ปาจิ. อฎฺฐ. ๕๑) ‘‘ยญฺหิ เสนาสนํ อุปริ ปญฺจหิ ฉทเนหิ อเญฺญน วา เกนจิ สพฺพเมว ปฎิจฺฉนฺนํ, อยํ สพฺพจฺฉนฺนา นาม เสยฺยา…เป.… ยํ ปน เสนาสนํ ภูมิโต ปฎฺฐาย ยาว ฉทนํ อาหจฺจ ปากาเรน วา อเญฺญน วา เกนจิ อนฺตมโส วเตฺถนปิ ปริกฺขิตฺตํ, อยํ สพฺพปริจฺฉนฺนา นาม เสยฺยาฯ ฉทนํ อนาหจฺจ สพฺพนฺติเมน ปริยาเยน ทิยฑฺฒหตฺถุเพฺพเธน ปาการาทินา ปริกฺขิตฺตาปิ สพฺพปริจฺฉนฺนาเยวาติ กุรุนฺทฎฺฐกถายํ วุตฺต’’นฺติฯ ‘‘ทิยฑฺฒหตฺถุเพฺพโธ วฑฺฒกิหเตฺถน คเหตโพฺพ’’ติ สารตฺถทีปนิยํ (สารตฺถ. ฎี. ปาจิตฺติย ๓.๕๑) วิมติวิโนทนิยญฺจ (วิ. วิ. ฎี. ปาจิตฺติย ๒.๕๐-๕๑) วุตฺตํฯ นฺติ มหนฺตํ องฺคณํฯ เตน พหุชนสญฺจรณฎฺฐานํ ทเสฺสติฯ เตนาห ติอาทิฯ</p>


<p> อนาปตฺติเขตฺตภูตาย รตฺติยา สุทฺธจิเตฺตน นิปนฺนตฺตาฯ ติ อรุเณ อุคฺคเต ปพุชฺฌิตฺวา อรุณุคฺคมนํ ญตฺวา วา อญตฺวา วา อนุฎฺฐหิตฺวา สยิตสนฺตาเนน สุปติ, อุฎฺฐหิตฺวา  กตฺตพฺพสฺส ทฺวารสํวรณาทิโน อกตตฺตา อกิริยสมุฎฺฐานา อาปตฺติ โหติ อนาปตฺติเขเตฺต กตนิปชฺชนกิริยาย อนงฺคตฺตาฯ อยญฺหิ อาปตฺติ อีทิเส ฐาเน อกิริยา, ทิวา ทฺวารํ อสํวริตฺวา นิปชฺชนกฺขเณ กิริยากิริยา จ อจิตฺตกา จาติ เวทิตพฺพาฯ ปุรารุณา ปพุชฺฌิตฺวาปิ ยาว อรุณุคฺคมนา สยนฺตสฺสปิ ปุริมนเยน อาปตฺติเยวฯ</p>


<p> เอตฺถ กทา อสฺส อาปตฺตีติ? วุจฺจเต – น ตาว รตฺติยํ, ‘‘ทิวา อาปชฺชติ, โน รตฺติ’’นฺติ (ปริ. ๓๒๓) วุตฺตตฺตา อนาทริยทุกฺกฎา น มุจฺจตีติ วุตฺตทุกฺกฎํ ปน ทิวาสยนทุกฺกฎเมว น โหติ อนาทริยทุกฺกฎตฺตา  เอวฯ ‘‘อรุณุคฺคมเน ปน อจิตฺตกํ อกิริยสมุฎฺฐานํ อาปตฺติํ อาปชฺชตีติ เวทิตพฺพ’’นฺติ วิมติวิโนทนิยํ (วิ. วิ. ฎี. ๑.๗๗) วุตฺตํ, สารตฺถทีปนิยมฺปิ (สารตฺถ. ฎี. ปาราชิก ๒.๗๗) ‘‘ยถาปริเจฺฉทเมว วุฎฺฐาตีติ อรุเณ อุคฺคเตเยว อุฎฺฐหติฯ ตสฺส อาปตฺตีติ อสุทฺธจิเตฺตเนว นิปนฺนตฺตา นิทฺทายนฺตสฺสปิ อรุเณ อุคฺคเต ทิวาปฎิสลฺลานมูลิกา อาปตฺติฯ ‘เอวํ นิปชฺชโนฺต อนาทริยทุกฺกฎาปิ น มุจฺจตี’ติ วุตฺตตฺตา อสุทฺธจิเตฺตน นิปชฺชโนฺต อรุณุคฺคมนโต ปุเรตรํ อุฎฺฐหโนฺตปิ อนุฎฺฐหโนฺตปิ นิปชฺชนกาเลเยว อนาทริยทุกฺกฎํ อาปชฺชติ, ทิวาปฎิสลฺลานมูลิกํ ปน ทุกฺกฎํ อรุเณเยว อาปชฺชตี’’ติ วุตฺตํ, ตสฺมา เอวํ นิปชฺชนฺตสฺส เทฺว ทุกฺกฎานิ อาปชฺชนฺตีติ เวทิตพฺพํฯ</p>


<p>สเจ ทฺวารํ สํวริตฺวา อรุเณ อุคฺคเต อุฎฺฐหิสฺสามีติ นิปชฺชติ, ทฺวาเร จ อเญฺญหิ อรุณุคฺคมนกาเล วิวเฎปิ ตสฺส อนาปตฺติเยว ทฺวารปิทหนสฺส รตฺติทิวาภาเคสุ วิเสสาภาวาฯ อาปตฺติอาปชฺชนเสฺสว กาลวิเสโส อิจฺฉิตโพฺพ, น ตปฺปริหารสฺสาติ คเหตพฺพํฯ ‘‘ทฺวารํ สํวริตฺวา รตฺติํ  นิปชฺชตี’’ติ (ปารา. อฎฺฐ. ๑.๗๗) หิ วุตฺตํฯ ทิวา สํวริตฺวา นิปนฺนสฺส เกนจิ วิวเฎปิ ทฺวาเร อนาปตฺติเยว, อตฺตนาปิ อนุฎฺฐหิตฺวาว สติ ปจฺจเย วิวเฎปิ อนาปตฺตีติ วทนฺติ, อิทมฺปิ วิมติวิโนทนิยเมว (วิ. วิ. ฎี. ๑.๗๗) วุตฺตํฯ</p>


<p>ติ อรุเณ อุคฺคเตเยว วุฎฺฐาติ, อาปตฺติเยวาติ มูลาปตฺติํ สนฺธาย วุตฺตํฯ อนาทริยอาปตฺติ ปน ปุรารุณา อุฎฺฐิตสฺสปิ ตสฺส โหเตว ‘‘ทุกฺกฎา น มุจฺจตี’’ติ วุตฺตตฺตาฯ ติ จ ปุรารุณา อุฎฺฐหิตฺวา มูลาปตฺติยา มุโตฺตปิ อนาทริยทุกฺกฎา น มุจฺจตีติ อธิปฺปาโยฯ</p>


<p> ติ นิทฺทาภิภูตตาย เอกปเสฺสน นิปชฺชติฯ ‘‘นิทฺทาวเสน นิปชฺชตี’’ติ โวหารวเสน วุตฺตํ, ปาทานํ ปน ภูมิโต อโมจิตตฺตา อยํ นิปโนฺน นาม โหตีติ เตเนว อนาปตฺติ วุตฺตาฯ ติ กฎิฎฺฐิโต อุทฺธํ ปิฎฺฐิกณฺฎเก อปฺปมตฺตกํ ปเทสํ ภูมิํ อผุสาเปตฺวา สุปนฺตสฺสฯ กฎิฎฺฐิํ ปน ภูมิํ ผุสาเปนฺตสฺส สยนํ นาม น โหติฯ ปิฎฺฐิปสารณลกฺขณา หิ เสยฺยา ทีฆา, วนฺทนาทีสุปิ ติริยํ ปิฎฺฐิกณฺฎกานํ  ปสาริตตฺตา นิปชฺชนเมวาติ อาปตฺติ ปริหริตพฺพาวฯ วนฺทนาปิ หิ ปาทมูเล นิปชฺชตีติอาทีสุ นิปชฺชนเมว วุตฺตาฯ ติ ปกฺขลิตา ปติโต วิย สหสา วุฎฺฐาติ,  ปตนกฺขเณ อวิสยตฺตา, วิสเย ชาเต สหสา วุฎฺฐิตตฺตา จฯ ยสฺส ปน วิสญฺญิตาย ปจฺฉาปิ อวิสโย เอว, ตสฺส อนาปตฺติเยว ปตนกฺขเณ วิยฯ ติ อิมินา วิสเยปิ อกรณํ ทเสฺสติ, เตเนว ตสฺส อาปตฺตีติ วุตฺตํฯ</p>


<p>อิทานิ  อฎฺฐกถาวาทสํสนฺทนํ กาตุํ ติอาทิมาหฯ ตตฺถ นฺติอาทีสุ ติ อุฬุมฺปํ วุจฺจติ, ตสฺมิํ นิสีทิตฺวา กตตฺตา ตเมว นามํ ชาตํฯ กุรุนฺทิวลฺลิวิหาโร นาม อตฺถิ, ตตฺถ กตตฺตา ติ นามํ ชาตํฯ  นาม สงฺคีติตฺตยมารุฬฺหา เตปิฎกสฺส พุทฺธวจนสฺส อฎฺฐกถาฯ ยา มหามหินฺทเตฺถเรน ตมฺพปณฺณิทีปํ อาภตา, ตมฺพปณฺณิเยหิ เถเรหิ ปจฺฉา สีหฬภาสาย อภิสงฺขตา จ โหติฯ ติ เอกปสฺสภญฺชเนน ปาเท ภูมิโต อโมเจตฺวา เอกปเสฺสน สรีรํ ภญฺชิตฺวา นิปโนฺนติ วุตฺตํ โหติฯ มหาอฎฺฐกถายํ ปน มหาปทุมเตฺถเรน วุตฺตนฺติ สมฺพโนฺธฯ เตน มหาอฎฺฐกถาย ลิขิตมหาปทุมเตฺถรวาเท ‘‘อย’’นฺติ ทเสฺสติฯ ‘‘มุจฺฉิตฺวา ปติตตฺตา อวิสยตฺตา อาปตฺติ น ทิสฺสตี’’ติ เถเรน วุตฺตํฯ อาจริยา ปน ยถา ยกฺขคหิตโก พนฺธิตฺวา นิปชฺชาปิโต จ ปรวโส โหติ, เอวํ อปรวสตฺตา มุจฺฉิตฺวา ปติโต กญฺจิกาลํ ชานิตฺวา นิปชฺชตีติ อนาปตฺติํ น วทนฺติ, วิสญฺญิเต ปน สติ อนาปตฺติเยวฯ</p>


<p>ติอาทิ มหาอฎฺฐกถายเมว วจนํ, ตเทว ปจฺฉา วุตฺตตฺตา ปมาณํฯ ยกฺขคหิตคฺคหเณเนว เจตฺถ วิสญฺญิภูโตปิ สงฺคหิโต, เอกภเงฺคน นิปโนฺน ปน อนิปนฺนตฺตา อาปตฺติโต มุจฺจติเยวาติ คเหตพฺพํฯ สารตฺถทีปนิยญฺจ (สารตฺถ. ฎี. ๒.๗๗) ‘‘โย จ ยกฺขคหิตโก, โย จ พนฺธิตฺวา นิปชฺชาปิโต’’ติ อิมสฺส อฎฺฐกถาวาทสฺส ปจฺฉิมตฺตา โสเยว ปมาณโต คเหตโพฺพ, ตถา จ วกฺขติ ‘‘สพฺพตฺถ โย โย อฎฺฐกถาวาโท วา ปจฺฉา วุจฺจติ, โส โสเยว ปมาณโต คเหตโพฺพ’’ติฯ อิมสฺมิํ ฐาเน อิมสฺส อฎฺฐกถาปาฐสฺส อานีตตฺตา อิมสฺมิํ วินยสงฺคหปฺปกรเณปิ  อิมสฺมิํเยว ฐาเน โส ปาโฐ วตฺตโพฺพติ โน ขนฺติฯ เอตฺถ จ ‘‘รตฺติํ ทฺวารํ วิวริตฺวา นิปโนฺน อรุเณ อุคฺคเต อุฎฺฐาติ, อนาปตฺตี’’ติอาทิวจนโต อรุณุคฺคมเน สํสยวิโนทนตฺถํ อรุณกถา วตฺตพฺพาฯ ตตฺริทํ วุจฺจติ –</p>


<p>
‘‘โก  
เอส อรุโณ นาม;  
  
เกน โส อรุโณ ภเว;  
  
กีทิโส ตสฺส วณฺณา ตุ;  
  
สณฺฐานํ กีทิสํ ภเวฯ  
</p>
  
<p>
‘‘กิสฺมิํ กาเล จ เทเส จ, อรุโณ สมุคจฺฉติ;  
  
กิํ ปจฺจกฺขสิโทฺธ เอโส, อุทาหุ อนุมานโต’’ติฯ  
</p>
  
<p>ตตฺถ ติ เอตฺถ เอส อรุโณ นาม สูริยสฺส ปภาวิเสโสฯ วุตฺตเญฺหตํ อภิธานปฺปทีปิกายํ –</p>


‘‘สูรโสฺสทยโต ปุพฺพุฎฺฐิตรํสิ สิยารุโณ’’ติ;  
</p>
  
<p>ตฎฺฎีกายญฺจ ‘‘สูรสฺส อุทยโต ปุเพฺพ อุฎฺฐิตรํสิ อรุโณ นาม สิยา’’ติฯ วิมติวิโนทนีนามิกายํ วินยฎีกายญฺจ (วิ. วิ. ฎี. ๑.๔๖๓) ‘‘อรุโณติ เจตฺถ สูริยุคฺคมนสฺส ปุเรจโร วฑฺฒนฆนรโตฺต ปภาวิเสโสติ ทฎฺฐโพฺพ’’ติ วุตฺตํ, ตสฺมา สูริยปฺปภาเยว อรุโณ นาม, น อโญฺญติ ทฎฺฐพฺพํฯ ติ เอตฺถ อรุโณ วโณฺณ อสฺสาติ อรุโณ, กิญฺจิรตฺตวณฺณสมนฺนาคโตติ อโตฺถฯ อถ วา อรติ คจฺฉติ รตฺตวณฺณภาเวน ปวตฺตตีติ อรุโณฯ วุตฺตเญฺหตํ อภิธานปฺปทีปิกาฎีกายํ ‘‘อรุณวณฺณตาย อรติ คจฺฉตีติ อรุโณ’’ติฯ ติ เอตฺถ อพฺยตฺตรตฺตวโณฺณ ตสฺส วโณฺณ ภเวฯ วุตฺตญฺหิ อภิธานปฺปทีปิกายํ ‘‘อรุโณ กิญฺจิรโตฺตถา’’ติฯ ตฎฺฎีกายญฺจ  ‘‘กิญฺจิรโตฺต อพฺยตฺตรตฺตวโณฺณ อรุโณ นาม ยถา มจฺฉสฺส อกฺขี’’ติฯ วิมติวิโนทนิยญฺจ (วิ. วิ. ฎี. ๑.๔๖๓) ‘‘วฑฺฒนฆนรโตฺต ปภาวิเสโส’’ติ, ตสฺมา สูริยสฺส รตฺตปฺปภาเยว อรุโณ นาม, น เสตปฺปภาทโยติ ทฎฺฐพฺพํฯ ยทิ เอวํ ปาติโมกฺขฎฺฐปนกฺขนฺธกวณฺณนาย วิมติวิโนทนิยํ (วิ. วิ. ฎี. จูฬวคฺค ๒.๓๘๓) ‘‘ปาฬิยํ ปน ติ โอทาตทิสามุขตาย ตุฎฺฐมุขิยา’’ติ วุตฺตํ, ตํ กถํ ยุเชฺชยฺยาติ, โน น ยุเชฺชยฺยฯ ตตฺถ หิ อรุณุคฺคตกาเล อรุโณภาเสน โอทาตทิสามุขภาโว วุโตฺต, น อรุโณภาสสฺส โอทาตภาโวฯ วุตฺตเญฺหตํ อุทานฎฺฐกถายํ (อุทา. อฎฺฐ. ๒๓) ติ อรุณสฺส อุคฺคตตฺตา  เอว อรุโณภาย สูริยาโลกูปชีวิโน สเตฺต นนฺทาปนมุขิยา รตฺติยา ชาตาย วิภายมานายาติ อโตฺถ’’ติฯ</p>


<p>ชาตกฎฺฐกถายญฺจ –</p>


<p>
‘‘ชิฆญฺญรตฺติํ อรุณสฺมิมุหเต;  
  
ยา ทิสฺสติ อุตฺตมรูปวณฺณินี;  
  
ตถูปมา มํ ปฎิภาสิ เทวเต;  
  
อาจิกฺข เม ตํ กตมาสิ อจฺฉรา’’ติฯ (ชา. อฎฺฐ. ๕.๒๑.๒๕๔);  
</p>
  
<p>อิมสฺส คาถาย อตฺถวณฺณนายํ ‘‘ตตฺถ นฺติ ปจฺฉิมรตฺติํ, รตฺติปริโยสาเนติ อโตฺถฯ ติ อรุเณ อุคฺคเตฯ ติ ยา ปุรตฺถิมา ทิสา รตฺตวณฺณตาย อุตฺตมรูปธรา หุตฺวา ทิสฺสตี’’ติฯ เอวํ อรุณุคฺคตสมเย ปุรตฺถิมทิสาย รตฺตวณฺณตา วุตฺตา, ตสฺมา ตสฺมิํ สมเย อรุณสฺส อุฎฺฐิตตฺตา ปุรตฺถิมาย ทิสาย รตฺตภาโค สูริยาโลกสฺส ปตฺถฎตฺตา เสสทิสานํ โอทาตภาโว วิญฺญายติฯ</p>


<p>  ติ เอตฺถ อรุณสฺส ปาเฎกฺกํ สณฺฐานํ นาม นตฺถิ รสฺมิมตฺตตฺตาฯ ยตฺตกํ ปเทสํ ผรติ, ตตฺตกํ ตสฺส สณฺฐานนฺติ ทฎฺฐพฺพํฯ อถ วา ปุรตฺถิมทิสาสณฺฐานํฯ วุตฺตญฺหิ ชาตกฎฺฐกถายํ (ชา. อฎฺฐ. ๕.๒๑.๒๕๕) ‘‘ปุรตฺถิมทิสา รตฺตวณฺณตาย อุตฺตมรูปธรา หุตฺวา ทิสฺสตี’’ติฯ</p>


<p>ติ เอตฺถ เอส อรุโณ สูริยุคฺคมนสฺส ปุเร กาเล ปุรตฺถิมทิสายํ อุคฺคจฺฉติฯ วุตฺตเญฺหตํ อุทานฎฺฐกถายํ (อุทา. อฎฺฐ. ๒๓) ติ อุคฺคเต อรุเณ, อรุโณ นาม ปุรตฺถิมทิสายํ สูริโยทยโต ปุเรตรเมว อุฎฺฐิโตภาโส’’ติฯ อภิธานปฺปทีปิกายญฺจ ‘‘สูรโสฺสทยโต ปุพฺพุฎฺฐิตรํสี’’ติฯ</p>


<p>ติ เอตฺถ อยํ อรุโณ นาม ปจฺจกฺขสิโทฺธ เอว , น อนุมานสิโทฺธฯ กสฺมา วิญฺญายตีติ เจ? จกฺขุวิญฺญาณโคจรวณฺณายตนภาวโตฯ อกฺขสฺส ปตีติ ปจฺจกฺขํ, จกฺขุรูปานํ อภิมุขภาเวน อาปาถคตตฺตา จกฺขุวิญฺญาณํ โหติฯ วุตฺตเญฺหตํ ภควตา ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ (ม. นิ. ๑.๒๐๔, ๔๐๐; ๓.๔๒๑, ๔๒๕, ๔๒๖; สํ. นิ. ๒.๔๓, ๔๔, ๔๕, สํ. นิ. ๔.๖๐; กถา. ๔๖๕, ๔๖๗), ตสฺมา อยํ อรุณวโณฺณ จกฺขุนา ทิสฺวา ชานิตพฺพโต ปจฺจกฺขสิโทฺธเยว โหติ, น เอวํ สติ เอวํ ภเวยฺยาติ อนุมาเนน ปุนปฺปุนํ จินฺตเนน สิโทฺธติฯ อิมํ ปญฺหวิสฺสชฺชนํ สาธุกํ มนสิ กริตฺวา ปณฺฑิเตหิ รโตฺตภาโสเยว อรุโณติ ปเจฺจตโพฺพ สลฺลเกฺขตโพฺพติฯ</p>


<p>กสฺมา ปน อิมสฺมิํ ฐาเน อรุณกถา วุตฺตาติ? อิมิสฺสา อรุณกถาย มหาวิสยภาวโตฯ กถํ? อุโปสถิกา อุปาสกา จ อุปาสิกาโย จ อรุณุคฺคมนํ ตถโต  อชานนฺตา อนุคฺคเตเยว อรุเณ อุคฺคตสญฺญาย ขาทนียํ วา ขาทนฺติ, โภชนียํ วา ภุญฺชนฺติ, มาลาคนฺธาทีนิ วา ธาเรนฺติ, ตโต เตสํ สีลํ ภิชฺชติฯ สามเณรา ตเถว วิกาลโภชนํ ภุญฺชิตฺวา สีลวินาสํ ปาปุณนฺติฯ นิสฺสยปฎิปนฺนกา ภิกฺขู อาจริยุปชฺฌาเยหิ วินา พหิสีเม จรนฺตา นิสฺสยปฺปสฺสมฺภนํ ปาปุณนฺติ, อโนฺตวเสฺส ภิกฺขู อุปจารสีมโต พหิคจฺฉนฺตา วสฺสเจฺฉทํ, เตจีวริกา ภิกฺขู อพทฺธสีมายํ จีวเรน วิปฺปวสนฺตา นิสฺสคฺคิยปาจิตฺติยํ, ตถา สตฺตพฺภนฺตรสีมายํ, สหเสยฺยปฺปโหนกฎฺฐาเน อนุปสมฺปนฺนมาตุคาเมหิ สห สยนฺตา ปาจิตฺติยํ, ตถา ยาวกาลิกํ ภุญฺชนฺตา ภิกฺขู, ปาริวาสิกาทโย วตฺตํ นิกฺขิปนฺตา รตฺติเจฺฉทํฯ เอวมาทิอเนกาทีนวสมฺภวโต ลชฺชิเปสลานํ ภิกฺขูนํ ตถโต อรุณุคฺคมนสฺส ชานนตฺถํ วุตฺตาติ ทฎฺฐพฺพาฯ</p>


<p>เกจิ ปน ภิกฺขู อฑฺฒรตฺติสมเย ฆฎิสุญฺญตฺตา อฑฺฒรตฺติกาลํ อติกฺกมฺม อญฺญทิวโส โหติ, ตสฺมา ตสฺมิํ กาเล อรุณํ อุฎฺฐิตํ นาม โหตีติ มญฺญมานา อฑฺฒรตฺติํ อติกฺกมฺม ขาทนียโภชนียาทีนิ ภุญฺชนฺติ, เต ปน พุทฺธสมยํ อชานนฺตา เวทสมยเมว มนสิ กโรนฺตา เอวํ กโรนฺติ, ตสฺมา เตสํ ตํกรณํ ปมาณํ น โหติฯ พหโว ปน ภิกฺขู อรุณสฺส ปจฺจกฺขภาวํ อชานนฺตา อนุมานวเสน จินฺติตุญฺจ อสโกฺกนฺตา อนุสฺสววเสเนว ปรวจนํ สทฺทหนฺตา อมฺหากํ อาจริยา อรุณุคฺคมนเวลายํ อุฎฺฐาย คจฺฉนฺตา สูริยุคฺคมนเวลายํ ทฺวิสหสฺสทณฺฑปฺปมาณํ ฐานํ ปาปุณนฺติ, ติสหสฺสทณฺฑปฺปมาณํ ฐานํ ปาปุณนฺตีติ  จ วทนฺติฯ อิมมฺหา วิหารา อสุกํ นาม วิหารํ อสุกํ นาม เจติยํ อสุกํ นาม คามํ ปาปุณนฺตีติอาทีนิ จ วทนฺตีติ เอวํ อนุสฺสววจนํ วทนฺติ, ตมฺปิ อปฺปมาณํฯ กสฺมา? อทฺธานํ นาม พลวนฺตสฺส ชวสมฺปนฺนสฺส จ รสฺสํ โหติ, ทุพฺพลสฺส สนฺตสฺส จ ทีฆํ โหติฯ วุตฺตญฺหิ ภควตา –</p>


<p>
‘‘ทีฆา  
ชาครโต รตฺติ, ทีฆํ สนฺตสฺส โยชนํ;  
  
ทีโฆ พาลาน สํสาโร, สทฺธมฺมํ อวิชานต’’นฺติฯ (ธ. ป. ๖๐);  
</p>
  
<p>ตสฺมา อทฺธานํ นาม สเพฺพสํ เอกสทิสํ น โหตีติ อรุณุคฺคมนสฺส ลกฺขณํ ภวิตุํ น สกฺกา, น จ เต อายสฺมโนฺต ปิฎกตฺตยโต กิญฺจิ สาธกภูตํ วจนํ อาหรนฺติ, อสกฺขิกํ อฑฺฑํ กโรนฺติ วิย ยถาชฺฌาสยเมว วทนฺตีติ ปมาณํ น โหติฯ</p>


<p>อเญฺญ ปน –</p>


<p>
‘‘อตีตรตฺติยา ยาโม;  
  
ปจฺฉิโมฑฺฒมมุสฺส วา;  
  
ภาวินิยาทิปฺปหาโร;  
  
ตทฑฺฒํ วาชฺชเตหฺย โหติ –  
</p>
  
<p>กจฺจายนสารปฺปกรณาคตํ คาถํ วตฺวา อตีตรตฺติยา ปจฺฉิโม ยาโม อชฺช ปริยาปโนฺน, ตสฺมา ปจฺฉิมยามสฺส อาทิโต ปฎฺฐาย อรุณํ อุคฺคจฺฉตี’’ติ วทนฺติฯ อยํ วาโท สการณสญฺญาปกตฺตา ปุริเมหิ พลวา โหติ, เอวํ สเนฺตปิ อยุโตฺตเยวฯ กสฺมา? อยญฺหิ คาถา พาหิรสทฺทสเตฺถ ชงฺคทาสปฺปกรเณ วุตฺตนเยน อชฺช ภวา อชฺชตนีติ วุตฺตอชฺชโวหารสฺส ปวตฺตนกาลํ ทเสฺสตุํ วุตฺตา, น ปิฎกตฺตเย วุตฺตสฺส อรุณุคฺคมนสฺส กาลํ ทเสฺสตุํ, ตสฺมา อญฺญสาธฺยสฺส อญฺญสาธเกน สาธิตตฺตา อยุโตฺตเยวฯ</p>


<p>อปเร ปน ‘‘ปหาโร ยามสญฺญิโต’’ติ อภิธานปฺปทีปิกายํ วุตฺตตฺตา ปหารยามสทฺทานํ เอกตฺถตฺตา ตเตฺถว ‘‘ติยามา สํวรี ภเว’’ติ วุตฺตตฺตา รตฺติยา จ ติยามภาวโต ปาฬิยญฺจ (อุทา. ๔๕; จูฬว. ๓๘๓) ‘‘อภิกฺกนฺตา , ภเนฺต, รตฺติ, นิกฺขโนฺต ปจฺฉิโม ยาโม, อุทฺธโสฺต อรุโณ’’ติ อาคตตฺตา อิทานิ  รตฺติยา จตูสุ ปหาเรสุ ตติยปฺปหารสฺส อวสาเน อรุโณ อุคฺคโต, ตสฺมา อวเสสเอกปฺปหารมโตฺต กาโล ทิวสภาคํ ภชตีติ วเทยฺยุํ, อยํ วาโท ตติยวาทโตปิ พลวตโรฯ กสฺมา? ญาปกญาปฺยานํ อนุรูปภาวโตฯ ตถา หิ ‘‘ปหาโร ยามสญฺญิโต’’ติ อยํ ญาปโก ปหารยามานํ เอกตฺถภาวสฺส อนุรูโป, ‘‘ติยามา สํวรีภเว’’ติ อยํ รตฺติยา ติยามภาวสฺส, ‘‘ปาฬิยญฺจา’’ติอาทิ ตติยปฺปหารสฺส อวสาเน อรุณุคฺคมนสฺส, ตถาปิ อยุโตฺตเยว โหติฯ กสฺมา? ‘‘อวเสสเอกปฺปหารมโตฺต กาโล ทิวสภาคํ ภชตี’’ติ วจนสฺส วิรุทฺธตฺตาฯ มชฺฌิมเทเส หิ ทสฆฎิกาปมาณสฺส กาลสฺส เอกปฺปหารตฺตา สพฺพา รตฺติ ติยามาว โหติ, น จตุยามา, อิทานิ ปน ปจฺจนฺตวิสเยสุ สตฺตฎฺฐฆฎิกามตฺตสฺส กาลสฺส เอกปฺปหารกตตฺตา จตุปฺปหารา ภวติ, ตสฺมา มชฺฌิมเทสโวหารํ คเหตฺวา อภิธานปฺปทีปิกายญฺจ ‘‘ติยามา สํวรี ภเว’’ติ วุตฺตํ, ปาฬิยญฺจ (อุทา. ๔๕; จูฬว. ๓๘๓) ‘‘นิกฺขโนฺต ปจฺฉิโม ยาโม, อุทฺธโสฺต อรุโณ’’ติ, ตสฺมา รตฺติปริโยสาเนเยว อรุโณ อุคฺคโตติ ทฎฺฐโพฺพฯ ตถา หิ วุตฺตํ วิมติวิโนทนิยํ (วิ. วิ. ฎี. มหาวคฺค ๒.๒๐๑) ‘‘ตถา ปาริวาสิกาทีนมฺปิ อรุณํ อนุฎฺฐาเปตฺวา วตฺตํ นิกฺขิปนฺตานํ รตฺติเจฺฉโท วุโตฺต, อุคฺคเต อรุเณ นิกฺขิปิตพฺพนฺติ หิ วุตฺต’’นฺติฯ</p>


<p>สหเสยฺยสิกฺขาปเทปิ (ปาจิ. ๕๒-๕๔) ‘‘อนุปสมฺปเนฺนหิ สห นิวุตฺถภาวปริโมจนตฺถํ ปุรารุณา นิกฺขมิตฺวา’’ติอาทิ วุตฺตํฯ เอวํ จีวรวิปฺปวาสาทีสุ จ สพฺพตฺถ รตฺติปริโยสาเน อาคมนวเสน อรุณุคฺคมนํ ทสฺสิตํ, น อตีตารุณวเสนาติฯ ชาตกฎฺฐกถายมฺปิ (ชา. อฎฺฐ. ๕.๒๑.๒๕๕) ‘‘รตฺติปริโยสาเนติ อโตฺถ’’ติฯ น เกวลํ มชฺฌิมเทเสสุ รตฺติยาเยว ติปฺปหารภาโว โหติ , อถ โข ทิวสสฺสปิฯ ตถา หิ วุตฺตํ อฎฺฐสาลินิยํ (ธ. ส. อฎฺฐ. นิทานกถา) ‘‘สมฺมาสมฺพุทฺธสฺส อภิธมฺมเทสนาปริโยสานญฺจ เตสํ ภิกฺขูนํ สตฺตปฺปกรณอุคฺคหณญฺจ เอกปฺปหาเรเนว โหตี’’ติ, มูลฎีกายญฺจ (ธ. ส. มูลฎี. นิทานกถาวณฺณนา)  เอตฺถ ติ ทิวสสฺส ตติยภาโค วุจฺจตี’’ติ, ตสฺมา เอโก รตฺติทิโว ฉปฺปหาโร โหตีติ วิญฺญายติฯ เอวํ มชฺฌิมเทสโวหาเรน ติยามสงฺขาตสฺส ติปฺปหารสฺส อวสาเน สพฺพรตฺติปริโยสาเน อุฎฺฐิตํ อรุณํ ปจฺจนฺตเทสโวหาเรน ติปฺปหารสฺส อวสาเนติ คเหตฺวา เอกปฺปหาราวเสสกาเล อรุโณ อุคฺคโตติ วุตฺตตฺตา อยมฺปิ วาโท อยุโตฺตเยว โหตีติ ทฎฺฐโพฺพฯ</p>


<p>พหโว  ปน ปณฺฑิตา ‘‘ขุทฺทสิกฺขานิสฺสเย วุตฺตํ –</p>


<p>
‘เสตรุณญฺจ ปฐมํ, ทุติยํ นนฺทิยาวฎฺฎํ;  
  
ตติยํ ตมฺพวณฺณญฺจ, จตุตฺถํ คทฺรภํ มุข’นฺติฯ –  
</p>
  
<p>อิมํ คาถํ นิสฺสาย เอกรตฺติยํ อรุโณ จตุกฺขตฺตุํ อุฎฺฐหติ, ตตฺถ ปฐมํ เสตวณฺณํ โหติ, ทุติยํ นนฺทิยาวฎฺฎปุปฺผวณฺณํ โหติ, ตติยํ ตมฺพวณฺณํ โหติ, จตุตฺถํ คทฺรภมุขวณฺณํ โหตี’’ติ วตฺวา รโตฺตภาสโต ปุเรตรํ อตีตรตฺติกาเลเยว วตฺตนิกฺขิปนาทิกมฺมํ กโรนฺติฯ เตสํ ตํ กรณํ อนิสมฺมการิตํ อาปชฺชติฯ อยญฺหิ คาถา เนว ปาฬิยํ ทิสฺสติ, น อฎฺฐกถายํ, น ฎีกาสุ, เกวลํ นิสฺสเย เอว, นิสฺสเยสุ จ เอกสฺมิํเยว ขุทฺทสิกฺขานิสฺสเย ทิสฺสติ, น อญฺญนิสฺสเยสุ, ตตฺถาปิ เนว ปุพฺพาปรสมฺพโนฺธ ทิสฺสติ, น เหตุผลาทิภาโว, น จ ลิงฺคนิยโมติ น นิสฺสยการาจริเยน ฐปิตา ภเวยฺย, อถ โข ปจฺฉา อเญฺญหิ เลขเกหิ วา อตฺตโน อิจฺฉานุรูปํ ลิขิตา ภเวยฺย, ตสฺมา อยํ คาถา กุโต อาภตา ปาฬิโต วา อฎฺฐกถาโต  วา ฎีกาโต วา วินยโต วา สุตฺตนฺตโต วา อภิธมฺมโต วาติ ปภวํ อปริเยสิตฺวา นิสฺสเย ทิฎฺฐมตฺตเมว สารโต คเหตฺวา ปาฬิยฎฺฐกถาฎีกาสุ วุตฺตวจนํ อนิสาเมตฺวา กตตฺตา อนิสมฺมการิตํ อาปชฺชติฯ</p>


<p>ตตฺรายํ ปาฬิ ‘‘เตน โข ปน สมเยน พุโทฺธ ภควา สีตาสุ เหมนฺติกาสุ รตฺตีสุ อนฺตรฎฺฐกาสุ หิมปาตสมเย รตฺติํ อโชฺฌกาเส เอกจีวโร นิสีทิ, น ภควนฺตํ สีตํ อโหสิฯ นิกฺขเนฺต ปฐเม ยาเม สีตํ ภควนฺตํ อโหสิ, ทุติยํ ภควา จีวรํ ปารุปิ, น ภควนฺตํ สีตํ อโหสิฯ นิกฺขเนฺต มชฺฌิเม ยาเม สีตํ ภควนฺตํ อโหสิ, ตติยํ ภควา จีวรํ ปารุปิ, น ภควนฺตํ สีตํ อโหสิฯ นิกฺขเนฺต ปจฺฉิเม ยาเม อุทฺธเสฺต อรุเณ นนฺทิมุขิยา รตฺติยา สีตํ ภควนฺตํ อโหสิ, จตุตฺถํ ภควา จีวรํ ปารุปิ, น ภควนฺตํ สีตํ อโหสี’’ติฯ อยํ มหาวเคฺค (มหาว. ๓๔๖) จีวรกฺขนฺธกาคตา วินยปาฬิฯ ปาฬิยํ ติ ตุฎฺฐิมุขิยา, ปสนฺนทิสามุขายาติ อโตฺถฯ อยํ ตํสํวณฺณนาย วิมติวิโนทนีปาโฐ (วิ. วิ. ฎี. มหาวคฺค ๒.๓๔๖)ฯ</p>


<p>‘‘เตน โข ปน สมเยน พุโทฺธ ภควา สาวตฺถิยํ วิหรติ ปุพฺพาราเม มิคารมาตุปาสาเท ฯ เตน โข ปน สมเยน ภควา ตทหุโปสเถ ภิกฺขุสงฺฆปริวุโต นิสิโนฺน โหติฯ อถ โข อายสฺมา อานโนฺท อภิกฺกนฺตาย รตฺติยา นิกฺขเนฺต ปฐเม ยาเม อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – อภิกฺกนฺตา, ภเนฺต รตฺติ, นิกฺขโนฺต ปฐโม ยาโม, จิรนิสิโนฺน ภิกฺขุสโงฺฆ, อุทฺทิสตุ, ภเนฺต, ภควา ภิกฺขูนํ ปาติโมกฺขนฺติฯ เอวํ วุเตฺต ภควา ตุณฺหี อโหสิฯ ทุติยมฺปิ โข อายสฺมา  อานโนฺท อภิกฺกนฺตาย รตฺติยา นิกฺขเนฺต มชฺฌิเม ยาเม อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – อภิกฺกนฺตา, ภเนฺต, รตฺติ, นิกฺขโนฺต มชฺฌิโม ยาโม, จิรนิสิโนฺน ภิกฺขุสโงฺฆ, อุทฺทิสตุ, ภเนฺต, ภควา ภิกฺขูนํ ปาติโมกฺขนฺติฯ ทุติยมฺปิ ภควา ตุณฺหี อโหสิฯ ตติยมฺปิ โข อายสฺมา อานโนฺท อภิกฺกนฺตาย รตฺติยา นิกฺขเนฺต ปจฺฉิเม ยาเม อุทฺธเสฺต อรุเณ นนฺทิมุขิยา รตฺติยา อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – อภิกฺกนฺตา, ภเนฺต, รตฺติ, นิกฺขโนฺต ปจฺฉิโม ยาโม, อุทฺธสฺตํ อรุณํ, นนฺทิมุขี รตฺติ, จิรนิสิโนฺน ภิกฺขุสโงฺฆ, อุทฺทิสตุ ภเนฺต ภควา ภิกฺขูนํ ปาติโมกฺขนฺติฯ อปริสุทฺธา, อานนฺท, ปริสา’’ติ (จูฬว. ๓๘๓)ฯ อยํ จูฬวเคฺค ปาติโมกฺขฎฺฐปนกฺขนฺธกาคตา อปราปิ วินยปาฬิฯ</p>


<p>ติ อรุณุฎฺฐิตกาเล ปีติมุขา วิย รตฺติ ขายติฯ เตนาห ‘‘นนฺทิมุขิยา’’ติ (จูฬว. อฎฺฐ. ๓๘๓) อยํ ตํสํวณฺณนาภูตสมนฺตปาสาทิกฎฺฐกถาปาโฐฯ ติ ปริกฺขีณาฯ ติ อุคฺคเต อรุณสีเสฯ ติ ตุฎฺฐิมุขิยาฯ อยํ ตํสํวณฺณนาภูตสารตฺถทีปนีปาโฐ (สารตฺถ. ฎี. จูฬวคฺค ๓.๓๘๓)ฯ ปาฬิยํ ติ โอทาตทิสามุขิตาย ตุฎฺฐมุขิยาฯ อยํ ตํสํวณฺณนาย (วิ. วิ. ฎี. จูฬวคฺค ๒.๒๘๓) วิมติวิโนทนีปาโฐฯ</p>


<p>‘‘ตติยมฺปิ โข อายสฺมา อานโนฺท อภิกฺกนฺตายรตฺติยา นิกฺขเนฺต ปจฺฉิเม ยาเม อุทฺธเสฺต อรุเณ นนฺทิมุขิยา รตฺติยา อุฎฺฐายาสนา เอกํสํ จีวรํ กตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – อภิกฺกนฺตา, ภเนฺต, รตฺติ, นิกฺขโนฺต ปจฺฉิโม ยาโม, อุทฺธโสฺต อรุโณ, นนฺทิมุขี รตฺติ, จิรนิสินฺนา อาคนฺตุกา ภิกฺขู, ปฎิสโมฺมทตุ, ภเนฺต, ภควา  อาคนฺตุเก ภิกฺขู’’ติฯ อยํ อุทานาคตา สุตฺตนฺตปาฬิ (อุทา. ๔๕)ฯ   ติ อุคฺคเต อรุเณฯ อรุโณ นาม ปุรตฺถิมทิสายํ สูริโยทยโต ปุเรตรเมว อุฎฺฐิโตภาโสฯ ติ อรุณสฺส อุคฺคตตฺตา เอว อรุโณภาย สูริยาโลกูปชีวิโน สเตฺต นนฺทาปนมุขิยา รตฺติยา ชาตาย, วิภายมานายาติ อโตฺถฯ อยํ ตํสํวณฺณนาภูตา อุทานฎฺฐกถา (อุทา. อฎฺฐ. ๒๓)ฯ</p>


<p>อิติ เอตฺตกาสุ วินยสุตฺตนฺตาคตาสุ ปาฬิยฎฺฐกถาฎีกาสุ เอกสฺมิมฺปิฐาเน อรุโณ จตุกฺขตฺตุํ อุคฺคโตติ นตฺถิ, เอกวารเมว วุโตฺตฯ จตุพฺพิธวณฺณสมนฺนาคโตติปิ นตฺถิ, เอกวโณฺณ เอว วุโตฺตฯ ชาตกฎฺฐกถายมฺปิ (ชา. อฎฺฐ. ๕.๒๑.๒๕๕) รตฺตวโณฺณ เอว วุโตฺต, น เสตวณฺณาทิโกฯ ติ จ สเตฺต นนฺทาปนทิสามุขี รตฺติ เอว วุตฺตา, น อรุณสฺส นนฺทิยาวฎฺฎปุปฺผสทิสวณฺณตาฯ เตนาห ‘‘สเตฺต นนฺทาปนมุขิยา รตฺติยา’’ติฯ เอวํ อภิธานปฺปทีปิกาปกรณวจเนน วิรุทฺธตฺตา ปาฬิยฎฺฐกถาทีหิ อสํสนฺทนโต ทุพฺพลสาธกตฺตา จ อยมฺปิ วาโท อยุโตฺตเยวาติ ทฎฺฐโพฺพ, ตสฺมา สมฺมาสมฺพุทฺธสฺส อาณํ อนติกฺกเนฺตน ลชฺชิภิกฺขุนา ยทิ เกนจิ อปฺปฎิจฺฉเนฺน วิวโฎกาเส โหติ, มจฺฉกฺขิสมานอพฺยตฺตรโตฺตภาสสฺส ปญฺญายมานกาลโต ปฎฺฐาย วตฺตนิกฺขิปนาทิกมฺมํ กาตพฺพํฯ</p>


<p>ยทิ ปน ปพฺพตาทินา ปฎิจฺฉนฺนฎฺฐานํ โหติ, ยตฺตเกน กาเลน วิวฎฎฺฐาเน รโตฺตภาโส ปญฺญายติ, สูริยมณฺฑลสฺส ทิสฺสนกาลโต เอกฆฎิกามเตฺตน วา ทฺวิฆฎิกามเตฺตน วา ตตฺตกํ กาลํ สลฺลเกฺขตฺวา อิมสฺมิํ กาเล อรุโณ อุคฺคโต ภเวยฺยาติ ตเกฺกตฺวา กาตพฺพํ, สํสยํ อนิจฺฉเนฺตน ตโตปิ กญฺจิกาลํ อธิวาเสตฺวา นิสฺสํสยกาเล กตฺตพฺพํ, อยํ ตตฺถ  สามีจิฯ อยํ ปน วาโท ยถาวุตฺตปฺปกรณวจเนหิ สุฎฺฐุ สํสนฺทติ ยถา คโงฺคทเกน ยมุโนทกํ, ตสฺมา ปณฺฑิเตหิ ปุนปฺปุนํ ปุพฺพาปรํ อาโลเฬเนฺตน มนสิ กาตโพฺพฯ เอวํ มนสิ กริตฺวา อรุณปฎิสํยุเตฺตสุ ฐาเนสุ สํสโย ฉินฺทิตโพฺพ, สํสยํ ฉินฺทิตฺวา วิสารเทน หุตฺวา ตํ ตํ กมฺมํ กาตพฺพนฺติฯ</p>


<p>
วิสุทฺธตฺถาย สีลสฺส, ภิกฺขูนํ ปิยสีลินํ;  
  
กตารุณกถา เอสา, น สารมฺภาทิการณาฯ  
</p>
  
<p>
ตสฺมา  
สุฎฺฐูปธาเรตฺวา, ยุตฺตํ คณฺหนฺตุ สาธโว;  
  
อยุตฺตเญฺจ ฉฑฺฑยนฺตุ, มา โหนฺตุ ทุมฺมนาทโยติฯ  
</p>
  
อิติ วินยสงฺคหสํวณฺณนาภูเต วินยาลงฺกาเร  
</p>
  
ทิวาเสยฺยวินิจฺฉยกถาลงฺกาโร นาม  
</p>
  
ปฐโม ปริเจฺฉโทฯ  
</p>
  
  
  
  
  