<h1>๕. สฬายตนวโคฺค</h1>
<h3>๑. อนาถปิณฺฑิโกวาทสุตฺตวณฺณนา</h3>
<p>    นฺติ อนาถปิณฺฑิโกวาทสุตฺตํฯ ตตฺถ ติ อธิมตฺตคิลาโน มรณเสยฺยํ อุปคโตฯ ติ  คหปติสฺส กิร ยาว ปาทา วหิํสุ, ตาว ทิวเส สกิํ วา ทฺวิกฺขตฺตุํ วา ติกฺขตฺตุํ วา พุทฺธุปฎฺฐานํ อขณฺฑํ อกาสิฯ ยตฺตกญฺจสฺส สตฺถุ อุปฎฺฐานํ อโหสิ, ตตฺตกํเยว มหาเถรานํฯ โส อชฺช คมนปาทสฺส ปจฺฉินฺนตฺตา อนุฎฺฐานเสยฺยํ อุปคโต สาสนํ เปเสตุกาโม อญฺญตรํ ปุริสํ อามเนฺตสิฯ ติ ภควนฺตํ อาปุจฺฉิตฺวา สูริยตฺถงฺคมนเวลาย อุปสงฺกมิฯ</p>


<p> ติ โอสกฺกนฺติ, ตนุกา ภวนฺติฯ ติ อภิวฑฺฒนฺติ โอตฺถรนฺติ, พลวติโย โหนฺติฯ</p>


<p>ติ ยสฺมิญฺหิ สมเย มารณนฺติกา เวทนา อุปฺปชฺชติ, อุปริวาเต ชลิตคฺคิ วิย โหติ, ยาว อุสฺมา น ปริยาทิยติ, ตาว มหตาปิ อุปกฺกเมน น สกฺกา วูปสเมตุํ, อุสฺมาย ปน ปริยาทินฺนาย วูปสมฺมติฯ</p>


<p> อถายสฺมา สาริปุโตฺต จิเนฺตสิ – ‘‘อยํ มหาเสฎฺฐิสฺส เวทนา มารณนฺติกา, น สกฺกา ปฎิพาหิตุํ, อวเสสา กถา นิรตฺถกา, ธมฺมกถมสฺส กเถสฺสามี’’ติฯ อถ นํ ตํ กเถโนฺต ติอาทิมาหฯ ตตฺถ ติ ยสฺมา จกฺขุํ ตีหิ คาเหหิ คณฺหโนฺต อุปฺปนฺนํ มารณนฺติกํ เวทนํ ปฎิพาหิตุํ สมโตฺถ นาม นตฺถิ, ตสฺมาฯ ติ จกฺขุํ  ตีหิ คาเหหิ น คณฺหิสฺสามิฯ นฺติ วิญฺญาณญฺจาปิ เม จกฺขุนิสฺสิตํ น ภวิสฺสติฯ นฺติ เหฎฺฐา อายตนรูปํ กถิตํ, อิมสฺมิํ ฐาเน สพฺพมฺปิ กามภวรูปํ กเถโนฺต เอวมาหฯ</p>


<p> นฺติ วสนฎฺฐานํ วา ฆาสจฺฉาทนํ วา  น อุปาทิยิสฺสามีติ อโตฺถฯ อิทญฺหิ ปจฺจเยสุ อปริตสฺสนตฺถํ กถิตํฯ นฺติ  เอตฺถ ปน มนุสฺสโลกํ ฐเปตฺวา เสสา ปรโลกา นามฯ อิทํ – ‘‘อสุกเทวโลเก นิพฺพตฺติตฺวา อสุกฎฺฐาเน ภวิสฺสามิ, อิทํ นาม ขาทิสฺสามิ ภุญฺชิสฺสามิ นิวาเสสฺสามิ ปารุปิสฺสามี’’ติ เอวรูปาย ปริตสฺสนาย ปหานตฺถํ วุตฺตํฯ ตมฺปิ น อุปาทิยิสฺสามิ, น จ เม ตนฺนิสฺสิตํ วิญฺญาณํ ภวิสฺสตีติ เอวํ ตีหิ คาเหหิ ปริโมเจตฺวา เถโร เทสนํ อรหตฺตนิกูเฎน นิฎฺฐเปสิฯ</p>


<p> ติ อตฺตโน สมฺปตฺติํ ทิสฺวา อารมฺมเณสุ พชฺฌสิ อลฺลียสีติฯ อิติ อายสฺมา อานโนฺท – ‘‘อยมฺปิ นาม คหปติ เอวํ สโทฺธ ปสโนฺน มรณภยสฺส ภายติ, อโญฺญ โก น ภายิสฺสตี’’ติ มญฺญมาโน ตสฺส คาฬฺหํ กตฺวา โอวาทํ เทโนฺต เอวมาหฯ ติ อยํ อุปาสโก – ‘‘สตฺถุ สนฺติกาปิ เม เอวรูปี ธมฺมกถา น สุตปุพฺพา’’ติ วทติ, กิํ สตฺถา เอวรูปิ สุขุมํ คมฺภีรกถํ น กเถตีติ? โน น กเถติฯ เอวํ ปน ฉ อชฺฌตฺติกานิ อายตนานิ ฉ พาหิรานิ ฉ วิญฺญาณกาเย ฉ ผสฺสกาเย ฉ เวทนากาเย ฉ ธาตุโย ปญฺจกฺขเนฺธ จตฺตาโร อรูเป อิธโลกญฺจ ปรโลกญฺจ ทเสฺสตฺวา ทิฎฺฐสุตมุตวิญฺญาตวเสน อรหเตฺต ปกฺขิปิตฺวา กถิตกถา เอเตน น สุตปุพฺพา, ตสฺมา เอวํ วทติฯ</p>


<p>อปิจายํ อุปาสโก ทานาธิมุโตฺต ทานาภิรโต พุทฺธานํ สนฺติกํ คจฺฉโนฺต  ตุจฺฉหโตฺถ น คตปุโพฺพฯ ปุเรภตฺตํ คจฺฉโนฺต ยาคุขชฺชกาทีนิ คาหาเปตฺวา คจฺฉติ, ปจฺฉาภตฺตํ สปฺปิมธุผาณิตาทีนิฯ ตสฺมิํ อสติ วาลิกํ คาหาเปตฺวา คนฺธกุฎิปริเวเณ โอกิราเปติ, ทานํ ทตฺวา สีลํ รกฺขิตฺวา เคหํ คโตฯ โพธิสตฺตคติโก กิเรส อุปาสโก, ตสฺมา ภควา จตุวีสติ สํวจฺฉรานิ อุปาสกสฺส เยภุเยฺยน ทานกถเมว กเถสิ – ‘‘อุปาสก, อิทํ ทานํ นาม โพธิสตฺตานํ คตมโคฺค, มยฺหมฺปิ คตมโคฺค, มยา สตสหสฺสกปฺปาธิกานิ จตฺตาริ อสเงฺขฺยยฺยานิ  ทานํ ทินฺนํ, ตฺวํ มยา คตมคฺคเมว อนุคจฺฉสี’’ติฯ ธมฺมเสนาปติอาทโย มหาสาวกาปิ อตฺตโน อตฺตโน สนฺติกํ อาคตกาเล ทานกถเมวสฺส กเถนฺติฯ เตเนวาห ติฯ อิทํ วุตฺตํ โหติ – คหปติ คิหีนํ นาม เขตฺตวตฺถุหิรญฺญสุวณฺณทาสีทาสปุตฺตภริยาทีสุ ติโพฺพ อาลโย ติพฺพํ นิกนฺติปริยุฎฺฐานํ , เตสํ – ‘‘เอตฺถ อาลโย น กาตโพฺพ, นิกนฺติ น กาตพฺพา’’ติ กถา น ปฎิภาติ น รุจฺจตีติฯ</p>


<p>ติ กสฺมา อุปสงฺกมิ? ตุสิตภวเน กิรสฺส นิพฺพตฺตมตฺตเสฺสว ติคาวุตปฺปมาณํ สุวณฺณกฺขนฺธํ วิย วิโชฺชตมานํ อตฺตภาวํ อุยฺยานวิมานาทิสมฺปตฺติญฺจ ทิสฺวา – ‘‘มหตี อยํ มยฺหํ สมฺปตฺติ, กิํ นุ โข เม มนุสฺสปเถ กมฺมํ กต’’นฺติ โอโลเกโนฺต ตีสุ รตเนสุ อธิการํ ทิสฺวา จิเนฺตสิ ‘‘ปมาทฎฺฐานมิทํ เทวตฺตํ นาม, อิมาย หิ เม สมฺปตฺติยา โมทมานสฺส สติสโมฺมโสปิ สิยา, หนฺทาหํ คนฺตฺวา มม เชตวนสฺส เจว ภิกฺขุสงฺฆสฺส จ ตถาคตสฺส จ อริยมคฺคสฺส จ สาริปุตฺตเตฺถรสฺส จ วณฺณํ กเถตฺวา ตโต อาคนฺตฺวา สมฺปตฺติํ อนุภวิสฺสามี’’ติฯ โส ตถา  อกาสิฯ ตํ ทเสฺสตุํ ติอาทิ วุตฺตํฯ</p>


<p>ตตฺถ นฺติ ภิกฺขุสงฺฆนิเสวิตํฯ เอวํ ปฐมคาถาย เชตวนสฺส วณฺณํ กเถตฺวา อิทานิ อริยมคฺคสฺส วณฺณํ กเถโนฺต ติอาทิมาหฯ ตตฺถ นฺติ มคฺคเจตนาฯ ติ มคฺคปญฺญาฯ ติ สมาธิปกฺขิโก ธโมฺมฯ นฺติ สีเล ปติฎฺฐิตสฺส ชีวิตํ อุตฺตมนฺติ ทเสฺสติฯ อถ วา ติ ทิฎฺฐิสงฺกโปฺปฯ ติ วายามสติสมาธโยฯ นฺติ วาจากมฺมนฺตาชีวาฯ นฺติ เอตสฺมิํ สีเล ปติฎฺฐิตสฺส ชีวิตํ นาม อุตฺตมํฯ ติ เอเตน อฎฺฐงฺคิเกน มเคฺคน สตฺตา วิสุชฺฌนฺติฯ</p>


<p>ติ ยสฺมา มเคฺคน สุชฺฌนฺติ, น โคตฺตธเนหิ, ตสฺมาฯ นฺติ อุปาเยน สมาธิปกฺขิยํ ธมฺมํ วิจิเนยฺยฯ ติ เอวํ ตสฺมิํ อริยมเคฺค วิสุชฺฌติ ฯ อถ วา นฺติ อุปาเยน ปญฺจกฺขนฺธธมฺมํ วิจิเนยฺยฯ ติ เอวํ เตสุ จตูสุ สเจฺจสุ วิสุชฺฌติฯ</p>


<p>อิทานิ สาริปุตฺตเตฺถรสฺส วณฺณํ กเถโนฺต ติอาทิมาหฯ ตตฺถ ติ อวธารณวจนํฯ เอเตหิ ปญฺญาทีหิ สาริปุโตฺตว เสโยฺยติ วทติฯ ติ กิเลสอุปสเมนฯ ติ  นิพฺพานํ คโตฯ โย โกจิ นิพฺพานํ ปโตฺต ภิกฺขุ, โส เอตาวปรโม สิยา, น เถเรน อุตฺตริตโร นาม อตฺถีติ วทติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๒. ฉโนฺนวาทสุตฺตวณฺณนา</h3>
<p>    นฺติ ฉโนฺนวาทสุตฺตํฯ ตตฺถ ติ เอวํนามโก เถโร, น อภินิกฺขมนํ นิกฺขนฺตเตฺถโรฯ ติ ผลสมาปตฺติโตฯ ติ คิลานุปฎฺฐานํ นาม พุทฺธวณฺณิตํ, ตสฺมา เอวมาหฯ นฺติ ชีวิตหารกสตฺถํฯ ติ อิจฺฉามิฯ</p>


<p> นฺติ อนุปฺปตฺติกํ อปฺปฎิสนฺธิกํฯ</p>


<p> ติอาทีนิ ตณฺหามานทิฎฺฐิคาหวเสน วุตฺตานิฯ ติ ขยวยํ ญตฺวาฯ ติ อนิจฺจํ ทุกฺขํ อนตฺตาติ สมนุปสฺสามิฯ</p>


<p> ติ ยสฺมา มารณนฺติกเวทนํ อธิวาเสตุํ อสโกฺกโนฺต สตฺถํ อาหรามีติ วทติ, ตสฺมาฯ ปุถุชฺชโน อายสฺมา, เตน อิทมฺปิ มนสิ กโรหีติ ทีเปติฯ นฺติ นิจฺจกาลํฯ ติ ตณฺหาทิฎฺฐีหิ นิสฺสิตสฺสฯ นฺติ  วิปฺผนฺทิตํ โหติฯ ติ กายจิตฺตปสฺสทฺธิ, กิเลสปสฺสทฺธิ นาม โหตีติ อโตฺถฯ ติ ตณฺหานติฯ ติ ภวตฺถาย อาลยนิกนฺติปริยุฎฺฐาเนสุ อสติฯ ติ ปฎิสนฺธิวเสน อาคติ นาม น โหติ, จุติวเสน คมนํ นาม น โหติฯ ติ จวนวเสน จุติ, อุปปชฺชนวเสน อุปปาโตฯ ติ นยิธ โลเก, น ปรโลเก, น อุภยตฺถ โหติฯ ติ วฎฺฎทุกฺขกิเลสทุกฺขสฺส อยเมว อโนฺต อยํ ปริเจฺฉโท  ปริวฎุมภาโว โหติฯ อยเมว หิ เอตฺถ อโตฺถฯ เย ปน ‘‘น อุภยมนฺตเรนา’’ติ วจนํ คเหตฺวา อนฺตราภวํ อิจฺฉนฺติ, เตสํ อุตฺตรํ เหฎฺฐา วุตฺตเมวฯ</p>


<p> ติ ชีวิตหารกํ สตฺถํ อาหริ, กณฺฐนาฬิํ ฉินฺทิฯ อถสฺส ตสฺมิํ  ขเณ มรณภยํ โอกฺกมิ, คตินิมิตฺตํ อุปฎฺฐาสิฯ โส อตฺตโน ปุถุชฺชนภาวํ ญตฺวา สํวิโคฺค วิปสฺสนํ ปฎฺฐเปตฺวา สงฺขาเร ปริคฺคณฺหโนฺต อรหตฺตํ ปตฺวา สมสีสี หุตฺวา ปรินิพฺพายิฯ ติ กิญฺจาปิ อิทํ เถรสฺส ปุถุชฺชนกาเล พฺยากรณํ โหติ, เอเตน ปน พฺยากรเณน อนนฺตรายมสฺส ปรินิพฺพานํ อโหสิฯ ตสฺมา ภควา ตเมว พฺยากรณํ คเหตฺวา กเถสิฯ ติ  อุปสงฺกมิตพฺพกุลานิฯ อิมินา เถโร, – ‘‘ภเนฺต, เอวํ อุปฎฺฐาเกสุ จ อุปฎฺฐายิกาสุ จ วิชฺชมานาสุ โส ภิกฺขุ ตุมฺหากํ สาสเน ปรินิพฺพายิสฺสตี’’ติ ปุจฺฉติฯ อถสฺส ภควา กุเลสุ สํสคฺคาภาวํ ทีเปโนฺต ติอาทิมาหฯ อิมสฺมิํ กิร ฐาเน เถรสฺส กุเลสุ อสํสฎฺฐภาโว ปากโฎ อโหสิฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๓. ปุโณฺณวาทสุตฺตวณฺณนา</h3>
<p>   นฺติ ปุโณฺณวาทสุตฺตํฯ ตตฺถ ติ เอกีภาวาฯ ติ ตํ จกฺขุเญฺจว รูปญฺจฯ ติ นนฺทิยา ตณฺหาย สโมธาเนน ปญฺจกฺขนฺธทุกฺขสฺส สโมธานํ โหติฯ อิติ ฉสุ ทฺวาเรสุ ทุกฺขํ สมุทโยติ ทฺวินฺนํ สจฺจานํ วเสน วฎฺฎํ มตฺถกํ ปาเปตฺวา ทเสฺสสิฯ ทุติยนเย นิโรโธ มโคฺคติ ทฺวินฺนํ สจฺจานํ วเสน วิวฎฺฎํ มตฺถกํ ปาเปตฺวา ทเสฺสสิฯ ติ ปาฎิเยโกฺก อนุสนฺธิฯ เอวํ ตาว วฎฺฎวิวฎฺฎวเสน เทสนํ อรหเตฺต ปกฺขิปิตฺวา อิทานิ ปุณฺณเตฺถรํ สตฺตสุ ฐาเนสุ สีหนาทํ นทาเปตุํ นฺติอาทิมาหฯ</p>


<p> ติ  ทุฎฺฐา กิพฺพิสาฯ ติ กกฺขฬาฯ ติ  ทสหิ อโกฺกสวตฺถูหิ อโกฺกสิสฺสนฺติฯ ติ กิํ สมโณ นาม ตฺวํ, อิทญฺจ อิทญฺจ เต กริสฺสามาติ ตเชฺชสฺสนฺติฯ ติ เอวํ มยฺหํ เอตฺถ ภวิสฺสติฯ</p>


<p>ติ จตุหเตฺถน ทเณฺฑน วา ฆฎิกมุคฺคเรน วาฯ ติ เอกโตธาราทินาฯ ติ ชีวิตหารกํ สตฺถํ ปริเยสนฺติฯ อิทํ เถโร ตติยปาราชิกวตฺถุสฺมิํ อสุภกถํ สุตฺวา อตฺตภาเวน ชิคุจฺฉนฺตานํ ภิกฺขูนํ สตฺถหารกปริเยสนํ สนฺธายาหฯ ติ เอตฺถ ติ อินฺทฺริยสํวราทีนํ เอตํ นามํฯ ‘‘สเจฺจน ทโนฺต ทมสา อุเปโต, เวทนฺตคู วุสิตพฺรหฺมจริโย’’ติ (สํ. นิ. ๑.๑๙๕; สุ. นิ. ๔๖๗) เอตฺถ หิ อินฺทฺริยสํวโร ทโมติ วุโตฺตฯ ‘‘ยทิ สจฺจา ทมา จาคา, ขนฺตฺยา ภิโยฺยธ วิชฺชตี’’ติ (สํ. นิ. ๑.๒๔๖; สุ. นิ. ๑๙๑) เอตฺถ ปญฺญา ทโมติ วุโตฺตฯ ‘‘ทาเนน ทเมน สํยเมน สจฺจวเชฺชนา’’ติ (ที. นิ. ๑.๑๖๖; ม. นิ. ๒.๒๒๖) เอตฺถ อุโปสถกมฺมํ ทโมติ วุตฺตํฯ อิมสฺมิํ ปน สุเตฺต ขนฺติ ทโมติ เวทิตพฺพาฯ ติ ตเสฺสว เววจนํฯ</p>


<p> ติ โก ปเนส ปุโณฺณ, กสฺมา ปเนตฺถ คนฺตุกาโม อโหสีติ ฯ สุนาปรนฺตวาสิโก เอว เอโส, สาวตฺถิยํ ปน อสปฺปายวิหารํ สลฺลเกฺขตฺวา ตตฺถ คนฺตุกาโม อโหสิฯ</p>


<p>ตตฺรายํ อนุปุพฺพิกถา – สุนาปรนฺตรเฎฺฐ  กิร เอกสฺมิํ วาณิชกคาเม เอเต เทฺว ภาตโรฯ เตสุ กทาจิ เชโฎฺฐ ปญฺจ สกฎสตานิ คเหตฺวา ชนปทํ คนฺตฺวา ภณฺฑํ อาหรติ, กทาจิ กนิโฎฺฐฯ อิมสฺมิํ ปน สมเย กนิฎฺฐํ ฆเร ฐเปตฺวา เชฎฺฐภาติโก ปญฺจ สกฎสตานิ คเหตฺวา ชนปทจาริกํ จรโนฺต อนุปุเพฺพน สาวตฺถิํ ปตฺวา เชตวนสฺส นาติทูเร สกฎสตฺถํ นิวาเสตฺวา ภุตฺตปาตราโส ปริชนปริวุโต ผาสุกฎฺฐาเน นิสีทิฯ</p>


<p>เตน จ สมเยน สาวตฺถิวาสิโน ภุตฺตปาตราสา อุโปสถงฺคานิ อธิฎฺฐาย สุทฺธุตฺตราสงฺคา คนฺธปุปฺผาทิหตฺถา เยน พุโทฺธ เยน ธโมฺม เยน สโงฺฆ, ตนฺนินฺนา ตโปฺปณา ตปฺปาพฺภารา หุตฺวา ทกฺขิณทฺวาเรน นิกฺขมิตฺวา เชตวนํ  คจฺฉนฺติฯ โส เต ทิสฺวา ‘‘กหํ อิเม คจฺฉนฺติ’’ติ เอกมนุสฺสํ ปุจฺฉิฯ กิํ ตฺวํ อโยฺย น ชานาสิ, โลเก พุทฺธธมฺมสงฺฆรตนานิ นาม อุปฺปนฺนานิ, อิเจฺจส มหาชโน สตฺถุ สนฺติเก ธมฺมกถํ โสตุํ คจฺฉตีติฯ ตสฺส พุโทฺธติ วจนํ ฉวิจมฺมาทีนิ ฉินฺทิตฺวา อฎฺฐิมิญฺชํ อาหจฺจ อฎฺฐาสิฯ อถ อตฺตโน ปริชนปริวุโต ตาย ปริสาย สทฺธิํ วิหารํ คนฺตฺวา สตฺถุ มธุรสฺสเรน ธมฺมํ เทเสนฺตสฺส ปริสปริยเนฺต ฐิโต ธมฺมํ สุตฺวา ปพฺพชฺชาย จิตฺตํ อุปฺปาเทสิฯ อถ ตถาคเตน กาลํ วิทิตฺวา ปริสาย อุโยฺยชิตาย สตฺถารํ อุปสงฺกมิตฺวา วนฺทิตฺวา สฺวาตนาย นิมเนฺตตฺวา ทุติยทิวเส มณฺฑปํ กาเรตฺวา อาสนานิ ปญฺญเปตฺวา พุทฺธปฺปมุขสฺส สงฺฆสฺส มหาทานํ ทตฺวา ภุตฺตปาตราโส อุโปสถงฺคานิ อธิฎฺฐาย ภณฺฑาคาริกํ ปโกฺกสาเปตฺวา, เอตฺตกํ ภณฺฑํ วิสฺสชฺชิตํ, เอตฺตกํ น วิสฺสชฺชิตนฺติ สพฺพํ อาจิกฺขิตฺวา – ‘‘อิมํ สาปเตยฺยํ มยฺหํ กนิฎฺฐสฺส เทหี’’ติ สพฺพํ นิยฺยาเตตฺวา สตฺถุ สนฺติเก ปพฺพชิตฺวา กมฺมฎฺฐานปรายโณ อโหสิฯ</p>


<p>อถสฺส  กมฺมฎฺฐานํ มนสิกโรนฺตสฺส กมฺมฎฺฐานํ น อุปฎฺฐาติฯ ตโต จิเนฺตสิ – ‘‘อยํ ชนปโท มยฺหํ อสปฺปาโย, ยํนูนาหํ สตฺถุ สนฺติเก กมฺมฎฺฐานํ คเหตฺวา สกฎฺฐานเมว คเจฺฉยฺย’’นฺติฯ อถ ปุพฺพณฺหสมเย ปิณฺฑาย จริตฺวา สายนฺหสมเย ปฎิสลฺลานา วุฎฺฐหิตฺวา ภควนฺตํ  อุปสงฺกมิตฺวา กมฺมฎฺฐานํ กถาเปตฺวา สตฺต สีหนาเท นทิตฺวา ปกฺกามิฯ เตน วุตฺตํ – ‘‘อถ โข อายสฺมา ปุโณฺณ…เป.… วิหรตี’’ติฯ</p>


<p>กตฺถ ปนายํ วิหาสีติ? จตูสุ ฐาเนสุ วิหาสิ, สุนาปรนฺตรฎฺฐํ ตาว ปวิสิตฺวา  นาม ปวิสิตฺวา วาณิชคามํ ปิณฺฑาย ปาวิสิฯ อถ นํ กนิฎฺฐภาตา สญฺชานิตฺวา ภิกฺขํ ทตฺวา, ‘‘ภเนฺต, อญฺญตฺถ อคนฺตฺวา อิเธว วสถา’’ติ ปฎิญฺญํ กาเรตฺวา ตเตฺถว วสาเปสิฯ</p>


<p>ตโต  นาม อคมาสิฯ ตตฺถ อยกนฺตปาสาเณหิ ปริจฺฉินฺทิตฺวา กตจงฺกโม อตฺถิ, ตํ โกจิ จงฺกมิตุํ สมโตฺถ นาม นตฺถิฯ ตตฺถ สมุทฺทวีจิโย อาคนฺตฺวา อยกนฺตปาสาเณสุ ปหริตฺวา มหาสทฺทํ กโรนฺติฯ เถโรนํ – ‘‘กมฺมฎฺฐานํ มนสิกโรนฺตานํ ผาสุวิหาโร โหตู’’ติ สมุทฺทํ นิสฺสทฺทํ กตฺวา อธิฎฺฐาสิฯ</p>


<p>ตโต   นาม อคมาสิฯ ตตฺถ สกุณสโงฺฆ อุสฺสโนฺน, รตฺติญฺจ ทิวา จ สโทฺท เอกาพโทฺธว โหติ, เถโร อิมํ ฐานํ อผาสุกนฺติ ตโต  นาม คโตฯ โส วาณิชคามสฺส นาติทูโร นจฺจาสโนฺน คมนาคมนสมฺปโนฺน วิวิโตฺต อปฺปสโทฺทฯ เถโร อิมํ ฐานํ ผาสุกนฺติ ตตฺถ รตฺติฎฺฐานทิวาฎฺฐานจงฺกมนาทีนิ กาเรตฺวา วสฺสํ อุปคจฺฉิฯ เอวํ จตูสุ ฐาเนสุ วิหาสิฯ</p>


<p>อเถกทิวสํ  ตสฺมิํเยว อโนฺตวเสฺส ปญฺจ วาณิชสตานิ ปรสมุทฺทํ คจฺฉามาติ นาวาย ภณฺฑํ ปกฺขิปิํสุฯ นาวาโรหนทิวเส เถรสฺส กนิฎฺฐภาตา เถรํ โภเชตฺวา เถรสฺส สนฺติเก สิกฺขาปทานิ คเหตฺวา วนฺทิตฺวา คจฺฉโนฺต, – ‘‘ภเนฺต, มหาสมุโทฺท นาม อปฺปเมโยฺย อเนกนฺตราโย, อเมฺห อาวเชฺชยฺยาถา’’ติ วตฺวา นาวํ อารุหิฯ นาวา อุตฺตมชเวน คจฺฉมานา อญฺญตรํ ทีปกํ ปาปุณิฯ มนุสฺสา ปาตราสํ กริสฺสามาติ ทีปเก โอติณฺณาฯ ตสฺมิํ ทีเป อญฺญํ กิญฺจิ นตฺถิ, จนฺทนวนเมว อโหสิฯ</p>


<p>อเถโก วาสิยา รุกฺขํ อาโกเฎตฺวา โลหิตจนฺทนภาวํ ญตฺวา อาห – ‘‘โภ มยํ ลาภตฺถาย  ปรสมุทฺทํ คจฺฉาม, อิโต จ อุตฺตริ ลาโภ นาม นตฺถิ, จตุรงฺคุลมตฺตา ฆฎิกา สตสหสฺสํ อคฺฆติ, หาเรตพฺพกยุตฺตํ ภณฺฑํ หาเรตฺวา จนฺทนสฺส ปูเรมา’’ติฯ เต ตถา กริํสุฯ จนฺทนวเน อธิวตฺถา อมนุสฺสา กุชฺฌิตฺวา – ‘‘อิเมหิ อมฺหากํ จนฺทนวนํ นาสิตํ, ฆาเตสฺสาม เน’’ติ จิเนฺตตฺวา – ‘‘อิเธว ฆาติเตสุ สพฺพํ วนํ เอกํ กุณปํ ภวิสฺสติ, สมุทฺทมเชฺฌ เนสํ นาวํ โอสีเทสฺสามา’’ติ อาหํสุฯ อถ เตสํ นาวํ อารุยฺห มุหุตฺตํ คตกาเลเยว อุปฺปาทิกํ อุฎฺฐเปตฺวา สยมฺปิ เต อมนุสฺสา ภยานกานิ รูปานิ ทสฺสยิํสุฯ ภีตา มนุสฺสา อตฺตโน อตฺตโน เทวตา นมสฺสนฺติฯ เถรสฺส กนิโฎฺฐ จูฬปุณฺณกุฎุมฺพิโก – ‘‘มยฺหํ ภาตา อวสฺสโย โหตู’’ติ เถรสฺส นมสฺสมาโน อฎฺฐาสิฯ</p>


<p>เถโรปิ กิร ตสฺมิํเยว ขเณ อาวชฺชิตฺวา เตสํ พฺยสนุปฺปตฺติํ  ญตฺวา เวหาสํ อุปฺปติตฺวา สมฺมุเข อฎฺฐาสิฯ อมนุสฺสา เถรํ ทิสฺวา ‘‘อโยฺย ปุณฺณเตฺถโร เอตี’’ติ ปกฺกมิํสุ, อุปฺปาทิกํ สนฺนิสีทิฯ เถโร มา ภายถาติ เต  อสฺสาเสตฺวา ‘‘กหํ คนฺตุกามตฺถา’’ติ ปุจฺฉิฯ ภเนฺต, อมฺหากํ สกฎฺฐานเมว คจฺฉามาติฯ เถโร นาวํ ผเล อกฺกมิตฺวา ‘‘เอเตสํ อิจฺฉิตฎฺฐานํ คจฺฉตู’’ติ อธิฎฺฐาสิฯ วาณิชา สกฎฺฐานํ คนฺตฺวา ตํ ปวตฺติํ ปุตฺตทารสฺส อาโรเจตฺวา ‘‘เอถ เถรํ สรณํ คจฺฉามา’’ติ ปญฺจสตา อตฺตโน ปญฺจมาตุคามสเตหิ สทฺธิํ ตีสุ สรเณสุ ปติฎฺฐาย อุปาสกตฺตํ ปฎิเวเทสุํฯ ตโต นาวาย ภณฺฑํ โอตาเรตฺวา เถรสฺส เอกํ โกฎฺฐาสํ กตฺวา – ‘‘อยํ, ภเนฺต, ตุมฺหากํ โกฎฺฐาโส’’ติ อาหํสุฯ เถโร – ‘‘มยฺหํ วิสุํ โกฎฺฐาสกิจฺจํ นตฺถิ, สตฺถา ปน ตุเมฺหหิ ทิฎฺฐปุโพฺพ’’ติฯ น ทิฎฺฐปุโพฺพ, ภเนฺตติฯ เตน หิ อิมินา สตฺถุ มณฺฑลมาฬํ กโรถ, เอวํ สตฺถารํ ปสฺสิสฺสถาติฯ เต สาธุ, ภเนฺตติ เตน จ โกฎฺฐาเสน อตฺตโน จ โกฎฺฐาเสหิ มณฺฑลมาฬํ กาตุํ อารภิํสุฯ</p>


<p>สตฺถาปิ กิร อารทฺธกาลโต ปฎฺฐาย ปริโภคํ อกาสิฯ อารกฺขมนุสฺสา รตฺติํ โอภาสํ ทิสฺวา ‘‘มเหสกฺขา เทวตา อตฺถี’’ติ สญฺญํ กริํสุฯ อุปาสกา มณฺฑลมาฬญฺจ ภิกฺขุสงฺฆสฺส จ เสนาสนานิ นิฎฺฐเปตฺวา ทานสมฺภารํ สเชฺชตฺวา – ‘‘กตํ, ภเนฺต, อเมฺหหิ อตฺตโน กิจฺจํ, สตฺถารํ ปโกฺกสถา’’ติ เถรสฺส อาโรเจสุํฯ เถโร สายนฺหสมเย อิทฺธิยา สาวตฺถิํ ปตฺวา, ‘‘ภเนฺต, วาณิชคามวาสิโน ตุเมฺห ทฎฺฐุกามา, เตสํ อนุกมฺปํ กโรถา’’ติ ภควนฺตํ ยาจิฯ ภควา อธิวาเสสิฯ เถโร ภควโต อธิวาสนํ วิทิตฺวา สกฎฺฐานเมว ปจฺจาคโตฯ</p>


<p>ภควาปิ  อานนฺทเถรํ อามเนฺตสิ , – ‘‘อานนฺท, เสฺว สุนาปรเนฺต วาณิชคาเม ปิณฺฑาย จริสฺสาม, ตฺวํ เอกูนปญฺจสตานํ ภิกฺขูนํ สลากํ เทหี’’ติฯ เถโร สาธุ, ภเนฺตติ ภิกฺขุสงฺฆสฺส ตมตฺถํ อาโรเจตฺวา นภจาริกา ภิกฺขู สลากํ คณฺหนฺตูติ อาหฯ ตํทิวสํ กุณฺฑธานเตฺถโร ปฐมํ สลากํ อคฺคเหสิฯ วาณิชคามวาสิโนปิ ‘‘เสฺว กิร สตฺถา อาคมิสฺสตี’’ติ คามมเชฺฌ มณฺฑปํ กตฺวา ทานคฺคํ สชฺชยิํสุฯ ภควา ปาโตว สรีรปฎิชคฺคนํ กตฺวา คนฺธกุฎิํ ปวิสิตฺวา ผลสมาปตฺติํ อเปฺปตฺวา นิสีทิฯ สกฺกสฺส ปณฺฑุกมฺพลสิลาสนํ อุณฺหํ อโหสิฯ โส กิํ อิทนฺติ อาวเชฺชตฺวา  สตฺถุ สุนาปรนฺตคมนํ ทิสฺวา วิสฺสกมฺมํ อามเนฺตสิ – ‘‘ตาต อชฺช ภควา ติมตฺตานิ โยชนสตานิ ปิณฺฑาจารํ กริสฺสติ, ปญฺจ กูฎาคารสตานิ มาเปตฺวา เชตวนทฺวารโกฎฺฐมตฺถเก คมนสชฺชานิ กตฺวา ฐเปหี’’ติฯ โส ตถา อกาสิฯ ภควโต กูฎาคารํ จตุมุขํ อโหสิ, ทฺวินฺนํ อคฺคสาวกานํ ทฺวิมุขานิ, เสสานิ เอกมุขานิฯ สตฺถา คนฺธกุฎิโต นิกฺขมฺม ปฎิปาฎิยา ฐปิตกูฎาคาเรสุ ธุรกูฎาคารํ ปาวิสิฯ เทฺว อคฺคสาวเก อาทิํ กตฺวา เอกูนปญฺจภิกฺขุสตานิปิ กูฎาคารํ คนฺตฺวา นิสินฺนา อเหสุํฯ เอกํ ตุจฺฉกูฎาคารํ อโหสิ, ปญฺจปิ กูฎาคารสตานิ อากาเส อุปฺปติํสุฯ</p>


<p>สตฺถา  สจฺจพนฺธปพฺพตํ นาม ปตฺวา กูฎาคารํ อากาเส ฐเปสิฯ ตสฺมิํ ปพฺพเต สจฺจพโนฺธ นาม มิจฺฉาทิฎฺฐิกตาปโส มหาชนํ มิจฺฉาทิฎฺฐิํ อุคฺคณฺหาเปโนฺต ลาภคฺคยสคฺคปฺปโตฺต หุตฺวา วสติฯ อพฺภนฺตเร จสฺส อโนฺตจาฎิยํ ปทีโป วิย อรหตฺตสฺส อุปนิสฺสโย ชลติฯ ตํ ทิสฺวา ธมฺมมสฺส กเถสฺสามีติ คนฺตฺวา ธมฺมํ เทเสสิฯ ตาปโส เทสนาปริโยสาเน อรหตฺตํ ปาปุณิ, มเคฺคเนวาสฺส อภิญฺญา อาคตาฯ เอหิภิกฺขุ หุตฺวา อิทฺธิมยปตฺตจีวรธโร หุตฺวา กูฎาคารํ ปาวิสิฯ</p>


<p>ภควา กูฎาคารคเตหิ ปญฺจหิ ภิกฺขุสเตหิ สทฺธิํ วาณิชคามํ คนฺตฺวา กูฎาคารานิ อทิสฺสมานานิ กตฺวา วาณิชคามํ ปาวิสิฯ วาณิชา พุทฺธปฺปมุขสฺส ภิกฺขุสงฺฆสฺส มหาทานํ ทตฺวา สตฺถารํ มกุลการามํ นยิํสุฯ สตฺถา มณฺฑลมาฬํ ปาวิสิฯ มหาชโน ยาว สตฺถา ภตฺตทรถํ ปฎิปสฺสเมฺภติ, ตาว ปาตราสํ กตฺวา อุโปสถงฺคานิ สมาทาย พหุํ คนฺธญฺจ ปุปฺผญฺจ อาทาย  ธมฺมสฺสวนตฺถาย อารามํ ปจฺจาคมาสิฯ สตฺถา ธมฺมํ เทเสสิฯ มหาชนสฺส พนฺธนโมโกฺข ชาโต, มหนฺตํ พุทฺธโกลาหลํ อโหสิฯ</p>


<p>สตฺถา มหาชนสฺส สงฺคหตฺถํ กติปาหํ ตเตฺถว วสิ, อรุณํ ปน มหาคนฺธกุฎิยํเยว อุฎฺฐเปสิฯ ตตฺถ กติปาหํ วสิตฺวา วาณิชคาเม ปิณฺฑาย จริตฺวา ‘‘ตฺวํ อิเธว วสาหี’’ติ ปุณฺณเตฺถรํ นิวเตฺตตฺวา อนฺตเร นมฺมทานที  นาม อตฺถิ, ตสฺสา ตีรํ อคมาสิฯ นมฺมทานาคราชา สตฺถุ ปจฺจุคฺคมนํ กตฺวา นาคภวนํ ปเวเสตฺวา ติณฺณํ รตนานํ สกฺการํ อกาสิฯ สตฺถา  ตสฺส ธมฺมํ กเถตฺวา นาคภวนา นิกฺขมิฯ โส – ‘‘มยฺหํ, ภเนฺต, ปริจริตพฺพํ เทถา’’ติ ยาจิ, ภควา นมฺมทานทีตีเร ปทเจติยํ ทเสฺสสิฯ ตํ วีจีสุ อาคตาสุ ปิธียติ, คตาสุ วิวรียติ, มหาสกฺการปฺปตฺตํ อโหสิฯ สตฺถา ตโต นิกฺขมฺม สจฺจพนฺธปพฺพตํ คนฺตฺวา สจฺจพนฺธํ อาห – ‘‘ตยา มหาชโน อปายมเคฺค โอตาริโต, ตฺวํ อิเธว วสิตฺวา เอเตสํ ลทฺธิํ วิสฺสชฺชาเปตฺวา นิพฺพานมเคฺค ปติฎฺฐาเปหี’’ติฯ โสปิ ปริจริตพฺพํ ยาจิฯ สตฺถา ฆนปิฎฺฐิปาสาเณ อลฺลมตฺติกปิณฺฑมฺหิ ลญฺฉนํ วิย ปทเจติยํ ทเสฺสสิ, ตโต เชตวนเมว คโตฯ เอตมตฺถํ สนฺธาย ติอาทิ วุตฺตํฯ</p>


<p>ติ อนุปาทิเสสาย นิพฺพานธาตุยา ปรินิพฺพายิฯ มหาชโน เถรสฺส สตฺต ทิวสานิ สรีรปูชํ กตฺวา พหูนิ คนฺธกฎฺฐานิ สโมธาเนตฺวา สรีรํ ฌาเปตฺวา ธาตุโย อาทาย เจติยํ อกาสิฯ ติ เถรสฺส อาฬาหเน ฐิตภิกฺขูฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๔. นนฺทโกวาทสุตฺตวณฺณนา</h3>
<p>   นฺติ นนฺทโกวาทสุตฺตํฯ ตตฺถ ติ ภควา มหาปชาปติยา ยาจิโต ภิกฺขุนิสงฺฆํ อุโยฺยเชตฺวา ภิกฺขุสงฺฆํ สนฺนิปาเตตฺวา – ‘‘เถรา ภิกฺขู วาเรน ภิกฺขุนิโย โอวทนฺตู’’ติ สงฺฆสฺส ภารํ อกาสิฯ ตํ สนฺธาเยตํ วุตฺตํฯ ตตฺถ ติ วาเรนฯ ติ อตฺตโน วาเร สมฺปเตฺต ทูรํ คามํ วา คนฺตฺวา สูจิกมฺมาทีนิ วา อารภิตฺวา ‘‘อยํ นามสฺส ปปโญฺจ’’ติ  วทาเปสิฯ อิมํ ปน ปริยาเยน โอวาทํ ภควา นนฺทกเตฺถรเสฺสว การณา อกาสิฯ กสฺมา? อิมาสญฺหิ ภิกฺขุนีนํ เถรํ ทิสฺวา จิตฺตํ เอกคฺคํ โหติ  ปสีทติฯ เตน ตา ตสฺส โอวาทํ สมฺปฎิจฺฉิตุกามา, ธมฺมกถํ โสตุกามาฯ ตสฺมา ภควา – ‘‘นนฺทโก อตฺตโน วาเร สมฺปเตฺต โอวาทํ ทสฺสติ, ธมฺมกถํ กเถสฺสตี’’ติ วาเรน โอวาทํ อกาสิฯ เถโร ปน อตฺตโน วารํ น กโรติ, กสฺมาติ เจ? ตา กิร ภิกฺขุนิโย ปุเพฺพ เถรสฺส ชมฺพุทีเป รชฺชํ กาเรนฺตสฺส โอโรธา อเหสุํฯ เถโร ปุเพฺพนิวาสญาเณน ตํ การณํ ญตฺวา จิเนฺตสิ – ‘‘มํ อิมสฺส ภิกฺขุนิสงฺฆสฺส มเชฺฌ นิสินฺนํ อุปมาโย จ การณานิ จ อาหริตฺวา ธมฺมํ กถยมานํ ทิสฺวา อโญฺญ ปุเพฺพนิวาสญาณลาภี ภิกฺขุ อิมํ การณํ โอโลเกตฺวา ‘อายสฺมา นนฺทโก ยาวชฺชทิวสา โอโรเธ น วิสฺสเชฺชติ, โสภตายมายสฺมา โอโรธปริวุโต’ติ วตฺตพฺพํ มเญฺญยฺยา’’ติฯ เอตมตฺถํ สมฺปสฺสมาโน เถโร อตฺตโน วารํ น กโรติฯ อิมาสญฺจ กิร ภิกฺขุนีนํ เถรเสฺสว เทสนา สปฺปายา ภวิสฺสตีติ ญตฺวา ฯ</p>


<p>ตาสํ ภิกฺขุนีนํ ปุเพฺพ ตสฺส โอโรธภาวชานนตฺถํ อิทํ วตฺถุํ – ปุเพฺพ กิร พาราณสิยํ ปญฺจ ทาสสตานิ ปญฺจ ทาสิสตานิ จาติ ชงฺฆสหสฺสํ เอกโตว กมฺมํ กตฺวา เอกสฺมิํ ฐาเน วสิฯ อยํ นนฺทกเตฺถโร ตสฺมิํ กาเล เชฎฺฐกทาโส โหติ , โคตมี เชฎฺฐกทาสีฯ สา เชฎฺฐกทาสสฺส ปาทปริจาริกา อโหสิ ปณฺฑิตา พฺยตฺตาฯ ชงฺฆสหสฺสมฺปิ ปุญฺญกมฺมํ กโรนฺตํ เอกโต กโรติฯ อถ วสฺสูปนายิกสมเย ปญฺจ ปเจฺจกพุทฺธา นนฺทมูลกปพฺภารโต อิสิปตเน โอตริตฺวา นคเร ปิณฺฑาย จริตฺวา อิสิปตนเมว คนฺตฺวา – ‘‘วสฺสูปนายิกกุฎิยา อตฺถาย หตฺถกมฺมํ  ยาจิสฺสามา’’ติ จีวรํ ปารุปิตฺวา สายนฺหสมเย นครํ ปวิสิตฺวา เสฎฺฐิสฺส ฆรทฺวาเร อฎฺฐํสุฯ เชฎฺฐกทาสี กุฎํ คเหตฺวา อุทกติตฺถํ คจฺฉนฺตี ปเจฺจกพุเทฺธ นครํ ปวิสเนฺต อทฺทสฯ เสฎฺฐิ เตสํ อาคตการณํ สุตฺวา ‘‘อมฺหากํ โอกาโส นตฺถิ, คจฺฉนฺตู’’ติ อาหฯ</p>


<p>อถ เต นครา นิกฺขมเนฺต เชฎฺฐกทาสี กุฎํ คเหตฺวา ปวิสนฺตี ทิสฺวา กุฎํ โอตาเรตฺวา วนฺทิตฺวา โอนมิตฺวา มุขํ ปิธาย – ‘‘อยฺยา นครํ ปวิฎฺฐมตฺตาว นิกฺขนฺตา, กิํ นุ โข’’ติ ปุจฺฉิฯ วสฺสูปนายิกกุฎิยา หตฺถกมฺมํ ยาจิตุํ อาคมิมฺหาติฯ ลทฺธํ, ภเนฺตติฯ น ลทฺธํ อุปาสิเกติ? กิํ ปเนสา กุฎิ อิสฺสเรเหว กาตพฺพา, ทุคฺคเตหิปิ สกฺกา กาตุนฺติฯ เยน เกนจิ สกฺกาติ? สาธุ, ภเนฺต, มยํ กริสฺสามฯ เสฺว มยฺหํ ภิกฺขํ คณฺหถาติ นิมเนฺตตฺวา  อุทกํ เนตฺวา ปุน กุฎํ คเหตฺวา อาคมฺม ติตฺถมเคฺค ฐตฺวา อาคตา อวเสสทาสิโย ‘‘เอเตฺถว โหถา’’ติ วตฺวา สพฺพาสํ อาคตกาเล อาห – ‘‘อมฺม กิํ นิจฺจเมว ปรสฺส ทาสกมฺมํ กริสฺสถ, อุทาหุ ทาสภาวโต มุจฺจิตุํ อิจฺฉถา’’ติ? อเชฺชว มุจฺจิตุมิจฺฉาม อเยฺยติฯ ยทิ เอวํ มยา ปญฺจ ปเจฺจกพุทฺธา หตฺถกมฺมํ อลภนฺตา สฺวาตนาย นิมนฺติตา, ตุมฺหากํ สามิเกหิ เอกทิวสํ หตฺถกมฺมํ ทาเปถาติฯ ตา สาธูติ สมฺปฎิจฺฉิตฺวา สายํ อฎวิโต อาคตกาเล สามิกานํ อาโรเจสุํฯ เต สาธูติ เชฎฺฐกทาสสฺส เคหทฺวาเร สนฺนิปติํสุฯ</p>


<p>อถ เน เชฎฺฐกทาสี เสฺว ตาตา ปเจฺจกพุทฺธานํ หตฺถกมฺมํ เทถาติ อานิสํสํ อาจิกฺขิตฺวา เยปิ  น กาตุกามา, เต คาเฬฺหน โอวาเทน ตเชฺชตฺวา ปฎิจฺฉาเปสิฯ สา ปุนทิวเส ปเจฺจกพุทฺธานํ ภตฺตํ ทตฺวา สเพฺพสํ ทาสปุตฺตานํ สญฺญํ อทาสิฯ เต ตาวเทว อรญฺญํ ปวิสิตฺวา ทพฺพสมฺภาเร สโมธาเนตฺวา สตํ สตํ หุตฺวา เอเกกกุฎิํ เอเกกจงฺกมนาทิปริวารํ กตฺวา มญฺจปีฐปานียปริโภชนียภาชนาทีนิ ฐเปตฺวา ปเจฺจกพุเทฺธ เตมาสํ ตตฺถ วสนตฺถาย ปฎิญฺญํ กาเรตฺวา วารภิกฺขํ ปฎฺฐเปสุํฯ โย อตฺตโน วารทิวเส น สโกฺกติฯ ตสฺส เชฎฺฐกทาสี สกเคหโต อาหริตฺวา เทติฯ เอวํ เตมาสํ ชคฺคิตฺวา เชฎฺฐกทาสี เอเกกํ ทาสํ เอเกกํ สาฎกํ วิสฺสชฺชาเปสิฯ ปญฺจ ถูลสาฎกสตานิ อเหสุํฯ ตานิ ปริวตฺตาเปตฺวา ปญฺจนฺนํ ปเจฺจกพุทฺธานํ ติจีวรานิ กตฺวา อทาสิฯ ปเจฺจกพุทฺธา ยถาผาสุกํ อคมํสุฯ ตมฺปิ ชงฺฆสหสฺสํ เอกโต กุสลํ กตฺวา กายสฺส เภทา เทวโลเก นิพฺพตฺติฯ ตานิ ปญฺจ มาตุคามสตานิ กาเลน กาลํ เตสํ ปญฺจนฺนํ ปุริสสตานํ เคเห โหนฺติ, กาเลน  กาลํ สพฺพาปิ เชฎฺฐกทาสปุตฺตเสฺสว เคเห โหนฺติฯ อถ เอกสฺมิํ กาเล เชฎฺฐกทาสปุโตฺต เทวโลกโต จวิตฺวา ราชกุเล นิพฺพโตฺตฯ ตาปิ ปญฺจสตา เทวกญฺญา มหาโภคกุเลสุ นิพฺพตฺติตฺวา ตสฺส รเชฺช ฐิตสฺส เคหํ อคมํสุฯ เอเตน นิยาเมน สํสรนฺติโย อมฺหากํ ภควโต กาเล โกลิยนคเร เทวทหนคเร จ ขตฺติยกุเลสุ นิพฺพตฺตาฯ</p>


<p>นนฺทกเตฺถโรปิ ปพฺพชิตฺวา อรหตฺตํ ปโตฺต, เชฎฺฐกทาสิธีตา วยํ อาคมฺม สุโทฺธทนมหาราชสฺส อคฺคมเหสิฎฺฐาเน ฐิตา, อิตราปิ เตสํ เตสํ  ราชปุตฺตานํเยว ฆรํ คตาฯ ตาสํ สามิกา ปญฺจสตา ราชกุมารา อุทกจุมฺพฎกลเห สตฺถุ ธมฺมเทสนํ สุตฺวา ปพฺพชิตา, ราชธีตโร เตสํ อุกฺกณฺฐนตฺถํ  สาสนํ เปเสสุํฯ เต อุกฺกณฺฐิเต ภควา กุณาลทหํ เนตฺวา โสตาปตฺติผเล ปติฎฺฐเปตฺวา มหาสมยทิวเส อรหเตฺต ปติฎฺฐาเปสิฯ ตาปิ ปญฺจสตา ราชธีตโร นิกฺขมิตฺวา มหาปชาปติยา สนฺติเก ปพฺพชิํสุฯ อยมายสฺมา นนฺทโก เอตฺตาว ตา ภิกฺขุนิโยติ เอวเมตํ วตฺถุ ทีเปตพฺพํฯ</p>


<p>ติ ปเสนทินา การิโต นครสฺส ทกฺขิณทิสาภาเค ถูปารามสทิเส ฐาเน วิหาโรฯ</p>


<p> นฺติ เหตุนา การเณน วิปสฺสนาปญฺญาย ยาถาวสรสโต ทิฎฺฐํฯ</p>


<p> นฺติ ตํสภาวํ ตํสภาวํ, อตฺถโต ปน ตํ ตํ ปจฺจยํ ปฎิจฺจ ตา ตา เวทนา อุปฺปชฺชนฺตีติ วุตฺตํ โหติฯ</p>


<p> ติ มูลาทีนิ นิสฺสาย นิพฺพตฺตา ฉายา ปฐมตรํเยว อนิจฺจาฯ</p>


<p> ติ อนุปหนิตฺวาฯ ตตฺถ มํสํ ปิณฺฑํ ปิณฺฑํ กตฺวา จมฺมํ อลฺลิยาเปโนฺต มํสกายํ อุปหนติ นามฯ จมฺมํ พทฺธํ พทฺธํ กตฺวา มํเส อลฺลิยาเปโนฺต มํสกายํ  อุปหนติ นามฯ เอวํ อกตฺวาฯ นฺติ สพฺพจเมฺม ลคฺควิลีปนมํสเมวฯ นฺติ สพฺพํ อนฺตรกิเลสเมว สนฺธาย วุตฺตํฯ</p>


<p> ติ กสฺมา อาหาติ? ยา หิ เอสา ปญฺญา กิเลเส ฉินฺทตีติ วุตฺตา, สา น เอกิกาว อตฺตโน ธมฺมตาย ฉินฺทิตุํ สโกฺกติฯ ยถา ปน กุฐารี น  อตฺตโน ธมฺมตาย เฉชฺชํ ฉินฺทติ, ปุริสสฺส ตชฺชํ วายามํ ปฎิเจฺจว ฉินฺทติ, เอวํ น วินา ฉหิ โพชฺฌเงฺคหิ ปญฺญา กิเลเส ฉินฺทิตุํ สโกฺกติฯ ตสฺมา เอวมาหฯ ติ เยน การเณน ตยา ฉ อชฺฌตฺติกานิ อายตนานิ, ฉ พาหิรานิ , ฉ วิญฺญาณกาเย, ทีโปปมํ, รุโกฺขปมํ, คาวูปมญฺจ ทเสฺสตฺวา สตฺตหิ โพชฺฌเงฺคหิ อาสวกฺขเยน เทสนา นิฎฺฐปิตา, เตน การเณน ตฺวํ เสฺวปิ ตา ภิกฺขุนิโย เตเนว โอวาเทน โอวเทยฺยาสีติฯ</p>


<p> ติ ยา สา คุเณหิ สพฺพปจฺฉิมิกา, สา โสตาปนฺนาฯ เสสา ปน สกทาคามิอนาคามินิโย จ ขีณาสวา จฯ ยทิ เอวํ กถํ ปริปุณฺณสงฺกปฺปาติฯ อชฺฌาสยปาริปูริยาฯ ยสฺสา หิ ภิกฺขุนิยา เอวมโหสิ – ‘‘กทา นุ โข อหํ อยฺยสฺส นนฺทกสฺส ธมฺมเทสนํ สุณนฺตี ตสฺมิํเยว อาสเน โสตาปตฺติผลํ สจฺฉิกเรยฺย’’นฺติ, สา โสตาปตฺติผลํ สจฺฉากาสิฯ ยสฺสา อโหสิ ‘‘สกทาคามิผลํ อนาคามิผลํ อรหตฺต’’นฺติ, สา อรหตฺตํ สจฺฉากาสิฯ เตนาห ภควา ‘‘อตฺตมนา เจว ปริปุณฺณสงฺกปฺปา จา’’ติฯ</p>

</p>

</p>


<h3>๕. ราหุโลวาทสุตฺตวณฺณนา</h3>
<p>   นฺติ ราหุโลวาทสุตฺตํฯ ตตฺถ ติ วิมุตฺติํ ปริปาเจนฺตีติ วิมุตฺติปริปาจนียาฯ ติ  ปนฺนรส ธมฺมาฯ เต สทฺธินฺทฺริยาทีนํ วิสุทฺธิการณวเสน เวทิตพฺพาฯ วุตฺตเญฺหตํ –</p>

ฯ อสมาหิเต ปุคฺคเล ปริวชฺชยโต สมาหิเต ปุคฺคเล เสวโต ภชโต ปยิรุปาสโต ฌานวิโมเกฺข ปจฺจเวกฺขโต อิเมหิ ตีหากาเรหิ สมาธินฺทฺริยํ วิสุชฺฌติฯ ทุปฺปเญฺญ ปุคฺคเล ปริวชฺชยโต ปญฺญวเนฺต ปุคฺคเล เสวโต ภชโต ปยิรุปาสโต คมฺภีรญาณจริยํ ปจฺจเวกฺขโต อิเมหิ ตีหากาเรหิ ปญฺญินฺทฺริยํ วิสุชฺฌติฯ อิติ อิเม ปญฺจ ปุคฺคเล ปริวชฺชยโต ปญฺจ ปุคฺคเล เสวโต ภชโต ปยิรุปาสโต ปญฺจ สุตฺตนฺตกฺขเนฺธ ปจฺจเวกฺขโต อิเมหิ ปนฺนรสหิ อากาเรหิ อิมานิ ปญฺจินฺทฺริยานิ วิสุชฺฌนฺตี’’ติ (ปฎิ. ม. ๑.๑๘๕)ฯ</p>


<p>อปเรปิ ปนฺนรส ธมฺมา วิมุตฺติปริปาจนียา – สทฺธาทีนิ ปญฺจิมานิ อินฺทฺริยานิ, อนิจฺจสญฺญา, อนิเจฺจ ทุกฺขสญฺญา, ทุเกฺข อนตฺตสญฺญา, ปหานสญฺญา, วิราคสญฺญาติ, อิมา ปญฺจ นิเพฺพธภาคิยา สญฺญา, เมฆิยเตฺถรสฺส กถิตา กลฺยาณมิตฺตตาทโย ปญฺจธมฺมาติฯ กาย ปน เวลาย ภควโต เอตทโหสีติฯ ปจฺจูสสมเย โลกํ โวโลเกนฺตสฺสฯ</p>


<p> นฺติ อายสฺมตา ราหุเลน ปทุมุตฺตรสฺส ภควโต ปาทมูเล ปาลิตนาคราชกาเล ปตฺถนํ  ปฎฺฐเปเนฺตน สทฺธิํ ปตฺถนํ ปฎฺฐปิตเทวตาเยวฯ ตาสุ ปน กาจิ ภูมฎฺฐกา  เทวตา, กาจิ อนฺตลิกฺขกา, กาจิ จาตุมหาราชิกา, กาจิ เทวโลเก, กาจิ พฺรหฺมโลเก นิพฺพตฺตาฯ อิมสฺมิํ ปน ทิวเส สพฺพา เอกฎฺฐาเน อนฺธวนสฺมิํเยว สนฺนิปติตาฯ นฺติ อุปาลิโอวาท- (ม. นิ. ๒.๖๙) ทีฆนขสุเตฺตสุ (ม. นิ. ๒.๒๐๖) ปฐมมโคฺค ธมฺมจกฺขุนฺติ วุโตฺต, พฺรหฺมายุสุเตฺต (ม. นิ. ๒.๓๙๕) ตีณิ ผลานิ, อิมสฺมิํ สุเตฺต จตฺตาโร มคฺคา, จตฺตาริ จ ผลานิ ธมฺมจกฺขุนฺติ เวทิตพฺพานิฯ ตตฺถ หิ กาจิ เทวตา โสตาปนฺนา อเหสุํ, กาจิ สกทาคามี, อนาคามี, ขีณาสวาฯ ตาสญฺจ ปน เทวตานํ เอตฺตกาติ คณนวเสน ปริเจฺฉโท นตฺถิฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๖. ฉฉกฺกสุตฺตวณฺณนา</h3>
<p>    นฺติ ฉฉกฺกสุตฺตํฯ ตตฺถ นฺติอาทิมฺหิ กลฺยาณํ ภทฺทกํ นิโทฺทสํ กตฺวา เทเสสฺสามิฯ มชฺฌปริโยสาเนสุปิ เอเสว นโยฯ อิติ ภควา อริยวํสํ นวหิ, มหาสติปฎฺฐานํ สตฺตหิ, มหาอสฺสปุรํ สตฺตหิเยว ปเทหิ โถเมสิฯ อิทํ ปน สุตฺตํ นวหิ ปเทหิ โถเมสิฯ</p>


<p>ติ  สหวิปสฺสเนน มเคฺคน ชานิตพฺพานิฯ มนายตเนน เตภูมกจิตฺตเมว กถิตํ, ธมฺมายตเนน พหิทฺธา เตภูมกธมฺมา จ, มโนวิญฺญาเณน ฐเปตฺวา เทฺว ปญฺจวิญฺญาณานิ เสสํ พาวีสติวิธํ โลกิยวิปากจิตฺตํฯ ผสฺสเวทนา ยถาวุตฺตวิปากวิญฺญาณสมฺปยุตฺตาวฯ ติ วิปากเวทนาปจฺจยา ชวนกฺขเณ อุปฺปนฺนตณฺหาฯ</p>


<p> ติ ปาฎิเยโกฺก อนุสนฺธิฯ เหฎฺฐา กถิตานญฺหิ ทฺวินฺนํ สจฺจานํ อนตฺตภาวทสฺสนตฺถํ อยํ เทสนา อารทฺธาฯ ตตฺถ ติ น ยุชฺชติฯ ติ วิคจฺฉติ นิรุชฺฌติฯ</p>


<p> ติ อยมฺปิ ปาฎิเยโกฺก อนุสนฺธิฯ อยญฺหิ เทสนา ติณฺณํ คาหานํ วเสน วฎฺฎํ ทเสฺสตุํ อารทฺธาฯ ทุกฺขํ สมุทโยติ ทฺวินฺนํ สจฺจานํ วเสน วฎฺฎํ ทเสฺสตุนฺติปิ วทนฺติเยวฯ ติอาทีสุ ตณฺหามานทิฎฺฐิคาหาว เวทิตพฺพาฯ ติ คาหตฺตยวเสน ปสฺสติฯ</p>


<p>เอวํ วฎฺฎํ ทเสฺสตฺวา อิทานิ ติณฺณํ คาหานํ ปฎิปกฺขวเสน, นิโรโธ มโคฺคติ อิเมสํ วา ทฺวินฺนํ สจฺจานํ วเสน วิวฎฺฎํ ทเสฺสตุํ ติอาทิมาหฯ ติอาทีนิ ตณฺหาทีนํ ปฎิเสธวจนานิฯ ติ อนิจฺจํ ทุกฺขมนตฺตาติ ปสฺสติฯ</p>


<p> เอวํ  วิวฎฺฎํ ทเสฺสตฺวา อิทานิ ติณฺณํ อนุสยานํ วเสน ปุน วฎฺฎํ ทเสฺสตุํ ติอาทิมาหฯ ตตฺถ ติอาทีนิ ตณฺหาทิฎฺฐิวเสเนว วุตฺตานิฯ ติ อปฺปหีโน โหติฯ ติ  วฎฺฎทุกฺขกิเลสทุกฺขสฺสฯ</p>


<p> เอวํ  ติณฺณํ อนุสยานํ วเสน วฎฺฎํ กเถตฺวา อิทานิ เตสํ ปฎิเกฺขปวเสน วิวฎฺฎํ ทเสฺสโนฺต ปุน จกฺขุญฺจาติอาทิมาหฯ ติ วฎฺฎมูลิกํ อวิชฺชํ ปชหิตฺวาฯ นฺติ อรหตฺตมคฺควิชฺชํ อุปฺปาเทตฺวาฯ</p>


<p> ติ เอตฺตเกเนว กถามเคฺคน วฎฺฎวิวฎฺฎวเสน เทสนํ มตฺถกํ ปาเปตฺวา ปุน ตเทว สมฺปิเณฺฑตฺวา ทเสฺสโนฺต ติอาทิมาหฯ นฺติ เอตฺถ อนจฺฉริยเมตํ, ยํ สยเมว ตถาคเต เทเสเนฺต สฎฺฐิ ภิกฺขู อรหตฺตํ ปตฺตาฯ อิมญฺหิ สุตฺตํ ธมฺมเสนาปติมฺหิ กเถเนฺตปิ สฎฺฐิ ภิกฺขู อรหตฺตํ ปตฺตา, มหาโมคฺคลฺลาเน กเถเนฺตปิ, อสีติมหาเถเรสุ กเถเนฺตสุปิ ปตฺตา เอวฯ เอตมฺปิ อนจฺฉริยํฯ มหาภิญฺญปฺปตฺตา หิ เต สาวกาฯ</p>


<p>อปรภาเค ปน ตมฺพปณฺณิทีเป มาเลยฺยเทวเตฺถโร นาม เหฎฺฐา โลหปาสาเท อิทํ สุตฺตํ กเถสิฯ ตทาปิ สฎฺฐิ ภิกฺขู อรหตฺตํ ปตฺตาฯ ยถา จ โลหปาสาเท, เอวํ เถโร มหามณฺฑเปปิ อิทํ สุตฺตํ กเถสิฯ มหาวิหารา นิกฺขมิตฺวา เจติยปพฺพตํ คโต, ตตฺถาปิ กเถสิฯ ตโต สากิยวํสวิหาเร, กูฎาลิวิหาเร, อนฺตรโสเพฺภ, มุตฺตงฺคเณ, วาตกปพฺพเต, ปาจินฆรเก, ทีฆวาปิยํ, โลกนฺทเร, โนมณฺฑลตเล กเถสิฯ เตสุปิ ฐาเนสุ สฎฺฐิ สฎฺฐิ  ภิกฺขู อรหตฺตํ ปตฺตาฯ ตโต นิกฺขมิตฺวา ปน เถโร จิตฺตลปพฺพตํ คโตฯ ตทา จ จิตฺตลปพฺพตวิหาเร อติเรกสฎฺฐิวโสฺส มหาเถโร, โปกฺขรณิยํ กุรุวกติตฺถํ นาม ปฎิจฺฉนฺนฎฺฐานํ อตฺถิ, ตตฺถ เถโร นฺหายิสฺสามีติ โอติโณฺณฯ เทวเตฺถโร ตสฺส สนฺติกํ คนฺตฺวา นฺหาเปมิ, ภเนฺตติ อาหฯ เถโร ปฎิสนฺถาเรเนว – ‘‘มาเลยฺยเทโว นาม อตฺถีติ วทนฺติ, โส อยํ ภวิสฺสตี’’ติ ญตฺวา ตฺวํ เทโวติ อาหฯ อาม, ภเนฺตติฯ สฎฺฐิวสฺสทฺธานํ เม, อาวุโส, โกจิ สรีรํ หเตฺถน ผุสิตุํ นาม น ลภิ, ตฺวํ ปน นฺหาเปหีติ อุตฺตริตฺวา ตีเร นิสีทิฯ</p>


<p>เถโร  สพฺพมฺปิ หตฺถปาทาทิปริกมฺมํ กตฺวา มหาเถรํ นฺหาเปสิฯ ตํ ทิวสญฺจ ธมฺมสฺสวนทิวโส โหติฯ อถ มหาเถโร – ‘‘เทว อมฺหากํ ธมฺมทานํ ทาตุํ วฎฺฎตี’’ติ อาหฯ เถโร สาธุ, ภเนฺตติ สมฺปฎิจฺฉิฯ อตฺถงฺคเต สูริเย  ธมฺมสฺสวนํ โฆเสสุํฯ อติกฺกนฺตสฎฺฐิวสฺสาว สฎฺฐิ มหาเถรา ธมฺมสฺสวนตฺถํ อคมํสุฯ เทวเตฺถโร สรภาณาวสาเน อิมํ สุตฺตํ อารภิ, สุตฺตนฺตปริโยสาเน จ สฎฺฐิ มหาเถรา อรหตฺตํ ปาปุณิํสุฯ ตโต ติสฺสมหาวิหารํ คนฺตฺวา กเถสิ, ตสฺมิมฺปิ สฎฺฐิ เถราฯ ตโต นาคมหาวิหาเร กาฬกจฺฉคาเม กเถสิ, ตสฺมิมฺปิ สฎฺฐิ เถราฯ ตโต กลฺยาณิํ คนฺตฺวา ตตฺถ จาตุทฺทเส เหฎฺฐาปาสาเท กเถสิ, ตสฺมิมฺปิ สฎฺฐิ เถราฯ อุโปสถทิวเส อุปริปาสาเท กเถสิ, ตสฺมิมฺปิ สฎฺฐิ เถราติ เอวํ เทวเตฺถเรเยว อิทํ สุตฺตํ กเถเนฺต สฎฺฐิฎฺฐาเนสุ สฎฺฐิ สฎฺฐิ ชนา อรหตฺตํ ปตฺตาฯ</p>


<p>อมฺพิลกาฬกวิหาเร ปน ติปิฎกจูฬนาคเตฺถเร  อิมํ สุตฺตํ กเถเนฺต มนุสฺสปริสา คาวุตํ อโหสิ, เทวปริสา โยชนิกาฯ สุตฺตปริโยสาเน สหสฺสภิกฺขู อรหตฺตํ ปตฺตา, เทเวสุ ปน ตโต ตโต เอเกโกว ปุถุชฺชโน อโหสีติฯ</p>

</p>

</p>


<h3>๗. มหาสฬายตนิกสุตฺตวณฺณนา</h3>
<p>   นฺติ มหาสฬายตนิกสุตฺตํฯ ตตฺถ นฺติ มหนฺตานํ ฉนฺนํ อายตนานํ โชตกํ ธมฺมปริยายํฯ</p>


<p> นฺติ สหวิปสฺสเนน มเคฺคน อชานโนฺตฯ ติ วุฑฺฒิํ คจฺฉนฺติ, วสิภาวํ คจฺฉนฺตีติ อโตฺถฯ ติ ปญฺจทฺวาริกทรถาฯ ติ มโนทฺวาริกทรถาฯ สุปิ เอเสว นโยฯ</p>


<p> นฺติ ปญฺจทฺวาริกสุขํฯ นฺติ มโนทฺวาริกสุขํฯ เอตฺถ จ ปญฺจทฺวาริกชวเนน สมาปชฺชนํ วา วุฎฺฐานํ วา นตฺถิ, อุปฺปนฺนมตฺตกเมว โหติฯ มโนทฺวาริเกน สพฺพํ โหติฯ อยญฺจ มคฺควุฎฺฐานสฺส ปจฺจยภูตา พลววิปสฺสนา, สาปิ มโนทฺวาริเกเนว โหติฯ</p>


<p> ติ  กุสลจิตฺตสมฺปยุตฺตเจโตสุขสมงฺคีภูตสฺสฯ ติ อสฺส ภิกฺขุโน วาจากมฺมนฺตาชีวา ปุพฺพสุทฺธิกา นาม อาทิโต ปฎฺฐาย ปริสุทฺธาว  โหนฺติฯ ทิฎฺฐิสงฺกปฺปวายามสติสมาธิสงฺขาตานิ ปน ปญฺจงฺคานิ สพฺพตฺถกการาปกงฺคานิ นามฯ เอวํ โลกุตฺตรมโคฺค อฎฺฐงฺคิโก วา สตฺตงฺคิโก วา โหติฯ</p>


<p>วิตณฺฑวาที ปน ‘‘ยา ยถาภูตสฺส ทิฎฺฐี’’ติ อิมเมว สุตฺตปเทสํ คเหตฺวา ‘‘โลกุตฺตรมโคฺค ปญฺจงฺคิโก’’ติ วทติฯ โส – ‘‘เอวมสฺสายํ อริโย อฎฺฐงฺคิโก มโคฺค ภาวนาปาริปูริํ คจฺฉตี’’ติ อิมินา อนนฺตรวจเนเนว ปฎิเสธิตโพฺพฯ อุตฺตริ จ เอวํ สญฺญาเปตโพฺพ – โลกุตฺตรมโคฺค ปญฺจงฺคิโก นาม นตฺถิ, อิมานิ ปน ปญฺจ สพฺพตฺถกการาปกงฺคานิ มคฺคกฺขเณ วิรติวเสน ปูเรนฺติฯ ‘‘ยา จตูหิ วจีทุจฺจริเตหิ อารติ วิรตี’’ติ เอวํ วุตฺตวิรตีสุ หิ มิจฺฉาวาจํ ปชหติ, สมฺมาวาจํ ภาเวติ, เอวํ สมฺมาวาจํ  ภาเวนฺตสฺส อิมานิ ปญฺจงฺคิกานิ น วินา, สเหว วิรติยา ปูเรนฺติฯ สมฺมากมฺมนฺตาชีเวสุปิ เอเสว นโยฯ อิติ วจีกมฺมาทีนิ อาทิโต ปฎฺฐาย ปริสุทฺธาเนว วฎฺฎนฺติฯ อิมานิ ปน ปญฺจ สพฺพตฺถกการาปกงฺคานิ วิรติวเสน ปริปูเรนฺตีติ ปญฺจงฺคิโก มโคฺค นาม นตฺถิฯ สุภทฺทสุเตฺตปิ (ที. นิ. ๒.๒๑๔) เจตํ วุตฺตํ – ‘‘ยสฺมิํ โข, สุภทฺท, ธมฺมวินเย อริโย อฎฺฐงฺคิโก มโคฺค’’ติฯ อเญฺญสุ จ อเนเกสุ สุตฺตสเตสุ อฎฺฐงฺคิโกว มโคฺค อาคโตติฯ</p>


<p> ติ มคฺคสมฺปยุตฺตาว จตฺตาโร สติปฎฺฐานาฯ สมฺมปฺปธานาทีสุปิ เอเสว นโยฯ ติ เอกกฺขณิกยุคนนฺธาฯ เอเตหิ อญฺญสฺมิํ ขเณ สมาปตฺติ, อญฺญสฺมิํ วิปสฺสนาติฯ เอวํ นานาขณิกาปิ โหนฺติ, อริยมเคฺค ปน เอกกฺขณิกาฯ</p>


<p>ติ อรหตฺตมคฺควิชฺชา จ ผลวิมุตฺติ จฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๘. นครวิเนฺทยฺยสุตฺตวณฺณนา</h3>
<p>     นฺติ นครวิเนฺทยฺยสุตฺตํฯ ตตฺถ ติ กาเลน สมํ จรนฺติ, กาเลน วิสมํฯ นฺติ สมจริยมฺปิ หิ เอตํฯ</p>


<p> ติ กานิ การณานิ? ติ กา อนุพุทฺธิโย? ติ กสฺมา อาห, นนุ อรเญฺญ หริตติณจมฺปกวนาทิวเสน อติมนุญฺญา รูปาทโย ปญฺจ กามคุณา อตฺถีติ? โน นตฺถิฯ น ปเนตํ วนสเณฺฑน กถิตํ, อิตฺถิรูปาทีนิ ปน สนฺธาเยตํ กถิตํฯ ตานิ หิ ปุริสสฺส จิตฺตํ ปริยาทาย ติฎฺฐนฺติฯ ยถาห – ‘‘นาหํ, ภิกฺขเว, อญฺญํ เอกรูปมฺปิ สมนุปสฺสามิ, ยํ เอวํ ปุริสสฺส จิตฺตํ ปริยาทาย ติฎฺฐติ, ยถยิทํ, ภิกฺขเว, อิตฺถิรูปํฯ อิตฺถิรูปํ, ภิกฺขเว, ปุริสสฺส จิตฺตํ ปริยาทาย ติฎฺฐตี’’ติ (อ. นิ. ๑.๑) วิตฺถาเรตพฺพํฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๙. ปิณฺฑปาตปาริสุทฺธิสุตฺตวณฺณนา</h3>
<p>   นฺติ ปิณฺฑปาตปาริสุทฺธิสุตฺตํฯ ตตฺถ ติ ผลสมาปตฺติโตฯ</p>


<p>ติ โอกาสวเสเนตํ วุตฺตํฯ ผลสมาปตฺติโต หิ วุฎฺฐิตสฺส ปญฺจหิ ปสาเทหิ ปติฎฺฐิโตกาโส วิปฺปสโนฺน โหติ, ฉวิวโณฺณ ปริสุโทฺธฯ ตสฺมา เอวมาหฯ ติ สุญฺญตผลสมาปตฺติวิหาเรนฯ ติ  พุทฺธปเจฺจกพุทฺธตถาคตมหาสาวกานํ มหาปุริสานํ วิหาโรฯ ติอาทีสุ วิหารโต ปฎฺฐาย ยาว คามสฺส อินฺทขีลา เอส ปวิฎฺฐมโคฺค นาม, อโนฺตคามํ ปวิสิตฺวา เคหปฎิปาฎิยา จริตฺวา ยาว นครทฺวาเรน นิกฺขมนา เอส จริตพฺพปเทโส นาม, พหิ อินฺทขีลโต ปฎฺฐาย ยาว วิหารา เอส ปฎิกฺกนฺตมโคฺค นามฯ ติ จิเตฺต ปฎิหญฺญนกิเลสชาตํ  กิญฺจิ อตฺถิ นตฺถีติฯ ติ ทิวสญฺจ รตฺติญฺจ อนุสิกฺขเนฺตนฯ</p>


<p> ติอาทีสุ เอกภิกฺขุสฺส ปจฺจเวกฺขณา นานา, นานาภิกฺขูนํ ปจฺจเวกฺขณา นานาติฯ กถํ? เอโก หิ ภิกฺขุ ปจฺฉาภตฺตํ ปิณฺฑปาตปฎิกฺกโนฺต ปตฺตจีวรํ ปฎิสาเมตฺวา วิวิโตฺตกาเส นิสิโนฺน ปจฺจเวกฺขติ ‘‘ปหีนา นุ โข เม ปญฺจกามคุณา’’ติฯ โส ‘‘อปฺปหีนา’’ติ ญตฺวา วีริยํ ปคฺคยฺห อนาคามิมเคฺคน ปญฺจกามคุณิกราคํ สมุคฺฆาเฎตฺวา มคฺคานนฺตรํ ผลํ ผลานนฺตรํ มคฺคํ ตโต วุฎฺฐาย ปจฺจเวกฺขโนฺต ‘‘ปหีนา’’ติ ปชานาติฯ นีวรณาทีสุปิ เอเสว นโยฯ เอเตสํ ปน อรหตฺตมเคฺคน ปหานาทีนิ โหนฺติ, เอวํ เอกภิกฺขุสฺส นานาปจฺจเวกฺขณา โหติฯ เอตาสุ ปน ปจฺจเวกฺขณาสุ อโญฺญ ภิกฺขุ เอกํ ปจฺจเวกฺขณํ ปจฺจเวกฺขติ, อโญฺญ เอกนฺติ เอวํ นานาภิกฺขูนํ นานาปจฺจเวกฺขณา โหติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๑๐. อินฺทฺริยภาวนาสุตฺตวณฺณนา</h3>
<p>   นฺติ อินฺทฺริยภาวนาสุตฺตํฯ ตตฺถ นฺติ เอวํนามเก นิคเมฯ ติ  สุเวฬุ นาม เอกา รุกฺขชาติ, เตหิ สญฺฉโนฺน มหาวนสโณฺฑ, ตตฺถ วิหรติฯ ติ จกฺขุนา รูปํ น ปสฺสิตพฺพํ, โสเตน สโทฺท น โสตโพฺพติ เอวํ เทเสตีติ อธิปฺปาเยน วทติฯ</p>


<p>ติ อิมินา ภควา อตฺตโน สาสเน อสทิสาย อินฺทฺริยภาวนาย กถนตฺถํ อาลยํ อกาสิฯ อถายสฺมา อานโนฺท – ‘‘สตฺถา อาลยํ ทเสฺสติ, หนฺทาหํ อิมิสฺสํ ปริสติ ภิกฺขุสงฺฆสฺส อินฺทฺริยภาวนากถํ กาเรมี’’ติ สตฺถารํ ยาจโนฺต   ติอาทิมาหฯ อถสฺส ภควา อินฺทฺริยภาวนํ กเถโนฺต ติอาทิมาหฯ</p>


<p> ตถ ติ ยา เอสา วิปสฺสนุเปกฺขา นาม, เอสา สนฺตา เอสา ปณีตา, อตปฺปิกาติ อโตฺถฯ อิติ อยํ ภิกฺขุ จกฺขุทฺวาเร รูปารมฺมณมฺปิ อิเฎฺฐ อารมฺมเณ มนาปํ, อนิเฎฺฐ อมนาปํ, มชฺฌเตฺต มนาปามนาปญฺจ จิตฺตํ, ตสฺส รชฺชิตุํ วา ทุสฺสิตุํ วา มุยฺหิตุํ วา อทตฺวาว ปริคฺคเหตฺวา วิปสฺสนํ มชฺฌเตฺต ฐเปติฯ ติ สมฺปนฺนจกฺขุวิสุทฺธเนโตฺตฯ จกฺขาพาธิกสฺส หิ อุทฺธํ อุมฺมีลนนิมฺมีลนํ น โหติ, ตสฺมา โส น คหิโตฯ</p>


<p> ติ รถีสา วิย อุฎฺฐหิตฺวา ฐิเตฯ</p>


<p> ติอาทีสุ ปฎิกูเล เมตฺตาผรเณน วา ธาตุโส อุปสํหาเรน วา อปฺปฎิกูลสญฺญี วิหรติฯ อปฺปฎิกูเล อสุภผรเณน วา อนิจฺจโต อุปสํหาเรน วา ปฎิกูลสญฺญี วิหรติฯ เสสปเทสุปิ เอเสว นโยฯ ตทุภยํ อภินิวเชฺชตฺวาติ  มชฺฌโตฺต หุตฺวา วิหริตุกาโม  กิํ กโรตีติ? อิฎฺฐานิเฎฺฐสุ อาปาถคเตสุ เนว โสมนสฺสิโก น โทมนสฺสิโก โหติฯ วุตฺตเญฺหตํ –</p>

ฯ กถํ ปฎิกูเล จ อปฺปฎิกูเล จ ตทุภยํ อภินิวเชฺชตฺวา อุเปกฺขโก วิหรติ สโต สมฺปชาโน? อิธ ภิกฺขุ จกฺขุนา รูปํ ทิสฺวา เนว สุมโน โหติ น ทุมฺมโน, อุเปกฺขโก วิหรติ สโต สมฺปชาโน…เป.… มนสา ธมฺมํ วิญฺญาย เนว สุมโน โหติ น ทุมฺมโน, อุเปกฺขโก วิหรติ สโต สมฺปชาโนฯ เอวํ ปฎิกูเล จ อปฺปฎิกูเล จ ตทุภยํ อภินิวเชฺชตฺวา อุเปกฺขโก วิหรติ สโต สมฺปชาโน’’ติฯ</p>


<p>อิเมสุ จ ตีสุ นเยสุ ปฐมนเย มนาปํ อมนาปํ มนาปามนาปนฺติ สํกิเลสํ วฎฺฎติ, นิกฺกิเลสํ วฎฺฎติฯ ทุติยนเย สํกิเลสํ, ตติยนเย สํกิเลสนิกฺกิเลสํ วฎฺฎติฯ ปุน วุตฺตํ – ‘‘ปฐมํ สํกิเลสํ วฎฺฎติ, ทุติยํ สํกิเลสมฺปิ นิกฺกิเลสมฺปิ, ตติยํ นิกฺกิเลสเมว วฎฺฎตี’’ติฯ เสสํ สพฺพตฺถ อุตฺตานเมวาติฯ</p>

</p>

</p>

</p>

</p>


<p>โย   จายํ ‘‘สพฺพธมฺมมูลปริยายํ โว, ภิกฺขเว, เทสิสฺสามี’’ติ อารทฺธตฺตา  มเชฺฌ ‘‘สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺล’’นฺติ วจนโต  สนฺนิฎฺฐาเน ‘‘อริโย ภาวิตินฺทฺริโย’’ติ วจนโต ติ ติวิธกลฺยาโณ มชฺฌิมนิกาโย ‘‘มหาวิปสฺสนา นามาย’’นฺติ วุโตฺต, โส วณฺณนาวเสน สมโตฺต โหติฯ</p>


<h3>นิคมนกถา</h3>
<p>เอตฺตาวตา  จ –</p>


<p>
อายาจิโต สุมตินา เถเรน  
ภทนฺตพุทฺธมิเตฺตน,  
  
ปุเพฺพ มยูรทูตปฎฺฎนมฺหิ สทฺธิํ นิวสเนฺตนฯ  
</p>
  
<p>
ปรวาทวิธํสนสฺส  
มชฺฌิมนิกายเสฎฺฐสฺส,  
  
ยมหํ  
ปปญฺจสูทนิมฎฺฐกถํ  
กาตุมารภิํฯ  
</p>
  
<p>
สา หิ มหาอฎฺฐกถาย สารมาทาย นิฎฺฐิตา เอสา,  
  
สตฺตุตฺตรสตมตฺตาย ปาฬิยา ภาณวาเรหิฯ  
</p>
  
<p>
เอกูนสฎฺฐิมโตฺต วิสุทฺธิมโคฺคปิ ภาณวาเรหิ,  
  
อตฺถปฺปกาสนตฺถาย อาคมานํ กโต ยสฺมาฯ  
</p>
  
<p>
ตสฺมา เตน สหา’ยํ คาถาคณนานเยน อฎฺฐกถา,  
  
สมธิกฉสฎฺฐิสตมิติ วิเญฺญยฺยา ภาณวารานํฯ  
</p>
  
<p>
สมธิกฉสฎฺฐิสตปมาณมิติ ภาณวารโต เอสา,  
  
สมยํ ปกาสยนฺตี มหาวิหาราธิวาสีนํฯ  
</p>
  
<p>
มูลฎฺฐกถาสารํ  
  
อาทาย มยา อิมํ กโรเนฺตน,  
  
ยํ ปญฺญมุปจิตํ เตน โหตุ โลโก สทา สุขิโตติฯ  
</p>
  
<p>ปรมวิสุทฺธสทฺธาพุทฺธิวีริยปฺปฎิมณฺฑิเตน สีลาจารชฺชวมทฺทวาทิคุณสมุทยสมุทิเตน สกสมยสมยนฺตรคหนโชฺฌคาหนสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติปฺปเภเท สาฎฺฐกเถ สตฺถุ สาสเน อปฺปฎิหตญาณปฺปภาเวน มหาเวยฺยากรเณน กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน มหากวินา ปภินฺนปฎิสมฺภิทาปริวาเร ฉฬภิญฺญาทิปฺปเภทคุณปฺปฎิมณฺฑิเต อุตฺตริมนุสฺสธเมฺม สุปฺปติฎฺฐิตพุทฺธีนํ เถรวํสปฺปทีปานํ เถรานํ มหาวิหารวาสีนํ วํสาลงฺการภูเตน วิปุลวิสุทฺธพุทฺธินา ติ ครูหิ คหิตนามเธเยฺยน เถเรน กตา อยํ  นาม มชฺฌิมนิกายฎฺฐกถา –</p>


<p>
ตาว  
ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสนฺตี กุลปุตฺตานํ, นยํ ทิฎฺฐิวิสุทฺธิยาฯ  
</p>
  
<p>
พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</p>
  
ปปญฺจสูทนี นาม  
</p>
  
มชฺฌิมนิกายฎฺฐกถา สพฺพากาเรน นิฎฺฐิตาฯ  
</p>
  
  
  
  
  