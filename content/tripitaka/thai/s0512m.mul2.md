<h1>๓. ยุธญฺชยวโคฺค</h1>
<h3>๑. ยุธญฺชยจริยา</h3>
<ol>
<li>
‘‘ยทาหํ  
  
  
อมิตยโส, ราชปุโตฺต ยุธญฺชโย;  
  
อุสฺสาวพินฺทุํ สูริยาตเป, ปติตํ ทิสฺวาน สํวิชิํฯ  
</li>
  
<li>
‘‘ตเญฺญวาธิปติํ กตฺวา, สํเวคมนุพฺรูหยิํ;  
  
มาตาปิตู จ วนฺทิตฺวา, ปพฺพชฺชมนุยาจหํฯ  
</li>
  
<li>
‘‘ยาจนฺติ มํ ปญฺชลิกา, สเนคมา สรฎฺฐกา;  
  
‘อเชฺชว ปุตฺต ปฎิปชฺช, อิทฺธํ ผีตํ มหามหิํ’ฯ  
</li>
  
<li>
‘‘สราชเก สโหโรเธ, สเนคเม สรฎฺฐเก;  
  
กรุณํ ปริเทวเนฺต, อนเปโกฺขว ปริจฺจชิํฯ  
</li>
  
<li>
‘‘เกวลํ ปถวิํ รชฺชํ, ญาติปริชนํ ยสํ;  
  
จชมาโน น จิเนฺตสิํ, โพธิยาเยว การณาฯ  
</li>
  
<li>
‘‘มาตาปิตา น เม เทสฺสา, นปิ เม เทสฺสํ มหายสํ;  
  
สพฺพญฺญุตํ ปิยํ มยฺหํ, ตสฺมา รชฺชํ ปริจฺจชิ’’นฺติฯ  
</li>
  
ยุธญฺชยจริยํ ปฐมํฯ  
</li>
  
<h3>๒. โสมนสฺสจริยา</h3>
</ol>
<ol>
<li>
‘‘ปุนาปรํ  
ยทา โหมิ, อินฺทปเตฺถ ปุรุตฺตเม;  
  
กามิโต ทยิโต ปุโตฺต, โสมนโสฺสติ วิสฺสุโตฯ  
</li>
  
<li>
‘‘สีลวา คุณสมฺปโนฺน, กลฺยาณปฎิภานวา;  
  
วุฑฺฒาปจายี หิรีมา, สงฺคเหสุ จ โกวิโทฯ  
</li>
  
<li>
‘‘ตสฺส  
รโญฺญ ปติกโร, อโหสิ กุหกตาปโส;  
  
อารามํ มาลาวจฺฉญฺจ, โรปยิตฺวาน ชีวติฯ  
</li>
  
<li>
‘‘ตมหํ  
ทิสฺวาน กุหกํ, ถุสราสิํว อตณฺฑุลํ;  
  
ทุมํว อโนฺต สุสิรํ, กทลิํว อสารกํฯ  
</li>
  
<li>
‘‘นตฺถิมสฺส  
สตํ ธโมฺม, สามญฺญาปคโต อยํ;  
  
หิรีสุกฺกธมฺมชหิโต, ชีวิตวุตฺติการณาฯ  
</li>
  
<li>
‘‘กุปิโต อหุ  
อโหสิ (สี.), อาสิ (สฺยา.)  
ปจฺจโนฺต, อฎวีหิ ปรนฺติหิ;  
  
ตํ นิเสเธตุํ คจฺฉโนฺต, อนุสาสิ ปิตา มมํฯ  
</li>
  
<li>
‘‘‘มา ปมชฺชิ ตุวํ ตาต, ชฎิลํ อุคฺคตาปนํ;  
  
ยทิจฺฉกํ ปวเตฺตหิ, สพฺพกามทโท หิ โส’ฯ  
</li>
  
<li>
‘‘ตมหํ คนฺตฺวานุปฎฺฐานํ, อิทํ วจนมพฺรวิํ;  
  
‘กจฺจิ เต คหปติ กุสลํ, กิํ วา เต อาหรียตุ’ฯ  
</li>
  
<li>
‘‘เตน โส กุปิโต อาสิ, กุหโก มานนิสฺสิโต;  
  
‘ฆาตาเปมิ ตุวํ อชฺช, รฎฺฐา ปพฺพาชยามิ วา’ฯ  
</li>
  
<li>
‘‘นิเสธยิตฺวา  
ปจฺจนฺตํ, ราชา กุหกมพฺรวิ;  
  
‘กจฺจิ เต ภเนฺต ขมนียํ, สมฺมาโน เต ปวตฺติโต’ฯ  
</li>
  
<li>
‘‘ตสฺส อาจิกฺขตี ปาโป, กุมาโร ยถา นาสิโย;  
  
ตสฺส ตํ วจนํ สุตฺวา, อาณาเปสิ มหีปติฯ  
</li>
  
<li>
‘‘‘สีสํ ตเตฺถว ฉินฺทิตฺวา, กตฺวาน จตุขณฺฑิกํ;  
  
รถิยา รถิยํ ทเสฺสถ, สา คติ ชฎิลหีฬิตา’ฯ  
</li>
  
<li>
‘‘ตตฺถ การณิกา คนฺตฺวา, จณฺฑา ลุทฺทา อการุณา;  
  
มาตุอเงฺก นิสินฺนสฺส, อากฑฺฒิตฺวา นยนฺติ มํฯ  
</li>
  
<li>
‘‘เตสาหํ เอวมวจํ, พนฺธตํ คาฬฺหพนฺธนํ;  
  
‘รโญฺญ ทเสฺสถ มํ ขิปฺปํ, ราชกิริยานิ อตฺถิ เม’ฯ  
</li>
  
<li>
‘‘เต มํ รโญฺญ ทสฺสยิํสุ, ปาปสฺส ปาปเสวิโน;  
  
ทิสฺวาน ตํ สญฺญาเปสิํ, มมญฺจ วสมานยิํฯ  
</li>
  
<li>
‘‘โส มํ ตตฺถ ขมาเปสิ, มหารชฺชมทาสิ เม;  
  
โสหํ ตมํ ทาลยิตฺวา, ปพฺพชิํ อนคาริยํฯ  
</li>
  
<li>
‘‘น  
เม เทสฺสํ มหารชฺชํ, กามโภโค น เทสฺสิโย;  
  
สพฺพญฺญุตํ ปิยํ มยฺหํ, ตสฺมา รชฺชํ ปริจฺจชิ’’นฺติฯ  
</li>
  
โสมนสฺสจริยํ ทุติยํฯ  
</li>
  
<h3>๓. อโยฆรจริยา</h3>
</ol>
<ol>
<li>
‘‘ปุนาปรํ  
  
  
ยทา โหมิ, กาสิราชสฺส อตฺรโช;  
  
อโยฆรมฺหิ สํวโฑฺฒ, นาเมนาสิ อโยฆโรฯ  
</li>
  
<li>
‘‘ทุเกฺขน ชีวิโต ลโทฺธ, สํปีเฬ ปติโปสิโต;  
  
อเชฺชว ปุตฺต ปฎิปชฺช, เกวลํ วสุธํ อิมํฯ  
</li>
  
<li>
‘‘สรฎฺฐกํ สนิคมํ, สชนํ วนฺทิตฺว ขตฺติยํ;  
  
อญฺชลิํ ปคฺคเหตฺวาน, อิทํ วจนมพฺรวิํฯ  
</li>
  
<li>
‘‘‘เย เกจิ มหิยา สตฺตา, หีนมุกฺกฎฺฐมชฺฌิมา;  
  
นิรารกฺขา สเก เคเห, วฑฺฒนฺติ สกญาติภิฯ  
</li>
  
<li>
‘‘‘อิทํ โลเก อุตฺตริยํ, สํปีเฬ มม โปสนํ;  
  
อโยฆรมฺหิ สํวโฑฺฒ, อปฺปเภ จนฺทสูริเยฯ  
</li>
  
<li>
‘‘‘ปูติกุณปสมฺปุณฺณา, มุจฺจิตฺวา มาตุ กุจฺฉิโต;  
  
ตโต โฆรตเร ทุเกฺข, ปุน ปกฺขิตฺตโยฆเรฯ  
</li>
  
<li>
‘‘‘ยทิหํ ตาทิสํ ปตฺวา, ทุกฺขํ ปรมทารุณํ;  
  
รเชฺชสุ ยทิ รชฺชามิ  
รญฺชามิ (สี.)  
, ปาปานํ อุตฺตโม สิยํฯ  
</li>
  
<li>
‘‘‘อุกฺกณฺฐิโตมฺหิ กาเยน, รเชฺชนมฺหิ อนตฺถิโก;  
  
นิพฺพุติํ ปริเยสิสฺสํ, ยตฺถ มํ มจฺจุ น มทฺทิเย’ฯ  
</li>
  
<li>
‘‘เอวาหํ จินฺตยิตฺวาน, วิรวเนฺต มหาชเน;  
  
นาโคว พนฺธนํ เฉตฺวา, ปาวิสิํ กานนํ วนํฯ  
</li>
  
<li>
‘‘มาตาปิตา  
  
น เม เทสฺสา, นปิ เม เทสฺสํ มหายสํ;  
  
สพฺพญฺญุตํ ปิยํ มยฺหํ, ตสฺมา รชฺชํ ปริจฺจชิ’’นฺติฯ  
</li>
  
อโยฆรจริยํ ตติยํฯ  
</li>
  
<h3>๔. ภิสจริยา</h3>
</ol>
<ol>
<li>
‘‘ปุนาปรํ ยทา โหมิ, กาสีนํ ปุรวรุตฺตเม;  
  
ภคินี จ ภาตโร สตฺต, นิพฺพตฺตา โสตฺถิเย กุเลฯ  
</li>
  
<li>
‘‘เอเตสํ  
ปุพฺพโช อาสิํ, หิรีสุกฺกมุปาคโต;  
  
ภวํ ทิสฺวาน ภยโต, เนกฺขมฺมาภิรโต อหํฯ  
</li>
  
<li>
‘‘มาตาปิตูหิ  
ปหิตา, สหายา เอกมานสา;  
  
กาเมหิ มํ นิมเนฺตนฺติ, ‘กุลวํสํ ธเรหิ’ติฯ  
</li>
  
<li>
‘‘ยํ เตสํ วจนํ วุตฺตํ, คิหีธเมฺม สุขาวหํ;  
  
ตํ เม อโหสิ กฐินํ, ตตฺต  
สนฺตตฺต (ก.)  
ผาลสมํ วิยฯ  
</li>
  
<li>
‘‘เต มํ ตทา อุกฺขิปนฺตํ, ปุจฺฉิํสุ ปตฺถิตํ มม;  
  
‘กิํ ตฺวํ ปตฺถยเส สมฺม, ยทิ กาเม น ภุญฺชสิ’ฯ  
</li>
  
<li>
‘‘เตสาหํ เอวมวจํ, อตฺถกาโม หิเตสินํ;  
  
‘นาหํ ปเตฺถมิ คิหีภาวํ, เนกฺขมฺมาภิรโต อหํ’ฯ  
</li>
  
<li>
‘‘เต มยฺหํ วจนํ สุตฺวา, ปิตุมาตุ จ สาวยุํ;  
  
มาตาปิตา เอวมาหุ, ‘สเพฺพว ปพฺพชาม โภ’ฯ  
</li>
  
<li>
‘‘อุโภ  
มาตาปิตา มยฺหํ, ภคินี จ สตฺต ภาตโร;  
  
อมิตธนํ ฉฑฺฑยิตฺวา, ปาวิสิมฺหา มหาวน’’นฺติฯ  
</li>
  
ภิสจริยํ จตุตฺถํฯ  
</li>
  
<h3>๕. โสณปณฺฑิตจริยา</h3>
</ol>
<ol>
<li>
‘‘ปุนาปรํ  
ยทา โหมิ, นคเร พฺรหฺมวฑฺฒเน;  
  
ตตฺถ กุลวเร เสเฎฺฐ, มหาสาเล อชายหํฯ  
</li>
  
<li>
‘‘ตทาปิ โลกํ ทิสฺวาน, อนฺธีภูตํ ตโมตฺถฎํ;  
  
จิตฺตํ ภวโต ปติกุฎติ, ตุตฺตเวคหตํ วิยฯ  
</li>
  
<li>
‘‘ทิสฺวาน วิวิธํ ปาปํ, เอวํ จิเนฺตสหํ ตทา;  
  
‘กทาหํ เคหา นิกฺขมฺม, ปวิสิสฺสามิ กานนํ’ฯ  
</li>
  
<li>
‘‘ตทาปิ มํ นิมเนฺตสุํ, กามโภเคหิ ญาตโย;  
  
เตสมฺปิ ฉนฺทมาจิกฺขิํ, ‘มา นิมเนฺตถ เตหิ มํ’ฯ  
</li>
  
<li>
‘‘โย  
เม กนิฎฺฐโก ภาตา, นโนฺท นามาสิ ปณฺฑิโต;  
  
โสปิ มํ อนุสิกฺขโนฺต, ปพฺพชฺชํ สมโรจยิฯ  
</li>
  
<li>
‘‘อหํ โสโณ จ นโนฺท จ, อุโภ มาตาปิตา มม;  
  
ตทาปิ โภเค ฉเฑฺฑตฺวา, ปาวิสิมฺหา มหาวน’’นฺติฯ  
</li>
  
โสณปณฺฑิตจริยํ ปญฺจมํฯ  
</li>
  
<h3>๖. เตมิยจริยา</h3>
</ol>
<ol>
<li>
‘‘ปุนาปรํ  
  
ยทา โหมิ, กาสิราชสฺส อตฺรโช;  
  
มูคปโกฺขติ นาเมน, เตมิโยติ วทนฺติ มํฯ  
</li>
  
<li>
‘‘โสฬสิตฺถิสหสฺสานํ, น วิชฺชติ ปุโม ตทา  
สทา (สี.)  
;  
  
อโหรตฺตานํ อจฺจเยน, นิพฺพโตฺต อหเมกโกฯ  
</li>
  
<li>
‘‘กิจฺฉา ลทฺธํ ปิยํ ปุตฺตํ, อภิชาตํ ชุตินฺธรํ;  
  
เสตจฺฉตฺตํ ธารยิตฺวาน, สยเน โปเสติ มํ ปิตาฯ  
</li>
  
<li>
‘‘นิทฺทายมาโน สยนวเร, ปพุชฺฌิตฺวานหํ ตทา;  
  
อทฺทสํ ปณฺฑรํ ฉตฺตํ, เยนาหํ นิรยํ คโตฯ  
</li>
  
<li>
‘‘สห  
ทิฎฺฐสฺส เม ฉตฺตํ, ตาโส อุปฺปชฺชิ เภรโว;  
  
วินิจฺฉยํ สมาปโนฺน, ‘กถาหํ อิมํ มุญฺจิสฺสํ’ฯ  
</li>
  
<li>
‘‘ปุพฺพสาโลหิตา มยฺหํ, เทวตา อตฺถกามินี;  
  
สา มํ ทิสฺวาน ทุกฺขิตํ, ตีสุ ฐาเนสุ โยชยิฯ  
</li>
  
<li>
‘‘‘มา ปณฺฑิจฺจยํ วิภาวย, พาลมโต ภว สพฺพปาณินํ;  
  
สโพฺพ ตํ ชโน โอจินายตุ, เอวํ ตว อโตฺถ ภวิสฺสติ’ฯ  
</li>
  
<li>
‘‘เอวํ วุตฺตายหํ ตสฺสา, อิทํ วจนมพฺรวิํ;  
  
‘กโรมิ เต ตํ วจนํ, ยํ ตฺวํ ภณสิ เทวเต;  
</li>
  
อตฺถกามาสิ เม อมฺม, หิตกามาสิ เทวเต’ฯ  
</li>
  
<li>
‘‘ตสฺสาหํ วจนํ สุตฺวา, สาคเรว ถลํ ลภิํ;  
  
หโฎฺฐ  
สํวิคฺคมานโส, ตโย อเงฺค อธิฎฺฐหิํฯ  
</li>
  
<li>
‘‘มูโค  
อโหสิํ พธิโร, ปโกฺข คติวิวชฺชิโต;  
  
เอเต อเงฺค อธิฎฺฐาย, วสฺสานิ โสฬสํ วสิํฯ  
</li>
  
<li>
‘‘ตโต เม หตฺถปาเท จ, ชิวฺหํ โสตญฺจ มทฺทิย;  
  
อนูนตํ เม ปสฺสิตฺวา, ‘กาฬกณฺณี’ติ นินฺทิสุํฯ  
</li>
  
<li>
‘‘ตโต ชานปทา สเพฺพ, เสนาปติปุโรหิตา;  
  
สเพฺพ เอกมนา หุตฺวา, ฉฑฺฑนํ อนุโมทิสุํฯ  
</li>
  
<li>
‘‘โสหํ เตสํ มติํ สุตฺวา, หโฎฺฐ สํวิคฺคมานโส;  
  
ยสฺสตฺถาย ตโปจิโณฺณ, โส เม อโตฺถ สมิชฺฌถฯ  
</li>
  
<li>
‘‘นฺหาเปตฺวา อนุลิมฺปิตฺวา, เวเฐตฺวา ราชเวฐนํ;  
  
ฉเตฺตน อภิสิญฺจิตฺวา, กาเรสุํ ปุรํ ปทกฺขิณํฯ  
</li>
  
<li>
‘‘สตฺตาหํ ธารยิตฺวาน, อุคฺคเต รวิมณฺฑเล;  
  
รเถน มํ นีหริตฺวา, สารถี วนมุปาคมิฯ  
</li>
  
<li>
‘‘เอโกกาเส  
รถํ กตฺวา, สชฺชสฺสํ หตฺถมุจฺจิโต  
หตฺถมุญฺจิโต (สี. สฺยา.)  
;  
  
สารถี ขณตี กาสุํ, นิขาตุํ ปถวิยา มมํฯ  
</li>
  
<li>
‘‘อธิฎฺฐิตมธิฎฺฐานํ, ตเชฺชโนฺต วิวิธการณา;  
  
น ภินฺทิํ ตมธิฎฺฐานํ, โพธิยาเยว การณาฯ  
</li>
  
<li>
‘‘มาตาปิตา น เม เทสฺสา, อตฺตา เม น จ เทสฺสิโย;  
  
สพฺพญฺญุตํ ปิยํ มยฺหํ, ตสฺมา วตมธิฎฺฐหิํฯ  
</li>
  
<li>
‘‘เอเต  
  
อเงฺค อธิฎฺฐาย, วสฺสานิ โสฬสํ วสิํ;  
  
อธิฎฺฐาเนน เม สโม นตฺถิ, เอสา เม อธิฎฺฐานปารมี’’ติฯ  
</li>
  
เตมิยจริยํ ฉฎฺฐํฯ  
</li>
  
<h3>๗. กปิราชจริยา</h3>
</ol>
<ol>
<li>
‘‘ยทา อหํ กปิ อาสิํ, นทีกูเล ทรีสเย;  
  
ปีฬิโต สุสุมาเรน, คมนํ น ลภามหํฯ  
</li>
  
<li>
‘‘ยโมฺหกาเส  
อหํ ฐตฺวา, โอรา ปารํ ปตามหํ;  
  
ตตฺถจฺฉิ สตฺตุ วธโก, กุมฺภีโล ลุทฺททสฺสโนฯ  
</li>
  
<li>
‘‘โส มํ อสํสิ ‘เอหี’ติ, ‘อหํเปมี’ติ ตํ วติํ;  
  
ตสฺส มตฺถกมกฺกมฺม, ปรกูเล ปติฎฺฐหิํฯ  
</li>
  
<li>
‘‘น ตสฺส อลิกํ ภณิตํ, ยถา วาจํ อกาสหํ;  
  
สเจฺจน เม สโม นตฺถิ, เอสา เม สจฺจปารมี’’ติฯ  
</li>
  
กปิราชจริยํ สตฺตมํฯ  
</li>
  
<h3>๘. สจฺจตาปสจริยา</h3>
</ol>
<ol>
<li>
‘‘ปุนาปรํ ยทา โหมิ, ตาปโส สจฺจสวฺหโย;  
  
สเจฺจน โลกํ ปาเลสิํ, สมคฺคํ ชนมกาสห’’นฺติฯ  
</li>
  
สจฺจตาปสจริยํ อฎฺฐมํฯ  
</li>
  
<h3>๙. วฎฺฎโปตกจริยา</h3>
</ol>
<ol>
<li>
‘‘ปุนาปรํ  
  
  
ยทา โหมิ, มคเธ วฎฺฎโปตโก;  
  
อชาตปโกฺข ตรุโณ, มํสเปสิ กุลาวเกฯ  
</li>
  
<li>
‘‘มุขตุณฺฑเกนาหริตฺวา  
มุขตุเณฺฑนาหริตฺวา (สี.)  
, มาตา โปสยตี มมํ;  
  
ตสฺสา ผเสฺสน ชีวามิ, นตฺถิ เม กายิกํ พลํฯ  
</li>
  
<li>
‘‘สํวจฺฉเร คิมฺหสมเย, ทวฑาโห  
วนทาโห (ก.)  
ปทิปฺปติ;  
  
อุปคจฺฉติ อมฺหากํ, ปาวโก กณฺหวตฺตนีฯ  
</li>
  
<li>
‘‘ธมธมา อิติเอวํ, สทฺทายโนฺต มหาสิขี;  
  
อนุปุเพฺพน ฌาเปโนฺต, อคฺคิ มมมุปาคมิฯ  
</li>
  
<li>
‘‘อคฺคิเวคภยาตีตา, ตสิตา มาตาปิตา มม;  
  
กุลาวเก มํ ฉเฑฺฑตฺวา, อตฺตานํ ปริโมจยุํฯ  
</li>
  
<li>
‘‘ปาเท  
ปเกฺข ปชหามิ, นตฺถิ เม กายิกํ พลํ;  
  
โสหํ อคติโก ตตฺถ, เอวํ จิเนฺตสหํ ตทาฯ  
</li>
  
<li>
‘‘‘เยสาหํ อุปธาเวยฺยํ, ภีโต ตสิตเวธิโต;  
  
เต มํ โอหาย ปกฺกนฺตา, กถํ เม อชฺช กาตเวฯ  
</li>
  
<li>
‘‘‘อตฺถิ โลเก สีลคุโณ, สจฺจํ โสเจยฺยนุทฺทยา;  
  
เตน สเจฺจน กาหามิ, สจฺจกิริยมุตฺตมํฯ  
</li>
  
<li>
‘‘‘อาเวเชฺชตฺวา ธมฺมพลํ, สริตฺวา ปุพฺพเก ชิเน;  
  
สจฺจพลมวสฺสาย, สจฺจกิริยมกาสหํฯ  
</li>
  
<li>
‘‘‘สนฺติ  
ปกฺขา อปตนา, สนฺติ ปาทา อวญฺจนา;  
  
มาตาปิตา จ นิกฺขนฺตา, ชาตเวท ปฎิกฺกม’ฯ  
</li>
  
<li>
‘‘สหสเจฺจ กเต มยฺหํ, มหาปชฺชลิโต สิขี;  
  
วเชฺชสิ โสฬสกรีสานิ, อุทกํ ปตฺวา ยถา สิขี;  
  
สเจฺจน เม สโม นตฺถิ, เอสา เม สจฺจปารมี’’ติฯ  
</li>
  
วฎฺฎโปตกจริยํ นวมํฯ  
</li>
  
<h3>๑๐. มจฺฉราชจริยา</h3>
</ol>
<ol>
<li>
‘‘ปุนาปรํ  
  
ยทา โหมิ, มจฺฉราชา มหาสเร;  
  
อุเณฺห สูริยสนฺตาเป, สเร อุทก ขียถฯ  
</li>
  
<li>
‘‘ตโต กากา จ คิชฺฌา จ, กงฺกา  
พกา (สี.)  
กุลลเสนกา;  
  
ภกฺขยนฺติ ทิวารตฺติํ, มเจฺฉ อุปนิสีทิยฯ  
</li>
  
<li>
‘‘เอวํ จิเนฺตสหํ ตตฺถ, สห ญาตีหิ ปีฬิโต;  
  
‘เกน นุ โข อุปาเยน, ญาตี ทุกฺขา ปโมจเย’ฯ  
</li>
  
<li>
‘‘วิจินฺตยิตฺวา ธมฺมตฺถํ, สจฺจํ อทฺทส ปสฺสยํ;  
  
สเจฺจ ฐตฺวา ปโมเจสิํ, ญาตีนํ ตํ อติกฺขยํฯ  
</li>
  
<li>
‘‘อนุสฺสริตฺวา สตํ ธมฺมํ, ปรมตฺถํ วิจินฺตยํ;  
  
อกาสิ สจฺจกิริยํ, ยํ โลเก ธุวสสฺสตํฯ  
</li>
  
<li>
‘‘‘ยโต  
สรามิ อตฺตานํ, ยโต ปโตฺตสฺมิ วิญฺญุตํ;  
  
นาภิชานามิ สญฺจิจฺจ, เอกปาณมฺปิ หิํสิตํฯ  
</li>
  
<li>
‘‘‘เอเตน  
สจฺจวเชฺชน, ปชฺชุโนฺน อภิวสฺสตุ;  
  
อภิตฺถนย ปชฺชุนฺน, นิธิํ กากสฺส นาสย;  
  
กากํ โสกาย รเนฺธหิ, มเจฺฉ โสกา ปโมจย’ฯ  
</li>
  
<li>
‘‘สหกเต สจฺจวเร, ปชฺชุโนฺน อภิคชฺชิย;  
  
ถลํ นินฺนญฺจ ปูเรโนฺต, ขเณน อภิวสฺสถฯ  
</li>
  
<li>
‘‘เอวรูปํ สจฺจวรํ, กตฺวา วีริยมุตฺตมํ;  
  
วสฺสาเปสิํ มหาเมฆํ, สจฺจเตชพลสฺสิโต;  
</li>
  
สเจฺจน เม สโม นตฺถิ, เอสา เม สจฺจปารมี’’ติฯ  
</li>
  
มจฺฉราชจริยํ ทสมํฯ  
</li>
  
<h3>๑๑. กณฺหทีปายนจริยา</h3>
</ol>
<ol>
<li>
‘‘ปุนาปรํ  
ยทา โหมิ, กณฺหทีปายโน อิสิ;  
  
ปโรปญฺญาสวสฺสานิ, อนภิรโตจริํ อหํฯ  
</li>
  
<li>
‘‘น โกจิ เอตํ ชานาติ, อนภิรติมนํ มม;  
  
อหญฺหิ กสฺสจิ นาจิกฺขิํ, อรติ เม จรติ มานเสฯ  
</li>
  
<li>
‘‘สพฺรหฺมจารี  
มณฺฑโพฺย, สหาโย เม มหาอิสิ;  
  
ปุพฺพกมฺมสมายุโตฺต, สูลมาโรปนํ ลภิฯ  
</li>
  
<li>
‘‘ตมหํ อุปฎฺฐหิตฺวาน, อาโรคฺยมนุปาปยิํ;  
  
อาปุจฺฉิตฺวาน อาคญฺฉิํ, ยํ มยฺหํ สกมสฺสมํฯ  
</li>
  
<li>
‘‘สหาโย  
พฺราหฺมโณ มยฺหํ, ภริยํ อาทาย ปุตฺตกํ;  
  
ตโย ชนา สมาคนฺตฺวา, อาคญฺฉุํ ปาหุนาคตํฯ  
</li>
  
<li>
‘‘สโมฺมทมาโน เตหิ สห, นิสิโนฺน สกมสฺสเม;  
  
ทารโก วฎฺฎมนุกฺขิปํ, อาสีวิสมโกปยิฯ  
</li>
  
<li>
‘‘ตโต โส วฎฺฎคตํ มคฺคํ, อเนฺวสโนฺต กุมารโก;  
  
อาสีวิสสฺส หเตฺถน, อุตฺตมงฺคํ ปรามสิฯ  
</li>
  
<li>
‘‘ตสฺส  
อามสเน กุโทฺธ, สโปฺป วิสพลสฺสิโต;  
  
กุปิโต ปรมโกเปน, อฑํสิ ทารกํ ขเณฯ  
</li>
  
<li>
‘‘สหทโฎฺฐ อาสีวิเสน  
อติวิเสน (ปี. ก.)  
, ทารโก ปปติ  
ปตติ (ก.)  
ภูมิยํ;  
  
เตนาหํ ทุกฺขิโต อาสิํ, มม วาหสิ ตํ ทุกฺขํฯ  
</li>
  
<li>
‘‘ตฺยาหํ อสฺสาสยิตฺวาน, ทุกฺขิเต โสกสลฺลิเต;  
  
ปฐมํ อกาสิํ กิริยํ, อคฺคํ สจฺจํ วรุตฺตมํฯ  
</li>
  
<li>
‘‘‘สตฺตาหเมวาหํ ปสนฺนจิโตฺต, ปุญฺญตฺถิโก อจริํ พฺรหฺมจริยํ;  
  
อถาปรํ ยํ จริตํ มเมทํ, วสฺสานิ ปญฺญาสสมาธิกานิฯ  
</li>
  
<li>
‘‘‘อกามโก วาหิ อหํ จรามิ, เอเตน สเจฺจน สุวตฺถิ โหตุ;  
  
หตํ วิสํ ชีวตุ ยญฺญทโตฺต’ฯ  
</li>
  
<li>
‘‘สห  
  
สเจฺจ กเต มยฺหํ, วิสเวเคน เวธิโต;  
  
อพุชฺฌิตฺวาน วุฎฺฐาสิ, อโรโค จาสิ มาณโว;  
  
สเจฺจน เม สโม นตฺถิ, เอสา เม สจฺจปารมี’’ติฯ  
</li>
  
กณฺหทีปายนจริยํ เอกาทสมํฯ  
</li>
  
<h3>๑๒. สุตโสมจริยา</h3>
</ol>
<ol>
<li>
‘‘ปุนาปรํ ยทา โหมิ, สุตโสโม มหีปติ;  
  
คหิโต โปริสาเทน, พฺราหฺมเณ สงฺครํ สริํฯ  
</li>
  
<li>
‘‘ขตฺติยานํ เอกสตํ, อาวุณิตฺวา กรตฺตเล;  
  
เอเตสํ ปมิลาเปตฺวา, ยญฺญเตฺถ อุปนยี มมํฯ  
</li>
  
<li>
‘‘อปุจฺฉิ  
มํ โปริสาโท, ‘กิํ ตฺวํ อิจฺฉสิ นิสฺสชํ;  
  
ยถามติ เต กาหามิ, ยทิ เม ตฺวํ ปุเนหิสิ’ฯ  
</li>
  
<li>
‘‘ตสฺส  
ปฎิสฺสุณิตฺวาน, ปเณฺห อาคมนํ มม;  
  
อุปคนฺตฺวา ปุรํ รมฺมํ, รชฺชํ นิยฺยาทยิํ ตทาฯ  
</li>
  
<li>
‘‘อนุสฺสริตฺวา สตํ ธมฺมํ, ปุพฺพกํ ชินเสวิตํ;  
  
พฺราหฺมณสฺส ธนํ ทตฺวา, โปริสาทํ อุปาคมิํฯ  
</li>
  
<li>
‘‘นตฺถิ เม สํสโย ตตฺถ, ฆาตยิสฺสติ วา น วา;  
  
สจฺจวาจานุรกฺขโนฺต, ชีวิตํ จชิตุมุปาคมิํ;  
  
สเจฺจน เม สโม นตฺถิ, เอสา เม สจฺจปารมี’’ติฯ  
</li>
  
สุตโสมจริยํ ทฺวาทสมํฯ  
</li>
  
<h3>๑๓. สุวณฺณสามจริยา</h3>
</ol>
<ol>
<li>
‘‘สาโม  
  
ยทา วเน อาสิํ, สเกฺกน อภินิมฺมิโต;  
  
ปวเน สีหพฺยเคฺฆ จ, เมตฺตายมุปนามยิํฯ  
</li>
  
<li>
‘‘สีหพฺยเคฺฆหิ ทีปีหิ, อเจฺฉหิ มหิเสหิ จ;  
  
ปสทมิควราเหหิ, ปริวาเรตฺวา วเน วสิํฯ  
</li>
  
<li>
‘‘น มํ โกจิ อุตฺตสติ, นปิ ภายามิ กสฺสจิ;  
  
เมตฺตาพเลนุปตฺถโทฺธ, รมามิ ปวเน ตทา’’ติฯ  
</li>
  
สุวณฺณสามจริยํ เตรสมํฯ  
</li>
  
<h3>๑๔. เอกราชจริยา</h3>
</ol>
<ol>
<li>
‘‘ปุนาปรํ ยทา โหมิ, เอกราชาติ วิสฺสุโต;  
  
ปรมํ สีลํ อธิฎฺฐาย, ปสาสามิ มหามหิํฯ  
</li>
  
<li>
‘‘ทส กุสลกมฺมปเถ, วตฺตามิ อนวเสสโต;  
  
จตูหิ สงฺคหวตฺถูหิ, สงฺคณฺหามิ  
สงฺคหามิ (ก.)  
มหาชนํฯ  
</li>
  
<li>
‘‘เอวํ เม อปฺปมตฺตสฺส, อิธ โลเก ปรตฺถ จ;  
  
ทพฺพเสโน  
อุปคนฺตฺวา, อจฺฉินฺทโนฺต ปุรํ มมฯ  
</li>
  
<li>
‘‘ราชูปชีเว  
นิคเม, สพลเฎฺฐ สรฎฺฐเก;  
  
สพฺพํ หตฺถคตํ กตฺวา, กาสุยา นิขณี มมํฯ  
</li>
  
<li>
‘‘อมจฺจมณฺฑลํ รชฺชํ, ผีตํ อเนฺตปุรํ มม;  
  
อจฺฉินฺทิตฺวาน คหิตํ, ปิยํ ปุตฺตํว ปสฺสหํ;  
</li>
  
เมตฺตาย เม สโม นตฺถิ, เอสา เม เมตฺตาปารมี’’ติฯ  
</li>
  
เอกราชจริยํ จุทฺทสมํฯ  
</li>
  
<h3>๑๕. มหาโลมหํสจริยา</h3>
</ol>
<ol>
<li>
‘‘สุสาเน  
  
เสยฺยํ กเปฺปมิ, ฉวฎฺฐิกํ อุปนิธายหํ;  
  
คามณฺฑลา  
โคมณฺฑลา (สี.), คามมณฺฑลา (สฺยา.)  
อุปาคนฺตฺวา, รูปํ ทเสฺสนฺตินปฺปกํฯ  
</li>
  
<li>
‘‘อปเร คนฺธมาลญฺจ, โภชนํ วิวิธํ พหุํ;  
  
อุปายนานูปเนนฺติ, หฎฺฐา สํวิคฺคมานสาฯ  
</li>
  
<li>
‘‘เย เม ทุกฺขํ อุปหรนฺติ, เย จ เทนฺติ สุขํ มม;  
  
สเพฺพสํ สมโก โหมิ, ทยา โกโป น วิชฺชติฯ  
</li>
  
<li>
‘‘สุขทุเกฺข ตุลาภูโต, ยเสสุ อยเสสุ จ;  
  
สพฺพตฺถ สมโก โหมิ, เอสา เม อุเปกฺขาปารมี’’ติฯ  
</li>
  
มหาโลมหํสจริยํ ปนฺนรสมํฯ  
</li>
  
ยุธญฺชยวโคฺค ตติโยฯ  
</li>
  
<p>ตสฺสุทฺทานํ –
</ol></p>


<p>
ยุธญฺชโย โสมนโสฺส, อโยฆรภิเสน จ;  
  
โสณนโนฺท มูคปโกฺข, กปิราชา สจฺจสวฺหโยฯ  
</p>
  
<p>
วฎฺฎโก มจฺฉราชา จ, กณฺหทีปายโน อิสิ;  
  
สุตโสโม ปุน อาสิํ  
อาสิ (สฺยา.)  
, สาโม จ เอกราชหุ;  
  
อุเปกฺขาปารมี อาสิ, อิติ วุตฺถํ  
วุตฺตํ (สพฺพตฺถ) อฎฺฐกถา โอโลเกตพฺพา  
มเหสินาฯ  
</p>
  
<p>
เอวํ  
พหุพฺพิธํ ทุกฺขํ, สมฺปตฺตี จ พหุพฺพิธา  
สมฺปตฺติ จ พหุวิธา (สี.), สมฺปตฺติํ จ พหุวิธํ (ก.)  
;  
  
ภวาภเว อนุภวิตฺวา, ปโตฺต สโมฺพธิมุตฺตมํฯ  
</p>
  
<p>
ทตฺวา ทาตพฺพกํ ทานํ, สีลํ ปูเรตฺวา อเสสโต;  
  
เนกฺขเมฺม ปารมิํ คนฺตฺวา, ปโตฺต สโมฺพธิมุตฺตมํฯ  
</p>
  
<p>
ปณฺฑิเต  
ปริปุจฺฉิตฺวา, วีริยํ กตฺวาน มุตฺตมํ;  
  
ขนฺติยา ปารมิํ คนฺตฺวา, ปโตฺต สโมฺพธิมุตฺตมํฯ  
</p>
  
<p>
กตฺวา ทฬฺหมธิฎฺฐานํ, สจฺจวาจานุรกฺขิย;  
  
เมตฺตาย  
ปารมิํ คนฺตฺวา, ปโตฺต สโมฺพธิมุตฺตมํฯ  
</p>
  
<p>
ลาภาลาเภ  
ยสายเส, สมฺมานนาวมานเน;  
  
สพฺพตฺถ สมโก หุตฺวา, ปโตฺต สโมฺพธิมุตฺตมํฯ  
</p>
  
<p>
โกสชฺชํ ภยโต ทิสฺวา, วีริยารมฺภญฺจ เขมโต;  
  
อารทฺธวีริยา โหถ, เอสา พุทฺธานุสาสนีฯ  
</p>
  
<p>
วิวาทํ ภยโต ทิสฺวา, อวิวาทญฺจ เขมโต;  
  
สมคฺคา สขิลา โหถ, เอสา พุทฺธานุสาสนีฯ  
</p>
  
<p>
ปมาทํ ภยโต ทิสฺวา, อปฺปมาทญฺจ เขมโต;  
  
ภาเวถฎฺฐงฺคิกํ มคฺคํ, เอสา พุทฺธานุสาสนีฯ  
</p>
  
<p>อิตฺถํ สุทํ ภควา อตฺตโน ปุพฺพจริยํ สมฺภาวยมาโน พุทฺธาปทานิยํ นาม ธมฺมปริยายํ อภาสิตฺถาติฯ</p>

</p>





