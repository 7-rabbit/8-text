<h1>อิตฺถิกถา</h1>
<ol>
<li>
นมาตรา  
ธีตุยา วาปิ,  
  
ภคีนิยา วิจกฺขโณ;  
  
นวิวิตฺตาสเน มเนฺต,  
  
นารี มายาวินีนนุฯ  
</li>
  
<li>
วิชฺชุตานญฺจ โลลตฺตํ,  
  
สตฺถานญฺจติติกฺขณํ;  
  
สีฆตํ วายุเตชานํ,  
  
อนุกุพฺพนฺติ นาริโยฯ  
</li>
  
<li>
ทฺวิคุโณ ถีน มาหาโร,  
  
พุทฺธิจาปิ จตุคฺคุโณ;  
  
ฉคุโณ โหติ วายาโม,  
  
กาโมตฺว ฎฺฐ คุโณภเวฯ  
</li>
  
<li>
เอกเมกายอิตฺถียา,  
  
อฎฺฐฎฺฐปติโน สิยุํ;  
  
สูราจ พลวโนฺตจ,  
  
สพฺพากามรสาหรา;  
  
กเรยฺย นวเม ฉนฺทํ,  
  
อุนฺนตฺตา หิ นปูรติฯ  
</li>
  
<li>
ลปนฺติ  
สทฺธิมเญฺญน,  
  
ปสฺสนฺตญฺญํ สวิพฺภมา;  
  
จิตฺตกํ จินฺตยนฺตญฺญํ,  
  
นารีนํนาม โก ปิโยฯ  
</li>
  
<li>
ชิวฺหาสหสฺสิโก โย หิ,  
  
ชีเว วสฺสสตํ นโร;  
  
เตน นิกมฺมุโน วุโตฺต,  
  
ถีโทโส กิํขยํคโตฯ  
</li>
  
<li>
อคฺคิ อาโป ถิโย มุโฬฺห,  
  
สโปฺป ราชกุลานิจ;  
  
ปยตนาปคนฺตโพฺพ,  
  
มจฺจุปาณหรานิติฯ  
</li>
  
<li>
อิตฺถีนํ  
ทุชฺชนา นญฺจ,  
  
วิสาโสโนปปชฺชเต;  
  
วีสสฺส สิงฺคิโน โรค,  
  
นทีราชกุลสฺสจฯ  
</li>
  
<li>
สตฺถํ สุนิจฺฉิตมตีปิ วิจินฺตนียํ,  
  
สฺวาราธิโตปฺย วนิโป ปริสงฺกนีโย;  
  
หตฺถงฺคตาปิ ยุวตีปริรกฺขนียา,  
  
สตฺถาวนีปยุวตีสุ กุโตวสิตฺถํฯ  
</li>
  
<li>
อยุตฺตกมฺมารทฺธนํ วิโรโธ,  
  
สงฺฆสฺส ยุทฺธญฺจ มหาพเลหิ;  
  
วิสฺสาสกมฺมํ ปมาทาสุ นิจฺจํ,  
  
ทฺวารานิมจฺจุสฺส วทนฺติ ปญฺญาฯ  
</li>
  
<li>
วาตํ ชาเลน นโร ปรามเส,  
  
โอสิเญฺจ สาครํ เอกปาณินา;  
  
สเกนตาเลน ชเนยฺย โฆสํ,  
  
โย สพฺพภาวํ ปมทาสุ โอสเชฯ  
</li>
  
<li>
อิตฺถีปิ  
หิ เอกจฺจิยา,  
  
เสยฺยา วุตฺตาว มุนินา;  
  
ภณฺฑาน มุตฺตมํ อิตฺถี,  
  
อคฺคุปฎฺฐายิกาติจฯ  
</li>
  
<li>
โย นํ ภรติ สพฺพทา,  
  
นิจฺจํ อาตาปิ อุสฺสุโก;  
  
สพฺพกามหรํ โปสํ,  
  
ภตฺตารํ นาติมญฺญติฯ  
</li>
  
<li>
นาจาปิ  
โสตฺถิ ภตฺตารํ,  
  
อิสฺสาจาเรน โรสเย;  
  
ภตฺตุจ ครุโนสเพฺพ,  
  
ปฎิปูเชติ ปณฺฑิโตฯ  
</li>
  
<li>
อุฎฺฐายิกา อนาลาสา,  
  
สงฺคหิตปริชฺชนา;  
  
ภตฺตุ มนาปํ จรติ,  
  
ภตฺตกํ อนุรกฺขติฯ  
</li>
  
<li>
เอวํ วตฺตติ ยานารี,  
  
ภตฺตุฉนฺทวสานุคา;  
  
มนาปานาม เตเทวา,  
  
ยตฺถ สา อุปปชฺชติฯ  
</li>
  
<li>
โกกิลานํ  
สโร รูปํ,  
  
นารีรูปํ ปติพฺพตํ;  
  
วิชฺชา รูป มรูปานํ,  
  
ขมา รูปํ ตปสฺสีนํฯ  
</li>
  
<li>
อาเนย กุลชํ ปโญฺญ,  
  
วิรูปมปิ กญฺญกํ;  
  
หีนายปิ สุรูปาย,  
  
วิวาหํสทิสํ กเรฯ  
</li>
  
<li>
วิสมฺหามตมาเทยฺย  
,  
  
อมชฺชมฺหาปิกญฺจนํ;  
  
นิจมฺหาปฺยุตฺตมาวิชฺชา,  
  
รตนิตฺถีปิทุกุลาฯ  
</li>
  
<li>
พาลิตฺถี มกฺขิกาตุณฺฑํ,  
  
อิสีนญฺจ กมณฺฑลุํ;  
  
เสตมฺพุ ผลํ ตมฺพุลํ,  
  
โนจฺฉิฎฺฐมุปชายเตฯ  
</li>
  
<li>
พาลโกฺก ปณฺณธูโมจ,  
  
วุทฺธิตฺถี ปลฺลโลทกํ;  
  
อายุกฺขยกรํ นิจฺจํ,  
  
รโตฺตจ ทธิโภชนํฯ  
</li>
  
<li>
ถิโย  
เสเวยฺย นจฺจนฺตํ,  
  
สาทุํ ภุเญฺชยฺยนาหิตํ;  
  
ปูชเย มานเย วุเทฺธ,  
  
คุรุํ มายาย โนภเชฯ  
</li>
  
<li>
อาจาโร กุล มาขฺยาติ,  
  
เทส มาขฺยาติ ภาสิตํ;  
  
สมฺภโว เปม มาขฺยาติ,  
  
เทห มาขฺยาติโภชนํฯ  
</li>
  
<li>
เทหีติวจนาทฺวารา  
,  
  
เทหฎฺฐาปญฺจเทวตา;  
  
สชฺช นิยนฺติ ธี กิตฺติ,  
  
หิรี สิรี มตีปิจฯ  
</li>
  
<li>
เทหีติวจนํ ทุกฺขํ,  
  
นตฺถีติวจนํ ตถา;  
  
วากฺยํเทหีตินตฺถีติ,  
  
มาภเวยฺย ภเวภเวฯ  
</li>
  
<li>
โพธยนฺติ นยาจนฺติ,  
  
เทหีติ ปจฺฉิมาชนา;  
  
ปสฺส วตฺถุมทานสฺส,  
  
มาภวตูติ อีทิโสฯ  
</li>
  
<li>
มหา  
อตฺยปฺปกํ ยาติ,  
  
นิคุเณ คุณวาปิห;  
  
อฎฺฐานเฎฺฐยฺยภาเวน,  
  
คชิโนฺทอิว ทพฺพเกฯ  
</li>
  
<li>
มหนฺตํ นิสฺสยํกตฺวา,  
  
ขุโทฺทปฺยติมหา ภเว;  
  
เหมปพฺพตมาปชฺช,  
  
โสวณฺณากิร ปกฺขิโนฯ  
</li>
  
<li>
พหูน  
มปฺปสารานํ,  
  
เอกิภาโว หิทุชฺชโย;  
  
ติเณน วฎฺฎเต รชฺชุ,  
  
ตาย นาโคปิ พนฺธเตฯ  
</li>
  
<li>
อสหาโย สมโตฺถปิ,  
  
เตชสิ กิํ กริสฺสติ;  
  
นิวาตสณฺฐิโต อคฺคิ,  
  
สยเมวูปสมฺมติฯ  
</li>
  
<li>
ขนฺตุํ ตปนโชเตโช,  
  
สกฺกาโหติ น วณฺณโช;  
  
ภูปาทีหิ กโตทโณฺฑ,  
  
สกฺกาโหติ น ภจฺจโชฯ  
</li>
  
<li>
ถีสํสเคฺค  
กุโตสุโทฺธ,  
  
มํสภเกฺข กุโตทยา;  
  
สุราปาเณ กุโตสจฺจํ,  
  
ปโกธมฺหิ กุโตตโปฯ  
</li>
  
<li>
ถียา คุยฺหํ นสํเสยฺย,  
  
อมิตฺตสฺสจ ปณฺฑิโต;  
  
โยจา มิเสฺสน สํหีโร,  
  
หทยเตฺถโน โยนโรฯ  
</li>
  
<li>
คุยฺหมตฺถ  
  
สโมฺพธยติ โยนโร;  
  
มนฺตเภทภยา ตสฺส,  
  
ทาสภูโต ติติกฺขติฯ  
</li>
  
<li>
วเห อมิตฺต ขเนฺธน,  
  
ยาวกาเล อนาคเต;  
  
ตเมฺหว จาคเต กาเล,  
  
ภิเนฺท ฆฎมิ วุปฺปเลฯ  
</li>
  
<li>
ขลํ  
สาลํ ปสุํ เขตฺตํ,  
  
คนฺตฺวาจสฺส อภิกฺขณํ;  
  
มิตํ ธญฺญํ นิธาเปยฺย,  
  
มิตญฺจ ปาจเย ฆเรฯ  
</li>
  
<li>
โกธํ โลภํ มทํ มานํ,  
  
ตนฺทิํ มิสฺสํ ปมตฺตกํ;  
  
โสณฺฐํนิทฺธาลุกํ มกฺขํ,  
  
มเจฺฉรญฺจ ชเห พุโธฯ  
</li>
  
<li>
โกโธ  
อพฺภนฺตเร ชาโต,  
  
ธูวํ นาเสติ โกธนํ;  
  
วตฺถาลงฺการปุณฺณายํ,  
  
มญฺชูสายํ สิขียถาฯ  
</li>
  
<li>
อุปฺปชฺชเต สเจ โกโธ;  
  
อาวเชฺช กกจูปมํ;  
  
อุปฺปเชฺช เจ รเส ตณฺหา,  
  
ปุตฺตมํสูปมํ สเรฯ  
</li>
  
<li>
คุณ มทฺธิสมํ มเกฺข,  
  
ปเรน กลเห สติ;  
  
อทฺธิสมํ ปกาเสติ,  
  
อณุมตฺตํววชฺชกํฯ  
</li>
  
<li>
ตเสฺสว  
เตน ปาปีโย,  
  
โย กุทฺธํ ปฎิกุชฺฌติ;  
  
กุทฺธ มปฎิกุชฺฌโนฺต,  
  
สงฺคามํ เชติ ทุชฺชยํฯ  
</li>
  
<li>
ราโคนาม มโนสลฺลํ,  
  
คุณตฺถวรตกฺกโร;  
  
ราหุ วิชฺชาสสงฺกสฺส,  
  
ตโปธนหุตาสโนฯ  
</li>
  
<li>
ปมาโท  
ชายเต มทา,  
  
ปมาทา ชายเต ขโย;  
  
ขยา ปโทสา ชายนฺติ,  
  
มทํ กิํ นชเห พุโธฯ  
</li>
  
<li>
นมนฺติ ผลิโนรุกฺขา,  
  
นมนฺติ วิพุธาชนา;  
  
สุกฺขกฎฺฐญฺจ มุโฬฺหจ,  
  
ภิชฺชเตว นนมนฺติฯ  
</li>
  
<li>
ฐาเน  
วุทฺธาน โมกาสํ,  
  
ทเท วุทฺธาปจายิโก;  
  
นนุ ตาโล อชีโวปิ,  
  
สมีป เญฺญ ปโรนโตฯ  
</li>
  
<li>
ครุกาตพฺพโปเสสุ,  
  
นิจฺจวุตฺติํ กโรติ โย;  
  
นิจตฺตํ โส ปหนฺตาน,  
  
อุตฺตมเตฺต ปติฎฺฐติฯ  
</li>
  
<li>
ยตฺถ โปสํ นชานนฺติ,  
  
ชาติยา วินเยน วา;  
  
น ตตฺถ มานํ กริยา,  
  
วส มญฺญาตเกชเนฯ  
</li>
  
<li>
อญฺญาตวาสํ  
วสตา,  
  
ชาตเวทสเมนาปิ;  
  
ขมิตพฺพํ สปเญฺญน,  
  
อปิ ทาสสฺส ตชฺชิตํฯ  
</li>
  
<li>
ธนธญฺญาปโยเคสุ,  
  
ตถา วิชฺชาคเมสุจ;  
  
ทูเตจ พฺยวหาเรจ,  
  
จตฺตลโชฺช สทา ภเวฯ  
</li>
  
<li>
นหิ  
โกจิ กเต กิเจฺจ,  
  
กตฺตารํ สมฺมเปกฺขเต;  
  
ตสฺมา สพฺพานิกมฺมานิ,  
  
สาวเสสานิ การเยฯ  
</li>
  
<li>
อิณเสโส อคฺคิเสโส,  
  
สตฺตุเสโส ตโยอิเม;  
  
ปุนปฺปุนํปิ วฑฺฒนฺติ,  
  
ตสฺมา เสสํ นการเยฯ  
</li>
  
<li>
นตฺถิ วิชฺชาสมํ วิตฺตํ,  
  
นตฺถิ พฺยาธิสโม ริปุ;  
  
นตฺถิ อตฺตสมํ เปมํ,  
  
นตฺถิ กมฺมปรํ พลํฯ  
</li>
  
<li>
อตฺตนา  
กุรุเต ลกฺขี,  
  
อลกฺขีจาปิ อตฺตนา;  
  
นหิ ลกฺขี อลกฺขีจ,  
  
อโญฺญ อญฺญสฺส กุรุเตฯ  
</li>
  
<li>
สยํ อายํ วยํ รญฺญา,  
  
สยํ ชญฺญา กตากตํ;  
  
อตฺตนาว ภวเกฺขยฺย,  
  
กตานิ อกตานิจฯ  
</li>
  
<li>
อุปการํ  
หิเตเนว,  
  
สตฺตุนา สตฺตุ มุทฺธเร;  
  
ปาทลคฺคํ กรเฎฺฐน,  
  
กณฺฎเกน กณฺฎกํฯ  
</li>
  
<li>
นเม นมนฺตสฺส ภเช ภชนฺตํ,  
  
กิจฺจานิ กฺรุปสฺส กเรยฺย กิจฺจํ;  
  
นา นตฺถกามสฺส กเรยฺย อตฺถํ,  
  
อสมฺภชนฺตํปิ นสมฺภเชยฺยฯ  
</li>
  
<li>
จเช  
จชนฺตํ นวตํ กริยา,  
  
อเปตจิเตฺตน นสมฺภเชยฺย;  
  
ทิโช ทุมํ ขีณผล มญตฺวา,  
  
อญฺญํ สเปเกฺขยฺย มหาติ โลโกฯ  
</li>
  
  
  
  
  