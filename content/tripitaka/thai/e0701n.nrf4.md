<h1>๕. ปกิณฺณก-ปริเจฺฉโท</h1>
<p>นามํ อาโรปนํ โปตฺถกํ คนฺถการสฺส จฯ เลขํเลขาปนเญฺจว, วทามิ ตทนนฺตรนฺติฯ ตตฺถ จตุราสีติยา ธมฺมกฺขนฺธสหสฺสานิ ปิฎก, นิกายงฺค, วคฺค, นิปาตาทิกํ นามํ, เกนาโรปิตํ, กตฺถ อาโรปิตํ, กทา อาโรปิตํ, กิมตฺถํ อาโรปิตนฺติ? ตตฺรายํ ปิวิสชฺชนาเกน อาโรปิตนฺติ ปญฺจสตขีณาสเวหิ อาโรปิตํฯ เตหิ สพฺพพุทฺธวจนํ สงฺคายนฺติ, อิทํ ปิฎกํ, อยํ นิกาโย, อิทํ องฺคํ, อยํ วโคฺค, อยํ นิปาโตติฯ เอวมาทิกํ นามํ อาโรเปนฺติฯ กตฺถ อาโรปิตนฺติ? ราชคเห เวภารปพฺพตสฺส ปาเท ธมฺมมณฺฑเปฺป อาโรปิตํฯ กทา อาโรปิตนฺติ? ภควโต ปรินิพฺพุเต ปฐมสงฺคายนกาเล อาโรปิตํฯ กิมตฺถํ อาโรปิตนฺติ? ธมฺมกฺขนฺธานํ โวหารสุขตฺถาย สุขธารณตฺถาย จ อาโรปิตํฯ สงฺคีติกาเล ปญฺจสตา ขีณาสวา เตสญฺจ ธมฺมกฺขนฺธานํ นาม วคฺคนิปาตโตฯ อิมสฺส ธมฺมกฺขนฺธสฺส อยํ นาโม โหตุ, อิมสฺส จ ปกรณสฺส อยํ นาโมติ, อพฺรวุํ สพฺพํ นามาทิกํ กิจฺจํ อกํสุฯ เต ขีณาสวา, ยทิ นามาทิกํ กิจฺจํ อกตํ น สุปากตํ ตสฺมา โวหารสุขตฺถายนามาทิกํ กิจฺจํ กตํ อนาคเต ปนตฺถาย นามาทิกํ ปวตฺติตํ อสญฺชาตนาโม น สุฎฺฐุ ปากโต สพฺพโส ภเวติฯ ธมฺมกฺขนฺธานํ นาม ทีปนา นิฎฺฐิตาฯ</p>


<p>จตุราสีติ ธมฺมกฺขนฺธสหสฺสานิ เกน โปตฺถเก อาโรปิตานิ, กทา อาโรปิตานิ, กิมตฺถํ อาโรปิตานีติฯ ตตฺรายํ วิสชฺชนา เกนาโรปิตานิติ? ขีณาสวมหานาเคหิ อาโรปิตานิฯ กตฺถ อาโรปิตานีติ? ลงฺกาทีเป อาโรปิตานิฯ กทา อาโรปิตานีติ? สทฺธาติสฺสสฺสราชิโน ปุตฺตสฺส วฎฺฎคามนิ ราชสฺส กาเล อาโรปิตานิฯ กิมตฺถํ อาโรปิตานีติ? ธมฺมกฺขนฺธานํ อวิธํสนตฺถาย สทฺธมฺมฎฺฐิติยา จ อาโรปิตานิฯ</p>


<p>
ธรมาโน หิ ภควา, อมฺหากํ สุคโตธีโร;  
  
นิกาเย ปญฺจเทเสติ, ยาว นิพฺพานคมนาฯ  
</p>
  
<p>
สเพฺพปิ เต ภิกฺขุ อาทิ, มนสา วจสาหาโร;  
  
สเพฺพ จ วาจุคฺคตา โหนฺติ, มหาปญฺญาสติวราฯ  
</p>
  
<p>
นิพฺพูเต โลกนาถมฺหิ, ตโต วสฺสสตํ ภเว;  
  
อริยานริยา จาปิ จ, สเพฺพ วาจุคฺคตา ธุวํฯ  
</p>
  
<p>
ตโต ปรํ อฎฺฐรสํ, ทฺวิสตํวสฺส คณนํ;  
  
สเพฺพ ปุถุชฺชนา เจว, อริยา จ สเพฺพปิเตฯ  
</p>
  
<p>
มนสาวจสาเยว, วาจุคฺคตาว สพฺพทา;  
  
ทุฎฺฐคามณิรโญฺญ จ, กาเล วาจุคฺคตา ธุวํฯ  
</p>
  
<p>
อริยานริยาปิ จ, นิกาเย ธารณาสทา;  
  
ตโต ปรมฺหิ ราชา จ, ตโต จุโต จ ตุสิเตฯ  
</p>
  
<p>
อุปฺปชฺชิ เทว โลเก โส, เทเวหิ ปริวาริโต;  
  
สทฺธา ติโสฺสติ นาเมน, ตสฺส กนิฎฺฐโก หิโตฯ  
  
ตโต ลทฺธรโฎฺฐ โหติ, พุทฺธสาสนปาลโกฯ  
</p>
  
<p>
ตทา กาเล ภิกฺขู อาสุํ, สเพฺพ วาจุคฺคตา สทา;  
  
นิกาเย ปญฺจเวเธว, ยาว รโญฺญ จ ธารณา;  
  
ตโต จุโต โส ราชา จ, ตุสฺสีเต อุปปชฺชติ;  
  
เทวโลเกฎฺฐิโต สโนฺต, ตทา วาจุคฺคตา ตโตฯ  
</p>
  
<p>
ตสฺส ปุตฺตาปิ อเหสุํ, อเนกา วรชฺชํ คตา;  
  
อนุกฺกเมน จุตเต, เทวโลกํ คตา ธุวํ;  
  
ตทาปิเต สเพฺพ ภิกฺขู, วาจุคฺคตาว สพฺพทา;  
  
นิกาเย ปญฺจวิเธว, ธารณาวสติมตาฯ  
</p>
  
<p>
ตโต ปรํ โปตฺถเกสุ, นิกายา ปญฺจ ปิฎฺฐิตา;  
  
ตทา อฎฺฐกถา ฎีกา, สเพฺพ คนฺถา โปตฺถเก คตา;  
  
สเพฺพ โปเตฺถสุ เย คนฺถา, ปาฬิ อฎฺฐกถา ฎีกา;  
  
สํฎฺฐิตาสํ ฐิตา โหนฺติ, สเพฺพปิ โน น สนฺติเตฯ  
</p>
  
<p>
ตทา เต โปตฺถเกเยว, นิกายา ปิฐิตา ขิลา;  
  
ตทา อฎฺฐกถาทีนิ, ภวนฺตีติ วทนฺติ จฯ  
</p>
  
<p>
ปริหาโร ปณฺฑิเตหิ วตฺตโพฺพว;  
  
ลงฺกาทีปสฺส รโญฺญว, สทฺธา ติสฺสสฺส ราชิโนฯ  
  
ปุตฺตโก ลงฺกาทีปสฺส, อิสฺสโร ธมฺมิโก วโร;  
  
ตทา ขีณาสวา สเพฺพ, โอโลเกนฺติ อนคเตฯ  
</p>
  
<p>
ขีณาสวา ปสฺสนฺติ เต, ทุปเญฺญว ปุถุชฺชเน;  
  
สเพฺพปิ เต ภิกฺขู อาสุํ, พหุํตรา ปุถุชฺชนา;  
  
น สกฺขิสฺสนฺติ เต ปญฺจ, นิกาเย วาจุคฺคตํ อิติ;  
  
โปตฺถเกสุ สเพฺพ ปญฺจ, อาโรเปนฺติ ขีณาสวาฯ  
</p>
  
<p>
สทฺธมฺมฎฺฐิติ จิรตฺตาย, ชนานํ ปุญฺญตฺถาย จ;  
  
ตโต ปฎฺฐายเต สเพฺพ, นิกายา โหนฺติ โปตฺถเก;  
  
อฎฺฐกถา ฎีกา สเพฺพ, เต โหนฺติ โปตฺถเกฎฺฐิตาฯ  
</p>
  
<p>
ตโต ปฎฺฐายเต สเพฺพ, ภิกฺขุ อาทิ มหาคณา;  
  
โปตฺถเกสุ ฐิเตเยว, สเพฺพ ปสฺสนฺติ สพฺพทาฯ  
</p>
  
<p>[โปตฺถเก อาโรปน ทีปกา นิฎฺฐิตาฯ]</p>


<p>โย โกจิ ปณฺฑิโต ธีโร, อฎฺฐกถาทิกํ คนฺถํ กโรติ วา การาเปติ วา, ตสฺส อนนฺตโก โหติ ปุญฺญสํจโย, อนนฺตโก โหติ ปุญฺญานิสํโสฯ จตุราสีติ เจติยสหสฺส กรณสทิโส, จตุราสีติ พุทฺธรูปสหสฺส กรณสทิโส, จตุราสีติ โพธิรุกฺขสหสฺสโรปนสทิโส, จตุราสีติ วิหารสหสฺส กรณสทิโส, โย จ พุทฺธวจนมญฺชูสํ กโรติ วา การาเปติ วา, โย จ พุทฺธวจนํ มณฺฑนํ กโรติ วา การาเปติ วา, โย จ พุทฺธวจนํ เลขํ กโรติ วา การาเปติ วา, โย จ โปตฺถกํ วา, โย จ โปตฺถกมูลํ วา, เทติ วา ทาเปติ วา, โย จ เตลํ วา จุณฺณํ วา, ธญฺญํ วา โปตฺถกภญฺชนตฺถาย ยํ กิญฺจิ นิตฺถํ วา โปตฺถกฉิเทฺท อาวุนตฺถาย, ยํ กิญฺจิ สุตฺตํ วา กฎฺฐผลกทฺวยํ วา โปตฺถกํ ปุฎนตฺถาย ยํ กิญฺจิ วตฺถํ วา, โปตฺถก-พนฺธนตฺถาย, ยํ กิญฺจิ โยตฺตํ วา โปตฺถกลาป ปูฎนตฺถาย ยํ กิญฺจิ ถวิกํ เทติ วา ทาเปติ วาฯ</p>


<p>โย จ หริตาเลน วา มโนสิลาย วา, สุวเณฺณน วา รชเตน วา โปตฺถกมณฺฑนํ วา กฎฺฐผลกมณฺฑนํ วา กโรติ วา การาเปติ วา, ตสฺส อนนฺตโก โหติ ปุญฺญสํจโย, อนนฺตโก โหติ ปุญฺญานิสํโสฯ จตุราสีติ เจติยสหสฺส กรณสทิโส, จตุราสีติ วิหารสหสฺส กรณสทิโสฯ</p>


<p>
ภเว นิพฺพตฺตมาโน โส, สีลคุณมุปาคตา;  
  
มหา เตโช สทา โหติ, สีหนาโท วิสารโทฯ  
</p>
  
<p>
อายุวณฺณพลุเปฺปโต, ธมฺมกาโม ภเว สทฺทา;  
  
เทวมนุสฺสโลเกสุ, มเหสโกฺข อนามโยฯ  
</p>
  
<p>
ภเว นิพฺพตฺตมาโน โส, ปญฺญวา สุสมาหิโต;  
  
อธิปจฺจ ปริวาโร, สพฺพสุขาธิ คจฺฉติฯ  
</p>
  
<p>
สโทฺทหีริมา วทญฺญู, สํวิคฺค มานโส ภเว;  
  
องฺคปจฺจงฺค สมฺปโนฺน, อาโรห ปริณาหวาฯ  
</p>
  
<p>
สเพฺพ สตฺตาปิ โย โลเก, สพฺพตฺถ ปูชิตาภเว;  
  
เทวมนุสฺส สญฺจโร, มิตฺตสหาย ปาลิโตฯ  
</p>
  
<p>
เทวมนุสฺส สมฺปตฺติํ, อนุโภติ ปุนปฺปุนํ;  
  
อรหตฺต ผลํ ปโตฺต, นิพฺพานํ ปาปุณิสฺสติฯ  
</p>
  
<p>
ปฎิสมฺภิทา จตโสฺส, อภิญฺญา ฉพฺพิเธ วเร;  
  
วิโมเกฺข อฎฺฐเก เสเฎฺฐ, คมิสฺสติ อนาคเตฯ  
</p>
  
<p>
ตสฺมาหิ ปณฺฑิโต โปโส, สํปสฺสํ หิต มตฺตโน;  
  
กาเรยฺย สาม คเนฺถ จ, อเญฺญ จาปิ การาปเยฯ  
</p>
  
<p>
โปตฺถเก จ ฐิเต คเนฺถ, ปาฬิ อฎฺฐกถาทิเก;  
  
ธมฺมมญฺชูสา คเนฺถ จ, เลขํ กเร การาปเยฯ  
</p>
  
<p>
โปตฺถกํ โปตฺถกมูลญฺจ, เตสํ จุลฺลถูสมฺปิ จ;  
  
ปิโลติกาทิกํ สุตฺตํ, กฎฺฐผลทฺวยมฺหิ จฯ  
</p>
  
<p>
ธมฺมพนฺธนตฺถาย จ, ยํ กิญฺจิ มหคฺฆํ วตฺถํ;  
  
ธมฺมพนฺธนโยตฺตญฺจ, ยํ กิญฺจิ ถวิกมฺปิ จฯ  
</p>
  
<p>
ทเทยฺย ธมฺมเขตฺตมฺหิ, วิปฺปสฺสเนฺนน เจตสา;  
  
อโญฺญ จาปิ ทชฺชาเปยฺย, มิตฺตสหายพนฺธเวติฯ  
</p>
  
คนฺถากรเลขเลขาปนานิสํส ทีปนา นิฎฺฐิตาฯ  
</p>
  
<p>[อิติ จูลคนฺถวํเส ปกิณฺณกทีปโก นาม ปญฺจโม ปริเจฺฉโทฯ]</p>


<p>
โสหํ หํสารฎฺฐ ชาโต, นนฺตปโญฺญติ วิสฺสุโต  
  
สทฺธา สีล วีรเปฺปโต, ธมฺมรสํ คเวสโนฯ  
</p>
  
<p>
โสหํ ตโต คนฺตฺวา จิมํ, ชิน นวํ ยํ ปูรํ;  
  
สพฺพ ธมฺมํ วิจินโนฺต, วีสติ วสฺสมาคโตฯ  
</p>
  
<p>
สพฺพ ธมฺมํ วิเสฺสเชฺชโนฺต, กิกาเร เนว ภิกฺขุโน;  
  
ฉ วสฺสานํ คณํ ภิตฺวา, กามานํ อภิมทฺทนํฯ  
</p>
  
<p>
สนฺติ สภา จ นิพฺพานํ, คเวสิญฺจ ปุนปฺปุนํ;  
  
วสโนฺตหํ, วนารมฺมํ, ปิฎกตฺตย สงฺคหํ;  
  
คนฺถวํสํ อิมํ ขุทฺทํ, อริยสงฺฆทาสกนฺติฯ  
</p>
  
<p>อิติ ปาโมชฺชตฺถาย อรญฺญวาสินา, นนฺทปญฺญาจริเยน กโต จูฬคนฺถวํโส นิฎฺฐิโตฯ</p>


<p>ธมฺมวฎํสกนาเมน วิสุโต เถโร, ยํ ปกรณํ ลิกฺขิตํ ตํ ปริปุณฺณํ เตน ปุเญฺญน ตํ ปิฎกํ ปริสิปฺปํ ปรินิฎฺฐิตํฯ</p>


<p>มเมว สิสฺสสมูหานญฺจ ปริสิปฺปํ ปรินิฎฺฐิตํฯ ตเว สิสฺสานู สิสฺสานิ จ, ปริสิปฺปํ ปรินิฎฺฐิตํฯ</p>

</p>





