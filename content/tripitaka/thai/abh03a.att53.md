<h1>๑. กุสลตฺติกวณฺณนา</h1>
<h2>๑. ปฎิจฺจวารวณฺณนา</h2>
<h3>๑. ปจฺจยานุโลมํ</h3>
<h3>(๑.) วิภงฺควาโร</h3>
<p> อิทานิ  ยา เอตา ปณฺณตฺติวาเร กุสลตฺติกํ นิสฺสาย เหตุปจฺจยาทิวเสน เอกูนปญฺญาสํ อาทิํ กตฺวา นยมตฺตํ ทเสฺสเนฺตน อปริมาณา ปุจฺฉา ทสฺสิตาฯ ตตฺถ กุสลากุสลาทีนํ สหุปฺปตฺติยา อภาวโต ยา ปุจฺฉา ‘‘กุสลํ ธมฺมํ ปฎิจฺจ อกุสโล ธโมฺม อุปฺปชฺชติ เหตุปจฺจยา’’ติ เอวํ วิสฺสชฺชนํ น ลภนฺติฯ ตา ปหาย ยา วิสฺสชฺชนํ ลภนฺติ, ตาเยว  วิสฺสเชฺชตุํ อยํ ติอาทินา นเยน ปฎิจฺจวารสฺส นิเทฺทสวาโร อารโทฺธฯ</p>


<p>ตตฺถ สิยา – สเจ อิมา เหตุปจฺจยาทิวเสน เอกูนปญฺญาสํ ปุจฺฉา สพฺพโส วิสฺสชฺชนํ น ลภนฺติ, อถ กสฺมา ทสฺสิตา? นนุ ยา ลภนฺติ, ตาเยว ทเสฺสตพฺพาติ? อาม, ทเสฺสตพฺพา สิยุํฯ ตถา ทสฺสิยมานา ปน สเพฺพสุ ติกทุกปฎฺฐานาทีสุ เอเกกสฺมิํ ติเก, ทุเก, ทุกติเก, ติกทุเก, ติกติเก, ทุกทุเก จ สเงฺขปํ อกตฺวา ทเสฺสตพฺพาเยว ภเวยฺยุํฯ กสฺมา? ยสฺมา ยา กุสลตฺติเก ลภนฺติ, น ตาเยว เวทนาตฺติกาทีสุฯ ธมฺมานุโลมปจฺจนีเย จ ติกปฎฺฐาเน วิตกฺกตฺติกปีติตฺติกานํ วิสฺสชฺชเน สพฺพาเปตา วิสฺสชฺชนํ ลภนฺติ, ตสฺมา อุกฺกฎฺฐปริเจฺฉเทน เอเกกสฺมิํ ติเก ยตฺตกาหิ ปุจฺฉาหิ ภวิตพฺพํ สพฺพา กุสลตฺติเก ทสฺสิตาฯ เอวํ ทสฺสิตาสุ หิ ยา ตตฺถ วิสฺสชฺชนํ น ลภนฺติ, ตา ปหาย ยา ลภนฺติ, ตา วุจฺจมานา สกฺกา สุเขน วิชานิตุนฺติ สุเขน วิชานนตฺถํ สพฺพาปิ กุสลตฺติเก ทสฺสิตาฯ ยา ปเนตฺถ วิสฺสชฺชนํ น ลภนฺติ, ตา ปหาย ยา ลภนฺติ, ตาเยว วิสฺสชฺชิตาติ เวทิตพฺพาฯ</p>


<p>ตตฺถ ติ จตุภูมกกุสลธเมฺมสุ เวทนากฺขนฺธาทิเภทํ เอกํ ธมฺมํ ปฎิจฺจ ปฎิคนฺตฺวา สหุปฺปตฺติสงฺขาเตน สทิสภาเวน ปตฺวา, เตน สทฺธิํ เอกโต อุปฺปตฺติภาวํ อุปคนฺตฺวาติ อโตฺถฯ ติ จตุภูมกกุสลธเมฺมสุเยว สญฺญากฺขนฺธาทิเภโท เอโก ธโมฺมฯ ติ อุปฺปาทโต ยาว นิโรธคมนา อุทฺธํ ปชฺชติ, นิพฺพตฺตตีติปิ อโตฺถ ฯ อตฺตานํ ลภติ, อุปฺปาทาทโย ตโยปิ ขเณ ปาปุณาตีติ วุตฺตํ โหติฯ ติ กุสลเหตุนา เหตุปจฺจยภาวํ สาเธเนฺตนฯ</p>


<p>เอวํ ‘‘อุปฺปเชฺชยฺยา’’ติ ปุจฺฉาย ‘‘อุปฺปชฺชตี’’ติ วิสฺสชฺชนํ วตฺวา อิทานิ ยํ ธมฺมํ ปฎิจฺจ โย ธโมฺม อุปฺปชฺชติ, ตํ ธมฺมํ ขนฺธวเสน ทเสฺสตุํ นฺติอาทิมาหฯ ตตฺถ นฺติ เวทนาทีสุ จตูสุ ยํกิญฺจิ เอกํฯ ติ โย โย ปจฺจยภาเวน คหิโต, ตํ ตํ ฐเปตฺวา อวเสสา ตโย ขนฺธาฯ ติ เวทนาทีสุ โย เอโก ขโนฺธ อุปฺปชฺชตีติ คหิโต, ตํ ฐเปตฺวา เสเส ตโยฯ ติ เวทนาสญฺญาทุกาทีสุ ฉสุ ทุเกสุ เยเกจิ  เทฺว ขเนฺธ ปฎิจฺจฯ ติ เย เย ปจฺจยภาเวน คหิตา, เต เต ฐเปตฺวา อวเสสา เทฺว ขนฺธา กุสลเหตุนา เหตุปจฺจยภาวํ สาเธเนฺตน อุปฺปชฺชนฺตีติ อโตฺถฯ</p>


<p>ยสฺมา ปน เอโก ขโนฺธ เอกเสฺสว ทฺวินฺนํเยว วา, เทฺว วา ปน เอกเสฺสว ปจฺจโย นาม นตฺถิ, ตสฺมา ‘‘เอกํ ขนฺธํ ปฎิจฺจ เอโก ขโนฺธ, เอกํ ขนฺธํ ปฎิจฺจ เทฺว ขนฺธา, เทฺว ขเนฺธ ปฎิจฺจ เอโก ขโนฺธ’’ติ น วุตฺตํฯ ติอาทีสุปิ วุตฺตนเยเนว อโตฺถ เวทิตโพฺพฯ นฺติ อิทํ ปฎิจฺจตฺถสฺส สหชาตตฺถตฺตา ยํ กุสเลน สหชาตเญฺจว เหตุปจฺจยญฺจ ลภติ, ตํ ทเสฺสตุํ วุตฺตํฯ ปรโตปิ เอวรูเปสุ ฐาเนสุ อยเมว นโยฯ</p>


<p>นฺติ เอตฺถ เหตุปจฺจยาภาวโต อเหตุกํ, รูเปน สทฺธิํ อนุปฺปตฺติโต อารุปฺปวิปากญฺจ น คเหตพฺพํฯ ติ กฎตฺตารูปสงฺขาตสฺส อพฺยากตสฺส อพฺยากตํ ปฎิจฺจ อุปฺปตฺติทสฺสนตฺถํ วุตฺตํฯ นฺติ ตสฺมิํ ขเณ วิชฺชมานาพฺยากตวเสน วุตฺตํฯ ติ อิทํ กฎตฺตารูปคฺคหเณน วตฺถุมฺหิ คหิเตปิ วตฺถุํ ปฎิจฺจ ขนฺธานํ อุปฺปตฺติทสฺสนตฺถํ วุตฺตํฯ</p>


<p>นฺติอาทิ รูปาพฺยากตํ ปฎิจฺจ รูปาพฺยากตสฺส อุปฺปตฺติทสฺสนตฺถํ วุตฺตํฯ นฺติอาทีสุ วุตฺตนเยเนว ปเนตฺถ อตฺถโยชนา เวทิตพฺพาฯ เอวํ รูปาพฺยากตมฺหิ ภูเต ปฎิจฺจ ภูตานํ อุปฺปตฺติํ วตฺวา อิทานิ ภูเต  ปฎิจฺจ อุปาทารูปานํ อุปฺปตฺติํ ทเสฺสตุํ   นฺติอาทิ วุตฺตํฯ เอวํ สเนฺต อุปาทารูปนฺติ เอตฺตกเมว วตฺตพฺพํ, อิตรทฺวยํ กสฺมา วุตฺตนฺติ? มหาภูเตปิ ปฎิจฺจ อุปฺปตฺติทสฺสนตฺถํฯ ยญฺหิ เหฎฺฐา ‘‘จิตฺตสมุฎฺฐานญฺจ รูปํ กฎตฺตา จ รูป’’นฺติ ทสฺสิตํ, ตํ น เกวลํ ขเนฺธเยว จ ปฎิจฺจ อุปฺปชฺชติ, มหาภูเตปิ ปน ปฎิจฺจ อุปฺปชฺชตีติ ทสฺสนตฺถมิทํ วุตฺตนฺติ เวทิตพฺพํฯ ตตฺถ จิตฺตสมุฎฺฐานํ ปวเตฺตเยว, กฎตฺตารูปํ ปฎิสนฺธิยมฺปิฯ นฺติ ตเสฺสว อุภยสฺส วิเสสนํฯ</p>


<p>ติ เอตฺถ จิตฺตสมุฎฺฐานาว มหาภูตา คหิตาฯ นฺติ เอตฺถ ปน ภูตรูปมฺปิ อุปาทารูปมฺปิ คหิตํฯ ‘‘เอกํ มหาภูตํ ปฎิจฺจ ตโย มหาภูตา’’ติอาทินา นเยน หิ ภูตรูปมฺปิ ขเนฺธ จ มหาภูเต จ ปฎิจฺจ อุปฺปชฺชติฯ นฺติ วุตฺตนเยน อุปาทารูปมฺปิฯ ติ ปญฺหาวิสฺสชฺชเนสุปิ เอเสว นโยฯ เอวํ เหตุปจฺจเย นว ปุจฺฉา วิสฺสชฺชิตาฯ เอตาเยว หิ เอตฺถ ลพฺภนฺติ, เสสา จตฺตาลีส โมฆปุจฺฉาติ น วิสฺสชฺชิตาฯ อิมินา อุปาเยน อารมฺมณปจฺจยาทีสุปิ ปุจฺฉาวิสฺสชฺชนานํ อโตฺถ เวทิตโพฺพฯ ตตฺถ ตตฺถ ปน วิจาเรตพฺพยุตฺตกเมว วิจารยิสฺสามฯ</p>


<p> อารมฺมณปจฺจเย ตาว รูปสฺส อารมฺมณปจฺจยวเสน อนุปฺปตฺติโต ตาสุ นวสุ รูปมิสฺสกา ปหาย ติโสฺสว ปุจฺฉา วิสฺสชฺชิตาฯ เตเนว จ การเณน ‘‘วตฺถุํ ปฎิจฺจ ขนฺธา’’ติ วตฺวา ‘‘ขเนฺธ ปฎิจฺจ วตฺถู’’ติ น วุตฺตํฯ น หิ ตํ อารมฺมณปจฺจเยน อุปฺปชฺชติฯ</p>


<p> อธิปติปจฺจเย นฺติ โลกุตฺตรเมว สนฺธาย วุตฺตํฯ เตเนเวตฺถ ‘‘ปฎิสนฺธิกฺขเณ’’ติ น คหิตํฯ เสสํ เหตุปจฺจยสทิสเมวฯ</p>


<p> อนนฺตรสมนฺตเรสุปิ รูปํ น ลพฺภตีติ อารมฺมณปจฺจเย วิย ติโสฺสว ปุจฺฉาฯ</p>


<p> สหชาตปจฺจเย ติ ปญฺจโวกาเร ปฎิสนฺธิวเสน วุตฺตํฯ เหฎฺฐา ปน ปจฺจยวิภเงฺค ‘‘โอกฺกนฺติกฺขเณ’’ติ อาคตํ ตมฺปิ อิมินา สทฺธิํ อตฺถโต เอกํ, พฺยญฺชนมตฺตเมว เหตฺถ นานนฺติฯ อปิจ ‘‘ติณฺณํ สนฺนิปาตา คพฺภสฺส  อวกฺกนฺติ โหตี’’ติ (ม. นิ. ๑.๔๐๘) วจนโต ติ ปญฺจโวการปฎิสนฺธิยาเวตํ นามํฯ ติ สพฺพภวสาธารณํฯ อิธ ปน ‘‘กฎตฺตา จ รูป’’นฺติอาทิวจนโต ปญฺจโวการปฎิสนฺธิเยว อธิเปฺปตาฯ สา หิ รูปสฺสปิ อรูปสฺสปิ ปจฺจยภาวเญฺจว ปจฺจยุปฺปนฺนภาวญฺจ สงฺคณฺหาติ, ตสฺมา ปริปุณฺณวิสฺสชฺชนา โหตีติ คหิตาฯ นฺติ อนินฺทฺริยพเทฺธสุ ปถวีปาสาณาทีสุ มหาภูตํ สนฺธาย วุตฺตํฯ ปจฺจยวิภงฺควารสฺมิญฺหิ จตฺตาโร มหาภูตาติ อชฺฌตฺติกญฺจ พาหิรญฺจ เอกโต กตฺวา คหิตํฯ สเงฺขปเทสนา หิ สาฯ อยํ ปน วิตฺถารเทสนา, ตสฺมา สพฺพํ วิภชิตฺวา ทเสฺสโนฺต ‘‘พาหิรํ เอกํ มหาภูต’’นฺติอาทิมาหฯ ติ ทฺวิสนฺตติสมุฎฺฐานภูตวเสน วุตฺตํฯ มหาภูเต ปฎิจฺจ นฺติ อิทํ ปน กมฺมสมุฎฺฐานวเสเนว วุตฺตํฯ นฺติ อุตุสมุฎฺฐานวเสเนวฯ</p>


<p> อญฺญมญฺญปจฺจเย  ติ จตุนฺนมฺปิ ขนฺธานํ เอกโต วตฺถุนา อญฺญมญฺญปจฺจยตํ ทเสฺสตุํ วุตฺตํฯ</p>


<p> นิสฺสยปจฺจเย ยสฺมา ปฎิจฺจโตฺถ นาม สหชาตโตฺถ, ตสฺมา ยา เหฎฺฐา ปจฺจยวิภงฺควาเร จกฺขายตนาทีนํ นิสฺสยปจฺจยตา ทสฺสิตา, น สา คหิตาฯ จกฺขายตนาทีนิ หิ ปุเรชาตานิ หุตฺวา ปจฺจยา โหนฺติ, อิธ สหชาตเมว ลพฺภติฯ เตเนว วุตฺตํ – ‘‘นิสฺสยปจฺจโย สหชาตปจฺจยสทิโส’’ติฯ</p>


<p> อุปนิสฺสยปจฺจเย รูปสฺส อุปนิสฺสยปจฺจยาภาวา ตีเณว วิสฺสชฺชนานิ ลพฺภนฺติ, เตน วุตฺตํ ‘‘อารมฺมณปจฺจยสทิส’’นฺติฯ ตตฺถ กิญฺจาปิ น สเพฺพ กุสลากุสลาพฺยากตา อารมฺมณูปนิสฺสยํ ลภนฺติ, เย ปน ลภนฺติ, เตสํ วเสเนตํ วุตฺตนฺติ เวทิตพฺพํฯ</p>


<p> ปุเรชาตปจฺจเย ติ วตฺถุํ ปฎิจฺจ วตฺถุนา ปุเรชาตปจฺจยตํ สาเธเนฺตน อุปฺปชฺชนฺตีติ อโตฺถฯ นฺติ เอตฺถ ยํ วิปากาพฺยากตสฺส วตฺถุ โอกฺกนฺติกฺขเณ สหชาตปจฺจโย โหติ, ตํ ปุเรชาตปจฺจยภาชนิยตฺตา อิธ น คเหตพฺพํฯ เยปิ กุสลาทโย  อารุเปฺป ปุเรชาตปจฺจยํ น ลภนฺติ, เตปิ ปุเรชาตปจฺจยภาชนิยโตเยว อิธ น คเหตพฺพาฯ อารมฺมณํ ปน นิยมโต ปุเรชาตปจฺจยภาวํ น ลภติฯ รูปายตนาทีนิ หิ จกฺขุวิญฺญาณาทีนํเยว ปุเรชาตปจฺจยตํ สาเธนฺติ, มโนวิญฺญาณธาตุยา อตีตานาคตานิปิ อารมฺมณํ โหนฺติเยวฯ ตสฺมา อิธ น คหิตํฯ ขนฺธวเสน หิ อยํ เทสนา, น วิญฺญาณธาตุวเสนฯ ‘‘วิปากาพฺยากตํ เอกํ ขนฺธ’’นฺติ เทสนาย จ สพฺพาปิ วิญฺญาณธาตุโย คหิตา, น จกฺขุวิญฺญาณธาตุอาทโย เอวาติฯ</p>


<p>ปจฺฉาชาโต กุสลากุสลานํ ปจฺจโย น โหติ, อพฺยากตสฺสปิ อุปตฺถมฺภโกว น ชนโก, ตสฺมา ‘‘อุปฺปชฺชติ ปจฺฉาชาตปจฺจยา’’ติ เอวํ วตฺตโพฺพ เอกธโมฺมปิ นตฺถีติ ปจฺฉาชาตปจฺจยวเสน วิสฺสชฺชนํ น กตํฯ</p>


<p> อาเสวนปจฺจเย กามํ สพฺพา กิริยา อาเสวนปจฺจยํ น ลภนฺติ, ลพฺภมานวเสน ปน ‘‘กิริยาพฺยากต’’นฺติ วุตฺตํฯ ตสฺมา ชวนกิริยาเวตฺถ คหิตาติ เวทิตพฺพาฯ</p>


<p> กมฺมปจฺจเย  กุสลากุสเลสุ เอกกฺขณิโก กมฺมปจฺจโย เวทิตโพฺพ, ตถา กิริยาพฺยากเตฯ วิปากาพฺยากเต ปน นานากฺขณิโกปิ, ตถา ปฎิสนฺธิกฺขเณ มหาภูตานํฯ จิตฺตสมุฎฺฐานานํ ปน เอกกฺขณิโกฯ กฎตฺตารูปานํ นานากฺขณิโกว ตถา อสญฺญสตฺตรูปานํฯ กฎตฺตารูปํ ปเนตฺถ ชีวิตินฺทฺริยํฯ เสสํ น เอกนฺตโต กมฺมสมุฎฺฐานตฺตา อุปาทารูปนฺติ วุตฺตํฯ เอวํ สเนฺตปิ อิธ กมฺมสมุฎฺฐานเมว อธิเปฺปตํฯ</p>


<p> วิปากปจฺจเย กุสลากุสลํ กิริยญฺจ น ลพฺภตีติ อพฺยากตวเสเนว วิสฺสชฺชนํ กตํฯ นฺติ วิปากจิตฺตสมุฎฺฐานเมวฯ นฺติ ยถาลาภวเสน อินฺทฺริยรูปญฺจ วตฺถุรูปญฺจฯ นฺติ ตทวเสสํ ตสฺมิํ สมเย วิชฺชมานกํ อุปาทารูปํฯ</p>


<p> อาหารปจฺจเย สเพฺพสมฺปิ กุสลาทีนํ ขนฺธานํ จิตฺตสมุฎฺฐานรูปสฺส จ อรูปาหารวเสน อุปฺปตฺติ เวทิตพฺพา, ตถา ปฎิสนฺธิกฺขเณ มหาภูตานํฯ นฺติ ภวงฺคาทิจิตฺตสมุฎฺฐานํฯ นฺติ กพฬีการาหารสมุฎฺฐานํ ฯ นฺติ กุสลากุสลจิตฺตสมุฎฺฐานเมวฯ ปจฺจยวิภงฺควาเร อาหารปฎิปาฎิยา ปฐมํ กพฬีกาโร อาหาโร ทสฺสิโต, อิธ ปน กุสลํ ธมฺมนฺติ ปุจฺฉาวเสน ปฐมํ อรูปาหารา ทสฺสิตาติ เวทิตพฺพาฯ</p>


<p> อินฺทฺริยปจฺจเย ปจฺจยวิภเงฺค อินฺทฺริยปฎิปาฎิยา ปฐมํ จกฺขุนฺทฺริยาทีนิ ทสฺสิตานิ, อิธ ปน กุสลาทิปุจฺฉาวเสน ปฐมํ อรูปินฺทฺริยานํ ปจฺจยตา ทสฺสิตาฯ ตตฺถ กุสลาทีสุ ยถาลาภวเสน อรูปินฺทฺริยา คเหตพฺพาฯ อสญฺญสตฺตานํ ภูตรูเปสุปิ ชีวิตินฺทฺริยนฺติฯ</p>


<p> ฌานมคฺคปจฺจเยสุ เหตุปจฺจยสทิสเมว วิสฺสชฺชนํ, เตเนเวตฺถ ‘‘เหตุปจฺจยสทิส’’นฺติ วุตฺตํฯ</p>


<p> สมฺปยุตฺตปจฺจเย วิสฺสชฺชนํ อารมฺมณปจฺจยคติกํ, เตเนเวตฺถ ‘‘อารมฺมณปจฺจยสทิส’’นฺติ วุตฺตํฯ</p>


<p> วิปฺปยุตฺตปจฺจเย  ติ วตฺถุํ ปฎิจฺจ วิปฺปยุตฺตปจฺจยา, วตฺถุนา วิปฺปยุตฺตปจฺจยตํ สาเธเนฺตน อุปฺปชฺชนฺตีติ อโตฺถฯ ติ ขเนฺธ ปฎิจฺจ วิปฺปยุตฺตปจฺจยา, ขเนฺธหิ วิปฺปยุตฺตปจฺจยตํ สาเธเนฺตหิ อุปฺปชฺชตีติ อโตฺถฯ ติ วตฺถุํ ปฎิจฺจ ขนฺธา วิปฺปยุตฺตปจฺจยาฯ วตฺถุนา วิปฺปยุตฺตปจฺจยตํ สาเธเนฺตน อุปฺปชฺชนฺตีติ อโตฺถฯ ติ ขเนฺธ ปฎิจฺจ วิปฺปยุตฺตปจฺจยา จิตฺตสมุฎฺฐานํ รูปํ ขเนฺธหิ วิปฺปยุตฺตปจฺจยตํ สาเธเนฺตหิ อุปฺปชฺชตีติ อโตฺถฯ เสสวิสฺสชฺชเนสุปิ ติอาทีสุปิ วุตฺตนเยเนวโตฺถ เวทิตโพฺพฯ วิปากาพฺยากเต เจตฺถ วตฺถุคฺคหเณน จกฺขาทีนิ สงฺคหิตพฺพานิฯ นฺติอาทิ รูปาพฺยากตสฺส ปจฺจยภาวํ ทเสฺสตุํ วุตฺตํฯ นฺติ อพฺยากตจิตฺตสมุฎฺฐานมฺปิ กุสลากุสลจิตฺตสมุฎฺฐานมฺปิฯ</p>


<p> อตฺถิปจฺจเย สพฺพํ สหชาตปจฺจยคติกํฯ เตเนเวตฺถ ‘‘สหชาตปจฺจยสทิส’’นฺติ วุตฺตํฯ</p>


<p> นตฺถิวิคตา อารมฺมณปจฺจยคติกา, อวิคตํ สหชาตคติกํฯ เตเนเวตฺถ ‘‘อารมฺมณปจฺจยสทิสํ, สหชาตปจฺจยสทิส’’นฺติ วุตฺตํ ฯ ติ สงฺขิปิตฺวา ทสฺสิตานํ วเสเนตํ วุตฺตํฯ ติ ยา ปุจฺฉา วิสฺสชฺชนํ ลภนฺติ, ตาสํ วเสน วิตฺถาเรตพฺพาฯ อยํ เหตุปจฺจยํ อาทิํ กตฺวา เอกมูลเก ปจฺจยานุโลเม ปฎิจฺจวารสฺส กุสลตฺติกวิสฺสชฺชเน อตฺถวณฺณนาฯ</p>


<h3>(๒.) สงฺขฺยาวาโร</h3>
<p> อิทานิ เย เอตฺถ เหตุปจฺจยาทีสุ เอเกกสฺมิํ ปจฺจเย วิสฺสชฺชนวารา ลทฺธา, เต คณนวเสน ทเสฺสตุํ ติอาทิ อารทฺธํฯ ตตฺถ เหตุยา นวาติ เหตุปจฺจเย นว ปุจฺฉาวิสฺสชฺชนวารา โหนฺติฯ เสยฺยถิทํ – กุสเลน กุสลํ, กุสเลน อพฺยากตํ, กุสเลน กุสลาพฺยากตํ; อกุสเลน อกุสลํ, อกุสเลน อพฺยากตํ, อกุสเลน อกุสลาพฺยากตํ, อพฺยากเตน อพฺยากตํ, กุสลาพฺยากเตน อพฺยากตํ, อกุสลาพฺยากเตน อพฺยากตนฺติฯ</p>


<p>  ติ กุสเลน กุสลํ, อกุสเลน อกุสลํ, อพฺยากเตน อพฺยากตํฯ ติ เหตุยา วุตฺตสทิสาวฯ ทฺวาทสสุ หิ ปจฺจเยสุ นว นวาติ วุตฺตํฯ สเพฺพสุปิ ปุจฺฉาวิสฺสชฺชนานิ เหตุปจฺจยสทิสาเนวฯ วิภเงฺค ปน อตฺถิ วิเสโสฯ ทสสุ ปจฺจเยสุ ตีณิ ตีณีติ วุตฺตํฯ สเพฺพสุปิ ปุจฺฉาวิสฺสชฺชนานิ อารมฺมณสทิสาเนวฯ วิภเงฺค ปน อตฺถิ วิเสโสฯ อญฺญมญฺญปจฺจยสฺมิญฺหิ อพฺยากตปทสฺส วิสฺสชฺชเน รูปมฺปิ ลพฺภติ, ตถา ปุเรชาตปจฺจเยฯ อาเสวนปจฺจเย วิปากานิ เจว วีถิจิตฺตานิ จ น ลพฺภนฺติฯ นฺติ อพฺยากตเมวฯ เอวเมตฺถ สเงฺขปโต นว ตีณิ เอกนฺติ, ติวิโธว วารปริเจฺฉโทฯ วิตฺถารโต ทฺวาทส นวกา, ทส ติกา, เอกํ เอกกนฺติ สเพฺพสุปิ เตวีสติยา ปจฺจเยสุ เอกูนจตฺตาลีสาธิกํ วารสตํ โหติ, เอกูนจตฺตาลีสาธิกญฺจ ปุจฺฉาสตํฯ เอกูนจตฺตาลีสาธิกํ ปุจฺฉาวิสฺสชฺชนสตนฺติปิ ตเสฺสว นามํฯ</p>


<p> เอวํ เหตุปจฺจยาทิเก เอกมูลเก คณนํ ทเสฺสตฺวา อิโต ปเรสุ ทุมูลกาทีสุ วิตฺถารเทสนํ สงฺขิปิตฺวา เอกมูลเก ทสฺสิตาย เทสนาย ลพฺภมานคณนเญฺญว อาทาย วารปริเจฺฉทํ ทเสฺสตุํ ทุมูลเก ตาว ติอาทิมาหฯ ตตฺริทํ ลกฺขณํ  – พหุคณโนปิ ปจฺจโย อพหุคณเนน สทฺธิํ ยุโตฺต เตน สมานคณโนว โหติฯ เตน วุตฺตํ ‘‘เหตุปจฺจยา อารมฺมเณ ตีณี’’ติฯ เหตุอารมฺมณทุเก อารมฺมเณ วุตฺตานิ ตีเณว วิสฺสชฺชนานิ ลพฺภนฺตีติ อโตฺถฯ สมานคณโน ปน สมานคณเนน สทฺธิํ ยุโตฺต อปริหีนคณโนว โหติฯ เตน วุตฺตํ ‘‘เหตุปจฺจยา อธิปติยา นวา’’ติฯ เหตาธิปติทุเก นเวว วิสฺสชฺชนานิ ลพฺภนฺตีติ อโตฺถฯ นฺติ เหตุวิปากทุเก วิปาเก วุตฺตํ เอกเมว วิสฺสชฺชนํ ลพฺภตีติ เอวํ ตาว ทุมูลเก วารปริเจฺฉโท เวทิตโพฺพฯ</p>


<p> ติมูลกาทีสุปิ อิทเมว ลกฺขณํฯ เตเนวาห – ติฯ เหตารมฺมณาธิปติ ติเก อารมฺมเณ วุตฺตานิ ตีเณว วิสฺสชฺชนานิ ลพฺภนฺตีติ อโตฺถฯ เอวํ สพฺพตฺถ นโย เนตโพฺพฯ</p>


<p> ทฺวาทสมูลเก ปน วิปากปจฺจโย น ลพฺภติ, ตสฺมา ติ วตฺวา วิปากํ อปรามสิตฺวา ติ วุตฺตํฯ เตรสมูลกาทีสุปิ เอเสว นโยฯ เต ปน สงฺขิปิตฺวา เตวีสติมูลโกเวตฺถ ทสฺสิโตฯ โส ทุวิโธ โหติ – สาเสวโน วา สวิปาโก  วาฯ ตตฺถ ปฐมํ สาเสวโน ทสฺสิโต, โส ตีเณว วิสฺสชฺชนานิ ลภติฯ เตน วุตฺตํ ‘‘อาเสวนปจฺจยา อวิคเต ตีณี’’ติฯ สวิปาโก ปน อาเสวนํ น ลภติ, ตสฺมา ตํ ปหาย วิปากวเสน คณนาย ทสฺสนตฺถํ อนนฺตราเยว ‘‘เหตุปจฺจยา…เป.… วิปากปจฺจยา อาหาเร เอก’’นฺติ เอกํ นยํ ทเสฺสตฺวา ปจฺฉา เตวีสติมูลโกว ทสฺสิโตฯ เอเตสุ ปน ทฺวีสุ เตวีสติมูลเกสุ กิญฺจาปิ เอกสฺมิํ วิปากปจฺจโย นตฺถิ, เอกสฺมิํ อาเสวนปจฺจโย, ปจฺฉาชาตปจฺจโย ปน อุภยตฺถาปิฯ รุฬฺหีสเทฺทน ปเนเต เตวีสติมูลกาเตฺวว เวทิตพฺพาฯ เตสุ สาเสวเน อาเสวนสฺส วเสน สพฺพตฺถ ตีเณว วิสฺสชฺชนานิ, สวิปาเก วิปากปจฺจยสฺส วเสน เอกเมวาติ อยํ เหตุปจฺจยํ อาทิํ กตฺวา เอกมูลกาทีสุ คณนาฯ</p>


<p>ยํ ปเนตํ เหตุมูลกานนฺตรํ ‘‘อารมฺมเณ ฐิเตน สพฺพตฺถ ตีเณว ปญฺหา’’ติ วุตฺตํ, ตํ อารมฺมณปจฺจยํ อาทิํ กตฺวา เอกมูลเกปิ ทุมูลกาทีสุปิ สพฺพตฺถ  อารมฺมณปเท เจว อารมฺมเณน สทฺธิํ เสสปจฺจยโยชนาสุ จ ยตฺถ นวหิ ภวิตพฺพํ, ตตฺถ ตโยว ปญฺหา โหนฺตีติ ทสฺสนตฺถํ วุตฺตํฯ วิปากปเท ปน วิปากปเทน สทฺธิํ เสสปจฺจยโยชนาสุ จ เอโกว ปโญฺห โหตีติฯ อิติ ยํ เหฎฺฐา อโวจุมฺห ‘‘พหุคณโนปิ ปจฺจโย อพหุคณเนน สทฺธิํ ยุโตฺต เตน สมานคณโน โหตี’’ติ, ตํ สุวุตฺตเมวฯ</p>


<p> อิทานิ เย อารมฺมณาทีนํ ปจฺจยานํ วเสน เอกมูลกาทโย ทเสฺสตพฺพา, เตสุ เอกมูลโก ตาว เหตุเอกมูลเกเนว สทิโสติ เอกสฺมิมฺปิ ปจฺจเย น ทสฺสิโตฯ อารมฺมณปจฺจยวเสน ปน ทุมูลเก คณนํ ทเสฺสตุํ ติ วุตฺตํฯ เอตฺถ จ ‘‘อารมฺมณปจฺจยา อธิปติยา ตีณิ…เป.… อวิคเต ตีณี’’ติ วตฺตเพฺพ เย เหตุปจฺจยาทโย ปจฺจยา พหุคณนา, เตสํ อูนตรคณเนหิ จ สมานคณเนหิ จ สทฺธิํ สํสนฺทเน ยา คณนา ลพฺภติ, ตํ ทเสฺสตุํ อารมฺมณปจฺจยสฺส ปุริมภาเค ฐิตมฺปิ เหตุปจฺจยํ ปจฺฉิมภาเคว ฐเปตฺวา ‘‘อารมฺมณปจฺจยา เหตุยา ตีณี’’ติ วุตฺตํฯ เตเนตํ อาวิ กโรติ – อารมฺมณปจฺจโย เยน เยน พหุตรคณเนน วา สมานคณเนน วา ปจฺจเยน สทฺธิํ ทุกติกาทิเภทํ คจฺฉติ, สพฺพตฺถ ตีเณว ปญฺหาวิสฺสชฺชนานิ เวทิตพฺพานิฯ วิปากปจฺจเยน ปน สทฺธิํ สํสนฺทเน เอกเมว ลพฺภติ, ตํ วิปากปจฺจยาทิกาย คณนาย อาวิ ภวิสฺสตีติ อิธ น ทสฺสิตํฯ ยา เจสา ทุมูลเก คณนา  ทสฺสิตา, ติมูลกาทีสุปิ เอสาว คณนาติ อารมฺมณปจฺจยวเสน ติมูลกาทโย น วิตฺถาริตาฯ</p>


<p>อิทานิ อธิปติปจฺจยาทิวเสน ทุมูลกาทีสุ คณนํ ทเสฺสตุํ ติอาทิ วุตฺตํฯ ตตฺถาปิ วุตฺตนเยเนว ปจฺจยสนฺนิเวโส เวทิตโพฺพฯ ยถา จ อธิปติปจฺจยา เหตุยา นว, เอวํ เสเสสุปิ เหตุนา สมานคณนาสุ นเววฯ อิติ โย โย ปจฺจโย อาทิมฺหิ ติฎฺฐติ, เตน เตน สทฺธิํ สมานคณนานํ สํสนฺทเน อาทิมฺหิ ฐิตสฺส วเสน คณนา โหติฯ เตน ปน สทฺธิํ อูนตรคณนานํ สํสนฺทเน อูนตรคณนานํเยว วเสน คณนา โหตีติ เวทิตโพฺพฯ ยถา จ อารมฺมณปจฺจยวเสน เอวํ อธิปติปจฺจยวเสนาปิ ตโต ปเรสํ อนนฺตราทีนํ วเสนาปิ ติมูลกาทโย น วิตฺถาริตาฯ ตสฺมา ทุมูลเก  ทสฺสิตคณนาวเสเนว สพฺพตฺถ สาเธตพฺพาฯ เตเนว วุตฺตํ ‘‘เอเกกํ ปจฺจยํ มูลกํ กาตุน สชฺฌายมเคฺคน คเณตพฺพา’’ติฯ</p>

</p>


<h3>ปฎิจฺจวาโร</h3>
<h3>ปจฺจยปจฺจนียวณฺณนา</h3>
<p> ปจฺจยปจฺจนียํ ปน ยสฺมา กุสลปเท น ลพฺภติ กุสลธมฺมสฺส เหตุปจฺจเยน วินา อนุปฺปตฺติโต, ตสฺมา ติอาทิ อารทฺธํฯ ตตฺถ ติ เหตุปจฺจยปฎิเกฺขโป เหตุปจฺจยํ วินา อเญฺญน ปจฺจเยน อุปฺปชฺชตีติ อโตฺถฯ ติ อยญฺหิ สมฺปยุตฺตธมฺมานเญฺจว จิตฺตสมุฎฺฐานรูปสฺส จ สยํ เหตุปจฺจโย โหติ, อญฺญสฺส ปน สมฺปยุตฺตเหตุโน อภาวา น เหตุปจฺจยา อุปฺปชฺชตีติ ฐเปตฺวา เหตุปจฺจยํ เสเสหิ อตฺตโน อนุรูปปจฺจเยหิ อุปฺปชฺชติฯ อิมินา นเยน สพฺพปจฺจยปฎิเกฺขเปสุ อโตฺถ เวทิตโพฺพฯ นฺติ อิทํ รูปสมุฎฺฐาปกวเสเนว เวทิตพฺพํฯ อเญฺญสุปิ เอวรูเปสุ เอเสว นโยฯ</p>


<p> นอธิปติปจฺจเย กามํ อธิปติปิ อตฺตนา สทฺธิํ ทุติยสฺส อธิปติโน อภาวา  นอธิปติปจฺจยํ ลภติ, ยถา ปน วิจิกิจฺฉุทฺธจฺจสหคโต โมโห อเหตุโก, น ตถา อธิปตโย เอว นิราธิปติฯ ฉนฺทาทีสุ ปน อญฺญตรํ อธิปติํ อกตฺวา กุสลาทีนํ อุปฺปตฺติกาเล สเพฺพปิ กุสลาทโย นิราธิปติโนฯ ตสฺมา โมหํ วิย วิสุํ อธิปติมตฺตเมว อนุทฺธริตฺวา สพฺพสงฺคาหิกวเสน เอสา ‘‘เอกํ ขนฺธํ ปฎิจฺจ ตโย ขนฺธา’’ติอาทิกา เทสนา กตาติ เวทิตพฺพาฯ</p>


<p> นานนฺตรนสมนนฺตเรสุ นารมฺมเณ วิย รูปเมว ปจฺจยุปฺปนฺนํฯ เตน วุตฺตํ ‘‘นารมฺมณปจฺจยสทิส’’นฺติฯ สหชาตปจฺจโย ปริหีโนฯ ยถา เจส, ตถา นิสฺสยอตฺถิอวิคตปจฺจยาปิฯ กิํ การณา? เอเตหิ วินา กสฺสจิ อนุปฺปตฺติโตฯ สหชาตนิสฺสยอตฺถิอวิคตปจฺจเยปิ หิ ปจฺจกฺขาย เอโกปิ รูปารูปธโมฺม นุปฺปชฺชติ, ตสฺมา เต ปริหีนาฯ</p>


<p> นอญฺญมญฺญปจฺจยวิภเงฺค  นฺติ หทยวตฺถุวชฺชํ เวทิตพฺพํฯ</p>


<p> นอุปนิสฺสยปจฺจยวิภเงฺค รูปเมว ปจฺจยุปฺปนฺนํ, ตญฺหิ อุปนิสฺสยํ น ลภติฯ อรูปํ ปน กิญฺจาปิ อารมฺมณูปนิสฺสยปกตูปนิสฺสเย น ลเภยฺย, อนนฺตรูปนิสฺสยมุตฺตกํ ปน นตฺถิฯ เตน วุตฺตํ ‘‘นารมฺมณปจฺจยสทิส’’นฺติฯ</p>


<p> นปุเรชาเต นฺติ ปญฺจโวการวเสน วุตฺตํฯ</p>


<p> ติ เอตฺถ สหชาตปุเรชาตปจฺจยา สงฺคหํ คจฺฉนฺติฯ ตสฺมา สหชาตปจฺจยสทิสา เอตฺถ ปาฬิ, สา นอธิปติปจฺจเย วิตฺถาริตาติ อิธ สงฺขิตฺตาฯ นาเสวนปจฺจเย กุสลากุสลา ปฐมชวนวเสน เวทิตพฺพา, ตถา กิริยาพฺยากตํฯ ปาฬิ ปน อิธาปิ นอธิปติปจฺจเย วิตฺถาริตวเสน เวทิตพฺพาฯ เตเนวาห – ‘‘นปจฺฉาชาตปจฺจยมฺปิ นาเสวนปจฺจยมฺปิ นาธิปติปจฺจยสทิส’’นฺติฯ</p>


<p> นกมฺมปจฺจเย  วิปากเจตนา นานากฺขณิกกมฺมปจฺจยํ ลภตีติ น คหิตาฯ นาหารปจฺจเย เอกจฺจํ รูปเมว ปจฺจยุปฺปนฺนํ, ตถา นอินฺทฺริยปจฺจเยฯ</p>


<p> นฌานปจฺจเย ปญฺจวิญฺญาณธมฺมา เจว เอกจฺจญฺจ รูปํ ปจฺจยุปฺปนฺนํฯ ปญฺจวิญฺญาณสฺมิญฺหิ เวทนา จ จิเตฺตกคฺคตา จ ทุพฺพลตฺตา อุปนิชฺฌานลกฺขณํ น ปาปุณนฺตีติ ฌานปจฺจเย น คหิตาฯ</p>


<p> นมคฺคปจฺจเย อเหตุกวิปากกิริยเญฺจว เอกจฺจญฺจ รูปํ ปจฺจยุปฺปนฺนํฯ นสมฺปยุตฺตโนนตฺถิโนวิคเตสุ รูปเมว ปจฺจยุปฺปนฺนํฯ เตน วุตฺตํ ‘‘นารมฺมณปจฺจยสทิส’’นฺติฯ</p>


<p> ติ เอกมูลกคณนาย ยถาปาฬิเมว นิยฺยาติฯ</p>


<p> ทุมูลเก นฺติ เอตฺถ กิญฺจาปิ พหุคณเนน สทฺธิํ อูนตรคณนสฺส สํสนฺทเน อูนตรคณนวเสน นเหตุยา วิย ทฺวีหิ ภวิตพฺพํฯ นารมฺมณวเสน ปน อรูปธมฺมานํ ปริหีนตฺตา อพฺยากตํ ปฎิจฺจ รูปาพฺยากตสฺส อุปฺปตฺติํ สนฺธาย ‘‘เอก’’นฺติ วุตฺตํ ฯ สเพฺพสุ เอกเกสุปิ เอเสว นโยฯ เทฺวติ วุตฺตฎฺฐาเน ปน นเหตุยา ลทฺธวเสน วารทฺวยํ เวทิตพฺพํฯ</p>


<p> ติมูลกาทีสุ ปน สเพฺพสุ นารมฺมณปจฺจยสฺส อปริหีนตฺตา เอกเมว วิสฺสชฺชนนฺติ อยํ ปจฺจนีเย นเหตุปจฺจยํ อาทิํ กตฺวา เอกมูลกาทีสุ คณนาฯ</p>


<p> นารมฺมณปจฺจยาทโย ปน เอกมูลเก ตาว ปุริเมน สทิสตฺตา อิธาปิ น ทสฺสิตาเยวฯ นารมฺมณปจฺจยวเสน ทุมูลเก นฺติ นเหตุทุมูลเก วุตฺตเมวฯ ติ นารมฺมณปจฺจเย ลทฺธวเสน เวทิตพฺพาติ เอวํ สพฺพสํสนฺทเนสุ อูนตรคณนเสฺสว ปจฺจยสฺส วเสน คณนา เวทิตพฺพาฯ ยตฺถ ยตฺถ จ นารมฺมณปจฺจโย ปวิสติ, ตตฺถ ตตฺถ รูปเมว ปจฺจยุปฺปนฺนํฯ นานนฺตรนสมนนฺตรนอญฺญมญฺญนอุปนิสฺสยนาหารนอินฺทฺริยนสมฺปยุตฺตโนนตฺถิโนวิคตปจฺจยานํ ปวิฎฺฐฎฺฐาเนปิ เอเสว นโยฯ นาหารนอินฺทฺริยนฌานนมคฺคปจฺจยา สพฺพตฺถ สทิสวิสฺสชฺชนาฯ นสหชาตาทิจตุกฺกํ อิธาปิ ปริหีนเมวาติ  อิทเมตฺถ ลกฺขณํฯ อิมินา ปน ลกฺขเณน สเพฺพสุ ทุมูลกาทีสุ ‘‘อยํ ปจฺจโย มูลํ, อยเมตฺถ ทุมูลโก, อยํ ติมูลโก, อยํ สพฺพมูลโก’’ติ สลฺลเกฺขตฺวา อูนตรคณนสฺส ปจฺจยสฺส วเสน คณนา เวทิตพฺพาติฯ</p>

</p>


<h3>ปจฺจยานุโลมปจฺจนียวณฺณนา</h3>
<p> อิทานิ อนุโลมปจฺจนีเย คณนํ ทเสฺสตุํ ติอาทิ อารทฺธํฯ ตตฺถ เหตาธิปติมคฺคปจฺจเยสุ อนุโลมโต ฐิเตสุ สหชาตาทโย จตฺตาโร สพฺพฎฺฐานิกปจฺจยา, อาหารินฺทฺริยฌานมคฺคปจฺจยา จตฺตาโรติ อิเม อฎฺฐ ปจฺจนียโต น ลพฺภนฺติฯ เหตุปจฺจยาทิวเสน หิ อุปฺปชฺชมาโน ธโมฺม อิเม อฎฺฐ ปจฺจเย อลภโนฺต นาม นตฺถิฯ อารมฺมณอนนฺตรสมนนฺตรอุปนิสฺสยสมฺปยุตฺตนตฺถิวิคตปจฺจเยสุ ปน อนุโลมโต ฐิเตสุ อรูปฎฺฐานิกา ปจฺจนีกโต  น ลพฺภนฺติฯ น หิ อารมฺมณปจฺจยาทีหิ อุปฺปชฺชมานา อนนฺตรสมนนฺตรปจฺจยาทโย น ลภนฺติฯ สหชาตอญฺญมญฺญนิสฺสยกมฺมาหารินฺทฺริยอตฺถิอวิคตปจฺจเยสุ ปน อนุโลมโต ฐิเตสุ จตฺตาโร สพฺพฎฺฐานิกาเยว, ปจฺจนีกโต น ลพฺภนฺติฯ เอเตสญฺหิ ปจฺจยานํ วเสน อุปฺปชฺชมาโน สพฺพฎฺฐานิเก อลภโนฺต นาม นตฺถิฯ ปจฺฉาชาตปจฺจยสฺส อนุโลมโต ฐานํ นาม นตฺถิฯ เอวํ เสเสสุ อนุโลมโต ฐิเตสุ เย จ ลพฺภนฺติ, เย จ น ลพฺภนฺติ, เต สลฺลเกฺขตฺวา สเพฺพสุปิ ทุมูลกาทีสุ นเยสุ เตสํ เตสํ ปจฺจยานํ สํสนฺทเน อูนตรคณนานํเยว วเสน คณนา เวทิตพฺพาติฯ</p>

</p>


<h3>ปจฺจยปจฺจนียานุโลมวณฺณนา</h3>
<p> อิทานิ ปจฺจนียานุโลเม คณนํ ทเสฺสตุํ ติอาทิ อารทฺธํฯ ตตฺถ เหตุมฺหิ ปจฺจนีกโต ฐิเต ฐเปตฺวา อธิปติํ อวเสสา อนุโลมโต ลพฺภนฺติฯ ปจฺฉาชาโต  ปน อนุโลมโต สพฺพเตฺถว น ลพฺภติ, เย นว ปจฺจยา ‘‘อรูปานเญฺญวา’’ติ วุตฺตา, เตสุ ปุเรชาตญฺจ อาเสวนญฺจ ฐเปตฺวา อวเสเสสุ สตฺตสุ ปจฺจนีกโต ฐิเตสุ เสสา อรูปฎฺฐานิกา อนุโลมโต น ลพฺภนฺติฯ โย หิ อารมฺมณาทีหิ นุปฺปชฺชติ, น โส อนนฺตราทโย ลภติฯ ปฎิสนฺธิวิปาโก ปน ปุเรชาตโต, สพฺพวิปาโก จ สทฺธิํ กิริยมโนธาตุยา อาเสวนโต อนุปฺปชฺชมาโนปิ อนนฺตราทโย ลภติ, ตสฺมา ‘‘ปุเรชาตญฺจ อาเสวนญฺจ ฐเปตฺวา’’ติ วุตฺตํฯ</p>


<p>ปุเรชาตปจฺฉาชาตอาเสวนวิปากวิปฺปยุเตฺตสุ ปจฺจนีกโต ฐิเตสุ เอกํ ฐเปตฺวา อวเสสา อนุโลมโต ลพฺภนฺติฯ กมฺมปจฺจเย ปจฺจนีกโต ฐิเต ฐเปตฺวา วิปากปจฺจยํ อวเสสา อนุโลมโต ลพฺภนฺติฯ อาหารินฺทฺริเยสุ ปจฺจนีกโต ฐิเตสุ ฐเปตฺวา สพฺพฎฺฐานิเก เจว อญฺญมญฺญกมฺมาหารินฺทฺริยปจฺจเย จ อวเสสา อนุโลมโต น ลพฺภนฺติ, อิตเร ยุชฺชมานกวเสน ลพฺภนฺติฯ ฌานปจฺจเย ปจฺจนีกโต ฐิเตฯ เหตาธิปติอาเสวนมคฺคปจฺจยา  อนุโลมโต น ลพฺภนฺติฯ มคฺคปจฺจเย ปจฺจนีกโต ฐิเต เหตาธิปติปจฺจยา อนุโลมโต น ลพฺภนฺติฯ วิปฺปยุตฺตปจฺจเย ปจฺจนีกโต ฐิเต ปุเรชาตปจฺจยํ ฐเปตฺวา อวเสสา อนุโลมโต ลพฺภนฺติฯ เอวํ เตสุ เตสุ ปจฺจเยสุ ปจฺจนีกโต ฐิเตสุ เย เย อนุโลมโต น ลพฺภนฺติ, เต เต ญตฺวา เตสํ เตสํ ปจฺจยานํ สํสนฺทเน อูนตรคณนานํ วเสน คณนา เวทิตพฺพาฯ</p>


<p> ทุมูลกาทีสุ จ นเยสุ ยํ ยํ ปจฺจยํ อาทิํ กตฺวา เย เย ทุกาทโย ทสฺสิตา, เต เต ลพฺภมานาลพฺภมานปจฺจยวเสน ยถา ยถา ทสฺสิตา, ตถา ตถา สาธุกํ สลฺลเกฺขตพฺพาฯ ตตฺถ ยํ นเหตุวเสน ทุมูลกาทโย นเย ทเสฺสเนฺตน ติ วตฺวา ‘‘ยาว อาเสวนา สพฺพํ สทิส’’นฺติ วุตฺตํฯ ตสฺส, ‘‘นอญฺญมญฺญปจฺจยา สหชาเต เอก’’นฺติอาทีหิ สทิสตา เวทิตพฺพาฯ ยํ ปน ‘‘นกเมฺม คณิเต ปญฺจ คณฺหาตี’’ติ สีหฬภาสาย ลิขิตํ, ตสฺสโตฺถ – นเหตุปจฺจยํ อาทิํ กตฺวา นกมฺมปจฺจยาติ เอวํ นกมฺมปจฺจเยน ฆฎิเต สหชาเต เอกนฺติ เอวํ ทสฺสิตา ปเญฺจว ปจฺจยา อนุโลมโต ลพฺภนฺติ, น อเญฺญติฯ เอวํ อเญฺญสุปิ เอวรูเปสุ ฐาเนสุ พฺยญฺชนํ อนาทิยิตฺวา อธิเปฺปตโตฺถเยว คเหตโพฺพฯ เอวรูปญฺหิ พฺยญฺชนํ อตฺตโน สญฺญานิพนฺธนตฺถํ โปราเณหิ สกสกภาสาย ลิขิตํฯ</p>


<p>อปิจ  อิมสฺมิํ ปจฺจนียานุโลเม ปจฺจยุปฺปนฺนธเมฺมสุปิ อตฺถิ ธโมฺม กมฺมปจฺจยํ ลภติ, น อินฺทฺริยปจฺจยํฯ โส อสเญฺญสุ เจว ปญฺจโวกาเร ปวเตฺต จ รูปชีวิตินฺทฺริยวเสน เวทิตโพฺพฯ อตฺถิ ธโมฺม มคฺคปจฺจยํ ลภติ, นเหตุปจฺจยํฯ โส วิจิกิจฺฉุทฺธจฺจสหชาตโมหวเสน เวทิตโพฺพฯ อตฺถิ ธโมฺม ฌานปจฺจยํ ลภติ, นมคฺคปจฺจยํฯ โส มโนธาตุอเหตุกมโนวิญฺญาณธาตุวเสน เวทิตโพฺพฯ ยตฺถ กฎตฺตารูปานิ นานากฺขณิกกมฺมวเสเนว กมฺมปจฺจยํ ลภนฺติ, ตตฺถ รูปธมฺมา เหตาธิปติวิปากินฺทฺริยฌานมคฺคปจฺจเย น ลภนฺติ, สพฺพฎฺฐานิกา ปจฺจนียา น โหนฺติฯ อเหตุเก อธิปติปจฺจโย นตฺถีติ อิเมสมฺปิ ปกิณฺณกานํ วเสเนตฺถ คณนวาโร อสโมฺมหโต เวทิตโพฺพฯ</p>


<p>ตตฺรายํ  นโย – ติ เอตฺถ ตาว อเหตุกโมโห เจว อเหตุกวิปากกิริยา จ ปจฺจยุปฺปนฺนํ, ตสฺมา อกุสเลนากุสลํ, อพฺยากเตน อพฺยากตํ สนฺธาเยตฺถ เทฺวติ วุตฺตํฯ เสเสสุปิ เอเสว นโยฯ อาเสวเน ปน วิปากํ น ลพฺภติ, ตถา กิริยมโนธาตุฯ ตสฺมา กิริยาเหตุมโนวิญฺญาณธาตุวเสเนตฺถ อพฺยากเตน อพฺยากตํ เวทิตพฺพํฯ นฺติ อพฺยากเตน อพฺยากตเมวฯ นฺติ อกุสเลน อกุสลเมวฯ</p>


<p> ติ รูปเมว สนฺธาย วุตฺตํฯ ตญฺหิ กุสลํ อกุสลํ อพฺยากตํ กุสลาพฺยากตํ อกุสลาพฺยากตญฺจาติ ปญฺจ โกฎฺฐาเส ปฎิจฺจ อุปฺปชฺชติฯ สพฺพปญฺจเกสุ เอเสว นโยฯ นฺติ ภูตรูปานิ เจว วตฺถุญฺจ สนฺธาย วุตฺตํฯ ตานิ หิ นารมฺมณปจฺจยา อญฺญมญฺญปจฺจยา อุปฺปชฺชนฺติฯ ติมูลเกปิ เอเสว นโยฯ</p>


<p> นาธิปติมูลเก ติ อนุโลเม เหตุมฺหิ วุตฺตาเนวฯ ติอาทีนิปิ เหฎฺฐา อนุโลเม วุตฺตสทิสาเนวฯ ติมูลเก ติ เหฎฺฐา นเหตุปจฺจยา อารมฺมเณ วุตฺตสทิสาเนวฯ</p>


<p> นปุเรชาตมูลเก ติ เหฎฺฐา ‘‘อารุเปฺป กุสลํ เอกํ ขนฺธํ ปฎิจฺจา’’ติอาทินา นเยน ปุเรชาเต ทสฺสิตาเนวฯ สพฺพสตฺตเกสุ เอเสว นโยฯ นกมฺมมูลเก ติอาทีสุ เจตนาว ปจฺจยุปฺปนฺนาฯ ตสฺมา กุสลํ อกุสลํ อพฺยากตญฺจ ปฎิจฺจ อุปฺปตฺติํ  สนฺธาย ตีณีติ วุตฺตํฯ อิมินา นเยน ‘‘เอกํ เทฺว ตีณิ ปญฺจ สตฺต นวา’’ติ อาคตฎฺฐาเนสุ คณนา เวทิตพฺพาฯ ‘‘จตฺตาริ ฉ อฎฺฐา’’ติ อิมา ปน ติโสฺส คณนา นเตฺถวาติฯ</p>

</p>

</p>


<h2>๒. สหชาตวารวณฺณนา</h2>
<p> สหชาตวาเร  ติ กุสลํ ธมฺมํ ปฎิจฺจ เตน สหชาโต หุตฺวาติ อโตฺถฯ เสสเมตฺถ ปฎิจฺจวาเร วุตฺตนเยเนว เวทิตพฺพํฯ อวสาเน ปนสฺส ‘‘ปฎิจฺจตฺตํ นาม สหชาตตฺตํ, สหชาตตฺตํ นาม ปฎิจฺจตฺต’’นฺติ อิทํ อุภินฺนมฺปิ เอเตสํ วารานํ อตฺถโต นินฺนานากรณภาวทสฺสนตฺถํ วุตฺตํฯ อตฺถโต หิ เอเต เทฺวปิ นินฺนานากรณาฯ เอวํ สเนฺตปิ อญฺญมญฺญสฺส อตฺถนิยมนตฺถํ วุตฺตาฯ ‘‘จกฺขุญฺจ ปฎิจฺจ รูเป จา’’ติอาทีสุ หิ อสหชาตมฺปิ ปฎิจฺจ อุปฺปชฺชตีติ วุจฺจติฯ สหชาตมฺปิ จ อุปาทารูปํ ภูตรูปสฺส ปจฺจโย น โหติฯ อิติ ปฎิจฺจวาเรน สหชาตปจฺจยภาวํ, สหชาตวาเรน จ ปฎิจฺจาติ วุตฺตสฺส สหชาตภาวํ นิยเมตุํ อุโภเปเต วุตฺตาฯ อปิจ ตถา พุชฺฌนกานํ อชฺฌาสยวเสน เทสนาวิลาเสน นิรุตฺติปฎิสมฺภิทาปฺปเภทชานนวเสน จาปิ เอเต อุโภปิ วุตฺตาติฯ</p>

</p>


<h2>๓. ปจฺจยวารวณฺณนา</h2>
<p> ปจฺจยวาเร ติ กุสลธเมฺม ปติฎฺฐิโต หุตฺวา กุสลํ ธมฺมํ นิสฺสยเฎฺฐน ปจฺจยํ กตฺวาติ อโตฺถฯ ติ กุสลํ เอกํ ขนฺธํ นิสฺสยปจฺจยํ  กตฺวา ตโย ขนฺธา อุปฺปชฺชนฺติ เหตุปจฺจยาติ วุตฺตํ โหติฯ อิมินาวุปาเยน สพฺพปเทสุ อโตฺถ เวทิตโพฺพฯ ติ อิทํ ปญฺจโวกาเร ปวตฺติวเสน วุตฺตํฯ ปญฺจโวกาเร ปวตฺติยญฺหิ ขนฺธานํ ปุเรชาตํ วตฺถุ นิสฺสยปจฺจโย โหติฯ ปฎิจฺจฎฺฐสฺส ปน สหชาตฎฺฐตฺตา ปฎิจฺจวาเร เอส นโย น ลพฺภตีติ ปฎิสนฺธิยํ สหชาตเมว วตฺถุํ สนฺธาย ‘‘วตฺถุํ ปฎิจฺจ ขนฺธา’’ติ วุตฺตํฯ ติอาทีสุปิ อิมินาว นเยน อโตฺถ เวทิตโพฺพฯ</p>


<p>  ติ กุสลาพฺยากตานํ เหตุปจฺจยวเสน เอกโต อุปฺปตฺติํ สนฺธาย วุตฺตํฯ กุสลุปฺปตฺติกฺขณสฺมิญฺหิ วตฺถุํ นิสฺสาย กุสลา ขนฺธา, จิตฺตสมุฎฺฐาเน จ มหาภูเต นิสฺสาย จิตฺตสมุฎฺฐานํ อุปาทารูปํ เหตุปจฺจยวเสน เอกโต อุปฺปชฺชติฯ อิติ ปจฺจยภูตสฺส อพฺยากตสฺส นานเตฺตปิ ปจฺจยุปฺปนฺนานํ เหตุปจฺจยวเสน เอกโต อุปฺปตฺติํ สนฺธาเยตํ วุตฺตนฺติ เวทิตพฺพํฯ อเญฺญสุปิ เอวรูเปสุ ฐาเนสุ เอเสว นโยฯ เอวํ อิมสฺมิํ เหตุปจฺจเย สหชาตญฺจ ปุเรชาตญฺจ นิสฺสยเฎฺฐน ปจฺจยํ กตฺวา สตฺตรส ปญฺหา วิสฺสชฺชิตาฯ ตตฺถ ขนฺธา เจว ภูตา จ สหชาตวเสน, วตฺถุ สหชาตปุเรชาตวเสน คหิตํฯ ปฎิจฺจวาเร ปน สหชาตวเสน ปจฺจโย ลพฺภติ, ตสฺมา ตตฺถ นเวว ปญฺหา วิสฺสชฺชิตาฯ เย ปเนเต เอตฺถ สตฺตรส ปญฺหา วิสฺสชฺชิตา, เตสุ เอกาทิเก เอกาวสาเน วิสฺสชฺชเน กุสลาทีสุ เอกปจฺจยโต เอโก ปจฺจยุปฺปโนฺนฯ เอกาทิเก ทุกาวสาเน เอกปจฺจยโต นานาปจฺจยุปฺปโนฺนฯ ทุกาทิเก เอกาวสาเน นานาปจฺจยโต เอโก ปจฺจยุปฺปโนฺนฯ ทุกาทิเก ทุกาวสาเน นานาปจฺจยโต นานาปจฺจยุปฺปโนฺนฯ</p>


<p> อารมฺมณปจฺจยาทีสุปิ อิมินาวุปาเยน ปญฺหาวิสฺสชฺชนปฺปเภโท เวทิตโพฺพฯ ยํ ปเนตํ อารมฺมณปจฺจเย ติ วุตฺตํ, ตํ ปฎิสนฺธิกฺขเณ วิปากกฺขเนฺธเยว สนฺธาย วุตฺตํฯ จกฺขุวิญฺญาณาทีนิ อพฺยากตํ นิสฺสาย อารมฺมณปจฺจเยน อุปฺปชฺชนฺตานํ ปเภททสฺสนตฺถํ วุตฺตานิฯ ปุน ติ ปวเตฺต วิปากกิริยาพฺยากตานํ อุปฺปตฺติทสฺสนตฺถํ วุตฺตํฯ เสสํ ปุริมนเยเนว เวทิตพฺพํฯ เอวํ อิมสฺมิํ อารมฺมณปจฺจเย สหชาตญฺจ ปุเรชาตญฺจ ปจฺจยํ กตฺวา สตฺต ปญฺหา วิสฺสชฺชิตาฯ ตตฺถ ขนฺธา สหชาตวเสน, วตฺถุ สหชาตปุเรชาตวเสน, จกฺขายตนาทีนิ ปุเรชาตวเสเนว คหิตานิฯ ปฎิจฺจวาเร ปน สหชาตวเสเนว ปจฺจโย ลพฺภติฯ ตสฺมา ตตฺถ ตโยว ปญฺหา วิสฺสชฺชิตาฯ</p>


<p> อธิปติปจฺจเย  วิปากาพฺยากตํ โลกุตฺตรเมว เวทิตพฺพํฯ อนนฺตรสมนนฺตรา รูปาภาเวน อารมฺมณสทิสาฯ ปรโต อาเสวนนตฺถิวิคเตสุปิ เอเสว นโยฯ</p>


<p> สหชาตปจฺจเย  นฺติ อุปาทารูปสงฺขาตํ กฎตฺตารูปํฯ อิทํ อสญฺญสตฺตานเญฺญว รูปํ สนฺธาย วุตฺตํฯ จกฺขายตนาทีนิ ปญฺจโวการวเสน วุตฺตานิฯ</p>


<p> อญฺญมญฺญปจฺจเย จ นฺติ วิสฺสชฺชนสมตํ สนฺธาย วุตฺตํฯ ปจฺจยุปฺปเนฺนสุ ปน นานตฺตํ อตฺถิฯ</p>


<p> อุปนิสฺสยปจฺจเย นฺติ รูปาภาวโตปิ วิสฺสชฺชนสมตายปิ วุตฺตํฯ</p>


<p> ติอาทีนํ ปฎิจฺจวาเร วุตฺตนเยเนวโตฺถ คเหตโพฺพฯ</p>


<p> กมฺมปจฺจเย ติ กุสลํ ปจฺจยา กุสโล อพฺยากโต กุสลาพฺยากโต จาติ เอวํ ตีณิ เวทิตพฺพานิฯ อกุสเลปิ เอเสว นโยฯ</p>


<p> วิปฺปยุตฺตปจฺจเย ติ ขเนฺธ นิสฺสาย วิปฺปยุตฺตปจฺจยา อุปฺปชฺชนฺตีติ อโตฺถฯ ติ ขนฺธา วตฺถุํ นิสฺสาย วิปฺปยุตฺตปจฺจยา อุปฺปชฺชนฺตีติ อโตฺถฯ เสสํ เหฎฺฐา วุตฺตนเยเนว เวทิตพฺพํฯ</p>


<p> อิทานิ ยถาลทฺธานิ วิสฺสชฺชนานิ คณนวเสน ทเสฺสตุํ ติอาทิมาหฯ ตตฺถ ติ กุสเลน กุสลํ, กุสเลน อพฺยากตํ, กุสเลน กุสลาพฺยากตนฺติ เอวํ กุสลวเสน เอกาทิกานิ เอกาวสานานิ เทฺว, ทุกาวสานํ เอกนฺติ ตีณิ วุตฺตานิ โหนฺติ, ตถา อกุสลวเสนฯ อพฺยากเตน อพฺยากตํ, เตเนว กุสลํ, อกุสลํ, กุสลาพฺยากตํ อกุสลาพฺยากตญฺจ; กุสลาพฺยากเตหิ กุสลํ, อพฺยากตํ, กุสลาพฺยากตํ; อกุสลาพฺยากเตหิ อกุสลํ, อพฺยากตํ, อกุสลาพฺยากตนฺติ เอวํ สตฺตรส เวทิตพฺพานิฯ</p>


<p>  ติ กุสเลน กุสลํ; อกุสเลน อกุสลํ, อพฺยากเตน อพฺยากตํ, กุสลํ, อกุสลํ; กุสลาพฺยากเตน กุสลํ; อกุสลาพฺยากเตน อกุสลนฺติ เอวํ สตฺตฯ</p>


<p>  นฺติ อพฺยากเตน อพฺยากตเมวฯ เอวเมตฺถ สตฺตรส, สตฺต, เอกนฺติ ตโย วารปริเจฺฉทา โหนฺติฯ เตสุ ทฺวาทส สตฺตรสกา, ทส สตฺตกา, เอกํ เอกกนฺติ เต สเพฺพ สาธุกํ สลฺลเกฺขตฺวา ปรโต ทุกติกาทิวเสน ปจฺจยสํสนฺทเน อูนตรคณนสฺส วเสน คณนา เวทิตพฺพาฯ สกฺกา หิ อิมาย คณนาย ทุกมูลาทีสุ วารปริเจฺฉเท ชานิตุนฺติ ปุน ‘‘กุสลํ ธมฺมํ ปจฺจยา กุสโล ธโมฺม’’ติ อนามสิตฺวา คณนวเสเนว วารปริเจฺฉทํ ทเสฺสตุํ ติอาทิ อารทฺธํฯ</p>


<p>ตตฺถ กุสลํ ธมฺมํ ปจฺจยา กุสโล ธโมฺม อุปฺปชฺชติ เหตุปจฺจยา อารมฺมณปจฺจยาฯ กุสลํ เอกํ ขนฺธํ ปจฺจยา ตโย ขนฺธาติ อิมินา นเยน อารมฺมเณ ลทฺธวิสฺสชฺชนานิ วิตฺถาเรตพฺพานิฯ อยํ ตาว อนุโลเม นโยฯ</p>


<p> ปจฺจนีเย ปน กุสลํ น ลพฺภตีติ ติ อกุสลเมว อาทิํ กตฺวา วิสฺสชฺชนํ อารทฺธํฯ ตํ ยถาปาฬิเมว นิยฺยาติฯ ยเญฺหตฺถ วตฺตพฺพํ สิยา, ตํ ปฎิจฺจวารสฺส ปจฺจนีเย วุตฺตเมวฯ</p>


<p> ยํ ปเนตํ ปจฺจนีเย ลทฺธวิสฺสชฺชนปริเจฺฉทํ คณนโต ทเสฺสตุํ ติอาทิ วุตฺตํ, ตตฺถ จตฺตาริ, สตฺตรส, สตฺต, ปญฺจ, ตีณิ, เอกนฺติ ฉ ปริเจฺฉทาฯ เตสํ วเสน ทุกติกาทีสุ ปจฺจยสํสนฺทเน คณนา เวทิตพฺพาฯ โย หิ ปจฺจโย สตฺตรส วิสฺสชฺชนานิ ลภติ, เตน สทฺธิํ สทิสสํสนฺทเน สตฺตรส, อูนตรสํสนฺทเน เสสา ฉปิ ปริเจฺฉทา ลพฺภนฺติฯ เอวํ เสเสสุปิ อธิกปริเจฺฉทํ ฐเปตฺวา สมสมา อูนตรา จ ลพฺภนฺตีติฯ</p>


<p>เอตฺถ จ อธิกตรา น ลพฺภนฺตีติ อยเมตฺถ นิยโมฯ สมสมา ปน อูนตรา จ อตฺถา วิโรเธ สติ ลพฺภนฺติฯ เตเนตฺถ ‘‘นเหตุปจฺจยา นารมฺมเณ เอก’’นฺติอาทิ วุตฺตํฯ เอตฺถ หิ นเหตุยา จตุนฺนํ, นารมฺมเณ ปญฺจนฺนํ อาคตตฺตา นเหตุวเสน จตฺตารีติ วตฺตพฺพํ สิยา, นารมฺมเณน  สทฺธิํ ฆฎิตตฺตา ปน อารมฺมณธโมฺม วิรุชฺฌตีติ อกุสลํ ธมฺมํ ปจฺจยา อกุสโล ธโมฺม, อพฺยากตํ ธมฺมํ ปจฺจยา อกุสโล, อกุสลญฺจ  อพฺยากตญฺจ ธมฺมํ ปจฺจยา อกุสโลติ ตีณิ วิสฺสชฺชนานิ ปริหีนานิฯ อพฺยากตํ ธมฺมํ ปจฺจยา อพฺยากโตติ รูปวเสน เอกเมว วุตฺตํฯ เอวํ สพฺพตฺถ วิรุทฺธาวิรุทฺธํ ญตฺวา ลพฺภมานปริเจฺฉโท เวทิตโพฺพฯ อปิเจตฺถ อิทํ นยมตฺตทสฺสนํฯ ติ นเหตุยา ลทฺธาเนวฯ เสสจตุเกฺกสุปิ เอเสว นโยฯ</p>


<p>นฺติ อเหตุกจิตฺตสมุฎฺฐานสฺส เจว เสสรูปสฺส จ วเสน อพฺยากเตน อพฺยากตํฯ เอวํ สเพฺพสุ เอกเกสุ ยุชฺชมานกรูปํ ชานิตพฺพํฯ ติ อิธาปิ นเหตุวเสน จตฺตารีติ วตฺตพฺพํ สิยา, นปุเรชาเตน สทฺธิํ ฆฎิตตฺตา ปน อพฺยากตํ ธมฺมํ ปจฺจยา อกุสโล, อกุสลญฺจ อพฺยากตญฺจ ธมฺมํ ปจฺจยา อกุสโลติ วตฺถุปุเรชาตวเสน เทฺว วิสฺสชฺชนานิ ปริหีนานิฯ อารุเปฺป ปน อเหตุกโมหสฺส อเหตุกกิริยสฺส จ วเสน เทฺว วุตฺตานิฯ ติ อารุเปฺป อเหตุกากุสลกิริยวเสน เทฺวฯ โนนตฺถิ โนวิคเตสุ เอกนฺติ สพฺพสฺส รูปสฺส วเสน อพฺยากเตน อพฺยากตํ ทฎฺฐพฺพํฯ ติกาทีสุ อปุพฺพํ นตฺถิฯ</p>


<p> นารมฺมณมูลเก ปน ติ นารมฺมเณ ลทฺธาเนวฯ นฺติ เอตฺถ จิตฺตสมุฎฺฐานญฺจ กฎตฺตารูปญฺจ อคฺคเหตฺวา เสสรูปวเสน อพฺยากเตน อพฺยากตํ เวทิตพฺพํฯ</p>


<p> นาธิปติมูลเก ติ นปุเรชาเต ลทฺธาเนวฯ ติ อิมานิปิ ตตฺถ ลทฺธานิ สตฺตรเสวฯ นานนฺตรนสมนนฺตรนอญฺญมญฺญนอุปนิสฺสยนสมฺปยุตฺตโนนตฺถิโนวิคตมูลกานิ นารมฺมณมูลกสทิสาเนวฯ อิมินาว นยมตฺตทสฺสเนน สพฺพตฺถ อาคตานาคตํ ลพฺภมานาลพฺภมานญฺจ เวทิตพฺพนฺติฯ</p>

</p>


<p> อิมินาเยว ปน ลกฺขเณน อนุโลมํ ปุรโต กตฺวา อนุโลมปจฺจนีเย ปจฺจนียํ  ปุรโต กตฺวา ปจฺจนียานุโลเม จ คณนปริเจฺฉโท อาคตานาคตํ ลพฺภมานาลพฺภมานญฺจ เวทิตพฺพนฺติฯ</p>


<h3>ปจฺจยวารวณฺณนา นิฎฺฐิตาฯ</h3>
<h2>๔. นิสฺสยวารวณฺณนา</h2>
<p> นิสฺสยวาเร  ติ กุสลํ ธมฺมํ ปติฎฺฐเฎฺฐน นิสฺสยํ กตฺวาติ อโตฺถฯ เสสเมตฺถ ปจฺจยวาเร วุตฺตนเยเนว เวทิตพฺพํฯ อวสาเน ปนสฺส ‘‘ปจฺจยตฺตํ นาม นิสฺสยตฺตํ, นิสฺสยตฺตํ นาม ปจฺจยตฺต’’นฺติ อิทํ อุภินฺนมฺปิ เอเตสํ วารานํ อตฺถโต นินฺนานากรณภาวทสฺสนตฺถํ วุตฺตํฯ อตฺถโต หิ เอเตปิ ปฎิจฺจสหชาตา วิย นินฺนานากรณาฯ เอวํ สเนฺตปิ อญฺญมญฺญสฺส อตฺถนิยมนตฺถํ วุตฺตาฯ อวิชฺชาปจฺจยา สงฺขาราติอาทีสุ หิ อนิสฺสาย วตฺตมานํ นานากฺขณิกมฺปิ ‘‘ปจฺจยา อุปฺปชฺชตี’’ติ วุตฺตํฯ อญฺญมญฺญํ อลฺลียิตฺวา ฐิตกฎฺฐาทีสุ จ เอกํ เอกสฺส นิสฺสยปจฺจโย น โหติ, ตถา อุปาทารูปํ มหาภูตสฺส นิสฺสยปจฺจโย น โหติเยวฯ อิติ ปจฺจยวาเรน นิสฺสยปจฺจยภาวํ นิสฺสยวาเรน จ ปจฺจยาติ วุตฺตสฺส สหชาตปุเรชาตภาวํ นิยเมตุํ อุโภเปเต วุตฺตาฯ อปิจ ตถา พุชฺฌนกานํ อชฺฌาสยวเสน เทสนาวิลาเสน นิรุตฺติปฎิสมฺภิทาปเภทชานนวเสน จาปิ เอเต อุโภปิ วุตฺตาติฯ</p>

</p>


<h2>๕. สํสฎฺฐวารวณฺณนา</h2>
<p> สํสฎฺฐวาเร ติ กุสลํ ธมฺมํ เอกุปฺปาทาทิลกฺขเณน สมฺปโยคเฎฺฐน ปจฺจยํ กตฺวาติ อโตฺถฯ ติ กุสลํ เอกํ ขนฺธํ สมฺปยุตฺตปจฺจยํ กตฺวา ตโย ขนฺธา อุปฺปชฺชนฺติ เหตุปจฺจยาติ วุตฺตํ โหติฯ อิมินา อุปาเยน สพฺพปเทสุ  อโตฺถ เวทิตโพฺพฯ อิมสฺมิํ ปน เหตุปจฺจเย อรูปธมฺมเสฺสว สมฺปโยคเฎฺฐน ปจฺจยํ กตฺวา ตโย ปญฺหา วิสฺสชฺชิตาฯ ยถา จ เหตุปจฺจเย, ตถา อารมฺมณปจฺจยาทีสุปิ, เกวลํ วิปากปจฺจเย เอกเมว วิสฺสชฺชนํฯ</p>


<p> อิทานิ ยถาลทฺธานิ วิสฺสชฺชนานิ คณนวเสน ทเสฺสตุํ ติอาทิ วุตฺตํฯ ตตฺถ สพฺพติเกสุ กุสเลน กุสลํ, อกุสเลน  อกุสลํ, อพฺยากเตน อพฺยากตนฺติ อยเมว นิยโมฯ เอกเก ปน อพฺยากเตน อพฺยากตเมว ลพฺภตีติ เอวเมตฺถ พาวีสติยา ปจฺจเยสุ ตีณิ, วิปาเก เอกนฺติ เทฺว ปริเจฺฉทาฯ ปจฺฉาชาเต อนุโลมํ นตฺถิฯ ตสฺมา ตีณิ เอกนฺติ อิเมสเญฺญว วเสน ทุกติกาทีสุ ปจฺจยสํสนฺทเน ยตฺถ วิปากปจฺจโย ปวิสติ; ตตฺถ เอกํ, เสเสสุ ตีณีติ เอวํ คณนา เวทิตพฺพาฯ เสสเมตฺถ อนุโลเม อุตฺตานตฺถเมวฯ</p>


<p> ปจฺจนีเย ปน กุสลํ น ลพฺภตีติ อกุสลเมว อาทิํ กตฺวา วิสฺสชฺชนํ กตํ, ตํ อุตฺตานตฺถเมวฯ</p>


<p> ยํ ปเนตฺถ ปจฺจนีเย วิสฺสชฺชนปริเจฺฉทํ คณนโต ทเสฺสตุํ ติอาทิ วุตฺตํ, ตตฺถ เทฺว ตีณิ เอกนฺติ ตโย ปริเจฺฉทาฯ เตสํ วเสน ทุกติกาทีสุ ปจฺจยสํสนฺทเน คณนา เวทิตพฺพาฯ อิธาปิ อธิกตรคณนานํ อูนตรคณเนน สทฺธิํ สํสนฺทเน อูนตรคณนเมว ลพฺภติ, สมคณเนน สทฺธิํ สมคณนํฯ ยสฺมา เจตฺถ อรูปธมฺมาเยว ปจฺจยุปฺปนฺนา, ตสฺมา นเหตุนาธิปตินปุเรชาตนปจฺฉาชาตนาเสวนนกมฺมนวิปากนฌานนมคฺคนวิปฺปยุตฺตวเสน ทเสว ปจฺจยา ปจฺจนีกโต ทสฺสิตา, เสสา จุทฺทส น ลพฺภนฺติฯ เยปิ ลพฺภนฺติ, เตสุปิ วิปาเก ปจฺจยุปฺปเนฺน นกมฺมนวิปากา น ลพฺภนฺติฯ</p>


<p> ติ นเหตุยา ลทฺธํ ทฺวยเมวฯ เสสทฺวเยสุปิ เอเสว นโยฯ นฺติ อเหตุกกิริยเจตนํ ปจฺจยุปฺปนฺนํ กตฺวา อพฺยากเตน อพฺยากตํฯ ติ อเหตุกโมหกิริยวเสน เทฺวฯ นฺติ อเหตุกปญฺจวิญฺญาณวเสน อพฺยากตวิสฺสชฺชนํ เวทิตพฺพํฯ นฺติ อเหตุกวิปากกิริยวเสน อพฺยากตวิสฺสชฺชนํฯ อิมินาวุปาเยน สพฺพสํสนฺทเนสุ อโตฺถ เวทิตโพฺพติฯ</p>


<p> อนุโลมปจฺจนีเย  เหฎฺฐา วุตฺตา นเหตุอาทโย ทเสว ปจฺจนียโต ลพฺภนฺติ, น เสสาฯ เยปิ ลพฺภนฺติ, เตสุ เหตุมฺหิ อนุโลมโต ฐิเต ฌานมคฺคา ปจฺจนียโต น ลพฺภนฺตีติ สพฺพํ เหฎฺฐา วุตฺตนเยเนว เวทิตพฺพนฺติฯ</p>


<p> ปจฺจนียานุโลเม  นเหตุปจฺจยุปฺปเนฺนสุ อเหตุกโมโหว ฌานมคฺคปจฺจยํ ลภติ, เสสา น ลภนฺติฯ นฌานปจฺจเย อฎฺฐาเหตุกจิตฺตานิปิฯ นฺติ อารุเปฺป อเหตุกกิริยเจตนาวเสน อพฺยากเตน อพฺยากตํฯ อิมินา อุปาเยน ยํ ลพฺภติ, ยญฺจ น ลพฺภติ, ตสฺส วเสน สพฺพตฺถ คณนา เวทิตพฺพาติฯ</p>

</p>


<h2>๖. สมฺปยุตฺตวารวณฺณนา</h2>
<p> สมฺปยุตฺตวาเร ติ กุสลํ ธมฺมํ สมฺปยุตฺตปจฺจยํ กตฺวาติ อโตฺถฯ เสสเมตฺถ สํสฎฺฐวาเร วุตฺตนเยเนว เวทิตพฺพํฯ อวสาเน ปนสฺส ‘‘สํสฎฺฐตฺตํ นาม สมฺปยุตฺตตฺตํ, สมฺปยุตฺตตฺตํ นาม สํสฎฺฐตฺต’’นฺติ อิทํ อุภินฺนมฺปิ เอเตสํ วารานํ อตฺถโต นินฺนานากรณภาวทสฺสนตฺถํ วุตฺตํฯ อตฺถโต หิ เอเตปิ ปฎิจฺจสหชาตา วิย ปจฺจยนิสฺสยา วิย จ นินฺนานากรณาฯ เอวํ สเนฺตปิ อญฺญมญฺญสฺส อตฺถนิยมนตฺถํ วุตฺตาฯ ‘‘สํสฎฺฐา โยชิตา หยา’’ติอาทีสุ (ชา. ๒.๒๒.๗๐) หิ อสมฺปยุตฺตมฺปิ สํสฎฺฐนฺติ วุจฺจติฯ ‘‘ยา สา วีมํสา โกสชฺชสหคตา โกสชฺชสมฺปยุตฺตา’’ติอาทีสุ (สํ. นิ. ๕.๘๓๒) อสํสฎฺฐํ โวกิณฺณมฺปิ สมฺปยุตฺตนฺติฯ อิติ สํสฎฺฐวาเรน เอกุปฺปาทลกฺขณสฺส สมฺปยุตฺตสฺส สํสฎฺฐภาวํ สมฺปยุตฺตวาเรน จ สํสฎฺฐสฺส เอกุปฺปาทาทิลกฺขณสฺส สมฺปยุตฺตภาวํ นิยเมตุํ อุโภเปเต วุตฺตาฯ อปิจ ตถา พุชฺฌนกานํ อชฺฌาสยวเสน เทสนาวิลาเสน นิรุตฺติปฎิสมฺภิทาปเภทชานนวเสน จาปิ เอเต อุโภปิ วุตฺตาติฯ</p>

</p>


<p>เอเตสุ  ปน ฉสุ วาเรสุ อตฺถิ โกจิ ปจฺจโย เอกนฺตํ อนุโลมโต น ติฎฺฐติ, ปจฺจนีกโตว ติฎฺฐติ; อตฺถิ เอกนฺตํ ปจฺจนีกโต น ติฎฺฐติ, อนุโลมโตว ติฎฺฐติ; อตฺถิ อเนกนฺตํ อนุโลมโต เจว ติฎฺฐติ, ปจฺจนีกโต จาติ อิทํ ปกิณฺณกํ เวทิตพฺพํฯ ตตฺถ ปฐโม ปโญฺห  ปจฺฉาชาตสฺส, ทุติโย มหาจตุกฺกสฺส, ตติโย ยุชฺชมานกานํ เสสานํ วเสน เวทิตโพฺพติฯ</p>


<h2>๗. ปญฺหาวารวิภงฺควณฺณนา</h2>
<p> ปญฺหาวาเร ‘‘สิยา กุสโล ธโมฺม กุสลสฺส ธมฺมสฺส เหตุปจฺจเยน ปจฺจโย’’ติอาทินา กุสลตฺติเก อุทฺธริตพฺพปุจฺฉานํ ลพฺภมานวเสน วิสฺสชฺชนํ ทเสฺสตุํ ติอาทิ วุตฺตํฯ กุสโล จ นาเมส สยํ อุปฺปชฺชโนฺต ฐเปตฺวา ปจฺฉาชาตญฺจ วิปากญฺจ เสเสหิ ทฺวาวีสติยา ปจฺจเยหิ อุปฺปชฺชติฯ กุสลสฺส ปจฺจโย โหโนฺต ฐเปตฺวา ปุเรชาตปจฺฉาชาตวิปากวิปฺปยุเตฺต เสเสหิ วีสติยา ปจฺจเยหิ ปจฺจโย โหติฯ ตสฺมา เยหิ ปจฺจเยหิ กุสโล กุสลสฺส ปจฺจโย โหติ, เต ปจฺจเย ปฎิปาฎิยา ทเสฺสตุํ ติอาทิ อารทฺธํฯ</p>


<p>ตตฺถ ยา เอสา ปจฺจยวิภงฺควาเร วิย ‘‘เหตุสมฺปยุตฺตกานํ ธมฺมาน’’นฺติ อกตฺวา ‘‘เหตู สมฺปยุตฺตกานํ ขนฺธาน’’นฺติ เทสนา กตา, ตสฺสา เอว กรเณ อิทํ ปโยชนํ – ตตฺถ หิ สุญฺญฎฺฐํ ทีเปตุํ ธมฺมานนฺติ วุตฺตํฯ อิธ ปจฺจยโต อุปฺปชฺชมานา ธมฺมา ราสิโต อุปฺปชฺชนฺติ, น เอเกกโตติ ราสฎฺฐํ ทีเปตุํ ขนฺธานนฺติ วุตฺตํฯ ปฎิจฺจวาราทีสุ วา ขนฺธวเสน ปจฺจยุปฺปนฺนเทสนา อารุฬฺหาติ เตเนวานุกฺกเมน อิธาปิ อารุฬฺหาติฯ กสฺมา ปเนเตสุ เอวํ อารุฬฺหาติ? อสงฺกรโต วิภาคทสฺสนตฺถํฯ ‘‘เอกํ ธมฺมํ ปฎิจฺจ เสสา ธมฺมา’’ติ หิ อาทินา นเยน วุจฺจมาเน อสุกธมฺมํ นาม นิสฺสาย อสุกธมฺมาติ น สกฺกา อสงฺกรโต ปจฺจเย ปจฺจยุปฺปเนฺน จ ชานิตุํ, เอวํ สเนฺต อุเทฺทสนิเทฺทสา นิพฺพิเสสา สิยุํฯ ตสฺมา อสงฺกรโต วิภาคทสฺสนตฺถํ เอวํ อารุฬฺหาติ เวทิตพฺพาฯ นฺติ อิทํ ยสฺส อพฺยากตสฺส กุสโล เหตุปจฺจเยน ปจฺจโย โหติ, ตเมว ทเสฺสตุํ วุตฺตํฯ ปจฺจยวิภเงฺค ปน กุสลาทิวเสน วิภาคํ อกตฺวา สามญฺญโต สเพฺพสํ เหตูนํ วเสน อุปฺปนฺนรูปทสฺสนตฺถํ จิตฺตสมุฎฺฐานานนฺติ อวตฺวา ตํสมุฎฺฐานานนฺติ วุตฺตํฯ ตสฺมา ตตฺถ อพฺยากตเหตุสมุฎฺฐานรูปํ, โอกฺกนฺติกฺขเณ  กฎตฺตารูปมฺปิ สงฺคหํ คตํฯ อิมินา อุปาเยน เสเสสุปิ เอวรูเปสุ วิสฺสชฺชเนสุ อโตฺถ เวทิตโพฺพฯ</p>


<p>   ติ เทยฺยธมฺมํ จชิตฺวาฯ ยาย วา เจตนาย โส ทิยฺยติ, สา เจตนา ทานํฯ ติ ตํ เจตนํ ปริโยทาเปตฺวา วิสุทฺธํ กตฺวาฯ ติ ปญฺจงฺคาทิวเสน นิจฺจสีลํ คณฺหิตฺวาฯ อิมินา สมาทานวิรติเยว ทสฺสิตาฯ สมฺปตฺตวิรติสมุเจฺฉทวิรติโย ปน โลเก สีลนฺติ อปากฎตฺตา น วุตฺตาฯ กิญฺจาปิ น วุตฺตา, อารมฺมณปจฺจยา ปน โหนฺติเยวฯ ตตฺถ สมุเจฺฉทวิรติ เสกฺขานํเยว กุสลสฺส อารมฺมณํ โหติ, น อิตเรสํฯ ติ ‘‘ปาณํ น หเน, น จาทินฺนมาทิเย’’ติ (อ. นิ. ๓.๗๑) เอวํ วุตฺตํ อุโปสถทิวเสสุ อฎฺฐงฺคอุโปสถกิริยํ กตฺวาฯ ติ ตํ กุสลํ เสโกฺขปิ ปุถุชฺชโนปิ ปจฺจเวกฺขติ, อรหาปิ ปจฺจเวกฺขเตวฯ อรหโตปิ หิ ปุเพฺพ กตํ กุสลํ กุสลเมว, เยน ปน จิเตฺตน ปจฺจเวกฺขติ, ตํ กิริยจิตฺตํ นาม โหติฯ ตสฺมา ‘‘เอตํ กุสโล ธโมฺม กุสลสฺส ธมฺมสฺสา’’ติ อิมสฺมิํ อธิกาเร น ลพฺภติฯ ติ ‘‘ทตฺวา สมาทิยิตฺวา กตฺวา’’ติ หิ อาสเนฺน กตานิ วุตฺตานิ, อิมานิ น อาสเนฺน กตานีติ เวทิตพฺพานิฯ ทานาทีหิ วา เสสานิ กามาวจรกุสลานิ ทเสฺสตุํ อิทํ วุตฺตํฯ ติ ฌานา วุฎฺฐหิตฺวาฯ อยเมว วา ปาฬิฯ นฺติ โสตาปนฺนํ สนฺธาย วุตฺตํฯ โส หิ โคตฺรภุํ ปจฺจเวกฺขติฯ นฺติ อิทํ ปน สกทาคามิอนาคามิโน สนฺธาย วุตฺตํฯ เตสญฺหิ ตํ จิตฺตํ โวทานํ นาม โหติฯ ติ โสตาปนฺนสกทาคามิอนาคามิโนฯ ติ มคฺคผลภวงฺคาติกฺกมวเสน อตฺตนา ปฎิลทฺธา มคฺคา วุฎฺฐหิตฺวา, สุทฺธมคฺคโตเยว ปน วุฎฺฐาย ปจฺจเวกฺขณํ นาม นตฺถิฯ</p>


<p>ติ เอตฺถ วิปสฺสนูปคํ เตภูมกกุสลเมว เวทิตพฺพํ, วิปสฺสนากุสลํ ปน กามาวจรเมวฯ ติ รูปาวจรกุสลํ ทเสฺสติฯ นฺติอาทีหิ อรูปาวจรกุสลารมฺมณวเสน อุปฺปชฺชมานํ อรูปาวจรกุสลเมวฯ ติอาทีหิ ปุคฺคลํ อนามสิตฺวา ธมฺมวเสน ทเสฺสติฯ เตเนเวตฺถ เหฎฺฐา คหิตมฺปิ เจโตปริยญาณํ ปุน วุตฺตํฯ</p>


<p> ติ โสมนสฺสสหคตโลภสมฺปยุตฺตจิเตฺตหิ อนุภวติ เจว รชฺชติ จ ฯ ติ สปฺปีติกตณฺหาวเสน นนฺทติ หฎฺฐปหโฎฺฐ  โหติ, ทิฎฺฐาภินนฺทนาย วา อภินนฺทติฯ ติ อสฺสาเทนฺตสฺส ราโค อุปฺปชฺชติ นามฯ อิทํ อฎฺฐปิ โลภสหคตานิ คเหตฺวา วุตฺตํฯ ติ อภินนฺทนฺตสฺส อตฺตา อตฺตนิยนฺติอาทิวเสน จตูหิปิ จิเตฺตหิ สมฺปยุตฺตา ทิฎฺฐิ อุปฺปชฺชติฯ อสนฺนิฎฺฐานคตสฺส ปเนตฺถ วิจิกิจฺฉา อุปฺปชฺชติฯ วิเกฺขปคตสฺส อุทฺธจฺจํ, อกตํ วต เม กลฺยาณนฺติ วิปฺปฎิสาริโน โทมนสฺสํฯ ติ ตานิ สุจิณฺณานิ อารมฺมณํ กตฺวาติ อโตฺถฯ พหุวจนสฺส เหส เอกวจนาเทโส, ชาติวเสน วา เอกวจนเมเวตํฯ</p>


<p> ติ มคฺควีถิยํ ผลานนฺตรสฺส ภวงฺคสฺส อติกฺกมวเสน วุฎฺฐหิตฺวาฯ ปจฺจเวกฺขณจิตฺตานิ ปนสฺส กิริยาพฺยากตานิฯ เอวํ กิริยาพฺยากตสฺส อารมฺมณปจฺจยํ ทเสฺสตฺวา ปุน วิปากาพฺยากตสฺส ทเสฺสตุํ ติอาทิมาหฯ ติ วิปสฺสนาชวนวีถิยา ปจฺฉินฺนายฯ ติ กามาวจรวิปาโกฯ ติ ตทารมฺมณตาย, ตํ กุสลสฺส ชวนสฺส อารมฺมณภูตํ วิปสฺสิตกุสลํ อารมฺมณํ กตฺวา อุปฺปชฺชตีติ อโตฺถฯ น เกวลญฺจ ตทารมฺมณวเสเนว, ปฎิสนฺธิภวงฺคจุติวเสนาปิฯ วิปาโก หิ กมฺมํ อารมฺมณํ กตฺวา คหิตปฎิสนฺธิกสฺส กุสลารมฺมโณ โหติเยว, โส ปน ทุพฺพิเญฺญยฺยตฺตา อิธ น ทสฺสิโตฯ</p>


<p>ติอาทิ อกุสลชวนาวสาเน กุสลารมฺมณวิปากํ ทเสฺสตุํ วุตฺตํฯ ติ อิทํ ทุพฺพิเญฺญยฺยมฺปิ สมานํ มหคฺคตวิปากสฺส ตทารมฺมณภาเวน อนุปฺปตฺติโต ลพฺภมานกวเสน วุตฺตํฯ ติ อรหตฺตํ ปตฺวา อสมาปนฺนปุเพฺพ อากาสานญฺจายตเน ปฎิโลมโต วา เอกนฺตริกวเสน วา สมาปนฺนกิริยายฯ ติอาทีนิ ปรโต อาวชฺชนาย โยเชตพฺพานิฯ ยา เอเตสํ อาวชฺชนา, ตสฺสา กุสลา ขนฺธา อารมฺมณปจฺจเยน ปจฺจโยติ อยเญฺหตฺถ อโตฺถฯ</p>


<p> นฺติ อตฺตโน วา ปรสฺส วา ราคํฯ อตฺตโน ราควเสน ปเนตฺถ วณฺณนา ปากฎา โหติฯ ติอาทีนิ วุตฺตตฺถาเนวฯ วิจิกิจฺฉาทีสุ ปน ตีสุ อสฺสาเทตพฺพตาย อภาเวน ‘‘อสฺสาเทตี’’ติ น วุตฺตํฯ ทิฎฺฐิ ปเนตฺถ อุปฺปชฺชติ, สา อสฺสาเทตีติ ปทสฺส ปริหีนตฺตา  อาคตปฎิปาฎิยา ปฐมํ น วุตฺตาฯ วิจิกิจฺฉาทีสุเยว ตํ  ตํ สภาคํ ปฐมํ วตฺวา ตสฺส ตสฺส อนนฺตรา วุตฺตาฯ อิเมสุ จ ปน ราคาทีสุ ‘‘กิํ เม ปาปธมฺมา อุปฺปชฺชนฺตี’’ติ อกฺขนฺติวเสน วา, ‘‘กตํ ปาปํ กตํ ลุทฺธ’’นฺติ วิปฺปฎิสาราทิวเสน วา โทมนสฺสุปฺปตฺติ เวทิตพฺพาฯ</p>


<p> ติ วิปสฺสนานุกฺกเมน โอฬาริกายตนานิ วตฺถุรูปญฺจาติ เอกาทส รูปานิ ปากฎตฺตา คหิตานิฯ ปุน รูปายตนาทีนิ จกฺขุวิญฺญาณาทีนํ อารมฺมณตฺตา คหิตานิฯ ยสฺมา ปเนสา วิญฺญาณกายวเสน เทสนา, น ธาตุวเสน, ตสฺมา มโนธาตุ น คหิตาฯ เอวํ สพฺพตฺถ คหิตาคหิตํ เวทิตพฺพํฯ</p>


<p> ติ ปจฺจเวกฺขณกุสลสฺส อารมฺมณทสฺสนตฺถํ วุตฺตํฯ</p>


<p> อารมฺมณาธิปตินิเทฺทเส เสกฺขปุถุชฺชนานํ วเสน จตุภูมกกุสลํ ทสฺสิตํ, ตถา สหชาตาธิปตินิเทฺทเสฯ อรหโต อุตฺตมธมฺมํ อธิคตตฺตา โลกิยกุสเลสุ ครุกาโร นตฺถีติ อคฺคมโคฺคว ทสฺสิโตฯ</p>


<p> อนนฺตรปจฺจเย ติ เอกภูมกาปิ นานาภูมกาปิ กุสลา เอกโต กตฺวา วุตฺตาฯ ติ นานารมฺมณวเสนฯ ติ นานาภูมิวเสนฯ ติ เอตฺถ ปน นฺติ เตภูมกกุสลํฯ นฺติ เตภูมกวิปากํฯ เตหิ กุสลชวนวีถิโต วุฎฺฐหนฺติ, ตสฺมา วุฎฺฐานนฺติ วุจฺจติฯ ตํ ทุวิธํ โหติ – ตทารมฺมณํ ภวงฺคญฺจฯ ตตฺถ กามาวจรกุสลสฺส อุภยมฺปิ วุฎฺฐานํ โหติ, มหคฺคตสฺส ภวงฺคเมวฯ ติ อิทํ ยสฺมา โลกุตฺตรวิปากํ ชวนวีถิปริยาปนฺนตฺตา วุฎฺฐานํ นาม น โหติ, ตสฺมา วิสุํ วุตฺตํฯ ติ อเสกฺขาย กุสลํ อนนฺตรํ น โหติ, ตสฺมา วิภาคํ กโรติฯ ติ โสตาปตฺติผลสกทาคามิผลอนาคามิผลสมาปตฺติยาปิฯ ติ อนาคามิผลสมาปตฺติยาฯ อกุสเล ทุวิธมฺปิ วุฎฺฐานํ ลพฺภติฯ ติ เอตฺถ วิปากาพฺยากตา วิปากาพฺยากตานํเยว, กิริยาพฺยากตา กิริยาพฺยากตานํเยว  เวทิตพฺพาฯ ติอาทิ โวมิสฺสกวเสน วุตฺตํฯ ตตฺถ ติ กามาวจรกิริยาฯ สา ทุวิธสฺสาปิ  วุฎฺฐานสฺส อนนฺตรปจฺจโย โหติ, มหคฺคตา ภวงฺคเสฺสวฯ อิติ เย เหฎฺฐา ปจฺจยวิภงฺคนิเทฺทเส ‘‘ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ อนนฺตรปจฺจเยน ปจฺจโย’’ติ อารภิตฺวา กุสลํ กุสลสฺส, กุสลํ อพฺยากตสฺส, อกุสลํ อกุสลสฺส, อกุสลํ อพฺยากตสฺส, อพฺยากตํ อพฺยากตสฺส, อพฺยากตํ กุสลสฺส, อพฺยากตํ อกุสลสฺสาติ สตฺต วารา ทสฺสิตา; เตสํ วเสน อิธ สเงฺขปโต อนนฺตรปจฺจโย วิภโตฺตฯ</p>


<p>วิตฺถารโต ปเนตฺถ –</p>


<p>
ทสธา สตฺตรสธา, สมสฎฺฐิวิเธน จ;  
  
พหุธาปิ จ นิเทฺทสํ, สาธุกํ อุปลกฺขเยฯ  
</p>
  
<p>อยญฺหิ อนนฺตรปจฺจโย น เกวลํ สตฺตธาว นิเทฺทสํ ลภติ, กุสลํ ปน กุสลสฺส วิปากสฺส; อกุสลํ อกุสลสฺส วิปากสฺส; วิปากํ วิปากสฺส กิริยสฺส; กิริยํ กุสลสฺส อกุสลสฺส วิปากสฺส กิริยสฺสาติ เอวํ ทสธาปิ นิเทฺทสํ ลภติฯ น เกวลํ ทสธาเยว, กุสลํ ปน กุสลสฺส กุสลวิปากสฺส อกุสลวิปากสฺส; อกุสลํ อกุสลสฺส อกุสลวิปากสฺส กุสลวิปากสฺส; กุสลวิปากํ กุสลวิปากสฺส อกุสลวิปากสฺส กิริยสฺส; อกุสลวิปากํ อกุสลวิปากสฺส กุสลวิปากสฺส กิริยสฺส; กิริยํ กิริยสฺส กุสลสฺส อกุสลสฺส กุสลวิปากสฺส อกุสลวิปากสฺสาติ เอวํ สตฺตรสธา นิเทฺทสํ ลภติฯ</p>


<p>น เกวลญฺจ สตฺตรสธาว สมสฎฺฐิวิเธนาปิ นิเทฺทสํ ลภเตวฯ กถํ? กามาวจรกุสลญฺหิ ภูมิเภเทน จตุพฺพิธสฺส กุสลสฺส อนนฺตรปจฺจโย โหติ, รูปาวจรารูปาวจรํ สกสกภูมิกเสฺสวาติ กุสลํ กุสลสฺส ฉพฺพิเธน อนนฺตรปจฺจโยฯ กามาวจรกุสลํ ปน กามาวจรกุสลวิปากสฺส อกุสลวิปากสฺส รูปาวจรวิปากสฺส อรูปาวจรวิปากสฺส โลกุตฺตรวิปากสฺส; รูปาวจรกุสลํ รูปาวจรวิปากสฺส กามาวจรกุสลวิปากสฺส; อรูปาวจรกุสลํ กามาวจรกุสลวิปากสฺส รูปาวจรอรูปาวจรโลกุตฺตรวิปากสฺส; โลกุตฺตรกุสลํ โลกุตฺตรวิปากสฺสาติ กุสลํ วิปากสฺส ทฺวาทสวิเธน  อนนฺตรปจฺจโย ฯ อกุสลํ อกุสลสฺส อกุสลวิปากสฺส เตภูมกกุสลวิปากสฺสาติ ปญฺจวิเธน อนนฺตรปจฺจโยฯ</p>


<p>กามาวจรกุสลวิปากํ กามาวจรกุสลวิปากสฺส อกุสลวิปากสฺส รูปาวจรวิปากสฺส อรูปาวจรวิปากสฺสาติ กามาวจรกุสลวิปากํ วิปากสฺส จตุพฺพิเธน อนนฺตรปจฺจโยฯ รูปาวจรวิปากํ เตภูมกกุสลวิปากสฺสาติ ติวิเธน อนนฺตรปจฺจโยฯ อรูปาวจรวิปากํ อรูปาวจรวิปากสฺส กามาวจรกุสลวิปากสฺสาติ ทุวิเธน อนนฺตรปจฺจโยฯ โลกุตฺตรวิปากํ จตุภูมกกุสลวิปากสฺสาติ จตุพฺพิเธน อนนฺตรปจฺจโยฯ เอวํ กุสลวิปากํ วิปากสฺส เตรสธาปิ อนนฺตรปจฺจโยฯ อกุสลวิปากํ อกุสลวิปากสฺส กามาวจรกุสลวิปากสฺสาติ ทุวิเธน อนนฺตรปจฺจโยฯ เอวํ สพฺพถาปิ วิปากํ วิปากสฺส ปญฺจทสวิเธน อนนฺตรปจฺจโยฯ กามาวจรกุสลวิปากํ ปน กามาวจรกิริยสฺส, ตถา อกุสลวิปากํ, ตถา รูปาวจรวิปากํ, ตถา อรูปาวจรวิปากญฺจาติ วิปากํ กิริยสฺส จ จตุพฺพิเธน อนนฺตรปจฺจโยฯ</p>


<p>กามาวจรกิริยํ เตภูมกกิริยสฺส, รูปาวจรารูปาวจรกิริยํ รูปาวจรารูปาวจรานเญฺญวาติ กิริยํ กิริยสฺส ปญฺจวิเธน อนนฺตรปจฺจโยฯ กามาวจรกิริยํ อกุสลวิปากสฺส เจว จตุภูมกกุสลวิปากสฺส จ, รูปาวจรกิริยํ กามาวจรกุสลวิปากรูปาวจรวิปากานํ อรูปาวจรกิริยํ จตุภูมกกุสลวิปากสฺสาปีติ กิริยํ วิปากสฺส เอกาทสวิเธน อนนฺตรปจฺจโยฯ กามาวจรกิริยํ ปน กามาวจรกุสลสฺส อกุสลสฺสาติ กุสลากุสลานํ ทุวิเธน อนนฺตรปจฺจโย โหติฯ เอวํ สมสฎฺฐิวิเธนาปิ นิเทฺทสํ ลภติฯ</p>


<p>น เกวลญฺจ สมสฎฺฐิวิเธเนว, พหุวิเธนาปิ ลภเตวฯ กถํ? กามาวจรปฐมมหากุสลจิตฺตํ ตาว อตฺตโน, จตุนฺนญฺจ รูปาวจรกุสลานํ ปาทกโยเคน โสฬสนฺนํ โสมนสฺสโลกุตฺตรานนฺติ เอกวีสติยา จ กุสลานํ, ชวนปริโยสาเน ตทารมฺมณภวงฺควเสน อุปฺปชฺชมานานํ เอกาทสนฺนํ กามาวจรวิปากานํ, ภวงฺควเสเนว ปวตฺตานํ รูปาวจรารูปาวจรวิปากานํ, ผลสมาปตฺติวเสน ปวตฺตานํ ทฺวาทสนฺนํ โลกุตฺตรวิปากานนฺติ  เอวํ เอกวีสติยา กุสลานํ; ทฺวตฺติํสาย วิปากานนฺติ เตปญฺญาสาย จิตฺตานํ อนนฺตรปจฺจโย โหติ ฯ ตถา ทุติยกุสลจิตฺตํฯ ตติยจตุตฺถานิ ปน ฐเปตฺวา อุปริภูมกกุสลานิ จ โลกุตฺตรวิปากานิ จ เสสเอกวีสติจิตฺตานํฯ ปญฺจมฉฎฺฐานิ อตฺตโน จ, นวนฺนญฺจ อุปริภูมกอุเปกฺขากุสลานํ, เตวีสติยา จ วิปากานนฺติ เตตฺติํสายฯ สตฺตมอฎฺฐมานิ เอกวีสติยาวฯ</p>


<p>ปญฺจ รูปาวจรกุสลานิ อตฺตโน อตฺตโน ปจฺฉิมานํ รูปาวจรกุสลานํ, จตุนฺนมฺปิ ญาณสมฺปยุตฺตมหาวิปากานํ, ปญฺจนฺนํ รูปาวจรวิปากานญฺจาติ ทสนฺนํฯ เอเตเนว จ นเยน อรูปาวจรกุสเลสุ ปฐมํ อตฺตโน วิปาเกน สทฺธิํ เอกาทสนฺนํ, ทุติยํ ทฺวาทสนฺนํ, ตติยํ เตรสนฺนํ, จตุตฺถํ จุทฺทสนฺนํ ผลสมาปตฺติยา จาติ ปนฺนรสนฺนํ โลกุตฺตรกุสลํ อตฺตโน อตฺตโน วิปากเสฺสวฯ อฎฺฐสุ โลภสหคเตสุ เอเกกํ อกุสลํ เอกาทสนฺนํ กามาวจรวิปากมโนวิญฺญาณธาตูนํ นวนฺนํ, มหคฺคตวิปากานํ อตฺตโน อตฺตโน ปจฺฉิมสฺส จาติ เอกวีสติยาฯ เทฺว โทมนสฺสสหคตานิ อุเปกฺขาสหคตานํ ฉนฺนํ กามาวจรวิปากมโนวิญฺญาณธาตูนํ อตฺตโน ปจฺฉิมสฺส จาติ สตฺตนฺนํฯ วิจิกิจฺฉุทฺธจฺจสหคตทฺวยํ โสมนสฺสสหคตาเหตุกวิปาเกน สทฺธิํ เอกาทสนฺนํ กามาวจรวิปากมโนวิญฺญาณธาตูนํ นวนฺนํ รูปาวจรารูปาวจรวิปากานํ อตฺตโน ปจฺฉิมสฺส จาติ เอกวีสติยาฯ</p>


<p>กุสลวิปากปญฺจวิญฺญาณา กุสลวิปากมโนธาตุยา, มโนธาตุ ทฺวินฺนํ วิปากมโนวิญฺญาณธาตูนํฯ ตาสุ ทฺวีสุ โสมนสฺสสหคตา ทสนฺนํ วิปากมโนวิญฺญาณธาตูนํ ภวงฺคภูตานํ ตทารมฺมณกาเล อตฺตโน ปจฺฉิมสฺส โวฎฺฐพฺพนกิริยสฺส จาติ ทฺวาทสนฺนํฯ อุเปกฺขาสหคตาเหตุกมโนวิญฺญาณธาตุ ปน อาวชฺชนมโนธาตุยา ทฺวิฎฺฐานิกาย อาวชฺชนมโนวิญฺญาณธาตุยา ทสนฺนญฺจ วิปากมโนวิญฺญาณธาตูนนฺติ ทฺวาทสนฺนเมวฯ ติเหตุกมหาวิปากา โสมนสฺสสหคตาเหตุกวชฺชานํ ทสนฺนมฺปิ กามาวจรวิปากมโนวิญฺญาณธาตูนํ รูปาวจรารูปาวจรวิปากานํ อาวชฺชนทฺวยสฺส จาติ เอกวีสติยา, ทุเหตุกวิปากา ฐเปตฺวา มหคฺคตวิปาเก เสสานํ ทฺวาทสนฺนํฯ ปญฺจ รูปาวจรวิปากา เตภูมกกุสลวิปากสเหตุกปฎิสนฺธิจิตฺตานํ สตฺตรสนฺนํ  อาวชฺชนทฺวยสฺส จาติ เอกูนวีสติยาฯ อรูปาวจรวิปาเกสุ ปฐมํ กามาวจรกุสลวิปากติเหตุกปฎิสนฺธิจิตฺตานํ, จตุนฺนํ อรูปาวจรวิปากจิตฺตานํ จตุนฺนํ มโนทฺวาราวชฺชนสฺส จาติ นวนฺนํฯ ทุติยํ เหฎฺฐิมวิปากํ วเชฺชตฺวา อฎฺฐนฺนํ, ตติยํ เทฺว เหฎฺฐิมานิ  วเชฺชตฺวา สตฺตนฺนํ, จตุตฺถํ ตีณิ เหฎฺฐิมานิ วเชฺชตฺวา ฉนฺนํ จตฺตาริ โลกุตฺตรวิปากานิ ติเหตุกวิปากานํ เตรสนฺนํ อตฺตโน อตฺตโน ปจฺฉิมสฺส จาติ จุทฺทสนฺนํฯ</p>


<p>อกุสลวิปากปญฺจวิญฺญาณา อกุสลวิปากมโนธาตุยา, มโนธาตุ อกุสลวิปากาเหตุกมโนวิญฺญาณธาตุยาฯ สา ตทารมฺมณกาเล อตฺตโน ปจฺฉิมสฺส จุติกาเล ปฎิสนฺธิวเสน ภวงฺควเสน จ ปวตฺตานํ อิตเรสมฺปิ นวนฺนํ กามาวจรวิปากานํ อุเปกฺขาสหคตานํ ทฺวินฺนํ ปริตฺตกิริยานญฺจาติ ทฺวาทสนฺนํฯ กิริยมโนธาตุ ทสนฺนํ วิญฺญาณานํ หสิตุปฺปาทกิริยา ปญฺจโวกาเร ภวงฺควเสน ปวตฺตานํ นวนฺนํ ติเหตุกวิปากานํ, ตทารมฺมณวเสน ปวตฺตานํ ปญฺจนฺนํ โสมนสฺสสหคตวิปากานํ อตฺตโน ปจฺฉิมสฺส จาติ อคฺคหิตคฺคหเณน เตรสนฺนํฯ โวฎฺฐพฺพนกิริยา ฐเปตฺวา กิริยมโนธาตุํ ทสนฺนํ กามาวจรกิริยานํ, กามาวจรกุสลากุสลานํ ปญฺจโวกาเร ภวงฺควเสน ปวตฺตานํ ปนฺนรสนฺนํ วิปากจิตฺตานญฺจาติ ปญฺจจตฺตาลีสายฯ</p>


<p>กามาวจรติเหตุกโสมนสฺสสหคตกิริยทฺวยํ ภวงฺควเสน ปวตฺตานํ เตรสนฺนํ ติเหตุกวิปากานํ ตทารมฺมณวเสน ปญฺจนฺนํ โสมนสฺสสหคตวิปากานํ ปริกมฺมวเสน ปวตฺตมานานํ จตุนฺนํ รูปาวจรกิริยานํ อรหตฺตผลสมาปตฺติยา อตฺตโน ปจฺฉิมสฺส จาติ อคฺคหิตคฺคหเณน ทฺวาวีสติยา ทุเหตุกโสมนสฺสสหคตกิริยทฺวยํ ยถาวุตฺตานํ เตรสนฺนํ ภวงฺคจิตฺตานํ ปญฺจนฺนํ ตทารมฺมณานํ อตฺตโน ปจฺฉิมสฺส จาติ อคฺคหิตคฺคหเณน สตฺตรสนฺนํฯ กามาวจรติเหตุกอุเปกฺขาสหคตกิริยทฺวยํ เตสํเยว เตรสนฺนํ ภวงฺคานํ, ตทารมฺมณวเสน ปวตฺตานํ ฉนฺนํ อุเปกฺขาสหคตวิปากานํ, ปริกมฺมวเสน ปวตฺตานํ เอกิสฺสา รูปาวจรกิริยาย จตุนฺนํ อรูปาวจรกิริยานํ อรหตฺตผลสมาปตฺติยา อตฺตโน ปจฺฉิมสฺส จาติ อคฺคหิตคฺคหเณน จตุวีสติยาฯ ทุเหตุกอุเปกฺขาสหคตกิริยทฺวยํ เตสํเยว เตรสนฺนํ ภวงฺคานํ  ฉนฺนํ ตทารมฺมณานํ อตฺตโน ปจฺฉิมสฺส จาติ อคฺคหิตคฺคหเณน อฎฺฐารสนฺนํฯ รูปาวจรกิริเยสุ เอเกกํ นวนฺนํ ปญฺจโวกาเร ติเหตุกภวงฺคานํ อตฺตโน ปจฺฉิมสฺส จาติ ทสนฺนํฯ อรูปาวจรกิริเยสุ ปฐมํ ปญฺจโวกาเร นวนฺนํ ภวงฺคานํ, จตุโวกาเร เอกสฺส อตฺตโน ปจฺฉิมสฺส จาติ เอกาทสนฺนํฯ ทุติยํ จตุโวกาเร เทฺว ภวงฺคานิ ลภติฯ ตติยํ ตีณิ, จตุตฺถํ จตฺตาริ ผลสมาปตฺติญฺจาติ เตสุ เอเกกํ ยถาปฎิปาฎิยา เอกาทสนฺนํ ทฺวาทสนฺนํ เตรสนฺนํ ปญฺจทสนฺนญฺจ อนนฺตรปจฺจโย โหติฯ เอวํ พหุวิเธนาปิ นิเทฺทสํ ลภติฯ เตน วุตฺตํ –</p>


<p>
‘‘ทสธา  
สตฺตรสธา, สมสฎฺฐิวิเธน จ;  
  
พหุธาปิ จ นิเทฺทสํ, สาธุกํ อุปลกฺขเย’’ติฯ  
</p>
  
<p>สมนนฺตรปจฺจยาทโย อุตฺตานตฺถาเยวฯ</p>


<p> อุปนิสฺสเย ติ กมฺมกมฺมผลอิธโลกปรโลกาทีสุ สทฺธํ อุปนิสฺสยํ กตฺวาฯ ยถา หิ ปุริโส เหฎฺฐาปถวิยํ อุทกํ อตฺถีติ สทฺทหิตฺวา ปถวิํ ขนติ, เอวํ สโทฺธ กุลปุโตฺต ทานาทีนํ ผลญฺจ อานิสํสญฺจ สทฺทหิตฺวา ทานาทีนิ ปวเตฺตติฯ ตสฺมา ‘‘สทฺธํ อุปนิสฺสายา’’ติ วุตฺตํฯ</p>


<p>ติอาทีสุปิ อิเม สีลาทโย ธเมฺม อุปนิสฺสยํ กตฺวาติ อโตฺถฯ สีลวา หิ สีลานุภาเวสุ สีลานิสํเสสุ จ กุสโล สีลํ อุปนิสฺสาย สีลวนฺตานํ ทานํ เทติ, อุปรูปริ สีลํ สมาทิยติ สุปริสุทฺธํ อขณฺฑํ, จาตุทฺทสีอาทีสุ ปกฺขทิวเสสุ อุโปสถกมฺมํ กโรติ, สีลสมฺปทํ นิสฺสาย ฌานาทีนิ อุปฺปาเทติฯ พหุสฺสุโตปิ ทานาทิปุญฺญกิริยายตฺตา สพฺพสมฺปตฺติโย ทานาทีนญฺจ สงฺกิเลสโวทานาทิเภทํ สุตมยาย ปญฺญาย ปฎิวิชฺฌิตฺวา ฐิโต สุตํ อุปนิสฺสาย ทานาทีนิ ปวเตฺตติฯ จาควาปิ จาคาธิมุโตฺต อตฺตโน จาคสมฺปทํ อุปนิสฺสาย ทานํ เทติ, สีลวโนฺต หุตฺวา ทินฺนํ มหปฺผลนฺติ สีลํ สมาทิยติ, อุโปสถกมฺมํ กโรติ, ตาย ปฎิปตฺติยา ปริสุทฺธจิโตฺต ฌานาทีนิ อุปฺปาเทติฯ ปญฺญวาปิ อิธโลกปรโลกหิตเญฺจว โลกสมติกฺกมนุปายญฺจ อุปปริกฺขโนฺต ‘‘สกฺกา อิมาย ปฎิปตฺติยา อิธโลกหิตมฺปิ ปรโลกหิตมฺปิ โลกสมติกฺกมนูปายญฺจ สมฺปาเทตุ’’นฺติ ปญฺญํ อุปนิสฺสาย ทานาทีนิ ปวเตฺตติฯ ยสฺมา ปน น เกวลํ  สทฺธาทโย ทานาทีนํเยว อุปนิสฺสยา, อตฺตโน อปรภาเค อุปฺปชฺชมานานํ สทฺธาทีนมฺปิ อุปนิสฺสยา เอว, ตสฺมา ติ วุตฺตํฯ</p>


<p>นฺติ อนนฺตรํ อคฺคเหตฺวา ปุพฺพภาเค ปริกมฺมํ คเหตพฺพํฯ ติ อิเมสํ ทฺวินฺนํ ทิพฺพจกฺขุปริกมฺมเมว, ปริกมฺมํ วิสุํ นตฺถิฯ ทิพฺพจกฺขุเสฺสว ปริภณฺฑญาณานิ เอตานิ, ตสฺมิํ อิชฺฌมาเน อิชฺฌนฺติ เอวํ สเนฺตปิ ตทธิมุตฺตตาย สหิตํ ทิพฺพจกฺขุปริกมฺมํ เตสํ ปริกมฺมนฺติ เวทิตพฺพํฯ น หิ เอตานิ สเพฺพสํ  ทิพฺพจกฺขุกานํ สมคติกานิ โหนฺติฯ ตสฺมา ภวิตพฺพเมตฺถ ปริกมฺมวิเสเสนาติฯ ติ ทูเร รูปานิ ทิสฺวา เตสํ สทฺทํ โสตุกามสฺส ทิพฺพจกฺขุ โสตธาตุวิสุทฺธิยา อุปนิสฺสโย โหติฯ เตสํ ปน สทฺทํ สุตฺวา ตตฺถ คนฺตุกามตาทิวเสน ทิพฺพโสตธาตุ อิทฺธิวิธญาณสฺส อุปนิสฺสโย โหติฯ เอวํ สพฺพตฺถ ตสฺส ตสฺส อุปการกภาววเสน อุปนิสฺสยปจฺจยตา เวทิตพฺพาฯ</p>


<p>นฺติ เตน เตน มเคฺคน สิถิลีกตปาริปนฺถกตฺตา ปหีนปาริปนฺถกตฺตา จ ตํ ตํ สมาปตฺติํ อุปฺปาเทนฺตีติ เตสํ มโคฺค สมาปตฺติยา อุปนิสฺสโย โหติฯ ติ อุปรูปริมคฺคตฺถาย วิปสฺสนฺติฯ ติอาทิ ปฎิสมฺภิทานํ มคฺคปฎิลาเภเนว อิชฺฌนโต วุตฺตํฯ เอวํอิทฺธานญฺจ ปเนตาสํ ปจฺฉา เตสุ เตสุ อารมฺมเณสุ ปวตฺติยา มโคฺคว อุปนิสฺสโย นาม โหติฯ</p>


<p>ติ อหมสฺมิ สโทฺธ ปสโนฺนติ มานํ ปวเตฺตติฯ ติ ตสฺมิํ ตสฺมิํ วจเน สทฺธาวเสเนว คนฺตฺวา ปญฺญาย อตฺถํ อนุปปริกฺขโนฺต ‘‘อตฺถิ ปุคฺคโล’’ติอาทิวเสน ทิฎฺฐิํ คณฺหาติฯ นฺติ อหมสฺมิ สีลวา สุตวา จาคี ปญฺญาสมฺปโนฺนติ มานํ ชเปฺปติฯ สีลสุตจาคปญฺญาสุ ปน มานมญฺญนํ วิย ทิฎฺฐิมญฺญนํ อุปฺปาเทโนฺต ทิฎฺฐิํ คณฺหาติฯ ติอาทีสุ สทฺธาทิสมฺปทํ อุปนิสฺสาย อตฺตุกฺกํสนกาเล เตสุ เอเกโก ธโมฺม ราคสฺส, ปรวมฺภนกาเล โทสสฺส, อุภเยน สมฺปยุตฺตสฺส โมหสฺส, วุตฺตปฺปการานํ มานทิฎฺฐีนํ, สทฺธาทิสมฺปทํ อุปนิสฺสาย ภวโภคสมฺปตฺติปตฺถนาย อุปนิสฺสโย โหติฯ เอวเมตฺถ  โลกิยกุสลเญฺญว ทสฺสิตํฯ โลกุตฺตรํ ปน สนฺตํ ปณีตํ อุตฺตมํ อกุสลวิทฺธํสนํฯ ตสฺมา จโนฺท วิย อนฺธการตมานํ น อกุสลสฺส อุปนิสฺสโย โหตีติ น คหิตํฯ</p>


<p>ติอาทิ กายิกทุกฺขวเสน อพฺยากตธมฺมทสฺสนตฺถํ วุตฺตํฯ สโทฺธ หิ สทฺธํ นิสฺสาย อติสีตํ อติอุณฺหนฺติ อโนสกฺกิตฺวา นานปฺปการานิ นวกมฺมเวยฺยาวจฺจาทีนิ กโรโนฺต อตฺตานํ อาตาเปติ ปริตาเปติ, โภคํ อุปฺปาเทตฺวา ปุญฺญานิ กริสฺสามีติ ปริเยฎฺฐิมูลกํ ทุกฺขํ ปจฺจนุโภติฯ สีลวาปิ สีลานุรกฺขณตฺถํ อโพฺภกาสิกตฺตาทิวเสน อตฺตานํ อาตาเปติ ปริตาเปติ, ปิณฺฑจาริกตฺตาทิวเสน ปริเยฎฺฐิมูลกํ ทุกฺขํ ปจฺจนุโภติฯ สุตวาปิ  พาหุสฺสจฺจานุรูปํ ปฎิปตฺติํ ปฎิปชฺชิสฺสามีติ วุตฺตนเยเนว ปฎิปชฺชโนฺต อตฺตานํ อาตาเปติ ปริตาเปติ, ปริเยฎฺฐิมูลกํ ทุกฺขํ ปจฺจนุโภติฯ จาควาปิ จาคาธิมุตฺตตาย อตฺตโน ยาปนมเตฺตปิ ปจฺจเย อนวเสเสตฺวา ปริจฺจชโนฺต, องฺคาทิปริจฺจาคํ วา ปน กโรโนฺต อตฺตานํ อาตาเปติ ปริตาเปติ, ปริจฺจชิตพฺพสฺส วตฺถุโน อุปฺปาทนตฺถํ ปริเยฎฺฐิมูลกํ ทุกฺขํ ปจฺจนุโภติฯ ปญฺญวาปิ อุปรูปริ ปญฺญํ วเฑฺฒสฺสามีติ สปฺปญฺญตํ นิสฺสาย สีตุณฺหาทีนิ อคเณตฺวา สชฺฌายมนสิกาเรสุ โยคํ กโรโนฺต อตฺตานํ อาตาเปติ ปริตาเปติ, มิจฺฉาชีเว อาทีนวํ สมฺมาชีเว จ อานิสํสํ ทิสฺวา มิจฺฉาชีวํ ปหาย ปริสุเทฺธน อาชีเวน ชีวิตวุตฺติํ ปริเยสโนฺต ปริเยฎฺฐิมูลกํ ทุกฺขํ ปจฺจนุโภติฯ</p>


<p>ติ สทฺธาทิสมฺปตฺติํ อุปนิสฺสาย อุปฺปนฺนานิ สุโขปกรณานิ ปริภุญฺชนกาเล สทฺธาทิสมุฎฺฐานปณีตรูปผุฎกายสฺส จ เตสํ วเสน อวิปฺปฎิสารมูลกปาโมชฺชปีติสมุฎฺฐานรูปผุฎกายสฺส จ สุขุปฺปตฺติกาเล เตสํ กฎตฺตา อุปฺปนฺนวิปากสุขกาเล จ กายิกสฺส สุขสฺส, วุตฺตนเยเนว ทุกฺขุปฺปตฺติกาเล สทฺธาทิคุณสมฺปตฺติํ อสหมาเนหิ ปยุตฺตวธพนฺธนาทิกาเล จ กายิกสฺส ทุกฺขสฺส, สทฺธาทโย อุปนิสฺสาย ปวตฺติตผลสมาปตฺติกาเล ปน ผลสมาปตฺติยา เอเตสุ เอเกโก อุปนิสฺสยปจฺจเยน ปจฺจโย โหตีติ เวทิตโพฺพฯ นฺติ กุสลเจตนา อตฺตโน วิปากสฺส อุปนิสฺสยปจฺจโย, สา ปน พลวเจตนาว ลพฺภติ, น ทุพฺพลาฯ ตตฺริทํ วตฺถุ – เอกา กิร อิตฺถี อุพฺพนฺธิตุกามา รุเกฺข รชฺชุํ ลเคฺคตฺวา สํวิธาตพฺพํ สํวิทหติฯ อเถโก โจโร  รตฺติภาเค ตํ เคหํ อุปสงฺกมิตฺวา ‘‘อิมาย รชฺชุยา กิญฺจิเทว พนฺธิตฺวา หริสฺสามี’’ติ สเตฺถน ฉินฺทิตุํ อุปคโตฯ อถ สา รชฺชุ อาสีวิโส หุตฺวา สุสูติ อกาสิฯ โจโร ภีโต อปสกฺกิฯ อิตฺถี อตฺตโน นิเวสนา นิกฺขมิตฺวา รชฺชุปาเส คีวํ ปฎิมุญฺจิตฺวา อุพฺพนฺธา กาลมกาสิฯ เอวํ พลวเจตนา อนฺตราเย นิวาเรตฺวา อตฺตโน วิปากสฺส อุปนิสฺสโย โหติฯ น ปเนตํ เอกนฺตโต คเหตพฺพํฯ กโตกาสญฺหิ กมฺมํ เอว วิปากสฺส อนฺตรายํ ปฎิพาหิตฺวา วิปจฺจติ, วิปากชนกํ ปน กมฺมํ วิปากสฺส อุปนิสฺสยปจฺจโย น โหตีติ น วตฺตพฺพํฯ นฺติ เอตฺถ จตุภูมกมฺปิ เวทิตพฺพํฯ ยํ ปน ปรโต ‘‘มโคฺค ผลสมาปตฺติยา’’ติ วุตฺตํ, ตํ อเจตนาวเสนฯ เตเนตํ ทีเปติ – โย โกจิ วิปากชนโก ธโมฺม, โส อตฺตโน วิปากสฺส อุปนิสฺสยปจฺจโย โหตีติฯ</p>


<p>  ติ ยสฺมิํ วตฺถุสฺมิํ สารโตฺต โหติ, ตสฺมิํ วา วิรุทฺธํ, ตสฺส วา อตฺถาย ปาณํ หนติฯ อทินฺนาทานาทีสุปิ เอเตเนวุปาเยน อโตฺถ เวทิตโพฺพฯ ติ อทินฺนาทานวเสน วุตฺตํฯ ตตฺถ นฺติ เคหสนฺธิํฯ ติ นิลียิตฺวา หรติฯ ติ พหูหิ สทฺธิํ เอกเมว เคหํ ปริวาเรตฺวา วิลุมฺปติฯ ติ ปนฺถทูหนกมฺมํ กโรติฯ ติอาทีสุ ‘‘อนตฺถํ เม อจรี’’ติอาทิวเสน อุปฺปนฺนํ โทสํ อุปนิสฺสยํ กตฺวาฯ ติ ปาณาติปาตาทีสุ อาทีนวปฎิจฺฉาทกํ โมหํ อุปนิสฺสยํ กตฺวาฯ ติ อหํ กิํ หนิตุํ น สโกฺกมิ, อาทาตุํ น สโกฺกมีติ มานํ อุปนิสฺสยํ กตฺวาฯ เกนจิ วา ปน อวญฺญาโต โหติ ปริภูโต หีฬิโต, ตํ โอมานํ อุปนิสฺสยํ กตฺวาติปิ อโตฺถฯ ติ ยญฺญาทีสุ พฺราหฺมณาทโย วิย ปาทสิกมิลกฺขุอาทโย วิย จ ทิฎฺฐิํ อุปนิสฺสยํ กตฺวาฯ ติ ‘‘สเจ เม อิทํ นาม อิชฺฌิสฺสติ, เอวรูปํ เต พลิกมฺมํ กริสฺสามีติ เอวํ เทวตายาจนสงฺขตํ วา, อสุกํ นาม เม ฆาเตตฺวา เทหิ, อสุกสฺส สนฺตกํ อาหร, เอหิ วา เม เอตานิ กมฺมานิ กโรนฺตสฺส สหาโย โหหี’’ติ เอวมาทิํ วา ปตฺถนํ อุปนิสฺสยํ กตฺวาฯ ติฯ เอตฺถ  ราโค ราคสฺสาปิ อุปนิสฺสโย โหติ โทสาทีนมฺปิฯ โทสาทีสุปิ เอเสว นโยฯ</p>


<p>ติ ปาณาติปาตี อสํวเร ฐิตตฺตา อญฺญมฺปิ ปาณํ หนติฯ โย วา เอเตน หโต, ตสฺส ญาติมิเตฺตหิ อุปทฺทุโต เตสุ อญฺญมฺปิ หนติฯ เอวํ ปาณาติปาโต ปาณาติปาตสฺส อุปนิสฺสยปจฺจเยน ปจฺจโยฯ ภณฺฑสามิกํ ปน โคปกํ วา ฆาเตตฺวา ปรภณฺฑหรเณ, สามิกํ ฆาเตตฺวา ตสฺส ทาราติกฺกเม, นาหํ หนามีติ มุสาภณเน, กตสฺส ปฎิจฺฉาทนตฺถาย อกตสฺส วา กรณตฺถาย เปสุญฺญํ อุปสํหาเร, เตเนว นเยน ผรุสวาจานิจฺฉารเณ, สมฺผปฺปลาปภณเน, ปรํ หนิตฺวา อภิชฺฌายิตพฺพปรวิตฺตูปกรณาภิชฺฌายเน, โย เตน ฆาติโต โหติ; ตสฺส มิตฺตามจฺจา อุจฺฉิชฺชนฺตูติอาทิจินฺตเน ‘‘เอวํ เม ปาณาติปาโต นิชฺชิโณฺณ ภวิสฺสตี’’ติ ทุกฺกรการิกาทิวเสน ทิฎฺฐิคฺคหณกาเล ปาณาติปาโต อทินฺนาทานาทีนมฺปิ อุปนิสฺสโย โหติฯ อิมินา อุปาเยน อทินฺนาทานาทิมูลเกสุปิ จเกฺกสุ อโตฺถ เวทิตโพฺพฯ</p>


<p>ติ อญฺญํ มาตรํ หนนฺตํ ทิสฺวา ‘‘วฎฺฎติ เอวํ กาตุ’’นฺติ  อตฺตโน มาตรํ หนนฺตสฺส วา, เอกสฺมิํ ภเว หนฺตฺวา อปรสฺมิมฺปิ หนนวเสน วา, เอกสฺมิํเยว ภเว ‘‘คจฺฉ, เม มาตรํ หนาหี’’ติ ปุนปฺปุนํ อาณาปนวเสน วา, ทฺวีหิ ปหาเรหิ นิยตมรณาย ทุติยปหารทานวเสน วา มาตุฆาติกมฺมํ มาตุฆาติกมฺมสฺส อุปนิสฺสโย โหติฯ เสสานิปิ ยถาโยคํ อิมินาว นเยน เวทิตพฺพานิฯ ยสฺมา ปน พลวากุสลํ ทุพฺพลากุสลสฺส อุปนิสฺสโย น โหติ, ตสฺมา กมฺมปถานนฺตริยกมฺมวเสเนว เทสนา กตาติ วทนฺติฯ ตํ น เอกนฺตโต คเหตพฺพํฯ ปาณาติปาตาทีนิ หิ กตฺวา ‘‘กสฺมา เอวมกาสี’’ติ โจทิยมาโน โกปมตฺตกมฺปิ กโรติฯ วิปฺปฎิสารีปิ โหติฯ อปฺปมตฺตเกปิ จ กิเลเส อุปฺปเนฺน ตํ วเฑฺฒตฺวา วีติกฺกมํ กโรติฯ ตสฺมา พลวํ ทุพฺพลสฺส ทุพฺพลญฺจ พลวสฺสาปิ อุปนิสฺสโย โหติเยวฯ ยํ ปน ปจฺจยวิภงฺคสฺส อุเทฺทสวณฺณนายํ วุตฺตํ ‘‘พลวการณเฎฺฐน อุปนิสฺสโย โหตี’’ติ, ตํ การณภาวเสฺสว พลวตาย วุตฺตํ, น อุปนิสฺสยปจฺจยธมฺมานํฯ กมฺมกิเลสา หิ พลวโนฺตปิ ทุพฺพลาปิ พลวการณํ โหนฺติเยวฯ</p>


<p>  ติอาทีสุ อโห วตาหํ จาตุมหาราชิกานํ เทวานํ สหพฺยตํ อุปปเชฺชยฺยนฺติ อุปปตฺติภเว วา โภเคสุ วา ราคํ อุปนิสฺสาย ทานํ เทติฯ สีลสมาทานอุโปสถกเมฺมสุปิ เอเสว นโยฯ ฌานํ ปน ราควิกฺขมฺภนตฺถาย, วิปสฺสนํ ราคสฺส ปหานตฺถาย, มคฺคํ สมุเจฺฉทนตฺถาย อุปฺปาเทโนฺต ราคํ อุปนิสฺสาย อุปฺปาเทติ นามฯ วีตราคภาวตฺถาย ปน อภิญฺญํ สมาปตฺติญฺจ อุปฺปาเทโนฺต ราคํ อุปนิสฺสาย อุปฺปาเทติ นามฯ เอตฺตาวตา หิ วีตราโค นาม โหติฯ</p>


<p>ติ ทานาทิวเสน ปวตฺตสทฺธาย สีลาทีสุปิ เอเสว นโยฯ ยเถว หิ ทานาทิวเสน สทฺธาทโย อุปฺปาเทโนฺต ราคํ อุปนิสฺสาย อุปฺปาเทติ นาม, เอวํ ราคาทโยปิ สทฺธาทีนํ อุปนิสฺสยปจฺจยา นาม โหนฺตีติ เวทิตพฺพาฯ ติ ตสฺส ปฎิพาหนตฺถาย, วิปาโกกาสสฺส อนุปฺปทานตฺถายาติ อโตฺถฯ สปฺปฎิฆาเตสุ ตาว เอวํ โหตุ, ยานิ ปน อปฺปฎิฆาตานิ อานนฺตริยกมฺมานิ, เตสุ ‘‘ตสฺส ปฎิฆาตตฺถายา’’ติ กสฺมา วุตฺตนฺติ? ตสฺส อชฺฌาสยวเสนฯ ตปฺปฎิฆาตตฺถาย ปวเตฺตมีติ หิสฺส อชฺฌาสโย, ตํ คเหตฺวา เอวํ วุตฺตํฯ</p>


<p>ติ ยตฺถ รโตฺต, ตสฺส ทุกฺกเรน ปตฺติํ สมฺปสฺสโนฺต เอวํ  กโรตีติ สพฺพํ ปุริมนเยเนว เวทิตพฺพํฯ ติ ราคาทิสมติกฺกมวเสน กุสลํ กตฺวา ปฎิลทฺธสุขสฺส วา ราคาทิวเสน อนาทีนวทสฺสาวิโน กาเม ปริภุญฺชนวเสน อุปฺปนฺนสุขสฺส วาฯ ติ อาตาปนาทิวเสน อุปฺปนฺนสุขสฺส วา ราคาทิเหตุ ปวตฺตวธพนฺธนาทิวเสน อุปฺปนฺนทุกฺขสฺส วาฯ ติ ราคาทโย สมุจฺฉินฺทิตฺวา วา อุปฺปาทิตาย เตหิ วา อฎฺฎียมาเนน สมาปนฺนายฯ</p>


<p>นฺติอาทีสุ สุเข อุปฺปเนฺน ตํ อสฺสาเทตฺวา ปุนปฺปุนํ ตถารูเปเหว ปจฺจเยหิ ตํ อุปฺปาเทนฺตสฺส ปุริมํ ปจฺฉิมสฺส อุปนิสฺสโย โหติฯ สีตาทีสุ ปน อคฺคิสนฺตาปนาทีนิ อติเสวนฺตสฺส ปุพฺพภาเค สุขํ อปรภาเค ทุกฺขสฺส, ‘‘สุโข วติ มิสฺสา ปริพฺพาชิกาย ตรุณาย โลมสาย พาหาย สมฺผโสฺส’’ติ กาเมสุ ปาตพฺยตํ อาปชฺชนฺตสฺส อิธ กายิกํ สุขํ เนรยิกสฺส กายิกทุกฺขสฺส, อโรคภาเวน ปน สุขิโน ผลสมาปตฺติํ สมาปชฺชนฺตสฺส กายิกํ สุขํ ผลสมาปตฺติยา อุปนิสฺสยปจฺจโย  โหติฯ ทุกฺขปฎิฆาตาย ปน สุขํ เสวนฺตสฺส ทุกฺขปฎิฆาตาย จ ภควโต วิย อาพาธํ วิกฺขเมฺภตฺวา ผลสมาปตฺติํ สมาปชฺชนฺตสฺส กายิกทุกฺขํ กายิกสุขสฺส เจว ผลสมาปตฺติยา จ, อุปนิสฺสยปจฺจโย โหติฯ อุตุสปฺปาโย สุขสฺส เจว ผลสมาปตฺติยา จ, อสปฺปาโย ทุกฺขสฺสฯ อุตุอสปฺปายํ วา อภิภวิตฺวา สมาปตฺติสมุฎฺฐิตรูปวเสน อุปฺปนฺนํ สุขํ อนุภวิตุกามสฺส อสปฺปาโยปิ อุตุ ผลสมาปตฺติยา ปจฺจโยวฯ โภชนเสนาสเนสุปิ เอเสว นโยฯ ปุน นฺติอาทีนิ เกวลํ เอกโต ทสฺสิตานิฯ เหฎฺฐา วุตฺตนเยเนว ปเนสํ ปจฺจยภาโว เวทิตโพฺพฯ ติ สมาปตฺติสมุฎฺฐานรูปวเสน อุปฺปนฺนสฺส สุขสฺสฯ ตํ เหส สมาปตฺติโต วุฎฺฐาย อนุภวติฯ</p>


<p>นฺติอาทีสุ ‘‘อโห วต เม อิทํ สุขํ น ปริหาเยยฺยา’’ติ ปตฺตสฺส วา อปริหายนวเสน; ‘‘อโห วตาหํ อายติํ เอวรูปํ สุขํ ปาปุเณยฺย’’นฺติ อปฺปตฺตสฺส วา ปตฺติวเสน; ทุเกฺขปิ ‘‘อโห วต เม ทุกฺขํ ปริหาเยยฺยา’’ติ ปตฺตสฺส ปริหายนวเสน วา; ‘‘อายติํ เอวรูปํ นุปฺปเชฺชยฺยา’’ติ อนุปฺปาทปตฺถนาวเสน วา สุขทุกฺขานํ อุปนิสฺสยตา เวทิตพฺพาฯ อุตุโภชนเสนาสนานิ วุตฺตนยาเนวฯ ปุน นฺติอาทีสุ ยสฺมา ‘‘สาธุ โข, มาริส, โมคฺคลฺลาน, พุทฺธสรณคมนํ โหตี’’ติ สุขปฺปตฺตานมฺปิ, ‘‘สมฺมาสมฺพุโทฺธ วต, โส ภควา, โย เอวรูปสฺส ทุกฺขสฺส ปริญฺญาย ธมฺมํ เทเสตี’’ติ  (อุทา. ๑๘) ทุกฺขปฺปตฺตานมฺปิ สทฺธา อุปฺปชฺชติฯ สุขทุเกฺขหิ จ สํโยควิโยคตฺถาย สีลาทิปริปูรณํ กเรยฺย, ตสฺมา สุขทุกฺขานิ สทฺธาทีนํ อุปนิสฺสยภาเวน ทสฺสิตานิฯ อุตุอาทีนิปิ ยถาโยคํ โยเชตพฺพานิฯ ติอาทีสุปิ วุตฺตนยานุสาเรเนว สุขาทีนํ อุปนิสฺสยตา เวทิตพฺพาฯ</p>


<p>อิมสฺมิํ ปน อุปนิสฺสยภาชนีเย กุสโล กุสลสฺส ติวิเธนาปิ อุปนิสฺสโย, อกุสลสฺส ทุวิเธน, อพฺยากตสฺส ติวิเธนฯ อกุสโล อกุสลสฺส ติวิเธน, กุสลสฺส เอกวิเธน, อพฺยากตสฺส ทุวิเธนฯ อพฺยากโตปิ อพฺยากตสฺส ติวิเธน, ตถา กุสลสฺส, ตถา  อกุสลสฺสาติฯ เอวํ กุสโล อฎฺฐวิเธน, อกุสโล ฉพฺพิเธน, อพฺยากโต นววิเธนาติ เตวีสติวิเธน อุปนิสฺสโย ภาชิโตติ เวทิตโพฺพฯ</p>


<p> ปุเรชาเต จกฺขาทีนิ โอฬาริกวเสน วุตฺตานิฯ อาโปธาตุอาทีนิปิ ปน ปุเรชาตารมฺมณานิ โหนฺติเยวฯ นฺติอาทิ ยํ วตฺถุ หุตฺวา ปุเรชาตํ โหติ, ตํ ทเสฺสตุํ วุตฺตํฯ นฺติ ปวตฺติยํ ปุเรชาตปจฺจยํ สนฺธาย วุตฺตํฯ</p>


<p> ปจฺฉาชาเต ติ จาตุมหาภูติกกายสฺสฯ ติ อุปตฺถมฺภนวเสน ปจฺฉาชาโต หุตฺวา ปจฺจโยฯ อุปตฺถมฺภกเฎฺฐน ปจฺจยตฺตาเยว เหส ปจฺฉาชาตปจฺจโยติ อิมสฺมิํ ปญฺหาวาเร อนุโลมโต อาคโตฯ</p>


<p> อาเสวนปจฺจเย ติอาทีนํ วิสุํ คหเณ เหฎฺฐา วุตฺตนเยเนว การณํ เวทิตพฺพํฯ</p>


<p> กมฺมปจฺจเย นฺติ เอตฺถ สหชาตนานากฺขณิกวิภาคสฺส อภาวโต สหชาตาติ น วุตฺตาฯ อพฺยากตวิสฺสชฺชเน ปน โส วิภาโค อตฺถิ, ตสฺมา ตตฺถ วุตฺตาฯ ปฎิสนฺธิคฺคหณํ กฎตฺตารูปานํ วเสน กตํฯ ติ กิญฺจาปิ ปฎิสนฺธิกฺขเณ วตฺถุปติฎฺฐิตา อรูปธมฺมา วตฺถุปจฺจยา วตฺตนฺติ, เจตนา ปน วตฺถุสฺสาปิ ปจฺจโยติ ทเสฺสตุํ วุตฺตํฯ</p>


<p> วิปากปจฺจเย  ปฎิสนฺธิวาเร อิมินาว นเยน อโตฺถ เวทิตโพฺพฯ</p>


<p> อาหารปจฺจเย ติ อิมสฺมิํ จตุสนฺตติวเสน ปวเตฺต จาตุมหาภูติกกาเย อาหารสมุฎฺฐานสฺส ชนกวเสน, เสสสฺส อุปตฺถมฺภกวเสน อาหารปจฺจเยน ปจฺจโยฯ อินฺทฺริยปจฺจยาทีสุปิ ปฎิสนฺธิวาโร วุตฺตนเยเนว เวทิตโพฺพฯ เสสํ สพฺพตฺถ อุตฺตานตฺถเมวาติฯ</p>

</p>


<h2>ปญฺหาวารสฺส ฆฎเน อนุโลมคณนา</h2>
<p> อิทาเนตฺถ  ยถาลทฺธานิ วิสฺสชฺชนานิ คณนาวเสน ทเสฺสตุํ ติอาทิ วุตฺตํฯ ตตฺถ ติ กุสเลน กุสลํ, อพฺยากตํ, กุสลาพฺยากตนฺติ ตีณิฯ ตถา อกุสเลน; อพฺยากเตน อพฺยากตเมวาติ เอวํ สตฺตฯ ติ เอกมูลกเอกาวสานานิ นวฯ ติ กุสลํ กุสลสฺส สหชาตโต เจว อารมฺมณโต จ; อกุสลสฺส อารมฺมณโตว อพฺยากตสฺส สหชาตโต เจว อารมฺมณโต จ; กุสลาพฺยากตสฺส สหชาตโตวาติ กุสลมูลกานิ จตฺตาริฯ อกุสลํ อกุสลสฺส สหชาตโต เจว อารมฺมณโต จ; อพฺยากตสฺส สหชาตโตว ตถา อกุสลาพฺยากตสฺสาติ อกุสลมูลกานิ ตีณิฯ อพฺยากโต อพฺยากตสฺส สหชาตโต เจว อารมฺมณโต จ; กุสลสฺส อารมฺมณโตว ตถา อกุสลสฺสาติ อพฺยากตมูลกานิ ตีณีติ เอวํ ทสฯ เอตฺถ ปน อารมฺมณาธิปติปิ สตฺตธา, สหชาตาธิปติปิ สตฺตธาว ลพฺภติฯ</p>


<p>ติ กุสลมูลกานิ เทฺว, ตถา อกุสลมูลกานิ, อพฺยากตมูลกานิ ตีณีติ เอวํ สตฺตฯ สมนนฺตเรปิ เอตาเนวฯ ติ กุสลมูลกานิ ตีณิ, อกุสลมูลกานิ ตีณิ, อพฺยากตมูลกํ เอกํ, ตถา กุสลาพฺยากตมูลกํ, อกุสลาพฺยากตมูลกญฺจาติ เอวํ นวฯ ติ กุสเลน กุสลํ, อกุสเลน อกุสลํ , อพฺยากเตน อพฺยากตนฺติ เอวํ ตีณิฯ ติ สหชาตโตว กุสลมูลกานิ ตีณิ, ตถา อกุสลมูลกานิ, ตถา อพฺยากตมูลกานิฯ เอตฺถ ปน ปุเรชาตมฺปิ ลพฺภติฯ อพฺยากตญฺหิ อพฺยากตสฺส สหชาตมฺปิ โหติ ปุเรชาตมฺปิ; กุสลสฺส ปุเรชาตเมว ตถา อกุสลสฺสฯ ปุน กุสลาพฺยากโต สหชาตปุเรชาตโต กุสลสฺส, สหชาตโตว อพฺยากตสฺส, ตถา อกุสลาพฺยากโตติ เอวํ เตรสฯ ติ เอกมูลเกกาวสานา นวฯ เตสํ วิภเงฺค เตวีสติ เภทา ทสฺสิตาฯ เตสุ อารมฺมณูปนิสฺสเย สตฺต, อนนฺตรูปนิสฺสเย สตฺต, ปกตูปนิสฺสเย นว โหนฺติฯ ติ อพฺยากโต อพฺยากตสฺส, กุสลสฺส, อกุสลสฺสาติ เอวํ ตีณิฯ</p>


<p>  ติ กุสโล อพฺยากตสฺส, อกุสโล อพฺยากตสฺส, อพฺยากโต อพฺยากตสฺสาติ เอวํ ตีณิฯ  อญฺญมญฺญสทิสานิฯ  เหตุสทิสานิฯ ตตฺถ ทฺวีสุ วิสฺสชฺชเนสุ นานากฺขณิกกมฺมมฺปิ อาคตํ, ปญฺจสุ สหชาตเมวฯ  อพฺยากเตน อพฺยากตํฯ  เหตุสทิสาเนวฯ อินฺทฺริยํ ปเนตฺถ สหชาตปุเรชาตวเสน อาคตํฯ  อญฺญมญฺญสทิสานิฯ ติ สหชาตปจฺฉาชาตโต กุสเลน อพฺยากตํ, อกุสเลน อพฺยากตํ, สหชาตปุเรชาตปจฺฉาชาตโต อพฺยากเตน อพฺยากตํ, วตฺถุปุเรชาตโต อพฺยากเตน กุสลํ, ตถา อกุสลนฺติ เอกํ กุสลมูลํ, เอกํ อกุสลมูลํ, ตีณิ อพฺยากตมูลานีติ เอวํ ปญฺจฯ</p>


<p>ติ สหชาตโต กุสเลน กุสลํ, สหชาตปจฺฉาชาตโต กุสเลน อพฺยากตํ, สหชาตโตว กุสเลน กุสลาพฺยากตนฺติ กุสลมูลานิ ตีณิ, ตถา อกุสลมูลานิ, สหชาตปุเรชาตปจฺฉาชาตาหารินฺทฺริยโต ปน อพฺยากเตน อพฺยากตํ, วตฺถารมฺมณปุเรชาตโต อพฺยากเตน กุสลํ, ตถา อกุสลํ, สหชาตปุเรชาตโต กุสโล จ อพฺยากโต จ อกุสลสฺส; เสฺวว อพฺยากตสฺส สหชาตปจฺฉาชาตอาหารินฺทฺริยโต สหชาตปุเรชาตโต จ กุสโล จ อพฺยากโต จ กุสลสฺส; เสฺวว อพฺยากตสฺส สหชาตปจฺฉาชาตอาหารินฺทฺริยโตติ เอวํ เตรสฯ  อนนฺตรสทิสานิฯ  อตฺถิสทิสานีติฯ เอวเมตฺถ สตฺต คณนปริเจฺฉทา เอกํ ตีณิ ปญฺจ สตฺต นว ทส เตรสาติฯ เตสุ วิปากวเสน เอกเมว เอกกํ, อญฺญมญฺญปุเรชาตปจฺฉาชาตาเสวนสมฺปยุตฺตวเสน ปญฺจ ติกา, วิปฺปยุตฺตวเสน เอกเมว ปญฺจกํ, เหตุอนนฺตรสมนนฺตรกมฺมอาหารินฺทฺริยฌานมคฺคนตฺถิวิคตวเสน  ทส สตฺตกา, อารมฺมณสหชาตอุปนิสฺสยวเสน ตโย นวกา, อธิปติวเสน เอกํ ทสกํ, นิสฺสยอตฺถิอวิคตวเสน ตโย เตรสกาติ เอวํ ตสฺมิํ ตสฺมิํ ปจฺจเย นิทฺทิฎฺฐวาเร คณนวเสน สาธุกํ สลฺลเกฺขตฺวา เตสํ วเสน ทุกติกาทีสุ ปจฺจยสํสนฺทเน คณนา เวทิตพฺพาฯ</p>


<p> เย ปน ปจฺจยา เยสํ ปจฺจยานํ วิสภาคา วา วิรุทฺธา วา โหนฺติ, เต เตหิ สทฺธิํ น โยเชตพฺพาฯ เสยฺยถิทํ – เหตุปจฺจยสฺส ตาว อารมฺมณานนฺตรสมนนฺตรูปนิสฺสยปุเรชาตปจฺฉาชาตกมฺมาเสวนาหารฌานนตฺถิวิคตา  อธิปติปจฺจเย จ ฐเปตฺวา วีมํสํ เสสาธิปติโน วิสภาคา, สหชาตาทโย สภาคาฯ กสฺมา? ตถา ภาวาภาวโตฯ เหตุปจฺจโย หิ เยสํ เหตุปจฺจโย โหติ, เตสํ สหชาตาทิปจฺจโยปิ โหติ, อารมฺมณาทิปจฺจโย ปน น โหตีติ อารมฺมณาทโย ตสฺส วิสภาคา นามฯ ตสฺมา โส เตหิ, เต วา เตน สทฺธิํ, น โยเชตพฺพาฯ ปุเรชาตปจฺฉาชาตสมฺปยุตฺตวิปฺปยุตฺตอตฺถินตฺถิวิคตาวิคตา จ อญฺญมญฺญวิรุทฺธา, เตปิ อญฺญมญฺญํ น โยเชตพฺพาฯ ตตฺถ อโยชนีเย วเชฺชตฺวา โยชนีเยหิ โยเค เย วารา ลพฺภนฺติ, เต สเงฺขปโต ทเสฺสตุํ ติอาทิ วุตฺตํฯ</p>


<p>ตตฺถ กิญฺจาปิ เหตุปจฺจยสฺส อธิปตินา สํสนฺทเน อูนตรคณนวเสน สตฺตหิ วาเรหิ ภวิตพฺพํ, ยสฺมา ปน อธิปตีสุ วีมํสาว เหตุปจฺจโย, น อิตเร, ตสฺมา วิสภาเค วเชฺชตฺวา สภาควเสน ‘‘จตฺตารี’’ติ วุตฺตํฯ ตานิ เอวํ เวทิตพฺพานิ – กุสโล ธโมฺม กุสลสฺส ธมฺมสฺส เหตุปจฺจเยน ปจฺจโย อธิปติปจฺจเยน ปจฺจโย; กุสลา วีมํสา สมฺปยุตฺตกานํ ขนฺธานํ, กุสโล ธโมฺม อพฺยากตสฺส ธมฺมสฺส เหตุปจฺจเยน ปจฺจโย อธิปติปจฺจเยน ปจฺจโย; กุสลา วีมํสา จิตฺตสมุฎฺฐานานํ รูปานํ, กุสโล ธโมฺม กุสลสฺส จ อพฺยากตสฺส จ ธมฺมสฺส เหตุปจฺจเยน ปจฺจโย อธิปติปจฺจเยน ปจฺจโย; กุสลา วีมํสา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ, อพฺยากโต ธโมฺม อพฺยากตสฺส ธมฺมสฺส เหตุปจฺจเยน ปจฺจโย อธิปติปจฺจเยน ปจฺจโย; วิปากาพฺยากตา กิริยาพฺยากตา วีมํสา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานนฺติฯ เอตฺถ จ วิปากาพฺยากตา โลกุตฺตรโตว คเหตพฺพาฯ อารมฺมณปจฺจยอนนฺตรปจฺจยาทโย ปน วิสภาคตฺตา น โยชิตาฯ อิมินา อุปาเยน สพฺพตฺถ ลพฺภมานญฺจ อลพฺภมานญฺจ ญตฺวา ลพฺภมานวเสน วารา อุทฺธริตพฺพาฯ</p>


<p>  ติ เหตุยา ลทฺธาเนวฯ ติ สุทฺธิกอญฺญมเญฺญ ลทฺธาเนวฯ ติ เหตุยา ลทฺธาเนวฯ นฺติ สุทฺธิกวิปาเก ลทฺธเมวฯ ติ เหฎฺฐา วุตฺตนยาเนว ฯ ติ สุทฺธิกสมฺปยุเตฺต ลทฺธาเนวฯ ติ กุสลาทิจิตฺตสมุฎฺฐานํ รูปํ ปจฺจยุปฺปนฺนํ กตฺวา เวทิตพฺพานิฯ ติ เหตุยา ลทฺธาเนวฯ</p>


<p> เอวํ เยหิ อธิปติปจฺจยาทีหิ เอกาทสหิ ปจฺจเยหิ สทฺธิํ เหตุปจฺจโย โยชนํ ลภติ, เตสํ วเสน ทุมูลกนเย คณนํ ทเสฺสตฺวา อิทานิ ติมูลกาทีสุ ตสฺส ทสฺสนตฺถํ ลกฺขณํ ฐเปโนฺต ติอาทิมาหฯ โปตฺถเกสุ ปน นิสฺสอุปนิสฺสอธิปาติ เอวํ ปริหีนกฺขรานิ ปจฺจยนามานิ ลิขนฺติ, ตํ สญฺญากรณมตฺตวเสน ลิขิตํฯ ตสฺมา ตาทิเสสุ ฐาเนสุ ปริปุณฺณา ปาฬิ กาตพฺพาฯ ยํ ปนิทํ ลกฺขณํ ฐปิตํ, เตน อิทํ ทีเปติ – อยํ เหตุปจฺจโย สหชาตาทีหิ จตูหิ สทฺธิํ สํสนฺทเน อตฺตโน วิภเงฺค ลทฺธานิ สเตฺตว วิสฺสชฺชนานิ ลภติฯ สเจ ปเนตฺถ อญฺญมญฺญปจฺจโย ปวิสติ, อญฺญมเญฺญ ลทฺธานิ ตีณิ ลภติฯ สเจ สมฺปยุตฺตปจฺจโย ปวิสติ, ตาเนว ตีณิ ลภติฯ สเจ วิปฺปยุตฺตปจฺจโย ปวิสติ, เหตุวิปฺปยุตฺตทุเก ลทฺธานิ ตีณิ ลภติฯ สเจ วิปากปจฺจโย ปวิสติ, สเพฺพหิ วิปากสภาเคหิ สทฺธิํ สํสนฺทเน เอวเมว วิสฺสชฺชนํ ลภติฯ สเจ ปเนตฺถ อินฺทฺริยมคฺคปจฺจยา ปวิสนฺติ, เตหิ สทฺธิํ ทุมูลเก ลทฺธานิ จตฺตาริเยว ลภติฯ สเจ เตหิ สทฺธิํ อญฺญมญฺญปจฺจโย ปวิสติ, เหตาธิปติทุเก ทสฺสิเตสุ จตูสุ วิสฺสชฺชเนสุ ‘‘กุสโล ธโมฺม อพฺยากตสฺส, กุสโล ธโมฺม กุสลสฺส จ อพฺยากตสฺส จา’’ติ เทฺว อปเนตฺวา เสสานิ เทฺว ลภติฯ สเจปิ ตตฺถ สมฺปยุตฺตปจฺจโย ปวิสติ, ตาเนว เทฺว ลภติฯ สเจ ปน วิปฺปยุตฺตปจฺจโย ปวิสติ, อิตรานิ เทฺว ลภติฯ สเจ ปน เตสุ วิปากปจฺจโย ปวิสติ, สพฺพตฺถ เอกเมว ลภติฯ อธิปตินา ปน สทฺธิํ เหตาธิปติทุกโต อูนตรคณเนสุ อปฺปวิสเนฺตสุ จตฺตาริเยว ลภติฯ อูนตรคณเนสุ ปวิสเนฺตสุ เตสํ วเสน เทฺว เอกนฺติ ลภติฯ เอวํ เตสํ เตสํ ปจฺจยานํ สมาโยเค ลพฺภมานํ คณนํ วิทิตฺวา ติมูลกาทีสุ คณนา อุทฺธริตพฺพาติฯ</p>


<p>เอเตสุ  ปน ฆฎเนสุ สพฺพปฐมานิ จตฺตาริ ฆฎนานิ สามญฺญโต นวนฺนมฺปิ เหตูนํ วเสน วุตฺตานิ อวิปากานิฯ อพฺยากเตน อพฺยากตวิสฺสชฺชเน ปเนตฺถ วิปากเหตุปิ ลพฺภติฯ</p>


<p>ตโต  ปรานิ ปญฺจ ฆฎนานิ วิปากเหตุวเสน วุตฺตานิฯ ตตฺถ สเพฺพปิ สหชาตวิปากา เจว วิปากสหชาตรูปา จฯ เตสุ ปฐเม ฆฎเน วิปากา เจว ตํสมุฎฺฐานรูปา จ ลพฺภนฺติ, ทุติเย วิปากา เจว ปฎิสนฺธิยญฺจ วตฺถุรูปํฯ ตติเย อรูปธมฺมาวฯ จตุเตฺถ วิปากจิตฺตสมุฎฺฐานรูปเมว ลพฺภติฯ ปญฺจเม วตฺถุรูปเมวฯ</p>


<p>ตโต ปรานิ ปญฺจทส ฆฎนานิ อินฺทฺริยมคฺคยุตฺตานิ อโมหเหตุวเสน วุตฺตานิฯ ตตฺถ ปฐมานิ นว นิราธิปตีนิ, ปจฺฉิมานิ ฉ สาธิปตีนิฯ นิราธิปติเกสุปิ ปฐมานิ จตฺตาริ สามญฺญโต สพฺพตฺถ อโมหวเสน วุตฺตานิ, ปจฺฉิมานิ ปญฺจ วิปากาโมหวเสนฯ ตตฺถ นิราธิปติเกสุ ปฐเม ติ เหฎฺฐา เหตาธิปติทุเก ทสฺสิตาเนวฯ ทุติเย จิตฺตสมุฎฺฐานรูปํ ปริหายติฯ ตติเย วตฺถุรูปํ ปริหายติฯ จตุเตฺถ กุสโล ธโมฺม จิตฺตสมุฎฺฐานานํ, อพฺยากโต ตํสมุฎฺฐานานนฺติ รูปเมว ลพฺภติฯ ตโต ปรานิ วิปากยุตฺตานิ ปญฺจ เหฎฺฐา วุตฺตนยาเนวฯ สาธิปติเกสุ ปฐมานิ ตีณิ ฆฎนานิ สามญฺญโต วิปากาวิปากเหตุวเสน วุตฺตานิฯ เตสุ ปฐเม จตฺตาริ วุตฺตนยาเนวฯ ทุติเย รูปํ ปริหายติ, ตติเย อรูปํ ปริหายติฯ ตโต ปรานิ ตีณิ วิปากเหตุวเสน วุตฺตานิฯ เตสุ ปฐเม รูปารูปํ ลพฺภติ, ทุติเย อรูปเมว, ตติเย รูปเมวฯ เอวมฺปิ เตสํ เตสํ ปจฺจยานํ สมาโยเค ลพฺภมานํ คณนํ วิทิตฺวา ติมูลกาทีสุ คณนา อุทฺธริตพฺพาติฯ</p>

</p>


<p> อารมฺมณมูลเกปิ อธิปติปจฺจยาทโย สตฺต อารมฺมเณน สภาคา, เสสา โสฬส วิสภาคาติ เต อโยเชตฺวา สเตฺตว โยชิตาฯ เตสุ ติ กุสโล ธโมฺม กุสลสฺส ธมฺมสฺส, อกุสลสฺส ธมฺมสฺส, อพฺยากตสฺสาติ เอวํ กุสลมูลานิ ตีณิ, อกุสลมูลํ เอกํ, อพฺยากตมูลานิ ตีณีติ สตฺตฯ ติ วตฺถุวเสน อพฺยากตมูลาเนวฯ อุปนิสฺสเย สตฺต เหฎฺฐิมานิ เอวฯ ติ วตฺถารมฺมณวเสน อพฺยากตมูลานิฯ ติ  วตฺถุวเสเนวฯ ติ วตฺถารมฺมณวเสนฯ ยถา ปน เหตุมูลเก ลกฺขณทสฺสนตฺถํ ฆฎนานิ ฐปิตานิ, ตถา อารมฺมณมูลกาทีสุปิฯ</p>


<p> ตตฺถ  ยานิ ตาว อิมสฺมิํ อารมฺมณมูลเก ปญฺจ ฆฎนานิ ฐปิตานิฯ ตตฺถ ปฐมํ อารมฺมณาธิปติวเสน สาธิปติกํฯ ตตฺถ ติ อารมฺมณาธิปติทุเก ลทฺธวิสฺสชฺชนาเนวฯ ทุติยํ นิราธิปติกํฯ ตตฺถ ติ วตฺถารมฺมณวเสน อารมฺมณวเสเนว วา อพฺยากตมูลานิฯ ตติยํ นิสฺสเยน วุตฺตํฯ ตตฺถ ติ วตฺถุวเสน อพฺยากตมูลานิฯ จตุตฺถปญฺจมานิ สาธิปติกานิฯ เตสุ จตุเตฺถ นฺติ วตฺถารมฺมณวเสน อารมฺมณวเสเนว วา อพฺยากตมูลํ อกุสลํฯ ปญฺจเม นฺติ นิสฺสยโต อพฺยากตมูลกํ อกุสลํฯ เอวมิธาปิ ลพฺภมานวเสน ติกาทีสุ คณนา เวทิตพฺพาฯ ตถา อธิปติมูลกาทีสุฯ อารมฺมณอินฺทฺริยวิปากวเสน วิตฺถารโยชนํ ปน อวตฺวา ตตฺถ ตตฺถ วตฺตพฺพยุตฺตกเมว วทามาติฯ</p>


<p> อธิปติมูลเก ติ สหชาตาธิปติวเสน กุสลมูลานิ ตีณิ, อกุสลมูลานิ ตีณิ, อพฺยากตมูลํ เอกํฯ สหชาเตน ปน สทฺธิํ อารมฺมณาธิปติ, อารมฺมณาธิปตินา จ สทฺธิํ สหชาตํ น ลพฺภติฯ ติ สหชาตาธิปติวเสเนวฯ ติ กุสลมูลานิ ตีณิ, อกุสลมูลานิ ตีณิ, อพฺยากตมูลานิ เทฺวฯ อพฺยากโต หิ อธิปติ อพฺยากตสฺส สหชาตโต เจว อารมฺมณโต จ นิสฺสโย โหติ, อกุสลสฺส อารมฺมณโตวฯ กุสลสฺส ปน อุภยถาปิ น โหตีติ อพฺยากตมูลานิ เทฺวเยวาติ เอวํ อฎฺฐฯ  อารมฺมณสทิสาเนวฯ นฺติ อพฺยากตาธิปติ อารมฺมณวเสน อกุสลสฺสฯ  อพฺยากเตน อพฺยากตํ โลกุตฺตรํฯ อาหาราทีสุ สตฺต เหฎฺฐา เอกมูลเก ลทฺธาเนวฯ ติ กุสเลน อพฺยากตํ, ตถา อกุสเลน, อพฺยากเตน อพฺยากตญฺจ กุสลญฺจฯ อตฺถิอวิคเตสุ อฎฺฐ นิสฺสยสทิสาเนวฯ</p>


<p> ฆฎนานิ ปเนตฺถ ปฎิปาฎิยา อารมฺมณาทีหิ อโยเชตฺวา ปฐมํ อตฺถิอวิคเตหิ โยชิตานิฯ กิํ การณาติ? อุภยาธิปติมิสฺสกตฺตาฯ ตตฺถ ปฐเม ฆฎเน อารมฺมณาธิปติวเสน วตฺถารมฺมณํ ลพฺภติ , ทุติเย นิสฺสยวเสน ครุํ กตฺวา อสฺสาเทนฺตสฺส วตฺถุเมว, ตติเย สหชาตาธิปติวเสน กุสลาทโย รูปานํ, อารมฺมณาธิปติวเสน วตฺถุ อกุสลสฺสฯ ตโต ปรานิ ตีณิ ฆฎนานิ อารมฺมณาธิปติวเสน วุตฺตานิฯ ตตฺถ ปฐเม ติ เหฎฺฐา วุตฺตาเนวฯ ทุติเย นฺติ ปุเรชาตานิ วตฺถารมฺมณานิ อกุสลสฺสฯ ตติเย วตฺถุเมว  อกุสลสฺสฯ ตโต ปรานิ ตีณิ ฆฎนานิ วิปากาวิปากสาธารณานิ สหชาตาธิปติวเสน วุตฺตานิฯ ตตฺถ ปฐเม รูปารูปํ ลพฺภติ, ทุติเย อรูปเมว, ตติเย รูปเมวฯ ตโต ปรานิ ตีณิ วิปากาธิปติวเสน วุตฺตานิฯ เตสุปิ ปฐเม รูปารูปํ ลพฺภติ, ทุติเย อรูปํ, ตติเย รูปเมวฯ ตโต ปรานิ ฉ ฆฎนานิ อาหารินฺทฺริยยุตฺตานิ จิตฺตาธิปติวเสน วุตฺตานิฯ ตตฺถ ตีณิ อวิปากานิ, ตีณิ สวิปากานิฯ เตสุ คณนา ปากฎาเยวฯ ตโต ปรานิ ฉ ฆฎนานิ ตเถว วิริยาธิปติวเสน วุตฺตานิฯ นนุ จ อธิปติปฎิปาฎิยา ปฐมํ วิริยาธิปติวเสน วตฺตพฺพานิ สิยุํ, กสฺมา ตถา น วุตฺตานีติ? ปรโต เหตุวเสน วุตฺตฆฎเนหิ สทิสตฺตาฯ ปรโต หิ เหตุวเสน ฆฎนานิ อโมหสฺส วีมํสาธิปติตฺตา วีมํสาย จ สมฺมาทิฎฺฐิภาวโต มคฺคสมฺปยุตฺตานิฯ วิริยมฺปิ จ สมฺมาวายามมิจฺฉาวายามภาเวน มโคฺคติ เตน สทฺธิํ ฆฎนานิ ปรโต เหตุวเสน วุตฺตฆฎเนหิ สทิสานีติ ปริวเตฺตตฺวา วุตฺตานิฯ เตสุปิ คณนา ปากฎาเยวฯ</p>


<p> อนนฺตรสมนนฺตรมูลเกสุ ติ กุสโล กุสลสฺส อพฺยากตสฺส จ, ตถา อกุสโล, อพฺยากโต ติณฺณนฺนมฺปีติ เอวํ สตฺตฯ นฺติ กุสลา มคฺคเจตนา อตฺตโน วิปากาพฺยากตสฺสฯ ฆฎนานิ ปเนเตสุ ตีณิ ตีณิเยวฯ ตานิ พหุตรปฎิปาฎิยา วุตฺตานิฯ</p>


<p> สหชาตอญฺญมญฺญนิสฺสยมูลเกสุ เย เย ทุกมูลเก ปจฺจยา วุตฺตา เต เตเยว อาทิโต ฐิเตน สภาคาฯ ตสฺมา ทุกมูลเก คณนํ ญตฺวา เย อุปริ ปจฺจยา ฆฎิตา, เตสุ อูนตรคณนสฺส วเสน สพฺพฆฎเนสุ คณนา เวทิตพฺพาฯ ตตฺถ สหชาตมูลเก ทส ฆฎนานิฯ เตสุ ปญฺจ อวิปากานิ, ปญฺจ สวิปากานิฯ ตตฺถ อวิปาเกสุ ตาว ปฐเม กุสโล กุสลสฺส อพฺยากตสฺส , กุสลาพฺยากตสฺส, กุสลาพฺยากโต อพฺยากตสฺสาติ จตฺตาริ, ตถา อกุสโล, อพฺยากโต อพฺยากตเสฺสวาติ เอวํ นวฯ ตตฺถ กุสลากุสลาทิเกสุ อฎฺฐสุ วิสฺสชฺชเนสุ อรูปเญฺจว จิตฺตสมุฎฺฐานรูปญฺจ ลพฺภติฯ อพฺยากเต วตฺถุรูปมฺปิฯ ทุติเย ฆฎเน อพฺยากตวิสฺสชฺชเน รูเปสุ วตฺถุเมว ลพฺภติ, ตติเย ตีสุปิ อรูปเมว, จตุเตฺถ จิตฺตสมุฎฺฐานรูปเมว, ปญฺจเม ปฎิสนฺธิยํ วตฺถุนา สทฺธิํ อรูปธมฺมาฯ สวิปาเกสุ ปฐเม วิปากา เจว วิปากจิตฺตสมุฎฺฐานรูปญฺจ, ทุติเย วิปากา เจว วตฺถุรูปญฺจ, ตติเย วิปากเมว, จตุเตฺถ วิปากจิตฺตสมุฎฺฐานเมว, ปญฺจเม วตฺถุรูปเมว ลพฺภติฯ</p>


<p>อญฺญมญฺญมูลเก  ฉ ฆฎนานิฯ เตสุ ปฐมานิ ตีณิ อวิปากานิ, ปจฺฉิมานิ ตีณิ สวิปากานิฯ เตสุ คณนา ปากฎาเยวฯ</p>


<p> นิสฺสยมูลเก ติ วตฺถุํ อารมฺมณํ กตฺวา ปวตฺตกุสลาทิวเสน เวทิตพฺพานิฯ นฺติ วตฺถุํ อารมฺมณูปนิสฺสยํ กตฺวา อุปฺปนฺนากุสลํฯ เสสํ ทุมูลเก เหฎฺฐา วุตฺตนเยเนว เวทิตพฺพํฯ</p>


<p> อิมสฺมิํ ปน นิสฺสยปจฺจเย วีสติ ฆฎนานิฯ เตสุ ปุริมานิ ฉ ฆฎนานิ ปุเรชาตสหชาตวเสน วุตฺตานิ, ตโต จตฺตาริ ปุเรชาตวเสเนว, ตโต ทส สหชาตวเสเนวฯ ตตฺถ ปฐเม ฆฎเน ติ นิสฺสยปจฺจยวิภเงฺค วุตฺตาเนวฯ ทุติเย ติ สหชาตาธิปติวเสน สตฺต, วตฺถุํ ครุํ กตฺวา อกุสลญฺจาติ อฎฺฐฯ ตติเย สตฺต อินฺทฺริยปจฺจเย ลทฺธาเนวฯ จตุเตฺถ ปญฺจ วิปฺปยุเตฺต ลทฺธานิฯ ปญฺจเม ติ กุสลาทีนิ จิตฺตสมุฎฺฐานานํ, วตฺถุ จ อกุสลสฺสฯ ฉเฎฺฐ ติ กุสลาทีนิ จิตฺตสมุฎฺฐานสฺสฯ ปุเรชาตวเสน จตูสุ ปฐเม ติ วตฺถุ กุสลาทีนํ, จกฺขาทีนิ จ อพฺยากตสฺสฯ ทุติเย วตฺถุเมว กุสลาทีนํฯ ตติเย นฺติ วตฺถุ อกุสลสฺสฯ จตุเตฺถ จกฺขาทีนิ วิญฺญาณปญฺจกสฺสฯ สหชาตวเสน ทส สวิปากาวิปากวเสน ทฺวิธา ภินฺทิตฺวา สหชาตมูลเก วุตฺตนเยเนว เวทิตพฺพานิฯ</p>


<p> อุปนิสฺสยมูลเก ติ อารมฺมณูปนิสฺสเย ลทฺธาเนวฯ ติ ตาเนวฯ อนนฺตรสมนนฺตเรสุ อนนฺตรูปนิสฺสเย ลทฺธาเนวฯ นฺติ วตฺถุ อกุสลสฺสฯ นฺติ  ตเสฺสว วตฺถุํ วา อารมฺมณํ วาฯ  อนนฺตรูปนิสฺสยวเสนฯ  ปกตูปนิสฺสยวเสนฯ โลกุตฺตรกุสลเจตนา ปน อนนฺตรูปนิสฺสโยปิ โหติฯ  อารมฺมณูปนิสฺสยวเสน, ตถา อตฺถิอวิคเตสุฯ นตฺถิวิคเตสุ สตฺต อนนฺตรสมาเนวฯ</p>


<p> อุปนิสฺสยมูลกานิ ปน สตฺต ฆฎนานิ โหนฺติฯ ตตฺถ ปุริมานิ ตีณิ อารมฺมณูปนิสฺสยวเสน วุตฺตานิฯ ตตฺถ ปฐเม ติ กุสโล กุสลาทีนํ, ตถา อพฺยากโต, อกุสโล อกุสลเสฺสวาติ เอวํ สตฺตฯ ทุติเย นฺติ จกฺขาทิอพฺยากตํ อกุสลสฺสฯ ตติเย  วตฺถุ อกุสลสฺสฯ ตโต ปรานิ เทฺว อนนฺตรูปนิสฺสยวเสน วุตฺตานิฯ เตสุ คณนา ปากฎาเยวฯ ตโต เทฺว อนนฺตรปกตูปนิสฺสยวเสน วุตฺตานิฯ ตตฺถ ปฐเม โลกิยกุสลากุสลเจตนาปจฺจยภาวโต คเหตพฺพา, ทุติเย โลกุตฺตรกุสลาวฯ</p>


<p> ปุเรชาตมูลเก ติ อพฺยากโต กุสลาทีนํฯ นฺติ อพฺยากโต อกุสลสฺสฯ เสเสสุปิ เอเสว นโยฯ เอตฺถ ปน สตฺต ฆฎนานิฯ เตสุ ปฐมํ วตฺถารมฺมณวเสน วุตฺตํ, ทุติยํ วตฺถุวเสเนว, ตติยํ อารมฺมณวเสน, จตุตฺถํ วตฺถุสฺส อารมฺมณกาลวเสน, ปญฺจมํ อารมฺมณาธิปติวเสน, ฉฎฺฐํ วตฺถุโน อารมฺมณาธิปติกาลวเสน, สตฺตมํ จกฺขาทิวเสนฯ</p>


<p> ปจฺฉาชาตมูลเก วีสติ ปจฺจยา น ยุชฺชนฺติ, ตโยว โยชนํ ลภนฺติฯ เอกเมเวตฺถ ฆฎนํ, ตํ กายสฺส กุสลาทีนํ วเสน เวทิตพฺพํฯ อาเสวนมูลเกปิ เอกเมว ฆฎนํฯ</p>


<p> กมฺมมูลเก นฺติ มคฺคเจตนาวเสน วุตฺตํฯ ติ เอตฺถ ปฎิสนฺธิยํ วตฺถุปิ คเหตพฺพํฯ ติ อนนฺตรปกตูปนิสฺสยวเสน เหฎฺฐา วุตฺตาเนวฯ เอวํ เสสานิปิ เหฎฺฐา วุตฺตนเยเนว เวทิตพฺพานิฯ เอตฺถ ปน เอกาทส ฆฎนานิฯ ตตฺถ ปฐมานิ เทฺว ปกตูปนิสฺสยานนฺตรูปนิสฺสยวิภาคโต นานากฺขณิกกมฺมวเสน วุตฺตานิฯ ตโต ปรานิ จตฺตาริ วิปากาวิปากโต เอกกฺขณิกกมฺมวเสน วุตฺตานิฯ ตตฺถ ปฐเม อรูเปน สทฺธิํ จิตฺตสมุฎฺฐานรูปํ ลพฺภติ, ทุติเย  อรูเปน สทฺธิํ วตฺถุ, ตติเย อรูปเมว, จตุเตฺถ จิตฺตสมุฎฺฐานรูปเมวฯ ปฎิสนฺธิยํ ปน กฎตฺตารูปมฺปิ ลพฺภติฯ ตโต ปรานิ ปญฺจ สวิปากานิ, ตานิ เหฎฺฐา วุตฺตนยาเนวฯ วิปากมูลเก ปญฺจ ฆฎานานิ อุตฺตานตฺถาเนวฯ</p>


<p> อาหารมูลเก ติอาทีนิ วุตฺตนยาเนวฯ ฆฎนานิ ปเนตฺถ จตุตฺติํสฯ เตสุ ปฐมานิ ปญฺจ วิปากาวิปากสามญฺญโต วุตฺตานิฯ ตตฺถ ปฐเม จตฺตาโรปิ อาหารา ลพฺภนฺติ; ทุติเย ตโย อรูปาหาราวฯ ตติเย วตฺถุปิ ปจฺจยุปฺปนฺนํ โหติ, จตุเตฺถ ตํ ปริหายติฯ ปญฺจเม รูปเมว ปจฺจยุปฺปนฺนํฯ ตโต ปรานิ ปญฺจ สวิปากฆฎนานิ, ตานิ เหฎฺฐา วุตฺตนยาเนวฯ ตโต ปรานิ นว ฆฎนานิ เจตนาหารวเสน วุตฺตานิฯ ตโต ปรานิ นว นิราธิปติวิญฺญาณาหารวเสน ฯ ตโต ปรานิ สาธิปติวิญฺญาณาหารวเสน ฉ ฆฎนานิ วุตฺตานิฯ ตตฺถ ตีณิ วิปากาวิปากสามญฺญวเสน วุตฺตานิฯ ตีณิ วิปากวเสเนวฯ ตตฺถ โลกิยานํ วิปากานํ อภาวโต วตฺถุ ปริหายติฯ</p>


<p> อินฺทฺริยมูลเก นฺติ จกฺขุนฺทฺริยาทีนํ วเสน อพฺยากเตน อพฺยากตํฯ เสสํ ทุมูลกํ เหฎฺฐา วุตฺตนเยเนว เวทิตพฺพํฯ ฆฎนานิ ปเนตฺถ ฉ สตฺตติฯ ตตฺถ ปฐเม สพฺพานิปิ อินฺทฺริยานิ ปจฺจยเฎฺฐน ลพฺภนฺติฯ ทุติเย รูปชีวิตินฺทฺริยํ หายติฯ น หิ ตํ นิสฺสโย โหติฯ ตติเย อรูปินฺทฺริยานิ รูปานํฯ จตุเตฺถ จกฺขาทีนิ จกฺขุวิญฺญาณาทีนํฯ ตโต ปรานิ นว ฆฎนานิ สหชาตอรูปินฺทฺริยวเสน วุตฺตานิ, ตโต นว มคฺคภูตานํ อินฺทฺริยานํ วเสน, ตโต นว ฌานงฺคภูตานํ, ตโต นว ฌานมคฺคภูตานํ, ตโต นว มนินฺทฺริยวเสเนว, ตโต สาธิปตีนิ ฉ, ตโต วีริยวเสน มคฺคสมฺปยุตฺตานิ ฉ, ตโต อโมหเหตุวเสน นิราธิปตีนิ นว, สาธิปตีนิ ฉฯ เตสุ สเพฺพสุ วิปากปจฺจเยน อยุตฺตานิ จ ยุตฺตานิ จ เหฎฺฐา วุตฺตนเยเนว เวทิตพฺพานิฯ</p>


<p> ฌานมูลเกปิ ทุมูลกํ เหฎฺฐา วุตฺตนเยเนว เวทิตพฺพํฯ ฆฎนานิ ปเนตฺถ ฉตฺติํสฯ เตสุ ปฐมานิ นว อินฺทฺริยมคฺคภาวํ อนามสิตฺวา สาธารณฌานงฺควเสเนว  วุตฺตานิฯ ตโต ปรานิ นว อินฺทฺริยภูตฌานงฺควเสน, ตโต นว มคฺคภูตฌานงฺควเสน, ตโต นว อินฺทฺริยมคฺคภูตฌานงฺควเสนฯ จตูสุปิ เจเตสุ นวเกสุ อาทิโต จตฺตาริ จตฺตาริ วิปากาวิปากสาธารณานิฯ อวสาเน ปญฺจ ปญฺจ วิปากาเนว, ตานิ เหฎฺฐา วุตฺตนยาเนวฯ</p>


<p> มคฺคมูลเกปิ ทุมูลกํ วุตฺตนเยเนว เวทิตพฺพํฯ ฆฎนานิ ปเนตฺถ สตฺตปญฺญาสฯ เตสุ ปฐมานิ นว อินฺทฺริยฌานภาวํ อนามสิตฺวา สุทฺธิกมคฺควเสเนว วุตฺตานิฯ ตโต นว อินฺทฺริยภูตมคฺควเสน, ตโต นว ฌานภูตมคฺควเสน, ตโต นว อินฺทฺริยฌานภูตมคฺควเสน, ตโต ฉ อธิปติภูตมคฺควเสน, ตโต นว นิราธิปติมคฺคเหตุวเสน, ตโต ฉ สาธิปติมคฺคเหตุวเสน, ตตฺถ นวเกสุ ปญฺจ ปญฺจ ฉเกฺกสุ ตีณิ ตีณิ วิปากานิฯ เสสานิ สาธารณานิ, ตานิ เหฎฺฐา วุตฺตนยาเนวฯ</p>


<p> สมฺปยุตฺตมูลเก  ทุมูลกํ อุตฺตานตฺถเมวฯ เอตฺถ ปน เทฺวเยว ฆฎนานิฯ ตตฺถ เอกํ สาธารณวเสน, เอกํ วิปากวเสน วุตฺตํฯ</p>


<p> วิปฺปยุตฺตมูลเกปิ ทุมูลกํ อุตฺตานตฺถเมวฯ ฆฎนานิ ปเนตฺถ เตรสฯ ตตฺถ ปฐเม ติ กุสโล อพฺยากตสฺส, ตถา อกุสโล, อพฺยากโต ติณฺณนฺนมฺปิฯ เอตฺถ จ อิเม วิปฺปยุตฺตาทโย สหชาตาปิ โหนฺติ, ปจฺฉาชาตปุเรชาตาปิฯ ทุติเย ปุเรชาตสหชาตาว ตติเย เตเยว อธิปติวเสนฯ ตตฺถ กุสโล อพฺยากตสฺส ตถา อกุสโล, อพฺยากโต ปน อพฺยากตสฺส จ อารมฺมณาธิปติวเสน อกุสลสฺส จาติ เอวํ จตฺตาริฯ จตุเตฺถ ติ กุสลาทีนิ อพฺยากตสฺสฯ อินฺทฺริยานิ ปเนตฺถ รูปานิปิ อรูปานิปิฯ ปญฺจเม ปจฺจยา อรูปาว ฉเฎฺฐ วตฺถุวเสน รูปาว สตฺตเม กุสลาพฺยากตานํ วิปสฺสนาวเสน, อกุสลสฺส อสฺสาทนวเสน วตฺถุเมวฯ อฎฺฐเม ตเทวากุสลสฺส, นวเม จกฺขาทีนิ อพฺยากตสฺส, ทสเม กุสลาทโย จิตฺตสมุฎฺฐานานํ, เอกาทสเม ปฎิสนฺธิยํ วตฺถุ ขนฺธานํ, ทฺวาทสเม ปฎิสนฺธิยํ ขนฺธา กฎตฺตารูปานํ, เตรสเม ปฎิสนฺธิยํ ขนฺธา วตฺถุสฺสฯ</p>


<p> อตฺถิปจฺจยมูลเก  นฺติ อารมฺมณูปนิสฺสยวเสน อพฺยากตํ อกุสลสฺสฯ เสสํ ทุมูลเก อุตฺตานเมวฯ ฆฎนานิ ปเนตฺถ เอกูนติํสฯ เตสุ ปฐเม อรูปวตฺถารมฺมณมหาภูตอินฺทฺริยาหารานํ วเสน สหชาตปุเรชาตปจฺฉาชาตปจฺจยา ลพฺภนฺติฯ ทุติเย ปจฺฉาชาตกพฬีการาหารา น ลพฺภนฺติฯ ปฐมทุติยฆฎนาเนว อธิปตินา สทฺธิํ อุปริ ตติยจตุตฺถานิ กตานิฯ ปุน ปฐมเมว จตูหิ อาหาเรหิ สทฺธิํ ปญฺจมํ, รูปินฺทฺริเยหิ สทฺธิํ ฉฎฺฐํ, รูปารูปินฺทฺริเยหิ สทฺธิํ สตฺตมํ กตํฯ ทุติยเมว วา ปน อินฺทฺริเยหิ สทฺธิํ สตฺตมํ กตํฯ ปฐมทุติยาเนว วิปฺปยุตฺตปจฺจเยน สทฺธิํ อฎฺฐมนวมานิฯ เตสุ นวมํ อธิปตินา สทฺธิํ ทสมํ กตํฯ ตโต เอกาทสเม ปจฺจยวเสน วตฺถุ หายติฯ ทฺวาทสเม อรูปธมฺมาเยว ปจฺจยา, เตรสเม วตฺถารมฺมณา, จุทฺทสเม วตฺถุเมว, ปนฺนรสเม อารมฺมณเมว, โสฬสเม วตฺถุเมว อารมฺมณํ, สตฺตรสเม ปน ตเทว อารมฺมณาธิปติภาเวน, อฎฺฐารสเมปิ ตเทว อารมฺมณูปนิสฺสยวเสน, เอกูนวีสติเม จกฺขาทโยว ปจฺจยาฯ อิมานิ เอกูนวีสติ ปกิณฺณกฆฎนานิ นาม สหชาตํ อคฺคเหตฺวา วุตฺตานิฯ ตโต ปรานิ ทส สหชาตวเสน วุตฺตานิฯ</p>


<p> นตฺถิวิคตมูลเกสุ  อนนฺตรสมนนฺตรมูลเกสุ วิย อุปนิสฺสยาเสวนกมฺมวเสน ตีณิเยว ฆฎนานิ, อวิคตมูลกํ อตฺถิมูลกสทิสเมวาติฯ</p>


<p>ยานิ ปเนตานิ อิมสฺมิํ ปญฺหาวาเร ฆฎนานิ วุตฺตานิ, ตานิ สพฺพานิปิ ทุวิธานิเยว – ปกิณฺณกโต สหชาตโต จฯ ตตฺถ สเพฺพสมฺปิ อารมฺมณมูลกาทีนํ อาทิโต สหชาตํ อคฺคเหตฺวา วุตฺตานิ  นามฯ ตานิ อารมฺมณมูลเก ปญฺจปิ, อธิปติมูลเก ฉ, อนนฺตรมูลเก ตีณิปิ, ตถา สมนนฺตรมูลเก, นิสฺสยมูลเก ทส, อุปนิสฺสยมูลเก สตฺต, ปุเรชาตมูลเก สตฺต, ปจฺฉาชาตมูลเก เอกเมว, ตถา อาเสวนมูลเก, กมฺมมูลเก เทฺว, อาหารมูลเก เอกํ, อินฺทฺริยมูลเก จตฺตาริ, วิปฺปยุตฺตมูลเก นว, อตฺถิมูลเก เอกูนวีสติ, นตฺถิมูลเก ตีณิปิ, ตถาวิคตมูลเกฯ อวิคตมูลเก เอกูนวีสตีติ สพฺพานิปิ สตเญฺจว ตีณิ จ โหนฺติฯ สหชาตนิสฺสยภาเวน ปเนตานิ ปกิณฺณกานีติ วุตฺตานิฯ</p>


<p>ยานิ  ปน สหชาตํ ลพฺภนฺติ, ตานิ  นามาติ วุจฺจนฺติฯ ตานิ อารมฺมณมูลเก อนนฺตรสมนนฺตรปุเรชาตปจฺฉาชาตอาเสวนนตฺถิวิคตมูลเกสุ น ลพฺภนฺติฯ น หิ เต ปจฺจยา สหชาตานํ ปจฺจยา โหนฺติฯ ยถา จ สหชาตานํ น โหนฺติ, ตถา เหตุสหชาตอญฺญมญฺญวิปากฌานมคฺคสมฺปยุตฺตปจฺจยาฯ อสหชาตานนฺติ เหตุมูลเก สพฺพานิ จตุวีสติปิ ฆฎนานิ สหชาตฆฎนาเนวฯ ตถา อธิปติมูลเก จตุวีสติ, สหชาตมูลเก ทสปิ, อญฺญมญฺญมูลเก ฉปิ, นิสฺสยมูลเก ทส, กมฺมมูลเก นว, วิปากมูลเก ปญฺจปิ, อาหารมูลเก เตตฺติํส, อินฺทฺริยมูลเก ทฺวาสตฺตติ ฌานมูลเก ฉตฺติํสาปิ, มคฺคมูลเก สตฺตปญฺญาสมฺปิ, สมฺปยุตฺตมูลเก เทฺวปิ, วิปฺปยุตฺตมูลเก จตฺตาริ, อตฺถิมูลเก ทส, อวิคตมูลเก ทสาติ สพฺพานิปิ ตีณิ สตานิ ทฺวาทส จ โหนฺติฯ อิติ ปุริมานิ สตํ ตีณิ จ อิมานิ จ ทฺวาทสุตฺตรานิ ตีณิ สตานีติ สพฺพานิปิ ปญฺจทสาธิกานิ จตฺตาริ ฆฎนสตานิ ปญฺหาวาเร อาคตานิฯ เตสุ เย เย ปจฺจยธมฺมา นามวเสน น ปากฎา หุตฺวา ปญฺญายนฺติ, เตปิ เหตุมูลกาทีนํ นยานํ อาทิโต วิปากาวิปากสามญฺญโต วุเตฺตสุ ฆฎเนสุ ทเสฺสตพฺพาฯ ทฺวาทเสว หิ เหตู ฉ อารมฺมณา จตฺตาโร อธิปตโย จตฺตาโร อาหารา วีสติ อินฺทฺริยานิ สตฺต ฌานงฺคานิ ทฺวาทส มคฺคงฺคานีติ เอเต ปจฺจยธมฺมา นามฯ เตสุ เย เย ธมฺมา เอกเนฺตน กุสลา, เอกเนฺตเนว อกุสลา, เอกเนฺตน กุสลวิปากา, เอกเนฺตเนวากุสลวิปากา, เอกเนฺตเนว  วิปากา, เอกเนฺตเนว อวิปากา เต เต สาธุกํ สลฺลเกฺขตฺวา เย ตตฺถ วิปากา, เต วิปากฆฎเนสุ, เย อวิปากา, เต อวิปากฆฎเนสุ ยถาโยคํ โยเชตพฺพาติฯ</p>

</p>


<h3>ปจฺจนียุทฺธารวณฺณนา</h3>
<p> อิทานิ ปจฺจนียํ โหติฯ ตตฺถ ยถา ปฎิจฺจ วาราทีสุ ‘‘อกุสลํ ธมฺมํ ปฎิจฺจ อกุสโล ธโมฺม อุปฺปชฺชติ นเหตุปจฺจยา’’ติอาทินา นเยน ลพฺภมานา  ปญฺหา ลพฺภมานานํ ปจฺจยานํ วเสน สรูปโตว วิตฺถาริตาฯ เอวํ อวิตฺถาเรตฺวา เอเกน ลกฺขเณน สเงฺขปโต ปจฺจนียํ ทเสฺสตุํ ธมฺมสงฺคาหเกหิ ติอาทินา นเยน อนุโลมโต กุสลาทีนํ ปจฺจยา อุทฺธฎาฯ เต จ โข ปจฺจยา สมูหวเสน, โน เอเกกปจฺจยวเสเนว; ตสฺมา เย ยตฺถ สมูหโต ทสฺสิตา, เต วิภชิตฺวา เวทิตพฺพาฯ สเพฺพปิ หิ อิเม จตุวีสติ ปจฺจยา อฎฺฐสุ ปจฺจเยสุ สงฺคหํ คจฺฉนฺติฯ กตเรสุ อฎฺฐสุ? อารมฺมเณ, สหชาเต, อุปนิสฺสเย, ปุเรชาเต, ปจฺฉาชาเต, กเมฺม, อาหาเร, อินฺทฺริเยติฯ กถํ? ฐเปตฺวา หิ อิเม อฎฺฐ ปจฺจเย เสเสสุ โสฬสสุ เหตุปจฺจโย อญฺญมญฺญวิปากฌานมคฺคสมฺปยุตฺตปจฺจโยติ อิเม ฉ ปจฺจยา เอกเนฺตน สหชาตา หุตฺวา สหชาตานเญฺญว ปจฺจยภาวโต สหชาตปจฺจเย สงฺคหํ คจฺฉนฺติฯ อนนฺตรปจฺจโย สมนนฺตรอาเสวนนตฺถิวิคตปจฺจโยติ อิเม ปน ปญฺจ อุปฺปชฺชิตฺวา นิรุทฺธา อตฺตโน อนนฺตรํ อุปฺปชฺชมานานเญฺญว ปจฺจยภาวโต อนนฺตรูปนิสฺสยลกฺขเณน อุปนิสฺสเย สงฺคหํ คจฺฉนฺติฯ นิสฺสยปจฺจโย สหชาตปุเรชาตเภทโต ทุวิโธฯ ตตฺถ สหชาตนิสฺสโย สหชาตานเญฺญว นิสฺสยปจฺจยภาวโต สหชาตปจฺจเย สงฺคหํ คจฺฉติ, ปุเรชาตนิสฺสโย ปุเรชาตปจฺจเย สงฺคหํ คจฺฉติฯ</p>


<p>อธิปติปจฺจโยปิ สหชาตาธิปติอารมฺมณาธิปติวเสน ทุวิโธฯ ตตฺถ สหชาตาธิปติ สหชาตานํเยว อธิปติปจฺจยภาวโต สหชาตปจฺจเย สงฺคหํ คจฺฉติฯ อารมฺมณาธิปติ อารมฺมณูปนิสฺสโย  โหติเยวาติ อารมฺมณูปนิสฺสยลกฺขเณน อุปนิสฺสยปจฺจเย สงฺคหํ คจฺฉติฯ วิปฺปยุตฺตปจฺจโย สหชาตปุเรชาตปจฺฉาชาตเภทโต ติวิโธฯ ตตฺถ สหชาตวิปฺปยุโตฺต สหชาตานเญฺญว วิปฺปยุตฺตปจฺจยภาวโต สหชาตปจฺจเย สงฺคหํ คจฺฉติฯ ปุเรชาตวิปฺปยุโตฺต ปุเร อุปฺปชฺชิตฺวา ปจฺฉา อุปฺปชฺชมานานํ ปจฺจยภาวโต ปุเรชาเต สงฺคหิโตฯ ปจฺฉาชาตวิปฺปยุโตฺต ปจฺฉา อุปฺปชฺชิตฺวา ปุเร อุปฺปนฺนานํ อุปตฺถมฺภนวเสน ปจฺจยภาวโต ปจฺฉาชาตปจฺจเย สงฺคหํ คจฺฉติฯ อตฺถิปจฺจยอวิคตปจฺจยา สหชาตปุเรชาตปจฺฉาชาตอาหารินฺทฺริยานเญฺจว อตฺถิอวิคเตสุ จ เอเกกสฺส วเสน ฉหิ เภเทหิ ฐิตาฯ ตตฺถ สหชาตอตฺถิอวิคตา สหชาตานเญฺญว อตฺถิอวิคตปจฺจยภาวโตฯ สหชาตปจฺจเย  สงฺคหํ คจฺฉนฺติฯ ปุเรชาตา ปุเร อุปฺปชฺชิตฺวา ปจฺฉา อุปฺปชฺชมานานํ ปจฺจยภาวโต ปุเรชาตปจฺจเย สงฺคหํ คจฺฉนฺติฯ ปจฺฉาชาตา ปจฺฉา อุปฺปชฺชิตฺวา ปุเร อุปฺปนฺนานํ อุปตฺถมฺภนวเสน ปจฺจยภาวโต ปจฺฉาชาตปจฺจเย สงฺคหํ คจฺฉนฺติฯ อาหารภูตา กพฬีการาหารปจฺจเย สงฺคหํ คจฺฉนฺติฯ อินฺทฺริยภูตา รูปชีวิตินฺทฺริยปจฺจเย สงฺคหํ คจฺฉนฺตีติ เอวํ อิเม โสฬส ปจฺจยา อิเมสุ อฎฺฐสุ ปจฺจเยสุ สงฺคหํ คจฺฉนฺตีติ เวทิตพฺพาฯ</p>


<p>อิเมสมฺปิ ปน อฎฺฐนฺนํ ปจฺจยานํ อญฺญมญฺญํ สงฺคโห อตฺถิเยวฯ อาทิโต นิทฺทิโฎฺฐ หิ อารมฺมณปจฺจโย อธิปติอนธิปติเภเทน ทุวิโธฯ ตตฺถ อธิปติภูโต อารมฺมณูปนิสฺสยลกฺขเณน อุปนิสฺสเย สงฺคหํ คจฺฉติฯ อนธิปติภูโต สุโทฺธ อารมฺมณปจฺจโยวฯ กมฺมปจฺจโยปิ สหชาตนานากฺขณิกวเสน ทุวิโธฯ ตตฺถ สหชาตกมฺมํ อตฺตนา สหชาตานเญฺญว กมฺมปจฺจยภาวโต สหชาเตเยว สงฺคหํ คจฺฉติฯ นานากฺขณิกกมฺมํ พลวทุพฺพลวเสน ทุวิธํฯ ตตฺถ พลวกมฺมํ วิปากธมฺมานํ อุปนิสฺสโยว หุตฺวา ปจฺจโย โหตีติ อุปนิสฺสเย สงฺคหํ คจฺฉติฯ พลวมฺปิ ปน รูปานํ ทุพฺพลญฺจ อรูปานํ นานากฺขณิกกมฺมปจฺจเยเนว ปจฺจโยฯ อาหารปจฺจโยปิ รูปารูปโต ทุวิโธฯ ตตฺถ อรูปาหาโร อตฺตนา สหชาตานเญฺญว ปจฺจโย โหตีติ สหชาตปจฺจเย สงฺคหํ คจฺฉติฯ รูปาหาโร สหชาตปุเรชาตปจฺฉาชาตานํ ปจฺจโย น โหติฯ อตฺตโน ปน อุปฺปาทกฺขณํ อติกฺกมิตฺวา ฐิติปฺปโตฺต อาหารปจฺจยตํ สาเธตีติ อาหารปจฺจโยว โหติฯ อินฺทฺริยปจฺจโยปิ รูปารูปโต ทุวิโธฯ ตตฺถ อรูปินฺทฺริยปจฺจโย อตฺตนา สหชาตานเญฺญว อินฺทฺริยปจฺจยตํ สาเธตีติ สหชาเตเยว สงฺคหํ คจฺฉติฯ รูปินฺทฺริยปจฺจโย ปน อชฺฌตฺตพหิทฺธาเภทโต ทุวิโธฯ ตตฺถ อชฺฌตฺตํ อินฺทฺริยปจฺจโย ปุเร อุปฺปชฺชิตฺวา ปจฺฉา อุปฺปชฺชมานานํ  สสมฺปยุตฺตธมฺมานํ จกฺขุวิญฺญาณาทีนํ อินฺทฺริยปจฺจโย โหตีติ ปุเรชาเตเยว สงฺคหํ คจฺฉติฯ พาหิโร อินฺทฺริยปจฺจโย นาม รูปชีวิตินฺทฺริยํ, ตํ สหชาตานํ ปจฺจโย โหนฺตมฺปิ อนุปาลนมตฺตวเสเนว โหติ, น ชนกวเสนาติ อินฺทฺริยปจฺจโยว โหติฯ เอวํ อิเม อฎฺฐ ปจฺจยา อญฺญมญฺญมฺปิ สงฺคหํ คจฺฉนฺตีติ เวทิตพฺพาฯ อยํ ตาว อฎฺฐสุ ปจฺจเยสุ อวเสสานํ โสฬสนฺนเญฺจว เตสํเยว จ อฎฺฐนฺนํ อญฺญมญฺญวเสน สงฺคหนโยฯ</p>


<p>อิทานิ  อิเมสํ อฎฺฐนฺนํ ปจฺจยานํ เอเกกสฺมิํ จตุวีสติยาปิ ปจฺจเยสุ เย เย สงฺคหํ คจฺฉนฺติ, เต เต เวทิตพฺพาฯ ตตฺถ อฎฺฐนฺนํ ตาว สพฺพปฐเม อารมฺมณปจฺจเย อารมฺมณปจฺจโยว สงฺคหํ คจฺฉติ, น เสสา เตวีสติฯ ทุติเย สหชาตปจฺจเย เหตุปจฺจโย สหชาตาธิปติปจฺจโย สหชาตปจฺจโย อญฺญมญฺญปจฺจโย สหชาตนิสฺสยปจฺจโย สหชาตกมฺมปจฺจโย วิปากปจฺจโย สหชาตอาหารปจฺจโย สหชาตอินฺทฺริยปจฺจโย ฌานปจฺจโย มคฺคปจฺจโย สมฺปยุตฺตปจฺจโย สหชาตวิปฺปยุตฺตปจฺจโย สหชาตตฺถิปจฺจโย สหชาตาวิคตปจฺจโยติ อิเม ปนฺนรส ปจฺจยา สงฺคหํ คจฺฉนฺติฯ ตติเย อุปนิสฺสยปจฺจเย อธิปติภูโต อารมฺมณปจฺจโย อารมฺมณภูโต อธิปติปจฺจโย อนนฺตรสมนนฺตรอุปนิสฺสยอาเสวนปจฺจยา นานากฺขณิโก พลวกมฺมปจฺจโย นตฺถิปจฺจโย วิคตปจฺจโยติ อิเม นว ปจฺจยา สงฺคหํ คจฺฉนฺติฯ จตุเตฺถ ปุเรชาตปจฺจเย ปุเรชาตนิสฺสยปจฺจโย ปุเรชาตปจฺจโย ปุเรชาตินฺทฺริยปจฺจโย ปุเรชาตวิปฺปยุตฺตปจฺจโย ปุเรชาตตฺถิปจฺจโย ปุเรชาตาวิคตปจฺจโยติ อิเม ฉ ปจฺจยา สงฺคหํ คจฺฉนฺติฯ ปญฺจเม ปจฺฉาชาตปจฺจเย ปจฺฉาชาตปจฺจโย ปจฺฉาชาตวิปฺปยุตฺตปจฺจโย ปจฺฉาชาตตฺถิปจฺจโย ปจฺฉาชาตาวิคตปจฺจโยติ อิเม จตฺตาโร ปจฺจยา สงฺคหํ คจฺฉนฺติฯ ฉเฎฺฐ กมฺมปจฺจเย นานากฺขณิกกมฺมปจฺจโยว สงฺคหิโตฯ สตฺตเม อาหารปจฺจเย กพฬีการาหารวเสเนว อาหารปจฺจโย อาหารตฺถิปจฺจโย อาหาราวิคตปจฺจโยติ อิเม ตโย ปจฺจยา สงฺคหิตาฯ อฎฺฐเม อินฺทฺริยปจฺจเย รูปชีวิตินฺทฺริยปจฺจโย อินฺทฺริยตฺถิปจฺจโย อินฺทฺริยาวิคตปจฺจโยติ อิเม ตโย ปจฺจยา สงฺคหํ คจฺฉนฺติฯ เอวํ อิเมสํ อฎฺฐนฺนํ ปจฺจยานํ เอเกกสฺมิํ อิเม จิเม จ ปจฺจยา สงฺคหํ คตาติ ญตฺวา เย ยตฺถ สงฺคหํ คตา, เต ตสฺส คณเนน คหิตาว โหนฺตีติ เวทิตพฺพาฯ</p>


<p>เอวํ สพฺพปจฺจยสงฺคาหกานํ อิเมสํ อฎฺฐนฺนํ ปจฺจยานํ วเสน เอกูนปญฺญาสาย ปเญฺหสุ อิมสฺมิํ ปจฺจนีเย ‘‘กุสโล ธโมฺม กุสลสฺส ธมฺมสฺส อารมฺมณปจฺจเยน ปจฺจโย’’ติอาทโย อิเม  ปนฺนรส ปญฺหา อุทฺธริตฺวา วิสฺสชฺชิตาฯ ตตฺถ กุสโล กุสลสฺส, กุสโล อกุสลสฺส, กุสโล อพฺยากตสฺส, กุสโล กุสลาพฺยากตสฺสาติ กุสลาทิกา จตฺตาโร ปญฺหา; ตถา อกุสลาทิกา; อพฺยากโต ปน อพฺยากตสฺส, อพฺยากโต  กุสลสฺส, อพฺยากโต อกุสลสฺสาติ อพฺยากตาทิกา ตโย; กุสโล จ อพฺยากโต จ กุสลสฺส; ตถา อพฺยากตสฺส; อกุสโล จ อพฺยากโต จ อกุสลสฺส; ตถา อพฺยากตสฺสาติ ทุมูลเกกาวสานา จตฺตาโร โหนฺติฯ เตสุ ปฐเม ปเญฺห เยหิ ภวิตพฺพํ, เต สเพฺพ สงฺคเหตฺวา ตโย ปจฺจยา วุตฺตาฯ ทุติเย เทฺว, ตติเย ปญฺจ, จตุเตฺถ เอโกว ปญฺจเม ตโย, ฉเฎฺฐ เทฺว, สตฺตเม ปญฺจ, อฎฺฐเม เอโกว นวเม สตฺต, ทสเม ตโย, เอกาทสเม ตโย, ทฺวาทสเม เทฺว, เตรสเม จตฺตาโร, จุทฺทสเม เทฺว, ปนฺนรสเมปิ จตฺตาโรวฯ เต ‘‘สหชาตปจฺจเยนา’’ติ อวตฺวา ‘‘สหชาตํ ปจฺฉาชาต’’นฺติ วุตฺตาฯ ตตฺถ การณํ ปรโต วกฺขามฯ</p>


<p>สมาสโต ปเนตฺถ เอโก เทฺว ตโย จตฺตาโร ปญฺจ สตฺตาติ ฉเฬว ปจฺจยปริเจฺฉทา โหนฺติฯ อยํ ปญฺหาวารสฺส ปจฺจนีเย อุกฺกฎฺฐวเสน ปญฺหาปริเจฺฉโท เจว เต เต ปจฺจเย สงฺคเหตฺวา ทสฺสิตปจฺจยปริเจฺฉโท จฯ ‘‘น เหตุปจฺจโย’’ติอาทีสุ หิ จตุวีสติยาปิ ปจฺจยปจฺจนีเยสุ เอกปจฺจนีเยปิ อิโต อุทฺธํ ปญฺหา วา ปจฺจยา วา น ลพฺภนฺติ, เหฎฺฐา ลพฺภนฺติฯ ตสฺมา เยสุ ปเญฺหสุ ‘‘กุสโล ธโมฺม กุสลสฺส จ อพฺยากตสฺส จ ธมฺมสฺส สหชาตปจฺจเยน ปจฺจโย’’ติ เอวํ เอโกว ปจฺจโย อาคโต, ตสฺมิํ ปจฺจเย ปฎิกฺขิเตฺต เต ปญฺหา ปริหายนฺติฯ ยสฺมิํ ปน ปเญฺห ‘‘กุสโล ธโมฺม อกุสลสฺส ธมฺมสฺส อารมฺมณปจฺจเยน ปจฺจโย อุปนิสฺสยปจฺจเยน ปจฺจโย’’ติ เอวํ เทฺว ปจฺจยา อาคตาฯ ตตฺถ นารมฺมณปจฺจยาติ เอวํ เอกสฺมิํ ปจฺจเย ปฎิกฺขิเตฺตปิ อิตรสฺส ปจฺจยสฺส วเสน โส ปโญฺห ลพฺภเตวฯ เตสุ ปน ทฺวีสุปิ ปจฺจเยสุ ปฎิกฺขิเตฺตสุ โส วาโร ปจฺฉิชฺชติฯ เอวเมว เยสุ ปเญฺหสุ ตโย จตฺตาโร ปญฺจ สตฺต วา ลพฺภนฺติ, เตสุ ฐเปตฺวา ปฎิกฺขิเตฺต ปจฺจเย อวเสสานํ วเสน เต ปญฺหา ลพฺภนฺติเยวฯ สเพฺพสุ ปน ปจฺจเยสุ ปฎิกฺขิเตฺตสุ สเพฺพปิ เต วารา ปจฺฉิชฺชนฺตีติ อิทเมว เจตฺถ ลกฺขณํฯ อิมินา ลกฺขเณน อาทิโต ปฎฺฐาย เตสุ เตสุ ปเญฺหสุ สงฺขิปิตฺวา วุตฺตปจฺจยานํ ปเภโท จ ตสฺมิํ ตสฺมิํ ปจฺจนีเย เตสํ เตสํ ปญฺหานํ ปริหานิ จ เวทิตพฺพาฯ</p>


<p>ตตฺรายํ  วิตฺถารกถา – ปฐมปเญฺห ตาว ตีหิ ปจฺจเยหิ เอกูนวีสติ ปจฺจยา ทสฺสิตาฯ กถํ? กุสโล หิ กุสลสฺส ปุเรชาตปจฺฉาชาตวิปากวิปฺปยุเตฺตเหว ปจฺจโย น โหติ , เสเสหิ วีสติยา โหติ, เตสุ อารมฺมณปจฺจโย เอโกว สหชาเต ปน สพฺพสงฺคาหิกวเสน ปนฺนรส ปจฺจยา สงฺคหํ คจฺฉนฺตีติ วุตฺตาฯ เตสุ เหตุปจฺจเย ปฎิกฺขิเตฺต จุทฺทส โหนฺติฯ กุสโล ปน กุสลสฺส เนว วิปากปจฺจโย น, วิปฺปยุตฺตปจฺจโยติ เต เทฺว อปเนตฺวา เสเส ทฺวาทส สนฺธาย สหชาตปจฺจเยน ปจฺจโยติ วุตฺตํฯ อุปนิสฺสยปจฺจเยปิ สพฺพสงฺคาหิกวเสน นว ปจฺจยา สงฺคหํ คจฺฉนฺตีติ วุตฺตาฯ เตสุ อธิปติภูโต อารมฺมณปจฺจโย อารมฺมณภูโต จ อธิปติปจฺจโย อารมฺมณูปนิสฺสยวเสน อุปนิสฺสยเมว อนุปวิโฎฺฐฯ กุสโล ปน กุสลสฺส นานากฺขณิกกมฺมปจฺจโย น โหตีติ ตํ อปเนตฺวา เสเส ฉ สนฺธาย อุปนิสฺสยปจฺจเยน ปจฺจโยติ วุตฺตํฯ เอวํ ปฐมปเญฺห ตีหิ ปจฺจเยหิ เอกูนวีสติปจฺจยา ทสฺสิตาติ เวทิตพฺพาฯ เตสุ อิมสฺมิํ เหตุปจฺจนีเย ‘‘กุสโล ธโมฺม กุสลสฺส ธมฺมสฺส นเหตุปจฺจเยน ปจฺจโยติ ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ปจฺจเวกฺขติ, ปุเพฺพ สุจิณฺณานิ ปจฺจเวกฺขตี’’ติ เอวมาทินา อารมฺมณปจฺจยาทีสุ วุตฺตนเยเนว อุทฺธริตฺวา ปาฬิ ทเสฺสตพฺพาฯ</p>


<p>อารมฺมณปจฺจเย ปน ปฎิกฺขิเตฺต ตสฺส วิตฺถารํ อปเนตฺวา เหตุปจฺจยวิตฺถารํ ปกฺขิปิตฺวา สาเยว ปาฬิ ทเสฺสตพฺพา, เสสปจฺจยปฎิเกฺขเปสุปิ เอเสว นโยฯ ตสฺมิํ ปน ปจฺจเย ปฎิกฺขิเตฺต เย วารา ปริหายนฺติ, เต ปรโต วกฺขามฯ</p>


<p>ทุติยปเญฺห ปน ทฺวีหิ ปจฺจเยหิ ตโย ปจฺจยา ทสฺสิตาฯ กถํ? กุสโล หิ อกุสลสฺส อนนฺตราทิวเสน ปจฺจโย น โหติฯ ตสฺมา เต อปเนตฺวา อารมฺมณูปนิสฺสยวเสน สงฺคหิตํ อารมฺมณาธิปติเญฺจว ปกตูปนิสฺสยญฺจ สนฺธาย อุปนิสฺสยปจฺจเยน ปจฺจโยติ วุตฺตํฯ ตสฺมา สุโทฺธ อารมฺมณปจฺจโย อารมฺมณาธิปติวเสน อธิปติปจฺจโย อุปนิสฺสยปจฺจโยติ ทุติยปเญฺห ทฺวีหิ ปจฺจเยหิ อิเม ตโย ปจฺจยา ทสฺสิตาติ เวทิตพฺพาฯ</p>


<p>ตติยปเญฺห  ปน ปญฺจหิ ปจฺจเยหิ อฎฺฐารส ปจฺจยา ทสฺสิตาฯ กถํ? กุสโล หิ อพฺยากตสฺส อญฺญมญฺญปุเรชาตาเสวนวิปากสมฺปยุเตฺตหิเยว ปจฺจโย น โหติ, เสเสหิ เอกูนวีสติยา โหติฯ เตสุ อารมฺมณปจฺจโย เอโกฯ ยสฺมา ปน กุสโล อพฺยากตสฺส อญฺญมญฺญวิปากสมฺปยุตฺตวเสน ปจฺจโย น โหติ, เหตุปจฺจโย ปฎิกฺขิโตฺต, กมฺมปจฺจโย วิสุํ คหิโต, ตสฺมา อิเม ปญฺจ อปเนตฺวา สหชาเตน ทส ปจฺจยา ทสฺสิตาฯ อุปนิสฺสเยน เหฎฺฐา  วุเตฺตสุ ฉสุ ฐเปตฺวา อาเสวนํ เสสา ปญฺจฯ ปจฺฉาชาโต เอโกว ตถา สหชาตนานากฺขณิกวเสน ทุวิโธปิ กมฺมปจฺจโยติ เอวํ ตติยปเญฺห ปญฺจหิ ปจฺจเยหิ อิเม อฎฺฐารส ปจฺจยา ทสฺสิตาติ เวทิตพฺพาฯ</p>


<p>จตุตฺถปเญฺห ปน เอเกน ปจฺจเยน ทสฯ กถํ? กุสโล หิ กุสลาพฺยากตสฺส สหชาเต วุเตฺตสุ ปนฺนรสสุ อญฺญมญฺญวิปากสมฺปยุตฺตวิปฺปยุเตฺตหิ ปจฺจโย น โหติ, เหตุปจฺจโย ปฎิกฺขิโตฺตฯ อิติ อิเม ปญฺจ อปเนตฺวา เสสา ทส ปจฺจยา เอตฺถ เอเกน ปจฺจเยน ทสฺสิตาติ เวทิตพฺพาฯ</p>


<p> ยถา จ อิเมสุ กุสลาทิเกสุ จตูสุ, ตถา อกุสลาทิเกสุปิ จตูสุ ปเญฺหสุ เตหิ เตหิ ปจฺจเยหิ เต เตเยว ปจฺจยา ทสฺสิตาติ เวทิตพฺพาฯ</p>


<p> ตโต ปรานํ อพฺยากตาทีนํ ติณฺณํ ปญฺหานํ ปฐมปเญฺห สตฺตหิ ปจฺจเยหิ เตวีสติ ปจฺจยา ทสฺสิตาฯ กถํ? อพฺยากโต หิ อพฺยากตสฺส จตุวีสติยาปิ ปจฺจเยหิ ปจฺจโย โหติฯ เหตุปจฺจเย ปน ปฎิกฺขิเตฺต เตวีสติ โหนฺติฯ เตสุ อารมฺมณปจฺจโย เอโกวฯ ยสฺมา ปเนตฺถ อสหชาตานมฺปิ สงฺคหณตฺถํ อาหารินฺทฺริยปจฺจยา วิสุํ คหิตาฯ ตสฺมา อิเม ตโย อปเนตฺวา สหชาเตน ทฺวาทส ปจฺจยา ทสฺสิตาฯ อุปนิสฺสเยน เหฎฺฐา วุตฺตา ฉ, ปุเรชาโต เอโกว ตถา ปจฺฉาชาตอาหารินฺทฺริยปจฺจยาติ เอวเมตฺถ สตฺตหิ ปจฺจเยหิ อิเม เตวีสติ ปจฺจยา ทสฺสิตาติ เวทิตพฺพาฯ ทุติเย ตีหิ ปจฺจเยหิ ทฺวาทส ทสฺสิตาฯ กถํ? อารมฺมณปจฺจโย เอโก, อุปนิสฺสเยน ปน อารมฺมณูปนิสฺสยวเสน อารมฺมณาธิปติอนนฺตรสมนนฺตรนตฺถิวิคตอุปนิสฺสยปจฺจโยติ ฉ  ทสฺสิตาฯ ปุเรชาเตน ปุเรชาตนิสฺสยวิปฺปยุตฺตอตฺถิอวิคตา ปญฺจาติ เอวเมตฺถ ตีหิ ปจฺจเยหิ อิเม ทฺวาทส ปจฺจยา ทสฺสิตาติ เวทิตพฺพาฯ ตติเยปิ เอเสว นโยฯ</p>


<p> ตโต ปรานํ ทุกมูลกานํ จตุนฺนํ ปญฺหานํ ปฐมปเญฺห ‘‘สหชาตปจฺจเยน ปุเรชาตปจฺจเยนา’’ติ อวตฺวา ‘‘สหชาตํ ปุเรชาต’’นฺติ วุเตฺตหิ ทฺวีหิ นิสฺสยอตฺถิอวิคตวเสน ตโย ปจฺจยา ทสฺสิตาฯ กุสลา หิ ขนฺธา วตฺถุนา สทฺธิํ เอกโต กุสลสฺส ปจฺจยภาวํ สาธยมานา กิญฺจาปิ สหชาตา, สหชาตปจฺจยา ปน น โหนฺติ วตฺถุมิสฺสกตฺตา ฯ ตสฺมา เตสํ สหชาตานํ นิสฺสยอตฺถิอวิคตานํ วเสน สหชาตนฺติ วุตฺตํฯ วตฺถุมฺหิปิ เอเสว นโยฯ ตมฺปิ หิ กิญฺจาปิ ปุเรชาตํ, ขนฺธมิสฺสกตฺตา ปน ปุเรชาตปจฺจโย น โหติฯ เกวลํ ปุเรชาตานํ นิสฺสยาทีนํ วเสน ปุเรชาตนฺติ วุตฺตํฯ</p>


<p>ทุติยปเญฺห ‘‘สหชาตํ ปจฺฉาชาตํ อาหารํ อินฺทฺริย’’นฺติ วุเตฺตหิ จตูหิปิ สหชาตนิสฺสยอตฺถิอวิคตวเสน จตฺตาโร ปจฺจยา ทสฺสิตาฯ อิมสฺมิญฺหิ วาเร สหชาตปจฺจโย ลพฺภติ, ปจฺฉาชาตปจฺจยาทโย น ลพฺภนฺติฯ ปจฺฉาชาตานํ ปน อาหารินฺทฺริยสงฺขาตานญฺจ อตฺถิอวิคตานํ วเสเนตํ วุตฺตํฯ กุสลา หิ ขนฺธา อพฺยากตา จ มหาภูตา อุปาทารูปานํ สหชาตปจฺจเยน นิสฺสยปจฺจเยน อตฺถิอวิคตปจฺจเยหีติ จตุธา ปจฺจยา โหนฺติฯ ปจฺฉาชาตา ปน กุสลา เตหิเยว ภูเตหิ สทฺธิํ เตสเญฺญว อุปาทารูปานํ อตฺถิอวิคตวเสน ปจฺจโยฯ กพฬีการาหาโรปิ ปจฺฉาชาเตหิ กุสเลหิ สทฺธิํ ปุเรชาตสฺส กายสฺส อตฺถิอวิคตวเสเนว ปจฺจโยฯ รูปชีวิตินฺทฺริยมฺปิ ปจฺฉาชาเตหิ กุสเลหิ สทฺธิํ กฎตฺตารูปานํ อตฺถิอวิคตปจฺจเยเนว ปจฺจโยฯ อิติ อิมํ จตุธา ปจฺจยภาวํ สนฺธาย ‘‘สหชาตํ ปจฺฉาชาตํ, อาหารํ อินฺทฺริย’’นฺติ อิทํ วุตฺตํฯ ปจฺฉาชาตาหารินฺทฺริยปจฺจยา ปเนตฺถ น ลพฺภนฺติเยวฯ ปรโต อกุสลมิสฺสกปญฺหาทฺวเยปิ เอเสว นโยติฯ เอวเมตฺถ เตสุ เตสุ ปเญฺหสุ สงฺขิปิตฺวา วุตฺตปจฺจยานํ ปเภโท เวทิตโพฺพฯ ตสฺมิํ ตสฺมิํ ปน ปจฺจเย เตสํ เตสํ ปญฺหานํ ปริหานาปริหานิํ ปรโต อาวิกริสฺสามาติฯ</p>

</p>


<h3>ปจฺจนียคณนวณฺณนา</h3>
<p> อิทานิ  เอเต ‘‘กุสโล ธโมฺม กุสลสฺส ธมฺมสฺสา’’ติอาทโย อนุโลมวเสน ปนฺนรส วารา ทสฺสิตาฯ ยสฺมา ปจฺจนีเยปิ เอเตเยว, น อิโต อุทฺธํ; เหฎฺฐา ปน โหนฺติ, ตสฺมา ยสฺส ยสฺส ปจฺจยสฺส ปจฺจนีเย เย เย วารา ลพฺภนฺติ, เต เต อาทิโต ปฎฺฐาย คณนวเสน ทเสฺสตุํ ติอาทิ อารทฺธํฯ</p>


<p>ตตฺถ  สเพฺพสมฺปิ ยถาทสฺสิตานํ ปจฺจยานํ วเสน ปนฺนรส ลพฺภนฺติฯ  สหชาเต  เหตุปจฺจโย ปวิสติฯ ตสฺมิํ ตสฺมิํ วาเร สุโทฺธ อารมฺมณปจฺจโย ปริหายติ, เสสปจฺจยวเสน เต วารา วิสฺสชฺชนํ ลภนฺติฯ ยถา จ นารมฺมเณ, เอวํ เสเสสุปิฯ สหชาเต เหตุปจฺจโย ปวิสติฯ ตสฺมิํ ตสฺมิญฺจ วาเร นอุปนิสฺสเย นอนนฺตเรติ เอวํ ปจฺจนียโต ฐิตา ปจฺจยา ปริหายนฺติ, อวเสสปจฺจยวเสน เต เต วารา วิสฺสชฺชนํ ลภนฺติฯ  ปน ‘‘กุสโล ธโมฺม กุสลสฺส จ อพฺยากตสฺส จ, อกุสโล ธโมฺม อกุสลสฺส จ อพฺยากตสฺส จ, กุสโล จ อพฺยากโต จ ธมฺมา กุสลสฺส, อกุสโล จ อพฺยากโต จ ธมฺมา อกุสลสฺสาติ อิเม จตฺตาโร วารา ปริหายนฺติฯ เอเตสญฺหิ จตุนฺนํ ปุริเมสุ ทฺวีสุ สหชาตปจฺจเยน ปจฺจโยติ เอกาทสนฺนํ ปจฺจยานํ วเสน เอโกว ปจฺจยสงฺคโห วุโตฺตฯ เต ตสฺมิํ ปฎิกฺขิเตฺต อเญฺญนากาเรน วิสฺสชฺชนํ น ลภนฺติฯ ปจฺฉิเมสุ ทฺวีสุ นิสฺสยอตฺถิอวิคตปจฺจเย สนฺธาย ‘‘สหชาตํ ปุเรชาต’’นฺติ วุตฺตํฯ เต สหชาเต ปฎิกฺขิเตฺต อวเสสานํ เหตุอาทีนญฺจ ปุเรชาตานเญฺจว นิสฺสยอตฺถิอวิคตานํ วเสน วิสฺสชฺชนํ น ลภนฺติ, ตสฺมา อิเม จตฺตาโรปิ วารา ปริหายนฺติฯ อวเสสานํ วเสน ‘‘เอกาทสา’’ติ วุตฺตํฯ</p>


<p>ตตฺถ สิยา – ยถา เหตุมฺหิ ปฎิกฺขิเตฺต เสสานํ อธิปติอาทีนํ วเสน เต วารา ลทฺธา, เอวํ สหชาเต ปฎิกฺขิเตฺต อวเสสานํ เหตุอาทีนํ วเสน กสฺมา น ลพฺภนฺตีติ? นิปฺปเทสตฺตาฯ เหตุอาทโย หิ สหชาตานํ เอกเทสมตฺตโต สปฺปเทสา, ตสฺมา เตสุ ปฎิกฺขิเตฺตสุ อเญฺญสํ วเสน เต วารา ลพฺภนฺติฯ สหชาโต ปน นิปฺปเทโส สเพฺพปิ เหตุอาทโย คณฺหาติ, ตสฺมา ตสฺมิํ ปฎิกฺขิเตฺต สเพฺพปิ เต ปฎิกฺขิตฺตา โหนฺติฯ น หิ อสหชาตา เหตุปจฺจยาทโย นาม อตฺถิ ฯ อิติ สหชาตสฺส นิปฺปเทสตฺตา ตสฺมิํ ปฎิกฺขิเตฺต สเพฺพปิ เต อุโภปิ วารา น ลพฺภนฺติฯ ‘‘สหชาตํ ปุเรชาต’’นฺติ วิสฺสชฺชิตวาเรสุ ปน กิญฺจาปิ สหชาตปจฺจโยเยว นตฺถิ, ยสฺมา ปเนตฺถ สหชาตาว อรูปกฺขนฺธา นิสฺสยอตฺถิอวิคตวเสน ปจฺจยา, สหชาเต จ ปฎิกฺขิเตฺต เอกเนฺตน สหชาตนิสฺสยอตฺถิอวิคตา ปฎิกฺขิตฺตา โหนฺติ, ตสฺมา ตสฺส ปฎิกฺขิตฺตตฺตา เตปิ วารา น ลพฺภนฺตีติ เอวํ สพฺพถาเปตฺถ อิเม จตฺตาโร วารา ปริหายนฺติฯ อวเสสานเญฺญว วเสน เอกาทสาติ วุตฺตํฯ</p>


<p>ปิ เตเยว วารา ปริหายนฺติฯ กสฺมา? สหชาตคติกตฺตาฯ ยเถว หิ อรูปธมฺมภูโต สหชาตปจฺจโย นิปฺปเทเสน จตฺตาโร อรูปกฺขเนฺธ คณฺหาติ, ตถา อญฺญมญฺญนิสฺสยสมฺปยุตฺตาปีติ สหชาตคติกตฺตา เอเตสุปิ ปฎิกฺขิเตฺตสุ เต วารา  น ลพฺภนฺตีติ เวทิตพฺพาฯ เตน วุตฺตํ ติฯ</p>


<p>ตตฺถ สิยา – กิญฺจาปิ อิเม อวิเสเสน กุสลาทิเภทานํ จตุนฺนํ ขนฺธานํ สงฺคาหกตฺตา สหชาตคติกา, กุสโล ปน กุสลาพฺยากตสฺส ฐเปตฺวา สหชาตปจฺจยํ อญฺญถา ปจฺจโยว น โหติ, ตสฺมา ตสฺมิํ ปฎิกฺขิเตฺต โส วาโร ปริหายตุฯ กุสโล ปน กุสลาพฺยากตานํ เนว อญฺญมญฺญปจฺจโย โหติ, ตสฺมิํ ปฎิกฺขิเตฺต โส วาโร กสฺมา ปริหายตีติ? อญฺญมญฺญปจฺจยธมฺมวเสน ปวตฺติสพฺภาวโตฯ ยเถว หิ กุสลาพฺยากตา กุสลสฺส สหชาตปจฺจโยว น โหนฺติฯ สหชาตธมฺมวเสน ปน นิสฺสยปจฺจยาทีหิ ปวตฺติสพฺภาวโต ตสฺมิํ ปฎิกฺขิเตฺต โส วาโร ปริหายติ, เอวมิธาปิ อญฺญมญฺญปจฺจยธมฺมวเสน สหชาตาทีหิ ปวตฺติสพฺภาวโต ตสฺมิํ ปฎิกฺขิเตฺต โส วาโร ปริหายติฯ ติ ปทสฺส หิ อยมโตฺถ – เย ธมฺมา อญฺญมญฺญปจฺจยสงฺคหํ คตา, น เตหิ ปจฺจโยฯ กุสโล จ กุสลาพฺยากตานํ สหชาตาทิวเสน ปจฺจโย โหโนฺต อญฺญมญฺญปจฺจยธเมฺมเหว ปจฺจโย โหติ, ตสฺมา ตสฺมิํ ปฎิกฺขิเตฺต โส วาโร ปริหายติฯ ยถา จ โส วาโร, ตถา เสสาปิ ตโยติ จตฺตาโรปิ เต วารา ปริหายนฺติฯ</p>


<p>  ติ เอตฺถาปิ ยสฺมา เตสํ วารานํ เอเกเนฺตน สหชาตปจฺจยธมฺมาว นิสฺสยภูตา, ตสฺมา นิสฺสเย ปฎิกฺขิเตฺต ปริหายนฺติฯ ติ สหชาตํ ปุเรชาตนฺติ วุตฺตวิสฺสชฺชเน ทฺวิมูลเก เทฺว อปเนตฺวา เตรสฯ ยถา หิ เต สหชาเต ปฎิกฺขิเตฺต ปุเรชาตานเญฺญว นิสฺสยอตฺถิอวิคตานํ วเสน วิสฺสชฺชนํ น ลภนฺติ, ตถา ปุเรชาเตปิ ปฎิกฺขิเตฺต สหชาตานเญฺญว นิสฺสยอตฺถิอวิคตานํ วเสน วิสฺสชฺชนํ น ลภนฺติ, ตสฺมา เต อปเนตฺวา เตรสาติ เวทิตพฺพาฯ</p>


<p>ติ เอตฺถ ‘‘ปจฺฉาชาตปจฺจเยน ปจฺจโย’’ติ วา ‘‘สหชาตํ ปจฺฉาชาตํ อาหารํ อินฺทฺริย’’นฺติ วา อาคตฎฺฐาเนสุ ฐเปตฺวา ปจฺฉาชาตํ อวเสสวเสนปิ เต ปญฺหา ลพฺภนฺติ, ตสฺมา ปนฺนรเสว วุตฺตาฯ ติอาทีสุ ยสฺมา กมฺมวิปากาหารินฺทฺริยฌานมคฺคาปิ กุสลาทิเภทานํ จตุนฺนํ ขนฺธานํ เอกเทโสว ตสฺมา ฐเปตฺวา เต ธเมฺม อวเสสธมฺมวเสน สหชาตธมฺมา ปจฺจยา โหนฺตีติ เอกมฺปิ ปญฺหาวิสฺสชฺชนํ น ปริหีนํ ฯ ติ ยสฺมา เตสุ จตูสุ วาเรสุ สมฺปยุตฺตธมฺมา สหชาตาทิปจฺจเยน ปจฺจยา โหนฺติ, ตสฺมา สมฺปยุตฺตปจฺจยปฎิเกฺขเปน เตเยว วารา ปริหายนฺตีติ เวทิตพฺพาฯ ติ ทุมูลกเอกาวสานา จตฺตาโร เอกมูลกทุกาวสานา เทฺว จาติ อิเม ฉ วารา เอกเนฺตน วิปฺปยุตฺตปจฺจยธเมฺมหิ ยุตฺตาฯ เตหิ สหชาตาทิวเสน ปจฺจยา โหนฺติ, ตสฺมา วิปฺปยุเตฺต ปฎิกฺขิเตฺต สเพฺพปิ เต ปริหายนฺตีติ นเวว ลพฺภนฺติฯ เตน วุตฺตํ ‘‘นวิปฺปยุเตฺต นวา’’ติฯ โนอตฺถิโนอวิคเตสุปิ เตเยว เวทิตพฺพาฯ เอกเนฺตน หิ เต วารา อตฺถิอวิคตปจฺจยธมฺมยุตฺตา, ตสฺมา เต เตสํ ปฎิเกฺขเป ปริหายนฺติฯ เยปิ ลพฺภนฺติ, เตสุ อารมฺมณวเสน อนนฺตราทิวเสน วา วิสฺสชฺชนานิ กาตพฺพานิฯ สหชาตปุเรชาตปจฺฉาชาตอาหารินฺทฺริยเภทโต ปญฺจนฺนํ อตฺถิอวิคตานํ วิปฺปยุตฺตธมฺมานํ วา วเสน น กาตพฺพานีติฯ</p>


<p> เอวํ ปจฺจนีเย ลทฺธวาเร คณนโต ทเสฺสตฺวา อิทานิ ทุมูลกาทิวเสน ปจฺจยคณนํ ทเสฺสตุํ ติอาทิ อารทฺธํฯ ตตฺถ นเหตุมูลกทุเกสุ อติเรกคณโน อูนตรคณเนน สทฺธิํ โยชิโต อูนตรคณโนว โหติฯ</p>


<p>ติมูลเก  ติ กุสโล อกุสลสฺส, อกุสโล กุสลสฺสาติ เทฺว วารา ปริหายนฺติฯ กสฺมา? นารมฺมเณน สทฺธิํ นอุปนิสฺสยสฺส ฆฎิตตฺตาฯ อารมฺมณวเสน หิ อุปนิสฺสยวเสน จ อิเมสํ ปวตฺติฯ ตญฺจ อุภยํ ปฎิกฺขิตฺตํฯ อารมฺมณาธิปติ จ อารมฺมณูปนิสฺสยคฺคหเณน คหิโต โหติเยวฯ</p>


<p>ฉมูลเกปิ ติ เตเยว เตรสฯ สตฺตมูลเก ปน ติ นสหชาเตน สทฺธิํ ฆฎิตตฺตา ตตฺถ ปริหีเนหิ จตูหิ สทฺธิํ ‘‘กุสโล กุสลสฺส, กุสโล อกุสลสฺส, อกุสโล อกุสลสฺส, อกุสโล กุสลสฺสา’’ติ อิเม อนนฺตรูปนิสฺสยปกตูปนิสฺสยวเสน ปวตฺตมานา จตฺตาโรติ อฎฺฐ ปริหายนฺติ, ตสฺมา อวเสสานํ วเสน สตฺตาติ วุตฺตํฯ ติ นสหชาเตน สทฺธิํ ฆฎิตตฺตา เอกาทสฯ ติ เตสุ เอกาทสสุ สหชาตํ ปจฺฉาชาตํ อาหารํ อินฺทฺริยนฺติ ลทฺธวิสฺสชฺชเนสุ ทุมูลเก อพฺยากตเนฺต เทฺว วาเร อปเนตฺวาฯ เต หิ สหชาเต ปฎิกฺขิเตฺตปิ ปจฺฉาชาตวเสน อปริหีนาฯ สหชาเตน ปน สทฺธิํ ปจฺฉาชาเต ปฎิกฺขิเตฺต ปริหายนฺตีติ เสสานํ วเสน นวาติ วุตฺตํฯ อฎฺฐมูลเก ติ สพฺพํ เหฎฺฐา วุตฺตสทิสเมวฯ นวมูลเก  ติ กุสลาทโย อพฺยากตนฺตา ตโย ทุมูลกา อพฺยากตนฺตา เทฺว จาติ ปญฺจฯ เตสุ นานากฺขณิกกมฺมกพฬีการาหารรูปชีวิตินฺทฺริยปจฺฉาชาตธมฺมวเสน วิสฺสชฺชนํ เวทิตพฺพํฯ</p>


<p>ทสมูลเก ติอาทีสุปิ เตเยวฯ ติ ปจฺฉาชาตวเสน ลพฺภมาเน ทุมูลเก อพฺยากตเนฺต เทฺว อปเนตฺวา อวเสสาฯ นวิปฺปยุเตฺตปิ เตเยว ตโยฯ ติ นานากฺขณิกกมฺมวเสน กุสลญฺจ อกุสลญฺจ กฎตฺตารูปสฺสฯ วิปากํ ปเนตฺถ นอุปนิสฺสเยน สทฺธิํ ฆฎิตตฺตา น ลพฺภติฯ เอกาทสมูลเก เหฎฺฐา วุตฺตสทิสาว คณนาฯ ทฺวาทสมูลเก นฺติ อพฺยากเตน อพฺยากตํฯ ตตฺถ จ อาหารินฺทฺริยวเสน วิสฺสชฺชนํ เวทิตพฺพํฯ เตรสมูลกาทีสุปิ สพฺพตฺถ นฺติ อาคตฎฺฐาเน อิทเมว คเหตพฺพํฯ นาหาเร ปน อินฺทฺริยวเสน วิสฺสชฺชนํ เวทิตพฺพํฯ นอินฺทฺริเย อาหารวเสนฯ จุทฺทสมูลกาทีสุ นกเมฺมน สทฺธิํ ฆฎิตตฺตา โนอตฺถิโนอวิคตา น ลพฺภนฺตีติ  น วุตฺตาฯ ติ นอินฺทฺริยํ อปเนตฺวา วุตฺตํฯ ตสฺมา ตตฺถ อินฺทฺริยวเสน เอกํ เวทิตพฺพํฯ ติ นาหารํ อปเนตฺวา วุตฺตํ, ตสฺมา ตตฺถ อาหารวเสน เอกํ เวทิตพฺพํฯ อิเมสุ ปน ทฺวีสุ ปจฺจนียโต ฐิเตสุ คณนา นาม นตฺถิ, ตสฺมา เอกโต น ทสฺสิตาติฯ</p>

</p>


<p> นารมฺมณมูลกาทีสุปิ ปนฺนรสเตรสเอกาทสนวาติ สพฺพทุเกสุ จตฺตาโรว มูลคณนปริเจฺฉทาฯ ติกาทีสุ ปน พหุปจฺจยสมาโยเค อิตรานิปิ สตฺต ปญฺจ ตีณิ เทฺว เอกนฺติ ปริจฺฉินฺนคณนานิ วิสฺสชฺชนานิ ลพฺภนฺติเยวฯ เตสุ เยสํ ปจฺจยานํ สมาโยเค ยํ ยํ ลพฺภติ, ตํ ตํ เหฎฺฐา วุตฺตนเยน สาธุกํ สลฺลเกฺขตฺวา อุทฺธริตพฺพํฯ สเพฺพสุ เจเตสุ นารมฺมณมูลกาทีสุ นารมฺมณาทีนิ ปทานิ อติกฺกเนฺตน เหตุปเทน สทฺธิํ ปฐมํ พนฺธิตฺวาว จกฺกานิ กตานิฯ ยสฺมา ปน ตานิ นเหตุมูลเก วุตฺตสทิสาเนว โหนฺติ, ตสฺมา วิตฺถาเรน อทเสฺสตฺวา สเงฺขปํ กตฺวา ทสฺสิตานิฯ ตตฺถ ยถา นเหตุมูลเก นารมฺมณนอุปนิสฺสยา วิสุํ วิสุํ ปนฺนรส วาเร ลภนฺตาปิ สมาโยเค เตรส ลภิํสุ, เอวํ สพฺพตฺถ เตรเสว ลภนฺติฯ ยถา จ นารมฺมณนสหชาเตหิ สทฺธิํ นอุปนิสฺสเย สตฺต วารา โหนฺติ, เอวํ นอุปนิสฺสยนารมฺมเณหิ สทฺธิํ นสหชาเตปิ สตฺตฯ</p>


<p>   ติ กุสลาทีนิ อพฺยากตนฺตานิฯ เตสุ กฎตฺตารูปญฺจ อาหารสมุฎฺฐานญฺจ ปจฺจยุปฺปนฺนํฯ</p>


<p> นาหารนอินฺทฺริยมูลเกสุ จตุเกฺกสุ นกเมฺมน สทฺธิํ อฆฎิตตฺตา นเหตุมูลเก วิย เอเกเนฺตน ลพฺภนฺติฯ นอินฺทฺริยมูลเก นอุปนิสฺสเย จ นปุเรชาเต จ ฐเปตฺวา นฺติ นอินฺทฺริยปจฺจยโต ปฎฺฐาย อิเม เทฺว ปจฺจเย ฆเฎตฺวา นอินฺทฺริยปจฺจยา…เป.… นอุปนิสฺสยปจฺจยา นาหาเร ตีณีฯ นอินฺทฺริยปจฺจยา…เป.… นปุเรชาตปจฺจยา นาหาเร ตีณีติ เอวํ อิเมหิ ปจฺจเยหิ สทฺธิํ นาหารปจฺจเย จ คณนา กาตพฺพาติ  อโตฺถฯ ตตฺถ ติ กุสลาทีเนว อพฺยากตสฺสฯ ตตฺถ กุสลากุสลา กฎตฺตารูปานํ ปุเรชาตสฺส จ กายสฺส ปจฺฉาชาตปจฺจเยน, อพฺยากตา ปน จิตฺตเจตสิกา ปจฺฉาชาตปจฺจเยเนวาติ อิเมสํ วเสน ตีณิ วิสฺสชฺชนานิ กาตพฺพานิฯ ปรโต ปน นปจฺฉาชาเตน สทฺธิํ ฆฎิตตฺตา นาหาเร ติ วุตฺตํฯ ตตฺถ กฎตฺตารูปวเสน กุสลํ อพฺยากตสฺส, ตถา อกุสลนฺติ เอตฺตกเมว ลพฺภติฯ อาหารสฺส ปน ปฎิกฺขิตฺตตฺตา กพฬีการาหาโร อตฺถิอวิคตวเสนาปิ ปจฺจยภาวํ น ลภติฯ</p>


<p> นวิปฺปยุตฺตมูลกสฺส จตุมูลเก ติ กุสโล สหชาตกุสลสฺส, กุสโล กฎตฺตารูปสงฺขาตสฺส อพฺยากตสฺส, อกุสโล สหชาตอกุสลสฺส, ตถา กฎตฺตารูปสงฺขาตสฺส อพฺยากตสฺส, อพฺยากโต สหชาตอพฺยากตสฺสาติ เอวํ ปญฺจฯ ติ เหฎฺฐา วุตฺตนเยเนว กุสลาทโย ตโย อพฺยากตสฺสฯ</p>


<p> ติ นเหตุปจฺจยา โนอตฺถิยา วุตฺตา นเววฯ สเพฺพปิ หิ เต เอกมูลเกกาวสานา อนนฺตรปกตูปนิสฺสยวเสน ลพฺภนฺติฯ ติปิ เตเยว นารมฺมเณ ฐตฺวา นอุปนิสฺสเย เทฺว กาตพฺพาฯ ติ โนอตฺถิมูลเก นเย ‘‘โนอตฺถิปจฺจยา นเหตุปจฺจยา นารมฺมณปจฺจยา’’ติ เอวํ จกฺกพนฺธคมเนน นารมฺมณปจฺจเย ฐตฺวา อิเมหิ วา ตีหิ, อิโต ปเรสุ นาธิปติอาทีสุ อญฺญตรญฺญตเรน วา สทฺธิํ ยาว นิสฺสยปจฺจยํ ปาปุณาติ, ตาว คนฺตฺวา นอุปนิสฺสเย เทฺว วิสฺสชฺชนานิ กาตพฺพานีติ อโตฺถฯ</p>


<p>เอวํ  ลกฺขณํ ฐเปตฺวา ปุน นารมฺมณโต ปฎฺฐาย ยาว นิสฺสยา สตฺต ปจฺจเย คเหตฺวา ติ อาหฯ ตตฺถ โนอตฺถิปจฺจยา นเหตุปจฺจยา นารมฺมณปจฺจยา นอุปนิสฺสเย เทฺว, โนอตฺถิปจฺจยา นเหตุนารมฺมณนาธิปติปจฺจยา นอุปนิสฺสเย เทฺวติ เอวํ นารมฺมณโต ปุริมปจฺฉิเมหิ นิสฺสยปริโยสาเนหิ สพฺพปเทหิ สทฺธิํ โยชนา กาตพฺพาฯ ติ ปเนตฺถ กุสโล อพฺยากตสฺส, อกุสโล อพฺยากตสฺสาติ  นานากฺขณิกกมฺมวเสน กฎตฺตารูปสฺส ปจฺจยวเสน เวทิตพฺพานิฯ นอุปนิสฺสยปเทน สทฺธิํ นปุเรชาตาทีสุ สพฺพตฺถ เทฺวฯ กมฺมปจฺจโย ปเนตฺถ น คหิโตฯ ตสฺมิญฺหิ คหิเต เตปิ เทฺว วารา ฉิชฺชนฺติ, วิสฺสชฺชนเมว น ลพฺภติฯ เอวํ เยน เยน สทฺธิํ ยสฺส ยสฺส สํสนฺทเนฯ ยํ ลพฺภติ, ยญฺจ ปริหายติ, ตํ สพฺพํ สาธุกํ สลฺลเกฺขตฺวา สพฺพปจฺจนีเยสุ คณนา อุทฺธริตพฺพาติฯ</p>

</p>


<h2>อนุโลมปจฺจนียวณฺณนา</h2>
<p> อนุโลมปจฺจนีเย ‘‘เหตุยา สตฺต, อารมฺมเณ นวา’’ติ เอวํ อนุโลเม ‘‘นเหตุยา ปนฺนรส, นารมฺมเณ ปนฺนรสา’’ติ เอวํ ปจฺจนีเย จ ลทฺธคณเนสุ ปจฺจเยสุ โย ปจฺจโย อนุโลมโต ฐิโต, ตสฺส อนุโลเม ลทฺธวาเรหิ สทฺธิํ เย ปจฺจนียโต ฐิตสฺส ปจฺจนีเย ลทฺธวาเรสุ สทิสวารา, เตสํ วเสน คณนา เวทิตพฺพาฯ อนุโลมสฺมิญฺหิ เหตุปจฺจเย ‘‘เหตุยา สตฺตา’’ติ สตฺต วารา ลทฺธา, ปจฺจนีเย นารมฺมณปจฺจเย ‘‘นารมฺมเณ ปนฺนรสา’’ติ ปนฺนรส ลทฺธาฯ เตสุ เย เหตุยา สตฺต วุตฺตา, เตหิ สทฺธิํ นารมฺมเณ วุเตฺตสุ ปนฺนรสสุ ‘‘กุสโล กุสลสฺส, อพฺยากตสฺส, กุสลาพฺยากตสฺส, อกุสโล อกุสลสฺส, อพฺยากตสฺส, อกุสลาพฺยากตสฺส, อพฺยากโต อพฺยากตสฺสา’’ติ อิเม สตฺต สทิสาฯ เต สนฺธาย ติ วุตฺตํฯ ติอาทีสุปิ เอเสว นโยฯ</p>


<p>นสหชาตสฺส ปน เหตุปจฺจยสฺส อภาวา นสหชาเต เอโกปิ น ลพฺภติ, ตสฺมา เตน สทฺธิํ โยชนา น กตาฯ  กุสลาทโย ตโย รูปาพฺยากตสฺส ลพฺภนฺติ, เต สนฺธาย  ติ วุตฺตํฯ ตถา ฯ  ปน กุสลํ กุสลสฺส, อกุสลํ อกุสลสฺส, อพฺยากตํ อพฺยากตสฺสาติ อรูปธมฺมวเสน ตีณิ เวทิตพฺพานิฯ นนิสฺสยโนอตฺถิโนอวิคตา นสหชาโต วิย  น ลพฺภนฺติเยวาติ เตหิปิ สทฺธิํ โยชนา น กตาฯ เอวเมตฺถ สตฺต ตีณีติ เทฺวเยว คณนปริเจฺฉทา, เตสํ วเสน อูนตรคณเนน สทฺธิํ อติเรกคณนสฺสปิ คณนํ ปริหาเปตฺวา ปจฺจยฆฎเนสุ คณนา เวทิตพฺพาฯ</p>


<p> ตตฺถ ติ กุสโล ธโมฺม กุสลสฺส ธมฺมสฺส เหตุปจฺจเยน ปจฺจโย, สหชาตนิสฺสยอตฺถิอวิคตปจฺจเยน ปจฺจโย, นารมฺมณปจฺจเยน ปจฺจโยฯ กุสลา เหตู สมฺปยุตฺตกานํ ขนฺธานํ เหตุปจฺจเยน ปจฺจโย, สหชาตนิสฺสยอตฺถิอวิคตปจฺจเยน ปจฺจโย, นารมฺมณปจฺจเยน ปจฺจโยติ อิมินา นเยน สตฺต วารา อุทฺธริตพฺพาฯ ติอาทีสุปิ เอเสว นโยฯ ทุติเย ฆฎเน อญฺญมญฺญสฺส ปวิฎฺฐตฺตา ฐเปตฺวา นสมฺปยุตฺตํ เสเสสุ ติ วุตฺตํฯ นสมฺปยุเตฺต ปน อญฺญมญฺญวิปฺปยุตฺตํ ปฎิสนฺธินามรูปํ สนฺธาย เอกนฺติ วุตฺตํฯ อญฺญมญฺญปจฺจโย เจตฺถ อนุโลมฆฎเน ปวิฎฺฐตฺตา ปจฺจนียโต น ลพฺภติ, ตสฺมา ‘‘นอญฺญมเญฺญ’’ติ น วุตฺตํฯ ยถา เจตฺถ, เอวํ เสสฆฎเนสุปิ ปวิฎฺฐปจฺจยา ปจฺจนียโต น ลพฺภนฺตีติ น วุตฺตาฯ ตติยฆฎเน สมฺปยุตฺตสฺส ปวิฎฺฐตฺตา สพฺพตฺถ ตีณิเยวฯ จตุตฺถฆฎเน วิปฺปยุตฺตสฺส ปวิฎฺฐตฺตา ตีณิ กุสลาทีนิ จิตฺตสมุฎฺฐานรูปสฺสฯ ปญฺจเม วิปากสฺส ปวิฎฺฐตฺตา สพฺพตฺถ เอกํ อพฺยากเตน อพฺยากตํฯ อิโต ปเรสุปิ วิปากสมฺปยุเตฺตสุ เอเสว นโยฯ</p>


<p> ติ กุสโล กุสลสฺส, อพฺยากตสฺส, กุสลาพฺยากตสฺส; อพฺยากโต อพฺยากตสฺสาติ อิเมสํ วเสน เวทิตพฺพานิฯ เสเสสุปิ เอเสว นโยฯ ติ กุสโล อพฺยากตสฺส, ตถา อพฺยากโตฯ ปรโตปิ ทฺวีสุ เอเสว นโยฯ อิมินา อุปาเยน สพฺพฆฎเนสุ ลพฺภมานวเสน คณนา เวทิตพฺพาฯ สพฺพานิปิ เจตานิ อิมสฺมิํ อนุโลมปจฺจนีเย สหชาตวเสน เจว ปกิณฺณกวเสน จ ปนฺนรสาธิกานิ จตฺตาริ ฆฎนสตานิ วุตฺตานิฯ เตสุ ตสฺมิํ ตสฺมิํ ฆฎเน เย อนุโลมโต ฐิตา ปจฺจยา, เตสํ เอโกปิ ปจฺจนียโต น ลพฺภติฯ เหตุมูลเก เจตฺถ ปฐเม ฆฎเน อนุโลมโต ปญฺจนฺนํ ปจฺจยานํ ฐิตตฺตา ปจฺจนียโต เอกูนวีสติ ปจฺจยา อาคตาฯ เอวํ เสเสสุปิ  อนุโลมโต ฐิตาวเสสา ปจฺจนียโต อาคตาฯ อนุโลมโต เจตฺถ พหูสุปิ ฐิเตสุ  ปจฺจนียโต เอเกโกว อาคโตติ เวทิตโพฺพฯ ยถา จ เหตุมูลเก, เอวํ อารมฺมณาทิมูลเกสุปิ สพฺพเมตํ วิธานํ ยถานุรูปโต เวทิตพฺพนฺติฯ</p>

</p>


<h3>ปจฺจนียานุโลมวณฺณนา</h3>
<p> ปจฺจนียานุโลเมปิ ‘‘เหตุยา สตฺต, อารมฺมเณ นวา’’ติ เอวํ อนุโลเม ‘‘นเหตุยา ปนฺนรส, นารมฺมเณ ปนฺนรสา’’ติ เอวํ ปจฺจนีเย จ ลทฺธคณเนสุ ปจฺจเยสุ โย ปจฺจนียโต ฐิโต, ตสฺส ปจฺจนียโต ลทฺธวาเรสุ เย อนุโลมโต ฐิตสฺส อนุโลมโต ลทฺธวาเรหิ สทิสา วารา, เตสํ วเสน คณนา เวทิตพฺพาฯ ปจฺจนียสฺมิญฺหิ นเหตุปจฺจเย ‘‘นเหตุยา ปนฺนรสา’’ติ ปนฺนรส วารา ลทฺธา, อนุโลเม อารมฺมณปจฺจเย ‘‘อารมฺมเณ นวา’’ติ นว วารา ลทฺธาฯ ตตฺถ เย นเหตุยา ปนฺนรส วุตฺตา, เตสุ เย วารา อารมฺมเณ วุเตฺตหิ นวหิ สทิสา, เตสํ วเสน คณนา เวทิตพฺพาฯ ตตฺถ เย อารมฺมเณ นว วุตฺตา, เต นเหตุยา วุเตฺตสุ ปนฺนรสสุ กุสโล ‘‘กุสลากุสลาพฺยากตานํ, อกุสโล อกุสลกุสลาพฺยากตานํ, อพฺยากโต อพฺยากตกุสลากุสลาน’’นฺติ อิเมหิ นวหิ สทิสา, เต สนฺธาย ติ วุตฺตํฯ ติอาทีสุปิ เอเสว นโยฯ อารมฺมณาทีนญฺหิ อนุโลมคณนาย เย วารา วุตฺตา นเหตุปจฺจเยน สทฺธิํ สํสนฺทเนปิ เต สเพฺพ ลพฺภนฺตีติ เวทิตพฺพาฯ ‘‘กุสโล ธโมฺม กุสลสฺส ธมฺมสฺส นเหตุปจฺจเยน ปจฺจโย อารมฺมณปจฺจเยน ปจฺจโย, ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ปจฺจเวกฺขติ, ปุเพฺพ สุจิณฺณานิ ปจฺจเวกฺขตี’’ติ อิมินา อุปาเยน เตสํ ปาฬิ อุทฺธริตพฺพาฯ</p>


<p>ติ เอตฺถ ฐเปตฺวา วีมํสาธิปติํ เสสาธิปติวเสน อนุโลมวิภเงฺค อาคตวารา อุทฺธริตพฺพาฯ เอวเมตฺถ นว  ทสสตฺตตีณิเตรสเอกนฺติ ฉ คณนปริเจฺฉทา, เตสํ วเสน อูนตรคณเนน สทฺธิํ อติเรกคณนสฺสาปิ คณนํ ปริหาเปตฺวา นเหตุมูลกาทีนํ นยานํ ติมูลกาทีสุ สพฺพสํสนฺทเนสุ คณนา เวทิตพฺพาฯ อิทํ ตาว สาธารณลกฺขณํ ฯ น ปเนตํ สพฺพสํสนฺทเนสุ คจฺฉติ, เยหิ ปน ปจฺจเยหิ สทฺธิํ เยสํ ปจฺจยานํ สํสนฺทเน เย วารา วิรุชฺฌนฺติ, เต อปเนตฺวา อวเสสานํ วเสนเปตฺถ คณนา เวทิตพฺพาฯ</p>


<p>ติ เอตฺถ หิ กุสโล อกุสลสฺส; อพฺยากโต กุสลสฺส, อกุสลสฺสาติ อิเม อารมฺมณาธิปติวเสน ลพฺภมานา ตโย วารา วิรุชฺฌนฺติฯ กสฺมา? นอารมฺมณปจฺจยาติ วุตฺตตฺตาฯ ตสฺมา เต อปเนตฺวา สหชาตาธิปตินเยเนเวตฺถ ‘‘กุสโล กุสลสฺส, อพฺยากตสฺส, กุสลาพฺยากตสฺส; อกุสโล อกุสลสฺส, อพฺยากตสฺส, อกุสลาพฺยากตสฺส; อพฺยากโต อพฺยากตสฺสา’’ติ สตฺต วารา เวทิตพฺพาฯ เตปิ นเหตุปจฺจยาติ วจนโต ฐเปตฺวา วีมํสาธิปติํ เสสาธิปตีนํ วเสนฯ เอวํ สพฺพตฺถ อูนตรคณนปจฺจยวเสน อวิรุชฺฌมานคณนวเสน จ คณนา เวทิตพฺพาฯ</p>


<p>เยสุ จ ปจฺจเยสุ ปจฺจนียโต ฐิเตสุ เย อนุโลมโต น ติฎฺฐนฺติ, เตปิ เวทิตพฺพาฯ เสยฺยถิทํ – อนนฺตเร ปจฺจนียโต ฐิเต สมนนฺตราเสวนนตฺถิวิคตา อนุโลมโต น ติฎฺฐนฺติ, สหชาเต ปจฺจนียโต ฐิเต เหตุอญฺญมญฺญวิปากฌานมคฺคสมฺปยุตฺตา อนุโลมโต น ติฎฺฐนฺติ, นิสฺสเย ปจฺจนียโต ฐิเต วตฺถุปุเรชาโต อนุโลมโต น ติฎฺฐติฯ อาหาเร วา อินฺทฺริเย วา ปจฺจนียโต ฐิเต เหตุอญฺญมญฺญวิปากฌานมคฺคสมฺปยุตฺตา อนุโลมโต น ติฎฺฐนฺติฯ อารมฺมเณ ปน ปจฺจนียโต ฐิเต อธิปติอุปนิสฺสยา อนุโลมโต น ติฎฺฐนฺติ, อารมฺมณาธิปติอารมฺมณูปนิสฺสยา ปน น ลพฺภนฺติฯ อิมินา อุปาเยน สพฺพตฺถ ยํ ลพฺภติ, ยญฺจ น ลพฺภติ, ตํ ชานิตฺวา ลพฺภมานวเสน วารา อุทฺธริตพฺพาฯ</p>


<p>ตตฺถ สเพฺพสุปิ ติมูลกาทีสุ ติอาทโย ทุมูลเก ลทฺธวาราเยว สตฺตมูลกาทีสุ ปน ติ ปุเรชาตวเสน วตฺถุนิสฺสเย ตีณิฯ  นานากฺขณิกวเสเนวฯ    กพฬีการาหารวเสนฯ  รูปินฺทฺริยวเสนฯ กเมน คนฺตฺวา ติ กุสลาทีนํ อพฺยากตนฺตานิ ปจฺฉาชาตวเสนฯ ติ ตานิ เจว ตีณิ, กุสลาพฺยากตา อพฺยากตสฺส, อกุสลาพฺยากตา อพฺยากตสฺสาติ อิมานิ จ เทฺว ปจฺฉาชาตาหารินฺทฺริยวเสนาติฯ ปจฺฉาชาตปจฺจยสฺส ปจฺจนีกภาวโต ปฎฺฐาย ปน นฺติ อพฺยากโต อพฺยากตสฺส  อาหารินฺทฺริยวเสนฯ นาหาเร คหิเต นอินฺทฺริยปจฺจยาติ น คเหตพฺพํฯ ตถา นอินฺทฺริเย คหิเต นาหารปจฺจยาติฯ กสฺมา? ทฺวีสุ เอกโต คหิเตสุ คเณตพฺพวารสฺส อภาวโตฯ ฌานมคฺคาทีสุปิ ปจฺจนีกโต ฐิเตสุ อาหารโต วา อินฺทฺริยโต วา เอกํ อนุโลมํ อกตฺวาว อวสาเน นฺติ วุตฺตํฯ เสสเมตฺถ อุตฺตานตฺถเมวาติฯ</p>

</p>


<p> นารมฺมณมูลกาทีสุ นอญฺญมญฺญมูลเก ติ กุสลาทีนิ จิตฺตสมุฎฺฐานานํฯ ติ อธิปติยา วุเตฺตสุ ทสสุ ‘‘กุสโล กุสลาพฺยากตสฺส, อกุสโล อกุสลาพฺยากตสฺสา’’ติ เทฺว อปเนตฺวา เสสานิ อฎฺฐฯ ติ เหตุยา วุเตฺตหิ ตีหิ สทฺธิํ ‘‘กุสโล จ อพฺยากโต จ อพฺยากตสฺส, อกุสโล จ อพฺยากโต จ อพฺยากตสฺสา’’ติ อิเม เทฺวฯ ติ เตหิ ปญฺจหิ สทฺธิํ ‘‘อพฺยากโต กุสลสฺส, อพฺยากโต อกุสลสฺสา’’ติ อิเม เทฺว วตฺถุวเสนฯ ติ เหตุยา วุตฺตาเนวฯ เสสติเกสุปิ เอเสว นโยฯ ติ เหฎฺฐา วุตฺตาเนวฯ</p>


<p> นาหารมูลเก ติ ฐเปตฺวา อาหาเร เสสเจตสิกวเสน เวทิตพฺพานิฯ ยถา จ เหฎฺฐา, ตถา อิธาปิ นาหารนอินฺทฺริเยสุ เอเกกเมว คหิตํ, น เทฺว เอกโตฯ</p>


<p>   ติ เหฎฺฐา นอญฺญมเญฺญ วุตฺตาเนวฯ ติ วุตฺตาเนวฯ นวิปฺปยุตฺตมูลเก ติ กุสลาทิเจตนา สหชาตกุสลาทีนํ, นานากฺขณิกา กุสลากุสลเจตนา กมฺมสมุฎฺฐานรูปสฺสาติ เอวํ ปญฺจฯ  สหชาตสทิสานิฯ  เหตุสทิสานิฯ</p>


<p> โนอตฺถิมูลเก ยสฺมา เหตุ โนอตฺถิ นาม น โหติ, นิยมโต อตฺถิเยว, ตสฺมา ตํ อคฺคเหตฺวา ติ วุตฺตํฯ ยถา จ เหตุ, ตถา อเญฺญปิ อตฺถิปจฺจยลกฺขณยุตฺตา เอตฺถ อนุโลมโต น ติฎฺฐนฺติฯ ติ อิทํ ปน นานากฺขณิกกมฺมวเสน วุตฺตํฯ ปจฺจนียโต สเพฺพ ลพฺภนฺติฯ ยํ ปน อนุโลมโต ลพฺภมานมฺปิ อคฺคเหตฺวา ตโต ปุเรตรา ปจฺจยา ปจฺจนียโต คยฺหนฺติ, โส ปจฺฉา โยชนํ ลภติฯ เตเนเวตฺถ ‘‘โนอตฺถิปจฺจยา นเหตุปจฺจยา…เป.… โนอวิคตปจฺจยา กเมฺม เทฺว’’ติ วุตฺตํฯ กสฺมา ปเนส สกฎฺฐาเนเยว น คหิโตติ ? ยสฺมา อวเสเสสุปิ ปจฺจนียโต ฐิเตสุ เอโกว อนุโลมโต ลพฺภติฯ อิทญฺหิ อิมสฺมิํ ปจฺจยานุโลเม ลกฺขณํ – โย สเพฺพสุ ปจฺจนียโต ฐิเตสุ เอโกว อนุโลมโต ลพฺภติ, โส ปจฺฉา วุจฺจตีติฯ ติ เอตฺถาปิ เอเสว นโยฯ อิทํ ปน ปกตูปนิสฺสยวเสน วุตฺตํฯ อิมินา อุปาเยน สพฺพตฺถ ลพฺภมานํ อลพฺภมานํ ปุเรวุตฺตํ ปจฺฉาวุตฺตญฺจ เวทิตพฺพนฺติฯ</p>

</p>

</p>





