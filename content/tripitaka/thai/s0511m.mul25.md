<h1>๒๖. กสฺสปพุทฺธวํโส</h1>
<ol>
<li>
โกณาคมนสฺส  
  
อปเรน, สมฺพุโทฺธ ทฺวิปทุตฺตโม;  
  
กสฺสโป นาม โคเตฺตน, ธมฺมราชา ปภงฺกโรฯ  
</li>
  
<li>
สญฺฉฑฺฑิตํ  
กุลมูลํ, พหฺวนฺนปานโภชนํ;  
  
ทตฺวาน ยาจเก ทานํ, ปูรยิตฺวาน มานสํ;  
  
อุสโภว อาฬกํ เภตฺวา, ปโตฺต สโมฺพธิมุตฺตมํฯ  
</li>
  
<li>
ธมฺมจกฺกํ  
ปวเตฺตเนฺต, กสฺสเป โลกนายเก;  
  
วีสโกฎิสหสฺสานํ, ปฐมาภิสมโย อหุฯ  
</li>
  
<li>
จตุมาสํ ยทา พุโทฺธ, โลเก จรติ จาริกํ;  
  
ทสโกฎิสหสฺสานํ, ทุติยาภิสมโย อหุฯ  
</li>
  
<li>
ยมกํ วิกุพฺพนํ กตฺวา, ญาณธาตุํ ปกิตฺตยิ;  
  
ปญฺจโกฎิสหสฺสานํ, ตติยาภิสมโย อหุฯ  
</li>
  
<li>
สุธมฺมา เทวปุเร รเมฺม, ตตฺถ ธมฺมํ ปกิตฺตยิ;  
  
ตีณิโกฎิสหสฺสานํ, เทวานํ โพธยี ชิโนฯ  
</li>
  
<li>
นรเทวสฺส ยกฺขสฺส, อปเร ธมฺมเทสเน;  
  
เอเตสานํ อภิสมยา, คณนาโต อสงฺขิยาฯ  
</li>
  
<li>
ตสฺสาปิ เทวเทวสฺส, เอโก อาสิ สมาคโม;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
วีสภิกฺขุสหสฺสานํ, ตทา อาสิ สมาคโม;  
  
อติกฺกนฺตภวนฺตานํ, หิริสีเลน ตาทินํฯ  
</li>
  
<li>
อหํ ตทา มาณวโก, โชติปาโลติ วิสฺสุโต;  
  
อชฺฌายโก มนฺตธโร, ติณฺณํ เวทาน ปารคูฯ  
</li>
  
<li>
ลกฺขเณ  
อิติหาเส จ, สธเมฺม ปารมิํ คโต;  
  
ภูมนฺตลิกฺขกุสโล, กตวิโชฺช อนาวโยฯ  
</li>
  
<li>
กสฺสปสฺส ภควโต, ฆฎิกาโร นามุปฎฺฐาโก;  
  
สคารโว สปฺปติโสฺส, นิพฺพุโต ตติเย ผเลฯ  
</li>
  
<li>
อาทาย  
มํ ฆฎีกาโร, อุปคญฺฉิ กสฺสปํ ชินํ;  
  
ตสฺส ธมฺมํ สุณิตฺวาน, ปพฺพชิํ ตสฺส สนฺติเกฯ  
</li>
  
<li>
อารทฺธวีริโย หุตฺวา, วตฺตาวเตฺตสุ โกวิโท;  
  
น กฺวจิ ปริหายามิ, ปูเรสิํ ชินสาสนํฯ  
</li>
  
<li>
ยาวตา พุทฺธภณิตํ, นวงฺคํ ชินสาสนํ;  
  
สพฺพํ ปริยาปุณิตฺวาน, โสภยิํ ชินสาสนํฯ  
</li>
  
<li>
มม อจฺฉริยํ ทิสฺวา, โสปิ พุโทฺธ วิยากริ;  
  
‘‘อิมมฺหิ ภทฺทเก กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ  
  
กปิลวฺหยา รมฺมา, นิกฺขมิตฺวา ตถาคโต;  
  
ปธานํ ปทหิตฺวาน, กตฺวา ทุกฺกรการิกํฯ  
</li>
  
<li>
‘‘อชปาลรุกฺขมูเล, นิสีทิตฺวา ตถาคโต;  
  
ตตฺถ ปายาสํ ปคฺคยฺห, เนรญฺชรมุเปหิติฯ  
</li>
  
<li>
‘‘เนรญฺชราย ตีรมฺหิ, ปายาสํ ปริภุญฺชิย;  
  
ปฎิยตฺตวรมเคฺคน, โพธิมูลมุเปหิติฯ  
</li>
  
<li>
‘‘ตโต ปทกฺขิณํ กตฺวา, โพธิมณฺฑํ อนุตฺตโร;  
  
อปราชิตฎฺฐานมฺหิ  
อปราชิตนิสภฎฺฐาเน (ก.)  
, โพธิปลฺลงฺกมุตฺตเม;  
  
ปลฺลเงฺกน นิสีทิตฺวา, พุชฺฌิสฺสติ มหายโสฯ  
</li>
  
<li>
‘‘อิมสฺส  
ชนิกา มาตา, มายา นาม ภวิสฺสติ;  
  
ปิตา สุโทฺธทโน นาม, อยํ เหสฺสติ โคตโมฯ  
</li>
  
<li>
‘‘อนาสวา วีตราคา, สนฺตจิตฺตา สมาหิตา;  
  
โกลิโต อุปติโสฺส จ, อคฺคา เหสฺสนฺติ สาวกา;  
</li>
  
อานโนฺท นามุปฎฺฐาโก, อุปฎฺฐิสฺสติมํ ชินํฯ  
</li>
  
<li>
‘‘เขมา อุปฺปลวณฺณา จ, อคฺคา เหสฺสนฺติ สาวิกา;  
  
อนาสวา สนฺตจิตฺตา, วีตราคา สมาหิตา;  
  
โพธิ ตสฺส ภควโต, อสฺสโตฺถติ ปวุจฺจติฯ  
</li>
  
<li>
‘‘จิโตฺต หตฺถาฬวโก จ, อคฺคา เหสฺสนฺตุปฎฺฐกา;  
  
นนฺทมาตา จ อุตฺตรา, อคฺคา เหสฺสนฺตุปฎฺฐิกา’’ฯ  
</li>
  
<li>
อิทํ สุตฺวาน วจนํ, อสฺสมสฺส มเหสิโน;  
  
อาโมทิตา นรมรู, พุทฺธพีชํ กิร อยํฯ  
</li>
  
<li>
อุกฺกุฎฺฐิสทฺทา  
ปวตฺตนฺติ, อโปฺผเฎนฺติ หสนฺติ จ;  
  
กตญฺชลี นมสฺสนฺติ, ทสสหสฺสี สเทวกาฯ  
</li>
  
<li>
‘‘ยทิมสฺส โลกนาถสฺส, วิรชฺฌิสฺสาม สาสนํ;  
  
อนาคตมฺหิ อทฺธาเน, เหสฺสาม สมฺมุขา อิมํฯ  
</li>
  
<li>
‘‘ยถา มนุสฺสา นทิํ ตรนฺตา, ปฎิติตฺถํ วิรชฺฌิย;  
  
เหฎฺฐา ติเตฺถ คเหตฺวาน, อุตฺตรนฺติ มหานทิํฯ  
</li>
  
<li>
‘‘เอวเมว  
  
มยํ สเพฺพ, ยทิ มุญฺจามิมํ ชินํ;  
  
อนาคตมฺหิ อทฺธาเน, เหสฺสาม สมฺมุขา อิมํ’’ฯ  
</li>
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
เอวมหํ สํสริตฺวา, ปริวเชฺชโนฺต อนาจรํ;  
  
ทุกฺกรญฺจ กตํ มยฺหํ, โพธิยาเยว การณาฯ  
</li>
  
<li>
นครํ พาราณสี นาม, กิกี นามาสิ ขตฺติโย;  
  
วสเต ตตฺถ นคเร, สมฺพุทฺธสฺส มหากุลํฯ  
</li>
  
<li>
พฺราหฺมโณ พฺรหฺมทโตฺตว, อาสิ พุทฺธสฺส โส ปิตา;  
  
ธนวตี นาม ชนิกา, กสฺสปสฺส มเหสิโนฯ  
</li>
  
<li>
ทุเว  
วสฺสสหสฺสานิ, อคารํ อชฺฌ โส วสิ;  
  
หํโส ยโส สิรินโนฺท, ตโย ปาสาทมุตฺตมาฯ  
</li>
  
<li>
ติโสฬสสหสฺสานิ, นาริโย สมลงฺกตา;  
  
สุนนฺทา นาม สา นารี, วิชิตเสโน นาม อตฺรโชฯ  
</li>
  
<li>
นิมิเตฺต จตุโร ทิสฺวา, ปาสาเทนาภินิกฺขมิ;  
  
สตฺตาหํ ปธานจารํ, อจรี ปุริสุตฺตโมฯ  
</li>
  
<li>
พฺรหฺมุนา ยาจิโต สโนฺต, กสฺสโป โลกนายโก;  
  
วตฺติ จกฺกํ มหาวีโร, มิคทาเย นรุตฺตโมฯ  
</li>
  
<li>
ติโสฺส จ ภารทฺวาโช จ, อเหสุํ อคฺคสาวกา;  
  
สพฺพมิโตฺต นามุปฎฺฐาโก, กสฺสปสฺส มเหสิโนฯ  
</li>
  
<li>
อนุฬา  
อุรุเวฬา จ, อเหสุํ อคฺคสาวิกา;  
  
โพธิ ตสฺส ภควโต, นิโคฺรโธติ ปวุจฺจติฯ  
</li>
  
<li>
สุมงฺคโล  
ฆฎิกาโร จ, อเหสุํ อคฺคุปฎฺฐกา;  
  
วิจิตเสนา ภทฺทา  
ภทฺรา (ก.)  
จ, อเหสุํ อคฺคุปฎฺฐิกาฯ  
</li>
  
<li>
อุจฺจตฺตเนน โส พุโทฺธ, วีสติรตนุคฺคโต;  
  
วิชฺชุลฎฺฐีว อากาเส, จโนฺทว คหปูริโตฯ  
</li>
  
<li>
วีสติวสฺสสหสฺสานิ  
, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ธมฺมตฬากํ มาปยิตฺวา, สีลํ ทตฺวา วิเลปนํ;  
  
ธมฺมทุสฺสํ นิวาเสตฺวา, ธมฺมมาลํ วิภชฺชิยฯ  
</li>
  
<li>
ธมฺมวิมลมาทาสํ, ฐปยิตฺวา มหาชเน;  
  
เกจิ นิพฺพานํ ปเตฺถนฺตา, ปสฺสนฺตุ เม อลงฺกรํฯ  
</li>
  
<li>
สีลกญฺจุกํ ทตฺวาน, ฌานกวจวมฺมิตํ;  
  
ธมฺมจมฺมํ ปารุปิตฺวา, ทตฺวา สนฺนาหมุตฺตมํฯ  
</li>
  
<li>
สติผลกํ ทตฺวาน, ติขิณญาณกุนฺติมํ;  
  
ธมฺมขคฺควรํ ทตฺวา, สีลสํสคฺคมทฺทนํฯ  
</li>
  
<li>
เตวิชฺชาภูสนํ ทตฺวาน, อาเวฬํ จตุโร ผเล;  
  
ฉฬภิญฺญาภรณํ ทตฺวา, ธมฺมปุปฺผปิฬนฺธนํฯ  
</li>
  
<li>
สทฺธมฺมปณฺฑรจฺฉตฺตํ, ทตฺวา ปาปนิวารณํ;  
  
มาปยิตฺวาภยํ ปุปฺผํ, นิพฺพุโต โส สสาวโกฯ  
</li>
  
<li>
เอโส  
หิ สมฺมาสมฺพุโทฺธ, อปฺปเมโยฺย ทุราสโท;  
  
เอโส หิ ธมฺมรตโน, สฺวากฺขาโต เอหิปสฺสิโกฯ  
</li>
  
<li>
เอโส หิ สงฺฆรตโน, สุปฺปฎิปโนฺน อนุตฺตโร;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
มหากสฺสโป ชิโน สตฺถา, เสตพฺยารามมฺหิ นิพฺพุโต;  
  
ตเตฺถวสฺส ชินถูโป, โยชนุเพฺพธมุคฺคโตติฯ  
</li>
  
กสฺสปสฺส ภควโต วํโส จตุวีสติโมฯ  
</li>
  
  
  
  
  