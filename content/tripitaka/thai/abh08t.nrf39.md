<h1>๑๕. ปนฺนรสโม ปริเจฺฉโท</h1>
<h3>อรูปาวจรสมาธิภาวนานิเทฺทสวณฺณนา</h3>
<p> เอวํ ปถวีกสิณวเสน จตุกฺกปญฺจกชฺฌานานิ ทเสฺสตฺวา ยสฺมา เสสกสิณวเสน นิทฺทิสิยมาเน คนฺถคารโว โหติ, ตสฺมา ตํ สพฺพํ ฐเปตฺวา อรูปาวจรํ วิภาเวตุํ นฺติอาทิ อารทฺธํฯ ติ รูปารูปภวํ อติกฺกเนฺตน, ปุนานูปปตฺติวเสน รูปารูปภวํ อติกฺกเนฺตน, ปเคว กามาวจรภวํฯ ติ รูปารูปาทิภูมนฺตรเวทินาฯ</p>


<p> ยสฺมา อยํ อรูปาวจรสมาธิ นาม รูปวิราคภาวนา รูปวิราควเสเนว อภินิปฺผาเทตพฺพาว, ตสฺมา ตํ อุปฺปาเทตุกามสฺส รูเป วิรชฺชนาการํ, วิรตฺตมานเสน จ ตทตฺถาย ปฎิปชฺชนวิธิํ ทเสฺสตุํ ติอาทิ อารทฺธํฯ ทณฺฑนเฎฺฐน ทโณฺฑ, มุคฺคราทิ, ปรปีฬนาธิปฺปาเยน ตสฺส อาทานํ ฯ -สเทฺทน สตฺถาทานกลหวิคฺคหวิวาทตุวํตุวํเปสุญฺญาทีนํ, อทินฺนาทานาทีนญฺจ คหณํฯ ติ -สเทฺทน โสตโรคาทีนํฯ ติ กรชรูปาทิโอฬาริกรูเป ตนฺนิทานํ โทสํ ทิสฺวาฯ ติ วิรตฺตมานโสฯ นฺติ อรูปาวจรภาวนํฯ ติ ตมฺหา ปฎิภาคนิมิตฺตสงฺขาตา กสิณรูปาฯ นนุ จายํ รูเป อาทีนวํ ทิสฺวา ตํ  สมติกฺกมตฺถาย ปฎิปชฺชติ , ปฎิภาคนิมิตฺตญฺจ อรูปํ ปณฺณตฺติมตฺตตฺตาติ กถํ ตสฺมา นิพฺพิชฺชตีติ อนุโยคํ สนฺธาย โอปมฺมวเสน ตมตฺถํ ทเสฺสโนฺต อาห ติฯ ยถา หิ วเน สูกเรน ปหตมโตฺต สุนโข ตโต ภีโต รูปทสฺสนเวลายํ ภตฺตปจนอุกฺขลิํ ทูรโต ทิสฺวา สูกรปฎิภาคตาย ตสฺสํ สูกราสงฺกํ อุปฺปาเทตฺวา อุตฺรโสฺต ปลายเตว, เอวเมว รูเป นิพฺพินฺทมานโส ตํ อติกฺกมิตุกาโม ตปฺปฎิภาเค กสิณรูเปปิ นิพฺพิชฺชติ, สมติกฺกมิตุกาโมติ อธิปฺปาโยฯ</p>


<p> นฺติ ฐเปตฺวา ปริจฺฉินฺนากาสกสิณํ นวสุ ปถวีกสิณาทีสุ อญฺญตรสฺมิํ ปฎิลทฺธจตุตฺถชฺฌาเนฯ เกจิ ปน อาโลกกสิณมฺปิ ฐเปตฺวา อฎฺฐสูติ วทนฺติฯ ตสฺส ปน ฐปเน การณํ น ทิสฺสติฯ สุฎฺฐุ จิโณฺณ จริโต อติปฺปคุณิกโต อาวชฺชนาทิลกฺขโณ วสีภาโว เอเตนาติ ฯ ติ ยสฺมา อิทํ จตุตฺถชฺฌานจิตฺตํ มยา นิพฺพินฺทกสิณรูปํ อารมฺมณํ กโรติฯ ติ ยโต ตติยชฺฌานสฺส อาสนฺนตาย อาสนฺนโสมนสฺสปจฺจตฺถิกญฺจฯ ติ สนฺตวิโมกฺขสงฺขาตอรูปชฺฌานโต เอตํ ยโต ถูลํ โอฬาริกํฯ อรูปชฺฌานญฺหิ เย เต สนฺตา วิโมกฺขา อติกฺกมฺม รูเป อารุปฺปนฺติอาทีสุ ‘‘สนฺตวิโมกฺข’’นฺติ วุจฺจติ, สนฺตตาสิทฺธิ จสฺส อนุสฺสติโต ทฎฺฐพฺพาฯ</p>


<p> ติ จตุตฺถชฺฌาเนฯ ปฐมารุปฺปญฺจ สนฺตโต ทิสฺวาติ สมฺพโนฺธ, สนฺตวเสน มนสิ กริตฺวาติ อโตฺถฯ สนฺตโต มนสิกรเณเนว เจตฺถ ปณีตโต, สุขุมโต  จ มนสิกาโร สิโทฺธว โหตีติ น เต วิสุํ คหิตาฯ ติ ปเคว วฑฺฒิตํ, ตทา วฑฺฒนวเสน วา ปตฺถริตฺวาฯ ปุพฺพกาลวเสน เจตํ วุตฺตํฯ เตน นํ อุคฺฆาเฎตฺวา ปจฺฉา น วฑฺฒิตพฺพนฺติ ทเสฺสติฯ น หิ ตํ ปจฺฉา วฑฺฒนตฺถาย วายมิยมานมฺปิ วฑฺฒตีติฯ ติ กสิณรูเปนฯ</p>


<p>อิทานิสฺส อุคฺฆาฎนาการํ ทเสฺสตุํ ติอาทิํ วตฺวา ปุน ตํ สมเตฺถตุํ ติอาทิ วุตฺตํฯ อุทยวเสน, ปริเจฺฉทผรณวเสน จ อนฺตาภาวโต ติ กฎสารกกิลญฺชาทโย วิย น ปฎิสํหรติฯ ติ อนาวชฺชโนฺต อนเปกฺขโนฺตฯ อญฺญทตฺถุ เตน ผุโฎฺฐกาสํ วุตฺตนเยน มนสิกโรโนฺตเยวาติ อธิปฺปาโย ฯ อิทญฺหิ วุตฺตํ โหติ – รูปาวจรจตุตฺถชฺฌานสฺส อารมฺมณภูตํ กสิณรูปํ สเพฺพน สพฺพํ อมนสิกโรโต, เตน จ ผุโฎฺฐกาสํ ‘‘อากาโส อากาโส’’ติ มนสิกโรโต ยทา ตํ ภาวนานุภาเวน อากาสํ หุตฺวา อุปฎฺฐาติ, ตทา โส กสิณํ อุคฺฆาเฎติ นามาติฯ</p>


<p> เอวํ กสิณุคฺฆาฎนวเสน ปฎิลเทฺธ อากาสนิมิเตฺต ปุน ปฎิปชฺชนวิธิํ, ยสฺสตฺถาย เยสํ ปฎิปชฺชติ, ตทตฺถสิทฺธญฺจ ทเสฺสตุํ นฺติอาทิ วุตฺตํฯ อากาสสฺส อนิมิตฺตภาเวปิ นิมิเตฺตน ผุโฎฺฐกาสภาวโต ‘‘นิมิตฺต’’นฺติ วุตฺตํฯ ติ นนุ รูปาวจรปฐมชฺฌานสฺส อุปจารกฺขเณเยว นีวรณานิ วิกฺขมฺภิตานิ, ตโต ปฎฺฐาย จ น เตสํ ปริยุฎฺฐานํ อตฺถิฯ ยทิ สิยา, ฌานโต ปริหาเยยฺยาติ? สจฺจเมตํ, อิมสฺส ปน ฌานสฺส วณฺณภณนวเสเนตํ วุตฺตํ ยถา อญฺญตฺถาปิ เหฎฺฐา ปหีนานํ อุปริ ปหานวจนนฺติฯ เย ปน ‘‘สเพฺพ กุสลา ธมฺมา สเพฺพสํ อกุสลานํ ปฎิปกฺขาติ กตฺวา เอวํ วุตฺต’’นฺติ วทนฺติ, เตหิ ทุติยชฺฌานูปจาราทีสุ นีวรณวิกฺขมฺภนาวจนสฺส  การณํ วตฺตพฺพํ โหติฯ ยมฺปิ เจเก วทนฺติ ‘‘สเนฺตว สุขุมานิ รูปาวจรอวิกฺขมฺภนียานิ, ตานิ สนฺธาเยตํ วุตฺต’’นฺติ, ตํ เตสํ มติมตฺตํฯ น หิ มหคฺคตกุสเลสุ โลกุตฺตรกุสลํ วิย โอธิโส ปหานํ นาม อตฺถิฯ โย ปน รูปาวจเรหิ อรูปานํ อุฬารผลตาทิวิเสโส, โส ภาวนาวิเสเสน สนฺตตรปฺปณีตตรภาเวน เตสุเยว ปุริมปุริเมหิ ปจฺฉิมปจฺฉิมานํ วิยาติ ทฎฺฐพฺพํฯ ติ น เกวลํ รูปาวจรจตุตฺถชฺฌาเน, ‘‘เสสานิ กามาวจรานี’’ติอาทีสุ ปน อิธ ยํ วตฺตพฺพํ อวุตฺตํ, ตํ รูปาวจรชฺฌานนิเทฺทเส วุตฺตนยานุสาเรน เวทิตพฺพํฯ</p>


<p> ‘‘ปุน ภาเวตุกาเมนา’’ติ วุเตฺต ปฐมเมว ปฐมารุปฺปสฺส ภาวิตตฺตา กิํ ภาเวตุกาเมนาติ อนุโยเค นฺติ วุตฺตํ, น ปน ‘‘ทุติยารุปฺปมานสํ ภาเวตุกาเมนา’’ติ อิมินา อชฺฌาสเยนฯ น หิ ปฐมํ ทุติยารุปฺปํ ภาวิตนฺติฯ รูปาวจรชฺฌานํ อนติกฺกมิตฺวา อนธิคนฺตพฺพโต ตํ มนสิการสมุทาจารสฺส หานภาคิยภาวาวหนโต รูปาวจรชฺฌานเมตสฺส ปจฺจตฺถิกนฺติ กตฺวา วุตฺตํ ติฯ วีถิปฎิปนฺนาย ภาวนาย อุปรูปริวิเสสาวหภาวโต, ปณีตภาวสิทฺธิโต จ ปฐมารุปฺปโต ทุติยารุปฺปํ สนฺตตรสภาวนฺติ อาห ติฯ วกฺขติ หิ ‘‘สุปณีตตรา โหนฺติ, ปจฺฉิมา ปจฺฉิมา อิธา’’ติ  (อภิธ. ๑๐๔๐)ฯ นฺติ วิญฺญาณํ วิญฺญาณํ อิเจฺจวํ มนสา กาตพฺพํ, เกวลํ อนนฺตํ อนนฺตนฺติ น มนสิ กาตพฺพํฯ เตนาห ติฯ อนนฺตํ วิญฺญาณํ อนนฺตํ วิญฺญาณนฺติ ปน มนสิ กาตุํ วฎฺฎติฯ</p>


<p>   นฺติ ตสฺมิํ ปฐมารุปฺปวิญฺญาณสงฺขาเต วิญฺญาณนิมิเตฺตฯ นฺติ ภาวนาจิตฺตํ ปวเตฺตนฺตสฺสฯ ติ กสิณุคฺฆาฎิมากาสํ ผริตฺวา ปวเตฺต ปฐมารุปฺปวิญฺญาเณ อารมฺมณภูเตฯ ติ อปฺปนาวเสน ปวตฺตติฯ สภาวธเมฺมปิ อารมฺมณสมติกฺกมภาวนาวิเสสภาวโต อิทํ อปฺปนาปตฺตํ โหติ จตุตฺถารุปฺปํ วิยฯ ติ ทุติยารุปฺปชฺฌาเน ปุริมภาเค ตีณิ, จตฺตาริ วา ชวนานิ กามาวจรานิ อุเปกฺขาเวทนาสมฺปยุตฺตาเนว โหนฺติฯ จตุตฺถํ, ปญฺจมํ วา อารุปฺปมานสนฺติอาทินา อปฺปนานโย ปฐมารุปฺปชฺฌาเน วุตฺตนโยวฯ นฺติ ปฐมารุปฺปวิญฺญาณํ วิญฺญาณญฺจนฺติ วุจฺจตีติ รุฬฺหีสทฺทวเสน วุตฺตภาวเมว ปกาเสตุํ ติ วุตฺตํฯ ปุเพฺพ อนนฺตสฺส อากาสสฺส อารมฺมณกรณวเสน อนนฺตตาย ‘‘วิญฺญาณญฺจ’’นฺติ วุตฺตนฺติฯ ปุน มนสิการวเสน วา อนนฺตตาย ตถา วุตฺตนฺติ ทเสฺสตุํ ติอาทิ วุตฺตํฯ ทุติยารุปฺปํ ภาเวโนฺต หิ ปฐมารุปฺปํ อนนฺตโต อนวเสสโต มนสิ กโรโนฺต อนนฺตนฺติ มนสิ กโรติฯ</p>


<p> ติ กสิณํ อุคฺฆาเฎตฺวา อากาโส วิย อากาสานญฺจายตนํ ปหาย ตสฺส อภาโว มนสิ กาตโพฺพฯ กสฺมา ปเนตฺถ ทุติยารุปฺปวิญฺญาณาภาวํ อมนสิกตฺวา ปฐมารุปฺปวิญฺญาณาภาโว มนสิ กาตโพฺพติ? วุจฺจเต – ตยิทํ อารมฺมณาติกฺกมนวเสน ปตฺตพฺพํ, น ปน องฺคาติกฺกมนวเสนฯ ตถา จ สติ อารมฺมเณเยว สาติสยํ โทสทสฺสเนน ตํ สมติกฺกมิตพฺพํ, อารมฺมณญฺจ ทุติยารุปฺปสฺส ปฐมารุปฺปเมว, ตสฺมา กสิเณ อาทีนวํ ทิสฺวา ตํ อุคฺฆาเฎตฺวา ตพฺพิวิตฺตากาสสฺส วิย ปฐมารุปฺปวิญฺญาเณ อาทีนวํ ทิสฺวา ตํ ปหาย  ตทภาวเสฺสว มนสิกรณํ ยุตฺตนฺติฯ  ปน ‘‘วิญฺญาณญฺจายตนาภาโวเยว มนสิ กาตโพฺพ’’ติ วทนฺติ, เต ปน อิเมสํ อารมฺมณาติกฺกมนวเสน ปตฺตพฺพภาวํ อสลฺลเกฺขตฺวา กเถนฺติฯ ยทิ สลฺลเกฺขนฺติ, อญฺญตฺถ โทสํ ทิสฺวา อญฺญสฺส สมติกฺกเม อติปฺปสงฺคโทสโต น มุจฺจนฺติฯ</p>


<p>อถาปิ  วเทยฺยุํ – ‘‘วิญฺญาณญฺจายตนํ สโต สมาปชฺชติ, สโต สมาปชฺชิตฺวา สโต วุฎฺฐาติ, สโต วุฎฺฐหิตฺวา ตเญฺญว วิญฺญาณํ ภาเวตี’ติ วจนโต วิญฺญาณญฺจายตนาภาโวเยว มนสิ กาตโพฺพ’’ติ, ตยิทํ ปาฬิอตฺถํ วิรุชฺฌิตฺวา คหณวเสน จินฺติตํฯ น เหตฺถ ตเญฺญว วิญฺญาณนฺติ วิญฺญาณญฺจายตนํ อธิเปฺปตํฯ ยทิ หิ ตํ อธิเปฺปตํ สิยา, วิญฺญาณญฺจายตนนฺติ ตสฺส ปธานภาเวน นิทฺทิฎฺฐตฺตา ตเญฺญวาติ วจเนเนว ปริยตฺตํ, กิํ วิญฺญาณนฺติ วจเนนฯ อถ สรูปนิเทฺทสตฺถํ วิญฺญาณวจนํ, เอวํ สติ ตเญฺญว วิญฺญาณญฺจายตนนฺติ วุตฺตํ สิยา, ตสฺมา วิญฺญาณนฺติ วจเนน ยํ อารพฺภ วิญฺญาณญฺจายตนํ ปวตฺตํ, ตเสฺสว อากาสานญฺจายตนสฺส คหณํ, น อิตรสฺสาติ สุฎฺฐุ วุตฺตํฯ</p>


<p> ปฐมารุปฺปวิญฺญาณาภาโวมนสิกาตโพฺพติ วตฺวา มนสิการวิธิํ ทเสฺสตุํ ติอาทิ วุตฺตํฯ ติ มนสา อารมฺมณํ อกตฺวา สเพฺพน สพฺพํ ตํ อจิเนฺตตฺวาฯ ‘‘อากาสํ อากาส’’นฺติ มนสิ กโรนฺตสฺส กสิณวิวิตฺตากาสํ วิย ‘‘นตฺถิ นตฺถี’’ติ, ‘‘สุญฺญํ สุญฺญ’’นฺติ วา มนสิ กโรนฺตสฺส วิญฺญาณวิวิตฺตํ อภาวมตฺตเมว อุปฎฺฐาตีติ อาห ติอาทิฯ -สโทฺท อนิยมโตฺถ, เตน ทฺวีสุ ปกาเรสุ เอเกนปิ อตฺถสิทฺธิ โหตีติ ทเสฺสติฯ อวุตฺตวิกปฺปนโตฺถ วา วา-สโทฺท, เตน ‘‘วิวิตฺตํ วิวิตฺต’’นฺติ  อิมสฺสปิ สงฺคโห ทฎฺฐโพฺพฯ อนิยโม ปเนตฺถ ติณฺณมฺปิ วิสุํ วิสุํ ปริยายภาวโตว สิโทฺธฯ ปริยายสทฺทา หิ วิสุํ วิสุํเยว อตฺถํ สาเธนฺตา ปริยายาติ โลเก นิรุฬฺหาฯ ยถาหุ –</p>


<p>
‘‘ปริยาเยเนว เต ยสฺมา, วทนฺตตฺถํ น สํหตา;  
  
ปริยายตฺถํ ตโต สพฺพํ, ปริยาเยสุ ววตฺถิต’’นฺติฯ  
</p>
  
<p> ติ ปฐมารุปฺปวิญฺญาณสฺส อภาวสงฺขาเต ฌานุปฺปตฺติการณภูเต นิมิเตฺตฯ ติ อภาวนิมิตฺตารมฺมณา สติ สมฺมา สุปฺปติฎฺฐิตา หุตฺวา ติฎฺฐติฯ สติสีเสน เจตฺถ อุปจารชฺฌานานุคุณานํ สทฺธาปญฺจมานํ อินฺทฺริยานํ สกิจฺจโยคํ ทเสฺสติฯ อุปจารชฺฌานํ ปน ‘‘ภิโยฺยปิ สมาธิยติ มานส’’นฺติ อิมินา วุตฺตนฺติ ทฎฺฐพฺพํฯ ติ เอวํ ปวตฺตวิญฺญาณสฺส นตฺถิภาวสงฺขาเต วินาสาภาวเก น ปุเร อภาวาทิเกฯ อปฺปนานโย ปเนตฺถ ปถวีกสิเณ วุตฺตนยานุสาเรน เวทิตโพฺพติ อาห ติอาทิฯ</p>


<p> เอวํ  ยํ ตตฺถ อวสิฎฺฐํ, ตํ อติทิสิตฺวา อิทานิ วิเสสํ ทเสฺสตุํ นฺติอาทิ วุตฺตํฯ ติ ‘‘นตฺถิ นตฺถี’’ติ ปวตฺตปริกมฺมมนสิกาเร อมนสิกรเณน อสฺมิํ ปฐมารุปฺปวิญฺญาเณ อนฺตรหิเต, น ปน ขณภงฺควเสน, ฌานปริหานิวเสน วา อนฺตรหิเตฯ ขณภงฺควเสน หิ อนฺตรธานํ ขเณ ขเณ อุปลพฺภติฯ ปริหานิวเสน จ อนฺตรธาเน ปุน ตํ อนุปฺปาเทตฺวา อุตฺตริ ญาณาธิคโมเยว นตฺถีติฯ ติ ตสฺส ปฐมารุปฺปสฺส อภาวมตฺตํ ปสฺสโนฺต โส โยคาวจโร วิหรติฯ ยถา กถํ วิยาติ อาห นฺติอาทิฯ อิทํ วุตฺตํ โหติ – ยถา นาม โกจิ ปุริโส มณฺฑลมาฬาทีสุ  กตฺถจิ เกนจิเทว กรณีเยน สนฺนิปติตํ ภิกฺขุสงฺฆํ ทิสฺวา กตฺถจิ คนฺตฺวา สนฺนิปาตกิจฺจาวสาเน อุฎฺฐาย ปกฺกเนฺตสุ ภิกฺขูสุ ปุน ตํ ฐานํ คนฺตฺวา โอโลเกโนฺต สุญฺญเมว ปสฺสติ, เอวํสมฺปทมิทํ ทฎฺฐพฺพนฺติฯ ตตฺริทํ โอปมฺมสํสนฺทนํ – ยถา โส ปุริโส สนฺนิปติตํ ภิกฺขุสงฺฆํ ทิสฺวา คโต, ตโต สเพฺพสุ ภิกฺขูสุ อปคเตสุ ตํ ฐานํ เตหิ สุญฺญเมว ปสฺสติ, น ปน เตสํ กุโตจิ อปคตการณํ, เอวมยํ โยคาวจโร ปุเพฺพ วิญฺญาณญฺจายตนชฺฌานจกฺขุนา ปฐมารุปฺปวิญฺญาณํ ทิสฺวา นตฺถีติ มนสิกาเรน ตสฺมิํ อปคเต ตติยารุปฺปจกฺขุนา ตสฺส นตฺถิภาวเมว ปสฺสติ, น ตสฺส อปคตการณํ วีมํสติ ฌานสฺส ตาทิสาโภคาภาวโตติฯ</p>


<p> นฺติ ยถา เนวสญฺญานาสญฺญายตนจิตฺตํ สงฺขาราวเสสสุขุมภาวปฺปตฺติยา สวิเสสํ สนฺตํ, เอวมยํ อากิญฺจญฺญายตนสมาปตฺติ น จ สนฺตา ตทภาวโตติ อธิปฺปาโยฯ -สโทฺท ปเนตฺถ อวุตฺตสมุจฺจยโตฺถฯ เตน ‘‘สญฺญา โรโค, สญฺญา คโณฺฑ, สญฺญา สลฺลํ, เอตํ สนฺตํ, เอตํ ปณีตํ, ยทิทํ เนวสญฺญานาสญฺญายตน’’นฺติ อิมสฺสปิ สงฺคโห เวทิตโพฺพฯ ติ สงฺขาราวเสสสุขุมภาเวเนว สวิเสสํ สนฺตตาย, อสนฺตภาวกรโรคาทิสริกฺขกสญฺญาวิรหโต จ สนฺตโต ทิสฺวาฯ นฺติ อิมินา ภาวนาการํ ทเสฺสติฯ  หิ ตํเยว อากิญฺจญฺญายตนํ สนฺตโต มนสิ กโรตีติ อยเมว ภาวนากาโร คหิโตฯ อปเร ปน ‘‘ปาฬิยํ อิมสฺส ภาวนากาโร น คหิโต’’ติ วตฺวา ตตฺถ การณํ วทนฺติ, ตตฺถ วตฺตพฺพํ  คเหตพฺพํฯ</p>


<p> ตติยารุปฺปสงฺขาตกฺขเนฺธสุ จ จตูสุปิ อารมฺมณภูเตสูติ อธิปฺปาโยฯ</p>


<p> ติ   สุญฺญตมตฺตมฺปิ เอวํ สุขุมมฺปีติ อธิปฺปาโยฯ ติ สนฺตํ อารมฺมณํ เอตสฺสาติ สนฺตารมฺมณา, ตพฺภาโว สนฺตารมฺมณตา, ตาย, น ฌานสนฺตตายฯ น หิ ตติยารุปฺปสมาปตฺติ จตุตฺถารุปฺปโต สนฺตตราฯ โจทโก ยํ สนฺตโต มนสิ กโรติ, น ตตฺถ อาทีนวทสฺสนํ ภเวยฺยฯ อสติ จ อาทีนวทสฺสเน น สมติกฺกโม เอว สิยาติ ติ อาหฯ อิตโร ติอาทินา ปริหารมาหฯ เตน อาทีนวทสฺสนมฺปิ อเตฺถวาติ ทเสฺสติฯ ยสฺมิญฺหิ ฌาเน อภิรติ, ตตฺถ อาวชฺชนสมาปชฺชนาทิปฎิปตฺติยา ภวิตพฺพํฯ สา ปนสฺส ตติยารุเปฺป สพฺพโสว นตฺถิ, เกวลํ สุญฺญภาวโต อารมฺมณกรณมตฺตเมวฯ ตถา เหส กิญฺจาปิ ตํ สนฺตโต มนสิ กโรติ, อถ ขฺวสฺส ‘‘อหเมตํ อาวชฺชิสฺสามิ, สมาปชฺชิสฺสามี’’ติ  สมนฺนาหาโร น โหติฯ กสฺมา? อากิญฺจญฺญายตนโต เนวสญฺญานาสญฺญายตนสมาปตฺติยา ปณีตตรตายฯ ยถา หิ ราชา มหตา ราชานุภาเวน นครวีถิยํ จรโนฺต ทนฺตการาทโย กมฺมกาเร เฉเก อเนกานิ ทนฺตวิกติอาทีนิ สิปฺปานิ กโรเนฺต ทิสฺวา ‘‘อโห วต เร เฉกา อาจริยา, อีทิสานิ สิปฺปานิ กริสฺสนฺตี’’ติ เอวํ เตสํ เฉกตาย ตุสฺสติ, น จสฺส เอวํ โหติ ‘‘อโห วตาหมฺปิ รชฺชํ ปหาย เอวรูโป สิปฺปิโก ภเวยฺย’’นฺติฯ ตํ กิสฺส เหตุ? รชฺชสิริยา มหานิสํสตาย, โส เตสํ ชีวิตํ ติณายปิ อมญฺญมาโน เต สมติกฺกมิตฺวา คจฺฉติ, เอวํสมฺปทมิทํ ทฎฺฐพฺพํฯ</p>


<p> นฺติ อุกฺกํสโต สุขุมํ, ปฐมชฺฌานูปจารโต ปฎฺฐาย หิ ตเจฺฉนฺติยา วิย ปวตฺตมานาย ภาวนาย  อนุกฺกเมน สงฺขารา ตตฺถ อนฺติมโกฎฺฐาสตํ ปาปิตาติฯ ยทิ เอวํ กถํ ภาวนา อตฺตโน กิจฺจํ สาเธติ, นนุ เจสา ตทวตฺถํ ปาปิตา อารมฺมณํ น สมฺมา อุปนิชฺฌายตีติ? นยิทเมว ทฎฺฐพฺพํฯ ภาวนาพเลน สุขุมภาวํ ปาปิตาปิ เจสา อตฺตโน กิเจฺจ ทุพฺพลตฺตํ น ปาปิตา, อถ โข วิปฺผาริกตาภาวํ คมิตา, เตน ตถา สุขุมาปิ อตฺตโน กิเจฺจ น ทุพฺพลา เอวาติ น ตตฺถ ตสฺสา อสามตฺถิยํ โหติฯ</p>


<p> ติ ยาทิสาย สญฺญาย สทฺทปฺปวตฺติเหตุภูตายฯ  เนวสญฺญานาสญฺญายตนสมงฺคี ปุคฺคโลฯ  เนวสญฺญานาสญฺญาสมงฺคี โหติฯ  สุขุมา เนวสญฺญานาสญฺญา โหติ,  สุขุมา, เวทนาปิ เนวเวทนานาเวทนา, จิตฺตมฺปิ เนวจิตฺตํนาจิตฺตํ, ผโสฺสปิ เนวผโสฺสนาผโสฺส ฯ เอส นโย เสสสมฺปยุตฺตธเมฺมสุฯ สญฺญาสีเสน ปน ‘‘เนวสญฺญานาสญฺญายตน’’นฺติ วุตฺตํ ‘‘นานตฺตกายา นานตฺตสญฺญิโน’’ติอาทีสุ (ที. นิ. ๓.๓๓๒, ๓๔๑, ๓๕๗, ๓๕๙; อ. นิ. ๗.๔๔; ๙.๒๔) วิยฯ นนุ เจตฺถ ยทิ สญฺญา อตฺถิ, กถํ เนวสญฺญาติ วตฺตุํ วฎฺฎติฯ ยทิ นตฺถิ, กถํ นาสญฺญาติ อนุโยคํ สนฺธาย อิมมตฺถํ อุปมาหิ สาเธตุํ ติอาทิ วุตฺตํฯ ตตฺถ ติ อโนฺตวุตฺถตาย ยาคุยา สทฺธิํ อกปฺปิยเฎฺฐน เตลํ อตฺถีติ, นาฬิปูราทีนํ วเสน นตฺถีติ จ วตฺตเพฺพน ปเตฺต มกฺขิตเตเลนฯ ติ อุปาหนเตมนมตฺตเฎฺฐน อุทกํ อตฺถีติ, นหานวเสน นตฺถีติ จ วตฺตเพฺพน มคฺคสฺมิํ อุทเกนฯ</p>


<p> ติ กิญฺจิ วิเสสํ อุปาทาย สภาวโต อตฺถีติ วตฺตพฺพเสฺสว ธมฺมสฺส กิญฺจิ วิเสสํ อุปาทาย  นตฺถีติ วตฺตพฺพตาสงฺขาโต อยมโตฺถฯ ปฎุสญฺญากิจฺจํ กาตุํ อสมตฺถตาย หิ เนวสญฺญตา, สงฺขาราวเสสสุขุมภาเวน นาสญฺญตา จ โหติฯ เตนาห ติอาทิฯ อารมฺมณสญฺชานนเญฺจว วิปสฺสนาย วิสยภาวํ อุปคนฺตฺวา นิพฺพิทาชนนญฺจ ปฎุสญฺญากิจฺจํ กถมยํ สญฺญาว สมานา สญฺญากิจฺจํ กาตุํ น สโกฺกตีติ อาห นฺติอาทิฯ นฺหาตุกามสฺส อุณฺหสีตภาวํ อกตฺวา สุขชนนตาย  ตสฺมิํฯ เตโชธาตุ ยถา ทหนกิจฺจํ กาตุํ น สโกฺกติ, เอวเมสา อติสนฺตารมฺมเณ ปวตฺตตฺตา อารมฺมณสญฺชานนํ กาตุํ น สโกฺกติ, ปรมสุขุมตฺตํ คตาวฯ เตเนว เหสา อกตาภินิเวสสฺส วิปสฺสนาญาเณน สุขคฺคยฺหา น โหตีติ เสสสมาปตฺตีสุ สญฺญา วิย วิปสฺสนาย วิสยภาวํ อุปคนฺตฺวา นิพฺพิทาชนนมฺปิ กาตุํ น สโกฺกติ, อเญฺญสุ หิ ขเนฺธสุ อกตวิปสฺสนาภินิเวโส ภิกฺขุ เนวสญฺญานาสญฺญายตนกฺขเนฺธ สมฺมสิตฺวา นิพฺพิทํ ปตฺตุํ สมโตฺถ นาม นตฺถิ, อปิ อายสฺมา สาริปุโตฺตฯ ปกติวิปสฺสโก ปน สาริปุตฺตสทิโส ภิกฺขุ ขนฺธาทิมุเขน วิปสฺสนํ อภินิวิสิตฺวา ทฺวารารมฺมเณหิ สทฺธิํ ทฺวารปฺปวตฺตธมฺมานํ วิปสฺสนํ อารภิตฺวา ฐิโต สกฺกุเณยฺย ตพฺพิสยํ อุทยพฺพยญาณํ อุปฺปาเทตุํ, โสปิ กลาปสมฺมสนวเสเนว, โน อนุปทธมฺมวิปสฺสนาวเสนฯ น หิ สาริปุตฺตสทิโส ภิกฺขุ จตุตฺถารุปฺปปริยาปเนฺนสุ ผสฺสาทิธเมฺมสุ วินิพฺภุชิตฺวา วิสุํ วิสุํ สรูปโต คเหตฺวา อนิจฺจาทิวเสน สมฺมสิตุํ สโกฺกติฯ เกวลํ ปน อวินิพฺภุชฺช เอกโต คเหตฺวา กลาปโต สมูหโตเยว สมฺมสิตุํ สมโตฺถ โหติ, เอวํ สุขุมเตฺตเนสา วิชฺชติฯ</p>


<p> นฺติ  กสิณรูปสงฺขาตํ ปฎิภาคนิมิตฺตํฯ นฺติ กสิณุคฺฆาฎิมากาสํฯ นฺติ อากาเส ปวตฺตวิญฺญาณํ ฯ นฺติ ตสฺส อากาเส ปวตฺตวิญฺญาณสฺส อภาวกํฯ ติ ปฐมารุปฺปํ สมติกฺกมิตฺวา โหตีติอาทินา อนุกฺกมโตฯ อตฺตนา วุตฺตมตฺถํ อฎฺฐกถาวจนํ อาหริตฺวา สาเธโนฺต ติอาทิมาหฯ ติ อิมาสุ จตูสุ อรูปสมาปตฺตีสุฯ  สมาปตฺติโย หิ ปุริมาปุริมาหิ สมาปตฺตีหิ  สุฎฺฐุ ปณีตตรา, สุนฺทรปณีตตราติ วา อโตฺถฯ ติ จตุภูมกปาสาทสฺส เหฎฺฐิมเหฎฺฐิมโต อุปรูปริ สวิเสสา ปญฺจ กามคุณา, จตฺตาโร ปาสาทตลา จ ถูลสณฺหสณฺหตรสณฺหตมสุเตฺตหิ วิหิตา อายามวิตฺถารโต สมปฺปมาณา สาฎิกา จฯ</p>


<p> รูปารูปภวํ อภิภุยฺย นิพฺพานํ ยาติ, อถ วา นีวรเณ อภิภุยฺย รูปารูปภวํ ยาตีติ อโตฺถฯ</p>

</p>

</p>

</p>





