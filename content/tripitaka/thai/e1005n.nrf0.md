<h2>โลกนีติ</h2>
<h1>๑. ปณฺฑิตกโณฺฑ</h1>
<ol>
<li>
โลกนีติํ  
ปวกฺขามิ,  
  
นานาสตฺถสมุทฺธฎํ;  
  
มาคเธเนว สเงฺขปํ,  
  
วนฺทิตฺวา รตนตฺถยํฯ  
</li>
  
<li>
นีติโลเก ปุริสสฺส สาโร,  
  
มาตา ปิตา อาจริโยจ มิโตฺต;  
  
ตสฺมา หิ นีติํ ปุริโส วิชญฺญา,  
  
ญาณี มหา โหติ พหุสฺสุโตจฯ  
</li>
  
<li>
อลสสฺส กุโต สิปฺปํ,  
  
อสิปฺปสฺส กุโต ธนํ;  
  
อธนสฺส กุโต มิตฺตํ,  
  
อมิตฺตสฺส กุโต สุขํ;  
  
อสุขสฺส  
กุโต ปุญฺญํ,  
  
อปุญฺญสฺส กุโต วรํฯ  
</li>
  
<li>
สิปฺปา สมํ ธนํ นตฺถิ,  
  
สิปฺปํ โจรา นคณฺหเร;  
  
อิธ โลเก สิปฺปํ มิตฺตํ,  
  
ปรโลเก สุขาวหํฯ  
</li>
  
<li>
อปฺปกํ นาติมเญฺญยฺย,  
  
จิเตฺต สุตํ นิธาปเย;  
  
วมฺมิโกทกพินฺทูว,  
  
จิเรน ปริปูรติฯ  
</li>
  
<li>
ขุโทฺทติ นาติมเญฺญยฺย,  
  
วิชฺชํ วา สิปฺปเมว วา;  
  
เอกมฺปิ ปริโยทาตํ,  
  
ชีวิตกปฺปการณํฯ  
</li>
  
<li>
เสเล เสเล น มาณิกํ,  
  
คเช คเช น มุตฺติกํ;  
  
วเน วเน น จนฺทนํ,  
  
ฐาเน ฐาเน น ปณฺฑิตํฯ  
</li>
  
<li>
ปณฺฑิโต สุตสมฺปโนฺน,  
  
ยตฺถ อตฺถีติ เจ สุโต;  
  
มหุสฺสาเหน  
ตํ ฐานํ,  
  
คนฺตพฺพํว สุเตสินาฯ  
</li>
  
<li>
สิเน สิปฺปํ สิเน ธนํ,  
  
สิเน ปพฺพตมารุหํ;  
  
สิเน กามสฺส โกธสฺส,  
  
อิเม ปญฺจ สิเน สิเนฯ  
</li>
  
<li>
สุติ สมฺมุติ สงฺขฺยาจ,  
  
โยคา นีติ วิเสสกา;  
  
คนฺธพฺพา คณิกา เจว,  
  
ธนุ เพทา จ ปูรณาฯ  
</li>
  
<li>
ติกิจฺฉา อิติหาสา จ,  
  
โชติ มายา จ ฉนฺทติ;  
  
เกตุ มนฺตา จ สทฺทา จ,  
  
สิปฺปาฎฺฐารสกา อิเมฯ  
</li>
  
<li>
อปุโฎฺฐ ปณฺฑิโต เภรี,  
  
ปชฺชุโนฺน เม โหติ ปุจฺฉิโต;  
  
พาโล ปุโฎฺฐ อปุโฎฺฐปิ,  
  
พหุมฺปิ ภณเต สทาฯ  
</li>
  
<li>
โปตฺถเกสุ จ ยํ สิปฺปํ,  
  
ปรหเตฺถสุ ยํ ธนํ;  
  
ยถากิเจฺจ  
สมุปฺปเนฺน,  
  
น ตํ สิปฺปํ น ตํ ธนํฯ  
</li>
  
<li>
ชลปฺปมาณํ กุมุทฺทนาลํ,  
  
กุลปฺปมาณํ วินโย ปมาณํ;  
  
พฺยตฺติปฺปมาณํ กถีตวากฺยํ,  
  
ปถวิยา ปมาณํ ติณ มิลาตํฯ  
</li>
  
<li>
อปฺปสฺสุโต สุตํ อปฺปํ,  
  
พหุํ มญฺญติ มานวา;  
  
สินฺธูทกํ อปสฺสโนฺต,  
  
กูเป โตยํว มณฺฑุโกฯ  
</li>
  
<li>
ปถมํ ปราชเย สิปฺปํ,  
  
ทุติยํ ปราชเย ธนํ;  
  
ตติยํ ปราชเย ธมฺมํ,  
  
จตุตฺถํ กิํ กริสฺสติฯ  
</li>
  
<li>
พฺยตฺต ปุตฺร กิมลโส,  
  
อพฺยโตฺต ภารหารโก;  
  
พฺยตฺตโก ปูชิโต โลเก,  
  
พฺยตฺต ปุตฺร ทิเน ทิเนฯ  
</li>
  
<li>
มาตา เวรี ปิตา สตฺรุ,  
  
เกน พาเล น สิกฺขิตา;  
  
สภามเชฺฌ  
น โสภนฺติ,  
  
หํสมเชฺฌ พโกยถาฯ  
</li>
  
<li>
กณฺฎกํ คิริ โก ติกฺขติ,  
  
โก อญฺชนํ มิคกฺขิกํ;  
  
อุปฺปถํ ปลฺลเล โก สุคนฺธํ,  
  
กุล-ปุตฺต-รูโป โก ปวตฺตติ;  
  
สามํ-ภาโวฯ  
</li>
  
<li>
น รสํ อโกตมฺพุลํ,  
  
อธนสฺส, ลงฺกตมฺปิ;  
  
อโลนกนฺตุ พฺยญฺชนํ,  
  
พฺยากรณํ อสิปฺปสฺสฯ  
</li>
  
<li>
สุสฺสุสา สุตสมฺปโนฺน,  
  
สุตาปญฺญาย ปวฑฺฒติ;  
  
ปญฺญาย อตฺถํ ชานาติ,  
  
ญาโต อโตฺถ สุขาวโหฯ  
</li>
  
<li>
โภชนํ เมถุนํ นิทฺทา,  
  
โคเณ โปเสปิ วิชฺชติ;  
  
วิชฺชา วิเสโส โปสสฺส,  
  
ตํ หีโน โคสโม ภเวฯ  
</li>
  
<li>
นตฺถิ วิชฺชาสมํมิตฺตํ,  
  
นจ พฺยาธิสโม ริปุ;  
  
นจ  
อตฺตสมํ เปมํ,  
  
นจ กมฺมสมํ พลํฯ  
</li>
  
<li>
หํโส มเชฺฌ น กากานํ,  
  
สีโห คุนฺนํ น โสภเต;  
  
คทฺรภมเชฺฌ ตุรโงฺค,  
  
พาลมเชฺฌ จ ปณฺฑิโตฯ  
</li>
  
<li>
ยาวชีวมฺปิ เจ พาโล,  
  
ปณฺฑิตํ ปยิรุปาสติ;  
  
น โส ธมฺมํ วิชานาติ,  
  
ทพฺพิ สูปรสํ ยถาฯ  
</li>
  
<li>
มุหุตฺตมปิ เจ วิญฺญู,  
  
ปณฺฑิตํ ปยิรุปาสติ;  
  
ขิปฺปํ ธมฺมํ วิชานาติ,  
  
ชิวฺหา สูปรสํ ยถาฯ  
</li>
  
<li>
วินา สตฺถํ น คเจฺฉยฺย,  
  
สูโร สงฺคามภูมิยํ;  
  
ปณฺฑิตฺวาทฺธคู วาณิโช,  
  
วิเทสคมโน ตถาฯ  
</li>
  
<li>
ธนนาสํ มโนตาปํ,  
  
ฆเร ทุจฺจริตานิ จ;  
  
วญฺจนญฺจ  
อวมานํ,  
  
ปณฺฑิโต น ปกาสเยฯ  
</li>
  
<li>
ปตฺตานุรูปกํ วากฺยํ,  
  
สภาวรูปกํ ปิยํ;  
  
อตฺตานุรูปกํ โกธํ,  
  
โย ชานาติ ส ปณฺฑิโตฯ  
</li>
  
<li>
อ-ธนสฺส รสํ ขาทา,  
  
อ-พลสฺส หถา นรา;  
  
อ-ปญฺญสฺส วากฺย-กถา,  
  
อุมฺมตฺตก-สมา อิเมฯ  
</li>
  
<li>
อนวฺหายํ คมยโนฺต,  
  
อ-ปุจฺฉา พหุ-ภาสโก;  
  
อตฺต-คุณํ ปกาเสโนฺต,  
  
ติ-วิธํ หีน-ลกฺขณํฯ  
</li>
  
<li>
อปฺป-รูโป พหุํ ภาโส,  
  
อปฺป-ปโญฺญ ปกาสิโต;  
  
อปฺป-ปูโร ฆโฎ โขเภ,  
  
อปฺป-ขีรา คาวี จเถฯ  
</li>
  
<li>
มณฺฑูเกปิ อุเกฺร สีเห,  
  
กากคฺคเห ปิเย ปิเย;  
  
อ-ปณฺฑีปิ  
ปณฺฑี หุตฺวา,  
  
ธีรา ปุเจฺฉ วเย วเยฯ  
</li>
  
<li>
มณฺฑูเกปิ อุเกฺร สีเห,  
  
สูกเรปิ อุเห ทีเป;  
  
พิฬาเร สทิเส พฺยเคฺฆ,  
  
สพฺพ ธีเร สิปฺป-สเมฯ  
</li>
  
<li>
น ติตฺติ ราชา ธนมฺหิ,  
  
ปณฺฑิโตปิ สุ-ภาสิเต;  
  
จกฺขุํปิ ปิย-ทสฺสเน,  
  
ชเล สาคโร น ติตฺติฯ  
</li>
  
<li>
รูป-โยพฺพน-สมฺปนฺนา,  
  
วิสาถ-กุถ-สมฺภวา;  
  
วิชฺชา-หีนา น โสภนฺติ,  
  
นิคนฺธา อิว กิํสุกาฯ  
</li>
  
<li>
หีเน ปุโตฺต ราชามโจฺจ,  
  
พาล-ปุโตฺต จ ปณฺฑิโต;  
  
อ-ธนสฺส ธนํ พหุ,  
  
ปุริสานํ น มญฺญถฯ  
</li>
  
<li>
โย สิปฺป-โลเภน,  
  
พหุํ คณฺหาติ ตํ สิปฺปํ;  
  
มูโคว  
สุปินํ ปสฺสํ,  
  
กเถตุมฺปิ น อุสฺสเหฯ  
</li>
  
<li>
ภิเชฺชตุํ กุมฺภกาโร,  
  
โสเภตุํ กุมฺภ ฆฎฺฎติ;  
  
น ขิปิตุํ อปาเยสุ,  
  
สิสฺสานํ วุฑฺฒิ-การณาฯ  
</li>
  
<li>
ตคฺครญฺจ ปลาเสน,  
  
โย นโร อุปนยฺหติ;  
  
ปตฺตาปิ สุรภิ วายนฺติ,  
  
เอวํ ธีรูปเสวนาฯ  
</li>
  
ปณฺฑิตกโณฺฑ นิฎฺฐิโตฯ  
</li>
  
  
  
  
  