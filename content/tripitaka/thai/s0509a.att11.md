<h1>๑๒. โสฬสนิปาโต</h1>
<h3>๑. ปุณฺณาเถรีคาถาวณฺณนา</h3>
<p>โสฬสนิปาเต   ติอาทิกา ปุณฺณาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปตฺวา เหตุสมฺปนฺนตาย สญฺชาตสํเวคา ภิกฺขุนีนํ สนฺติกํ คนฺตฺวา ธมฺมํ สุตฺวา ลทฺธปฺปสาทา ปพฺพชิตฺวา ปริสุทฺธสีลา ตีณิ ปิฎกานิ อุคฺคเหตฺวา พหุสฺสุตา ธมฺมธรา ธมฺมกถิกา จ อโหสิฯ ยถา จ วิปสฺสิสฺส ภควโต สาสเน, เอวํ สิขิสฺส เวสฺสภุสฺส กกุสนฺธสฺส โกณาคมนสฺส กสฺสปสฺส  จ ภควโต สาสเน ปพฺพชิตฺวา สีลสมฺปนฺนา พหุสฺสุตา ธมฺมธรา ธมฺมกถิกา จ อโหสิฯ มานธาตุกตฺตา ปน กิเลเส สมุจฺฉินฺทิตุํ นาสกฺขิฯ มาโนปนิสฺสยวเสน กมฺมสฺส กตตฺตา อิมสฺมิํ พุทฺธุปฺปาเท อนาถปิณฺฑิกสฺส เสฎฺฐิโน ฆรทาสิยา กุจฺฉิมฺหิ นิพฺพตฺติ, ติสฺสา นามํ อโหสิฯ สา  (ม. นิ. ๑.๑๔๖ อาทโย) โสตาปนฺนา หุตฺวา ปจฺฉา อุทกสุทฺธิกํ พฺราหฺมณํ ทเมตฺวา เสฎฺฐินา สมฺภาวิตา หุตฺวา เตน ภุชิสฺสภาวํ ปาปิตา ตํ ปพฺพชฺชํ อนุชานาเปตฺวา ปพฺพชิตฺวา วิปสฺสนาย กมฺมํ กโรนฺตี น จิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๔.๑๘๔-๒๐๓) –</p>


<p>
‘‘วิปสฺสิโน ภควโต, สิขิโน เวสฺสภุสฺส จ;  
  
กกุสนฺธสฺส มุนิโน, โกณาคมนตาทิโนฯ  
</p>
  
<p>
‘‘กสฺสปสฺส จ พุทฺธสฺส, ปพฺพชิตฺวาน สาสเน;  
  
ภิกฺขุนี สีลสมฺปนฺนา, นิปกา สํวุตินฺทฺริยาฯ  
</p>
  
<p>
‘‘พหุสฺสุตา ธมฺมธรา, ธมฺมตฺถปฎิปุจฺฉิกา;  
  
อุคฺคเหตา จ ธมฺมานํ, โสตา ปยิรุปาสิตาฯ  
</p>
  
<p>
‘‘เทเสนฺตี  
ชนมเชฺฌหํ, อโหสิํ ชินสาสเน;  
  
พาหุสเจฺจน เตนาหํ, เปสลา อภิมญฺญิสํฯ  
</p>
  
<p>
‘‘ปจฺฉิเม  
จ ภเว ทานิ, สาวตฺถิยํ ปุรุตฺตเม;  
  
อนาถปิณฺฑิโน เคเห, ชาตาหํ กุมฺภทาสิยาฯ  
</p>
  
<p>
‘‘คตา อุทกหาริยํ, โสตฺถิยํ ทิชมทฺทสํ;  
  
สีตฎฺฎํ โตยมชฺฌมฺหิ, ตํ ทิสฺวา อิทมพฺรวิํฯ  
</p>
  
<p>
‘‘อุทหารี อหํ สีเต, สทา อุทกโมตริํ;  
  
อยฺยานํ ทณฺฑภยภีตา, วาจาโทสภยฎฺฎิตาฯ  
</p>
  
<p>
‘‘กสฺส พฺราหฺมณ ตฺวํ ภีโต, สทา อุทกโมตริ;  
  
เวธมาเนหิ คเตฺตหิ, สีตํ เวทยเส ภุสํฯ  
</p>
  
<p>
‘‘ชานนฺตี วต มํ โภติ, ปุณฺณิเก ปริปุจฺฉสิ;  
  
กโรนฺตํ  
กุสลํ กมฺมํ, รุนฺธนฺตํ กตปาปกํฯ  
</p>
  
<p>
‘‘โย จ วุโฑฺฒ ทหโร วา, ปาปกมฺมํ ปกุพฺพติ;  
  
ทกาภิเสจนา โสปิ, ปาปกมฺมา ปมุจฺจติฯ  
</p>
  
<p>
‘‘อุตฺตรนฺตสฺส อกฺขาสิํ, ธมฺมตฺถสํหิตํ ปทํ;  
  
ตญฺจ สุตฺวา ส สํวิโคฺค, ปพฺพชิตฺวารหา อหุฯ  
</p>
  
<p>
‘‘ปูเรนฺตี อูนกสตํ, ชาตา ทาสิกุเล ยโต;  
  
ตโต ปุณฺณาติ นามํ เม, ภุชิสฺสํ มํ อกํสุ เตฯ  
</p>
  
<p>
‘‘เสฎฺฐิํ ตโตนุชาเนตฺวา, ปพฺพชิํ อนคาริยํ;  
  
น จิเรเนว กาเลน, อรหตฺตมปาปุณิํฯ  
</p>
  
<p>
‘‘อิทฺธีสุ  
จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</p>
  
<p>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ เม วิมลํ สุทฺธํ, พุทฺธเสฎฺฐสฺส วาหสาฯ  
</p>
  
<p>
‘‘ภาวนาย  
มหาปญฺญา, สุเตเนว สุตาวินี;  
  
มาเนน นีจกุลชา, น หิ กมฺมํ วินสฺสติฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘อุทหารี อหํ สีเต, สทา อุทกโมตริํ;  
  
อยฺยานํ ทณฺฑภยภีตา, วาจาโทสภยฎฺฎิตาฯ  
</li>
  
<li>
‘‘กสฺส พฺราหฺมณ ตฺวํ ภีโต, สทา อุทกโมตริ;  
  
เวธมาเนหิ คเตฺตหิ, สีตํ เวทยเส ภุสํฯ  
</li>
  
<li>
‘‘ชานนฺตี วต มํ โภติ, ปุณฺณิเก ปริปุจฺฉสิ;  
  
กโรนฺตํ กุสลํ กมฺมํ, รุนฺธนฺตํ กตปาปกํฯ  
</li>
  
<li>
‘‘โย  
จ วุโฑฺฒ ทหโร วา, ปาปกมฺมํ ปกุพฺพติ;  
  
ทกาภิเสจนา โสปิ, ปาปกมฺมา ปมุจฺจติฯ  
</li>
  
<li>
‘‘โก  
นุ เต อิทมกฺขาสิ, อชานนฺตสฺส อชานโก;  
  
‘ทกาภิเสจนา นาม, ปาปกมฺมา ปมุจฺจติ’ฯ  
</li>
  
<li>
‘‘สคฺคํ นูน คมิสฺสนฺติ, สเพฺพ มณฺฑูกกจฺฉปา;  
  
นาคา จ สุสุมารา จ, เย จเญฺญ อุทเก จราฯ  
</li>
  
<li>
‘‘โอรพฺภิกา สูกริกา, มจฺฉิกา มิคพนฺธกา;  
  
โจรา จ วชฺฌฆาตา จ, เย จเญฺญ ปาปกมฺมิโน;  
  
ทกาภิเสจนา เตปิ, ปาปกมฺมา ปมุจฺจเรฯ  
</li>
  
<li>
‘‘สเจ อิมา นทิโย เต, ปาปํ ปุเพฺพ กตํ วหุํ;  
  
ปุญฺญมฺปิ มา วเหยฺยุํ เต, เตน ตฺวํ ปริพาหิโรฯ  
</li>
  
<li>
‘‘ยสฺส พฺราหฺมณ ตฺวํ ภีโต, สทา อุทกโมตริ;  
  
ตเมว พฺรเหฺม มากาสิ, มา เต สีตํ ฉวิํ หเนฯ  
</li>
  
<li>
‘‘กุมฺมคฺคปฎิปนฺนํ มํ, อริยมคฺคํ สมานยิ;  
  
ทกาภิเสจนา โภติ, อิมํ สาฎํ ททามิ เตฯ  
</li>
  
<li>
‘‘ตุเยฺหว  
สาฎโก โหตุ, นาหมิจฺฉามิ สาฎกํ;  
  
สเจ ภายสิ ทุกฺขสฺส, สเจ เต ทุกฺขมปฺปิยํฯ  
</li>
  
<li>
‘‘มากาสิ ปาปกํ กมฺมํ, อาวิ วา ยทิ วา รโห;  
  
สเจ จ ปาปกํ กมฺมํ, กริสฺสสิ กโรสิ วาฯ  
</li>
  
<li>
‘‘น เต ทุกฺขา ปมุตฺยตฺถิ, อุเปจฺจาปิ ปลายโต;  
  
สเจ ภายสิ ทุกฺขสฺส, สเจ เต ทุกฺขมปฺปิยํฯ  
</li>
  
<li>
‘‘อุเปหิ สรณํ พุทฺธํ, ธมฺมํ สงฺฆญฺจ ตาทินํ;  
  
สมาทิยาหิ สีลานิ, ตํ เต อตฺถาย เหหิติฯ  
</li>
  
<li>
‘‘อุเปมิ  
สรณํ พุทฺธํ, ธมฺมํ สงฺฆญฺจ ตาทินํ;  
  
สมาทิยามิ สีลานิ, ตํ เม อตฺถาย เหหิติฯ  
</li>
  
<li>
‘‘พฺรหฺมพนฺธุ ปุเร อาสิํ, อชฺชมฺหิ สจฺจพฺราหฺมโณ;  
  
เตวิโชฺช เวทสมฺปโนฺน, โสตฺติโย จมฺหิ นฺหาตโก’’ติฯ –  
</li>
  
<p>อิมา  คาถา อภาสิฯ
</ol></p>


<p>ตตฺถ ติ ฆเฎน อุทกํ วาหิกาฯ นฺติ สีตกาเลปิ สพฺพทา รตฺตินฺทิวํ อุทกํ โอตริํฯ ยทา ยทา อยฺยกานํ อุทเกน อโตฺถ, ตทา ตทา อุทกํ ปาวิสิํ, อุทกโมตริตฺวา อุทกํ อุปเนสินฺติ อธิปฺปาโยฯ ติ อยฺยกานํ ทณฺฑภเยน ภีตาฯ ติ วจีทณฺฑภเยน เจว โทสภเยน จ อฎฺฎิตา ปีฬิตา, สีเตปิ อุทกโมตรินฺติ โยชนาฯ</p>


<p>อเถกทิวสํ ปุณฺณา ทาสี ฆเฎน อุทกํ อาเนตุํ อุทกติตฺถํ คตาฯ ตตฺถ อทฺทส อญฺญตรํ พฺราหฺมณํ อุทกสุทฺธิกํ หิมปาตสมเย มหติ สีเต วตฺตมาเน ปาโตว อุทกํ โอตริตฺวา สสีสํ นิมุชฺชิตฺวา มเนฺต ชปฺปิตฺวา อุทกโต อุฎฺฐหิตฺวา อลฺลวตฺถํ อลฺลเกสํ ปเวธนฺตํ ทนฺตวีณํ วาทยมานํฯ ตํ ทิสฺวา กรุณาย สโญฺจทิตมานสา ตโต นํ ทิฎฺฐิคตา วิเวเจตุกามา ติ คาถมาหฯ ตตฺถ กสฺส, พฺราหฺมณ, ตฺวํ กุโต จ นาม ภยเหตุโต ภีโต หุตฺวา    สพฺพกาลํ สายํ ปาตํ อุทกํ โอตริฯ โอตริตฺวา จ  กมฺปมาเนหิ  สรีราวยเวหิ  สีตทุกฺขํ อติวิย ทุสฺสหํ ปฎิสํเวทยสิ ปจฺจนุภวสิฯ</p>


<p>ติ, โภติ ปุณฺณิเก, ตฺวํ ตํ อุปจิตํ ปาปกมฺมํ  นิวารณสมตฺถํ กุสลํ กมฺมํ อิมินา อุทโกโรหเนน  มํ ชานนฺตี วต ปริปุจฺฉสิฯ</p>


<p>นนุ อยมโตฺถ โลเก ปากโฎ เอวฯ กถาปิ มยํ ตุยฺหํ วทามาติ ทเสฺสโนฺต ติ คาถมาหฯ ตสฺสโตฺถ – วุโฑฺฒ วา ทหโร วา มชฺฌิโม วา โย โกจิ หิํสาทิเภทํ    อติวิย กโรติ, โสปิ ภุสํ ปาปกมฺมนิรโต  สินาเนน ตโต ปาปกมฺมา  อจฺจนฺตเมว วิมุจฺจตีติฯ</p>


<p>ตํ สุตฺวา ปุณฺณิกา ตสฺส ปฎิวจนํ เทนฺตี ติอาทิมาหฯ ตตฺถ   ติ กมฺมวิปากํ อชานนฺตสฺส เต สเพฺพน สพฺพํ กมฺมวิปากํ อชานโต อชานโก อวิทฺทสุ พาโล อุทกาภิเสจนเหตุ ปาปกมฺมโต ปมุจฺจตีติ,  อตฺถชาตํ โก นุ นาม อกฺขาสิ, น โส สเทฺธยฺยวจโน, นาปิ เจตํ ยุตฺตนฺติ อธิปฺปาโยฯ</p>


<p>อิทานิสฺส ตเมว ยุตฺติอภาวํ วิภาเวนฺตี ติอาทิมาหฯ ตตฺถ ติ วิชฺฌสาฯ ติ กุมฺภีลาฯ ติ เย จเญฺญปิ วาริโคจรา มจฺฉมกรนนฺทิยาวตฺตาทโย จ, เตปิ  เทวโลกํ อุปปชฺชิสฺสนฺติ มเญฺญ, อุทกาภิเสจนา ปาปกมฺมโต มุตฺติ โหติ เจติ อโตฺถฯ</p>


<p>ติ อุรพฺภฆาตกาฯ ติ สูกรฆาตกาฯ ติ เกวฎฺฎาฯ ติ มาควิกาฯ ติ วชฺฌฆาตกเมฺม นิยุตฺตาฯ</p>


<p>นฺติ อิมา อจิรวติอาทโย นทิโย ยถา ตยา ปุเพฺพ กตํ ปาปํ ตตฺถ อุทกาภิเสจเนน สเจ วหุํ นีหเรยฺยุํ, ตถา ตยา กตํ ปุญฺญมฺปิ อิมา นทิโย วเหยฺยุํ ปวาเหยฺยุํฯ     ตถา สติ เตน ปุญฺญกเมฺมน ตฺวํ ปริพาหิโร วิรหิโตว ภเวยฺยาติ น เจตํ ยุตฺตนฺติ อธิปฺปาโยฯ ยถา วา อุทเกน อุทโกโรหกสฺส ปุญฺญปวาหนํ น โหติ, เอวํ ปาปปวาหนมฺปิ น โหติ เอวฯ กสฺมา? นฺหานสฺส ปาปเหตูนํ อปฺปฎิปกฺขภาวโตฯ โย ยํ วินาเสติ, โส ตสฺส ปฎิปโกฺขฯ ยถา อาโลโก อนฺธการสฺส, วิชฺชา จ อวิชฺชาย, น เอวํ นฺหานํ ปาปสฺสฯ ตสฺมา นิฎฺฐเมตฺถ คนฺตพฺพํ ‘‘น อุทกาภิเสจนา ปาปโต ปริมุตฺตี’’ติฯ เตนาห ภควา –</p>


<p>
‘‘น อุทเกน สุจี โหติ, พเหฺวตฺถ นฺหายตี ชโน;  
  
ยมฺหิ สจฺจญฺจ ธโมฺม จ, โส สุจี โส จ พฺราหฺมโณ’’ติฯ (อุทา. ๙; เนตฺติ. ๑๐๔);  
</p>
  
<p>อิทานิ  ยทิ ปาปํ ปวาเหตุกาโมสิ, สเพฺพน สพฺพํ ปาปํ มา กโรหีติ ทเสฺสตุํ ติ คาถมาหฯ ตตฺถ ติ ยโต ปาปโต ตฺวํ ภีโต, ตเมว ปาปํ พฺรเหฺม, พฺราหฺมณ, ตฺวํ มา อกาสิฯ อุทโกโรหนํ ปน อีทิเส สีตกาเล เกวลํ สรีรเมว พาธติ ฯ เตนาห – ติ, อีทิเส สีตกาเล อุทกาภิเสจเนน ชาตสีตํ ตว สรีรจฺฉวิํ มา หเนยฺย มา พาเธสีติ อโตฺถฯ</p>


<p>นฺติ ‘‘อุทกาภิเสจเนน สุทฺธิ โหตี’’ติ อิมํ กุมฺมคฺคํ มิจฺฉาคาหํ ปฎิปนฺนํ ปคฺคยฺห ฐิตํ มํฯ ติ ‘‘สพฺพปาปสฺส อกรณํ, กุสลสฺส อุปสมฺปทา’’ติ (ที. นิ. ๒.๙๐; ธ. ป. ๑๘๓; เนตฺติ. ๓๐, ๑๑๖, ๑๒๔; เปฎโก. ๒๙) อิมํ พุทฺธาทีหิ อริเยหิ คตมคฺคํ สมานยิ, สมฺมเทว อุปเนสิ, ตสฺมา โภติ อิมํ สาฎกํ ตุฎฺฐิทานํ อาจริยภาคํ ตุยฺหํ ททามิ, ตํ ปฎิคฺคณฺหาติ อโตฺถฯ</p>


<p>สา ตํ ปฎิกฺขิปิตฺวา ธมฺมํ กเถตฺวา สรเณสุ สีเลสุ จ ปติฎฺฐาเปตุํ นฺติ วตฺวา ติอาทิมาหฯ ตสฺสโตฺถ – ยทิ ตุวํ สกลาปายิเก สุคติยญฺจ อผาสุกตาโทภคฺคตาทิเภทา ทุกฺขา ภายสิฯ ยทิ เต ตํ อปฺปิยํ น อิฎฺฐํฯ  ปเรสํ ปากฎภาเวน อปฺปฎิจฺฉนฺนํ  กตฺวา กาเยน วาจาย ปาณาติปาตาทิวเสน วา  อปากฎภาเวน ปฎิจฺฉนฺนํ กตฺวา มโนทฺวาเรเยว อภิชฺฌาทิวเสน วา อณุมตฺตมฺปิ  ลามกํ กมฺมํ  มา กริฯ อถ ปน ตํ ปาปกมฺมํ อายติํ กริสฺสสิ, เอตรหิ กโรสิ วา, ‘‘นิรยาทีสุ จตูสุ อปาเยสุ มนุเสฺสสุ จ ตสฺส ผลภูตํ ทุกฺขํ อิโต เอโตฺต วา ปลายเนฺต มยิ นานุพนฺธิสฺสตี’’ติ อธิปฺปาเยน  สญฺจิจฺจ ปลายโตปิ เต ตโต ปาปโต มุตฺติ โมกฺขา นตฺถิ, คติกาลาทิปจฺจยนฺตรสมวาเย สติ วิปจฺจเต เอวาติ อโตฺถฯ ‘‘อุปฺปจฺจา’’ติ วา ปาโฐ, อุปฺปติตฺวาติ อโตฺถฯ เอวํ ปาปสฺส อกรเณน ทุกฺขาภาวํ ทเสฺสตฺวา อิทานิ ปุญฺญสฺส กรเณนปิ ตํ ทเสฺสตุํ ติอาทิ วุตฺตํฯ ตตฺถ นฺติ ทิฎฺฐาทีสุ ตาทิภาวปฺปตฺตํฯ ยถา วา ปุริมกา สมฺมาสมฺพุทฺธา ปสฺสิตพฺพา, ตถา ปสฺสิตพฺพโต ตาทิ, ตํ  พุทฺธํ สรณํ อุเปหีติ โยชนาฯ ธมฺมสเงฺฆสุปิ เอเสว นโยฯ ตาทีนํ วรพุทฺธานํ ธมฺมํ, อฎฺฐนฺนํ อริยปุคฺคลานํ สงฺฆํ สมูหนฺติ โยชนาฯ นฺติ สรณคมนํ สีลานํ สมาทานญฺจฯ ติ ภวิสฺสติฯ</p>


<p>โส  พฺราหฺมโณ สรเณสุ สีเลสุ จ ปติฎฺฐาย อปรภาเค สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา ฆเฎโนฺต วายมโนฺต น จิรเสฺสว เตวิโชฺช หุตฺวา อตฺตโน ปฎิปตฺติํ ปจฺจเวกฺขิตฺวา อุทาเนโนฺต ติ คาถมาหฯ</p>


<p>ตสฺสโตฺถ – อหํ ปุเพฺพ พฺราหฺมณกุเล อุปฺปตฺติมเตฺตน พฺรหฺมพนฺธุ นามาสิํฯ ตถา อิรุเพฺพทาทีนํ อเชฺฌนาทิมเตฺตน เตวิโชฺช เวทสมฺปโนฺน โสตฺติโย นฺหาตโก จ นามาสิํฯ อิทานิ สพฺพโส พาหิตปาปตาย  ปรมตฺถพฺราหฺมโณ, วิชฺชตฺตยาธิคเมน  มคฺคญาณสงฺขาเตน เวเทน สมนฺนาคตตฺตา  นิตฺถรสพฺพปาปตาย  จ อมฺหีติฯ เอตฺถ จ พฺราหฺมเณน วุตฺตคาถาปิ อตฺตนา วุตฺตคาถาปิ ปจฺฉา เถริยา ปเจฺจกํ ภาสิตาติ สพฺพา เถริยา คาถา เอว ชาตาติฯ</p>

</p>

</p>





