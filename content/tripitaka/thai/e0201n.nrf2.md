<h1>๓. การกกณฺฑ</h1>
<h3>ปฐมาวิภตฺติราสิ</h3>
<p>อถ นามวิภตฺตีนํ อตฺถเภทา วุจฺจเนฺตฯ</p>


<p>กสฺมิํ อเตฺถ ปฐมา?</p>


<p>  ฯ</p>


<p>นามสฺส อภิเธยฺยมเตฺต ปฐมาวิภตฺติ โหติฯ</p>


<p>รุโกฺข, มาลา, ธนํฯ</p>


<p>เอตฺถ จ มตฺตสเทฺทน กตฺตุ, กมฺมาทิเก วิภตฺยเตฺถ นิวเตฺตติฯ ตสฺมา อตฺถมตฺตนฺติ ลิงฺคโตฺถเยว วุจฺจติฯ</p>


<p>ตตฺถ อนุจฺจาริเต สติ สุณนฺตสฺส อวิทิโต อโตฺถ ลีนโตฺถ นามฯ ตํ ลีนมตฺถํ คเมติ โพเธตีติ  อุจฺจาริตปทํฯ</p>


<p>ตํ ปน ปกติลิงฺคํ, นิปฺผนฺนลิงฺคนฺติ ทุวิธํฯ ตตฺถ วิภตฺติรหิตํ ปกติลิงฺคํ อิธาธิเปฺปตํ ลิงฺค, วิภตฺตีนํ วิสุํ วิสุํ วิภาคฎฺฐานตฺตาฯ</p>


<p>ลีนํ องฺคนฺติ ลิงฺคํฯ ตตฺถ ‘ลีน’นฺติ อปากฎํฯ ‘องฺค’นฺติ อวยโวฯ นฺติ อตฺถโต เอกํฯ</p>


<p>ลิงฺคสฺส อโตฺถ ปรมโตฺถ, ปญฺญตฺติอโตฺถติ ทุวิโธฯ ตถา วิเสสนโตฺถ, วิเสสฺยโตฺถติฯ</p>


<p>ตตฺถ วิเสสนโตฺถ นาม สกโตฺถ, ตสฺส ตสฺส สทฺทสฺส ปฎินิยโต ปาฎิปุคฺคลิกโตฺถติ วุตฺตํ โหติฯ โสเยว ตสฺมิํ ตสฺมิํ อเตฺถ อาทิมฺหิ สทฺทุปฺปตฺติยา จิรกาลญฺจ สทฺทปวตฺติยา นิพทฺธการณตฺตา นิมิตฺตโตฺถติ จ วุจฺจติ ฯ โส สุติ, ชาติ, คุณ, ทพฺพ, กฺริยา, นาม, สมฺพนฺธวเสน สตฺตวิโธ โหติฯ</p>


<p>วิเสสฺยโตฺถ นาม สามญฺญโตฺถ, พหุนิมิตฺตานํ สาธารณโตฺถติ วุตฺตํ โหติ, โสเยว ตํตํนิมิตฺตโยคา เนมิตฺตกโตฺถติ จ วุจฺจติ, โส ชาติ, คุณ, ทพฺพ, กฺริยา, นามวเสน ปญฺจวิโธฯ โค, สุโกฺก, ทณฺฑี, ปาจโก, ติโสฺสติฯ</p>


<p>ตตฺถ โคสโทฺท ยทา ชาติมตฺตํ วทติ โค ชาตีติ, ตทา สุติ วิเสสนํฯ ยทา ทพฺพํ วทติ โค คจฺฉตีติ, ตทา สุติ จ ชาติ จ วิเสสนํฯ</p>


<p>สุกฺกสโทฺท ยทา คุณมตฺตํ วทติ สุโกฺก คุโณติ, ตทา สุติ วิเสสนํฯ ยทา คุณวิเสสํ วทติ โคสฺส สุโกฺกติ, ตทา สุติ จ คุณชาติ จ วิเสสนํฯ ยทา คุณวนฺตํ ทพฺพํ วทติ สุโกฺก โคติ, ตทา สุติ จ คุณชาติ จ คุณวิเสโส จ สมฺพโนฺธ จ วิเสสนํฯ</p>


<p>ทณฺฑีสโทฺท ยทา ชาติมตฺตํ วทติ ทณฺฑี ชาตีติ, ตทา สุติ จ ทพฺพญฺจ วิเสสนํฯ ยทา ทพฺพวนฺตํ ทพฺพํ วทติ ทณฺฑี ปุริโสติ, ตทา สุติ จ ทพฺพญฺจ ชาติ จ สมฺพโนฺธ จ วิเสสนํฯ</p>


<p>ปาจกสโทฺท ยทา ชาติมตฺตํ วทติ ปาจโก ชาตีติ, ตทา สุติ จ กฺริยา จ วิเสสนํฯ ยทา กฺริยานิปฺผาทกํ ทพฺพํ วทติ ปาจโก ปุริโสติ, ตทา สุติ จ กฺริยา จ ชาติ จ กฺริยาการกสมฺพโนฺธ จ วิเสสนํฯ</p>


<p>ติสฺสสโทฺท ยทา นามมตฺตํ วทติ ติโสฺส นามนฺติ, ตทา สุติ วิเสสนํฯ ยทา นามวนฺตํ ทพฺพํ วทติ, ติโสฺส ภิกฺขูติ, ตทา สุติ จ นามชาติ จ สมฺพโนฺธ จ วิเสสนํฯ</p>


<p>สพฺพตฺถ ยํ ยํ วทตีติ วุตฺตํ, ตํ ตํ วิเสสฺยนฺติ จ ทพฺพนฺติ จ เวทิตพฺพํฯ เอตฺถ จ สุติ นาม สทฺทสภาวา เอว โหติ, สทฺทปกฺขิกา  เอวฯ สโพฺพ สโทฺท ปฐมํ สตฺตาภิธายโกติ จ ญาเส วุตฺตํฯ ตสฺมา สพฺพตฺถ สุติฎฺฐาเน สตฺตา เอว ยุตฺตา วตฺตุนฺติฯ สตฺตาติ จ ตสฺส ตสฺส อตฺถสฺส โวหารมเตฺตนปิ โลเก วิชฺชมานตา วุจฺจติ, ตํ ตํ สทฺทํ สุณนฺตสฺส จ ญาณํ ตํตทตฺถสฺส อตฺถิตามตฺตํ สพฺพปฐมํ ชานาติ, ตโต ปรํ ชาติสเทฺท ชาติํ ชานาติฯ คุณสเทฺท คุณนฺติ เอวมาทิ สพฺพํ วตฺตพฺพํฯ ลิงฺค, สงฺขฺยา, ปริมาณานิปิ วิเสสนเตฺถ สงฺคยฺหนฺติฯ</p>


<p>ตตฺถ ลิงฺคํ นาม เย อิตฺถิ, ปุริสานํ ลิงฺค, นิมิตฺต, กุตฺตา’กปฺปา นาม อภิธเมฺม วุตฺตา, เย จ นปุํสกานํ ลิงฺค, นิมิตฺต, กุตฺตา’กปฺปา นาม อวุตฺตสิทฺธา, เย จ สเทฺทสุ เจว อเตฺถสุ จ วิสทา’วิสทาการ, มชฺฌิมาการา สนฺทิสฺสนฺติ, สพฺพเมตํ ลิงฺคํ นามฯ</p>


<p>เอวํ วิเสสน, วิเสสฺยวเสน ทุวิโธ อโตฺถ ปุเพฺพ วุตฺตสฺส สทฺทลิงฺคสฺส อโตฺถ นาม, โส สลิโงฺค, สสโงฺขฺย, สปริมาโณ จาติ ติวิโธ โหติฯ</p>


<p>ตตฺถ สลิโงฺค ยถา? สญฺญา, ผโสฺส, จิตฺตํฯ กญฺญา, ปุริโส, กุลํฯ มาลา, รุโกฺข, ธนนฺติฯ</p>


<p>สสโงฺขฺย ยถา? เอโก, เทฺว, ตโย, พหู อิจฺจาทิฯ</p>


<p>สปริมาโณ ยถา? วิทตฺถิ, หโตฺถ, โทโณ, อาฬฺหกํ อิจฺจาทิฯ</p>


<p>อปิ จ สุโทฺธ, สํสโฎฺฐติ ทุวิโธ ลิงฺคโตฺถฯ ตตฺถ กมฺมาทิสํสคฺครหิโต สุโทฺธ นามฯ โส สลิโงฺค, สสโงฺขฺย, สปริมาโณ, อุปสคฺคโตฺถ, นิปาตโตฺถ, ปาฎิ-ปทิกโตฺถติ ฉพฺพิโธฯ อตฺถิ, สกฺกา, ลพฺภาอิจฺจาทิ อิธ ปาฎิปทิกํ นามฯ ตุน, ตฺวาน, ตฺวา, ตเว, ตุํ, ขตฺตุํปจฺจยนฺตาปิ นิปาเตสุ คยฺหนฺติฯ</p>


<p>สํสโฎฺฐ  วุตฺตสํสโฎฺฐ, อวุตฺตสํสโฎฺฐติ ทุวิโธฯ ตตฺถ วุตฺตสํสโฎฺฐ จตุพฺพิโธ สมาเสน วุตฺตสํสโฎฺฐ, ตทฺธิเตน, อาขฺยาเตน, กิเตนาติฯ ตตฺถ สมาเสน วุโตฺต ฉการกสมฺพนฺธวเสน สตฺตวิโธ, ภาเวน สทฺธิํ อฎฺฐวิโธ วา, ตถา ตทฺธิเตน วุโตฺตฯ อาขฺยาเตน วุโตฺต กตฺตุ, กมฺม, ภาววเสน ติวิโธฯ กิเตน วุโตฺต ฉการก, ภาววเสน สตฺตวิโธฯ สโพฺพ สุโทฺธ เจว วุตฺตสํสโฎฺฐ จ ปฐมาย วิสโยฯ</p>


<p>อวุตฺตสํสโฎฺฐปิ กตฺตุสํสโฎฺฐ, กมฺมสํสโฎฺฐติอาทินา อเนกวิโธฯ โส ทุติยาทีนํ เอว วิสโยติฯ เอตฺถ จ วิภตฺติยา วินา เกวโล สโทฺท ปโยคํ นารหตีติ กตฺวา ปโยคารหตฺถเมว ฉพฺพิเธ สุเทฺธ จตุพฺพิเธ จ วุตฺตสํสเฎฺฐ ปฐมา ปยุชฺชติ, น อตฺถโชตนตฺถํฯ</p>


<p>เกนจิ วาจเกน อวุตฺตานิ ปน กมฺมาทีนิ วิภตฺตีหิ วินา วิทิตานิ น โหนฺตีติกตฺวา อตฺถโชตนตฺถมฺปิ กมฺมาทีสุ ทุติยาทโย ปยุชฺชนฺติฯ ตสฺมา อตฺถมเตฺตติ อิธ เทสนฺตราวเจฺฉทเก วิสยมเตฺต ภุมฺมํฯ กเมฺม ทุติยาอิจฺจาทีสุ ปน นิปฺผาเทตเพฺพ ปโยชเน ภุมฺมนฺติ เอวํ ทฺวินฺนํ ภุมฺมานํ นานตฺตํ เวทิตพฺพนฺติฯ</p>


<p>  ฯ</p>


<p>ปเคว สิทฺธสฺส วตฺถุโน นาเมน วา นิปาเตน วา อตฺตโน อภิมุขีกรณํ อามนฺตนํ นามฯ อธิกามนฺตเน อตฺถมเตฺต ปฐมา โหติฯ เอตฺถ จ อามนฺตนปทํ นาม กฺริยาเปกฺขํ น โหติ, ตสฺมา การกสญฺญํ น ลภติฯ</p>


<p>ตํ ปน ทุวิธํ สาทรา’นาทรวเสนฯ เอหิ สมฺม, เอหิ เชติฯ</p>


<p>ตถา  สชีว, นิชฺชีววเสน, โภ ปุริส, วเทหิ โภ สงฺข, วเทหิ โภ สงฺข ฯ อุมฺมุชฺช โภ ปุถุสิเล, อุมฺมุชฺช โภ ปุถุสิเลติ ฯ</p>


<p>ตถา ปจฺจกฺขา’ปจฺจกฺขวเสน, โภ ปุริส, กหํ เอกปุตฺตก, กหํ เอกปุตฺตกาติ ฯ</p>


<p>ตถา นิยมา’นิยมวเสน, โภ ปุริส, อจฺฉริยํ วต โภ อพฺภุตํ วต โภ ฯ ยตฺร หิ นาม สญฺญี สมาโนติอาทิ ฯ อิทํ อามนฺตนํ นาม ปเคว สิเทฺธ เอว โหติ, น วิธาตเพฺพ, น หิ ปเคว ราชภาวํ วา ภิกฺขุภาวํ วา อปฺปตฺตํ ชนํ ‘‘โภ ราชา’’ติ วา ‘‘โภ ภิกฺขู’’ติ วา อามเนฺตนฺตีติฯ</p>

</p>


<h3>ทุติยาวิภตฺติราสิ</h3>
<p>กสฺมิํ อเตฺถ ทุติยา?</p>


<p>  ฯ</p>


<p>กมฺมเตฺถ ทุติยา โหติฯ กริยเตติ กมฺมํ, ตํ นิพฺพตฺติกมฺมํ, วิกติกมฺมํ, ปตฺติกมฺมนฺติ ติวิธํ โหติฯ</p>


<p>ตตฺถ  ยถา? อิทฺธิมา หตฺถิวณฺณํ มาเปติ, ราชา นครํ มาเปติ, มาตา ปุตฺตํ วิชายติ, พีชํ รุกฺขํ ชเนติ, กมฺมํ วิปากํ ชเนติ, อาหาโร พลํ ชเนติ, ชโน ปุญฺญํ กโรติ, ปาปํ กโรติ, พุโทฺธ ธมฺมํ เทเสสิ, วินยํ ปญฺญเปสิ, ภิกฺขุ ฌานํ อุปฺปาเทติ, มคฺคํ อุปฺปาเทติ อิจฺจาทิฯ</p>


<p>  ยถา? เคหํ กโรติ, รถํ กโรติ, ฆฎํ กโรติ, ปฎํ วายติ, โอทนํ ปจติ, ภตฺตํ ปจติ, กฎฺฐํ องฺคารํ กโรติ, สุวณฺณํ กฎกํ กโรติ, เคหํ ฌาเปติ, รุกฺขํ ฉินฺทติ, ปาการํ ภินฺทติ, วิหโย ลุนาติ, ปาณํ หนติ, ภตฺตํ ภุญฺชติ อิจฺจาทิฯ</p>


<p> ยถา? คามํ คจฺฉติ, เคหํ ปวิสติ, รุกฺขํ อาโรหติ, นทิํ ตรติ, อาทิจฺจํ ปสฺสติ, ธมฺมํ สุณาติ, พุทฺธํ วนฺทติ ปยิรุปาสติ อิจฺจาทิฯ</p>


<p>ปกติกมฺมํ, วิกติกมฺมนฺติ ทุวิธํฯ สุวณฺณํ กฎกํ กโรติ, กฎฺฐํ องฺคารํ กโรติ, ปุริสํ ฐิตํ ปสฺสติ, ปุริสํ คจฺฉนฺตํ ปสฺสติ, ภิกฺขุํ ปสฺสติ สตํ, สมฺปชานํ, อภิกฺกมนฺตํ, ปฎิกฺกมนฺตํ, อาโลเกนฺตํ, วิโลเกนฺตํ, สมิเญฺชนฺตํ, ปสาเรนฺตํฯ</p>


<p>เอตฺถ ‘ปุริสํ, ภิกฺขุ’นฺติ  ‘ฐิตํ, สตํ’อิจฺจาทีนิ ฯ</p>


<p>ธาตุกมฺมํ, การิตกมฺมนฺติ ทุวิธํฯ คามํ คจฺฉติ, ปุริสํ คามํ คเมติฯ</p>


<p>ธาตุกมฺมญฺจ ทฺวิกมฺมิกธาตูนํ ทุวิธํ ปธานกมฺมํ, อปฺปธานกมฺมนฺติฯ อชปาโล อชํ คามํ เนติ, ปุริโส ภารํ คามํ วหติ, หรติ, คามํ สาขํ กฑฺฒติ, คาวิํ ขีรํ โทหติ, พฺราหฺมณํ กมฺพลํ ยาจติ, พฺราหฺมณํ ภตฺตํ ภิกฺขติ, คาวิโย วชํ อวรุนฺธติ, ภควนฺตํ ปญฺหํ ปุจฺฉติ, รุกฺขํ ผลานิ โอจินาติ, สิสฺสํ ธมฺมํ พฺรวีติ, ภควา ภิกฺขู เอตทโวจ , สิสฺสํ ธมฺมํ อนุสาสติ อิจฺจาทิฯ</p>


<p>เอตฺถ จ ‘อชํ, ขีรํ’ อิจฺจาทิ ปธานกมฺมํ นาม กตฺตารา ปริคฺคเหตุํ อิฎฺฐตรตฺตาฯ ‘คามํ, คาวิํ’อิจฺจาทิ อปฺปธานกมฺมํ นาม ตถา อนิฎฺฐตรตฺตาฯ</p>


<p>ตตฺถ  ปธานกมฺมํ กถินกมฺมํ นาม, กมฺมภาเว ถิรกมฺมนฺติ วุตฺตํ โหติฯ อปฺปธานกมฺมํ อกถินกมฺมํ นาม, อถิรกมฺมนฺติ วุตฺตํ โหติฯ ตญฺหิ กทาจิ สมฺปทานํ โหติ, กทาจิ อปาทานํ, กทาจิ สามิ, กทาจิ โอกาโสฯ ยถา – โส มํ ทกาย เนติ, คาวิโต ขีรํ โทหติ, คาวิยา ขีรํ โทหหิ, คาวิยํ ขีรํ โทหติ อิจฺจาทิฯ</p>


<p>กเมฺม ทุติยาติ วตฺตเตฯ</p>


<p>  ฯ</p>


<p>นิจฺจวิธิสุตฺตมิทํฯ คมนตฺถานํ โพธนตฺถานํ อาหารตฺถานํ สทฺทตฺถานํ อกมฺมกานํ ภชฺชาทีนญฺจ ธาตูนํ ปโยเชฺช กมฺมนิ ทุติยา โหติฯ เอตฺถ จ ปโยชฺชกมฺมํ นาม การิตกมฺมํ วุจฺจติฯ</p>


<p>ปุริโส ปุริสํ คามํ คมยติ, สามิโก อชปาลํ อชํ คามํ นยาเปติ, อาจริโย สิสฺสํ ธมฺมํ โพเธติ, ปุริโส ปุริสํ ภตฺตํ โภเชติ, อาจริโย สิสฺสํ ธมฺมํ ปาเฐติ, ปุริโส ปุริสํ สยาเปติ, อจฺฉาเปติ, อุฎฺฐาเปติ, ปุริโส ปุริสํ ธญฺญํ ภชฺชาเปติ, โกฎฺฎาเปติ, อุทฺธราเปติฯ</p>


<p>เอเตสมีติ กิํ? ปุริโส ปุริเสน โอทนํ ปาเจติฯ</p>


<p>เอตฺถ จ คมนตฺถาทีนํ ปโยเชฺช ตติยาปิ รูปสิทฺธิยํ  สทฺทนีติยญฺจ  วุตฺตาฯ สทฺทนีติยํ ตติยาปโยเคปิ กมฺมตฺถเมว อิจฺฉติฯ ญาสาทีสุ กตฺวตฺถํ อิจฺฉนฺติฯ</p>


<p>ยทา  ปน ปฐมํ ปโยชกํ อโญฺญ ทุติโย ปโยเชติ, ตทา ปฐโม ปโยโชฺช นามฯ ตสฺมิํ ตติยาเอวาติ วุตฺติยํ วุตฺตํฯ อตฺตนา วิปฺปกตํ กุฎิํ ปเรหิ ปริโยสาเปติ ฯ</p>


<p>  ฯ</p>


<p>หราทีนํ ปโยเชฺช กมฺมนิ วิกเปฺปน ทุติยา โหติฯ</p>


<p>สามิโก ปุริสํ ภารํ หาเรติ ปุริเสน วา, ปุริสํ อาหารํ อโชฺฌหาเรติ ปุริเสน วา, ปุริสํ กมฺมํ กาเรติ ปุริเสน วา, ราชา ปุริสํ อตฺตานํ ทเสฺสติ ปุริเสน วา, ปุริสํ พุทฺธํ วนฺทาเปติ ปุริเสน วาฯ</p>


<p>  ฯ</p>


<p>ขาทาทีนํ ปโยเชฺช กมฺมนิ น ทุติยา โหติฯ</p>


<p>สามิโก ปุริเสน ขชฺชํ ขาทาเปติ, อท-ภกฺขเน, ภตฺตํ อาเทติ, สามิโก ทาเสน ปุริสํ อวฺหาเปติ, สทฺทายาเปติ, กนฺทยติ, นาทยติฯ เอตฺถ จ ‘สทฺทายาเปตี’ติ สทฺทํ การาเปติ, นามธาตุ เจสาฯ กนฺท, นทาปิ สทฺทตฺถาเยวฯ</p>


<p>  ฯ</p>


<p>วหิสฺสาติ ธาตุนิเทฺทโส อิ-กาโร, นิยาเมติ ปโยเชตีติ นิยนฺตา, นตฺถิ นิยนฺตา เอตสฺสาติ อนิยนฺตุโกฯ ยสฺส อเญฺญน ปโยชเกน กิจฺจํ นตฺถิ, สยเมว ญตฺวา วหติ, โส อนิยนฺตุโก นาม, วหธาตุสฺส ตาทิเส อนิยนฺตุเก ปโยเชฺช กมฺมนิ ทุติยา น โหติฯ</p>


<p>สามิโก  ทาเสน ภารํ วาเหติฯ</p>


<p>อนิยนฺตุเกติ กิํ? พลีพเทฺท ภารํ วาเหติฯ</p>


<p>  ฯ</p>


<p>ภกฺขิตุํ อิจฺฉนฺตสฺส ภกฺขาปนํ หิํสา นาม น โหติ, อนิจฺฉนฺตสฺส ภกฺขาปนํ หิํสา นาม, ภกฺขธาตุสฺส ปโยเชฺช กมฺมนิ อหิํสาวิสเย ทุติยา น โหติฯ</p>


<p>สามิโก ปุริเสน โมทเก ภกฺขาเปติฯ</p>


<p>อหิํสายนฺติ กิํ? พลีพเทฺท สสฺสํ ภกฺขาเปติฯ เอตฺถ ‘สสฺส’นฺติ ถูลตรํ สสฺสนฺติ วทนฺติฯ</p>


<p>ปาฬิยํ ‘‘สเพฺพสํ วิญฺญาเปตฺวาน , โตเสนฺติ สพฺพปาณินํ ฯ เถรสฺส ปโตฺต ทุติยสฺส คาเหตโพฺพ’’ อิจฺจาทินา  ปโยเชฺช ฉฎฺฐีปิ ทิสฺสติฯ</p>


<p>  ฯ</p>


<p>ธีอิจฺจาทีหิ นิปาโตปสเคฺคหิ ยุตฺตา ลิงฺคมฺหา ทุติยา โหติฯ</p>


<p>ธี พฺราหฺมณสฺส หนฺตารํ , ธีรตฺถุ’มํ ปูติกายํ , ธีรตฺถุ ตํ ธนลาภํ , ธีรตฺถุ พหุเก กาเมฯ ตติยาปิ ทิสฺสติ, ธีรตฺถุ ชีวิเตน เม ฯ อนฺตรา จ ราชคหํ อนฺตรา จ นาฬนฺทํ , อภิโต คามํ วสติ, ปริโตคามํ วสติ, นทิํ เนรญฺชรํ ปติ , เอเตสุ ฉฎฺฐฺยเตฺถ ทุติยาฯ</p>


<p>ตถา  ปฎิภาติ มํ ภควา , อปิสฺสุ มํ ติโสฺส อุปมาโย ปฎิภํสุ , ปฎิภาตุ ตํ ภิกฺขุ ธโมฺม ภาสิตุํ ฯ ปฎิภนฺตุ ตํ จุนฺท โพชฺฌงฺคา  – ‘ม’นฺติ มม, ‘ต’นฺติ ตว, สมฺปทานเตฺถ ทุติยาฯ ‘ม’นฺติ มมญาเณ, ‘ต’นฺติ ตวญาเณติปิ วเณฺณสุํฯ น อุปายมนฺตเรน อตฺถสฺส สิทฺธิ, นตฺถิ สมาทานมนฺตเรน สิกฺขาปฎิลาโภ, เนวิธ น หุรํ น อุภยมนฺตเรน, เอเสวโนฺต ทุกฺขสฺส ฯ ตตฺถ ‘อนฺตเรนา’ติ นิปาตปทเมตํ, วเชฺชตฺวาตฺยโตฺถฯ ปุเพฺพน คามํ, ทกฺขิเณน คามํ, อุตฺตเรน คามํ, คามสฺส ปุเพฺพติ อโตฺถฯ</p>


<p>อุปสคฺคปุพฺพานํ อกมฺมกธาตูนํ ปโยเค อาธาเร ทุติยา, ปถวิํ อธิเสสฺสติ, คามํ อธิติฎฺฐติ, รุกฺขํ อชฺฌาวสติ, มญฺจํ วา ปีฐํ วา อภินิสีเทยฺย วา อภินิปเชฺชยฺย วา , คามํ อุปวสติ, คามํ อนุวสติ, ปพฺพตํ อธิวสติ, ฆรํ อาวสติ, อคารํ อชฺฌาวสติ , อุโปสถํ อุปวสติ, กามาวจรํ อุปปชฺชติ, รูปาวจรํ อุปปชฺชติ, อรูปาวจรํ อุปปชฺชติ, สกฺกสฺส สหพฺยตํ อุปปชฺชติ, นิปนฺนํ วา อุปนิปเชฺชยฺย , นิสินฺนํ วา อุปนิสีเทยฺย , ฐิตํ วา อุปติเฎฺฐยฺย  อิจฺจาทิฯ</p>


<p>ตปฺปาน, จาเรปิ ทุติยา, นทิํ ปิวติ, สมุทฺทํ ปิวติ, คามํ จรติ, อรญฺญํ จรติ, นทิยํ, คาเมติ อโตฺถฯ</p>


<p>กาล, ทิสาสุปิ อาธาเร เอว ทุติยา, ตํ ขณํ, ตํ มุหุตฺตํ, ตํ กาลํ, เอกมนฺตํ , เอกํ สมยํ , ปุพฺพณฺหสมยํ , สายนฺหสมยํ, ตํ ทิวสํ, อิมํ รตฺติํ , ทุติยมฺปิ, ตติยมฺปิ, จตุตฺถํ วา ปญฺจมํ วา อเปฺปติ, ตโต ปุพฺพํ, ตโต ปรํ, ปุริมํ ทิสํ , ทกฺขิณํ ทิสํ , ปจฺฉิมํ ทิสํ , อุตฺตรํ ทิสํ , อิมา ทส  ทิสาโย, กตมํ ทิสํ ติฎฺฐติ นาคราชา , อิมาสุ ทิสาสุ กตมาย ทิสาย ติฎฺฐติ ฉทฺทนฺตนาคราชาติ อโตฺถอิจฺจาทิฯ</p>


<p>  ฯ</p>


<p>ลกฺขณาทีสุ อเตฺถสุ ปวเตฺตน อภินา ยุตฺตา ลิงฺคมฺหา ทุติยา โหติฯ</p>


<p>ลกฺขียติ ลกฺขิตพฺพํ อเนนาติ ฯ อยํ ปกาโร อิตฺถํ, อีทิโส วิเสโสติ อโตฺถฯ อิตฺถํ ภูโต ปโตฺตติ ฯ ภิเนฺน อเตฺถ พฺยาปิตุํ อิจฺฉา ฯ</p>


<p>ตตฺถ ลกฺขเณ –</p>


<p>รุกฺขมภิ วิโชฺชตเต วิชฺชุ, รุกฺขํ อภิ พฺยาเปตฺวา วิโชฺชตเตติ อโตฺถ, วิโชฺชภาเสน พฺยาปิโต รุโกฺข วิชฺชุปฺปาทสฺส ลกฺขณํ สญฺญาณํ โหติฯ</p>


<p>อิตฺถมฺภูเต –</p>


<p>สาธุ เทวทโตฺต มาตรมภิ, มาตรํ อภิ วิสิฎฺฐํ กตฺวา สาธูติ อโตฺถ, เทวทโตฺต สกฺกจฺจํ มาตุปฎฺฐาเน อคฺคปุริโสติ วุตฺตํ โหติฯ ตํ โข ปน ภวนฺตํ โคตมํ เอวํ กลฺยาโณ กิตฺติสโทฺท อพฺภุคฺคโต ฯ เอตฺถ จ ‘อพฺภุคฺคโต’ติ อภิ วิสิฎฺฐํ กตฺวา อุคฺคโตติ อโตฺถ, อยํ กิตฺติสโทฺท โภโต โคตมสฺส สกลโลกคฺคภาวํ ปกาเสตฺวา อุคฺคโตติ วุตฺตํ โหติ, กิตฺติสทฺทสมฺพเนฺธ ปน ตสฺส โข ปน โภโต โคตมสฺสาติ อโตฺถฯ</p>


<p>วิจฺฉายํ –</p>


<p>รุกฺขํ  รุกฺขํ อภิ วิโชฺชตเต จโนฺท, พฺยาเปตฺวา วิโชฺชตเตตฺยโตฺถฯ</p>


<p>เอตฺถ จ ลกฺขณาทิอตฺถา อภิสเทฺทน โชตนียา ปิณฺฑตฺถา เอว, น วจนียตฺถา, พฺยาปนาทิอตฺถา เอว วจนียตฺถาติฯ</p>


<p>  ฯ</p>


<p>ลกฺขณิ’ตฺถมฺภูต, วิจฺฉาสุ จ ภาเค จ ปวเตฺตหิ ปติ, ปรีหิ ยุตฺตา ลิงฺคมฺหา ทุติยา โหติฯ</p>


<p>ลกฺขเณ –</p>


<p>รุกฺขํ ปติ วิโชฺชตเต วิชฺชุ, รุกฺขํ ปริ วิโชฺชตเต วิชฺชุฯ ตตฺถ ‘ปตี’ติ ปฎิจฺจ, ‘ปรี’ติ ผริตฺวาฯ</p>


<p>อิตฺถมฺภูเต –</p>


<p>สาธุ เทวทโตฺต มาตรํ ปติ, สาธุ เทวทโตฺต มาตรํ ปริฯ</p>


<p>วิจฺฉายํ –</p>


<p>รุกฺขํ รุกฺขํ ปติ วิโชฺชตเต จโนฺท, รุกฺขํ รุกฺขํ ปริ วิโชฺชตเต จโนฺทฯ</p>


<p>ภาเค –</p>


<p>ตํ ทียตุ, ยเทตฺถ มํ ปติ สิยา, ตํ ทียตุ, ยเทตฺถ มํ ปริ สิยาฯ ตตฺถ ‘ปตี’ติ ปฎิจฺจ, ‘ปรี’ติ ปริจฺจ, อุทฺทิสฺสาติ อโตฺถ, ‘ฐปิต’นฺติ ปาฐเสโสฯ เอตฺถ มํ อุทฺทิสฺส ยํ  วตฺถุ ฐปิตํ สิยา, ตํ เม ทียตูตฺยโตฺถ, เอเตสุ พหูสุ ภาเคสุ โย มม ภาโค, โส มยฺหํ ทียตูติ วุตฺตํ โหตีติฯ</p>


<p>  ฯ</p>


<p>ลกฺขณิ’ตฺถมฺภูต, วิจฺฉาสุ จ ภาเค จ ปวเตฺตน อนุนา ยุตฺตา ลิงฺคมฺหา ทุติยา โหติฯ</p>


<p>ลกฺขเณ –</p>


<p>รุกฺขํ อนุ วิโชฺชตเต วิชฺชุ, รุกฺขํ อนุ ผริตฺวาติ อโตฺถฯ จตุราสีติสหสฺสานิ, สมฺพุทฺธมนุปพฺพชุํ , ‘สมฺพุทฺธ’นฺติ โพธิสตฺตํ, อนุ คนฺตฺวา ปพฺพชิํสูติ อโตฺถ, วิปสฺสิโพธิสเตฺต ปพฺพชิเต สติ ตานิปิ จตุราสีติกุลปุตฺตสหสฺสานิ ปพฺพชิํสูติ วุตฺตํ โหติฯ สจฺจกฺริยมนุ วุฎฺฐิ ปาวสฺสิ, ‘อนู’ติ อนฺวาย, ปฎิจฺจาติ อโตฺถ, สจฺจกฺริยาย สติ สจฺจกฺริยเหตุ เทโว ปาวสฺสีติ วุตฺตํ โหติฯ ‘‘เหตุ จ ลกฺขณํ ภวตี’’ติ วุตฺติยํ วุตฺตํฯ สจฺจกฺริยาย สเหวาติปิ ยุชฺชติฯ ‘‘สห สเจฺจ กเต มยฺห’’นฺติ  หิ วุตฺตํฯ</p>


<p>อิตฺถมฺภูเต –</p>


<p>สาธุ เทวทโตฺต มาตรมนุฯ ตตฺถ ‘อนู’ติ อนฺวาย ปฎิจฺจฯ</p>


<p>วิจฺฉายํ –</p>


<p>รุกฺขํ รุกฺขํ อนุ วิโชฺชตเต จโนฺทฯ ตตฺถ ‘อนู’ติ อนุ ผริตฺวาฯ</p>


<p>ภาเค –</p>


<p>ยเทตฺถ  มํ อนุ สิยา, ตํ ทียตุฯ ตตฺถ ‘อนู’ติ อนฺวายฯ เสสํ วุตฺตนยเมวฯ</p>


<p>  ฯ</p>


<p>สหเตฺถ อนุนา ยุตฺตา ลิงฺคมฺหา ทุติยา โหติฯ</p>


<p>ปพฺพตํ อนุ ติฎฺฐติ ฯ นทิํ อนฺวาวสิตา พาราณสีฯ ‘อนู’ติ อนุคนฺตฺวา, นทิยา สห อาพทฺธา ติฎฺฐตีติ วุตฺตํ โหติฯ</p>


<p>  ฯ</p>


<p>หีเน ปวเตฺตน อนุนา ยุตฺตา ลิงฺคมฺหา ทุติยา โหติฯ</p>


<p>อนุ สาริปุตฺตํ ปญฺญวโนฺต, อนุคตา ปจฺฉโต คตาติ อโตฺถ, สเพฺพ ปญฺญวโนฺต สาริปุตฺตโต หีนาติ วุตฺตํ โหติฯ</p>


<p>  ฯ</p>


<p>หีเน อุเปน ยุตฺตา ลิงฺคมฺหา ทุติยา โหติฯ</p>


<p>อุป สาริปุตฺตํ ปญฺญวโนฺต, อุเปจฺจ คตา สมีเป คตาติ อโตฺถ, หีนาเตฺวว วุตฺตํ โหติฯ</p>


<p>เอตฺถ จ อภิอิจฺจาทโย กมฺมปฺปวจนียาติ สทฺทสเตฺถสุ วุตฺตาฯ ตตฺถ ปกาเรน วุจฺจตีติ  ปกาโร จ ลกฺขณิ’ตฺถมฺภูต, วิจฺฉาทิโก ปิณฺฑโตฺถ วุจฺจติ, นฺติ พฺยาปนาทิกฺริยา, กมฺมํ ปวจนียํ เยหิ เต ฯ</p>


<p>ตตฺถ  พฺยาปนาทิกฺริยาวิเสสวาจีหิ อุปสเคฺคหิ สมฺพเนฺธสติ กมฺมเตฺถ ทุติยา โหติ, อสมฺพเนฺธ ปน อาธาร, สามฺยาทิอเตฺถสุ โหติ, ลกฺขณาทโย ปน สามตฺถิยสิทฺธา ปิณฺฑตฺถา เอวาติฯ</p>


<p>  </p>


<p>กาลสฺส วา อทฺธุโน วา ทพฺพ, คุณ, กฺริยาหิ อจฺจนฺตํ นิรนฺตรํ สํโยเค กาล’ทฺธานวาจีหิ ลิเงฺคหิ ปรํ ทุติยา โหติฯ</p>


<p>กาเล –</p>


<p>สตฺตาหํ ควปานํ, มาสํ มํโสทนํ, สรทํ รมณียา นที, สพฺพกาลํ รมณียํ นนฺทนํ, มาสํ สชฺฌายติ, วสฺสสตํ ชีวติ, ตโย มาเส อภิธมฺมํ เทเสติฯ</p>


<p>อทฺธาเน –</p>


<p>โยชนํ วนราชิ, โยชนํ ทีโฆ ปพฺพโต, โกสํ สชฺฌายติฯ</p>


<p>อจฺจนฺตสํโยเคติ กิํ? มาเส มาเส ภุญฺชติ, โยชเน โยชเน วิหาโรฯ</p>


<p>เอตฺถ จ กฺริยาวิเสสนมฺปิ กตฺตารา สาเธตพฺพตฺตา กมฺมคติกํ โหติ, ตสฺมา ตมฺปิ ‘กเมฺม ทุติยา’ติ เอตฺถ กมฺมสเทฺทน คยฺหติฯ</p>


<p>สุขํ เสติ, ทุกฺขํ เสติ, สีฆํ คจฺฉติ, ขิปฺปํ คจฺฉติ, ทนฺธํ คจฺฉติ, มุทุํ ปจติ, ครุํ เอสฺสติ, ลหุํ เอสฺสติ, สนฺนิธิการกํ ภุญฺชติ, สมฺปริวตฺตกํ โอตาเปติ, กายปฺปจาลกํ คจฺฉติ , หตฺถปฺปจาลกํ  คจฺฉติ, สีสปฺปจาลกํ คจฺฉติ , สุรุสุรุการกํ ภุญฺชติ , อวคณฺฑการกํ ภุญฺชติ , ปิณฺฑุเกฺขปกํ ภุญฺชติ , หตฺถนิทฺธุนกํ ภุญฺชติ , หตฺถนิเลฺลหกํ ภุญฺชติ , จนฺทิมสูริยา สมํ ปริยายนฺติ, วิสมํ ปริยายนฺติ อิจฺจาทิฯ</p>

</p>


<h3>ตติยาวิภตฺติราสิ</h3>
<p>กสฺมิํ อเตฺถ ตติยา?</p>


<p>  ฯ</p>


<p>กตฺตริ กรเณ จ ตติยา โหติฯ กตฺตาติ จ การโกติ จ อตฺถโต เอกํ ‘‘กโรตีติ  กโรตีติ ติ, ตสฺมา ‘‘กตฺตุการโก’’ติ วุเตฺต ทฺวินฺนํ ปริยายสทฺทานํ วเสน อยเมว กฺริยํ เอกนฺตํ กโรติ, สามี หุตฺวา กโรติ, อตฺตปฺปธาโน หุตฺวา กโรตีติ วิญฺญายติ, ตโต กฺริยา นาม กตฺตุโน เอว พฺยาปาโร, น อเญฺญสนฺติ จ, อเญฺญ ปน กฺริยาสาธเน กตฺตุโน อุปการกตฺตา การกา นามาติ จ, ตถา อนุปการกตฺตา อการกา นามาติ จ วิญฺญายนฺตีติฯ</p>


<p>ตตฺถ กตฺตา ติวิโธ สยํกตฺตา, ปโยชกกตฺตา, กมฺมกตฺตาติฯ</p>


<p>ตตฺถ ธาตฺวตฺถํ สยํ กโรโนฺต  นาม, ปุริโส กมฺมํ กโรติฯ</p>


<p>ปรํ  นิโยเชโนฺต  นาม, ปุริโส ทาสํ กมฺมํ กาเรติฯ</p>


<p>กมฺมกตฺตา นาม ปโยชฺชกกตฺตาปิ วุจฺจติ, ปุริโส ทาเสน กมฺมํ กาเรติ ทาสสฺส วา, โย จ อเญฺญน กตํ ปโยคํ ปฎิจฺจ กมฺมภูโตปิ สุกรตฺตา วา กมฺมภาเวน อวตฺตุกามตาย วา อชานนตาย วา วเญฺจตุกามตาย วา กตฺตุภาเวน โวหรียติ, โส  นาม, กุสูโล สยเมว ภิชฺชติ, ฆโฎ สยเมว ภิชฺชติฯ อปิจ สุกโร วา โหตุ ทุกฺกโร วา, โย กมฺมรูปกฺริยาปเท ปฐมโนฺต กตฺตา, โส กมฺมกตฺตาติ วุจฺจติฯ สทฺทรูเปน กมฺมญฺจ ตํ อตฺถรูเปน กตฺตา จาติ กมฺมกตฺตา, กุสูโล ภิชฺชติ, ฆโฎ ภิชฺชติ, ปจฺจติ มุนิโน ภตฺตํ, โถกํ โถกํ ฆเร ฆเร อิจฺจาทิฯ</p>


<p>เอตฺถ จ สทฺทโตฺถ ทุวิโธ ปรมโตฺถ, ปญฺญตฺตโตฺถติฯ ตตฺถ  เอกเนฺตน วิชฺชมาโนเยวฯ  ปน โกจิ วิชฺชมาโนติ สมฺมโตฯ ยถา? ราชปุโตฺต, โควิสาณํ, จมฺปกปุปฺผนฺติฯ โกจิ อวิชฺชมาโนติ สมฺมโตฯ ยถา? วญฺฌาปุโตฺต, สสวิสาณํ, อุทุมฺพรปุปฺผนฺติฯ สโทฺท จ นาม วตฺติจฺฉาปฎิพทฺธวุตฺตี โหติ, วตฺตมาโน จ สโทฺท อตฺถํ น ทีเปตีติ นตฺถิ, สเงฺกเต สติ สุณนฺตสฺส อตฺถวิสยํ พุทฺธิํ น ชเนตีติ นตฺถีติ อธิปฺปาโยฯ อิติ อวิชฺชมานสมฺมโตปิ อโตฺถ สทฺทพุทฺธีนํ วิสยภาเวน วิชฺชมาโน เอว โหติฯ อิตรถา ‘วญฺฌาปุโตฺต’ติ ปทํ สุณนฺตสฺส ตทตฺถวิสยํ จิตฺตํ นาม น ปวเตฺตยฺยาติ, สทฺทพุทฺธีนญฺจ วิสยภาเวน วิชฺชมาโน นาม อโตฺถ สทฺทนานาเตฺต พุทฺธินานาเตฺต จ สติ นานา โหติ, วิสุํ วิสุํ วิชฺชมาโน นาม โหตีติ อธิปฺปาโยฯ เอวํ สทฺทพุทฺธิวิสยภาเวน วิชฺชมานญฺจ นานาภูตญฺจ อตฺถํ ปฎิจฺจ การกนานาตฺตํ กฺริยาการกนานาตฺตญฺจ โหติ , น ปน สภาวโต วิชฺชมานเมว นานาภูตเมว จ อตฺถนฺติ นิฎฺฐเมตฺถ คนฺตพฺพํฯ ตสฺมา ‘‘สํโยโค ชายเต’’ อิจฺจาทีสุ สทฺทพุทฺธีนํ นานาตฺตสิเทฺธน อตฺถนานาเตฺตน ทฺวินฺนํ สทฺทานํ ทฺวินฺนํ อตฺถานญฺจ กฺริยาการกตาสิทฺธิ เวทิตพฺพาติฯ</p>


<p>กยิรเต อเนนาติ  กฺริยาสาธเน กตฺตุโน สหการีการณนฺติ วุตฺตํ โหติฯ ตํ ทุวิธํ อชฺฌตฺติกกรณํ, พาหิรกรณนฺติฯ</p>


<p>ตตฺถ กตฺตุโน องฺคภูตํ กรณํ  นาม, ปุริโส จกฺขุนา รูปํ ปสฺสติ, มนสา ธมฺมํ วิชานาติ, หเตฺถน กมฺมํ กโรติ, ปาเทน มคฺคํ คจฺฉติ, รุโกฺข ผลภาเรน โอณมติฯ</p>


<p>กตฺตุโน พหิภูตํ  นาม, ปุริโส ยาเนน คจฺฉติ, ผรสุนา  ฉินฺทติ, รุโกฺข วาเตน โอณมติฯ</p>


<p>  ฯ</p>


<p>สหสทฺทสฺส อโตฺถ ยสฺส โสติ สหโตฺถ, สหเตฺถน สเทฺทน ยุตฺตา ลิงฺคมฺหา ตติยา โหติฯ สหสทฺทสฺส อโตฺถ นาม สมวายโตฺถฯ</p>


<p>โส ติวิโธ ติฯ ปุเตฺตน สห ธนวา ปิตา, ปุเตฺตน สห ถูโล ปิตา, ปุเตฺตน สห อาคโต ปิตาฯ สห, สทฺธิํ, สมํ, นานา, วินาอิจฺจาทิโก สหตฺถสโทฺท นามฯ</p>


<p>นิสีทิ ภควา สทฺธิํ ภิกฺขุสเงฺฆน , สหเสฺสน สมํ มิตา , ปิเยหิ นานาภาโว วินาภาโว , สโงฺฆ สห วา คเคฺคน วินา วา คเคฺคน อุโปสถํ กเรยฺย ฯ</p>


<p>  ฯ</p>


<p>ลกฺขณํ  วุจฺจติ อิตฺถมฺภูตลกฺขณํ, ตสฺมิํ ตติยา โหติฯ</p>


<p>อสฺสุปุเณฺณหิ เนเตฺตหิ, ปิตรํ โส อุทิกฺขติ ฯ พฺรหฺมภูเตน อตฺตนา วิหรติ , อสมฺภิเนฺนน วิเลปเนน ราชานมทกฺขิ, ติทณฺฑเกน ปริพฺพาชกมทกฺขิ, อูนปญฺจพนฺธเนน ปเตฺตน อญฺญํ ปตฺตํ เจตาเปติ , ภิกฺขุ ปาสาทิเกน อภิกฺกเนฺตน ปฎิกฺกเนฺตน อาโลกิเตน วิโลกิเตน สมิญฺชิเตน ปสาริเตน คามํ ปิณฺฑาย ปาวิสิ, สา กาฬี ทาสี ภิเนฺนน สีเสน โลหิเตน คลเนฺตน ปติวิสฺสกานํ อุชฺฌาเปสิ , อุกฺขิตฺตกาย อนฺตรฆเร คจฺฉนฺติ , ปลฺลตฺถิกาย อนฺตรฆเร นิสีทนฺติ ฯ</p>


<p>องฺควิกาโรปิ อิธ สงฺคยฺหติ , อกฺขินา กาณํ ปสฺสติ, ‘อกฺขี’ติ อิทํ ‘กาณ’นฺติ ปเท วิเสสนํ, วิกเลน จกฺขุอเงฺคน โส กาโณ นาม โหติฯ หเตฺถน กุณิํ ปสฺสติ, ปาเทน ขญฺชํ ปสฺสติฯ</p>


<p>  ฯ</p>


<p>หิโนติ ปวตฺตติ ผลํ เอเตนาติ เหตุ, ตสฺมิํ ตติยา โหติฯ</p>


<p>อเนฺนน วสติ, วิชฺชาย สาธุ, กมฺมุนา วตฺตติ โลโก, กมฺมุนา วตฺตติ ปชา ฯ กมฺมุนา วสโล โหติ, กมฺมุนา โหติ พฺราหฺมโณ ฯ เกนเฎฺฐน , เกน นิมิเตฺตน, เกน วเณฺณน   เกน ปจฺจเยน, เกน เหตุนา , เกน การเณน  อิจฺจาทิฯ</p>


<p>เอตฺถ จ กรณํ ติวิธํ กฺริยาสาธกกรณํ, วิเสสนกรณํ, นานาตฺตกรณนฺติฯ</p>


<p>ตตฺถ  ปุเพฺพ วุตฺตเมวฯ</p>


<p> ยถา? อาทิโจฺจ นาม โคเตฺตน, สากิโย นาม ชาติยา ฯ โคเตฺตน โคตโม นาโถ , สาริปุโตฺตติ นาเมน , วิสฺสุโต ปญฺญวา จ โส, ชาติยา ขตฺติโย พุโทฺธ , ชาติยา สตฺตวสฺสิโก , สิเปฺปน นฬกาโร โส, เอกูนติํโส วยสา , วิชฺชาย สาธุ, ตปสา อุตฺตโม, สุวเณฺณน อภิรูโป, ปกติยา อภิรูโป, ปกติยา ภทฺทโก, เยภุเยฺยน มตฺติกา , ธเมฺมน สเมน รชฺชํ กาเรติ, สเมน ธาวติ, วิสเมน ธาวติ, สุเขน สุขิโต โหมิ, ปาโมเชฺชน ปมุทิโต ฯ ทฺวิโทเณน ธญฺญํ กิณาติ, สหเสฺสน อเสฺส วิกฺกิณาติ, อตฺตนาว อตฺตานํ สมฺมนฺนติ  อิจฺจาทิฯ</p>


<p> ยถา? กิํ เม เอเกน ติเณฺณน, ปุริเสน ถามทสฺสินา ฯ กิํ เต ชฎาหิ ทุเมฺมธ, กิํ เต อชินสาฎิยา ฯ อลํ เต อิธ วาเสน , อลํ เม พุเทฺธน , กินฺนุเมพุเทฺธน , น มมโตฺถ พุเทฺธน , มณินา เม อโตฺถ , วเทยฺยาถ ภเนฺต เยนโตฺถ, ปานีเยน  อโตฺถ, มูเลหิ เภสเชฺชหิ อโตฺถ , เสเยฺยน อตฺถิโก, มหเคฺฆน  อตฺถิโก, มาเสน ปุโพฺพ, ปิตรา สทิโส, มาตรา สโม, กหาปเณน อูโน, ธเนน วิกโล, อสินา กลโห, วาจาย กลโห, อาจาเรน นิปุโณ, วาจาย นิปุโณ, คุเฬน มิสฺสโก, ติเลน มิสฺสโก, วาจาย สขิโล อิจฺจาทิฯ</p>


<p>ตถา กมฺมา’วธิ, อาธาร’จฺจนฺตสํโยค, กฺริยาปวคฺคาปิ นานาตฺตกรเณ สงฺคยฺหนฺติฯ</p>


<p>กเมฺม ตาว –</p>


<p>ติเลหิ เขเตฺต วปฺปติ, ตนฺตวาเยหิ จีวรํ วายาเปติ, สุนเขหิ ขาทาเปนฺติ อิจฺจาทิฯ</p>


<p>อวธิมฺหิ –</p>


<p>สุมุตฺตา มยํ เตน มหาสมเณน , มุโตฺตมฺหิ กาสิราเชน, จกฺขุ สุญฺญํ อเตฺตน วา อตฺตนิเยน วา , โอตฺตปฺปติ กายทุจฺจริเตน , หิรียติ กายทุจฺจริเตน , ชิคุจฺฉติ สเกน กาเยน, ปถพฺยา เอกรเชฺชน, สคฺคสฺส คมเนน วาฯ สพฺพโลกาธิปเจฺจน, โสตาปตฺติผลํ วรํ  อิจฺจาทิฯ</p>


<p>อาธาเร –</p>


<p>เตน ขเณน เตน ลเยน เตน มุหุเตฺตน , เตน สมเยน , กาเลน ธมฺมสฺสวนํ ฯ โส โว มมจฺจเยน สตฺถา , ติณฺณํ มาสานํ อจฺจเยน , ปุเพฺพน คามํ, ทกฺขิเณน คามํ, ปุรตฺถิเมน ธตรโฎฺฐ, ทกฺขิเณน วิรูฬฺหโก ปจฺฉิเมน วิรูปโกฺข , เยน ภควา เตนุปสงฺกมิ  อิจฺจาทิฯ</p>


<p>อจฺจนฺตสํโยเค –</p>


<p>มาเสน ภุญฺชติ, โยชเนน ธาวติ อิจฺจาทิฯ</p>


<p>กฺริยาปวโคฺค  นาม กฺริยาย สีฆตรํ นิฎฺฐาปนํ, ตสฺมิํ โชเตตเพฺพ ตติยา, เอกาเหเนว พาราณสิํ ปาปุณิ, ตีหิ มาเสหิ อภิธมฺมํ เทเสสิ, นวหิ มาเสหิ วิหารํ นิฎฺฐาเปสิ, คมนมเตฺตน ลภติ, โอฎฺฐปหฎมเตฺตน ปคุณํ อกาสิฯ</p>

</p>


<h3>จตุตฺถีวิภตฺติราสิ</h3>
<p>กสฺมิํ อเตฺถ จตุตฺถี?</p>


<p>  ฯ</p>


<p>สมฺปทาเน จตุตฺถี โหติฯ สมฺมา ปทียเต อสฺสาติ สมฺปทานํ, สมฺปฎิจฺฉกนฺติ วุตฺตํ โหติฯ</p>


<p>ตํ นฺติ ทุวิธํฯ ภิกฺขุสฺส จีวรํ เทติ, พุทฺธสฺส สิลาฆเตฯ</p>


<p>ปุน อนิรากรณํ, อนุมติ, อาราธนนฺติ ติวิธํ โหติฯ ตตฺถ น นิรากโรติ น นิวาเรตีติ  ทิยฺยมานํ น ปฎิกฺขิปตีติ อโตฺถฯ อสติ หิ ปฎิกฺขิปเน สมฺปฎิจฺฉนํ นาม โหตีติฯ กายจิเตฺตหิ สมฺปฎิจฺฉนาการํ ทเสฺสตฺวา ปฎิคฺคณฺหนฺตํ สมฺปทานํ  นามฯ วิวิเธหิ อายาจนวจเนหิ ปรสฺส จิตฺตํ อาราเธตฺวา สมฺปฎิจฺฉนฺตํ  นามฯ โพธิรุกฺขสฺส ชลํ เทติ, ภิกฺขุสฺส อนฺนํ เทติ, ยาจกสฺส อนฺนํ เทติฯ</p>


<p>กฺริยาสมฺปฎิจฺฉกํ นานากฺริยาวเสน พหุวิธํฯ</p>


<p>ตตฺถ  โรจนกฺริยาโยเค –</p>


<p>ตญฺจ อมฺหากํ รุจฺจติ เจว ขมติ จ , ปพฺพชฺชา มม รุจฺจติ , กสฺส สาทุํ น รุจฺจติ, น เม รุจฺจติ ภทฺทเนฺต, อุลูกสฺสาภิเสจนํ ฯ คมนํ มยฺหํ รุจฺจติ, มายสฺมนฺตานมฺปิ สงฺฆเภโท รุจฺจิตฺถ , ยสฺสายสฺมโต น ขมติ, ขมติ สงฺฆสฺส , ภตฺตํ มยฺหํ ฉาเทติ, ภตฺตมสฺส นจฺฉาเทติ , เตสํ ภิกฺขูนํ ลูขานิ โภชนานิ นจฺฉาเทนฺติ ฯ ตตฺถ ‘ฉาเทตี’ติ อิจฺฉํ อุปฺปาเทตีติ อโตฺถฯ</p>


<p>ธารณปฺปโยเค –</p>


<p>ฉตฺตคฺคาโห รโญฺญ ฉตฺตํ ธาเรติ, สมฺปติชาตสฺส โพธิสตฺตสฺส เทวา ฉตฺตํ ธารยิํสุฯ</p>


<p>พุทฺธสฺส สิลาฆเต, โถเมตีติ อโตฺถ, ตุยฺหํ หนุเต, ตุณฺหิภาเวน วเญฺจตีติ อโตฺถ, ภิกฺขุนี ภิกฺขุสฺส ภุญฺชมานสฺส ปานีเยน วา วิธูปเนน วา อุปฎฺฐาติ ฯ ทุติยาปิ โหติ, รโญฺญ อุปฎฺฐาติ, ราชานํ อุปฎฺฐาติ, อหํ โภติํ อุปฎฺฐิสฺสํ , อหํ ตํ อุปฎฺฐิสฺสามิ, มาตาปิตุอุปฎฺฐานํ , ตุยฺหํ สปเต, สปสฺสุ เม เวปจิตฺติ , สปถมฺปิ เต สมฺม อหํ กโรมิ , ตว มยิ สทฺทหนตฺถํ สจฺจํ กโรมีติ อโตฺถ, รโญฺญ สตํ ธาเรติ, อิธ กุลปุโตฺต น กสฺสจิ กิญฺจิ ธาเรติ , ตสฺส รโญฺญ มยํ นาคํ ธารยามฯ ตตฺถ ‘รโญฺญ สตํ ธาเรตี’ติ สตํ พลิธนํ วา ทณฺฑธนํ วา นิเทตีติ  อโตฺถ, ‘‘อิณํ กตฺวา คณฺหาตี’’ติ จ วทนฺติฯ ‘ธารยามา’ติ ปุน นิเทม , ตุยฺหํ สทฺทหติ, มยฺหํ สทฺทหติ, สทฺทหาสิ สิงฺคาลสฺส, สุราปีตสฺส พฺราหฺมณ ฯ</p>


<p>เทวาปิ  เต ปิหยนฺติ ตาทิโน , เทวาปิ เตสํ ปิหยนฺติ, สมฺพุทฺธานํ สตีมตํ , ‘ปิหยนฺตี’ติ ปุนปฺปุนํ ทฎฺฐุํ ปเตฺถนฺตีติ อโตฺถฯ ทุติยาปิ โหติ, สเจ มํ ปิหยสิ, ธนํ ปิเหติ, หิรญฺญํ ปิเหติ, สุวณฺณํ ปิเหติฯ ตติยาปิ ทิสฺสติ, รูเปน ปิเหติ, สเทฺทน ปิเหติ อิจฺจาทิฯ</p>


<p>ตสฺส กุชฺฌ มหาวีร , มา เม กุชฺฌ รเถสภ , ยทิหํ ตสฺส กุเปฺปยฺยํ, มาตุ กุปฺปติ, ปิตุ กุปฺปติ, โย อปฺปทุฎฺฐสฺส นรสฺส ทุสฺสติ , ทุหยติ ทิสานํ เมโฆ, ปูเรติ วินาเสติ วาติ อโตฺถ, อกาเล วสฺสโนฺต หิ วินาเสติ นาม, โย มิตฺตานํ น ทุพฺภติ , อทุฎฺฐสฺส ตุวํ ทุพฺภิ , มิตฺตานํ น ทุเพฺภยฺย, ติตฺถิยา อิสฺสนฺติ สมณานํ, อุสฺสูยนฺติ ทุชฺชนา คุณวนฺตานํ, ปติวิสฺสกานํ อุชฺฌาเปสิ , มา ตุเมฺห ตสฺส อุชฺฌายิตฺถ , มหาราชานํ อุชฺฌาเปตพฺพํ วิรวิตพฺพํ วิกฺกนฺทิตพฺพํ, กฺยาหํ อยฺยานํ อปรชฺฌามิ  อเยฺย วา, รโญฺญ อปรชฺฌติ ราชานํ วา, อาราโธ เม ราชา โหติฯ</p>


<p>ปติ, อาปุพฺพสฺส สุ-ธาตุสฺส อนุ, ปติปุพฺพสฺส จ คี-ธาตุสฺส โยเค สมฺปทาเน จตุตฺถีฯ ตตฺร โข ภควา ภิกฺขู อามเนฺตสิ ‘‘ภิกฺขโว’’ติ, ‘‘ภทฺทเนฺต’’ติ เต ภิกฺขู ภควโต ปจฺจโสฺสสุํ ฯ เอตฺถ จ ปุพฺพวาเกฺย อามนฺตนกฺริยาย กตฺตา ภควา, โส ปรวาเกฺย ปจฺจาสุโยเค สมฺปทานํ โหติ, ‘ปจฺจโสฺสสุ’นฺติ ภทฺทเนฺตติ ปฎิวจนํ อทํสูติ อโตฺถฯ ภิกฺขู พุทฺธสฺส อาสุณนฺติ, ราชา พิมฺพิสาโร ปิลินฺทวจฺฉเตฺถรสฺส อารามิกํ ปฎิสฺสุตฺวา , อมโจฺจ รโญฺญ พิมฺพิสารสฺส ปฎิสฺสุตฺวา , สมฺปฎิจฺฉิตฺวาติ อโตฺถ, ภิกฺขุ ชนํ ธมฺมํ สาเวติ , ชโน ตสฺส ภิกฺขุโน อนุคิณาติ ปฎิคิณาติ, สาธุการํ เทตีติ อโตฺถฯ</p>


<p>อาโรจนตฺถโยเค –</p>


<p>อาโรจยามิ โว ภิกฺขเว , ปฎิเวทยามิ โว ภิกฺขเว , อามนฺตยามิ โว ภิกฺขเว , ธมฺมํ โว เทเสสฺสามิ , ภิกฺขูนํ ธมฺมํ เทเสติ, ยถา โน ภควา พฺยากเรยฺย, นิรุตฺติํ เต ปวกฺขามิ, อหํ เต อาจิกฺขิสฺสามิ, อหํ เต กิตฺตยิสฺสามิ, ภิกฺขูนํ เอตทโวจฯ</p>


<p>  ฯ</p>


<p>ตสฺสา ตสฺสา กฺริยาย อโตฺถติ ตทโตฺถ, ตทเตฺถ สมฺปทาเน จตุตฺถี โหติฯ</p>


<p>  ฯ</p>


<p>อการนฺตโต จตุตฺถีภูตสฺส สสฺส อาโย โหติ วาฯ</p>


<p>วินโย สํวรตฺถาย, สํวโร อวิปฺปฎิสารตฺถาย, อวิปฺปฎิสาโร ปามุชฺชตฺถาย, ปามุชฺชํ ปีตตฺถาย, ปีติ ปสฺสทฺธตฺถาย, ปสฺสทฺธิ สุขตฺถาย, สุขํ สมาธตฺถาย, สมาธิ ยถาภูตญาณทสฺสนตฺถาย, ยถาภูตญาณทสฺสนํ นิพฺพิทตฺถาย, นิพฺพิทา วิราคตฺถาย, วิราโค วิมุตฺตตฺถาย, วิมุตฺติ วิมุตฺติญาณทสฺสนตฺถาย, วิมุตฺติญาณทสฺสนํ อนุปาทาปรินิพฺพานตฺถาย , อตฺถาย หิตาย สุขาย เทวมนุสฺสานํ , อลํ กุกฺกุจฺจาย , อลํ สโมฺมหาย, ปากาย วชติ, ยุทฺธาย คจฺฉติ, คามํ ปิณฺฑาย ปาวิสิํ ฯ</p>


<p>ตุมโตฺถปิ  ตทเตฺถ สงฺคยฺหติ, อลํ มิเตฺต สุขาเปตุํ, อมิตฺตานํ ทุขาย จ ฯ โลกานุกมฺปาย พุโทฺธ โลเก อุปฺปชฺชติ, อลํ ผาสุวิหาราย, อภิญฺญาย สโมฺพธาย นิพฺพานาย สํวตฺตติ ฯ</p>


<p>อลมตฺถโยเค –</p>


<p>อลํ มโลฺล มลฺลสฺส, อรหติ มโลฺล มลฺลสฺส, อลํ เต อิธ วาเสน , อลํ เต หิรญฺญสุวเณฺณน, กิํ เม เอเกน ติเณฺณน , กิํ เต ชฎาหิ ทุเมฺมธ, กิํ เต อชินสาฎิยา ฯ</p>


<p>มญฺญนาปโยเค อนาทเร อปาณิสฺมิเมว จตุตฺถี, กฎฺฐสฺส ตุวํ มเญฺญ, กลิงฺครสฺส  ตุวํ มเญฺญ, ชีวิตํ ติณายปิ น มญฺญติฯ</p>


<p>อนาทเรติ กิํ? สุวณฺณํ ตํ มเญฺญฯ</p>


<p>อปาณิสฺมินฺติ กิํ? คทฺรภํ ตุวํ มเญฺญฯ</p>


<p>คตฺยตฺถานํ นยนตฺถานญฺจ ธาตูนํ กมฺมนิ จตุตฺถี, อโปฺป สคฺคาย คจฺฉติ , โย มํ ทกาย เนติ , นิรยายุปกฑฺฒติ , มูลาย ปฎิกเสฺสยฺย ฯ</p>


<p>อาสีสนกฺริยาโยเค –</p>


<p>อายุ ภวโต โหตุ, ภทฺทํ เต โหตุ, ภทฺทมตฺถุ เต , กุสลํ เต โหตุ, อนามยํ เต โหตุ, สุขํ เต โหตุ, อตฺถํ เต โหตุ, หิตํ เต โหตุ, กลฺยาณํ เต โหตุ, สฺวาคตํ เต โหตุ, โสตฺถิ เต โหตุ โสตฺถิ คพฺภสฺส , มงฺคลํ เต โหตุฯ</p>


<p>สมฺมุติโยเค  กมฺมเตฺถ [ฉฎฺฐี], อิตฺถนฺนามสฺส ภิกฺขุโน รูปิยฉฑฺฑกสฺส สมฺมุติ , ปตฺตคาหาปกสฺส สมฺมุติอิจฺจาทิ ฯ</p>


<p>อาวิกรณาทิโยเค –</p>


<p>ตุยฺหญฺจสฺส อาวิ กโรมิ, ตสฺส เม สโกฺก ปาตุรโหสิ, ตสฺส ปหิเณยฺย, ภิกฺขูนํ ทูตํ ปาเหสิ, กปฺปติ ภิกฺขูนํ อาโยโค, วฎฺฎติ ภิกฺขูนํ อาโยโค, ปโตฺถทโน ทฺวินฺนํ ติณฺณํ นปฺปโหติ, เอกสฺส ปโหติ, เอกสฺส ปริยโตฺต, อุปมํ เต กริสฺสามิ , อญฺชลิํ เต ปคฺคณฺหามิ , ตถาคตสฺส ผาสุ โหติ, อาวิกตา หิสฺส ผาสุ , โลกสฺส อโตฺถ, โลกสฺส หิตํ, มณินา เม อโตฺถ , น มมโตฺถ พุเทฺธน , นมตฺถุ พุทฺธานํ นมตฺถุ โพธิยา , วิปสฺสิสฺส จ นมตฺถุ , นโม กโรหิ นาคสฺส , นโม เต ปุริสาชญฺญ, นโม เต ปุริสุตฺตม ฯ โสตฺถิ ปชานํ , สุวตฺถิ ปชานํ อิจฺจาทิฯ</p>

</p>


<h3>ปญฺจมีวิภตฺติราสิ</h3>
<p>กสฺมิํ อเตฺถ ปญฺจมี?</p>


<p>  ฯ</p>


<p>อวธิยติ ววตฺถิยติ ปทโตฺถ เอตสฺมาติ อวธิ, ตสฺมิํ ปญฺจมี โหติ, อวธีติ จ อปาทานํ วุจฺจติฯ</p>


<p>อปเนตฺวา อิโต อญฺญํ อาททาติ คณฺหาตีติ ฯ ตํ ติวิธํ นิทฺทิฎฺฐวิสยํ, อุปฺปาฎวิสยํ, อนุเมยฺยวิสยนฺติฯ</p>


<p>ตตฺถ  ยสฺมิํ อปาทานวิสยภูโต กฺริยาวิเสโส สรูปโต นิทฺทิโฎฺฐ โหติ, ตํ ฯ ยถา? คามา อเปนฺติ มุนโย, นครา นิคฺคโต ราชาฯ</p>


<p>ยสฺมิํ ปน โส ปาฐเสสํ กตฺวา อชฺฌาหริตโพฺพ โหติ, ตํ ฯ ยถา? วลาหกา วิโชฺชตเต วิชฺชุ, อคารสฺมา อนคาริยํ ปพฺพชิโตติ ฯ เอตฺถ หิ ‘นิกฺขมิตฺวา’ติ ปทํ อชฺฌาหริตพฺพํฯ</p>


<p>ยสฺมิํ ปน โส นิทฺทิโฎฺฐ จ น โหติ, อชฺฌาหริตุญฺจ น สกฺกา, อถ โข อตฺถโต อนุมานวเสน โส วิเญฺญโยฺย โหติ, ตํ ฯ ยถา? มาถุรา ปาฎลิปุตฺตเกหิ อภิรูปตรา, สีลเมว สุตา เสโยฺย , มยา ภิโยฺย น วิชฺชติ, อโคฺคหมสฺมิ โลกสฺส, เชโฎฺฐหมสฺมิ โลกสฺส, เสโฎฺฐหมสฺมิ โลกสฺส อิจฺจาทิ ฯ กฺริยํ วินา การกํ นาม น สิชฺฌตีติกตฺวา อุกฺกํสนกฺริยา เอตฺถ อนุเมตพฺพา โหติฯ เอวํ กฺริยาปทรหิเตสุ ทูรโยคาทีสุปิ อวินาภาวิกฺริยานุมานํ เวทิตพฺพํฯ</p>


<p>ปุน จลา’จลวเสน ทุวิธํฯ</p>


<p> ยถา? ปุริโส ธาวตา อสฺสา ปตติ, เทฺว เมณฺฑา ยุชฺฌิตฺวา อญฺญมญฺญโต อปสกฺกนฺติฯ เอตฺถ จ ยทิ จลํ สิยา, กถํ อวธิ นาม ภเวยฺยฯ อจฺจุติลกฺขโณ หิ อวธีติ? วุจฺจเต-เทฺว เมณฺฑา สกสกกฺริยาย จลนฺติ, อิตรีตรกฺริยาย อวธี โหนฺตีติ นตฺถิ เอตฺถ อวธิลกฺขณวิโรโธติฯ</p>


<p> ยถา? คามา อเปนฺติ มุนโย, นครา นิคฺคโต ราชาฯ</p>


<p>ปุน นฺติ ทุวิธํ โหติ, คามา อเปนฺติ มุนโย, โจรา ภยํ ชายเตฯ เอตฺถ จ ‘‘กิํว  ทูโร อิโต คาโม, อิโต สา ทกฺขิณา ทิสา ฯ อิโต เอกนวุติกเปฺป’’ติ  อาทีสุ วทนฺตสฺส จิตฺตสํสคฺคปุพฺพกมฺปิ เวทิตพฺพํฯ ‘‘น มาตา ปุตฺตโต ภายติ, น จ ปุโตฺต มาติโต ภายติ, ภยา ภีโต น ภาสสี’’ติ  ปาฬิฯ อตฺถิ เต อิโต ภยํ , นตฺถิ เต อิโต ภยํ, ยโต เขมํ ตโต ภยํ , โจรา ภายติ, โจรา ภีโตฯ ฉฎฺฐี จ, โจรสฺส ภายติ, โจรสฺส ภีโตฯ ทุติยา จ, ‘‘กถํ ปรโลกํ น ภาเยยฺย, เอวํ ปรโลกํ น ภาเยยฺย, ภายสิ มํ สมณ , นาหํ ตํ ภายามิ , ภายิตพฺพํ น ภายติ, นาหํ ภายามิ โภคินํ , น มํ มิคา อุตฺตสนฺตี’’ติ  ปาฬิปทานิ ทิสฺสนฺติฯ ตตฺถ ‘‘โภคิน’นฺติ นาคํ, โจรา ตสติ อุตฺตสติ โจรสฺส วา, สเพฺพ ตสนฺติ ทณฺฑสฺส , ปาปโต โอตฺตปฺปติ ชิคุจฺฉติ หรายติ ปาเปน วาฯ</p>


<p>ยโต กิญฺจิ สิปฺปํ วา วิชฺชํ วา ธมฺมํ วา คณฺหาติ, ตสฺมิํ อกฺขาตริ ปญฺจมี, อุปชฺฌายา อธีเต, อุปชฺฌายา สิปฺปํ คณฺหาติ, ทฺวาสีติ พุทฺธโต คณฺหิํ, เทฺว สหสฺสานิ ภิกฺขุโตฯ จตุราสีติสหสฺสานิ, เยเม ธมฺมา ปวตฺติโน ฯ</p>


<p>ยโต สุณาติ, ตสฺมิํ ปญฺจมี, ฉฎฺฐี จ, อิโต สุตฺวา, อิมสฺส สุตฺวา วา, ยมฺหา ธมฺมํ วิชาเนยฺย, สมฺมาสมฺพุทฺธเทสิตํ ฯ</p>


<p>ยโต ลภติ, ตสฺมิํ ปญฺจมี, สงฺฆโต ลภติ, คณโต ลภติฯ</p>


<p>ยโต ปราชยติ, ยโต ปภวติ, ยโต ชายติ, ตสฺมิํ ปญฺจมี, พุทฺธสฺมา ปราชยนฺติ อญฺญติตฺถิยา, ปาฬิยํ ปน ปราชิโยเค อปาทานํ ปาฐเสสวเสน ลพฺภติ, ตสฺมิํ โข  ปน สงฺคาเม เทวา ชินิํสุ, อสุรา ปราชินิํสุฯ เอตฺถ เทเวหิ ปราชินิํสูติ ปาฐเสโสฯ ‘‘มยํ ชิตามฺหา อมฺพกายฯ หิมวนฺตา ปภวนฺติ ปญฺจ มหานทิโย , อยํ ภาคีรถี คงฺคา, หิมวนฺตา ปภาวิตา’’ติ ปาฬิ , โจรา ภยํ ชายเต, กามโต ชายเต ภยํ , ชาตํ สรณโต ภยํ , ยํกิญฺจิ ภยํ วา เวรํ วา อุปทฺทโว วา อุปสโคฺค วา ชายติ, สพฺพํ ตํ พาลโต ชายติ, โน ปณฺฑิตโต, กามโต ชายตี โสโก , อุภโต สุชาโต ปุโตฺต , อุรสฺมา ชาโต, อุเร ชาโต วา, จีวรํ อุปฺปเชฺชยฺย สงฺฆโต วา คณโต วา ญาติมิตฺตโต วา ฯ</p>


<p>อญฺญตฺถานํ โยเค ปญฺจมี, ตโต อญฺญํ, ตโต ปรํ , ตโต อปเรน สมเยน ฯ</p>


<p>อุปสคฺคานํ โยเค ปน –</p>


<p>  ฯ</p>


<p>วชฺชเน ปวเตฺตหิ อป, ปรีหิ โยเค ปญฺจมี โหติฯ</p>


<p>อปปพฺพตา วสฺสติ เทโว, ปริปพฺพตา วสฺสติ เทโว, อปสาลาย อายนฺติ วาณิชา, ปริสาลาย อายนฺติ วาณิชา, ปพฺพตํ สาลํ วเชฺชตฺวาติ อโตฺถฯ กจฺจายเน ปน ‘‘อุปริปพฺพตา เทโว วสฺสตี’’ติ ปาโฐ , ปริปพฺพตาติ ยุโตฺตฯ อุปริโยเค ปน สตฺตมีเยว ทิสฺสติ – ‘‘ตสฺมิํ อุปริปพฺพเต , อุปริปาสาเท , อุปริเวหาเส, อุปริเวหาสกุฎิยา’’ติ,  ตตฺถ ปพฺพตสฺส อุปริ อุปริปพฺพตนฺติ อโตฺถฯ</p>


<p>  ฯ</p>


<p>ปฎินิธิ  นาม ปฎิพิมฺพฎฺฐปนํ, ปฎิทานํ นาม ปฎิภณฺฑทานํ เตสุ ปวเตฺตน ปตินา โยเค ปญฺจมี โหติฯ</p>


<p>พุทฺธสฺมา ปติ สาริปุโตฺต ธมฺมํ เทเสติ, เตลสฺมา ปติ ฆตํ เทติฯ</p>


<p>  ฯ</p>


<p>ริเตสเทฺทน โยเค ปญฺจมี โหติ ทุติยา จฯ</p>


<p>ริเต สทฺธมฺมา, ริเต สทฺธมฺมํฯ</p>


<p>  ฯ</p>


<p>วชฺชเน ปวเตฺตหิ วินา, อญฺญตฺรสเทฺทหิ โยเค ปญฺจมี, ทุติยา, ตติยา จ โหนฺติฯ</p>


<p>วินา สทฺธมฺมา, วินา สทฺธมฺมํ, วินา สทฺธเมฺมน, อญฺญตฺร สทฺธมฺมา, อญฺญตฺร สทฺธมฺมํ, อญฺญตฺร สทฺธเมฺมนฯ</p>


<p>  ฯ</p>


<p>วชฺชเน ปวเตฺตหิ ปุถุ, นานาสเทฺทหิ จ โยเค ปญฺจมี, ตติยา จ โหนฺติฯ</p>


<p>ปุถเคว ชนสฺมา, ปุถเคว ชเนน, นานา สทฺธมฺมา, นานา สทฺธเมฺมน, ปิเยหิ มนาเปหิ นานาภาโว วินาภาโว ฯ ‘‘เต ภิกฺขู นานากุลา ปพฺพชิตา’’ติ เอตฺถ ปน นานาปฺปการโตฺถ นานาสโทฺท, น วชฺชนโตฺถ, เอตฺถ จ วชฺชนโตฺถ นาม วิโยคโตฺถ อสมฺมิสฺสโตฺถฯ</p>


<p>มริยาทา’ภิวิธีสุ  ปวเตฺตหิ อาสทฺท, ยาวสเทฺทหิ โยเคปิ ปญฺจมี, ทุติยา จฯ</p>


<p>ตตฺถ ยสฺส อวธิโน สมฺพนฺธินี กฺริยา, ตํ พหิกตฺวา ปวตฺตติ, โส ฯ ยถา? อาปพฺพตา เขตฺตํ ติฎฺฐติ อาปพฺพตํ วา, ยาวปพฺพตา เขตฺตํ ติฎฺฐติ ยาวปพฺพตํ วาฯ</p>


<p>ยสฺส สมฺพนฺธินี กฺริยา, ตํ อโนฺตกตฺวา พฺยาเปตฺวา ปวตฺตติ, โส ฯ ยถา? อาภวคฺคา ภควโต กิตฺติสโทฺท อพฺภุคฺคโต อาภวคฺคํ วา, ภวโต อาภวคฺคํ ธมฺมโต อาโคตฺรภุํ สวนฺตีติ อาสวา, ยาวภวคฺคา ยาวภวคฺคํ วา, ตาวเทว ยาวพฺรหฺมโลกา สโทฺท อพฺภุคฺคโตฯ</p>


<p>อารเพฺภ, สหเตฺถ จ ปญฺจมี, ยโตหํ ภคินิ อริยาย ชาติยา ชาโต , ยโต ปฎฺฐายาติ อโตฺถฯ ยโต สรามิ อตฺตานํ, ยโต ปโตฺตสฺมิ วิญฺญุตํ ฯ ยโต ปฎฺฐาย, ยโต ปภุติฯ</p>


<p>สหเตฺถ –</p>


<p>สห สพฺพญฺญุตญฺญาณปฺปฎิลาภา, สห ปรินิพฺพานา , สห ทสฺสนุปฺปาทาฯ</p>


<p>‘‘อุปฺปาทา วา ตถาคตานํ อนุปฺปาทา วา ตถาคตาน’’นฺติ , เอตฺถ ภาวลกฺขเณ ปญฺจมีฯ</p>


<p>‘‘สหตฺถา ทานํ เทติ, สหตฺถา ปฎิคฺคณฺหาตี’’ติ เอตฺถ กรเณฯ</p>


<p>‘‘อชฺชตเคฺค ปาณุเปตํ , ตทเคฺค โข วาเสฎฺฐ’’อิจฺจาทีสุ , อารเพฺภ สตฺตมีฯ</p>


<p>‘‘ยตฺวาธิกรณํ  , ยโตนิทานํ , ตโตนิทานํ’’ อิจฺจาทีสุ  วาเกฺย อิจฺฉิเต สติ เหตฺวเตฺถ ปญฺจมี, สมาเส อิจฺฉิเต สติ อตฺถมเตฺต ปญฺจมีฯ</p>


<p>ทฺวินฺนํ การกานํ กฺริยานญฺจ มเชฺฌ ปวตฺตกาลทฺธานวาจีหิ ปญฺจมี, ลุทฺทโก ปกฺขสฺมา มิคํ วิชฺฌติ, โกสา กุญฺชรํ วิชฺฌติฯ เอตฺถ จ ลุทฺทโก สกิํ มิคํ วิชฺฌิตฺวา ปกฺขพฺภนฺตรมฺหิ น วิชฺฌิ, ปเกฺข ปริปุเณฺณ ปุน วิชฺฌติ, ปกฺขสโทฺท ทฺวินฺนํ วิชฺฌนวารานํ มเชฺฌ กาลวาจี โหติ, เทฺวปิ วิชฺฌนกฺริยา การเกหิ สเหว สิชฺฌนฺตีติ การกานญฺจ มเชฺฌติ วุจฺจติฯ วุตฺติยํ ปน ‘‘อชฺช ภุตฺวา เทวทโตฺต ทฺวิเห ภุญฺชิสฺสติ, ทฺวิหา ภุญฺชิสฺสติ, อตฺรโฎฺฐ’ยมิสฺสาโส โกเส ลกฺขํ วิชฺฌติ, โกสา ลกฺขํ วิชฺฌตี’’ติ  เอวํ สตฺตมีวเสน ปริปุณฺณวากฺยมฺปิ วุตฺตํฯ ปาฬิยํ ‘‘อนาปตฺติ ฉพฺพสฺสา กโรติ , อติเรกฉพฺพสฺสา กโรตี’’ติ , ‘‘ฉพฺพสฺสานี’’ติปิ ปาโฐฯ</p>


<p>รกฺขนตฺถานํ โยเค –</p>


<p>ยญฺจ วตฺถุํ คุตฺตํ อิจฺฉิยเต, ยโต จ คุตฺตํ อิจฺฉิยเต, ตตฺถ ปญฺจมี, ยเวหิ คาโว รกฺขติ วาเรติ, ตณฺฑุลา กาเก รกฺขติ วาเรติ, ตํ มํ ปุญฺญา นิวาเรสิ, ปาปา จิตฺตํ นิวารเย , น นํ ชาติ นิวาเรติ, ทุคฺคตฺยา ครหาย วา ฯ ราชโต วา โจรโต วา อารกฺขํ คณฺหนฺตุฯ</p>


<p>อนฺตรธานตฺถโยเค –</p>


<p>ยสฺส อทสฺสนํ อิจฺฉิยติ, ตสฺมิํ ปญฺจมี, อุปชฺฌายา อนฺตรธายติ สิโสฺส, นิลียตีติ อโตฺถฯ ปาฬิยํ ปน ยสฺส อทสฺสนํ อิจฺฉิยติ, ตสฺมิํ ฉฎฺฐี เอว- ‘‘อนฺตรธายิสฺสามิ สมณสฺส  โคตมสฺส, อนฺตรธายิสฺสามิ สมณสฺส โคตมสฺสา’’ติฯ ‘‘น สกฺขิ เม อนฺตรธายิตุ’’นฺติ ปาฬิ, ‘อนฺตรธายิสฺสามี’ติ อนฺตริเต อจกฺขุวิสเย ฐาเน อตฺตานํ ฐเปสฺสามีตฺยโตฺถ, นิลียิสฺสามีติ วุตฺตํ โหติฯ</p>


<p>ยสฺมิํ ฐาเน อนฺตรธายติ, ตสฺมิํ สตฺตมี เอว ทิสฺสติ, อติขิปฺปํ โลเก จกฺขุ อนฺตรธายิสฺสติ , เชตวเน อนฺตรธายิตฺวา, พฺรหฺมโลเก อนฺตรธายิตฺวา, มทฺทกุจฺฉิสฺมิํ อนฺตรธายิตฺวา, ตเตฺถวนฺตรธายี  อิจฺจาทิฯ ‘‘ภควโต ปุรโต อนฺตรธายิตฺวา’’ติ เอตฺถปิ โตสโทฺท สตฺตมฺยเตฺถ เอวฯ ‘‘สโกฺก นิมิสฺส รโญฺญ สมฺมุเข อนฺตรหิโต’’ติ ปาฬิฯ ‘ธชตวเน อนฺตรธายิตฺวา’ติ เชตวเน อเญฺญสํ อทสฺสนํ กตฺวา, อเญฺญสํ อจกฺขุวิสยํ กตฺวาติ อโตฺถฯ ‘‘อนฺธกาโร อนฺตรธายติ, อาโลโก อนฺตรธายติ, สทฺธโมฺม อนฺตรธายติ, สาสนํ อนฺตรธายติ’’ อิจฺจาทีสุ ปน ฉฎฺฐี, สตฺตมิโย ยถาสมฺภวํ เวทิตพฺพาฯ</p>


<p>ทูรตฺถโยเค –</p>


<p>กิํว ทูโร อิโต คาโม, กจฺจิ อารา ปมาทมฺหา , อโถ อารา ปมาทมฺหา , คามโต อวิทูเร, อารกา เต โมฆปุริสา อิมสฺมา ธมฺมวินยา, อารกา เตหิ ภควา, กิเลเสหิ อารกาติ อรหํ, อารา โส อาสวกฺขยา ฯ ทุติยา จ ตติยา จ ฉฎฺฐี จ, อารกา อิมํ ธมฺมวินยํ อิมินา ธมฺมวินเยน วา, อารกา มนฺทพุทฺธีนํ ฯ</p>


<p>ทูรเตฺถ –</p>


<p>ทูรโตว นมสฺสนฺติ, อทฺทสา โข ภควนฺตํ ทูรโตว อาคจฺฉนฺตํ , กินฺนุ ติฎฺฐถ อารกา, ตสฺมา ติฎฺฐาม อารกาฯ ทุติยา จ ตติยา จ, ทูรํ คามํ อาคโต, ทูเรน คาเมน อาคโต , ทูรา คามา อาคโต อิเจฺจวโตฺถ, ทูรํ คาเมน วาฯ</p>


<p>อนฺติกตฺถโยเค –</p>


<p>อนฺติกํ คามา, อาสนฺนํ คามา, สมีปํ คามาฯ ทุติยา จ ตติยา จ ฉฎฺฐี จ, อนฺติกํ คามํ, อนฺติกํ คาเมน, อนฺติกํ คามสฺสฯ</p>


<p>กาลทฺธานํ ปริมาณวจเน –</p>


<p>อิโต มถุราย จตูสุ โยชเนสุ สงฺกสฺสํ, ราชคหโต ปญฺจจตฺตาลีสโยชเน สาวตฺถิ, อิโต เอกนวุติกเปฺป , อิโต เอกติํเส กเปฺป , อิโต สตฺตเม ทิวเส, อิโต ติณฺณํ มาสานํ อจฺจเยน ปรินิพฺพายิสฺสามิ  อิจฺจาทิฯ</p>


<p>ปมาณเตฺถ –</p>


<p>อายามโต จ วิตฺถารโต จ โยชนํ, ปริเกฺขปโต นวโยชนสตปริมาโณ มชฺฌิมเทโส ปริเกฺขเปน วา, ทีฆโส นววิทตฺถิโย , โยชนํ อายาเมน โยชนํ วิตฺถาเรน โยชนํ อุเพฺพเธน สาสปราสิ  อิจฺจาทิฯ</p>


<p>ตฺวาโลเปปิ ปญฺจมีฯ เอตฺถ จ ตฺวาโลโป นาม ปริปุณฺณวาเกฺย ลทฺธพฺพสฺส ตฺวานฺตปทสฺส อปริปุณฺณวาเกฺย นตฺถิ ภาโว, ยญฺจ ปทํ ตฺวานฺตปเท สติ กมฺมํ วา โหติ อธิกรณํ วาฯ ตํ ตฺวานฺตปเท อสติ ปทนฺตเร อวธิ โหติ, ตสฺมิํ ปญฺจมี, ปาสาทา วา ปาสาทํ สงฺกเมยฺย , หตฺถิกฺขนฺธา วา หตฺถิกฺขนฺธํ สงฺกเมยฺย  อิจฺจาทิฯ เอตฺถ จ ปฐมํ เอกํ ปาสาทํ อภิรูหิตฺวา ปุน อญฺญํ ปาสาทํ สงฺกเมยฺยาติ วา ปฐมํ เอกสฺมิํ ปาสาเท นิสีทิตฺวา ปุน อญฺญํ ปาสาทํ สงฺกเมยฺยาติ วา เอวํ ปริปุณฺณวากฺยํ เวทิตพฺพํฯ ‘‘อนฺธการา วา อนฺธการํ คเจฺฉยฺย, ตมา วา  ตมํ คเจฺฉยฺยา’’ติ  ปาฬิฯ ตถา รฎฺฐา รฎฺฐํ วิจรติ, คามา คามํ วิจรติ, วนา วนํ วิจรติ, วิหารโต วิหารํ คจฺฉติ, ปริเวณโต ปริเวณํ คจฺฉติ, ภวโต ภวํ คจฺฉติ, กุลโต กุลํ คจฺฉติ อิจฺจาทิฯ ตถา วินยา วินยํ ปุจฺฉติ, อภิธมฺมา อภิธมฺมํ ปุจฺฉติ, วินยา วินยํ กเถติ, อภิธมฺมา อภิธมฺมํ กเถติฯ เอตฺถปิ ปฐมํ เอกํ วินยวจนํ ปุจฺฉิตฺวา วา เอกสฺมิํ วินยวจเน ฐตฺวา วา ปุน อญฺญํ วินยวจนํ ปุจฺฉตีติ ปริปุณฺณวากฺยํ เวทิตพฺพํฯ วุตฺติยํ ปน ‘‘ปาสาทํ อารุยฺห เปกฺขติ, ปาสาทา เปกฺขติ, อาสเน ปวิสิตฺวา เปกฺขติ, อาสนา เปกฺขตี’’ติ วุตฺตํฯ</p>


<p>ทิสตฺถโยเค ทิสเตฺถ จ ปญฺจมี, อิโต สา ปุริมา ทิสา , อิโต สา ทกฺขิณา ทิสา , อวีจิโต อุปริ, อุทฺธํ ปาทตลา, อโธ เกสมตฺถกา ฯ</p>


<p>ทิสเตฺถ –</p>


<p>ปุริมโต คามสฺส, ทกฺขิณโต คามสฺส, อุปริโต ปพฺพตสฺส, เหฎฺฐโต ปาสาทสฺส, ปุรตฺถิมโต, ทกฺขิณโต, ยโต เขมํ, ตโต ภยํ , ยโต ยโต สมฺมสติ, ขนฺธานํ อุทยพฺพยํ  อิจฺจาทิฯ</p>


<p>ปุพฺพาทิโยเคปิ ปญฺจมี, ปุเพฺพว เม สโมฺพธา , อิโต ปุเพฺพ, ตโต ปุเพฺพ, อิโต ปรา ปจฺจนฺติมา ชนปทา , ตโต ปุเร, ตโต ปจฺฉา, ตโต อุตฺตริ  อิจฺจาทิฯ</p>


<p>วิภตฺตเตฺถ จ ปญฺจมี ฉฎฺฐี จฯ วิภตฺติ นาม ปเคว วิสุํภูตสฺส อตฺถสฺส เกนจิ อธิเกน วา หีเนน วา ภาเคน ตทญฺญโต ปุถกฺกรณํ, มาถุรา ปาฎลิปุตฺตเกหิ อภิรูปตรา, ยโต ปณีตตโร วา วิสิฎฺฐตโร วา นตฺถิ, อตฺตทโนฺต ตโต วรํ , ฉนฺนวุตีนํ ปาสณฺฑานํ ปวรํ ยทิทํ สุคตวินโย , สเทวกสฺส โลกสฺส, สตฺถา โลเก อนุตฺตโร, อโคฺคหมสฺมิ โลกสฺส , เชโฎฺฐหมสฺมิ โลกสฺส , เสโฎฺฐหมสฺมิ โลกสฺส , ปญฺญวนฺตา นาม สาริปุตฺตโต หีนา สาริปุตฺตสฺส วา, ตโต อธิกํ วา อูนํ วา น วฎฺฎติ อิจฺจาทิฯ</p>


<p>วิรมณตฺถโยเค –</p>


<p>อารตี วิรตี ปาปา , ปาณาติปาตา เวรมณิ  อิจฺจาทิฯ</p>


<p>สุทฺธตฺถโยเค –</p>


<p>โลภนีเยหิ ธเมฺมหิ สุโทฺธ อิจฺจาทิฯ</p>


<p>โมจนตฺถโยเค ปญฺจมี ตติยา จ, โส ปริมุจฺจติ ชาติยา ชราย มรเณน โสเกหิ ปริเทเวหิ ทุเกฺขหิ โทมนเสฺสหิ อุปายาเสหิ, ปริมุโตฺต โส ทุกฺขสฺมาติ วทามิ , โมกฺขนฺติ มารพนฺธนา , น เต มุจฺจนฺติ มจฺจุนา อิจฺจาทิ, สพฺพตฺถ อวธิอโตฺถ เวทิตโพฺพฯ</p>


<p>เหตฺวเตฺถ –</p>


<p>กสฺมา เหตุนา, เกน เหตุนา, กสฺมา นุ ตุมฺหํ กุเล ทหรา น มิยฺยเร , ตสฺมาติห ภิกฺขเว ฯ ทุติยา ตติยา ฉฎฺฐี จ, กิํการณํ , ยตฺวาธิกรณํ , ยโตนิทานํ , ตโตนิทานํ , เกน การเณน , ตํ กิสฺสเหตุ , กิสฺส ตุเมฺห กิลมถ อิจฺจาทิฯ</p>


<p>วิเวจนตฺถโยเค –</p>


<p>วิวิเจฺจว กาเมหิ วิวิจฺจ อกุสเลหิ ธเมฺมหิ , วิวิโตฺต ปาปกา ธมฺมาฯ</p>


<p>พนฺธนตฺถโยเค  –</p>


<p>  ฯ</p>


<p>อิณภูเต เหตุมฺหิ ปญฺจมี โหติ วาฯ</p>


<p>สตสฺมา พโนฺธ นโร สเตน วาฯ</p>


<p>  ฯ</p>


<p>อชฺฌตฺตภูโต เหตุ คุโณ นาม, อคุโณปิ อิธ คุโณเตฺวว วุจฺจติ, ตสฺมิํ ปญฺจมี โหติ วาฯ</p>


<p>ชฬตฺตา พโนฺธ นโร ชฬเตฺตน วา, อตฺตโน พาลตฺตาเยว พโนฺธติ อโตฺถ, ปญฺญาย พนฺธนา มุโตฺต, วาจาย มรติ, วาจาย มุจฺจติ, วาจาย ปิโย โหติ, วาจาย เทโสฺส, อิสฺสริยา ชนํ รกฺขติ ราชา อิสฺสริเยน วา, สีลโต นํ ปสํสนฺติ  สีเลน วา, หุตฺวา อภาวโต อนิจฺจา, อุทยพฺพยปีฬนโต ทุกฺขา, อวิชฺชานิโรธา สงฺขารนิโรโธ , สงฺขารนิโรธา วิญฺญาณนิโรโธ , จตุนฺนํ อริยสจฺจานํ อนญฺญา อปฺปฎิเวธา ทีฆมทฺธานํ สํสรนฺติ  อิจฺจาทิฯ</p>


<p>ปญฺหา, กถเนสุปิ ปญฺจมี, กุโต ภวํ, อหํ ปาฎลิปุตฺตโต อิจฺจาทิฯ</p>


<p>โถกเตฺถปิ อสตฺววจเน ปญฺจมี, สตฺวํ วุจฺจติ ทพฺพํ, โถกา มุจฺจติ โถเกน วา, มุจฺจนมตฺตํ โหตีติ วุตฺตํ โหติ ‘‘นทิํ ตรโนฺต มนํ วุโฬฺห’’ติ  เอตฺถ วิยฯ อปฺปมตฺตกา มุจฺจติ อปฺปมตฺตเกน วา, กิจฺฉา มุจฺจติ กิเจฺฉน วา, กิจฺฉา ลโทฺธ ปิโย ปุโตฺต , กิจฺฉา มุตฺตา’มฺห ทุกฺขสฺมา, ยาม ทานิ มโหสธ ฯ</p>


<p>อสตฺววจเนติ  กิํ? ปจฺจติ มุนิโน ภตฺตํ, โถกํ โถกํ ฆเร ฆเรติ ฯ</p>


<p>‘‘อนุปุเพฺพน เมธาวี, โถกํ โถกํ ขเณ ขเณ ’’ อิจฺจาทีสุ กฺริยาวิเสสเน ทุติยาฯ</p>


<p>อกตฺตริปิ ปญฺจมี, ตสฺส กมฺมสฺส กตตฺตา อุปจิตตฺตา อุสฺสนฺนตฺตา วิปุลตฺตา ตถาคโต สุปฺปติฎฺฐิตปาโท โหติ ฯ เอตฺถ จ ‘อกตฺตรี’ติ อการเก ญาปกเหตุมฺหีติ วทนฺติฯ ญาเส ปน ‘‘อกตฺตรีติ เหตฺวเตฺถ สงฺคณฺหาติฯ ยตฺถ หิ กตฺตุพุทฺธิ สญฺชายเต, โสว กตฺตา น โหตีติ วตฺตุํ สกฺกา’’ติ วุตฺตํฯ เอเตน กตฺตุสทิโส ชนกเหตุ อกตฺตา นามาติ ทีเปติ, กมฺมสฺส กตตฺตาอิจฺจาทิ จ ชนกเหตุ เอวาติฯ</p>


<p>ภิยฺยตฺถโยเค –</p>


<p>โยธ สีตญฺจ อุณฺหญฺจ, ติณา ภิโยฺย น มญฺญติ , สุขา ภิโยฺย โสมนสฺสํ , ขนฺตฺยา ภิโยฺย น วิชฺชติ , มยา ภิโยฺย น วิชฺชติ, โสตุกามาตฺถ ตุเมฺห ภิกฺขเว ภิโยฺยโสมตฺตาย ปุเพฺพนิวาสกถํ, อตฺตมโน ตฺวํ โหหิ ปรํ วิย มตฺตาย, อหมฺปิ อตฺตมโน โหมิ ปรํ วิย มตฺตายฯ</p>

</p>


<h3>ฉฎฺฐีวิภตฺติราสิ</h3>
<p>กสฺมิํ อเตฺถ ฉฎฺฐี?</p>


<p>  ฯ</p>


<p>ทฺวินฺนํ สมฺพนฺธีนํ เกนจิ ปกาเรน อายตฺตภาโว สมฺพโนฺธ นาม, สมฺพเนฺธ โชเตตเพฺพ วิเสสนสมฺพนฺธิมฺหิ ฉฎฺฐี โหติฯ</p>


<p>ตตฺถ  กฺริยาการกสญฺชาโต อเสฺสทมฺภาวเหตุโก สมฺพโนฺธ นามาติ วุตฺตํฯ ตตฺถ เทฺว สมฺพนฺธิโน อญฺญมญฺญํ ตํตํกฺริยํ กโรนฺติ, ตํ ทิสฺวา ‘‘อิเม อญฺญมญฺญสมฺพนฺธิโน’’ติ ชานนฺตสฺส ทฺวินฺนํ การกานํ ทฺวินฺนํ กฺริยานญฺจ สํโยคํ นิสฺสาย สมฺพโนฺธปิ วิทิโต โหติ, เอวํ สมฺพโนฺธ กฺริยาการกสญฺชาโต, ‘อิมสฺส อย’นฺติ เอวํ ปวตฺตพุทฺธิยา เหตุภูตตฺตา อเสฺสทมฺภาวเหตุโก จฯ</p>


<p>ตตฺถ สมฺพโนฺธ ติวิโธ สามิสมฺพโนฺธ, นานาตฺตสมฺพโนฺธ, กฺริยาการกสมฺพโนฺธติฯ</p>


<p>ตตฺถ ‘สามี’ติ ยสฺส กสฺสจิ วิเสสนสมฺพนฺธิโน นามํ, ตสฺมา วิเสสฺยปทตฺถสฺส ตํตํวิเสสนภาเวน สมฺพโนฺธ  นามฯ</p>


<p>โส วิเสสฺยปทตฺถเภเทน อเนกวิโธฯ</p>


<p>ตตฺถ ตสฺส มาตา, ตสฺส ปิตาอิจฺจาทิ  นามฯ</p>


<p>ตสฺสา ปุโตฺต, ตสฺสา ธีตา อิจฺจาทิ  นามฯ</p>


<p>ตสฺส ภาตา, ตสฺส ภคินี อิจฺจาทิ  นามฯ</p>


<p>สโกฺก เทวานมิโนฺท  อิจฺจาทิ  นามฯ</p>


<p>ปหูตํ เม ธนํ สกฺก , ภิกฺขุสฺส ปตฺตจีวรํ อิจฺจาทิ  นามฯ</p>


<p>อมฺพวนสฺส อวิทูเร, นิพฺพานเสฺสว สนฺติเก  อิจฺจาทิ  นามฯ</p>


<p>สุวณฺณสฺส ราสิ, ภิกฺขูนํ สมูโห อิจฺจาทิ  นามฯ</p>


<p>มนุสฺสเสฺสว เต สีสํ , รุกฺขสฺส สาขา อิจฺจาทิ  นามฯ</p>


<p>สุวณฺณสฺส  ภาชนํ, อลาพุสฺส กฎาหํ, ภฎฺฐธญฺญานํ สตฺตุ อิจฺจาทิ  นามฯ</p>


<p>ยวสฺส องฺกุโร, เมฆสฺส สโทฺท, ปุปฺผานํ คโนฺธ, ผลานํ รโส, อคฺคิสฺส ธูโม อิจฺจาทิ  นามฯ</p>


<p>ขนฺธานํ ชาติ, ขนฺธานํ ชรา, ขนฺธานํ เภโท  อิจฺจาทิ  นามฯ</p>


<p>สุวณฺณสฺส วโณฺณ, วโณฺณ น ขีเยฺยถ ตถาคตสฺส , พุทฺธสฺส กิตฺติสโทฺท, สิปฺปิกานํ สตํ นตฺถิ , ติลานํ มุฎฺฐิ อิจฺจาทิ  นามฯ</p>


<p>ปาทสฺส อุกฺขิปนํ, หตฺถสฺส สมิญฺชนํ, ธาตูนํ คมนํ ฐานํ อิจฺจาทิ  นามฯ</p>


<p>จาตุมหาราชิกานํ ฐานํ อิจฺจาทิ  นามฯ เอวมาทินา นเยน สามิสมฺพโนฺธ อเนกสหสฺสปฺปเภโท, โส จ กฺริยาสมฺพนฺธาภาวา การโก นาม น โหติฯ ยทิ เอวํ ‘‘ปาทสฺส อุกฺขิปนํ’’ อิจฺจาทิ กฺริยาสมฺพโนฺธ นามาติ อิทํ น ยุชฺชตีติ? วุจฺจเต – กฺริยาสมฺพนฺธาภาวาติ อิทํ สาธกภาเวน สมฺพนฺธาภาวํ สนฺธาย วุตฺตํ, สิทฺธาย ปน กฺริยาย สมฺพนฺธํ สนฺธาย กฺริยาสมฺพโนฺธ นาม วุโตฺตติฯ</p>


<p> ปน นานาอเตฺถสุ ฉฎฺฐี โหติฯ ตตฺถ ณี, อาวีปจฺจยานํ กเมฺม นิจฺจํ ฉฎฺฐี, ฌานสฺส ลาภี, จีวรสฺส ลาภี, ธนสฺส ลาภี, อาทีนวสฺส ทสฺสาวี, อตฺถิ รูปานํ ทสฺสาวี, อตฺถิ สมวิสมสฺส ทสฺสาวี, อตฺถิ ตารกรูปานํ ทสฺสาวี, อตฺถิ จนฺทิมสูริยานํ ทสฺสาวีฯ</p>


<p>ตุ, อก, อน, ณปจฺจยานํ โยเค กฺวจิ กมฺมเตฺถ ฉฎฺฐีฯ</p>


<p>ตุปจฺจเย ตาว –</p>


<p>ตสฺส  ภวนฺติ วตฺตาโร , สหสา กมฺมสฺส กตฺตาโร, อมตสฺส ทาตา , ภินฺนานํ สนฺธาตา , สหิตานํ วา อนุปฺปทาตา  อิจฺจาทิฯ</p>


<p>กฺวจีติ กิํ? คมฺภีรญฺจ กถํ กตฺตา , คาธํ กตฺตา โนวสิตา , กาเลน ธมฺมีกถํ ภาสิตา, สรสิ ตฺวํ เอวรูปํ วาจํ ภาสิตา, ปเรสํ ปุญฺญํ อนุโมเทตา, พุชฺฌิตา สจฺจานิ  อิจฺจาทิฯ</p>


<p>อกปจฺจเย –</p>


<p>กมฺมสฺส การโก นตฺถิ, วิปากสฺส จ เวทโก , อวิสํวาทโก โลกสฺส  อิจฺจาทิฯ</p>


<p>กฺวจีติ กิํ? มหติํ มหิํ อนุสาสโก, ชนํ อเหฐโก, กฎํ การโก, ปสโว ฆาตโก อิจฺจาทิฯ</p>


<p>อนปจฺจเย –</p>


<p>ปาปสฺส อกรณํ สุขํ , ภารสฺส อุกฺขิปนํ, หตฺถสฺส คหณํ, หตฺถสฺส ปรามสนํ, อญฺญตรสฺส องฺคสฺส ปรามสนํ  อิจฺจาทิฯ</p>


<p>กฺวจีติ กิํ? ภควนฺตํ ทสฺสนาย  อิจฺจาทิฯ</p>


<p>ณปจฺจเย –</p>


<p>อจฺฉริโย อรชเกน วตฺถานํ ราโค, อโคปาลเกน คาวีนํ โทโห, อปฺปปุเญฺญน ลาภานํ ลาโภ, หตฺถสฺส คาโห, ปตฺตสฺส ปฎิคฺคาโห อิจฺจาทิฯ</p>


<p>ตฺวาปจฺจเยปิ  กฺวจิ กมฺมนิ ฉฎฺฐี, อลชฺชีนํ นิสฺสาย, อายสฺมโต นิสฺสาย วจฺฉามิ, จตุนฺนํ มหาภูตานํ อุปาทาย ปสาโท  อิจฺจาทิฯ</p>


<p>กตฺตริ ต, ตวนฺตุ, ตาวี, มาน’นฺตานํ โยเค ปน กมฺมนิ ทุติยา เอว, สุขกาโม วิหารํ กโต, คามํ คโต, โอทนํ ภุตฺตวา ภุตฺตาวี, กมฺมํ กุรุมาโน, กมฺมํ กโรโนฺต อิจฺจาทิฯ</p>


<p>กฺวจิ ฉฎฺฐีปิ ทิสฺสติ, ธมฺมสฺส คุโตฺต เมธาวี  อิจฺจาทิฯ</p>


<p>สร, อิสุ, จินฺต, อิส, ทยธาตูนํ กมฺมนิ ฉฎฺฐี วา, มาตุสฺส สรติ, มาตรํ สรติ, ปิตุสฺส สรติ, ปิตรํ สรติ, น รชฺชสฺส สริสฺสสิ , น เตสํ โกจิ สรติ, สตฺตานํ กมฺมปจฺจยา , อาปตฺติปริยนฺตํ นสฺสรติ, รตฺติปริยนฺตํ นสฺสรติ , ปุตฺตสฺส อิจฺฉติ ปุตฺตํ วา, มาตุสฺส จิเนฺตติ มาตรํ วา, เถรสฺส อเชฺฌสติ เถรํ วา, เตลสฺส ทยติ เตลํ วา, รกฺขตีติ อโตฺถฯ</p>


<p>กรธาตุสฺส อภิสงฺขรณตฺถวาจิโน กเมฺม ฉฎฺฐี, อุทกสฺส ปฎิกุรุเต อุทกํ วา, กณฺฑสฺส ปฎิกุรุเต กณฺฑํ วา อิจฺจาทิฯ</p>


<p>ตปจฺจเย ปูชนตฺถาทิธาตูนํ กตฺตริ ฉฎฺฐี วา, รโญฺญ สมฺมโต รญฺญา วา, คามสฺส ปูชิโต คาเมน วา, รโญฺญ สกฺกโต รญฺญา วา, รโญฺญ อปจิโต รญฺญา วา, รโญฺญ มานิโต  รญฺญา วา, ตถา สุปฺปฎิวิทฺธา พุทฺธานํ ธมฺมธาตุ, อมตํ เตสํ ปริภุตฺตํ, เยสํ กายคตาสติ ปริภุตฺตา , อมตํ เตสํ วิรทฺธํ, เยสํ กายคตาสติ วิรทฺธา ฯ</p>


<p>ติปจฺจเยปิ  กฺวจิ กตฺตริ ฉฎฺฐี วา, โสภณา กจฺจายนสฺส ปกติ กจฺจายเนน วา, โสภณา พุทฺธโฆสสฺส ปกติ พุทฺธโฆเสน วา อิจฺจาทิฯ</p>


<p>ปูชนตฺถานํ ปูรณตฺถานญฺจ กรเณ ฉฎฺฐี, ปุปฺผสฺส พุทฺธํ ปูเชติ ปุเปฺผน วา, ฆตสฺส อคฺคิํ ชุโหติ ฆเตน วา, ปตฺตํ อุทกสฺส ปูเรตฺวา, ปูรํ นานาปฺปการสฺส อสุจิโน , พาโล ปูรติ ปาปสฺส , ธีโร ปูรติ ปุญฺญสฺส  ปูรติ ธญฺญานํ วา มุคฺคานํ วา มาสานํ วา อิจฺจาทิฯ ตติยา วา, เขมา นาม โปกฺขรณี, ปุณฺณา หํเสหิ ติฎฺฐติฯ</p>


<p>ตพฺพ, รุชาทิโยเค ปน สมฺปทาเน จตุตฺถี เอว, ยกฺขเสนาปตีนํ อุชฺฌาเปตพฺพํ วิกฺกนฺทิตพฺพํ วิรวิตพฺพํ , เทวทตฺตสฺส รุชฺชติ, รชกสฺส วตฺถํ ททาติ อิจฺจาทิฯ</p>


<p>ภยตฺถาทีนํ อปาทาเน พหุลํ ฉฎฺฐี, กิํ นุ โข อหํ ตสฺส สุขสฺส ภายามิ, สเพฺพ ตสนฺติ ทณฺฑสฺส, สเพฺพ ภายนฺติ มจฺจุโน , ภีโต จตุนฺนํ อาสีวิสานํ , มา ภิกฺขเว ปุญฺญานํ ภายิตฺถ , สงฺขาตุํ โนปิ สโกฺกมิ, มุสาวาทสฺส โอตฺตปํ  อิจฺจาทิฯ ตตฺถ ‘โอตฺตป’นฺติ โอตฺตปฺปโนฺตฯ ตถา อโคฺคหมสฺมิ โลกสฺส, เชโฎฺฐหมสฺมิ โลกสฺส  อิจฺจาทิ จฯ</p>


<p>กุสล, โกวิท, ปสาทตฺถานํ อาธาเร ฉฎฺฐี, กุสลา นจฺจคีตสฺส , กุสโล ตฺวํ รถสฺส องฺคปจฺจงฺคานํ , อมเจฺจ ตาต ชานาหิ, ธีเร อตฺถสฺส โกวิเท , นรา ธมฺมสฺส โกวิทา , มคฺคามคฺคสฺส โกวิทา, ‘‘เกจิ อิทฺธีสุ โกวิทา’’ติปิ อตฺถิ, สนฺติ ยกฺขา พุทฺธสฺส ปสนฺนา , ธมฺมสฺส ปสนฺนา, สงฺฆสฺส ปสนฺนา, พุเทฺธ ปสนฺนา, ธเมฺม ปสนฺนา, สเงฺฆ ปสนฺนา วาฯ ตถา  เจโตปริยญาณสฺส, วสี โหมิ มหามุนิฯ ฌานสฺส วสิมฺหิ อิจฺจาทิฯ</p>


<p>  ฯ</p>


<p>เหตฺวเตฺถหิ โยเค เหตุมฺหิ ฉฎฺฐี โหติฯ</p>


<p>ตํ กิสฺส เหตุ , องฺควรสฺส เหตุ, อุทรสฺส เหตุ, อุทรสฺส การณา  อิจฺจาทิฯ</p>


<p>  ฯ</p>


<p>ตุลฺยเตฺถน โยเค ฉฎฺฐี โหติ ตติยา วาฯ</p>


<p>ตุโลฺย ปิตุ ปิตรา วา, สทิโส ปิตุ ปิตรา วาฯ อิติ นานาตฺตสมฺพโนฺธฯ</p>


<p> นาม การกานํ กฺริยาย สห สาธก, สาธฺยภาเวน อญฺญมญฺญาเปกฺขตา อวินาภาวิตา วุจฺจติ, น หิ กฺริยํ วินา การกํ นาม สิชฺฌติ, น จ การกํ วินา กฺริยา นาม สิชฺฌตีติ, สา ปน ฉฎฺฐีวิสโย น โหตีติฯ</p>

</p>


<h3>สตฺตมีวิภตฺติราสิ</h3>
<p>กสฺมิํ อเตฺถ สตฺตมี?</p>


<p>  ฯ</p>


<p>อาธาโร, โอกาโส, อธิกรณนฺติ อตฺถโต เอกํ, อาธารเตฺถ สตฺตมี โหติฯ กตฺตุกมฺมฎฺฐํ กฺริยํ ภุโส ธาเรตีติ ฯ</p>


<p>กเฎ  นิสีทติ ปุริโส, ถาลิยํ โอทนํ ปจติฯ ตตฺถ กโฎ กตฺตุภูเต ปุริเส ฐิตํ นิสีทนกฺริยํ ธาเรติ, ถาลี กมฺมภูเต ตณฺฑุเล ฐิตํ ปจนกฺริยํ ธาเรติฯ</p>


<p>โส จตุพฺพิโธ พฺยาปิกาธาโร, โอปสิเลสิกาธาโร, สามีปิกาธาโร, เวสยิกาธาโรติฯ</p>


<p>ตตฺถ ยสฺมิํ อาเธยฺยวตฺถุ สกเล วา เอกเทเส วา พฺยาเปตฺวา ติฎฺฐติ, โส ฯ ยถา? ติเลสุ เตลํ ติฎฺฐติ, อุจฺฉูสุ รโส ติฎฺฐติ, ชเลสุ ขีรํ ติฎฺฐติ, ทธิมฺหิ สปฺปิ ติฎฺฐตีติฯ</p>


<p>ยสฺมิํ อาเธยฺยวตฺถุ อลฺลียิตฺวา วา ติฎฺฐติ, อธิฎฺฐิตมตฺตํ หุตฺวา วา ติฎฺฐติ, โส ฯ ยถา? อุกฺขลิยํ อาจาโม ติฎฺฐติ, ฆเฎสุ อุทกํ ติฎฺฐติ, อาสเน นิสีทติ ภิกฺขุ, ปริยเงฺก ราชา เสติฯ</p>


<p>โย ปน อโตฺถ อาเธยฺยสฺส อวตฺถุภูโตปิ ตทายตฺตวุตฺติทีปนตฺถํ อาธารภาเวน โวหริยติ, โส  นามฯ ยถา? คงฺคายํ โฆโส ติฎฺฐติ, สาวตฺถิยํ วิหรติ ภควาติ ฯ</p>


<p>โย จ อโตฺถ อตฺตนา วินา อาเธยฺยสฺส อญฺญตฺถตฺตํ กฺริยํ สมฺปาเทตุํ อสกฺกุเณยฺยตฺตา อาธารภาเวน โวหริยติ, โย จ อาเธยฺยสฺส อนญฺญาภิมุขภาวทีปนตฺถํ อาธารภาเวน โวหริยติ, โส  นามฯ ยถา? อากาเส สกุณา ปกฺขนฺติ, ภูมีสุ มนุสฺสา จรนฺติ , อุทเก มจฺฉา จรนฺติ, ภควนฺตํ ปาเทสุ วนฺทติ, ปาเทสุ ปติตฺวา โรทติ, ปาปสฺมิํ รมตี มโน , ปสโนฺน พุทฺธสาสเนติ ฯ</p>


<p>  ฯ</p>


<p>นิมินนฺติ สญฺชานนฺติ เอเตนาติ  เนมิตฺตกสหภาวิโน สญฺญาณการณเสฺสตํ นามํ, ตสฺมิํ นิมิเตฺต สตฺตมี โหติฯ</p>


<p>ทีปิ จเมฺมสุ หญฺญเต, กุญฺชโร ทเนฺตสุ หญฺญเต, มุสาวาเท ปาจิตฺติยํ , โอมสวาเท ปาจิตฺติยํ  อิจฺจาทิฯ</p>


<p>  ฯ</p>


<p>ยาทิโส ภาโว ยมฺภาโว, ลกฺขิยติ เอเตนาติ ลกฺขณํ, ภาวนฺตรสฺส ลกฺขณํ  ยมฺภาโว ภาวนฺตรสฺส ลกฺขณํ โหติ, ตสฺมิํ ภาเว คมฺยมาเน สตฺตมี โหติ, ฉฎฺฐีปิ ทิสฺสติฯ</p>


<p>อจิรปกฺกนฺตสฺส สาริปุตฺตสฺส พฺราหฺมโณ กาลมกาสิ , อปฺปมตฺตสฺส เต วิหรโต อิตฺถาคาโรปิ เต อปฺปมโตฺต วิหริสฺสติ  อิจฺจาทิฯ</p>


<p>อิมสฺมิํ สติ อิทํ โหติ, อิมสฺมิํ อสติ อิทํ น โหติ , อจิรปกฺกเนฺต ภควติ พฺราหฺมโณ กาลมกาสิ, สเพฺพ มคฺคา วิวชฺชนฺติ, คจฺฉเนฺต โลกนายเก ฯ คาวีสุ ทุยฺหมานาสุ คโต, คาวีสุ ทุทฺธาสุ อาคโต อิจฺจาทิฯ</p>


<p>กฺวจิ  ปฐมาปิ พหุลํ ทิสฺสติ, คจฺฉโนฺต โส ภารทฺวาโช, อทฺทสา อจฺจุตํ อิสิํ ฯ ยายมาโน มหาราชา, อทฺทา สีทนฺตเร นเค  อิจฺจาทิฯ</p>


<p>ปุพฺพณฺหสมเย คโต, สายนฺหสมเย อาคโต อิจฺจาทิ เวสยิกาธาโร เอวฯ</p>


<p>ตถา อกาเล วสฺสตี ตสฺส, กาเล ตสฺส น วสฺสติ ฯ อิโต สตสหสฺสมฺหิ, กเปฺป อุปฺปชฺชิ นายโก  อิจฺจาทิฯ</p>


<p>  ฯ</p>


<p>‘อนาทโร’ติ ทฺวินฺนํ ลกฺขณ, ลกฺขิตพฺพกฺริยานํ เอกปฺปหาเรน ปวตฺติยา อธิวจนํ, อนาทรภูเต ภาวลกฺขเณ คมฺยมาเน สตฺตมี ฉฎฺฐี จ โหติฯ</p>


<p>มจฺจุ คจฺฉติ อาทาย, เปกฺขมาเน มหาชเนฯ อาโกฎยโนฺต โส เนติ, สิวิราชสฺส เปกฺขโต ฯ อกามกานํ มาตาปิตูนํ รุทนฺตานํ ปพฺพชิ, อนคาริยุเปตสฺส, วิปฺปมุตฺตสฺส เต สโตฯ สมณสฺส น ตํ สาธุ, ยทญฺญมนุโสจติ ฯ</p>


<p>  ฯ</p>


<p>ชาติ, คุณ, กฺริยา, นาเมหิ สมุทายโต เอกเทสสฺส ปุถกฺกรณํ  ยโต ตํ นิทฺธารณํ ชายติ, ตสฺมิํ สมุทาเย ฉฎฺฐี, สตฺตมิโย โหนฺติฯ</p>


<p>ชาติยํ  ตาว –</p>


<p>มนุสฺสานํ ขตฺติโย สูรตโม, มนุเสฺสสุ ขตฺติโย สูรตโมฯ</p>


<p>คุเณ –</p>


<p>กณฺหา คาวีนํ สมฺปนฺนขีรตมา, กณฺหาคาวีสุ สมฺปนฺนขีรตมาฯ</p>


<p>กฺริยายํ –</p>


<p>อทฺธิกานํ ธาวโนฺต สีฆตโม, อทฺธิเกสุ ธาวโนฺต สีฆตโมฯ</p>


<p>นาเม –</p>


<p>อายสฺมา อานโนฺท อรหตํ อญฺญตโร, อรหเนฺตสุ อญฺญตโร อิจฺจาทิฯ</p>


<p>อิธ นานาตฺตสตฺตมี วุจฺจเตฯ</p>


<p>กมฺมเตฺถ สตฺตมี, ภิกฺขูสุ อภิวาเทนฺติ , ปุตฺตํ มุทฺธนิ จุมฺพิตฺวา, ปุริสํ นานาพาหาสุ คเหตฺวา  อิจฺจาทิฯ</p>


<p>อถ วา ‘มุทฺธนิ, พาหาสู’ติ อาธาเร เอว ภุมฺมํฯ ยถา? รุกฺขํ มูเล ฉินฺทติ, รุกฺขํ ขเนฺธ ฉินฺทติ, ปุริสํ สีเส ปหรติ, ภควนฺตํ ปาเทสุ วนฺทติฯ</p>


<p>กรเณ จ สตฺตมี, หเตฺถสุ ปิณฺฑาย จรนฺติ , ปเตฺตสุ ปิณฺฑาย จรนฺติ, ปเถสุ คจฺฉนฺติ, โสปิ มํ อนุสาเสยฺย, สมฺปฎิจฺฉามิ มตฺถเก ฯ</p>


<p>สมฺปทาเน จ สตฺตมี, สเงฺฆ ทิเนฺน มหปฺผลํ, สเงฺฆ โคตมี ทเทยฺยาสิ, สเงฺฆ ทิเนฺน อหเญฺจว ปูชิโต ภวิสฺสามิ  , วิเจยฺย ทานํ ทาตพฺพํ, ยตฺถ ทินฺนํ มหปฺผลํ ฯ เอเตสุ ปน วิสยสตฺตมีปิ ยุชฺชติฯ</p>


<p>อปาทาเน จ สตฺตมี, คทลีสุ คเช รกฺขนฺติอิจฺจาทิฯ</p>


<p>สามิสฺสราทิโยเค ปน ฉฎฺฐี สตฺตมี จ โหติ, คุนฺนํ สามิ, โคสุ สามิ, คุนฺนํ อิสฺสโร, โคสุ อิสฺสโร, คุนฺนํ อธิปติ, โคสุ อธิปติ, คุนฺนํ ทายาโท, โคสุ ทายาโท, คุนฺนํ สกฺขิ, โคสุ สกฺขิ, คุนฺนํ ปติภู, โคสุ ปติภู, คุนฺนํ ปสุโต, โคสุ ปสุโต, อายุโตฺต กฎกรณสฺส, อายุโตฺต กฎกรเณติ, เอเตสุ ปน สมฺพเนฺธ ฉฎฺฐี, วิสยาธาเร สตฺตมีฯ ญาณสฺมิํ ปสโนฺน, ญาณสฺมิํ อุสฺสุโกฺกติ วิสยาธาเร สตฺตมีฯ ญาเณน ปสโนฺน, ญาเณน อุสฺสุโกฺกติ กรเณ ตติยาฯ</p>


<p>  ฯ</p>


<p>อธิกภาวเตฺถ อุเปน ยุตฺตา ลิงฺคมฺหา สตฺตมี โหติฯ</p>


<p>อุป ขาริยํ โทโณ, อุป นิเกฺข กหาปณํ, อติเรกโทณา ขารี, อติเรกกหาปณํ นิกฺขนฺติ วุตฺตํ โหติฯ</p>


<p>  ฯ</p>


<p>สามิภาวเตฺถ อธินา ยุตฺตา ลิงฺคมฺหา สตฺตมี โหติฯ</p>


<p>อธิ พฺรหฺมทเตฺต ปญฺจาลา, อธิ ปญฺจาเลสุ พฺรหฺมทโตฺต, อธิ เทเวสุ พุโทฺธฯ ตตฺถ ‘อธิ พฺรหฺมทเตฺต ปญฺจาลา’ติ พฺรหฺมทตฺติสฺสรา ปญฺจาลรฎฺฐวาสิโนติ วทนฺติ, ‘ปญฺจาลา’ติ วา ชนปทนามตฺตา พหุวจนํ, กทาจิ ปญฺจาลราชา พฺรหฺมทเตฺต กาสิรเญฺญ อิสฺสโร, กทาจิ พฺรหฺมทโตฺต ปญฺจาลรเญฺญ อิสฺสโรติ อโตฺถฯ</p>


<p>    ฯ</p>


<p>เหตฺวเตฺถหิ โยเค สพฺพาทีหิ สพฺพนาเมหิ เหตฺวเตฺถ สพฺพา วิภตฺติโย โหนฺติฯ</p>


<p>กิํ การณํ, เกน การเณน , กิํ นิมิตฺตํ, เกน นิมิเตฺตน, กิํ ปโยชนํ, เกน ปโยชเนน, เกนเฎฺฐน , เกน วเณฺณน , กิมตฺถํ, กุโต นิทานํ , กิสฺส เหตุ , กสฺมิํ นิทาเน, เอตสฺมิํ นิทาเน , เอตสฺมิํ ปกรเณ  อิจฺจาทิฯ</p>

</p>

</p>

</p>





