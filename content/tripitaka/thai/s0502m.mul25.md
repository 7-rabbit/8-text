<h1>๒๖. พฺราหฺมณวโคฺค</h1>
<ol>
<li>
ฉินฺท โสตํ ปรกฺกมฺม, กาเม ปนุท พฺราหฺมณ;  
  
สงฺขารานํ ขยํ ญตฺวา, อกตญฺญูสิ พฺราหฺมณฯ  
</li>
  
<li>
ยทา ทฺวเยสุ ธเมฺมสุ, ปารคู โหติ พฺราหฺมโณ;  
  
อถสฺส สเพฺพ สํโยคา, อตฺถํ คจฺฉนฺติ ชานโตฯ  
</li>
  
<li>
ยสฺส ปารํ อปารํ วา, ปาราปารํ น วิชฺชติ;  
  
วีตทฺทรํ วิสํยุตฺตํ, ตมหํ พฺรูมิ พฺราหฺมณํฯ  
</li>
  
<li>
ฌายิํ วิรชมาสีนํ, กตกิจฺจมนาสวํ;  
  
อุตฺตมตฺถมนุปฺปตฺตํ, ตมหํ พฺรูมิ พฺราหฺมณํฯ  
</li>
  
<li>
ทิวา  
ตปติ อาทิโจฺจ, รตฺติมาภาติ จนฺทิมา;  
  
สนฺนโทฺธ ขตฺติโย ตปติ, ฌายี ตปติ พฺราหฺมโณ;  
  
อถ สพฺพมโหรตฺติํ  
สพฺพมโหรตฺตํ (?)  
, พุโทฺธ ตปติ เตชสาฯ  
</li>
  
<li>
พาหิตปาโปติ  
พฺราหฺมโณ, สมจริยา สมโณติ วุจฺจติ;  
  
ปพฺพาชยมตฺตโน มลํ, ตสฺมา ‘‘ปพฺพชิโต’’ติ วุจฺจติฯ  
</li>
  
<li>
น  
  
พฺราหฺมณสฺส ปหเรยฺย, นาสฺส มุเญฺจถ พฺราหฺมโณ;  
  
ธี  
ธิ (สฺยา. พฺยากรเณสุ)  
พฺราหฺมณสฺส หนฺตารํ, ตโต ธี ยสฺส  
โย + อสฺส = ยสฺส  
มุญฺจติฯ  
</li>
  
<li>
น พฺราหฺมณเสฺสตทกิญฺจิ เสโยฺย, ยทา นิเสโธ มนโส ปิเยหิ;  
  
ยโต ยโต หิํสมโน นิวตฺตติ, ตโต ตโต สมฺมติเมว ทุกฺขํฯ  
</li>
  
<li>
ยสฺส กาเยน วาจาย, มนสา นตฺถิ ทุกฺกฎํ;  
  
สํวุตํ ตีหิ ฐาเนหิ, ตมหํ พฺรูมิ พฺราหฺมณํฯ  
</li>
  
<li>
ยมฺหา ธมฺมํ วิชาเนยฺย, สมฺมาสมฺพุทฺธเทสิตํ;  
  
สกฺกจฺจํ ตํ นมเสฺสยฺย, อคฺคิหุตฺตํว พฺราหฺมโณฯ  
</li>
  
<li>
น ชฎาหิ น โคเตฺตน, น ชจฺจา โหติ พฺราหฺมโณ;  
  
ยมฺหิ สจฺจญฺจ ธโมฺม จ, โส สุจี โส จ พฺราหฺมโณฯ  
</li>
  
<li>
กิํ  
เต ชฎาหิ ทุเมฺมธ, กิํ เต อชินสาฎิยา;  
  
อพฺภนฺตรํ เต คหนํ, พาหิรํ ปริมชฺชสิฯ  
</li>
  
<li>
ปํสุกูลธรํ ชนฺตุํ, กิสํ ธมนิสนฺถตํ;  
  
เอกํ วนสฺมิํ ฌายนฺตํ, ตมหํ พฺรูมิ พฺราหฺมณํฯ  
</li>
  
<li>
น  
จาหํ พฺราหฺมณํ พฺรูมิ, โยนิชํ มตฺติสมฺภวํ;  
  
โภวาทิ นาม โส โหติ, สเจ โหติ สกิญฺจโน;  
  
อกิญฺจนํ อนาทานํ, ตมหํ พฺรูมิ พฺราหฺมณํฯ  
</li>
  
<li>
สพฺพสํโยชนํ เฉตฺวา, โย เว น ปริตสฺสติ;  
  
สงฺคาติคํ  
วิสํยุตฺตํ, ตมหํ พฺรูมิ พฺราหฺมณํฯ  
</li>
  
<li>
เฉตฺวา  
นทฺธิํ  
นนฺธิํ (ก. สี.), นนฺทิํ (ปี.)  
วรตฺตญฺจ, สนฺทานํ  
สนฺทามํ (สี.)  
สหนุกฺกมํ;  
  
อุกฺขิตฺตปลิฆํ พุทฺธํ, ตมหํ พฺรูมิ พฺราหฺมณํฯ  
</li>
  
<li>
อโกฺกสํ วธพนฺธญฺจ, อทุโฎฺฐ โย ติติกฺขติ;  
  
ขนฺตีพลํ พลานีกํ, ตมหํ พฺรูมิ พฺราหฺมณํฯ  
</li>
  
<li>
อโกฺกธนํ วตวนฺตํ, สีลวนฺตํ อนุสฺสทํ;  
  
ทนฺตํ อนฺติมสารีรํ, ตมหํ พฺรูมิ พฺราหฺมณํฯ  
</li>
  
<li>
วาริ  
โปกฺขรปเตฺตว, อารเคฺคริว สาสโป;  
  
โย น ลิมฺปติ  
ลิปฺปติ (สี. ปี.)  
กาเมสุ, ตมหํ พฺรูมิ พฺราหฺมณํฯ  
</li>
  
<li>
โย ทุกฺขสฺส ปชานาติ, อิเธว ขยมตฺตโน;  
  
ปนฺนภารํ วิสํยุตฺตํ, ตมหํ พฺรูมิ พฺราหฺมณํฯ  
</li>
  
<li>
คมฺภีรปญฺญํ เมธาวิํ, มคฺคามคฺคสฺส โกวิทํ;  
  
อุตฺตมตฺถมนุปฺปตฺตํ, ตมหํ พฺรูมิ พฺราหฺมณํฯ  
</li>
  
<li>
อสํสฎฺฐํ  
คหเฎฺฐหิ, อนาคาเรหิ จูภยํ;  
  
อโนกสาริมปฺปิจฺฉํ, ตมหํ พฺรูมิ พฺราหฺมณํฯ  
</li>
  
<li>
นิธาย ทณฺฑํ ภูเตสุ, ตเสสุ ถาวเรสุ จ;  
  
โย น หนฺติ น ฆาเตติ, ตมหํ พฺรูมิ พฺราหฺมณํฯ  
</li>
  
<li>
อวิรุทฺธํ วิรุเทฺธสุ, อตฺตทเณฺฑสุ นิพฺพุตํ;  
  
สาทาเนสุ อนาทานํ, ตมหํ พฺรูมิ พฺราหฺมณํฯ  
</li>
  
<li>
ยสฺส ราโค จ โทโส จ, มาโน มโกฺข จ ปาติโต;  
  
สาสโปริว  
อารคฺคา  
อารเคฺค (ก.)  
, ตมหํ พฺรูมิ พฺราหฺมณํฯ  
</li>
  
<li>
อกกฺกสํ  
  
วิญฺญาปนิํ, คิรํ สจฺจมุทีรเย;  
  
ยาย นาภิสเช กญฺจิ  
กิญฺจิ (ก.)  
, ตมหํ พฺรูมิ พฺราหฺมณํฯ  
</li>
  
<li>
โยธ ทีฆํ ว รสฺสํ วา, อณุํ ถูลํ สุภาสุภํ;  
  
โลเก อทินฺนํ นาทิยติ  
นาเทติ (ม. นิ. ๒.๔๕๙)  
, ตมหํ พฺรูมิ พฺราหฺมณํฯ  
</li>
  
<li>
อาสา ยสฺส น วิชฺชนฺติ, อสฺมิํ โลเก ปรมฺหิ จ;  
  
นิราสาสํ  
นิราสยํ (สี. สฺยา. ปี.), นิราสกํ (?)  
วิสํยุตฺตํ, ตมหํ พฺรูมิ พฺราหฺมณํฯ  
</li>
  
<li>
ยสฺสาลยา น วิชฺชนฺติ, อญฺญาย อกถํกถี;  
  
อมโตคธมนุปฺปตฺตํ, ตมหํ พฺรูมิ พฺราหฺมณํฯ  
</li>
  
<li>
โยธ ปุญฺญญฺจ ปาปญฺจ, อุโภ สงฺคมุปจฺจคา;  
  
อโสกํ วิรชํ สุทฺธํ, ตมหํ พฺรูมิ พฺราหฺมณํฯ  
</li>
  
<li>
จนฺทํว วิมลํ สุทฺธํ, วิปฺปสนฺนมนาวิลํ;  
  
นนฺทีภวปริกฺขีณํ, ตมหํ พฺรูมิ พฺราหฺมณํฯ  
</li>
  
<li>
โยมํ  
  
โย อิมํ (สี. สฺยา. กํ. ปี.)  
ปลิปถํ ทุคฺคํ, สํสารํ โมหมจฺจคา;  
  
ติโณฺณ ปารคโต  
ปารคโต (สี. สฺยา. กํ. ปี.)  
ฌายี, อเนโช อกถํกถี;  
  
อนุปาทาย นิพฺพุโต, ตมหํ พฺรูมิ พฺราหฺมณํฯ  
</li>
  
<li>
โยธ  
กาเม ปหนฺตฺวาน  
ปหตฺวาน (สี. ปี.)  
, อนาคาโร ปริพฺพเช;  
  
กามภวปริกฺขีณํ, ตมหํ พฺรูมิ พฺราหฺมณํ  
อิทํ คาถาทฺวยํ วิเทสโปตฺถเกสุ สกิเทว ทสฺสิตํ  
ฯ  
</li>
  
<li>
โยธ ตณฺหํ ปหนฺตฺวาน, อนาคาโร ปริพฺพเช;  
  
ตณฺหาภวปริกฺขีณํ  
, ตมหํ พฺรูมิ พฺราหฺมณํฯ  
</li>
  
<li>
หิตฺวา  
มานุสกํ โยคํ, ทิพฺพํ โยคํ อุปจฺจคา;  
  
สพฺพโยควิสํยุตฺตํ, ตมหํ พฺรูมิ พฺราหฺมณํฯ  
</li>
  
<li>
หิตฺวา รติญฺจ อรติญฺจ, สีติภูตํ นิรูปธิํ;  
  
สพฺพโลกาภิภุํ วีรํ, ตมหํ พฺรูมิ พฺราหฺมณํฯ  
</li>
  
<li>
จุติํ โย เวทิ สตฺตานํ, อุปปตฺติญฺจ สพฺพโส;  
  
อสตฺตํ สุคตํ พุทฺธํ, ตมหํ พฺรูมิ พฺราหฺมณํฯ  
</li>
  
<li>
ยสฺส คติํ น ชานนฺติ, เทวา คนฺธพฺพมานุสา;  
  
ขีณาสวํ อรหนฺตํ, ตมหํ พฺรูมิ พฺราหฺมณํฯ  
</li>
  
<li>
ยสฺส  
ปุเร จ ปจฺฉา จ, มเชฺฌ จ นตฺถิ กิญฺจนํ;  
  
อกิญฺจนํ อนาทานํ, ตมหํ พฺรูมิ พฺราหฺมณํฯ  
</li>
  
<li>
อุสภํ  
ปวรํ วีรํ, มเหสิํ วิชิตาวินํ;  
  
อเนชํ นฺหาตกํ  
นหาตกํ (สี. สฺยา. กํ ปี.)  
พุทฺธํ, ตมหํ พฺรูมิ พฺราหฺมณํฯ  
</li>
  
<li>
ปุเพฺพนิวาสํ โย เวทิ, สคฺคาปายญฺจ ปสฺสติ,  
  
อโถ ชาติกฺขยํ ปโตฺต, อภิญฺญาโวสิโต มุนิ;  
  
สพฺพโวสิตโวสานํ, ตมหํ พฺรูมิ พฺราหฺมณํฯ  
</li>
  
พฺราหฺมณวโคฺค ฉพฺพีสติโม นิฎฺฐิโตฯ  
</li>
  
<p>(เอตฺตาวตา  สพฺพปฐเม ยมกวเคฺค จุทฺทส วตฺถูนิ, อปฺปมาทวเคฺค นว, จิตฺตวเคฺค นว, ปุปฺผวเคฺค ทฺวาทส, พาลวเคฺค ปนฺนรส, ปณฺฑิตวเคฺค เอกาทส, อรหนฺตวเคฺค ทส, สหสฺสวเคฺค จุทฺทส, ปาปวเคฺค ทฺวาทส, ทณฺฑวเคฺค เอกาทส, ชราวเคฺค นว, อตฺตวเคฺค ทส, โลกวเคฺค เอกาทส, พุทฺธวเคฺค นว , สุขวเคฺค อฎฺฐ, ปิยวเคฺค นว, โกธวเคฺค อฎฺฐ, มลวเคฺค ทฺวาทส, ธมฺมฎฺฐวเคฺค ทส, มคฺควเคฺค ทฺวาทส, ปกิณฺณกวเคฺค นว, นิรยวเคฺค นว, นาควเคฺค อฎฺฐ, ตณฺหาวเคฺค ทฺวาทส, ภิกฺขุวเคฺค ทฺวาทส, พฺราหฺมณวเคฺค จตฺตาลีสาติ ปญฺจาธิกานิ ตีณิ วตฺถุสตานิฯ
</ol></p>


สเตวีสจตุสฺสตา, จตุสจฺจวิภาวินา;  
  
สตตฺตยญฺจ วตฺถูนํ, ปญฺจาธิกํ สมุฎฺฐิตาติ)  
( ) เอตฺถนฺตเร ปาโฐ วิเทสโปตฺถเกสุ นตฺถิ, อฎฺฐกถาสุเยว ทิสฺสติ  
ฯ  
</p>
  
<p></p>


<p>ธมฺมปเท วคฺคานมุทฺทานํ –</p>


ยมกปฺปมาโท  
จิตฺตํ, ปุปฺผํ พาเลน ปณฺฑิโต;  
  
อรหโนฺต สหสฺสญฺจ, ปาปํ ทเณฺฑน เต ทสฯ  
</p>
  
<p>
ชรา  
อตฺตา จ โลโก จ, พุโทฺธ สุขํ ปิเยน จ;  
  
โกโธ มลญฺจ ธมฺมโฎฺฐ, มคฺควเคฺคน วีสติฯ  
</p>
  
ปกิณฺณํ นิรโย นาโค, ตณฺหา ภิกฺขุ จ พฺราหฺมโณ;  
  
เอเต ฉพฺพีสติ วคฺคา, เทสิตาทิจฺจพนฺธุนาฯ  
</p>
  
<p>คาถานมุทฺทานํ –</p>


ยมเก วีสติ คาถา, อปฺปมาทมฺหิ ทฺวาทส;  
  
เอกาทส จิตฺตวเคฺค, ปุปฺผวคฺคมฺหิ โสฬสฯ  
</p>
  
พาเล จ โสฬส คาถา, ปณฺฑิตมฺหิ จตุทฺทส;  
  
อรหเนฺต ทส คาถา, สหเสฺส โหนฺติ โสฬสฯ  
</p>
  
เตรส ปาปวคฺคมฺหิ, ทณฺฑมฺหิ ทส สตฺต จ;  
  
เอกาทส ชรา วเคฺค, อตฺตวคฺคมฺหิ ตา ทสฯ  
</p>
  
ทฺวาทส  
  
โลกวคฺคมฺหิ, พุทฺธวคฺคมฺหิ ฐารส  
โสฬส (สพฺพตฺถ)  
;  
  
สุเข จ ปิยวเคฺค จ, คาถาโย โหนฺติ ทฺวาทสฯ  
</p>
  
จุทฺทส โกธวคฺคมฺหิ, มลวเคฺคกวีสติ;  
  
สตฺตรส จ ธมฺมเฎฺฐ, มคฺควเคฺค สตฺตรสฯ  
</p>
  
ปกิเณฺณ โสฬส คาถา, นิรเย นาเค จ จุทฺทส;  
  
ฉพฺพีส ตณฺหาวคฺคมฺหิ, เตวีส ภิกฺขุวคฺคิกาฯ  
</p>
  
เอกตาลีสคาถาโย, พฺราหฺมเณ วคฺคมุตฺตเม;  
  
คาถาสตานิ จตฺตาริ, เตวีส จ ปุนาปเร;  
  
ธมฺมปเท นิปาตมฺหิ, เทสิตาทิจฺจพนฺธุนาติฯ  
</p>
  
ธมฺมปทปาฬิ นิฎฺฐิตาฯ  
</p>
  
  
  
  
  