<h1>สีล-นิเทฺทส</h1>
<ol>
<li>
ปมาทํ  
ภยโต ทิสฺวา,  
  
อ-ปฺปมาทญฺจ เขมโต;  
  
ภาเวถ อฎฺฐงฺคิกํ มคฺคํ,  
  
เอสา พุทฺธานุสาสนีฯ  
</li>
  
<li>
หีเนน  
พฺรหฺม-จริเยน,  
  
ขตฺติเย อุปปชฺชติ;  
  
มชฺฌิเมน จ เทวตฺตํ,  
  
อุตฺตเมน วิ-สุชฺฌติฯ  
</li>
  
<li>
นคเร  
พนฺธุมติยา,  
  
พนฺธุมา นาม ขตฺติโย;  
  
ทิวเส ปุณฺณมาย โส,  
  
อุปคจฺฉิ อุโปสถํฯ  
</li>
  
<li>
อหํ เตน สมเยน,  
  
คุมฺภ-ทาสี อหํ ตหิํ;  
  
ทิสฺวา ส-ราชกํ เสนํ,  
  
เอวาหํ จินฺตยิํ ตทาฯ  
</li>
  
<li>
ราชาปิ  
รชฺชํ ฉเฎฺฎตฺวา,  
  
อุปคจฺฉิ อุโปสถํ;  
  
ส-ผลํ นูน ตํ กมฺมํ,  
  
ชน-กาโย ปโมทิโตฯ  
</li>
  
<li>
โยนิโส  
ปจฺจเวกฺขิตฺวา,  
  
ทุคฺคจฺจญฺจ ทลิทฺทตํ;  
  
มานสํ สมฺปหํสิตฺวา,  
  
อุปคจฺฉิมุ โปสถํฯ  
</li>
  
<li>
อหํ  
อุโปสถํ กตฺวา,  
  
สมฺมา-สมฺพุทฺธสาสเน;  
  
เตน กเมฺมน สุ-กเตน,  
  
ตาวติํสํ อคจฺฉหํฯ  
</li>
  
<li>
ตตฺถ เม สุ-กตํ พฺยมฺหํ,  
  
อุพฺภ-โยชนมุคฺคตํ;  
  
กูฎาคาร-วรูเปตํ,  
  
มหาสนสุ-ภูสิตํฯ  
</li>
  
<li>
อจฺฉรา  
สต-สหสฺสา,  
  
อุปติฎฺฐนฺติ มํ สทา;  
  
อเญฺญ เทเว อติกฺกมฺม,  
  
อติโรจามิ สพฺพทาฯ  
</li>
  
<li>
จตุสฎฺฐิ-เทว-ราชูนํ  
,  
  
มเหสิตฺตมการยิํ;  
  
เตสฎฺฐิ-จกฺกวตฺตินํ,  
  
มเหสิตฺตมการยิํฯ  
</li>
  
<li>
สุวณฺณ-วณา  
หุตฺวาน,  
  
ภเวสุ สํสรามหํ;  
  
สพฺพตฺถ ปวรา โหมิ,  
  
อุโปสถสฺสิทํ ผลํฯ  
</li>
  
<li>
หตฺถิ-ยานํ อสฺส-ยานํ,  
  
รถ-ยานญฺจ สิวิกํ;  
  
ลภามิ สพฺพเมตมฺปิ,  
  
อุโปสถสฺสิทํ ผลํฯ  
</li>
  
<li>
โสณฺณ-มยํ  
รูปิ-มยํ,  
  
อโถปิ ผลิกา-มยํ;  
  
โลหิตงฺค-มยเญฺจว,  
  
สพฺพํ ปฎิลภามหํฯ  
</li>
  
<li>
โกเสยฺย-กมฺพลิยานิ  
,  
  
โขม-กปฺปาสิกานิ จ;  
  
มหคฺฆานิ จ วตฺถานิ,  
  
สพฺพํ ปฎิลภามหํฯ  
</li>
  
<li>
อนฺนํ  
ปานํ ขาทนียํ,  
  
วตฺถํ เสนาสนานิ จ;  
  
สพฺพเมตํ ปฎิลเภ,  
  
อุโปสถสฺสิทํ ผลํฯ  
</li>
  
<li>
วร-คนฺธญฺจ มาลญฺจ,  
  
จุณฺณกญฺฉ วิเลปนํ;  
  
สพฺพเมตํ ปฎิลเภ,  
  
อุโปสถสฺสิทํ ผลํฯ  
</li>
  
<li>
กูฎาคารญฺจ  
ปาสาทํ,  
  
มณฺฑปํ หมฺมิยํ คุหํ;  
  
สพฺพเมตํ ปฎิลเภ,  
  
อุโปสถสฺสิทํ ผลํฯ  
</li>
  
<li>
ชาติยา  
สตฺต-วสฺสาหํ,  
  
ปพฺพชิํ อน-คาริยํ;  
  
อฑฺฒ-มาเส อ-สปฺปเตฺต,  
  
อร หตฺตํ อปาปุณิํฯ  
</li>
  
<li>
กิเลสา  
ฌาปิตา มยฺหํ,  
  
ภวา สเพฺพ สมูหตา;  
  
สพฺพาสว-ปริกฺขีณา,  
  
นตฺถิ ทานิ ปุน-พฺภโวฯ  
</li>
  
<li>
เอก-นวุติโต  
กเปฺป,  
  
ยํ กมฺมมกริํ ตทา;  
  
ทุคฺคติํ นาภิชานามิ,  
  
อุโปสถสฺสิทํ ผลํฯ  
</li>
  
<li>
สฺวาคตํ  
วต เม อาสิ,  
  
มม พุทฺธสฺส สนฺติเก;  
  
ติโสฺส วิชฺชา อนุ-ปตฺตา,  
  
กตํ พุทฺธสฺส สาสนํฯ  
</li>
  
<li>
ปฎิสมฺภิทา จตโสฺส,  
  
วิโมกาปิ จ อฎฺฐิเม;  
  
ฉฬาภิญฺญา สจฺฉิกตา,  
  
กตํ พุทฺธสฺส สาสนํฯ  
</li>
  
<li>
ญาตีนญฺจ  
ปิโย โหติ,  
  
มิเตฺตสุ จ วิโรจติ;  
  
กายสฺส เภทา สุ-คติํ,  
  
อุปปชฺชติ สีลวาฯ  
</li>
  
<li>
นิพฺพานํ  
ปตฺถยเนฺตน สมาทินฺนํ,  
  
ปญฺจ-สีลมฺปิ อธิ-สีลํ;  
  
ทส-สีลมฺปิ อธิ-สีลเมวฯ  
</li>
  
<li>
นคเร  
จนฺทวติยา,  
  
ภฎโก อาสหํ ตทา;  
  
ปร-กมฺมายเน ยุโตฺต,  
  
ปพฺพชฺชํ น ลภามหํฯ  
</li>
  
<li>
มหนฺธการ-ปิหิตา  
,  
  
ติวิธคฺคีหิ ฑยฺหเร;  
  
เกน นุโข อุปาเยน,  
  
วิ-สํยุโตฺต ภเว อหํฯ  
</li>
  
<li>
เทยฺยธโมฺม  
จ เม นตฺถิ,  
  
ภฎโก ทุกฺขิโต อหํ;  
  
ยํ นูนาหํ ปญฺจ-สีลํ,  
  
รเกฺขยฺยํ ปริปูรยํฯ  
</li>
  
<li>
อโนมทสฺสิสฺส มุนิโน,  
  
นิสโภ นาม สาวโก;  
  
ตมหํ อุปสงฺกมฺม,  
  
ปญฺจ-สิกฺขาปทคฺคหิํฯ  
</li>
  
<li>
วสฺส-สต-สหสฺสานิ  
,  
  
อายุ วิชฺชติ ตาวเท;  
  
ตาวตา ปญฺจ-สีลานิ,  
  
ปริปุณฺณานิ โคปยิํฯ  
</li>
  
<li>
มจฺจุ-กาลมฺหิ  
สมฺปเตฺต,  
  
เทวา อสฺสาสยนฺติ มํ;  
  
รโถ สหสฺส-ยุโตฺต เต,  
  
มาริสสฺส อุปฎฺฐิโตฯ  
</li>
  
<li>
วตฺตเนฺต  
จริเม จิเตฺต,  
  
มม สีลํ อนุสฺสริํ;  
  
เตน กเมฺมน สุ-กเตน,  
  
ตาวติํสํ อคจฺฉหํฯ  
</li>
  
<li>
ติํสขตฺตุญฺจ เทวิโนฺท,  
  
เทว-รชฺชมการยิํ;  
  
ทิพฺพ-สุขํ อนุภวิํ,  
  
อจฺฉราหิ ปุรกฺขโตฺตฯ  
</li>
  
<li>
ปญฺจ-สตฺตติขตฺตฺตุ-ญฺจ  
,  
  
จกฺกวตฺตี อโหสหํ;  
  
ปเทส-รชฺชํ วิปุลํ,  
  
คณนาโต อ-สงฺขยํฯ  
</li>
  
<li>
เทว-โลกา  
จวิตฺวาน,  
  
สุกฺก-มูเลน โจทิโต;  
  
ปุเร เวสาลิยํ ชาโต,  
  
มหา-กุเล สุ-อฑฺฒเกฯ  
</li>
  
<li>
วสฺสูปนายิเก กาเล,  
  
ทิพฺพเนฺต ชิน-สาสเน;  
  
มาตา จ เม ปิตา เจว,  
  
ปญฺจ-สิกฺขาปทคฺคหุํฯ  
</li>
  
<li>
สห  
สุตฺวานหํ สีลํ,  
  
มม สีลํ อนุสฺสริํ;  
  
เอกาสเน นิสีทิตฺวา,  
  
อรหตฺตมปาปุณิํฯ  
</li>
  
<li>
ชาติยา  
ปญฺจ-วเสฺสน,  
  
อรหตฺตมปาปุณิํ;  
  
อุปสมฺปาทยิ พุโทฺธ,  
  
คุณมญฺญาย จกฺขุมาฯ  
</li>
  
<li>
ปริปุณฺณานิ  
โคเปตฺวา,  
  
ปญฺจ-สิกฺขาปทานหํ;  
  
อ-ปริเมยฺยิโต กเปฺป,  
  
วินิปาตํ น คจฺฉหํฯ  
</li>
  
<li>
สฺวาหํ ยสมนุภวิํ,  
  
เตสํ สีลาน วาหสา;  
  
กปฺป-โกฎิปิ กิเตฺตโนฺต,  
  
กิตฺตเย เอก-เทสกํฯ  
</li>
  
<li>
ปญฺจ-สีลานิ  
โคเปตฺวา,  
  
ตโย เหตู ลภามหํ;  
  
ทีฆายุโก มหา-โภโค,  
  
ติกฺข-ปโญฺญ ภวามหํฯ  
</li>
  
<li>
สํกิเตฺตโนฺต  
จ สเพฺพสํ,  
  
อธิ-มตฺตญฺจ โปริสํ;  
  
ภวาภเว สํสริตฺวา,  
  
เอเต ฐาเน ลภมหํฯ  
</li>
  
<li>
อ-ปริเมยฺย-สีเลสุ  
,  
  
วตฺตนฺตา ชิน-สาวกา;  
  
ภเวสุ ยทิ รเชฺชยฺยุํ,  
  
วิปาโก กีทิโส ภเวฯ  
</li>
  
<li>
สุ-จิณฺณํ เม ปญฺจ-สีลํ,  
  
ภฎเกน ตปสฺสินา;  
  
เตน สีเลนหํ อชฺช,  
  
โมจยิํ สพฺพ-พนฺธนาฯ  
</li>
  
<li>
อ-ปริเมยฺยิโต  
กเปฺป,  
  
ปญฺจ-สีลานิ โคปยิํ;  
  
ทุคฺคติํ นาภิชานามิ,  
  
ปญฺจ-สีลานิทํ ผลํฯ  
</li>
  
<li>
ปฎิสมฺภิทา  
จตโสฺส,  
  
วิโมกฺขาปิ จ อฎฺฐิเม;  
  
ฉฬาภิญฺญา สจฺฉิกตา,  
  
กตํ พุทฺธสฺส สาสนํฯ  
</li>
  
<li>
ตํ  
นมสฺสนฺติ เต วิชฺชา,  
  
สเพฺพ ภูมา จ ขตฺติยา;  
  
จตฺตาโร จ มหา-ราชา,  
  
ติทสา จ ยสสฺสิโน;  
  
อถ โก นาม โส ยโกฺข,  
  
ยํ ตฺวํ สกฺก นมสฺสสิฯ  
</li>
  
<li>
มํ  
นมสฺสนฺติ เต-วิชฺชา,  
  
สเพฺพ ภูมา จ ขตฺติยา;  
  
จตฺตาโร จ มหา-ราชา,  
  
ติทสา จ ยสสฺสิโนฯ  
</li>
  
<li>
อหญฺจ  
สีล-สมฺปเนฺน,  
  
จิรรตฺต-สมาหิเต;  
  
สมฺมา ปพฺพชิเต วเนฺท,  
  
พฺรหฺม-จริย ปรายเนฯ  
</li>
  
<li>
เย  
คหฎฺฐา ปุญฺญ-กรา,  
  
สีลวโนฺต อุปาสกา;  
  
ธเมฺมน ทารํ โปเสนฺติ,  
  
เต นมสฺสามิ มาตลิฯ  
</li>
  
<li>
เสฎฺฐา  
หิ กิร โลกสฺมิํ,  
  
เย ตฺวํ สกฺก นมสฺสสิ;  
  
อหมฺปิ เต นมสฺสามิ,  
  
เย นมสฺสสิ วาสวฯ  
</li>
  
<li>
ปาลิตเตฺถรนาเคน  
,  
  
วิสุทฺธารามวาสินา;  
  
สุติจฺฉิตานมตฺถาย,  
  
กตา นรทกฺขทีปนีฯ  
</li>
  
<li>
ปุพฺพาจริย-สีหานํ  
,  
  
อาลมฺพิตฺวาน นิสฺสยํ;  
  
ปาลิโต นาม โย เถโร,  
  
อิมํ คนฺถ สุ-เลขนี;  
  
สุนฺทรเมว ปสฺสิตุํ,  
  
ยุเญฺชยฺยาถีธ สาธเวฯ  
</li>
  
<p>‘‘ฉปฺปทิกา’’ฯ
</ol></p>


<ol>
<li>
อิมํ  
คนฺถํ วาจุคฺคโต,  
  
สเจ ภวสิ มาณว;  
  
ปุณฺนมายํ ยถา จโนฺท,  
  
อติ-สุโทฺธ วิโรจติ;  
  
ตเถว ตฺวํ ปุณฺณ-มโน,  
  
วิโรจ สิริยา ธุวํฯ  
</li>
  
<li>
สุ-นิฎฺฐิโต  
อยํ คโนฺถ,  
  
สกฺกราเช ทฌมฺผิเย;  
  
โปฎฺฐปาทมฺหิ สูรมฺหิ,  
  
กาลปเกฺข จตุทฺทสิํฯ  
</li>
  
<li>
สญฺจิเตตํ  
มยา ปุญฺญํ,  
  
ตํ-กเมฺมน วเรน จ;  
  
จิรํ ติฎฺฐตุ สทฺธโมฺม,  
  
อ-เวรา โหนฺตุ ปาณิโนฯ  
</li>
  
<li>
อิมํ  
คนฺถํ ปสฺสิตฺวาน,  
  
โหนฺตุ สเพฺพปิ ชนฺตุโน;  
  
สุขิตา ธมฺมิกา ญาณี,  
  
ธมฺมํ ปาเลตุ ปตฺถิโวฯ  
</li>
  
<li>
นิพฺพานํ  
ปตฺถยเนฺตน,  
  
สีลํ รกฺขนฺตุ สชฺชนา;  
  
ญตฺวา ธมฺมํ สุขาวหํ,  
  
ปาปุณนฺตุ อนาสวํฯ  
</li>
  
<li>
อฎฺฐ-กณฺฑ-มณฺฑิตาย  
,  
  
ทกฺขย อตฺถ-ทีปโก;  
  
นร-สาโร อยํ คโนฺถ,  
  
จิร-กาลํ ปติฎฺฐตุฯ  
</li>
  
<li>
ยาวตา จนฺท-สูริยา,  
  
นาคเจฺฉยฺยุํ มหี-ตเล;  
  
ปโมทิตา อิมํ คนฺถํ,  
  
ทิสฺสนฺตุ นย-โกวิทาฯ  
</li>
  
<li>
สมฺมา  
ฉเนฺทนิมํ คนฺถ,  
  
วาเจนฺตา ปริยาปุณา;  
  
ปสเนฺนนานายาเสน,  
  
ปตฺวา สุเขน โกวิทํฯ  
</li>
  
<li>
จนฺทาทิจฺจาว  
อากาเส,  
  
พหุสฺสุเตหิ สมฺปทา;  
  
วิเสส-ปุคฺคลา หุตฺวา,  
  
ปโปฺปนฺตุ อมตํ ปทํฯ  
</li>
  
<li>
อุกฺกฎฺฐ-ธมฺม-ทาเนน  
,  
  
ปาปุเณยฺยมนุตฺตรํ;  
  
ลิงฺค-สมฺปตฺติ-เมธาวี,  
  
ตกฺกี-ปญฺญา สุ-เปสลีฯ  
</li>
  
  
  
  
  