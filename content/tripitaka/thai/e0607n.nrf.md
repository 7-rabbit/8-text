<h1>ปชฺชมธุ</h1>
<p>
อานนฺท รญฺญ รตนาทิ มหา ยตินฺท,  
  
นิจฺจปฺปพุทฺธ ปทุมปฺปิย เสวินงฺคี;  
  
พุทฺธปฺปิเยน ฆน พุทฺธ คุณปฺปิเยน,  
  
เถราลินา รจิต ปชฺชมธุํ ปิพนฺตุฯ  
</p>
  
<ol>
<li>
อุณฺณาปปุณฺณสสิมณฺทลโต คลิตฺวา,  
  
ปาทมฺพุชงฺคุลิ ทลฎฺฐ สุธา ลวานํ;  
  
ปนฺตีว สตฺถุ นขปนฺติ ปชาวิเสสํ,  
  
ปีเณตุ สุทฺธ สุขิตมฺมณ ตุนฺฑปีตาฯ  
</li>
  
<li>
ขิตฺตาย มารริปุนา ปริวตฺย สตฺถุ,  
  
ปาทสฺสยา ชิต ทิสาย สิตตฺตลาย;  
  
ยา เชติ กญฺจน สราวลิยา สิริํ สา,  
  
เทตนฺคินํ รณชยงฺคุลิปนฺติกนฺตาฯ  
</li>
  
<li>
โสวณฺณ วณฺณ สุขุมจฺฉวิ โสมฺม กุมฺม,  
  
ปิฎฺฐีว ปิฎฺฐิ กมตุนฺนติ ภาติ เยสํ;  
  
เตสุปฺปติฎฺฐิตสุโกมลทีฆปณฺหิ,  
  
ปาทา ชินสฺส ปททนฺตุ ปทํ ชนสฺสฯ  
</li>
  
<li>
อเจฺฉร ปงฺกชสิรํ สิริยา สกาย,  
  
เย มทฺทิโน วิย จรนฺติ สโรช สีเส;  
  
สญฺจุมฺพิตา วิย จ ตานิ ปราค ราคา,  
  
เต นีรชา มุนิปทา ปททนฺตุ ลกฺขิํฯ  
</li>
  
<li>
อคามิ กาล ชน มงฺคล ภตฺตุ ภาวํ,  
  
วฺยากตฺตุมตฺร กุสเลนิว นิมฺมิตานิ;  
  
ยาตฺราสุมฎฺฐสตมงฺคลกฺขณานิ,  
  
สาเธตุ นํ ปทยุคํ ชยมงฺคลานิฯ  
</li>
  
<li>
สเสฺสวิชนฺตุวรสนฺติปุรปฺปเวเส,  
  
นิจฺจํ สุสชฺช ฐปิตานิว มงฺคลาย;  
  
เย เต ทธนฺติ กลมงฺคลลกฺขณานิ,  
  
วตฺตนฺตุ เต ชินปทา ชยมงฺคลายฯ  
</li>
  
<li>
สเพฺพภิภูย สปเทสุ นิปาตนสฺส,  
  
สญฺญาณกํ วิย ยทสฺสิตสพฺพโลโก;  
  
ปาทาตฺยโธกตติโลกสิโรวรา ปิ,  
  
โลกํ ปุณนฺตุ ชยมงฺคลการณานิฯ  
</li>
  
<li>
โลกตฺตเยกสรณตฺตวิภาวนาย,  
  
สโชฺช ว ติฎฺฐติ ยหิํ สุวิภตฺตโลโก;  
  
ตํ สพฺพโลกปฎิพิมฺพิตทปฺปณาภํ,  
  
ปาททฺวยํ ชนสุสชฺชนเหตุ โหตุฯ  
</li>
  
<li>
โลกุตฺตราย สิริยาธิคมาย สุฎฺฐุ,  
  
รชนฺติ ยตฺถ ทิคุณานิว ปาตุ ภูตา;  
  
จกฺกาสนาภิสหเนมิสหสฺสรานิ,  
  
ตฺยงฺฆี ทิสนฺตุ สกลิสฺสริยํ ชนสฺสฯ  
</li>
  
<li>
ยตฺรุลฺลสนฺติ ทุวิธานิว ปาตู ภูตา,  
  
ธมฺมสฺสสพฺพภุวนสฺส จ อิสฺสรเตฺต;  
  
จกฺกานิ จกฺกสทิสานิ สุทสฺสนสฺส,  
  
ตานชฺช ชนฺตุ สรณา จรณานิ โหนฺตุฯ  
</li>
  
<li>
สเตฺตสุ วจฺฉตุ สิรี สิริวจฺฉเกน,  
  
โสวตฺถิ โสตฺถิมนุติฎฺฐตุ ปุคฺคเลสุ;  
  
นนฺทิํ ชนานมนุวตฺตตุ นนฺทิวตฺตี,  
  
สีสานลํกุรุตุ ปาทวตํสโก ปิฯ  
</li>
  
<li>
ภทฺทาย ปีฐมุปคจฺฉตุ ภทฺทปีฐํ,  
  
วุทฺธิํ ชนานมนุวตฺตตุ วทฺธมานํ;  
  
ปุณฺณตฺตมงฺคิมนุกุพฺพตุ ปุณฺณกุโมฺภ,  
  
ปาติ จ ปาตุ สตตํ ชนตํ อปายาฯ  
</li>
  
<li>
เสตาตปตฺตมปเนตมฆาตเป ตํ,  
  
ขโคฺค วิฉินฺทตุ สทา ทุริตาริวเคฺค;  
  
สํเกฺลสทาหมปเนตุ สตาลวนฺฎ,  
  
สํวีชนี กุมติมกฺขิกโมรหโตฺถฯ  
</li>
  
<li>
อากฑฺฒโน ชนวิโลจนมตฺตนินฺนํ,  
  
วาเรตุ สพฺพคติวารนมงฺกุโส โส;  
  
ปาทมฺพุชสฺสิริวิลาสนิเกตนํ ว,  
  
ปาสาทลขณมุเปตุ มโนปสาทํฯ  
</li>
  
<li>
ปาณีนมตฺตภชตํ วรปุณฺณปตฺตํ,  
  
สมฺมา ททาตุ ปทนิสฺสิตปุณฺณปโตฺต;  
  
ปาเทสุ ชนฺตุ มนพนฺธนทามภูตํ,  
  
ทามํ ทเมตุ วิมลํ ชนตมฺมนานิฯ  
</li>
  
<li>
อุณฺหีสกุปฺปลมณีปทุเมหิ ปาทา,  
  
สเสฺสวิชนฺตุกรณานิ วิภูสยนฺตุ;  
  
สเนฺนตฺตนาวุปคตานมนคฺฆกานิ,  
  
โพชฺฌงฺคสตฺตรตนานิ ทเท สมุโทฺทฯ  
</li>
  
<li>
อุตฺตุงฺค นิจฺจลคุงา ชิตตาย นิจฺจํ,  
  
เสวีว ปาทสิริ นิจฺจ สมุพฺพหํ ว;  
  
อตฺราปิ สกฺกภวนุพฺพหเณ นิยุโตฺต,  
  
ปาทฎฺฐเมรุ ภวตํ ภวตํ วิภูตฺยาฯ  
</li>
  
<li>
โส จกฺกวาฬสิขรี ปฺยวตํ สมนฺตา,  
  
สพฺพูปสคฺควิสราชนตํ สมคฺคํ;  
  
ทีปา ปุถูปิ จตุโร ทฺวิสหสฺส ขุทฺทา,  
  
ธาเรนฺตฺวปายปตมานมทตฺว ชนฺตุํฯ  
</li>
  
<li>
สูโร ปโพธยตุ ชนฺตุ สโรรุหานิ,  
  
จโนฺท ปสาท กุมุทานิ มโนทเหสุ;  
  
นกฺขตฺตชาตมขิลํ สุภตาย โหตุ,  
  
จกฺกํ ธชํ ริปุชยาย ชยทฺธชายฯ  
</li>
  
<li>
เชตุํ สสํสท-สุทสฺสน-จกฺกวตฺติ,  
  
จกฺกานุคนฺตลลิตํ ยหิมาวเหยฺย;  
  
จกฺกาณุวตฺติ ปริสาวต-จกฺกวตฺติ,  
  
นํวตฺตตํ ปทยุคํ ชนตา หิตายฯ  
</li>
  
<li>
ปุเชตุมาคต วตา วชิราสนฎฺฐ,  
  
มิเนฺทน ฉฑฺฑิต มหาวิชยุตฺตราขฺยํ;  
  
สํขํ ปวิฎฺฐมิว มารภยา ปทาโธ,  
  
ปาทฎฺฐสํขมิห วตฺตตุ สนฺติยา โวฯ  
</li>
  
<li>
โสวณฺณมจฺฉยุคลํ สิวภตฺต โภเค,  
  
อิจฺฉา พหูปกรณํ ภวตํ ชนานํ;  
  
กุมฺภีลธิคฺคหิตโต ว ปทุตฺถจิตฺตา,  
  
ปาทมฺพุชากร วิคาหิ ตุ โนปโหนฺตุฯ  
</li>
  
<li>
สตฺตาปคา ชนมโนช มเล ชหนฺตุ,  
  
สํเกฺลสทาหมปเนนฺตุ ทหา จ สตฺต;  
  
เสลา จ สตฺต วิทธนฺตุ ชนสฺส ตานํ,  
  
โลกปฺปสิทฺธิชนเน ภวตํ ปตากาฯ  
</li>
  
<li>
ปาฎงฺกิ สนฺติ คมเน ภวตูปการา,  
  
ทาเหตฺตเนสุ ชหตํ ปทจามรํ ตํ;  
  
สโลฺลกโลจนมหุสฺสว-อุสฺสิตํ ว,  
  
วเตฺตยฺย โตรณมนุตฺตรมงฺคลายฯ  
</li>
  
<li>
ยสฺมิํ มิคินฺท คต ภีติ พลาว ทฑฺฒ,  
  
ทานา นตา สิรวิทารณ ปีฬิตาว;  
  
นาลาคิรี กริวโร คิริเมขโล จ,  
  
ตํ สีหวิกฺกมปทํ หนตา ฆทนฺติํฯ  
</li>
  
<li>
ปาปาหิโน หนตุ ปาทสุวณฺณราชา,  
  
วฺยคฺฆาธิโป กลิชเน อทตํ อเสสํ;  
  
วาลาห-อสฺสปติ สมฺปติตุํ อทตฺวา,  
  
ปาเยสุ ปาปยตุ สนฺติปุรมฺปชาโยฯ  
</li>
  
<li>
ฉทฺทนฺต ทนฺติ ลลิตํ คลิตํ รุสมฺหา,  
  
ลุเทฺทตฺต ทุพฺภินิ ทิเส อจลํ ทธาโน;  
  
ปาทฎฺฐหตฺถิปติ สมฺปติ ชนฺตุตาเส,  
  
ตาเสตุ หาสมปรนฺทิสตํ สตานํฯ  
</li>
  
<li>
สพฺพงฺคิโน จรณุโปสถ หตฺถิราชา,  
  
ปาเปตุ สพฺพจตุทีปิกรชฺชลกฺขิํ;  
  
กิตฺตีว ปาทปริจาริกตา นิยุตฺตา,  
  
เกลสเสลปฎิมา หิตมาจเรยฺยฯ  
</li>
  
<li>
สามิสฺส หํสสมเย ทหปาสพทฺธ,  
  
มาสีน เวสคมโก วิย ปาทหํโส;  
  
นิโคฺฆส คนฺติชิตโต วิย มูคปโกฺข,  
  
ยาเรตุ สพฺพ ชนตา ภวคนฺตุกตฺตํฯ  
</li>
  
<li>
โอหาย ทิพฺพสรสิํ ขิลโลก สพฺพ,  
  
รมฺมงฺฆิวาปิมวคาหิตวาว ปาเท;  
  
เอราวโณ กริวโร มนสาภิรุเฬฺห,  
  
ชนฺตุํ ปุรินฺททปุรํ นยตํ ว สีฆํฯ  
</li>
  
<li>
หิตฺวา สกมฺภวนมงฺฆินิเสวนตฺถ,  
  
มาคมฺม รมฺม ตรตายิห นิสฺสิโต ว;  
  
ปาเลตฺว มูนิ ปทวาปิตรงฺคภงฺคิ,  
  
มนฺคี กโรนฺตตนุวาสุกิ นาคราชาฯ  
</li>
  
<li>
นาถสฺส กญฺจนสิขาวลชาติลีล,  
  
มาวิกรํ ว ปทนิสฺสิตโมรราชา;  
  
ตํ ธมฺมเทสนรเวนิว ลุทฺทกสฺส,  
  
โลกสฺส ปาปผณิโน หนตํ อเสสํฯ  
</li>
  
<li>
สํสารสาครคเต สธเน ชเน เต,  
  
เนตมฺปเท กลจตุมฺมุขเหมนาวา;  
  
นิพฺพาณปฎฺฎนวรํ ภรุกจฺฉกนฺตํ,  
  
สุปฺปารปณฺฑิต คตา วิย อาสุนาวาฯ  
</li>
  
<li>
สโมฺพธิ ญาณ ปริปาจยโต มุนิสฺส,  
  
ภโตฺต ยถา หิมวตทฺทิ สมาธิเหตุ;  
  
เอวมฺมเนน ภชตํ หิมวทฺทิปาเท,  
  
สโมฺพธิญาณ ปริปาจนเหตุ โหตุฯ  
</li>
  
<li>
ทฬฺหํ ปราชิตตยา มุนินา สเรน,  
  
สุญฺญสฺสโรปคต ปญฺชร พนฺธโนว;  
  
โส ปาทปญฺชรคโต กรวีกปกฺขี,  
  
สเพฺพสมปฺปียาวจญฺชหตา ภวนฺตํฯ  
</li>
  
<li>
เต จกฺกวาก มกรา อปิ โกญฺจ ชีวํ,  
  
ชีวาทิ ปกฺขิวิสรา สรสีว ภุตฺตํ;  
  
เวสฺสนฺตเรน จรณมฺพุชิ นิพฺภชนฺตา,  
  
ชนฺตุ ตหิํ วิย ปเท สุรเมนฺตุ นิจฺจํฯ  
</li>
  
<li>
ตํ จนฺทกินฺนรคติํว คตสฺส โพธิ,  
  
สตฺตสฺส ตสฺส สปชาปติกสฺส ภาวํ;  
  
สํสูจยนฺต ปท กินฺนร กินฺนรี เว,  
  
สามคฺคิมคฺค ปฎิ ปตฺติสุ ปาปยนฺตุฯ  
</li>
  
<li>
สํราชธานิมุสโภ วหตคฺค ภารํ,  
  
ปีติปฺปโย ปชนเยยฺย สวจฺฉเธนุ;  
  
สเสฺสวิโน อภิรเมนฺตุ ฉกามสคฺคา,  
  
ธาเรนฺตุ ฌายิมิห โสฬส ธาตุธามาฯ  
</li>
  
<li>
สุตฺวา ชินสฺส กรวีก สรมฺมนุญฺญํ,  
  
อโญฺญญฺญ ภีติรหิตา อปิ ปจฺจนีกา;  
  
หิตฺวา คติํ วิย ฐิตา ปทสตฺตรูปา,  
  
สพฺพํ ภวสฺสิต ชนานคติํ หนนฺตุฯ  
</li>
  
<li>
โสวณฺณ กาหฬ ยุโค ปมมินฺทิราย,  
  
สนฺนีรปุปฺผ มุกุโลปมมุสฺสวาย;  
  
นิจฺจํ สุสชฺช ฐปิตํ มุนิ ติฎฺฐตเนฺต,  
  
ชงฺฆาทฺวยํ ชนวิโลจน มงฺคลายฯ  
</li>
  
<li>
ลขฺยา วิลาส มุกุรทฺวย สนฺนิกาสํ,  
  
ตาฑงฺก มณฺฑน วิฑมฺพกมํสุ สณฺฑํ;  
  
ชานุทฺวยํ ลฬิต สาคร พุพฺพลาภํ,  
  
โหตํ ชคตฺตย นิชตฺต วิภูสิตุเนฺตฯ  
</li>
  
<li>
ฉทฺทนฺติ ทินฺน วรทนฺต ยุโคปมานา,  
  
ตํ หตฺถิ โสณฺฑ กม ปุณฺณ คุณา ตโวรู;  
  
ลีล ปโยธิ สิริ เกฬิ สุวณฺณรมฺภา,  
  
ขนฺธาว เทนฺตุ ปริปุณฺณ คุเน ชนานาํฯ  
</li>
  
<li>
ชงฺฆกฺข กทฺวฺย สมปฺปิต จิตฺตปาท,  
  
จกฺกทฺวยี มนมโนชหโย มุเน เต;  
  
โสนี รโถ สิริวโห มนสา ภิรุฬฺหํ,  
  
โลกตฺตยํ สิวปุรํ ลหุ ปาปยาตุฯ  
</li>
  
<li>
รโมฺมร ปากฎ ตฎาก ตฎา สวนฺต,  
  
โรมาวลี ชล ปนาลิก โกฎิกฎฺฐา;  
  
นาภี คภีร สรสี สิริ เกฬิตา เต,  
  
สเสฺสวินํ วฺยสน ฆมฺมมลํ สเมตุฯ  
</li>
  
<li>
กนฺติจฺฉฎา ลุฬิต รูป ปโยธิ นาภิ,  
  
อาวฎฺฎ วฎฺฎิต นิมุชฺชิต สพฺพโลโก;  
  
โสภคฺค โตย นิวหํ วิสโส ปิวิตฺวา,  
  
โลกุตฺตราทิ สุข มุจฺฉิตตํ ปยาตุฯ  
</li>
  
<li>
คมฺภีร จิตฺตรหทํ ปริปูรยิตฺวา,  
  
ตํ สนฺทมาน กรุณมฺพุ ปวาห ตุลฺยา;  
  
โรมาลิวลฺลิหริ นาภิ สุภาลวาลา,  
  
เทตํ ลหุํ สิวผลํ ภชตํ มุเน เตฯ  
</li>
  
<li>
จารูร สาริผลโก กุฎิลคฺค โลม,  
  
ปนฺตี วิภตฺติ สหิโต สิริ เกฬิ สโชฺช;  
  
สคฺคาปวคฺค สุข ชูตก เกฬิ เหตุ,  
  
โหตํ ติโลก สุข ชูตก โสณฺฑกานํฯ  
</li>
  
<li>
คมฺภีร จิตฺต รหโท ทร คาหมาน,  
  
เมตฺตาทยา กริ วธู กร สนฺนิ กาสา;  
  
สพฺพงฺคินํ สิวผลํ ตนุ เทว รุเกฺข,  
  
สาขา สขา ตว ภุชา ภชตํ ททนฺตุฯ  
</li>
  
<li>
นิหาร พินฺทุ สหิตคฺคทโลป โสภิ,  
  
พฺยาลมฺพ รตฺต ปทุมทฺวย ภงฺคิ ภาชา;  
  
ปาปาริสีสลุนเตนิว รตฺต รตฺตา,  
  
รตฺตา กรา ตว ภวุมฺภุวิ มงฺคลายฯ  
</li>
  
<li>
รุปสฺสิรี จริต จงฺกม วิพฺภมา เต,  
  
ปิฎฺฐี ยถา กลล มุทฺธนิ เสตุ ภูตา;  
  
เอวํ ภวณฺณว สมุตฺตรณาย เสตุ,  
  
โหตมฺมหากนก สํกม สนฺนิกาสาฯ  
</li>
  
<li>
สทฺธมฺม เทสน มโนหร เภรินาท,  
  
สํจารเณ สิวปุรํ วิสิตุํ ชนานํ;  
  
คีวา สุวณฺณมย จารุ มุติงฺค เภริ,  
  
ภาวมฺภชา ภวตุ ภูต วิภูติยา เตฯ  
</li>
  
<li>
ลขี นิวาส วทนมฺพุช มตฺต นินฺน,  
  
มากฑฺฒยํ ชน วิโลจน จญฺจรีเก;  
  
โสรพฺภ ธมฺม มกรนฺท นิสนฺทมานํ,  
  
ปิเณตุ เตน สรเสน สภา ชเน เตฯ  
</li>
  
<li>
ลขี สมารุหิต วตฺตรเถ รถงฺค,  
  
ทฺวนฺทานุ การิ มิค ราช กโปล ลีลํ;  
  
ตาทงฺก มณฺฑลยุคํ วิย กณฺณภาชํ,  
  
คณฺฑตฺถลทฺวฺยมลํกุรุตํ ชนเตฺตฯ  
</li>
  
<li>
ลาวณฺณ มณฺณว ปวาฬ ลตา ทฺวยาภํ,  
  
ตเนฺทห เทว ตรุ ปลฺลว กเนฺต มนฺตํ;  
  
วตฺตารวินฺท มกรนฺท ปราชิโสภํ,  
  
รตฺตาธรทฺวยมโธ กุรุตํ ชนาฆํฯ  
</li>
  
<li>
อุณฺณา สกุนฺติคต มตฺถก นตฺถุ กูป,  
  
สุพฺภู ลการ สหิโตฎฺฐ ปวาฬ นาวา;  
  
คตฺตุตฺตรรณฺณว คตา ตว ชนฺตุกานํ,  
  
โหตํ ภวณฺณว สมุตฺตรนย นาถฯ  
</li>
  
<li>
อิสํ วิกาส ปทุโมทร เกสราลิ,  
  
ลีลา วินทฺธ รุจิรา ตว ทนฺต ปนฺติ;  
  
วานี วธู ธริต มาลติ มาลฺย ตุลฺยา,  
  
ตสฺสํ ชานสฺส มนรญฺชน มาจเรยฺยฯ  
</li>
  
<li>
สทฺธมฺม นิชฺฌร สุรตฺต สิลาตลาภา,  
  
ชิวฺหา วจี นฎ วธู กล รงฺค ภูตา;  
  
สทฺธมฺม เสฎฺฐ ตรณี นิหิตปฺปิยา เต,  
  
สํสาร สาคร สมุตฺตรณาย โหตุฯ  
</li>
  
<li>
ทนฺตํสุ กญฺจุกีต รตฺตธโร ปธาเน,  
  
ชิวฺหา สุรตฺต สยเน มุข มนฺทิรเฎฺฐ;  
  
อาโมกฺข มุตฺติ วธุยา สยิตาย ตุยฺหํ,  
  
กุพฺพนฺตุ สํคม มลํ ชน โสตุ กามิฯ  
</li>
  
<li>
อุณฺณา ตถาภินว ปตฺต วราภิ รามา,  
  
ลีโลลฺลสนฺต ภมุกทฺวย นีล ปตฺตา;  
  
ฆาโนรุ จารุ กทลี วทนา ลวาลา,  
  
ตุยฺหํ ปวตฺตตุ จิรํ ชน มงฺคลายฯ  
</li>
  
<li>
พาลตฺถลี หริ สิลาตล ปิฎฺฐิกฎฺฐ,  
  
ภูวลฺลริทฺวย มยูร ยุคสฺส ตุยฺหํ;  
  
ปญฺจปฺปภา รุจิร ปิจฺฉ ยุคสฺสิรีกํ,  
  
เนตฺตทฺวยํ มนสิ ปุญฺฉตุ ปาปธูลิํฯ  
</li>
  
<li>
อินฺทีวรานฺตคต ภิงฺคิก ปนฺติ ภงฺคิ,  
  
ปญมฺพุชสฺสรตเต วิย คจฺฉปนฺตี;  
  
เนตฺตมฺพุชสฺสิริ ติโรกรณีว ตุยฺหํ,  
  
ปมฺหาวลี สิริคเตห ติโร กโรนฺตุฯ  
</li>
  
<li>
วตฺตุลฺลสมฺพุช วิโลจน หํส ตุณฺฑ,  
  
กญฺชํสุ ปิญฺชร มุลาล ลตา ทฺวฺยาภํ;  
  
โทลาทฺวยํว สวณทฺวฺยมตฺต ลกฺขฺยา,  
  
โหตํ ตวชฺช ชนตา มติจารเหตุฯ  
  
<li>
วมฺมีก มตฺถก สยานก ภูริทตฺต,  
  
โภคินฺท โภควลิ วิพฺภมมา วหนฺติ;  
  
ฆาโนปริฎฺฐิตมุเน ตว ตุณฺณมุณฺณา,  
  
ตคฺคาหิโน วิย ชนสฺส ททาตุ วิตฺตํฯ  
</li>
  
<li>
รูปินฺทิราย วิชเย ขิล โลก รูปํ,  
  
ฆาโณรุ จารุ ปริโฆปริ พทฺธ สิทฺธา;  
  
นีลาภ วาต วิลุถนฺต วยทฺธชาภา,  
  
ติฎฺฐนฺตุ สชฺช ทุริตาริ ชยาย เต ภูฯ  
</li>
  
<li>
อุณฺณสฺสิโตปล นิเวสิต พุนฺท สนฺธิ,  
  
ฆาโณรุ ปิณฺฑกมฆา ตป รุนฺธิตุเนฺต;  
  
โหตมฺมุขมฺพุช สิรี สิรสุสฺสิตาภํ,  
  
ภู นีล ปฎฺฎิก ลลาต สุวณฺณ ฉตฺตํฯ  
</li>
  
<li>
รุปงฺก เวทน วิโลจน พาน ทิฎฺฐี,  
  
ธารา นิสาน มณิวฎฺฎ สิรี สิโร เต;  
  
สิทฺธา มโตสธ กตญฺชน ปุญฺช ลกฺขี,  
  
โหตํ ชนสฺส นยนามย นาสนายฯ  
</li>
  
<li>
สกฺขนฺธ พาหุยุค โตรน มชฺฌ คีวา,  
  
ธรปฺปิตสฺสิริฆโต ปริ มุสฺสวาย;  
  
นีลุปฺปลาว ฐปิตา สวิภตฺติ กเนฺต,  
  
เกสา ภวนฺตุ ภุวนตฺตย มงฺคลายฯ  
</li>
  
<li>
เหมคฺฆิเย ฐปิต นีล สิลา กปาเล,  
  
ปโชฺชต ชาล ลลิตํ มุนิ สารยนฺตี;  
  
รูปสฺสิรี สิรสิ ภูสิต เหม มาลา,  
  
การา กโรตุ สุภคํ ตว เกตุ มาลาฯ  
</li>
  
<li>
ภฺยามปฺปภาลิ ตว กญฺจน โมร กาเล,  
  
สุโรทเย วิตต จนฺทก จกฺกลกฺขี;  
  
เมฆาวนทฺธ สิขรุนฺนต เหม เสลา,  
  
ยนฺตินฺทจาป วิกตีว ททาตุ โสภํฯ  
</li>
  
<li>
ปฎฺฐาย เต ปณิธิโต สุจิ ทาน สีล,  
  
เนกฺขมฺม ปญฺญ วิริยกฺขม สจฺจธิฎฺฐา;  
  
เมตฺตา อุเปกฺขิติ อิเม ทส ปูรโตว,  
  
ปูเรนฺตุ ปารมิ คุณา ชนตานมเตฺตฯ  
</li>
  
<li>
ปตฺตุตฺตรุตฺตรทสา ปณิธาน พีชา,  
  
เจโตรธราย กรุณา ชล เสข วุทฺธา;  
  
สพฺพญฺญุ ญาณ ผลทา สติ วาฎ คุตฺตา,  
  
ตํ สมฺผลนฺทิสตุ ปารมิตา ลตา เตฯ  
</li>
  
<li>
อาโพธิ ปุณฺณมิ ปทิฎฺฐ ทินาทิโต เต,  
  
สมฺภาร กาล สิต ปกฺข กมาภิ วุโทฺธ;  
  
สมฺปุณฺณ ปารมิ คุณามตรํสิ ตํว,  
  
สพฺพงฺคิ กุนฺท กุมุทานิ ปโพธเยยฺยฯ  
</li>
  
<li>
อาปจฺฉิมพฺภว สิวปฺผล ลาภ ทานา,  
  
ทานปฺปพนฺธมปิทาน ผลปฺปภนฺทํ;  
  
สํวฑฺฒยิ ตฺวํ อภิปตฺถนโต ยเถวํ,  
  
ชนฺตุตฺตรุตฺตร ผลํ ขลุ สมฺภุนนฺตุฯ  
</li>
  
<li>
อารมฺภโตปฺปภุติ ยาว ตวคฺคมคฺคา,  
  
วิกฺขาลิต ฆกลุสํ สุจิ สีล โตยํ;  
  
เมตฺตา ทยา มธุร สีตลตายุเปตํ,  
  
โสเธตุ ตฺวํว ภว นิสฺสิต ชนฺตุ เมตํฯ  
</li>
  
<li>
อาปจฺจิมตฺตมภินิกฺขมนาภิโยคา,  
  
ปฎฺฐาย ตมฺปภวโต ปริปุณฺณ เคหา;  
  
ตฺวํ สพฺพ ชาติ คหโต อปิ นิกฺขมิโตฺถ,  
  
เอวํ ชนา ภว ทุขา ขลุ นิกฺขมนฺตุฯ  
</li>
  
<li>
เอกคฺคโต ปล ตเล นิสิตา จิรนฺธิ,  
  
ธารา สุจิตฺตุ สุตเล สติ ทณฺฑ พเทฺธ;  
  
นิพฺพิชฺฌิ ลกฺขณ ธนุฎฺฐิติ สนฺติ ลกฺขํ,  
  
ขิตฺตา ตโยนมนุ วิชฺฌตุ ชนฺตุ ขิตฺตาฯ  
</li>
  
<li>
ตฺวํ ปารมี ชล นิธิํ จตุริห พาหุ,  
  
สตฺตีหิ สุตฺตริ จิรํ ชนโกว สินฺธุํ;  
  
สมฺปนฺน วิกฺกม ผโลสิ ยถา จโสว,  
  
เอวํ ชนา วิริยตปฺผลเม ธยนฺตุฯ  
</li>
  
<li>
สตฺต ปรธ ทหเนสุ จิรํ สุธนฺตํ,  
  
ขนฺตี สุวณฺณ กต รูป สมนฺติมตฺตา;  
  
สพฺพา ปราธมสหิ ตฺวํอสยฺหเมวํ,  
  
สเพฺพ ชนาปิ ขมเนน ภชนฺตุ สนฺติํฯ  
</li>
  
<li>
ลกฺขาธิกํ จตุร สํขิย กปฺป กาลํ,  
  
สเจฺจน สุฎฺฐุ ปริภาวิต วาจิโน เต;  
  
วาจาย สจฺจ ผุสิตาย สเมนฺติ ชนฺตุ,  
  
เอวํ วิสุทฺธ วจนา ชนตา ภวนฺตุฯ  
</li>
  
<p>
</ol></p>


<p>
อาทินฺน ธมฺม มหิยตฺถิร สุปฺปติฎฺฐา,  
  
ธิฎฺฐาน ปารมิ มหา วชิรทฺทิ ตุยฺหํ;  
  
สเตฺตน เกน ปิ ยถาหิ อเภชฺช เนโชฺช,  
  
เอวํ ชนาปิ กุสเลสุ อธิฎฺฐ หนฺตุฯ  
</p>
  
<ol>
<li>
ตฺวํ สพฺพ สตฺต จิรภาวิต เมตฺต จิตฺต,  
  
โตเยหิ สํสมิต โกธ มหา หุตาโส;  
  
โลกุตฺตรํ ตทิตรํ หิตมาวหิโตฺถ,  
  
เอวํ ชเนสุ ชนตา หิตมาวหนฺตูฯ  
</li>
  
<li>
มิโตฺตปการ ปฎิปกฺข ชนาปกาเร,  
  
ตฺวํ นิพฺพิการ มนโส จิรภาวนาย;  
  
ปโตฺตสิลาภ ปภุตฎฺฎุสุ นิพฺพิการํ,  
  
เอวํ ชนานุนย โกป นุทา ภวนฺตุฯ  
</li>
  
<li>
สมฺปนฺน เหตุ วิภโว ตุสิเต วิมานํ,  
  
ยุตฺตํ คุเณหิ นวภิปฺปทวี วิมานํ;  
  
ตฺวํ วาธิปรมิธิโรหินิยา ติโลโก,  
  
อาโรหตุ ภย สุขํ ปทวี วิมานํฯ  
</li>
  
<li>
ตฺวํเวรหํสิ สมพุชฺฌิ ยถาจ สมฺมา,  
  
สมฺปนฺน วิชฺช จรโณ สุคโตสิ โหนฺตุ;  
  
โลกํ วิโท ปุริสทมฺมสุสารถี สิ,  
  
สตฺถาสิ พุชฺฌิ ภควา สิ ตเถว ชนฺตุฯ  
</li>
  
<li>
สจฺจิตฺต ภู นิทหิตํ ชนตาย ตุยฺหํ,  
  
กลฺยาณวณฺณรตนณฺณวชาติภินฺนํ;  
  
ทุกฺขคฺคิ โจร ชลุปทฺทุตชาติ เคเห,  
  
ตสฺสา สุขํ ภวตุ ชีวิตุมาปทายฯ  
</li>
  
<li>
วาจา วิจิตฺต วร ตนฺตุ คตงฺคิ กเณฺฐ,  
  
สฺวา มุตฺต สคฺคุณ มหา รตนา วลี เต;  
  
เววณฺณิ ยตฺตนิ ภวํ สกลมฺปหาย,  
  
โหตญฺชนสฺส สิริ สงฺคม มงฺคลายฯ  
</li>
  
<li>
ตํ สคฺคุณตฺถว ทหฎฺฐ สุติปฺปนาลิ,  
  
นิสฺสนฺทมาน คุณนีร นิปาน ติเนฺต;  
  
เขเตฺตตฺต สญฺญินิ ชนา กต โลม หํส,  
  
พีชนฺกุรี กุสล สสฺส ผลํ ลภนฺตุฯ  
</li>
  
<li>
อาปายิกปฺปภุติ ทุกฺข นิทาฆ กาล,  
  
สนฺตาปิตา นิขิล โลก มโน กทมฺพา;  
  
ตํ วงฺณ เมฆ ผุสนา หสนงฺกุเรหิ,  
  
อิทฺธา ภวนฺตุ มติ วลฺลริ เวลฺลีตา เตฯ  
</li>
  
<li>
เหตุทฺทสา ผลทสา สมวฎฺฐิตํ ตํ,  
  
สพฺพตฺถ สตฺต หิตมาวหเณน สิทฺธํ;  
  
จินฺตาปถาติคนุภาว วิภาวนเนฺต,  
  
ภูตานมตฺถุ จริตพฺภุตมตฺถ สิธฺยาฯ  
</li>
  
<li>
องฺคารกาสุมภิลงฺฆิย ทาน กาเล,  
  
ภตฺตตฺตโน ปท ปฎิจฺฉก ปงฺกชา จ;  
  
ยาตกฺขเณ ตว ปเท ธฎมุฎฺฐหิตฺวา,  
  
ปเงฺกรุหาํ สิว มธุํ สรตํ ททนฺตุฯ  
</li>
  
<li>
สเจฺจน มจฺฉ ปติ วสฺสิต วสฺสธารา,  
  
สเตฺต ทยาย ตว วสฺสิต วสฺสธารา;  
  
คิเมฺห ชนสฺส สมยิํสุ ยถา ตถาตา,  
  
ธมมฺพุวุฎฺฐิว สเมนฺตุ กิเลส ทาเหฯ  
</li>
  
<li>
ฉทฺทนฺต นาค ปตินา ขมตา ปราธํ,  
  
เฉตฺวา กเร ฐปิต ทนฺตวราว ลุทฺทํ;  
  
โลเก หิตาย ฐปิตา ตว ทนฺต ธาตุ,  
  
เสฎฺฐา ชนํ สิว ปุรํ ลหุ ปาปยนฺตุฯ  
</li>
  
<li>
ตํ เตมิยาขฺย ยติโนสฺสม มาลกมฺหิ,  
  
โอกิณฺณ มุตฺต กนกา วุช วิปฺปกิณฺณา;  
  
การุญฺญ วาริท จุโต ทก พินฺทุ พนฺธู,  
  
ธาตุ สเมนฺตุ ตว ชนฺตุสุ ทุกฺขทาเหฯ  
</li>
  
<li>
รฎฺฐสฺส อตฺถ จรณาย อสมฺมุขสฺส,  
  
ราเมน ทินฺน ติณ สํขต ปาทุกาว;  
  
ภุตฺตา ตยา จิรมสมฺมุข นาคตสฺส,  
  
โลกสฺส อตฺถมนุ ติฎฺฐตุ ปตฺต ธาตุฯ  
</li>
  
<li>
วุโตฺต ชนานมุปทิสฺส วราห รญฺญา,  
  
สตฺถิํ สหสฺส สรทํ วิย ญาย ธโมฺม;  
  
อาเทยฺย เหยฺยมุปทิสฺส ตยา ปวุโตฺต,  
  
ธโมฺม ปวตฺตตุ จิรํ ชนตา หิตายฯ  
</li>
  
<li>
มาราริ มทฺทน หิตาธิคมํ กโรตา,  
  
ภโตฺต ตยา วร มหา ชย โพธิ ราชา;  
  
สคฺคา ปววคฺค หิตเหตุ ชนสฺส หนฺตฺวา,  
  
สพฺพนฺตรายมิห ติฎฺฐตุ สุฎฺฐุ สโชฺชฯ  
</li>
  
<li>
สาโมท วณฺณ ภชนี คุณ มญฺชรียํ,  
  
จริยา ลตา วิกสิตา ตว สปฺผลงฺคํ;  
  
โอกิณฺณ จิตฺต มธุเป รส ปีณยนฺติ,  
  
สมฺภาวิตา ภุวิ ปวตฺตตุ มตฺถเกหิฯ  
</li>
  
<li>
สมฺพุทฺธ เสลวลยนฺตร ชานนวฺหา,  
  
โนตฺตตฺตโต ติปถคา ยติ สาครฎฺฐา;  
  
ธมฺมา ปคา สุติ วเส ตริเต ปุณนฺติ,  
  
สมฺภาร สสฺสมิห วตฺตตุ ปจยนฺติฯ  
</li>
  
<li>
ปญฺญาณ กูป สิต ปคฺคห วายุ คาหี,  
  
สทฺธา ลการ สหิตา สติ โปต วาหา;  
  
สมฺปาปยาตุ ภว สาคร ปาร ตีร,  
  
สปฺปตฺตนํ วรธเน ปติ ปตฺติ นาวาฯ  
</li>
  
<li>
โพชฺฌงฺค สตฺต รตนากร ธมฺม ขนฺธ,  
  
คมฺภีร นีร จย สาสน สาคโร สํ;  
  
โส สีลฺยนนฺต ตนุ เวฎิถ ญาณ มนฺถ,  
  
เสเลน มนฺถิตวตํ ทิสตา มตํ เวฯ  
</li>
  
<li>
วุเตฺตน เตน วิธินา วิธินา ตโต ตํ,  
  
ลทฺธา นุภูตมมตํ ขิล โทส นาสํ;  
  
อจฺจนฺต โรค ชรตา มรณา ภิ ภูตํ,  
  
ภูตํ กโรตุ อมรํ อชรํ อโรคํฯ  
</li>
  
<li>
สทฺธมฺม ราช รวินิคฺคต ธมฺมรํสิ,  
  
ผุโลฺล ธุตงฺคทล สํวร เกสราลิ;  
  
สงฺฆารวินฺท นิกโร สมธุํ สมาธิ,  
  
สกฺกิณฺณิโก ทิสตุ สาสน วาปิ ชโตฯ  
</li>
  
<li>
อานนฺท รญฺญ รตนาทิ มหา ยตินฺท,  
  
นิจฺจปฺปพุทฺธ ปทุมปฺปิย เสวินงฺคี;  
  
พุทฺธปฺปิเยน ฆน พุทฺธ คุณปฺปิเยน,  
  
เถราลินา รจิต ปชฺชมธุํ ปิพนฺตุฯ  
</li>
  
<li>
อิตฺถํ รูป คุณานุกิตฺตนวสา ตํ ตํ หิตา สิํ สโต,  
  
วตฺถานุสฺสติ วตฺติต อิห ยถา สเตฺตสุ เมตฺตา จ เม;  
  
เอวํ ตาภิ ภวนฺต รุตฺตร ตรา วตฺตนฺตุ ตา โพธิ เม,  
  
สํโยโคจ ธเนหิ สนฺติหิ ภเว กลฺยาน มิเตฺตหิ จฯ  
</li>
  
  
  
  
  