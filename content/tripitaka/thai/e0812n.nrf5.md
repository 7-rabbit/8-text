<h1>ฐายีภาวนิเทฺทส</h1>
<h3>รติฐายีภาว</h3>
<ol>
<li>
  
รมฺมเทสกลากาล-เวสาทิปฎิเสวนา;  
  
ยุวาน’โญฺญญฺญรตฺตานํ, ปโมโทรติ รุจฺจเต  
ฯ  
</li>
  
<p> สิงฺคาราทโย วิภาคโต ทเสฺสตุมาห จฺจาทิฯ ตตฺถ อิจฺจาทินา อุทฺทีปนวิภาวา ทสฺสิตาฯ นฺติ อิมินา อาลมฺพณวิภาโวฯ อิตฺถี หิ ปุริสสฺส, ปุริโส อิตฺถิยา อาลมฺพณวิภาโวฯ ติ อญฺญมญฺญาภิรมณวเสน อาโมทรูโปฯ
</ol></p>


<p> อิทานิ สิงฺคาราทินามเก เตรตฺยาทิเก กเมน นิทฺทิสติ อิจฺจาทินาฯ  รมณียนิราวรณสุจิปวิตฺตวาสารหเทโส รมฺมคีติกาทิกลา  รติชนกวสนฺตาทิอนุรูปกาโล มาลาคนฺธาทิ อุปโสภิตกิริยาทิ มนุญฺญเวโส, สเทฺทน นิทฺทิฎฺฐภาสิตมิหิตาทิเจติ อิเมสํ ทิฎฺฐสุตมุตาทีสุ ทิฎฺฐาทิมตฺตมกตฺวา ปญฺญาย เตน เตนากาเรน ปุนปฺปุนานุภวเนน  อญฺญมญฺญํ นิมิตฺตานุพฺยญฺชนสงฺกปฺปวเสนาติรตฺตานํ  ตรุณิตฺถิ ปุริสานํ  อภิรมณวเสน สโนฺตโส ปีติ  รุจฺจนโต ‘‘รตี’’ติ วุจฺจตีติฯ อิมสฺมิํ ปเกฺข รกาโร สนฺธิโชฯ เทโส จ กลา จ กาโล จ เวโส เจติ จ, เต อาทโย เยสมิติ จ, รมฺมา จ เต เทส…เป.… เวสาทโย เจติ จ, เตสํ ปฎิ ปุนปฺปุนํ เสวนมิติ จ, อโญฺญ จ อโญฺญ เจติ จ, เตสุ รตฺตาติ จ วากฺยํฯ</p>


<ol>
<li>
  
ยุตฺยา ภาวานุภาวา เต,  
  
นิพนฺธา โปสยนฺติ นํ;  
  
โสปฺยา’โยควิปฺปโยค-  
  
สโมฺภคานํ วสา ติธา  
ฯ  
</li>
  
<p> อิจฺจาทิฯ  ยถาวุตฺตา  อาลสิยอุคฺคตาชิคุจฺฉาวชฺชิตา เย สงฺกาอุสฺสุกฺกาทโย ภาวา ตํพฺยญฺชกา ตทนุรูปา อนุภาวา จ อโยคาทิเก สิงฺคาเร ยถา ยถา ยุญฺชนฺติ, ตาทิสิยาว ยุตฺติยา นิพนฺธา  รติํ สโมฺปสยนฺติ, เยวเมวํ โปสิโต สิงฺคาโร นาม รโส สมฺปชฺชเตฯ โสปิ ติธาติ สมฺพโนฺธฯ ตตฺถ  นาม ปุเพฺพ อสงฺคตานํ อนุราเคน สงฺคมมิจฺฉนฺตานํ อิตฺถิปุริสานมสงฺคโมฯ อติสยวิรุฬฺหเปมานมุภินฺนมฺปิ สิเลโส ฯ พลวกามาเวสวิเสสานํ กามีนํ ทสฺสนาทิสมญฺชนํ ฯ
</ol></p>


<p> อิทานิ  รติยา ปุฎฺฐการณํ ปุฎฺฐปโยคญฺจ ทเสฺสติ อิจฺจาทินาฯ  นิทฺทิฎฺฐพฺยภิจารีภาเวสุ รตฺยานุรูปพฺยภิจารีภาโว ตปฺปกาสโก อนุภาโว เจติ อิเม เทฺว  เหตุภูตาย อโยควิปฺปโยคสโมฺภคสงฺขตานํ ติณฺณํ สิงฺคารานํ อนุกูลเตฺถน รติยา วิรุทฺธตฺตา อาลสิยอุคฺคชิคุจฺฉาทิเก ปริวเชฺชตฺวา สงฺกาอุสฺสุกฺกาทีนํ รตฺยานุกูลภาวานํ วเสน ยถาโยคํ  กวีหิ พนฺธา  รติํ  ยถา ตปฺปกาสเนน ปูเรนฺติ สเชฺชนฺติ, เอวํ สชฺชิโต รติสิงฺคาโร นาม รโส โหติฯ  สามเญฺญน นิทฺทิฎฺฐสิงฺคารรโสปิ  สิงฺคารานํ  เภเทน ติธา ภวตีติฯ ตตฺถ  นาม ปุเพฺพ อญฺญมญฺญสงฺคมรหิตานํ อภินวานุราคพเลน สงฺคมํ ปเตฺถนฺตานํ ถีปุมานํ อสงฺคโมฯ  นาม สงฺคมาติสเยน วิรุฬฺหเปมานํ ถีปุมานํ อญฺญมญฺญวิสิเลโสฯ  นาม พลวกามตณฺหาวิเสสวเสน ยุตฺตานํ กามินิกามุกานํ อญฺญมญฺญํ ทสฺสนาทิอสฺสาโทฯ ภาโว จ อนุภาโว เจติ จ, อโยโค จ วิปฺปโยโค จ สโมฺภโค เจติ จ วากฺยํฯ</p>


<p>อิมมลงฺการํ กโรเนฺตน อาจริยสงฺฆรกฺขิตมหาสามิปาเทน ปน ปรมมธุรสทฺธมฺมามตลุทฺธสุทฺธสนฺตานานํ ตโปธนานํ อญฺญรสาวโพธเน ปโยชนาภาเวปิ โลกิเยสุ เตสุ เตสุ โวหาเรสุ อสโมฺมหตฺถํ สิงฺคาราทินววิธรสานํ ลกฺขณมตฺตเสฺสว ทสฺสิตตฺตา ตทนุรูปลกฺขิยปริคฺคเห อสติ ลกฺขณาวโพธสฺส สุพฺยตฺตาภาวโต วุตฺตลกฺขณาวโพธตฺถํ ตํตํลกฺขณกถนานนฺตรํ ตสฺส ตสฺส ลกฺขิยสฺส มุขมตฺตํ ทเสฺสตพฺพํ โหติฯ เหฎฺฐา ‘‘ราคานตพฺภุตสโรชมุขํ ธรายา’’ติอาทินา นิทฺทิฎฺฐสโมฺภคสิงฺคารรสาภาเสเนว หสาภาสาทีนํ อฎฺฐนฺนํ  รสาภาสรูปสฺส ภาวาภาสสฺส, วิภาวาภาสสฺส, อนุภาวาภาสสฺส จ ญาตพฺพตฺตา สิงฺคารรสสฺส ลกฺขิยเมวํ เวทิตพฺพํฯ</p>


<p>
คีตสฺสเรน อุปกฑฺฒิย เนตฺตรสฺมิ-  
  
พนฺธํ กรํว วิวสญฺจ กรคฺคเหน;  
  
ยา ตาทิเสปิ วินิโยชยิ ทุกฺกเร มํ,  
  
เสรนฺทตี  
อธิคตา วิธินา มยชฺชาติฯ  
</p>
  
<p> หตฺถีนํ คีติกาย ปิยตฺตา คีติกาธนินา  อตฺตโน สมีปํ อากฑฺฒิตฺวา  เนตฺตสงฺขาตหตฺถาจริยสฺส รชฺชุนา พนฺธํ  หตฺถคฺคาเหน โสณฺฑคฺคหเณน  อปคตอิจฺฉาจารํ ปรวสํ  หตฺถํ อิว  อตฺตโน ลีโลเปตคีติกาธนินา  อตฺตโน สมีปํ เนตฺวา  อตฺตโน นยนกนฺติยา ปฎิพนฺธํ  หตฺถคฺคาเหน วิวสญฺจ อปคตธิติํ มูฬฺหํ  กนฺตา ตาทิเสปิ ทุกฺกเร วินิโยชยิ,  อิรนฺทตี นาม นาคมานวิกา มยา อชฺช  ภาเคฺยน  ลทฺธาติฯ</p>


<p>เอตฺถ คีตสฺสรเนตฺตรสฺมิกรคฺคหสงฺขตาหิ อิมาหิ ปทาวลีหิ อุทฺทีปนวิภาโว ทสฺสิโตฯ ถิยา ปุริโส จ, ปุริสสฺส ถี จ อาลมฺพณํ โหตีติ ‘‘สา อิรนฺทตี มยา’’ติ อิมินา อารมฺมณวิภาโว ทสฺสิโตฯ ‘‘อุปกฑฺฒิย พนฺธํ วิวส’’นฺติ อิเมหิ กาเมน อุทฺทีปิตฐายีภาวสงฺขตา รติ ทสฺสิตาฯ ‘‘ตาทิเสปิ ทุกฺกเร วินิโยชยี’’ติ อิเมหิ อุสฺสาหาทิกา จ ‘‘วิธินา อธิคตา มยชฺชา’’ติ อิเมหิ หริสาทิกา จ พฺยภิจารีภาวา ทสฺสิตาฯ รติยา วิรุเทฺธ นิเพฺพทอาลสิยอุคฺคตชิคุจฺฉาทิเก พฺยภิจารีภาเว วเชฺชตฺวา วุตฺตปฺปการวิภาวาทิเก ปกาสโนฺต ‘‘คีตสฺสเรเน’’จฺจาทิกา รติปฺปตีติยา อนุรูปํ ปยุตฺตา กวิปฺปโยคา อิธ อนุภาวา นาม โหนฺติฯ นาฎกาทิทสฺสนียสเตฺถ อภินโย  อนุภาโวฯ รมฺมเทสรมฺมกาลรมฺมเวสาทโย ตทภาเว รติยา อนุปฺปชฺชนโต สามตฺถิยา คมฺยา ภวนฺตีติ เอวํ ลกฺขณานุคตลกฺขิยปริคฺคาโห สพฺพตฺถ กาตโพฺพฯ เอวํ สติพนฺธตฺถาวโพธกานํ สพฺภานํ อุปฺปชฺชมานายปีติยา การณตฺตา การิโยปจาเรน เอโส พโนฺธ รโส นาม โหตีติฯ อุปริปิ เอวเมวฯ</p>


<h3>หสฺสฐายีภาว</h3>
<ol>
<li>
  
วิการากติอาทีหิ,  
  
อตฺตโน’ถ ปรสฺส วา;  
  
หาโส นิทฺทา สมาลสฺย-  
  
มุจฺฉาทิพฺยภิจาริภิ;  
  
ปริโปเส สิยา หโสฺส,  
  
ภิโยฺย’ตฺถิปภุตีน โส  
ฯ  
</li>
  
<p> จฺจาทิฯ  เทสวยาทีนํ วิปรีโต เกสพนฺธนาทิ, โส อาทิ เยสํ อญฺญากตฺยาทินจฺจนาทีนํ, เตหิ วิภาเวหิ  เจโตวิกาโส, โสปิ อตฺตโน สมฺพนฺธี วา อถ ปรสฺส สมฺพนฺธี วา, ตตฺถ โย วิภาวสามตฺถิยาเยวาภิพฺยตฺติํ ยาติ, โส อตฺตโฎฺฐฯ โย ปน วิภาวทสฺสนา อุปฺปนฺนาปิ ปุริสสฺส คมฺภีรตฺตาทินา ฉาทิโต สมาโน ปุริสนฺตเร หสตฺยาภิพฺยโตฺต, โส ปรโฎฺฐฯ โส หาโส นิทฺทาทีหิ พฺยภิจารีหิเยว, อนุภาวปเกฺข สเทฺทน อกฺขิผนฺทนาทโย คหิตาฯ ปริโปเส สติ หโสฺส นาม รโส สิยาฯ โส หโสฺส ภิโยฺย อิตฺถิปภุตีนํ สิยาติ สมฺพโนฺธฯ เอตฺถ สเทฺทน นีจปกตโย สงฺคณฺหนฺติฯ
</ol></p>


<p> อิทานิ หสฺสรสสฺส โปสนาการํ ทเสฺสตุมาห อิจฺจาทิฯ  เทสวโยลิงฺคานํ  วิปรีเตหิ เกสพนฺธคติฎฺฐิติอาทิเกหิ, นจฺจคีตอาทิเกหิ จ ทุวิเธหิ อากติสงฺขเตหิ เหตุภูเตหิ อตฺตโน วา อถ ปรสฺส วา สมฺพนฺธี โส  เจโต วิกาสลกฺขโณ  นิทฺทาสมอาลสฺยมุจฺฉาอกฺขิผนฺทนาทีหิ อนุภาเวหิ สุตสมฺพเนฺธน เตเหว นิทฺทาสมาลสฺยมุจฺฉาสงฺขตพฺยภิจารีหิ กรณภูเตหิ ปริโปเส สติ  หโสฺส นาม รโส สิยา,  หโสฺส ภิโยฺย อิตฺถิปภุตีนํ, นีจปกตีนญฺจ สิยาติฯ วิการา จ สา อากติ เจติ จ, โส อาทิ เยสนฺติ จ, นิทฺทา จ สโม จ อาลสฺยญฺจ มุจฺฉา เจติ จ, เต อาทิ เยสํ อกฺขิผนฺทนาทีนํ อนุภาวานนฺติ จ, เต จ พฺยภิจาริโน เจติ จ, อิตฺถี ปภุติ เยสํ นีจปกตีนนฺติ จ วากฺยํฯ</p>


<h3>หสฺสปฺปเภท</h3>
<ol>
<li>
  
สิตมิห วิกาสินยนํ,  
  
กิญฺจา’ลกฺขิยทิชนฺตุ ตํ หสิตํ;  
  
มธุรสฺสรํ วิหสิตํ,  
  
สํสสิโรกมฺปมุปหสิตํ  
ฯ  
</li>
  
<li>
  
อปหสิตํ สญฺชล’กฺขิ,  
  
วิกฺขิตฺตงฺคํ ภวตฺย’ติหสิตํ;  
  
เทฺว เทฺว หสฺสา กถิตา เจ’สํ,  
  
เชเฎฺฐ มเชฺฌ’ธเมปิ จ กมโส  
ฯ  
</li>
  
<p> หเสฺส เภทมาห มิจฺจาทินาฯ  หเสฺส วิกาสีนิ นยนานิ ยสฺส ตํ สิตํ, กิญฺจิ อาลกฺขิยา  ทนฺตา ยสฺส ตํ หสิตํฯ เอวํ มธุโร สโร สโทฺท ยสฺส ตํ วิหสิตํฯ อํสสิโรกเมฺปน สห วตฺตมานํ อุปหสิตํ, สห  อสฺสุนา วตฺตมานานิ อกฺขีนิ  ยสฺส ตํ อปหสิตํฯ วิกฺขิตฺตานิ อิโต ตโต ปสาริตานิ องฺคานิ ยสฺส ตํ อติหสิตํ นามฯ เอสญฺจ สิตาทีนํ มเชฺฌ เทฺว เทฺว หสฺสา อาทิโต ปฎฺฐาย  ยถากฺกเมน เชเฎฺฐ มเชฺฌ อธเมปิ จ กถิตาติ สมฺพโนฺธฯ ปุราตเนหีติ วิญฺญายติฯ
</ol></p>


<p> อิทานิ หสฺสเภทํ ทเสฺสติ มิจฺจาทินาฯ  อิมสฺมิํ หสฺสวิสเย  วิวฎนยนํ สิตํ นามฯ  กิญฺจิ ทิสฺสมานทนฺตํ, ตํ หสิตํ นามฯ  มธุรนาทํ วิหสิตํ นามฯ  อํสสิโรกมฺปสหิตํ อุปหสิตํ นามฯ  อสฺสุวิโลจนสหิตํ อปหสิตํ นามฯ  อฎฺฐาเน ปสารณวเสน วิกฺขิตฺตหตฺถปาทาทิอวยววนฺตํ อติหสิตํ นาม ภวติฯ  ฉนฺนํ  กเมน เทฺว เทฺว เชเฎฺฐ มเชฺฌ อธเมปิ วิสเย กถิตา ปุราตเนหิ ภาสิตาติฯ วิกาสีนิ นยนานิ อเสฺสติ จ, กิญฺจิ อีสกํ อาลกฺขิยา ทิชา ยเสฺสติ จ, มธุโร สโร อเสฺสติ จ, อํโส จ สิโร เจติ จ, อํสสิรโส กโมฺปติ จ, เตน สห วตฺตตีติ จ, สห ชเลน วตฺตมานานิ อกฺขีนิ ยเสฺสติ จ, อนุสฺวราคโมฯ วิกฺขิตฺตานิ องฺคานิ ยเสฺสติ จ วากฺยํฯ สิตหสิตทฺวยํ อุตฺตเม, วิหสิตอุปหสิตทฺวยํ มชฺฌิเม, อปหสิตอติหสิตทฺวยํ อธเม วตฺตเตฯ เอวํ สิตาทโย อนุรูปวิภาวาทินา ปยุตฺตา อิเม รสา’วตฺถํ ปาปุณนฺตีติ อธิปฺปาโยฯ</p>


<p>หสฺสรสสฺส เอวมุทาหรณํ ญาตพฺพํ –</p>


<p>
ปูเชสิ กณฺฐมณินา อปิ โย ปสโนฺน,  
  
ธเมฺม ปุรา’สมธุรํ วิธุรํ ส หนฺตุํ;  
  
โคเปนฺติยาปิ วจเนน ถิยา สภาวํ;  
  
ภตฺติํ อกาสิ ผรุเส มยิ นาคราชาติฯ  
</p>
  
<p>โย   ปุเพฺพ  ตสฺส ธมฺมกถเน  อตฺตโน อนคฺฆกณฺฐมณินาปิ ตํ ปูเชสิ,  นาคราชา  อตฺตโน อธิปฺปายํ โคเปนฺติยา อปิ ถิยา  อิตฺถิยา วจเนน  ตุลฺยรหิตํ  วิธุรปณฺฑิตํ  วินาสนตฺถํ  จเณฺฑ มยิ ภตฺติํ อกาสีติฯ อิห เอกสฺมิํเยว วตฺถุนิ นาคราชสฺส ปสาทวธวิธานาทิวิปรีตปฺปวตฺติ อาลมฺพณวิภาโว, ปฐมํ อนคฺฆปิยวตฺถูหิ ปูชิตภาโว จ โพธิสตฺตสฺส อตุลฺยภาโว จ อิตฺถิวจนสฺส สมฺปฎิจฺฉนภาโว จ ตสฺสาธิปฺปายสฺส อญฺญาตภาโว จ ปุณฺณกสฺส จณฺฑภาโว เจติ อิเมหิ สพฺพวจเนหิ อุทฺทีปนวิภาโว ทสฺสิโตฯ อิเมหิ อุทฺทีปิตฐายีภาวสงฺขโต หาโส วากฺยสามตฺถิยา ปกาสิโต หาสวิโรธินิเพฺพทาทิวชฺชิตา สมาลสิยสโนฺตสอสฺสุเวปถาทิกา พฺยภิจารีภาวา สาตฺติกาภาวา จ เอวํ สามตฺถิเยน ทีปิตาฯ ตทนุรูปวิภาวาทิปกาสกา ยถาวุตฺตกวิปฺปโยคา อนุภาวา นาม โหนฺติฯ หสฺสเภเทน มชฺฌิเม ปุริเส วตฺตพฺพาปิ หสิตอุปหสิตา เทฺว อิมา ทฎฺฐพฺพาฯ</p>


<h3>กรุณาฐายีภาว</h3>
<ol>
<li>
  
โสกรูโป ตุ กรุโณ-  
  
นิฎฺฐปตฺติฎฺฐนาสโต;  
  
ตตฺถา’นุภาวา รุทิต-  
  
ปลยตฺถมฺภกาทโย;  
  
วิสาทาลสฺยมรณ-  
  
จินฺตาที พฺยภิจาริโน  
ฯ  
</li>
  
<p> จฺจาทิฯ  ปุตฺตวิโยคาทิโน เทสนิกฺกฑฺฒนาทิโน ปตฺติ จ  ธมฺมสฺส, ธนาทิโน วา นาโส จ ตโต วิภาวภูเตหิ สมฺปโนฺน   โสกสภาโว ตุ กรุโณ รโส นามฯ ตตฺถ อุตฺตมานํ โสโก ปุตฺตวิโยคาทิอนิฎฺฐุปฺปตฺติโต, ธมฺมาทิอิฎฺฐนาสโต จ ชายเตฯ นีจานํ ตุ เทสนิกฺกฑฺฒนาทิอนิฎฺฐุปฺปตฺติโต, ธนาทิอิฎฺฐนาสโต จ, ปเรสํ ธนาทินาสโต ตุ อุตฺตมเสฺสว มหาการุณิกตฺตา, เสสํ สุโพธํฯ อนุภาโว ปเนตฺถ ยโถจิตฺยํ นิรูปยิตโพฺพฯ
</ol></p>


<p> อิทานิ กรุณารสโปสนกฺกมํ ทเสฺสติ อิจฺจาทินาฯ  ปุตฺตวิโยคาทิโน, เทสจาคาทิโน วา อนิฎฺฐสฺส อุปฺปตฺติ จ สีลาทิโน, ธนาทิโน วา  กนฺติวตฺถุโน วินาโส จาติ อิเมหิ อาลมฺพณวิภาเวหิ กรณภูเตหิ อุปฺปโนฺน  โสกสภาโว ปน  กรุณารโส นาม โหติฯ  กรุณารเส  รุทิโต ปลโย ถโมฺภติอาทโย อนุภาวา นาม ภวนฺตีติฯ ถมฺภาทีนํ สรูโป เหฎฺฐา วุโตฺตวฯ วิสาทอาลสฺยมรณจินฺตาทโย พฺยภิจาริโน ตสฺมิํเยว พฺยภิจาริโน ภวนฺติฯ อิห ปุตฺตวิโยคาทิอนิฎฺฐปฺปตฺติยา จ สีลธมฺมาทิอิฎฺฐนาสเนน จ อุตฺตมานํ โสโก อุปฺปชฺชติ, เทสจาคาทิอนิฎฺฐปฺปตฺติยา จ ธนาทิอิฎฺฐนาสเนน จ นีจานํฯ อเญฺญสํ ธนาทิวินาสเนน ปน มหากรุณิกตฺตา อุตฺตมเสฺสว อุปฺปชฺชติฯ ตสฺมิํ วิสเย โส โสโก เสสานํ นุปฺปชฺชติฯ ตสฺมา ยถารหํ ปโยโค กาตโพฺพฯ โสกสฺส รูโป สภาโวติ จ, อนิฎฺฐสฺส ปตฺตีติ จ, อิฎฺฐสฺส นาโสติ จ, อนิฎฺฐปฺปตฺติ จ อิฎฺฐนาโส เจติ จ, รุทิตญฺจ ปลโย จ ถมฺภโก เจติ จ, เต อาทิ เยสมิติ จ, วิสาโท จ อาลสฺยญฺจ มรณญฺจ จินฺตา เจติ จ, ตา อาทิ เยสมิติ จ วากฺยํฯ อิมสฺส กรุณารสสฺส ลกฺขิยเมวํ ทฎฺฐพฺพํ –</p>


<p>
อากฑฺฒิเต’กสตราชปุรกฺขโต  
โย,  
  
ธเมฺมน อาสนมลํกุรุเต ชิโนว;  
  
โส อสฺสวาลมวลมฺพิย ทานิ นีโต,  
  
ยเกฺขน โลกติลโก กุรุเต กิเมโกติฯ  
</p>
  
<p>โย  ราชูนํ เอกสเตน ปริวาริโต  พุโทฺธ อิว  มธุรธมฺมกถเนน  ธมฺมาสนํ  สเชฺชติ,  โลกสฺส ปิยตาย ติลกาลงฺการภูโต  วิธุรปณฺฑิโต  ปุณฺณเกน อากฑฺฒิโต หุตฺวา นีโต อสฺสวาลํ อวลมฺพิย อิทานิ เอโก กิํ กุรุเตติฯ อิหานีโตติ ทสฺสิตปิยวตฺถุวิโยโค โสกสฺส อาลมฺพณวิภาโว โหติฯ ‘‘อากฑฺฒิเตกสตราเช’’จฺจาทินา สกเลน วาเกฺยน อุทฺทีปนวิภาโว ทสฺสิโต, อุทฺทีปิตโสกสงฺขาตฐายีภาโว จ วิสาทาลสฺยจินฺตาทิโก พฺยภิจารีภาโว จ รุทิตปลยถมฺภกาทิกา วิภาวาทิโพธกอนุภาวา จ วากฺยสามตฺถิเยน ทีปิตา โหนฺติฯ</p>


<h3>รุทฺทฐายีภาว</h3>
<ol>
<li>
  
โกโธ มจฺฉริยาทีหิ, โปเส ตาสมทาทิภิ;  
  
นยนารุณตาทีหิ, รุโทฺท นาม รโส ภเว  
ฯ  
</li>
  
<p> อิจฺจาทิ, สุโพธํฯ เอตฺถ ปฐเมน สเทฺทน อวิเกฺขปอุปหาสาทโย วิภาวา คหิตา, ทุติเยน อุคฺคสมฺภมาทโย พฺยภิจาริโน, ตติเยน ภูกุฎิปุรณโอฎฺฐนิปฺปีฬนาทโย อนุภาวาฯ
</ol></p>


<p> อิทานิ รุทฺทรสสฺส โปสนกฺกมํ ทเสฺสติ อิจฺจาทินาฯ โกโธ  มจฺฉริยอวิเกฺขปอุปหาสาทีหิ อาลมฺพณาทีหิ วิภาเวหิ จ เหตุภูเตหิ  ตาสมทอุคฺคตสมฺภมาทีหิ พฺยภิจารีภาเวหิ   เนตฺตรตฺตสุภงฺคโอฎฺฐปีฬนาทีหิ อนุภาเวหิ จ กรณภูเตหิ โปเส สติ รุโทฺท นาม รโส ภเวติฯ มจฺฉริยํ อาทิ เยสนฺติ จ, ตาโส จ มโท เจติ จ, เต อาทิ เยสมิติ จ, นยนานิ จ ตานิ อรุณานิ จาติ จ, เตสํ ภาโวติ จ, สา อาทิ เยสมิติ จ วากฺยํฯ</p>


<p>รุทฺทรสสฺส อุทาหรณเมวํ ทฎฺฐพฺพํ –</p>


<p>
ยเกฺขน โภ อธิคโตสิ มนุสฺสภเกฺข,  
  
นา’สฺสสฺส วาล’มวลมฺพ ปุรํ อเวกฺข;  
  
เวรมฺภวาตมุขจุณฺณิตสพฺพคโตฺต,  
  
มโจฺจ กถํ ปุนปิ ปสฺสติ ชีวโลกนฺติฯ  
</p>
  
<p>โภ มนุสฺสภเกฺขน ยเกฺขน  คหิโต อสิ, อสฺสสฺส  วาลธิํ คเหตฺวา อิทาเนว  ตุยฺหํ นครํ โอโลเกหิ, ตเถว หิ  เวรมฺภวาตสฺส อภิมุขิจุณฺณิตสกลสรีโร  มนุโสฺส  สตฺตโลกํ ปุนปิ กถํ ปสฺสตีติฯ อิห มจฺฉริยาทิวิภาวา จ โกธาทิสงฺขาโต ฐายีภาโว จ วากฺยสามตฺถิยา ทีปิตา โหนฺติ, อปรเทฺธน ตาสมทอุคฺคตาทิพฺยภิจารีภาวา วิภาวิตา โหนฺติฯ สมุทาเยน นยนารุณตาทโย อนุภาวา สูจิตา โหนฺติฯ</p>


<h3>วีรฐายีภาว</h3>
<ol>
<li>
  
ปตาปวิกฺกมาทีหุ-สฺสาโห วิโรติ สญฺญิโต;  
  
รณทานทยาโยคา, วีโร’ยํ ติวิโธ ภเว;  
  
เตวา’นุภาวา ธิติม-ตฺยาทโย พฺยภิจาริโน  
ฯ  
</li>
  
<p> จฺจาทิฯ  สตฺตุสนฺตาปการี เตโช,  ปรมณฺฑลกฺกมนฺตํ, เต อาทโย เยสํ พลาวิเกฺขปาทีนํ  ปฎิปุคฺคลคตานํ วิภาวานํ, เตหิ ชาโต  รสตฺตมาปโนฺน วีโร รโสติ สญฺญิโต, อยํ วีโร รณทานทยาโยคา ติวิโธ ภเว ยุทฺธวีโร ทานวีโร ทยาวีโรติ,  ยุทฺธกรณาทโย เอว ตตฺถ อนุภาวา ภวนฺติฯ ธิติมติอุคฺคตาทโย พฺยภิจาริโน ภวนฺตีติฯ
</ol></p>


<p> อิทานิ วีรรสเภทํ, โปสนกฺกมญฺจ ทเสฺสติ อิจฺจาทินาฯ  อญฺญราชูนํ ทณฺฑชเตชสงฺขตปตาโป, เตสเมว ปรมณฺฑลกฺกมนสงฺขาตวิกฺกโม ผลเภโท เจติอาทีหิ อุปฺปโนฺน อุสฺสาโห  วีรรโสติ  กวีหิ ญาโต, อยํ วีรรโส  ยุทฺธจาคกรุณาโยเคน เหตุภูเตน ติวิโธ ภเวฯ  รณทานทยา เอว อิมา อนุภาวา นาม โหนฺติฯ  ธิติมติอุคฺคตคพฺพาทโย พฺยภิจาริโน ภาวา โหนฺตีติฯ ยุทฺธวีรทานวีรทยาวีรวเสน วีรรโส ติวิโธ โหติฯ ปตาโป จ วิกฺกโม เจติ จ, เต อาทิ เยสมิติ จ, รโณ จ ทานญฺจ ทยา เจติ จ, ตาหิ โยโคติ จ, ตโย วิธา ปการา อสฺสาติ จ, ธิติ จ มติ เจติ จ, ตา อาทิ เยสมิติ จ วากฺยํฯ</p>


<p>วีรรสสฺส อุทาหรณเมวํ ทฎฺฐพฺพํ –</p>


<p>
วิญฺญาเปตฺวา กุเวรํ สุมหติ-  
  
มปิ เจ’โกวกุมฺภณฺฑเสนํ,  
  
อุตฺตาเสตฺวา คเหตฺวา มณิรตนวรํ  
  
ลกฺขมาธาย ชูเต;  
  
เชตฺวา โกรพฺยราชํ สจิวรตน-  
  
มุทฺธจฺจ รญฺญํ สตมฺหา,  
  
เอตฺถาเนตฺวา’ทิยิสฺสํ สุยุวติรตนํ  
  
โก มเม’ตฺถ’ตฺถิ ภาโรติฯ  
</p>
  
<p>  เวสฺสวณมหาราชํ  โพเธตฺวา  อติมหนฺติํ กุมฺภณฺฑเสนํ เอโกว  ภยํ ชเนตฺวา มณิรตนวรํ คเหตฺวา  อกฺขกีฬายํ ลกฺขํ  ฐเปตฺวา โกรพฺยราชํ เชตฺวา  ราชสมฺพนฺธินา สเตน  อมจฺจรตนํ  อุทฺธริตฺวา เอตฺถาเนตฺวา  โสภนอิตฺถิรตนํ  คณฺหิสฺสามิ,  ยถาวุเตฺตสุ มม โก ภาโร อตฺถีติฯ เอตฺถ ‘‘โก มเมตฺถตฺถิ ภาโร’’ติ อิมินา อุสฺสาหสงฺขาโต ฐายีภาโว ปกาสิโตฯ เอตสฺส อุปฺปตฺติอุทฺทีปเนสุ การณภูตสฺส อิตฺถิรตนสฺส อาทานขฺยาตนาคราชคตปตาปวิกฺกมาทิวิภาโว จ, ตํตํรูปปฺปกาสกกวิวจนสงฺขาตานุภาโว จ ‘‘วิญฺญาเปตฺวา’’อิจฺจาทินา วากฺยสามตฺถิเยน ปฎิปาทนียา โหนฺติฯ ‘‘สุมหติมปิ กุมฺภณฺฑเสนํ เอโก’’ติ จ, ‘‘รญฺญํ สตมฺหา สจิวรตนมุทฺธจฺจา’’ติ จ อิเมหิ ธิติอุคฺคตคพฺพาทโย จ, ‘‘วิญฺญาเปตฺวา กุเวร’’นฺติ จ, ‘‘อุตฺตาเสตฺวา โกรพฺยราช’’นฺติ จ, ‘‘เอตฺถาเนตฺวา อิจฺจาทโย’’ติ จ อิเมหิ มตฺยาทโย จ พฺยภิจาริโน ภาวา วิภาวิตา โหนฺติฯ อิเมหิ วิภาวานุภาวพฺยภิจารีภาเวหิ ยุทฺธวีรรโส โปสิโตติ ทฎฺฐโพฺพฯ อิมินาเยว นเยน ทานวีราทโย วิญฺญาตพฺพาฯ</p>


<h3>ภยฐายีภาว</h3>
<ol>
<li>
  
วิการิสนสตฺตาทิ-  
  
ภยุกฺกํโส ภยานโก;  
  
เสทาทโย’นุภาเว’ตฺถ,  
  
ตาสาที พฺยภิจาริโน  
ฯ  
</li>
  
<p> จฺจาทิฯ  อสภาวปฺปวโตฺต วิรุโทฺธ  สโทฺท สโตฺต จ, เต อาทโย เยสํ สุญฺญารญฺญาทีนํ  อิตฺถินีจปฺปกติสมฺภวนฺตานํ, วิภาวานํ, คุรุอาทีนํ วา อุตฺตมานํ, เตหิ ชาตสฺส ภยสฺส, กิตฺติมสฺส วา อุกฺกํโส ภยานโก นาม รโสฯ เอตฺถ เสทกมฺปนปาทจลนาทโย อนุภาวา, ตาสาทโย พฺยภิจาริโนฯ
</ol></p>


<p> อิทานิ ภยานกรสสฺส โปสนกฺกมํ ทเสฺสติ จฺจาทินาฯ  ปกติวิรเหน วิการวเนฺตหิ วิรุเทฺธหิ อสนิสทฺทาทิสเทฺทหิ, รกฺขสาทิสเตฺตหิ วา วิภาเวหิ เหตุภูเตหิ สญฺชาโต สาภาวิโก, กิตฺติโม วา ภยปฎิพโนฺธ อุกฺกํโส ภยานกรโส นาม โหติฯ  ภยานกรสวิสเย  ทาหสรีรกมฺปนาทโย  กายิกวาจสิกปฺปโยคสงฺขตา อนุภาวา โหนฺติฯ  ตาสสงฺกาทโย อิห พฺยภิจารีภาวา โหนฺตีติฯ สโน จ สโตฺต เจติ จ, วิกาโร เอเตสํ อตฺถีติ จ, วิการิโน จ เต สนสตฺตา เจติ จ, เต อาทโย เยสํ สุญฺญารญฺญาทีนมิติ จ, เตหิ ชาตํ ภยมิติ จ, มเชฺฌ ปทโลโป, ตสฺส อุกฺกํโสติ จ, เสโท อาทิ เยสํ กมฺปนาทีนมิติ จ, ตาโส อาทิ เยสํ สงฺกาทีนมิติ จ วากฺยํฯ อิตฺถินีจปฺปกติกานํ ภยเหตุ วิการิสนสตฺตาทิ, อุตฺตมานํ คุรุอาทิฯ</p>


<p>เอตฺถ ลกฺขิยเมวํ เวทิตพฺพํ –</p>


<p>
ยํ ทิฎฺฐิสตฺถปตเนน ปริปฺผุรนฺตี,  
  
กุมฺภณฺฑรกฺขสจมู คมิตา สมนฺตา;  
  
อาจกฺกวาฬนค’มสฺสคตํ ปุรีว,  
  
โภโต มุหุํ มุหุ’มปสฺสิ ส ปุณฺณโก’หนฺติฯ  
</p>
  
<p> ทิฎฺฐิสลฺลสมฺปาตเนน  กมฺปมานา  ปริสมนฺตโต  จกฺกวาฬปพฺพตาวธิ  ปลาปิตา  กุมฺภณฺฑรกฺขสานํ  เสนา ยํ  อสฺสปิเฎฺฐ นิสินฺนกํ  ภวตํ ตุมฺหากํ  ปุริยา ทสฺสนมิว  ขเณ ขเณ อปสฺสิตฺถ,  อหํ ปุณฺณโก นาม ยโกฺขติฯ เอตฺถ ‘‘ทิฎฺฐิสตฺถปตเนนา’’ติ ทิฎฺฐิสตฺถาโรปเนน จ ‘‘ส ปุณฺณโก อห’’นฺติ อิมินา จ ภยชนนสฺส เหตุภูตวิรุทฺธสตฺตสงฺขาตา วิภาวา นิทฺทิฎฺฐา, ‘‘มุหุํ มุหุ’มปสฺสี’’ติ รสาวตฺถสมฺปตฺตภยุกฺกํสสงฺขโต ฐายีภาโว วิภาวิโต, ‘‘กุมฺภณฺฑรกฺขสจมู คมิตา สมนฺตา อาจกฺกวาฬนค’’นฺติ ตาสสงฺกาทิกา พฺยภิจาริโน ภาวา โชติตาฯ ‘‘ปริปฺผุรนฺตี’’ติ เสทกมฺปาทโย อนุภาวา ทสฺสิตา โหนฺติฯ</p>


<h3>ชิคุจฺฉาฐายีภาว</h3>
<ol>
<li>
  
ชิคุจฺฉา รุธิราทีหิ,  
  
ปูตฺยาทีหิ วิราคโต;  
  
พีภโจฺฉ โขภนุ’เพฺพคี,  
  
กเมน กรุณายุโต;  
  
นาสาวิกุนนาทีหิ,  
  
สงฺกาทีหิ’สฺส โปสนํ  
ฯ  
</li>
  
<p> อิจฺจาทิฯ รุธิรนฺตาทีหิ ปูติกิมิอาทีหิ วิราคโต จ ชาตา  ครหา กเมน โขภโน อุเพฺพคี กรุณายุโต จ พีภโจฺฉ ภวติ, นาสาวิกุนนมุขจฺฉทนาทีหิ อนุภาเวหิ, สงฺกาเวคาทีหิ พฺยภิจารีหิ จ อสฺส โปสนํ ภวตีติฯ
</ol></p>


<p> อิทานิ พีภจฺฉรสสฺส โปสนกฺกมํ ทเสฺสติ อิจฺจาทินาฯ  รตฺตนฺตคุณาทีหิ จ,  ปูติกิมิอาทีหิ จ,  วิรตฺตภาเวน จาติ อิเมหิ ตีหิ วิภาเวหิ เหตุภูเตหิ อุปฺปชฺชมานา ชิคุจฺฉา  รุธิราทีนํ ติณฺณํ วิภาวานํ ปฎิปาฎิยา   อนวฎฺฐาโน อสมาหิโต  อุเพฺพควา  โสกรูเปน สหิโต จาติ เอวํ พีภโจฺฉ รโส นาม โหติฯ  นาสสโงฺกจนมุขปิทหนาทีหิ อนุภาเวหิ จ  จ สงฺกาอาเวคาทีหิ พฺยภิจารีภาเวหิ จ กรณภูเตหิ  พีภจฺฉรสสฺส โปสนํ โหตีติฯ รุธิราทีสุ ตีสุ ปเทสุ, โขภนาทีสุ ตีสุ จ คมฺยมานตฺตา อวุโตฺตปิ สโทฺท โยเชตโพฺพ, ตสฺมา โขภนาทีหิ ตีหิ ยุโตฺตว พีภจฺฉรโส นามาติ ทฎฺฐโพฺพฯ รุธิรํ อาทิ เยสํ อนฺตาทีนมิติ จ, ปูติอาทิ เยสํ กิมิอาทีนมิติ จ, อุเพฺพโค อสฺส พีภจฺฉสฺส อตฺถีติ จ, กรุเณน อายุโตติ จ, นาสาย วิกุนนํ สโงฺกจนมิติ จ, ตํ อาทิ เยสํ มุขจฺฉาทนาทีนมิติ จ, สงฺกา อาทิ เยสํ อาเวคาทีนมิติ จ วากฺยํฯ</p>


<p>อิมสฺส พีภจฺฉโสฺสทาหรณเมวํ เวทิตพฺพํ –</p>


<p>
ยกฺขา มจฺจกรงฺกกงฺกนธรา เย นิมฺมิตา ปุณฺณเก-  
  
นุ’ตฺตํสีกตปาณิปลฺลวธรา หารีกตโนฺตรคา;  
  
ลิตฺตา โลหิตกุงฺกุเมหิ วิธุเรเน’เต ปิวนฺตา วสา-  
  
มชฺชํ สีสกปาลปาติหิ ปุเร ธุตฺตา วิโย’เปกฺขิตาติฯ  
</p>
  
<p> ยเกฺขน นิมฺมิตา  มนุสฺสฎฺฐิสงฺขาตกรภูสนธาริโน  มตฺถกมาลิกตหตฺถตลสงฺขตปลฺลวธาริโน  มุตฺตาหารีกตมนุสฺสนฺตสงฺขาตอุรคสมฺปยุตฺตา  รุธิรสงฺขาตกุงฺกุมกเกฺกหิ ลิตฺตา  สีสกปาลสงฺขาเตหิ สราเวหิ  วสาสงฺขาตสุรํ  อภิมุเข ปิวนฺตา เย ยกฺขา สิยุํ, เอเต ยกฺขา  ปณฺฑิเตน  นคเร สุราธุตฺตา วิย อุเปกฺขิตา โหนฺตีติฯ อิห ‘‘ลิตฺตา โลหิตกุงฺกุเมหี’’ติ จ ‘‘อุตฺตํสีกตปาณิปลฺลวธรา’’ติ จ  ‘‘หารีกตโนฺตรคา’’ติ จ อิเมหิ จิตฺตโกฺขภการณภูโต รุธิราทิวิภาโว จ, ‘‘มจฺจกรงฺกกงฺกนโร’’ติ จ ‘‘สีสกปาลปาติหิ วสามชฺชํ ปิวนฺตา’’ติ จ อิเมหิ อุเพฺพควนฺตสภาวสฺส เหตุภูโต ปูตฺยาทิวิภาโว จ ปกาสิโตฯ กรุณายุตสภาวสฺส การณภูตวิรชฺชนวิภาโว จ นาสาวิกุนนาทิอนุภาโว จ สงฺกาเวคาทิพฺยภิจารีภาโว จ พีภจฺฉสงฺขาตฐายีภาโว จาติ อิเม สเพฺพ วากฺยสามตฺถิเยน คมฺมาติ เวทิตพฺพาฯ</p>


<h3>วิมฺหยฐายีภาว</h3>
<ol>
<li>
  
อติโลกปทเตฺถหิ,  
  
วิมฺหโย’ยํ รโส’พฺภุโต;  
  
ตสฺสา’นุภาวา เสทสฺสุ-  
  
สาธุวาทาทโย สิยุํ;  
  
ตาสาเวคธิติปฺปญฺญา,  
  
โหเนฺต’ตฺถ พฺยภิจาริโน  
ฯ  
</li>
  
<p> จฺจาทิฯ  โลกาติวุตฺตีหิ มายาทิพฺพเคหารามาทีหิ ปทเตฺถหิ ชาโต อยํ  จิตฺตวิการสงฺขาโต ฐายีภาโว อพฺภุโต รโส นามฯ เสทอสฺสุสาธุวาทโรมญฺจาทโย ตสฺส อนุภาวา สิยุํ, ตาสาทโย พฺยภิจาริโน โหนฺตีติฯ
</ol></p>


<p> อิทานิ วิมฺหยรสสฺส โปสนกฺกมํ ทเสฺสติ อิจฺจาทินาฯ  โลกฎฺฐิติมติกฺกมฺม ปวเตฺตหิ มายาทิพฺพภวนอารามวิมานาทิปทเตฺถหิ เหตุภูเตหิ อุปฺปชฺชมาโน อยํ  จิตฺตพฺยาปนสงฺขาโต ฐายีภาโว  อพฺภุตรโส นาม ภเว, เสทสฺสุสาธุวาทาทโย  อพฺภุตรสสฺส อนุภาวา สิยุํ, ตาสาเวคธิติปฺปญฺญา   อพฺภุตรสวิสเย พฺยภิจาริโน ภาวา โหนฺตีติฯ อติกฺกนฺตา โลกมิติ จ, เต จ เต ปทตฺถา เจติ จ, สาธุอิติ วาโทติ จ, เสโท จ อสฺสุ จ สาธุวาโท เจติ จ, เต อาทิ เยสํ โรมญฺจาทีนมิติ จ, ตาโส จ อาเวโค จ ธิติ จ ปญฺญา เจติ จ วากฺยํฯ</p>


<p>อิมสฺส อพฺภุตรสโสฺสทาหรณเมวํ ทฎฺฐพฺพํ –</p>


<p>
ส ปุณฺณเกนา’หฎเนกภิํสเน-  
  
สฺว’โห นเฎเนว สุนิจฺจโล’จลา;  
  
นิปาติโต เตน อวํสิโรปตํ,  
  
อสนฺตสํ ตํ มินิ ทิฎฺฐิยฎฺฐิยาติฯ  
</p>
  
<p> วิธุรปณฺฑิโต  ยเกฺขน  อิว อเนกวิการทสฺสนเกน นาฎเกน วิย  ภยตฺตมานีตาเนกวิธภิํสเนสุ วตฺตมาเนสุ สุนิจฺจโล  ปุณฺณเกน  สฎฺฐิโยชนุเพฺพธกาฬาคิริปพฺพตมตฺถกโต นิปาติโต  อโธสีสํ ปตโนฺต  เอวํ อปฺปติเฎฺฐปิ อนุตฺตสโนฺต  ปพฺพตํ ทิฎฺฐิยฎฺฐิยา  ปมาณมกาสิ,  อจฺฉริยนฺติฯ เอตฺถ ภยเหตุมฺหิ สติ ภีติยา จ ตตฺถ ปริชานนาภาวสฺส จ โลกสภาวตฺตา ตมติกฺกมฺม ภยกรเณ อสนฺตาสสฺส จ ทิฎฺฐิยา ปพฺพตมินนสฺส จ ปวตฺตภาวกถเนน โลกาติกฺกนฺตปทตฺถสงฺขาโต วิภาโว ‘‘อสนฺตสํ ตํ มินิ ทิฎฺฐิยฎฺฐิยา’’ติ อิมินา ปกาสิโตฯ ‘‘อโห’’ติ วจเนน, ตสฺส สามตฺถิเยน จ สาธุวาทเสทอสฺสุอาทโย อนุภาวา วิภาวิตาฯ ตาสอาเวคธิติจฺจาทิพฺยภิจารีภาวา, วิมฺหยสงฺขาตฐายีภาโว จ สมุทิตวากฺยสามตฺถิเยน โชติโตฯ</p>


<h3>สมฐายีภาว</h3>
<ol>
<li>
  
ฐายีภาโว  
สโม เมตฺตา-  
  
ทยาโมทาทิสมฺภโว;  
  
ภาวาทีหิ ตทุ’กฺกํโส,  
  
สโนฺต สนฺตนิเสวิโต  
ฯ  
</li>
  
อิติ สงฺฆรกฺขิตมหาสามิปาทวิรจิเต  
</li>
  
สุโพธาลงฺกาเร  
</li>
  
รสภาวาวโพโธ นาม ปญฺจโม ปริเจฺฉโทฯ  
</li>
  
สุโพธาลงฺกาโร สมโตฺตฯ  
</li>
  
<p> จฺจาทิฯ เมตฺตาทิสมฺภโว  อุปสมสงฺขาโต ฐายีภาโว ภวติ, ตทนุรูเปหิ ภาวานุภาเวหิ ตสฺส อุกฺกํโส ยสฺส, โส สโนฺต นาม รโส ภวติ, โส จ สนฺตนิเสวิโตติฯ
</ol></p>

</p>

</p>


<p> อิทานิ สนฺตรสสฺส โปสนกฺกมํ ทเสฺสติ จฺจาทินาฯ  เมตฺตากรุณาปีติอาทิวิภาเวหิ สมฺภูโต  กายจิโตฺตปสโม ฐายีภาโว นาม โหติ,  พฺยภิจารีภาวาทีหิ กรณภูเตหิ, อปิจ ตสฺส สมสฺส อนุรูเปหิ พฺยภิจารีภาวานุภาเวหิ  ตสฺส ฐายีภาวสฺส อุกฺกํสยุโตฺต  สาธูหิ เสวิโต  สนฺตรโส นาม โหตีติฯ เมตฺตา จ ทยา จ โมโท เจติ จ, เต อาทโย เยสมิติ จ, เตหิ สมฺภโว ยเสฺสติ จ, ตสฺส อุกฺกํโส อสฺส สนฺตเสฺสติ จ, สตํ นิเสวิโตติ จ วากฺยํฯ</p>


<p>อสฺส  สนฺตรสโสฺสทาหรณเมวํ ทฎฺฐพฺพํ –</p>


<p>
เอเนฺตสุ เกสริกรีสฺว’ปิ เวฐยเนฺต,  
  
นาเค นคํ มทคเช วิย เวฬุคุมฺพํ;  
  
ยเกฺข วิจาลยติ โนจลิ อีสกมฺปิ,  
  
สนฺติํ คโตว วิธุโร มธุราปิ ภาโวติฯ  
</p>
  
<p> สีหหตฺถีสุ  ภิํสนากาเรน สมีปมาคจฺฉเนฺตสุปิ  นาเคสุ สรีรํ เวฐยเนฺตสุปิฯ ชาตฺยาเปกฺขาเยกวจนํ, เวฬุคุมฺพํ  มทคฬิตหตฺถิมฺหิ จาเลเนฺต อิว  ปุณฺณเก  กาฬาคิริปพฺพตํ  อเนกปฺปกาเร จาเลเนฺตปิ  ปณฺฑิโต  นิพฺพานํ อาลมฺพณกรณวเสน สมฺปโตฺต วิย ผลสมาปตฺติสมาปโนฺน อิว อถ วา ทิฎฺฐธมฺมนิพฺพานสงฺขตนิโรธสมาปตฺติสมาปโนฺน วิย  อปฺปกมฺปิ  มธุรสภาวโตปิ โน จลิ, นิสินฺนฎฺฐานโต ปเควาติ อธิปฺปาโยฯ เอตฺถ ธาวนโรทนกมฺปนาทีนํ กรณภูตํ สีหาทีนมาคมนํ นาคเวฐนํ ปพฺพตกมฺปนนฺติอาทีสุ วตฺตมาเนสุปิ นิพฺพิการเตฺตน สนฺติํ คโตติ อิมินา สนฺตรสสฺส ปกติภูเต อุเทฺทเส ทสฺสิโต นวโม ฐายีภาโว ทสฺสิโต โหติ, เอตสฺส อุปฺปตฺติอุทฺทีปนานํ การณภูตา เมตฺตาทยาโมทาทิวิภาวา สามตฺถิยา ทสฺสิตา โหนฺตีติฯ ธิติมติสติอาทโย ตทนุรูปพฺยภิจารีภาวา จ ตาทิสานุภาวา จ ‘‘เอเนฺตสุ เวฐยเนฺต วิจาลยตี’’ติ อิมินา, สกลวากฺยสามตฺถิเยน จ ปกาสิตาติ ทฎฺฐพฺพาฯ</p>

</p>

</p>

</p>





