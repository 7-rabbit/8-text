<h1>๓. สุตฺตาธิฎฺฐานตติยภูมิ</h1>
<p> ตตฺถ   กตมํ สุตฺตาธิฎฺฐานํ?</p>


<p>โลภาธิฎฺฐานํ โทสาธิฎฺฐานํ โมหาธิฎฺฐานํ อโลภาธิฎฺฐานํ อโทสาธิฎฺฐานํ อโมหาธิฎฺฐานํ กายกมฺมาธิฎฺฐานํ วาจากมฺมาธิฎฺฐานํ มโนกมฺมาธิฎฺฐานํ สทฺธินฺทฺริยาธิฎฺฐานํ วีริยินฺทฺริยาธิฎฺฐานํ สตินฺทฺริยาธิฎฺฐานํ สมาธินฺทฺริยาธิฎฺฐานํ ปญฺญินฺทฺริยาธิฎฺฐานํฯ</p>


<p>ตตฺถ กตมํ โลภาธิฎฺฐานํ?</p>


<p>
วิตกฺกมถิตสฺส  
วิตกฺกนิมฺมถิตสฺส (ก.) ธ. ป. ๓๔๙  
ชนฺตุโน, ติพฺพราคสฺส สุภานุปสฺสิโน;  
  
ภิโยฺย ตณฺหา ปวฑฺฒติ, เอส โข คาฬฺหํ กโรติ พนฺธนํฯ  
</p>
  
<p>วิตกฺกมถิตสฺสาติ กามราโคฯ สุภานุปสฺสิโนติ กามราควตฺถุฯ ภิโยฺย ตณฺหา ปวฑฺฒตีติ กามตณฺหาฯ เอส คาฬฺหํ กโรติ พนฺธนนฺติ ราคํ, อิติ โย โย ธโมฺม มูลนิกฺขิโตฺต, โส เยเวตฺถ ธโมฺม อุคฺคาวหิตโพฺพ ฯ น ภควา เอกํ ธมฺมํ อารพฺภ อญฺญํ ธมฺมํ เทเสติฯ ยสฺส วิตเกฺกติ กามวิตโกฺก ตเมว วิตกฺกํ กามวิตเกฺกน นิทฺทิสียติฯ ติพฺพราคสฺสาติ ตเสฺสว วิตกฺกสฺส วตฺถุํ นิทฺทิสติฯ สุภานุปสฺสิโน ภิโยฺย ตณฺหา ปวฑฺฒตีติ ตเมว ราคํ กามตณฺหาติ  นิทฺทิสติฯ เอส คาฬฺหํ กโรติ พนฺธนนฺติ ตเมว ตณฺหาสํโยชนํ นิทฺทิสติฯ เอวํ คาถาสุ อนุมินิตพฺพํฯ เอวํ สเวยฺยากรเณสุฯ</p>


<p>ตตฺถ  ภควา เอกํ ธมฺมํ ติวิธํ นิทฺทิสติ, นิสฺสนฺทโต เหตุโต ผลโตฯ</p>


<p>
ททํ ปิโย  
ปสฺส สํยุตฺตนิกาเย  
โหติ ภชนฺติ นํ พหู, กิตฺติญฺจ ปโปฺปติ ยโส จ วฑฺฒติ;  
  
อมงฺกุภูโต ปริสํ วิคาหติ, วิสารโท โหติ นโร อมจฺฉรีฯ  
</p>
  
<p>ททนฺติ  ยํ ยํ ทานํ, อิทํ ทานมยิกํ ปุญฺญกฺริยํฯ ตตฺถ เหตุฯ ยํ เจตํฯ ภชนฺติ นํ พหู, กิตฺตินฺติ โย จ กลฺยาโณ กิตฺติสโทฺท โลเก อพฺภุคฺคจฺฉติ, ยํ พหุกสฺส ชนสฺส ปิโย ภวติ มนาโป จฯ ยญฺจ อวิปฺปฎิสารี กาลงฺกโรติ อยํ นิสฺสโนฺทฯ ยํ กายสฺส เภทา เทเวสุ อุปปชฺชตีติ อิทํ ผลํฯ อิทํ โลภาธิฎฺฐานํฯ</p>


<p> ตตฺถ กตมํ โทสาธิฎฺฐานํ?</p>


<p>
โย ปาณมติปาเตติ, มุสาวาทญฺจ ภาสติ;  
  
โลเก อทินฺนํ อาทิยติ, ปรทารญฺจ คจฺฉติ;  
  
สุราเมรยปานญฺจ, โย นโร อนุยุญฺชติ  
อภิคิชฺฌติ (ปี. ก.) ปสฺส อ. นิ. ๕.๑๗๔  
ฯ  
</p>
  
<p>
อปฺปหาย ปญฺจ เวรานิ, ทุสฺสีโล อิติ วุจฺจติ;  
  
กายสฺส เภทา ทุปฺปโญฺญ, นิรยํ โสปปชฺชติฯ  
</p>
  
<p>โย ปาณมติปาเตตีติ ทุโฎฺฐ ปาณมติปาเตติฯ มุสาวาทญฺจ ภาสตีติ โทโสปฆาตาย มุสาวาทญฺจ ภาสติฯ สุราเมรยปานญฺจ, โย นโร อนุยุญฺชตีติ โทโส นิทานํฯ โย  จ สุราเมรยปานํ อนุยุญฺชติ ยถาปรทารวิหารี  อมิตฺตา ชนยนฺติฯ</p>


<p>ปญฺจ เวรานิ อปฺปหายาติ ปญฺจนฺนํ ภิกฺขาปทานํ สมติกฺกมนํ สเพฺพสํ โทสชานํ สา ปณฺณตฺติ, เตเนว โทสชนิเตน กเมฺมน ทุสฺสีโล อิติ วุจฺจติ โสปิ ธโมฺม เหตุนา นิทฺทิสิตโพฺพ, นิสฺสเนฺทน ผเลน จฯ</p>


<p>ตีณิ พาลสฺส พาลลกฺขณานิ – ทุพฺภาสิตภาสี  จ โหติ, ทุจฺจินฺติตจินฺตี จ ทุกฺกฎกมฺมการี จฯ ตตฺถ ยํ กาเยน จ วาจาย จ ปรกฺกมติ, อิทมสฺส ทุกฺกฎกมฺมการีฯ ตายํ ยถา จ มุสาวาทํ ภาสติ ยถา ปุพฺพนิทฺทิฎฺฐํ , อิทมสฺส ทุพฺภาสิตาฯ ยญฺจ สงฺกเปฺปติ มโนทุจฺจริตํ พฺยาปาทํ, อิทมสฺส ทุจฺจินฺติตจินฺติตาฯ ยํ โส อิเมหิ ตีหิ พาลลกฺขเณหิ สมนฺนาคโต ตีณิ ตชฺชานิ ทุกฺขานิ โทมนสฺสานิ อนุภวติ, โส จ โหติ สภคฺคโต วา ปริสคฺคโต วา ตชฺชํ กถํ กถนฺติฯ ยทา ภวติ โส จ ปาณาติปาตาทิทสอกุสลกมฺมปถา, โส ตโตนิทานํ ทุกฺขํ โทมนสฺสํ ปฎิสํเวเทตีติฯ ปุน จปรํ ยทา ปสฺสติ โจรํ ราชาปราธิกํ รญฺญา คหิตํ ชีวิตา โวโรเปตํ, ตเสฺสวํ ภวติ สเจ มมมฺปิ ราชา ชาเนยฺย  มมมฺปิ ราชา คาหาเปตฺวา ชีวิตา โวโรเปยฺยาติ, โส ตโตนิทานํ ทุกฺขํ  โทมนสฺสํ ปฎิสํเวเทติฯ ปุน จปรํ พาโล ยทา ภวติ อาสนา สมารูโฬฺห ยาว ยา เม คติ ภวิสฺสติ อิโต เปจฺจ ปรํ มรณาติ โส ตโตนิทานํ ทุกฺขํ โทมนสฺสํ ปฎิสํเวเทติ อิติ พาลลกฺขณํ เหตุฯ ตีณิ ตชฺชานิ ทุกฺขานิ นิสฺสโนฺทฯ กายสฺส เภทา นิรเยสุ อุปปชฺชติ, อิทํ ผลํฯ อิทํ โทสาธิฎฺฐานํฯ</p>


<p> ตตฺถ กตมํ โมหาธิฎฺฐานํ?</p>


<p>
สตเญฺจว สหสฺสานํ, กปฺปานํ สํสริสฺสติ;  
  
อถวา ปิ ตโต ภิโยฺย, คพฺภา คพฺภํ คมิสฺสถฯ  
</p>
  
<p>
อนุปาทาย พุทฺธวจนํ, สงฺขาเร อตฺตโต อุปาทาย;  
  
ทุกฺขสฺสนฺตํ กริสฺสนฺติ, ฐานเมตํ น วิชฺชติฯ  
</p>
  
<p>โย ยํ อนมตคฺคสํสารํ สมาปโนฺน ชายเต จ มียเต จ, อยํ อวิชฺชาเหตุกาฯ ยานิปิ จ สงฺขารานํ ปโยชนานิ, ตานิปิ อวิชฺชาปจฺจยานิ, ยํ อทสฺสนํ พุทฺธวจนสฺส, อยํ อวิชฺชาสุเตฺตเยว นิทฺทิฎฺฐํฯ โย จ สงฺขาเร อตฺตโต หรติ ปญฺจกฺขเนฺธ ปญฺจ ทิฎฺฐิโย อุปคจฺฉติฯ ‘‘เอตํ มม, เอโสหมสฺมิ, เอโส เม อตฺตา’’ติ อิทํ สุตฺตํ อวิชฺชาย นิกฺขิตฺตํ, อวิชฺชาย นิกฺขิปิตํฯ เอวํ สตฺถา สุเตฺต นเยน  ธเมฺมน นิทฺทิสติฯ อสาธารเณน ตํเยว ตตฺถ นิทฺทิสิตพฺพํฯ น อญฺญํฯ</p>


<p>เย หิ เกจิ, ภิกฺขเว, สมณา วา พฺราหฺมณา วา ‘‘อิทํ ทุกฺข’’นฺติ นปฺปชานนฺติ จตฺตาริ สจฺจานิ วิตฺถาเรน, ยํ ตตฺถ อปฺปชานนา, อิทํ ทุกฺขํ, อยํ เหตุฯ อปฺปชานโนฺต วิวิเธ สงฺขาเร อภิสงฺขโรติ, อยํ นิสฺสโนฺทฯ ยญฺจ ทิฎฺฐิคตานิ ปรามสติ ‘‘อิทเมว สจฺจํ โมฆมญฺญ’’นฺติ อยํ นิสฺสโนฺทฯ ยํ  ปุนพฺภวํ  นิพฺพเตฺตติ, อิทํ ผลํฯ อยมฺปิ ธโมฺม สนิทฺทิโฎฺฐ เหตุโต จ ผลโต จ นิสฺสนฺทโต จฯ</p>


<p>เอตฺถ ปน เกจิ ธมฺมา สาธารณา ภวนฺติฯ เหตุ ขลุ อาทิโตเยว สุเตฺต นิกฺขิปิสฺสนฺติฯ ยถา กิํ ภเว จตฺตาริมานิ, ภิกฺขเว, อคติคมนานิฯ ตตฺถ ยญฺจ ฉนฺทาคติํ คจฺฉติ ยญฺจ ภยาคติํ คจฺฉติ, อยํ โลโภ อกุสลมูลํฯ ยํ โทสา, อยํ โทโสเยว ฯ ยํ โมหา, อยํ โมโหเยวฯ เอวํ อิมานิ ตีณิ อกุสลมูลานิ อาทิโตเยว อุปปริกฺขิตพฺพานิฯ ยตฺถ เอกํ นิทฺทิสิตพฺพํ, ตตฺถ เอกํ นิทฺทิสียติฯ ตถา เทฺว ยถา ตีณิ, น หิ อาทีหิ อนิกฺขิเตฺต เหตุ วา นิสฺสโนฺท วา ผลํ วา นิทฺทิสิตพฺพํฯ</p>


<p>อยเญฺจตฺถ คาถา –</p>


<p>
ฉนฺทา โทสา ภยา โมหา, โย ธมฺมํ อติวตฺตติ;  
  
นิหียติ  
นิหียเต (ปี. ก.) ปสฺส อ. นิ. ๔.๑๗  
ตสฺส ยโส, กาฬปเกฺขว จนฺทิมาฯ  
</p>
  
<p>กตฺถ ฉนฺทา จ อยํ โลโภ ยถา นิทฺทิฎฺฐํ ปุเพฺพฯ อิทํ โมหาธิฎฺฐานํฯ</p>


<p> ตตฺถ กตมํ อโลภาธิฎฺฐานํ?</p>


<p>
‘‘อสุภานุปสฺสิํ  
อสุภานุปสฺสี (ปี.) ปสฺส ธ. ป. ๘  
วิหรนฺตํ, อินฺทฺริเยสุ สุสํวุตํ;  
  
โภชนมฺหิ จ มตฺตญฺญุํ, สทฺธํ อารทฺธวีริยํ;  
  
ตํ เว นปฺปสหติ มาโร, วาโต เสลํว ปพฺพต’’นฺติฯ  
</p>
  
<p>ตตฺถ ยา อสุภาย อุปปริกฺขา, อยํ กาเมสุ อาทีนวทสฺสเนน ปริจฺจาโคฯ อินฺทฺริเยสุ สุสํวุโต ตเสฺสว อโลภสฺส ปาริปูริยํ มม อายตนโสจิตํ อนุปาทายฯ โภชนมฺหิ จ มตฺตญฺญุนฺติ รสตณฺหาปหานํฯ อิติ อยํ อโลโภ อสุภานุปสฺสิตาย วตฺถุโต ธารยติ, โส อโลโภ  เหตุฯ อินฺทฺริเยสุ คุตฺตทฺวารตาย โคจรโต ธารยติ, โภชเนมตฺตญฺญุตาย ปรโต ธารยติ, อยํ นิสฺสโนฺทฯ ตํ เว นปฺปสหติ มาโร, วาโต เสลํ ว ปพฺพตนฺติ, อิทํ ผลํฯ อิติ โยเยว ธโมฺม อาทิมฺหิ นิกฺขิโตฺต, โสเยว มเชฺฌ เจว อวสาเน จฯ</p>


<p>นาหํ, ภิกฺขเว, อญฺญํ เอกธมฺมมฺปิ สมนุปสฺสามิ อสมุปฺปนฺนสฺส กามจฺฉนฺทสฺส อนุปฺปาทาย อุปฺปนฺนสฺส วา ปหานาย, ยถยิทํ  อสุภนิมิตฺตํฯ ตตฺถ อสุภนิมิตฺตํ  มนสิกโรนฺตสฺส อนุปฺปโนฺน เจว กามจฺฉโนฺท น อุปฺปชฺชติ, อุปฺปโนฺน จ กามจฺฉโนฺท ปหียติฯ อิทํ อโลภสฺส วตฺถุฯ ยํ ปุน อนุปฺปโนฺน กามราโค ปริยาทิยติ รูปราคํ อรูปราคํ, อิติ ผลํฯ อิติ อยมฺปิ จ ธโมฺม นิทฺทิโฎฺฐ เหตุโต จ นิสฺสนฺทโต จ ผลโต จฯ อิทํ อโลภาธิฎฺฐานํฯ</p>


<p>ตตฺถ  กตมํ อโทสาธิฎฺฐานํ?</p>


<p>
เอกมฺปิ เจ ปาณมทุฎฺฐจิโตฺต, เมตฺตายติ กุสโล  
กุสลี (ก.) ปสฺส อิติวุ. ๒๗  
เตน โหติ;  
  
สเพฺพ จ ปาเณ มนสานุกมฺปํ  
อนุกมฺปมาโน (ปี.)  
, ปหูตมริโย ปกโรติ ปุญฺญํฯ  
</p>
  
<p>เอกมฺปิ เจ ปาณมทุฎฺฐจิโตฺต เมตฺตายตีติ อยํ อโทโสฯ นิคฺฆาเตน อสฺสาโท, กุสโล เตน โหตีติ เตน กุสเลน ธเมฺมน สํยุโตฺต ธมฺมปญฺญตฺติํ คจฺฉติฯ กุสโลติ ยถา ปญฺญาย ปโญฺญ ปณฺฑิเจฺจน ปณฺฑิโตฯ ปหูตมริโย ปกโรติ ปุญฺญนฺติ ตสฺสาเยว วิปาโก อยํ โลกิยสฺส, น หิ โลกุตฺตรสฺสฯ ตตฺถ  ยา เมตฺตายนา, อยํ เหตุฯ ยํ กุสโล ภวติ อยํ นิสฺสโนฺทฯ ยาว อพฺยาปโชฺช ภูมิยํ พหุปุญฺญํ ปสวติ, อิทํ ผลํฯ อิติ อโทโส นิทฺทิโฎฺฐ เหตุโต จ นิสฺสนฺทโต จ ผลโต จฯ</p>


<p>เอกาทสานิสํสา เมตฺตาย เจโตวิมุตฺติยาฯ ตตฺถ ยา เมตฺตาเจโตวิมุตฺติ, อยํ อริยธเมฺมสุ ราควิราคา เจโตวิมุตฺติ, โลกิกาย ภูมิกา เหตุ, ยํ สุขํ อายติํ มนาโป โหติ มนุสฺสานํ, อิเม เอกาทส ธมฺมา นิสฺสโนฺทฯ ยญฺจ อกตาวี พฺรหฺมกาเย อุปปชฺชติฯ อิทํ ผลํฯ อิทํ อโทสาธิฎฺฐานํฯ</p>


<p> ตตฺถ กตมํ อโมหาธิฎฺฐานํ?</p>


<p>
ปญฺญา หิ เสฎฺฐา โลกสฺมิํ, ยายํ นิเพฺพธคามินี  
นิเพฺพธภาคินี (ปี. ก.) ปสฺส อิติวุ. ๔๑  
;  
  
ยาย สมฺมา ปชานาติ, ชาติมรณสงฺขยํฯ  
</p>
  
<p>ปญฺญา  หิ เสฎฺฐาติ วตฺถุํฯ นิเพฺพธคามินีติ นิพฺพานคามินิยํ ยถาภูตํ ปฎิวิชฺฌติฯ สมฺมา ปชานาติ, ชาติมรณสงฺขยนฺติ อโมโหฯ ปญฺญาติ เหตุฯ ยํ ปชานาติ อยํ นิสฺสโนฺทฯ โย ชาติมรณสงฺขโย, อิทํ ผลํฯ อิติ อโมโห นิทฺทิโฎฺฐ เหตุนา จ นิสฺสเนฺทน จ ผเลน จฯ</p>


<p>ตีณิมานิ, ภิกฺขเว , อินฺทฺริยานิ อนญฺญาตญฺญสฺสามีตินฺทฺริยํ อญฺญินฺทฺริยํ อญฺญาตาวินฺทฺริยํฯ ตตฺถ กตมํ อนญฺญาตญฺญสฺสามีตินฺทฺริยํ? อิธ, ภิกฺขเว, ภิกฺขุ อนภิสเมตสฺส ทุกฺขสฺส อริยสจฺจสฺส อภิสมยาย ฉนฺทํ ชเนติ วายมติ, วีริยํ อารภติ , จิตฺตํ ปคฺคณฺหาติ ปทหติฯ เอวํ จตุนฺนํ อริยสจฺจานํ กาตพฺพํฯ ตตฺถ กตมํ อญฺญินฺทฺริยํ? อิธ , ภิกฺขเว, ภิกฺขุ ‘‘อิทํ ทุกฺขํ อริยสจฺจ’’นฺติ ยถาภูตํ ปชานาติ, ยา จ มโคฺค, อิทํ อญฺญินฺทฺริยํฯ อาสวกฺขยา อนาสโว โหติ, อิทํ วุจฺจติ อญฺญาตาวินฺทฺริยํฯ ตถายํ ปญฺญา, อยํ เหตุฯ ยํ ฉนฺทํ ชเนติ วายมติ, ยา ปชานาติ, อยํ นิสฺสโนฺทฯ เยน สพฺพโส อาสวานํ ขยา เหตุ, ยํ ขเย ญาณมุปฺปชฺชติ, อนุปฺปาเท ญาณญฺจ, อยํ นิสฺสโนฺทฯ ยํ อรหตฺตํ, อิทํ ผลํฯ ตตฺถ ขีณา เม ชาติ, วุสิตํ พฺรหฺมจริยํ, กตํ กรณียนฺติ, อิทํ ขเย ญาณํฯ นาปรํ อิตฺถตฺตายาติ ปชานามีติ อิทํ อนุปฺปาเท ญาณํฯ อิติ อิมานิ อินฺทฺริยานิ อโมโห นิทฺทิโฎฺฐ เหตุนา จ นิสฺสเนฺทน จ ผเลน จฯ อิมานิ อสาธารณานิ นิทฺทิฎฺฐานิฯ</p>


<p>ตตฺถ กตมานิ กุสลมูลานิ สาธารณานิ? กุสลญฺจ โว, ภิกฺขเว, เทเสสฺสามิ กุสลมูลเญฺจวฯ ตตฺถ กตมํ กุสลมูลํ? อโลโภ อโทโส อโมโหฯ ตตฺถ กตมํ กุสลํ? อฎฺฐ สมฺมตฺตานิ สมฺมาทิฎฺฐิ ยาว สมฺมาสมาธิฯ ตตฺถ ยานิ กุสลมูลานิ, อยํ เหตุฯ ยญฺจ อโลโภ ตีณิ กมฺมานิ สมุฎฺฐาเปติ สงฺกปฺปํ วายามํ สมาธิญฺจ, อยํ อโลภสฺส นิสฺสโนฺทฯ ตตฺถ โย อโทโส, อยํ เหตุฯ ยํ ตโย ธเมฺม ปฎฺฐเปติ สมฺมาวาจํ สมฺมากมฺมนฺตํ สมฺมาอาชีวญฺจ, อยํ นิสฺสโนฺทฯ ตตฺถ  โย อโมโห เหตุ, ยํ เทฺว ธเมฺม อุปฎฺฐเปติ อวิปรีตทสฺสนมฺปิ จ อนภิลาปนํ, อยํ นิสฺสโนฺทฯ อิมสฺส พฺรหฺมจริยสฺส ยํ ผลํ, ตา เทฺว วิมุตฺติโย ราควิราคา เจโตวิมุตฺติ อวิชฺชา วิราคา จ ปญฺญาวิมุตฺติ, อิทํ ผลํฯ อิติ อิมานิ ตีณิ กุสลมูลานิ นิทฺทิฎฺฐานิ เหตุโต  จ นิสฺสนฺทโต จ ผลโต จฯ เอวํ สาธารณานิ กุสลานิ ปฎิวิชฺฌิตพฺพานิฯ</p>


<p>ยตฺถ ทุเว ยตฺถ ตีณิฯ อยเญฺจตฺถ คาถาฯ</p>


<p>
‘‘ตุลมตุลญฺจ สมฺภวํ, ภวสงฺขารมวสฺสชิ มุนิ;  
  
อชฺฌตฺตรโต สมาหิโต, อภินฺทิ กวจมิวตฺตสมฺภว’’นฺติฯ  
</p>
  
<p>ตุลมตุลญฺจ สมฺภวนฺติ ตุลสงฺขตํ อตุลสงฺขตํฯ ตตฺถ เย สงฺขตา ตุลํ, เต เทฺว ธมฺมา อสฺสาโท จ อาทีนโว จ ตุลิตา ภวนฺติฯ เอตฺตโก กาเมสุ อสฺสาโทฯ เอตฺตโก อาทีนโว อิมสฺส, อิทํ นิสฺสรณนฺติ อิติ นิพฺพานํ ปชานาติฯ ทฺวีหิ การเณหิ อตุลํ น จ สกฺกา ตุลยิตุํฯ เอตฺตกํ เอตํ เนตํ ปรมตฺถีติ เตน อตุลํฯ อถ ปาปุณา รตนํ กริตฺวา อจฺฉริยภาเวน  อตุลํฯ ตตฺถ กุสลสฺส จ อภิสมฺภวา ชานนา ปสฺสนา, อยํ อโมโหฯ ยํ ตตฺถ ญาตา โอสิรณา ภวสงฺขารานํ, อยํ อโลโภฯ ยํ อชฺฌตฺตรโต สมาหิโตติ วิเกฺขปปฎิสํหรณา, อยํ อโทโสฯ อิติ อิมานิ ตีณิ กุสลมูลานิฯ ตุลมตุลสมฺภวนฺติ  อยํ อโมโหฯ โย ภวสงฺขารานํ สโมสรณํ โลโภ สมฺมาสมาธีนํ อสฺสาโท, อยํ เหตุฯ ยํ อชฺฌตฺตรโต อวิชฺชณฺฑโกสํ สเมฺภโท, อยํ นิสฺสโนฺทฯ สา ปวตฺติ อิมานิ ตีณิ นิทฺทิฎฺฐานิ กุสลมูลานิ เหตุโต จ นิสฺสนฺทโต จ ผลโต จฯ</p>


<p>เอตฺตาวตา เอสา ปวตฺติ จ นิวตฺติ จ อกุสลมูเลหิ ปวตฺตติ, กุสลมูเลหิ นิวตฺตตีติ อิเมหิ จ ตีหิ สพฺพํ อกุสลมูลํ สโมสรณํ คจฺฉติฯ โส ธเมฺม วา วจนโต นิทฺทิโฎฺฐ ตณฺหาติ วา โกโธติ วา อสมฺปชญฺญนฺติ วา อนุสโยติ วา มโกฺขติ วา ปฬาโสติ วา อสฺสตีติ วา อิสฺสาติ วา มจฺฉริยนฺติ วา อญฺญาณนฺติ วา, เตหิ เย จ วตฺถูหิ นิทฺทิสิตพฺพํฯ ยสฺสิมานิ เทฺว วจนานิ ธมฺมปทานิ นิทฺทิฎฺฐานิ น โส อตฺถิ กิเลสา, โย อิเมสุ นวสุ ปเทสุ สโมธานํ สโมสรณํ คจฺฉติฯ อยํ กิเลโส, น จ โลโภ, น จ โทโส, น จ โมโหฯ</p>


<p>ยถา อกุสลมูลานิ, เอวํ กุสลานิ ปฎิเกฺขเปน นิทฺทิสิตพฺพานิฯ</p>

</p>


<p> ตตฺถ  กตมํ กายกมฺมาธิฎฺฐานํ?</p>


<p>
กาเยน กุสลํ กเร, อสฺส กาเยน สํวุโต;  
  
กายทุจฺจริตํ หิตฺวา, กาเยน สุจริตํ จเรฯ  
</p>
  
<p>ตีณิมานิ, ภิกฺขเว, สุจริตานิ ฯ ปาณาติปาตา เวรมณี, อทินฺนาทานา เวรมณี, กาเมสุมิจฺฉาจารา เวรมณี, อิทํ กายกมฺมาธิฎฺฐานํฯ</p>


<p>ตตฺถ กตมํ วาจากมฺมาธิฎฺฐานํ?</p>


<p>
สุภาสิตํ  
  
สุ. นิ. ๔๕๒ สุตฺตนิปาเต  
อุตฺตมมาหุ สโนฺต, ธมฺมํ ภเณ นาธมฺมํ ตํ ทุติยํ;  
  
ปิยํ ภเณ นาปฺปิยํ ตํ ตติยํ, สจฺจํ ภเณ นาลิกํ ตํ จตุตฺถํฯ  
  
<p>จตฺตาริมานิ  จ วจีสุจริตานิ อิทํ วาจากมฺมาธิฎฺฐานํฯ</p>


<p>ตตฺถ กตมํ มโนกมฺมาธิฎฺฐานํ?</p>


<p>
มเนน กุสลํ กมฺมํ, มนสา สํวุโต ภเว;  
  
มโนทุจฺจริตํ หิตฺวา, มนสา สุจริตํ จเรฯ  
</p>
  
<p>ตีณิมานิ มโนสุจริตานิ, อนภิชฺฌา, อพฺยาปาโท, สมฺมาทิฎฺฐิ, อิทํ มโนกมฺมาธิฎฺฐานํฯ อิมานิ อสาธารณานิ สุตฺตานิฯ</p>


<p>ตตฺถ กตมานิ สาธารณานิ สุตฺตานิ?</p>


<p>
วาจานุรกฺขี มนสา สุสํวุโต, กาเยน จ นากุสลํ กยิรา  
อกุสลํ น กยิรา (ปี. ก.) ปสฺส ธ. ป. ๒๘๑  
;  
  
เอเต ตโย กมฺมปเถ วิโสธเย, อาราธเย มคฺคมิสิปฺปเวทิตํฯ  
</p>
  
<p>ติโสฺส อิมา, ภิกฺขเว, ปาริสุทฺธิโย – กายกมฺมปาริสุทฺธิ, วาจากมฺมปาริสุทฺธิ, มโนกมฺมปาริสุทฺธิฯ</p>


<p>ตตฺถ กตมา กายกมฺมปาริสุทฺธิ? ปาณาติปาตา เวรมณี, อทินฺนาทานา เวรมณี, กาเมสุมิจฺฉาจารา เวรมณีฯ ตตฺถ กตมา วจีกมฺมปาริสุทฺธิ? มุสาวาทา เวรมณี…เป.… สมฺผปฺปลาปา เวรมณีฯ ตตฺถ กตมา มโนกมฺมปาริสุทฺธิ? อนภิชฺฌา อพฺยาปาโท สมฺมาทิฎฺฐิฯ อิทํ สาธารณสุตฺตํฯ</p>


<p>อิติ  สาธารณานิ จ สุตฺตานิ อสาธารณานิ จ สุตฺตานิ ปฎิวิชฺฌิตพฺพานิฯ ปฎิวิชฺฌิตฺวา วาจาย กาเยน จ สุตฺตสฺส อโตฺถ นิทฺทิสิตโพฺพฯ</p>


<p> ตตฺถ กตมํ สทฺธินฺทฺริยาธิฎฺฐานํ?</p>


<p>
ยสฺส  
  
สทฺธา  
สํ. นิ. ๑.๒๖๐; เถรคา. ๕๐๗ อฎฺฐกนิปาเต จ ปสฺสิตพฺพํ  
ตถาคเต, อจลา สุปฺปติฎฺฐิตา;  
  
สีลญฺจ ยสฺส กลฺยาณํ, อริยกนฺตํ ปสํสิตํฯ  
</p>
  
<p>
สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</p>
  
<p>
สทฺธา เว นนฺทิกา อาราธิโก, โน ตสฺส สโทฺธติ;  
  
สพฺพํ สิยาติ ภควนฺตํ, ตถารูโป ธมฺมสมฺปสาโทฯ  
</p>
  
อิทํ สทฺธินฺทฺริยาธิฎฺฐานํฯ  
</p>
  
<p>ตตฺถ กตมํ วีริยาธิฎฺฐานํ?</p>


<p>
อารมฺภถ  
อารภถ (ปี.) ปสฺส สํ. นิ. ๑.๑๘๕  
นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</p>
  
<p>จตฺตาโรเม, ภิกฺขเว, สมฺมปฺปธานา, อิทํ วีริยาธิฎฺฐานํฯ</p>


<p>ตตฺถ กตมํ สตินฺทฺริยาธิฎฺฐานํ?</p>


<p>
สตีมโต สทา ภทฺทํ, ภทฺทมตฺถุ สตีมโต;  
  
สตีมโต สทา  
สุเว (สํ. นิ. ๑.๒๓๘)  
เสโยฺย, สตีมา สุขเมธติฯ  
</p>
  
<p>จตฺตาโร สติปฎฺฐานา วิตฺถาเรน กาตพฺพา, อิทํ สตินฺทฺริยาธิฎฺฐานํฯ</p>


<p>ตตฺถ กตมํ สมาธินฺทฺริยาธิฎฺฐานํ?</p>


<p>
อากงฺขโต เต นรทมฺมสารถิ, เทวา มนุสฺสา มนสา วิจินฺติตํ;  
  
สเพฺพน ชญฺญา กสิณาปิ ปาณิโน, สนฺตํ สมาธิํ อรณํ นิเสวโตฯ  
</p>
  
<p>ตโยเม , ภิกฺขเว, สมาธี – สวิตโกฺก สวิจาโร, อวิตโกฺก วิจารมโตฺต, อวิตโกฺก อวิจาโรฯ อิทํ สมาธินฺทฺริยาธิฎฺฐานํฯ</p>


<p>ตตฺถ   กตมํ ปญฺญินฺทฺริยาธิฎฺฐานํ?</p>


<p>ปญฺญา หิ เสฎฺฐา โลกสฺมินฺติ วิตฺถาเรนฯ</p>


<p>ติโสฺส อิมา, ภิกฺขเว, ปญฺญา – สุตมยี, จินฺตามยี, ภาวนามยี, อิทํ ปญฺญินฺทฺริยาธิฎฺฐานํ สุตฺตํ, อิมานิ อินฺทฺริยาธิฎฺฐานานิ อสาธารณานิ สุตฺตานิฯ</p>


<p> ตตฺถ กตมานิ สาธารณานิ อินฺทฺริยาธิฎฺฐานานิ สุตฺตานิ?</p>


<p>
อวีตราโค  
อ. นิ. ๖.๕๔  
กาเมสุ, ยสฺส ปญฺจินฺทฺริยา มุทู;  
  
สทฺธา สติ จ วีริยํ, สมโถ จ วิปสฺสนา;  
  
ตาทิสํ ภิกฺขุมาสชฺช, ปุเพฺพว อุปหญฺญติฯ  
</p>
  
<p>ปญฺจิมานิ อินฺทฺริยานิฯ สทฺธินฺทฺริยาทิอินฺทฺริยํ ทฎฺฐพฺพํฯ ตีสุ อเวจฺจปฺปสาเท วิตฺถาเรน สุตฺตํ กาตพฺพํฯ อิมานิ สาธารณานิ อินฺทฺริยาธิฎฺฐานานิ สุตฺตานิฯ ยํ ยสฺส สมฺพนฺธํ กุสลสฺส วา อกุสลสฺส วา เตน เตน อธิฎฺฐาเนน ตํ สุตฺตํ นิทฺทิสิตพฺพํ, นตฺถโญฺญ ธโมฺม นิทฺทิสิตโพฺพฯ ตตฺถ สาธารณํ กุสลํ นาปิ กุสลํ อกุสลํ ยถา สาธารณานิ จ กุสลมูลานิ สาธารณานิ จ อกุสลมูลานิ อุปฺปนฺนํ กามวิตกฺกํ ปชหติ…เป.… จตฺตาโร สมฺมปฺปธานา กุสลํ อกุสลญฺจฯ</p>


<h3>ตตฺถิมา อุทฺทานคาถา</h3>
<p>
วิตโกฺก หิ มมตฺถิโก  
ปมตฺถิโก (ปี.)  
, ททํ ปิโย นโร อิติ;  
  
โย  
ปาณมติปาเตติ, ตีณิ ตสฺส พาลลกฺขณํฯ  
</p>
  
<p>
สตเญฺจว สหสฺสานํ, เย จ สมณพฺราหฺมณา;  
  
ฉนฺทา โทสา ภยา โมหา, จตูหิ อคตีหิ จฯ  
</p>
  
<p>
อสุภานุปสฺสิํ วิหรนฺตํ, นิมิเตฺตสุ อสุภา จ;  
  
เอกมฺปิ เจ ปิยํ ปาณํ, มิตฺตา สเจ สุภาสิตาฯ  
</p>
  
<p>
ปญฺญา หิ เสฎฺฐา โลกสฺมิํ, อนุญฺญา ตีณิ อินฺทฺริยานิ;  
  
กุสลากุสลมูลานิ จ, ตุลมตุลญฺจ สมฺภวํฯ  
</p>
  
<p>
กาเยน กุสลํ กเร, ตีณิ สุจริตานิ จ;  
  
สุภาสิตํ อุตฺตมมาหุ, สโนฺต วจีสุจริตานิ จฯ  
</p>
  
<p>
กาเยน  
จ กุสลํ กยิรา, มโนทุจฺจริตานิ จ;  
  
กายานุรกฺขี จ สทา, ติโสฺส จ ปาริสุทฺธิโยฯ  
</p>
  
<p>
ยสฺส สทฺธา ตถาคเต, สมุปฺปาเท จ เทสิโต;  
  
อารมฺภถ นิกฺกมถ, ยา จ สมฺมปฺปธานตาฯ  
</p>
  
<p>
สตีมโต สทา ภทฺทํ, สติปฎฺฐานภาวนา;  
  
อากงฺขโต จ อนญฺญาณํ, เย จ ตีณิ สมาธโยฯ  
</p>
  
<p>
ปญฺญา  
หิ เสฎฺฐา โลกสฺมิํ, ติโสฺส ปญฺญา ปกาสิตา;  
  
อวีตราโค กาเมสุ, ตเถว ปญฺจินฺทฺริยาฯ  
</p>
  
อิติ เถรสฺส มหากจฺจายนสฺส  
</p>
  
ชมฺพุวนวาสิโน เปฎโกปเทเส  
</p>
  
ตติยภูมิ สุตฺตาธิฎฺฐานํ นามฯ  
</p>
  
  
  
  
  