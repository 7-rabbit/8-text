<h1>๘. ปจฺจยปริเจฺฉทวณฺณนา</h1>
<p> อิทานิ  ยถาวุตฺตนามรูปธมฺมานํ ปฎิจฺจสมุปฺปาทปฎฺฐานนยวเสน ปจฺจเย ทเสฺสตุํ นฺตฺยาทิ อารทฺธํฯ  ปจฺจเยหิ สงฺขตตฺตา  ปจฺจยุปฺปนฺนธมฺมานํ  ปจฺจยธมฺมา  เยนากาเรน  ฐิติยา, อุปฺปตฺติยา จ อุปการกา,  เตสํ ปจฺจยุปฺปนฺนานํ, เตสํ  ปจฺจยานํ, ตสฺส จ ปจฺจยาการสฺส ปเภทํ  อิมสฺมิํ สมุจฺจยสงฺคหานนฺตเร ฐาเน  ตํตํปจฺจยุปฺปนฺนธเมฺม สติ ตํตํปจฺจยานํ ตํตํปจฺจยภาวาการานุรูปํ อิทานิ ปวกฺขามีติ โยชนาฯ</p>


<p> ตตฺถ ปจฺจยสามคฺคิํ ปฎิจฺจ สมํ คนฺตฺวา ผลานํ อุปฺปาโท เอตสฺมาติ  ปจฺจยากาโรฯ นานปฺปการานิ ฐานานิ ปจฺจยา เอตฺถาตฺยาทินา ปฎฺฐานํ, อนนฺตนยสมนฺตปฎฺฐานมหาปกรณํ, ตตฺถ เทสิตนโย ฯ</p>


<p> ติ เตสุ ทฺวีสุ นเยสุฯ ตสฺส ปจฺจยธมฺมสฺส ภาเวน ภวนสีลสฺส ภาโว ตพฺภาวภาวีภาโว, โสเยว อาการมตฺตํ, เตน อุปลกฺขิโต ฯ เอเตเนว ตทภาวาภาวาการมโตฺตปลกฺขิตตาปิ อตฺถโต ทสฺสิตา โหติฯ อนฺวยพฺยติเรกวเสน หิ ปจฺจยลกฺขณํ ทเสฺสตพฺพํฯ เตนาห ภควา – ‘‘อิมสฺมิํ สติ อิทํ โหติ, อิมสฺสุปฺปาทา อิทมุปฺปชฺชติฯ อิมสฺมิํ อสติ อิทํ น โหติ, อิมสฺส นิโรธา อิทํ นิรุชฺฌตี’’ติ (ม. นิ. ๑.๔๐๔, ๔๐๖; สํ. นิ. ๒.๒๑; อุทา. ๑, ๒)ฯ ปฎิจฺจ ผลํ เอติ เอตสฺมาติ ปจฺจโยฯ ติฎฺฐติ ผลํ เอตฺถ ตทายตฺตวุตฺติตายาติ ฐิติ, อาหจฺจ วิเสเสตฺวา ปวตฺตา ปจฺจยสงฺขาตา ฐิติ ฯ ปฎิจฺจสมุปฺปาทนโย หิ ตพฺภาวภาวีภาวาการมตฺตํ อุปาทาย ปวตฺตตฺตา เหตาทิปจฺจยนิยมวิเสสํ อนเปกฺขิตฺวา  อวิเสสโตว ปวตฺตติ, อยํ ปน เหตาทิตํตํปจฺจยานํ ตสฺส ตสฺส ธมฺมนฺตรสฺส ตํตํปจฺจยภาวสามตฺถิยาการวิเสสํ อุปาทาย วิเสเสตฺวา ปวโตฺตติ อาหจฺจปจฺจยฎฺฐิติมารพฺภ ปวุจฺจตีติฯ เกจิ ปน ‘‘อาหจฺจ กณฺฐตาลุอาทีสุ ปหริตฺวา วุตฺตา ฐิติ ติ วเณฺณนฺติฯ ตํ ปน สวนมเตฺตเนว เตสํ อวหสิตพฺพวจนตํ ปกาเสติฯ น หิ ปฎิจฺจสมุปฺปาทนโย, อโญฺญ วา โกจิ นโย กณฺฐตาลุอาทีสุ อนาหจฺจ เทเสตุํ สกฺกาติฯ ติ ปฎฺฐานนยมฺปิ ปฎิจฺจสมุปฺปาเทเยว ปกฺขิปิตฺวา ตพฺภาวภาวีภาเวน เหตาทิปจฺจยวเสน จ มิเสฺสตฺวา  สงฺคหการาทโย  วิตฺถาเรนฺติ, มยํ ปน วิสุํ วิสุํเยว ทสฺสยิสฺสามาตฺยธิปฺปาโยฯ</p>


<h3>ปฎิจฺจสมุปฺปาทนยวณฺณนา</h3>
<p> น  วิชานาตีติ อวิชฺชา, อวินฺทิยํ วา กายทุจฺจริตาทิํ วินฺทติ ปฎิลภติ, วินฺทิยํ วา กายสุจริตาทิํ น วินฺทติ, เวทิตพฺพํ วา จตุสจฺจาทิกํ น วิทิตํ กโรติ, อวิชฺชมาเน วา ชวาเปติ, วิชฺชมาเน วา น ชวาเปตีติ อวิชฺชา, จตูสุ อริยสเจฺจสุ ปุพฺพนฺตาทีสุ จตูสุ อญฺญาณเสฺสตํ นามํฯ อวิชฺชา เอว ปจฺจโย ฯ ตโต อวิชฺชาปจฺจยา สงฺขตมภิสงฺขโรนฺตีติ  กุสลากุสลกมฺมานิฯ เต ติวิธา ปุญฺญาภิสงฺขาโร อปุญฺญาภิสงฺขาโร อาเนญฺชาภิสงฺขาโรติฯ ตตฺถกามรูปาวจรา เตรส กุสลเจตนา ปุญฺญาภิสงฺขาโร, ทฺวาทส อกุสลเจตนา อปุญฺญาภิสงฺขาโร, จตโสฺส อารุปฺปเจตนา อาเนญฺชาภิสงฺขาโรติ เอวเมตา เอกูนติํส เจตนา สงฺขารา นามฯ ปฎิสนฺธิวเสน เอกูนวีสติวิธํ, ปวตฺติวเสน ทฺวตฺติํสวิธํ วิปากจิตฺตํ  นามฯ นามญฺจ รูปญฺจ ฯ ตตฺถ นามํ อิธ เวทนาทิกฺขนฺธตฺตยํ, รูปํ ปน ภูตุปาทายเภทโต ทุวิธํ  กมฺมสมุฎฺฐานรูปํ, ตทุภยมฺปิ อิธ ปฎิสนฺธิวิญฺญาณสหคตนฺติ ทฎฺฐพฺพํฯ ติ เอตฺถ นามญฺจ รูปญฺจ นามรูปญฺจ นามรูปนฺติ สรูเปกเสโส เวทิตโพฺพฯ จกฺขาทีนิ ฉ อชฺฌตฺติกายตนานิ, เกสญฺจิ มเตน รูปาทีนิ ฉ พาหิรายตนานิปิ วา อายตนํ นามฯ ฉ อายตนานิ จ ฉฎฺฐายตนญฺจ ฯ จกฺขุสมฺผสฺสาทิวเสน ฉทฺวาริโก ผโสฺส  นามฯ สุขทุกฺขุเปกฺขาวเสน ติวิธา ฯ</p>


<p>กามตณฺหา ภวตณฺหา วิภวตณฺหาติ ติวิธา ฯ ฉฬารมฺมณาทิวเสน ปน อฎฺฐสตปฺปเภทา โหนฺติ กามุปาทานาทิวเสน จตฺตาริ อุปาทานานิฯ เอตฺถ จ ทุพฺพลา ตณฺหา ตณฺหา นาม, พลวตี อุปาทานํฯ อสมฺปตฺตวิสยปตฺถนา วา ตณฺหา ตมสิ โจรานํ หตฺถปฺปสารณํ วิย, สมฺปตฺตวิสยคฺคหณํ อุปาทานํ โจรานํ หตฺถปฺปตฺตสฺส คหณํ วิยฯ อปฺปิจฺฉตาปฎิปกฺขา ตณฺหา, สโนฺตสปฺปฎิปกฺขํ อุปาทานํฯ ปริเยสนทุกฺขมูลํ ตณฺหา, อารกฺขทุกฺขมูลํ อุปาทานนฺติ อยเมเตสํ วิเสโสฯ กมฺมภโว อุปปตฺติภโวติ ทุวิโธ ฯ ตตฺถ ปฐโม ภวติ เอตสฺมา ผลนฺติ ภโว, โส กามาวจรกุสลากุสลาทิวเสน เอกูนติํสวิโธฯ ทุติโย ปน ภวตีติ ภโว, โส กามภวาทิวเสน นววิโธฯ ติ เจตฺถ อุปปตฺติภโวปิ อธิเปฺปโตฯ ติ กมฺมภโววฯ โส หิ ชาติยา ปจฺจโย โหติ, น อิตโรฯ โส หิ ปฐมาภินิพฺพตฺตกฺขนฺธสภาโว ชาติเยว, น จ  ตเทว ตสฺส การณํ ยุตฺตํฯ เตสํ เตสํ สตฺตานํ ตํตํคติอาทีสุ อตฺตภาวปฎิลาโภ ฯ ตถานิพฺพตฺตสฺส จ อตฺตภาวสฺส ปุราณภาโว ฯ เอตเสฺสว เอกภวปริจฺฉินฺนสฺส ปริโยสานํ ฯ ญาติพฺยสนาทีหิ ผุฎฺฐสฺส จิตฺตสนฺตาโป ฯ ตเสฺสว วจีปลาโป ฯ กายิกทุกฺขเวทนา  ฯ มานสิกทุกฺขเวทนา ฯ ญาติพฺยสนาทีหิ ผุฎฺฐสฺส อธิมตฺตเจโตทุกฺขปฺปภาวิโต ภุโส อายาโส ฯ</p>


<p>เอตฺถ จ สติปิ วตฺถารมฺมณาทิเก ปจฺจยนฺตเร อวิชฺชาทิเอเกกปจฺจยคฺคหณํ ปธานภาวโต, ปากฎภาวโต จาติ ทฎฺฐพฺพํฯ เอตฺถ จ อวิชฺชานุสยิเตเยว สนฺตาเน สงฺขารานํ วิปากธมฺมภาเวน ปวตฺตนโต อวิชฺชาปจฺจยาสงฺขาราสมฺภวนฺติ, วิญฺญาณญฺจ สงฺขารชนิตํ หุตฺวา ภวนฺตเร ปติฎฺฐาติฯ น หิ ชนกาภาเว ตสฺสุปฺปตฺติ สิยา, ตสฺมา สงฺขารปจฺจยา วิญฺญาณํฯ นามรูปญฺจ ปุพฺพงฺคมาธิฎฺฐานภูตวิญฺญาณุปตฺถทฺธํ ปฎิสนฺธิปวตฺตีสุ ปติฎฺฐหตีติ วิญฺญาณปจฺจยานามรูปํ, สฬายตนญฺจ นามรูปนิสฺสยเมว ฉพฺพิธผสฺสสฺส ทฺวารภาเวน ยถารหํ ปวตฺตติ, โน อญฺญถาติ นามรูปปจฺจยา สฬายตนํฯ ผโสฺส จ สฬายตนสมฺภเวเยว อารมฺมณํ ผุสติฯ น หิ ทฺวาราภาเว ตสฺสุปฺปตฺติ สิยาติ สฬายตนปจฺจยา ผโสฺสฯ อิฎฺฐานิฎฺฐมชฺฌตฺตญฺจ อารมฺมณํ ผุสโนฺตเยว เวทนํ เวทยติ, โน อญฺญถาติ ผสฺสปจฺจยา เวทนาฯ เวทนีเยสุ จ ธเมฺมสุ อสฺสาทานุปสฺสิโน เวทนาเหตุกา ตณฺหา สมุฎฺฐาตีติ เวทนาปจฺจยา ตณฺหาฯ ตณฺหาสิเนหปิปาสิตาเยว จ อุปาทานิเยสุ ธเมฺมสุ อุปาทาย ทฬฺหภาวาย สํวตฺตนฺติฯ ตณฺหาย หิ รูปาทีนิ อสฺสาเทตฺวา อสฺสาเทตฺวา กาเมสุ ปาตพฺยตํ อาปชฺชนฺตีติ ตณฺหา กามุปาทานสฺส ปจฺจโยฯ ตถา รูปาทิเภเทคธิโต ‘‘นตฺถิ ทินฺน’’นฺตฺยาทินา มิจฺฉาทสฺสนํ สํสารโต มุจฺจิตุกาโม อสุทฺธิมเคฺค สุทฺธิมคฺคปรามาสํ ขเนฺธสุ อตฺตตฺตนิยคาหภูตํ อตฺตวาททสฺสนทฺวยญฺจ คณฺหาติ, ตสฺมา ทิฎฺฐุปาทาทีนมฺปิ ปจฺจโยติ ตณฺหาปจฺจยา อุปาทานํฯ ยถารหํ สมฺปโยคานุสยวเสน อุปาทานปติฎฺฐิตาเยว สตฺตา กมฺมายูหนาย สํวตฺตนฺตีติ อุปาทานํ ภวสฺส ปจฺจโยฯ อุปปตฺติภวสงฺขาตา จ ชาติ กมฺมภวเหตุกาเยว ฯ พีชโต องฺกุโร วิย ตตฺถ ตตฺถ สมุปลพฺภตีติ ภโว ชาติยา ปจฺจโย นามฯ สติ จ ชาติยา เอว ชรามรณสมฺภโวฯ น หิ อชาตานํ ชรามรณสมฺภโว โหตีติ ชาติ ชรามรณานํ ปจฺจโยติ เอวเมเตสํ ตพฺภาวภาวีภาโว ทฎฺฐโพฺพฯ</p>


<p>ติ ยถาวุเตฺตน ปจฺจยปรมฺปรวิธินา, น  ปน อิสฺสรนิมฺมานาทีหิ  วฎฺฎสงฺขาตสฺส  สุขาทีหิ อสมฺมิสฺสสฺส, สกลสฺส วา  ทุกฺขราสิสฺส น สุขสุภาทีนํ  นิพฺพตฺติ โหติฯ  อิมสฺมิํ ปจฺจยสงฺคหาธิกาเรฯ</p>


<p> อตติ สตตํ คจฺฉติ ปวตฺตตีติ  กาโลฯ</p>


<p>  อตีตภวปริยาปนฺนเหตูนเมเวตฺถ อธิเปฺปตตฺตา, อทฺธาคฺคหเณน จ อวิชฺชาทีนํ ธมฺมานเมว คหณํ ตพฺพินิมุตฺตสฺส กสฺสจิ กาลสฺส อนุปลพฺภนโตฯ นิรุทฺธานุปฺปาทา เอว หิ ธมฺมา อตีตานาคตกาลวเสน อุปฺปาทาทิกฺขณตฺตยปริยาปนฺนา จ ปจฺจุปฺปนฺนกาลวเสน โวหรียนฺติฯ  ปจฺจุปฺปนฺนเหตุโต อนาคเต นิพฺพตฺตนโตฯ  อตีตเหตุโต อิธ นิพฺพตฺตนกผลสภาวตฺตา, อนาคตผลสฺส อิธ เหตุสภาวตฺตา จ มเชฺฌ วิญฺญาณาทีนิ อฎฺฐงฺคานิ ปจฺจุปฺปโนฺน อทฺธาฯ</p>


<p> นนุ โสกปริเทวาทโยปิ องฺคภาเวน วตฺตพฺพาติ อาห นฺตฺยาทิฯ โสกาทิวจนํ ชาติยา นิสฺสนฺทสฺส อมุขฺยผลมตฺตสฺส นิทสฺสนํ, น ปน วิสุํ องฺคทสฺสนนฺตฺยโตฺถฯ</p>


<p>   ติ กิเลสภาวสามญฺญโต อวิชฺชาคฺคหเณน ตณฺหุปาทานานิ, กมฺมภวสามญฺญโต สงฺขารคฺคหเณน กมฺมภโว คหิโตฯ ตถา ตณฺหุปาทานภวคฺคหเณน จ อวิชฺชาสงฺขารา คหิตาติ สมฺพโนฺธฯ เอตฺถาปิ วุตฺตนเยน เตสํ คหเณน เตสํ สงฺคโห ทฎฺฐโพฺพ, วิญฺญาณนามรูปสฬายตนผสฺสเวทนานํ ชาติชราภงฺคาว ชาติชรามรณนฺติ จ วุตฺตาติ อาห ตฺยาทิฯ</p>


<p> ติ สรูปโต วุตฺตานํ ทฺวินฺนํ อวิชฺชาสงฺขารานํ, สงฺคหวเสน คหิตานํ ติณฺณํ ตณฺหุปาทานภวานญฺจ วเสน ปจฺจุปฺปนฺนผลสฺส ปจฺจยา อตีตภเว นิพฺพตฺตา เหตโว ปญฺจ, นฺติ อตีตเหตุปจฺจยา อิธ ปจฺจุปฺปเนฺน นิพฺพตฺตํ วิญฺญาณาทิผลปญฺจกํฯ ติ สรูปโต วุตฺตานํ ตณฺหาทีนํ ติณฺณํ, สงฺคหโต ลทฺธานํ  อวิชฺชาสงฺขารานํ ทฺวินฺนญฺจ วเสน อายติํ ผลสฺส ปจฺจยา อิทานิ เหตโว ปญฺจฯ นฺติ ชาติชรามรณคฺคหเณน วุตฺตํ ปจฺจุปฺปนฺนเหตุปจฺจยา อนาคเต นิพฺพตฺตนกวิญฺญาณาทิผลปญฺจกนฺติ เอวํ วีสติ อตีตาทีสุ ตตฺถ ตตฺถ อากิริยนฺตีติ ฯ</p>


<p>อตีตเหตูนํ, อิทานิ ผลปญฺจกสฺส จ อนฺตรา เอโก สนฺธิ, อิทานิ ผลปญฺจกสฺส, อิทานิ เหตูนญฺจ อนฺตรา เอโก, อิทานิ เหตูนํ, อายติํ ผลสฺส จ อนฺตรา เอโกติ เอวํ ติสนฺธิฯ วุตฺตเญฺหตํ – ‘‘สงฺขารวิญฺญาณานมนฺตรา เอโก, เวทนาตณฺหานมนฺตรา เอโก, ภวชาตีนมนฺตรา เอโก สนฺธี’’ติฯ เอตฺถ หิ เหตุโตผลสฺส อวิเจฺฉทปฺปวตฺติภาวโต เหตุผลสมฺพนฺธภูโต ปฐโม สนฺธิ, ตถา ตติโย, ทุติโย ปน ผลโต เหตุโน อวิเจฺฉทปฺปวตฺติภาวโต ผลเหตุสมฺพนฺธภูโตฯ ผลภูโตปิ หิ  ธโมฺม อญฺญสฺส เหตุสภาวสฺส ธมฺมสฺส ปจฺจโยติฯ สงฺขิปียนฺติ เอตฺถ อวิชฺชาทโย, วิญฺญาณาทโย จาติ สเงฺขโป, อตีตเหตุ, เอตรหิ วิปาโก, เอตรหิ เหตุ อายติํ วิปาโกติ จตฺตาโร สเงฺขปาติ ฯ</p>


<p> ติ เอตฺถ อายติํ ปฎิสนฺธิยา ปจฺจยเจตนา ภโว นาม, ปุริมกมฺมภวสฺมิํ อิธ ปฎิสนฺธิยา ปจฺจยเจตนา สงฺขาราติ เวทิตพฺพาฯ ติ วิญฺญาณาทิปญฺจกชาติชรามรณวเสน สตฺตวิธา ปจฺจุปฺปนฺนผลวเสน วุตฺตธมฺมาฯ ติ ปน อนาคตปริยาปนฺนา เวทิตพฺพาฯ ภว-สเทฺทน กมฺมภวสฺสปิ วุจฺจมานตฺตา ภเวกเทส-สโทฺท วุโตฺตฯ</p>


<p> ปุพฺพนฺตสฺส อวิชฺชา มูลํฯ อปรนฺตสฺส ตณฺหา มูลนฺติ อาห ติฯ</p>


<p>  อวิชฺชาตณฺหาสงฺขาตานํ วฎฺฎ อนุปฺปาทธมฺมตาปตฺติยา สจฺจปฺปฎิเวธโต สิทฺธาย อปฺปวตฺติยา วฎฺฎํ นิรุชฺฌติฯ  อภิกฺขณํ สงฺขาตาย  สตฺตานํ โสกาทิสมปฺปิตานํ กามาสวาทิ สมุปฺปาทโต ปุน อวิชฺชา จ ปวตฺตติฯ ‘‘อาสวสมุทยา อวิชฺชาสมุทโย’’ติ (ม. นิ. ๑.๑๐๓) หิ วุตฺตํฯ เอเตน อวิชฺชายปิ ปจฺจโย ทสฺสิโต โหติ, อิตรถา ปฎิจฺจสมุปฺปาทจกฺกํ  อพทฺธํ สิยาติฯ  วุตฺตนเยน  อวิจฺฉินฺนํ  อาทิรหิตํ ติภูมกปริยาปนฺนตฺตา  กิเลสกมฺมวิปากวเสน ติวฎฺฎภูตํ  ปญฺญเปสิ  สมฺมาสมฺพุโทฺธฯ</p>

</p>


<h3>ปฎฺฐานนยวณฺณนา</h3>
<p> เอวํ  ปฎิจฺจสมุปฺปาทนยํ วิภาคโต ทเสฺสตฺวา อิทานิ ปฎฺฐานนยํ ทเสฺสตุํ ตฺยาทิ วุตฺตํฯ ตตฺถ หิโนติ ปติฎฺฐาติ เอเตนาติ เหตุฯ อเนกตฺถตฺตา ธาตุสทฺทานํ หิ-สโทฺท อิธ ปติฎฺฐโตฺถติ ทฎฺฐโพฺพฯ หิโนติ วา เอเตน กมฺมนิทานภูเตน อุทฺธํ โอชํ อภิหรเนฺตน มูเลน วิย ปาทโป ตปฺปจฺจยํ ผลํ คจฺฉติ ปวตฺตติ วุทฺธิํ วิรูฬฺหิํ อาปชฺชตีติ เหตุฯ เหตุ จ โส ปจฺจโย จาติ ฯ เหตุ หุตฺวา ปจฺจโย, เหตุภาเวน ปจฺจโยติ วุตฺตํ โหติฯ มูลเฎฺฐน เหตุ, อุปการเฎฺฐน ปจฺจโยติ สเงฺขปโต มูลเฎฺฐน อุปการโก ธโมฺม เหตุปจฺจโยฯ โส ปน ปวเตฺต จิตฺตสมุฎฺฐานานํ, ปฎิสนฺธิยํ กมฺมสมุฎฺฐานานญฺจ รูปานํ อุภยตฺถ สมฺปยุตฺตานํ นามธมฺมานญฺจ รุกฺขสฺส มูลานิ วิย สุปฺปติฎฺฐิตภาวสาธนสงฺขาตมูลเฎฺฐน อุปการกา ฉ ธมฺมาติ ทฎฺฐพฺพํฯ</p>


<p>อาลมฺพียติ ทุพฺพเลน วิย ทณฺฑาทิกํ จิตฺตเจตสิเกหิ คยฺหตีติ ฯ จิตฺตเจตสิกา หิ ยํ ยํ ธมฺมํ อารพฺภ ปวตฺตนฺติ, เต เต ธมฺมา เตสํ เตสํ ธมฺมานํ อารมฺมณปจฺจโย นามฯ น หิ โส ธโมฺม อตฺถิ, โย จิตฺตเจตสิกานํ อารมฺมณปจฺจยภาวํ น คเจฺฉยฺยฯ อตฺตาธีนปฺปวตฺตีนํ ปติภูโต ปจฺจโย ฯ</p>


<p>น วิชฺชติ ปจฺจยุปฺปเนฺนน สห อนฺตรํ เอตสฺส ปจฺจยสฺสาติ ฯ สณฺฐานาภาเวน สุฎฺฐุ อนนฺตรปจฺจโย ฯ อตฺตโน อตฺตโน อนนฺตรํ อนุรูปจิตฺตุปฺปาทชนนสมโตฺถ ปุริมปุริมนิรุโทฺธ ธโมฺม ‘‘อนนฺตรปจฺจโย’’, ‘‘สมนนฺตรปจฺจโย’’ติ จ  วุจฺจติฯ พฺยญฺชนมเตฺตเนว หิ เนสํ วิเสโสฯ อตฺถโต ปน อุภยมฺปิ สมนนฺตรนิรุทฺธเสฺสวาธิวจนํฯ น หิ เตสํ อตฺถโต เภโท อุปลพฺภติ ฯ ยํ ปน เกจิ วทนฺติ ‘‘อตฺถานนฺตรตาย อนนฺตรปจฺจโย, กาลานนฺตรตาย สมนนฺตรปจฺจโย’’ติ, ตํ ‘‘นิโรธา วุฎฺฐหนฺตสฺส เนวสญฺญานาสญฺญายตนํ ผลสมาปตฺติยา สมนนฺตรปจฺจเยน ปจฺจโย’’ตฺยาทีหิ (ปฎฺฐา. ๑.๑.๔๑๗) วิรุชฺฌติฯ เนวสญฺญานาสญฺญายตนํ หิ สตฺตาหาทิกาลํ นิรุทฺธํ ผลสมาปตฺติยา สมนนฺตรปจฺจโย, ตสฺมา อภินิเวสํ อกตฺวา พฺยญฺชนมตฺตโตเวตฺถ นานากรณํ ปเจฺจตพฺพํ, น อตฺถโตฯ ปุพฺพธมฺมนิโรธสฺส หิ ปจฺฉาชาตธมฺมุปฺปาทนสฺส จ อนฺตราภาเวน อุปฺปาทนสมตฺถตาย นิโรโธ อนนฺตรปจฺจยตา, ‘‘อิทมิโต อุทฺธํ, อิทํ เหฎฺฐา, อิทํ สมนฺตโต’’ติ อตฺตนา เอกตฺตํ อุปเนตฺวา วิย สุฎฺฐุ อนนฺตรภาเวน อุปฺปาเทตุํ สมตฺถํ หุตฺวา นิโรโธ สมนนฺตรปจฺจยตาติ เอวํ พฺยญฺชนมตฺตโตว เภโทฯ นิโรธปจฺจยสฺสปิ หิ เนวสญฺญานาสญฺญายตนสฺส อสญฺญุปฺปตฺติยา ปุริมสฺส จ จุติจิตฺตสฺส กาลนฺตเรปิ อุปฺปชฺชนฺตานํ ผลปฎิสนฺธีนํ อนฺตรา สมานชาติเยน อรูปธเมฺมน พฺยวธานาภาวโต ภินฺนชาติกานญฺจ รูปธมฺมานํ พฺยวธานกรเณ อสมตฺถตาย นิรนฺตรุปฺปาทเน เอกตฺตํ อุปเนตฺวา วิย อุปฺปาทเน จ สมตฺถตา อตฺถีติ เตสมฺปิ อนนฺตรสมนนฺตรปจฺจยตา ลพฺภติ, ตสฺมา ธมฺมโต อวิเสเสปิ ตถา ตถา พุชฺฌนกานํ เวเนยฺยานํ วเสน อุปสคฺคตฺถวิเสสมตฺตโตว เภโท ปเจฺจตโพฺพติฯ</p>


<p>อตฺตโน อนุปฺปตฺติยา สหุปฺปนฺนานมฺปิ อนุปฺปตฺติโต ปกาสสฺส ปทีโป วิย สหุปฺปนฺนานํ สหุปฺปาทภาเวน ปจฺจโย  อรูปิโน จตุกฺขนฺธา, จตฺตาโร มหาภูตา, ปฎิสนฺธิกฺขเณ วตฺถุวิปากา จ ธมฺมาฯ</p>


<p>อญฺญมญฺญํ อุปตฺถมฺภยมานํ ติทณฺฑํ วิย อตฺตโน อุปการกธมฺมานํ อุปตฺถมฺภกภาเวน ปจฺจโย ฯ อญฺญมญฺญตาวเสเนว  จ อุปการกตา อญฺญมญฺญปจฺจยตา, น สหชาตมเตฺตนาติ อยเมเตสํ ทฺวินฺนํ วิเสโสฯ ตถา หิ สหชาตปจฺจยภาวีเยว โกจิ อญฺญมญฺญปจฺจโย น โหติ จิตฺตชรูปานํ สหชาตปจฺจยภาวิโน นามสฺส อุปาทารูปานํ สหชาตปจฺจยภาวีนํ มหาภูตานญฺจ อญฺญมญฺญปจฺจยภาวสฺส อนุทฺธฎตฺตาฯ ยทิ หิ สหชาตภาเวเนว อตฺตโน อุปการกานํ อุปการกตา อญฺญมญฺญปจฺจยตา สิยา, ตทา สหชาตอญฺญมญฺญปจฺจเยหิ สมาเนหิ ภวิตพฺพนฺติฯ</p>


<p>จิตฺตกมฺมสฺส  ปโฎ วิย สหชาตนามรูปานํ นิสฺสยภูตา จตุกฺขนฺธา, ตรุปพฺพตาทีนํ ปถวี วิย อาธารณโตเยว สหชาตรูปสตฺตวิญฺญาณธาตูนํ ยถากฺกมํ นิสฺสยา ภูตรูปํ, วตฺถุ จาติ อิเม  นาม นิสฺสียติ นิสฺสิตเกหีติ กตฺวา, พลวภาเวน นิสฺสโย ปจฺจโย  อุป-สทฺทสฺส อติสยโชตกตฺตา, ตสฺส ปน เภทํ วกฺขติฯ</p>


<p>ฉ วตฺถูนิ, ฉ อารมฺมณานิ จาติ อิเม ปจฺจยุปฺปนฺนโต ปฐมํ อุปฺปชฺชิตฺวา ปวตฺตมานภาเวน อุปการโก ฯ ปจฺฉาชาตปจฺจเย อสติ สนฺตานฎฺฐิติเหตุภาวํ อาคจฺฉนฺตสฺส กายสฺส อุปตฺถมฺภนภาเวน อุปการกา ปจฺฉาชาตา จิตฺตเจตสิกา ธมฺมา ฯ โส คิชฺฌโปตกสรีรานํ อาหาราสา เจตนา วิย ทฎฺฐโพฺพฯ</p>


<p>ปุริมปุริมปริจิตคโนฺถ วิย อุตฺตรอุตฺตรคนฺถสฺส กุสลาทิภาเวน อตฺตสทิสสฺส ปคุณพลวภาววิสิฎฺฐอตฺตสมานชาติยตาคาหณํ อาเสวนํ, เตน ปจฺจยา สชาติยธมฺมานํ สชาติยธมฺมาว ฯ ภินฺนชาติกา หิ ภินฺนชาติเกหิ อาเสวนปคุเณน ปคุณพลวภาววิสิฎฺฐํ กุสลาทิภาวสงฺขาตํ อตฺตโน คติํ  คาหาเปตุํ น สโกฺกนฺติ, น จ สยํ ตโต คณฺหนฺติ, เต ปน อนนฺตราตีตานิ โลกิยกุสลากุสลานิ เจว อนาวชฺชนกิริยชวนานิ จาติ ทฎฺฐพฺพํฯ จิตฺตปฺปโยคสงฺขาตกิริยาภาเวน สหชาตานํ นานากฺขณิกานํ วิปากานํ, กฎตฺตารูปานญฺจ อุปการิกา เจตนา ฯ</p>


<p>อตฺตโน นิรุสฺสาหสนฺตภาเวน สหชาตนามรูปานํ นิรุสฺสาหสนฺตภาวาย อุปการกา วิปากจิตฺตเจตสิกา ฯ เต หิ ปโยเคน อสาเธตพฺพตาย กมฺมสฺส กฎตฺตา นิปฺผชฺชมานมตฺตโต นิรุสฺสาหสนฺตภาวา โหนฺติ, น กิเลสวูปสมสนฺตภาวาฯ ตถา สนฺตภาวโตเยว หิ ภวงฺคาทโย ทุพฺพิเญฺญยฺยาฯ อภินิปาตสมฺปฎิจฺฉนสนฺตีรณมตฺตา ปน วิปากา ทุพฺพิเญฺญยฺยาวฯ ชวนปฺปวตฺติยาว เนสํ รูปาทิคฺคหิตตา วิญฺญายติฯ</p>


<p>รูปารูปานํ อุปตฺถมฺภกเตฺตน อุปการกา จตฺตาโร อาหารา ฯ สติปิ หิ ชนกภาเว อุปตฺถมฺภกตฺตเมว อาหารสฺส ปธานกิจฺจํฯ ชนยโนฺตปิ อาหาโร อวิเจฺฉทวเสน อุปตฺถเมฺภโนฺต ว ชเนตีติ อุปตฺถมฺภกภาโว ว อาหารภาโวฯ เตสุ เตสุ กิเจฺจสุ ปจฺจยุปฺปนฺนธเมฺมหิ อตฺตานํ อนุวตฺตาปนสงฺขาตาธิปติยเฎฺฐน ปจฺจโย ฯ</p>


<p>อารมฺมณูปนิชฺฌานลกฺขณูปนิชฺฌานวเสน  อุปคนฺตฺวา อารมฺมณนิชฺฌานกา วิตกฺกาทโย ฯ สุคติโต ปุญฺญโต, ทุคฺคหิโต ปาปโต วา นิยฺยานเฎฺฐน อุปการกา สมฺมาทิฎฺฐาทโย ฯ</p>


<p>ปรมตฺถโต ภินฺนาปิ เอกีภาวคตา วิย เอกุปฺปาทาทิภาวสงฺขาตสมฺปโยคลกฺขเณน อุปการกา นามธมฺมา ว ฯ อญฺญมญฺญสมฺพนฺธตาย ยุตฺตาปิ สมานา วิปฺปยุตฺตภาเวน  วิสํสฎฺฐตาย นานตฺตุปคมเนน อุปการกา วตฺถุจิตฺตเจตสิกา ฯ</p>


<p>ปจฺจุปฺปนฺนสภาวสงฺขาเตน อตฺถิภาเวน ตาทิสเสฺสว ธมฺมสฺส อุปตฺถมฺภกเตฺตน อุปการกา ‘‘สหชาตํ ปุเรชาต’’นฺตฺยาทินา วกฺขมานธมฺมา ฯ สติปิ หิ ชนกเตฺต ฐิติยํเยว สาติสโย อตฺถิปจฺจยานํ พฺยาปาโรติ อุปตฺถมฺภกตาว เตสํ คหิตาฯ เอกสฺมิํ ผสฺสาทิสมุทาเย ปวตฺตมาเน ทุติยสฺส อภาวโต อตฺตโน ฐิติยา โอกาสํ อลภนฺตานํ อนนฺตรมุปฺปชฺชมานกจิตฺตเจตสิกานํ โอกาสทานวเสน อุปการกา อนนฺตรนิรุทฺธา จิตฺตเจตสิกา ฯ</p>


<p>อตฺตโน สภาวาวิคมเนน อปฺปวตฺตมานานํ วิคตภาเวน อุปการกาเยว ธมฺมา ฯ นิโรธานุปคมนวเสน อุปการกา อตฺถิปจฺจยา ว ฯ สสภาวตามเตฺตน อุปการกตา อตฺถิปจฺจยตา, นิโรธานุปคมนวเสน อุปการกตา อวิคตปจฺจยตาติ ปจฺจยตาวิเสโส เนสํ ธมฺมาวิเสเสปิ ทฎฺฐโพฺพฯ ธมฺมานญฺหิ สมตฺถตาวิเสสํ สพฺพากาเรน ญตฺวา ภควตา จตุวีสติปจฺจยา เทสิตาติ ภควติ สทฺธาย ‘‘เอวํ วิเสสา เอเต ธมฺมา’’ติ สุตมยญาณํ อุปฺปาเทตฺวา จินฺตาภาวนามยญาเณหิ ตทภิสมยาย โยโค กรณีโยฯ อวิเสเสปิ หิ ธมฺมสามคฺคิยสฺส ตถา ตถา วิเนตพฺพปุคฺคลานํ วเสน เหฎฺฐา วุโตฺตปิ ปจฺจโย ปุน ปการเนฺตน วุจฺจติ อเหตุกทุกํ วตฺวาปิ เหตุวิปฺปยุตฺตทุกํ วิยาติ ทฎฺฐพฺพํฯ</p>


<p>  จตุกฺขนฺธสงฺขาตํ นามํ ตาทิสเสฺสว  ฉหากาเรหิ ปจฺจโย โหติ, ตเทว  สมุทิตานํ   ปจฺจโย โหติ,  ภูตุปาทายเภทสฺส  ปจฺจโย โหติ, รูปญฺจ นามสฺส เอกธา ปจฺจโย, ปญฺญตฺตินามรูปานิ นามสฺส  ทฺวิปฺปการา  ปจฺจยา โหนฺติ,  ปน นามรูปทฺวยํ สมุทิตํ  ตาทิสเสฺสว นามรูปทฺวยสฺส  ปจฺจโย เจติ เอวํ ปจฺจยา ฉพฺพิธา ฐิตาฯ</p>


<p> วิปากพฺยากตํ กมฺมวเสน วิปากภาวปฺปตฺตํ กมฺมเวคกฺขิตฺตปติตํ วิย หุตฺวา ปวตฺตมานํ อตฺตโน สภาวํ คาเหตฺวา ปริภาเวตฺวา เนว อญฺญํ ปวเตฺตติ, น จ ปุริมวิปากานุภาวํ คเหตฺวา อุปฺปชฺชติฯ ‘‘น มคฺคปจฺจยา อาเสวเน เอก’’นฺติ (ปฎฺฐา. ๑.๑.๒๒๑) วจนโต จ อเหตุกกิริเยสุ หสิตุปฺปาทเสฺสว อาเสวนตาอุทฺธรเณน อาวชฺชนทฺวยํ อาเสวนปจฺจโย น โหติ, ตสฺมา ชวนาเนว อาเสวนปจฺจยภาวํ คจฺฉนฺตีติ อาห ตฺยาทิฯ อวิเสสวจเนเปตฺถ โลกิยกุสลากุสลาพฺยากตชวนาเนว ทฎฺฐพฺพานิ โลกุตฺตรชวนานํ อาเสวนภาวสฺส อนุทฺธฎตฺตาฯ</p>


<p>เอวญฺจ กตฺวา วุตฺตํ  (ปฎฺฐา. อฎฺฐ. ๑.๑๒) ‘‘โลกุตฺตโร ปน อาเสวนปจฺจโย นาม นตฺถี’’ติฯ ตตฺถ หิ กุสลํ ภินฺนชาติกสฺส ปุเรจรตฺตา น เตน อาเสวนคุณํ คณฺหาเปติ, ผลจิตฺตานิ จ ชวนวเสน อุปฺปชฺชมานานิปิ วิปากาพฺยากเต วุตฺตนเยน อาเสวนํ น คณฺหนฺติ, น จ อญฺญํ คาหาเปนฺติฯ ยมฺปิ ‘‘อาเสวนวินิมุตฺตํ ชวนํ นตฺถี’’ติ  วุตฺตํ, ตมฺปิ เยภุยฺยวเสน วุตฺตนฺติ วิญฺญายติฯ อิตรถา อาจริยสฺส อสมเปกฺขิตาภิธายกตฺตปฺปสโงฺค สิยาฯ มโคฺค ปน โคตฺรภุโต อาเสวนํ น คณฺหาตีติ นตฺถิ ภูมิอาทิวเสน นานาชาติตาย อนธิเปฺปตตฺตาฯ ตถา หิ วุตฺตํ  ‘‘โคตฺรภุ  มคฺคสฺส อาเสวนปจฺจเยน ปจฺจโย, โวทานํ มคฺคสฺส อาเสวนปจฺจเยน ปจฺจโย’’ติ (ปฎฺฐา. ๑.๑.๔๒๖)ฯ เอกุปฺปาทาทิจตุพฺพิธสมฺปโยคลกฺขณาภาวโต สหุปฺปนฺนานมฺปิ รูปธมฺมานํ สมฺปยุตฺตปจฺจยตา นตฺถีติ วุตฺตํ นฺติฯ</p>


<p> นฺติ ตโยเปเต ปฎิสนฺธิยํ กมฺมสมุฎฺฐานานํ, ปวตฺติยํ จิตฺตสมุฎฺฐานานญฺจ รูปานํ, อุภยตฺถ สหชาตานํ นามานญฺจ เหตาทิปจฺจเยน ปจฺจยา โหนฺติฯ ‘‘สหชาตรูปนฺติ หิ สพฺพตฺถ ปฎิสนฺธิยํ กมฺมสมุฎฺฐานานํ, ปวตฺติยํ จิตฺตสมุฎฺฐานาน’’นฺติ วกฺขติฯ ติ อนฺตมโส จกฺขุวิญฺญาณาทีหิปิ สหชาตเจตนาฯ นฺติ สพฺพาปิ เจตนา นามานํ, ปฎิสนฺธิสหคตา เจตนา กมฺมสมุฎฺฐานรูปานํ, ปวตฺติยํ รูปสมุฎฺฐาปกจิตฺตสหคตา เจตนา จิตฺตสมุฎฺฐานรูปานญฺจฯ   ติ วิปากกฺขณโต นานากฺขเณ อตีตภวาทีสุ นิพฺพตฺตา กุสลากุสลเจตนาฯ นฺติ อุภยตฺถาปิ นามรูปานํฯ ติ ปฎิสนฺธิวิญฺญาณาทิกา วิปากา อรูปกฺขนฺธาฯ กมฺมสมุฎฺฐานมฺปิ หิ รูปํ วิปากโวหารํ น ลภติ อรูปธมฺมภาเวน, สารมฺมณภาเวน จ กมฺมสทิเสสุ อรูปธเมฺมเสฺวว วิปาก-สทฺทสฺส นิรุฬฺหตฺตาฯ</p>


<p> ติ ปจฺจยธมฺมโต ปุเร อุปฺปนฺนสฺส อิมสฺส รูปกายสฺสฯ กถํ ปน ปจฺจยุปฺปนฺนสฺส ปุเร นิพฺพตฺติยํ ปจฺฉาชาตสฺส ปจฺจยตาติ? นนุ วุตฺตํ ‘‘ปจฺฉาชาตปจฺจเย อสติ สนฺตานฎฺฐิติเหตุกภาวํ อาคจฺฉนฺตสฺสา’’ติ, ตสฺมา สนฺตานปฺปวตฺตสฺส เหตุภาวุปตฺถมฺภเน อิมสฺส พฺยาปาโรติ น โกจิ วิโรโธฯ</p>


<p> ปฎิสนฺธิยํ  จกฺขาทิวตฺถูนํ อสมฺภวโต, สติ จ สมฺภเว ตํตํวิญฺญาณานํ ปจฺจยภาวานุปคมนโต, หทยวตฺถุโน จ ปฎิสนฺธิวิญฺญาเณน สหุปฺปนฺนสฺส ปุเรชาตกตาภาวโต วุตฺตํ นฺติฯ ติ จ อิทํ อารมฺมณปุเรชาตนิเทฺทเส อาคตํ สนฺธาย วุตฺตํฯ  ปน ‘‘เสกฺขา วา ปุถุชฺชนา วา จกฺขุํ อนิจฺจโต ทุกฺขโต อนตฺตโต วิปสฺสนฺตี’’ตฺยาทินา (ปฎฺฐา. ๑.๑.๔๒๔) อวิเสเสน ปจฺจุปฺปนฺนจกฺขาทีนมฺปิ คหิตตฺตา ธมฺมารมฺมณมฺปิ อารมฺมณปุเรชาตํ มโนวิญฺญาณวีถิยา ลพฺภติฯ อตฺถโต เหตํ สิทฺธํ, ยํ ปจฺจุปฺปนฺนธมฺมารมฺมณํ คเหตฺวา มโนทฺวาริกวีถิ ปวตฺตติ, ตํ ตสฺส อารมฺมณปุเรชาตํ โหตีติฯ</p>


<p> ปกติยา เอว ปจฺจยนฺตรรหิเตน อตฺตโน สภาเวเนว อุปนิสฺสโย ฯ อารมฺมณานนฺตเรหิ อสํมิโสฺส ปุถเคว โกจิ อุปนิสฺสโยติ วุตฺตํ โหติฯ อถ วา ปกโต อุปนิสฺสโย ติ เจตฺถ ป-กาโร อุปสโคฺค, โส อตฺตโน ผลสฺส อุปฺปาทนสมตฺถภาเวน สนฺตาเน นิปฺผาทิตภาวํ, อาเสวิตภาวญฺจ ทีเปติ, ตสฺมา อตฺตโน สนฺตาเน นิปฺผโนฺน ราคาทิ, สทฺธาทิ, อุปเสวิโต วา อุตุโภชนาทิ ปกตูปนิสฺสโยฯ ตถา เจว นิทฺทิสติฯ</p>


<p> นฺติ ครุํ กตฺวา ปจฺจเวกฺขิตํฯ ตถา หิ ‘‘ทานํ ทตฺวา สีลํ สมาทิยิตฺวา  อุโปสถกมฺมํ กตฺวา ตํ ครุํ กตฺวา ปจฺจเวกฺขตี’’ตฺยาทินา (ปฎฺฐา. ๑.๑.๔๑๓) ทานสีลอุโปสถกมฺมปุเพฺพกตสุจิณฺณฌานโคตฺรภุโวทานมคฺคาทีนิ ครุํ กตฺวา ปจฺจเวกฺขณวเสน อสฺส นิเทฺทโส ปวโตฺตฯ</p>


<p> ‘‘ปุริมา  ปุริมา กุสลา ขนฺธา ปจฺฉิมานํ ปจฺฉิมานํ กุสลานํ ขนฺธานํ อุปนิสฺสยปจฺจเยน ปจฺจโย’’ตฺยาทินา (ปฎฺฐา. ๑.๑.๔๒๓) นเยน อนนฺตรปจฺจเยน สทฺธิํ นานตฺตํ อกตฺวา อนนฺตรูปนิสฺสยสฺส อาคตตฺตา วุตฺตํ ตฺยาทิฯ เอวํ สเนฺตปิ อตฺตโน อนนฺตรํ อนุรูปจิตฺตุปฺปาทวเสน อนนฺตรปจฺจโย, พลวการณวเสน อนนฺตรูปนิสฺสยปจฺจโยติ อยเมเตสํ วิเสโสฯ</p>


<p> ยถารหํ อชฺฌตฺตญฺจ พหิทฺธา จ ราคาทโย…เป.… เสนาสนญฺจาติ โยชนาฯ ราคาทโย หิ อชฺฌตฺตํ นิปฺผาทิตา, ปุคฺคลาทโย พหิทฺธา เสวิตาฯ ตถา หิ วุตฺตํ อาจริเยน –</p>


<p>
‘‘ราคสทฺธาทโย ธมฺมา, อชฺฌตฺตมนุวาสิตา;  
  
สตฺตสงฺขารธมฺมา จ, พหิโทฺธปนิเสวิตา’’ติฯ (นาม. ปริ. ๘๒๗);  
</p>
  
<p>อถ วา อชฺฌตฺตญฺจ พหิทฺธา จ กุสลาทิธมฺมานนฺติ ยถาฐิตวเสเนว โยชนา อตฺตโน หิ ราคาทโย จ อตฺตโน กุสลาทิธมฺมานํ กลฺยาณมิตฺตสฺส สทฺธาทิเก นิสฺสาย กุสลํ กโรนฺตานํ ปเรสญฺจ นิสฺสยา โหนฺติฯ</p>


<p>ตตฺถ กามราคาทโย นิสฺสาย กามภวาทีสุ นิพฺพตฺตนตฺถํ, ราคาทิวูปสมตฺถญฺจ ทานสีลอุโปสถชฺฌานาภิญฺญาวิปสฺสนามคฺคภาวนา, ราคาทิเหตุกา จ อุปรูปริราคาทโย โหนฺตีติ ยถารหํ ทฎฺฐพฺพํฯ ยํ ยญฺหิ นิสฺสาย ยสฺส ยสฺส สมฺภโว, ตํ ตํ ตสฺส ตสฺส ปกตูปนิสฺสโย โหติฯ ปจฺจยมหาปเทโส เหส, ยทิทํ ‘‘อุปนิสฺสยปจฺจโย’’ติ วุตฺตํฯ ตถา จาห ติฯ ติ สีลสุตจาคปญฺญาฯ อตฺตโน สทฺธาทิกญฺหิ อุปนิสฺสาย อตฺตโน ทานสีลาทโย, ตถา กลฺยาณมิตฺตานํ สทฺธาทโย อุปนิสฺสาย  ปเรสญฺจ ทานสีลาทโย  โหนฺตีติ ปากฎเมตํฯ นฺติ กายิกํ สุขํ ทุกฺขํฯ ติ กลฺยาณมิตฺตาทิปุคฺคโลฯ นฺติ สปฺปายาทิโภชนํ, ปิ ตาทิโสวฯ</p>


<p> ‘‘อธิปติ…เป.… ปจฺจยา โหนฺตี’’ติ สเงฺขเปน วุตฺตมตฺถํ วิตฺถาเรตุํ นฺตฺยาทิ วุตฺตํฯ นฺติ ปจฺจเวกฺขณอสฺสาทาทินา ครุกตํ อารมฺมณํฯ ตญฺหิ ฌานมคฺคผลวิปสฺสนานิพฺพานาทิเภทํ ปจฺจเวกฺขณอสฺสาทาทิมคฺคผลาทิธเมฺม อตฺตาธีเน กโรตีติ อารมฺมณาธิปติ นามฯ ครุกาตพฺพตามเตฺตน อารมฺมณาธิปติฯ ครุกโตปิ พลวการณเฎฺฐน อารมฺมณูปนิสฺสโยติ อยเมเตสํ วิเสโสฯ นฺติ ฉนฺทจิตฺตวีริยวีมํสานํ, วเสน จตุพฺพิโธปิ สหชาตาธิปติ ยถารหํ สหชาตนามรูปานํ ปวตฺติยํเยว สหชาตาธิปติวเสน ปจฺจโยฯ</p>


<p> รูปธมฺมสฺส อรูปธมฺมํ ปติ สหชาตปจฺจยตา ปฎิสนฺธิยํ วตฺถุวเสน วุตฺตาติ อาห นฺติ –</p>


<p> ยสฺมา ปน อญฺญมญฺญุปตฺถมฺภนวเสเนว อญฺญมญฺญปจฺจยตา, น สหชาตมตฺตโตติ ปวตฺติยํ รูปํ นามานํ อญฺญมญฺญปจฺจโย น โหติ, ตสฺมา วุตฺตํ นฺติฯ ตถา อุปาทารูปานิ จ ภูตรูปานํ อญฺญมญฺญปจฺจยา น โหนฺตีติ วุตฺตํ นฺติฯ</p>


<p> นนุ จ ‘‘อรูปิโน อาหารา สหชาตานํ นามรูปาน’’นฺติ วุตฺตํ, เอวญฺจ สติ อสญฺญีนํ สหชาตาหารสฺส อสมฺภวโต ‘‘สเพฺพ สตฺตา อาหารฎฺฐิติกา’’ติ กถมิทํ นียตีติ? วุจฺจเต – มโนสเญฺจตนาหารวสปฺปวตฺตสฺส กมฺมสฺส , ตํสหคตานมฺปิ วา เสสาหารานํ กมฺมูปนิสฺสยปจฺจเยหิ ปจฺจยตฺตปริยายํ คเหตฺวา สพฺพสตฺตานํ อาหารฎฺฐิติกตา วุตฺตา, น อาหารปจฺจยภาวโตติฯ</p>


<p> ‘‘ปญฺจ ปสาทา’’ตฺยาทีสุ นนุ อิตฺถินฺทฺริยปุริสินฺทฺริยา น คหิตาติ? สจฺจํ น คหิตาฯ ยทิปิ เตสํ ลิงฺคาทีหิ อนุวตฺตนียตา อตฺถิ, สา ปน น ปจฺจยภาวโตฯ ยถา หิ ชีวิตาหารา เยสํ ปจฺจยา โหนฺติ, เตสํ อนุปาลกา อุปตฺถมฺภกา อตฺถิ, อวิคตปจฺจยภูตา จ  โหนฺติ, น เอวํ อิตฺถิปุริสภาวา ลิงฺคาทีนํ เกนจิ อุปกาเรน อุปการา โหนฺติฯ เกวลํ ปน ยถาสเกเหว กมฺมาทิปจฺจเยหิ ปวตฺตมานํ ลิงฺคาทีนํ ยถา อิตฺถาทิคฺคหณสฺส ปจฺจยภาโว โหติ, ตโต อเญฺญนากาเรน ตํ-สหิตสนฺตาเน อปฺปวตฺติโต ลิงฺคาทีหิ อนุวตฺตนียตา, อินฺทฺริยตา จ เนสํ วุจฺจติ, ตสฺมา น เตสํ อินฺทฺริยปจฺจยภาโว วุโตฺตฯ</p>


<p> เยสํ นามานํ จกฺขาทีนํ อพฺภนฺตรโต นิกฺขมนฺตานํ วิย ปวตฺตานํ, เยสญฺจ รูปานํ นามสนฺนิสฺสเยเนว อุปฺปชฺชมานานํ สมฺปโยคาสงฺกา โหติ, เตสเมว วิปฺปยุตฺตปจฺจยตาฯ รูปานํ ปน รูเปหิ สาสงฺกา นตฺถิฯ วตฺถุสนฺนิสฺสเยเนว ชายนฺตานํ วิสยภาวมตฺตํ อารมฺมณนฺติ เตนาปิ เตสํ สมฺปโยคาสงฺกา นตฺถีติ เยสํ สมฺปโยคาสงฺกา อตฺถิ, เตสเมว วิปฺปยุตฺตปจฺจยตาปิ วุตฺตาติ อาห ตฺยาทิฯ</p>


<p>  สพฺพากาเรน ยถารหํ นามวเสน วุตฺตํ ติวิธํ สหชาตํ, ทุวิธํ ปุเรชาตํ, เอกวิธํ ปจฺฉาชาตญฺจ ปจฺจยชาตํ, อาหาเรสุ กพฬีกาโร อาหาโร, รูปชีวิตินฺทฺริยนฺติ อยํ ปญฺจวิโธปิ อตฺถิปจฺจโย, อวิคตปจฺจโย จ โหติฯ ปจฺจุปฺปนฺนสภาเวน อตฺถิภาเวน ตาทิสเสฺสว ธมฺมสฺส  อุปตฺถมฺภกตฺตา อตฺถิภาวาภาเวน อนุปการกานเมว อตฺถิภาเวน อุปการกตา อตฺถิปจฺจยภาโวติ นตฺถิ นิพฺพานสฺส สพฺพทา ภาวิโน อตฺถิปจฺจยตา, อวิคตปจฺจยตา จฯ อุปฺปาทาทิยุตฺตานํ วา นตฺถิภาโวปการกตาวิรุโทฺธ, วิคตภาโวปการกตาวิรุโทฺธ จ อุปการกภาโว อตฺถิปจฺจยตาทิกาติ น ตสฺส ตปฺปจฺจยตฺตปฺปสโงฺคฯ รูปชีวิตินฺทฺริยเญฺจตฺถ โอชา วิย ฐิติกฺขเณว อุปการกตฺตา สหชาตปจฺจเยสุ น คยฺหตีติ วิสุํ วุตฺตํฯ</p>


<p> อิทานิ สเพฺพปิ ปจฺจยา สเงฺขปโตปิ จตุธาเยวาติ ทเสฺสตุํ ติ วุตฺตํฯ น หิ โส โกจิ ปจฺจโย อตฺถิ, โย จิตฺตเจตสิกานํ อารมฺมณภาวํ น คเจฺฉยฺย, สกสกปจฺจยุปฺปนฺนสฺส จ อุปนิสฺสยภาวํ น คจฺฉติ, กมฺมเหตุกตฺตา จ โลกปฺปวตฺติยา ผลเหตูปจารวเสน สเพฺพปิ กมฺมสภาวํ นาติวตฺตนฺติ, เต จ ปรมตฺถโต โลกสมฺมุติวเสน จ วิชฺชมานาเยวาติ สเพฺพปิ จตูสุ สโมธานํ คจฺฉนฺติฯ</p>


<p> อิทานิ ยํ วุตฺตํ ตตฺถ ตตฺถ ‘‘สหชาตรูป’’นฺติ, ตํ สพฺพํ น อวิเสสโต ทฎฺฐพฺพนฺติ  ทเสฺสตุํ นฺตฺยาทิ วุตฺตํฯ ปฎิสนฺธิยญฺหิ จิตฺตสมุฎฺฐานรูปาภาวโต ปวตฺติยํ กมฺมสมุฎฺฐานานญฺจ จิตฺตเจตสิเกหิ สหุปฺปตฺตินิยมาภาวโต สหชาตรูปนฺติ สพฺพตฺถาปิ ปวเตฺต จิตฺตสมุฎฺฐานานํ รูปานํ, ปฎิสนฺธิยํ กฎตฺตารูปสงฺขาตกมฺมชรูปานญฺจ วเสน ทุวิธํ โหติฯ กมฺมสฺส กตตฺตา นิพฺพตฺตมานานิ รูปานิ ฯ</p>


<p>  เอวํ วุตฺตนเยน  ยถาสมฺภวํ  อนนฺตรสมนนฺตรอาเสวนนตฺถิวิคตวเสน ปญฺจนฺนํ อตีตกาลิกานํ, กมฺมปจฺจยสฺส อตีตวตฺตมานวเสน ทฺวิกาลิกสฺส, อารมฺมณอธิปติอุปนิสฺสยปจฺจยานํ ติกาลิกานํ , อิตเรสํ ปนฺนรสนฺนํ ปจฺจุปฺปนฺนกาลิกานญฺจ วเสน กาลตฺตยวโนฺต, นิพฺพานปญฺญตฺติวเสน กาลวิมุตฺตา จ, จกฺขาทิราคาทิสทฺธาทิวเสน อชฺฌตฺติกา จ, ปุคฺคลอุตุโภชนาทิวเสน ตโต พหิทฺธา จ, ปจฺจยุปฺปนฺนภาเวน สงฺขตา จ,  ตปฺปฎิปกฺขภาเวน อสงฺขตา จ ธมฺมา ปญฺญตฺตินามรูปานํ วเสน สเงฺขปโต ติวิธา ฐิตา สพฺพถา  อนนฺตนยสมนฺตปฎฺฐาเน ปกรเณ จตุวีสติสงฺขาตา ปจฺจยา นามาติ โยชนาฯ</p>


<p> ติ เตสุ ปญฺญตฺตินามรูเปสุฯ</p>

</p>


<h3>ปญฺญตฺติเภทวณฺณนา</h3>
<p> วจนียวาจกเภทา ทุวิธา ปญฺญตฺตีติ วุตฺตํ ตฺยาทิฯ ติ เตน เตน ปกาเรน ญาเปตพฺพตฺตา, อิมินา รูปาทิธมฺมานํ สมูหสนฺตานาทิอวตฺถาวิเสสาทิเภทา สมฺมุติสจฺจภูตา อุปาทาปญฺญตฺติสงฺขาตา อตฺถปญฺญตฺติ วุตฺตาฯ สา หิ นามปญฺญตฺติยา ปญฺญาปียติฯ ติ ปกาเรหิ อตฺถปญฺญตฺติยา ญาปนโตฯ อิมินา หิ ปญฺญาเปตีติ ‘‘ปญฺญตฺตี’’ติ ลทฺธนามานํ อตฺถานํ อภิธานสงฺขาตา นามปญฺญตฺติ วุตฺตาฯ</p>


<p> ติ  ปถวาทิกานํ มหาภูตานํ ปพนฺธวเสน ปวตฺตมานานํ ปตฺถฎสงฺคหตาทิอากาเรน ปริณามาการํ ปริณตภาวสงฺขาตํ อาการํ อุปาทาย นิสฺสยํ กตฺวาฯ ติ ภูมาทิวเสนฯ ติ ภูมิปพฺพตรุกฺขาทิกา สนฺตานปญฺญตฺติฯ นฺติ ทารุมตฺติกาตนฺตาทีนํ สมฺภารานํ อุปกรณานํ  สนฺนิเวสาการํ รจนาทิวิสิฎฺฐตํตํสณฺฐานาทิอาการํฯ ติ รถสกฎคามฆฎปฎาทิกา สมูหปญฺญตฺติฯ นฺติ จนฺทิมสูริยนกฺขตฺตานํ สิเนรุํ ปทกฺขิณวเสน อุทยาทิอาวฎฺฎนาการํฯ ติ ปุรตฺถิมทิสาทิกา ทิสาปญฺญตฺติ, ปุพฺพณฺหาทิกา กาลปญฺญตฺติ, มาโสตุเวสาขมาสาทิกา ตํตํนามวิสิฎฺฐา มาสาทิปญฺญตฺติ จฯ นฺติ ตํตํรูปกลาเปหิ อสมฺผุฎฺฐํ สุสิราทิอาการํฯ  ติ กูปคุหฉิทฺทาทิกา อากาสปญฺญตฺติฯ นฺติ ปถวีกสิณาทิตํตํภูตนิมิตฺตํฯ นฺติ ปริกมฺมาทิเภทํ ภาวนาย ปพนฺธวิเสสํฯ ติ กสิณาสุภนิมิตฺตาทิเภทา โยคีนํ อุปฎฺฐิตา อุคฺคหปฎิภาคาทิเภทา นิมิตฺตปญฺญตฺติฯ ติ กสิณุคฺฆาฎิมากาสนิโรธกสิณาทิเภทา จฯ ติ ปรมตฺถธมฺมสฺส ฉายากาเรน ปฎิภาคากาเรนฯ</p>


<p> ติ นามํ นามกมฺมํ นามเธยฺยํ นิรุตฺติ พฺยญฺชนํ อภิลาโปติ อิเมหิ ฉหิ นาเมหิฯ ตตฺถ อเตฺถสุ นมตีติ ฯ ตํ อนฺวตฺถรุฬฺหีวเสน ทุวิธํ, สามญฺญคุณกิริยายทิจฺฉาวเสน จตุพฺพิธํฯ นามเมว ฯ ตถา ฯ อกฺขรทฺวาเรน อตฺถํ นีหริตฺวา อุตฺติ กถนํ  อตฺถํ พฺยญฺชยตีติ ฯ อภิลปตีติ  สทฺทคตอกฺขรสนฺนิเวสกฺกโมฯ สา ปนายํ นามปญฺญตฺติ วิชฺชมานอวิชฺชมานตทุภยสํโยควเสน ฉพฺพิธา โหตีติ ทเสฺสตุํ ตฺยาทิ วุตฺตํ, ติ ‘‘รูปเวทนา’’ตฺยาทินา ปกาเสนฺติฯ</p>


<p> นฺติ วิชฺชมานาวิชฺชมานานํ ทฺวินฺนํฯ ปญฺจาภิญฺญา, อาสวกฺขยญาณนฺติ ฉ อภิญฺญา อสฺสาติ ฯ เอตฺถ  จ อภิญฺญานํ วิชฺชมานตฺตา, ตปฺปฎิลาภิโน ปุคฺคลสฺส อวิชฺชมานตฺตา จ อยํ  นามฯ ตถา อิตฺถิยา อวิชฺชมานตฺตา, สทฺทสฺส จ วิชฺชมานตฺตา อิตฺถิสโทฺทติ ฯ ปสาทจกฺขุโน, ตนฺนิสฺสิตวิญฺญาณสฺส จ วิชฺชมานตฺตา จกฺขุวิญฺญาณนฺติ  ฯ รโญฺญ จ ปุตฺตสฺส จ สมฺมุติสจฺจภูตตฺตา ราชปุโตฺตติ ฯ</p>


<p> ติ ภูมิปพฺพตรูปเวทนาทิวจีมยสทฺทสฺส อนุสาเรน อนุคมเนน อนุสฺสรเณน อารมฺมณกรเณน ปวตฺตาย  ปวตฺติโต อนนฺตรํ อุปฺปนฺนสฺส มโนทฺวารสฺส นามจินฺตนาการปฺปวตฺตสฺส มโนทฺวาริกวิญฺญาณสนฺตานสฺส ‘‘อิทมีทิสสฺส อตฺถสฺส นาม’’นฺติ ปุเพฺพเยว คหิตสเงฺกโตปนิสฺสยสฺส  อารมฺมณภูตา  นามคฺคหณโต ปรํ  สมฺมุติปรมตฺถวิสยาย นามปญฺญตฺติยา  อนุคมเนน  สมฺมุติปรมตฺถเภทา วิญฺญายนฺติ,  ภูมิปพฺพตรูปเวทนาทิกา ปญฺญาเปตพฺพตฺถปญฺญาปิกา  โลกโวหาเรน สิทฺธา, มโนทฺวารคฺคหิตา อกฺขราวลิภูตา  ปญฺญาปนโต ปญฺญตฺติสงฺขาตา นามปญฺญตฺตีติ วิเญฺญยฺยาฯ</p>


<p>เอตฺถ จ โสตวิญฺญาณวีถิยา อนนฺตรภาวินิํ มโนทฺวาริกวีถิมฺปิ โสตวิญฺญาณวีถิคฺคหเณเนว สงฺคเหตฺวา ‘‘โสตวิญฺญาณวีถิยา’’ติ วุตฺตํฯ ฆฎาทิสทฺทญฺหิ สุณนฺตสฺส เอกเมกํ สทฺทํ อารพฺภ ปจฺจุปฺปนฺนาตีตารมฺมณวเสน เทฺว เทฺว ชวนวารา, พุทฺธิยา คหิตนามปณฺณตฺติภูตํ อกฺขราวลิมารพฺภ เอโกติ เอวํ โสตวิญฺญาณวีถิยา อนนฺตราย อตีตสทฺทารมฺมณาย  ชวนวีถิยา อนนฺตรํ นามปญฺญตฺติยา คหณํ, ตโต ปรํ อตฺถาวโพโธติ อาจริยาฯ</p>

</p>

</p>

</p>





