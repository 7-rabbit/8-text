<h2>ขุทฺทกนิกาเย</h2>
<h2>จูฬนิเทฺทสปาฬิ</h2>
<h3>ปารายนวโคฺค</h3>
<h3>วตฺถุคาถา</h3>
<ol>
<li>
โกสลานํ  
  
  
ปุรา รมฺมา, อคมา ทกฺขิณาปถํ;  
  
อากิญฺจญฺญํ ปตฺถยาโน, พฺราหฺมโณ มนฺตปารคูฯ  
</li>
  
<li>
โส อสฺสกสฺส วิสเย, มฬกสฺส  
อฬกสฺส (สุ. นิ. ๙๘๓) มุฬกสฺส (สฺยา.), มูฬฺหกสฺส (ก.)  
สมาสเน  
สมาสเนฺน (ก.)  
;  
  
วสิ โคธาวรีกูเล, อุเญฺฉน จ ผเลน จฯ  
</li>
  
<li>
ตเสฺสว  
ตํเยว (ก.) อฎฺฐกถา โอโลเกตพฺพา  
อุปนิสฺสาย, คาโม จ วิปุโล อหุ;  
  
ตโต ชาเตน อาเยน, มหายญฺญมกปฺปยิฯ  
</li>
  
<li>
มหายญฺญํ ยชิตฺวาน, ปุน ปาวิสิ อสฺสมํ;  
  
ตสฺมิํ ปฎิปวิฎฺฐมฺหิ, อโญฺญ อาคญฺฉิ พฺราหฺมโณฯ  
</li>
  
<li>
อุคฺฆฎฺฎปาโท  
ตสิโต  
ตสฺสิโต (ก.)  
, ปงฺกทโนฺต รชสฺสิโร;  
  
โส  
จ นํ อุปสงฺกมฺม, สตานิ ปญฺจ ยาจติฯ  
</li>
  
<li>
ตเมนํ พาวรี ทิสฺวา, อาสเนน นิมนฺตยิ;  
  
สุขญฺจ กุสลํ ปุจฺฉิ, อิทํ วจนมพฺรวิ  
วจนมพฺรุวิ (สี.)  
ฯ  
</li>
  
<li>
‘‘ยํ โข มม เทยฺยธมฺมํ, สพฺพํ วิสชฺชิตํ มยา;  
  
อนุชานาหิ เม พฺรเหฺม, นตฺถิ ปญฺจสตานิ เม’’ฯ  
</li>
  
<li>
‘‘สเจ  
เม ยาจมานสฺส, ภวํ นานุปทสฺสติ  
ปเทสฺสติ (ก.)  
;  
  
สตฺตเม ทิวเส ตุยฺหํ, มุทฺธา ผลตุ สตฺตธา’’ฯ  
</li>
  
<li>
อภิสงฺขริตฺวา กุหโก, เภรวํ โส อกิตฺตยิ;  
  
ตสฺส ตํ วจนํ สุตฺวา, พาวรี ทุกฺขิโต อหุฯ  
</li>
  
<li>
อุสฺสุสฺสติ อนาหาโร, โสกสลฺลสมปฺปิโต;  
  
อโถปิ เอวํ จิตฺตสฺส, ฌาเน น รมตี มโนฯ  
</li>
  
<li>
อุตฺรสฺตํ ทุกฺขิตํ ทิสฺวา, เทวตา อตฺถกามินี;  
  
พาวริํ อุปสงฺกมฺม, อิทํ วจนมพฺรวิฯ  
</li>
  
<li>
‘‘น โส มุทฺธํ ปชานาติ, กุหโก โส ธนตฺถิโก;  
  
มุทฺธนิ มุทฺธปาเต  
มุทฺธนิมฺมุทฺธปาเต (ก.)  
วา, ญาณํ ตสฺส น วิชฺชติ’’ฯ  
</li>
  
<li>
‘‘โภตี  
โภติ (ก.)  
จรหิ ชานาติ, ตํ เม อกฺขาหิ ปุจฺฉิตา;  
  
มุทฺธํ มุทฺธาธิปาตญฺจ  
มุทฺธาติปาตญฺจ (ก.)  
, ตํ สุโณม วโจ ตว’’ฯ  
</li>
  
<li>
‘‘อหเมฺปตํ น ชานามิ, ญาณํ เมตฺถ น วิชฺชติ;  
  
มุทฺธนิ มุทฺธาธิปาเต จ, ชินานเญฺหตฺถ  
ชนานเญฺหตฺถ (ก.)  
ทสฺสนํ’’ฯ  
</li>
  
<li>
‘‘อถ  
โก จรหิ  
โย จรติ (ก.)  
ชานาติ, อสฺมิํ ปถวิมณฺฑเล  
ปุถวิมณฺฑเล (สี.)  
;  
  
มุทฺธํ มุทฺธาธิปาตญฺจ, ตํ เม อกฺขาหิ เทวเต’’ฯ  
</li>
  
<li>
‘‘ปุรา กปิลวตฺถุมฺหา, นิกฺขโนฺต โลกนายโก;  
  
อปโจฺจ โอกฺกากราชสฺส, สกฺยปุโตฺต ปภงฺกโรฯ  
</li>
  
<li>
‘‘โส หิ พฺราหฺมณ สมฺพุโทฺธ, สพฺพธมฺมาน ปารคู;  
  
สพฺพาภิญฺญาพลปฺปโตฺต  
ผลปฺปโตฺต (ก.)  
, สพฺพธเมฺมสุ จกฺขุมา;  
  
สพฺพกมฺมกฺขยํ ปโตฺต, วิมุโตฺต อุปธิกฺขเยฯ  
</li>
  
<li>
‘‘พุโทฺธ โส ภควา โลเก, ธมฺมํ เทเสติ จกฺขุมา;  
  
ตํ ตฺวํ คนฺตฺวาน ปุจฺฉสฺสุ, โส เต ตํ พฺยากริสฺสติ’’ฯ  
</li>
  
<li>
สมฺพุโทฺธติ  
วโจ สุตฺวา, อุทโคฺค พาวรี อหุ;  
  
โสกสฺส ตนุโก อาสิ, ปีติญฺจ วิปุลํ ลภิฯ  
</li>
  
<li>
โส  
พาวรี อตฺตมโน อุทโคฺค, ตํ เทวตํ ปุจฺฉติ เวทชาโต;  
  
‘‘กตมมฺหิ คาเม นิคมมฺหิ วา ปน, กตมมฺหิ วา ชนปเท โลกนาโถ;  
  
ยตฺถ คนฺตฺวาน ปเสฺสมุ, สมฺพุทฺธํ ทฺวิปทุตฺตมํ’’ฯ  
</li>
  
<li>
‘‘สาวตฺถิยํ โกสลมนฺทิเร ชิโน, ปหูตปโญฺญ วรภูริเมธโส;  
  
โส สกฺยปุโตฺต วิธุโร อนาสโว, มุทฺธาธิปาตสฺส วิทู นราสโภ’’ฯ  
</li>
  
<li>
ตโต  
อามนฺตยี สิเสฺส, พฺราหฺมเณ มนฺตปารคู  
ปารเค (สฺยา.)  
;  
  
‘‘เอถ มาณวา อกฺขิสฺสํ, สุณาถ วจนํ มมฯ  
</li>
  
<li>
‘‘ยเสฺสโส ทุลฺลโภ โลเก, ปาตุภาโว อภิณฺหโส;  
  
สฺวาชฺช โลกมฺหิ อุปฺปโนฺน, สมฺพุโทฺธ อิติ วิสฺสุโต;  
  
ขิปฺปํ คนฺตฺวาน สาวตฺถิํ, ปสฺสโวฺห ทฺวิปทุตฺตมํ’’ฯ  
</li>
  
<li>
‘‘กถํ จรหิ ชาเนมุ, ทิสฺวา พุโทฺธติ พฺราหฺมณ;  
  
อชานตํ โน ปพฺรูหิ, ยถา ชาเนมุ ตํ มยํ’’ฯ  
</li>
  
<li>
‘‘อาคตานิ หิ มเนฺตสุ, มหาปุริสลกฺขณา;  
  
ทฺวตฺติํสานิ จ พฺยากฺขาตา, สมตฺตา อนุปุพฺพโสฯ  
</li>
  
<li>
‘‘ยเสฺสเต โหนฺติ คเตฺตสุ, มหาปุริสลกฺขณา;  
  
เทฺวเยว ตสฺส คติโย, ตติยา หิ น วิชฺชติฯ  
</li>
  
<li>
‘‘สเจ อคารํ อาวสติ, วิเชยฺย ปถวิํ อิมํ;  
  
อทเณฺฑน อสเตฺถน, ธเมฺมน อนุสาสติฯ  
</li>
  
<li>
‘‘สเจ จ โส ปพฺพชติ, อคารา อนคาริยํ;  
  
วิวฎฺฎจฺฉโท  
วิวตฺตจฺฉโทฺท (สี.)  
สมฺพุโทฺธ, อรหา ภวติ อนุตฺตโรฯ  
</li>
  
<li>
‘‘ชาติํ โคตฺตญฺจ ลกฺขณํ, มเนฺต สิเสฺส ปุนาปเร;  
  
มุทฺธํ มุทฺธาธิปาตญฺจ, มนสาเยว ปุจฺฉถฯ  
</li>
  
<li>
‘‘อนาวรณทสฺสาวี, ยทิ พุโทฺธ ภวิสฺสติ;  
  
มนสา ปุจฺฉิเต ปเญฺห, วาจาย วิสชฺชิสฺสติ’’  
วิสฺสชิสฺสติ (ก.)  
ฯ  
</li>
  
<li>
พาวริสฺส  
  
วโจ สุตฺวา, สิสฺสา โสฬส พฺราหฺมณา;  
  
อชิโต ติสฺสเมเตฺตโยฺย, ปุณฺณโก อถ เมตฺตคูฯ  
</li>
  
<li>
โธตโก อุปสีโว จ, นโนฺท จ อถ เหมโก;  
  
โตเทยฺย-กปฺปา ทุภโย, ชตุกณฺณี จ ปณฺฑิโตฯ  
</li>
  
<li>
ภทฺราวุโธ  
อุทโย จ, โปสาโล จาปิ พฺราหฺมโณ;  
  
โมฆราชา จ เมธาวี, ปิงฺคิโย จ มหาอิสิฯ  
  
<li>
ปเจฺจกคณิโน สเพฺพ, สพฺพโลกสฺส วิสฺสุตา;  
  
ฌายี ฌานรตา ธีรา, ปุพฺพวาสนวาสิตาฯ  
  
<li>
พาวริํ อภิวาเทตฺวา, กตฺวา จ นํ ปทกฺขิณํ;  
  
ชฎาชินธรา สเพฺพ, ปกฺกามุํ อุตฺตรามุขาฯ  
  
<li>
มฬกสฺส ปติฎฺฐานํ, ปุรมาหิสฺสติํ  
ปุรมาหิยติ (ก.)  
ตทา  
สทา (ก.)  
;  
  
อุเชฺชนิญฺจาปิ โคนทฺธํ, เวทิสํ วนสวฺหยํฯ  
</li>
  
<li>
โกสมฺพิญฺจาปิ สาเกตํ, สาวตฺถิญฺจ ปุรุตฺตมํ;  
  
เสตพฺยํ กปิลวตฺถุํ, กุสินารญฺจ มนฺทิรํฯ  
</li>
  
<li>
ปาวญฺจ โภคนครํ, เวสาลิํ มาคธํ ปุรํ;  
  
ปาสาณกํ เจติยญฺจ, รมณียํ มโนรมํฯ  
</li>
  
<li>
ตสิโตวุทกํ สีตํ, มหาลาภํว วาณิโช;  
  
ฉายํ ฆมฺมาภิตโตฺตว ตุริตา ปพฺพตมารุหุํฯ  
</li>
  
<li>
ภควา ตมฺหิ สมเย, ภิกฺขุสงฺฆปุรกฺขโต;  
  
ภิกฺขูนํ ธมฺมํ เทเสติ, สีโหว นทตี วเนฯ  
</li>
  
<li>
อชิโต  
อทฺทส พุทฺธํ, ปีตรํสิํว  
ชิตรํสิํ สีตรํสิํ (ก.), วีตรํสิํ (สี. สฺยา.)  
ภาณุมํ;  
  
จนฺทํ ยถา ปนฺนรเส, ปริปูรํ  
ปาริปูริํ (สี. สฺยา.)  
อุปาคตํฯ  
</li>
  
<li>
อถสฺส คเตฺต ทิสฺวาน, ปริปูรญฺจ พฺยญฺชนํ;  
  
เอกมนฺตํ ฐิโต หโฎฺฐ, มโนปเญฺห อปุจฺฉถฯ  
</li>
  
<li>
‘‘อาทิสฺส ชมฺมนํ พฺรูหิ, โคตฺตํ พฺรูหิ สลกฺขณํ;  
  
มเนฺตสุ ปารมิํ พฺรูหิ, กติ วาเจติ พฺราหฺมโณ’’ฯ  
</li>
  
<li>
‘‘วีสํ  
วสฺสสตํ อายุ, โส จ โคเตฺตน พาวรี;  
  
ตีณิสฺส ลกฺขณา คเตฺต, ติณฺณํ เวทาน ปารคูฯ  
</li>
  
<li>
‘‘ลกฺขเณ อิติหาเส จ, สนิฆณฺฑุสเกฎุเภ;  
  
ปญฺจสตานิ วาเจติ, สธเมฺม ปารมิํ คโต’’ฯ  
</li>
  
<li>
‘‘ลกฺขณานํ ปวิจยํ, พาวริสฺส นรุตฺตม;  
  
ตณฺหจฺฉิท  
กงฺขจฺฉิท (ก.)  
ปกาเสหิ, มา โน กงฺขายิตํ อหุ’’ฯ  
</li>
  
<li>
‘‘มุขํ ชิวฺหาย ฉาเทติ, อุณฺณสฺส ภมุกนฺตเร;  
  
โกโสหิตํ วตฺถคุยฺหํ, เอวํ ชานาหิ มาณว’’ฯ  
</li>
  
<li>
ปุจฺฉญฺหิ  
กิญฺจิ อสุณโนฺต, สุตฺวา ปเญฺห วิยากเต;  
  
วิจิเนฺตติ ชโน สโพฺพ, เวทชาโต กตญฺชลีฯ  
</li>
  
<li>
‘‘โก นุ เทโว วา พฺรหฺมา วา, อิโนฺท วาปิ สุชมฺปติ;  
  
มนสา ปุจฺฉิเต ปเญฺห, กเมตํ ปฎิภาสติฯ  
</li>
  
<li>
‘‘มุทฺธํ มุทฺธาธิปาตญฺจ, พาวรี ปริปุจฺฉติ;  
  
ตํ พฺยากโรหิ ภควา, กงฺขํ วินย โน อิเส’’ฯ  
</li>
  
<li>
‘‘อวิชฺชา  
มุทฺธาติ ชานาหิ, วิชฺชา มุทฺธาธิปาตินี;  
  
สทฺธาสติสมาธีหิ, ฉนฺทวีริเยน สํยุตา’’ฯ  
</li>
  
<li>
ตโต เวเทน มหตา, สนฺถเมฺภตฺวาน มาณโว;  
  
เอกํสํ อชินํ กตฺวา, ปาเทสุ สิรสา ปติฯ  
</li>
  
<li>
‘‘พาวรี พฺราหฺมโณ โภโต, สห สิเสฺสหิ มาริส;  
  
อุทคฺคจิโตฺต สุมโน, ปาเท วนฺทติ จกฺขุม’’ฯ  
</li>
  
<li>
‘‘สุขิโต พาวรี โหตุ, สห สิเสฺสหิ พฺราหฺมโณ;  
  
ตฺวญฺจาปิ สุขิโต โหหิ, จิรํ ชีวาหิ มาณวฯ  
</li>
  
<li>
‘‘พาวริสฺส จ ตุยฺหํ วา, สเพฺพสํ สพฺพสํสยํ;  
  
กตาวกาสา ปุจฺฉโวฺห, ยํ กิญฺจิ มนสิจฺฉถ’’ฯ  
</li>
  
<li>
สมฺพุเทฺธน กโตกาโส, นิสีทิตฺวาน ปญฺชลี;  
  
อชิโต ปฐมํ ปญฺหํ, ตตฺถ ปุจฺฉิ ตถาคตํฯ  
</li>
  
วตฺถุคาถา นิฎฺฐิตาฯ  
</li>
  
<h3>๑. อชิตมาณวปุจฺฉา</h3>
</ol>
<ol>
<li>
‘‘เกนสฺสุ  
นิวุโต โลโก, [อิจฺจายสฺมา อชิโต]  
  
เกนสฺสุ นปฺปกาสติ;  
  
กิสฺสาภิเลปนํ พฺรูสิ, กิํสุ ตสฺส มหพฺภยํ’’ฯ  
</li>
  
<li>
‘‘อวิชฺชาย  
นิวุโต โลโก, [อชิตาติ ภควา]  
  
เววิจฺฉา ปมาทา นปฺปกาสติ;  
  
ชปฺปาภิเลปนํ พฺรูมิ, ทุกฺขมสฺส มหพฺภยํ’’ฯ  
</li>
  
<li>
‘‘สวนฺติ สพฺพธิ โสตา, [อิจฺจายสฺมา อชิโต]  
  
โสตานํ กิํ นิวารณํ;  
  
โสตานํ สํวรํ พฺรูหิ, เกน โสตา ปิธิยฺยเร’’ฯ  
</li>
  
<li>
‘‘ยานิ โสตานิ โลกสฺมิํ, [อชิตาติ ภควา]  
  
สติ เตสํ นิวารณํ;  
  
โสตานํ สํวรํ พฺรูมิ, ปญฺญาเยเต ปิธิยฺยเร’’ฯ  
</li>
  
<li>
‘‘ปญฺญา เจว สติ จาปิ  
สตี เจว (สี.)  
, [อิจฺจายสฺมา อชิโต]  
  
นามรูปญฺจ มาริส;  
</li>
  
เอตํ เม ปุโฎฺฐ ปพฺรูหิ, กเตฺถตํ อุปรุชฺฌติ’’ฯ  
  
<li>
‘‘ยเมตํ ปญฺหํ อปุจฺฉิ, อชิต ตํ วทามิ เต;  
  
ยตฺถ นามญฺจ รูปญฺจ, อเสสํ อุปรุชฺฌติ;  
  
วิญฺญาณสฺส นิโรเธน, เอเตฺถตํ อุปรุชฺฌติ’’ฯ  
</li>
  
<li>
‘‘เย จ สงฺขาตธมฺมาเส, เย จ เสขา  
เสกฺขา (ก.)  
ปุถู อิธ;  
  
เตสํ เม นิปโก อิริยํ, ปุโฎฺฐ ปพฺรูหิ มาริส’’ฯ  
</li>
  
<li>
‘‘กาเมสุ นาภิคิเชฺฌยฺย, มนสานาวิโล สิยา;  
  
กุสโล สพฺพธมฺมานํ, สโต ภิกฺขุ ปริพฺพเช’’ติฯ  
</li>
  
อชิตมาณวปุจฺฉา ปฐมาฯ  
</li>
  
<h3>๒. ติสฺสเมเตฺตยฺยมาณวปุจฺฉา</h3>
</ol>
<ol>
<li>
‘‘โกธ  
สนฺตุสิโต โลเก, [อิจฺจายสฺมา ติสฺสเมเตฺตโยฺย]  
  
กสฺส โน สนฺติ อิญฺชิตา;  
  
โก อุภนฺตมภิญฺญาย, มเชฺฌ มนฺตา น ลิปฺปติ  
น ปิมฺปติ (พหูสุ)  
;  
  
กํ พฺรูสิ มหาปุริโสติ, โก อิธ สิพฺพินิมจฺจคา’’ติ  
สิพฺพนิมจฺจคา (สี. สฺยา.)  
ฯ  
</li>
  
<li>
‘‘กาเมสุ  
พฺรหฺมจริยวา, [เมเตฺตยฺยาติ ภควา]  
  
วีตตโณฺห สทา สโต;  
  
สงฺขาย นิพฺพุโต ภิกฺขุ, ตสฺส โน สนฺติ อิญฺชิตาฯ  
</li>
  
<li>
‘‘โส อุภนฺตมภิญฺญาย, มเชฺฌ มนฺตา น ลิปฺปติ;  
  
ตํ พฺรูมิ มหาปุริโสติ, โส อิธ สิพฺพินิมจฺจคา’’ติฯ  
</li>
  
ติสฺสเมเตฺตยฺยมาณวปุจฺฉา ทุติยาฯ  
</li>
  
<h3>๓. ปุณฺณกมาณวปุจฺฉา</h3>
</ol>
<ol>
<li>
‘‘อเนชํ มูลทสฺสาวิํ, [อิจฺจายสฺมา ปุณฺณโก]  
  
อตฺถิ ปเญฺหน อาคมํ;  
  
กิํ นิสฺสิตา อิสโย มนุชา, ขตฺติยา พฺราหฺมณา เทวตานํ;  
  
ยญฺญมกปฺปยิํสุ ปุถูธ โลเก, ปุจฺฉามิ ตํ ภควา พฺรูหิ เมตํ’’ฯ  
</li>
  
<li>
‘‘เย เกจิเม อิสโย มนุชา, [ปุณฺณกาติ ภควา]  
  
ขตฺติยา พฺราหฺมณา เทวตานํ;  
  
ยญฺญมกปฺปยิํสุ ปุถูธ โลเก, อาสีสมานา ปุณฺณก อิตฺถตฺตํ;  
  
ชรํ สิตา ยญฺญมกปฺปยิํสุ’’ฯ  
</li>
  
<li>
‘‘เย  
เกจิเม อิสโย มนุชา, [อิจฺจายสฺมา ปุณฺณโก]  
  
ขตฺติยา พฺราหฺมณา เทวตานํ;  
  
ยญฺญมกปฺปยิํสุ ปุถูธ โลเก, กจฺจิสุ เต ภควา ยญฺญปเถ อปฺปมตฺตา;  
  
อตารุํ ชาติญฺจ ชรญฺจ มาริส, ปุจฺฉามิ ตํ ภควา พฺรูหิ เมตํ’’ฯ  
</li>
  
<li>
‘‘อาสีสนฺติ โถมยนฺติ, อภิชปฺปนฺติ ชุหนฺติ; [ปุณฺณกาติ ภควา]  
  
กามาภิชปฺปนฺติ ปฎิจฺจ ลาภํ, เต ยาชโยคา ภวราครตฺตา;  
  
นาตริํสุ ชาติชรนฺติ พฺรูมิ’’ฯ  
</li>
  
<li>
‘‘เต เจ นาตริํสุ ยาชโยคา, [อิจฺจายสฺมา ปุณฺณโก]  
  
ยเญฺญหิ ชาติญฺจ ชรญฺจ มาริส;  
  
อถ โก จรหิ เทวมนุสฺสโลเก, อตาริ ชาติญฺจ ชรญฺจ มาริส;  
  
ปุจฺฉามิ ตํ ภควา พฺรูหิ เมตํ’’ฯ  
</li>
  
<li>
‘‘สงฺขาย  
โลกสฺมิ ปโรปรานิ, [ปุณฺณกาติ ภควา]  
  
ยสฺสิญฺชิตํ นตฺถิ กุหิญฺจิ โลเก;  
  
สโนฺต วิธูโม อนีโฆ นิราโส, อตาริ โส ชาติชรนฺติ พฺรูมี’’ติฯ  
</li>
  
ปุณฺณกมาณวปุจฺฉา ตติยาฯ  
</li>
  
<h3>๔. เมตฺตคูมาณวปุจฺฉา</h3>
</ol>
<ol>
<li>
‘‘ปุจฺฉามิ ตํ ภควา พฺรูหิ เมตํ, [อิจฺจายสฺมา เมตฺตคู]  
  
มญฺญามิ ตํ เวทคุํ ภาวิตตฺตํ;  
  
กุโต นุ ทุกฺขา สมุทาคตา อิเม, เย เกจิ โลกสฺมิมเนกรูปา’’ฯ  
</li>
  
<li>
‘‘ทุกฺขสฺส  
เว มํ ปภวํ อปุจฺฉสิ, [เมตฺตคูติ ภควา]  
  
ตํ เต ปวกฺขามิ ยถา ปชานํ;  
  
อุปธินิทานา ปภวนฺติ ทุกฺขา, เย เกจิ โลกสฺมิมเนกรูปาฯ  
</li>
  
<li>
‘‘โย เว อวิทฺวา อุปธิํ กโรติ, ปุนปฺปุนํ ทุกฺขมุเปติ มโนฺท;  
  
ตสฺมา ปชานํ อุปธิํ น กยิรา, ทุกฺขสฺส ชาติปฺปภวานุปสฺสี’’ฯ  
</li>
  
<li>
‘‘ยํ ตํ อปุจฺฉิมฺห อกิตฺตยี โน, อญฺญํ ตํ ปุจฺฉาม ตทิงฺฆ พฺรูหิ;  
  
‘กถํ นุ ธีรา วิตรนฺติ โอฆํ, ชาติํ ชรํ โสกปริทฺทวญฺจ’;  
  
ตํ เม มุนิ สาธุ วิยากโรหิ, ตถา หิ เต วิทิโต เอส ธโมฺม’’ฯ  
</li>
  
<li>
‘‘กิตฺตยิสฺสามิ เต ธมฺมํ, [เมตฺตคูติ ภควา]  
  
ทิเฎฺฐ ธเมฺม อนีติหํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ตญฺจาหํ อภินนฺทามิ, มเหสิ ธมฺมมุตฺตมํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ยํ กิญฺจิ สมฺปชานาสิ, [เมตฺตคูติ ภควา]  
  
อุทฺธํ อโธ ติริยญฺจาปิ มเชฺฌ;  
  
เอเตสุ นนฺทิญฺจ นิเวสนญฺจ, ปนุชฺช วิญฺญาณํ ภเว น ติเฎฺฐฯ  
</li>
  
<li>
‘‘เอวํวิหารี  
สโต อปฺปมโตฺต, ภิกฺขุ จรํ หิตฺวา มมายิตานิ;  
  
ชาติํ ชรํ โสกปริทฺทวญฺจ, อิเธว วิทฺวา ปชเหยฺย ทุกฺขํ’’ฯ  
</li>
  
<li>
‘‘เอตาภินนฺทามิ  
วโจ มเหสิโน, สุกิตฺติตํ โคตมนูปธีกํ;  
  
อทฺธา หิ ภควา ปหาสิ ทุกฺขํ, ตถา หิ เต วิทิโต เอส ธโมฺมฯ  
</li>
  
<li>
‘‘เต จาปิ นูนปฺปชเหยฺยุ ทุกฺขํ, เย ตฺวํ มุนิ อฎฺฐิตํ โอวเทยฺย;  
  
ตํ ตํ นมสฺสามิ สเมจฺจ นาค, อเปฺปว มํ ภควา อฎฺฐิตํ โอวเทยฺย’’ฯ  
</li>
  
<li>
‘‘ยํ พฺราหฺมณํ เวทคุมาภิชญฺญา, อกิญฺจนํ กามภเว อสตฺตํ;  
  
อทฺธา หิ โส โอฆมิมํ อตาริ, ติโณฺณ จ ปารํ อขิโล อกโงฺขฯ  
</li>
  
<li>
‘‘วิทฺวา จ โย เวทคู นโร อิธ, ภวาภเว สงฺคมิมํ วิสชฺช;  
  
โส วีตตโณฺห อนีโฆ นิราโส, อตาริ โส ชาติชรนฺติ พฺรูมี’’ติฯ  
</li>
  
เมตฺตคูมาณวปุจฺฉา จตุตฺถีฯ  
</li>
  
<h3>๕. โธตกมาณวปุจฺฉา</h3>
</ol>
<ol>
<li>
‘‘ปุจฺฉามิ ตํ ภควา พฺรูหิ เมตํ, [อิจฺจายสฺมา โธตโก]  
  
วาจาภิกงฺขามิ มเหสิ ตุยฺหํ;  
  
ตว สุตฺวาน นิโคฺฆสํ, สิเกฺข นิพฺพานมตฺตโน’’ฯ  
</li>
  
<li>
‘‘เตนหาตปฺปํ กโรหิ, [โธตกาติ ภควา]  
  
อิเธว นิปโก สโต;  
  
อิโต สุตฺวาน นิโคฺฆสํ, สิเกฺข นิพฺพานมตฺตโน’’ฯ  
</li>
  
<li>
‘‘ปสฺสามหํ เทวมนุสฺสโลเก, อกิญฺจนํ พฺราหฺมณมิริยมานํ;  
  
ตํ ตํ นมสฺสามิ สมนฺตจกฺขุ, ปมุญฺจ มํ สกฺก กถํกถาหิ’’ฯ  
</li>
  
<li>
‘‘นาหํ  
สหิสฺสามิ ปโมจนาย, กถํกถิํ โธตก กญฺจิ โลเก;  
  
ธมฺมญฺจ เสฎฺฐํ อภิชานมาโน  
อาชานมาโน (สี. สฺยา. ปี.)  
, เอวํ ตุวํ โอฆมิมํ ตเรสิ’’ฯ  
</li>
  
<li>
‘‘อนุสาส พฺรเหฺม กรุณายมาโน, วิเวกธมฺมํ ยมหํ วิชญฺญํ;  
  
ยถาหํ อากาโสว อพฺยาปชฺชมาโน, อิเธว สโนฺต อสิโต จเรยฺยํ’’ฯ  
</li>
  
<li>
‘‘กิตฺตยิสฺสามิ  
เต สนฺติํ, [โธตกาติ ภควา]  
  
ทิเฎฺฐ ธเมฺม อนีติหํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ตญฺจาหํ อภินนฺทามิ, มเหสิ สนฺติมุตฺตมํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ยํ กิญฺจิ สมฺปชานาสิ, [โธตกาติ ภควา]  
  
อุทฺธํ อโธ ติริยญฺจาปิ มเชฺฌ;  
  
เอตํ วิทิตฺวา สโงฺคติ โลเก, ภวาภวาย มากาสิ ตณฺห’’นฺติฯ  
</li>
  
โธตกมาณวปุจฺฉา ปญฺจมีฯ  
</li>
  
<h3>๖. อุปสีวมาณวปุจฺฉา</h3>
</ol>
<ol>
<li>
‘‘เอโก อหํ สกฺก มหนฺตโมฆํ, [อิจฺจายสฺมา อุปสีโว]  
  
อนิสฺสิโต โน วิสหามิ ตาริตุํ;  
  
อารมฺมณํ พฺรูหิ สมนฺตจกฺขุ, ยํ นิสฺสิโต โอฆมิมํ ตเรยฺยํ’’ฯ  
</li>
  
<li>
‘‘อากิญฺจญฺญํ  
เปกฺขมาโน สติมา, [อุปสีวาติ ภควา]  
  
นตฺถีติ นิสฺสาย ตรสฺสุ โอฆํ;  
  
กาเม ปหาย วิรโต กถาหิ, ตณฺหกฺขยํ นตฺตมหาภิปสฺส’’ฯ  
</li>
  
<li>
‘‘สเพฺพสุ กาเมสุ โย วีตราโค, [อิจฺจายสฺมา อุปสีโว]  
  
อากิญฺจญฺญํ นิสฺสิโต หิตฺวา มญฺญํ;  
  
สญฺญาวิโมเกฺข ปรเม วิมุโตฺต  
ธิมุโตฺต (ก.)  
, ติเฎฺฐ นุ โส ตตฺถ อนานุยายี’’  
อนานุวายี (สฺยา. ก.)  
ฯ  
</li>
  
<li>
‘‘สเพฺพสุ กาเมสุ โย วีตราโค, [อุปสีวาติ ภควา]  
  
อากิญฺจญฺญํ นิสฺสิโต หิตฺวา มญฺญํ;  
  
สญฺญาวิโมเกฺข ปรเม วิมุโตฺต, ติเฎฺฐยฺย โส ตตฺถ อนานุยายี’’ฯ  
</li>
  
<li>
‘‘ติเฎฺฐ เจ โส ตตฺถ อนานุยายี, ปูคมฺปิ วสฺสานํ สมนฺตจกฺขุ;  
  
ตเตฺถว โส สีติสิยา วิมุโตฺต, จเวถ วิญฺญาณํ ตถาวิธสฺส’’ฯ  
</li>
  
<li>
‘‘อจฺจิ  
ยถา วาตเวเคน ขิตฺตา, [อุปสีวาติ ภควา]  
  
อตฺถํ ปเลติ น อุเปติ สงฺขํ;  
  
เอวํ มุนี นามกายา วิมุโตฺต, อตฺถํ ปเลติ น อุเปติ สงฺขํ’’ฯ  
</li>
  
<li>
‘‘อตฺถงฺคโต โส อุท วา โส นตฺถิ, อุทาหุ เว สสฺสติยา อโรโค;  
  
ตํ เม มุนี สาธุ วิยากโรหิ, ตถา หิ เต วิทิโต เอส ธโมฺม’’ฯ  
</li>
  
<li>
‘‘อตฺถงฺคตสฺส น ปมาณมตฺถิ, [อุปสีวาติ ภควา]  
  
เยน นํ วชฺชุํ ตํ ตสฺส นตฺถิ;  
  
สเพฺพสุ ธเมฺมสุ สมูหเตสุ, สมูหตา วาทปถาปิ สเพฺพ’’ติฯ  
</li>
  
อุปสีวมาณวปุจฺฉา ฉฎฺฐีฯ  
</li>
  
<h3>๗. นนฺทมาณวปุจฺฉา</h3>
</ol>
<ol>
<li>
‘‘สนฺติ  
โลเก มุนโย, [อิจฺจายสฺมา นโนฺท]  
  
ชนา วทนฺติ ตยิทํ กถํสุ;  
  
ญาณูปปนฺนํ มุนิ โน วทนฺติ, อุทาหุ เว ชีวิเตนูปปนฺนํ’’ฯ  
</li>
  
<li>
‘‘น ทิฎฺฐิยา น สุติยา น ญาเณน, มุนีธ นนฺท กุสลา วทนฺติ;  
  
วิเสนิกตฺวา อนีฆา นิราสา, จรนฺติ เย เต มุนโยติ พฺรูมิ’’ฯ  
</li>
  
<li>
‘‘เย เกจิเม สมณพฺราหฺมณาเส, [อิจฺจายสฺมา นโนฺท]  
  
ทิฎฺฐสฺสุเตนาปิ วทนฺติ สุทฺธิํ;  
  
สีลพฺพเตนาปิ วทนฺติ สุทฺธิํ,  
  
อเนกรูเปน วทนฺติ สุทฺธิํ;  
  
กจฺจิสฺสุ เต ภควา ตตฺถ ยตา จรนฺตา,  
  
อตารุ ชาติญฺจ ชรญฺจ มาริส;  
  
ปุจฺฉามิ ตํ ภควา พฺรูหิ เมตํ’’ฯ  
</li>
  
<li>
‘‘เย เกจิเม สมณพฺราหฺมณาเส, [นนฺทาติ ภควา]  
  
ทิฎฺฐสฺสุเตนาปิ วทนฺติ สุทฺธิํ;  
  
สีลพฺพเตนาปิ วทนฺติ สุทฺธิํ, อเนกรูเปน วทนฺติ สุทฺธิํ;  
  
กิญฺจาปิ เต ตตฺถ ยตา จรนฺติ, นาตริํสุ ชาติชรนฺติ พฺรูมิ’’ฯ  
</li>
  
<li>
‘‘เย  
เกจิเม สมณพฺราหฺมณาเส, [อิจฺจายสฺมา นโนฺท]  
  
ทิฎฺฐสฺสุเตนาปิ วทนฺติ สุทฺธิํ;  
  
สีลพฺพเตนาปิ วทนฺติ สุทฺธิํ, อเนกรูเปน วทนฺติ สุทฺธิํ;  
  
เต เจ มุนิ พฺรูสิ อโนฆติเณฺณ, อถ โก จรหิ เทวมนุสฺสโลเก;  
  
อตาริ ชาติญฺจ ชรญฺจ มาริส, ปุจฺฉามิ ตํ ภควา พฺรูหิ เมตํ’’ฯ  
</li>
  
<li>
‘‘นาหํ  
สเพฺพ สมณพฺราหฺมณาเส, [นนฺทาติ ภควา]  
  
ชาติชราย นิวุตาติ พฺรูมิ;  
  
เย สีธ ทิฎฺฐํ ว สุตํ มุตํ วา, สีลพฺพตํ วาปิ ปหาย สพฺพํ;  
  
อเนกรูปมฺปิ ปหาย สพฺพํ, ตณฺหํ ปริญฺญาย อนาสวาเส;  
  
เต เว นรา โอฆติณฺณาติ พฺรูมิ’’ฯ  
</li>
  
<li>
‘‘เอตาภินนฺทามิ วโจ มเหสิโน, สุกิตฺติตํ โคตมนูปธีกํ;  
  
เย สีธ ทิฎฺฐํ ว สุตํ มุตํ วา, สีลพฺพตํ วาปิ ปหาย สพฺพํ;  
  
อเนกรูปมฺปิ ปหาย สพฺพํ, ตณฺหํ ปริญฺญาย อนาสวาเส;  
  
อหมฺปิ เต โอฆติณฺณาติ พฺรูมี’’ติฯ  
</li>
  
นนฺทมาณวปุจฺฉา สตฺตมาฯ  
</li>
  
<h3>๘. เหมกมาณวปุจฺฉา</h3>
</ol>
<ol>
<li>
‘‘เย เม ปุเพฺพ วิยากํสุ, [อิจฺจายสฺมา เหมโก]  
  
หุรํ โคตมสาสนา;  
  
อิจฺจาสิ อิติ ภวิสฺสติ, สพฺพํ ตํ อิติหีติหํ;  
  
สพฺพํ ตํ ตกฺกวฑฺฒนํ, นาหํ ตตฺถ อภิรมิํฯ  
</li>
  
<li>
‘‘ตฺวญฺจ เม ธมฺมมกฺขาหิ, ตณฺหานิคฺฆาตนํ มุนิ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘อิธ ทิฎฺฐสุตมุตวิญฺญาเตสุ, ปิยรูเปสุ เหมก;  
  
ฉนฺทราควิโนทนํ, นิพฺพานปทมจฺจุตํฯ  
</li>
  
<li>
‘‘เอตทญฺญาย  
เย สตา, ทิฎฺฐธมฺมาภินิพฺพุตา;  
  
อุปสนฺตา จ เต สทา, ติณฺณา โลเก วิสตฺติก’’นฺติฯ  
</li>
  
เหมกมาณวปุจฺฉา อฎฺฐมาฯ  
</li>
  
<h3>๙. โตเทยฺยมาณวปุจฺฉา</h3>
</ol>
<ol>
<li>
‘‘ยสฺมิํ  
กามา น วสนฺติ, [อิจฺจายสฺมา โตเทโยฺย]  
  
ตณฺหา ยสฺส น วิชฺชติ;  
  
กถํกถา จ โย ติโณฺณ, วิโมโกฺข ตสฺส กีทิโส’’ฯ  
  
<li>
‘‘ยสฺมิํ กามา น วสนฺติ, [โตเทยฺยาติ ภควา]  
  
ตณฺหา ยสฺส น วิชฺชติ;  
  
กถํกถา จ โย ติโณฺณ, วิโมโกฺข ตสฺส นาปโร’’ฯ  
</li>
  
<li>
‘‘นิราสโส โส อุท อาสสาโน  
อาสยาโน (ก.)  
, ปญฺญาณวา โส อุท ปญฺญกปฺปี;  
  
มุนิํ อหํ สกฺก ยถา วิชญฺญํ, ตํ เม วิยาจิกฺข สมนฺตจกฺขุ’’ฯ  
</li>
  
<li>
‘‘นิราสโส โส น จ อาสสาโน, ปญฺญาณวา โส น จ ปญฺญกปฺปี;  
  
เอวมฺปิ โตเทยฺย มุนิํ วิชาน, อกิญฺจนํ กามภเว อสตฺต’’นฺติฯ  
</li>
  
โตเทยฺยมาณวปุจฺฉา นวมาฯ  
</li>
  
<h3>๑๐. กปฺปมาณวปุจฺฉา</h3>
</ol>
<ol>
<li>
‘‘มเชฺฌ สรสฺมิํ ติฎฺฐตํ, [อิจฺจายสฺมา กโปฺป]  
  
โอเฆ ชาเต มหพฺภเย;  
  
ชรามจฺจุปเรตานํ, ทีปํ ปพฺรูหิ มาริส;  
  
ตฺวญฺจ เม ทีปมกฺขาหิ, ยถายิทํ นาปรํ สิยา’’ฯ  
</li>
  
<li>
‘‘มเชฺฌ สรสฺมิํ ติฎฺฐตํ, [กปฺปาติ ภควา]  
  
โอเฆ ชาเต มหพฺภเย;  
  
ชรามจฺจุปเรตานํ, ทีปํ ปพฺรูมิ กปฺป เตฯ  
</li>
  
<li>
‘‘อกิญฺจนํ  
  
อนาทานํ, เอตํ ทีปํ อนาปรํ;  
  
นิพฺพานํ อิติ นํ พฺรูมิ, ชรามจฺจุปริกฺขยํฯ  
</li>
  
<li>
‘‘เอตทญฺญาย เย สตา, ทิฎฺฐธมฺมาภินิพฺพุตา;  
  
น เต มารวสานุคา, น เต มารสฺส ปฎฺฐคู’’ติ  
ปทฺธคู (สี.)  
ฯ  
</li>
  
กปฺปมาณวปุจฺฉา ทสมาฯ  
</li>
  
<h3>๑๑. ชตุกณฺณิมาณวปุจฺฉา</h3>
</ol>
<ol>
<li>
‘‘สุตฺวานหํ วีรมกามกามิํ, [อิจฺจายสฺมา ชตุกณฺณิ]  
  
โอฆาติคํ ปุฎฺฐุมกามมาคมํ;  
  
สนฺติปทํ พฺรูหิ สหชเนตฺต, ยถาตจฺฉํ ภควา พฺรูหิ เมตํฯ  
</li>
  
<li>
‘‘ภควา หิ กาเม อภิภุยฺย อิริยติ, อาทิโจฺจว ปถวิํ เตชี เตชสา;  
  
ปริตฺตปญฺญสฺส เม ภูริปญฺญ, อาจิกฺข ธมฺมํ ยมหํ วิชญฺญํ;  
  
ชาติชราย อิธ วิปฺปหานํ’’ฯ  
</li>
  
<li>
‘‘กาเมสุ วินย เคธํ, [ชตุกณฺณีติ ภควา]  
  
เนกฺขมฺมํ ทฎฺฐุ เขมโต;  
  
อุคฺคหิตํ นิรตฺตํ วา, มา เต วิชฺชิตฺถ กิญฺจนํฯ  
</li>
  
<li>
‘‘ยํ ปุเพฺพ ตํ วิโสเสหิ, ปจฺฉา เต มาหุ กิญฺจนํ;  
  
มเชฺฌ เจ โน คเหสฺสสิ, อุปสโนฺต จริสฺสสิฯ  
</li>
  
<li>
‘‘สพฺพโส นามรูปสฺมิํ, วีตเคธสฺส พฺราหฺมณ;  
  
อาสวาสฺส น วิชฺชนฺติ, เยหิ มจฺจุวสํ วเช’’ติฯ  
</li>
  
ชตุกณฺณิมาณวปุจฺฉา เอกาทสมาฯ  
</li>
  
<h3>๑๒. ภทฺราวุธมาณวปุจฺฉา</h3>
</ol>
<ol>
<li>
‘‘โอกญฺชหํ  
  
ตณฺหจฺฉิทํ อเนชํ, [อิจฺจายสฺมา ภทฺราวุโธ]  
  
นนฺทิญฺชหํ โอฆติณฺณํ วิมุตฺตํ;  
  
กปฺปญฺชหํ อภิยาเจ สุเมธํ, สุตฺวาน นาคสฺส อปนมิสฺสนฺติ อิโตฯ  
</li>
  
<li>
‘‘นานาชนา ชนปเทหิ สงฺคตา,  
  
ตว วีร วากฺยํ อภิกงฺขมานา;  
  
เตสํ ตุวํ สาธุ วิยากโรหิ, ตถา หิ เต วิทิโต เอส ธโมฺม’’ฯ  
</li>
  
<li>
‘‘อาทานตณฺหํ วินเยถ สพฺพํ, [ภทฺราวุธาติ ภควา]  
  
อุทฺธํ อโธ ติริยญฺจาปิ มเชฺฌ;  
  
ยํ ยญฺหิ โลกสฺมิมุปาทิยนฺติ, เตเนว มาโร อเนฺวติ ชนฺตุํฯ  
</li>
  
<li>
‘‘ตสฺมา ปชานํ น อุปาทิเยถ, ภิกฺขุ สโต กิญฺจนํ สพฺพโลเก;  
  
อาทานสเตฺต อิติ เปกฺขมาโน, ปชํ อิมํ มจฺจุเธเยฺย วิสตฺต’’นฺติฯ  
</li>
  
ภทฺราวุธมาณวปุจฺฉา ทฺวาทสมาฯ  
</li>
  
<h3>๑๓. อุทยมาณวปุจฺฉา</h3>
</ol>
<ol>
<li>
‘‘ฌายิํ วิรชมาสีนํ, [อิจฺจายสฺมา อุทโย]  
  
กตกิจฺจํ อนาสวํ;  
  
ปารคุํ สพฺพธมฺมานํ, อตฺถิ ปเญฺหน อาคมํ;  
  
อญฺญาวิโมกฺขํ ปพฺรูหิ, อวิชฺชาย ปเภทนํ’’ฯ  
</li>
  
<li>
‘‘ปหานํ กามจฺฉนฺทานํ, [อุทยาติ ภควา]  
  
โทมนสฺสาน จูภยํ;  
  
ถินสฺส จ ปนูทนํ, กุกฺกุจฺจานํ นิวารณํฯ  
</li>
  
<li>
‘‘อุเปกฺขาสติสํสุทฺธํ  
  
, ธมฺมตกฺกปุเรชวํ;  
  
อญฺญาวิโมกฺขํ ปพฺรูมิ, อวิชฺชาย ปเภทนํ’’ฯ  
  
<li>
‘‘กิํสุ สํโยชโน โลโก, กิํสุ ตสฺส วิจารณํ;  
  
กิสฺสสฺส วิปฺปหาเนน, นิพฺพานํ อิติ วุจฺจติ’’ฯ  
</li>
  
<li>
‘‘นนฺทิสํโยชโน โลโก, วิตกฺกสฺส วิจารณํ;  
  
ตณฺหาย วิปฺปหาเนน, นิพฺพานํ อิติ วุจฺจติ’’ฯ  
</li>
  
<li>
‘‘กถํ สตสฺส จรโต, วิญฺญาณํ อุปรุชฺฌติ;  
  
ภควนฺตํ ปุฎฺฐุมาคมฺม, ตํ สุโณม วโจ ตว’’ฯ  
</li>
  
<li>
‘‘อชฺฌตฺตญฺจ พหิทฺธา จ, เวทนํ นาภินนฺทโต;  
  
เอวํ สตสฺส จรโต, วิญฺญาณํ อุปรุชฺฌตี’’ติฯ  
</li>
  
อุทยมาณวปุจฺฉา เตรสมาฯ  
</li>
  
<h3>๑๔. โปสาลมาณวปุจฺฉา</h3>
</ol>
<ol>
<li>
‘‘โย อตีตํ อาทิสติ, [อิจฺจายสฺมา โปสาโล]  
  
อเนโช ฉินฺนสํสโย;  
  
ปารคุํ สพฺพธมฺมานํ, อตฺถิ ปเญฺหน อาคมํฯ  
</li>
  
<li>
‘‘วิภูตรูปสญฺญิสฺส, สพฺพกายปฺปหายิโน;  
  
อชฺฌตฺตญฺจ พหิทฺธา จ, นตฺถิ กิญฺจีติ ปสฺสโต;  
  
ญาณํ สกฺกานุปุจฺฉามิ, กถํ เนโยฺย ตถาวิโธ’’ฯ  
</li>
  
<li>
‘‘วิญฺญาณฎฺฐิติโย สพฺพา, [โปสาลาติ ภควา]  
  
อภิชานํ ตถาคโต;  
  
ติฎฺฐนฺตเมนํ ชานาติ, วิมุตฺตํ ตปฺปรายณํฯ  
</li>
  
<li>
‘‘อากิญฺจญฺญสมฺภวํ ญตฺวา, นนฺที สํโยชนํ อิติ;  
  
เอวเมตํ อภิญฺญาย, ตโต ตตฺถ วิปสฺสติ;  
  
เอตํ  
เอวํ (สฺยา. ก.)  
ญาณํ ตถํ ตสฺส, พฺราหฺมณสฺส วุสีมโต’’ติฯ  
</li>
  
โปสาลมาณวปุจฺฉา จุทฺทสมาฯ  
</li>
  
<h3>๑๕. โมฆราชมาณวปุจฺฉา</h3>
</ol>
<ol>
<li>
‘‘ทฺวาหํ  
  
สกฺกํ อปุจฺฉิสฺสํ, [อิจฺจายสฺมา โมฆราชา]  
  
น เม พฺยากาสิ จกฺขุมา;  
  
ยาวตติยญฺจ เทวีสิ, พฺยากโรตีติ เม สุตํฯ  
</li>
  
<li>
‘‘อยํ โลโก ปโร โลโก, พฺรหฺมโลโก สเทวโก;  
  
ทิฎฺฐิํ เต นาภิชานาติ, โคตมสฺส ยสสฺสิโนฯ  
</li>
  
<li>
‘‘เอวํ อภิกฺกนฺตทสฺสาวิํ, อตฺถิ ปเญฺหน อาคมํ;  
  
กถํ โลกํ อเวกฺขนฺตํ, มจฺจุราชา น ปสฺสติ’’ฯ  
</li>
  
<li>
‘‘สุญฺญโต โลกํ อเวกฺขสฺสุ, โมฆราช สทา สโต;  
  
อตฺตานุทิฎฺฐิํ อูหจฺจ, เอวํ มจฺจุตโร สิยา;  
  
เอวํ โลกํ อเวกฺขนฺตํ, มจฺจุราชา น ปสฺสตี’’ติฯ  
</li>
  
โมฆราชมาณวปุจฺฉา ปนฺนรสมาฯ  
</li>
  
<h3>๑๖. ปิงฺคิยมาณวปุจฺฉา</h3>
</ol>
<ol>
<li>
‘‘ชิโณฺณหมสฺมิ อพโล วีตวโณฺณ, [อิจฺจายสฺมา ปิงฺคิโย]  
  
เนตฺตา น สุทฺธา สวนํ น ผาสุ;  
  
มาหํ นสฺสํ โมมุโห อนฺตราว, อาจิกฺข ธมฺมํ ยมหํ วิชญฺญํ;  
  
ชาติชราย อิธ วิปฺปหานํ’’ฯ  
</li>
  
<li>
‘‘ทิสฺวาน รูเปสุ วิหญฺญมาเน, [ปิงฺคิยาติ ภควา]  
  
รุปฺปนฺติ รูเปสุ ชนา ปมตฺตา;  
  
ตสฺมา ตุวํ ปิงฺคิย อปฺปมโตฺต, ชหสฺสุ รูปํ อปุนพฺภวาย’’ฯ  
</li>
  
<li>
‘‘ทิสา  
จตโสฺส วิทิสา จตโสฺส, อุทฺธํ อโธ ทส ทิสา อิมาโย;  
  
น ตุยฺหํ อทิฎฺฐํ อสุตํ อมุตํ  
อสุตํ อมุตํ วา (สี.), อสุตามุตํ วา (สฺยา.), อสุตํ’มุตํ วา (ปี.)  
, อโถ อวิญฺญาตํ กิญฺจนมตฺถิ  
กญฺจิ มตฺถิ (สฺยา.), กิญฺจิ นตฺถิ (ปี.), กิญฺจินมตฺถิ (ก.)  
โลเก;  
  
อาจิกฺข ธมฺมํ ยมหํ วิชญฺญํ, ชาติชราย อิธ วิปฺปหานํ’’ฯ  
</li>
  
<li>
‘‘ตณฺหาธิปเนฺน  
มนุเช เปกฺขมาโน, [ปิงฺคิยาติ ภควา]  
  
สนฺตาปชาเต ชรสา ปเรเต;  
  
ตสฺมา ตุวํ ปิงฺคิย อปฺปมโตฺต, ชหสฺสุ ตณฺหํ อปุนพฺภวายา’’ติฯ  
</li>
  
ปิงฺคิยมาณวปุจฺฉา โสฬสมาฯ  
</li>
  
<h3>๑๗. ปารายนตฺถุติคาถา</h3>
</ol>
<p>อิทมโวจ  ภควา มคเธสุ วิหรโนฺต ปาสาณเก เจติเย, ปริจารกโสฬสานํ  พฺราหฺมณานํ อชฺฌิโฎฺฐ ปุโฎฺฐ ปุโฎฺฐ ปญฺหํ  พฺยากาสิฯ เอกเมกสฺส เจปิ ปญฺหสฺส อตฺถมญฺญาย ธมฺมมญฺญาย ธมฺมานุธมฺมํ ปฎิปเชฺชยฺย, คเจฺฉเยฺยว ชรามรณสฺส ปารํฯ ‘‘ปารงฺคมนียา อิเม ธมฺมา’’ติ – ตสฺมา อิมสฺส ธมฺมปริยายสฺส ปารายนเนฺตว  อธิวจนํฯ</p>


<ol>
<li>
อชิโต ติสฺสเมเตฺตโยฺย, ปุณฺณโก อถ เมตฺตคู;  
  
โธตโก อุปสีโว จ, นโนฺท จ อถ เหมโกฯ  
</li>
  
<li>
โตเทยฺยกปฺปา ทุภโย, ชตุกณฺณี จ ปณฺฑิโต;  
  
ภทฺราวุโธ อุทโย จ, โปสาโล จาปิ พฺราหฺมโณ;  
  
โมฆราชา จ เมธาวี, ปิงฺคิโย จ มหาอิสิฯ  
</li>
  
<li>
เอเต พุทฺธํ อุปาคจฺฉุํ, สมฺปนฺนจรณํ อิสิํ;  
  
ปุจฺฉนฺตา นิปุเณ ปเญฺห, พุทฺธเสฎฺฐํ อุปาคมุํฯ  
</li>
  
<li>
เตสํ พุโทฺธ ปพฺยากาสิ, ปเญฺห ปุโฎฺฐ ยถาตถํ;  
  
ปญฺหานํ เวยฺยากรเณน, โตเสสิ พฺราหฺมเณ มุนิฯ  
</li>
  
<li>
เต โตสิตา จกฺขุมตา, พุเทฺธนาทิจฺจพนฺธุนา;  
  
พฺรหฺมจริยมจริํสุ, วรปญฺญสฺส สนฺติเกฯ  
</li>
  
<li>
เอกเมกสฺส ปญฺหสฺส, ยถา พุเทฺธน เทสิตํ;  
  
ตถา โย ปฎิปเชฺชยฺย, คเจฺฉ ปารํ อปารโตฯ  
</li>
  
<li>
อปารา ปารํ คเจฺฉยฺย, ภาเวโนฺต มคฺคมุตฺตมํ;  
  
มโคฺค โส ปารํ คมนาย, ตสฺมา ปารายนํ อิติฯ  
</li>
  
<h3>๑๘. ปารายนานุคีติคาถา</h3>
</ol>
<ol>
<li>
‘‘ปารายนมนุคายิสฺสํ  
, [อิจฺจายสฺมา ปิงฺคิโย]  
  
ยถาทฺทกฺขิ ตถากฺขาสิ, วิมโล ภูริเมธโส;  
  
นิกฺกาโม นิพฺพโน  
นิพฺพุโต (สฺยา.)  
นาโค, กิสฺส เหตุ มุสา ภเณฯ  
</li>
  
<li>
‘‘ปหีนมลโมหสฺส, มานมกฺขปฺปหายิโน;  
  
หนฺทาหํ กิตฺตยิสฺสามิ, คิรํ วณฺณูปสญฺหิตํฯ  
</li>
  
<li>
‘‘ตโมนุโท  
พุโทฺธ สมนฺตจกฺขุ, โลกนฺตคู สพฺพภวาติวโตฺต;  
  
อนาสโว สพฺพทุกฺขปฺปหีโน, สจฺจวฺหโย พฺรเหฺม อุปาสิโต เมฯ  
</li>
  
<li>
‘‘ทิโช ยถา กุพฺพนกํ ปหาย, พหุปฺผลํ กานนมาวเสยฺย;  
  
เอวมฺปหํ อปฺปทเสฺส ปหาย, มโหทธิํ หํโสริว อชฺฌปโตฺตฯ  
</li>
  
<li>
‘‘เยเม ปุเพฺพ วิยากํสุ, หุรํ โคตมสาสนา;  
  
อิจฺจาสิ อิติ ภวิสฺสติ;  
  
สพฺพํ ตํ อิติหีติหํ, สพฺพํ ตํ ตกฺกวฑฺฒนํฯ  
</li>
  
<li>
‘‘เอโก ตมนุทาสิโน, ชุติมา โส ปภงฺกโร;  
  
โคตโม ภูริปญฺญาโณ, โคตโม ภูริเมธโสฯ  
</li>
  
<li>
‘‘โย เม ธมฺมมเทเสสิ, สนฺทิฎฺฐิกมกาลิกํ;  
  
ตณฺหกฺขยมนีติกํ, ยสฺส นตฺถิ อุปมา กฺวจิ’’ฯ  
</li>
  
<li>
‘‘กิํ นุ ตมฺหา วิปฺปวสสิ, มุหุตฺตมปิ ปิงฺคิย;  
  
โคตมา ภูริปญฺญาณา, โคตมา ภูริเมธสาฯ  
</li>
  
<li>
‘‘โย เต ธมฺมมเทเสสิ, สนฺทิฎฺฐิกมกาลิกํ;  
  
ตณฺหกฺขยมนีติกํ, ยสฺส นตฺถิ อุปมา กฺวจิ’’ฯ  
</li>
  
<li>
‘‘นาหํ ตมฺหา วิปฺปวสามิ, มุหุตฺตมปิ พฺราหฺมณ;  
  
โคตมา ภูริปญฺญาณา, โคตมา ภูริเมธสาฯ  
</li>
  
<li>
‘‘โย เม ธมฺมมเทเสสิ, สนฺทิฎฺฐิกมกาลิกํ;  
  
ตณฺหกฺขยมนีติกํ, ยสฺส นตฺถิ อุปมา กฺวจิฯ  
</li>
  
<li>
<p> ‘‘ปสฺสามิ นํ มนสา จกฺขุนาว, รตฺตินฺทิวํ พฺราหฺมณ อปฺปมโตฺตฯ
</ol></p>


นมสฺสมาโน วิวเสมิ รตฺติํ, เตเนว มญฺญามิ อวิปฺปวาสํฯ  
</p>
  
<ol>
<li>
‘‘สทฺธา  
  
จ ปีติ จ มโน สติ จ,  
  
นาเปนฺติเม โคตมสาสนมฺหา;  
  
ยํ ยํ ทิสํ วชติ ภูริปโญฺญ, ส เตน เตเนว นโตหมสฺมิฯ  
</li>
  
<li>
‘‘ชิณฺณสฺส เม ทุพฺพลถามกสฺส, เตเนว กาโย น ปเลติ ตตฺถ;  
  
สงฺกปฺปยนฺตาย  
สํกปฺปยตฺตาย (สี.)  
วชามิ นิจฺจํ, มโน หิ เม พฺราหฺมณ เตน ยุโตฺตฯ  
</li>
  
<li>
‘‘ปเงฺก สยาโน ปริผนฺทมาโน, ทีปา ทีปํ อุปลฺลวิํ;  
  
อถทฺทสาสิํ สมฺพุทฺธํ, โอฆติณฺณมนาสวํฯ  
</li>
  
<li>
‘‘ยถา อหู วกฺกลิ มุตฺตสโทฺธ, ภทฺราวุโธ อาฬวิโคตโม จ;  
  
เอวเมว ตฺวมฺปิ ปมุญฺจสฺสุ สทฺธํ, คมิสฺสสิ ตฺวํ ปิงฺคิย มจฺจุเธยฺยสฺส ปารํ’’  
มจฺจุเธยฺยปารํ (สี.)  
ฯ  
</li>
  
<li>
‘‘เอส ภิโยฺย ปสีทามิ, สุตฺวาน มุนิโน วโจ;  
  
วิวฎฺฎจฺฉโท สมฺพุโทฺธ, อขิโล ปฎิภานวาฯ  
</li>
  
<li>
‘‘อธิเทเว อภิญฺญาย, สพฺพํ เวทิ ปโรปรํ;  
  
ปญฺหานนฺตกโร สตฺถา, กงฺขีนํ ปฎิชานตํฯ  
</li>
  
<li>
‘‘อสํหีรํ อสํกุปฺปํ, ยสฺส นตฺถิ อุปมา กฺวจิ;  
  
อทฺธา คมิสฺสามิ น เมตฺถ กงฺขา, เอวํ มํ ธาเรหิ อธิมุตฺตจิตฺต’’นฺติ  
อชิตมาณวปุจฺฉาย ปฎฺฐาย ยาวปารายนานุคีติคาตาปริโยสานา สฺยา. … โปตฺถเก นตฺถิ  
ฯ  
</li>
  
ปารายนานุคีติคาถา นิฎฺฐิตาฯ  
</li>
  
  
  
  
  