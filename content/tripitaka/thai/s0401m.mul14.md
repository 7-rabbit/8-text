<h1>๑๕. อฎฺฐานปาฬิ</h1>
<h3>๑. ปฐมวโคฺค</h3>
<p> ‘‘อฎฺฐานเมตํ , ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล กญฺจิ  สงฺขารํ นิจฺจโต อุปคเจฺฉยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ  ยํ ปุถุชฺชโน กญฺจิ สงฺขารํ นิจฺจโต อุปคเจฺฉยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล กญฺจิ สงฺขารํ สุขโต อุปคเจฺฉยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน กญฺจิ สงฺขารํ สุขโต อุปคเจฺฉยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล  กญฺจิ ธมฺมํ อตฺตโต อุปคเจฺฉยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน กญฺจิ ธมฺมํ อตฺตโต อุปคเจฺฉยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล มาตรํ ชีวิตา โวโรเปยฺยฯ เนตํ ฐานํ วิชฺชติฯ ฐานญฺจ โข, ภิกฺขเว, วิชฺชติ ยํ ปุถุชฺชโน มาตรํ ชีวิตา โวโรเปยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ , ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล ปิตรํ ชีวิตา โวโรเปยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน ปิตรํ ชีวิตา โวโรเปยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ , ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล อรหนฺตํ ชีวิตา โวโรเปยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน อรหนฺตํ ชีวิตา โวโรเปยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล ตถาคตสฺส ปทุฎฺฐจิโตฺต โลหิตํ อุปฺปาเทยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน ตถาคตสฺส ปทุฎฺฐจิโตฺต โลหิตํ อุปฺปาเทยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ , ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล สงฺฆํ ภิเนฺทยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน สงฺฆํ ภิเนฺทยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ ทิฎฺฐิสมฺปโนฺน ปุคฺคโล อญฺญํ สตฺถารํ อุทฺทิเสยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุถุชฺชโน อญฺญํ สตฺถารํ อุทฺทิเสยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ เอกิสฺสา โลกธาตุยา เทฺว อรหโนฺต สมฺมาสมฺพุทฺธา อปุพฺพํ อจริมํ  อุปฺปเชฺชยฺยุํฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ เอกิสฺสา โลกธาตุยา เอโกว อรหํ สมฺมาสมฺพุโทฺธ อุปฺปเชฺชยฺยฯ ฐานเมตํ วิชฺชตี’’ติฯ</p>

</p>


<h3>๒. ทุติยวโคฺค</h3>
<p> ‘‘อฎฺฐานเมตํ , ภิกฺขเว, อนวกาโส ยํ เอกิสฺสา โลกธาตุยา เทฺว ราชาโน จกฺกวตฺตี อปุพฺพํ อจริมํ อุปฺปเชฺชยฺยุํฯ เนตํ ฐานํ วิชฺชติ ฯ ฐานญฺจ โข เอตํ, ภิกฺขเว, วิชฺชติ ยํ เอกิสฺสา โลกธาตุยา เอโก ราชา จกฺกวตฺตี อุปฺปเชฺชยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ อิตฺถี อรหํ อสฺส สมฺมาสมฺพุโทฺธฯ เนตํ ฐานํ วิชฺชติฯ ฐานญฺจ โข, เอตํ, ภิกฺขเว, วิชฺชติ ยํ ปุริโส อรหํ อสฺส สมฺมาสมฺพุโทฺธฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ , ภิกฺขเว, อนวกาโส ยํ อิตฺถี ราชา อสฺส จกฺกวตฺตีฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุริโส ราชา อสฺส จกฺกวตฺตีฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ อิตฺถี สกฺกตฺตํ กาเรยฺย…เป.… มารตฺตํ กาเรยฺย…เป.… พฺรหฺมตฺตํ กาเรยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ ปุริโส สกฺกตฺตํ กาเรยฺย…เป.… มารตฺตํ กาเรยฺย…เป.… พฺรหฺมตฺตํ กาเรยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ กายทุจฺจริตสฺส อิโฎฺฐ กโนฺต มนาโป วิปาโก นิพฺพเตฺตยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ กายทุจฺจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ วจีทุจฺจริตสฺส…เป.… ยํ มโนทุจฺจริตสฺส อิโฎฺฐ กโนฺต มนาโป วิปาโก นิพฺพเตฺตยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ มโนทุจฺจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺยฯ ฐานเมตํ วิชฺชตี’’ติฯ</p>

</p>


<h3>๓. ตติยวโคฺค</h3>
<p> ‘‘อฎฺฐานเมตํ , ภิกฺขเว, อนวกาโส ยํ กายสุจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺยฯ เนตํ ฐานํ วิชฺชติฯ ฐานญฺจ   โข เอตํ, ภิกฺขเว, วิชฺชติ ยํ กายสุจริตสฺส อิโฎฺฐ กโนฺต มนาโป วิปาโก นิพฺพเตฺตยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ , ภิกฺขเว, อนวกาโส ยํ วจีสุจริตสฺส…เป.… มโนสุจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ มโนสุจริตสฺส อิโฎฺฐ กโนฺต มนาโป วิปาโก นิพฺพเตฺตยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ กายทุจฺจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ กายทุจฺจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ วจีทุจฺจริตสมงฺคี…เป.… ยํ มโนทุจฺจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ มโนทุจฺจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺยฯ ฐานเมตํ วิชฺชตี’’ติ ฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ กายสุจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ กายสุจริตสมงฺคี ตนฺนิทานา ตปฺปจฺจยา  กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยฯ ฐานเมตํ วิชฺชตี’’ติฯ</p>


<p> ‘‘อฎฺฐานเมตํ, ภิกฺขเว, อนวกาโส ยํ วจีสุจริตสมงฺคี…เป.… ยํ มโนสุจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺยฯ เนตํ ฐานํ วิชฺชติฯ ฐานญฺจ โข เอตํ, ภิกฺขเว, วิชฺชติ ยํ  มโนสุจริตสมงฺคี ตนฺนิทานา ตปฺปจฺจยา กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยฯ ฐานเมตํ วิชฺชตี’’ติฯ</p>

</p>

</p>





