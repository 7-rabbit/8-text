<h1>มหาปธานทีปนีคาถา</h1>
<ol>
<li>
โอโรหิโตโตหิตปาปธโมฺม,  
  
ฉเนฺนน ส ฉนฺนหเยน คนฺตฺวา;  
  
อโนมตีรมฺหิ อโนมสโตฺต,  
  
อโนมปพฺพชฺชมุปาคโต โสฯ  
</li>
  
<li>
นิรามิสํ ปีติสุขํ อนูปมํ,  
  
อนูปิเย อมฺพวเน อลตฺถ;  
  
สรูปโสภาย วิรูปโสภํ,  
  
สราชิกํ ราชคหํ กริตฺถฯ  
</li>
  
<li>
ตโต อฬาร อูทกตาปสานํ,  
  
ฌาเนนสนฺตุฎฺฐมโน วิหาย;  
  
มหาปธานาย อุรุเวลภูมิํ,  
  
คโต สิขปฺปตฺตมกาสิ ทุกฺกรํฯ  
</li>
  
<li>
น กามโต เนวติทุกฺกรมฺหิ,  
  
สพฺพญฺญุตา สิชฺฌติ มชฺฌิมาย;  
  
ญตฺวาน ตํ ปุพฺพคุโณปลทฺธํ,  
  
ธมฺมํ สมาเนตุมคา สุโพธิํฯ  
</li>
  
  
  
  
  