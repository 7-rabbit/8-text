<h1>๓๘. โพธิวนฺทนวโคฺค</h1>
<h3>๑. โพธิวนฺทกเตฺถรอปทานํ</h3>
<ol>
<li>
‘‘ปาฎลิํ  
  
  
หริตํ ทิสฺวา, ปาทปํ ธรณีรุหํ;  
  
เอกํสํ อญฺชลิํ กตฺวา, อวนฺทิํ ปาฎลิํ อหํฯ  
</li>
  
<li>
‘‘อญฺชลิํ ปคฺคเหตฺวาน, ครุํ กตฺวาน มานสํ;  
  
อโนฺตสุทฺธํ พหิสุทฺธํ, สุวิมุตฺตมนาสวํฯ  
</li>
  
<li>
‘‘วิปสฺสิํ โลกมหิตํ, กรุณาญาณสาครํ;  
  
สมฺมุขา วิย สมฺพุทฺธํ, อวนฺทิํ ปาฎลิํ อหํฯ  
</li>
  
<li>
‘‘เอกนวุติโต กเปฺป, ยํ โพธิมภิวนฺทหํ;  
  
ทุคฺคติํ นาภิชานามิ, วนฺทนาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา โพธิวนฺทโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ปาฎลิปุปฺผิยเตฺถรอปทานํ</h3>
<ol>
<li>
‘‘วิปสฺสี  
นาม ภควา, สยมฺภู อคฺคปุคฺคโล;  
  
ปุรกฺขโต สสิเสฺสหิ, ปาวิสิ พนฺธุมํ ชิโนฯ  
</li>
  
<li>
‘‘ตีณิ ปาฎลิปุปฺผานิ, อุจฺฉเงฺค ฐปิตานิ เม;  
  
สีสํ นฺหายิตุกาโมว, นทีติตฺถํ อคจฺฉหํฯ  
</li>
  
<li>
‘‘นิกฺขมฺม พนฺธุมติยา, อทฺทสํ โลกนายกํ;  
  
อินฺทีวรํว ชลิตํ, อาทิตฺตํว หุตาสนํฯ  
</li>
  
<li>
‘‘พฺยคฺฆูสภํว  
ปวรํ, อภิชาตํว เกสริํ;  
  
คจฺฉนฺตํ สมณานคฺคํ, ภิกฺขุสงฺฆปุรกฺขตํฯ  
</li>
  
<li>
‘‘ตสฺมิํ  
ปสโนฺน  
สมเณ (ก.)  
สุคเต, กิเลสมลโธวเน;  
  
คเหตฺวา ตีณิ ปุปฺผานิ, พุทฺธเสฎฺฐํ อปูชยิํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปาฎลิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. ตีณุปฺปลมาลิยเตฺถรอปทานํ</h3>
<ol>
<li>
‘‘จนฺทภาคานทีตีเร  
  
, อโหสิํ วานโร ตทา;  
  
อทฺทสํ วิรชํ พุทฺธํ, นิสินฺนํ ปพฺพตนฺตเรฯ  
</li>
  
<li>
‘‘โอภาเสนฺตํ ทิสา สพฺพา, สาลราชํว ผุลฺลิตํ;  
  
ลกฺขณพฺยญฺชนูเปตํ, ทิสฺวานตฺตมโน อหํฯ  
</li>
  
<li>
‘‘อุทคฺคจิโตฺต สุมโน, ปีติยา หฎฺฐมานโส;  
  
ตีณิ อุปฺปลปุปฺผานิ, มตฺถเก อภิโรปยิํฯ  
</li>
  
<li>
‘‘ปูชยิตฺวาน ปุปฺผานิ, ผุสฺสสฺสาหํ มเหสิโน;  
  
สคารโว ภวิตฺวาน, ปกฺกามิํ อุตฺตรามุโขฯ  
</li>
  
<li>
‘‘คจฺฉโนฺต ปฎิกุฎิโก, วิปฺปสเนฺนน เจตสา;  
  
เสลนฺตเร ปติตฺวาน, ปาปุณิํ ชีวิตกฺขยํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา ปุริมํ ชาติํ, ตาวติํสมคจฺฉหํฯ  
</li>
  
<li>
‘‘สตานํ ตีณิกฺขตฺตุญฺจ, เทวรชฺชมการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘เทฺวนวุเต อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ตีณุปฺปลมาลิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. ปฎฺฎิปุปฺผิยเตฺถรอปทานํ</h3>
<ol>
<li>
‘‘ยทา นิพฺพายิ สมฺพุโทฺธ, มเหสี ปทุมุตฺตโร;  
  
สมาคมฺม ชนา สเพฺพ, สรีรํ นีหรนฺติ เตฯ  
</li>
  
<li>
‘‘นีหรเนฺต สรีรมฺหิ, วชฺชมานาสุ เภริสุ;  
  
ปสนฺนจิโตฺต สุมโน, ปฎฺฎิปุปฺผํ อปูชยิํฯ  
</li>
  
<li>
‘‘สตสหสฺสิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, สรีรปูชิเต ผลํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส  
พุทฺธเสฎฺฐสฺส (สี.)  
สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปฎฺฎิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๕. สตฺตปณฺณิยเตฺถรอปทานํ</h3>
<ol>
<li>
‘‘สุมโน  
นาม สมฺพุโทฺธ, อุปฺปชฺชิ โลกนายโก;  
  
ปสนฺนจิโตฺต สุมโน, สตฺตปณฺณิมปูชยิํฯ  
</li>
  
<li>
‘‘สตสหสฺสิโต กเปฺป, สตฺตปณฺณิมปูชยิํ;  
  
ทุคฺคติํ นาภิชานามิ, สตฺตปณฺณิปูชายิทํ  
สตฺตปณฺณิสฺสิทํ (สี.)  
ผลํฯ  
</li>
  
<li>
‘‘กิเลสา  
  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สตฺตปณฺณิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. คนฺธมุฎฺฐิยเตฺถรอปทานํ</h3>
<ol>
<li>
  
อิธ คาถาทฺธํ อูนํ วิย ทิสฺสติ  
‘‘จิตเก กรียมาเน, นานาคเนฺธ สมาหเต;  
  
ปสนฺนจิโตฺต สุมโน, คนฺธมุฎฺฐิมปูชยิํฯ  
</li>
  
<li>
‘‘สตสหสฺสิโต  
กเปฺป, จิตกํ ยํ อปูชยิํ;  
  
ทุคฺคติํ นาภิชานามิ, จิตปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา คนฺธมุฎฺฐิโย เถโร อิมา คาถาโย อภาสิตฺถาติฯ
</ol></p>

</p>


<h3>๗. จิตกปูชกเตฺถรอปทานํ</h3>
<ol>
<li>
‘‘ปรินิพฺพุเต ภควติ, ชลชุตฺตมนามเก;  
  
อาโรปิตมฺหิ จิตเก, สาลปุปฺผมปูชยิํฯ  
</li>
  
<li>
‘‘สตสหสฺสิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, จิตปูชายิทํ ผลํฯ  
</li>
  
<li>
‘‘กิเลสา  
  
  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๘. สุมนตาลวณฺฎิยเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, ตาลวณฺฎมทาสหํ;  
  
สุมเนหิ ปฎิจฺฉนฺนํ, ธารยามิ มหารหํฯ  
</li>
  
<li>
‘‘จตุนฺนวุติโต กเปฺป, ตาลวณฺฎมทาสหํ;  
  
ทุคฺคติํ นาภิชานามิ, ตาลวณฺฎสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา สุมนตาลวณฺฎิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. สุมนทามิยเตฺถรอปทานํ</h3>
<ol>
<li>
‘‘สิทฺธตฺถสฺส ภควโต, นฺหาตกสฺส ตปสฺสิโน;  
  
กตฺวาน สุมนทามํ, ธารยิํ ปุรโต ฐิโตฯ  
</li>
  
<li>
‘‘จตุนฺนวุติโต กเปฺป, ยํ ทามํ ธารยิํ ตทา;  
  
ทุคฺคติํ นาภิชานามิ, สุมนธารเณ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุมนทามิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. กาสุมาริผลทายกเตฺถรอปทานํ</h3>
<ol>
<li>
‘‘กณิการํว  
  
โชตนฺตํ, นิสินฺนํ ปพฺพตนฺตเร;  
  
อทฺทสํ วิรชํ พุทฺธํ, โลกเชฎฺฐํ นราสภํฯ  
</li>
  
<li>
‘‘ปสนฺนจิโตฺต  
สุมโน, สิเร กตฺวาน อญฺชลิํ;  
  
กาสุมาริผลํ คยฺห, พุทฺธเสฎฺฐสฺสทาสหํฯ  
</li>
  
<li>
‘‘เอกตฺติํเส อิโต กเปฺป, ยํ ผลมททิํ อหํ;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กาสุมาริผลทายโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
โพธิ ปาฎลิ อุปฺปลี, ปฎฺฎิ จ สตฺตปณฺณิโย;  
  
คนฺธมุฎฺฐิ  
จ จิตโก, ตาลํ สุมนทามโก;  
  
กาสุมาริผลี เจว, คาถา เอกูนสฎฺฐิกาฯ  
</p>
  
  
  
  
  