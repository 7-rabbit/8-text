<h1>ปถมคาถา-ปรมตฺถทีปนี</h1>
<p> อภิธมฺมตฺถสงฺคหํ กตฺตุกาโม อนุรุทฺธเตฺถโร สงฺคหารเพฺภ ตาว สปฺปโยชเน ปญฺจปิณฺฑเตฺถ ทเสฺสโนฺต อาทิคาถ มาหฯ ปญฺจปิณฺฑตฺถานาม รตนตฺตยวนฺทนา, คนฺถาภิเธโยฺย, คนฺถปฺปกาโร, คนฺถาภิธานํ, คนฺถปฺปโยชนํฯ ตตฺถ ตีสุ รตเนสุ นิปฺปจฺจการกรณํ รตนตฺตยวนฺทนานามฯ สา ติ เอเตหิ ปเทหิ ทสฺสิตาฯ สกเลน คเนฺถน อภิหิตา ปธานตฺถภูตา จตฺตาโร อภิธมฺมตฺถา คนฺถาภิเธโยฺยฯ โส อภิธมฺมตฺถสงฺคหนฺติปเท  สเทฺทน ทสฺสิโตฯ</p>


<p> ปน</p>

</p>


<p>น หิ โส อปฺปธานตฺถภูโต สงฺคหิตภาโว อิมสฺมิํ ปิณฺฑตฺถทสฺสเน อภิเธโยฺย นาม ภวิตุํ ยุโตฺตติฯ อิโต ปฎฺฐายจ ฎีกายนฺติ วุเตฺต อิมสฺส สงฺคหสฺส ทฺวีสุ สีหฬฎีกาสุ ปถมาฎีกา ทฎฺฐพฺพาฯ วิภาวนิยนฺติ วุเตฺต เอตรหิ ปากฎา ทุตียาฯ ฎีกาสูติ วุเตฺต เทฺวปิฯ มหาฎีกายนฺติ วุเตฺต วิสุทฺธิมเคฺค มหาฎีกา ทฎฺฐพฺพาฯ ยญฺจ วจนํ วิภาวนิยํปิ อาคตํ, อญฺญตฺถาปิ อาคตํ, ตํปิ อิธ วิภาวนิยํเตฺวว วุจฺจติ อาสนฺนตฺตาติฯ สภาคธมฺมสงฺคหวเสน คนฺถวิธานากาโร คนฺถปฺปกาโรฯ โส ปน  สเทฺทน ทสฺสิโตฯ</p>


<p> ปน</p>

 วุตฺตํฯ ตํ น สุนฺทรํฯ</p>


<p>น หิ อภิธมฺมตฺถสโทฺท คนฺถวิธานาการํ ทีเปตีติฯ อตฺถา นุคตา คนฺถสมญฺญา วนฺถาภิธานํฯ ตํ อภิธมฺมตฺถ สงฺคหปเทน ทสฺสิตํฯ สงฺคหคเนฺถ กเต สติ ตทุคฺคหปริปุจฺฉาทิวเสน อนายาสโต ลทฺธพฺพํ ธมฺมานํ สรูปาวโพธาทิกํ อนุปาทาปรินิพฺพานนฺตํ คนฺถสฺส ผลานุผลํ คนฺถปฺปโยชนํ ตํปิ อภิธมฺมตฺถสงฺคหปเทเนว สามตฺถิยโต ทสฺสิตํฯ</p>


<p> ปน</p>

</p>


<p>น หิ อภิธมฺมตฺถสเทฺทน วินา อนายาสโต สํสิทฺธิมตฺตทีปเกน สงฺคหสทฺทมเตฺตน ตาทิโส อนุปาทาปรินิพฺพานโนฺต ปโย ชนวิเสโส สกฺกา วิญฺญาตุํ, อสทฺธมฺม สงฺคหานํปิ โลเก สนฺทิสฺสนโตติฯ</p>


<p> ตตฺถ รตนตฺตยวนฺทนา ตาว อสเงฺขยฺยอปฺปเมยฺยปฺปโยชนา โหติฯ ยถาห –</p>


<p>
เต ตาทิเส ปูชยโต, นิพฺพุเต อกุโต ภเย;  
  
น สกฺกา ปุญฺญํ สงฺขาตุํ, ยเมตฺถ มปิ เกนจีติฯ  
</p>
  
<p>ย เมตฺถมปีติเอตฺถ เยนเกนจิ อปิ มนุเสฺสนวา เทเวนวา พฺรหฺมุนาวา สงฺขาตุํ น สกฺกาติ โยชนาฯ ฎีกาการาปิ ตํ ปโยชนํ ตตฺถ ตตฺถ พหุธา ปปเญฺจนฺติฯ สงฺคหการา ปน อนฺตรายนีวารณเมว วิเสสโต ปจฺจาสีสนฺติฯ สงฺคหการา ติจ พุทฺธโฆสเตฺถราทโย อฎฺฐกถาจริยา วุจฺจนฺติฯ</p>


<p>
นิปฺปจฺจการเสฺสตสฺส,  
  
กตสฺส รตนตฺตเย;  
  
อานุภาเวน โสเสตฺวา,  
  
อนฺตราเย อเสสโตติ หิ วุตฺตํฯ  
</p>
  
<p> กถญฺจ  รตนตฺตยวนฺทนาย อนฺตรายนีวารณํ โหตีติฯ วุจฺจเต-รตนตฺตยวนฺทนา หิ นาม วนฺทนากิริยาภินิปฺผาทโก สตฺตกฺขตฺตุํ สตฺตกฺขตฺตุํ อเนกโกฎิสตสหสฺสวาเร ปวตฺตมาโน มหโนฺต ปุญฺญาภิสโนฺท ปุญฺญปฺปวาโหฯ โส จ อนุตฺตเรสุ พุทฺธาทีสุ ปุญฺญเกฺขเตฺตสุ สํวฑฺฒิตตฺตา เถรสฺส จ อุฬารจฺฉนฺทสทฺธาพุทฺธิคุเณหิ ปริภาวิตตฺตา มหาชุติโก มหปฺผโล มหานิสํโส จ ปุญฺญาติสโย โหติฯ โส สยํ ปโยคสมฺปตฺติภาเว ฐตฺวา พหิทฺธา วิปตฺติปจฺจเย อปเนตฺวา สมฺปตฺติปจฺจเย อุปเนตฺวา อติปณีตอุตุจิตฺตาหาร สมุฎฺฐิตานํ สรีรฎฺฐกธาตูนํ อุปพฺรูหนํ กตฺวา ปฎิสนฺธิโต ปฎฺฐาย ลโทฺธ กาสสฺส ชนกกมฺมสฺส อนุพลํ เทติฯ อลโทฺธกาสสฺส จ ปุญฺญนฺตรสฺส โอกาสลาภํ กโรติฯ อถ ลทฺธานุพเลน ลโทฺธ กาเสน จ ตทุภเยน ปุเญฺญน นิพฺพตฺตา รูปารูปสนฺตติโย เถรสนฺตาเน ยมกมหานทิโย วิย พลวพลวนฺติ โย หุตฺวา ปวตฺตนฺติฯ ตทา ตสฺมิํ อิฎฺฐผลฆนปริปูริเต เถรสนฺตาเน อนิฎฺฐผลภูตานํ โรคาทิ อนฺตรายานํ อุปฺปตฺติยา โอกาโส นาม นตฺถีติ อิฎฺฐผลสนฺตานวิพาธกานิ อนิฎฺฐผลสนฺตานชนกานิ จ อปุญฺญกมฺมานิ ทูรโต อปนีตาเนว โหนฺติฯ น หิ กมฺมานินาม ปุญฺญานิ อปุญฺญานิ จ อตฺตโน วิปากุปฺปตฺติยา โอกาเส อสติ วิปจฺจนฺตีติฯ ตโต ตสฺมิํ สนฺตาเน อายุวณฺณา ทโย อิฎฺฐผลธมฺมา ยาว คนฺถนิฎฺฐานา ยาว อายุกปฺปปริโย สานาปิ วา วฑฺฒนปเกฺข ฐตฺวา ปวตฺตนฺติฯ ยถาห –</p>


<p>
อภิ วาทนสีลิสฺส, นิจฺจํ วุฑฺฒาปจายิโน;  
  
จตฺตาโร ธมฺมา วฑฺฒนฺติ, อายุวโณฺณ สุขํ พลนฺติฯ  
</p>
  
<p>เอวํ ตาย วนฺทนาย อนฺตรายนีวารณํ โหตีติฯ ตสฺมา สงฺคหารเพฺภ รตนตฺตยวนฺทนากรณํ เถรสฺส อตฺตนา อารพฺภ มานสงฺคหสฺส อนนฺตราเยน ปริสมาปนุตฺถํฯ น เกวลญฺจ เถรเสฺสว, โสตูนญฺจ สงฺคหํ คณฺหนฺตานํ อาทิมฺหิเยว รตนตฺตย วนฺทนา สิทฺธิโต อนนฺตราเยน คหณ กิจฺจสมฺปชฺชนตฺถนฺติฯ</p>


<p> ปน</p>

 ชวเนสุ ปถมชวน วเสเนว วนฺทนา ปโยชนํ วิภาวิตํ วิย ทิสฺสติฯ ‘‘ทิฎฺฐธมฺมเวทนียภูตา’’ติ หิ ตตฺถ วุตฺตํฯ ตํ น สุนฺทรํฯ</p>


<p>อุปตฺถมฺภนกิจฺจเสฺสว อิธ อธิเปฺปตตฺตาฯ ตสฺส จ สตฺตสุปิ ชวเนสุ อุปลทฺธตฺตาติฯ ยถา หิ อาหารรูปสฺส ทฺวีสุ กิเจฺจสุ โอชฎฺฐมกรูปชนนกิจฺจํ ปริตฺตกํ อปฺปมตฺตกํ โหติฯ จตุสฺสนฺต ติรูปุปตฺถมฺภนกิจฺจเมว มหนฺตํ อธิมตฺตํฯ ตถาหิ ปฎฺฐาเนปิ ตทุปตฺถมฺภนกิจฺจเมว คเหตฺวา กพฬีกาโร อาหาโร อิมสฺส กายสฺส อาหารปจฺจเยน ปจฺจโยติ วิภงฺควาโร วิภโตฺตฯ เอวเมวํ อิธปิ ปถมชวนสฺส อวุนาว วิปากชนนกิจฺจํ ปริตฺตกํ อปฺปมตฺตกํ โหติฯ อเหตุกวิปากมตฺตํ ชเนตีติ อฎฺฐกถาสุ วุตฺตํฯ กมฺมนฺตรุปตฺถมฺภนกิจฺจเมว มหนฺตํ อธิมตฺตํฯ ตญฺจ สตฺตสุปิ ชวเนสุ อุปลพฺภติ เยวาติฯ ยสฺมา ปน คนฺถาภิเธเยฺย คนฺถปฺปกาเร คนฺถปฺปโยชเน จ อาทิโต วิวิเตสติ โสตุ ชนานํ คนฺถสฺสวเน อุสฺสาโห ชายติฯ ตสฺมา เตสํ คนฺถา ภิเธยฺยาทีนํ ทสฺสนํ คเนฺถ อุสฺสาหชนนตฺถํฯ คนฺถาภิธานทสฺสนํ โวหารสุขตฺถนฺติฯ อิทเมตฺถ ปิณฺฑตฺถทสฺสนํฯ</p>


<p> อยํ ปน ปทโตฺถฯ สมฺมาจ พุชฺฌิ สามญฺจ พุชฺฌีติ สมฺมา สมฺพุโทฺธฯ เอตฺถ จ สมฺมาสโทฺท อวิปรีตเตฺถ นิปาโตฯ โส พุชฺฌิตเพฺพสุ เญยฺยธเมฺมสุ พุชฺฌนกฺริยาย อเสสพฺยาวิภาวํ ทีเปติฯ ตถาหิ ปเทสญาเณ ฐิตา ปเจฺจกพุทฺธาทโย อตฺตโน วิสเย เอว อวิปรีตํ พุชฺฌนฺติฯ อวิสเย ปน อนฺธกาเร ปวิฎฺฐาวิย โหนฺตีติ อฎฺฐกถายํ วุตฺตํฯ วิสโย จ เตสํ อปฺปมตฺตโกว สพฺพญฺญุวิสยํ อุปาทาย ยถา หตฺถ ปุเฎ อากาโส อปฺปมตฺตโกว อชฎากาสํ อุปาทายาติฯ เต หิ ผสฺสาทีสุ ธเมฺมสุ เอกธมฺมมฺปิ สพฺพาการโต พุชฺฌิตุํ นสโกฺกนฺตีติฯ สพฺพญฺญุพุทฺธานํ ปน อวิสโย นาม นตฺถิ, ยตฺถ เต วิปรีตํ พุเชฺฌยฺยุํฯ เต หิ อนมตเคฺค สํสาเร อนนฺตาสุ จ  โลกธาตูสุ ติยทฺธคเต อทฺธมุตฺตเก จ ธเมฺม หตฺถมณิเก วิย สมสเม กตฺวา พุชฺฌนฺติฯ สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาต มาคจฺฉนฺตีติ หิ วุตฺตํฯ ตตฺถ ญาณมุเขติ สพฺพญฺญุํมหาภวงฺคํ สนฺธายาหฯ ตตฺถ หิ เต ธมฺมา โพธิมเณฺฑ สพฺพํ อภิธมฺมํ สมฺมสนโต ปฎฺฐาย นิจฺจกาลํ อุปฎฺฐหนฺตีติฯ สพฺพญฺญุพุทฺธา ปน ยตฺตเก ธเมฺม วิจาเรตุํ อิจฺฉนฺติฯ ตตฺตเก ธเมฺม อาวชฺชนาย วิสุํ กตฺวา อาวชฺชิตฺวา วิจาเรนฺตีติฯ นนุ ธมฺมา มหนฺตา ภวงฺคํ ปริตฺตกนฺติ น โจเทตพฺพเมตํฯ อรูปธมฺมานญฺหิ ปรมุกฺกํสปตฺตานํ เอส อานุภาโวติฯ สํสโทฺท ปน สามนฺติ เอตสฺส อเตฺถ อุปสโคฺคฯ โส ภควโต ปฎิเวธธเมฺมสุ อนาจริยกตํ ทีเปติฯ น เม อาจริโย อตฺถีติ หิ วุตฺตํฯ นนุ ภควโต ตตียจตุตฺถารุปฺป สมาปตฺติโย อาฬารุทกมูลิกาติฯ สจฺจํฯ ตา ปน อนลงฺกริตฺวา ลทฺธมตฺตาว หุตฺวา ฉฑฺฑิตตฺตา ปจฺฉา พุชฺฌนกฺริยาย ปาทกมตฺตาปิ นโหนฺติฯ กุโต ปฎิเวธธมฺมาติฯ ตสฺมา ตา ภควโต พุทฺธภาเว สาจริยกตํ น สาเธนฺตีติฯ อยเมตฺถ ปาฬิ อนุคโต อโตฺถฯ ยถาห –</p>

</p>


<p>ตตฺถาติ นิมิเตฺต ภุมฺมํฯ พเลสูติ ทสพล ญาเณสุฯ วสิภาวนฺติ อิสฺสรภาวํฯ เอตฺถจ ปุเพฺพฯ ลฯ สามนฺติเอเตน สํสทฺทสฺส อตฺถํ ทเสฺสติฯ ตตฺถาติอาทินา [สมฺมาสทฺทสฺสอตฺถนฺติฯ สมฺมาสมฺพุทฺธปทํ]</p>


<p> อิทานิ เถโร อตฺตโน วนฺทนํ สุฎฺฐุพลวํ กโรโนฺต อตุลนฺติ อาหฯ อเนกคุณปทวิสยา หิ วนฺทนา สุฎฺฐุตรํ พลวตี โหตีติฯ นนุ เอกคุณปทวิสยาปิ วนฺทนา อนฺตรา ยนีวารเณสมตฺถา สิยาติ กิํ ทุตีเยนาติฯ น น สมตฺถาฯ วิญฺญุชาติกา ปน สตฺถุคุณโตฺถมเน มตฺตการิโน นาม น โหนฺติ ฯ เถโร จ เตสํ อญฺญตโรฯ ตฺวํ ปน อวิญฺญุชาติโกฯ ตสฺมา มตฺตํ กโรโนฺต โจเทสีติฯ อปิจฯ น เกวลํ อนฺตรา ยนีวารณเมว วนฺทนาย อิจฺฉิตพฺพํ โหติฯ อถโข ปญฺญาปาฎวาทิอโตฺถปิ อิจฺฉิตโพฺพเยวฯ โสปิ หิ อนายาเสน คนฺถ นิฎฺฐานสฺส คนฺถปาริสุทฺธิยา จ ปจฺจโย โหตีติฯ อนุสฺสติฎฺฐาเนสุ หิ จิตฺตภาวนา จิตฺตสมาธานาวหา โหติฯ จิตฺต สมาธาเน จ สติ ปญฺญาติกฺขาสูรา หุตฺวา ปหติฯ สมาหิโต ภิกฺขเว ยถาภูตํ ปชานาตีติ หิ วุตฺตํฯ ตสฺมา ตทตฺถายปิ อตฺตโน วนฺทนา สุฎฺฐุ พลวตี กาตพฺพาเยวาติฯ</p>


<p> ปน</p>

</p>


<p>มหนฺตญฺหิ สตฺถุคุณปทานํ มเชฺฌ เอตํ สมฺมาสมฺพุทฺธปทํ, จโนฺท วิย ตารกานํ มเชฺฌฯ ตสฺมา ตํ สภาวนิรุตฺติํ ชานนฺตานํสนฺติเก ภาวตฺถสุญฺญํ สตฺถุสมญฺญามตฺตํ ภวิตุํ นารหติฯ อเญฺญสํ ปน ปทสหสฺสํ วุจฺจมานํปิ สตฺถุ สมญฺญามตฺตเมว สมฺปชฺชตีติฯ ตุลยิตโพฺพ อเญฺญน สห ปมิตโพฺพติ ตุโลฯ น ตุโล  นตฺถิตุโล สทิโส เอตสฺสาติ วา อตุโลฯ ภควาฯ น หิ อตฺถิ ภควโต อตฺตนา สทิโส โกจิ โลกสฺมินฺติฯ ยถาห –</p>


<p>
น เม อาจริโย อตฺถิ, สทิโส เม น วิชฺชติ;  
  
สเทวกสฺมิํ โลกสฺมิํ, นตฺถิ เม ปฎิปุคฺคโลติฯ  
</p>
  
<p>อนจฺฉริยเญฺจตํ, ยํ พุทฺธภูตสฺส อตุลตฺตํฯ สมฺปติชาตสฺสปิ ปนสฺส อตุลตา ปญฺญายติฯ ตทา หิ มหาปุริโส สมฺปติชาโตว สมาโน ปุรตฺถิมทิสาภิมุโข อฎฺฐาสิฯ ตสฺมิํ ทิสา ภาเค อนนฺตานิ จกฺกวาฬานิ เอกงฺคณานิ อเหสุํฯ เตสุ ฐิตา เทวพฺรหฺมาโน มหาปุริส อิธ ตุเมฺหหิ สทิโส นตฺถิฯ กุโต อุตฺตริตโรติ  ปรมาย ปุชาย ปูเชสุํฯ เอวํ เสสทิสาสุปิฯ ตทา มหาปุริโส อตฺตโน สพฺพโลกคฺคภาวํ ญตฺวา อโคฺคหมสฺมิ โลกสฺส, เสโฎฺฐหมสฺมิโลกสฺส, เชโฎฺฐหมสฺมิโลกสฺส อยมนฺติ มาชาติ, นตฺถิ ทานิ ปุนพฺภโวติ เอวํ อฉมฺภิวาจํ นิจฺฉาเรสีติฯ อิทํปิ อนจฺฉริยํ, ยํ ปจฺฉิมภวํ ปตฺตสฺส อตุลตฺตํฯ ยทา ปน โส สุเมธภูโต ทีปงฺกรพุทฺธสฺส สนฺติเก นิยตพฺยากรณํ คณฺหิฯ ตทาปิ ถเปตฺวา ทีปงฺกรสมฺมาสมฺพุทฺธํ ปารมิตาคุเณหิ เตน สทิโส โกจิ นเตฺถวฯ นตฺถิภาโวจสฺส ตทา ปวเตฺต หิ ทสสหสฺสิโลกธาตุกมฺปนาทีหิ อสาธารณปาฎิหาริเยหิ ทีเปตโพฺพฯ ตานิ หิ ปเจฺจกโพธิสตฺตานํ สตสหสฺสํปิ ปวเตฺตตุํ น สกฺขิสฺสติเยวฯ กุโต สาวกโพธิ สตฺตานนฺติฯ เตเนว หิ ตทา ปวตฺติปารมิปวิจยญฺญาณํ อตฺตโน วิสเย สพฺพญฺญุถญฺญาณคติกนฺติ อฎฺฐกถายํ วุตฺตํฯ สาวกโพธิสตฺตาปิ หิ ยโต ปฎฺฐาย อตฺตโน โพธิยา อนุรูเป สมฺภารธเมฺม สยเมว ชานิตุํ สโกฺกนฺติฯ ตโต ปฎฺฐาย อนิวตฺติธมฺมา หุตฺวา วตฺตานุสาริมหาปุถุชฺชนภาวํ อติกฺกมิตฺวา โพธิสตฺตภูมิํ โอกฺกนฺตา โหนฺติฯ เอเกน ปริยาเยน นิยตา สโมฺพธิปรายนา จ นาม โหนฺติฯ ตทา เอว พุทฺธานํ สมฺมุขิภาเว สติ นิยตพฺยากรณํ ลภนฺติฯ สพฺพญฺญุ โพธิสตฺต ปเจฺจกโพธิสเตฺตสุ วตฺตพฺพเมว นตฺถีติฯ</p>


<p> ปน</p>

</p>


<p>น หิ ตุลสโทฺท ธาตุสิโทฺธ กมฺมสาธโน จ ภวิตุํ น ยุโตฺตฯ ตุลยิตุํ อสกฺกุเณโยฺยติ อตุโลฯ อปฺปเม โยฺยติ หิ ฎีกายํ วุตฺตํฯ เอเตน ตุลสโทฺท กมฺมสาธโนติ ทิเปติฯ เอวญฺจ สติ กมฺมสาธเนเนว ตทตฺถสิทฺธิโต กิํ ตโต สมิตเตฺถ ยฺยการสฺสอการสฺส วา จินฺตายาติฯ วตฺติจฺฉานุคโต สทฺทปฺปโยโคติ กตฺวา เอตํ วุตฺตนฺติ เจฯ นฯ ยถา  สุตํ ยุตฺตํ วเชฺชตฺวา อสฺสุตสฺส ปริกปฺปนาย ปโย ชนาภาวโตติฯ [อตุล ปทํ]</p>


<p> อิเมหิ ปน ทฺวีหิ ปเทหิ สตฺถุ ติโสฺส สมฺปทา วิภา วิตา โหนฺติฯ เหตุสมฺปทา ผลสมฺปทา สตฺตุปการสมฺปทาจาติฯ ตตฺถ สตฺถุ มหากรุณา สมงฺคิตา โพธิสมฺภารสมฺภรณญฺจ เหตุสมฺปทานามฯ โพธิมเณฺฑ ปวตฺติตา จตุวีสติ โกฎิสภสหสฺสสงฺขา มหาวชิรญฺญาณสงฺขาตา สพฺพญฺญุมหา วิปสฺสนาปิ เอเตฺถว สงฺคหิตาฯ สา หิ มหาโพธิยา ปทฎฺฐาน ภูตาติฯ ปหาน สมฺปทายเมว วา สา สงฺคหิตาติ ทฎฺฐพฺพาฯ ผลสมฺปทา จตุพฺพิธา ปหานสมฺปทา ญาณสมฺปทา อานุภาวสมฺปทา รูปกายสมฺปทา จาติฯ ตตฺถ สห วาสนาย กิเลสปฺปหานํ ปหานสมฺปทา นามฯ ปหานสฺส สพฺพปาริปูริตาติ อโตฺถฯ อตฺถโต ปน อริยมโคฺค, อคฺคมคฺคญฺญาณเมว วาฯ สพฺพญฺญุต ญฺญาณ ทสพลญฺญาณาทีนิ ญาณสมฺปทาฯ</p>


<p> ปน</p>

</p>


<p> ยญฺจ </p>

</p>


<p>อคฺคมคฺคญฺญาณญฺหิ ปหานสมฺปทา เอว ภวิตุํ อรหติฯ น หิ มคฺคญฺญาณโต อญฺญา ปหานสมฺปทานาม อตฺถีติฯ ยญฺจ โกจิ วเทยฺย มคฺคญฺญาณํ ญาณญฺจ โหติ ปหานญฺจฯ ตสฺมา อุภยตฺถ วตฺตุํ ยุตฺตนฺติฯ ตํปิ น ยุชฺชติฯ เอวญฺหิ สติ สมฺปทาสงฺกโร โหตีติฯ</p>


<p> ตถา </p>

 สพฺพญฺญุตญฺญาณํ สพฺพปถมํ วตฺตพฺพํปิ น วุตฺตํฯ ตํปิ น สุนฺทรํฯ</p>

</p>


<p>น หิ อปฺปธานํ สรูปโต นิทฺทิสิตฺวา ปธานํ ปากฎํ อาทิสเทฺทน คหิตนฺติ ญายาคตํ โหตีติฯ อจิเนฺตยฺยานุภาเวหิ สีลา ทิคุเณหิ อิทฺธิ ธเมฺมหิ จ สมฺปทา อานุภาวสมฺปทาฯ ลกฺขณา นุพฺยญฺชนปฺปฎิมณฺฑิตสฺส รูปกายสฺส สมฺปตฺติ รูปกายสมฺปทาฯ สตฺตุปกาโรทุวิโธ อาสยสมฺปทา, ปโยคสมฺปทา จฯ อชฺฌาสยสฺส อุฬารตา กายวจีปโยคสฺส จ ปริสุทฺธตาติ อโตฺถฯ ตตฺถ เทวทตฺตาทีสุ วิโรธิสเตฺตสุปิ นิจฺจํ หิตชฺฌาสยตา อาสย สมฺปทาฯ โลเก อภิญฺญาตานํ ราชูนํ ราชมหามตฺตานํ เสฎฺฐิ คหปตีนํ เทวราชูนมฺปิ ธมฺมํ เทเสนฺตสฺส ลาภสกฺการาทิ นิรเปกฺขตาวเสน เทสนาปโยคสุทฺธิ ปโยคสมฺปทาฯ ตตฺถ เทฺว ปหานญาณสมฺปทา สมฺมาสมฺพุทฺธปเทน วิภาวิตาฯ ทฺวีหิ อานุ ภาวรูปกายสมฺปทาหิ สห เทฺว สตฺตุปการสมฺปทา อตุลปเทนฯ เหตุสมฺปทา ปน ทฺวีหิปิ ปเทหิ สามตฺถิยโต วิภาวิตาฯ น หิ ตาทิสิยา เหตุสมฺปทาย วินา อิตราสํ ปวตฺติ อตฺถีติฯ [สมฺปทา]</p>


<p> ปุนปิ เถโร อตฺตโน วนฺทนํ พลวตรํ กโรโนฺต สสทฺธมฺมคณุตฺตมนฺติ อาหฯ เอเตน ธมฺมสงฺฆานํปิ วนฺทนา กตา โหติฯ ทูรโตหํ นมสฺสิสฺสํ, สสงฺฆํ โลกนายกนฺติ หิ วุเตฺต สงฺฆสฺสปิ นมนกฺริยาปตฺติ สหสเทฺทน วิญฺญายติฯ เอว มิทํ ทฎฺฐพฺพํฯ ตตฺถ นมสฺสิสฺสนฺติ นมสฺสิํฯ</p>


<p> ยมฺปน </p>

 วา วตฺตพฺพํฯ เอวญฺหิ สติ อิธ อธิเปฺปตสฺส กฺริยา สมวายสฺส สิทฺธตฺตา ธมฺมสงฺฆานํปิ เถรสฺส วนฺทนา กฺริยาปตฺติ สิทฺธา โหตีติฯ อิตรถา ตพฺพปจฺจยสฺส อรหตฺถทีปนโต อภิวาทนา รหตา สงฺขาต คุณสมวาโย วุโตฺต สิยาฯ โสจ อิธ นาธิเปฺปโตฯ อตฺตโน นิทสฺสเนน จ สห น สเมติ สปุตฺตทาโร อาคโตติฯ</p>


<p>อปิจ เถโร อิมํ คนฺถํ รจยิสฺสามีติ ปุพฺพภาเคเยว ตีณิ รตนานิ วนฺทิ, อถ ตํ อตฺตโน วนฺทนํ คนฺถปฺปฎิญฺญาย สห ฆเฎตฺวา ทเสฺสโนฺต อิมํ คาถํ รจยีติปิ น น สกฺกา วตฺตุนฺติฯ ตถาหิ อภิวาทิยาติ วุตฺตํฯ น อภิวาทิยามีติฯ เอสนโย อญฺญตฺถปิฯ ตตฺถ สทฺธเมฺมน จ คณุตฺตเมน จ อตฺตนา นิมฺมิเตน สกลโลกสฺส สรณภูเตน สห วตฺตตีติ สสทฺธมฺม คณุตฺตโมฯ สมฺมาสมฺพุโทฺธฯ น หิ ปรนิมฺมิเตน สทฺธเมฺมน คณุตฺตเมน จ สหิตา สาวกา สสทฺธมฺมาติ จ สคณุตฺตมาติ จ วุจฺจนฺติฯ น จ อตฺตโนเอว สรณภูเตน สทฺธเมฺมน สพฺรหฺมจาริคณุตฺตเมน จ สหิตา ปเจฺจกพุทฺธา ตถา โถมนํ อรหนฺตีติ, ตสฺมา อิทํปิ สตฺถุ อสาธารณคุณปทเมว โหตีติ ทฎฺฐพฺพํฯ</p>


<p>ตตฺถ ธาเรตีติ ธโมฺมฯ เก ธาเรติ, อตฺตานํ ธาเรเนฺตฯ ธโมฺม หเว รกฺขติ ธมฺมจารินฺติ หิ วุตฺตํฯ กถญฺจ ธาเรติ, จตูสุ อปาเยสุ วฎฺฎทุเกฺขสุจ อปตมาเน กโรโนฺตฯ กิญฺจ ธารณํนาม, เยสํ วเสน สตฺตา อปาเยสุวา วฎฺฎทุเกฺขสุวา ปตนฺติ, เตสํ กิเลสานํ เอกเทเสนวา สพฺพโสวา สมุจฺฉินฺทนํฯ อิมสฺมิํ อเตฺถ จตฺตาโร อริยมคฺคา นิพฺพานญฺจ นิปฺปริยายโต ธโมฺมนามฯ อริยมคฺคา หิ กิเลเส สมุจฺฉินฺทนฺตา นิพฺพาเนน สเหว หุตฺวา สมุจฺฉินฺทนฺติฯ น วินาติ, ตสฺมา เตเยว ปญฺจ เอกนฺตโต ธโมฺมนามาติฯ ปริยตฺติธโมฺม ปน ธารณุปาโยเยว โหติฯ จตฺตาริ สามญฺญผลานิจ ธารณผลานิเยว โหนฺติ, กิเลสานํ ปฎิปฺปสฺสมฺภนวเสน ปวตฺตตฺตา ธารณานุกูลปฺปวตฺตานิ จฯ ตสฺมา เอเต ปญฺจ ปริยายธมฺมาเยวาติฯ อถวา , ธารียตีติ ธโมฺมฯ ธารณารโหติ วุตฺตํ โหติฯ โย หิ ธาเรนฺตํ เอกเนฺตน ทุกฺขโต โมเจติฯ อคฺคสุเขจ ปติฎฺฐาเปติฯ โสเยว ธารณารหตฺตา อิธ ธโมฺมนามาติฯ โกปน โสติ, ยถา ปุตฺตธมฺมาเยวฯ เตหิ เกจิ ภาวนา วเสน เกจิ สจฺฉิกิริยวเสน เกจิ ทิฎฺฐธมฺมสุขวิหารวเสน เกจิ อุคฺคห ธารณวเสน ธารียนฺติฯ เต จ เอวํ ธารียมานา ธาเรนฺตํ ยถารหํ อปายทุกฺขโต วฎฺฎทุกฺขโตจ โมเจนฺติ, อเคฺคจ ผลสุเขวา นิพฺพานสุเขวา ปติฎฺฐาเปนฺตีติฯ ธาเรนฺติวา สปฺปุริสาชนา อปาเยสุ วฎฺฎทุเกฺขสุจ อตฺตานํ อปต มานํ วหนฺติ เอเตนาติ ธโมฺมฯ ธรนฺติวา เอตฺถ ธมฺมทีปา ธมฺมปฺปฎิสรณา ชนา ลทฺธปฺปติฎฺฐา โหนฺตีติ ธโมฺมติปิ ยุชฺชติเยวฯ กสฺมา ปเนตฺถ ธโมฺม ทสวิโธว วุโตฺตฯ นนุ ปฎิปตฺติธเมฺมน สห เอกาทสวิโธว วตฺตโพฺพติฯ สจฺจํฯ โสปน ปฎิปตฺติธโมฺม มคฺคสฺส ปุพฺพภาคปฺปฎิปทาเอว โหตีติ ปุพฺพเจตนา วิย ทาเน มเคฺค เอว โส สงฺคหิโตฯ ตสฺมา ธโมฺม ทสวิโธว สพฺพตฺถ วุโตฺตติ ทฎฺฐโพฺพฯ</p>


<p>อปิจ, ยทเคฺคน ปริยตฺติธโมฺม อิธ ธมฺมสฺมิํ สงฺคหิโตฯ ตทเคฺคน ปริยตฺติธารโกปิ สเงฺฆ วนฺทเนเยฺย สงฺคหิโตติ ยุโตฺตฯ ยทเคฺคนจ ปุถุชฺชนกลฺยาณโก สเงฺฆ เสเกฺขสุ สงฺคหิโตฯ ตทเคฺคน ตสฺส กลฺยาณเหตุภูโต ปฎิปตฺติ ธโมฺมปิ ธเมฺม วนฺทเนเยฺย สงฺคหิโตติ ทฎฺฐโพฺพฯ โส หิ ปุถุชฺชนภูโตปิ เยหิ ธเมฺมหิ สมนฺนาคตตฺตา เสเข โสตาปตฺติ ผลสจฺฉิกิริยาย ปฎิปเนฺน สงฺคหิโตฯ เต ปน ธมฺมา เสเกฺข โสตาปตฺติมเคฺค อสงฺคหิตาติ นสกฺกา วตฺตุนฺติฯ เอตฺตาวตา เย วทนฺติ สงฺฆํ สรณํ คจฺฉามีติ, เอตฺถ ปุถุชฺชน กลฺยาณโก สเงฺฆ อสงฺคหิโตฯ น หิ ตํสรณํ คจฺฉนฺตสฺส สรณคมนํ สมฺปชฺชตีติฯ เตสํ ตํ ปฎิกฺขิตฺตํ โหติฯ เอวํ ปน วตฺตโพฺพ, โย โว อานนฺท มยา ธโมฺมจ วินโยจ เทสิโต ปญฺญโตฺต, โส โว มมจฺจเยน สตฺถาติ เอวํ สตฺถุฐาเน ถเปตฺวา ภควตา สํวณฺณิโต ปริยตฺติธโมฺม ธมฺมสรเณ สงฺคหิโตติ  ยุโตฺต, ตํ ธาเรโนฺตปน กลฺยาณปฺปฎิปตฺติยํ ฐิโตปิ อตฺถิฯ อฎฺฐิโตปิ อตฺถิฯ โย อฎฺฐิโต, โส อตฺตโนปิ สรณํ นโหติฯ กุโต ปรสฺสฯ สตฺถารา จ อเนเกสุ สุตฺตสหเสฺสสุ โส ครหิโตฯ ตสฺมา โส สงฺฆสรเณ อสงฺคหิโตฯ อิตโรว สงฺคหิโตติ ยุโตฺตติฯ</p>


<p>สนฺตานํ ธโมฺมติ สทฺธโมฺมฯ สมิตกิเลสานํ ตโตเยว ปสตฺถานํ ปูชิตานํ สปฺปุริสานํ ปณฺฑิตานญฺจ ธโมฺมติ อโตฺถฯ โยจ สนฺตานํ ธโมฺม, โสปิ เอกเนฺตน สโนฺตเยว โหตีติ สโนฺต ธโมฺมติปิ สทฺธโมฺมฯ ปสโตฺถ ปูชิโต ธโมฺมติ อโตฺถฯ สโจฺจ วาฯ อยญฺหิ อญฺญติตฺถิยธโมฺม วิย ธาเรนฺตํ นวิสํวาเทติฯ โส หิ อยํ เม หิโตติ ธาเรนฺตสฺส อหิโตเยว สมฺปชฺชติฯ อยํ ปน ตถาธาเรนฺตสฺส หิโตเยว สมฺปชฺชตีติฯ [สทฺธมฺมปทํ]ฯ คณุตฺตมปเท โลเก สมาน ทิฎฺฐิสีลานํ สหธมฺมิกานํ สมูโห คโณติ วุจฺจติฯ อิธ ปน อุตฺตเมหิ สีลาทิคุเณหิ ยุโตฺต ภควโต สาวกสโงฺฆ อุตฺตโมจ โส คโณจาติ อเตฺถน อุตฺตมคโณนามฯ โสเยว อิธ คณุตฺตโมติ วุจฺจติ ยถา มุนิเสโฎฺฐ มุนิวโรติฯ</p>


<p> ปน</p>

</p>


<p>เอตสฺมิญฺหิ อเตฺถ สติ อุตฺตมสโทฺท ปธานภูโต โหติฯ โสจ คุณมฺหิเยว ปวตฺตตีติ เตน อิธ อริยสโงฺฆ วุโตฺตติ นสิชฺฌตีติฯ เอตฺถจ คโณติ สโงฺฆเยว วุจฺจติฯ โสจ สโงฺฆ ทุวิโธ สมฺมุติสโงฺฆ, ทกฺขิเณยฺยสโงฺฆติฯ ตตฺถ สมเคฺคน สเงฺฆน กตํ อุปสมฺปทากมฺมํ สมฺมุตินามฯ ตาย สมฺมุติยา อุปสมฺปนฺนภูมิํ ปตฺวา ฐิโต ภิกฺขุสโงฺฆ สมฺมุติสโงฺฆนามฯ โส วินยกเมฺมสุ ปสิโทฺธฯ ทกฺขิเณยฺยสโงฺฆ นาม อฎฺฐ อริยปุคฺคลสมูโหฯ โสปน กิญฺจาปิ สมฺมุติสเงฺฆปิ อโนฺตคโธเยว โหติฯ ตถาปิ สรณคมน วนฺทนา มาน  ปูชาสกฺการานุสฺสติฎฺฐาเนสุ อนุตฺตร ปุญฺญเกฺขตฺต วิเส สปริคฺคหตฺถํ ภควตา ตถา ตถา สํวเณฺณตฺวา โส วิสุํ วุโตฺตติ ทฎฺฐโพฺพฯ ปุถุชฺชนสโงฺฆหิ ปุญฺญเกฺขตฺตํ สมาโนปิ อนุตฺตรํ ปุญฺญเกฺขตฺตํ นโหติฯ กสฺมาฯ สาลิเกฺขเตฺต ติณานํ วิย เขตฺตทุฎฺฐานํ สกฺกายทิฎฺฐิ วิจิกิจฺฉานุสยานํ สพฺภาวาติฯ ปุญฺญเกฺขตฺตภาโว ปนสฺส ปุริเม สทฺธมฺมปเท วุตฺตนเยน เวทิตโพฺพติฯ [สสทฺธมฺมคณุตฺตมปทํ]</p>


<p> ติ วิเสสโต วนฺทิตฺวาฯ เอตฺถ จ อยํ โลเก สีลาทิคุณยุโตฺต เสโฎฺฐ วนฺทเนโยฺยติ เอวํ เสฎฺฐ จิตฺตํ ปจฺจุปฎฺฐาเปตฺวา วนฺทโนฺต วิเสสโต วนฺทตีติ วุจฺจติฯ วนฺทนา ปน ติวิธา กายวนฺทนาทิวเสนฯ ยถาห –</p>

</p>


<p>ตตฺถ เสฎฺฐจิตฺตํ ปจฺจุปฎฺฐาเปตฺวา ชาณุทฺวย กปฺปรทฺวย นลาฎ สงฺขาตานิ ปญฺจ องฺคานิ ภูมิยํ ปติฎฺฐาเปตฺวา วนฺทเนยฺยานํ อภิมุขํ นิปฺปชฺชโนฺต กาเยน วนฺทตินามฯ ยํ สนฺธาย ปญฺจปฺปติฎฺฐิเตน วนฺทิตฺวาติ ตตฺถ ตตฺถ วุตฺตํฯ ยายจ อวนฺทิยฎฺฐาเนสุ วนฺทนฺตสฺส อาปตฺติ โหตีติฯ คุณปทานิ วาจาย ปวเตฺตโนฺต วาจาย วนฺทตินามฯ นโม พุทฺธสฺส, นมตฺถุ พุทฺธสฺส, นโม วิมุตฺติยา, นโม วิมุตฺตานํ, วิปสฺสิสฺส นมตฺถูติ เอวมาทีสุปิ วาจา วนฺทนาเยวฯ คุณปทานิ อนุคนฺตฺวา คุเณ อนุสฺสรโนฺต มนสา วนฺทตินามาติฯ</p>


<p> นฺติ กเถสฺสามิฯ กามญฺจ เถโร อิมํ สงฺคหํ รจยโนฺต โปตฺถการุฬฺหํ กตฺวาว รจยิสฺสติฯ คนฺถกมฺมํ นาม วาจากเมฺมสุ ปสิทฺธนฺติ กตฺวา ภาสิสฺสนฺติ วุตฺตนฺติ ทฎฺฐพฺพํฯ</p>


<p> นฺติ ปเท อภิธเมฺม วุตฺตา อตฺถา อภิธมฺมตฺถาฯ เต สงฺคยฺหนฺติ เอตฺถ เอเตนาติวา อภิธมฺมตฺถสงฺคโหฯ สงฺคยฺหนฺติติจ เถเรน สํขิปิตฺวา คยฺหนฺติ กถียนฺตีติ อโตฺถฯ อภิธเมฺมติ เจตฺถ อภิอติเรโก อภิวิเส โสจ ธโมฺม อภิธโมฺมฯ ธโมฺมติ จ วินยปาฬิโต อญฺญํปาฬิ ทฺวยํ  วุจฺจติฯ โย โว อานนฺท มยา ธโมฺมจ วินโยจ เทสิโต ปญฺญโตฺตติ หิ วุตฺตํฯ ตญฺจ ปาฬิทฺวยํ อาณาวิธานสงฺขาตํ วินยน กิจฺจํ วเชฺชตฺวา กุสลาทิเก ยถาปวเตฺต ปรมตฺถธเมฺม เอว ทีเปตีติฯ เอวํ ทีเปเนฺตสุจ เตสุ ทฺวีสุ ธเมฺมสุ โย อิตรโต อติเรโกจ โหติ วิเสโสจฯ อยเมว อภิธโมฺม นามฯ อิตโรปน ธโมฺมเยวฯ เอวญฺจ กตฺวา ธโมฺม อภิธโมฺม วินโย อภิวินโยติ อิทํ จตุกฺกํ เวทิตพฺพํฯ ตตฺถ ธโมฺมนาม สุตฺตนฺตปิฎกํฯ อภิธโมฺมนาม ยตฺตปกรณานิฯ วินโยนาม อุภโต วิภโงฺค, อภิวินโยนาม ขนฺธกปริวาราติ อฎฺฐกถาสุ วุตฺตํฯ อติเรกวิเสสตา เจตฺถ กุสลาทิ วเสน ขนฺธาทิวเสน สงฺคหาทิวเสน ตถา ตถา เทเสตพฺพปฺปการานํ อนวเสสวิภตฺติวเสนวา สุทฺธธมฺมาธิฎฺฐาน เทสนาปวตฺติวเสนวา เวทิตพฺพาฯ ยโต สพฺพญฺญุพุทฺธา อิมํ อภิธมฺมเทสนํ เทเวสุเอว เทเสนฺติฯ น หิ มนุสฺสา เอวรูปํ ตโย มาเส นิรนฺตรํ ปวตฺตนโยคฺยํ กถามคฺคํ เอเกน อิริยาปเถน อาทิโต ปฎฺฐาย ปริโยสานํ ปาเปตฺวา ปฎิคฺคเหตุํ สโกฺกนฺติ, นจ เอว รูโป เอกมาติกานุพโนฺธ กถามโคฺค นานาขเณสุ นานาชนานํ เทเสตุํ สกฺกุเณโยฺย โหตีติฯ เกจิปน วินยปาฬิโตปิ อภิเรกวิเสสตํ ตสฺส วเณฺณนฺติฯ ตํ อฎฺฐสาลินิยา น สเมติฯ ตตฺถ หิ ธมฺมนามิกานํ ทฺวินฺนํ ปาฬีนํ มเชฺฌเอว อยํ อติเรกวิเสสตา วิจาริตาฯ นจ ยุชฺชติ วินเยน สห ตถา วิจาเรตุํ อสมานกิจฺจวิสยตฺตาฯ วินโย หิ กายวาจานํ วินยนกิโจฺจ, อชฺฌาจารวิสโยจฯ ธโมฺม ปน ธมฺมวิภาคกิโจฺจ ธมฺมปฺปวตฺติ วิสโยจาติฯ เกจิปน วทนฺติ เอวํ สเนฺตปิ วินโย เอว สพฺพเชฎฺฐโก สิยาฯ วินยํ วิวเณฺณนฺตสฺส หิ ปาจิตฺติยาปตฺติ โหติฯ ธมฺมํ วิวเณฺณนฺตสฺส ทุกฺกฎาปตฺติมตฺตาติ, ตํ นยุชฺชติฯ วินโย หิ อาณาจกฺกํฯ ธโมฺมจ ธมฺมจกฺกํฯ ตตฺถ วินยํ วิวเณฺณโนฺต สตฺถุ อาณาจเกฺก ปหารํ เทติฯ สตฺถริ อคารโว มหโนฺต โหติฯ ยสฺสจ สตฺถริ อคารโว, ตสฺส ธมฺมสเงฺฆสุ ตีสุ สิกฺขาสุจ อคารโว สิโทฺธ โหติฯ ตสฺมา วินย วิวณฺณเน  อาปตฺติ มหนฺตี โหติฯ น สพฺพเชฎฺฐกตฺตาติฯ อปิจ, วินโยนาม สาสนสฺส มูลํฯ วินเย อฎฺฐิเต สาสนํ นติฎฺฐติฯ ตสฺมา สาสนสฺส จิรฎฺฐิตตฺถํปิ วินยวิวณฺณเน มหตี อาปตฺติ ปญฺญตฺตาติฯ</p>

</p>

</p>

</p>





