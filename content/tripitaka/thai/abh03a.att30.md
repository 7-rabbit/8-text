<h1>๑๕. ปนฺนรสมวโคฺค</h1>
<h3>๑. ปจฺจยตากถาวณฺณนา</h3>
<p> อิทานิ   ปจฺจยตากถา นาม โหติฯ ตตฺถ โย ธโมฺม เหตุปจฺจเยน ปจฺจโย, โส เยสํ เหตุปจฺจเยน ปจฺจโย, เตสเญฺญว ยสฺมา อารมฺมณานนฺตรสมนนฺตรปจฺจเยน ปจฺจโย น โหติ, โย วา อารมฺมณปจฺจเยน ปจฺจโย, โส ยสฺมา เตสํเยว อนนฺตรสมนนฺตรปจฺจเยน ปจฺจโย น โหติ, ตสฺมา ปจฺจยตา ววตฺถิตาติ เยสํ ลทฺธิ, เสยฺยถาปิ มหาสงฺฆิกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถาปาฬิเมว นิยฺยาตีติฯ</p>

</p>


<h3>๒. อญฺญมญฺญปจฺจยกถาวณฺณนา</h3>
<p> อิทานิ อญฺญมญฺญปจฺจยกถา นาม โหติฯ ตตฺถ เยสํ สมเย ‘‘อวิชฺชาปจฺจยา สงฺขารา’’ติ อยเมว ตนฺติ, ‘‘สงฺขารปจฺจยาปิ อวิชฺชา’’ติ อยํ นตฺถิ, ตสฺมา อวิชฺชาว สงฺขารานํ ปจฺจโย, น ปน สงฺขารา อวิชฺชายาติ ลทฺธิ, เสยฺยถาปิ มหาสงฺฆิกานํ; เต สนฺธาย อวิชฺชาสงฺขาราทีนํ อญฺญมญฺญปจฺจยตาปิ อตฺถีติ ทเสฺสตุํ ปุจฺฉา สกวาทิสฺส, ปฎิญฺญา อิตรสฺส ฯ ติ เอตฺถ อปุญฺญาภิสงฺขาโรว คหิโตฯ ตสฺมา สงฺขารปจฺจยาปิ อวิชฺชาติ เอตฺถ สหชาตอญฺญมญฺญอตฺถิอวิคตสมฺปยุตฺตวเสน ปจฺจยตา เวทิตพฺพาฯ ติ เอตฺถ ฐเปตฺวา กามุปาทานํ เสสานิ ตีณิ อุปาทานานิ อวิชฺชาย สงฺขารา วิย ตณฺหาย ปจฺจยา โหนฺตีติ เวทิตพฺพานิฯ เสสํ  ยถาปาฬิเมว นิยฺยาติฯ ติ ปุจฺฉา ปรวาทิสฺส, ติ สกวาทิสฺสาติฯ</p>

</p>


<h3>๓. อทฺธากถาวณฺณนา</h3>
<p> อิทานิ  อทฺธากถา นาม โหติฯ ตตฺถ ‘‘ตีณิมานิ, ภิกฺขเว, กถาวตฺถูนี’’ติ (อ. นิ. ๓.๖๘) สุตฺตํ นิสฺสาย กาลสงฺขาโต อทฺธา นาม ปรินิปฺผโนฺน อตฺถีติ เยสํ ลทฺธิ; เตสํ ‘‘อทฺธา นาม โกจิ ปรินิปฺผโนฺน นตฺถิ อญฺญตฺร กาลปญฺญตฺติมตฺตาฯ รูปาทโย ปน ขนฺธาว ปรินิปฺผนฺนา’’ติ วิภาคํ ทเสฺสตุํ ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘สเจ โส ปรินิปฺผโนฺน, รูปาทีสุ อเนน อญฺญตเรน ภวิตพฺพ’’นฺติ โจเทตุํ นฺติอาทิมาหฯ อิตโร ปฎิกฺขิปติฯ เสสํ ยถาปาฬิเมว นิยฺยาตีติฯ</p>

</p>


<h3>๔. ขณลยมุหุตฺตกถาวณฺณนา</h3>
<p> ขณลยมุหุตฺตกถาสุปิ เอเสว นโยฯ สเพฺพปิ เหเต ขณาทโย อทฺธาปริยายา เอวาติฯ</p>

</p>


<h3>๕. อาสวกถาวณฺณนา</h3>
<p> อิทานิ อาสวกถา นาม โหติฯ ตตฺถ ยสฺมา จตูหิ อาสเวหิ อุตฺตริ อโญฺญ อาสโว นาม นตฺถิ, เยน จตฺตาโร อาสวา  สาสวา สิยุํ, ตสฺมา  จตฺตาโร อาสวา อนาสวาติ เยสํ ลทฺธิ, เสยฺยถาปิ เหตุวาทานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เต อาสวา อนาสวา, เอวํ สเนฺต เตหิ มคฺคาทิลกฺขณปฺปเตฺตหิ ภวิตพฺพ’’นฺติ โจเทตุํ ติอาทิมาหฯ เสสเมตฺถ อุตฺตานตฺถเมวาติฯ</p>

</p>


<h3>๖. ชรามรณกถาวณฺณนา</h3>
<p> อิทานิ  ชรามรณกถา นาม โหติฯ ตตฺถ ชรามรณํ นาม อปรินิปฺผนฺนตฺตา โลกิยนฺติ วา โลกุตฺตรนฺติ วา น วตฺตพฺพํฯ ‘‘โลกิยา ธมฺมา โลกุตฺตรา ธมฺมา’’ติ หิ ทุเก ชรามรณํ เนว โลกิยปเท, น โลกุตฺตรปเท นิทฺทิฎฺฐํฯ ตตฺถ เยสํ อิมํ ลกฺขณํ อนาทิยิตฺวา โลกุตฺตรานํ ธมฺมานํ ชรามรณํ โลกุตฺตรนฺติ ลทฺธิ, เสยฺยถาปิ มหาสงฺฆิกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถาปาฬิเมว นิยฺยาตีติฯ</p>

</p>


<h3>๗. สญฺญาเวทยิตกถาวณฺณนา</h3>
<p> อิทานิ สญฺญาเวทยิตกถา นาม โหติฯ ตตฺถ สญฺญาเวทยิตนิโรธสมาปตฺติ นาม น โกจิ ธโมฺม, จตุนฺนํ ปน ขนฺธานํ นิโรโธฯ อิติ สา เนว โลกิยา น โลกุตฺตราฯ ยสฺมา ปน โลกิยา น โหติ, ตสฺมา โลกุตฺตราติ เยสํ ลทฺธิ, เสยฺยถาปิ เหตุวาทานํเยว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสํ ปุริมกถาสทิสเมวาติฯ</p>

</p>


<h3>๘. ทุติยสญฺญาเวทยิตกถาวณฺณนา</h3>
<p> อิทานิ   ยสฺมา สา โลกุตฺตรา น โหติ, ตสฺมา โลกิยาติ เยสํ ลทฺธิ, เสยฺยถาปิ เหตุวาทานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสํ ปุริมสทิสเมวาติฯ</p>

</p>


<h3>๙. ตติยสญฺญาเวทยิตกถาวณฺณนา</h3>
<p> อิทานิ  ยสฺมา ‘‘อสุโก มรณธโมฺม, อสุโก น มรณธโมฺม’’ติ สตฺตานํ มรณธมฺมตาย นิยาโม นตฺถีติ สญฺญาเวทยิตนิโรธํ สมาปโนฺนปิ กาลํ กเรยฺยาติ เยสํ ลทฺธิ, เสยฺยถาปิ ราชคิริกานํ; เตสํ สมาปนฺนายปิ มรณธมฺมตาย มรณสมยญฺจ อมรณสมยญฺจ ทเสฺสตุํ ปุจฺฉา สกวาทิสฺส, ปฎิญฺญา อิตรสฺสฯ อถ นํ ยสฺมา กาลํ กโรนฺตสฺส นาม มรณนฺติเกหิ ผสฺสาทีหิ ภวิตพฺพํ, ตสฺมา เตนากาเรน โจเทตุํ ติอาทิมาหฯ</p>


<p>ติอาทีนิ ปุโฎฺฐ เสสสเตฺต สนฺธาย ปฎิกฺขิปติ ติอาทีนิ ปุโฎฺฐ สมาปตฺติอานุภาวํ สนฺธาย ปฎิกฺขิปติฯ ทุติยวาเร สรีรปกติํ สนฺธาย ปฎิชานาติฯ เอวํ สเนฺต ปน สมาปตฺติอานุภาโว นาม น โหติ, เตเนว ติ อนุยุญฺชติฯ</p>


<p> ติ ปุจฺฉา ปรวาทิสฺสฯ ติ ปรวาทิสฺส ปเญฺห ปน ยสฺมา เอวรูโป นิยาโม นาม นตฺถิ, ตสฺมา ปฎิกฺขิปติฯ จกฺขุวิญฺญาณสมงฺคีติอาทิ สกวาทินา ‘‘นิยาเม อสเนฺตปิ มรณสมเยเนว มรติ, นาสมเยนา’’ติ ทเสฺสตุํ วุตฺตํฯ ตตฺรายมธิปฺปาโย – ยทิ นิยามาภาเวน กาลกิริยา ภเวยฺย, จกฺขุวิญฺญาณสมงฺคิโนปิ ภเวยฺยฯ ตโต ‘‘ปญฺจหิ วิญฺญาเณหิ น จวติ, น อุปปชฺชตี’’ติ  สุตฺตวิโรโธ สิยาฯ ยถา ปน จกฺขุวิญฺญาณสมงฺคิสฺส กาลกิริยา น โหติ, ตถา นิโรธสมาปนฺนสฺสาปีติฯ</p>

</p>


<h3>๑๐. อสญฺญสตฺตุปิกากถาวณฺณนา</h3>
<p> อิทานิ  อสญฺญสตฺตุปิกากถา นาม โหติฯ ตตฺถ สญฺญาวิราควเสน ปวตฺตภาวนา อสญฺญสมาปตฺติปิ นิโรธสมาปตฺติปิ สญฺญาเวทยิตนิโรธสมาปตฺติ นามฯ อิติ เทฺว  สญฺญาเวทยิตนิโรธสมาปตฺติโย โลกิยา จ โลกุตฺตรา จฯ ตตฺถ โลกิยา ปุถุชฺชนสฺส อสญฺญสตฺตุปิกา โหติ, โลกุตฺตรา อริยานํ, สา จ นาสญฺญสตฺตุปิกาฯ อิมํ ปน วิภาคํ อกตฺวา อวิเสเสน สญฺญาเวทยิตนิโรธสมาปตฺติ อสญฺญสตฺตุปิกาติ เยสํ ลทฺธิ, เสยฺยถาปิ เหตุวาทานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ยสฺมา อสญฺญสมาปตฺติํ สมาปนฺนสฺส อโลภาทโย อตฺถิ, น นิโรธสมาปตฺติํ, ตสฺมา เตสํ วเสน โจเทตุํ ติอาทิมาหฯ</p>


<p> ติ ปเญฺห อิธ สญฺญาวิราควเสน สมาปนฺนตฺตา อสญฺญิตา อนุญฺญาตา,  อสญฺญสเตฺตเนวฯ ตสฺมา อิมํ ปฎิญฺญํ คเหตฺวา ลทฺธิํ ปติฎฺฐเปเนฺตน ฉเลน ปติฎฺฐาปิตา โหติฯ อิธ วา นิโรธสมาปตฺติํ สนฺธาย อสญฺญิตา อนุญฺญาตาฯ ตตฺราปิ อิโต จุตสฺส อนาคามิโน นิโรธสมาปตฺติเมว ตสฺมาปิ อิมาย ปฎิญฺญาย ปติฎฺฐาปิตา ลทฺธิ อปฺปติฎฺฐิตาเยวาติฯ</p>

</p>


<h3>๑๑. กมฺมูปจยกถาวณฺณนา</h3>
<p> อิทานิ กมฺมูปจยกถา นาม โหติฯ ตตฺถ เยสํ กมฺมูปจโย  นาม กมฺมโต อโญฺญ จิตฺตวิปฺปยุโตฺต อพฺยากโต อนารมฺมโณติ ลทฺธิ, เสยฺยถาปิ อนฺธกานเญฺจว สมฺมิติยานญฺจ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ กมฺมโต อโญฺญ กมฺมูปจโย, ผสฺสาทิโตปิ อเญฺญน ผสฺสูปจยาทินา ภวิตพฺพ’’นฺติ โจเทตุํ ติอาทิมาหฯ อิตโร ลทฺธิยา อภาเวน ปฎิกฺขิปติฯ</p>


<p>   ติ ปเญฺหสุ จิตฺตวิปฺปยุตฺตํ สนฺธาย ปฎิกฺขิปติ, จิตฺตสมฺปยุตฺตํ สนฺธาย ปฎิชานาติฯ ติ ปเญฺหสุปิ จิตฺตวิปฺปยุตฺตํ สนฺธาย ปฎิชานาติฯ ปรโต ติปเญฺหสุปิ เอเสว นโยฯ</p>


<p> ติ  ปุโฎฺฐ ปน เอกนฺตํ อนารมฺมณเมว อิจฺฉติ, ตสฺมา ปฎิกฺขิปติฯ นฺติ ยทา จิตฺตํ ภิชฺชมานํ โหติ, ตทา กมฺมํ ภิชฺชตีติ อโตฺถฯ ภุมฺมเตฺถ วา ปจฺจตฺตํ, จิเตฺต ภิชฺชมาเนติ อโตฺถฯ อยเมว วา ปาโฐฯ ตตฺถ ยสฺมา สมฺปยุโตฺต ภิชฺชติ, วิปฺปยุโตฺต น ภิชฺชติ, ตสฺมา ปฎิชานาติ เจว ปฎิกฺขิปติ จฯ</p>


<p> ติ กเมฺม สติ กมฺมูปจโย, กเมฺม วา ปติฎฺฐิเต กมฺมูปจโย, กมฺมูปจยโตว วิปาโก นิพฺพตฺตติฯ ตสฺมิํ ปน กเมฺม นิรุเทฺธ ยาว อํกุรุปฺปาทา พีชํ วิย ยาว วิปากุปฺปาทา กมฺมูปจโย ติฎฺฐตีติสฺส ลทฺธิ, ตสฺมา ปฎิชานาติฯ ติ ยสฺมา กมฺมมฺหิ กมฺมูปจโย, โส จ ยาว วิปากุปฺปาทา ติฎฺฐตีติสฺส ลทฺธิ, ตสฺมา นํ เตสํ ติณฺณมฺปิ เอกตฺตํ ปุจฺฉติ ติ อิทํ วิปาโก วิย วิปากธมฺมธโมฺมปิ อารมฺมณปฎิพโทฺธเยวาติ โจทนตฺถํ ปุจฺฉติฯ อิตโร ปน ลทฺธิวเสเนกํ ปฎิชานาติ, เอกํ ปฎิกฺขิปติฯ ปฎิโลเมปิ เอเสว นโยฯ เสสเมตฺถ ยถาปาฬิเมว นิยฺยาตีติฯ</p>

</p>

</p>

</p>





