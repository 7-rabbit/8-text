<h1>๑๗. สุปาริจริยวโคฺค</h1>
<h3>๑. สุปาริจริยเตฺถรอปทานวณฺณนา</h3>
<p>  ติอาทิกํ อายสฺมโต สุปาริจริยเตฺถรสฺส อปทานํฯ อยมฺปิ ปุริมมุนิปุงฺคเวสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล ยกฺขโยนิยํ นิพฺพโตฺต หิมวติ ยกฺขสมาคมํ คโต ภควโต เทวยกฺขคนฺธพฺพนาคานํ ธมฺมเทสนํ สุตฺวา ปสนฺนมานโส อุโภ หเตฺถ อาภุชิตฺวา อโปฺผเฎสิ นมสฺสิ จฯ โส เตน ปุเญฺญน ตโต จุโต อุปริ เทวโลเก อุปฺปโนฺน ตตฺถ ทิพฺพสุขํ อนุภวิตฺวา มนุเสฺสสุ จ จกฺกวติอาทิสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ คหปติกุเล นิพฺพโตฺต อโฑฺฒ มหทฺธโน มหาโภโค รตนตฺตเย ปสโนฺน สตฺถุ ธมฺมเทสนํ สุตฺวา สทฺธาชาโต ปพฺพชิตฺวา นจิรเสฺสว อรหตฺตํ ปาปุณิฯ</p>


<p> โส เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ  ติ ยสฺส ปาทนิเกฺขปสมเย ปถวิํ ภินฺทิตฺวา ปทุมํ อุคฺคนฺตฺวา ปาทตลํ สมฺปฎิจฺฉติ, เตน สญฺญาเณน โส ภควา ปทุโมติ สงฺขํ คโต, อิธ ปทุมุตฺตโร ภควา อธิเปฺปโตฯ โส ภควา  วสนวิหารา  วนมชฺฌํ ปวิสิตฺวา ธมฺมํ เทเสตีติ สมฺพโนฺธฯ</p>


<p>ติ เทวานํ สมาคโม  อโหสีติ อโตฺถฯ ติ ตสฺมิํ เทสนากาเล อธิอเปกฺขิํสุ, วิเสเสน ปสฺสนสีลา อเหสุนฺติ อโตฺถฯ เสสํ ปากฎเมวาติฯ</p>

</p>


<h3>๒. กณเวรปุปฺผิยเตฺถรอปทานวณฺณนา</h3>
<p>  ติอาทิกํ อายสฺมโต กณเวรปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร สิทฺธตฺถสฺส ภควโต กาเล สุทฺทกุเล นิพฺพโตฺต วุทฺธิมนฺวาย  รโญฺญ อเนฺตปุรปาลโก อโหสิฯ ตสฺมิํ สมเย สิทฺธโตฺถ ภควา ภิกฺขุสงฺฆปริวุโต ราชวีถิํ ปฎิปชฺชิฯ อถ โส อเนฺตปุรปาลโก จรมานํ ภควนฺตํ ทิสฺวา ปสนฺนมานโส หุตฺวา กณเวรปุเปฺผน ภควนฺตํ ปูเชตฺวา นมสฺสมาโน อฎฺฐาสิฯ โส เตน ปุเญฺญน สุคติสมฺปตฺติโยเยว อนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพตฺติตฺวา วุทฺธิปฺปโตฺต สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา อโหสิฯ</p>


<p> โส ปตฺตอคฺคผโล ปุเพฺพ กตกุสลํ สริตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตตฺตา อุตฺตานตฺถเมวาติฯ</p>

</p>


<h3>๓. ขชฺชกทายกเตฺถรอปทานวณฺณนา</h3>
<p>ติอาทิกํ อายสฺมโต ขชฺชกทายกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล  สุทฺทกุเล นิพฺพโตฺต ภควนฺตํ ทิสฺวา ปสนฺนมานโส อมฺพชมฺพุอาทิมเนกํ มธุรผลาผลํ นาฬิเกรํ ปูวขชฺชกญฺจ อทาสิฯ ภควา ตสฺส ปสาทวฑฺฒนตฺถาย ปสฺสนฺตเสฺสว ปริภุญฺชิฯ โส เตน ปุเญฺญน สุคติสมฺปตฺติโยเยว อนุภวิตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วิญฺญุตํ ปตฺวา สตฺถุ ธมฺมเทสนํ สุตฺวา สญฺชาตสโทฺธ ปสาทพหุมาโน ปพฺพชิตฺวา วตฺตปฎิปตฺติยา สาสนํ โสเภโนฺต สีลาลงฺการปฎิมณฺฑิโต นจิรเสฺสว อรหตฺตํ ปาปุณิฯ</p>


<p> โส ปุพฺพกมฺมํ สรโนฺต ‘‘ปุเพฺพ มยา สุเขเตฺต กุสลํ กตํ สุนฺทร’’นฺติ โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติโสฺสปิ ภวสมฺปตฺติโย ททมาโน ชาโตติ มาตาปิตูหิ กตนามวเสน ติโสฺสฯ อถ วา ตีหิ  สรณคมเนหิ อสฺสาเสโนฺต โอวทโนฺต เหตุสมฺปนฺนปุคฺคเล สคฺคโมกฺขทฺวเย ปติฎฺฐาเปโนฺต พุโทฺธ ชาโตติ ติโสฺสฯ สมาปตฺติคุณาทีหิ ภเคหิ ยุโตฺตติ ภควา, ตสฺส  ปุเพฺพ อหํ ผลํ อทาสินฺติ สมฺพโนฺธฯ นฺติ นาฬิกากาเรน ปวตฺตํ ผลํ นาฬิเกรํ, ตญฺจ ผลํ อทาสินฺติ อโตฺถฯ นฺติ ขาทิตพฺพํ ขชฺชกํ อภิ วิเสเสน มธุสกฺกราทีหิ สมฺมิสฺสํ  กตฺวา นิปฺผาทิตํ สุนฺทรํ มธุรนฺติ สมฺมตํ ญาตํ อภิสมฺมตํ ขชฺชกญฺจ อทาสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๔. เทสปูชกเตฺถรอปทานวณฺณนา</h3>
<p>ติอาทิกํ อายสฺมโต เทสปูชกเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล กุลเคเห นิพฺพโตฺต วุทฺธิมนฺวาย สโทฺธ ปสโนฺน พุทฺธมามโก ธมฺมมามโก สงฺฆมามโก อโหสิฯ ตทา อตฺถทสฺสี ภควา ภิกฺขุสงฺฆปริวุโต จโนฺท วิย สูริโย วิย จ อากาเสน คจฺฉติฯ โส อุปาสโก ภควโต คตทิสาภาคํ คนฺธมาลาทีหิ ปูเชโนฺต อญฺชลิํ ปคฺคยฺห นมสฺสมาโน อฎฺฐาสิฯ</p>


<p> โส  เตน ปุเญฺญน เทวโลเก นิพฺพโตฺต สคฺคสมฺปตฺติํ อนุภวิตฺวา มนุเสฺสสุ จ มนุสฺสสมฺปตฺติํ อนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพโตฺต วุทฺธิปฺปโตฺต อุปโภคปริโภคสมฺปโนฺน สตฺถุ ธมฺมเทสนํ สุตฺวา ปสนฺนมานโส ฆราวาเส อนลฺลีโน ปพฺพชิตฺวา วตฺตสมฺปโนฺน นจิรเสฺสว อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ ติ ‘‘มโคฺค ปโนฺถ ปโถ ปโชฺช, อญฺชสํ วฎุมายน’’นฺติ (จูฬนิ. ปารายนตฺถุติคาถานิเทฺทส ๑๐๑) ปริยายสฺส วุตฺตตฺตา อนิลสฺส วาตสฺส อญฺชสํ คมนมโคฺคติ อนิลญฺชสํ, ตสฺมิํ อนิลญฺชเส, อากาเสติ อโตฺถฯ เสสํ อุตฺตานตฺถเมวาติฯ</p>

</p>


<h3>๕. กณิการฉตฺติยเตฺถรอปทานวณฺณนา</h3>
<p>  ติอาทิกํ อายสฺมโต กณิการฉตฺติยเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต เวสฺสภุสฺส ภควโต กาเล กุลเคเห นิพฺพโตฺต วิญฺญุตํ ปโตฺต สทฺธาสมฺปโนฺน อโหสิฯ ตสฺมิํ สมเย เวสฺสภู ภควา วิเวกกาโม มหาวนํ ปวิสิตฺวา นิสีทิฯ อถ โสปิ อุปาสโก เกนจิเทว กรณีเยน ตตฺถ คนฺตฺวา ภควนฺตํ อคฺคิกฺขนฺธํ วิย ชลมานํ นิสินฺนํ ทิสฺวา ปสนฺนมานโส กณิการปุปฺผํ โอจินิตฺวา ฉตฺตํ กตฺวา ภควโต นิสินฺนฎฺฐาเน วิตานํ กตฺวา ปูเชสิ, ตํ ภควโต อานุภาเวน สตฺตาหํ อมิลาตํ หุตฺวา ตเถว อฎฺฐาสิฯ ภควาปิ ผลสมาปตฺติํ นิโรธสมาปตฺติญฺจ สมาปชฺชิตฺวา วิหาสิ , โส ตํ อจฺฉริยํ ทิสฺวา โสมนสฺสชาโต ภควนฺตํ วนฺทิตฺวา อญฺชลิํ ปคฺคยฺห อฎฺฐาสิฯ ภควา สมาปตฺติโต วุฎฺฐหิตฺวา วิหารเมว อคมาสิฯ</p>


<p> โส เตน ปุเญฺญน เทวมนุเสฺสสุ สมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วุทฺธิมนฺวาย สทฺธาสมฺปโนฺน สตฺถุ  ธมฺมเทสนํ สุตฺวา ฆราวาเส อนลฺลีโน ปพฺพชิตฺวา วตฺตปฎิปตฺติยา ชินสาสนํ โสเภโนฺต นจิรเสฺสว อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ เวเสฺส เวสฺสชเน ภุนาติ อภิภวตีติ เวสฺสภูฯ อถ วา เวเสฺส ปญฺจวิธมาเร อภิภุนาติ อโชฺฌตฺถรตีติ ฯ สามํเยว พุชฺฌิตา สจฺจานีติ สมฺพุโทฺธ, นาเมน เวสฺสภู นาม สมฺพุโทฺธติ อโตฺถฯ ติ ทิพฺพติ ปกาเสติ ตํ ตํ วตฺถุํ ปากฎํ กโรตีติ ทิวาฯ สูริยุคฺคมนโต ปฎฺฐาย ยาว อตฺถงฺคโม, ตาว ปริจฺฉินฺนกาโล, วิหรณํ จตูหิ อิริยาปเถหิ ปวตฺตนํ วิหาโร, ทิวาย วิหาโร ทิวาวิหาโร, ตสฺส ทิวาวิหาราย โลกเชโฎฺฐ นราสโภ พุทฺธมุนิ มหาวนํ  ปวิสิตฺวาติ อโตฺถฯ เสสํ อุตฺตานตฺถเมวาติฯ</p>

</p>


<h3>๖. สปฺปิทายกเตฺถรอปทานวณฺณนา</h3>
<p>  ติอาทิกํ อายสฺมโต สปฺปิทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต ผุสฺสสฺส ภควโต กาเล กุลเคเห นิพฺพโตฺต อโหสิฯ ตทา ภควา ภิกฺขุสงฺฆปริวุโต วีถิยํ จรมาโน ตสฺส อุปาสกสฺส เคหทฺวารํ สมฺปาปุณิฯ อถ โส อุปาสโก ภควนฺตํ ทิสฺวา ปสนฺนมานโส วนฺทิตฺวา ปตฺตปูรํ สปฺปิเตลํ อทาสิ, ภควา อนุโมทนํ กตฺวา ปกฺกามิฯ โส เตเนว โสมนเสฺสน ยาวตายุกํ ฐตฺวา ตโต จุโต เตน ปุเญฺญน เทวโลเก อุปฺปโนฺน ตตฺถ ทิพฺพสุขํ อนุภวิตฺวา มนุเสฺสสุ จ นิพฺพโตฺต อุปฺปนฺนุปฺปนฺนภเว สปฺปิเตลมธุผาณิตาทิมธุราหารสมงฺคี สุขํ อนุภวิตฺวา อิมสฺมิํ พุทฺธุปฺปาเท สาวตฺถิยํ เอกสฺมิํ กุเล นิพฺพโตฺต วุทฺธิปฺปโตฺต สโทฺธ พุทฺธิสมฺปโนฺน สตฺถุ ธมฺมเทสนํ สุตฺวา ปสนฺนมานโส ปพฺพชิตฺวา วตฺตสมฺปโนฺน นจิรเสฺสว อรหา อโหสิฯ</p>


<p> โส อตฺตโน ปุพฺพกมฺมํ สริตฺวา ชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตตฺถ ติ   ผุสฺสนกฺขตฺตโยเคน ชาตตฺตา มาตาปิตูหิ กตนามเธเยฺยน ผุโสฺสฯ อถ วา นิพฺพานํ ผุสิ ปสฺสิ สจฺฉิ อกาสีติ ฯ อถ วา สมติํสปารมิตาสตฺตติํสโพธิปกฺขิยธเมฺม สกเล จ เตปิฎเก ปริยตฺติธเมฺม ผุสิ ปสฺสิ อญฺญาสีติ ฯ ภคฺควา ภคฺยวา ยุโตฺตติอาทิปุญฺญโกฎฺฐาสสมงฺคิตาย ติ อาหุติโน วุจฺจนฺติ ปูชาสกฺการา, เตสํ อาหุตีนํ ปฎิคฺคเหตุํ อรหตีติ อาหุตีนํ ปฎิคฺคโหฯ มหาชนํ นิพฺพาเปโนฺต วีโร ผุโสฺส นาม ภควา วีถิยํ  ตทา คจฺฉเตติ สมฺพโนฺธฯ เสสํ ปากฎเมวาติฯ</p>

</p>


<h3>๗. ยูถิกาปุปฺผิยเตฺถรอปทานวณฺณนา</h3>
<p>ติอาทิกํ อายสฺมโต ยูถิกาปุปฺผิยเตฺถรสฺส อปทานํฯ อยมฺปิ อายสฺมา ปุริมมุนิเนฺทสุ กตาธิกาโร อเนเกสุ จ ชาติสเตสุ วิวฎฺฎูปนิสฺสยานิ ปุญฺญานิ อุปจินโนฺต ผุสฺสเสฺสว ภควโต กาเล สุทฺทกุเล นิพฺพโตฺต วุทฺธิปฺปโตฺต จนฺทภาคาย นทิยา ตีเร  เกนจิเทว กรณีเยน อนุโสตํ จรมาโน ผุสฺสํ ภควนฺตํ นฺหายิตุกามํ อคฺคิกฺขนฺธํ วิย ชลมานํ ทิสฺวา โสมนสฺสชาโต ตตฺถ ชาตํ ยูถิกาปุปฺผํ โอจินิตฺวา ภควนฺตํ ปูเชสิฯ ภควา ตสฺส อนุโมทนมกาสิฯ</p>


<p> โส ตตฺถ เตน ปุญฺญโกฎฺฐาเสน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิปฺปโตฺต ภควโต ธมฺมเทสนํ สุตฺวา ปสนฺนมานโส ปพฺพชิตฺวา วตฺตปฎิปตฺติยา สาสนํ โสเภโนฺต นจิรเสฺสว อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวาติฯ</p>

</p>


<h3>๘. ทุสฺสทายกเตฺถรอปทานวณฺณนา</h3>
<p>  ติอาทิกํ อายสฺมโต ทุสฺสทายกเตฺถรสฺส อปทานํฯ อยมฺปายสฺมา ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล ราชกุเล นิพฺพโตฺต วุทฺธิปฺปตฺตกาเล ยุวราชภาวํ ปตฺวา ปากโฎ เอกํ ชนปทํ ลภิตฺวา ตตฺราธิปติภูโต สกลชนปทวาสิโน ทานปิยวจนอตฺถจริยาสมานตฺถตาสงฺขาเตหิ จตูหิ สงฺคหวตฺถูหิ สงฺคณฺหาติฯ ตสฺมิํ สมเย สิทฺธโตฺถ ภควา ตํ ชนปทํ สมฺปาปุณิฯ อถ โส ยุวราชา ปณฺณาการํ  ลภิตฺวา ตตฺถ สุขุมวเตฺถน ภควนฺตํ ปูเชสิฯ ภควา ตํ วตฺถํ หเตฺถน ปรามสิตฺวา อากาสํ ปกฺขนฺทิฯ ตมฺปิ วตฺถํ ภควนฺตเมว อนุพนฺธิฯ อถ โส ยุวราชา ตํ อจฺฉริยํ ทิสฺวา อตีว ปสโนฺน อญฺชลิํ ปคฺคยฺห อฎฺฐาสิฯ ภควโต สมฺปตฺตสมฺปตฺตฎฺฐาเน สเพฺพ ชนา ตํ อจฺฉริยํ ทิสฺวา อจฺฉริยพฺภุตจิตฺตา อญฺชลิํ ปคฺคยฺห อฎฺฐํสุฯ ภควา วิหารเมว อคมาสิฯ ยุวราชา เตเนว กุสลกเมฺมน ตโต จุโต เทวโลเก อุปฺปโนฺน ตตฺถ ทิพฺพสมฺปตฺติํ อนุภวิตฺวา มนุเสฺสสุ จกฺกวตฺติอาทิสมฺปตฺติโย อนุภวิตฺวา อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุเล นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา รตนตฺตเย ปสโนฺน ภควโต ธมฺมเทสนํ สุตฺวา ปฎิลทฺธสโทฺธ ปพฺพชิตฺวา วายมโนฺต นจิรเสฺสว อรหา อโหสิฯ</p>


<p> โส  เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติวรนามเก นคเร รมณีเย อหํ ราชปุโตฺต หุตฺวา สิทฺธตฺถํ ภควนฺตํ วเตฺถน ปูเชสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๙. สมาทปกเตฺถรอปทานวณฺณนา</h3>
<p>ติอาทิกํ อายสฺมโต สมาทปกเตฺถรสฺส อปทานํฯ อยมฺปิ เถโร ปุริมพุทฺธานํ สนฺติเก กตกุสลสมฺภาโร อเนเกสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต  กาเล กุลเคเห นิพฺพโตฺต วุทฺธิมนฺวาย ฆราวาสํ สณฺฐเปตฺวา ปุญฺญานิ กโรโนฺต วสมาโน สโทฺธ ปสโนฺน พหู อุปาสเก สนฺนิปาเตตฺวา คณเชฎฺฐโก หุตฺวา ‘‘มาฬกํ กริสฺสามา’’ติ เต สเพฺพ สมาทเปตฺวา เอกํ มาฬกํ สมํ กาเรตฺวา ปณฺฑรปุลินํ โอกิริตฺวา ภควโต นิยฺยาเทสิฯ โส เตน ปุเญฺญน เทวโลเก อุปฺปโนฺน ฉ กามาวจรสมฺปตฺติโย อนุภวิตฺวา มนุเสฺสสุ จ จกฺกวตฺติอาทิสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต ภควติ ปสโนฺน ธมฺมํ สุตฺวา ปสนฺนมานโส สทฺธาชาโต ปพฺพชิตฺวา สีลสมฺปโนฺน วตฺตสมฺปโนฺน นจิรเสฺสว อรหตฺตํ ปาปุณิฯ</p>


<p> โส อปรภาเค อตฺตโน กตกุสลํ สริตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตตฺถ พนฺธนฺติ ญาติโคตฺตาทิวเสน เอกสมฺพนฺธา โหนฺติ สกลนครวาสิโนติ พนฺธู, พนฺธู เอตสฺมิํ วิชฺชนฺตีติ พนฺธุมตี, ตสฺสา พนฺธุมติยา  นาม นคเร มหาปูคคโณ อุปาสกสมูโห อโหสีติ อโตฺถฯ ติ เอตฺถ มาติ คณฺหาติ สมฺปตฺตสมฺปตฺตชนานํ จิตฺตนฺติ มาฬํ, อถ วา สมฺปตฺตยติคณานํ จิตฺตสฺส วิเวกกรเณ อลนฺติ มาฬํ, มาฬเมว มาฬกํ, ภิกฺขุสงฺฆสฺส ผาสุวิหารตฺถาย มาฬกํ กริสฺสามาติ อโตฺถฯ เสสํ ปากฎเมวาติฯ</p>

</p>


<h3>๑๐. ปญฺจงฺคุลิยเตฺถรอปทานวณฺณนา</h3>
<p>  ติอาทิกํ อายสฺมโต ปญฺจงฺคุลิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาเร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล เอกสฺมิํ กุเล นิพฺพโตฺต วุทฺธิมนฺวาย ฆราวาสํ สณฺฐเปตฺวา วิภวสมฺปโนฺน สโทฺธ ปสโนฺน วีถิโต วิหารํ ปฎิปนฺนํ ภควนฺตํ ทิสฺวา ชาติสุมนาทิอเนกานิ สุคนฺธปุปฺผานิ จนฺทนาทีนิ จ วิเลปนานิ คาหาเปตฺวา วิหารํ คโต ปุเปฺผหิ ภควนฺตํ ปูเชตฺวา วิเลปเนหิ ภควโต สรีเร ปญฺจงฺคุลิกํ กตฺวา วนฺทิตฺวา ปกฺกามิฯ</p>


<p> โส  เตน ปุเญฺญน เทวมนุเสฺสสุ อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุเล นิพฺพตฺติตฺวา วุทฺธิมนฺวาย สตฺถุ ธมฺมเทสนํ สุตฺวา ปสนฺนมานโส ปพฺพชิตฺวา วิปสฺสนํ วเฑฺฒตฺวา นจิรเสฺสว อรหา หุตฺวา ปุพฺพกมฺมํ สรโนฺต ปจฺจกฺขโต ญตฺวา ‘‘อิมํ นาม กุสลกมฺมํ กตฺวา อีทิสํ โลกุตฺตรสมฺปตฺติํ ปโตฺตมฺหี’’ติ ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวาติฯ</p>

</p>

</p>





