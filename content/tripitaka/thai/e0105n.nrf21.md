<h1>อาจริยพุทฺธโฆสเตฺถรสฺส อฎฺฐุปฺปตฺติ</h1>
<p> ทสเม พุทฺธวสฺสสตเก (๙๐๑-๑๐๐๐-พุ-ว)  พฺราหฺมณกุเล ชาโต, โส ตีสุ เวเทสุ เจว สพฺพวิชฺชาสิปฺปคเนฺถสุ จ ปารงฺคโต หุตฺวา พุทฺธสาสนธมฺมํ สุตฺวา ตมฺปิ อุคฺคณฺหิตุกาโม ตสฺมิํเยว ทกฺขิณอินฺทิยรเฎฺฐ เอกสฺมิํ เถรวาทิกวิหาเร  เรวตเตฺถรปฺปมุขานํ ภิกฺขูนํ สนฺติเก ปพฺพชฺชเญฺจว อุปสมฺปทญฺจ คณฺหิตฺวา ปิฎกตฺตยปาฬิมุคฺคณฺหิฯ โส เอวํ ปิฎกตฺตยปาฬิมุคฺคณฺหโนฺตเยว อญฺญาสิ ‘‘อยเมกายนมโคฺค ทสฺสนวิสุทฺธิยา นิพฺพานสจฺฉิกิริยายา’’ติฯ อาจริยุปชฺฌายา จ ตสฺส วิสิฎฺฐญาณปฺปภาวสมฺปนฺนภาวํ ญตฺวา ‘‘อิมสฺส พุทฺธสาสเน กิตฺติโฆโส พุทฺธสฺส วิย ปวตฺติสฺสตี’’ติ สมฺปสฺสมานา ติ นามมกํสุฯ เตน วุตฺตํ ‘‘พุทฺธโฆโสติ ครูหิ คหิตนามเธเยฺยนา’’ติฯ</p>


<p>โส เอวํ ปิฎกตฺตยปาฬิมุคฺคณฺหิตฺวา  นครสมีปฎฺฐานภูเต  จ ทีสุ จ วสโนฺต  ปริจยํ กตฺวา ตาย อสนฺตุฎฺฐจิโตฺต สีหฬฎฺฐกถาสุปิ ปริจยํ กาตุกาโม ตา จ ปาฬิภาสมาโรเปตฺวา อภินวีกาตุมาสีสโนฺต สีหฬทีปมคมาสิฯ ตสฺมิญฺจ กาเล สีหฬทีเป  นาม ราชา รชฺชํ กาเรติ, โส จ ราชา  ปสโนฺน เตเยว วิเสสโต ปคฺคณฺหาติฯ</p>


<p>เอกเจฺจ ปน อาธุนิกา วิจกฺขณา เอวํ วทนฺติ ‘‘อาจริยพุทฺธโฆสสฺส สีหฬทีปาคมเนน กาลโต (๘๔๖-พุ-ว) ปุเรตรํเยว ภวิตพฺพ’’นฺติฯ อิทญฺจ เนสํ การณํ, ตสฺส รโญฺญ นววสฺสกาเล (๘๕๕-พุ-ว) พุทฺธสฺส โต สีหฬทีปมานีตา, ตโต ปฎฺฐาย สีหฬราชาโน อนุสํวจฺฉรํ มหนฺตํ ธาตุปูชาอุสฺสวํ กโรนฺติฯ ยทิ จ อาจริยพุทฺธโฆโส ตโต ปจฺฉา สีหฬทีปมาคเจฺฉยฺย, ตมฺปิ ปาสาทิกํ มหุสฺสวํ ทิสฺวา อตฺตโน คเนฺถสุ ปกาเสยฺย ยถา ผาหิยํ นาม จินภิกฺขุ มหานามราชกาเล (๙๕๓-๙๗๕-พุ-ว) ตํ ทิสฺวา อตฺตโน อทฺธานกฺกมกถายํ ปกาเสสิ, น ปน อาจริยสฺส คเนฺถสุ  ตํปกาสนา ทิสฺสติ, เตเนตํ ญายติ ‘‘อาจริยพุทฺธโฆโส ทาฐาธาตุสมฺปตฺตกาลโต (๘๕๕-พุ-ว) ปุเรตรํเยว สีหฬทีปมาคนฺตฺวา อฎฺฐกถาโย อกาสี’’ติฯ ตํ ปน น ทฬฺหการณํ โหติ, ติปิฎกปาฬิยา หิ อตฺถสํวณฺณนาย ยํ วา ตํ วา อตฺตโน ปจฺจกฺขทิฎฺฐํ ปกาเสตพฺพํ น โหติ, น จ อตฺถสํวณฺณนา อทฺธานกฺกมกถาสทิสาฯ กิญฺจ ภิโยฺย, สมนฺตปาสาทิกาย วินยฎฺฐกถายํ ทีปวํสโตปิ กิญฺจิ อาเนตฺวา ปกาสิตํ, ทีปวํเส จ ยาว มหาเสนราชกาลา (๘๑๙-๘๔๕-พุ-ว) ปวตฺติ ปกาสิตาติ สิริเมฆวณฺณราชกาลโต (๘๔๕-๘๗๓-พุ-ว) ปุเพฺพ ทีปวํโสเยว ลิขิโต น ภเวยฺยฯ ยทิ จ อฎฺฐกถาโย ตโต ปุเพฺพเยว กตา ภเวยฺยุํ, กถํ ตตฺถ ทีปวํโส สกฺกา ปกาเสตุนฺติฯ</p>


<p>อาจริยพุทฺธโฆโส ปน สีหฬทีปํ ปตฺตกาเล (๙๖๕-พุ-ว)  คนฺตฺวา ตตฺถ สีหฬมหาเถรานํ สนฺติเก สีหฬฎฺฐกถาโย สุณิฯ วุตฺตญฺหิ สมนฺตปาสาทิกายํ –</p>


<p>
‘‘มหาอฎฺฐกถเญฺจว, มหาปจฺจริเมว จ;  
  
กุรุนฺทิญฺจาติ ติโสฺสปิ, สีหฬฎฺฐกถา อิมาฯ  
</p>
  
<p>
พุทฺธมิโตฺตติ นาเมน, วิสฺสุตสฺส ยสสฺสิโน;  
  
วินยญฺญุสฺส ธีรสฺส, สุตฺวา เถรสฺส สนฺติเก’’ติ  
ปริ. อฎฺฐ. นิคมนกถา  
ฯ  
</p>
  
<p>อิมินา ปน อฎฺฐกถาวจเนน มหาอฎฺฐกถาทีนํ ติสฺสนฺนํเยว อฎฺฐกถานํ สุตภาโว ทสฺสิโตฯ สมนฺตปาสาทิกายํ ปน สเงฺขปอนฺธกฎฺฐกถานมฺปิ วินิจฺฉโย ทสฺสิโตเยว, กสฺมา ปน ตา อาจริเยน สีหฬเตฺถรานํ สนฺติเก น สุตาติ? ตาสุ หิ อนฺธกฎฺฐกถา ตาว อนฺธกรฎฺฐิกภาวโต, กตปริจยภาวโต จ น สุตาติ ปากโฎเยวายมโตฺถฯ สเงฺขปฎฺฐกถา ปน มหาปจฺจริฎฺฐกถาย สํขิตฺตมตฺตภาวโต น สุตาติ เวทิตพฺพาฯ ตถา หิ  คนฺถารมฺภสํวณฺณนายํ  จูฬปจฺจริฎฺฐกถาอนฺธกฎฺฐกถานมฺปิ -สเทฺทน สงฺคหิตภาโว วุโตฺต, ฎีกาสุ  ปน อนฺธกสเงฺขปฎฺฐกถานํ สงฺคหิตภาโว วุโตฺต, สมนฺตปาสาทิกายญฺจ จูฬปจฺจรีติ นามํ กุหิญฺจิปิ น ทิสฺสติ, มหาฎฺฐกถา มหาปจฺจรี กุรุนฺที อนฺธกสเงฺขปฎฺฐกถาติ  อิมานิเยว นามานิ ทิสฺสนฺติ, พหูสุ จ ฐาเนสุ ‘‘สเงฺขปฎฺฐกถายํ ปน มหาปจฺจริยญฺจ วุตฺต’’นฺติอาทินา  ทฺวินฺนมฺปิ สมานวินิจฺฉโย ทสฺสิโตฯ ตสฺมา วชิรพุทฺธิยํ จูฬปจฺจรีติ วุตฺตฎฺฐกถา มหาปจฺจริโต อุทฺธริตฺวา สเงฺขเปน กตฎฺฐกถา ภเวยฺย, สา จ สเงฺขเปน กตตฺตา  นาม ชาตา ภเวยฺยฯ เอวญฺจ สติ มหาปจฺจริยา สุตาย สาปิ สุตาเยว โหตีติ น สา อาจริเยน สุตาติ เวทิตพฺพาฯ</p>


<p>เอวํ สีหฬฎฺฐกถาโย สุณนฺตเสฺสว อาจริยพุทฺธโฆสสฺส ติกฺขคมฺภีรชวนญาณปฺปภาววิเสสสมฺปนฺนภาวญฺจ ปรมวิสุทฺธสทฺธาพุทฺธิวีริยปฎิมณฺฑิตสีลาจารชฺชวมทฺทวาทิคุณสมุทย- สมุทิตภาวญฺจ สกสมยสมยนฺตรคหนโชฺฌคาหณสมตฺถปญฺญาเวยฺยตฺติ- ยสมนฺนาคตภาวญฺจ อเนกสตฺถนฺตโรจิตสํวณฺณนานยสุโกวิทภาวญฺจ ญตฺวา ตํสวนกิจฺจปรินิฎฺฐิตกาเล ทโย เถรา ตํ วิสุทฺธิมคฺคาทิคนฺถานํ กรณตฺถาย วิสุํ วิสุํ อายาจิํสุฯ เอตฺถ จ อาจริยสฺส ยถาวุตฺตคุเณหิ สมฺปนฺนภาโว อตฺตโน วจเนเนว ปากโฎฯ วุตฺตญฺหิ อตฺตโน คนฺถนิคมเนสุ –</p>

</p>


<p>ตตฺถ ติ ปเทน อาจริยพุทฺธโฆสเตฺถโร มหาวิหารวาสีนํ วิสุทฺธเตฺถรวาทีนํ เทสนานยสงฺขาเต สกสมเย จ มหาสงฺฆิกาทิมหายานิกปริโยสานานํ นิกายนฺตรภูตานํ ปเรสํ ปิฎกคนฺถนฺตรวาทนยสงฺขาเต ปรสมเย จ ตถา ตํกาลิกอญฺญติตฺถิยสมณพฺราหฺมณานํ เวทตฺตยาทิสงฺขาเต ปรสมเย จ โกวิโท, เตสํ สกสมยปรสมยานํ ทุโรคาหทุโพฺพธตฺถสงฺขาเต คหนฎฺฐาเนปิ จ โอคาหิตุํ สมโตฺถติ ทีเปติฯ ติ ปเทน อาจริยพุทฺธโฆสเตฺถโร โปราณฎฺฐกถาโย สงฺขิปิตุญฺจ ปฎิสงฺขริตุญฺจ สมโตฺถติ ทีเปตีติ เวทิตโพฺพฯ</p>





