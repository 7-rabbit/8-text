<h1>๑๔. จุทฺทสกนิปาโต</h1>
<h3>๑. ขทิรวนิยเรวตเตฺถรคาถาวณฺณนา</h3>
<p>จุทฺทสกนิปาเต    นฺติอาทิกา อายสฺมโต ขทิรวนิยเรวตเตฺถรสฺส คาถาฯ กา อุปฺปตฺติ? กามญฺจิมสฺส เถรสฺส คาถา เหฎฺฐา เอกกนิปาเต (เถรคา. อฎฺฐ. ๑. ขทิรวนิยเตฺถรคาถาวณฺณนา) อาคตาฯ ตตฺถ ปนสฺส อตฺตโน ภาคิเนเยฺยสุ สติชนนมตฺตํ ทสฺสิตนฺติ ตสฺสา เอกกนิปาเต สงฺคโห กโตฯ อิมา ปน เถรสฺส ปพฺพชิตกาลโต ปฎฺฐาย ยาว ปรินิพฺพานา ปฎิปตฺติปกาสิตา คาถา อิมสฺมิํ จุทฺทสกนิปาเต สงฺคหํ อาโรปิตาฯ ตตฺถ อฎฺฐุปฺปตฺติ เหฎฺฐา วุตฺตาเยวฯ อยํ ปน วิเสโส – เถโร กิร อรหตฺตํ ปตฺวา กาเลน กาลํ สตฺถุ ธมฺมเสนาปติปฺปภูตีนํ มหาเถรานญฺจ อุปฎฺฐานํ คนฺตฺวา กติปาหเมว ตตฺถ วสิตฺวา ขทิรวนเมว ปจฺจาคนฺตฺวา ผลสมาปตฺติสุเขน พฺรหฺมวิหาเรหิ จ วีตินาเมติฯ เอวํ คจฺฉเนฺต กาเล ชิโณฺณ วุโฑฺฒ วโย อนุปฺปโตฺต อโหสิฯ โส เอกทิวสํ พุทฺธุปฎฺฐานํ คจฺฉโนฺต อนฺตรามเคฺค สาวตฺถิยา อวิทูเร อรเญฺญ วสิฯ เตน จ สมเยน โจรา นคเร กตกมฺมา อารกฺขมนุเสฺสหิ อนุพนฺธา ปลายนฺตา เถรสฺส สมีเป คหิตภณฺฑํ ฉเฑฺฑตฺวา ปลายิํสุฯ มนุสฺสา อนุธาวนฺตา เถรสฺส สมีเป ภณฺฑํ ทิสฺวา เถรํ พนฺธิตฺวา ‘‘โจโร’’ติ สญฺญาย คเหตฺวา รโญฺญ ทเสฺสสุํ, ‘‘อยํ, เทว, โจโร’’ติฯ ราชา เถรํ มุญฺจาเปตฺวา, ‘‘กิํ, ภเนฺต, ตุเมฺหหิ อิทํ โจริกกมฺมํ กตํ วา, โน วา’’ติ ปุจฺฉิฯ เถโร กิญฺจาปิ ชาติโต ปฎฺฐาย อตฺตนา ตาทิสํ น กตปุพฺพํ, ตํ ปพฺพชิตโต ปฎฺฐาย ปน อกตภาวสฺส, สพฺพโส กิเลสานํ สมุจฺฉินฺนตฺตา ตาทิสสฺส กรเณ อภพฺพตาย ปกาสนตฺถํ สมีเป ฐิตานํ ภิกฺขูนํ รโญฺญ จ ธมฺมํ เทเสโนฺต –</p>


<ol>
<li>
‘‘ยทา อหํ ปพฺพชิโต, อคารสฺมานคาริยํ;  
  
นาภิชานามิ สงฺกปฺปํ, อนริยํ โทสสํหิตํฯ  
</li>
  
<li>
‘‘‘อิเม หญฺญนฺตุ วชฺฌนฺตุ, ทุกฺขํ ปโปฺปนฺตุ ปาณิโน’;  
  
สงฺกปฺปํ นาภิชานามิ, อิมสฺมิํ ทีฆมนฺตเรฯ  
</li>
  
<li>
‘‘เมตฺตญฺจ  
  
อภิชานามิ, อปฺปมาณํ สุภาวิตํ;  
  
อนุปุพฺพํ ปริจิตํ, ยถา พุเทฺธน เทสิตํฯ  
</li>
  
<li>
‘‘สพฺพมิโตฺต สพฺพสโข, สพฺพภูตานุกมฺปโก;  
  
เมตฺตจิตฺตญฺจ ภาเวมิ, อพฺยาปชฺชรโต สทาฯ  
</li>
  
<li>
‘‘อสํหีรํ อสํกุปฺปํ, จิตฺตํ อาโมทยามหํ;  
  
พฺรหฺมวิหารํ ภาเวมิ, อกาปุริสเสวิตํฯ  
</li>
  
<li>
‘‘อวิตกฺกํ สมาปโนฺน, สมฺมาสมฺพุทฺธสาวโก;  
  
อริเยน ตุณฺหีภาเวน, อุเปโต โหติ ตาวเทฯ  
</li>
  
<li>
‘‘ยถาปิ  
ปพฺพโต เสโล, อจโล สุปฺปติฎฺฐิโต;  
  
เอวํ โมหกฺขยา ภิกฺขุ, ปพฺพโตว น เวธติฯ  
</li>
  
<li>
‘‘อนงฺคณสฺส โปสสฺส, นิจฺจํ สุจิคเวสิโน;  
  
วาลคฺคมตฺตํ ปาปสฺส, อพฺภมตฺตํว ขายติฯ  
</li>
  
<li>
‘‘นครํ ยถา ปจฺจนฺตํ, คุตฺตํ สนฺตรพาหิรํ;  
  
เอวํ โคเปถ อตฺตานํ, ขโณ โว มา อุปจฺจคาฯ  
</li>
  
<li>
‘‘นาภินนฺทามิ มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, นิพฺพิสํ ภตโก ยถาฯ  
</li>
  
<li>
‘‘นาภินนฺทามิ มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, สมฺปชาโน ปติสฺสโตฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘สมฺปาเทถปฺปมาเทน, เอสา เม อนุสาสนี;  
  
หนฺทาหํ ปรินิพฺพิสฺสํ วิปฺปมุโตฺตมฺหิ สพฺพธี’’ติฯ – อิมา คาถา อภาสิ;  
</li>
  
<p>ตตฺถายํ  อปุพฺพปทวณฺณนา ติ, ยทา อหํ ปพฺพชิโตมฺหิ, ตโต ปฎฺฐาย อยญฺจ เม จริมกาโล, เอตสฺมิํ ทีฆมนฺตเร กาเล ‘‘อิทํ มยฺหํ โหตู’’ติ อภิชฺฌาวเสน วา, ‘‘อิเม สตฺตา หญฺญนฺตู’’ติอาทินา พฺยาปาทวเสน วา อนริยํ โทสสํหิตํ สงฺกปฺปํ นาภิชานามีติ โยชนาฯ
</ol></p>


<p>  ติ, มิชฺชติ สินิยฺหติ เอตายาติ เมตฺตา, อพฺยาปาโทฯ เมตฺตา เอติสฺสา อตฺถีติ เมตฺตา, เมตฺตาภาวนา เมตฺตาพฺรหฺมวิหาโร, ตํ เมตฺตํฯ จ-สเทฺทน กรุณํ มุทิตํ อุเปกฺขญฺจาติ อิตรพฺรหฺมวิหาเร สงฺคณฺหาติฯ ติ, อภิมุขโต ชานามิฯ อธิคตญฺหิ ฌานํ ปจฺจเวกฺขโต ปจฺจเวกฺขณญาณสฺส อภิมุขํ โหติฯ กีทิสนฺติ อาห นฺติอาทิฯ ตญฺหิ ยถา  ภควตา เทสิตํ, ตถา อโนทิสฺสกผรณวเสน อปริมาณสตฺตารมฺมณตาย ฯ ปคุณพลวภาวาปาทเนน สุฎฺฐุ ภาวิตตฺตา ฯ ปฐมํ เมตฺตา, ตโต กรุณา, ตโต มุทิตา, ปจฺฉา อุเปกฺขาติ เอวํ  อนุกฺกเมน  อาเสวิตํ, พหุลีกตํ อภิชานามีติ โยชนาฯ</p>


<p>สเพฺพสํ สตฺตานํ มิโตฺต, สเพฺพ วา เต มยฺหํ มิตฺตาติ ฯ เมตฺตญฺหิ  ภาเวโนฺต สตฺตานํ ปิโย โหติฯ ติ, เอตฺถาปิ เอเสว นโยฯ ติ, สพฺพสตฺตานํ อนุคฺคณฺหนโกฯ ติ, เมตฺตาย สหิตํ สมฺปยุตฺตํ จิตฺตํ วิเสสโต ภาเวมิ, วเฑฺฒมิ, ปกาเสมิ วา อกเถเนฺตปิ ภาวนาย อุกฺกํสคตภาวโตฯ ‘‘เมตฺตํ จิตฺตญฺจ ภาเวมี’’ติ วา ปาโฐฯ ตสฺสโตฺถ เหฎฺฐา วุตฺตนโยวฯ ติ, อพฺยาปเชฺช สตฺตานํ หิตูปสํหาเร อภิรโตฯ ติ, สพฺพกาลํ, เตน ตตฺถ สาตจฺจกิริยํ ทเสฺสติฯ</p>


<p>นฺติ น สํหีรํ, อาสนฺนปจฺจตฺถิเกน ราเคน อนากฑฺฒนิยํฯ นฺติ น กุปฺปํ, ทูรปจฺจตฺถิเกน พฺยาปาเทน อโกปิยํ, เอวํภูตํ กตฺวา มม เมตฺตจิตฺตํ  อภิปฺปโมทยามิ พฺรหฺมวิหารํ ภาเวมิฯ นฺติ, กาปุริเสหิ นีจชเนหิ อเสวิตํ, อกาปุริเสหิ วา อริเยหิ พุทฺธาทีหิ เสวิตํ พฺรหฺมํ เสฎฺฐํ นิโทฺทสํ เมตฺตาทิวิหารํ ภาเวมิ วเฑฺฒมีติ อโตฺถฯ</p>


<p>เอวํ  อตฺตุเทฺทสวเสน ปญฺจหิ คาถาหิ อตฺตโน ปฎิปตฺติํ ทเสฺสตฺวา อิทานิ ตํ อญฺญาปเทเสน ทเสฺสโนฺต นฺติอาทินา จตโสฺส คาถา อภาสิฯ ตตฺถ ติ, วิตกฺกวิรหิตํ ทุติยาทิฌานํ สมาปโนฺน, เอเตน เถโร พฺรหฺมวิหารภาวนาย อญฺญาปเทเสน อตฺตนา ทุติยาทิฌานาธิคมมาหฯ ยสฺมา ปนายํ เถโร ตเมว ฌานํ ปาทกํ กตฺวา วิปสฺสนํ วเฑฺฒตฺวา เอกาสเนเนว อรหตฺตํ คณฺหิ, ตสฺมา ตมตฺถํ อญฺญาปเทเสเนว ทเสฺสโนฺต ‘‘อวิตกฺกํ สมาปโนฺน’’ติ วตฺวา ติ อาหฯ ตตฺถ วจีสงฺขาราภาวโต อวิตกฺกาวิจารา สมาปตฺติ ‘‘อริโย ตุณฺหีภาโว’’ติ วทนฺติฯ ‘‘สนฺนิปติตานํ โว, ภิกฺขเว, ทฺวยํ กรณียํ ธมฺมี วา กถา อริโย  วา ตุณฺหีภาโว’’ติ (ม. นิ. ๑.๒๗๓) ปน วจนโต ยา กาจิ สมาปตฺติ อริโย ตุณฺหีภาโว นามฯ อิธ ปน จตุตฺถชฺฌานิกา อคฺคผลสมาปตฺติ อธิเปฺปตาฯ</p>


<p>อิทานิ ตสฺสาธิคตตฺตา โลกธเมฺมหิ อกมฺปนียตํ อุปมาย ปกาเสโนฺต ติ คาถมาหฯ ตตฺถ ติ, ยถา สิลามโย เอกฆนเสโล ปพฺพโต, น ปํสุปพฺพโต น มิสฺสกปพฺพโตติ อโตฺถฯ ติ, สุฎฺฐุ ปติฎฺฐิตมูโล ปกติวาเตหิ อจโล อกมฺปนีโย โหติ, ตสฺมา อรหตฺตํ นิพฺพานญฺจ ติ โมหสฺส อนวเสสปฺปหานา, โมหมูลกตฺตา จ สพฺพากุสลานํ ปหีนสพฺพากุสโล ภิกฺขุ ยถา โส ปพฺพโต ปกติวาเตหิ, เอวํ โลกธเมฺมหิ น เวธติ น กมฺปติ, โมหกฺขโยติ วา ยสฺมา อรหตฺตํ นิพฺพานญฺจ วุจฺจติ , ตสฺมา โมหกฺขยาติ โมหกฺขยสฺส เหตุ นิพฺพานสฺส อรหตฺตสฺส จ อธิคตตฺตา จตูสุ อริยสเจฺจสุ สุปฺปติฎฺฐิโต อสมาปนฺนกาเลปิ ปพฺพโต วิย น เวธติ, ปเคว สมาปนฺนกาเลติ อธิปฺปาโยฯ</p>


<p>อิทานิ ปาปํ นาเมตํ อสุจิสีโล เอว สมาจรติ, น จ สุจิสีโล, สุจิสีลสฺส ปน ตํ อณุมตฺตมฺปิ ภาริยํ หุตฺวา อุปฎฺฐาตีติ ทเสฺสโนฺต ติอาทิคาถมาห ฯ ตสฺสโตฺถ – ราคาทิองฺคณาภาวโต  สพฺพกาลํ สุจิอนวชฺชธเมฺม เอว คเวสนฺตสฺส สปฺปุริสสฺส  เกสคฺคมตฺตํ ปาปสฺส เลสมตฺตมฺปิ สกลํ โลกธาตุํ ผริตฺวา ฐิตํ อพฺภมตฺตํ หุตฺวา อุปฎฺฐาติ, ตสฺมา น เอวรูเป กเมฺม มาทิสา อาสงฺกิตพฺพาติ อธิปฺปาโยฯ</p>


<p>ยสฺมา นิกฺกิเลเสสุปิ อนฺธพาลา เอวรูเป อปวาเท สมุฎฺฐาเปนฺติ, ตสฺมา อตฺถกาเมหิ สกฺกจฺจํ อตฺตา รกฺขิตโพฺพติ โอวาทํ เทโนฺต ติอาทิคาถมาหฯ ตสฺสโตฺถ – ยถา ปน ปจฺจนฺตนครวาสีหิ มนุเสฺสหิ ปจฺจนฺตํ นครํ ทฺวารปาการาทีนิ ถิรานิ กโรเนฺตหิ สอนฺตรํ, อุทฺทาปปริขาทีนิ ถิรานิ กโรเนฺตหิ สพาหิรนฺติ  คุตฺตํ กรียติ, เอวํ ตุเมฺหหิปิ สติํ อุปฎฺฐเปตฺวา อชฺฌตฺติกานิ ฉ ทฺวารานิ ปิทหิตฺวา ทฺวารรกฺขิตํ สติํ อวิสฺสเชฺชตฺวา ยถา คยฺหมานานิ พาหิรานิ ฉ อายตนานิ อชฺฌตฺติกานิ อุปฆาตาย สํวตฺตนฺติ, ตถา อคฺคหเณน ตานิปิ ถิรานิ กตฺวา เตสํ อปฺปเวสาย ทฺวารรกฺขิตํ สติํ อปฺปหาย วิจรนฺตา อตฺตานํ โคเปถฯ กสฺมา? ฯ โย หิ เอวํ อตฺตานํ น โคเปติ, ตํ ปุคฺคลํ พุทฺธุปฺปาทกฺขโณ, มนุสฺสตฺตภาวกฺขโณ, มชฺฌิมเทเส อุปฺปตฺติกฺขโณ, สมฺมาทิฎฺฐิยา ปฎิลทฺธกฺขโณ, ฉนฺนํ อายตนานํ อเวกลฺลกฺขโณติ สโพฺพปิ อยํ ขโณ อติกฺกมติ, โส ขโณ ตุเมฺห มา อติกฺกมตูติฯ</p>


<p>เอวํ  เถโร อิมาย คาถาย สราชิกํ ปริสํ ภิกฺขู จ โอวทิตฺวา ปุน มรเณ ชีวิเต จ อตฺตโน สมจิตฺตตํ กตกิจฺจตญฺจ ปกาเสโนฺต นฺติอาทิมาหฯ ตํ เหฎฺฐา วุตฺตตฺถเมว (เถรคา. อฎฺฐ. ๒.๖๐๗)ฯ</p>


<p>เอวํ ปน วตฺวา อตฺตโน ปรินิพฺพานกาลํ อุปฎฺฐิตํ ทิสฺวา สเงฺขเปเนว เนสํ โอวาทํ ทตฺวา ปรินิพฺพานํ ปเวเทโนฺต โอสานคาถมาหฯ ตตฺถ ติ สมฺปาเทตพฺพํ ทานสีลาทิํ อปฺปมาเทน สมฺปาเทถ, ทิฎฺฐธมฺมิกสมฺปรายิกปเภเท คหฎฺฐวเตฺต สีลานุรกฺขเณ สมถอนุโยเค วิปสฺสนาภาวนาย จ  อปฺปมตฺตา โหถฯ ติ ทานสีลาทีสุ น ปมชฺชถาติ เอสา มม อนุสิฎฺฐิ โอวาโทฯ</p>


<p>เอวํ  สิขาปตฺตํ ปรหิตปฎิปตฺติํ ทีเปตฺวา อตฺตหิตปฎิปตฺติยาปิ มตฺถกํ คณฺหโนฺต ติ อาหฯ ตตฺถ ติ สพฺพโส กิเลเสหิ ภเวหิ จ วิปฺปมุโตฺต อมฺหิ, ตสฺมา เอกํเสน ปรินิพฺพายิสฺสามีติฯ</p>


<p>เอวํ ปน วตฺวา อากาเส ปลฺลเงฺกน นิสิโนฺน เตโชธาตุํ สมาปชฺชิตฺวา ปชฺชลโนฺต อนุปาทิเสสาย นิพฺพานธาตุยา ปรินิพฺพายิฯ</p>

</p>


<h3>๒. โคทตฺตเตฺถรคาถาวณฺณนา</h3>
<p>ติอาทิกา อายสฺมโต โคทตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ สตฺถวาหกุเล นิพฺพโตฺตฯ ติ นาเมน วยปฺปโตฺต ปิตริ กาลงฺกเต กุฎุมฺพํ สณฺฐเปโนฺต ปญฺจหิ สกฎสเตหิ ภณฺฑํ อาทาย อปราปรํ สญฺจริตฺวา วาณิเชฺชน ชีวิกํ กเปฺปติ ยถาวิภวํ ปุญฺญานิปิ กโรติฯ โส เอกทิวสํ อนฺตรามเคฺค ธุเร ยุตฺตโคเณ วหิตุํ อสโกฺกเนฺต ปติเต มนุเสฺสสุ ตํ วุฎฺฐาเปตุํ อสโกฺกเนฺตสุ สยเมว คนฺตฺวา ตํ นงฺคุเฎฺฐ คาฬฺหํ วิชฺฌิฯ โคโณ ‘‘อยํ อสปฺปุริโส มม พลาพลํ อชานโนฺต คาฬฺหํ วิชฺฌตี’’ติ กุโทฺธ มนุสฺสวาจาย, ‘‘โภ โคทตฺต, อหํ เอตฺตกํ กาลํ อตฺตโน พลํ อนิคุหโนฺต ตุยฺหํ  ภารํ วหิํ, อชฺช ปน อสมตฺถภาเวน ปติตํ มํ อติวิย พาธสิ, โหตุ, อิโต จวิตฺวา นิพฺพตฺตนิพฺพตฺตฎฺฐาเน ตํ พาเธตุํ สมโตฺถ ปฎิสตฺตุ ภเวยฺย’’นฺติ ปตฺถนานุรูเปน อโกฺกสิฯ ตํ สุตฺวา โคทโตฺต ‘‘เอวํ นาม สเตฺต พาเธตฺวา กิํ อิมาย ชีวิกายา’’ติ สํเวคชาโต สพฺพํ วิภวํ ปหาย อญฺญตรสฺส มหาเถรสฺส สนฺติเก ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปตฺวา สมาปตฺติสุเขน วีตินาเมโนฺต เอกทิวสํ อตฺตโน สนฺติกํ อุปคตานํ คหฎฺฐปพฺพชิตานํ อริยคณานํ โลกธเมฺม อารพฺภ ธมฺมํ กเถโนฺต –</p>


<ol>
<li>
‘‘ยถาปิ  
ภโทฺท อาชโญฺญ, ธุเร ยุโตฺต ธุรสฺสโห;  
  
มถิโต อติภาเรน, สํยุคํ นาติวตฺตติฯ  
</li>
  
<li>
‘‘เอวํ ปญฺญาย เย ติตฺตา, สมุโทฺท วารินา ยถา;  
  
น ปเร อติมญฺญนฺติ, อริยธโมฺมว ปาณินํฯ  
</li>
  
<li>
‘‘กาเล  
กาลวสํ ปตฺตา, ภวาภววสํ คตา;  
  
นรา ทุกฺขํ นิคจฺฉนฺติ, เตธ โสจนฺติ มาณวาฯ  
</li>
  
<li>
‘‘อุนฺนตา สุขธเมฺมน, ทุกฺขธเมฺมน โจนตา;  
  
ทฺวเยน พาลา หญฺญนฺติ, ยถาภูตํ อทสฺสิโนฯ  
</li>
  
<li>
‘‘เย จ ทุเกฺข สุขสฺมิญฺจ, มเชฺฌ สิพฺพินิมจฺจคู;  
  
ฐิตา เต อินฺทขีโลว, น เต อุนฺนตโอนตาฯ  
</li>
  
<li>
‘‘น เหว ลาเภ นาลาเภ, น ยเส น จ กิตฺติยา;  
  
น นินฺทายํ ปสํสาย, น เต ทุเกฺข สุขมฺหิ จฯ  
</li>
  
<li>
‘‘สพฺพตฺถ เต น ลิมฺปนฺติ, อุทพินฺทุว โปกฺขเร;  
  
สพฺพตฺถ สุขิตา ธีรา, สพฺพตฺถ อปราชิตาฯ  
</li>
  
<li>
‘‘ธเมฺมน จ อลาโภ โย, โย จ ลาโภ อธมฺมิโก;  
  
อลาโภ ธมฺมิโก เสโยฺย, ยเญฺจ ลาโภ อธมฺมิโกฯ  
</li>
  
<li>
‘‘ยโส จ อปฺปพุทฺธีนํ, วิญฺญูนํ อยโส จ โย;  
  
อยโสว เสโยฺย วิญฺญูนํ, น ยโส อปฺปพุทฺธินํฯ  
</li>
  
<li>
‘‘ทุเมฺมเธหิ ปสํสา จ, วิญฺญูหิ ครหา จ ยา;  
  
ครหาว เสโยฺย วิญฺญูหิ, ยเญฺจ พาลปฺปสํสนาฯ  
</li>
  
<li>
‘‘สุขญฺจ กามมยิกํ, ทุกฺขญฺจ ปวิเวกิยํ;  
  
ปวิเวกทุกฺขํ เสโยฺย, ยเญฺจ กามมยํ สุขํฯ  
</li>
  
<li>
‘‘ชีวิตญฺจ  
อธเมฺมน, ธเมฺมน มรณญฺจ ยํ;  
  
มรณํ ธมฺมิกํ เสโยฺย, ยเญฺจ ชีเว อธมฺมิกํฯ  
</li>
  
<li>
‘‘กามโกปปฺปหีนา  
เย, สนฺตจิตฺตา ภวาภเว;  
  
จรนฺติ โลเก อสิตา, นตฺถิ เตสํ ปิยาปิยํฯ  
</li>
  
<li>
‘‘ภาวยิตฺวาน โพชฺฌเงฺค, อินฺทฺริยานิ พลานิ จ;  
  
ปปฺปุยฺย ปรมํ สนฺติํ, ปรินิพฺพนฺตินาสวา’’ติฯ – อิมา คาถา อภาสิ;  
</li>
  
<p>ตตฺถ ติ, อุสภาชานีโยฯ ติ, สกฎธุเร โยชิโตฯ ติ, ธุรวาโหฯ คาถาสุขตฺถเญฺจตฺถ ทฺวิสการโต นิเทฺทโส กโต, สกฎภารํ วหิตุํ สมโตฺถติ อโตฺถฯ ติ, อติภาเรน ครุภาเรน ปีฬิโตฯ ‘‘มทฺทิโต’’ติปิ ปาฬิ, โส เอวโตฺถฯ นฺติ, อตฺตโน ขเนฺธ ฐปิตํ ยุคํ  น อติกฺกาเมติ, สมฺมา โย อุทฺธริตฺวา ธุรํ ฉเฑฺฑตฺวา น ติฎฺฐติฯ นฺติ ยถา โส โธรโยฺห อตฺตโน ภทฺราชานียตาย อตฺตโน ธีรวีรตาย อตฺตโน ภารํ นาติวตฺตติ น ปริจฺจชติ, เอวํ เย วารินา วิย มหาสมุโทฺท โลกิยโลกุตฺตราย  ธาตา ปริปุณฺณา, เต ปเร นิหีนปเญฺญ น อติมญฺญนฺติ, น ปริภวนฺติฯ ตตฺถ  การณมาห นฺติ, ปาณินํ สเตฺตสุ อยํ อริยานํ ธโมฺม ยทิทํ เตสํ ปญฺญาย ปาริปูริํ คตตฺตา ลาภาทินา อตฺตานุกฺกํสนํ วิย อลาภาทินา ปเรสํ อวมฺภนํฯ
</ol></p>


<p>เอวํ ปญฺญาปาริปูริยา อริยานํ สุขวิหารํ ทเสฺสตฺวา ตทภาวโต อนริยานํ ทุกฺขวิหารํ ทเสฺสตุํ ติอาทิ วุตฺตํฯ ตตฺถ ติ ลาภาลาภาทินา สมงฺคีภูตกาเลฯ ติ ลาภาทิกาลสฺส จ วสํ อุปคตา, ลาภาทินา โสมนสฺสิตา อลาภาทินา จ โทมนสฺสิตาติ อโตฺถฯ ติ ภวสฺส อภวสฺส จ วสํ อุปคตา วุทฺธิหานิโย อนุวตฺตนฺตา เตฯ ติ เต นรา ‘‘มาณวา’’ติ ลทฺธนามา สตฺตา ลาภาลาภาทิวเสน วุทฺธิหานิวเสน อนุโรธปฎิวิโรธํ อาปนฺนา อิธโลเก โสจนฺติ, ปรโลเก จ นิรยาทิทุกฺขํ คจฺฉนฺติ ปาปุณนฺตีติ อโตฺถฯ</p>


<p>ติอาทินาปิ  โลกธมฺมวเสน สตฺตานํ อนตฺถปฺปตฺติเมว ทเสฺสติฯ ตตฺถ ติ สุขเหตุนา สุขปจฺจเยน โภคสมฺปตฺติอาทินา อุนฺนติํ คตา, โภคมทาทินา มตฺตาติ อโตฺถฯ ติ ทุกฺขเหตุนา ทุกฺขปจฺจเยน โภควิปตฺติอาทินา นิหีนตํ คตา ทาลิทฺทิยาทินา กาปญฺญตํ ปตฺตาฯ ติ ยถาวุเตฺตน อุนฺนติโอนติทฺวเยน ลาภาลาภาทิทฺวเยน  วา พาลปุถุชฺชนา หญฺญนฺติ, อนุโรธปฎิวิโรธวเสน วิพาธียนฺติ ปีฬิยนฺติฯ กสฺมา?  ยสฺมา เต ธมฺมสภาวํ ยาถาวโต นพฺภญฺญํสุ, ปริญฺญาตกฺขนฺธา ปหีนกิเลสา จ น โหนฺติ, ตสฺมาติ อโตฺถฯ ‘‘ยถาภูตํ อทสฺสนา’’ติปิ ปฐนฺติ, อทสฺสนเหตูติ อโตฺถฯ ติ เย ปน อริยา ทุกฺขเวทนาย สุขเวทนาย มชฺฌตฺตตาเวทนาย จ ตปฺปฎิพทฺธํ ฉนฺทราคภูตํ สิพฺพินิํ ตณฺหํ อคฺคมคฺคาธิคเมน อจฺจคู อติกฺกมิํสุ, เต อินฺทขีโล วิย วาเตหิ โลกธเมฺมหิ อสมฺปกมฺปิยา ฐิตา, น เต อุนฺนตโอนตา, กทาจิปิ อุนฺนตา วา โอนตา วา น โหนฺติ สพฺพโส อนุนยปฎิฆาภาวโตฯ</p>


<p>เอวํ เวทนาธิฎฺฐานํ อรหโต อนุปเลปํ ทเสฺสตฺวา อิทานิ โลกธเมฺม วิภชิตฺวา สพฺพตฺถกเมวสฺส อนุปเลปํ ทเสฺสโนฺต ติอาทิมาหฯ ตตฺถ ติ จีวราทีนํ ปจฺจยานํ ปฎิลาเภฯ ติ เตสํเยว อปฺปฎิลาเภ อปคเมฯ ติ ปริวารหานิยํ อกิตฺติยญฺจฯ ติ ปรมฺมุขา กิตฺตเน ปตฺถฎยสตายํฯ นฺติ สมฺมุขา ครหายํฯ นฺติ, ปจฺจกฺขโต คุณาภิตฺถวเนฯ ติ ทุเกฺข อุปฺปเนฺนฯ ติ เอตฺถาปิ เอเสว นโยฯ</p>


<p>ติ  สพฺพสฺมิํ ยถาวุเตฺต อฎฺฐวิเธปิ โลกธเมฺม, สพฺพตฺถ วา รูปาทิเก วิสเย เต ขีณาสวา น ลิมฺปนฺติ สพฺพโส ปหีนกิเลสตฺตาฯ ยถา กิํ?  ยถา กมลทเล ชลพินฺทุ อลฺลียิตฺวา ฐิตมฺปิ เตน น ลิมฺปติ, ชลพินฺทุนา จ กมลทลํ, อญฺญทตฺถุ วิสํสฎฺฐเมว, เอวเมเตปิ อุปฎฺฐิเต ลาภาทิเก, อาปาถคเต รูปาทิอารมฺมเณ จ วิสํสฎฺฐา เอวํฯ ตโต เอว ธีรา ปณฺฑิตา  ลาภาทีสุ ญาณมุเขน ปิยนิมิตฺตานํ โสกาทีนญฺจ อภาวโต   ลาภาทีหิ จ อนภิภวนียโต สพฺพตฺถ อปราชิตาว โหนฺติฯ</p>


<p>อิทานิ ลาภาลาภาทีสุ เสยฺยํ นิทฺธาเรตฺวา ทเสฺสโนฺต ติอาทิมาหฯ ตตฺถ ติ โย ธมฺมํ รกฺขนฺตสฺส ตํนิมิตฺตํ อลาโภ ลาภาภาโว, ลาภหานิฯ  อธเมฺมน อญฺญาเยน พุทฺธปฎิกุเฎฺฐน วิธินา อุปฺปโนฺน, เตสุ ทฺวีสุ  ธมฺมาวโห เสโยฺย, ยาทิสํ ลาภํ ปริวชฺชนฺตสฺส อกุสลา ธมฺมา ปริหายนฺติ, กุสลา ธมฺมา อภิวฑฺฒนฺติ, ตาทิโส อลาโภ ปาสํสตโร อตฺถาวโหฯ ติ โย ลาโภ อธเมฺมน อุปฺปโนฺน, โส น เสโยฺยติ อธิปฺปาโยฯ</p>


<p>  ติ โย อปฺปพุทฺธีนํ ทุปฺปญฺญานํ วเสน ปุคฺคลสฺส ยโส ลพฺภติ, โย จ  ปณฺฑิตานํ วเสน  ยสหานิฯ อิเมสุ ทฺวีสุ ฯ เต หิสฺส ยถา อกุสลา ธมฺมา ปริหายนฺติ, กุสลา ธมฺมา อภิวฑฺฒนฺติ, เอวํ ยสหานิํ อิเจฺฉยฺยุํ, ตถา จ ภพฺพชาติโก ตํ อคุณํ ปหาย คุเณ ปติเฎฺฐยฺยฯ นฺติ ทุปฺปญฺญานํ วเสน ยโส เสโยฺย โหติ, เต หิ อภูตคุณาภิพฺยาหารวเสนาปิ นํ อุปฺปาเทยฺยุํ, โส จสฺส อิธ เจว วิญฺญูครหาทินา สมฺปราเย จ ทุคฺคติยํ ทุกฺขปริกฺกิเลสาทินา อนตฺถาวโหฯ เตนาห ภควา – ‘‘ลาโภ สิโลโก สกฺกาโร, มิจฺฉาลโทฺธ จ โย ยโส’’ติ (สุ. นิ. ๔๔๐) ‘‘สกฺกาโร กาปุริสํ หนฺตี’’ติ (จูฬว. ๓๓๕; อ. นิ. ๔.๖๘) จฯ</p>


<p>ติ, นิปฺปเญฺญหิฯ ติ พาเลหิ อวิทฺทสูหิ ยา นาม ปสํสนาฯ</p>


<p>นฺติ วตฺถุกามมยํ, กามคุเณ ปฎิจฺจ อุปฺปนฺนํฯ นฺติ ปวิเวกโต นิพฺพตฺตํ กายกิลมถวเสน ปวตฺตํ วิสมาสนุปตาปาทิเหตุกํ กายิกํ ทุกฺขํ, ตํ ปน นิรามิสวิวฎฺฎูปนิสฺสยตาย วิญฺญูนํ ปาสํสาฯ เตน วุตฺตํ ติฯ</p>


<p>   ติ อธเมฺมน ชีวิกกปฺปนํ ชีวิตเหตุ อธมฺมจรณํฯ  นาม ‘‘อิมํ นาม ปาปํ อกโรนฺตํ ตํ มาเรสฺสามี’’ติ เกนจิ วุเตฺต มาเรเนฺตปิ ตสฺมิํ ปาปํ อกตฺวา ธมฺมํ อวิโกเปนฺตสฺส ธมฺมเหตุมรณํ ธมฺมิกํ เสโยฺยติ ตาทิสํ มรณํ ธมฺมโต อนเปตตฺตา ธมฺมิกํ สคฺคสมฺปาปนโต นิพฺพานุปนิสฺสยโต จ วิญฺญูนํ ปาสํสตรํฯ ตถา หิ วุตฺตํ –</p>


<p>
‘‘จเช ธนํ องฺควรสฺส เหตุ, องฺคํ จเช ชีวิตํ รกฺขมาโน;  
  
องฺคํ ธนํ ชีวิตญฺจาปิ สพฺพํ, จเช นโร ธมฺมมนุสฺสรโนฺต’’ติฯ (ชา. ๒.๒๑.๔๗๐);  
</p>
  
<p>นฺติ ปุริโส ยํ ธมฺมโต อเปตํ ชีวิกํ ชีเวยฺย, ตํ น เสเวยฺย วิญฺญูหิ ครหิตตฺตา อปายสมฺปาปนโต จาติ อธิปฺปาโยฯ</p>


<p>อิทานิ  ยถาวุตฺตํ ขีณาสวานํ อนุปเลปํ การณโต ทเสฺสโนฺต ติอาทิคาถมาหฯ</p>


<p>ตตฺถ ติ อริยมเคฺคน สพฺพโสว ปหีนา อนุโรธปฎิวิโรธาฯ ติ ขุทฺทเก เจว มหเนฺต จ ภเว อนวเสสปหีนกิเลสปริฬาหตาย วูปสนฺตจิตฺตาฯ ติ ขนฺธาทิโลเกฯ ติ ตณฺหาทิฎฺฐินิสฺสยวเสน อนิสฺสิตาฯ นฺติ เตสํ ขีณาสวานํ กตฺถจิ ลาภาทิเก รูปาทิวิสเย จ  นตฺถิ, ตํนิมิตฺตานํ กิเลสานํ สพฺพโส สมุจฺฉินฺนตฺตาฯ</p>


<p>อิทานิ ยาย ภาวนาย เต เอวรูปา ชาตา, ตํ ทเสฺสตฺวา อนุปาทิเสสาย นิพฺพานธาตุยา เทสนาย กูฎํ คณฺหโนฺต ติ โอสานคาถมาหฯ ตตฺถ ติ, ปาปุณิตฺวาฯ เสสํ เหฎฺฐา วุตฺตนยเมวฯ อิมา เอว จ คาถา เถรสฺส อญฺญาพฺยากรณาปิ อเหสุํฯ</p>

</p>

</p>





