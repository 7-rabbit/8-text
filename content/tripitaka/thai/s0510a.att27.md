<h1>๒๙. ปณฺณทายกวโคฺค</h1>
<h3>๑-๑๐. ปณฺณทายกเตฺถรอปทานาทิวณฺณนา</h3>
<p> เอกูนติํสติเม  วเคฺค ปฐมาปทาเน ติ ขีรปณฺณาทิโภชนสฺส ภุญฺชนตฺถาย ปณฺณสาลาย นิสิโนฺน  ภวามีติ อโตฺถฯ นฺติ ปณฺณสาลายํ อุปวิฎฺฐํ สนฺตํ วิชฺชมานํ มํฯ ติ มหเนฺต สีลาทิขเนฺธ เอสนโต มหาอิสิฯ  โลกปทีโป  ภควา อุปคจฺฉิ, มม สมีปํ อคมาสีติ อโตฺถฯ ติ อุปคนฺตฺวา ปณฺณสนฺถเร นิสินฺนสฺส ขาทนตฺถาย เสทิตํ  มยา ทินฺนนฺติ สมฺพโนฺธฯ</p>


<p> ทุติยาปทาเน สิเนรุสมสโนฺตโส ธรณีสมสาทิโส สิทฺธโตฺถ ภควาติ สมฺพโนฺธฯ ติ นิโรธสมาปตฺติโต วุฎฺฐหิตฺวา วิสุํ หุตฺวาติ อโตฺถฯ ติ ภิกฺขาจารเวลาย ‘‘อชฺช มม โย โกจิ กิญฺจิ ทานํ ททาติ, ตสฺส มหปฺผล’’นฺติ จิเนฺตตฺวา นิสินฺนสฺส มม สนฺติกํ สมีปํ อุปฎฺฐิโต สมีปมาคโตติ อโตฺถฯ ติ เอวํ สพฺพํ ตํ ผลํ สพฺพโลกานุกมฺปิโน ตสฺส  มยา วิปฺปสเนฺนน เจตสา ทินฺนนฺติ อโตฺถฯ</p>


<p> ตติยาปทาเน  นฺติ วเน จรมานํ สีหราชํ อิว จรมานํ สิทฺธตฺถํ ภควนฺตนฺติ สมฺพโนฺธฯ ติ วสโภ, นิสโภ, วิสโภ, อาสโภติ จตฺตาโร ควเชฎฺฐกาฯ เตสุ ควสตสฺส เชฎฺฐโก วสโภ, ควสหสฺสสฺส เชฎฺฐโก นิสโภ, ควสตสหสฺสสฺส เชฎฺฐโก วิสโภ, ควโกฎิสตสหสฺสสฺส  เชฎฺฐโก อาสโภฯ อิธ ปน อาสโภ ‘‘นิสโภ’’ติ วุโตฺต, อาชานียํ อภีตํ นิจฺจลํ อุสภราชํ อิวาติ อโตฺถฯ ติ ปุปฺผปลฺลเวหิ โสภมานํ กกุธรุกฺขํ อิว นราสภํ นรานํ อาสภํ อุตฺตมํ อาคจฺฉนฺตํ สิทฺธตฺถํ ภควนฺตํ ทิสฺวา สทฺธาย สมฺปยุตฺตตฺตา วิปฺปสเนฺนน เจตสา ปจฺจุคฺคมนํ อกาสินฺติ อโตฺถฯ</p>


<p>จตุตฺถาปทานาทีนิ ทสมาวสานานิ สุวิเญฺญยฺยาเนวาติฯ</p>

</p>





