<h1>อฎฺฐโม ปริเจฺฉโท</h1>
<h2>๒. เจตสิกวิภาโค</h2>
<h3>๘. เจตสิกสมฺปโยคกถา</h3>
<ol>
<li>
อิติ จิตฺตวิธิํ ญตฺวา, เทฺวปญฺญาส วิภาวินา;  
  
เญยฺยา เจตสิ สมฺภูตา, ธมฺมา เจตสิกา กถํฯ  
</li>
  
<li>
ผโสฺส จ เวทนา สญฺญา, เจตเนกคฺคตา ตถา;  
  
ชีวิตํ มนสิกาโร, สตฺต สาธารณา อิเมฯ  
</li>
  
<li>
วิตโกฺก จ วิจาโร จ, ปีติ จ วีริยํ ตถา;  
  
ฉโนฺท จ อธิโมโกฺข จ, ฉ ปกิณฺณกนามกาฯ  
</li>
  
<li>
ปุญฺญาปุเญฺญสุ ปาเกสุ, กฺริยาสุ จ ยถารหํ;  
  
มานเสสุ ปวตฺตนฺติ, วิปฺปกิณฺณา ปกิณฺณกาฯ  
</li>
  
<li>
สทฺธา  
สตินฺทฺริยเญฺจว, หิโรตฺตปฺปพลทฺวยํ;  
  
อโลโภ จ อโทโส จ, ปญฺญา มชฺฌตฺตตาปิ จฯ  
</li>
  
<li>
อเฎฺฐเต  
อุตฺตมา นาม, ธมฺมา อุตฺตมสาธนา;  
  
นิวชฺชาติ ปวุจฺจนฺติ, ยุคฬา ฉ ตโตปเรฯ  
</li>
  
<li>
ปสฺสทฺธิ กายจิตฺตานํ, ลหุตา มุทุตา ตถา;  
  
กมฺมญฺญตา จ ปาคุญฺญ-ตา จ อุชุกตาติ จฯ  
</li>
  
<li>
อปฺปมญฺญาทฺวยํ นาม, กรุณามุทิตา สิยุํ;  
  
สมฺมาวาจา จ กมฺมนฺตา-ชีวา จ วิรติตฺตยํฯ  
</li>
  
<li>
ปญฺจวีส ปนิเจฺจเต, อนวชฺชา ยถารหํ;  
  
ปาปาเหตุกมุเตฺตสุ, อนวเชฺชสุ ชายเรฯ  
</li>
  
<li>
โลโภ โทโส จ โมโห จ,  
  
มาโน ทิฎฺฐิ จ สํสโย;  
  
ถินมิทฺธญฺจ อุทฺธจฺจํ,  
  
กุกฺกุจฺจญฺจ ตถา ทสฯ  
</li>
  
<li>
อหิรีกมโนตฺตปฺปํ, อิสฺสา มจฺฉริยนฺติ จ;  
  
โหนฺติ จุทฺทส สาวชฺชา, สาวเชฺชเสฺวว สมฺภวาฯ  
</li>
  
<li>
เทฺวปญฺญาส จตุเทฺธวํ, ธมฺมา เจตสิกา ฐิตา;  
  
เตสํ ทานิ ปวกฺขามิ, สมฺปโยคญฺจ สงฺคหํฯ  
</li>
  
<li>
สตฺต สาธารณา สพฺพ-จิตฺตสาธารณา ตโต;  
  
จิเตฺตน สทฺธิ อฎฺฐนฺนํ, วิปฺปโยโค น กตฺถจิฯ  
</li>
  
<li>
วิตโกฺก ปญฺจวิญฺญาณํ, ทุติยาทิวิวชฺชิเต;  
  
วิจาโรปิ จ ตเตฺถว, ตติยาทิวิวชฺชิเตฯ  
</li>
  
<li>
โสมนสฺสยุเต ปีติ-จตุตฺถชฺฌานวชฺชิเต;  
  
วีริยํ ปฐมาวชฺช-วิปากาเหตุวชฺชิเตฯ  
</li>
  
<li>
ฉโนฺท สโมฺภติ สพฺพตฺถ, โมมูหาเหตุวชฺชิเต;  
  
อธิโมโกฺข วิจิกิจฺฉา-ปญฺจวิญฺญาณวชฺชิเตฯ  
</li>
  
<li>
ฉสฎฺฐิ  
  
ปญฺจปญฺญาส, สตฺตติ เจว โสฬส;  
  
วีสเตกาทเสวาถ, ปกิณฺณกวิวชฺชิตาฯ  
</li>
  
<li>
มานสา ปญฺจปญฺญาส, สวิตกฺกา ฉสฎฺฐิ จ;  
  
สวิจาเรกปญฺญาส, สปฺปีติกมนา ตถาฯ  
</li>
  
<li>
เตสตฺตติ สวีริยา, สฉเนฺทกูนสตฺตติ;  
  
สาธิโมกฺขา ปวุจฺจนฺติ, อฎฺฐสตฺตติ มานสาฯ  
</li>
  
<li>
ปญฺญาปฺปมญฺญาวิรตี, หิตฺวา เอกูนสฎฺฐิสุ;  
  
ปาปาเหตุกมุเตฺตสุ, สทฺธาเทกูนวีสติฯ  
</li>
  
<li>
ทฺวิเหตุกาเหตุปาปวชฺชิเตสุ สมาสโต;  
  
ปญฺญา ตุ ชายเต สตฺตจตฺตาลีเสสุ สพฺพถาฯ  
</li>
  
<li>
มหากฺริยากามปุญฺญ-รูปชฺฌาเนสุ ชายเร;  
  
อปฺปมญฺญาฎฺฐวีเสสุ, หิตฺวา ฌานํ ตุ ปญฺจมํฯ  
</li>
  
<li>
โลกุตฺตเรสุ สพฺพตฺถ, สเหว วิรติตฺตยํ;  
  
กามปุเญฺญสุ สโมฺภติ, ยถาสมฺภวโต วิสุํฯ  
</li>
  
<li>
วิรตีอปฺปมญฺญาสุ, ปญฺจสฺวปิ ยถารหํ;  
  
กทาจิเทว สโมฺภติ, เอเกโกว น เจกโตฯ  
</li>
  
<li>
อหิรีกมโนตฺตปฺปํ, โมหอุทฺธจฺจเมว จ;  
  
ปาปสาธารณา นาม, จตฺตาโร ปาปสมฺภวาฯ  
</li>
  
<li>
โลโภ จ โลภมูเลสุ, ทิฎฺฐิยุเตฺตสุ ทิฎฺฐิ จ;  
  
มาโน ทิฎฺฐิวิยุเตฺตสุ, ทิฎฺฐิมานา น เจกโตฯ  
</li>
  
<li>
โทสมูเลสุ โทโส จ, อิสฺสา มจฺฉริยํ ตถา;  
  
กุกฺกุจฺจมิติ จตฺตาโร, วิจิกิจฺฉา ตุ กงฺขิเตฯ  
</li>
  
<li>
สเหว ถินมิทฺธํ ตุ, สสงฺขาเรสุ ปญฺจสุ;  
  
อิติ จุทฺทส สาวชฺชา, สาวเชฺชเสฺวว นิจฺฉิตาฯ  
</li>
  
<li>
มาโน  
  
จ ถินมิทฺธญฺจ, สห วาถ วิสุํ น วา;  
  
อิสฺสามเจฺฉรกุกฺกุจฺจา, อญฺญมญฺญํ วิสุํ น วาติฯ  
</li>
  
อิติ เจตสิกวิภาเค เจตสิกสมฺปโยคกถา นิฎฺฐิตาฯ  
</li>
  
อฎฺฐโม ปริเจฺฉโทฯ  
</li>
  
  
  
  
  