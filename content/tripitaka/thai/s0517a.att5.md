<h1>๔. อินฺทฺริยกถา</h1>
<h2>๑. ปฐมสุตฺตนฺตนิเทฺทสวณฺณนา</h2>
<p> อิทานิ    อานาปานสฺสติกถานนฺตรํ กถิตาย อินฺทฺริยกถาย อปุพฺพตฺถานุวณฺณนา อนุปฺปตฺตาฯ อยญฺหิ อินฺทฺริยกถา อานาปานสฺสติภาวนาย อุปการกานํ อินฺทฺริยานํ อภาเว อานาปานสฺสติภาวนาย อภาวโต ตทุปการกานํ อินฺทฺริยานํ วิโสธนาทิวิธิทสฺสนตฺถํ อานาปานสฺสติกถานนฺตรํ กถิตาติ ตญฺจ กเถตพฺพํ อินฺทฺริยกถํ อตฺตนา ภควโต สมฺมุขา สุตํ วิญฺญาตาธิปฺปายสุตฺตนฺติกเทสนํ ปุพฺพงฺคมํ กตฺวา ตทตฺถปฺปกาสนวเสน กเถตุกาโม ปฐมํ ตาว นฺติอาทิมาหฯ</p>


<p>ตตฺถ นฺติ นิปาตปทํฯ ติอาทีนิ นามปทานิฯ ติ เอตฺถ -อิติ อุปสคฺคปทํ, ติ อาขฺยาตปทนฺติ อิมินา ตาว นเยน ปทวิภาโค เวทิตโพฺพฯ</p>


<p>อตฺถโต ปน อุปมูปเทสครหปสํสนาการวจนคฺคหเณสุ -สโทฺท ทิสฺสติ นิทสฺสนเตฺถ จ อวธารณเตฺถ จฯ อิธ ปน เอวํสโทฺท อาการเตฺถ นิทสฺสนเตฺถ จ วิญฺญุชเนน ปวุโตฺต, ตเถว อวธารณเตฺถ จฯ</p>


<p>ตตฺถ อาการเตฺถน สเทฺทน เอตมตฺถํ ทีเปติ – นานานยนิปุณมเนกชฺฌาสยสมุฎฺฐานํ อตฺถพฺยญฺชนสมฺปนฺนํ วิวิธปาฎิหาริยํ ธมฺมตฺถเทสนาปฎิเวธคมฺภีรํ สพฺพสตฺตานํ สกสกภาสานุรูปโต โสตปถมาคจฺฉนฺตํ ตสฺส ภควโต วจนํ สพฺพปฺปกาเรน โก สมโตฺถ วิญฺญาตุํ, สพฺพถาเมน ปน โสตุกามตํ ชเนตฺวาปิ เอวํ เม สุตํ, มยาปิ เอเกนากาเรน สุตนฺติฯ</p>


<p>นิทสฺสนเตฺถน ‘‘นาหํ สยมฺภู, น มยา อิทํ สจฺฉิกต’’นฺติ อตฺตานํ ปริโมเจโนฺต ‘‘เอวํ เม สุตํ, มยาปิ เอวํ สุต’’นฺติ อิทานิ วตฺตพฺพํ สกลํ สุตฺตํ นิทเสฺสติฯ</p>


<p>อวธารณเตฺถน  เถโร สาริปุโตฺต ‘‘เอตทคฺคํ, ภิกฺขเว, มม สาวกานํ ภิกฺขูนํ มหาปญฺญานํ ยทิทํ สาริปุโตฺต’’ติ (อ. นิ. ๑.๑๘๘-๑๘๙), ‘‘นาหํ, ภิกฺขเว, อญฺญํ เอกปุคฺคลมฺปิ  สมนุปสฺสามิ, โย เอวํ ตถาคเตน อนุตฺตรํ ธมฺมจกฺกํ ปวตฺติตํ สมฺมเทว อนุปฺปวเตฺตติ ยถยิทํ, ภิกฺขเว, สาริปุโตฺตฯ สาริปุโตฺต, ภิกฺขเว, ตถาคเตน  อนุตฺตรํ ธมฺมจกฺกํ ปวตฺติตํ สมฺมเทว อนุปฺปวเตฺตตี’’ติเอวมาทินา (อ. นิ. ๑.๑๘๗) นเยน ภควตา ปสตฺถภาวานุรูปํ อตฺตโน ธารณพลํ ทเสฺสโนฺต สตฺตานํ โสตุกามตํ ชเนติ ‘‘เอวํ เม สุตํ, ตญฺจ โข อตฺถโต วา พฺยญฺชนโต วา อนูนมนธิกํ, เอวเมว, น อญฺญถา ทฎฺฐพฺพ’’นฺติฯ</p>


<p>สโทฺท กรณสมฺปทานสามิอเตฺถสุ ทิสฺสติฯ อิธ ปน ‘‘มยา สุตํ, มม สุต’’นฺติ จ อตฺถทฺวเย ยุชฺชติฯ</p>


<p>นฺติ อยํสโทฺท สอุปสโคฺค อนุปสโคฺค จ วิสฺสุตคมนกิลินฺนอุปจิตอนุโยคโสตวิเญฺญเยฺยสุ ทิสฺสติ วิญฺญาเตปิ จ โสตทฺวารานุสาเรนฯ อิธ ปนสฺส โสตทฺวารานุสาเรน อุปธาริตนฺติ วา อุปธารณนฺติ วา อโตฺถฯ เม-สทฺทสฺส หิ มยาติอเตฺถ สติ ‘‘เอวํ มยา สุตํ โสตทฺวารานุสาเรน อุปธาริต’’นฺติ ยุชฺชติ, มมาติอเตฺถ สติ ‘‘เอวํ มม สุตํ โสตทฺวารานุสาเรน อุปธารณ’’นฺติ ยุชฺชติฯ</p>


<p>อปิจ ‘‘เอวํ เม สุต’’นฺติ อตฺตนา อุปฺปาทิตภาวํ อปฺปฎิชานโนฺต ปุริมสวนํ วิวรโนฺต ‘‘สมฺมุขา ปฎิคฺคหิตมิทํ มยา ตสฺส ภควโต จตุเวสารชฺชวิสารทสฺส ทสพลธรสฺส อาสภฎฺฐานฎฺฐายิโน สีหนาทนาทิโน สพฺพสตฺตุตฺตมสฺส ธมฺมิสฺสรสฺส ธมฺมราชสฺส ธมฺมาธิปติโน ธมฺมทีปสฺส ธมฺมสรณสฺส สทฺธมฺมวรจกฺกวตฺติโน สมฺมาสมฺพุทฺธสฺส วจนํ, น เอตฺถ อเตฺถ วา ธเมฺม วา ปเท วา พฺยญฺชเน วา กงฺขา วา วิมติ วา กาตพฺพา’’ติ อิมสฺมิํ ธเมฺม อสฺสทฺธิยํ วินาเสติ, สทฺธาสมฺปทํ อุปฺปาเทตีติฯ เตเนตํ วุจฺจติ –</p>


<p>
‘‘วินาสยติ อสฺสทฺธํ, สทฺธํ วเฑฺฒติ สาสเน;  
  
เอวํ เม สุตมิเจฺจวํ, วทํ โคตมสาวโก’’ติฯ  
</p>
  
<p>นฺติ คณนปริเจฺฉทนิเทฺทโสฯ นฺติ ปริจฺฉินฺนนิเทฺทโสฯ นฺติ อนิยมิตปริทีปนํฯ ตตฺถ สโทฺท –</p>


<p>
สมวาเย  
ขเณ กาเล, สมูเห เหตุทิฎฺฐิสุ;  
  
ปฎิลาเภ ปหาเน จ, ปฎิเวเธ จ ทิสฺสติฯ  
</p>
  
<p>อิธ  ปนสฺส กาโล อโตฺถฯ เตน สํวจฺฉรอุตุมาสทฺธมาสรตฺตินฺทิวปุพฺพณฺหมชฺฌนฺหิกสายนฺหปฐม- มชฺฌิมปจฺฉิมยามมุหุตฺตาทีสุ  กาลปฺปเภทภูเตสุ สมเยสุ เอกํ สมยนฺติ ทีเปติฯ</p>


<p>ตตฺถ กิญฺจาปิ เอเตสุ สํวจฺฉราทีสุ สมเยสุ ยํ ยํ สุตฺตํ ยมฺหิ ยมฺหิ สํวจฺฉเร อุตุมฺหิ มาเส ปเกฺข รตฺติภาเค ทิวสภาเค วา วุตฺตํ, สพฺพํ ตํ เถรสฺส สุวิทิตํ สุววตฺถาปิตํ ปญฺญายฯ ยสฺมา ปน ‘‘เอวํ เม สุตํ อสุกสํวจฺฉเร อสุกอุตุมฺหิ อสุกมาเส อสุกปเกฺข อสุกรตฺติภาเค อสุกทิวสภาเค วา’’ติ เอวํ วุเตฺต น สกฺกา สุเขน ธาเรตุํ วา อุทฺทิสิตุํ วา อุทฺทิสาเปตุํ วา, พหุ จ วตฺตพฺพํ โหติ, ตสฺมา เอเกเนว ปเทน ตมตฺถํ สโมธาเนตฺวา ‘‘เอกํ สมย’’นฺติ อาหฯ</p>


<p>เย วา อิเม คโพฺภกฺกนฺติสมโย ชาติสมโย สํเวคสมโย อภินิกฺขมนสมโย ทุกฺกรการิกสมโย มารวิชยสมโย อภิสโมฺพธิสมโย ทิฎฺฐธมฺมสุขวิหารสมโย เทสนาสมโย ปรินิพฺพานสมโยติเอวมาทโย ภควโต เทวมนุเสฺสสุ อติวิย ปกาสา อเนกกาลปฺปเภทา เอว สมยา, เตสุ สมเยสุ เทสนาสมยสงฺขาตํ เอกํ สมยนฺติ ทีเปติฯ โย จายํ ญาณกรุณากิจฺจสมเยสุ กรุณากิจฺจสมโย, อตฺตหิตปรหิตปฎิปตฺติสมเยสุ ปรหิตปฎิปตฺติสมโย, สนฺนิปติตานํ กรณียทฺวยสมเยสุ ธมฺมิกถาสมโย, เทสนาปฎิปตฺติสมเยสุ เทสนาสมโย, เตสุปิ สมเยสุ อญฺญตรํ สมยํ สนฺธาย ‘‘เอกํ สมย’’นฺติ อาหฯ</p>


<p>ยสฺมา ปน ‘‘เอกํ สมย’’นฺติ อจฺจนฺตสํโยคโตฺถ สมฺภวติฯ ยญฺหิ สมยํ ภควา อิมํ อญฺญํ วา สุตฺตนฺตํ เทเสสิ, อจฺจนฺตเมว ตํ สมยํ กรุณาวิหาเรน วิหาสิ, ตสฺมา ตทตฺถโชตนตฺถํ อิธ อุปโยควจนนิเทฺทโส กโตติฯ</p>


<p>เตเนตํ วุจฺจติ –</p>


<p>
‘‘ตํ ตํ อตฺถมเปกฺขิตฺวา, ภุเมฺมน กรเณน จ;  
  
อญฺญตฺร สมโย วุโตฺต, อุปโยเคน โส อิธา’’ติฯ  
</p>
  
<p>โปราณา  ปน วณฺณยนฺติ – ‘‘ตสฺมิํ สมเย’’ติ วา ‘‘เตน สมเยนา’’ติ วา ‘‘ตํ สมย’’นฺติ วา อภิลาปมตฺตเภโท เอส, สพฺพตฺถ ภุมฺมเมวโตฺถติฯ ตสฺมา  ‘‘เอกํ สมย’’นฺติ วุเตฺตปิ ‘‘เอกสฺมิํ สมเย’’ติ อโตฺถ เวทิตโพฺพฯ</p>


<p>ติ ครุฯ ครุญฺหิ โลเก ‘‘ภควา’’ติ วทนฺติฯ อยญฺจ สพฺพคุณวิสิฎฺฐตาย สพฺพสตฺตานํ ครุ, ตสฺมา ‘‘ภควา’’ติ เวทิตโพฺพฯ โปราเณหิปิ วุตฺตํ –</p>


<p>
‘‘ภควาติ  
วจนํ เสฎฺฐํ, ภควาติ วจนมุตฺตมํ;  
  
ครุ คารวยุโตฺต โส, ภควา เตน วุจฺจตี’’ติฯ  
</p>
  
<p>อปิจ –</p>


<p>
‘‘ภาคฺยวา ภคฺควา ยุโตฺต, ภเคหิ จ วิภตฺตวา;  
  
ภตฺตวา วนฺตคมโน, ภเวสุ ภควา ตโต’’ติฯ –  
</p>
  
<p>อิมิสฺสาปิ คาถาย วเสน อสฺส ปทสฺส วิตฺถารโต อโตฺถ เวทิตโพฺพฯ โส จ  พุทฺธานุสฺสตินิเทฺทเส (วิสุทฺธิ. ๑.๑๒๓ อาทโย) วุโตฺตเยวฯ</p>


<p>เอตฺตาวตา เจตฺถ นฺติ วจเนน เทสนาสมฺปตฺติํ นิทฺทิสติ, นฺติ สาวกสมฺปตฺติํ, นฺติ กาลสมฺปตฺติํ, ติ เทสกสมฺปตฺติํฯ</p>


<p>นฺติ เอตฺถ จ สวตฺถสฺส อิสิโน นิวาสฎฺฐานภูตา นครี สาวตฺถี, ยถา กากนฺที มากนฺทีติ เอวํ ตาว อกฺขรจินฺตกาฯ อฎฺฐกถาจริยา ปน ภณนฺติ – ยํ กิญฺจิ มนุสฺสานํ อุปโภคปริโภคํ สพฺพเมตฺถ อตฺถีติ สาวตฺถี, สตฺถสมาโยเค จ กิํ ภณฺฑมตฺถีติ ปุจฺฉิเต สพฺพมตฺถีติปิ วจนมุปาทาย สาวตฺถีฯ</p>


<p>
‘‘สพฺพทา สพฺพูปกรณํ, สาวตฺถิยํ สโมหิตํ;  
  
ตสฺมา สพฺพมุปาทาย, สาวตฺถีติ ปวุจฺจตี’’ติฯ –  
</p>
  
<p>ตสฺสํ ฯ สมีปเตฺถ ภุมฺมวจนํฯ ติ อวิเสเสน อิริยาปถทิพฺพพฺรหฺมอริยวิหาเรสุ  อญฺญตรวิหารสมงฺคิปริทีปนเมตํ, อิธ ปน ฐานคมนาสนสยนปฺปเภเทสุ อิริยาปเถสุ อญฺญตรอิริยาปถสมาโยคปริทีปนํฯ เตน ฐิโตปิ คจฺฉโนฺตปิ นิสิโนฺนปิ สยาโนปิ ภควา ‘‘วิหรติ’’เจฺจว เวทิตโพฺพฯ โส หิ ภควา เอกํ อิริยาปถพาธนํ อเญฺญน อิริยาปเถน วิจฺฉินฺทิตฺวา อปริปตนฺตมตฺตภาวํ หรติ ปวเตฺตติ, ตสฺมา ‘‘วิหรตี’’ติ วุจฺจติฯ</p>


<p>ติ  เอตฺถ อตฺตโน ปจฺจตฺถิกชนํ ชินาตีติ เชโต, รโญฺญ วา อตฺตโน ปจฺจตฺถิกชเน ชิเต ชาโตติ เชโต, มงฺคลกมฺยตาย วา ตสฺส  เอวํนามเมว กตนฺติ เชโต, วนยตีติ วนํ, อตฺตสมฺปทาย สตฺตานํ ภตฺติํ กาเรติ, อตฺตนิ สิเนหํ อุปฺปาเทตีติ อโตฺถฯ วนุเต อิติ วา วนํ, นานาวิธกุสุมคนฺธสโมฺมทมตฺตโกกิลาทิวิหงฺคาภิรุเตหิ มนฺทมารุตจลิตรุกฺขสาขาวิฎปปลฺลวปลาเสหิ ‘‘เอถ มํ ปริภุญฺชถา’’ติ ปาณิโน ยาจติ วิยาติ อโตฺถฯ เชตสฺส วนํ เชตวนํฯ ตญฺหิ เชเตน ราชกุมาเรน โรปิตํ สํวทฺธิตํ ปริปาลิตํ, โส จ ตสฺส สามี อโหสิ, ตสฺมา เชตวนนฺติ วุจฺจติฯ ตสฺมิํ เชตวเนฯ วนญฺจ นาม โรปิมํ สยํชาตนฺติ ทุวิธํฯ อิทญฺจ เวฬุวนาทีนิ จ โรปิมานิ, อนฺธวนมหาวนาทีนิ สยํชาตานิฯ</p>


<p>ติ สุทโตฺต นาม โส คหปติ มาตาปิตูหิ กตนามวเสนฯ สพฺพกามสมิทฺธตาย ปน วิคตมเจฺฉรตาย กรุณาทิคุณสมงฺคิตาย จ นิจฺจกาลํ อนาถานํ ปิณฺฑมทาสิ, เตน อนาถปิณฺฑิโกติ สงฺขํ คโตฯ อารมนฺติ เอตฺถ ปาณิโน, วิเสเสน วา ปพฺพชิตาติ อาราโม, ตสฺส ปุปฺผผลาทิโสภาย นาติทูรนจฺจาสนฺนตาทิปญฺจวิธเสนาสนงฺคสมฺปตฺติยา จ ตโต ตโต อาคมฺม รมนฺติ อภิรมนฺติ, อนุกฺกณฺฐิตา หุตฺวา นิวสนฺตีติ อโตฺถฯ วุตฺตปฺปการาย วา สมฺปตฺติยา ตตฺถ ตตฺถ คเตปิ อตฺตโน อพฺภนฺตรํ อาเนตฺวา รมาเปตีติ อาราโมฯ โส หิ อนาถปิณฺฑิเกน คหปตินา เชตสฺส ราชกุมารสฺส หตฺถโต อฎฺฐารสหิ หิรญฺญโกฎีหิ โกฎิสนฺถเรน กีณิตฺวา อฎฺฐารสหิ หิรญฺญโกฎีหิ เสนาสนานิ การาเปตฺวา อฎฺฐารสหิ หิรญฺญโกฎีหิ วิหารมหํ นิฎฺฐาเปตฺวา เอวํ จตุปญฺญาสหิรญฺญโกฎิปริจฺจาเคน พุทฺธปฺปมุขสฺส ภิกฺขุสงฺฆสฺส นิยฺยาทิโต, ตสฺมา ‘‘อนาถปิณฺฑิกสฺส อาราโม’’ติ วุจฺจติฯ ตสฺมิํ ฯ</p>


<p>เอตฺถ จ ‘‘เชตวเน’’ติวจนํ ปุริมสามิปริกิตฺตนํ, ‘‘อนาถปิณฺฑิกสฺส อาราเม’’ติ ปจฺฉิมสามิปริกิตฺตนํฯ กิเมเตสํ ปริกิตฺตเน ปโยชนนฺติ? ปุญฺญกามานํ ทิฎฺฐานุคติอาปชฺชนํฯ ตตฺถ หิ ทฺวารโกฎฺฐกปาสาทมาปเน ภูมิวิกฺกยลทฺธา อฎฺฐารส หิรญฺญโกฎิโย  อเนกโกฎิอคฺฆนกา รุกฺขา จ เชตสฺส ปริจฺจาโค, จตุปญฺญาส หิรญฺญโกฎิโย อนาถปิณฺฑิกสฺส ฯ อิติ เตสํ ปริกิตฺตเนน เอวํ ปุญฺญกามา ปุญฺญานิ กโรนฺตีติ ทเสฺสโนฺต อายสฺมา สาริปุโตฺต อเญฺญปิ ปุญฺญกาเม เตสํ ทิฎฺฐานุคติอาปชฺชเน นิโยเชติฯ</p>


<p>ตตฺถ สิยา – ยทิ ตาว ภควา สาวตฺถิยํ วิหรติ, ‘‘เชตวเน อนาถปิณฺฑิกสฺส อาราเม’’ติ น วตฺตพฺพํฯ อถ ตตฺถ วิหรติ, ‘‘สาวตฺถิย’’นฺติ น วตฺตพฺพํฯ น หิ สกฺกา อุภยตฺถ เอกํ สมยํ วิหริตุนฺติฯ น  โข ปเนตํ เอวํ ทฎฺฐพฺพํ, นนุ อโวจุมฺห ‘‘สมีปเตฺถ ภุมฺมวจน’’นฺติฯ ตสฺมา ยถา คงฺคายมุนาทีนํ สมีเป โคยูถานิ จรนฺตานิ ‘‘คงฺคาย จรนฺติ, ยมุนาย จรนฺตี’’ติ วุจฺจนฺติ, เอวมิธาปิ ยทิทํ สาวตฺถิยา สมีเป เชตวนํ อนาถปิณฺฑิกสฺส อาราโม, ตตฺถ วิหรโนฺต วุจฺจติ ‘‘สาวตฺถิยํ วิหรติ เชตวเน อนาถปิณฺฑิกสฺส อาราเม’’ติฯ โคจรคามนิทสฺสนตฺถํ หิสฺส สาวตฺถิวจนํ, ปพฺพชิตานุรูปนิวาสฎฺฐานนิทสฺสนตฺถํ เสสวจนํฯ</p>


<p>ตตฺถ สาวตฺถิกิตฺตเนน อายสฺมา สาริปุโตฺต ภควโต คหฎฺฐานุคฺคหกรณํ ทเสฺสติ, เชตวนาทิกิตฺตเนน ปพฺพชิตานุคฺคหกรณํฯ ตถา ปุริเมน ปจฺจยคฺคหณโต อตฺตกิลมถานุโยควิวชฺชนํ, ปจฺฉิเมน วตฺถุกามปฺปหานโต กามสุขลฺลิกานุโยควิวชฺชนูปายํฯ อถ วา ปุริเมน จ ธมฺมเทสนาภิโยคํ, ปจฺฉิเมน วิเวกาธิมุตฺติํฯ ปุริเมน กรุณาย อุปคมนํ, ปจฺฉิเมน ปญฺญาย อปคมนํฯ ปุริเมน สตฺตานํ หิตสุขนิปฺผาทนาธิมุตฺตตํ, ปจฺฉิเมน ปรหิตสุขกรเณ นิรุปเลปตํฯ ปุริเมน ธมฺมิกสุขาปริจฺจาคนิมิตฺตํ ผาสุวิหารํ, ปจฺฉิเมน อุตฺตริมนุสฺสธมฺมานุโยคนิมิตฺตํฯ ปุริเมน มนุสฺสานํ อุปการพหุลตํ, ปจฺฉิเมน เทวานํฯ ปุริเมน โลเก ชาตสฺส โลเก สํวทฺธภาวํ, ปจฺฉิเมน โลเกน อนุปลิตฺตตํฯ ปุริเมน ‘‘เอกปุคฺคโล, ภิกฺขเว, โลเก อุปฺปชฺชมาโน อุปฺปชฺชติ พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํฯ กตโม เอกปุคฺคโล? ตถาคโต อรหํ สมฺมาสมฺพุโทฺธ’’ติ (อ. นิ. ๑.๑๗๐) วจนโต ยทตฺถํ ภควา อุปฺปโนฺน, ตทตฺถปริทีปนํ, ปจฺฉิเมน ยตฺถ อุปฺปโนฺน, ตทนุรูปวิหารปริทีปนํฯ ภควา หิ ปฐมํ ลุมฺพินิวเน, ทุติยํ โพธิมเณฺฑติ โลกิยโลกุตฺตรสฺส อุปฺปตฺติยา วเนเยว อุปฺปโนฺน, เตนสฺส วเนเยว วิหารํ ทเสฺสตีติ เอวมาทินา นเยเนตฺถ อตฺถโยชนา เวทิตพฺพาฯ</p>


<p>ติ  เทสกาลปริทีปนํฯ ตญฺหิ ยํ สมยํ วิหรติ, ตตฺร สมเย, ยสฺมิญฺจ เชตวเน วิหรติ, ตตฺร เชตวเนติ ทีเปติฯ ภาสิตพฺพยุเตฺต วา เทสกาเล ทีเปติฯ น หิ ภควา  อยุเตฺต เทเส กาเล วา ธมฺมํ เทเสติฯ ‘‘อกาโล โข ตาว พาหิยา’’ติอาทิ (อุทา. ๑๐) เจตฺถ สาธกํฯ ติ ปทปูรณมเตฺต อวธารณเตฺถ อาทิกาลเตฺถ วา นิปาโตฯ ติ โลกครุทีปนํฯ ติ กถาสวนยุตฺตปุคฺคลวจนํฯ อปิเจตฺถ ‘‘ภิกฺขโกติ ภิกฺขุ, ภิกฺขาจริยํ อชฺฌุปคโตติ ภิกฺขู’’ติอาทินา (วิภ. ๕๑๐; ปารา. ๔๕) นเยน วจนโตฺถ เวทิตโพฺพฯ ติ อาลปิ อภาสิ สโมฺพเธสิ, อยเมตฺถ อโตฺถฯ อญฺญตฺร  ปน ญาปเนปิ ปโกฺกสเนปิฯ ติ อามนฺตนาการทีปนํฯ เตน เตสํ ภิกฺขูนํ ภิกฺขนสีลตาภิกฺขนธมฺมตาภิกฺขเนสาธุการิตาทิคุณโยคสิเทฺธน วจเนน หีนาธิกชนเสวิตํ วุตฺติํ ปกาเสโนฺต อุทฺธตทีนภาวนิคฺคหํ กโรติฯ ‘‘ภิกฺขโว’’ติ อิมินา จ กรุณาวิปฺผารโสมฺมหทยนยนนิปาตปุพฺพงฺคเมน วจเนน เต อตฺตโน มุขาภิมุเข กโรโนฺต เตเนว กเถตุกมฺยตาทีปเกน วจเนน เนสํ โสตุกมฺยตํ ชเนติฯ เตเนว จ สโมฺพธนเตฺถน วจเนน สาธุกสวนมนสิกาเรปิ เต นิโยเชติฯ สาธุกสวนมนสิการายตฺตา หิ สาสนสมฺปตฺติฯ</p>


<p>อปเรสุ เทวมนุเสฺสสุ วิชฺชมาเนสุ กสฺมา ภิกฺขูเยว อามเนฺตสีติ เจ? เชฎฺฐเสฎฺฐาสนฺนสทาสนฺนิหิตภาชนภาวโตฯ สพฺพปริสสาธารณา หิ ภควโต ธมฺมเทสนาฯ ปริสาย จ เชฎฺฐา ภิกฺขู ปฐมุปฺปนฺนตฺตา, เสฎฺฐา อนคาริยภาวํ อาทิํ กตฺวา สตฺถุ จริยานุวิธายกตฺตา สกลสาสนปฎิคฺคาหกตฺตา จ, อาสนฺนา ตตฺถ นิสิเนฺนสุ สตฺถุสนฺนิกตฺตา, สทาสนฺนิหิตา สตฺถุสนฺติกาวจรตฺตา, ธมฺมเทสนาย จ เต เอว ภาชนํ ยถานุสิฎฺฐํ ปฎิปตฺติสพฺภาวโตฯ</p>


<p>ตตฺถ สิยา – กิมตฺถํ ปน ภควา ธมฺมํ เทเสโนฺต ปฐมํ ภิกฺขู อามเนฺตสิ, น ธมฺมเมว เทเสสีติ? สติชนนตฺถํฯ ปริสาย หิ ภิกฺขู อญฺญํ จิเนฺตนฺตาปิ วิกฺขิตฺตจิตฺตาปิ ธมฺมํ ปจฺจเวกฺขนฺตาปิ กมฺมฎฺฐานํ มนสิกโรนฺตาปิ นิสินฺนา โหนฺติ, เต อนามเนฺตตฺวา ธเมฺม เทสิยมาเน ‘‘อยํ เทสนา กิํนิทานา กิํปจฺจยา กตมาย อตฺถุปฺปตฺติยา เทสิตา’’ติ สลฺลเกฺขตุํ อสโกฺกนฺตา วิเกฺขปํ อาปเชฺชยฺยุํ, ทุคฺคหิตํ วา คเณฺหยฺยุํ ฯ เตน เตสํ สติชนนตฺถํ ภควา ปฐมํ อามเนฺตตฺวา ปจฺฉา ธมฺมํ เทเสติฯ</p>


<p>ติ คารววจนเมตํ, สตฺถุโน ปฎิวจนทานํ วาฯ อปิเจตฺถ ‘‘ภิกฺขโว’’ติ วทมาโน ภควา เต ภิกฺขู อาลปติ, ‘‘ภทเนฺต’’ติ วทมานา เต ภควนฺตํ ปจฺจาลปนฺติฯ ตถา ‘‘ภิกฺขโว’’ติ ภควา อาภาสติ, ‘‘ภทเนฺต’’ติ เต ปจฺจาภาสนฺติฯ ‘‘ภิกฺขโว’’ติ ปฎิวจนํ ทาเปติ, ภทเนฺตติ ปฎิวจนํ เทนฺติฯ ติ เย ภควา อามเนฺตสิฯ นฺติ  ภควโต อามนฺตนํ ปฎิอโสฺสสุํ, อภิมุขา หุตฺวา สุณิํสุ สมฺปฎิจฺฉิํสุ ปฎิคฺคเหสุนฺติ อโตฺถฯ ติ ภควา เอตํ อิทานิ วตฺตพฺพํ สกลสุตฺตํ อโวจฯ</p>


<p>เอตฺตาวตา  จ ยํ อายสฺมตา สาริปุเตฺตน กมลกุวลยุชฺชลวิมลสาทุรสสลิลาย โปกฺขรณิยา สุขาวตรณตฺถํ นิมฺมลสิลาตลรจนวิลาสโสปานํ วิปฺปกิณฺณมุตฺตาชาลสทิสวาลิกากิณฺณปณฺฑรภูมิภาคํ ติตฺถํ วิย, สุวิภตฺตภิตฺติวิจิตฺรเวทิกาปริกฺขิตฺตสฺส นกฺขตฺตปถํ ผุสิตุกามตาย วิย, วิชมฺภิตสมุสฺสยสฺส ปาสาทวรสฺส สุขาโรหณตฺถํ ทนฺตมยสณฺหมุทุผลกกญฺจนลตาวินทฺธมณิคณปฺปภาสมุทยุชฺชลโสภํ โสปานํ วิย, สุวณฺณวลยนูปุราทิสงฺฆฎฺฎนสทฺทสมฺมิสฺสิตกถิตหสิตมธุรสฺสรเคหชนวิจริตสฺส อุฬาริสฺสริยวิภวโสภิตสฺส มหาฆรสฺส สุขปฺปเวสนตฺถํ สุวณฺณรชตมณิมุตฺตาปวาฬาทิชุติวิสทวิโชฺชติตสุปฺปติฎฺฐิตวิสาลทฺวารกวาฎํ มหาทฺวารํ วิย อตฺถพฺยญฺชนสมฺปนฺนสฺส พุทฺธานํ เทสนาญาณคมฺภีรภาวสํสูจกสฺส อิมสฺส สุตฺตสฺส สุขาวคาหณตฺถํ กาลเทสเทสกปริสาปเทสปฎิมณฺฑิตํ นิทานํ ภาสิตํ, ตสฺส อตฺถวณฺณนา สมตฺตาฯ</p>


<p>สุตฺตเนฺต ติ คณนปริเจฺฉโทฯ ติ ปริจฺฉินฺนธมฺมนิทสฺสนํฯ อินฺทฺริยโฎฺฐ เหฎฺฐา วุโตฺตฯ</p>


<p> อิทานิ อิมํ สุตฺตนฺตํ ทเสฺสตฺวา อิมสฺมิํ สุตฺตเนฺต วุตฺตานํ อินฺทฺริยานํ วิสุทฺธิภาวนาวิธานํ ภาวิตตฺตํ ปฎิปฺปสฺสทฺธิญฺจ ทเสฺสตุกาโม ติอาทิมาหฯ ตตฺถ ติ วิสุทฺธิํ ปาปุณนฺติฯ ติ ตีสุ รตเนสุ สทฺธาวิรหิเตฯ ติ ตีสุ รตเนสุ สทฺธาสมฺปเนฺนฯ ติ  จิเตฺตน เสวนฺตสฺสฯ ติ อุปสงฺกมนฺตสฺสฯ ติ สกฺกจฺจํ อุปนิสีทนฺตสฺสฯ ติ ปสาทชนเก รตนตฺตยคุณปฎิสํยุเตฺต สุตฺตเนฺตฯ ติ กุจฺฉิเตน อากาเรน สีทนฺตีติ กุสีทา, กุสีทา เอว กุสีตาฯ เต กุสีเตฯ ติ จตุกิจฺจสาธกวีริยปฎิสํยุตฺตสุตฺตเนฺตฯ ติ นฎฺฐสฺสติเกฯ ติ สติปฎฺฐานาธิการเก สุตฺตเนฺตฯ ติ จตุตฺถชฺฌานอฎฺฐวิโมกฺขติวิธวิโมกฺขาธิการเก สุตฺตเนฺตฯ ติ นิปฺปเญฺญ, ปญฺญาภาวโต วา ทุฎฺฐา ปญฺญา เอเตสนฺติ ทุปฺปญฺญาฯ เต ทุปฺปเญฺญฯ นฺติ จตุสจฺจปฎิจฺจสมุปฺปาทาทิปฎิสํยุเตฺต สุตฺตเนฺต, ญาณกถาสทิเส วาฯ ติ สุตฺตนฺตโกฎฺฐาเสฯ นฺติอาทีสุ นฺติ อสฺสทฺธภาวํฯ อสฺสทฺธิเย อาทีนวทสฺสาวี อสฺสทฺธิยํ ปชหโนฺต สทฺธินฺทฺริยํ ภาเวติ, สทฺธินฺทฺริเย อานิสํสทสฺสาวี สทฺธินฺทฺริยํ ภาเวโนฺต อสฺสทฺธิยํ  ปชหติฯ เอส นโย  เสเสสุฯ นฺติ กุสีตภาวํฯ นฺติ สติวิปฺปวาสํฯ นฺติ อุทฺธตภาวํ, วิเกฺขปนฺติ อโตฺถฯ ติ อปฺปนาวเสน ฌานปาริปูริยา ปหีนตฺตาฯ ติ วุฎฺฐานคามินิวเสน วิปสฺสนาปาริปูริยา สุฎฺฐุ ปหีนตฺตาฯ นฺติ วุตฺตกฺกเมเนว โยเชตพฺพํฯ วิปสฺสนาย หิ วิปกฺขวเสน ปหีนตฺตา ‘‘สุปฺปหีนตฺตา’’ติ วตฺตุํ ยุชฺชติฯ ตสฺมาเยว จ ‘‘สุภาวิต’’นฺติ, น ตถา ฌาเนนฯ ยสฺมา ปน ปหาตพฺพานํ ปหาเนน ภาวนาสิทฺธิ, ภาวนาสิทฺธิยา จ ปหาตพฺพานํ ปหานสิทฺธิ โหติ, ตสฺมา ยมกํ กตฺวา นิทฺทิฎฺฐํฯ</p>


<p> ปฎิปฺปสฺสทฺธิวาเร ติ ภาวิตานํเยว สุภาวิตตาฯ ติ ปฎิปฺปสฺสทฺธานํเยว สุปฺปฎิปฺปสฺสทฺธตา วุตฺตาฯ ผลกฺขเณ มคฺคกิจฺจนิพฺพตฺติวเสน ภาวิตตา ปฎิปฺปสฺสทฺธตา จ เวทิตพฺพาฯ ติ มคฺควิสุทฺธิโยเยวฯ ติ ผลวิสุทฺธิโย เอวฯ</p>


<p>อิทานิ ตถา วุตฺตวิธานานิ อินฺทฺริยานิ การกปุคฺคลวเสน โยเชตฺวา ทเสฺสตุํ นฺติอาทิมาหฯ ตตฺถ ติ สมฺมาสมฺพุทฺธโต ธมฺมกถาสวเนน จตุสจฺจํ พุทฺธวา, ญาตวาติ อโตฺถฯ อิทํ  ภาวิตินฺทฺริยภาวสฺส การณวจนํฯ ภาวนาภิสมยวเสน หิ มคฺคสฺส พุทฺธตฺตา ผลกฺขเณ ภาวิตินฺทฺริโย โหติฯ อฎฺฐนฺนมฺปิ อริยานํ ตถาคตสฺส สาวกตฺตา วิเสเสตฺวา อรหตฺตผลฎฺฐเมว ทเสฺสโนฺต ติ อาหฯ โสเยว หิ สพฺพกิจฺจนิปฺผตฺติยา ติ วุโตฺตฯ อิตเรปิ ปน ตํตํมคฺคกิจฺจนิปฺผตฺติยา ปริยาเยน ภาวิตินฺทฺริยา เอวฯ ตสฺมา เอว จ จตูสุ ผลกฺขเณสุ ‘‘ปญฺจินฺทฺริยานิ ภาวิตานิ เจว โหนฺติ สุภาวิตานิ จา’’ติ วุตฺตํฯ ยสฺมา ปน เตสํ อุปริมคฺคตฺถาย อินฺทฺริยภาวนา อตฺถิเยว, ตสฺมา เต น นิปฺปริยาเยน ภาวิตินฺทฺริยาฯ ติ อนาจริโย หุตฺวา สยเมว อริยาย ชาติยา ภูตเฎฺฐน ชาตเฎฺฐน ภควาฯ โสปิ หิ ภาวนาสิทฺธิวเสน ผลกฺขเณ สยมฺภู นาม โหติฯ เอวํ สยํ ภูตเฎฺฐน ภาวิตินฺทฺริโยฯ ติ อนนฺตคุณโยคโต ปมาเณตุํ อสกฺกุเณยฺยเฎฺฐนฯ ภควา ผลกฺขเณ ภาวนาสิทฺธิโต อปฺปเมโยฺยติฯ ตสฺมาเยว ภาวิตินฺทฺริโยฯ</p>

</p>


<h2>๒. ทุติยสุตฺตนฺตนิเทฺทสวณฺณนา</h2>
<p> ปุน  อญฺญํ สุตฺตนฺตํ นิกฺขิปิตฺวา อินฺทฺริยวิธานํ นิทฺทิสิตุกาโม ติอาทิกํ สุตฺตนฺตํ ทเสฺสติฯ ตตฺถ   ติ อนวเสสปริยาทานํ, -กาโร ปทปูรณมเตฺต นิปาโตฯ ติ โลกโวหารวเสน วุตฺตํฯ นฺติ ปจฺจยํฯ นฺติ อุปฺปนฺนานํ อภาวคมนํ, อนุปฺปนฺนานํ อนุปฺปาทํ วาฯ นฺติ อานิสํสํฯ นฺติ โทสํฯ นฺติ นิคฺคมนํฯ นฺติ ยถาสภาวํฯ ติ สมิตปาเปสุฯ ติ น มยา สมณาติ สมฺมตาฯ ‘‘สมฺมตา’’ติ วตฺตมานกาลวเสน วุจฺจมาเน สทฺทลกฺขณวเสน ‘‘เม’’ติ เอตฺถ สามิวจนเมว โหติฯ ติ พาหิตปาเปสุฯ นฺติ สมณภาวสฺส อตฺถํฯ นฺติ พฺราหฺมณภาวสฺส อตฺถํฯ ทฺวเยนาปิ อรหตฺตผลเมว วุตฺตํฯ อถ วา นฺติ เหฎฺฐา ตีณิ ผลานิฯ นฺติ อรหตฺตผลํฯ สามญฺญพฺรหฺมญฺญนฺติ หิ อริยมโคฺคเยวฯ ติ ปจฺจเกฺขเยว อตฺตภาเวฯ ติ อตฺตนาเยว อธิเกน ญาเณน ปจฺจกฺขํ กตฺวาฯ ติ ปาปุณิตฺวา, นิปฺผาเทตฺวา วาฯ</p>


<p> สุตฺตนฺตนิเทฺทเส  ปฐมํ อินฺทฺริยสมุทยาทีนํ ปเภทคณนํ ปุจฺฉิตฺวา ปุน ปเภทคณนา วิสฺสชฺชิตาฯ ตตฺถ นฺติ อสีติอุตฺตรํ สตํฯ ปณฺฑิเตหิ ‘‘อสีติสต’’นฺติ วุเตฺตหิ อากาเรหีติ โยชนาฯ</p>


<p>ปุน ปเภทคณนาปุจฺฉาปุพฺพงฺคเม คณนานิเทฺทเส ติ อธิมุจฺจนตฺถาย สทฺทหนตฺถายฯ ติ มโนทฺวาราวชฺชนจิตฺตสฺส สมุทโยฯ ติ สทฺธินฺทฺริยสฺส ปจฺจโย, สทฺธํ อุปฺปาเทสฺสามีติ ปุพฺพภาคาวชฺชนํ สทฺธินฺทฺริยสฺส อุปนิสฺสยปจฺจโย, สทฺธินฺทฺริยชวนสฺส อาวชฺชนํ ปฐมสฺส ชวนสฺส อนนฺตรปจฺจโย, ทุติยชวนาทีนํ อุปนิสฺสยปจฺจโยฯ ติ ฉนฺทสมฺปยุตฺตอธิโมกฺขวเสนฯ ติ ปุพฺพภาคาวชฺชนปจฺจยา อุปฺปนฺนสฺส อธิโมกฺขสมฺปยุตฺตสฺส เยวาปนกภูตสฺส ธมฺมจฺฉนฺทสฺส สมุทโยฯ โส ปน สทฺธินฺทฺริยสฺส สหชาตอญฺญมญฺญนิสฺสยสมฺปยุตฺตอตฺถิอวิคตวเสน ปจฺจโย โหติ, ฉนฺทาธิปติกาเล อธิปติปจฺจโย จ โหติ, โสเยว ทุติยสฺส อนนฺตรสมนนฺตรอนนฺตรูปนิสฺสยาเสวนนตฺถิวิคตวเสน  ปจฺจโย โหติฯ อิมินาว นเยน มนสิการสฺสปิ โยชนา กาตพฺพาฯ เกวลเญฺหตฺถ ติ สารณลกฺขโณ เยวาปนกมนสิกาโรฯ อธิปติปจฺจยตา ปนสฺส น โหติฯ สมฺปยุเตฺตสุ อิเมสํ ทฺวินฺนํเยว คหณํ พลวปจฺจยตฺตาติ เวทิตพฺพํ ฯ ติ ภาวนาภิวุทฺธิยา อินฺทฺริยภาวํ ปตฺตสฺส สทฺธินฺทฺริยสฺส วเสนฯ นฺติ เอการมฺมเณ อจลภาเวน ภุสํ ฐานํ อุปรูปริ สทฺธินฺทฺริยสฺส ปจฺจโย โหติฯ สทฺธินฺทฺริเย วุตฺตนเยเนว เสสินฺทฺริยานิปิ เวทิตพฺพานิฯ เอวเมเกกสฺส อินฺทฺริยสฺส จตฺตาโร จตฺตาโร สมุทยาติ ปญฺจนฺนํ อินฺทฺริยานํ วีสติ สมุทยา โหนฺติฯ ปุน จตุนฺนํ สมุทยานํ เอเกกสฺมิํ สมุทเย ปญฺจ ปญฺจ อินฺทฺริยานิ โยเชตฺวา วีสติ สมุทยา วุตฺตาฯ ปฐมวีสติ นานามคฺควเสน ทฎฺฐพฺพา, ทุติยวีสติ เอกมคฺควเสน ทฎฺฐพฺพาติ วทนฺติฯ เอวํ จตฺตาลีส อาการา โหนฺติฯ อตฺถงฺคมวาโรปิ อิมินาว นเยน เวทิตโพฺพฯ โส ปน อตฺถงฺคโม อินฺทฺริยภาวนํ อนนุยุตฺตสฺส อปฺปฎิลทฺธา ปฎิลาภตฺถงฺคโม, อินฺทฺริยภาวนาย ปริหีนสฺส ปฎิลทฺธปริหานิ อตฺถงฺคโม, ผลปฺปตฺตสฺส ปฎิปฺปสฺสทฺธิอตฺถงฺคโมฯ นฺติ เอกเตฺต อนุปฎฺฐานํฯ</p>


<h3>ก. อสฺสาทนิเทฺทสวณฺณนา</h3>
<p> อสฺสาทนิเทฺทเส  นฺติ อสฺสเทฺธ ปุคฺคเล ปริวชฺชยโต สเทฺธ ปุคฺคเล เสวโต ปสาทนียสุตฺตเนฺต ปจฺจเวกฺขโต ตตฺถ โยนิโสมนสิการํ พหุลีกโรโต จ อสฺสทฺธิยสฺส อนุปฎฺฐานํ โหติฯ นฺติ เอตฺถ อสฺสทฺธสฺส สทฺธากถาย ปวตฺตมานาย ทุกฺขํ โทมนสฺสํ อุปฺปชฺชติฯ อยํ อสฺสทฺธิยปริฬาโหฯ นฺติ สทฺธาวตฺถุวเสน วา ภาวนาย วา วสิปฺปตฺตสฺส สทฺธาปวตฺติยา วิสารทภาโว โหติฯ ติ สมถสฺส วา วิปสฺสนาย วา ปฎิลาโภฯ นฺติ เอตฺถ เจตสิกสุขภาวทสฺสนตฺถํ โสมนสฺสวจนํฯ สทฺธินฺทฺริยสมุฎฺฐิตปณีตรูปผุฎฺฐกายสฺส กายิกสุขมฺปิ ลพฺภติเยวฯ สุขโสมนสฺสสฺส ปธานสฺสาทตฺตา ‘‘อยํ สทฺธินฺทฺริยสฺส อสฺสาโท’’ติ วิเสเสตฺวา วุตฺตํฯ อิมินาว นเยน เสสินฺทฺริยสฺสาทาปิ โยเชตฺวา เวทิตพฺพาฯ</p>


<h3>ข. อาทีนวนิเทฺทสวณฺณนา</h3>
<p> อาทีนวนิเทฺทเส  ติ สทฺธินฺทฺริยสฺส อนิจฺจเฎฺฐนฯ โส อนิจฺจโฎฺฐ สทฺธินฺทฺริยสฺส อาทีนโวติ วุตฺตํ โหติฯ อิตรทฺวเยปิ เอเสว นโยฯ อิเม สมุทยตฺถงฺคมสฺสาทาทีนวา โลกิยอินฺทฺริยานเมวาติ เวทิตพฺพาฯ</p>


<h3>ค. นิสฺสรณนิเทฺทสวณฺณนา</h3>
<p> นิสฺสรณนิเทฺทเส ติอาทีสุ เอเกกสฺมิํ อินฺทฺริเย ปญฺจ ปญฺจ กตฺวา ปญฺจนฺนํ อินฺทฺริยานํ ปญฺจวีสติ นิสฺสรณานิ มคฺคผลวเสน นิทฺทิฎฺฐานิฯ ตตฺถ ติ ตโต วิปสฺสนากฺขเณ ปวตฺตสทฺธินฺทฺริยโต  มคฺคกฺขเณ ปณีตตรสฺส สทฺธินฺทฺริยสฺส ปฎิลาภวเสนฯ ติ ตสฺมิํ มคฺคกฺขเณ สทฺธินฺทฺริยํ ปุริมตรโต วิปสฺสนากฺขเณ ปวตฺตสทฺธินฺทฺริยโต นิกฺขนฺตํ โหติฯ อิมินาว นเยน ผลกฺขเณ สทฺธินฺทฺริยมฺปิ อุภยตฺถ เสสินฺทฺริยานิปิ โยเชตพฺพานิฯ</p>


<p>   ติ ปฐมชฺฌานูปจาเร ปญฺจหิ อินฺทฺริเยหิ ปฐมชฺฌานาทิอฎฺฐสมาปตฺติวเสน อฎฺฐ นิสฺสรณานิ, อนิจฺจานุปสฺสนาทิอฎฺฐารสมหาวิปสฺสนาวเสน อฎฺฐารส นิสฺสรณานิ, โสตาปตฺติมคฺคาทิวเสน อฎฺฐ โลกุตฺตรนิสฺสรณานิฯ เอวํ ฌานสมาปตฺติมหาวิปสฺสนามคฺคผลวเสน จตุตฺติํส นิสฺสรณานิ ปุริมปุริมสมติกฺกมโต นิทฺทิฎฺฐานิฯ ติอาทีนิ ปน สตฺตติํส นิสฺสรณานิ ปฎิปกฺขปหานวเสน ปฎิปกฺขโต นิทฺทิฎฺฐานิฯ ตตฺถ เนกฺขมฺมาทีสุ สตฺตสุ สตฺต นิสฺสรณานิ อุปจารภูมิวเสน วุตฺตานิ, ผลานิ ปน ปฎิปกฺขปหานาภาวโต น วุตฺตานิฯ</p>


<p> ติ ยาว โสตาปตฺติมคฺคา ทิฎฺฐิยา สห เอกสฺมิํ ปุคฺคเล ฐิตาติ ทิเฎฺฐกฎฺฐาฯ เตหิ ทิเฎฺฐกเฎฺฐหิฯ ติ ถูเลหิ กามราคพฺยาปาเทหิฯ ติ สุขุมภูเตหิ กามราคพฺยาปาเทหิเยวฯ ติ รูปราคาทีหิฯ เตสุ หิ ปหีเนสุ สพฺพกิเลสา ปหีนา โหนฺติ, ตสฺมา ‘‘สพฺพกิเลเสหี’’ติ วุตฺตํฯ อวุตฺตตฺถานิ ปเนตฺถ ปทานิ เหฎฺฐา วุตฺตตฺถาเนวาติฯ ติ ‘‘อธิโมกฺขเฎฺฐนา’’ติอาทีสุ  ปุเพฺพ วุเตฺตสุ ฐาเนสุ ตสฺมิํ ตสฺมิํ ฐาเน ปญฺจินฺทฺริยานิ พุทฺธปเจฺจกพุทฺธสาวกานํ ขีณาสวานํ ยถาโยคํ ตโต ตโต นิสฺสฎานิ โหนฺติฯ อิมสฺมิํ วาเร ปฐมํ วุตฺตนยา เอว ยถาโยคํ ขีณาสววเสน วุตฺตาฯ</p>


<p>กถํ ปเนตานิ นิสฺสรณานิ อสีติสตํ โหนฺตีติ? วุจฺจเต – มคฺคผลวเสน วุตฺตานิ ปญฺจวีสติ, สมติกฺกมวเสน วุตฺตานิ จตุตฺติํส, ปฎิปกฺขวเสน วุตฺตานิ สตฺตติํสาติ ปฐมวาเร สพฺพานิ ฉนฺนวุติ นิสฺสรณานิ โหนฺติ, เอตานิเยว ทุติยวาเร ขีณาสวานํ วเสน ทฺวาทสสุ อปนีเตสุ จตุราสีติ โหนฺติฯ อิติ ปุริมานิ ฉนฺนวุติ, อิมานิ จ จตุราสีตีติ อสีติสตํ โหนฺติฯ กตมานิ ปน ทฺวาทส ขีณาสวานํ อปเนตพฺพานิ? สมติกฺกมโต วุเตฺตสุ มคฺคผลวเสน วุตฺตานิ อฎฺฐ นิสฺสรณานิ, ปฎิปกฺขโต วุเตฺตสุ มคฺควเสน วุตฺตานิ จตฺตารีติ อิมานิ ทฺวาทส อปเนตพฺพานิฯ อรหตฺตผลวเสน  วุตฺตานิ กสฺมา อปเนตพฺพานีติ เจ? สพฺพปฐมํ วุตฺตานํ ปญฺจวีสติยา นิสฺสรณานํ มคฺคผลวเสเนว ลพฺภนโตฯ อรหตฺตผลวเสน นิสฺสรณานิ วุตฺตาเนว โหนฺติ ฯ เหฎฺฐิมํ เหฎฺฐิมํ ปน ผลสมาปตฺติํ อุปริมา อุปริมา น สมาปชฺชนฺติเยวาติ เหฎฺฐา ตีณิปิ ผลานิ น ลพฺภนฺติเยวฯ ฌานสมาปตฺติวิปสฺสนาเนกฺขมฺมาทีนิ จ กิริยาวเสน ลพฺภนฺติฯ ปญฺจปิ เจตานิ อินฺทฺริยานิ ปุพฺพเมว ปฎิปกฺขานํ ปฎิปฺปสฺสทฺธตฺตา ปฎิปกฺขโต นิสฺสฎาเนว โหนฺตีติฯ</p>

</p>


<h2>๓. ตติยสุตฺตนฺตนิเทฺทสวณฺณนา</h2>
<p> ปุน อญฺญํ สุตฺตนฺตํ นิกฺขิปิตฺวา อินฺทฺริยวิธานํ นิทฺทิสิตุกาโม ติอาทิมาหฯ ตตฺถ ติ เอตฺถ โสโต อริโย อฎฺฐงฺคิโก มโคฺค, โสตสฺส อาปตฺติ ภุสํ ปาปุณนํ โสตาปตฺติ, โสตาปตฺติยา องฺคานิ สมฺภารานิ โสตาปตฺติองฺคานิฯ โสตาปนฺนตาย ปุพฺพภาคปฎิลาภองฺคานิฯ สปฺปุริสสํเสโว โสตาปตฺติองฺคํ, สทฺธมฺมสฺสวนํ โสตาปตฺติองฺคํ, โยนิโสมนสิกาโร โสตาปตฺติองฺคํ, ธมฺมานุธมฺมปฎิปตฺติ โสตาปตฺติองฺคํ, อิมานิ จตฺตาริ โสตาปตฺติองฺคานิฯ เสสา เหฎฺฐา วุตฺตา เอวฯ อิทญฺจ อิเมสํ อินฺทฺริยานํ สกวิสเย เชฎฺฐกภาวทสฺสนตฺถํ วุตฺตํฯ ยถา หิ จตฺตาโร เสฎฺฐิปุตฺตา ราชาติราชปญฺจเมสุ สหาเยสุ ‘‘นกฺขตฺตํ กีฬิสฺสามา’’ติ วีถิํ โอติเณฺณสุ เอกสฺส เสฎฺฐิปุตฺตสฺส เคหํ คตกาเล อิตเร จตฺตาโร  ตุณฺหี นิสีทนฺติ, เคหสามิโกว ‘‘อิเมสํ ขาทนียํ โภชนียํ เทถ, อิเมสํ คนฺธมาลาลงฺการาทีนิ เทถา’’ติ เคเห วิจาเรติ, ทุติยสฺส ตติยสฺส จตุตฺถสฺส เคหํ คตกาเล อิตเร จตฺตาโร ตุณฺหี นิสีทนฺติ, เคหสามิโกว ‘‘อิเมสํ ขาทนียํ โภชนียํ เทถ, อิเมสํ คนฺธมาลาลงฺการาทีนิ เทถา’’ติ เคเห วิจาเรติ, อถ สพฺพปจฺฉา รโญฺญ เคหํ คตกาเล กิญฺจาปิ ราชา สพฺพตฺถ อิสฺสโรว, อิมสฺมิํ ปน กาเล อตฺตโน เคเหเยว ‘‘อิเมสํ ขาทนียํ โภชนียํ เทถ, อิเมสํ คนฺธมาลาลงฺการาทีนิ เทถา’’ติ วิจาเรติ, เอวเมว สทฺธาปญฺจมเกสุ อินฺทฺริเยสุ เตสุ สหาเยสุ เอกโต วีถิํ โอตรเนฺตสุ วิย เอการมฺมเณ อุปฺปชฺชมาเนสุปิ ยถา ปฐมสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ , เอวํ โสตาปตฺติองฺคานิ ปตฺวา อธิโมกฺขลกฺขณํ สทฺธินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ ยถา ทุติยสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ สมฺมปฺปธานานิ ปตฺวา ปคฺคหณลกฺขณํ วีริยินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ ยถา ตติยสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ สติปฎฺฐานานิ ปตฺวา อุปฎฺฐานลกฺขณํ สตินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ ยถา จตุตฺถสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ ฌานานิ ปตฺวา อวิเกฺขปลกฺขณํ สมาธินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ สพฺพปจฺฉา  รโญฺญ เคหํ คตกาเล ปน ยถา อิตเร จตฺตาโร ตุณฺหี นิสีทนฺติ, ราชาว วิจาเรติ, เอวํ อริยสจฺจานิ ปตฺวา ปชานนลกฺขณํ ปญฺญินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺตีติฯ</p>


<h3>ก. ปเภทคณนนิเทฺทสวณฺณนา</h3>
<p> สุตฺตนฺตสฺส ปเภทคณนาปุจฺฉาปุพฺพงฺคเมว ปเภทคณนนิเทฺทเส ติ โสภนานํ ปุริสานํ สมฺมา เสวเนฯ ติ อธิโมกฺขสงฺขาเตน เสสินฺทฺริเยสุ อธิปติภาวเฎฺฐน, เสสินฺทฺริยานํ ปุพฺพงฺคมเฎฺฐนาติ อโตฺถฯ ติ สตํ ธโมฺม, โสภโน วา ธโมฺมติ สทฺธโมฺมฯ ตสฺส สทฺธมฺมสฺส สวเนฯ ติ อุปาเยน มนสิกาเรฯ ติ เอตฺถ นว โลกุตฺตรธเมฺม อนุคโต ธโมฺม ธมฺมานุธโมฺม, สีลสมาธิปญฺญาสงฺขาตสฺส ธมฺมานุธมฺมสฺส ปฎิปตฺติ ปฎิปชฺชนํ ธมฺมานุธมฺมปฎิปตฺติฯ ทีสุปิ เอเสว นโยฯ</p>


<h3>ข. จริยาวารวณฺณนา</h3>
<p> จริยาวาเรปิ  อิมินาว นเยน อโตฺถ เวทิตโพฺพฯ เกวลํ ปฐมวาโร อินฺทฺริยานํ อุปฺปาทนกาลวเสน วุโตฺต, จริยาวาโร อุปฺปนฺนานํ อาเสวนกาลวเสน จ ปาริปูริกาลวเสน จ วุโตฺตฯ จริยา ปกติ อุสฺสนฺนตาติ หิ อตฺถโต เอกํฯ</p>


<h3>จารวิหารนิเทฺทสวณฺณนา</h3>
<p> อิทานิ  จริยาสมฺพเนฺธเนว จารวิหารนิเทฺทสวเสน อปเรน ปริยาเยน อินฺทฺริยวิธานํ นิทฺทิสิตุกาโม ติอาทิกํ อุเทฺทสํ อุทฺทิสิตฺวา ตสฺส นิเทฺทสมาหฯ ตตฺถ อุเทฺทเส ตาว ยถา จรนฺตํ วิหรนฺตํ วิญฺญู สพฺรหฺมจารี คมฺภีเรสุ ฐาเนสุ โอกเปฺปยฺยุํ – อทฺธา อยมายสฺมา ปโตฺต วา ปาปุณิสฺสติ วาติ, ตถา อินฺทฺริยสมฺปนฺนสฺส จาโร จ วิหาโร จ วิญฺญูหิ สพฺรหฺมจารีหิ อนุพุโทฺธ โหติ ปฎิวิโทฺธติ อุเทฺทสสฺส สมฺพโนฺธ เวทิตโพฺพฯ อุเทฺทสนิเทฺทเส จริยา จาโรเยวฯ จาโร จริยาติ หิ อตฺถโต เอกํฯ ตสฺมา ‘‘จาโร’’ติปทสฺส นิเทฺทเส ‘‘จริยา’’ติ วุตฺตํฯ ติ อิริยาปถานํ จริยา, ปวตฺตนนฺติ อโตฺถฯ เสเสสุปิ เอเสว นโยฯ  ปน อายตเนสุ สติสมฺปชญฺญานํ จริยาฯ ติ ผลานิฯ ตานิ หิ ปาปุณิยนฺตีติ ‘‘ปตฺตี’’ติ วุตฺตาฯ สตฺตโลกสฺส ทิฎฺฐธมฺมิกสมฺปรายิกา อตฺถา ติ อยํ วิเสโสฯ</p>


<p>อิทานิ ตาสํ จริยานํ ภูมิํ ทเสฺสโนฺต ติอาทิมาหฯ ติ อารมฺมณสติปฎฺฐาเนสุฯ สติปฎฺฐาเนสุปิ วุจฺจมาเนสุ สติโต อนญฺญานิ โวหารวเสน อญฺญานิ วิย กตฺวา วุตฺตํฯ ติ ปุพฺพภาคโลกิยสจฺจญาเณน วิสุํ  วิสุํ สจฺจปริคฺคหวเสน วุตฺตํฯ ติ จ โวหารวเสเนว วุตฺตํฯ ติ โลกตฺถจริยาย เอกเทเสฯ นิปฺปเทสโต หิ โลกตฺถจริยํ พุทฺธา เอว กโรนฺติฯ ปุน ตา เอว จริยาโย การกปุคฺคลวเสน ทเสฺสโนฺต นฺติอาทิมาหฯ ตตฺถ ปณิธิสมฺปนฺนา นาม อิริยาปถานํ สนฺตตฺตา อิริยาปถคุตฺติยา สมฺปนฺนา อกมฺปิตอิริยาปถา ภิกฺขุภาวานุรูเปน สเนฺตน อิริยาปเถน สมฺปนฺนาฯ อินฺทฺริเยสุ นฺติ จกฺขาทีสุ ฉสุ อินฺทฺริเยสุ อตฺตโน อตฺตโน วิสเย ปวตฺตเอเกกทฺวารวเสน คุตฺตํ ทฺวารํ เอเตสนฺติ คุตฺตทฺวาราฯ เตสํ คุตฺตทฺวารานํฯ นฺติ เจตฺถ อุปฺปตฺติทฺวารวเสน จกฺขาทโย เอวฯ นฺติ สีลาทีสุ อปฺปมาทวิหารวตํฯ นฺติ  วิปสฺสนาย ปาทกภาเวน อธิจิตฺตสงฺขาตํ สมาธิมนุยุตฺตานํฯ นฺติ นามรูปววตฺถานํ อาทิํ กตฺวา ยาว โคตฺรภุ, ตาว ปวเตฺตน ญาเณน  สมฺปนฺนานํฯ นฺติ จตุมคฺคกฺขเณฯ นฺติ จตุผลกฺขเณฯ</p>


<p>ติ อธิโมกฺขํ กโรโนฺตฯ ติ สทฺธาวเสน ปวตฺตติฯ ติ จตุสมฺมปฺปธานวีริเยน ปทหโนฺตฯ ติ สติยา อารมฺมณํ อุปฎฺฐาเปโนฺตฯ ติ สมาธิวเสน วิเกฺขปํ อกโรโนฺตฯ ติ จตุสจฺจปชานนปญฺญาย ปกาเรน ชานโนฺตฯ ติ อินฺทฺริยสมฺปยุตฺตชวนปุพฺพงฺคเมน อาวชฺชนวิญฺญาเณน อารมฺมณํ วิชานโนฺตฯ ติ อาวชฺชนวิญฺญาณจริยวเสนฯ ติ สหชวนาย อินฺทฺริยจริยาย ปฎิปนฺนสฺสฯ ติ สมถวิปสฺสนาวเสน ปวตฺตา กุสลา ธมฺมา ภุสํ ยาเปนฺติ, ปวตฺตนฺตีติ อโตฺถฯ ติ กุสลานํ ธมฺมานํ ภุสํ ยตนจริยาย, ฆฎนจริยาย ปวตฺตนจริยายาติ วุตฺตํ โหติฯ ติ วิกฺขมฺภนตทงฺคสมุเจฺฉทปฎิปฺปสฺสทฺธิวเสน วิเสสํ อธิคจฺฉติฯ ทโย วุตฺตตฺถาเยวฯ</p>


<p>ติอาทีสุ สทฺธาทิสมงฺคิสฺส อิริยาปถวิหาโร ทฎฺฐโพฺพฯ ติ อนุมานพุทฺธิยาฯ ติ ปจฺจกฺขพุทฺธิยาฯ ยสฺมา อธิโมกฺขฎฺฐาทีสุ อนุพุเทฺธสุ ปฎิวิเทฺธสุ จ จาโร จ วิหาโร จ อนุพุโทฺธ โหติ ปฎิวิโทฺธ, ตสฺมา อนุโพธปฎิเวเธสุ อธิโมกฺขฎฺฐาทโย จ นิทฺทิฎฺฐาฯ</p>


<p>นฺติอาทีสุ นฺติ วุตฺตปฺปการํ นิทฺทิสโนฺต ยถาสทฺทสฺส อตฺถํ นิทฺทิสติฯ ติอาทีสุปิ ยถาสภาวํ ชานนฺตีติ วิญฺญูฯ วิญฺญาตํ สภาวํ วิภาเวนฺติ ปากฎํ กโรนฺตีติ ฯ อสนิ วิย สิลุจฺจเย กิเลเส เมธติ หิํสตีติ เมธา, ขิปฺปํ คหณธารณเฎฺฐน  วา เมธา, เมธา เอเตสํ อตฺถีติ ฯ ญาณคติยา ปณฺฑนฺติ คจฺฉนฺติ ปวตฺตนฺตีติ ฯ พุทฺธิสมฺปทาย สมนฺนาคตตฺตา ฯ สห พฺรหฺมํ จริยํ อุตฺตมํ ปฎิปทํ จรนฺตีติ ฯ อปโลกนกมฺมาทิจตุพฺพิธํ กมฺมํ เอกโต กรณวเสน ฯ ตถา ปญฺจวิโธ ปาติโมกฺขุเทฺทโส ฯ สมา สิกฺขา เอเตสนฺติ สมสิกฺขา, สมสิกฺขานํ ภาโว ฯ สมสิกฺขาตาติปิ ปฐนฺติฯ เยสํ เอกํ กมฺมํ เอโก อุเทฺทโส สมสิกฺขตา, เต สพฺรหฺมจารีติ วุตฺตํ โหติฯ ‘‘ฌานานี’’ติ  วตฺตเพฺพ ติ ลิงฺควิปลฺลาโส กโตฯ ติ ตโย วา อฎฺฐ วา วิโมกฺขาฯ ติ สวิตกฺกสวิจารอวิตกฺกวิจารมตฺตอวิตกฺกาวิจารา  ตโย สมาธีฯ ติ สุญฺญตานิมิตฺตาปฺปณิหิตาฯ ติ ฉ อภิญฺญาฯ</p>


<p>เอโก อํโส ภาโค, น ทุติโยติ เอกํโส, เอกํสสฺส อตฺถสฺส วจนํ ฯ เอวํ เสเสสุปิ โยชนา กาตพฺพาฯ วิเสสโต ปน สมํ, สมนฺตา วา เสติ ปวตฺตตีติ สํสโย, นเตฺถตฺถ สํสโยติ ฯ เอกสฺมิํเยว อนิจฺฉยตา หุตฺวา อิตรมฺปิ กงฺขตีติ กงฺขา, นเตฺถตฺถ กงฺขาติ ฯ ทฺวิธา ภาโว เทฺวชฺฌํ, นเตฺถตฺถ เทฺวชฺฌนฺติ ฯ ทฺวิธา เอลยติ กเมฺปตีติ เทฺวฬฺหกํ, นเตฺถตฺถ เทฺวฬฺหกนฺติ ฯ นิโยเคน นิยเมน วจนํ ฯ นิโยฺยควจนนฺติปิ ปฐนฺติฯ อปณฺณกสฺส อวิรทฺธสฺส นิยฺยานิกสฺส อตฺถสฺส วจนํ นฺติ นิจฺฉยวจนํฯ สพฺพมฺปิ เหตํ วิจิกิจฺฉาภาวสฺส เววจนํฯ ปิยสฺส อตฺถสฺส สพฺภาวโต วจนํ, ปิยเมวาติ ฯ ตถา ฯ สห คารเวน ครุภาเวน สคารวํฯ ปติสฺสยนํ ปติสฺสโย ปรํ ครุํ กตฺวา นิสฺสยนํ อปสฺสยนนฺติ อโตฺถฯ ปติสฺสวนํ วา ปติสฺสโว, นิวาตวุตฺติตาย ปรวจนสวนนฺติ อโตฺถฯ อุภยถาปิ ปรเชฎฺฐกภาวเสฺสตํ นามํฯ สห คารเวน วตฺตตีติ สคารวํฯ สห ปติสฺสเยน, ปติสฺสเวน วา วตฺตตีติ สปฺปติสฺสยํฯ ‘‘สปฺปติสฺสว’’นฺติ วา วตฺตเพฺพ ย-การํ, ว-การํ วา โลปํ กตฺวา ‘‘สปฺปติสฺส’’นฺติ วุตฺตํฯ อธิกํ วิสิฎฺฐํ วจนํ อธิวจนํ, สคารวญฺจ ตํ สปฺปติสฺสญฺจาติ สคารวสปฺปติสฺสํ, สคารวสปฺปติสฺสํ อธิวจนํ ฯ อุภยตฺถาปิ เววจนวิกปฺปนานตฺตวเสน ปุนปฺปุนํ นฺติ วุตฺตํฯ ติ ฌานาทีนิเยวาติฯ</p>

</p>


<h2>๔. จตุตฺถสุตฺตนฺตนิเทฺทสวณฺณนา</h2>
<p> ปุน  ปฐมสุตฺตเมว นิกฺขิปิตฺวา อปเรน อากาเรน อินฺทฺริยานิ นิทฺทิสติฯ ตตฺถ ติ กติหิ อากาเรหิ  ทฎฺฐพฺพานิฯ ติ ทฎฺฐพฺพากาเร จ ทฎฺฐพฺพฎฺฐญฺจ ปุจฺฉติฯ ติ ฉหิ อากาเรหิ ทฎฺฐพฺพานิ, เตเนว ฉอาการสงฺขาเตนเฎฺฐน ทฎฺฐพฺพานิฯ ติ อธิปติภาวเฎฺฐนฯ ติ กุสลานํ ธมฺมานํ อาทิภูตสฺส สีลสฺส วิโสธนเฎฺฐนฯ ติ พลวเฎฺฐน ฯ พลวญฺหิ อธิกา มตฺตา ปมาณํ อสฺสาติ อธิมตฺตนฺติ วุจฺจติฯ ติ ปติฎฺฐานเฎฺฐนฯ ติ เขปนเฎฺฐนฯ ติ ปติฎฺฐาปนเฎฺฐนฯ</p>


<h3>ก. อาธิปเตยฺยฎฺฐนิเทฺทสวณฺณนา</h3>
<p> อาธิปเตยฺยฎฺฐนิเทฺทเส ติอาทิ เอเกกเสฺสว อินฺทฺริยสฺส ปฎิปกฺขปชหนวจนํ เอกกฺขเณปิ อตฺตโน อตฺตโน ปฎิปกฺขปหานกิจฺจสาธเน อธิปติภาวสาธนตฺถํ วุตฺตํฯ เสสานิ จตฺตาริ อินฺทฺริยานิ ตํสมฺปยุตฺตาเนว วุตฺตานิฯ นานากฺขเณสุ วา เอเกกํ อินฺทฺริยํ ธุรํ กตฺวา ตสฺส ตสฺส ปฎิปกฺขสฺส ตํ ตํ อินฺทฺริยํ เชฎฺฐกํ กตฺวา เสสานิ ตทนฺวยานิ กตฺวา วุตฺตนฺติปิ เวทิตพฺพํฯ ติอาทิ ปน เอกกฺขณวเสเนว วุตฺตํฯ</p>


<h3>ข. อาทิวิโสธนฎฺฐนิเทฺทสวณฺณนา</h3>
<p> อาทิวิโสธนฎฺฐนิเทฺทเส ติ อสฺสทฺธิยสฺส นิวารณเฎฺฐน วิรติอเตฺถน สีลมลวิโสธนโต สีลวิสุทฺธิ นามฯ ติ สทฺธินฺทฺริยสฺส อุปนิสฺสยวเสน อาทิภูตสฺส สีลสฺส วิโสธนาฯ อิมินาว นเยน เสสานิปิ กามจฺฉนฺทาทิสํวรณมูลกานิ จ อินฺทฺริยานิ เวทิตพฺพานิฯ</p>


<h3>ค. อธิมตฺตฎฺฐนิเทฺทสวณฺณนา</h3>
<p> อธิมตฺตฎฺฐนิเทฺทเส ติ สทฺธสฺส ปุคฺคลสฺส สทฺธาปฎิสํยุตฺตํ ธมฺมํ สุตฺวา วา สทฺธินฺทฺริยภาวนาย อสฺสาทํ ทิสฺวา วา สทฺธินฺทฺริเย กุสโล ธมฺมจฺฉโนฺท ชายติฯ ติ ฉนฺทชาตตฺตา ทุพฺพลปีติ อุปฺปชฺชติฯ ติ  ปมุทิตตฺตา พลวปีติ อุปฺปชฺชติฯ ติ ปีติยา ปีณิตตฺตา กายจิตฺตปสฺสทฺธิ อุปฺปชฺชติฯ ติ ปสฺสทฺธกายจิตฺตตฺตา เจตสิกํ สุขํ อุปฺปชฺชติ  ฯ ติ สุเขน อภิสนฺนตฺตา ญาโณภาโส อุปฺปชฺชติฯ ติ ญาโณภาเสน วิทิตสงฺขาราทีนวตฺตา สงฺขารปวตฺติยํ สํเวโค อุปฺปชฺชติฯ ติ สํเวคํ อุปฺปาเทตฺวา เตเนว สํเวเคน จิตฺตํ สมาหิตํ กโรติฯ ติ ลีนุทฺธตภาวํ โมเจตฺวา สุฎฺฐุ ปคฺคณฺหาติฯ ติ วีริยสฺส สมํ หุตฺวา ปวตฺตตฺตา ปุน วีริยสมตานิโยชเน พฺยาปารํ อกโรโนฺต ตตฺรมชฺฌตฺตุเปกฺขาวเสน สาธุกํ อชฺฌุเปกฺขติ นามฯ ติ สมวาหิตลกฺขณาย ตตฺรมชฺฌตฺตุเปกฺขาย วเสนฯ ติ วิปสฺสนาย ปฎิปกฺขภูเตหิ นานาสภาเวหิ กิเลเสหิฯ ติ ภงฺคานุปสฺสนโต ปฎฺฐาย นานตฺตกิเลเสหิ วิมุจฺจนวเสนฯ ติ นานตฺตกิเลเสหิ วิมุตฺตตฺตาฯ</p>


<p>ติ ฉนฺทาทโย ธมฺมาฯ ติ วิมุตฺติรเสน เอกรสา โหนฺติฯ ติ เอกรสภาวนาวเสนฯ ติ เตน การเณน วิปสฺสนารมฺมณโต ปณีตตเร นิพฺพานารมฺมเณ วิวฎฺฎนานุปสฺสนาสงฺขาเตน โคตฺรภุญาเณน ฉนฺทาทโย ธมฺมา นิวตฺตนฺติ, สงฺขารารมฺมณโต อปคนฺตฺวา นิพฺพานารมฺมเณ ปวตฺตนฺตีติ อโตฺถฯ ติ เอวํ โคตฺรภุขเณ สงฺขารารมฺมณโต วิวฎฺฎนวเสนฯ ติ มคฺคสมงฺคิปุคฺคโล มคฺคสฺส อุปฺปาทกฺขเณเยว ทุภโตวุฎฺฐานวเสน วิวฎฺฎิตตฺตา เตเนว การเณน กิเลเส จ ขเนฺธ จ โวสชฺชติฯ ติ มคฺคสฺส อุปฺปาทกฺขเณเยว กิเลเส จ ขเนฺธ จ โวสชฺชิตตฺตา เตเนว การเณน กิเลสา จ ขนฺธา จ อนุปฺปตฺตินิโรธวเสน นิรุชฺฌนฺติฯ ติ จ อาสํสายํ ภูตวจนํ กตํฯ กิเลสนิโรเธ สติ ขนฺธนิโรธสพฺภาวโต จ ขนฺธนิโรโธ วุโตฺตฯ ติ ยถาวุตฺตนิโรธวเสนฯ ตเสฺสว มคฺคสฺส อุปฺปาทกฺขเณ เทฺว โวสเคฺค ทเสฺสตุกาโม ติอาทิมาหฯ เทฺวปิ เหฎฺฐา วุตฺตตฺถา เอวฯ ติอาทีสุปิ อิมินาว นเยน วิตฺถารโต อโตฺถ เวทิตโพฺพฯ วีริยินฺทฺริยาทิมูลเกสุปิ วาเรสุ เอเสว นโยฯ อิมินาว นเยน อธิฎฺฐานฎฺฐนิเทฺทโสปิ วิตฺถารโต เวทิตโพฺพฯ เกวลเญฺหตฺถ ติ วิเสโส, ปติฎฺฐาตีติ อโตฺถฯ</p>


<h3>ฆ-ง. ปริยาทานฎฺฐปติฎฺฐาปกฎฺฐนิเทฺทสวณฺณนา</h3>
<p> ปริยาทานฎฺฐนิเทฺทเส    ติ เขเปติฯ ปติฎฺฐาปกฎฺฐนิเทฺทเส ติ สทฺธาสมฺปโนฺน ‘‘สเพฺพ สงฺขารา อนิจฺจา ทุกฺขา อนตฺตา’’ติ อธิมุจฺจโนฺต สทฺธินฺทฺริยํ อธิโมเกฺข ปติฎฺฐาเปติฯ อิมินา ปุคฺคลวิเสเสน อินฺทฺริยภาวนาวิเสโส นิทฺทิโฎฺฐฯ ติ สทฺธาสมฺปนฺนสฺส ปุคฺคลสฺส สทฺธินฺทฺริยํ ตํเยว สทฺธํ ปติฎฺฐาเปติฯ ตถา อธิมุจฺจนฺตํ อธิโมเกฺข ปติฎฺฐาเปตีติฯ อิมินา อินฺทฺริยภาวนาวิเสเสน ปุคฺคลวิเสโส นิทฺทิโฎฺฐฯ เอวํ จิตฺตํ ปคฺคณฺหโนฺต ปคฺคเห ปติฎฺฐาเปติ, สติํ อุปฎฺฐาเปโนฺต อุปฎฺฐาเน ปติฎฺฐาเปติ, จิตฺตํ สมาทหโนฺต อวิเกฺขเป ปติฎฺฐาเปติ, อนิจฺจํ ทุกฺขํ อนตฺตาติ ปสฺสโนฺต ทสฺสเน ปติฎฺฐาเปตีติ เสเสสุปิ โยชนา เวทิตพฺพาฯ ติ สมถโยเค, วิปสฺสนาโยเค วา อวจรตีติ โยคาวจโรฯ ติ ปวิสิตฺวา จรตีติฯ</p>

</p>


<h2>๕. อินฺทฺริยสโมธานวณฺณนา</h2>
<p> อิทานิ สมาธิํ ภาวยโต วิปสฺสนํ ภาวยโต จ อินฺทฺริยสโมธานํ ทเสฺสตุกาโม ปฐมํ ตาว อุปฎฺฐานโกสลฺลปฺปเภทํ นิทฺทิสิตุํ ติอาทิมาหฯ ตตฺถ ติ นิเพฺพธภาคิยํ สมาธิํ ภาเวโนฺตฯ เสกฺขสฺส วีตราคสฺส จ ปน โลกุตฺตโรปิ สมาธิ ลพฺภติฯ ติ กสิณาทินิมิตฺตสฺส อาวชฺชิตตฺตา, กสิณาทิปริกมฺมํ กตฺวา ตตฺถ อุปฺปาทิตนิมิตฺตตฺตาติ วุตฺตํ โหติฯ ติ ตสฺส อุปฺปาทิตสฺส นิมิตฺตเสฺสว อุปฎฺฐาเน กุสโลฯ ติ อจฺจารทฺธวีริยตาทีหิ อุทฺธเต จิเตฺต ปสฺสทฺธิสมาธิอุเปกฺขาสโมฺพชฺฌงฺคภาวนาวเสน จิโตฺตปสมนิมิตฺตสฺส อุปฎฺฐาเน กุสโลฯ ติ อติสิถิลวีริยตาทีหิ ลีเน จิเตฺต ธมฺมวิจยวีริยปีติสโมฺพชฺฌงฺคภาวนาวเสน จิตฺตปคฺคหนิมิตฺตสฺส อุปฎฺฐาเน กุสโลฯ ติ  อนุทฺธตาลีนจิตฺตสฺส สมฺปยุตฺตสฺส สมาธิสฺส อุปฎฺฐาเน กุสโลฯ ติ  ปญฺญาปโยคมนฺทตาย นิรสฺสาเท จิเตฺต อฎฺฐสํเวควตฺถุปจฺจเวกฺขเณน จิตฺตํ สํเวเชตฺวา ญาโณภาสสฺส อุปฎฺฐาเน กุสโลฯ  นาม ชาติชราพฺยาธิมรณานิ จตฺตาริ, อปายทุกฺขํ ปญฺจมํ, อตีเต วฎฺฎมูลกํ ทุกฺขํ, อนาคเต วฎฺฎมูลกํ ทุกฺขํ, ปจฺจุปฺปเนฺน อาหารปริเยฎฺฐิมูลกํ ทุกฺขนฺติฯ ติ อุปสมสุขานธิคเมน นิรสฺสาเท จิเตฺต  พุทฺธธมฺมสงฺฆคุณานุสฺสรเณน จิตฺตํ ปสาเทโนฺต สมฺปหํสนสฺส อุปฎฺฐาเน กุสโลฯ ติ อุทฺธตาทิโทสวิรหิเต จิเตฺต นิคฺคหปคฺคหาทีสุ พฺยาปาราภาวกรเณน อุเปกฺขาย อุปฎฺฐาเน กุสโลฯ ติ ติโสฺส สิกฺขา สิกฺขตีติ เสโกฺขฯ ติ สกฺกายทิฎฺฐาทีนํ ปหีนตฺตา เนกฺขมฺมาทิโน เอกตฺตสฺส อุปฎฺฐาเน กุสโลฯ</p>


<p>ติ สพฺพโส ปหีนราคตฺตา วีตราโค ขีณาสโวฯ ติ อรหา ธเมฺมสุ วิคตสโมฺมหตฺตา ตตฺถ ตตฺถ อสโมฺมหญาณสฺส อุปฎฺฐาเน กุสโลฯ ติ อรหตฺตผลวิมุตฺติยา อุปฎฺฐาเน กุสโลฯ ติ หิ สพฺพกิเลเสหิ วิมุตฺตตฺตา อรหตฺตผลวิมุตฺติ อธิเปฺปตาฯ</p>


<p> วิปสฺสนาภาวนาย อุปฎฺฐานานุปฎฺฐาเนสุ ติอาทีนิ ติอาทีนิ จ สีลกถายํ วุตฺตนเยเนว เวทิตพฺพานิฯ ปาฐโต ปน ‘‘อายูหนานุปฎฺฐานกุสโล วิปริณามูปฎฺฐานกุสโล อนิมิตฺตูปฎฺฐานกุสโล นิมิตฺตานุปฎฺฐานกุสโล อปฺปณิหิตูปฎฺฐานกุสโล ปณิธิอนุปฎฺฐานกุสโล อภินิเวสานุปฎฺฐานกุสโล’’ติ เอเตสุ สามิวจเนน สมาสปทเจฺฉโท กาตโพฺพฯ เสเสสุ ปน นิสฺสกฺกวจเนน ปาโฐฯ</p>


<p> ติ ปเนตฺถ สุญฺญโต อุปฎฺฐานกุสโลติ วา สุญฺญตาย อุปฎฺฐานกุสโลติ วา ปทเจฺฉโท กาตโพฺพฯ ยสฺมา ปน นิพฺพิทาวิราคนิโรธปฎินิสฺสคฺคานุปสฺสนา อธิปญฺญาธมฺมวิปสฺสนา ยถาภูตญาณทสฺสนํ ปฎิสงฺขานุปสฺสนา วิวฎฺฎนานุปสฺสนาติ อิมา อฎฺฐ มหาวิปสฺสนา  อตฺตโน สภาววิเสเสน วิเสสิตา, น อารมฺมณวิเสเสน, ตสฺมา อิมาสํ อฎฺฐนฺนํ ‘‘อนิจฺจโต อุปฎฺฐานกุสโล โหตี’’ติอาทีนิ วจนานิ วิย ‘‘นิพฺพิทาโต อุปฎฺฐานกุสโล โหตี’’ติอาทีนิ วจนานิ น ยุชฺชนฺติฯ ตสฺมา เอว อิมา อฎฺฐ น โยชิตาฯ อาทีนวานุปสฺสนา ปน ‘‘สุญฺญตูปฎฺฐานกุสโล โหติ, อภินิเวสานุปฎฺฐานกุสโล โหตี’’ติ อิมินา ยุคลกวจเนเนว อตฺถโต ‘‘อาทีนวโต อุปฎฺฐานกุสโล โหติ, อาลยาภินิเวสานุปฎฺฐานกุสโล โหตี’’ติ โยชิตาว โหตีติ สรูเปน น โยชิตาฯ อิติ ปุริมา จ อฎฺฐ, อยญฺจ อาทีนวานุปสฺสนาติ  อฎฺฐารสสุ มหาวิปสฺสนาสุ อิมา นว อโยเชตฺวา อิตรา เอว นว โยชิตาติ เวทิตพฺพาฯ ติ เสโกฺข วิปสฺสนูปกฺกิเลสานํ อภาวโต วิปสฺสนาภาวนาย ญาณสฺส อุปฎฺฐาเน กุสโลฯ สมาธิภาวนาย ปน นิกนฺติสพฺภาวโต ญาณูปฎฺฐาเน กุสโลติ น วุโตฺตฯ</p>


<p>ติ ‘‘กามโยควิสโญฺญโค ภวโยควิสโญฺญโค ทิฎฺฐิโยควิสโญฺญโค อวิชฺชาโยควิสโญฺญโค’’ติ (ที. นิ. ๓.๓๑๒) จตุธา วุตฺตสฺส วิสโญฺญคสฺส อุปฎฺฐาเน  กุสโลฯ ติ กามโยคภวโยคทิฎฺฐิโยคาวิชฺชาโยควเสน จตุธา วุตฺตสฺส สโญฺญคสฺส อนุปฎฺฐาเน กุสโลฯ ติ ‘‘ปุน จปรํ, ภิกฺขเว, ขีณาสวสฺส ภิกฺขุโน นิพฺพานนินฺนํ จิตฺตํ โหติ นิพฺพานโปณํ นิพฺพานปพฺภารํ วิเวกฎฺฐํ เนกฺขมฺมาภิรตํ พฺยนฺตีภูตํ สพฺพโส อาสวฎฺฐานิเยหิ ธเมฺมหี’’ติ (อ. นิ. ๑๐.๙๐; ปฎิ. ม. ๒.๔๔ อตฺถโต สมานํ) วุตฺตขีณาสวพลวเสน นิพฺพานนินฺนจิตฺตตฺตา ขีณาสโวว นิโรธสงฺขาตสฺส นิพฺพานสฺส อุปฎฺฐาเน กุสโลฯ</p>


<p>ติอาทีสุ นฺติ ญาณํฯ ญาณมฺปิ หิ กุสลปุคฺคลโยคโต กุสลํ ยถา ปณฺฑิตปุคฺคลโยคโต ‘‘ปณฺฑิตา ธมฺมา’’ติ (ธ. ส. ทุกมาติกา ๑๐๓)ฯ ตสฺมา โกสลฺลวเสนาติ อโตฺถฯ</p>


<p> อิทานิ ติอาทิ ญาณกถายํ (ปฎิ. ม. ๑.๑๐๗) วุตฺตมฺปิ อินฺทฺริยกถาสมฺพเนฺธน อิธาเนตฺวา วุตฺตํฯ ตํ เหฎฺฐา วุตฺตนเยเนว เวทิตพฺพํฯ</p>


<p> ปุน  สมนฺตจกฺขุสมฺพเนฺธน อินฺทฺริยวิธานํ วตฺตุกาโม ติอาทิมาหฯ ตตฺถ ติ สพฺพญฺญุตญฺญาณํฯ ติอาทินา ปญฺจนฺนํ อินฺทฺริยานํ อวิโยคิตํ ทเสฺสติฯ ติอาทีหิ เอเกกินฺทฺริยมูลเกหิ ปญฺจหิ จตุเกฺกหิ ปญฺจนฺนํ อินฺทฺริยานํ นินฺนปโยคกาเล วา มคฺคกฺขเณ วา เอกรสภาวํ อญฺญมญฺญปจฺจยภาวญฺจ ทเสฺสติฯ นฺติอาทีหิ เอเกกินฺทฺริยมูลเกหิ ปญฺจหิ จตุเกฺกหิ ปญฺจนฺนํ อินฺทฺริยานํ นิพฺพตฺติกาเล วา ผลกาเล วา เอกรสภาวํ อญฺญมญฺญปจฺจยภาวญฺจ ทเสฺสติฯ ปุน พุทฺธจกฺขุสมฺพเนฺธน อินฺทฺริยวิธานํ วตฺตุกาโม ติอาทิมาห ฯ ตตฺถ ติ อินฺทฺริยปโรปริยตฺตญาณํ อาสยานุสยญาณญฺจฯ นฺติ จ อิทํ ตเทว ทฺวยํ, เสสํ เหฎฺฐา วุตฺตตฺถเมวาติฯ</p>

</p>

</p>

</p>





