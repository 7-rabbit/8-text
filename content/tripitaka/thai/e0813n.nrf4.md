<h1>๔. ตทฺธิตกณฺฑ</h1>
<h2>อปจฺจตทฺธิต</h2>
<p> </p>


<p>ฉฎฺฐนฺตา  สทฺทา ‘‘ตสฺสาปจฺจ’’มิจฺจสฺมิํ อเตฺถ โณ วา โหติฯ วาติ วากฺยตฺถํฯ เณเนวาปจฺจตฺถสฺส วุตฺตตฺตา อปจฺจสทฺทาปฺปโยโคฯ</p>


<p>‘‘เตสํ วิภตฺยา’’ โท เตสํคหเณน วิภตฺติโลโปฯ ตโถตฺตรตฺรฯ</p>


<p>‘‘เตสํ โณ โลปํ’’ติ ปจฺจยานํ ณสฺส โลโปฯ</p>


<p>‘‘วุทฺธาทิสรสฺส วา สํโยคนฺตสฺส สเณ เจ’’ติ สณกาเร ปเร อสํโยคนฺตสฺสาทิสรสฺส วุทฺธิฯ</p>


<p>ตสฺสาปนิยเม –</p>


<p>ฯ</p>


<p>อการิวณฺณุวณฺณานํ อาเอโอวุทฺธิโย โหนฺติ, จสเทฺทน กฺวจิ นฯ</p>


<p>สรโลปาทิ, ตทฺธิตตฺตา นามมิว กเต สฺยาทิฯ</p>


<p>ตทฺธิตาภิเธยฺยลิงฺค–วิภตฺติวจนา  สิยุํฯ</p>


<p>สมูหภาวชา ภีโย, สกเตฺถ โณฺย นปุํสเกฯ</p>


<p>ตา ตุตฺถิยํ นิปาตา เต, ธามิถํปจฺจยนฺตกาฯ</p>


<p>วสิฎฺฐสฺสาปจฺจํ  โปโส วาสิโฎฺฐ, อิตฺถี วาสิฎฺฐี, นปุํสกํ วาสิฎฺฐํฯ วิกปฺปวิธานโต ตทฺธิเตน สมาสสฺสาจฺจนฺตํ พาธายา ภาวา วสิฎฺฐา ปจฺจนฺติปิ โหติฯ</p>


<p>นปุํสเกน วาปีติ, สทฺทสตฺถวิทู วิทุํฯ</p>


<p> วา  อปเจฺจติ จาธิกาโรฯ</p>


<p>ฯ</p>


<p>วจฺฉาทิโต โคตฺตคณโต ณายโน ณาโน จ วา โหติฯ</p>


<p>อปจฺจํ ปปุตฺตปฺปภุติ โคตฺตํฯ กจฺจสฺสาปจฺจํ กจฺจายโน, กจฺจาโน วาฯ สํโยคนฺตตฺตา น วุทฺธิฯ</p>


<p> ‘‘เณโยฺย  กตฺติกาทีหี’’ติ เณโยฺย, วินตาย อปจฺจํ เวนเตโยฺย วินเตโยฺย วาฯ น ปเกฺข วุทฺธิ, เณโยฺยติ โยควิภาเคน ‘‘ตสฺส ทียเต’’ ตฺยเตฺถปิ เณโยฺย, ทกฺขิณา ทียเต ยสฺส โส ทกฺขิเณโยฺยฯ</p>


<p> </p>


<p>อการนฺตโต  อปเจฺจ ณิ วา โหติ, ปุน วาสเทฺทน ณิโก, อการนฺตา อนการนฺตา จ โพปิฯ</p>


<p>ทกฺขิ, สกฺยปุตฺติโก, มณฺฑโพฺพ, ภาตุโพฺพฯ ทฺวิตฺตํฯ</p>


<p> ‘‘ณโว  ปคฺวาทีหี’’ ติ ณโวฯ มนุโน อปจฺจํ มาณโวฯ</p>


<p> ‘‘เณร  วิธวาทิโต’’ติ เณโร, สามเณโรฯ</p>


<h2>สํสฎฺฐาทิอเนกตฺถตทฺธิต</h2>
<p> ‘‘เยน  วา สํสฎฺฐํ ตรติ จรติ วหติ ณิโก’’ติ ณิโกฯ วากาเรน เนกเตฺถเนกปจฺจยา จฯ ฆเตน สํสโฎฺฐ ฆาติโก, โอทโนฯ อุฬูเปน ตรตีติ โอฬูปิโก, อุฬูปิโก วา, น ปเกฺข วุทฺธิฯ</p>


<p>สกเฎน จรตีติ สากฎิโกฯ สีเสน วหตีติ สีสิโก, น วุทฺธิฯ</p>


<p>อิตฺถิลิงฺคโต เอยฺยโก, ณโก จฯ จมฺปายํ ชาโต จเมฺปยฺยโกฯ เอวํ พาราณเสยฺยโกฯ ณโก – กุสินารายํ วสตีติ โกสินารโกฯ ชนปทโต ณโก จ – มคเธสุ วสติ, เตสํ อิสฺสโร วา มาคธโกฯ</p>


<p>ตชฺชาติยา  วิสิฎฺฐเตฺถ อาชานีโยฯ อสฺสชาติยา วิสิโฎฺฐ อสฺสาชานีโยฯ โญ - อคฺคนฺติ ชานิตพฺพํ อคฺคญฺญํ, ทฺวิตฺตํฯ</p>


<p> </p>


<p>ตํ  อธีเต อิจฺจาทีสฺวเตฺถสุ อาทิสเทฺทน หตาทีสุ จ ณิโก วา โหติฯ อภิธมฺมมธีเตติ อาภิธมฺมิโก, อภิธมฺมิโก วา, น ปเกฺข วุทฺธิฯ วจสา กตํ กมฺมํ วาจสิกํฯ เอวํ มานสิกํ, เอตฺถ –</p>


<p>‘‘ส  สเร วาคโม’’ตีหานุวตฺติตาทิสเทฺทน สาคโมฯ</p>


<p>สรีเร สนฺนิธานา เวทนา สารีริกาฯ ทฺวาเร นิยุโตฺต โทวาริโก, เอตฺถ- ‘‘มายูนมาคโม ฐาเน’’ติ วการโต ปุเพฺพ โอการาคโมฯ</p>


<p>นฺติ  คีตาทิกลา, วีณา อสฺส สิปฺปนฺติ เวณิโก, อตฺร วีเณติ วีณาวาทนํฯ คโนฺธ อสฺส ภณฺฑนฺติ คนฺธิโก, มเค หนฺตฺวา ชีวตีติ มาควิโก, วการาคโมฯ ชาเลน หโต ชาลิโก, สุเตฺตน พโทฺธ สุตฺติโก, จาโป อสฺส อายุธนฺติ จาปิโก, วาโต อสฺส อาพาโธ อตฺถีติ วา วาติโก, พุเทฺธ ปสโนฺน พุทฺธิโก, วเตฺถน กีตํ ภณฺฑํ วตฺถิกํฯ</p>


<p>กุโมฺภ  อสฺส ปริมาณํ, ต มรหติ, เตสํ ราสิ วา กุมฺภิโกฯ อเกฺขน ทิพฺพตีติ อกฺขิโก, มคเธสุ วสติ, ชาโตติ วา มาคธิโก อิจฺจาทิฯ</p>


<p> </p>


<p>เตน  รตฺตํ ตฺยาทฺยเตฺถสุ โณ วา โหติฯ กสาเวน รตฺตํ กาสาวํฯ</p>


<p>เอวํ  นีลํ ปีตมิจฺจาทิฯ น วุทฺธิ, มหิสสฺส อิทํ มาหิสํ, สิงฺคํฯ</p>


<p>เอวํ  ราชโปริสํ, เอตฺถ ‘‘อยุวณฺณานญฺจา’’ โท ปุน วุทฺธิคฺคหเณน อุตฺตรปทสฺส วุทฺธิฯ มคเธหิ อาคโต, ตตฺร ชาโต, เตสํ อิสฺสโร, เต อสฺส นิวาโสติ วา มาคโธ, กตฺติกาทีหิ ยุโตฺต กตฺติโก, มาโสฯ</p>


<p>พุโทฺธ  อสฺส เทวตาติ พุโทฺธฯ พฺยากรณํ อเวจฺจ อธีเตติ เวยฺยากรโณฯ เอตฺถ ‘‘มายูนมา’’ทินา ยการโต ปุเพฺพ เอ อาคโม, ยสฺส ทฺวิตฺตํฯ สคเรหิ นิพฺพโตฺต สาคโรอิจฺจาทิฯ</p>


<p> </p>


<p>ชาตาทีสุ  อิโม อิโย จ โหติ, จสเทฺทน กิโย จฯ ปจฺฉา ชาโต ปจฺฉิโม, มนุสฺสชาติยา ชาโต มนุสฺสชาติโยฯ อเนฺต นิยุโตฺต อนฺติโม, อนฺติโยฯ</p>


<p>เอวํ อนฺธกิโยฯ ปุโตฺต อสฺส อตฺถีติ ปุตฺติโม, ปุตฺติโยฯ เอวํ กปฺปิโยฯ</p>


<p> ‘‘ตทสฺสฎฺฐานมีโย  เจ’’ติ อีโย, จกาเรน หิตาทฺยเตฺถปิ, พนฺธนสฺส ฐานํ พนฺธนียํ, จงฺกมนสฺส หิตํ จงฺกมนียํฯ</p>


<p> ‘‘อาลุ  ตพฺพหุเล’’ติ อาลุฯ อภิชฺฌาพหุโล อภิชฺฌาลุฯ</p>


<h2>วิเสสตทฺธิต</h2>
<p> </p>


<p>อติสยเตฺถ ตราทโย โหนฺติฯ</p>


<p>อยเมเตสํ  อติสเยน ปาโปติ ปาปตโร, ปาปตโม, ปาปิสฺสิโก, ปาปิโย, ปาปิโฎฺฐ วาฯ</p>


<p>‘‘วุทฺธสฺส  โช อิยิเฎฺฐสู’’ติ วุทฺธสฺส ชาเทเส – ‘‘สรโลปา’’โท ปกติคฺคหเณน ปกตฺยภาวา อิสฺส เอฯ เชโยฺย, เชโฎฺฐฯ</p>


<p>เอวํ ‘‘ปสตฺถสฺส โส เจ’’ติ สาเทเส เสโยฺย, เสโฎฺฐฯ</p>


<h2>อสฺสตฺถิตทฺธิต</h2>
<p> ‘‘ตทสฺสตฺถีติ  วี เจ’’ติ วีฯ เมธา อสฺส อตฺถีติ เมธาวีฯ</p>


<p> เอวํ  ‘‘ตปาทิโต สี’’ติ สี, ทฺวิตฺตํ, ตปสฺสีฯ</p>


<p> ‘‘ทณฺฑาทิโต  อิก อี’’ติ อิโก, อี จฯ ทณฺฑิโก, ทณฺฑีฯ</p>


<p> ‘‘คุณาทิโต วนฺตู’’ติ วนฺตุฯ คุณวา, ปญฺญวาฯ ยทาทินา รโสฺสฯ</p>


<p> ‘‘สตฺยาทีหิ  มนฺตู’’ติ มนฺตุฯ สติมา, ภานุมาฯ</p>


<p> ‘‘อายุสฺสุการาสฺมนฺตุมฺหี’’ติ  อุสฺส อสฯ อายสฺมาฯ</p>


<p> ‘‘สทฺธาทิโต ณ’’ อิติ โณฯ สโทฺธฯ</p>


<p> ‘‘ตปฺปกติวจเน  มโย’’ติ มโยฯ สุวเณฺณน ปกตํ โสวณฺณมยํ, สุวณฺณมยํ วาฯ ปเกฺข - ยทาทินา วุทฺธิฯ</p>


<p>ฯ</p>


<p>วิภตฺติโลเป มนาทีนมนฺตสฺส โอ โหติฯ มโนมยํฯ</p>


<h2>สงฺขฺยาตทฺธิต</h2>
<p> สงฺขฺยาปูรเณ  ตฺยธิกาโรฯ</p>


<p>‘‘ทฺวิตีหิ ติโย’’ติ ติโย, ‘‘ติเย ทุตาปิ เจ’’ติ ทฺวิตีนํ ทุตาฯ ทฺวินฺนํ ปูรโณ ทุติโย, เอวํ ตติโยฯ</p>


<p> ‘‘จตุเจฺฉหิ ถฐา’’ติ ถฐาฯ จตุโตฺถ, ฉโฎฺฐฯ</p>


<p> </p>


<p>จตุตฺถ  ทุติย ตติยานํ อฑฺฒูปปเทน สห อฑฺฒุฑฺฒ ทิวฑฺฒ ทิยฑฺฒาฑฺฒติยา โหนฺติฯ</p>


<p>อเฑฺฒน จตุโตฺถ อฑฺฒุโฑฺฒ, อเฑฺฒน ทุติโย ทิวโฑฺฒ, ทิยโฑฺฒ วา, อเฑฺฒน ตติโย อฑฺฒติโยฯ</p>


<p> ‘‘สงฺขฺยาปูรเณ  โม’’ติ โม, ปญฺจโมฯ อิตฺถิยํ ปญฺจนฺนํ ปูรณี ปญฺจมีฯ</p>


<p>เอโก จ ทส จาติ ทฺวเนฺท กเต –</p>


<p>ฯ</p>


<p>สงฺขฺยาเน อุตฺตรปเท ทฺวิเอกอฎฺฐอิเจฺจเตส มนฺตสฺส อา วา โหติฯ เอกาทส ปญฺจีวฯ เอวํ ทฺวาทสฯ</p>


<p>ยทาทินา ติสฺส เตอาเทเส ‘‘เอกาทิโต ทสฺส ร สงฺขฺยาเน’’ติ ทสสเทฺท ทสฺส โรฯ เตรสฯ</p>


<p> ‘‘จตูปปทสฺส  โลโป ตุตฺตรปทาทิจสฺส จุโจปิ นวา’’ติ จตุสเทฺท ตุสฺส โลโป จสฺส จุ จฯ จุทฺทสฯ</p>


<p>‘‘ทเส โส นิจฺจเญฺจ’’ติ ฉสฺส โสอาเทเส – ‘‘ฬ ทรานํ’’ติ ทสสเทฺท ทสฺส โฬฯ โสฬส, อฎฺฐารสฯ</p>


<p> ‘‘วีสติ  ทเสสุ พา ทฺวิสฺส ตู’’ติ ทฺวิสฺส พาฯ พาวีสติ, เอกาทสนฺนํ ปูรโณ เอกาทสโมฯ</p>


<p> ‘‘เอกาทิโต ทสสฺสี’’ติ อิตฺถิยํ อีฯ เอกาทสี อิจฺจาทิฯ</p>


<p>‘‘ทฺวาทิโต โกเนกเตฺถ เจ’’ติ โก, เทฺว ปริมาณานิ อเสฺสติ ทฺวิกํฯ เอวํ ติกาทิฯ</p>


<p> ‘‘สมูหเตฺถ  กณฺณา’’ติ กณ จ, โณ จฯ มนุสฺสานํ สมูโห มานุสฺสโก, มานุโสฺส วาฯ</p>


<p>เณ กเต – ‘‘ฌลานมิยุวา สเร วา’’ ตีห วากาเรน อิสฺส อยาเทเส – ทฺวยํ, ตยํฯ เอวํ ‘‘คามชนพนฺธุสหายาทีหิ ตา’’ติ ตาฯ คามตา, นาครตาฯ</p>


<h2>ภาวตทฺธิต</h2>
<p> </p>


<p>ภาวเตฺถ ณฺยตฺตตา โหนฺติฯ ตุสเทฺทน ตฺตโน จฯ สกตฺถาทีสุปิ โณฺย, สกเตฺถ ตา จฯ</p>


<ol>
<li>
โหนฺตฺยสฺมา  
สทฺทญาณานิ,  
  
ภาโว สา สทฺทวุตฺติยา;  
  
นิมิตฺตภูตํ นามญฺจ,  
  
ชาติ ทพฺพํ กฺริยา คุโณฯ  
</li>
  
<p> ยถา  – จนฺทสฺส ภาโว จนฺทตฺตํฯ อิห นามวสา จนฺทสโทฺท จนฺททฺทเพฺพ วตฺตเต, นิมิตฺตสฺส รูปานุคตญฺจ ญาณํฯ เอวํ มนุสฺสตฺตนฺติ มนุสฺสชาติวสาฯ ยทาทินา อีสฺส รเสฺส – ทณฺฑิตฺตนฺติ ทณฺฑทฺทพฺพสมฺพนฺธาฯ ปาจกตฺตนฺติ ปจนกฺริยาสมฺพนฺธาฯ นีลตฺตนฺติ นีลคุณวสาฯ
</ol></p>


<p>เอวํ ณฺยาทีสุปิ ยถาโยคํ เญยฺยํฯ โณฺยฯ</p>


<p>ฯ</p>


<p>เย  ปเร อวโณฺณ ลุปฺยเต, จกาเรน อิกาโรปิฯ</p>


<p>ยวตํ ตลณทการานํ พฺยญฺชนานิ จลญ ชการตฺต’’นฺติ ยการยุตฺตานํ ตาทีนํ จาทโย, การคฺคหเณน สกปภมาทิโต ปรยการสฺส ปุเพฺพน สห กฺวจิ ปุพฺพรูปญฺจ, ทฺวิตฺตํฯ ปณฺฑิจฺจํ, โกสลฺลํ, สามญฺญํ, โสหชฺชํ, โปริสฺสํ, เนปกฺกํ, สารุปฺปํ, โอสพฺภํ, โอปมฺมํฯ</p>


<p>ฯ</p>


<p>อิอุอิเจฺจเตสํ อา โหติ, ริการาคโม จ ฐาเนฯ</p>


<p>สรโลปาทินา อิโลโปฯ อิสิโน ภาโวฯ</p>


<p>อาริสฺสํ ฯ เอวํ มุทุตา, อรหตา, นฺตสฺส ยทาทินา โลโปฯ</p>


<p>ปุถุชฺชนตฺตนํ, อกิญฺจนเมว อากิญฺจญฺญํ, กุณฺฑนิยา อปจฺจํ โกณฺฑโญฺญ, เอตฺถ วุทฺธาโท วากาเรน สํโยคนฺตสฺสาปิ วุทฺธิฯ</p>


<p>ปทาย  หิตํ ปชฺชํ, ธนายํ สํวตฺตนิกํ ธญฺญํ, สติโต สมฺภูตํ สจฺจํ, อิโลโป, ตีสุ น วุทฺธิฯ เทโว เอว เทวตาฯ</p>


<p> ‘‘ณ  วิสมาทีหี’’ติ ภาเว โณฯ เวสมํฯ อุชุโน ภาโว อชฺชวํฯ เอตฺถ อุสฺส อาเตฺต ปรูการสฺส ยทาทินา อโวฯ</p>


<p> ‘‘รมณียาทิโต  กณฺติ กณฯ มานญฺญกํฯ</p>


<h2>อพฺยยตทฺธิต</h2>
<p> ‘‘วิภาเค  ธา เจ’’ติ ธา, จกาเรน โสปฺปจฺจโย จฯ เอเกน วิภาเคน เอกธา, นิปาตตฺตา สิโลโปฯ ปทวิภาเคน ปทโสฯ</p>


<p> ‘‘สพฺพนาเมหิ ปการวจเน ตุ ถา’’ติ ถาฯ ตุกาเรน ถตฺตา จฯ สโพฺพ ปกาโร, สเพฺพน ปกาเรน วา สพฺพถาฯ เอวํ อญฺญถตฺตาฯ</p>


<p> ‘‘กิมิเมหิ  ถ’’นฺติ ถํ, กาเทเส-กถํฯ อิอาเทเส-อิตฺถํ, ถนฺติ โยควิภาเคน ถํ-พหุตฺถํฯ</p>


<p> อมลินํ มลินํ กโรตีตฺยาทฺยเตฺถ-อภูตตพฺภาเว คมฺยมาเน กรภูโยเค สติ นามโต ยทาทินา อีปฺปจฺจโย, มลินีกโรติ เสตํฯ อภสฺมโน ภสฺมโน กรณนฺติ ภสฺมีกรณํ กฎฺฐสฺสฯ อมลิโน มลิโน ภวตีติ มลินีภวติ เสโตฯ อีปฺปจฺจยโนฺตปิ นิปาโตฯ อภูตตพฺภาเวติ กิํ, ฆฎํ กโรติ, ฆโฎ ภวติฯ</p>


<p>กรภูโยเคติ  กิํ, อมลิโน มลิโน ชายเตฯ</p>


<p>อวตฺถาวโตวตฺถยา, ภูตสฺสญฺญาย วตฺถุโนฯ</p>


<p>ตายาวตฺถาย ภวนํ, อภูตตพฺภวํ วิทุํฯ</p>


<p>ตทฺธิโตฯ</p>





