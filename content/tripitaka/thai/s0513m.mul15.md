<h1>๑๖. ติํสนิปาโต</h1>
<ol>
<li>
<p> ๕๑๑. กิํฉนฺทชาตกํ (๑)
</ol></p>


<ol>
<li>
กิํฉโนฺท  
  
  
กิมธิปฺปาโย, เอโก สมฺมสิ ฆมฺมนิ;  
  
กิํ ปตฺถยาโน กิํ เอสํ, เกน อเตฺถน พฺราหฺมณฯ  
</li>
  
<li>
ยถา มหา วาริธโร, กุโมฺภ สุปริณาหวา  
สุปริณามวา (ก.)  
;  
  
ตถูปมํ อมฺพปกฺกํ, วณฺณคนฺธรสุตฺตมํฯ  
</li>
  
<li>
ตํ วุยฺหมานํ โสเตน, ทิสฺวานามลมชฺฌิเม;  
  
ปาณีหิ นํ คเหตฺวาน, อคฺยายตนมาหริํฯ  
</li>
  
<li>
ตโต กทลิปเตฺตสุ, นิกฺขิปิตฺวา สยํ อหํ;  
  
สเตฺถน นํ วิกเปฺปตฺวา, ขุปฺปิปาสํ อหาสิ เมฯ  
</li>
  
<li>
โสหํ อเปตทรโถ, พฺยนฺตีภูโต  
พฺยนฺติภูโต (สี. ปี. ก.)  
ทุขกฺขโม;  
  
อสฺสาทํ นาธิคจฺฉามิ, ผเลสฺวเญฺญสุ เกสุจิ  
เกสุปิ (ก. สี.)  
ฯ  
</li>
  
<li>
โสเสตฺวา นูน มรณํ, ตํ มมํ อาวหิสฺสติ;  
  
อมฺพํ ยสฺส ผลํ สาทุ, มธุรคฺคํ มโนรมํ;  
  
ยมุทฺธริํ วุยฺหมานํ, อุทธิสฺมา มหณฺณเวฯ  
</li>
  
<li>
อกฺขาตํ เต มยา สพฺพํ, ยสฺมา อุปวสามหํ;  
  
รมฺมํ ปติ นิสิโนฺนสฺมิ, ปุถุโลมายุตา ปุถุฯ  
</li>
  
<li>
ตฺวญฺจ โข เมว  
เม (สี.), มม (?)  
อกฺขาหิ, อตฺตานมปลายินิ;  
  
กา วา ตฺวมสิ กลฺยาณิ, กิสฺส วา ตฺวํ สุมชฺฌิเมฯ  
</li>
  
<li>
รุปฺปปฎฺฎปลิมฎฺฐีว  
  
รุปฺปปฎฺฎปฺลมฎฺฐีว (สฺยา.), รูปปฎฺฎปมฎฺฐีว (ก.)  
, พฺยคฺฆีว คิริสานุชา;  
  
ยา สนฺติ นาริโย เทเวสุ, เทวานํ ปริจาริกาฯ  
</li>
  
<li>
ยา จ มนุสฺสโลกสฺมิํ, รูเปนานฺวาคติตฺถิโย;  
  
รูเปน เต สทิสี นตฺถิ, เทเวสุ คนฺธพฺพมนุสฺสโลเก  
เทวคนฺธพฺพมานุเส (สฺยา.)  
;  
  
ปุฎฺฐาสิ เม จารุปุพฺพงฺคิ, พฺรูหิ นามญฺจ พนฺธเวฯ  
</li>
  
<li>
ยํ  
  
ตฺวํ ปติ นิสิโนฺนสิ, รมฺมํ พฺราหฺมณ โกสิกิํ;  
  
สาหํ ภุสาลยา วุตฺถา, วรวาริวโหฆสาฯ  
</li>
  
<li>
นานาทุมคณากิณฺณา, พหุกา คิริกนฺทรา;  
  
มเมว ปมุขา โหนฺติ, อภิสนฺทนฺติ ปาวุเสฯ  
</li>
  
<li>
อโถ พหู วนโตทา, นีลวาริวหินฺธรา;  
  
พหุกา นาควิโตฺตทา, อภิสนฺทนฺติ วารินาฯ  
</li>
  
<li>
ตา อมฺพชมฺพุลพุชา, นีปา ตาลา จุทุมฺพรา  
ตาลมุทุมฺพรา (สฺยา. ก.)  
;  
  
พหูนิ ผลชาตานิ, อาวหนฺติ อภิณฺหโสฯ  
</li>
  
<li>
ยํ กิญฺจิ อุภโต ตีเร, ผลํ ปตติ อมฺพุนิ;  
  
อสํสยํ ตํ โสตสฺส, ผลํ โหติ วสานุคํฯ  
</li>
  
<li>
เอตทญฺญาย เมธาวิ, ปุถุปญฺญ สุโณหิ เม;  
  
มา โรจย มภิสงฺคํ, ปฎิเสธ ชนาธิปฯ  
</li>
  
<li>
น วาหํ วฑฺฒวํ  
วทฺธวํ (สี. ปี.)  
มเญฺญ, ยํ ตฺวํ รฎฺฐาภิวฑฺฒน;  
  
อาเจยฺยมาโน ราชิสิ, มรณํ อภิกงฺขสิฯ  
</li>
  
<li>
ตสฺส ชานนฺติ ปิตโร, คนฺธพฺพา จ สเทวกา;  
  
เย  
จาปิ อิสโย โลเก, สญฺญตตฺตา ตปสฺสิโน;  
</li>
  
อสํสยํ เตปิ  
เต (สี. ปี.)  
ชานนฺติ, ปฎฺฐภูตา  
วทฺธภูตา (สี. ปี.)  
ยสสฺสิโนฯ  
</li>
  
<li>
เอวํ วิทิตฺวา วิทู สพฺพธมฺมํ, วิทฺธํสนํ จวนํ ชีวิตสฺส;  
  
น จียตี ตสฺส นรสฺส ปาปํ, สเจ น เจเตติ วธาย ตสฺสฯ  
</li>
  
<li>
อิสิปูคสมญฺญาเต, เอวํ โลกฺยา วิทิตา สติ  
ปติ (ก. สฺยา. ก.)  
;  
  
อนริยปริสมฺภาเส, ปาปกมฺมํ ชิคีสสิ  
ชิคิํสสิ (สี. สฺยา. ปี.)  
ฯ  
</li>
  
<li>
สเจ อหํ มริสฺสามิ, ตีเร เต ปุถุสุโสฺสณิ;  
  
อสํสยํ ตํ อสิโลโก, มยิ เปเต อาคมิสฺสติฯ  
</li>
  
<li>
ตสฺมา  
หิ ปาปกํ กมฺมํ, รกฺขเสฺสว  
รกฺขสฺสุ จ (สฺยา.)  
สุมชฺฌิเม;  
  
มา ตํ สโพฺพ ชโน ปจฺฉา, ปกุฎฺฐายิ  
ปกตฺถาสิ (สี. ปี.), ปตฺวกฺขาสิ (สฺยา.)  
มยิ มเตฯ  
</li>
  
<li>
อญฺญาตเมตํ อวิสยฺหสาหิ, อตฺตานมมฺพญฺจ ททามิ เต ตํ;  
  
โส ทุจฺจเช กามคุเณ ปหาย, สนฺติญฺจ ธมฺมญฺจ อธิฎฺฐิโตสิฯ  
</li>
  
<li>
โย หิตฺวา ปุพฺพสโญฺญคํ, ปจฺฉา สํโยชเน ฐิโต;  
  
อธมฺมเญฺจว จรติ, ปาปญฺจสฺส ปวฑฺฒติฯ  
</li>
  
<li>
เอหิ  
ตํ ปาปยิสฺสามิ, กามํ อโปฺปสฺสุโก ภว;  
  
อุปานยามิ สีตสฺมิํ, วิหราหิ อนุสฺสุโกฯ  
</li>
  
<li>
ตํ  
ปุปฺผรสมเตฺตภิ, วกฺกเงฺคหิ อรินฺทม;  
  
โกญฺจา มยูรา ทิวิยา, โกลฎฺฐิมธุสาฬิกา;  
</li>
  
กูชิตา หํสปูเคหิ, โกกิเลตฺถ ปโพธเรฯ  
</li>
  
<li>
อเมฺพตฺถ วิปฺปสาขคฺคา  
วิปฺปสูนคฺคา (สี. สฺยา. ปี.), วิปฺปโอนคฺคา (ก.)  
, ปลาลขลสนฺนิภา;  
  
โกสมฺพสฬลา  
โกสุมฺภสลลา (สี. สฺยา. ปี.)  
นีปา, ปกฺกตาลวิลมฺพิโนฯ  
</li>
  
<li>
มาลี ติริฎี กายูรี, องฺคที จนฺทนุสฺสโท  
จนฺทนสฺสโท (สี.)  
;  
  
รตฺติํ ตฺวํ ปริจาเรสิ, ทิวา เวเทสิ เวทนํฯ  
</li>
  
<li>
โสฬสิตฺถิสหสฺสานิ, ยา เตมา ปริจาริกา;  
  
เอวํ มหานุภาโวสิ, อพฺภุโต โลมหํสโนฯ  
</li>
  
<li>
กิํ กมฺมมกรี ปุเพฺพ, ปาปํ อตฺตทุขาวหํ;  
  
ยํ กริตฺวา มนุเสฺสสุ, ปิฎฺฐิมํสานิ ขาทสิฯ  
</li>
  
<li>
อเชฺฌนานิ ปฎิคฺคยฺห, กาเมสุ คธิโต  
คถิโต (สี. ปี.), คิทฺธิโต (สฺยา. ก.), คิทฺธิโก (ก. อฎฺฐ.)  
อหํ;  
  
อจริํ ทีฆมทฺธานํ, ปเรสํ อหิตายหํฯ  
</li>
  
<li>
โย ปิฎฺฐิมํสิโก โหติ, เอวํ อุกฺกจฺจ ขาทติ;  
  
ยถาหํ อชฺช ขาทามิ, ปิฎฺฐิมํสานิ อตฺตโนติฯ  
</li>
  
กิํฉนฺทชาตกํ ปฐมํฯ  
</li>
  
<li>
<p> ๕๑๒. กุมฺภชาตกํ (๒)
</ol></p>


<ol>
<li>
โก  
ปาตุราสี ติทิวา นภมฺหิ, โอภาสยํ สํวริํ จนฺทิมาว;  
  
คเตฺตหิ  
เต รสฺมิโย นิจฺฉรนฺติ, สเตรตา  
สเตริตา (สี. สฺยา. ก.)  
วิชฺชุริวนฺตลิเกฺขฯ  
</li>
  
<li>
โส ฉินฺนวาตํ กมสี อฆมฺหิ, เวหายสํ คจฺฉสิ ติฎฺฐสี จ;  
  
อิทฺธี นุ เต วตฺถุกตา สุภาวิตา, อนทฺธคูนํ อปิ เทวตานํฯ  
</li>
  
<li>
เวหายสํ คมฺมมาคมฺม  
กมมาคมฺม (สี. สฺยา.)  
ติฎฺฐสิ, กุมฺภํ กิณาถาติ ยเมตมตฺถํ;  
  
โก วา ตุวํ กิสฺส วา ตาย กุโมฺภ, อกฺขาหิ เม พฺราหฺมณ เอตมตฺถํฯ  
</li>
  
<li>
น สปฺปิกุโมฺภ นปิ เตลกุโมฺภ, น ผาณิตสฺส น มธุสฺส กุโมฺภ;  
  
กุมฺภสฺส วชฺชานิ อนปฺปกานิ, โทเส พหู กุมฺภคเต สุณาถฯ  
</li>
  
<li>
คเฬยฺย  
ยํ ปิตฺวา  
ปีตฺวา (สี. ปี.)  
ปเต ปปาตํ, โสพฺภํ คุหํ จนฺทนิโยฬิคลฺลํ;  
  
พหุมฺปิ ภุเญฺชยฺย อโภชเนยฺยํ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ ปิตฺวา  
ยํ เว ปีตฺวา (สี.)  
จิตฺตสฺมิมเนสมาโน, อาหิณฺฑตี โคริว ภกฺขสารี  
ภกฺขสาที (สี. สฺยา. อฎฺฐ.)  
;  
  
อนาถมาโน  
อุปคายติ นจฺจติ จ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ  
เว ปิวิตฺวา อเจโลว นโคฺค, จเรยฺย คาเม วิสิขนฺตรานิ;  
  
สมฺมูฬฺหจิโตฺต อติเวลสายี, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ ปิตฺวา อุฎฺฐาย ปเวธมาโน, สีสญฺจ พาหุญฺจ  
พาหญฺจ (ปี.)  
ปจาลยโนฺต;  
  
โส นจฺจตี ทารุกฎลฺลโกว, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิวิตฺวา อคฺคิทฑฺฒา สยนฺติ, อโถ สิคาเลหิปิ ขาทิตาเส;  
  
พนฺธํ วธํ โภคชานิญฺจุเปนฺติ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ ปิตฺวา ภาเสยฺย อาภาสเนยฺยํ, สภายมาสีโน อเปตวโตฺถ;  
  
สมฺมกฺขิโต  
สมกฺขิโต (สี.)  
วนฺตคโต พฺยสโนฺน, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิวิตฺวา อุกฺกโฎฺฐ อาวิลโกฺข, มเมว สพฺพา ปถวีติ มเญฺญ  
มญฺญติ (สี.)  
;  
  
น  
เม สโม จาตุรโนฺตปิ ราชา, ตสฺสา ปุณฺณํ กุมฺภมิมํ กิณาถฯ  
</li>
  
<li>
มานาติมานา กลหานิ เปสุณี, ทุพฺพณฺณินี นคฺคยินี ปลายินี;  
  
โจราน ธุตฺตาน คตี นิเกโต, ตสฺสา ปุณฺณํ กุมฺภมิมํ กิณาถฯ  
</li>
  
<li>
อิทฺธานิ ผีตานิ กุลานิ อสฺสุ, อเนกสาหสฺสธนานิ โลเก;  
  
อุจฺฉินฺนทายชฺชกตานิมาย, ตสฺสา ปุณฺณํ กุมฺภมิมํ กิณาถฯ  
</li>
  
<li>
ธญฺญํ  
ธนํ รชตํ ชาตรูปํ, เขตฺตํ ควํ ยตฺถ วินาสยนฺติ;  
  
อุเจฺฉทนี วิตฺตวตํ  
อุเจฺฉทนี วิตฺตคตํ (สฺยา.), อุเจฺฉทนิวิตฺตคตํ (ก.)  
กุลานํ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิตฺวา ทิตฺตรูโปว  
ทุฎฺฐรูโปว (สี.)  
โปโส, อโกฺกสติ มาตรํ ปิตรญฺจ;  
  
สสฺสุมฺปิ คเณฺหยฺย อโถปิ สุณฺหํ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิตฺวา ทิตฺตรูปาว นารี, อโกฺกสติ สสุรํ สามิกญฺจ;  
  
ทาสมฺปิ  
คเณฺห ปริจารกมฺปิ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิวิตฺวาน  
ยเญฺจ ปีตฺวาน (ปี.)  
หเนยฺย โปโส, ธเมฺม ฐิตํ สมณํ พฺราหฺมณํ วา;  
  
คเจฺฉ อปายมฺปิ ตโตนิทานํ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิวิตฺวา ทุจฺจริตํ จรนฺติ, กาเยน วาจาย จ เจตสา จ;  
  
นิรยํ วชนฺติ ทุจฺจริตํ จริตฺวา, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ  
ยาจมานา น ลภนฺติ ปุเพฺพ, พหุํ หิรญฺญมฺปิ ปริจฺจชนฺตา;  
  
โส ตํ ปิวิตฺวา อลิกํ ภณาติ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิตฺวา เปสเน เปสิยโนฺต, อจฺจายิเก กรณียมฺหิ ชาเต;  
  
อตฺถมฺปิ โส นปฺปชานาติ วุโตฺต, ตสฺสา ปุณฺณํ กุมฺภมิมํ กิณาถฯ  
</li>
  
<li>
หิรีมนาปิ  
อหิรีกภาวํ, ปาตุํ กโรนฺติ มทนาย  
มทิราย (ปี.)  
มตฺตา;  
  
ธีราปิ  
สนฺตา พหุกํ ภณนฺติ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิตฺวา เอกถูปา สยนฺติ, อนาสกา ถณฺฑิลทุกฺขเสยฺยํ;  
  
ทุพฺพณฺณิยํ อายสกฺยญฺจุเปนฺติ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิตฺวา ปตฺตขนฺธา สยนฺติ, คาโว กุฎหตาว น หิ วารุณิยา;  
  
ยํ เว ปิตฺวา ปตฺตกฺขนฺธา, สยนฺติ คาโว กูฎหตาริว; น หิ วารุณิยา เวโค, นเรน สุสฺสโหริว; (สี.)  
เวโค นเรน สุสโหริว  
ยํ เว ปิตฺวา ปตฺตกฺขนฺธา, สยนฺติ คาโว กูฎหตาริว; น หิ วารุณิยา เวโค, นเรน สุสฺสโหริว; (สี.)  
, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ มนุสฺสา วิวเชฺชนฺติ, สปฺปํ โฆรวิสํ มิว  
วิสมิว (สฺยา.), วิสํ อิว (ก.), วิสามิว (?)  
;  
  
ตํ โลเก วิสสมานํ, โก นโร ปาตุมรหติฯ  
</li>
  
<li>
ยํ เว ปิตฺวา อนฺธกเวณฺฑปุตฺตา, สมุทฺทตีเร ปริจารยนฺตา  
อนฺธกเวณฺหุปุตฺตา (สี. ปี.), อณฺฑกเวณฺฑปุตฺตา (ก.)  
;  
  
อุปกฺกมุํ มุสเลหญฺญมญฺญํ, ตสฺสา ปุณฺณํ กุมฺภมิมํ กิณาถฯ  
</li>
  
<li>
ยํ เว ปิตฺวา ปุพฺพเทวา ปมตฺตา, ติทิวา จุตา สสฺสติยา สมาย;  
  
ตํ  
ตาทิสํ มชฺชมิมํ นิรตฺถกํ, ชานํ มหาราช กถํ ปิเวยฺยฯ  
</li>
  
<li>
นยิมสฺมิํ กุมฺภสฺมิํ ทธิ วา มธุ วา, เอวํ อภิญฺญาย กิณาหิ ราช;  
  
เอวญฺหิมํ กุมฺภคตา มยา เต, อกฺขาตรูปํ ตว สพฺพมิตฺตฯ  
</li>
  
<li>
น  
เม ปิตา วา อถวาปิ มาตา, เอตาทิสา ยาทิสโก ตุวํสิ;  
  
หิตานุกมฺปี ปรมตฺถกาโม, โสหํ กริสฺสํ วจนํ ตวชฺชฯ  
</li>
  
<li>
ททามิ เต คามวรานิ ปญฺจ, ทาสีสตํ สตฺต ควํ สตานิ;  
  
อาชญฺญยุเตฺต จ รเถ ทส อิเม, อาจริโย โหสิ มมตฺถกาโมฯ  
</li>
  
<li>
ตเวว ทาสีสตมตฺถุ ราช, คามา จ คาโว จ ตเวว โหนฺตุ;  
  
อาชญฺญยุตฺตา จ รถา ตเวว, สโกฺกหมสฺมี ติทสานมิโนฺทฯ  
</li>
  
<li>
มํโสทนํ สปฺปิปายาสํ  
สปฺปิปายญฺจ (สี.)  
ภุญฺช, ขาทสฺสุ จ ตฺวํ มธุมาสปูเว;  
  
เอวํ  
ตุวํ ธมฺมรโต ชนินฺท, อนินฺทิโต สคฺคมุเปหิ ฐานนฺติฯ  
</li>
  
กุมฺภชาตกํ ทุติยํฯ  
</li>
  
<li>
<p> ๕๑๓. ชยทฺทิสชาตกํ (๓)
</ol></p>


<ol>
<li>
จิรสฺสํ  
วต เม อุทปาทิ อชฺช, ภโกฺข มหา สตฺตมิภตฺตกาเล;  
  
กุโตสิ โก วาสิ ตทิงฺฆ พฺรูหิ, อาจิกฺข ชาติํ วิทิโต ยถาสิฯ  
</li>
  
<li>
ปญฺจาลราชา มิควํ ปวิโฎฺฐ, ชยทฺทิโส นาม ยทิสฺสุโต เต;  
  
จรามิ กจฺฉานิ วนานิ จาหํ, ปสทํ อิมํ ขาท มมชฺช มุญฺจฯ  
</li>
  
<li>
เสเนว  
ตฺวํ ปณสิ สสฺสมาโน  
สยฺหมาโน (สฺยา. ก.)  
, มเมส ภโกฺข ปสโท ยํ วเทสิ;  
  
ตํ ขาทิยาน ปสทํ ชิฆญฺญํ  
ชิฆจฺฉํ (?)  
, ขาทิสฺสํ ปจฺฉา น วิลาปกาโลฯ  
</li>
  
<li>
น จตฺถิ โมโกฺข มม นิกฺกเยน  
วิกฺกเยน (สี.)  
, คนฺตฺวาน ปจฺจาคมนาย ปเณฺห;  
  
ตํ  
สงฺกรํ  
สงฺครํ (สี. สฺยา. ปี.)  
พฺราหฺมณสฺสปฺปทาย, สจฺจานุรกฺขี ปุนราวชิสฺสํฯ  
</li>
  
<li>
กิํ กมฺมชาตํ อนุตปฺปเต ตฺวํ  
อนุตปฺปตี ตํ (สี. ปี.)  
, ปตฺตํ สมีปํ มรณสฺส ราช;  
  
อาจิกฺข เม ตํ อปิ สกฺกุเณมุ, อนุชานิตุํ อาคมนาย ปเณฺหฯ  
</li>
  
<li>
กตา มยา พฺราหฺมณสฺส ธนาสา, ตํ สงฺกรํ ปฎิมุกฺกํ น มุตฺตํ;  
  
ตํ สงฺกรํ พฺราหฺมณสฺสปฺปทาย, สจฺจานุรกฺขี ปุนราวชิสฺสํฯ  
</li>
  
<li>
ยา เต กตา พฺราหฺมณสฺส ธนาสา, ตํ สงฺกรํ ปฎิมุกฺกํ น มุตฺตํ;  
  
ตํ สงฺกรํ พฺราหฺมณสฺสปฺปทาย, สจฺจานุรกฺขี ปุนราวชสฺสุฯ  
</li>
  
<li>
มุโตฺต จ โส โปริสาทสฺส  
ปุริสาทสฺส (ปี.)  
หตฺถา, คนฺตฺวา สกํ มนฺทิรํ กามกามี;  
  
ตํ สงฺกรํ พฺราหฺมณสฺสปฺปทาย, อามนฺตยี ปุตฺตมลีนสตฺตํ  
สตฺตุํ (สฺยา. ปี. ก.)  
ฯ  
</li>
  
<li>
อเชฺชว  
รชฺชํ อภิสิญฺจยสฺสุ, ธมฺมํ จร เสสุ ปเรสุ จาปิ;  
  
อธมฺมกาโร  
จ เต มาหุ รเฎฺฐ, คจฺฉามหํ โปริสาทสฺส ญเตฺต  
ญเนฺต (สฺยา.)  
ฯ  
</li>
  
<li>
กิํ กมฺม กุพฺพํ ตว เทว ปาว  
เทวปาเท (สี. สฺยา. ปี.)  
, นาราธยี ตํ ตทิจฺฉามิ โสตุํ;  
  
ยมชฺช รชฺชมฺหิ อุทสฺสเย ตุวํ, รชฺชมฺปิ นิเจฺฉยฺยํ ตยา วินาหํฯ  
</li>
  
<li>
น กมฺมุนา วา วจสา ว ตาต, อปราธิโตหํ ตุวิยํ สรามิ;  
  
สนฺธิญฺจ  
สทฺธิํ จ (ก.)  
กตฺวา ปุริสาทเกน, สจฺจานุรกฺขี ปุนาหํ คมิสฺสํฯ  
</li>
  
<li>
อหํ คมิสฺสามิ อิเธว โหหิ, นตฺถิ ตโต ชีวโต วิปฺปโมโกฺข;  
  
สเจ ตุวํ คจฺฉสิเยว ราช, อหมฺปิ คจฺฉามิ อุโภ น โหมฯ  
</li>
  
<li>
อทฺธา หิ ตาต สตาเนส ธโมฺม, มรณา จ เม ทุกฺขตรํ ตทสฺส;  
  
กมฺมาสปาโท ตํ ยทา ปจิตฺวา, ปสยฺห ขาเท ภิทา รุกฺขสูเลฯ  
</li>
  
<li>
ปาเณน เต ปาณมหํ นิมิสฺสํ, มา ตฺวํ อคา โปริสาทสฺส ญเตฺต;  
  
เอตญฺจ  
เต ปาณมหํ นิมิสฺสํ, ตสฺมา มตํ ชีวิตสฺส วเณฺณมิ  
วเรมิ (สี.)  
ฯ  
</li>
  
<li>
ตโต  
หเว ธิติมา ราชปุโตฺต, วนฺทิตฺวา มาตุ จ ปิตุ จ  
วนฺทิตฺถ มาตุจฺจ ปิตุจฺจ (สี. ปี.)  
ปาเท;  
  
ทุขินิสฺส มาตา นิปตา  
นิปตี (สี. ปี.)  
ปถพฺยา, ปิตาสฺส ปคฺคยฺห ภุชานิ กนฺทติฯ  
</li>
  
<li>
ตํ  
คจฺฉนฺตํ ตาว ปิตา วิทิตฺวา, ปรมฺมุโข วนฺทติ ปญฺชลีโก;  
  
โสโม จ ราชา วรุโณ จ ราชา, ปชาปตี จนฺทิมา สูริโย จ;  
  
เอเตหิ คุโตฺต ปุริสาทกมฺหา, อนุญฺญาโต โสตฺถิ ปเจฺจหิ ตาตฯ  
</li>
  
<li>
ยํ ทณฺฑกิรโญฺญ คตสฺส  
ยํ ทณฺฑการญฺญคตสฺส (ปี.)  
มาตา, รามสฺสกาสิ โสตฺถานํ สุคุตฺตา;  
  
ตํ เต อหํ โสตฺถานํ กโรมิ, เอเตน สเจฺจน สรนฺตุ เทวา;  
  
อนุญฺญาโต โสตฺถิ ปเจฺจหิ ปุตฺตฯ  
</li>
  
<li>
อาวี รโห วาปี มโนปโทสํ, นาหํ สเร ชาตุ มลีนสเตฺต;  
  
เอเตน สเจฺจน สรนฺตุ เทวา, อนุญฺญาโต โสตฺถิ ปเจฺจหิ ภาติก  
ภาต (สี.), ภาตา (สฺยา. ปี.)  
ฯ  
</li>
  
<li>
ยสฺมา จ เม อนธิมโนสิ สามิ, น จาปิ เม มนสา อปฺปิโยสิ;  
  
เอเตน สเจฺจน สรนฺตุ เทวา, อนุญฺญาโต  
โสตฺถิ ปเจฺจหิ สามิฯ  
</li>
  
<li>
พฺรหา อุชู จารุมุโข กุโตสิ, น มํ ปชานาสิ วเน วสนฺตํ;  
  
ลุทฺทํ มํ ญตฺวา ‘‘ปุริสาทโก’’ติ, โก โสตฺถิ มาชานมิธา’วเชยฺยฯ  
</li>
  
<li>
ชานามิ ลุทฺท ปุริสาทโก ตฺวํ, น ตํ น ชานามิ วเน วสนฺตํ;  
  
อหญฺจ ปุโตฺตสฺมิ ชยทฺทิสสฺส, มมชฺช ขาท ปิตุโน ปโมกฺขาฯ  
</li>
  
<li>
ชานามิ  
ปุโตฺตติ  
ปุโตฺตสิ (สฺยา. ก.)  
ชยทฺทิสสฺส, ตถา หิ โว มุขวโณฺณ อุภินฺนํ;  
  
สุทุกฺกรเญฺญว  
สุทุกฺกรเญฺจว (สฺยา. ปี. ก.)  
กตํ ตเวทํ, โย มตฺตุมิเจฺฉ ปิตุโน ปโมกฺขาฯ  
</li>
  
<li>
น ทุกฺกรํ กิญฺจิ มเหตฺถ มเญฺญ, โย มตฺตุมิเจฺฉ ปิตุโน ปโมกฺขา;  
  
มาตุ จ  
มาตุจฺจ (สี.)  
เหตุ ปรโลก คนฺตฺวา  
คมฺยา (สี. สฺยา.), คมฺย (ปี.)  
, สุเขน  
สเคฺคน จ สมฺปยุโตฺตฯ  
</li>
  
<li>
อหญฺจ โข อตฺตโน ปาปกิริยํ, อาวี รโห วาปิ สเร น ชาตุ;  
  
สงฺขาตชาตีมรโณหมสฺมิ, ยเถว เม อิธ ตถา ปรตฺถฯ  
</li>
  
<li>
ขาทชฺช มํ ทานิ มหานุภาว, กรสฺสุ กิจฺจานิ อิมํ สรีรํ;  
  
รุกฺขสฺส วา เต ปปตามิ อคฺคา, ฉาทยมาโน มยฺหํ ตฺวมเทสิ มํสํฯ  
</li>
  
<li>
อิทญฺจ เต รุจฺจติ ราชปุตฺต, จเชสิ  
จชาสิ (สี. ปี.)  
ปาณํ ปิตุโน ปโมกฺขา;  
  
ตสฺมา หิ โส  
ตสฺมาติห (สี. สฺยา.)  
ตฺวํ ตรมานรูโป, สมฺภญฺช กฎฺฐานิ ชเลหิ อคฺคิํฯ  
</li>
  
<li>
ตโต หเว ธิติมา ราชปุโตฺต, ทารุํ สมาหตฺวา มหนฺตมคฺคิํ;  
  
สนฺทีปยิตฺวา ปฎิเวทยิตฺถ, อาทีปิโต ทานิ มหายมคฺคิ  
มยา ยกฺขมคฺคิ (ก.)  
ฯ  
</li>
  
<li>
ขาทชฺช  
  
มํ ทานิ ปสยฺหการี, กิํ มํ มุหุํ เปกฺขสิ หฎฺฐโลโม;  
  
ตถา ตถา ตุยฺหมหํ กโรมิ, ยถา  
ยถา มํ ฉาทยมาโน อเทสิฯ  
</li>
  
<li>
โก ตาทิสํ อรหติ ขาทิตาเย, ธเมฺม ฐิตํ สจฺจวาทิํ วทญฺญุํ;  
  
มุทฺธาปิ ตสฺส วิผเลยฺย สตฺตธา, โย ตาทิสํ สจฺจวาทิํ อเทยฺยฯ  
</li>
  
<li>
อิทญฺหิ โส พฺราหฺมณํ มญฺญมาโน, สโส อวาเสสิ สเก สรีเร;  
  
เตเนว โส จนฺทิมา เทวปุโตฺต, สสตฺถุโต  
สสฎฺฐโก (สฺยา.)  
กามทุหชฺช  
กามรุหชฺช (ก.)  
ยกฺขฯ  
</li>
  
<li>
จโนฺท ยถา ราหุมุขา ปมุโตฺต, วิโรจเต ปนฺนรเสว ภาณุมา  
ภานุมา (สี. ปี.)  
;  
  
เอวํ ตุวํ โปริสาทา ปมุโตฺต, วิโรจ กปิเล  
กมฺปิลฺล (สี. ปี.), กปิเลฺล (สฺยา.)  
มหานุภาว;  
  
อาโมทยํ ปิตรํ มาตรญฺจ, สโพฺพ จ เต นนฺทตุ ญาติปโกฺขฯ  
</li>
  
<li>
ตโต หเว ธิติมา ราชปุโตฺต, กตญฺชลี ปริยาย  
ปริยคา (สี.), ปคฺคยฺห (สฺยา. ปี.)  
โปริสาทํ;  
  
อนุญฺญาโต โสตฺถิ สุขี อโรโค, ปจฺจาคมา  
ปจฺจาค (ปี.)  
กปิลมลีนสตฺตา  
กมฺปิลฺล’มลีนสโตฺต (สี. ปี.), กปิล’มลีนสตฺตา (ก.)  
ฯ  
</li>
  
<li>
ตํ  
เนคมา ชานปทา จ สเพฺพ, หตฺถาโรหา รถิกา ปตฺติกา จ;  
  
นมสฺสมานา ปญฺชลิกา อุปาคมุํ, นมตฺถุ เต ทุกฺกรการโกสีติฯ  
</li>
  
ชยทฺทิสชาตกํ  
ชยทิสชาตกํ (ก.)  
ตติยํฯ  
</li>
  
<li>
<p> ๕๑๔. ฉทฺทนฺตชาตกํ (๔)
</ol></p>


<ol>
<li>
กิํ  
นุ โสจสินุจฺจงฺคิ, ปณฺฑูสิ วรวณฺณินิ;  
  
มิลายสิ วิสาลกฺขิ, มาลาว ปริมทฺทิตาฯ  
</li>
  
<li>
โทหโฬ เม มหาราช, สุปินเนฺตนุปชฺฌคา  
นุ’ปจฺจคา (สี. สฺยา. ปี.)  
;  
  
น โส สุลภรูโปว, ยาทิโส มม โทหโฬฯ  
</li>
  
<li>
เย เกจิ มานุสา กามา, อิธ โลกสฺมิ นนฺทเน;  
  
สเพฺพ เต ปจุรา มยฺหํ, อหํ เต ทมฺมิ โทหฬํฯ  
</li>
  
<li>
ลุทฺทา เทว สมายนฺตุ, เย เกจิ วิชิเต ตว;  
  
เอเตสํ อหมกฺขิสฺสํ, ยาทิโส มม โทหโฬฯ  
</li>
  
<li>
อิเม เต ลุทฺทกา เทวิ, กตหตฺถา วิสารทา;  
  
วนญฺญู จ มิคญฺญู จ, มมเตฺถ  
มม เต (ปี.)  
จตฺตชีวิตาฯ  
</li>
  
<li>
ลุทฺทปุตฺตา นิสาเมถ, ยาวเนฺตตฺถ สมาคตา;  
  
ฉพฺพิสาณํ คชํ เสตํ, อทฺทสํ สุปิเน อหํ;  
  
ตสฺส ทเนฺตหิ เม อโตฺถ, อลาเภ นตฺถิ ชีวิตํฯ  
</li>
  
<li>
น  
  
โน ปิตูนํ น ปิตามหานํ, ทิโฎฺฐ สุโต กุญฺชโร ฉพฺพิสาโณ;  
  
ยมทฺทสา สุปิเน ราชปุตฺตี, อกฺขาหิ โน ยาทิโส หตฺถินาโคฯ  
</li>
  
<li>
ทิสา จตโสฺส วิทิสา จตโสฺส, อุทฺธํ อโธ ทส ทิสา อิมาโย;  
  
กตมํ ทิสํ ติฎฺฐติ นาคราชา, ยมทฺทสา สุปิเน ฉพฺพิสาณํฯ  
</li>
  
<li>
อิโต อุชุํ อุตฺตริยํ ทิสายํ, อติกฺกมฺม โส สตฺตคิรี พฺรหเนฺต;  
  
สุวณฺณปโสฺส นาม คิรี อุฬาโร, สุปุปฺผิโต  
สมฺปุปฺผิโต (สฺยา.)  
กิมฺปุริสานุจิโณฺณฯ  
</li>
  
<li>
อารุยฺห  
เสลํ ภวนํ กินฺนรานํ, โอโลกย ปพฺพตปาทมูลํ;  
  
อถ ทกฺขสี เมฆสมานวณฺณํ, นิโคฺรธราชํ อถ สหสฺสปาทํ  
โปรํ (ก.)  
ฯ  
</li>
  
<li>
ตตฺถจฺฉตี กุญฺชโร ฉพฺพิสาโณ, สพฺพเสโต ทุปฺปสโห ปเรภิ;  
  
รกฺขนฺติ นํ อฎฺฐสหสฺสนาคา, อีสาทนฺตา วาตชวปฺปหาริโนฯ  
</li>
  
<li>
ติฎฺฐนฺติ  
เต ตุมูลํ  
ตุมูล (สฺยา.), ภิมูล (ปี. ก.)  
ปสฺสสนฺตา, กุปฺปนฺติ วาตสฺสปิ เอริตสฺส;  
  
มนุสฺสภูตํ ปน ตตฺถ ทิสฺวา, ภสฺมํ กเรยฺยุํ นาสฺส รโชปิ ตสฺสฯ  
</li>
  
<li>
พหู หิเม ราชกุลมฺหิ สนฺติ, ปิฬนฺธนา ชาตรูปสฺส เทวี;  
  
มุตฺตามณีเวฬุริยามยา จ, กิํ กาหสิ ทนฺตปิฬนฺธเนน;  
  
มาเรตุกามา กุญฺชรํ ฉพฺพิสาณํ, อุทาหุ ฆาเตสฺสสิ ลุทฺทปุเตฺตฯ  
</li>
  
<li>
สา อิสฺสิตา ทุกฺขิตา จสฺมิ ลุทฺท, อุทฺธญฺจ สุสฺสามิ อนุสฺสรนฺตี;  
  
กโรหิ เม ลุทฺทก เอตมตฺถํ, ทสฺสามิ เต คามวรานิ ปญฺจฯ  
</li>
  
<li>
กตฺถจฺฉตี กตฺถมุเปติ ฐานํ, วีถิสฺส กา นฺหาน  
นหาน (สี. ปี.)  
คตสฺส โหติ;  
  
กถญฺหิ โส นฺหายติ  
นหายติ (สี. ปี.)  
นาคราชา, กถํ วิชาเนมุ คติํ คชสฺสฯ  
</li>
  
<li>
ตเตฺถว  
สา โปกฺขรณี อทูเร  
อวิทูเร (สฺยา. ก.)  
, รมฺมา สุติตฺถา จ มโหทิกา  
มโหทกา (สฺยา. ก.)  
จ;  
  
สมฺปุปฺผิตา  
ภมรคณานุจิณฺณา  
กิณฺณา (กตฺถจิ)  
, เอตฺถ หิ โส นฺหายติ นาคราชาฯ  
</li>
  
<li>
สีสํ นหาตุปฺปล  
นหาโต อุปฺปล (สี. สฺยา. ปี.)  
มาลภารี, สพฺพเสโต ปุณฺฑรีกตฺตจงฺคี;  
  
อาโมทมาโน คจฺฉติ สนฺนิเกตํ, ปุรกฺขตฺวา มเหสิํ สพฺพภทฺทํฯ  
</li>
  
<li>
ตเตฺถว โส อุคฺคเหตฺวาน วากฺยํ, อาทาย ตูณิญฺจ ธนุญฺจ ลุโทฺท;  
  
วิตุริยติ  
วิตุริย โส (สี. อฎฺฐ.)  
สตฺตคิรี พฺรหเนฺต, สุวณฺณปสฺสํ นาม คิริํ อุฬารํฯ  
</li>
  
<li>
อารุยฺห เสลํ ภวนํ กินฺนรานํ, โอโลกยี ปพฺพตปาทมูลํ;  
  
ตตฺถทฺทสา เมฆสมานวณฺณํ, นิโคฺรธราชํ อฎฺฐสหสฺสปาทํฯ  
</li>
  
<li>
ตตฺถทฺทสา กุญฺชรํ ฉพฺพิสาณํ, สพฺพเสตํ ทุปฺปสหํ ปเรภิ;  
  
รกฺขนฺติ นํ อฎฺฐสหสฺสนาคา, อีสาทนฺตา วาตชวปฺปหาริโนฯ  
</li>
  
<li>
ตตฺถทฺทสา  
โปกฺขรณิํ อทูเร, รมฺมํ สุติตฺถญฺจ มโหทิกญฺจ;  
  
สมฺปุปฺผิตํ  
ภมรคณานุจิณฺณํ, ยตฺถ หิ โส นฺหายติ นาคราชาฯ  
</li>
  
<li>
ทิสฺวาน นาคสฺส คติํ ฐิติญฺจ, วีถิสฺส ยา นฺหานคตสฺส โหติ;  
  
โอปาตมาคจฺฉิ อนริยรูโป, ปโยชิโต จิตฺตวสานุคายฯ  
</li>
  
<li>
ขณิตฺวาน  
กาสุํ ผลเกหิ ฉาทยิ, อตฺตานโมธาย ธนุญฺจ ลุโทฺท;  
  
ปสฺสาคตํ ปุถุสเลฺลน นาคํ, สมปฺปยี ทุกฺกฎกมฺมการีฯ  
</li>
  
<li>
วิโทฺธ จ นาโค โกญฺจมนาทิ โฆรํ, สเพฺพ จ  
สเพฺพว (สี. สฺยา. ปี.)  
นาคา นินฺนทุํ  
นินฺนาทุ (สฺยา.), นินฺนาทํ (ก.)  
โฆรรูปํ;  
  
ติณญฺจ กฎฺฐญฺจ รณํ  
จุณฺณํ (ก. สี. ปี.)  
กโรนฺตา, ธาวิํสุ เต อฎฺฐทิสา สมนฺตโตฯ  
</li>
  
<li>
วธิสฺสเมตนฺติ  
วธิสฺสเมนนฺติ (สฺยา.)  
ปรามสโนฺต, กาสาวมทฺทกฺขิ ธชํ อิสีนํ;  
  
ทุเกฺขน ผุฎฺฐสฺสุทปาทิ สญฺญา, อรหทฺธโช สพฺภิ อวชฺฌรูโปฯ  
</li>
  
<li>
อนิกฺกสาโว กาสาวํ, โย วตฺถํ ปริทหิสฺสติ  
ปริทเหสฺสติ (สี. ปี.), ปริธสฺสติ (กตฺถจิ)  
;  
  
อเปโต ทมสเจฺจน, น โส กาสาวมรหติฯ  
</li>
  
<li>
โย  
จ วนฺตกสาวสฺส, สีเลสุ สุสมาหิโต;  
  
อุเปโต ทมสเจฺจน, ส เว กาสาวมรหติฯ  
</li>
  
<li>
สมปฺปิโต ปุถุสเลฺลน นาโค, อทุฎฺฐจิโตฺต ลุทฺทกมชฺฌภาสิ;  
  
กิมตฺถยํ กิสฺส วา สมฺม เหตุ, มมํ วธี กสฺส วายํ ปโยโคฯ  
</li>
  
<li>
กาสิสฺส รโญฺญ มเหสี ภทเนฺต, สา ปูชิตา ราชกุเล สุภทฺทา;  
  
ตํ อทฺทสา สา จ มมํ อสํสิ, ทเนฺตหิ อโตฺถติ จ มํ  
อโตฺถติ มมํ (สฺยา. ก.)  
อโวจฯ  
</li>
  
<li>
พหู  
หิ เม ทนฺตยุคา อุฬารา, เย เม ปิตูนญฺจ  
ปิตุนฺนมฺปิ (ปี.)  
ปิตามหานํ;  
  
ชานาติ สา โกธนา ราชปุตฺตี, วธตฺถิกา เวรมกาสิ พาลาฯ  
</li>
  
<li>
อุเฎฺฐหิ ตฺวํ ลุทฺท ขรํ คเหตฺวา, ทเนฺต อิเม ฉินฺท ปุรา มรามิ;  
  
วชฺชาสิ ตํ โกธนํ ราชปุตฺติํ, ‘‘นาโค หโต หนฺท อิมสฺส ทนฺตา’’ฯ  
</li>
  
<li>
อุฎฺฐาย โส ลุโทฺท ขรํ คเหตฺวา, เฉตฺวาน  
ทนฺตานิ คชุตฺตมสฺส;  
  
วคฺคู สุเภ อปฺปฎิเม ปถพฺยา, อาทาย ปกฺกามิ ตโต หิ ขิปฺปํฯ  
</li>
  
<li>
ภยฎฺฎิตา  
ภยทฺทิตา (สี. ปี.)  
นาควเธน อฎฺฎา, เย เต นาคา อฎฺฐ ทิสา วิธาวุํ;  
  
อทิสฺวาน  
อทิสฺว (สี. ปี.)  
โปสํ คชปจฺจมิตฺตํ, ปจฺจาคมุํ เยน โส นาคราชาฯ  
</li>
  
<li>
เต ตตฺถ กนฺทิตฺวา โรทิตฺวาน  
โรทิตฺว (สี. ปี.)  
นาคา, สีเส สเก ปํสุกํ โอกิริตฺวา;  
  
อคมํสุ เต สเพฺพ สกํ นิเกตํ, ปุรกฺขตฺวา มเหสิํ สพฺพภทฺทํฯ  
</li>
  
<li>
อาทาย  
ทนฺตานิ คชุตฺตมสฺส, วคฺคู สุเภ อปฺปฎิเม ปถพฺยา;  
  
สุวณฺณราชีหิ สมนฺตโมทเร, โส ลุทฺทโก กาสิปุรํ อุปาคมิ;  
  
อุปเนสิ โส ราชกญฺญาย ทเนฺต, นาโค หโต หนฺท อิมสฺส ทนฺตาฯ  
</li>
  
<li>
ทิสฺวาน  
ทนฺตานิ คชุตฺตมสฺส, ภตฺตุปฺปิยสฺส ปุริมาย ชาติยา;  
  
ตเตฺถว ตสฺสา หทยํ อผาลิ, เตเนว  
สา กาลมกาสิ พาลาฯ  
</li>
  
<li>
สโมฺพธิปโตฺต ส  
จ (สี. สฺยา.), ว (ปี.)  
มหานุภาโว, สิตํ อกาสิ ปริสาย มเชฺฌ;  
  
ปุจฺฉิํสุ ภิกฺขู สุวิมุตฺตจิตฺตา, นาการเณ ปาตุกโรนฺติ พุทฺธาฯ  
</li>
  
<li>
ยมทฺทสาถ ทหริํ กุมาริํ, กาสายวตฺถํ อนคาริยํ จรนฺติํ;  
  
สา โข ตทา ราชกญฺญา อโหสิ, อหํ ตทา นาคราชา อโหสิํฯ  
</li>
  
<li>
อาทาย ทนฺตานิ คชุตฺตมสฺส, วคฺคู สุเภ อปฺปฎิเม ปถพฺยา;  
  
โย ลุทฺทโก กาสิปุรํ อุปาคมิ, โส โข ตทา เทวทโตฺต อโหสิฯ  
</li>
  
<li>
อนาวสูรํ จิรรตฺตสํสิตํ, อุจฺจาวจํ  
อุจํ นีจํ (สี. สฺยา. ปี.)  
จริตมิทํ ปุราณํ;  
  
วีตทฺทโร วีตโสโก วิสโลฺล, สยํ อภิญฺญาย อภาสิ พุโทฺธฯ  
</li>
  
<li>
อหํ โว เตน กาเลน, อโหสิํ ตตฺถ ภิกฺขโว;  
  
นาคราชา ตทา โหมิ  
โหสิํ (สี. สฺยา. ปี.)  
, เอวํ ธาเรถ ชาตกนฺติฯ  
</li>
  
ฉทฺทนฺตชาตกํ จตุตฺถํฯ  
</li>
  
<li>
<p> ๕๑๕. สมฺภวชาตกํ (๕)
</ol></p>


<ol>
<li>
รชฺชญฺจ  
ปฎิปนฺนาสฺม, อาธิปจฺจํ สุจีรต;  
  
มหตฺตํ ปตฺตุมิจฺฉามิ, วิเชตุํ ปถวิํ อิมํฯ  
</li>
  
<li>
ธเมฺมน โน อธเมฺมน, อธโมฺม เม น รุจฺจติ;  
  
กิโจฺจว ธโมฺม จริโต, รโญฺญ โหติ สุจีรตฯ  
</li>
  
<li>
อิธ  
เจวานินฺทิตา เยน, เปจฺจ เยน อนินฺทิตา;  
  
ยสํ เทวมนุเสฺสสุ, เยน ปโปฺปมุ  
ปเปฺปมุ (สี. อฎฺฐ.)  
พฺราหฺมณฯ  
</li>
  
<li>
โยหํ อตฺถญฺจ ธมฺมญฺจ, กตฺตุมิจฺฉามิ พฺราหฺมณ;  
  
ตํ ตฺวํ อตฺถญฺจ ธมฺมญฺจ, พฺราหฺมณกฺขาหิ ปุจฺฉิโตฯ  
</li>
  
<li>
นาญฺญตฺร วิธุรา ราช, เอตทกฺขาตุมรหติ;  
  
ยํ ตฺวํ อตฺถญฺจ ธมฺมญฺจ, กตฺตุมิจฺฉสิ ขตฺติยฯ  
</li>
  
<li>
เอหิ  
โข ปหิโต คจฺฉ, วิธุรสฺส อุปนฺติกํ;  
  
นิกฺขญฺจิมํ  
นิกฺขํ รตฺต (สี.), นิกฺขมิมํ (ปี.)  
สุวณฺณสฺส, หรํ คจฺฉ สุจีรต;  
  
อภิหารํ อิมํ ทชฺชา, อตฺถธมฺมานุสิฎฺฐิยาฯ  
</li>
  
<li>
สฺวาธิปฺปาคา ภารทฺวาโช, วิธุรสฺส อุปนฺติกํ;  
  
ตมทฺทส มหาพฺรหฺมา, อสมานํ สเก ฆเรฯ  
</li>
  
<li>
รโญฺญหํ ปหิโต ทูโต, โกรพฺยสฺส ยสสฺสิโน;  
  
‘‘อตฺถํ ธมฺมญฺจ ปุเจฺฉสิ’’, อิจฺจพฺรวิ ยุธิฎฺฐิโล;  
  
ตํ ตฺวํ อตฺถญฺจ ธมฺมญฺจ, วิธุรกฺขาหิ ปุจฺฉิโตฯ  
</li>
  
<li>
คงฺคํ เม ปิทหิสฺสนฺติ, น ตํ สโกฺกมิ พฺราหฺมณ;  
  
อปิเธตุํ  
มหาสินฺธุํ, ตํ กถํ โส ภวิสฺสติฯ  
</li>
  
<li>
น เต สโกฺกมิ อกฺขาตุํ, อตฺถํ ธมฺมญฺจ ปุจฺฉิโต;  
  
ภทฺรกาโร จ เม ปุโตฺต, โอรโส มม อตฺรโช;  
  
ตํ ตฺวํ อตฺถญฺจ ธมฺมญฺจ, คนฺตฺวา ปุจฺฉสฺสุ พฺราหฺมณฯ  
</li>
  
<li>
สฺวาธิปฺปาคา ภารทฺวาโช, ภทฺรการสฺสุปนฺติกํ  
ภทฺรการสฺส สนฺติกํ (สี. สฺยา.)  
;  
  
ตมทฺทส มหาพฺรหฺมา, นิสินฺนํ สมฺหิ เวสฺมนิฯ  
</li>
  
<li>
รโญฺญหํ ปหิโต ทูโต, โกรพฺยสฺส ยสสฺสิโน;  
  
‘‘อตฺถํ ธมฺมญฺจ ปุเจฺฉสิ’’, อิจฺจพฺรวิ ยุธิฎฺฐิโล;  
  
ตํ ตฺวํ อตฺถญฺจ ธมฺมญฺจ, ภทฺรการ ปพฺรูหิ  
พฺรวีหิ (สี. ปี.)  
เมฯ  
</li>
  
<li>
มํสกาชํ  
มํสกาจํ (ปี.)  
อวหาย, โคธํ อนุปตามหํ;  
  
น เต สโกฺกมิ อกฺขาตุํ, อตฺถํ ธมฺมญฺจ ปุจฺฉิโตฯ  
</li>
  
<li>
สญฺจโย  
  
สญฺชโย (สี. สฺยา. ปี.)  
นาม เม ภาตา, กนิโฎฺฐ เม สุจีรต;  
  
ตํ ตฺวํ อตฺถญฺจ ธมฺมญฺจ, คนฺตฺวา ปุจฺฉสฺสุ พฺราหฺมณฯ  
</li>
  
<li>
สฺวาธิปฺปาคา ภารทฺวาโช, สญฺจยสฺส อุปนฺติกํ;  
  
ตมทฺทส มหาพฺรหฺมา, นิสินฺนํ สมฺหิ เวสฺมนิ  
ปริสติ (สฺยา.), ปรีสติ (ปี.)  
ฯ  
</li>
  
<li>
รโญฺญหํ ปหิโต ทูโต, โกรพฺยสฺส ยสสฺสิโน;  
  
‘‘อตฺถํ ธมฺมญฺจ ปุเจฺฉสิ’’, อิจฺจพฺรวิ ยุธิฎฺฐิโล;  
  
ตํ ตฺวํ อตฺถญฺจ ธมฺมญฺจ, สญฺจยกฺขาหิ ปุจฺฉิโตฯ  
</li>
  
<li>
สทา มํ คิลเต  
คิลตี (สี.), คิลติ (ปี.)  
มจฺจุ, สายํ ปาโต สุจีรต;  
  
น เต สโกฺกมิ อกฺขาตุํ, อตฺถํ ธมฺมญฺจ ปุจฺฉิโตฯ  
</li>
  
<li>
สมฺภโว  
  
นาม เม ภาตา, กนิโฎฺฐ เม สุจีรต;  
  
ตํ ตฺวํ อตฺถญฺจ ธมฺมญฺจ, คนฺตฺวา ปุจฺฉสฺสุ พฺราหฺมณฯ  
</li>
  
<li>
อพฺภุโต วต โภ ธโมฺม, นายํ อสฺมาก รุจฺจติ;  
  
ตโย ชนา ปิตาปุตฺตา, เตสุ ปญฺญาย โน วิทูฯ  
</li>
  
<li>
น ตํ สโกฺกถ อกฺขาตุํ, อตฺถํ ธมฺมญฺจ ปุจฺฉิตา;  
  
กถํ นุ ทหโร ชญฺญา, อตฺถํ ธมฺมญฺจ ปุจฺฉิโตฯ  
</li>
  
<li>
มา นํ ทหโรติ อุญฺญาสิ  
มญฺญาสิ (สฺยา. ก.)  
, อปุจฺฉิตฺวาน สมฺภวํ;  
  
ปุจฺฉิตฺวา สมฺภวํ ชญฺญา, อตฺถํ ธมฺมญฺจ พฺราหฺมณฯ  
</li>
  
<li>
ยถาปิ จโนฺท วิมโล, คจฺฉํ อากาสธาตุยา;  
  
สเพฺพ ตาราคเณ โลเก, อาภาย อติโรจติฯ  
</li>
  
<li>
เอวมฺปิ ทหรูเปโต, ปญฺญาโยเคน สมฺภโว;  
  
มา นํ ทหโรติ อุญฺญาสิ, อปุจฺฉิตฺวาน สมฺภวํ;  
  
ปุจฺฉิตฺวา สมฺภวํ ชญฺญา, อตฺถํ ธมฺมญฺจ พฺราหฺมณฯ  
</li>
  
<li>
ยถาปิ รมฺมโก มาโส, คิมฺหานํ โหติ พฺราหฺมณ;  
  
อเตวเญฺญหิ มาเสหิ, ทุมปุเปฺผหิ โสภติฯ  
</li>
  
<li>
เอวมฺปิ  
ทหรูเปโต, ปญฺญาโยเคน สมฺภโว;  
  
มา นํ ทหโรติ อุญฺญาสิ, อปุจฺฉิตฺวาน สมฺภวํ;  
  
ปุจฺฉิตฺวา สมฺภวํ ชญฺญา, อตฺถํ ธมฺมญฺจ พฺราหฺมณฯ  
</li>
  
<li>
ยถาปิ หิมวา พฺรเหฺม, ปพฺพโต คนฺธมาทโน;  
  
นานารุเกฺขหิ สญฺฉโนฺน, มหาภูตคณาลโย;  
  
โอสเธหิ  
จ ทิเพฺพหิ, ทิสา ภาติ ปวาติ จฯ  
</li>
  
<li>
เอวมฺปิ ทหรูเปโต, ปญฺญาโยเคน สมฺภโว;  
  
มา นํ ทหโรติ อุญฺญาสิ, อปุจฺฉิตฺวาน สมฺภวํ;  
  
ปุจฺฉิตฺวา สมฺภวํ ชญฺญา, อตฺถํ ธมฺมญฺจ พฺราหฺมณฯ  
</li>
  
<li>
ยถาปิ ปาวโก พฺรเหฺม, อจฺจิมาลี ยสสฺสิมา;  
  
ชลมาโน วเน คเจฺฉ  
จรํ กเจฺฉ (ปี.)  
, อนโล กณฺหวตฺตนีฯ  
</li>
  
<li>
ฆตาสโน ธูมเกตุ, อุตฺตมาเหวนนฺทโห;  
  
นิสีเถ  
นิสฺสีเว (สฺยา.), นิสิเว (ก.)  
ปพฺพตคฺคสฺมิํ, ปหูเตโธ  
พหุเตโช (สฺยา. ก.)  
วิโรจติฯ  
</li>
  
<li>
เอวมฺปิ  
ทหรูเปโต, ปญฺญาโยเคน สมฺภโว;  
  
มา นํ ทหโรติ อุญฺญาสิ, อปุจฺฉิตฺวาน สมฺภวํ;  
  
ปุจฺฉิตฺวา สมฺภวํ ชญฺญา, อตฺถํ ธมฺมญฺจ พฺราหฺมณฯ  
</li>
  
<li>
ชเวน ภทฺรํ ชานนฺติ, พลิพทฺทญฺจ  
พลิวทฺทญฺจ (สี. ปี.)  
วาหิเย;  
  
โทเหน เธนุํ ชานนฺติ, ภาสมานญฺจ ปณฺฑิตํฯ  
</li>
  
<li>
เอวมฺปิ ทหรูเปโต, ปญฺญาโยเคน สมฺภโว;  
  
มา นํ ทหโรติ อุญฺญาสิ, อปุจฺฉิตฺวาน สมฺภวํ;  
  
ปุจฺฉิตฺวา สมฺภวํ ชญฺญา, อตฺถํ ธมฺมญฺจ พฺราหฺมณฯ  
</li>
  
<li>
สฺวาธิปฺปาคา ภารทฺวาโช, สมฺภวสฺส อุปนฺติกํ;  
  
ตมทฺทส มหาพฺรหฺมา, กีฬมานํ พหีปุเรฯ  
</li>
  
<li>
รโญฺญหํ ปหิโต ทูโต, โกรพฺยสฺส ยสสฺสิโน;  
  
‘‘อตฺถํ ธมฺมญฺจ ปุเจฺฉสิ’’, อิจฺจพฺรวิ ยุธิฎฺฐิโล;  
  
ตํ  
ตฺวํ อตฺถญฺจ ธมฺมญฺจ, สมฺภวกฺขาหิ ปุจฺฉิโตฯ  
</li>
  
<li>
ตคฺฆ  
เต อหมกฺขิสฺสํ, ยถาปิ กุสโล ตถา;  
  
ราชา จ โข ตํ ชานาติ, ยทิ กาหติ วา น วาฯ  
</li>
  
<li>
‘‘อชฺช สุเว’’ติ สํเสยฺย, รญฺญา ปุโฎฺฐ สุจีรต;  
  
มา กตฺวา อวสี ราชา, อเตฺถ ชาเต ยุธิฎฺฐิโลฯ  
</li>
  
<li>
อชฺฌตฺตเญฺญว สํเสยฺย, รญฺญา ปุโฎฺฐ สุจีรต;  
  
กุมฺมคฺคํ น นิเวเสยฺย, ยถา มูโฬฺห อเจตโส  
อเจตโน (ก.)  
ฯ  
</li>
  
<li>
อตฺตานํ นาติวเตฺตยฺย, อธมฺมํ น สมาจเร;  
  
อติเตฺถ นปฺปตาเรยฺย, อนเตฺถ น ยุโต สิยาฯ  
</li>
  
<li>
โย จ เอตานิ ฐานานิ, กตฺตุํ ชานาติ ขตฺติโย;  
  
สทา โส วฑฺฒเต ราชา, สุกฺกปเกฺขว จนฺทิมาฯ  
</li>
  
<li>
ญาตีนญฺจ ปิโย โหติ, มิเตฺตสุ จ วิโรจติ;  
  
กายสฺส เภทา สปฺปโญฺญ, สคฺคํ โส อุปปชฺชตีติฯ  
</li>
  
สมฺภวชาตกํ ปญฺจมํฯ  
</li>
  
<li>
<p> ๕๑๖. มหากปิชาตกํ (๖)
</ol></p>


<ol>
<li>
พาราณสฺยํ  
พาราณสฺสํ (สี. ปี.)  
อหู ราชา, กาสีนํ รฎฺฐวฑฺฒโน;  
  
มิตฺตามจฺจปริพฺยูโฬฺห, อคมาสิ มิคาชินํ  
มิคาชิรํ (สี.), มิคาจิรํ (ปี.)  
ฯ  
</li>
  
<li>
ตตฺถ  
พฺราหฺมณมทฺทกฺขิ, เสตํ จิตฺรํ กิลาสินํ;  
  
วิทฺธสฺตํ โกวิฬารํว, กิสํ ธมนิสนฺถตํฯ  
</li>
  
<li>
ปรมการุญฺญตํ  
ปตฺตํ, ทิสฺวา กิจฺฉคตํ นรํ;  
  
อวจ พฺยมฺหิโต ราชา, ‘‘ยกฺขานํ กตโม นุสิฯ  
</li>
  
<li>
‘‘หตฺถปาทา จ เต เสตา, ตโต เสตตรํ  
เสตตโร (ปี.)  
สิโร;  
  
คตฺตํ กมฺมาสวณฺณํ เต, กิลาสพหุโล จสิฯ  
</li>
  
<li>
‘‘วฎฺฎนาวฬิ  
วฎฺฐนาวลิ (ปี.)  
สงฺกาสา, ปิฎฺฐิ เต นินฺนตุนฺนตา;  
  
กาฬปพฺพาว  
กาฬปพฺพา จ (สฺยา.), กาฬา ปพฺพา จ (ปี.)  
เต องฺคา, นาญฺญํ ปสฺสามิ เอทิสํฯ  
</li>
  
<li>
‘‘อุคฺฆฎฺฎปาโท  
ตสิโต, กิโส ธมนิสนฺถโต;  
  
ฉาโต อาตตฺตรูโปสิ  
อาทิตฺตรูโปสิ (ก.), อติตฺตรูโปสิ (สฺยา. ก. อฎฺฐ.)  
, กุโตสิ กตฺถ คจฺฉสิฯ  
</li>
  
<li>
‘‘ทุทฺทสี อปฺปกาโรสิ, ทุพฺพโณฺณ ภีมทสฺสโน;  
  
ชเนตฺติ ยาปิ เต มาตา, น ตํ อิเจฺฉยฺย ปสฺสิตุํฯ  
</li>
  
<li>
‘‘กิํ กมฺมมกรํ  
กมฺมมกรา (สี. สฺยา. ปี.)  
ปุเพฺพ, กํ อวชฺฌํ อฆาตยิ;  
  
กิพฺพิสํ ยํ กริตฺวาน, อิทํ ทุกฺขํ อุปาคมิ’’ฯ  
</li>
  
<li>
ตคฺฆ เต อหมกฺขิสฺสํ, ยถาปิ กุสโล ตถา;  
  
สจฺจวาทิญฺหิ โลกสฺมิํ, ปสํสนฺตีธ ปณฺฑิตาฯ  
</li>
  
<li>
เอโก จรํ โคคเวโส, มูโฬฺห อจฺจสริํ วเน;  
  
อรเญฺญ อิรีเณ  
อีริเณ (สี. สฺยา. ปี.)  
วิวเน, นานากุญฺชรเสวิเตฯ  
</li>
  
<li>
วาฬมิคานุจริเต, วิปฺปนโฎฺฐสฺมิ กานเน;  
  
อจริํ ตตฺถ สตฺตาหํ, ขุปฺปิปาส  
ขุปฺปิปาสา (สี. ปี.)  
สมปฺปิโตฯ  
</li>
  
<li>
ตตฺถ ตินฺทุกมทฺทกฺขิํ, วิสมฎฺฐํ พุภุกฺขิโต;  
  
ปปาตมภิลมฺพนฺตํ, สมฺปนฺนผลธารินํฯ  
</li>
  
<li>
วาตสฺสิตานิ  
ภเกฺขสิํ, ตานิ รุจฺจิํสุ เม ภุสํ;  
  
อติโตฺต รุกฺขมารูหิํ  
มารุยฺห (สี. สฺยา.)  
, ตตฺถ เหสฺสามิ อาสิโตฯ  
</li>
  
<li>
เอกํ เม ภกฺขิตํ อาสิ, ทุติยํ อภิปตฺถิตํ;  
  
ตโต สา ภญฺชถ สาขา, ฉินฺนา ผรสุนา วิยฯ  
</li>
  
<li>
โสหํ สหาว สาขาหิ, อุทฺธํปาโท อวํสิโร;  
  
อปฺปติเฎฺฐ อนาลเมฺพ, คิริทุคฺคสฺมิ ปาปตํฯ  
</li>
  
<li>
ยสฺมา จ วาริ คมฺภีรํ, ตสฺมา น สมปชฺชิสํ  
สมปชฺชสิํ (สี.), สมภชฺชิสํ (ปี.)  
;  
  
ตตฺถ เสสิํ นิรานโนฺท, อนูนา  
อนาโถ (สี.)  
ทส รตฺติโยฯ  
</li>
  
<li>
อเถตฺถ  
กปิ มาคญฺฉิ  
มาคจฺฉิ (สฺยา. ก.)  
, โคนงฺคุโล ทรีจโร;  
  
สาขาหิ สาขํ วิจรโนฺต, ขาทมาโน ทุมปฺผลํฯ  
</li>
  
<li>
โส  
มํ ทิสฺวา กิสํ ปณฺฑุํ, การุญฺญมกรํ มยิ;  
  
อโมฺภ โก นาม โส เอตฺถ, เอวํ ทุเกฺขน อฎฺฎิโตฯ  
</li>
  
<li>
มนุโสฺส อมนุโสฺส วา, อตฺตานํ เม ปเวทย;  
  
ตสฺสญฺชลิํ ปณาเมตฺวา, อิทํ วจนมพฺรวิํฯ  
</li>
  
<li>
มนุโสฺสหํ พฺยสมฺปโตฺต  
วสมฺปโตฺต (สฺยา. ก.)  
, สา เม นตฺถิ อิโต คติ;  
  
ตํ โว วทามิ ภทฺทํ โว, ตฺวญฺจ เม สรณํ ภวฯ  
</li>
  
<li>
ครุํ  
ครุ (สี. ปี.)  
สิลํ คเหตฺวาน, วิจรี  
วิจริ (ปี.)  
ปพฺพเต กปิ;  
  
สิลาย โยคฺคํ กตฺวาน, นิสโภ เอตทพฺรวิฯ  
</li>
  
<li>
เอหิ เม ปิฎฺฐิมารุยฺห, คีวํ คณฺหาหิ พาหุภิ;  
  
อหํ ตํ อุทฺธริสฺสามิ, คิริทุคฺคต เวคสาฯ  
</li>
  
<li>
ตสฺส  
ตํ วจนํ สุตฺวา, วานรินฺทสฺส สิรีมโต;  
  
ปิฎฺฐิมารุยฺห ธีรสฺส, คีวํ พาหาหิ อคฺคหิํฯ  
</li>
  
<li>
โส มํ ตโต สมุฎฺฐาสิ, เตชสฺสี  
เตชสี (สฺยา. ปี. ก.)  
พลวา กปิ;  
  
วิหญฺญมาโน กิเจฺฉน, คิริทุคฺคต เวคสาฯ  
</li>
  
<li>
อุทฺธริตฺวาน มํ สโนฺต, นิสโภ เอตทพฺรวิ;  
  
อิงฺฆ มํ สมฺม รกฺขสฺสุ, ปสฺสุปิสฺสํ มุหุตฺตกํฯ  
</li>
  
<li>
สีหา พฺยคฺฆา จ ทีปี จ, อจฺฉโกกตรจฺฉโย;  
  
เต มํ ปมตฺตํ หิํเสยฺยุํ, เต ตฺวํ ทิสฺวา นิวารย  
ทิสฺวาน วารย (ปี.)  
ฯ  
</li>
  
<li>
เอวํ เม ปริตฺตาตูน  
ปริตฺตาตุน (ก.)  
, ปสฺสุปิ โส มุหุตฺตกํ;  
  
ตทาหํ ปาปิกํ ทิฎฺฐิํ, ปฎิลจฺฉิํ อโยนิโสฯ  
</li>
  
<li>
ภโกฺข อยํ มนุสฺสานํ, ยถา จเญฺญ วเน มิคา;  
  
ยํ นูนิมํ วธิตฺวาน, ฉาโต ขาเทยฺย วานรํฯ  
</li>
  
<li>
อสิโต  
อาสิโก (ปี.)  
จ คมิสฺสามิ, มํสมาทาย สมฺพลํ;  
  
กนฺตารํ นิตฺถริสฺสามิ, ปาเถยฺยํ เม ภวิสฺสติฯ  
</li>
  
<li>
ตโต สิลํ คเหตฺวาน, มตฺถกํ สนฺนิตาฬยิํ;  
  
มม คตฺต  
ภตฺต (สี. สฺยา.), หตฺถ (ปี.)  
กิลนฺตสฺส, ปหาโร ทุพฺพโล อหุฯ  
</li>
  
<li>
โส  
  
จ เวเคนุทปฺปโตฺต, กปิ รุหิร  
รุธิร (สี.)  
มกฺขิโต;  
  
อสฺสุปุเณฺณหิ เนเตฺตหิ, โรทโนฺต มํ อุทิกฺขติฯ  
</li>
  
<li>
มาโยฺยมํ กริ ภทฺทเนฺต, ตฺวญฺจ นาเมทิสํ กริ;  
  
ตฺวญฺจ โข นาม ทีฆาวุ  
ทีฆายุ (ปี.)  
, อเญฺญ  
อญฺญํ (ปี.)  
วาเรตุมรหสิฯ  
</li>
  
<li>
อโห  
วต เร ปุริส, ตาว ทุกฺกรการก;  
  
เอทิสา วิสมา ทุคฺคา, ปปาตา อุทฺธโต  
อุทฺธโฎ (ปี.)  
มยาฯ  
</li>
  
<li>
อานีโต ปรโลกาว, ทุเพฺภยฺยํ มํ อมญฺญถ;  
  
ตํ เตน ปาปธเมฺมน, ปาปํ ปาเปน จินฺติตํฯ  
</li>
  
<li>
มา เหว ตฺวํ อธมฺมฎฺฐ, เวทนํ กฎุกํ ผุสิ;  
  
มา เหว ปาปกมฺมํ ตํ, ผลํ เวฬุํว ตํ วธิฯ  
</li>
  
<li>
ตยิเม นตฺถิ วิสฺสาโส, ปาปธมฺม อสญฺญต  
ปาปธมฺมํ อมญฺญถ (ปี.)  
;  
  
เอหิ เม ปิฎฺฐิโต คจฺฉ, ทิสฺสมาโนว สนฺติเกฯ  
</li>
  
<li>
มุโตฺตสิ หตฺถา วาฬานํ, ปโตฺตสิ มานุสิํ ปทํ;  
  
เอส มโคฺค อธมฺมฎฺฐ, เตน คจฺฉ ยถาสุขํฯ  
</li>
  
<li>
อิทํ วตฺวา คิริจโร, รหเท  
รุหิรํ (สฺยา. ก.)  
ปกฺขลฺย มตฺถกํ;  
  
อสฺสูนิ สมฺปมชฺชิตฺวา, ตโต ปพฺพตมารุหิฯ  
</li>
  
<li>
โสหํ เตนาภิสโตฺตสฺมิ, ปริฬาเหน อฎฺฎิโต;  
  
ฑยฺหมาเนน คเตฺตน, วาริํ ปาตุํ อุปาคมิํฯ  
</li>
  
<li>
อคฺคินา วิย สนฺตโตฺต, รหโท รุหิรมกฺขิโต;  
  
ปุพฺพโลหิตสงฺกาโส, สโพฺพ เม สมปชฺชถฯ  
</li>
  
<li>
ยาวโนฺต อุทพินฺทูนิ, กายสฺมิํ นิปติํสุ เม;  
  
ตาวโนฺต คณฺฑ  
คณฺฑู (สี. ปี.), คณฺฑุ (สฺยา.)  
ชาเยถ, อทฺธเพลุวสาทิสาฯ  
</li>
  
<li>
ปภินฺนา ปคฺฆริํสุ เม, กุณปา ปุพฺพโลหิตา;  
  
เยน เยเนว คจฺฉามิ, คาเมสุ นิคเมสุ จฯ  
</li>
  
<li>
ทณฺฑหตฺถา  
  
นิวาเรนฺติ, อิตฺถิโย ปุริสา จ มํ;  
  
โอกฺกิตา  
โอกิณฺณา (สี.)  
ปูติคเนฺธน, มาสฺสุ โอเรน อาคมา  
มาคมา (สี. ปี.)  
ฯ  
</li>
  
<li>
เอตาทิสํ อิทํ ทุกฺขํ, สตฺต วสฺสานิ ทานิ เม;  
  
อนุโภมิ สกํ กมฺมํ, ปุเพฺพ ทุกฺกฎมตฺตโนฯ  
</li>
  
<li>
ตํ  
โว วทามิ ภทฺทเนฺต  
ภทฺทํ โว (สี. ปี.)  
, ยาวเนฺตตฺถ สมาคตา;  
  
มาสฺสุ มิตฺตาน  
มิตฺตานํ (สี. ปี.)  
ทุพฺภิโตฺถ, มิตฺตทุโพฺภ หิ ปาปโกฯ  
</li>
  
<li>
กุฎฺฐี กิลาสี ภวติ, โย มิตฺตานิธ ทุพฺภติ  
โย มิตฺตานํ อิธทฺทุภิ (สี. อฎฺฐ.), โย มิตฺตานํ อิธ ทุพฺภติ (ปี.)  
;  
  
กายสฺส เภทา มิตฺตทฺทุ  
มิตฺตทุพฺภี (สฺยา. ก.)  
, นิรยํ โสปปชฺชตีติ  
โส อุปปชฺชตีติ (สี. สฺยา. ปี.)  
ฯ  
</li>
  
มหากปิชาตกํ ฉฎฺฐํฯ  
</li>
  
<li>
<p> ๕๑๗. ทกรกฺขสชาตกํ (๗)
</ol></p>


<ol>
<li>
สเจ โว วุยฺหมานานํ, สตฺตนฺนํ อุทกณฺณเว;  
  
มนุสฺสพลิเมสาโน, นาวํ คเณฺหยฺย รกฺขโส;  
  
อนุปุพฺพํ กถํ ทตฺวา, มุเญฺจสิ ทกรกฺขสา  
ทกรกฺขโต (ปี.)  
ฯ  
</li>
  
<li>
มาตรํ ปฐมํ ทชฺชํ, ภริยํ ทตฺวาน ภาตรํ;  
  
ตโต สหายํ ทตฺวาน, ปญฺจมํ ทชฺชํ  
ทชฺช (สฺยา.)  
พฺราหฺมณํ;  
  
ฉฎฺฐาหํ ทชฺชมตฺตานํ, เนว ทชฺชํ มโหสธํฯ  
</li>
  
<li>
โปเสตา เต ชเนตฺตี จ, ทีฆรตฺตานุกมฺปิกา;  
  
ฉพฺภี ตยิ ปทุสฺสติ  
ปทุฎฺฐสฺมิํ (สี. สฺยา.)  
, ปณฺฑิตา อตฺถทสฺสินี;  
  
อญฺญํ  
อุปนิสํ กตฺวา, วธา ตํ ปริโมจยิฯ  
</li>
  
<li>
ตํ ตาทิสิํ  
ตาทิสํ (ก.)  
ปาณททิํ, โอรสํ คพฺภธารินิํ  
คพฺภธาริณิํ (สี. สฺยา.)  
;  
  
มาตรํ เกน โทเสน, ทชฺชาสิ ทกรกฺขิโน  
ทกรกฺขโต (ปี.)  
ฯ  
</li>
  
<li>
ทหรา วิยลงฺการํ, ธาเรติ อปิฬนฺธนํ;  
  
โทวาริเก อนีกเฎฺฐ, อติเวลํ ปชคฺฆติ  
สญฺชคฺฆติ (ก.)  
ฯ  
</li>
  
<li>
อโถปิ  
ปฎิราชูนํ, สยํ ทูตานิ สาสติ;  
  
มาตรํ เตน โทเสน, ทชฺชาหํ ทกรกฺขิโนฯ  
</li>
  
<li>
อิตฺถิคุมฺพสฺส ปวรา, อจฺจนฺตํ ปิยภาณินี  
อจฺจนฺตปิยวาทินี (สี. ปี.)  
;  
  
อนุคฺคตา  
อนุพฺพตา (สฺยา.), อนุปุพฺพตา (ก.)  
สีลวตี, ฉายาว อนปายินีฯ  
</li>
  
<li>
อโกฺกธนา ปุญฺญวตี  
ปญฺญวตี (สี. ปี.)  
, ปณฺฑิตา อตฺถทสฺสินี;  
  
อุพฺพริํ  
อุปฺปริํ (สี.)  
เกน โทเสน, ทชฺชาสิ ทกรกฺขิโนฯ  
</li>
  
<li>
ขิฑฺฑารติสมาปนฺนํ, อนตฺถวสมาคตํ;  
  
สา มํ สกาน ปุตฺตานํ, อยาจํ ยาจเต ธนํฯ  
</li>
  
<li>
โสหํ  
ททามิ สารโตฺต  
สารโต (สฺยา.)  
, พหุํ อุจฺจาวจํ ธนํ;  
  
สุทุจฺจชํ จชิตฺวาน, ปจฺฉา โสจามิ ทุมฺมโน;  
  
อุพฺพริํ เตน โทเสน, ทชฺชาหํ ทกรกฺขิโนฯ  
</li>
  
<li>
เยโนจิตา ชนปทา  
ชานปทา (สี. สฺยา. ปี.)  
, อานีตา จ ปฎิคฺคหํ;  
  
อาภตํ ปรรเชฺชภิ, อภิฎฺฐาย พหุํ ธนํฯ  
</li>
  
<li>
ธนุคฺคหานํ ปวรํ, สูรํ ติขิณมนฺตินํ;  
  
ภาตรํ เกน โทเสน, ทชฺชาสิ ทกรกฺขิโนฯ  
</li>
  
<li>
เยโนจิตา  
  
มโยจิตา (สี.), มยาจิตา (ปี.)  
ชนปทา, อานีตา จ ปฎิคฺคหํ;  
  
อาภตํ ปรรเชฺชภิ, อภิฎฺฐาย พหุํ ธนํฯ  
</li>
  
<li>
ธนุคฺคหานํ ปวโร, สูโร ติขิณมนฺติ จ  
ติขิณมนฺติโน (ก.)  
;  
  
มยายํ  
มยา โส (สี. ปี.)  
สุขิโต ราชา, อติมญฺญติ ทารโกฯ  
</li>
  
<li>
อุปฎฺฐานมฺปิ เม อเยฺย, น โส เอติ ยถา ปุเร;  
  
ภาตรํ เตน โทเสน, ทชฺชาหํ ทกรกฺขิโนฯ  
</li>
  
<li>
เอกรเตฺตน อุภโย, ตฺวเญฺจว ธนุเสข จ  
ธนุเสขวา (สี. สฺยา. ปี.)  
;  
  
อุโภ ชาเตตฺถ ปญฺจาลา, สหายา สุสมาวยาฯ  
</li>
  
<li>
จริยา  
ตํ อนุพนฺธิโตฺถ  
อนุพโนฺธ (ก.)  
, เอกทุกฺขสุโข ตว;  
  
อุสฺสุโกฺก เต ทิวารตฺติํ, สพฺพกิเจฺจสุ พฺยาวโฎ;  
  
สหายํ เกน โทเสน, ทชฺชาสิ ทกรกฺขิโนฯ  
</li>
  
<li>
จริยา มํ อยํ  
จริยาย อยํ (สี. ปี.)  
อเยฺย, ปชคฺฆิโตฺถ  
สญฺชคฺฆิโตฺถ (สฺยา.)  
มยา สห;  
  
อชฺชาปิ เตน วเณฺณน, อติเวลํ ปชคฺฆติฯ  
</li>
  
<li>
อุพฺพริยาปิหํ อเยฺย, มนฺตยามิ รโหคโต;  
  
อนามโนฺต  
อนามนฺตา (สี.)  
ปวิสติ, ปุเพฺพ อปฺปฎิเวทิโตฯ  
</li>
  
<li>
ลทฺธทฺวาโร  
ลทฺธวาโร (สี. ปี.)  
กโตกาโส, อหิริกํ อนาทรํ;  
  
สหายํ เตน โทเสน, ทชฺชาหํ ทกรกฺขิโนฯ  
</li>
  
<li>
กุสโล สพฺพนิมิตฺตานํ, รุตญฺญู  
รุทญฺญู (สี. สฺยา. ปี.)  
อาคตาคโม;  
  
อุปฺปาเต สุปิเน ยุโตฺต, นิยฺยาเน จ ปเวสเนฯ  
</li>
  
<li>
ปโฎฺฐ  
ปโทฺธ (สี. ปี.)  
ภูมนฺตลิกฺขสฺมิํ, นกฺขตฺตปทโกวิโท;  
  
พฺราหฺมณํ  
เกน โทเสน, ทชฺชาสิ ทกรกฺขิโนฯ  
</li>
  
<li>
ปริสายมฺปิ เม อเยฺย, อุมฺมีลิตฺวา อุทิกฺขติ;  
  
ตสฺมา อจฺจภมุํ ลุทฺทํ, ทชฺชาหํ ทกรกฺขิโนฯ  
</li>
  
<li>
สสมุทฺทปริยายํ  
, มหิํ สาครกุณฺฑลํ;  
  
วสุนฺธรํ อาวสสิ, อมจฺจปริวาริโตฯ  
</li>
  
<li>
จาตุรโนฺต มหารโฎฺฐ, วิชิตาวี มหพฺพโล;  
  
ปถพฺยา เอกราชาสิ, ยโส เต วิปุลํ คโตฯ  
</li>
  
<li>
โสฬสิตฺถิสหสฺสานิ, อามุตฺตมณิกุณฺฑลา;  
  
นานาชนปทา นารี, เทวกญฺญูปมา สุภาฯ  
</li>
  
<li>
เอวํ สพฺพงฺคสมฺปนฺนํ, สพฺพกามสมิทฺธินํ;  
  
สุขิตานํ ปิยํ ทีฆํ, ชีวิตํ อาหุ ขตฺติยฯ  
</li>
  
<li>
อถ ตฺวํ เกน วเณฺณน, เกน วา ปน เหตุนา;  
  
ปณฺฑิตํ อนุรกฺขโนฺต, ปาณํ จชสิ ทุจฺจชํฯ  
</li>
  
<li>
ยโตปิ  
อาคโต อเยฺย, มม หตฺถํ มโหสโธ;  
  
นาภิชานามิ ธีรสฺส, อนุมตฺตมฺปิ ทุกฺกฎํฯ  
</li>
  
<li>
สเจ จ กิสฺมิจิ กาเล, มรณํ เม ปุเร สิยา;  
  
โส เม ปุเตฺต  
ปุเตฺต จ เม (สี. สฺยา. ปี.  
ปปุเตฺต จ, สุขาเปยฺย มโหสโธฯ  
</li>
  
<li>
อนาคตํ ปจฺจุปฺปนฺนํ, สพฺพมตฺถมฺปิ ปสฺสติ  
สพฺพมตฺถํ วิปสฺสติ (สี. สฺยา. ปี.)  
;  
  
อนาปราธกมฺมนฺตํ, น ทชฺชํ ทกรกฺขิโนฯ  
</li>
  
<li>
อิทํ สุณาถ ปญฺจาลา, จูฬเนยฺยสฺส  
จูฬนียสฺส (สี.)  
ภาสิตํ;  
  
ปณฺฑิตํ  
อนุรกฺขโนฺต, ปาณํ จชติ ทุจฺจชํฯ  
</li>
  
<li>
มาตุ ภริยาย ภาตุจฺจ, สขิโน พฺราหฺมณสฺส จ;  
  
อตฺตโน จาปิ ปญฺจาโล, ฉนฺนํ จชติ ชีวิตํฯ  
</li>
  
<li>
เอวํ มหตฺถิกา  
ขหิทฺธิยา (สฺยา.), มหิทฺธิกา (ก.)  
ปญฺญา, นิปุณา สาธุจินฺตินี;  
  
ทิฎฺฐธมฺมหิตตฺถาย, สมฺปรายสุขาย จาติฯ  
</li>
  
ทกรกฺขสชาตกํ สตฺตมํฯ  
</li>
  
<li>
<p> ๕๑๘. ปณฺฑรนาคราชชาตกํ (๘)
</ol></p>


<ol>
<li>
วิกิณฺณวาจํ อนิคุยฺห  
อนิคูฬฺห (ปี.)  
มนฺตํ, อสญฺญตํ อปริจกฺขิตารํ  
อปริรกฺขิตารํ (ก.)  
;  
  
ภยํ ตมเนฺวติ สยํ อโพธํ, นาคํ ยถา ปณฺฑรกํ สุปโณฺณ  
สุวโณฺณ (ก.)  
ฯ  
</li>
  
<li>
โย คุยฺหมนฺตํ ปริรกฺขเนยฺยํ, โมหา นโร สํสติ หาสมาโน  
ภาสมาโน (ปี.)  
;  
  
ตํ ภินฺนมนฺตํ ภยมเนฺวติ ขิปฺปํ, นาคํ ยถา ปณฺฑรกํ สุปโณฺณฯ  
</li>
  
<li>
นานุมิโตฺต  
ครุํ อตฺถํ, คุยฺหํ เวทิตุมรหติ;  
  
สุมิโตฺต จ อสมฺพุทฺธํ, สมฺพุทฺธํ วา อนตฺถ วาฯ  
</li>
  
<li>
วิสฺสาสมาปชฺชิมหํ  
อเจลํ  
อเจโล (สี. ปี.)  
, สมโณ  
อยํ สมฺมโต ภาวิตโตฺต;  
  
ตสฺสาหมกฺขิํ วิวริํ  
วิวรํ (สี.)  
คุยฺหมตฺถํ, อตีตมโตฺถ กปณํ  
กปโณ (ปี.)  
รุทามิฯ  
</li>
  
<li>
ตสฺสาหํ ปรมํ  
ปุริมํ (สี.)  
พฺรเหฺม คุยฺหํ, วาจญฺหิ มํ นาสกฺขิํ  
นาสกฺขิ (ปี.)  
สํยเมตุํ;  
  
ตปฺปกฺขโต หิ ภยมาคตํ มมํ, อตีตมโตฺถ กปณํ รุทามิฯ  
</li>
  
<li>
โย เว นโร สุหทํ มญฺญมาโน, คุยฺหมตฺถํ สํสติ ทุกฺกุลีเน;  
  
โทสา ภยา อถวา ราครตฺตา  
ราครโตฺต (สี. สฺยา. ปี.)  
, ปลฺลตฺถิโต  
ปลฺลิโตฺถ (ปี.), ปลฺลตฺติโต (ก.)  
พาโล อสํสยํ โสฯ  
</li>
  
<li>
ติโรกฺขวาโจ อสตํ ปวิโฎฺฐ, โย สงฺคตีสุ มุทีเรติ วากฺยํ;  
  
อาสีวิโส ทุมฺมุโขตฺยาหุ ตํ นรํ, อารา อารา  
อารา อรา (ปี.)  
สํยเม ตาทิสมฺหาฯ  
</li>
  
<li>
อนฺนํ ปานํ กาสิก  
กาสิกํ (ปี.)  
จนฺทนญฺจ, มนาปิตฺถิโย มาลมุจฺฉาทนญฺจ;  
  
โอหาย คจฺฉามเส สพฺพกาเม, สุปณฺณ ปาณูปคตาว ตฺยมฺหาฯ  
</li>
  
<li>
โก นีธ ติณฺณํ ครหํ อุเปติ, อสฺมิํธ  
โลเก ปาณภู นาคราช;  
  
สมโณ สุปโณฺณ อถ วา ตฺวเมว, กิํ การณา ปณฺฑรกคฺคหีโตฯ  
</li>
  
<li>
สมโณติ  
เม สมฺมตโตฺต อโหสิ, ปิโย จ เม มนสา ภาวิตโตฺต;  
  
ตสฺสาหมกฺขิํ วิวริํ คุยฺหมตฺถํ, อตีตมโตฺถ กปณํ รุทามิฯ  
</li>
  
<li>
น จตฺถิ สโตฺต อมโร ปถพฺยา, ปญฺญาวิธา นตฺถิ น นินฺทิตพฺพา;  
  
<p>สเจฺจน ธเมฺมน ธิติยา  ทเมน, อลพฺภมพฺยาหรตี นโร อิธฯ
</ol></p>


<ol>
<li>
มาตาปิตา ปรมา พนฺธวานํ, นาสฺส ตติโย อนุกมฺปกตฺถิ;  
  
เตสมฺปิ คุยฺหํ ปรมํ น สํเส, มนฺตสฺส เภทํ ปริสงฺกมาโนฯ  
</li>
  
<li>
มาตาปิตา ภคินี ภาตโร จ, สหายา วา ยสฺส โหนฺติ สปกฺขา;  
  
เตสมฺปิ คุยฺหํ ปรมํ น สํเส, มนฺตสฺส เภทํ ปริสงฺกมาโนฯ  
</li>
  
<li>
ภริยา เจ ปุริสํ วชฺชา, โกมารี ปิยภาณินี;  
  
ปุตฺตรูปยสูเปตา  
, ญาติสงฺฆปุรกฺขตา, ตสฺสาปิ คุยฺหํ ปรมํ น สํเส;  
  
มนฺตสฺส เภทํ ปริสงฺกมาโนฯ  
</li>
  
<li>
น คุยฺหมตฺถํ  
คุยฺหตฺถํ (ก.)  
วิวเรยฺย, รเกฺขยฺย นํ ยถา นิธิํ;  
  
น หิ ปาตุกโต สาธุ, คุโยฺห อโตฺถ ปชานตาฯ  
</li>
  
<li>
ถิยา คุยฺหํ น สํเสยฺย, อมิตฺตสฺส จ ปณฺฑิโต;  
  
โย จามิเสน สํหีโร, หทยเตฺถโน จ โย นโรฯ  
</li>
  
<li>
คุยฺหมตฺถํ  
อสมฺพุทฺธํ, สโมฺพธยติ โย นโร;  
  
มนฺตเภทภยา ตสฺส, ทาสภูโต ติติกฺขติฯ  
</li>
  
<li>
ยาวโนฺต  
ปุริสสฺสตฺถํ, คุยฺหํ ชานนฺติ มนฺตินํ;  
  
ตาวโนฺต ตสฺส อุเพฺพคา, ตสฺมา คุยฺหํ น วิสฺสเชฯ  
</li>
  
<li>
วิวิจฺจ ภาเสยฺย ทิวา รหสฺสํ, รตฺติํ คิรํ นาติเวลํ ปมุเญฺจ;  
  
อุปสฺสุติกา หิ สุณนฺติ มนฺตํ, ตสฺมา มโนฺต ขิปฺปมุเปติ เภทํฯ  
</li>
  
<li>
ยถาปิ อสฺส  
อโย (สฺยา.), อย (ก.)  
นครํ มหนฺตํ, อทฺวารกํ  
อาฬารกํ (ปี.)  
อายสํ ภทฺทสาลํ;  
  
สมนฺตขาตาปริขาอุเปตํ, เอวมฺปิ เม เต อิธ คุยฺหมนฺตาฯ  
</li>
  
<li>
เย คุยฺหมนฺตา อวิกิณฺณวาจา, ทฬฺหา  
สทเตฺถสุ นรา ทุชิวฺห  
ทุชิวฺหา (สฺยา. ปี.)  
;  
  
อารา อมิตฺตา พฺยวชนฺติ เตหิ, อาสีวิสา วา ริว สตฺตุสงฺฆา  
สตฺตสงฺฆา (สี. สฺยา.)  
ฯ  
</li>
  
<li>
หิตฺวา ฆรํ ปพฺพชิโต อเจโล, นโคฺค มุโณฺฑ จรติ ฆาสเหตุ;  
  
ตมฺหิ  
ตมฺหี (ปี.)  
นุ โข วิวริํ คุยฺหมตฺถํ, อตฺถา จ ธมฺมา จ อปคฺคตมฺหา  
อปาคตมฺหา (สี.), อปคตมฺหา (สฺยา.), อวาคตมฺหา (ปี.)  
ฯ  
</li>
  
<li>
กถํกโร โหติ สุปณฺณราช, กิํสีโล เกน วเตน วตฺตํ;  
  
สมโณ จรํ หิตฺวา มมายิตานิ, กถํกโร สคฺคมุเปติ ฐานํฯ  
</li>
  
<li>
หิริยา ติติกฺขาย ทเมนุเปโต  
ทเมน ขนฺติยา (สี. สฺยา. ปี.)  
, อโกฺกธโน เปสุณิยํ ปหาย;  
  
สมโณ จรํ หิตฺวา มมายิตานิ, เอวํกโร สคฺคมุเปติ ฐานํฯ  
</li>
  
<li>
มาตาว  
ปุตฺตํ ตรุณํ ตนุชฺชํ  
ตนูชํ (สี.)  
, สมฺผสฺสตา  
สมฺปสฺส ตํ (สี. ปี.)  
สพฺพคตฺตํ ผเรติ;  
  
เอวมฺปิ เม ตฺวํ ปาตุรหุ ทิชินฺท, มาตาว ปุตฺตํ อนุกมฺปมาโนฯ  
</li>
  
<li>
หนฺทชฺช  
ตฺวํ มุญฺจ  
มุจฺจ (สี.)  
วธา ทุชิวฺห, ตโย หิ ปุตฺตา น หิ อโญฺญ อตฺถิ;  
  
อเนฺตวาสี ทินฺนโก อตฺรโช จ, รชฺชสฺสุ  
รชสฺสุ (สี. สฺยา. ปี.)  
ปุตฺตญฺญตโร เม อโหสิฯ  
</li>
  
<li>
อิเจฺจว วากฺยํ วิสชฺชี สุปโณฺณ, ภุมฺยํ ปติฎฺฐาย ทิโช ทุชิวฺหํ;  
  
มุตฺตชฺช ตฺวํ สพฺพภยาติวโตฺต, ถลูทเก โหหิ มยาภิคุโตฺตฯ  
</li>
  
<li>
อาตงฺกินํ ยถา กุสโล ภิสโกฺก, ปิปาสิตานํ รหโทว สีโต;  
  
เวสฺมํ ยถา หิมสีตฎฺฎิตานํ  
หิมสิสิรฎฺฎิตานํ (ปี.)  
, เอวมฺปิ เต สรณมหํ ภวามิฯ  
</li>
  
<li>
สนฺธิํ กตฺวา อมิเตฺตน, อณฺฑเชน ชลาพุช;  
  
วิวริย ทาฐํ เสสิ, กุโต ตํ ภยมาคตํฯ  
</li>
  
<li>
สเงฺกเถว อมิตฺตสฺมิํ, มิตฺตสฺมิมฺปิ น วิสฺสเส;  
  
อภยา ภยมุปฺปนฺนํ, อปิ มูลานิ กนฺตติฯ  
</li>
  
<li>
กถํ นุ วิสฺสเส ตฺยมฺหิ, เยนาสิ กลโห กโต;  
  
นิจฺจยเตฺตน ฐาตพฺพํ, โส ทิสพฺภิ  
โส ทิสมฺหิ (ปี.)  
น รชฺชติฯ  
</li>
  
<li>
วิสฺสาสเย  
น จ ตํ  
นํ (สี. สฺยา. ปี.)  
วิสฺสเยยฺย, อสงฺกิโต สงฺกิโต จ  
อสงฺกิโต จ สงฺกิโต (สี. ปี.)  
ภเวยฺย;  
  
ตถา  
ตถา วิญฺญู ปรกฺกเมยฺย, ยถา ยถา ภาวํ ปโร น ชญฺญาฯ  
</li>
  
<li>
เต  
เทววณฺณา  
เทววณฺณี (ปี.)  
สุขุมาลรูปา, อุโภ สมา สุชยา  
สุชโย (สี. สฺยา. ปี.)  
ปุญฺญขนฺธา  
ปุญฺญคนฺธา (ปี.)  
;  
  
อุปาคมุํ กรมฺปิยํ  
กาทมฺพิยํ (สี.), การมฺพิยํ (ปี.)  
อเจลํ, มิสฺสีภูตา อสฺสวาหาว นาคาฯ  
</li>
  
<li>
ตโต หเว ปณฺฑรโก อเจลํ, สยเมวุปาคมฺม อิทํ อโวจ;  
  
มุตฺตชฺชหํ สพฺพภยาติวโตฺต, น หิ  
ห (ปี.)  
นูน ตุยฺหํ มนโส ปิยมฺหาฯ  
</li>
  
<li>
ปิโย หิ เม อาสิ สุปณฺณราชา, อสํสยํ ปณฺฑรเกน สจฺจํ;  
  
โส ราครโตฺตว อกาสิเมตํ, ปาปกมฺมํ  
ปาปํ กมฺมํ (สี. ปี.)  
สมฺปชาโน น โมหาฯ  
</li>
  
<li>
น เม ปิยํ อปฺปิยํ วาปิ โหติ, สมฺปสฺสโต โลกมิมํ ปรญฺจ;  
  
สุสญฺญตานญฺหิ วิยญฺชเนน, อสญฺญโต โลกมิมํ จราสิฯ  
</li>
  
<li>
อริยาวกาโสสิ อนริโยวาสิ  
อนริโย จาสิ (สี. ปี.)  
, อสญฺญโต สญฺญตสนฺนิกาโส;  
  
กณฺหาภิชาติโกสิ  
อนริยรูโป, ปาปํ พหุํ ทุจฺจริตํ อจาริฯ  
</li>
  
<li>
อทุฎฺฐสฺส ตุวํ ทุพฺภิ, ทุพฺภี  
ทูภิ, ทูภี (ปี.)  
จ ปิสุโณ จสิ;  
  
เอเตน สจฺจวเชฺชน, มุทฺธา เต ผลตุ สตฺตธาฯ  
</li>
  
<li>
ตสฺมา หิ มิตฺตานํ น ทุพฺภิตพฺพํ, มิตฺตทุพฺภา  
มิตฺตทุพฺภา หิ (สฺยา.)  
ปาปิโย นตฺถิ อโญฺญ;  
  
อาสิตฺตสโตฺต นิหโต ปถพฺยา, อินฺทสฺส วาเกฺยน หิ สํวโร หโตติฯ  
</li>
  
ปณฺฑรนาคราชชาตกํ  
ปณฺฑรกชาตกํ (สี. สฺยา. ปี.)  
อฎฺฐมํฯ  
</li>
  
<li>
<p> ๕๑๙. สมฺพุลาชาตกํ (๙)
</ol></p>


<ol>
<li>
กา  
เวธมานา คิริกนฺทรายํ, เอกา ตุวํ ติฎฺฐสิ สํหิตูรุ  
สญฺญตูร (สี. ปี.), สญฺจิตูรุ (สฺยา.)  
;  
  
ปุฎฺฐาสิ เม ปาณิปเมยฺยมเชฺฌ, อกฺขาหิ เม นามญฺจ พนฺธเว จฯ  
</li>
  
<li>
โอภาสยํ วนํ รมฺมํ, สีหพฺยคฺฆนิเสวิตํ;  
  
กา วา ตฺวมสิ กลฺยาณิ, กสฺส วา ตฺวํ สุมชฺฌิเม;  
  
อภิวาเทมิ ตํ ภเทฺท, ทานวาหํ นมตฺถุ เตฯ  
</li>
  
<li>
โย ปุโตฺต กาสิราชสฺส, โสตฺถิเสโนติ ตํ วิทู;  
  
ตสฺสาหํ สมฺพุลา ภริยา, เอวํ ชานาหิ ทานว;  
  
อภิวาเทมิ  
ตํ ภเนฺต  
ภทฺทเนฺต (สี. สฺยา.)  
, สมฺพุลาหํ นมตฺถุ เตฯ  
</li>
  
<li>
เวเทหปุโตฺต  
ภทฺทเนฺต, วเน วสติ อาตุโร;  
  
ตมหํ โรคสมฺมตฺตํ, เอกา เอกํ อุปฎฺฐหํ  
อุปฎฺฐหิํ (สี.)  
ฯ  
</li>
  
<li>
อหญฺจ วนมุญฺฉาย, มธุมํสํ มิคาพิลํ  
มิคาวิลํ (สี.)  
;  
  
ยทา หรามิ ตํ ภโกฺข, ตสฺส นูนชฺช นาธติ  
นาถติ (ก.)  
ฯ  
</li>
  
<li>
กิํ วเน ราชปุเตฺตน, อาตุเรน กริสฺสสิ;  
  
สมฺพุเล ปริจิเณฺณน, อหํ ภตฺตา ภวามิ เตฯ  
</li>
  
<li>
โสกฎฺฎาย ทุรตฺตาย, กิํ รูปํ วิชฺชเต มม;  
  
อญฺญํ ปริเยส ภทฺทเนฺต, อภิรูปตรํ มยาฯ  
</li>
  
<li>
เอหิมํ คิริมารุยฺห, ภริยา เม  
มยฺหํ (สี. สฺยา. ปี.)  
จตุสฺสตา;  
  
ตาสํ ตฺวํ ปวรา โหหิ, สพฺพกามสมิทฺธินีฯ  
</li>
  
<li>
นูน  
นนุ (สี. สฺยา. ปี. ก.)  
ตารกวณฺณาเภ  
หาฎกวณฺณาเภ (ปี.)  
, ยํ กิญฺจิ มนสิจฺฉสิ;  
  
สพฺพํ ตํ ปจุรํ มยฺหํ, รมสฺสฺวชฺช  
รมสุชฺช (สี. สฺยา.)  
มยา สหฯ  
</li>
  
<li>
โน เจ ตุวํ มเหเสยฺยํ, สมฺพุเล การยิสฺสสิ;  
  
อลํ ตฺวํ ปาตราสาย, ปเณฺห  
มเญฺญ (สี. ปี.)  
ภกฺขา ภวิสฺสสิฯ  
</li>
  
<li>
ตญฺจ  
สตฺตชโฎ ลุโทฺท, กฬาโร ปุริสาทโก;  
  
วเน นาถํ อปสฺสนฺติํ, สมฺพุลํ อคฺคหี ภุเชฯ  
</li>
  
<li>
อธิปนฺนา ปิสาเจน, ลุเทฺทนามิสจกฺขุนา;  
  
สา จ สตฺตุวสมฺปตฺตา, ปติเมวานุโสจติฯ  
</li>
  
<li>
น เม อิทํ ตถา ทุกฺขํ, ยํ มํ ขาเทยฺย รกฺขโส;  
  
ยญฺจ  
เม อยฺยปุตฺตสฺส, มโน เหสฺสติ อญฺญถาฯ  
</li>
  
<li>
น สนฺติ เทวา ปวสนฺติ นูน, น หิ นูน สนฺติ อิธ โลกปาลา;  
  
สหสา กโรนฺตานมสญฺญตานํ, น หิ นูน สนฺติ ปฎิเสธิตาโรฯ  
</li>
  
<li>
อิตฺถีนเมสา ปวรา ยสสฺสินี, สนฺตา สมา อคฺคิริวุคฺคเตชา;  
  
ตเญฺจ ตุวํ รกฺขสาเทสิ กญฺญํ, มุทฺธา จ หิ สตฺตธา เต ผเลยฺย;  
  
มา ตฺวํ ทหี  
ชหี (ปี.)  
มุญฺจ ปติพฺพตาย  
ปติพฺพตา สา (สี.), ปติพฺพตา ยา (ปี.)  
ฯ  
</li>
  
<li>
สา จ อสฺสมมาคจฺฉิ, ปมุตฺตา ปุริสาทกา;  
  
นีฬํ  
นิฑฺฑํ (สฺยา. ก.)  
ปฬินํ สกุณีว  
ผลินสกุณีว (สี. สฺยา. ปี.)  
, คตสิงฺคํว อาลยํฯ  
</li>
  
<li>
สา ตตฺถ ปริเทเวสิ, ราชปุตฺตี ยสสฺสินี;  
  
สมฺพุลา อุตุมตฺตกฺขา, วเน นาถํ อปสฺสนฺตี  
อปสฺสตี (สี.)  
ฯ  
</li>
  
<li>
สมเณ  
พฺราหฺมเณ วเนฺท, สมฺปนฺนจรเณ อิเส;  
  
ราชปุตฺตํ อปสฺสนฺตี, ตุมฺหํมฺหิ  
ตุมฺหํ หิ (ปี.)  
สรณํ คตาฯ  
</li>
  
<li>
วเนฺท สีเห จ พฺยเคฺฆ จ, เย จ อเญฺญ วเน มิคา;  
  
ราชปุตฺตํ อปสฺสนฺตี, ตุมฺหํมฺหิ สรณํ คตาฯ  
</li>
  
<li>
ติณา  
ติณ (ปี.)  
ลตานิ โอสโธฺย, ปพฺพตานิ วนานิ จ;  
  
ราชปุตฺตํ อปสฺสนฺตี, ตุมฺหํมฺหิ สรณํ คตาฯ  
</li>
  
<li>
วเนฺท  
  
อินฺทีวรีสามํ, รตฺติํ นกฺขตฺตมาลินิํ;  
  
ราชปุตฺตํ อปสฺสนฺตี, ตุมฺหํมฺหิ สรณํ คตาฯ  
</li>
  
<li>
วเนฺท ภาคีรถิํ คงฺคํ, สวนฺตีนํ ปฎิคฺคหํ;  
  
ราชปุตฺตํ อปสฺสนฺตี, ตุมฺหํมฺหิ สรณํ คตาฯ  
</li>
  
<li>
วเนฺท อหํ ปพฺพตราชเสฎฺฐํ, หิมวนฺตํ สิลุจฺจยํ;  
  
ราชปุตฺตํ อปสฺสนฺตี, ตุมฺหํมฺหิ สรณํ คตาฯ  
</li>
  
<li>
อติสายํ วตาคจฺฉิ, ราชปุตฺติ ยสสฺสินิ;  
  
เกน นุชฺช สมาคจฺฉิ  
สมาคจฺฉิ (สี. ปี.)  
, โก เต ปิยตโร มยาฯ  
</li>
  
<li>
อิทํ โขหํ ตทาโวจํ  
ตทโวจํ (สี. สฺยา.)  
, คหิตา เตน สตฺตุนา;  
  
น เม อิทํ ตถา ทุกฺขํ, ยํ มํ ขาเทยฺย รกฺขโส;  
  
ยญฺจ เม อยฺยปุตฺตสฺส, มโน เหสฺสติ อญฺญถาฯ  
</li>
  
<li>
โจรีนํ พหุพุทฺธีนํ, ยาสุ สจฺจํ สุทุลฺลภํ;  
  
ถีนํ ภาโว ทุราชาโน, มจฺฉเสฺสโวทเก คตํฯ  
</li>
  
<li>
ตถา มํ สจฺจํ ปาเลตุ, ปาลยิสฺสติ เจ มมํ;  
  
ยถาหํ นาภิชานามิ, อญฺญํ ปิยตรํ ตยา;  
  
เอเตน สจฺจวเชฺชน, พฺยาธิ เต วูปสมฺมตุฯ  
</li>
  
<li>
เย กุญฺชรา สตฺตสตา อุฬารา, รกฺขนฺติ รตฺตินฺทิวมุยฺยุตาวุธา;  
  
ธนุคฺคหานญฺจ สตานิ โสฬส, กถํวิเธ ปสฺสสิ ภเทฺท สตฺตโวฯ  
</li>
  
<li>
อลงฺกตาโย  
ปทุมุตฺตรตฺตจา, วิราคิตา ปสฺสติ หํสคคฺครา;  
  
ตาสํ สุณิตฺวา มิตคีตวาทิตํ  
มิตคีตวาทินํ (ปี.)  
, น ทานิ เม ตาต ตถา ยถา ปุเรฯ  
</li>
  
<li>
สุวณฺณสํกจฺจธรา  
สุวิคฺคหา, อลงฺกตา มานุสิยจฺฉรูปมา;  
  
เสโนปิยา  
เสนูปิยา (ปี.)  
ตาต อนินฺทิตงฺคิโย, ขตฺติยกญฺญา ปฎิโลภยนฺติ  
ปฎิลาภยนฺติ (ปี.)  
นํฯ  
</li>
  
<li>
สเจ อหํ ตาต ตถา ยถา ปุเร, ปติํ ตมุญฺฉาย ปุนา วเน ภเร;  
  
สมฺมานเย มํ น จ มํ วิมานเย, อิโตปิ เม ตาต ตโต วรํ สิยาฯ  
</li>
  
<li>
ยมนฺนปาเน  
วิปุลสฺมิ โอหิเต, นารี วิมฎฺฐาภรณา อลงฺกตา;  
  
สพฺพงฺคุเปตา  
ปญฺจงฺคุเปตา (สี. สฺยา. ปี.)  
ปติโน จ อปฺปิยา, อพชฺฌ  
อวชฺฌ (สฺยา.), อาพชฺฌ (ปี.)  
ตสฺสา มรณํ ตโต วรํฯ  
</li>
  
<li>
อปิ เจ ทลิทฺทา กปณา อนาฬฺหิยา, กฎาทุตียา ปติโน จ สา ปิยา;  
  
สพฺพงฺคุเปตายปิ อปฺปิยาย, อยเมว  
เสยฺยา  
เสโยฺย (สฺยา. ก.)  
กปณาปิ ยา ปิยา  
กปณาปิ ยา (ก.)  
ฯ  
</li>
  
<li>
สุทุลฺลภิตฺถี ปุริสสฺส ยา หิตา, ภตฺติตฺถิยา ทุลฺลโภ โย หิโต จ;  
  
หิตา จ เต สีลวตี จ ภริยา, ชนินฺท ธมฺมํ จร สมฺพุลายฯ  
</li>
  
<li>
สเจ ตุวํ วิปุเล ลทฺธโภเค, อิสฺสาวติณฺณา มรณํ อุเปสิ;  
  
อหญฺจ เต ภเทฺท อิมา ราชกญฺญา  
อิมา จ กญฺญา (ปี.)  
, สเพฺพ  
สเพฺพว (สี. สฺยา. ปี.)  
เต วจนกรา ภวามาติฯ  
</li>
  
สมฺพุลาชาตกํ นวมํฯ  
</li>
  
<li>
<p> ๕๒๐. คนฺธตินฺทุกชาตกํ (๑๐)
</ol></p>


<ol>
<li>
อปฺปมาโท  
อมตํ ปทํ  
อมตปทํ (สี. ปี.)  
, ปมาโท มจฺจุโน ปทํ;  
  
อปฺปมตฺตา น มียนฺติ, เย ปมตฺตา ยถา มตาฯ  
</li>
  
<li>
มทา ปมาโท ชาเยถ, ปมาทา ชายเต ขโย;  
  
ขยา ปโทสา  
ขยา จ โทสา (สี.)  
ชายนฺติ, มา ปมาโท  
มา มโท (สี. สฺยา. ปี.)  
ภรตูสภ  
ภารธูสภ (ก.)  
ฯ  
</li>
  
<li>
พหู หิ ขตฺติยา ชีนา, อตฺถํ รฎฺฐํ ปมาทิโน;  
  
อโถปิ คามิโน คามา, อนคารา อคาริโนฯ  
</li>
  
<li>
ขตฺติยสฺส ปมตฺตสฺส, รฎฺฐสฺมิํ รฎฺฐวฑฺฒน;  
  
สเพฺพ โภคา วินสฺสนฺติ, รโญฺญ ตํ วุจฺจเต อฆํฯ  
</li>
  
<li>
เนส  
ธโมฺม มหาราช, อติเวลํ ปมชฺชสิ;  
  
อิทฺธํ ผีตํ ชนปทํ, โจรา วิทฺธํสยนฺติ นํฯ  
</li>
  
<li>
น เต ปุตฺตา ภวิสฺสนฺติ, น หิรญฺญํ น ธานิยํ  
น หิรญฺญนิธานิยา (ก.)  
;  
  
รเฎฺฐ วิลุปฺปมานมฺหิ, สพฺพโภเคหิ ชิยฺยสิฯ  
</li>
  
<li>
สพฺพโภคา ปริชิณฺณํ, ราชานํ วาปิ ขตฺติยํ  
ขตฺติย (ก.)  
;  
  
ญาติมิตฺตา สุหชฺชา จ, น ตํ มญฺญนฺติ มานิยํ  
มนฺติยํ (สฺยา.)  
ฯ  
</li>
  
<li>
หตฺถาโรหา อนีกฎฺฐา, รถิกา ปตฺติการกา;  
  
ตเมวมุปชีวนฺตา, น ตํ มญฺญนฺติ มานิยํฯ  
</li>
  
<li>
อสํวิหิตกมฺมนฺตํ, พาลํ ทุมฺมนฺติมนฺตินํ;  
  
สิรี ชหติ ทุเมฺมธํ, ชิณฺณํว อุรโค ตจํฯ  
</li>
  
<li>
สุสํวิหิตกมฺมนฺตํ  
, กาลุฎฺฐายิํ อตนฺทิตํ;  
  
สเพฺพ โภคาภิวฑฺฒนฺติ, คาโว สอุสภามิวฯ  
</li>
  
<li>
อุปสฺสุติํ มหาราช, รเฎฺฐ ชนปเท จร;  
  
ตตฺถ ทิสฺวา จ สุตฺวา จ, ตโต ตํ  
ตฺวํ (ก.)  
ปฎิปชฺชสิฯ  
</li>
  
<li>
เอวํ เวเทตุ ปญฺจาโล, สงฺคาเม สรมปฺปิโต  
สมปฺปิโต (สี. ปี.)  
;  
  
ยถาหมชฺช เวเทมิ, กณฺฎเกน สมปฺปิโตฯ  
</li>
  
<li>
ชิโณฺณ  
ทุพฺพลจกฺขูสิ, น รูปํ สาธุ ปสฺสสิ;  
  
กิํ ตตฺถ พฺรหฺมทตฺตสฺส, ยํ ตํ มเคฺคยฺย  
มเคฺฆยฺย (ปี.)  
กณฺฎโก  
กณฺฑโก (สี. สฺยา. ปี.)  
ฯ  
</li>
  
<li>
พเหฺวตฺถ พฺรหฺมทตฺตสฺส, โสหํ  
โยหํ (สี. สฺยา. ปี.)  
มคฺคสฺมิ  
มโคฺคสฺมิ (ปี.)  
พฺราหฺมณ;  
  
อรกฺขิตา  
ชานปทา, อธมฺมพลินา หตาฯ  
</li>
  
<li>
รตฺติญฺหิ  
รตฺติญฺจ (สี.)  
โจรา ขาทนฺติ, ทิวา ขาทนฺติ ตุณฺฑิยา;  
  
รฎฺฐสฺมิํ กูฎราชสฺส, พหุ อธมฺมิโก ชโนฯ  
</li>
  
<li>
เอตาทิเส ภเย ชาเต  
ตาต (สี. ปี.)  
, ภยฎฺฎา ตาต  
ตาว (สี. ปี.)  
มาณวา;  
  
นิเลฺลนกานิ กุพฺพนฺติ, วเน อาหตฺว กณฺฎกํฯ  
</li>
  
<li>
กทาสฺสุ นามยํ ราชา, พฺรหฺมทโตฺต มริสฺสติ;  
  
ยสฺส รฎฺฐมฺหิ ชิยฺยนฺติ, อปฺปติกา กุมาริกาฯ  
</li>
  
<li>
ทุพฺภาสิตญฺหิ เต ชมฺมิ, อนตฺถปทโกวิเท;  
  
กุหิํ ราชา กุมารีนํ, ภตฺตารํ ปริเยสติฯ  
</li>
  
<li>
น เม ทุพฺภาสิตํ พฺรเหฺม, โกวิทตฺถปทา อหํ;  
  
อรกฺขิตา ชานปทา, อธมฺมพลินา หตาฯ  
</li>
  
<li>
รตฺติญฺหิ  
โจรา ขาทนฺติ, ทิวา ขาทนฺติ ตุณฺฑิยา;  
  
รฎฺฐสฺมิํ กูฎราชสฺส, พหุ อธมฺมิโก ชโน;  
  
ทุชฺชีเว ทุพฺภเร ทาเร, กุโต ภตฺตา กุมาริโยฯ  
</li>
  
<li>
เอวํ สยตุ ปญฺจาโล, สงฺคาเม สตฺติยา หโต;  
  
ยถายํ กปโณ เสติ, หโต ผาเลน สาลิโยฯ  
</li>
  
<li>
อธเมฺมน ตุวํ ชมฺม, พฺรหฺมทตฺตสฺส กุชฺฌสิ;  
  
โย ตฺวํ สปสิ ราชานํ, อปรชฺฌิตฺวาน อตฺตโน  
อตฺตนา (ปี.)  
ฯ  
</li>
  
<li>
ธเมฺมน พฺรหฺมทตฺตสฺส, อหํ กุชฺฌามิ พฺราหฺมณ;  
  
อรกฺขิตา ชานปทา, อธมฺมพลินา หตาฯ  
</li>
  
<li>
รตฺติญฺหิ  
โจรา ขาทนฺติ, ทิวา ขาทนฺติ ตุณฺฑิยา;  
  
รฎฺฐสฺมิํ กูฎราชสฺส, พหุ อธมฺมิโก ชโนฯ  
</li>
  
<li>
สา  
นูน ปุน เร ปกฺกา, วิกาเล ภตฺตมาหริ;  
  
ภตฺตหาริํ อเปกฺขโนฺต, หโต ผาเลน สาลิโยฯ  
</li>
  
<li>
เอวํ หญฺญตุ ปญฺจาโล, สงฺคาเม อสินา หโต  
ทฬฺหํ (ปี.)  
;  
  
ยถาหมชฺช ปหโต, ขีรญฺจ เม ปวฎฺฎิตํฯ  
</li>
  
<li>
ยํ ปสุ ขีรํ ฉเฑฺฑติ, ปสุปาลํ วิหิํสติ  
ปสุปาลญฺจ หิํสติ (สี.), ปสุ ผาลญฺจ หิํสติ (ปี.)  
;  
  
กิํ ตตฺถ พฺรหฺมทตฺตสฺส, ยํ โน ครหเต  
ครหโต (ปี.)  
ภวํฯ  
</li>
  
<li>
คารโยฺห พฺรเหฺม ปญฺจาโล, พฺรหฺมทตฺตสฺส ราชิโน;  
  
อรกฺขิตา ชานปทา, อธมฺมพลินา หตาฯ  
</li>
  
<li>
รตฺติญฺหิ  
โจรา ขาทนฺติ, ทิวา ขาทนฺติ ตุณฺฑิยา;  
  
รฎฺฐสฺมิํ กูฎราชสฺส, พหุ อธมฺมิโก ชโนฯ  
</li>
  
<li>
จณฺฑา อฎนกา  
อฎนก (ปี.), อกฎนา (ก.)  
คาวี, ยํ ปุเร น ทุหามเส;  
  
ตํ ทานิ อชฺช โทหาม, ขีรกาเมหุปทฺทุตาฯ  
</li>
  
<li>
เอวํ กนฺทตุ ปญฺจาโล, วิปุโตฺต วิปฺปสุกฺขตุ;  
  
ยถายํ กปณา คาวี, วิปุตฺตา ปริธาวติฯ  
</li>
  
<li>
ยํ ปสุ ปสุปาลสฺส, สมฺภเมยฺย  
ปพฺภเมยฺย (สี. ปี.)  
รเวยฺย วา;  
  
โก นีธ อปราธตฺถิ, พฺรหฺมทตฺตสฺส ราชิโนฯ  
</li>
  
<li>
อปราโธ มหาพฺรเหฺม, พฺรหฺมทตฺตสฺส ราชิโน;  
  
อรกฺขิตา ชานปทา, อธมฺมพลินา หตาฯ  
</li>
  
<li>
รตฺติญฺหิ โจรา ขาทนฺติ, ทิวา ขาทนฺติ ตุณฺฑิยา;  
  
รฎฺฐสฺมิํ กูฎราชสฺส, พหุ อธมฺมิโก ชโน;  
  
กถํ โน อสิโกสตฺถา, ขีรปา หญฺญเต ปชาฯ  
</li>
  
<li>
เอวํ ขชฺชตุ ปญฺจาโล, หโต ยุเทฺธ สปุตฺตโก;  
  
ยถาหมชฺช ขชฺชามิ, คามิเกหิ  
คามเกหิ (สี. ปี.)  
อรญฺญโชฯ  
</li>
  
<li>
น  
สพฺพภูเตสุ วิเธนฺติ  
วิธนฺติ (ก.)  
รกฺขํ, ราชาโน มณฺฑูก มนุสฺสโลเก;  
  
เนตฺตาวตา ราชา อธมฺมจารี, ยํ ตาทิสํ ชีวมเทยฺยุ ธงฺกาฯ  
</li>
  
<li>
อธมฺมรูโป วต พฺรหฺมจารี, อนุปฺปิยํ ภาสสิ ขตฺติยสฺส;  
  
วิลุปฺปมานาย ปุถุปฺปชาย, ปูเชสิ ราชํ ปรมปฺปมาทํ  
ราชํ ปรมปฺปวาทํ (สี.), ราชา ปรมปฺปวาทิํ (สฺยา.)  
ฯ  
</li>
  
<li>
สเจ  
อิมํ พฺรเหฺม สุรชฺชกํ สิยา, ผีตํ รฎฺฐํ มุทิตํ  
ปูริตํ (ก.)  
วิปฺปสนฺนํ;  
  
ภุตฺวา พลิํ อคฺคปิณฺฑญฺจ กากา, น มาทิสํ ชีวมเทยฺยุ ธงฺกาติฯ  
</li>
  
คนฺธตินฺทุกชาตกํ ทสมํฯ  
</li>
  
<p>ตสฺสุทฺทานํ –
</ol></p>


<p>
กิํฉนฺท  
กุมฺภ ชยทฺทิส ฉทฺทนฺต, อถ ปณฺฑิตสมฺภว สิรกปิ;  
  
ทกรกฺขส ปณฺฑรนาควโร, อถ สมฺพุล ตินฺทุกเทวสุโตติฯ  
</p>
  
ติํสนิปาตํ นิฎฺฐิตํฯ  
</p>
  
ชาตกปาฬิยา ปฐโม ภาโค นิฎฺฐิโตฯ  
</p>
  
  
  
  
  