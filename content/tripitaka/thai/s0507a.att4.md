<h1>๔. มหาวโคฺค</h1>
<h3>๑. อมฺพสกฺกรเปตวตฺถุวณฺณนา</h3>
<p>   นฺติ อิทํ อมฺพสกฺกรเปตวตฺถุฯ ตสฺส กา อุปฺปตฺติ? ภควติ เชตวเน วิหรเนฺต อมฺพสกฺกโร นาม ลิจฺฉวิราชา มิจฺฉาทิฎฺฐิโก นตฺถิกวาโท เวสาลิยํ รชฺชํ กาเรสิฯ เตน จ สมเยน เวสาลินคเร อญฺญตรสฺส วาณิชสฺส อาปณสมีเป จิกฺขลฺลํ โหติ, ตตฺถ พหู ชนา อุปฺปติตฺวา อติกฺกมนฺตา กิลมนฺติ, เกจิ กทฺทเมน ลิมฺปนฺติฯ ตํ ทิสฺวา โส วาณิโช ‘‘มา อิเม มนุสฺสา กลลํ อกฺกมิํสู’’ติ อปคตทุคฺคนฺธํ สงฺขวณฺณปฎิภาคํ โคสีสฎฺฐิํ อาหราเปตฺวา นิกฺขิปาเปสิฯ ปกติยา จ สีลวา อโหสิ อโกฺกธโน สณฺหวาโจ, ปเรสญฺจ ยถาภูตํ คุณํ กิเตฺตติฯ</p>


<p>โส เอกสฺมิํ ทิวเส อตฺตโน สหายสฺส นฺหายนฺตสฺส ปมาเทน อโนโลเกนฺตสฺส นิวาสนวตฺถํ กีฬาธิปฺปาเยน อปนิธาย ตํ ทุกฺขาเปตฺวา อทาสิฯ ภาคิเนโยฺย ปนสฺส โจริกาย ปรเคหโต ภณฺฑํ อาหริตฺวา ตเสฺสว อาปเณ นิกฺขิปิฯ ภณฺฑสามิกา วีมํสนฺตา ภเณฺฑน สทฺธิํ ตสฺส ภาคิเนยฺยํ ตญฺจ รโญฺญ ทเสฺสสุํฯ ราชา ‘‘อิมสฺส สีสํ ฉินฺทถ, ภาคิเนยฺยํ ปนสฺส สูเล อาโรเปถา’’ติ อาณาเปสิฯ ราชปุริสา ตถา อกํสุฯ โส กาลํ กตฺวา ภุมฺมเทเวสุ อุปฺปชฺชิฯ โส โคสีเสน เสตุโน กตตฺตา เสตวณฺณํ  ทิพฺพํ มโนชวํ อสฺสาชานียํ ปฎิลภิ, คุณวนฺตานํ วณฺณกถเนน ตสฺส คตฺตโต ทิพฺพคโนฺธ วายติ, สาฎกสฺส ปน อปนิหิตตฺตา นโคฺค อโหสิฯ โส อตฺตนา ปุเพฺพ กตกมฺมํ โอโลเกโนฺต ตทนุสาเรน อตฺตโน ภาคิเนยฺยํ สูเล อาโรปิตํ ทิสฺวา กรุณาย โจทิยมาโน มโนชวํ อสฺสํ อภิรุหิตฺวา อฑฺฒรตฺติสมเย ตสฺส สูลา โรปิตฎฺฐานํ คนฺตฺวา อวิทูเร ฐิโต ‘‘ชีว, โภ, ชีวิตเมว เสโยฺย’’ติ ทิวเส ทิวเส วทติฯ</p>


<p>เตน จ สมเยน อมฺพสกฺกโร ราชา หตฺถิกฺขนฺธวรคโต นครํ ปทกฺขิณํ กโรโนฺต อญฺญตรสฺมิํ เคเห วาตปานํ วิวริตฺวา ราชวิภูติํ ปสฺสนฺติํ  เอกํ อิตฺถิํ ทิสฺวา ปฎิพทฺธจิโตฺต หุตฺวา ปจฺฉาสเน นิสินฺนสฺส ปุริสสฺส ‘‘อิมํ ฆรํ อิมญฺจ อิตฺถิํ อุปธาเรหี’’ติ สญฺญํ ทตฺวา อนุกฺกเมน  อตฺตโน ราชเคหํ ปวิโฎฺฐ ตํ ปุริสํ เปเสสิ – ‘‘คจฺฉ, ภเณ, ตสฺสา อิตฺถิยา สสามิกภาวํ วา อสามิกภาวํ วา ชานาหี’’ติฯ โส คนฺตฺวา ตสฺสา สสามิกภาวํ ญตฺวา รโญฺญ อาโรเจสิฯ ราชา ตสฺสา อิตฺถิยา ปริคฺคหณูปายํ จิเนฺตโนฺต ตสฺสา สามิกํ ปโกฺกสาเปตฺวา ‘‘เอหิ, ภเณ, มํ อุปฎฺฐาหี’’ติ อาหฯ โส อนิจฺฉโนฺตปิ ‘‘ราชา อตฺตโน วจนํ อกโรเนฺต มยิ ราชทณฺฑํ กเรยฺยา’’ติ ภเยน ราชุปฎฺฐานํ สมฺปฎิจฺฉิตฺวา ทิวเส ทิวเส ราชุปฎฺฐานํ คจฺฉติฯ ราชาปิ ตสฺส ภตฺตเวตนํ ทาเปตฺวา กติปยทิวสาติกฺกเมน ปาโตว อุปฎฺฐานํ อาคตํ เอวมาห – ‘‘คจฺฉ, ภเณ, อมุมฺหิ ฐาเน เอกา โปกฺขรณี อตฺถิ, ตโต อรุณวณฺณมตฺติกํ รตฺตุปฺปลานิ จ อาเนหิ, สเจ อเชฺชว นาคเจฺฉยฺยาสิ, ชีวิตํ เต นตฺถี’’ติฯ ตสฺมิญฺจ คเต ทฺวารปาลํ อาห – ‘‘อชฺช อนตฺถงฺคเต เอว สูริเย สพฺพทฺวารานิ ถเกตพฺพานี’’ติฯ</p>


<p>สา จ โปกฺขรณี เวสาลิยา ติโยชนมตฺถเก โหติ, ตถาปิ โส ปุริโส มรณภยตชฺชิโต วาตเวเคน ปุพฺพเณฺหเยว ตํ โปกฺขรณิํ สมฺปาปุณิฯ ‘‘สา จ โปกฺขรณี อมนุสฺสปริคฺคหิตา’’ติ ปเคว สุตตฺตา ภเยน โส ‘‘อตฺถิ นุ โข เอตฺถ โกจิ ปริสฺสโย’’ติ สมนฺตโต  อนุปริยายติฯ ตํ ทิสฺวา โปกฺขรณิปาลโก อมนุโสฺส กรุณายมานรูโป มนุสฺสรูเปน อุปสงฺกมิตฺวา ‘‘กิมตฺถํ, โภ ปุริส, อิธาคโตสี’’ติ อาหฯ โส ตสฺส ตํ ปวตฺติํ กเถสิฯ โส ‘‘ยทิ เอวํ ยาวทตฺถํ คณฺหาหี’’ติ อตฺตโน ทิพฺพรูปํ ทเสฺสตฺวา อนฺตรธายิฯ</p>


<p>โส ตตฺถ อรุณวณฺณมตฺติกํ รตฺตุปฺปลานิ จ คเหตฺวา อนตฺถงฺคเตเยว สูริเย นครทฺวารํ สมฺปาปุณิฯ ตํ ทิสฺวา ทฺวารปาโล ตสฺส วิรวนฺตเสฺสว ทฺวารํ ถเกสิฯ โส ถกิเต ทฺวาเร ปเวสนํ อลภโนฺต ทฺวารสมีเป สูเล อาโรปิตํ ปุริสํ ทิสฺวา ‘‘เอเต มยิ อนตฺถงฺคเต เอว สูริเย อาคเต วิรวเนฺต เอวํ ทฺวารํ ถเกสุํฯ ‘อหํ กาเลเยว อาคโต, มม ทาโส นตฺถี’ติ ตยาปิ ญาตํ โหตู’’ติ  สกฺขิมกาสิฯ ตํ สุตฺวา โส อาห ‘‘อหํ สูเล อาวุโต วโชฺฌ มรณาภิมุโข, กถํ ตว สกฺขิ โหมิฯ เอโก ปเนตฺถ เปโต มหิทฺธิโก มม สมีปํ อาคมิสฺสติ, ตํ สกฺขิํ กโรหี’’ติฯ ‘‘กถํ ปน โส มยา ทฎฺฐโพฺพ’’ติ? อิเธว ตฺวํ ติฎฺฐ, ‘‘สยเมว ทกฺขิสฺสสี’’ติฯ โส ตตฺถ ฐิโต มชฺฌิมยาเม ตํ เปตํ อาคตํ ทิสฺวา สกฺขิํ อกาสิฯ วิภาตาย จ รตฺติยา รญฺญา ‘‘มม อาณา ตยา อติกฺกนฺตา, ตสฺมา ราชทณฺฑํ เต กริสฺสามี’’ติ วุเตฺต, เทว, มยา ตว อาณา นาติกฺกนฺตา, อนตฺถงฺคเต เอว สูริเย อหํ อิธาคโตติฯ ตตฺถ โก เต สกฺขีติ? โส  ตสฺส สูลาวุตสฺส ปุริสสฺส สนฺติเก อาคจฺฉนฺตํ นคฺคเปตํ ‘‘สกฺขี’’ติ นิทฺทิสิตฺวา ‘‘กถเมตํ อเมฺหหิ สทฺธาตพฺพ’’นฺติ รญฺญา วุเตฺต ‘‘อชฺช รตฺติยํ ตุเมฺหหิ สทฺธาตพฺพํ ปุริสํ มยา สทฺธิํ เปเสถา’’ติ อาหฯ ตํ สุตฺวา ราชา สยเมว เตน สทฺธิํ ตตฺถ คนฺตฺวา ฐิโต เปเตน จ ตตฺถาคนฺตฺวา ‘‘ชีว, โภ, ชีวิตเมว เสโยฺย’’ติ วุเตฺต ตํ ติอาทินา ปญฺจหิ คาถาหิ ปฎิปุจฺฉิฯ อิทานิ อาทิโต ปน นฺติ คาถา ตาสํ สมฺพนฺธทสฺสนตฺถํ สงฺคีติกาเรหิ ฐปิตา –</p>


<ol>
<li>
‘‘เวสาลี  
นาม นครตฺถิ วชฺชีนํ, ตตฺถ อหุ ลิจฺฉวิ อมฺพสกฺกโร;  
  
ทิสฺวาน เปตํ นครสฺส พาหิรํ, ตเตฺถว ปุจฺฉิตฺถ ตํ การณตฺถิโกฯ  
</li>
  
<li>
‘‘เสยฺยา นิสชฺชา นยิมสฺส อตฺถิ, อภิกฺกโม นตฺถิ ปฎิกฺกโม จ;  
  
อสิตปีตขายิตวตฺถโภคา, ปริจารณา สาปิ อิมสฺส นตฺถิฯ  
</li>
  
<li>
‘‘เย ญาตกา ทิฎฺฐสุตา สุหชฺชา, อนุกมฺปกา ยสฺส อเหสุํ ปุเพฺพ;  
  
ทฎฺฐุมฺปิ เต ทานิ น ตํ ลภนฺติ, วิราชิตโต หิ ชเนน เตนฯ  
</li>
  
<li>
‘‘น  
โอคฺคตตฺตสฺส ภวนฺติ มิตฺตา, ชหนฺติ มิตฺตา วิกลํ วิทิตฺวา;  
  
อตฺถญฺจ ทิสฺวา ปริวารยนฺติ, พหู มิตฺตา อุคฺคตตฺตสฺส โหนฺติฯ  
</li>
  
<li>
‘‘นิหีนโตฺต สพฺพโภเคหิ กิโจฺฉ, สมฺมกฺขิโต สมฺปริภินฺนคโตฺต;  
  
อุสฺสาวพินฺทูว ปลิมฺปมานา, อชฺช สุเว ชีวิตสฺสูปโรโธฯ  
</li>
  
<li>
‘‘เอตาทิสํ อุตฺตมกิจฺฉปฺปตฺตํ,  
  
อุตฺตาสิตํ ปุจิมนฺทสฺส สูเล;  
  
อถ ตฺวํ เกน วเณฺณน วเทสิ ยกฺข,  
  
‘ชีว โภ ชีวิตเมว เสโยฺย’’’ติฯ  
</li>
  
<p> ตตฺถ ติ ตสฺสํ เวสาลิยํฯ นฺติ นครสฺส พหิ ภวํ, เวสาลินครสฺส พหิ เอว  ชาตํ ปวตฺตํ สมฺพนฺธํฯ ติ ยตฺถ ตํ ปสฺสิ, ตเตฺถว ฐาเนฯ นฺติ  ตํ เปตํฯ ติ ‘‘ชีว, โภ, ชีวิตเมว เสโยฺย’’ติ วุตฺตอตฺถสฺส การเณน อตฺถิโก หุตฺวาฯ
</ol></p>


<p> ติ ปิฎฺฐิปสารณลกฺขณา เสยฺยา, ปลฺลงฺกาภุชนลกฺขณา นิสชฺชา จ อิมสฺส สูเล อาโรปิตปุคฺคลสฺส นตฺถิฯ ติ อภิกฺกมาทิลกฺขณํ อปฺปมตฺตกมฺปิ คมนํ อิมสฺส นตฺถิฯ ติ ยา อสิตปีตขายิตวตฺถปริโภคาทิลกฺขณา อินฺทฺริยานํ ปริจารณา, สาปิ อิมสฺส นตฺถิฯ ‘‘ปริหรณา สาปี’’ติ วา ปาโฐ, อสิตาทิปริโภควเสน อินฺทฺริยานํ ปริหรณา, สาปิ อิมสฺส นตฺถิ วิคตชีวิตตฺตาติ อโตฺถฯ ‘‘ปริจารณา สาปี’’ติ เกจิ ปฐนฺติฯ</p>


<p> ติ สนฺทิฎฺฐสหายา เจว อทิฎฺฐสหายา จ ยสฺส มิตฺตา อนุทฺทยาวโนฺต เย  อสฺส อิมสฺส ปุเพฺพ อเหสุํฯ ติ ปสฺสิตุมฺปิ น ลภนฺติ, กุโต สห วสิตุนฺติ อโตฺถฯ ติ ปริจฺจตฺตสภาโวฯ ติ เตน ญาติอาทิชเนนฯ</p>


<p> ติ อปคตวิญฺญาณสฺส มตสฺส มิตฺตา นาม น โหนฺติ ตสฺส มิเตฺตหิ กาตพฺพกิจฺจสฺส อติกฺกนฺตตฺตาฯ ติ มโต ตาว ติฎฺฐตุ, ชีวนฺตมฺปิ โภควิกลํ ปุริสํ วิทิตฺวา ‘‘น อิโต กิญฺจิ คยฺหูปค’’นฺติ มิตฺตา ปชหนฺติฯ ติ ตสฺส ปน สนฺตกํ อตฺถํ ธนํ ทิสฺวา ปิยวาทิโน มุขุโลฺลกิกา หุตฺวา ตํ ปริวาเรนฺติฯ ติ วิภวสมฺปตฺติยา  อุคฺคตสภาวสฺส สมิทฺธสฺส พหู อเนกา มิตฺตา โหนฺติ, อยํ โลกิยสภาโวติ อโตฺถฯ</p>


<p> ติ สเพฺพหิ อุปโภคปริโภควตฺถูหิ ปริหีนโตฺตฯ ติ ทุกฺขิโตฯ ติ รุหิเรหิ สมฺมกฺขิตสรีโรฯ ติ สูเลน อพฺภนฺตเร วิทาลิตคโตฺตฯ ติ ติณเคฺค ลิมฺปมานอุสฺสาวพินฺทุสทิโสฯ ติ อชฺช วา สุเว วา อิมสฺส นาม ปุริสสฺส ชีวิตสฺส อุปโรโธ นิโรโธ, ตโต อุทฺธํ นปฺปวตฺตตีติ อโตฺถฯ</p>


<p> นฺติ อาวุตํ อาโรปิตํฯ ติ นิมฺพรุกฺขสฺส ทเณฺฑน กตสูเล ฯ ติ เกน การเณนฯ ติ, โภ ปุริส, ชีวฯ กสฺมา? สูลํ อาโรปิตสฺสาปิ หิ เต อิธ ชีวิตเมว อิโต จุตสฺส ชีวิตโต สตภาเคน สหสฺสภาเคน เสโยฺย สุนฺทรตโรติฯ</p>


<p>เอวํ เตน รญฺญา ปุจฺฉิโต โส เปโต อตฺตโน อธิปฺปายํ ปกาเสโนฺต –</p>


<ol>
<li>
‘‘สาโลหิโต เอส อโหสิ มยฺหํ, อหํ สรามิ ปุริมาย ชาติยา;  
  
ทิสฺวา จ เม การุญฺญมโหสิ ราช, มา ปาปธโมฺม นิรยํ ปตายํฯ  
</li>
  
<li>
‘‘อิโต  
จุโต ลิจฺฉวิ เอส โปโส, สตฺถุสฺสทํ นิรยํ โฆรรูปํ;  
  
อุปปชฺชติ ทุกฺกฎกมฺมการี, มหาภิตาปํ กฎุกํ ภยานกํฯ  
</li>
  
<li>
‘‘อเนกภาเคน คุเณน เสโยฺย, อยเมว สูโล นิรเยน เตน;  
  
เอกนฺตทุกฺขํ กฎุกํ ภยานกํ, เอกนฺตติพฺพํ นิรยํ ปตายํฯ  
</li>
  
<li>
‘‘อิทญฺจ  
สุตฺวา วจนํ มเมโส, ทุกฺขูปนีโต วิชเหยฺย ปาณํ;  
  
ตสฺมา อหํ สนฺติเก น ภณามิ, มา เมกโต ชีวิตสฺสูปโรโธ’’ติฯ –  
</li>
  
<p>จตโสฺส คาถา อภาสิฯ
</ol></p>


<p> ตตฺถ  สมานโลหิโต โยนิสมฺพเนฺธน สมฺพโนฺธ, ญาตโกติ อโตฺถฯ ติ ปุริมตฺตภาเวฯ นฺติ อยํ ปาปธโมฺม ปุริโส นิรยํ มา ปติ, มา นิรยํ อุปปชฺชีติ อิมํ ทิสฺวา เม การุญฺญํ อโหสีติ โยชนาฯ</p>


<p> นฺติ ปาปการีหิ สเตฺตหิ อุสฺสนฺนํ, อถ วา ปญฺจวิธพนฺธนํ, มุเข ตตฺตโลหเสจนํ, องฺคารปพฺพตาโรปนํ, โลหกุมฺภิปเกฺขปนํ, อสิปตฺตวนปฺปเวสนํ, เวตฺตรณิยํ สโมตรณํ, มหานิรเย ปเกฺขโปติฯ อิเมหิ สตฺตหิ ปญฺจวิธพนฺธนาทีหิ ทารุณการเณหิ อุสฺสนฺนํ, อุปรูปริ นิจิตนฺติ อโตฺถฯ นฺติ มหาทุกฺขํ, มหาอคฺคิสนฺตาปํ วาฯ นฺติ อนิฎฺฐํฯ นฺติ ภยชนกํฯ</p>


<p>   ติ อเนกโกฎฺฐาเสน อานิสํเสนฯ ติ ตโต อิมสฺส อุปฺปตฺติฎฺฐานภูตโต นิรยโต อยเมว สูโล เสโยฺยติฯ นิสฺสเกฺก หิ  อิทํ กรณวจนํฯ นฺติ เอกเนฺตเนว ติขิณทุกฺขํ, นิยตมหาทุกฺขนฺติ อโตฺถฯ</p>


<p> ติ ‘‘อิโต จุโต’’ติอาทินา วุตฺตํ มม วจนํ สุตฺวา เอโส ปุริโส ทุกฺขูปนีโต มม วจเนน นิรยทุกฺขํ อุปนีโต วิย หุตฺวาฯ นฺติ อตฺตโน ชีวิตํ ปริจฺจเชยฺยฯ ติ เตน การเณนฯ ติ ‘‘มยา เอกโต อิมสฺส ปุริสสฺส ชีวิตสฺส อุปโรโธ มา โหตู’’ติ อิมสฺส สนฺติเก อิทํ วจนํ อหํ น ภณามิ, อถ โข  ‘‘ชีว, โภ, ชีวิตเมว เสโยฺย’’ติ อิทเมว ภณามีติ อธิปฺปาโยฯ</p>


<p>เอวํ เปเตน อตฺตโน อธิปฺปาเย ปกาสิเต ปุน ราชา เปตสฺส ปวตฺติํ ปุจฺฉิตุํ โอกาสํ กโรโนฺต อิมํ คาถมาห –</p>


<ol>
<li>
‘‘อญฺญาโต เอโส ปุริสสฺส อโตฺถ, อญฺญมฺปิ อิจฺฉามเส ปุจฺฉิตุํ ตุวํ;  
  
โอกาสกมฺมํ สเจ โน กโรสิ, ปุจฺฉาม ตํ โน น จ กุชฺฌิตพฺพ’’นฺติฯ  
</li>
  
<li>
‘‘อทฺธา ปฎิญฺญา เม ตทา อหุ, นาจิกฺขณา อปฺปสนฺนสฺส โหติ;  
  
อกามา สเทฺธยฺยวโจติ กตฺวา, ปุจฺฉสฺสุ มํ กามํ ยถา วิสยฺห’’นฺติฯ –  
</li>
  
<p>อิมา รโญฺญ เปตสฺส จ วจนปฎิวจนคาถาฯ
</ol></p>


<p> ตตฺถ ติ อวคโตฯ ติ อิจฺฉามฯ ติ อมฺหากํฯ นฺติ ‘‘อิเม มนุสฺสา ยํกิญฺจิ ปุจฺฉนฺตี’’ติ โกโธ น กาตโพฺพฯ</p>


<p> ติ เอกํเสนฯ ติ ญาณวเสน มยฺหํ ‘‘ปุจฺฉสฺสู’’ติ ปฎิญฺญา, โอกาสทานนฺติ อโตฺถฯ ติ ตสฺมิํ กาเล  ปฐมทสฺสเน อโหสิฯ ติ อกถนา อปฺปสนฺนสฺส โหติฯ ปสโนฺน เอว หิ ปสนฺนสฺส กิญฺจิ กเถติฯ ตฺวํ ปน ตทา มยิ อปฺปสโนฺน, อหญฺจ ตยิ, เตน ปฎิชานิตฺวา กเถตุกาโม นาโหสิฯ อิทานิ ปนาหํ ตุยฺหํ  อกาโม เอว สทฺธาตพฺพวจโน  อิมินา การเณน ฯ   นฺติ ตฺวํ ยถา อิจฺฉสิ, ตมตฺถํ มํ ปุจฺฉสฺสุฯ อหํ ปน ยถา วิสยฺหํ ยถา มยฺหํ สหิตุํ สกฺกา, ตถา อตฺตโน ญาณพลานุรูปํ กเถสฺสามีติ อธิปฺปาโยฯ</p>


<p>เอวํ เปเตน ปุจฺฉนาย โอกาเส กเต ราชา –</p>


<ol>
<li>
‘‘ยํ กิญฺจหํ จกฺขุนา ปสฺสิสามิ,  
  
สพฺพมฺปิ ตาหํ อภิสทฺทเหยฺยํ;  
  
ทิสฺวาว ตํ โนปิ เจ สทฺทเหยฺยํ,  
  
กเรยฺยาสิ เม ยกฺข นิยสฺสกมฺม’’นฺติฯ –  
</li>
  
<p>คาถมาหฯ ตสฺสโตฺถ – อหํ ยํ กิญฺจิเทว จกฺขุนา ปสฺสิสฺสามิ, ตํ สพฺพมฺปิ ตเถว อหํ อภิสทฺทเหยฺยํ, ตํ ปน ทิสฺวาว ตํ วจนํ โนปิ เจ สทฺทเหยฺยํฯ ยกฺข, มยฺหํ นิยสฺสกมฺมํ นิคฺคหกมฺมํ กเรยฺยาสีติฯ อถ วา ติ อหํ ยํ กิญฺจิเทว จกฺขุนา ปสฺสิสฺสามิ อจกฺขุโคจรสฺส อทสฺสนโตฯ นฺติ สพฺพมฺปิ เต อหํ ทิฎฺฐํ สุตํ อญฺญํ วา อภิสทฺทเหยฺยํฯ ตาทิโส หิ มยฺหํ ตยิ อภิปฺปสาโทติ อธิปฺปาโยฯ ปจฺฉิมปทสฺส ปน ยถาวุโตฺตว อโตฺถฯ
</ol></p>


<p>ตํ สุตฺวา เปโต –</p>


<ol>
<li>
‘‘สจฺจปฺปฎิญฺญา ตว เมสา โหตุ, สุตฺวาน ธมฺมํ ลภ สุปฺปสาทํ;  
  
อญฺญตฺถิโก โน จ ปทุฎฺฐจิโตฺต, ยํ เต สุตํ อสุตญฺจาปิ ธมฺมํ;  
  
สพฺพมฺปิ อกฺขิสฺสํ ยถา ปชาน’’นฺติฯ – คาถมาห  
; อิโต ปรํ –  
</li>
  
<li>
‘‘เสเตน  
อเสฺสน อลงฺกเตน, อุปยาสิ สูลาวุตกสฺส สนฺติเก;  
  
ยานํ อิทํ อพฺภุตํ ทสฺสเนยฺยํ, กิเสฺสตํ กมฺมสฺส อยํ วิปาโกติฯ  
</li>
  
<li>
‘‘เวสาลิยา นครสฺส มเชฺฌ, จิกฺขลฺลมเคฺค นรกํ อโหสิ;  
  
โคสีสเมกาหํ ปสนฺนจิโตฺต, เสตํ คเหตฺวา นรกสฺมิํ นิกฺขิปิํฯ  
</li>
  
<li>
‘‘เอตสฺมิํ  
ปาทานิ ปติฎฺฐเปตฺวา, มยญฺจ อเญฺญ จ อติกฺกมิมฺหา;  
  
ยานํ อิทํ อพฺภุตํ ทสฺสเนยฺยํ, ตเสฺสว กมฺมสฺส อยํ วิปาโกติฯ  
</li>
  
<li>
‘‘วโณฺณ จ เต สพฺพทิสา ปภาสติ, คโนฺธ จ เต สพฺพทิสา ปวายติ;  
  
ยกฺขิทฺธิปโตฺตสิ มหานุภาโว, นโคฺค จาสิ กิสฺส อยํ วิปาโกติฯ  
</li>
  
<li>
‘‘อโกฺกธโน นิจฺจปสนฺนจิโตฺต, สณฺหาหิ วาจาหิ ชนํ อุเปมิ;  
  
ตเสฺสว กมฺมสฺส อยํ วิปาโก, ทิโพฺพ เม วโณฺณ สตตํ ปภาสติฯ  
</li>
  
<li>
‘‘ยสญฺจ กิตฺติญฺจ ธเมฺม ฐิตานํ, ทิสฺวาน มเนฺตมิ ปสนฺนจิโตฺต;  
  
ตเสฺสว กมฺมสฺส อยํ วิปาโก, ทิโพฺพ เม คโนฺธ สตตํ ปวายติฯ  
</li>
  
<li>
‘‘สหายานํ  
ติตฺถสฺมิํ นฺหายนฺตานํ, ถเล คเหตฺวา นิทหิสฺส ทุสฺสํ;  
  
ขิฑฺฑตฺถิโก โน จ ปทุฎฺฐจิโตฺต, เตนมฺหิ นโคฺค กสิรา จ วุตฺตีติฯ  
</li>
  
<li>
‘‘โย  
กีฬมาโน ปกโรติ ปาปํ, ตเสฺสทิสํ กมฺมวิปากมาหุ;  
  
อกีฬมาโน ปน โย กโรติ, กิํ ตสฺส กมฺมสฺส วิปากมาหูติฯ  
</li>
  
<li>
‘‘เย ทุฎฺฐสงฺกปฺปมนา มนุสฺสา, กาเยน วาจาย จ สํกิลิฎฺฐา;  
  
กายสฺส เภทา อภิสมฺปรายํ, อสํสยํ เต นิรยํ อุเปนฺติฯ  
</li>
  
<li>
‘‘อปเร ปน สุคติมาสมานา, ทาเน รตา สงฺคหิตตฺตภาวา;  
  
กายสฺส เภทา อภิสมฺปรายํ, อสํสยํ เต สุคติํ อุเปนฺตี’’ติฯ –  
</li>
  
<p>เตสํ อุภินฺนํ วจนปฎิวจนคาถา โหนฺติฯ
</ol></p>


<p> ตตฺถ ติ ‘‘สพฺพมฺปิ ตาหํ อภิสทฺทเหยฺย’’นฺติ ตว เอสา ปฎิญฺญา มยฺหํ สจฺจํ โหตุฯ นฺติ มยา วุจฺจมานํ ธมฺมํ สุตฺวา สุนฺทรํ ปสาทํ ลภสฺสุฯ ติ อาชานนตฺถิโกฯ นฺติ ยถา อโญฺญปิ  ปชานโนฺต, ‘‘ยถาปิ ญาต’’นฺติ วา มยา ยถา ญาตนฺติ อโตฺถฯ</p>


<p> ติ กิเสฺสตํ กิสฺส นาม เอตํ, กิสฺส กมฺมสฺส อยํ วิปาโกฯ นฺติ วา นิปาตมตฺตํ, กิสฺส กมฺมสฺสาติ โยชนาฯ ‘‘กิสฺส เต’’ติ จ เกจิ ปฐนฺติฯ</p>


<p> ติ  จิกฺขลฺลวติ ปถมฺหิฯ นฺติ อาวาฎํฯ นฺติ เอกํ อหํฯ นฺติ ยถา กทฺทโม น อกฺกมียติ, เอวํ ตสฺมิํ จิกฺขลฺลาวาเฎ ฐเปสิํฯ ติ ตสฺส โคสีเสน เสตุกรณสฺสฯ</p>


<p> นฺติ ธมฺมจารีนํ สมจารีนํฯ ติ กเถมิ กิตฺตยามิฯ ติ  หสาธิปฺปาโยฯ ติ ทุสฺสสามิเก น ทูสิตจิโตฺต, น อวหรณาธิปฺปาโย นาปิ วินาสาธิปฺปาโยติ อโตฺถฯ</p>


<p> ติ อขิฑฺฑาธิปฺปาโย, โลภาทีหิ ทูสิตจิโตฺตฯ ติ ตสฺส ตถา กตสฺส ปาปกมฺมสฺส กีว กฎุกํ ทุกฺขวิปากํ ปณฺฑิตา อาหุฯ</p>


<p> ติ กามสงฺกปฺปาทิวเสน ทูสิตมโนวิตกฺกา, เอเตน มโนทุจฺจริตมาหฯ ติ ปาณาติปาตาทิวเสน กายวาจาหิ มลินาฯ ติ อาสีสมานา ปตฺถยมานาฯ</p>


<p>เอวํ เปเตน สเงฺขเปเนว กมฺมผเลสุ วิภชิตฺวา ทสฺสิเตสุ ตํ อสทฺทหโนฺต ราชา –</p>


<ol>
<li>
‘‘ตํ กินฺติ ชาเนยฺยมหํ อเวจฺจ, กลฺยาณปาปสฺส อยํ วิปาโก;  
  
กิํ วาหํ ทิสฺวา อภิสทฺทเหยฺยํ, โก วาปิ มํ สทฺทหาเปยฺย เอต’’นฺติฯ –  
</li>
  
<p>คาถมาหฯ ตตฺถ ติ โยยํ ตยา ‘‘เย ทุฎฺฐสงฺกปฺปมนา มนุสฺสา, กาเยน วาจาย จ สํกิลิฎฺฐา’’ติอาทินาฯ ‘‘อปเร ปน สุคติมาสมานา’’ติอาทินา จ กลฺยาณสฺส ปาปสฺส จ กมฺมสฺส วิปาโก วิภชิตฺวา วุโตฺต, ตํ กินฺติ เกน การเณน อหํ อเวจฺจ   อปรปจฺจยภาเวน สทฺทเหยฺยํฯ นฺติ กีทิสํ วา ปนาหํ ปจฺจกฺขภูตํ นิทสฺสนํ ทิสฺวา ปฎิสทฺทเหยฺยํฯ นฺติ โก วา วิญฺญู ปุริโส ปณฺฑิโต เอตมตฺถํ มํ สทฺทหาเปยฺย, ตํ กเถหีติ  อโตฺถฯ
</ol></p>


<p>ตํ สุตฺวา เปโต การเณน ตมตฺถํ ตสฺส ปกาเสโนฺต –</p>


<ol>
<li>
‘‘ทิสฺวา จ สุตฺวา อภิสทฺทหสฺสุ, กลฺยาณปาปสฺส อยํ วิปาโก;  
  
กลฺยาณปาเป อุภเย อสเนฺต, สิยา นุ สตฺตา สุคตา ทุคฺคตา วาฯ  
</li>
  
<li>
‘‘โน เจตฺถ กมฺมานิ กเรยฺยุํ มจฺจา, กลฺยาณปาปานิ มนุสฺสโลเก;  
  
นาเหสุํ สตฺตา สุคตา ทุคฺคตา วา, หีนา ปณีตา จ มนุสฺสโลเกฯ  
</li>
  
<li>
‘‘ยสฺมา จ กมฺมานิ กโรนฺติ มจฺจา, กลฺยาณปาปานิ มนุสฺสโลเก;  
  
ตสฺมา หิ สตฺตา สุคตา ทุคฺคตา วา, หีนา ปณีตา จ มนุสฺสโลเกฯ  
</li>
  
<li>
‘‘ทฺวยชฺช กมฺมานํ วิปากมาหุ, สุขสฺส ทุกฺขสฺส จ เวทนียํ;  
  
ตา เทวตาโย ปริจารยนฺติ, ปเจฺจนฺติ พาลา ทฺวยตํ อปสฺสิโน’’ติฯ –  
</li>
  
<p>คาถา อภาสิฯ
</ol></p>


<p> ตตฺถ ติ ปจฺจกฺขโต ทิสฺวาปิฯ ติ ธมฺมํ สุตฺวา ตทนุสาเรน นยํ เนโนฺต อนุมินโนฺตฯ ติ กุสลสฺส อกุสลสฺส จ กมฺมสฺส อยํ สุโข อยํ ทุโกฺข จ วิปาโกติ อภิสทฺทหสฺสุฯ ติ กลฺยาเณ ปาเป จาติ ทุวิเธ กเมฺม อวิชฺชมาเนฯ ติ ‘‘อิเม สตฺตา  สุคติํ คตา ทุคฺคติํ คตา วา, สุคติยํ วา อฑฺฒา ทุคฺคติยํ ทลิทฺทา วา’’ติ อยมโตฺถ กิํ นุ สิยา กถํ สมฺภเวยฺยาติ อโตฺถฯ</p>


<p> อิทานิ ยถาวุตฺตมตฺถํ   ติ จ ติ จ คาถาทฺวเยน พฺยติเรกโต อนฺวยโต จ วิภาเวติฯ ตตฺถ ติ กุลรูปาโรคฺยปริวาราทีหิ  หีนา อุฬารา จฯ</p>


<p> ติ ทฺวยํ ทุวิธํ อชฺช อิทานิ กมฺมานํ สุจริตทุจฺจริตานํ วิปากํ วทนฺติ กเถนฺติฯ กิํ ตนฺติ อาห นฺติ, อิฎฺฐสฺส จ อนิฎฺฐสฺส จ อนุภวนโยคฺคํฯ ติ เย อุกฺกํสวเสน สุขเวทนียํ วิปากํ ปฎิลภนฺติ, เต เทวโลเก ตา เทวตา หุตฺวา ทิพฺพสุขสมปฺปิตา อินฺทฺริยานิ ปริจาเรนฺติฯ ติ เย พาลา กมฺมญฺจ กมฺมผลญฺจาติ ทฺวยํ อปสฺสนฺตา อสทฺทหนฺตา, เต ปาปปฺปสุตา ทุกฺขเวทนียํ วิปากํ อนุภวนฺตา นิรยาทีสุ กมฺมุนา ปเจฺจนฺติ ทุกฺขํ ปาปุณนฺติฯ</p>


<p>เอวํ กมฺมผลํ สทฺทหโนฺต ปน ตฺวํ กสฺมา เอวรูปํ ทุกฺขํ ปจฺจนุภวสีติ อนุโยคํ สนฺธาย –</p>


<ol>
<li>
‘‘น มตฺถิ กมฺมานิ สยํกตานิ, ทตฺวาปิ เม นตฺถิ โย อาทิเสยฺย;  
  
อจฺฉาทนํ สยนมถนฺนปานํ, เตนมฺหิ นโคฺค กสิรา จ วุตฺตี’’ติฯ –  
</li>
  
<p>คาถมาหฯ ตตฺถ ติ ยสฺมา สยํ อตฺตนา ปุเพฺพ กตานิ ปุญฺญกมฺมานิ มม นตฺถิ น วิชฺชนฺติ, เยหิ อิทานิ อจฺฉาทนาทีนิ ลเภยฺยํฯ ติ โย สมณพฺราหฺมณานํ ทานํ ทตฺวา ‘‘อสุกสฺส เปตสฺส โหตู’’ติ เม อาทิเสยฺย อุทฺทิเสยฺย, โส นตฺถิฯ ติ เตน ทุวิเธนาปิ การเณน อิทานิ นโคฺค  นิโจฺจโฬ อมฺหิ, กสิรา ทุกฺขา จ วุตฺติ ชีวิกา โหตีติฯ
</ol></p>


<p>ตํ  สุตฺวา ราชา ตสฺส อจฺฉาทนาทิลาภํ อากงฺขโนฺต –</p>


<ol>
<li>
‘‘สิยา นุ โข การณํ กิญฺจิ ยกฺข, อจฺฉาทนํ เยน ตุวํ ลเภถ;  
  
อาจิกฺข เม ตฺวํ ยทตฺถิ เหตุ, สทฺธายิกํ เหตุวโจ สุโณมา’’ติฯ –  
</li>
  
<p>คาถมาหฯ ตตฺถ ติ เยน การเณน ตฺวํ  ลเภยฺยาสิ,  ตํ  ภเวยฺย นุ โขติ อโตฺถฯ ติ ยทิ อตฺถิฯ
</ol></p>


<p>อถสฺส  เปโต ตํ การณํ อาจิกฺขโนฺต –</p>


<ol>
<li>
‘‘กปฺปิตโก นาม อิธตฺถิ ภิกฺขุ, ฌายี สุสีโล อรหา วิมุโตฺต;  
  
คุตฺตินฺทฺริโย สํวุตปาติโมโกฺข, สีติภูโต อุตฺตมทิฎฺฐิปโตฺตฯ  
</li>
  
<li>
‘‘สขิโล วทญฺญู สุวโจ สุมุโข, สฺวาคโม สุปฺปฎิมุตฺตโก จ;  
  
ปุญฺญสฺส เขตฺตํ อรณวิหารี, เทวมนุสฺสานญฺจ ทกฺขิเณโยฺยฯ  
</li>
  
<li>
‘‘สโนฺต วิธูโม อนีโฆ นิราโส, มุโตฺต วิสโลฺล อมโม อวโงฺก;  
  
นิรูปธี สพฺพปปญฺจขีโณ, ติโสฺส วิชฺชา อนุปฺปโตฺต ชุติมาฯ  
</li>
  
<li>
‘‘อปฺปญฺญาโต ทิสฺวาปิ น จ สุชาโน, มุนีติ นํ วชฺชิสุ โวหรนฺติ;  
  
ชานนฺติ ตํ ยกฺขภูตา อเนชํ, กลฺยาณธมฺมํ วิจรนฺตํ โลเกฯ  
</li>
  
<li>
‘‘ตสฺส  
  
ตุวํ เอกยุคํ ทุเว วา, มมุทฺทิสิตฺวาน สเจ ทเทถ;  
  
ปฎิคฺคหีตานิ จ ตานิ อสฺสุ, มมญฺจ ปเสฺสถ สนฺนทฺธทุสฺส’’นฺติฯ –  
</li>
  
<p>คาถา อภาสิฯ
</ol></p>


<p> ตตฺถ ติ ชฎิลสหสฺสสฺส อพฺภนฺตเร อายสฺมโต อุปาลิเตฺถรสฺส อุปชฺฌายํ สนฺธาย วทติฯ ติ อิมิสฺสา เวสาลิยา สมีเปฯ ติ อคฺคผลฌาเนน ฌายีฯ ติ สพฺพกิเลสทรถปริฬาหวูปสเมน สีติภาวปฺปโตฺตฯ ติ อุตฺตมํ อคฺคผลํ สมฺมาทิฎฺฐิํ ปโตฺตฯ</p>


<p> ติ มุทุฯ ติ สุพฺพโจฯ ติ สุฎฺฐุ อาคตาคโมฯ ติ สุฎฺฐุ ปฎิมุตฺตกวาโจ, มุตฺตภาณีติ อโตฺถฯ ติ เมตฺตาวิหารีฯ</p>


<p> ติ อุปสนฺตกิเลโสฯ ติ วิคตมิจฺฉาวิตกฺกธูโมฯ ติ นิทฺทุโกฺขฯ ติ นิตฺตโณฺหฯ ติ สพฺพภเวหิ วิมุโตฺตฯ ติ วีตราคาทิสโลฺลฯ ติ  มมํการวิรหิโตฯ ติ กายวงฺกาทิวงฺกวิรหิโตฯ ติ กิเลสาภิสงฺขาราทิอุปธิปฺปหายีฯ ติ ปริกฺขีณตณฺหาทิปปโญฺจฯ ติ อนุตฺตราย ญาณชุติยา ชุติมาฯ ติ ปรมปฺปิจฺฉตาย ปฎิจฺฉนฺนคุณตาย จ น ปากโฎฯ</p>


<p> ติ คมฺภีรภาเวน ทิสฺวาปิ ‘‘เอวํสีโล, เอวํธโมฺม, เอวํปโญฺญ’’ติ น สุวิเญฺญโยฺยฯ นฺติ ยกฺขภูตา จ อเนชํ นิตฺตณฺหํ ‘‘อรหา’’ติ ตํ ชานนฺติฯ นฺติ สุนฺทรสีลาทิคุณํฯ</p>


<p> ติ ตสฺส กปฺปิตกมหาเถรสฺสฯ นฺติ เอกํ วตฺถยุคํฯ ติ เทฺว วา วตฺถยุคานิฯ ติ มมํ อุทฺทิสิตฺวาฯ    ติ ตานิ วตฺถยุคานิ เตน ปฎิคฺคหิตานิ จ อสฺสุ  ภเวยฺยุํฯ นฺติ ทุเสฺสน กตสนฺนาหํ, ลทฺธวตฺถํ นิวตฺถปารุตทุสฺสนฺติ อโตฺถฯ</p>


<p>ตโต ราชา –</p>


<ol>
<li>
‘‘กสฺมิํ ปเทเส สมณํ วสนฺตํ, คนฺตฺวาน ปเสฺสมุ มยํ อิทานิ;  
  
โย มชฺช กงฺขํ วิจิกิจฺฉิตญฺจ, ทิฎฺฐีวิสูกานิ วิโนทเยยฺยา’’ติฯ –  
</li>
  
<p>เถรสฺส วสนฎฺฐานํ ปุจฺฉิฯ ตตฺถ ติ กตรสฺมิํ ปเทเสฯ ติ โย อชฺช, ม-กาโร ปทสนฺธิกโรฯ
</ol></p>


<p>ตโต เปโต –</p>


<ol>
<li>
‘‘เอโส นิสิโนฺน กปินจฺจนายํ, ปริวาริโต เทวตาหิ พหูหิ;  
  
ธมฺมิํ กถํ ภาสติ สจฺจนาโม, สกสฺมิมาเจรเก อปฺปมโตฺต’’ติฯ –  
</li>
  
<p>คาถมาหฯ ตตฺถ นฺติ กปีนํ วานรานํ นจฺจเนน ‘‘กปินจฺจนา’’ติ ลทฺธโวหาเร ปเทเสฯ ติ ฌายี สุสีโล อรหา วิมุโตฺตติอาทีหิ คุณนาเมหิ ยาถาวนาโม อวิปรีตนาโม ฯ
</ol></p>


<p>เอวํ เปเตน วุเตฺต ราชา ตาวเทว เถรสฺส สนฺติกํ คนฺตุกาโม –</p>


<ol>
<li>
‘‘ตถาหํ กสฺสามิ คนฺตฺวา อิทานิ, อจฺฉาทยิสฺสํ สมณํ ยุเคน;  
  
ปฎิคฺคหีตานิ จ ตานิ อสฺสุ, ตุวญฺจ ปเสฺสมุ สนฺนทฺธทุสฺส’’นฺติฯ –  
</li>
  
<p>คาถมาหฯ ตตฺถ  ติ กริสฺสามิฯ
</ol></p>


<p>อถ เปโต ‘‘เทวตานํ เถโร ธมฺมํ เทเสติ, ตสฺมา นายํ อุปสงฺกมนกาโล’’ติ ทเสฺสโนฺต –</p>


<ol>
<li>
‘‘มา  
อกฺขเณ ปพฺพชิตํ อุปาคมิ, สาธุ โว ลิจฺฉวิ เนส ธโมฺม;  
  
ตโต จ กาเล อุปสงฺกมิตฺวา, ตเตฺถว ปสฺสาหิ รโห นิสินฺน’’นฺติฯ –  
</li>
  
<p>คาถมาหฯ ตตฺถ ติ อายาจเน นิปาโตฯ ติ, ลิจฺฉวิราช, ตุมฺหากํ ราชูนํ เอส ธโมฺม น โหติ, ยํ อกาเล อุปสงฺกมนํฯ ติ ตสฺมิํเยว ฐาเนฯ
</ol></p>


<p>เอวํ เปเตน วุเตฺต ราชา ‘‘สาธู’’ติ สมฺปฎิจฺฉิตฺวา อตฺตโน นิเวสนเมว คนฺตฺวา ปุน ยุตฺตปตฺตกาเล อฎฺฐ วตฺถุยุคานิ คาหาเปตฺวา เถรํ อุปสงฺกมิตฺวา เอกมนฺตํ นิสิโนฺน ปฎิสนฺถารํ กตฺวา ‘‘อิมานิ, ภเนฺต, อฎฺฐ วตฺถยุคานิ ปฎิคฺคณฺหา’’ติ อาหฯ ตํ สุตฺวา เถโร กถาสมุฎฺฐาปนตฺถํ ‘‘มหาราช, ปุเพฺพ ตฺวํ อทานสีโล สมณพฺราหฺมณานํ วิเหฐนชาติโกว กถํ ปณีตานิ วตฺถานิ ทาตุกาโม ชาโต’’ติ อาหฯ ตํ สุตฺวา ราชา ตสฺส การณํ อาจิกฺขโนฺต เปเตน สมาคมํ, เตน จ อตฺตนา จ กถิตํ สพฺพํ เถรสฺส อาโรเจตฺวา วตฺถานิ ทตฺวา เปตสฺส อุทฺทิสิฯ เตน เปโต ทิพฺพวตฺถธโร อลงฺกตปฎิยโตฺต อสฺสารุโฬฺห เถรสฺส จ รโญฺญ จ ปุรโต ปาตุภวิฯ ตํ ทิสฺวา ราชา อตฺตมโน ปมุทิโต ปีติโสมนสฺสชาโต ‘‘ปจฺจกฺขโต วต มยา กมฺมผลํ ทิฎฺฐํ, น ทานาหํ ปาปํ กริสฺสามิ, ปุญฺญเมว กริสฺสามี’’ติ วตฺวา เตน เปเตน สกฺขิํ อกาสิฯ โส จ เปโต ‘‘สเจ, ตฺวํ ลิจฺฉวิราช, อิโต ปฎฺฐาย อธมฺมํ ปหาย ธมฺมํ จรสิ, เอวาหํ ตว สกฺขิํ กริสฺสามิ, สนฺติกญฺจ เต อาคมิสฺสามิ, สูลาวุตญฺจ ปุริสํ สีฆํ สูลโต โมเจหิ, เอวํ โส ชีวิตํ ลภิตฺวา ธมฺมํ จรโนฺต ทุกฺขโต มุจฺจิสฺสติ, เถรญฺจ กาเลน กาลํ อุปสงฺกมิตฺวา ธมฺมํ สุณโนฺต  ปุญฺญานิ  กโรหี’’ติ วตฺวา คโตฯ</p>


<p>อถ ราชา เถรํ วนฺทิตฺวา นครํ ปวิสิตฺวา สีฆํ สีฆํ ลิจฺฉวิปริสํ สนฺนิปาเตตฺวา เต อนุชานาเปตฺวา ตํ ปุริสํ สูลโต โมเจตฺวา ‘‘อิมํ อโรคํ กโรถา’’ติ ติกิจฺฉเก อาณาเปสิฯ เถรญฺจ อุปสงฺกมิตฺวา ปุจฺฉิ – ‘‘สิยา นุ โข, ภเนฺต, นิรยคามิกมฺมํ กตฺวา ฐิตสฺส นิรยโต มุตฺตี’’ติฯ สิยา, มหาราช, สเจ อุฬารํ ปุญฺญํ กโรติ, มุจฺจตีติ  วตฺวา เถโร ราชานํ สรเณสุ จ สีเลสุ จ ปติฎฺฐาเปสิฯ โส ตตฺถ ปติฎฺฐิโต เถรสฺส โอวาเท ฐตฺวา โสตาปโนฺน อโหสิ, สูลาวุโต ปน ปุริโส อโรโค หุตฺวา สํเวคชาโต ภิกฺขูสุ ปพฺพชิตฺวา นจิรเสฺสว อรหตฺตํ ปาปุณิฯ ตมตฺถํ ทเสฺสนฺตา สงฺคีติการา –</p>


<ol>
<li>
‘‘ตถาติ วตฺวา อคมาสิ ตตฺถ, ปริวาริโต ทาสคเณน ลิจฺฉวิ;  
  
โส ตํ นครํ อุปสงฺกมิตฺวา, วาสูปคจฺฉิตฺถ สเก นิเวสเนฯ  
</li>
  
<li>
‘‘ตโต จ กาเล คิหิกิจฺจานิ กตฺวา,  
  
นฺหตฺวา ปิวิตฺวา จ ขณํ ลภิตฺวา;  
  
วิเจยฺย เปฬาโต จ ยุคานิ อฎฺฐ,  
  
คาหาปยี ทาสคเณน ลิจฺฉวิฯ  
</li>
  
<li>
‘‘โส ตํ ปเทสํ อุปสงฺกมิตฺวา, ตํ อทฺทส สมณํ สนฺตจิตฺตํ;  
  
ปฎิกฺกนฺตํ โคจรโต นิวตฺตํ, สีติภูตํ รุกฺขมูเล นิสินฺนํฯ  
</li>
  
<li>
‘‘ตเมนมโวจ อุปสงฺกมิตฺวา, อปฺปาพาธํ ผาสุวิหารญฺจ ปุจฺฉิ;  
  
เวสาลิยํ ลิจฺฉวิหํ ภทเนฺต, ชานนฺติ มํ ลิจฺฉวิ อมฺพสกฺกโรฯ  
</li>
  
<li>
‘‘อิมานิ  
เม อฎฺฐ ยุคา สุภานิ, ปฎิคฺคณฺห ภเนฺต ปททามิ ตุยฺหํ;  
  
เตเนว อเตฺถน อิธาคโตสฺมิ, ยถา อหํ อตฺตมโน ภเวยฺยนฺติฯ  
</li>
  
<li>
‘‘ทูรโตว สมณา พฺราหฺมณา จ, นิเวสนํ เต ปริวชฺชยนฺติ;  
  
ปตฺตานิ ภิชฺชนฺติ จ เต นิเวสเน, สงฺฆาฎิโย จาปิ วิทาลยนฺติฯ  
</li>
  
<li>
‘‘อถาปเร  
  
ปาทกุฐาริกาหิ, อวํสิรา สมณา ปาตยนฺติ;  
  
เอตาทิสํ ปพฺพชิตา วิเหสํ, ตยา กตํ สมณา ปาปุณนฺติฯ  
</li>
  
<li>
‘‘ติเณน เตลมฺปิ น ตฺวํ อทาสิ, มูฬฺหสฺส มคฺคมฺปิ น ปาวทาสิ;  
  
อนฺธสฺส ทณฺฑํ สยมาทิยาสิ, เอตาทิโส กทริโย อสํวุโต ตุวํ;  
  
อถ ตฺวํ เกน วเณฺณน กิเมว ทิสฺวา, อเมฺหหิ สห สํวิภาคํ กโรสีติฯ  
</li>
  
<li>
‘‘ปเจฺจมิ ภเนฺต ยํ ตฺวํ วเทสิ, วิเหสยิํ สมเณ พฺราหฺมเณ จ;  
  
ขิฑฺฑตฺถิโก โน จ ปทุฎฺฐจิโตฺต, เอตมฺปิ เม ทุกฺกฎเมว ภเนฺตฯ  
</li>
  
<li>
ขิฑฺฑาย ยโกฺข ปสวิตฺวา ปาปํ, เวเทติ ทุกฺขํ อสมตฺตโภคี;  
  
ทหโร  
ยุวา นคฺคนิยสฺส ภาคี, กิํ สุ ตโต ทุกฺขตรสฺส โหติฯ  
</li>
  
<li>
‘‘ตํ ทิสฺวา สํเวคมลตฺถํ ภเนฺต, ตปฺปจฺจยา วาปิ ททามิ ทานํ;  
  
ปฎิคฺคณฺห ภเนฺต วตฺถยุคานิ อฎฺฐ, ยกฺขสฺสิมา คจฺฉนฺตุ ทกฺขิณาโยติฯ  
</li>
  
<li>
‘‘อทฺธา หิ ทานํ พหุธา ปสตฺถํ, ททโต จ เต อกฺขยธมฺมมตฺถุ;  
  
ปฎิคณฺหามิ เต วตฺถยุคานิ อฎฺฐ, ยกฺขสฺสิมา คจฺฉนฺตุ ทกฺขิณาโยติฯ  
</li>
  
<li>
‘‘ตโต  
หิ โส อาจมยิตฺวา ลิจฺฉวิ, เถรสฺส ทตฺวาน ยุคานิ อฎฺฐ;  
  
ปฎิคฺคหีตานิ จ ตานิ อสฺสุ, ยกฺขญฺจ ปเสฺสถ สนฺนทฺธทุสฺสํฯ  
</li>
  
<li>
‘‘ตมทฺทสา จนฺทนสารลิตฺตํ, อาชญฺญมารูฬฺหมุฬารวณฺณํ;  
  
อลงฺกตํ สาธุนิวตฺถทุสฺสํ, ปริวาริตํ ยกฺขมหิทฺธิปตฺตํฯ  
</li>
  
<li>
‘‘โส ตํ ทิสฺวา อตฺตมโน อุทโคฺค, ปหฎฺฐจิโตฺต จ สุภคฺครูโป;  
  
กมฺมญฺจ ทิสฺวาน มหาวิปากํ, สนฺทิฎฺฐิกํ จกฺขุนา สจฺฉิกตฺวาฯ  
</li>
  
<li>
‘‘ตเมนมโวจ  
อุปสงฺกมิตฺวา, ทสฺสามิ ทานํ สมณพฺราหฺมณานํ;  
  
น จาปิ เม กิญฺจิ อเทยฺยมตฺถิ, ตุวญฺจ เม ยกฺข พหูปกาโรติฯ  
</li>
  
<li>
‘‘ตุวญฺจ เม ลิจฺฉวิ เอกเทสํ, อทาสิ ทานานิ อโมฆเมตํ;  
  
สฺวาหํ  
กริสฺสามิ ตยาว สกฺขิํ, อมานุโส มานุสเกน สทฺธินฺติฯ  
</li>
  
<li>
‘‘คตี จ พนฺธู จ ปรายณญฺจ, มิโตฺต มมาสิ อถ เทวตา เม;  
  
ยาจามิ ตํ ปญฺชลิโก ภวิตฺวา, อิจฺฉามิ ตํ ยกฺข ปุนปิ ทฎฺฐุนฺติฯ  
</li>
  
<li>
‘‘สเจ ตุวํ อสฺสโทฺธ ภวิสฺสสิ, กทริยรูโป วิปฺปฎิปนฺนจิโตฺต;  
  
ตฺวํ เนว มํ ลจฺฉสิ ทสฺสนาย, ทิสฺวา จ ตํ โนปิ จ อาลปิสฺสํฯ  
</li>
  
<li>
‘‘สเจ  
ปน ตฺวํ ภวิสฺสสิ ธมฺมคารโว, ทาเน รโต สงฺคหิตตฺตภาโว;  
  
โอปานภูโต สมณพฺราหฺมณานํ, เอวํ มมํ ลจฺฉสิ ทสฺสนายฯ  
</li>
  
<li>
‘‘ทิสฺวา จ ตํ อาลปิสฺสํ ภทเนฺต, อิมญฺจ สูลโต ลหุํ ปมุญฺจ;  
  
ยโตนิทานํ อกริมฺห สกฺขิํ, มญฺญามิ สูลาวุตกสฺส การณาฯ  
</li>
  
<li>
‘‘เต อญฺญมญฺญํ อกริมฺห สกฺขิํ, อยญฺจ สูลโต ลหุํ ปมุโตฺต;  
  
สกฺกจฺจ ธมฺมานิ สมาจรโนฺต, มุเจฺจยฺย โส นิรยา จ ตมฺหา;  
  
กมฺมํ สิยา อญฺญตฺร เวทนียํฯ  
</li>
  
<li>
‘‘กปฺปิตกญฺจ  
อุปสงฺกมิตฺวา, เตเนว สห สํวิภชิตฺวา กาเล;  
  
สยํ มุเขนูปนิสชฺช ปุจฺฉ, โส เต อกฺขิสฺสติ เอตมตฺถํฯ  
</li>
  
<li>
‘‘ตเมว ภิกฺขุํ อุปสงฺกมิตฺวา, ปุจฺฉสฺสุ อญฺญตฺถิโก โน จ ปทุฎฺฐจิโตฺต;  
  
โส เต สุตํ อสุตญฺจาปิ ธมฺมํ, สพฺพมฺปิ อกฺขิสฺสติ ยถา ปชานนฺติฯ  
</li>
  
<li>
‘‘โส  
ตตฺถ รหสฺสํ สมุลฺลปิตฺวา, สกฺขิํ กริตฺวาน อมานุเสน;  
  
ปกฺกามิ โส ลิจฺฉวินํ สกาสํ, อถ พฺรวิ ปริสํ สนฺนิสินฺนํฯ  
</li>
  
<li>
‘‘‘สุณนฺตุ  
โภโนฺต มม เอกวากฺยํ, วรํ วริสฺสํ ลภิสฺสามิ อตฺถํ;  
  
สูลาวุโต ปุริโส ลุทฺทกโมฺม, ปณิหิตทโณฺฑ อนุสตฺตรูโปฯ  
</li>
  
<li>
‘‘‘เอตฺตาวตา วีสติรตฺติมตฺตา, ยโต อาวุโต เนว ชีวติ น มโต;  
  
ตาหํ โมจยิสฺสามิ ทานิ, ยถามติํ อนุชานาตุ สโงฺฆ’ติฯ  
</li>
  
<li>
‘‘‘เอตญฺจ อญฺญญฺจ ลหุํ ปมุญฺจ, โก ตํ วเทถ ตถา กโรนฺตํ;  
  
ยถา ปชานาสิ ตถา กโรหิ, ยถามติํ อนุชานาติ สโงฺฆ’ติฯ  
</li>
  
<li>
‘‘โส  
ตํ ปเทสํ อุปสงฺกมิตฺวา, สูลาวุตํ โมจยิ ขิปฺปเมว;  
  
มา ภายิ สมฺมาติ จ ตํ อโวจ, ติกิจฺฉกานญฺจ อุปฎฺฐเปสิฯ  
</li>
  
<li>
‘‘กปฺปิตกญฺจ อุปสงฺกมิตฺวา, เตเนว สห สํวิภชิตฺวา กาเล;  
  
สยํ มุเขนูปนิสชฺช ลิจฺฉวิ, ตเถว ปุจฺฉิตฺถ นํ การณตฺถิโกฯ  
</li>
  
<li>
‘‘สูลาวุโต ปุริโส ลุทฺทกโมฺม, ปณีตทโณฺฑ อนุสตฺตรูโป;  
  
เอตฺตาวตา วีสติรตฺติมตฺตา, ยโต อาวุโต เนว ชีวติ น มโตฯ  
</li>
  
<li>
‘‘โส โมจิโต คนฺตฺวา มยา อิทานิ, เอตสฺส ยกฺขสฺส วโจ หิ ภเนฺต;  
  
สิยา นุ โข การณํ กิญฺจิเทว, เยน โส นิรยํ โน วเชยฺยฯ  
</li>
  
<li>
‘‘อาจิกฺข  
ภเนฺต ยทิ อตฺถิ เหตุ, สทฺธายิกํ เหตุวโจ สุโณม;  
  
น เตสํ กมฺมานํ วินาสมตฺถิ, อเวทยิตฺวา อิธ พฺยนฺติภาโวติฯ  
</li>
  
<li>
‘‘สเจ ส ธมฺมานิ สมาจเรยฺย, สกฺกจฺจ รตฺตินฺทิวมปฺปมโตฺต;  
  
มุเจฺจยฺย โส นิรยา จ ตมฺหา, กมฺมํ สิยา อญฺญตฺร เวทนียนฺติฯ  
</li>
  
<li>
‘‘อญฺญาโต  
เอโส ปุริสสฺส อโตฺถ, มมมฺปิ ทานิ อนุกมฺป ภเนฺต;  
  
อนุสาส มํ โอวท ภูริปญฺญ, ยถา อหํ โน นิรยํ วเชยฺยนฺติฯ  
</li>
  
<li>
‘‘อเชฺชว พุทฺธํ สรณํ อุเปหิ, ธมฺมญฺจ  
สงฺฆญฺจ ปสนฺนจิโตฺต;  
  
ตเถว สิกฺขาย ปทานิ ปญฺจ, อขณฺฑผุลฺลานิ สมาทิยสฺสุฯ  
</li>
  
<li>
‘‘ปาณาติปาตา วิรมสฺสุ ขิปฺปํ, โลเก อทินฺนํ ปริวชฺชยสฺสุ;  
  
อมชฺชโป มา จ มุสา อภาณี, สเกน ทาเรน จ โหติ ตุโฎฺฐ;  
  
อิมญฺจ อริยํ อฎฺฐงฺควเรนุเปตํ, สมาทิยาหิ กุสลํ สุขุทฺรยํฯ  
</li>
  
<li>
‘‘จีวรํ  
ปิณฺฑปาตญฺจ, ปจฺจยํ สยนาสนํ;  
  
อนฺนํ ปานํ ขาทนียํ, วตฺถเสนาสนานิ จ;  
  
ททาหิ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘ภิกฺขูปิ สีลสมฺปเนฺน, วีตราเค พหุสฺสุเต;  
  
ตเปฺปหิ อนฺนปาเนน, สทา ปุญฺญํ ปวฑฺฒติฯ  
</li>
  
<li>
‘‘เอวญฺจ  
ธมฺมานิ สมาจรโนฺต, สกฺกจฺจ รตฺตินฺทิวมปฺปมโตฺต;  
  
มุญฺจ ตุวํ นิรยา จ ตมฺหา, กมฺมํ สิยา อญฺญตฺร เวทนียนฺติฯ  
</li>
  
<li>
‘‘อเชฺชว พุทฺธํ สรณํ อุเปมิ, ธมฺมญฺจ สงฺฆญฺจ ปสนฺนจิโตฺต;  
  
ตเถว สิกฺขาย ปทานิ ปญฺจ, อขณฺฑผุลฺลานิ สมาทิยามิฯ  
</li>
  
<li>
‘‘ปาณาติปาตา วิรมามิ ขิปฺปํ, โลเก อทินฺนํ ปริวชฺชยามิ;  
  
อมชฺชโป โน จ มุสา ภณามิ, สเกน ทาเรน จ โหมิ ตุโฎฺฐ;  
  
อิมญฺจ อริยํ อฎฺฐงฺควเรนุเปตํ, สมาทิยามิ กุสลํ สุขุทฺรยํฯ  
</li>
  
<li>
‘‘จีวรํ ปิณฺฑปาตญฺจ, ปจฺจยํ สยนาสนํ;  
  
อนฺนํ ปานํ ขาทนียํ, วตฺถเสนาสนานิ จฯ  
</li>
  
<li>
‘‘ภิกฺขู  
จ สีลสมฺปเนฺน, วีตราเค พหุสฺสุเต;  
  
ททามิ น วิกมฺปามิ, พุทฺธานํ สาสเน รโตติฯ  
</li>
  
<li>
‘‘เอตาทิโส ลิจฺฉวิ อมฺพสกฺกโร, เวสาลิยํ อญฺญตโร อุปาสโก;  
  
สโทฺธ มุทู การกโร จ ภิกฺขุ, สงฺฆญฺจ สกฺกจฺจ ตทา อุปฎฺฐหิฯ  
</li>
  
<li>
‘‘สูลาวุโต จ อโรโค หุตฺวา, เสรี สุขี ปพฺพชฺชํ อุปาคมิ;  
  
ภิกฺขุญฺจ อาคมฺม กปฺปิตกุตฺตมํ, อุโภปิ สามญฺญผลานิ อชฺฌคุํฯ  
</li>
  
<li>
‘‘เอตาทิสา  
สปฺปุริสาน เสวนา, มหปฺผลา โหติ สตํ วิชานตํ;  
  
สูลาวุโต อคฺคผลํ อผสฺสยิ, ผลํ กนิฎฺฐํ ปน อมฺพสกฺกโร’’ติฯ –  
</li>
  
<p>คาถาโย อโวจุํฯ
</ol></p>


<p> ตตฺถ ติ วาสํ อุปคจฺฉิฯ ติ เคหํ อาวสเนฺตน กาตพฺพกุฎุมฺพกิจฺจานิฯ ติ สุนฺทรวตฺถคหณตฺถํ วิจินิตฺวาฯ นฺติ ปิณฺฑปาตโต ปฎิกฺกนฺตํฯ เตนาห นฺติฯ ติ ‘‘เวสาลิยํ ลิจฺฉวิหํ, ภทเนฺต’’ติอาทิกํ อโวจฯ</p>


<p> ติ วิผาลยนฺติฯ ติ ปาทสงฺขาตาหิ กุฐารีหิฯ ติ ปริปาตยนฺติฯ</p>


<p> ติ  ติณเคฺคนาปิฯ ติ มคฺคมูฬฺหสฺส มคฺคมฺปิ ตฺวํ น กถยสิ ‘‘เอวายํ ปุริสา อิโต จิโต จ ปริพฺภมตู’’ติฯ เกฬีสีโล หิ อยํ ราชาฯ ติ อนฺธสฺส หตฺถโต ยฎฺฐิํ สยเมว อจฺฉินฺทิตฺวา คณฺหสิฯ ติ อตฺตนา ปริภุญฺชิตพฺพวตฺถุโต เอกจฺจานิ ทตฺวา สํวิภชสิฯ</p>


<p> ติ ‘‘ภเนฺต, ตฺวํ ปตฺตานิ ภิชฺชนฺตี’’ติอาทินา ยํ วเทสิ, ตํ ปฎิชานามิ, สพฺพเมเวตํ มยา กตํ การาปิตญฺจาติ ทเสฺสติฯ ติ เอตํ ขิฑฺฑาธิปฺปาเยน  กตมฺปิฯ</p>


<p> ติ ขิฑฺฑายฯ ติ อุปจินิตฺวาฯ ติ อนุภวติฯ ติ อปริปุณฺณโภโคฯ ตเมว อปริปุณฺณโภคตํ ทเสฺสตุํ ติอาทิ วุตฺตํฯ ติ นคฺคภาวสฺสฯ ติ กิํ สุ นาม ตโต นคฺคภาวโต ทุกฺขตรํ อสฺส เปตสฺส โหติฯ ติ อิมา มยา ทิยฺยมานวตฺถทกฺขิณาโย เปตสฺส อุปกปฺปนฺตุฯ</p>


<p>   นฺติ พหูหิ ปกาเรหิ พุทฺธาทีหิ วณฺณิตํฯ ติ อปริกฺขยธมฺมํ โหตุฯ ติ หตฺถปาทโธวนปุพฺพกํ มุขํ วิกฺขาเลตฺวาฯ นฺติ สารภูตจนฺทนลิตฺตํฯ นฺติ เสฎฺฐรูปํฯ นฺติ อนุกุลวุตฺตินา ปริชเนน ปริวาริตํฯ นฺติ มหติํ ยกฺขิทฺธิํ, เทวิทฺธิํ ปตฺวา ฐิตํฯ ติ ตเมนํ อโวจฯ</p>


<p> ติ จตูสุ ปจฺจเยสุ เอกเทสภูตํ วตฺถทานํ สนฺธาย วทติฯ นฺติ สกฺขิภาวํฯ</p>


<p> ติ  เม อาสิฯ ติ มยฺหํ เทวตา อาสีติ โยชนาฯ</p>


<p> ติ มิจฺฉาทิฎฺฐิํ ปฎิปนฺนมานโส, ธมฺมิยํ ปฎิปทํ ปหาย อธมฺมิยํ ปฎิปทํ ปฎิปโนฺนติ อโตฺถฯ นฺติ ยนฺนิมิตฺตํ ยสฺส สนฺติกํ อาคมนเหตุฯ</p>


<p> ติ ทานสํวิภาคํ กตฺวาฯ ติ อเญฺญ ปุริเส อเปเสตฺวา อุปินิสีทิตฺวา สมฺมุเขเนว ปุจฺฉฯ</p>


<p> นฺติ สนฺนิปติตวเสน นิสินฺนํฯ นฺติ มยา อิจฺฉิตมฺปิ อตฺถํ ลภิสฺสามิฯ ติ ฐปิตสรีรทโณฺฑฯ ติ ราชินิ อนุสตฺตสภาโวฯ ติ วีสติมตฺตา รตฺติโย อติวตฺตาติ อโตฺถฯ นฺติ ตํ อหํฯ นฺติ มยฺหํ ยถารุจิฯ</p>


<p>   ติ เอตํ สูเล อาวุตํ ปุริสํ อญฺญญฺจ ยสฺส ราชาณา ปณิหิตา, ตญฺจฯ ติ สีฆํ โมเจหิฯ นฺติ ตถา ธมฺมิยกมฺมํ กโรนฺตํ ตํ อิมสฺมิํ วชฺชิรเฎฺฐ โก นาม ‘‘น ปโมเจหี’’ติ วเทยฺย, เอวํ วตฺตุํ โกจิปิ น ลภตีติ อโตฺถฯ</p>


<p> ติ  ติกิจฺฉเก จฯ</p>


<p> ติ เปตสฺส วจนํ, ตสฺส, ภเนฺต, เปตสฺส วจเนน เอวมกาสินฺติ ทเสฺสติฯ</p>


<p> ติ ปุเพฺพ กตํ ปาปกมฺมํ อภิภวิตุํ สมเตฺถ ปุญฺญธเมฺมฯ นฺติ ยํ ตสฺมิํ ปาปกเมฺม อุปปชฺชเวทนียํ, ตํ อโหสิกมฺมํ นาม โหติฯ ยํ ปน อปรปริยายเวทนียํ, ตํ อญฺญตฺร อปรปริยาเย เวทยิตพฺพผลํ โหติ สติ สํสารปฺปวตฺติยนฺติ อโตฺถฯ</p>


<p> ติ  อตฺตนา วุจฺจมานํ ตาย อาสนฺนํ ปจฺจกฺขํ วาติ กตฺวา วุตฺตํฯ นฺติ ปริสุทฺธเฎฺฐน อริยํ, ปาณาติปาตาเวรมณิอาทีหิ อฎฺฐหิ อเงฺคหิ อุเปตํ ยุตฺตํ อุตฺตมํ อุโปสถสีลํฯ นฺติ อนวชฺชํฯ นฺติ สุขวิปากํฯ</p>


<p> ติ สกิเทว ปุญฺญํ กตฺวา ‘‘อลเมตฺตาวตา’’ติ อปริตุโฎฺฐ หุตฺวา อปราปรํ สุจริตํ ปูเรนฺตสฺส สพฺพกาลํ ปุญฺญํ อภิวฑฺฒติ, อปราปรํ วา สุจริตํ ปูเรนฺตสฺส ปุญฺญสงฺขาตํ ปุญฺญผลํ อุปรูปริ วฑฺฒติ ปริปูเรตีติ อโตฺถฯ</p>


<p> เอวํ เถเรน วุเตฺต ราชา อปายทุกฺขโต อุตฺรสฺตจิโตฺต รตนตฺตเย ปุญฺญธเมฺม จ อภิวฑฺฒมานปสาโท ตโต ปฎฺฐาย สรณานิ สีลานิ จ สมาทิยโนฺต ติอาทิมาหฯ</p>


<p> ตตฺถ ติ เอทิโส ยถาวุตฺตรูโปฯ ติ เวสาลิยํ อเนกสหเสฺสสุ อุปาสเกสุ อญฺญตโร อุปาสโก หุตฺวาฯ ติอาทิ กลฺยาณมิตฺตสนฺนิสฺสเยน  ตสฺส ปุริมภาวโต อญฺญาทิสตํ ทเสฺสตุํ วุตฺตํฯ ปุเพฺพ หิ โส อสฺสโทฺธ กกฺขโฬ ภิกฺขูนํ อโกฺกสการโก สงฺฆสฺส จ อนุปฎฺฐาโก อโหสิฯ อิทานิ ปน สโทฺธ มุทุโก หุตฺวา ภิกฺขุสงฺฆญฺจ สกฺกจฺจํ ตทา อุปฎฺฐหีติฯ ตตฺต ติ อุปการการีฯ</p>


<p> ติ  เทฺวปิ สูลาวุโต ราชา จฯ นฺติ ยถารหํ สามญฺญผลานิ อธิคจฺฉิํสุฯ ตยิทํ ยถารหํ ทเสฺสตุํ ติ วุตฺตํฯ ตตฺถ นฺติ โสตาปตฺติผลํ สนฺธายาหฯ ยํ ปเนตฺถ อตฺถโต อวิภตฺตํ, ตํ สุวิเญฺญยฺยเมวฯ</p>


<p>เอวํ รญฺญา เปเตน อตฺตนา จ วุตฺตมตฺถํ อายสฺมา กปฺปิตโก สตฺถารํ วนฺทิตุํ สาวตฺถิํ คโต ภควโต อาโรเจสิ ฯ สตฺถา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๒. เสรีสกเปตวตฺถุวณฺณนา</h3>
<p> ติ อิทํ เสรีสกเปตวตฺถุฯ ตํ ยสฺมา เสรีสกวิมานวตฺถุนา นิพฺพิเสสํ, ตสฺมา ตตฺถ อฎฺฐุปฺปตฺติยํ คาถาสุ จ ยํ วตฺตพฺพํ, ตํ ปรมตฺถทีปนิยํ วิมานวตฺถุวณฺณนายํ (วิ. ว. อฎฺฐ. ๑๒๒๗ เสรีสกวิมานวณฺณนา) วุตฺตเมว, ตสฺมา ตตฺถ วุตฺตนเยน เวทิตพฺพนฺติฯ</p>

</p>


<h3>๓. นนฺทกเปตวตฺถุวณฺณนา</h3>
<p>ติ อิทํ นนฺทกเปตวตฺถุฯ ตสฺส กา อุปฺปตฺติ? สตฺถุ ปรินิพฺพานโต วสฺสสตทฺวยสฺส อจฺจเยน สุรฎฺฐวิสเย ปิงฺคโล นาม ราชา อโหสิฯ ตสฺส เสนาปติ นนฺทโก นาม มิจฺฉาทิฎฺฐี วิปรีตทสฺสโน ‘‘นตฺถิ ทินฺน’’นฺติอาทินา มิจฺฉาคาหํ ปคฺคยฺห วิจริฯ ตสฺส ธีตา อุตฺตรา นาม อุปาสิกา ปติรูเป กุเล ทินฺนา อโหสิฯ นนฺทโก ปน กาลํ กตฺวา วิญฺฌาฎวิยํ มหติ นิโคฺรธรุเกฺข เวมานิกเปโต หุตฺวา นิพฺพตฺติฯ ตสฺมิํ กาลกเต อุตฺตรา สุจิสีตลคโนฺธทกปูริตํ  ปานียฆฎํ กุมฺมาสาภิสงฺขเตหิ  วณฺณคนฺธรสสมฺปเนฺนหิ ปูเวหิ ปริปุณฺณสราวกญฺจ อญฺญตรสฺส ขีณาสวเตฺถรสฺส ทตฺวา ‘‘อยํ ทกฺขิณา มยฺหํ ปิตุ อุปกปฺปตู’’ติ อุทฺทิสิ, ตสฺส เตน ทาเนน ทิพฺพปานียํ อปริมิตา จ ปูวา ปาตุภวิํสุฯ ตํ ทิสฺวา โส เอวํ จิเนฺตสิ – ‘‘ปาปกํ วต มยา กตํ, ยํ มหาชโน ‘นตฺถิ ทินฺน’นฺติอาทินา มิจฺฉาคาหํ คาหิโตฯ อิทานิ ปน ปิงฺคโล ราชา ธมฺมาโสกสฺส รโญฺญ โอวาทํ ทาตุํ คโต, โส ตํ ตสฺส ทตฺวา อาคมิสฺสติ, หนฺทาหํ นตฺถิกทิฎฺฐิํ วิโนเทสฺสามี’’ติฯ น จิเรเนว จ ปิงฺคโล ราชา ธมฺมาโสกสฺส รโญฺญ โอวาทํ ทตฺวา ปฎินิวตฺตโนฺต  มคฺคํ ปฎิปชฺชิฯ</p>


<p>อถ โส เปโต อตฺตโน วสนฎฺฐานาภิมุขํ ตํ มคฺคํ นิมฺมินิฯ ราชา ฐิตมชฺฌนฺหิเก สมเย เตน มเคฺคน คจฺฉติฯ ตสฺส คฉนฺตสฺส ปุรโต มโคฺค ทิสฺสติ, ปิฎฺฐิโต ปนสฺส อนฺตรธายติฯ สพฺพปจฺฉโต คจฺฉโนฺต ปุริโส มคฺคํ อนฺตรหิตํ ทิสฺวา ภีโต วิสฺสรํ วิรวโนฺต ธาวิตฺวา รโญฺญ อาโรเจสิ, ตํ สุตฺวา ราชา ภีโต สํวิคฺคมานโส หตฺถิกฺขเนฺธ ฐตฺวา จตโสฺส ทิสา โอโลเกโนฺต เปตสฺส วสนนิโคฺรธรุกฺขํ ทิสฺวา ตทภิมุโข อคมาสิ สทฺธิํ จตุรงฺคินิยา เสนายฯ อถานุกฺกเมน รเญฺญ ตํ ฐานํ ปเตฺต เปโต สพฺพาภรณวิภูสิโต ราชานํ อุปสงฺกมิตฺวา ปฎิสนฺถารํ กตฺวา ปูเว จ ปานียญฺจ ทาเปสิฯ ราชา สปริชโน นฺหตฺวา ปูเว ขาทิตฺวา ปานียํ ปิวิตฺวา ปฎิปฺปสฺสทฺธมคฺคกิลมโถ ติอาทินา เปตํ ปุจฺฉิฯ เปโต อาทิโต ปฎฺฐาย อตฺตโน ปวตฺติํ อาจิกฺขิตฺวา ราชานํ มิจฺฉาทสฺสนโต วิโมเจตฺวา สรเณสุ สีเลสุ จ ปติฎฺฐาเปสิฯ ตมตฺถํ ทเสฺสตุํ สงฺคีติการา –</p>


<ol>
<li>
‘‘ราชา ปิงฺคลโก นาม, สุรฎฺฐานํ อธิปติ อหุ;  
  
โมริยานํ อุปฎฺฐานํ คนฺตฺวา, สุรฎฺฐํ ปุนราคมาฯ  
</li>
  
<li>
‘‘อุเณฺห มชฺฌนฺหิเก กาเล, ราชา ปงฺกํ อุปาคมิ;  
  
อทฺทส มคฺคํ รมณียํ, เปตานํ ตํ วณฺณุปถํฯ  
</li>
  
<p> สารถิํ  อามนฺตยี ราชา –
</ol></p>


<p>
‘‘‘อยํ มโคฺค รมณีโย, เขโม โสวตฺถิโก สิโว;  
  
อิมินา สารถิ ยาม, สุรฎฺฐานํ สนฺติเก อิโต’ฯ  
</p>
  
<ol>
<li>
‘‘เตน  
ปายาสิ โสรโฎฺฐ, เสนาย จตุรงฺคินิยา;  
  
อุพฺพิคฺครูโป ปุริโส, โสรฎฺฐํ เอตทพฺรวิฯ  
</li>
  
<li>
‘‘‘กุมฺมคฺคํ  
ปฎิปนฺนมฺหา, ภิํสนํ โลมหํสนํ;  
  
ปุรโต ทิสฺสติ มโคฺค, ปจฺฉโต จ น ทิสฺสติฯ  
</li>
  
<li>
‘‘‘กุมฺมคฺคํ ปฎิปนฺนมฺหา, ยมปุริสาน สนฺติเก;  
  
อมานุโส วายติ คโนฺธ, โฆโส สุยฺยติ ทารุโณ’ฯ  
</li>
  
<li>
‘‘สํวิโคฺค ราชา โสรโฎฺฐ, สารถิํ เอตทพฺรวิ;  
  
‘กุมฺมคฺคํ ปฎิปนฺนมฺหา, ภิํสนํ โลมหํสนํ;  
  
ปุรโต ทิสฺสติ มโคฺค, ปจฺฉโต จ น ทิสฺสติฯ  
</li>
  
<li>
‘‘‘กุมฺมคฺคํ ปฎิปนฺนมฺหา, ยมปุริสาน สนฺติเก;  
  
อมานุโส วายติ คโนฺธ, โฆโส สุยฺยติ ทารุโณ’ฯ  
</li>
  
<li>
‘‘หตฺถิกฺขนฺธํ สมารุยฺห, โอโลเกโนฺต จตุทฺทิสา;  
  
อทฺทส นิโคฺรธํ รมณียํ, ปาทปํ ฉายาสมฺปนฺนํ;  
  
นีลพฺภวณฺณสทิสํ, เมฆวณฺณสิรีนิภํฯ  
</li>
  
<li>
‘‘สารถิํ อามนฺตยี ราชา, ‘กิํ เอโส ทิสฺสติ พฺรหา;  
  
นีลพฺภวณฺณสทิโส, เมฆวณฺณสิรีนิโภ’ฯ  
</li>
  
<li>
‘‘นิโคฺรโธ โส มหาราช, ปาทโป ฉายาสมฺปโนฺน;  
  
นีลพฺภวณฺณสทิโส, เมฆวณฺณสิรีนิโภฯ  
</li>
  
<li>
‘‘เตน ปายาสิ โสรโฎฺฐ, เยน โส ทิสฺสเต พฺรหา;  
  
นีลพฺภวณฺณสทิโส, เมฆวณฺณสิรีนิโภฯ  
</li>
  
<li>
‘‘หตฺถิกฺขนฺธโต  
  
โอรุยฺห, ราชา รุกฺขํ อุปาคมิ;  
  
นิสีทิ รุกฺขมูลสฺมิํ, สามโจฺจ สปริชฺชโน;  
  
ปูรํ ปานียสรกํ, ปูเว วิเตฺต จ อทฺทสฯ  
</li>
  
<li>
‘‘ปุริโส จ เทววณฺณี, สพฺพาภรณภูสิโต;  
  
อุปสงฺกมิตฺวา ราชานํ, โสรฎฺฐํ เอตทพฺรวิฯ  
</li>
  
<li>
‘‘‘สฺวาคตํ เต มหาราช, อโถ เต อทุราคตํ;  
  
ปิวตุ เทโว ปานียํ, ปูเว ขาท อรินฺทม’ฯ  
</li>
  
<li>
‘‘ปิวิตฺวา ราชา ปานียํ, สามโจฺจ สปริชฺชโน;  
  
ปูเว ขาทิตฺวา ปิตฺวา จ, โสรโฎฺฐ เอตทพฺรวิฯ  
</li>
  
<li>
‘‘เทวตา  
นุสิ คนฺธโพฺพ, อทุ สโกฺก ปุรินฺทโท;  
  
อชานนฺตา ตํ ปุจฺฉาม, กถํ ชาเนมุ ตํ มยนฺติฯ  
</li>
  
<li>
‘‘นามฺหิ เทโว น คนฺธโพฺพ, นาปิ สโกฺก ปุรินฺทโท;  
  
เปโต อหํ มหาราช, สุรฎฺฐา อิธ มาคโตติฯ  
</li>
  
<li>
‘‘กิํสีโล กิํสมาจาโร, สุรฎฺฐสฺมิํ ปุเร ตุวํ;  
  
เกน เต พฺรหฺมจริเยน, อานุภาโว อยํ ตวาติฯ  
</li>
  
<li>
‘‘ตํ สุโณหิ มหาราช, อรินฺทม รฎฺฐวฑฺฒน;  
  
อมจฺจา ปาริสชฺชา จ, พฺราหฺมโณ จ ปุโรหิโตฯ  
</li>
  
<li>
‘‘สุรฎฺฐสฺมิํ อหํ เทว, ปุริโส ปาปเจตโส;  
  
มิจฺฉาทิฎฺฐิ จ ทุสฺสีโล, กทริโย ปริภาสโกฯ  
</li>
  
<li>
‘‘ททนฺตานํ  
กโรนฺตานํ, วารยิสฺสํ พหุชฺชนํ;  
  
อเญฺญสํ ททมานานํ, อนฺตรายกโร อหํฯ  
</li>
  
<li>
‘‘วิปาโก นตฺถิ ทานสฺส, สํยมสฺส กุโต ผลํ;  
  
นตฺถิ อาจริโย นาม, อทนฺตํ โก ทเมสฺสติฯ  
</li>
  
<li>
‘‘สมตุลฺยานิ  
ภูตานิ, กุโต เชฎฺฐาปจายิโก;  
  
นตฺถิ พลํ วีริยํ วา, กุโต อุฎฺฐานโปริสํฯ  
</li>
  
<li>
‘‘นตฺถิ ทานผลํ นาม, น วิโสเธติ เวรินํ;  
  
ลเทฺธยฺยํ ลภเต มโจฺจ, นิยติปริณามชํฯ  
</li>
  
<li>
‘‘นตฺถิ มาตา ปิตา ภาตา, โลโก นตฺถิ อิโต ปรํ;  
  
นตฺถิ ทินฺนํ นตฺถิ หุตํ, สุนิหิตํ น วิชฺชติฯ  
</li>
  
<li>
‘‘โยปิ หเนยฺย ปุริสํ, ปรสฺส ฉินฺทเต สิรํ;  
  
น โกจิ กญฺจิ หนติ, สตฺตนฺนํ วิวรมนฺตเรฯ  
</li>
  
<li>
‘‘อเจฺฉชฺชาเภโชฺช หิ ชีโว, อฎฺฐํโส คุฬปริมณฺฑโล;  
  
โยชนานํ สตํ ปญฺจ, โก ชีวํ เฉตฺตุมรหติฯ  
</li>
  
<li>
‘‘ยถา  
สุตฺตคุเฬ ขิเตฺต, นิเพฺพเฐนฺตํ ปลายติ;  
  
เอวเมว จ โส ชีโว, นิเพฺพเฐโนฺต ปลายติฯ  
</li>
  
<li>
‘‘ยถา คามโต นิกฺขมฺม, อญฺญํ คามํ ปวิสติ;  
  
เอวเมว จ โส ชีโว, อญฺญํ โพนฺทิํ ปวิสติฯ  
</li>
  
<li>
‘‘ยถา เคหโต นิกฺขมฺม, อญฺญํ เคหํ ปวิสติ;  
  
เอวเมว จ โส ชีโว, อญฺญํ โพนฺทิํ ปวิสติฯ  
</li>
  
<li>
‘‘จุลฺลาสีติ  
มหากปฺปิโน, สตสหสฺสานิ หิ;  
  
เย พาลา เย จ ปณฺฑิตา, สํสารํ เขปยิตฺวาน;  
  
ทุกฺขสฺสนฺตํ กริสฺสเรฯ  
</li>
  
<li>
‘‘มิตานิ สุขทุกฺขานิ, โทเณหิ ปิฎเกหิ จ;  
  
ชิโน สพฺพํ ปชานาติ, สมฺมูฬฺหา อิตรา ปชาฯ  
</li>
  
<li>
‘‘เอวํทิฎฺฐิ ปุเร อาสิํ, สมฺมูโฬฺห โมหปารุโต;  
  
มิจฺฉาทิฎฺฐิ จ ทุสฺสีโล, กทริโย ปริภาสโกฯ  
</li>
  
<li>
‘‘โอรํ  
เม ฉหิ มาเสหิ, กาลกิริยา ภวิสฺสติ;  
  
เอกนฺตกฎุกํ โฆรํ, นิรยํ ปปติสฺสหํฯ  
</li>
  
<li>
‘‘จตุกฺกณฺณํ จตุทฺวารํ, วิภตฺตํ ภาคโส มิตํ;  
  
อโยปาการปริยนฺตํ, อยสา ปฎิกุชฺชิตํฯ  
</li>
  
<li>
‘‘ตสฺส อโยมยา ภูมิ, ชลิตา เตชสา ยุตา;  
  
สมนฺตา โยชนสตํ, ผริตฺวา ติฎฺฐติ สพฺพทาฯ  
</li>
  
<li>
‘‘วสฺสานิ สตสหสฺสานิ, โฆโส สุยฺยติ ตาวเท;  
  
ลโกฺข เอโส มหาราช, สตภาควสฺสโกฎิโยฯ  
</li>
  
<li>
‘‘โกฎิสตสหสฺสานิ, นิรเย ปจฺจเร ชนา;  
  
มิจฺฉาทิฎฺฐี จ ทุสฺสีลา, เย จ อริยูปวาทิโนฯ  
</li>
  
<li>
‘‘ตตฺถาหํ ทีฆมทฺธานํ, ทุกฺขํ เวทิสฺส เวทนํ;  
  
ผลํ ปาปสฺส กมฺมสฺส, ตสฺมา โสจามหํ ภุสํฯ  
</li>
  
<li>
‘‘ตํ  
  
สุโณหิ มหาราช, อรินฺทม รฎฺฐวฑฺฒน;  
  
ธีตา มยฺหํ มหาราช, อุตฺตรา ภทฺทมตฺถุ เตฯ  
</li>
  
<li>
‘‘กโรติ ภทฺทกํ กมฺมํ, สีเลสุโปสเถ รตา;  
  
สญฺญตา สํวิภาคี จ, วทญฺญู วีตมจฺฉราฯ  
</li>
  
<li>
‘‘อขณฺฑการี สิกฺขาย, สุณฺหา ปรกุเลสุ จ;  
  
อุปาสิกา สกฺยมุนิโน, สมฺพุทฺธสฺส สิรีมโตฯ  
</li>
  
<li>
‘‘ภิกฺขุ จ สีลสมฺปโนฺน, คามํ ปิณฺฑาย ปาวิสิ;  
  
โอกฺขิตฺตจกฺขุ สติมา, คุตฺตทฺวาโร สุสํวุโตฯ  
</li>
  
<li>
‘‘สปทานํ จรมาโน, อคมา ตํ นิเวสนํ;  
  
ตมทฺทส มหาราช, อุตฺตรา ภทฺทมตฺถุ เตฯ  
</li>
  
<li>
‘‘ปูรํ ปานียสรกํ, ปูเว วิเตฺต จ สา อทา;  
  
ปิตา เม กาลกโต ภเนฺต, ตเสฺสตํ อุปกปฺปตุฯ  
</li>
  
<li>
‘‘สมนนฺตรานุทฺทิเฎฺฐ  
, วิปาโก อุทปชฺชถ;  
  
ภุญฺชามิ กามกามีหํ, ราชา เวสฺสวโณ ยถาฯ  
</li>
  
<li>
‘‘ตํ สุโณหิ มหาราช, อรินฺทม รฎฺฐวฑฺฒน;  
  
สเทวกสฺส โลกสฺส, พุโทฺธ อโคฺค ปวุจฺจติ;  
  
ตํ พุทฺธํ สรณํ คจฺฉ, สปุตฺตทาโร อรินฺทมฯ  
</li>
  
<li>
‘‘อฎฺฐงฺคิเกน มเคฺคน, ผุสนฺติ อมตํ ปทํ;  
  
ตํ ธมฺมํ สรณํ คจฺฉ, สปุตฺตทาโร อรินฺทมฯ  
</li>
  
<li>
‘‘จตฺตาโร  
จ ปฎิปนฺนา, จตฺตาโร จ ผเล ฐิตา;  
  
เอส สโงฺฆ อุชุภูโต, ปญฺญาสีลสมาหิโต;  
  
ตํ สงฺฆํ สรณํ คจฺฉ, สปุตฺตทาโร อรินฺทมฯ  
</li>
  
<li>
‘‘ปาณาติปาตา วิรมสฺสุ ขิปฺปํ, โลเก อทินฺนํ ปริวชฺชยสฺสุ;  
  
อมชฺชโป  
มา จ มุสา อภาณิ, สเกน ทาเรน จ โหหิ ตุโฎฺฐติฯ  
</li>
  
<li>
‘‘อตฺถกาโมสิ เม ยกฺข, หิตกาโมสิ เทวเต;  
  
กโรมิ ตุยฺหํ วจนํ, ตฺวํสิ อาจริโย มมฯ  
</li>
  
<li>
‘‘อุเปมิ สรณํ พุทฺธํ, ธมฺมญฺจาปิ อนุตฺตรํ;  
  
สงฺฆญฺจ นรเทวสฺส, คจฺฉามิ สรณํ อหํฯ  
</li>
  
<li>
‘‘ปาณาติปาตา วิรมามิ ขิปฺปํ, โลเก อทินฺนํ ปริวชฺชยามิ;  
  
อมชฺชโป โน จ มุสา ภณามิ, สเกน ทาเรน จ โหมิ ตุโฎฺฐฯ  
</li>
  
<li>
‘‘โอผุณามิ มหาวาเต, นทิยา สีฆคามิยา;  
  
วมามิ ปาปิกํ ทิฎฺฐิํ, พุทฺธานํ สาสเน รโตฯ  
</li>
  
<li>
‘‘อิทํ  
วตฺวาน โสรโฎฺฐ, วิรมิตฺวา ปาปทสฺสนา;  
  
นโม ภควโต กตฺวา, ปาโมโกฺข รถมารุหี’’ติฯ – คาถาโย อโวจุํ;  
</li>
  
<p> ตตฺถ ติ ปิงฺคลจกฺขุตาย ‘‘ปิงฺคโล’’ติ ปากฎนาโม สุรฎฺฐเทสสฺส อิสฺสโร ราชา อโหสิฯ นฺติ โมริยราชูนํ, ธมฺมาโสกํ สนฺธาย วทติฯ ติ สุรฎฺฐสฺส วิสยํ อุทฺทิสฺส สุรฎฺฐคามิมคฺคํ ปจฺจาคญฺฉิฯ นฺติ มุทุภูมิํฯ นฺติ เปเตน นิมฺมิตํ มรูภูมิมคฺคํฯ
</ol></p>


<p> ติ นิพฺภโยฯ ติ โสตฺถิภาวาวโหฯ ติ อนุปทฺทโวฯ ติ อิมินา มเคฺคน คจฺฉนฺตา มยํ สุรฎฺฐวิสยสฺส สมีเปเยวฯ</p>


<p> ติ  สุรฎฺฐาธิปติฯ ติ อุตฺรสฺตสภาโวฯ นฺติ ภยชนนํ ฯ นฺติ ภิํสนกภาเวน โลมานํ หํสาปนํฯ</p>


<p> ติ เปตานํ สมีเป วตฺตามฯ ติ เปตานํ สรีรคโนฺธ วายติฯ ติ ปเจฺจกนิรเยสุ การณํ การิยมานานํ สตฺตานํ โฆรตโร สโทฺท สุยฺยติฯ</p>


<p> นฺติ ปาทสทิเสหิ มูลาวยเวหิ อุทกสฺส ปิวนโต ‘‘ปาทโป’’ติ ลทฺธนามํ ตรุํฯ นฺติ สมฺปนฺนจฺฉายํฯ นฺติ วเณฺณน นีลเมฆสทิสํฯ นฺติ เมฆวณฺณสณฺฐานํ หุตฺวา ขายมานํฯ</p>


<p> นฺติ ปานีเยน ปุณฺณํ ปานียภาชนํฯ ติ ขชฺชเกฯ ติ วิตฺติชนเน มธุเร มนุเญฺญ ตหิํ ตหิํ สราเว ปูเรตฺวา ฐปิตปูเว อทฺทสฯ</p>


<p>   นฺติ เอตฺถ ติ นิปาตมตฺตํ, อวธารณเตฺถ วา, มหาราช, เต อาคตํ ทุราคตํ น โหติ, อถ โข สฺวาคตเมวาติ มยํ สมฺปฎิจฺฉามาติ อโตฺถฯ ติ อรีนํ ทมนสีลฯ</p>


<p> ติ อมจฺจา ปาริสชฺชา จ วจนํ สุณนฺตุ, พฺราหฺมโณ จ ตุยฺหํ ปุโรหิโต ตํ สุณาตูติ โยชนาฯ</p>


<p> นฺติ สุรฎฺฐเทเส อหํฯ ติ ราชานํ อาลปติฯ ติ นตฺถิกทิฎฺฐิยา วิปรีตทสฺสโนฯ ติ นิสฺสีโลฯ ติ ถทฺธมจฺฉรีฯ ติ สมณพฺราหฺมณานํ อโกฺกสโกฯ</p>


<p> นฺติ วาเรสิํฯ นฺติ ทานํ ททนฺตานํ อุปการํ กโรนฺตานํ อนฺตรายกโร หุตฺวา อเญฺญสญฺจ ปเรสํ ทานํ ททมานานํ ทานมยปุญฺญโต อหํ พหุชนํ วารยิสฺสํ วาเรสินฺติ โยชนาฯ</p>


<p>   ติอาทิ วาริตาการทสฺสนํฯ ตตฺถ ติ ทานํ ททโต ตสฺส วิปาโก  อายติํ ปตฺตพฺพผลํ นตฺถีติ วิปากํ ปฎิพาหติฯ นฺติ สีลสฺส ปน กุโต นาม ผลํ, สเพฺพน สพฺพํ ตํ นตฺถีติ อธิปฺปาโยฯ ติ อาจารสมาจารสิกฺขาปโก อาจริโย นาม โกจิ นตฺถิฯ สภาวโต เอว หิ สตฺตา ทนฺตา วา อทนฺตา วา โหนฺตีติ อธิปฺปาโยฯ เตนาห ติฯ</p>


<p> ติ อิเม สตฺตา สเพฺพปิ อญฺญมญฺญํ สมสมา, ตสฺมา เชโฎฺฐ เอว นตฺถิ, กุโต เชฎฺฐาปจายิโก, เชฎฺฐาปจายนปุญฺญํ นาม นตฺถีติ อโตฺถฯ นฺติ ยมฺหิ อตฺตโน พเล ปติฎฺฐิตา สตฺตา วีริยํ กตฺวา มนุสฺสโสภคฺยตํ อาทิํ กตฺวา ยาวอรหตฺตํ สมฺปตฺติโย ปาปุณนฺติ, ตํ วีริยพลํ ปฎิกฺขิปติฯ นฺติ อิทํ โน ปุริสวีริเยน ปุริสกาเรน ปวตฺตนฺติ เอวํ ปวตฺตวาทปฎิเกฺขปวเสน วุตฺตํฯ</p>


<p>   ติ ทานสฺส ผลํ นาม กิญฺจิ นตฺถิ, เทยฺยธมฺมปริจฺจาโค ภสฺมนิหิตํ วิย นิปฺผโล เอวาติ อโตฺถฯ นฺติ เอตฺถ นฺติ เวรวนฺตํ เวรานํ วเสน ปาณาติปาตาทีนํ วเสน จ กตปาปํ ปุคฺคลํ ทานสีลาทิวตโต น วิโสเธติ, กทาจิปิ สุทฺธํ น กโรติฯ ปุเพฺพ ‘‘วิปาโก นตฺถิ ทานสฺสา’’ติอาทิ ทานาทิโต อตฺตโน ปเรสํ นิวาริตาการทสฺสนํ, ‘‘นตฺถิ ทานผลํ นามา’’ติอาทิ ปน อตฺถโน มิจฺฉาภินิเวสทสฺสนนฺติ ทฎฺฐพฺพํฯ นฺติ ลทฺธพฺพํฯ กถํ ปน ลทฺธพฺพนฺติ อาห นฺติฯ อยํ สโตฺต สุขํ วา ทุกฺขํ วา ลภโนฺต นิยติวิปริณามวเสเนว ลภติ, น กมฺมสฺส กตตฺตา, น อิสฺสราทินา จาติ อธิปฺปาโยฯ</p>


<p>   ติ มาตาทีสุ สมฺมาปฎิปตฺติมิจฺฉาปฎิปตฺตีนํ ผลาภาวํ สนฺธาย วทติฯ นฺติ อิโต อิธโลกโต ปรโลโก นาม โกจิ นตฺถิ, ตตฺถ ตเตฺถว สตฺตา อุจฺฉิชฺชนฺตีติ อธิปฺปาโยฯ นฺติ มหาทานํฯ นฺติ ปเหนกสกฺกาโร, ตทุภยมฺปิ ผลาภาวํ สนฺธาย ‘‘นตฺถี’’ติ ปฎิกฺขิปติฯ นฺติ สุฎฺฐุ นิหิตํฯ ติ ยํ สมณพฺราหฺมณานํ ทานํ นาม ‘‘อนุคามิกนิธี’’ติ วทนฺติ, ตํ น วิชฺชติฯ เตสํ ตํ วาจาวตฺถุมตฺตเมวาติ อธิปฺปาโยฯ</p>


<p> ติ โย ปุริโส ปรํ ปุริสํ หเนยฺย, ปรสฺส ปุริสสฺส สีสํ  ฉิเนฺทยฺย, ตตฺถ ปรมตฺถโต น โกจิ กญฺจิ หนติ, สตฺตนฺนํ กายานํ ฉิทฺทภาวโต หนโนฺต วิย โหติฯ กถํ สตฺถปหาโรติ อาห ติฯ ปถวีอาทีนํ สตฺตนฺนํ กายานํ วิวรภูเต อนฺตเร ฉิเทฺท สตฺถํ ปวิสติ, เตน สตฺตา อสิอาทีหิ ปหตา วิย โหนฺติ, ชีโว วิย ปน เสสกายาปิ นิจฺจสภาวตฺตา น ฉิชฺชนฺตีติ อธิปฺปาโยฯ</p>


<p> ติ อยํ สตฺตานํ ชีโว สตฺถาทีหิ น ฉินฺทิตโพฺพ น ภินฺทิตโพฺพ นิจฺจสภาวตฺตาฯ ติ โส ปน ชีโว กทาจิ อฎฺฐํโส โหติ กทาจิ คุฬปริมณฺฑโล ฯ ติ เกวลีภาวํ ปโตฺต ปญฺจโยชนสตุเพฺพโธ โหติฯ ติ นิจฺจํ นิพฺพิการํ ชีวํ โก นาม สตฺถาทีหิ ฉินฺทิตุํ อรหติ, น โส เกนจิ วิโกปเนโยฺยติ วทติฯ</p>


<p> ติ เวเฐตฺวา กตสุตฺตคุเฬฯ ติ นิเพฺพฐนวเสน ขิเตฺตฯ ติ ปพฺพเต วา รุกฺขเคฺค วา ฐตฺวา นิเพฺพฐิยมานํ ขิตฺตํ สุตฺตคุฬํ  นิเพฺพเฐนฺตเมว คจฺฉติ, สุเตฺต ขีเณ น คจฺฉติฯ นฺติ ยถา ตํ สุตฺตคุฬํ นิเพฺพฐิยมานํ คจฺฉติ, สุเตฺต ขีเณ น คจฺฉติ, เอวเมว โส ชีโว ‘‘จุลฺลาสีติ มหากปฺปิโน สตสหสฺสานี’’ติ วุตฺตกาลเมว อตฺตภาวคุฬํ นิเพฺพเฐโนฺต ปลายติ ปวตฺตติ, ตโต อุทฺธํ น ปวตฺตติฯ</p>


<p> ติ ยถา โกจิ ปุริโส อตฺตโน นิวาสคามโต นิกฺขมิตฺวา ตโต อญฺญํ คามํ ปวิสติ เกนจิเทว กรณีเยน, เอวเมว โส ชีโว อิโต สรีรโต นิกฺขมิตฺวา อญฺญํ อปรํ สรีรํ นิยตวเสน ปวิสตีติ อธิปฺปาโยฯ นฺติ กายํฯ</p>


<p> ติ จตุราสีติฯ ติ มหากปฺปานํฯ ตตฺถ ‘‘เอกมฺหา มหาสรา อโนตตฺตาทิโต วสฺสสเต วสฺสสเต กุสเคฺคน เอเกกํ อุทกพินฺทุํ นีหรเนฺต อิมินา อุปกฺกเมน สตฺตกฺขตฺตุํ ตมฺหิ สเร นิรุทเก ชาเต เอโก มหากโปฺป นาม โหตี’’ติ วตฺวา ‘‘เอวรูปานํ มหากปฺปานํ จตุราสีติสตสหสฺสานิ สํสารสฺส ปริมาณ’’นฺติ วทนฺติฯ ติ เย อนฺธพาลา, เย จ สปฺปญฺญา, สเพฺพปิ เตฯ ติ ยถาวุตฺตกาลปริเจฺฉทํ สํสารํ อปราปรุปฺปตฺติวเสน เขเปตฺวาฯ ติ วฎฺฎทุกฺขสฺส ปริยนฺตํ ปริโยสานํ กริสฺสนฺติฯ ปณฺฑิตาปิ อนฺตรา สุชฺฌิตุํ น สโกฺกนฺติ, พาลาปิ ตโต อุทฺธํ นปฺปวตฺตนฺตีติ ตสฺส ลทฺธิฯ</p>


<p>  สุขทุกฺขานิ, โทเณหิ ปิฎเกหิ จาติ สตฺตานํ สุขทุกฺขานิ นาม โทเณหิ ปิฎเกหิ มานภาชเนหิ มิตานิ วิย ยถาวุตฺตกาลปริเจฺฉเทเนว  ปริมิตตฺตา ปเจฺจกญฺจ เตสํ เตสํ สตฺตานํ ตานิ นิยติปริณามชานิ ปริมิตานิฯ ตยิทํ  ชินภูมิยํ ฐิโต เกวลํ ปชานาติ สํสารสฺส สมติกฺกนฺตตฺตาฯ สํสาเร  ปน ปริพฺภมติ สมฺมูฬฺหายํ ฯ</p>


<p> นฺติ ยถาวุตฺตนตฺถิกทิฎฺฐิโก ปุเพฺพว อหํ อโหสิํฯ ติ ยถาวุตฺตาย ทิฎฺฐิยา เหตุภูเตน สโมฺมเหน สมฺมูโฬฺห, ตํสหชาเตน ปน โมเหน ปารุโต, ปฎิจฺฉาทิตกุสลพีโชติ อธิปฺปาโยฯ</p>


<p> เอวํ ปุเพฺพ ยา อตฺตโน อุปฺปนฺนา ปาปทิฎฺฐิ, ตสฺสา วเสน กตํ ปาปกมฺมํ ทเสฺสตฺวา อิทานิ อตฺตนา อายติํ อนุภวิตพฺพํ ตสฺส ผลํ ทเสฺสโนฺต ติอาทิมาหฯ</p>


<p> ตตฺถ ติ วสฺสานํ สตสหสฺสานิ, อติกฺกมิตฺวาติ วจนเสโสฯ ภุมฺมเตฺถ วา เอตํ ปจฺจตฺตวจนํ, วเสฺสสุ สตสหเสฺสสุ วีติวเตฺตสูติ อโตฺถฯ ติ ยทา เอตฺตโก กาโล อติกฺกโนฺต โหติ, ตาวเทว ตสฺมิํ กาเล ‘‘อิธ ปจฺจนฺตานํ โว มาริสา วสฺสสตสหสฺสปริมาโณ กาโล อตีโต’’ติ เอวํ ตสฺมิํ นิรเย สโทฺท สุยฺยติฯ ติ สตภาคา สตโกฎฺฐาสา วสฺสโกฎิโย, มหาราช, นิรเย ปจฺจนฺตานํ สตฺตานํ อายุโน เอโส ลโกฺข เอโส ปริเจฺฉโทติ อโตฺถฯ อิทํ วุตฺตํ โหติ – ทสทสกํ สตํ นาม, ทส สตานิ สหสฺสํ นาม, ทสทสสหสฺสานิ สตสหสฺสํ นาม, สตสตสหสฺสานิ โกฎิ นาม, ตาสํ โกฎีนํ วเสน สตสหสฺสวสฺสโกฎิโย สตภาคา วสฺสโกฎิโยฯ สา จ โข เนรยิกานํเยว วสฺสคณนาวเสน เวทิตพฺพา, น มนุสฺสานํ, เทวานํ วาฯ อีทิสานิ อเนกานิ วสฺสโกฎิสตสหสฺสานิ เนรยิกานํ อายุฯ เตนาห ติฯ ยาทิเสน ปน ปาเปน สตฺตา เอวํ นิรเยสุ ปจฺจนฺติ , ตํ นิคมนวเสน ทเสฺสตุํ ติ วุตฺตํฯ นฺติ อนุภวิสฺสํฯ</p>


<p> เอวํ อายติํ อตฺตนา อนุภวิตพฺพํ ปาปผลํ ทเสฺสตฺวา อิทานิ ‘‘เกน เต  พฺรหฺมจริเยน , อานุภาโว อยํ ตวา’’ติ รญฺญา ปุจฺฉิตมตฺถํ อาจิกฺขิตฺวา ตํ สรเณสุ เจว สีเลสุ จ ปติฎฺฐาเปตุกาโม ติอาทิมาหฯ ตตฺถ ติ นิจฺจสีเลสุ จ อุโปสถสีเลสุ จ อภิรตาฯ ติ อทาสิฯ นฺติ ตํ อฎฺฐงฺคิกํ มคฺคํ อมตปทญฺจฯ</p>


<p> เอวํ เปเตน สรเณสุ สีเลสุ จ สมาทปิโต ราชา ปสนฺนมานโส เตน อตฺตโน กตํ อุปการํ ตาว กิเตฺตตฺวา สรณาทีสุ ปติฎฺฐหโนฺต ติอาทิกา ติโสฺส คาถา วตฺวา ปุเพฺพ อตฺตนา คหิตาย ปาปิกาย ทิฎฺฐิยา ปฎินิสฺสฎฺฐภาวํ ปกาเสโนฺต ติ คาถมาหฯ</p>


<p>ตตฺถ ติ มหเนฺต วาเต วายเนฺต ภุสํ วิย ตํ ปาปกํ ทิฎฺฐิํ, ยกฺข, ตว ธมฺมเทสนาวาเต โอผุณามิ นิทฺธุนามิฯ ติ สีฆโสตาย มหานทิยา วา ติณกฎฺฐปณฺณกสฎํ วิย ปาปิกํ ทิฎฺฐิํ ปวาเหมีติ อธิปฺปาโยฯ นฺติ มม มโนมุขคตํ ปาปิกํ ทิฎฺฐิํ อุจฺฉฑฺฑยามิฯ ตตฺถ การณมาห  ยสฺมา เอกํเสน อมตาวเห พุทฺธานํ ภควนฺตานํ สาสเน รโต อภิรโต, ตสฺมา ตํ ทิฎฺฐิสงฺขาตํ วิสํ วมามีติ โยชนาฯ</p>


<p> ติ โอสานคาถา สงฺคีติกาเรหิ ฐปิตาฯ ตตฺถ ติปาจีนทิสาภิมุโข หุตฺวาฯ ติ ราชา คมนสชฺชํ อตฺตโน ราชรถํ อภิรุหิ, อารุยฺห ยกฺขานุภาเวน ตํ ทิวสเมว อตฺตโน นครํ ปตฺวา ราชภวนํ ปาวิสิฯ โส อปเรน สมเยน อิมํ ปวตฺติํ ภิกฺขูนํ อาโรเจสิ, ภิกฺขู  ตํ เถรานํ อาโรเจสุํ, เถรา ตติยสงฺคีติยํ สงฺคหํ อาโรเปสุํฯ</p>

</p>


<h3>๔. เรวตีเปตวตฺถุวณฺณนา</h3>
<p>  , ติ อิทํ เรวตีเปตวตฺถุฯ ตํ ยสฺมา เรวตีวิมานวตฺถุนา นิพฺพิเสสํ, ตสฺมา ยเทตฺถ อฎฺฐุปฺปตฺติยํ คาถาสุ จ วตฺตพฺพํ, ตํ ปรมตฺถทีปนิยํ วิมานวตฺถุวณฺณนายํ (วิ. ว. อฎฺฐ. ๘๖๐ เรวตีวิมานวณฺณนา) วุตฺตนเยเนว  เวทิตพฺพํฯ อิทญฺหิ นนฺทิยสฺส เทวปุตฺตสฺส วเสน วิมานวตฺถุปาฬิยํ สงฺคหํ อาโรปิตมฺปิ เรวตีปฎิพทฺธาย คาถาย วเสน ‘‘เรวตีเปตวตฺถุ’’นฺติ เปตวตฺถุปาฬิยมฺปิ สงฺคหํ อาโรปิตนฺติ ทฎฺฐพฺพํฯ</p>

</p>


<h3>๕. อุจฺฉุเปตวตฺถุวณฺณนา</h3>
<p>นฺติ อิทํ อุจฺฉุเปตวตฺถุฯ ตสฺส กา อุปฺปตฺติ? ภควติ เวฬุวเน วิหรเนฺต อญฺญตโร ปุริโส อุจฺฉุกลาปํ ขเนฺธ กตฺวา เอกํ อุจฺฉุํ ขาทโนฺต คจฺฉติฯ อถ อญฺญตโร อุปาสโก สีลวา กลฺยาณธโมฺม พาลทารเกน สทฺธิํ ตสฺส ปิฎฺฐิโต ปิฎฺฐิโต คจฺฉติฯ ทารโก อุจฺฉุํ ปสฺสิตฺวา ‘‘เทหี’’ติ ปโรทติฯ อุปาสโก ทารกํ ปโรทนฺตํ ทิสฺวา ตํ ปุริสํ สงฺคณฺหโนฺต เตน สทฺธิํ สลฺลาปมกาสิฯ โส ปน ปุริโส เตน สทฺธิํ น กิญฺจิ อาลปิ, ทารกสฺส อุจฺฉุขณฺฑมฺปิ นาทาสิฯ อุปาสโก ตํ ทารกํ ทเสฺสตฺวา ‘‘อยํ ทารโก อติวิย โรทติ, อิมสฺส เอกํ อุจฺฉุขณฺฑํ เทหี’’ติ อาหฯ ตํ สุตฺวา โส ปุริโส อสหโนฺต ปฎิหตจิตฺตํ อุปฎฺฐเปตฺวา อนาทรวเสน เอกํ อุจฺฉุลฎฺฐิํ ปิฎฺฐิโต ขิปิฯ</p>


<p>โส อปเรน สมเยน กาลํ กตฺวา จิรํ ปริภาวิตสฺส โลภสฺส วเสน เปเตสุ นิพฺพตฺติ, ตสฺส ผลํ นาม  สกกมฺมสริกฺขกํ โหตีติ อฎฺฐกรีสมตฺตํ ฐานํ อวตฺถรนฺตํ อญฺชนวณฺณํ มุสลทณฺฑปริมาเณหิ อุจฺฉูหิ ฆนสญฺฉนฺนํ มหนฺตํ อุจฺฉุวนํ นิพฺพตฺติฯ ตสฺมิํ ขาทิตุกามตาย ‘‘อุจฺฉุํ คเหสฺสามี’’ติ อุปคตมเตฺต ตํ อุจฺฉู อภิหนนฺติ, โส เตน ปุจฺฉิโต ปตติฯ</p>


<p>อเถกทิวสํ  อายสฺมา มหาโมคฺคลฺลาโน ราชคหํ ปิณฺฑาย คจฺฉโนฺต อนฺตรามเคฺค ตํ เปตํ อทฺทสฯ โส เถรํ ทิสฺวา อตฺตนา กตกมฺมํ ปุจฺฉิ –</p>


<ol>
<li>
‘‘อิทํ มม อุจฺฉุวนํ มหนฺตํ, นิพฺพตฺตติ ปุญฺญผลํ อนปฺปกํ;  
  
ตํ ทานิ เม น ปริโภคเมติ, อาจิกฺข ภเนฺต กิสฺส อยํ วิปาโกฯ  
</li>
  
<li>
‘‘หญฺญามิ  
ขชฺชามิ จ วายมามิ, ปริสกฺกามิ ปริภุญฺชิตุํ กิญฺจิ;  
  
สฺวาหํ ฉินฺนถาโม กปโณ ลาลปามิ, กิสฺส กมฺมสฺส อยํ วิปาโกฯ  
</li>
  
<li>
‘‘วิฆาโต จาหํ ปริปตามิ ฉมายํ,  
  
ปริวตฺตามิ วาริจโรว ฆเมฺม;  
  
รุทโต จ เม อสฺสุกา นิคฺคลนฺติ,  
  
อาจิกฺข ภเนฺต กิสฺส อยํ วิปาโกฯ  
</li>
  
<li>
‘‘ฉาโต กิลโนฺต จ ปิปาสิโต จ, สนฺตสฺสิโต สาตสุขํ น วิเนฺท;  
  
ปุจฺฉามิ ตํ เอตมตฺถํ ภทเนฺต, กถํ นุ อุจฺฉุปริโภคํ ลเภยฺย’’นฺติฯ  
</li>
  
<li>
‘‘ปุเร  
ตุวํ กมฺมมกาสิ อตฺตนา, มนุสฺสภูโต ปุริมาย ชาติยา;  
  
อหญฺจ ตํ เอตมตฺถํ วทามิ, สุตฺวาน ตฺวํ เอตมตฺถํ วิชานฯ  
</li>
  
<li>
‘‘อุจฺฉุํ ตุวํ ขาทมาโน ปยาโต, ปุริโส จ เต ปิฎฺฐิโต อนฺวคจฺฉิ;  
  
โส จ ตํ ปจฺจาสโนฺต กเถสิ, ตสฺส ตุวํ น กิญฺจิ อาลปิตฺถฯ  
</li>
  
<li>
‘‘โส  
จ ตํ อภณนฺตํ อยาจิ, เทหยฺย อุจฺฉุนฺติ จ ตํ อโวจ;  
  
ตสฺส ตุวํ ปิฎฺฐิโต อุจฺฉุํ อทาสิ, ตเสฺสตํ กมฺมสฺส อยํ วิปาโกฯ  
</li>
  
<li>
‘‘อิงฺฆ ตฺวํ คนฺตฺวาน ปิฎฺฐิโต คเณฺหยฺยาสิ, คเหตฺวาน ตํ ขาทสฺสุ ยาวทตฺถํ;  
  
เตเนว ตฺวํ อตฺตมโน ภวิสฺสสิ, หโฎฺฐ จุทโคฺค จ ปโมทิโต จาติฯ  
</li>
  
<li>
‘‘คนฺตฺวาน โส ปิฎฺฐิโต อคฺคเหสิ, คเหตฺวาน ตํ ขาทิ ยาวทตฺถํ;  
  
เตเนว โส อตฺตมโน อโหสิ, หโฎฺฐ จุทโคฺค จ ปโมทิโต จา’’ติฯ –  
</li>
  
<p>วจนปฎิวจนคาถา เปเตน เถเรน จ วุตฺตาฯ
</ol></p>


<p> ตตฺถ ติ กีทิสสฺส, กมฺมสฺสาติ อธิปฺปาโยฯ ติ วิหญฺญามิ  วิฆาตํ อาปชฺชามิฯ ติ วา วิพาธิยามิ, วิเสสโต ปีฬิยามีติ อโตฺถฯ ติ ขาทิยามิ, อสิปตฺตสทิเสหิ นิสิเตหิ ขาทเนฺตหิ วิย อุจฺฉุปเตฺตหิ กนฺติยามีติ อโตฺถฯ ติ อุจฺฉุํ ขาทิตุํ วายามํ กโรมิฯ ติ ปโยคํ กโรมิฯ นฺติ อุจฺฉุรสํ ปริภุญฺชิตุํ, อุจฺฉุํ ขาทิตุนฺติ อโตฺถฯ ติ ฉินฺนสโห อุปจฺฉินฺนถาโม, ปริกฺขีณพโลติ อโตฺถฯ ติ  ทีโนฯ ติ ทุเกฺขน อฎฺฎิโต อติวิย วิลปามิฯ</p>


<p> ติ วิฆาตวา, วิหตพโล วาฯ นฺติ ฐาตุํ อสโกฺกโนฺต ภูมิยํ ปปตามิฯ ติ ปริพฺภมามิฯ ติ มโจฺฉ วิยฯ ติ ฆมฺมสนฺตเตฺต ถเลฯ</p>


<p> ติ โอฎฺฐกณฺฐตาลูนํ โสสปฺปตฺติยา สุฎฺฐุ ตสิโตฯ นฺติ สาตภูตํ สุขํฯ ติ น ลภามิฯ นฺติ  ตุวํฯ ติ วิชานาหิฯ ติ คนฺตุํ อารโทฺธฯ ติ อนุพนฺธิฯ ติ ปจฺจาสีสมาโนฯ ติ เอตฺถ นฺติ นิปาตมตฺตํ, ตสฺส กมฺมสฺสาติ อโตฺถฯ ติ อตฺตโน ปิฎฺฐิปเสฺสเนว อุจฺฉุํ คเณฺหยฺยาสิฯ ติ ปมุทิโตฯ</p>


<p> นฺติ เถเรน อาณตฺตินิยาเมน อุจฺฉุํ คเหตฺวา ยถารุจิ ขาทิตฺวา มหนฺตํ อุจฺฉุกลาปํ คเหตฺวา เถรสฺส อุปเนสิ, เถโร ตํ อนุคฺคณฺหโนฺต เตเนว ตํ อุจฺฉุกลาปํ คาหาเปตฺวา เวฬุวนํ คนฺตฺวา ภควโต อทาสิ, ภควา ภิกฺขุสเงฺฆน สทฺธิํ ตํ ปริภุญฺชิตฺวา อนุโมทนํ อกาสิ, เปโต ปสนฺนจิโตฺต วนฺทิตฺวา คโต, ตโต ปฎฺฐาย ยถาสุขํ อุจฺฉุํ ปริภุญฺชิฯ</p>


<p>โส อปเรน สมเยน กาลํ กตฺวา ตาวติํเสสุ อุปฺปชฺชิฯ สา ปเนสา เปตสฺส ปวตฺติ มนุสฺสโลเก ปากฎา อโหสิฯ อถ มนุสฺสา สตฺถารํ อุปสงฺกมิตฺวา ตํ ปวตฺติํ ปุจฺฉิํสุฯ สตฺถา เตสํ ตมตฺถํ วิตฺถารโต กเถตฺวา ธมฺมํ เทเสสิ, ตํ สุตฺวา มนุสฺสา มเจฺฉรมลโต ปฎิวิรตา อเหสุนฺติฯ</p>

</p>


<h3>๖. กุมารเปตวตฺถุวณฺณนา</h3>
<p>   นฺติ อิทํ สตฺถา เชตวเน วิหรโนฺต เทฺว เปเต อารพฺภ กเถสิฯ สาวตฺถิยํ กิร โกสลรโญฺญ เทฺว ปุตฺตา ปาสาทิกา ปฐมวเย ฐิตา โยพฺพนมทมตฺตา ปรทารกมฺมํ กตฺวา กาลํ กตฺวา ปริขาปิเฎฺฐ เปตา หุตฺวา นิพฺพตฺติํสุฯ เต รตฺติยํ เภรเวน สเทฺทน ปริเทวิํสุฯ มนุสฺสา ตํ สุตฺวา ภีตตสิตา ‘‘เอวํ กเต อิทํ อวมงฺคลํ วูปสมฺมตี’’ติ พุทฺธปฺปมุขสฺส ภิกฺขุสงฺฆสฺส มหาทานํ ทตฺวา ตํ ปวตฺติํ ภควโต อาโรเจสุํฯ ภควา ‘‘อุปาสกา ตสฺส สทฺทสฺส สวเนน ตุมฺหากํ น โกจิ อนฺตราโย’’ติ วตฺวา ตสฺส การณํ อาจิกฺขิตฺวา เตสํ ธมฺมํ เทเสตุํ –</p>


<ol>
<li>
‘‘สาวตฺถิ  
นาม นครํ, หิมวนฺตสฺส ปสฺสโต;  
  
ตตฺถ อาสุํ เทฺว กุมารา, ราชปุตฺตาติ เม สุตํฯ  
</li>
  
<li>
‘‘สมฺมตฺตา รชนีเยสุ, กามสฺสาทาภินนฺทิโน;  
  
ปจฺจุปฺปนฺนสุเข คิทฺธา, น เต ปสฺสิํสุนาคตํฯ  
</li>
  
<li>
‘‘เต จุตา จ มนุสฺสตฺตา, ปรโลกํ อิโต คตา;  
  
เตธ โฆเสนฺตฺยทิสฺสนฺตา, ปุเพฺพ ทุกฺกฎมตฺตโนฯ  
</li>
  
<li>
‘‘พหูสุ วต สเนฺตสุ, เทยฺยธเมฺม อุปฎฺฐิเต;  
  
นาสกฺขิมฺหา จ อตฺตานํ, ปริตฺตํ กาตุํ สุขาวหํฯ  
</li>
  
<li>
‘‘กิํ ตโต ปาปกํ อสฺส, ยํ โน ราชกุลา จุตา;  
  
อุปปนฺนา เปตฺติวิสยํ, ขุปฺปิปาสสมปฺปิตาฯ  
</li>
  
<li>
‘‘สามิโน อิธ หุตฺวาน, โหนฺติ อสามิโน ตหิํ;  
  
ภมนฺติ ขุปฺปิปาสาย, มนุสฺสา อุนฺนโตนตาฯ  
</li>
  
<li>
‘‘เอตมาทีนวํ  
ญตฺวา, อิสฺสรมทสมฺภวํ;  
  
ปหาย  
อิสฺสรมทํ, ภเว สคฺคคโต นโร;  
  
กายสฺส เภทา สปฺปโญฺญ, สคฺคํ โส อุปปชฺชตี’’ติ – คาถา อภาสิ;  
</li>
  
<p> ตตฺถ นฺติ น เกวลํ อตฺตโน ญาเณน ทิฎฺฐเมว, อถ โข โลเก ปากฎภาเวน เอวํ มยา สุตนฺติ อโตฺถฯ
</ol></p>


<p> ติ กามคุเณสุ อสฺสาทวเสน อภินนฺทนสีลาฯ ติ วตฺตมานสุขมเตฺต คิทฺธา คถิตา หุตฺวาฯ นฺติ ทุจฺจริตํ ปหาย สุจริตํ จริตฺวา อนาคตํ อายติํ เทวมนุเสฺสสุ ลทฺธพฺพํ สุขํ เต น จิเนฺตสุํฯ</p>


<p> ติ เต ปุเพฺพ ราชปุตฺตภูตา เปตา อิธ สาวตฺถิยา สมีเป อทิสฺสมานรูปา โฆเสนฺติ กนฺทนฺติฯ กิํ กนฺทนฺตีติ อาห ติฯ</p>


<p> อิทานิ  เตสํ กนฺทนสฺส การณํ เหตุโต จ ผลโต จ วิภชิตฺวา ทเสฺสตุํ ติอาทิ วุตฺตํฯ</p>


<p>ตตฺถ ติ อเนเกสุ ทกฺขิเณเยฺยสุ วิชฺชมาเนสุฯ ติ อตฺตโน สนฺตเก ทาตพฺพเทยฺยธเมฺมปิ สมีเป ฐิเต, ลพฺภมาเนติ อโตฺถฯ นฺติ อปฺปมตฺตกมฺปิ อายติํ สุขาวหํ ปุญฺญํ กตฺวา อตฺตานํ โสตฺถิํ นิรุปทฺทวํ กาตุํ นาสกฺขิมฺหา วตาติ โยชนาฯ</p>


<p> ติ ตโต ปาปกํ ลามกํ นาม กิํ อญฺญํ อสฺส สิยาฯ ติ เยน ปาปกเมฺมน มยํ ราชกุลโต จุตา อิธ เปตฺติวิสยํ อุปปนฺนา เปเตสุ นิพฺพตฺตา ขุปฺปิปาสสมปฺปิตา วิจรามาติ อโตฺถฯ</p>


<p> ติ อิธ อิมสฺมิํ โลเก ยสฺมิํเยว ฐาเน ปุเพฺพ สามิโน หุตฺวา วิจรนฺติ, ตหิํ ตสฺมิํเยว ฐาเน โหนฺติ อสฺสามิโนฯ ติ มนุสฺสกาเล สามิโน  หุตฺวา กาลกตา กมฺมวเสน โอนตา  ภมนฺติ ขุปฺปิปาสาย, ปสฺส สํสารปกตินฺติ ทเสฺสติฯ</p>


<p> นฺติ เอตํ อิสฺสริยมทวเสน สมฺภูตํ อปายูปปตฺติสงฺขาตํ อาทีนวํ โทสํ ญตฺวา ปหาย อิสฺสริยมทํ ปุญฺญปฺปสุโต หุตฺวาฯ ติ สคฺคํ เทวโลกํ คโตเยว ภเวยฺยฯ</p>


<p>อิติ สตฺถา เตสํ เปตานํ ปวตฺติํ กเถตฺวา เตหิ มนุเสฺสหิ กตํ ทานํ เตสํ เปตานํ อุทฺทิสาเปตฺวา สมฺปตฺตปริสาย อชฺฌาสยานุรูปํ ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๗. ราชปุตฺตเปตวตฺถุวณฺณนา</h3>
<p>  นฺติ อิทํ สตฺถา เชตวเน วิหรโนฺต ราชปุตฺตเปตํ อารพฺภ กเถสิฯ ตตฺถ โย โส อตีเต กิตวสฺส นาม รโญฺญ ปุโตฺต อตีเต ปเจฺจกพุเทฺธ อปรชฺฌิตฺวา พหูนิ วสฺสสหสฺสานิ นิรเย ปจฺจิตฺวา ตเสฺสว กมฺมสฺส วิปากาวเสเสน เปเตสุ อุปฺปโนฺนฯ โส อิธ ‘‘ราชปุตฺตเปโต’’ติ อธิเปฺปโตฯ ตสฺส วตฺถุ เหฎฺฐา สาณวาสิเปตวตฺถุมฺหิ วิตฺถารโต อาคตเมว, ตสฺมา ตตฺถ วุตฺตนเยเนว คเหตพฺพํฯ สตฺถา หิ ตทา เถเรน อตฺตโน ญาติเปตานํ ปวตฺติยา กถิตาย ‘‘น เกวลํ ตว ญาตกาเยว, อถ โข ตฺวมฺปิ อิโต อนนฺตราตีเต อตฺตภาเว เปโต หุตฺวา มหาทุกฺขํ อนุภวี’’ติ วตฺวา เตน ยาจิโต –</p>


<ol>
<li>
‘‘ปุเพฺพ กตานํ กมฺมานํ, วิปาโก มถเย มนํ;  
  
รูเป สเทฺท รเส คเนฺธ, โผฎฺฐเพฺพ จ มโนรเมฯ  
</li>
  
<li>
‘‘อิจฺจํ คีตํ รติํ ขิฑฺฑํ, อนุภุตฺวา อนปฺปกํ;  
  
อุยฺยาเน ปริจริตฺวา, ปวิสโนฺต คิริพฺพชํฯ  
</li>
  
<li>
‘‘อิสิํ  
  
สุเนตฺตมทฺทกฺขิ, อตฺตทนฺตํ สมาหิตํ;  
  
อปฺปิจฺฉํ หิริสมฺปนฺนํ, อุเญฺฉ ปตฺตคเต รตํฯ  
</li>
  
<li>
‘‘หตฺถิกฺขนฺธโต โอรุยฺห, ลทฺธา ภเนฺตติ จาพฺรวิ;  
  
ตสฺส ปตฺตํ คเหตฺวาน, อุจฺจํ ปคฺคยฺห ขตฺติโยฯ  
</li>
  
<li>
‘‘ถณฺฑิเล ปตฺตํ ภินฺทิตฺวา, หสมาโน อปกฺกมิ;  
  
รโญฺญ กิตวสฺสาหํ ปุโตฺต, กิํ มํ ภิกฺขุ กริสฺสสิฯ  
</li>
  
<li>
‘‘ตสฺส กมฺมสฺส ผรุสสฺส, วิปาโก กฎุโก อหุ;  
  
ยํ ราชปุโตฺต เวเทสิ, นิรยมฺหิ สมปฺปิโตฯ  
</li>
  
<li>
‘‘ฉเฬว จตุราสีติ, วสฺสานิ นหุตานิ จ;  
  
ภุสํ ทุกฺขํ นิคจฺฉิโตฺถ, นิรเย กตกิพฺพิโสฯ  
</li>
  
<li>
‘‘อุตฺตาโนปิ  
จ ปจฺจิตฺถ, นิกุโชฺช วามทกฺขิโณ;  
  
อุทฺธํปาโท ฐิโต เจว, จิรํ พาโล อปจฺจถฯ  
</li>
  
<li>
‘‘พหูนิ วสฺสสหสฺสานิ, ปูคานิ นหุตานิ จ;  
  
ภุสํ ทุกฺขํ นิคจฺฉิโตฺถ, นิรเย กตกิพฺพิโสฯ  
</li>
  
<li>
‘‘เอตาทิสํ โข กฎุกํ, อปฺปทุฎฺฐปฺปโทสินํ;  
  
<p>ปจฺจนฺติ ปาปกมฺมนฺตา, อิสิมาสชฺช สุพฺพตํฯ
</ol></p>


<ol>
<li>
‘‘โส ตตฺถ พหุวสฺสานิ, เวทยิตฺวา พหุํ ทุขํ;  
  
ขุปฺปิปาสหโต นาม, เปโต อาสิ ตโต จุโตฯ  
</li>
  
<li>
‘‘เอตมาทีนวํ ญตฺวา, อิสฺสรมทสมฺภวํ;  
  
ปหาย อิสฺสรมทํ, นิวาตมนุวตฺตเยฯ  
</li>
  
<li>
‘‘ทิเฎฺฐว  
ธเมฺม ปาสํโส, โย พุเทฺธสุ สคารโว;  
  
กายสฺส เภทา สปฺปโญฺญ, สคฺคํ โส อุปปชฺชตี’’ติฯ –  
</li>
  
<p>อิทํ เปตวตฺถุํ กเถสิฯ
</ol></p>


<p> ตตฺถ นฺติ ปุริมาสุ ชาตีสุ กตานํ อกุสลกมฺมานํ ผลํ อุฬารํ หุตฺวา อุปฺปชฺชมานํ อนฺธพาลานํ จิตฺตํ มถเยยฺย อภิภเวยฺย, ปเรสํ อนตฺถกรณมุเขน อตฺตโน อตฺถํ อุปฺปาเทยฺยาติ อธิปฺปาโยฯ</p>


<p>อิทานิ  ตํ จิตฺตมถนํ วิสเยน สทฺธิํ ทเสฺสตุํ ติอาทิ วุตฺตํฯ ตตฺถ ติ รูปเหตุ, ยถิจฺฉิตสฺส มนาปิยสฺส รูปารมฺมณสฺส ปฎิลาภนิมิตฺตนฺติ อโตฺถฯ ติอาทีสุปิ เอเสว นโยฯ</p>


<p> เอวํ สาธารณโต วุตฺตมตฺถํ อสาธารณโต นิยเมตฺวา ทเสฺสโนฺต นฺติอาทิมาหฯ ตตฺถ นฺติ กามรติํฯ นฺติ สหายกาทีหิ เกฬิํฯ นฺติ ราชคหํฯ</p>


<p> นฺติ  อเสกฺขานํ สีลกฺขนฺธาทีนํ เอสนเฎฺฐน อิสิํฯ นฺติ เอวํนามกํ ปเจฺจกพุทฺธํฯ นฺติ อุตฺตเมน ทมเถน ทมิตจิตฺตํฯ นฺติ อรหตฺตผลสมาธินา สมาหิตํฯ นฺติ อุเญฺฉน ภิกฺขาจาเรน ลเทฺธ ปตฺตคเต ปตฺตปริยาปเนฺน อาหาเร รตํ สนฺตุฎฺฐํฯ</p>


<p> ติ ‘‘อปิ, ภเนฺต, ภิกฺขา ลทฺธา’’ติ วิสฺสาสชนนตฺถํ กเถสิฯ ติ อุจฺจตรํ กตฺวา ปตฺตํ อุกฺขิปิตฺวาฯ</p>


<p> ติ ขรกฐิเน ภูมิปฺปเทเส ขิปโนฺต ปตฺตํ ภินฺทิตฺวาฯ ติ โถกํ อปสกฺกิฯ อปสกฺกโนฺต จ ‘‘อการเณเนว อนฺธพาโล มหนฺตํ อนตฺถํ อตฺตโน อกาสี’’ติ กรุณายนวเสน โอโลเกนฺตํ ปเจฺจกพุทฺธํ ราชปุโตฺต อาห ติฯ</p>


<p> ติ  ทารุณสฺสฯ ติ อนิโฎฺฐฯ นฺติ ยํ วิปากํฯ ติ อลฺลีโนฯ</p>


<p> ติ อุตฺตาโน นิปโนฺน จตุราสีติวสฺสสหสฺสานิ, นิกุโชฺช, วามปเสฺสน, ทกฺขิณปเสฺสน, อุทฺธํปาโท, โอลมฺพิโก, ยถาฐิโต จาติ เอวํ ฉ จตุราสีติสหสฺสานิ วสฺสานิ โหนฺติฯ เตนาห –</p>


<ol>
<li>
‘‘อุตฺตาโนปิ จ ปจฺจิตฺถ, นิกุโชฺช วามทกฺขิโณ;  
  
อุทฺธํปาโท ฐิโต เจว, จิรํ พาโล อปจฺจถา’’ติฯ  
</li>
  
<p>ตานิ  ปน วสฺสานิ ยสฺมา อเนกานิ นหุตานิ โหนฺติ, ตสฺมา วุตฺตํ ติฯ ติ อติวิย ทุกฺขํ ปาปุณิฯ
</ol></p>


<p> ติ วสฺสสมูเห, อิธ ปุริมคาถาย จ อจฺจนฺตสํโยเค อุปโยควจนํ ทฎฺฐพฺพํฯ</p>


<p> นฺติ เอวรูปํฯ นฺติ อติทุกฺขํ, ภาวนปํสกนิเทฺทโสยํ ‘‘เอกมนฺตํ นิสีที’’ติอาทีสุ วิยฯ อปฺปทุฎฺฐปฺปโทสินํ อิสิํ สุพฺพตํ อาสชฺช อาสาเทตฺวา ปาปกมฺมนฺตา ปุคฺคลา เอวรูปํ กฎุกํ อติวิย ทุกฺขํ ปจฺจนฺตีติ โยชนาฯ</p>


<p> ติ  โส ราชปุตฺตเปโตฯ ติ นิรเยฯ ติ อนุภวิตฺวาฯ ติ พฺยตฺตปากฎภาเวนฯ ติ นิรยโต จุโตฯ เสสํ วุตฺตนยเมวฯ</p>


<p>เอวํ ภควา ราชปุตฺตเปตกถาย ตตฺถ สนฺนิปติตํ มหาชนํ สํเวเชตฺวา อุปริ สจฺจานิ ปกาเสสิฯ สจฺจปริโยสาเน พหู โสตาปตฺติผลาทีนิ สมฺปาปุณิํสูติฯ</p>

</p>


<h3>๘. คูถขาทกเปตวตฺถุวณฺณนา</h3>
<p>   ติ อิทํ สตฺถริ เชตวเน วิหรเนฺต เอกํ คูถขาทกเปตํ อารมฺภ วุตฺตํฯ สาวตฺถิยา กิร อวิทูเร อญฺญตรสฺมิํ คามเก เอโก กุฎุมฺพิโก อตฺตโน กุลูปกํ ภิกฺขุํ อุทฺทิสฺส วิหารํ กาเรสิฯ ตตฺถ นานาชนปทโต ภิกฺขู อาคนฺตฺวา ปฎิวสิํสุฯ เต ทิสฺวา มนุสฺสา ปสนฺนจิตฺตา ปณีเตน ปจฺจเยน อุปฎฺฐหิํสุฯ กุลูปโก ภิกฺขุ ตํ อสหมาโน อิสฺสาปกโต หุตฺวา เตสํ ภิกฺขูนํ โทสํ วทโนฺต กุฎุมฺพิกํ อุชฺฌาเปสิฯ กุฎุมฺพิโก เต ภิกฺขู กุลูปกญฺจ ปริภวโนฺต ปริภาสิฯ อถ กุลูปโก กาลํ กตฺวา ตสฺมิํเยว วิหาเร วจฺจกุฎิยํ เปโต หุตฺวา นิพฺพตฺติ, กุฎุมฺพิโก ปน กาลํ กตฺวา ตเสฺสว อุปริ เปโต หุตฺวา นิพฺพตฺติฯ อถายสฺมา มหาโมคฺคลฺลาโน ตํ ทิสฺวา ปุจฺฉโนฺต –</p>


<ol>
<li>
‘‘คูถกูปโต อุคฺคนฺตฺวา, โก น ทีโน ปติฎฺฐสิ;  
  
นิสฺสํสยํ ปาปกมฺมโนฺต, กิํ นุ สทฺทหเส ตุว’’นฺติฯ –  
</li>
  
<p>คาถมาหฯ ตํ สุตฺวา เปโต –
</ol></p>


<ol>
<li>
‘‘อหํ ภทเนฺต เปโตมฺหิ, ทุคฺคโต ยมโลกิโก;  
  
ปาปกมฺมํ กริตฺวาน, เปตโลกํ อิโต คโต’’ติฯ –  
</li>
  
<p>คาถาย  อตฺตานํ อาจิกฺขิฯ อถ นํ เถโร –
</ol></p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, อิทํ ทุกฺขํ นิคจฺฉสี’’ติฯ –  
</li>
  
<p>คาถาย เตน กตกมฺมํ ปุจฺฉิฯ โส เปโต –
</ol></p>


<ol>
<li>
‘‘อหุ อาวาสิโก มยฺหํ, อิสฺสุกี กุลมจฺฉรี;  
  
อชฺฌาสิโต มยฺหํ ฆเร, กทริโย ปริภาสโกฯ  
</li>
  
<li>
‘‘ตสฺสาหํ  
วจนํ สุตฺวา, ภิกฺขโว ปริภาสิสํ;  
  
ตสฺสกมฺมวิปาเกน, เปตโลกํ อิโต คโต’’ติฯ –  
</li>
  
<p>ทฺวีหิ คาถาหิ อตฺตนา กตกมฺมํ กเถสิฯ
</ol></p>


<p> ตตฺถ นฺติ มยฺหํ อาวาเส มยา กตวิหาเร เอโก ภิกฺขุ อาวาสิโก นิพทฺธวสนโก อโหสิฯ ติ กุลูปกภาเวน มม เคเห ตณฺหาภินิเวสวเสน อภินิวิโฎฺฐฯ</p>


<p> ติ ตสฺส กุลูปกภิกฺขุสฺสฯ ติ ภิกฺขูฯ นฺติ อโกฺกสิํฯ ติ อิมินา อากาเรน เปตโยนิํ อุปคโต เปตภูโตฯ</p>


<p>ตํ สุตฺวา เถโร อิตรสฺส คติํ ปุจฺฉโนฺต –</p>


<ol>
<li>
‘‘อมิโตฺต มิตฺตวเณฺณน, โย เต อาสิ กุลูปโก;  
  
กายสฺส เภทา ทุปฺปโญฺญ, กิํ นุ เปจฺจ คติํ คโต’’ติฯ –  
</li>
  
<p>คาถมาหฯ ตตฺถ  ติ มิตฺตปฎิรูเปน มิตฺตปฎิรูปตายฯ
</ol></p>


<p>ปุน เปโต เถรสฺส ตมตฺถํ อาจิกฺขโนฺต –</p>


<ol>
<li>
‘‘ตเสฺสวาหํ ปาปกมฺมสฺส, สีเส ติฎฺฐามิ มตฺถเก;  
  
โส จ ปรวิสยํ ปโตฺต, มเมว ปริจารโกฯ  
</li>
  
<li>
‘‘ยํ  
ภทเนฺต หทนฺตเญฺญ, เอตํ เม โหติ โภชนํ;  
  
อหญฺจ โข ยํ หทามิ, เอตํ โส อุปชีวตี’’ติฯ – คาถาทฺวยมาห;  
</li>
  
<p> ตตฺถ ติ ตเสฺสว มยฺหํ ปุเพฺพ กุลูปกภิกฺขุภูตสฺส เปตสฺสฯ ติ ปาปสมาจารสฺสฯ ติ สีเส ติฎฺฐามิ, ติฎฺฐโนฺต จ มตฺถเก เอว  ติฎฺฐามิ, น สีสปฺปมาเณ อากาเสติ อโตฺถฯ ติ มนุสฺสโลกํ อุปาทาย ปรวิสยภูตํ เปตฺติวิสยํ ปโตฺตฯ ติ มยฺหํ เอว ปริจารโก อโหสีติ วจนเสโสฯ
</ol></p>


<p> ติ ภทเนฺต, อยฺย มหาโมคฺคลาน, ตสฺสํ วจฺจกุฎิยํ ยํ อเญฺญ อุหทนฺติ วจฺจํ โอสฺสชนฺติฯ นฺติ เอตํ วจฺจํ มยฺหํ ทิวเส ทิวเส โภชนํ โหติฯ ติ ตํ ปน วจฺจํ ขาทิตฺวา ยมฺปหํ วจฺจํ กโรมิฯ ติ เอตํ มม วจฺจํ โส กุลูปกเปโต ทิวเส ทิวเส ขาทนวเสน อุปชีวติ, อตฺตภาวํ ยาเปตีติ อโตฺถฯ</p>


<p>เตสุ กุฎุมฺพิโก เปสเล ภิกฺขู ‘‘เอวํ อาหารปริโภคโต วรํ ตุมฺหากํ คูถขาทน’’นฺติ อโกฺกสิฯ กุลูปโก ปน กุฎุมฺพิกมฺปิ ตถาวจเน สมาทเปตฺวา สยํ ตถา อโกฺกสิ, เตนสฺส ตโตปิ ปฎิกุฎฺฐตรา ชีวิกา อโหสิฯ อายสฺมา  มหาโมคฺคลฺลาโน ตํ ปวตฺติํ ภควโต อาโรเจสิฯ ภควา ตมตฺถํ อฎฺฐุปฺปตฺติํ กตฺวา อุปวาเท อาทีนวํ ทเสฺสตฺวา สมฺปตฺตปริสาย ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๙. คูถขาทกเปติวตฺถุวณฺณนา</h3>
<p>   ติ อิทํ สตฺถริ เชตวเน วิหรเนฺต อญฺญตรํ คูถขาทกเปติํ อารพฺภ วุตฺตํฯ ตสฺสา วตฺถุ อนนฺตรวตฺถุสทิสํฯ ตตฺถ อุปาสเกน วิหาโร การิโตติ อุปาสกสฺส วเสน อาคตํ, อิธ ปน อุปาสิกายาติ อยเมว วิเสโสฯ เสสํ วตฺถุสฺมิํ คาถาสุ จ อปุพฺพํ นตฺถิฯ</p>

</p>


<h3>๑๐. คณเปตวตฺถุวณฺณนา</h3>
<p>ติ อิทํ สตฺถริ เชตวเน วิหรเนฺต สมฺพหุเล เปเต อารพฺภ วุตฺตํฯ สาวตฺถิยํ กิร สมฺพหุลา มนุสฺสา คณภูตา อสฺสทฺธา อปฺปสนฺนา มเจฺฉรมลปริยุฎฺฐิตจิตฺตา ทานาทิสุจริตวิมุขา หุตฺวา จิรํ ชีวิตฺวา กายสฺส เภทา นครสฺส สมีเป เปตโยนิยํ นิพฺพตฺติํสุ ฯ อเถกทิวสํ อายสฺมา มหาโมคฺคลฺลาโน สาวตฺถิยํ ปิณฺฑาย คจฺฉโนฺต อนฺตรามเคฺค เปเต ทิสฺวา –</p>


<ol>
<li>
‘‘นคฺคา ทุพฺพณรูปาตฺถ, กิสา ธมนิสนฺถตา;  
  
อุปฺผาสุลิกา กิสิกา, เก นุ ตุเมฺหตฺถ มาริสา’’ติฯ –  
</li>
  
<p>คาถาย ปุจฺฉิฯ ตตฺถ ติ ทุพฺพณฺณสรีรา โหถฯ ติ ตุเมฺห เก นุ นาม ภวถฯ ติ เต อตฺตโน สารุปฺปวเสน อาลปติฯ
</ol></p>


<p>ตํ สุตฺวา เปตา –</p>


<ol>
<li>
‘‘มยํ  
ภทเนฺต เปตมฺหา, ทุคฺคตา ยมโลกิกา;  
  
ปาปกมฺมํ กริตฺวาน, เปตโลกํ อิโต คตา’’ติฯ –  
</li>
  
<p>คาถาย อตฺตโน เปตภาวํ ปกาเสตฺวา ปุน เถเรน –
</ol></p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, เปตโลกํ อิโต คตา’’ติฯ –  
</li>
  
<p>คาถาย กตกมฺมํ ปุจฺฉิตา –
</ol></p>


<ol>
<li>
‘‘อนาวเฎสุ  
ติเตฺถสุ, วิจินิมฺหทฺธมาสกํ;  
  
สเนฺตสุ เทยฺยธเมฺมสุ, ทีปํ นากมฺห อตฺตโนฯ  
</li>
  
<li>
‘‘นทิํ อุเปม ตสิตา, ริตฺตกา ปริวตฺตติ;  
  
ฉายํ อุเปม อุเณฺหสุ, อาตโป ปริวตฺตติฯ  
</li>
  
<li>
‘‘อคฺคิวโณฺณ จ โน วาโต, ฑหโนฺต อุปวายติ;  
  
เอตญฺจ ภเนฺต อรหาม, อญฺญญฺจ ปาปกํ ตโตฯ  
</li>
  
<li>
‘‘อปิ  
โยชนานิ คจฺฉาม, ฉาตา อาหารเคธิโน;  
  
อลทฺธาว นิวตฺตาม, อโห โน อปฺปปุญฺญตาฯ  
</li>
  
<li>
‘‘ฉาตา ปมุจฺฉิตา ภนฺตา, ภูมิยํ ปฎิสุมฺภิตา;  
  
อุตฺตานา ปฎิกิราม, อวกุชฺชา ปตามเสฯ  
</li>
  
<li>
‘‘เต จ ตเตฺถว ปติตา, ภูมิยํ ปฎิสุมฺภิตา;  
  
อุรํ สีสญฺจ ฆเฎฺฎม, อโห โน อปฺปปุญฺญตาฯ  
</li>
  
<li>
‘‘เอตญฺจ ภเนฺต อรหาม, อญฺญญฺจ ปาปกํ ตโต;  
  
สเนฺตสุ เทยฺยธเมฺมสุ, ทีปํ นากมฺห อตฺตโนฯ  
</li>
  
<li>
‘‘เต หิ นูน อิโต คนฺตฺวา, โยนิํ ลทฺธาน มานุสิํ;  
  
วทญฺญู สีลสมฺปนฺนา, กาหาม กุสลํ พหุ’’นฺติฯ –  
</li>
  
<p>อตฺตนา กตกมฺมํ กเถสุํฯ
</ol></p>


<p> ตตฺถ ติ อเนกานิปิ โยชนานิ คจฺฉามฯ กถํ? ติ , จิรกาลํ ชิฆจฺฉาย ชิฆจฺฉิตา อาหาเร คิทฺธา อภิคิชฺฌนฺตา หุตฺวา, เอวํ คนฺตฺวาปิ กิญฺจิ อาหารํ อลทฺธาเยว นิวตฺตามฯ ติ อปุญฺญตา อกตกลฺยาณตาฯ</p>


<p>   ติ กทาจิ อุตฺตานา หุตฺวา วิกิริยมานงฺคปจฺจงฺคา วิย วตฺตามฯ ติ กทาจิ อวกุชฺชา หุตฺวา ปตามฯ</p>


<p> ติ เต มยํฯ ติ อวกุชฺชา หุตฺวา ปติตา อุฎฺฐาตุํ อสโกฺกนฺตา เวธนฺตา เวทนาปฺปตฺตา อตฺตโน อตฺตโน อุรํ สีสญฺจ ปฎิฆํสามฯ เสสํ เหฎฺฐา วุตฺตนยเมวฯ</p>


<p>เถโร  ตํ ปวตฺติํ ภควโต อาโรเจสิฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ ตํ สุตฺวา มหาชโน มเจฺฉรมลํ ปหาย ทานาทิสุจริตนิรโต อโหสีติฯ</p>

</p>


<h3>๑๑. ปาฎลิปุตฺตเปตวตฺถุวณฺณนา</h3>
<p>ติ อิทํ สตฺถริ เชตวเน วิหรเนฺต อญฺญตรํ วิมานเปตํ อารพฺภ วุตฺตํฯ สาวตฺถิวาสิโน กิร ปาฎลิปุตฺตวาสิโน จ พหู วาณิชา นาวาย สุวณฺณภูมิํ อคมิํสุฯ ตเตฺถโก อุปาสโก อาพาธิโก มาตุคาเม ปฎิพทฺธจิโตฺต กาลมกาสิฯ โส กตกุสโลปิ เทวโลกํ อนุปปชฺชิตฺวา อิตฺถิยา ปฎิพทฺธจิตฺตตาย สมุทฺทมเชฺฌ วิมานเปโต หุตฺวา นิพฺพตฺติฯ ยสฺสํ ปน โส ปฎิพทฺธจิโตฺต, สา อิตฺถี สุวณฺณภูมิคามินิํ นาวํ อภิรุยฺห คจฺฉติฯ อถ โข โส เปโต ตํ อิตฺถิํ คเหตุกาโม นาวาย คมนํ อุปรุนฺธิฯ อถ วาณิชา ‘‘เกน นุ โข การเณน อยํ นาวา น  คจฺฉตี’’ติ วีมํสนฺตา กาฬกณฺณิสลากํ วิจาเรสุํฯ อมนุสฺสิทฺธิยา ยาวตติยํ ตสฺสา เอว อิตฺถิยา ปาปุณิ, ยสฺสํ โส ปฎิพทฺธจิโตฺตฯ ตํ ทิสฺวา วาณิชา เวฬุกลาปํ สมุเทฺท โอตาเรตฺวา ตสฺส อุปริ ตํ อิตฺถิํ โอตาเรสุํฯ อิตฺถิยา โอตาริตมตฺตาย นาวา เวเคน สุวณฺณภูมิํ อภิมุขา ปายาสิฯ อมนุโสฺส ตํ อิตฺถิํ อตฺตโน วิมานํ อาโรเปตฺวา ตาย สทฺธิํ อภิรมิฯ</p>


<p>สา  เอกํ สํวจฺฉรํ อติกฺกมิตฺวา นิพฺพินฺนรูปา ตํ เปตํ ยาจนฺตี อาห – ‘‘อหํ อิธ วสนฺตี มยฺหํ สมฺปรายิกํ อตฺถํ กาตุํ น ลภามิ, สาธุ, มาริส, มํ ปาฎลิปุตฺตเมว เนหี’’ติฯ โส ตาย ยาจิโต –</p>


<ol>
<li>
‘‘ทิฎฺฐา ตยา นิรยา ติรจฺฉานโยนิ, เปตา อสุรา อถวาปิ มานุสา เทวา;  
  
สยมทฺทส กมฺมวิปากมตฺตโน, เนสฺสามิ ตํ ปาฎลิปุตฺตมกฺขตํ;  
  
ตตฺถ คนฺตฺวา กุสลํ กโรหิ กมฺม’’นฺติฯ –  
</li>
  
<p>คาถมาหฯ ตตฺถ ติ เอกเจฺจ ปเจฺจกนิรยาปิ ตยา ทิฎฺฐาฯ ติ มหานุภาวา นาคสุปณฺณาทิติรจฺฉานาปิ ทิฎฺฐา ตยาติ โยชนาฯ ติ ขุปฺปิปาสาทิเภทา เปตาฯ ติ กาลกญฺจิกาทิเภทา อสุราฯ ติ เอกเจฺจ จาตุมหาราชิกา เทวาฯ โส กิร  อตฺตโน อานุภาเวน อนฺตรนฺตรา ตํ คเหตฺวา ปเจฺจกนิรยาทิเก ทเสฺสโนฺต วิจรติ, เตน เอวมาหฯ ติ นิรยาทิเก วิเสสโต คนฺตฺวา ปสฺสนฺตี สยเมว อตฺตนา กตกมฺมานํ วิปากํ ปจฺจกฺขโต อทฺทส อทกฺขิฯ นฺติ อิทานาหํ ตํ อกฺขตํ เกนจิ อปริกฺขตํ มนุสฺสรูเปเนว ปาฎลิปุตฺตํ นยิสฺสามิฯ ตฺวํ ปน  กมฺมวิปากสฺส ปจฺจกฺขโต ทิฎฺฐตฺตา ยุตฺตปยุตฺตา ปุญฺญนิรตา โหหีติ อโตฺถฯ
</ol></p>


<p>อถ  สา อิตฺถี ตสฺส วจนํ สุตฺวา อตฺตมนา –</p>


<ol>
<li>
‘‘อตฺถกาโมสิ เม ยกฺข, หิตกาโมสิ เทวเต;  
  
กโรมิ ตุยฺหํ วจนํ, ตฺวํสิ อาจริโย มมฯ  
</li>
  
<li>
‘‘ทิฎฺฐา มยา นิรยา ติรจฺฉานโยนิ, เปตา อสุรา อถวาปิ มานุสา เทวา;  
  
สยมทฺทสํ กมฺมวิปากมตฺตโน, กาหามิ ปุญฺญานิ อนปฺปกานี’’ติฯ –  
</li>
  
<p>คาถมาหฯ
</ol></p>


<p>อถ  โส เปโต ตํ อิตฺถิํ คเหตฺวา อากาเสน คนฺตฺวา ปาฎลิปุตฺตนครสฺส มเชฺฌ ฐเปตฺวา ปกฺกามิฯ อถสฺสา ญาติมิตฺตาทโย ตํ ทิสฺวา ‘‘มยํ ปุเพฺพ สมุเทฺท ปกฺขิตฺตา มตาติ อสฺสุมฺหฯ สา อยํ ทิฎฺฐา วต, โภ, โสตฺถินา อาคตา’’ติ อภินนฺทมานา สมาคนฺตฺวา ตสฺสา ปวตฺติํ ปุจฺฉิํสุฯ สา เตสํ อาทิโต ปฎฺฐาย อตฺตนา ทิฎฺฐํ อนุภูตญฺจ สพฺพํ กเถสิฯ สาวตฺถิวาสิโนปิ โข เต วาณิชา อนุกฺกเมน สาวตฺถิํ อุปคตกาเล สตฺถุ สนฺติกํ อุปสงฺกมิตฺวา วนฺทิตฺวา เอกมนฺตํ นิสินฺนา ตํ ปวตฺติํ ภควโต อาโรเจสุํฯ ภควา ตมตฺถํ อฎฺฐุปฺปตฺติํ กตฺวา จตุนฺนํ ปริสานํ ธมฺมํ เทเสสิฯ ตํ สุตฺวา มหาชโน สํเวคชาโต ทานาทิกุสลธมฺมนิรโต อโหสีติฯ</p>

</p>


<h3>๑๒. อมฺพวนเปตวตฺถุวณฺณนา</h3>
<p>ติ อิทํ สตฺถริ สาวตฺถิยํ วิหรเนฺต อมฺพเปตํ อารพฺภ วุตฺตํ ฯ สาวตฺถิยํ กิร อญฺญตโร คหปติ ปริกฺขีณโภโค อโหสิฯ ตสฺส ภริยา กาลมกาสิ, เอกา ธีตาเยว โหติฯ โส ตํ อตฺตโน มิตฺตสฺส เคเห ฐเปตฺวา อิณวเสน คหิเตน กหาปณสเตน ภณฺฑํ คเหตฺวา สเตฺถน สทฺธิํ วณิชฺชาย คโต, น จิเรเนว มูเลน สห อุทยภูตานิ ปญฺจ กหาปณสตานิ ลภิตฺวา สเตฺถน สห ปฎินิวตฺติฯ อนฺตรามเคฺค  โจรา ปริยุฎฺฐาย สตฺถํ ปาปุณิํสุ, สตฺถิกา อิโต จิโต จ ปลายิํสุฯ โส ปน คหปติ อญฺญตรสฺมิํ คเจฺฉ กหาปเณ นิกฺขิปิตฺวา อวิทูเร นิลียิฯ โจรา ตํ คเหตฺวา ชีวิตา โวโรเปสุํฯ โส ธนโลเภน ตเตฺถว เปโต หุตฺวา นิพฺพตฺติฯ</p>


<p>วาณิชา สาวตฺถิํ คนฺตฺวา ตสฺส ธีตุยา ตํ ปวตฺติํ อาโรเจสุํฯ สา ปิตุ มรเณน อาชีวิกาภเยน จ อติวิย สญฺชาตโทมนสฺสา พาฬฺหํ ปริเทวิฯ อถ นํ โส ปิตุ สหาโย กุฎุมฺพิโก ‘‘ยถา นาม กุลาลภาชนํ สพฺพํ เภทนปริยนฺตํ, เอวเมว สตฺตานํ ชีวิตํ เภทนปริยนฺตํฯ มรณํ  นาม สพฺพสาธารณํ อปฺปฎิการญฺจ, ตสฺมา มา ตฺวํ ปิตริ อติพาฬฺหํ โสจิ, มา ปริเทวิ, อหํ เต ปิตา, ตฺวํ มยฺหํ ธีตา, อหํ ตว ปิตุ กิจฺจํ กโรมิ, ตฺวํ ปิตุโน เคเห วิย อิมสฺมิํ เคเห อวิมนา อภิรมสฺสู’’ติ วตฺวา สมสฺสาเสสิฯ สา ตสฺส วจเนน ปฎิปฺปสฺสทฺธโสกา ปิตริ วิย ตสฺมิํ สญฺชาตคารวพหุมานา อตฺตโน กปณภาเวน ตสฺส เวยฺยาวจฺจการินี หุตฺวา วตฺตมานา ปิตรํ อุทฺทิสฺส มตกิจฺจํ กาตุกามา ยาคุํ ปจิตฺวา มโนสิลาวณฺณานิ สุปริปกฺกานิ มธุรานิ อมฺพผลานิ กํสปาติยํ ฐเปตฺวา ยาคุํ อมฺพผลานิ จ ทาสิยา คาหาเปตฺวา วิหารํ คนฺตฺวา สตฺถารํ วนฺทิตฺวา เอวมาห – ‘‘ภควา มยฺหํ ทกฺขิณาย ปฎิคฺคหเณน อนุคฺคหํ กโรถา’’ติฯ สตฺถา มหากรุณาย สโญฺจทิตมานโส ตสฺสา มโนรถํ ปูเรโนฺต นิสชฺชาการํ ทเสฺสสิฯ สา หฎฺฐตุฎฺฐา ปญฺญตฺตวรพุทฺธาสเน อตฺตนา อุปนีตํ สุวิสุทฺธวตฺถํ อตฺถริตฺวา อทาสิ, นิสีทิ ภควา ปญฺญเตฺต อาสเนฯ</p>


<p>อถ  สา ภควโต ยาคุํ อุปนาเมสิ, ปฎิคฺคเหสิ ภควา ยาคุํฯ อถ สงฺฆํ อุทฺทิสฺส ภิกฺขูนมฺปิ ยาคุํ ทตฺวา ปุน โธตหตฺถา อมฺพผลานิ ภควโต อุปนาเมสิ, ภควา ตานิ ปริภุญฺชิฯ สา ภควนฺตํ วนฺทิตฺวา เอวมาห  – ‘‘ยา เม, ภเนฺต, ปจฺจตฺถรณยาคุอมฺพผลทานวเสน ปวตฺตา ทกฺขิณา, สา เม ปิตรํ ปาปุณาตู’’ติฯ ภควา ‘‘เอวํ โหตู’’ติ วตฺวา อนุโมทนํ อกาสิฯ สา ภควนฺตํ วนฺทิตฺวา ปทกฺขิณํ กตฺวา ปกฺกามิฯ ตาย ทกฺขิณาย สมุทฺทิฎฺฐมตฺตาย โส เปโต อมฺพวนอุยฺยานวิมานกปฺปรุกฺขโปกฺขรณิโย มหติญฺจ ทิพฺพสมฺปตฺติํ ปฎิลภิฯ</p>


<p>อถ เต วาณิชา อปเรน สมเยน วณิชฺชาย คจฺฉนฺตา ตเมว มคฺคํ ปฎิปนฺนา ปุเพฺพ วสิตฎฺฐาเน เอกรตฺติํ วาสํ กเปฺปสุํฯ เต ทิสฺวา โส วิมานเปโต อุยฺยานวิมานาทีหิ สทฺธิํ เตสํ อตฺตานํ ทเสฺสสิฯ เต วาณิชา ตํ ทิสฺวา เตน ลทฺธสมฺปตฺติํ ปุจฺฉนฺตา –</p>


<ol>
<li>
‘‘อยญฺจ เต โปกฺขรณี สุรมฺมา, สมา สุติตฺถา จ มโหทกา จ;  
  
สุปุปฺผิตา ภมรคณานุกิณฺณา, กถํ ตยา ลทฺธา อยํ มนุญฺญาฯ  
</li>
  
<li>
‘‘อิทญฺจ  
เต อมฺพวนํ สุรมฺมํ, สโพฺพตุกํ ธารยเต ผลานิ;  
  
สุปุปฺผิตํ ภมรคณานุกิณฺณํ, กถํ ตยา ลทฺธมิทํ วิมาน’’นฺติฯ –  
</li>
  
<p>อิมา เทฺว คาถา อโวจุํฯ
</ol></p>


<p> ตตฺถ ติ สุฎฺฐุ รมณียาฯ ติ สมตลาฯ ติ รตนมยโสปานตาย สุนฺทรติตฺถาฯ ติ พหุชลาฯ</p>


<p> นฺติ ปุปฺผูปคผลูปครุกฺขาทีหิ สเพฺพสุ อุตูสุ สุขาวหํฯ เตนาห ติฯ นฺติ นิจฺจํ สุปุปฺผิตํฯ</p>


<p>ตํ สุตฺวา เปโต โปกฺขรณิอาทีนํ ปฎิลาภการณํ อาจิกฺขโนฺต –</p>


<ol>
<li>
‘‘อมฺพปกฺกํ ทกํ ยาคุ, สีตจฺฉายา มโนรมา;  
  
ธีตาย ทินฺนทาเนน, เตน เม อิธ ลพฺภตี’’ติฯ –  
</li>
  
<p>คาถมาหฯ ตตฺถ  ติ ยํ ตํ ภควโต ภิกฺขูนญฺจ อมฺพปกฺกํ อุทกํ ยาคุญฺจ มมํ อุทฺทิสฺส เทนฺติยา มยฺหํ ธีตาย ทินฺนํ ทานํ, เตน เม ธีตาย ทินฺนทาเนน อิธ อิมสฺมิํ ทิเพฺพ อมฺพวเน สโพฺพตุกํ อมฺพปกฺกํ, อิมิสฺสา ทิพฺพาย มนุญฺญาย โปกฺขรณิยา ทิพฺพํ อุทกํ, ยาคุยา อตฺถรณสฺส จ ทาเนน อุยฺยานวิมานกปฺปรุกฺขาทีสุ สีตจฺฉายา มโนรมา อิธ ลพฺภติ, สมิชฺฌตีติ อโตฺถฯ
</ol></p>


<p>เอวญฺจ  ปน วตฺวา โส เปโต เต วาณิเช เนตฺวา ตานิ ปญฺจ กหาปณสตานิ ทเสฺสตฺวา ‘‘อิโต อุปฑฺฒํ ตุเมฺห คณฺหถ, อุปฑฺฒํ มยา คหิตํ อิณํ โสเธตฺวา สุเขน ชีวตูติ มยฺหํ ธีตาย เทถา’’ติ อาหฯ วาณิชา อนุกฺกเมน สาวตฺถิํ ปตฺวา ตสฺส ธีตาย กเถตฺวา เตน อตฺตโน ทินฺนภาคมฺปิ ตสฺสา เอว อทํสุฯ สา กหาปณสตํ ธนิกานํ ทตฺวา อิตรํ อตฺตโน ปิตุ สหายสฺส ตสฺส กุฎุมฺพิกสฺส ทตฺวา สยํ เวยฺยาวจฺจํ กโรนฺติ นิวสติฯ โส ‘‘อิทํ สพฺพํ ตุยฺหํเยว โหตู’’ติ  ตสฺสาเยว ปฎิทตฺวา ตํ อตฺตโน เชฎฺฐปุตฺตสฺส ฆรสามินิํ อกาสิฯ</p>


<p>สา คจฺฉเนฺต กาเล เอกํ ปุตฺตํ ลภิตฺวา ตํ อุปลาเลนฺตี –</p>


<ol>
<li>
‘‘สนฺทิฎฺฐิกํ กมฺมํ เอวํ ปสฺสถ, ทานสฺส ทมสฺส สํยมสฺส วิปากํ;  
  
ทาสี อหํ อยฺยกุเลสุ หุตฺวา, สุณิสา โหมิ อคารสฺส อิสฺสรา’’ติฯ –  
</li>
  
<p>อิมํ คาถํ วทติฯ
</ol></p>


<p>อเถกทิวสํ สตฺถา ตสฺสา ญาณปริปากํ โอโลเกตฺวา โอภาสํ ผริตฺวา สมฺมุเข ฐิโต วิย อตฺตานํ ทเสฺสตฺวา –</p>


<p>
‘‘อสาตํ สาตรูเปน, ปิยรูเปน อปฺปิยํ;  
  
ทุกฺขํ สุขสฺส รูเปน, ปมตฺตํ อติวตฺตตี’’ติฯ (อุทา. ๑๘; ชา. ๑.๑.๑๐๐) –  
</p>
  
<p>อิมํ คาถมาหฯ สา คาถาปริโยสาเน โสตาปตฺติผเล ปติฎฺฐิตาฯ สา ทุติยทิวเส พุทฺธปฺปมุขสฺส ภิกฺขุสงฺฆสฺส  ทานํ ทตฺวา ตํ ปวตฺติํ ภควโต อาโรเจสิฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๑๓. อกฺขรุกฺขเปตวตฺถุวณฺณนา</h3>
<p>ติ อิทํ อกฺขทายกเปตวตฺถุฯ ตสฺส กา อุปฺปตฺติ? ภควติ สาวตฺถิยํ  วิหรเนฺต อญฺญตโร สาวตฺถิวาสี อุปาสโก สกเฎหิ ภณฺฑสฺส ปูเรตฺวา วณิชฺชาย วิเทสํ คนฺตฺวา ตตฺถ อตฺตโน ภณฺฑํ วิกฺกิณิตฺวา ปฎิภณฺฑํ สกเฎสุ อาโรเปตฺวา สาวตฺถิํ อุทฺทิสฺส มคฺคํ ปฎิปชฺชิฯ ตสฺส มคฺคํ คจฺฉนฺตสฺส อฎวิยํ เอกสฺส สกฎสฺส อโกฺข ภิชฺชิฯ อถ อญฺญตโร ปุริโส รุกฺขคหณตฺถํ กุฐาริผรสุํ คาหาเปตฺวา อตฺตโน คามโต นิกฺขมิตฺวา อรเญฺญ วิจรโนฺต ตํ ฐานํ ปตฺวา  ตํ อุปาสกํ อกฺขภญฺชเนน โทมนสฺสปฺปตฺตํ ทิสฺวา ‘‘อยํ วาณิโช อกฺขภญฺชเนน อฎวิยํ กิลมตี’’ติ อนุกมฺปํ อุปาทาย รุกฺขทณฺฑํ ฉินฺทิตฺวา ทฬฺหํ อกฺขํ กตฺวา สกเฎ โยเชตฺวา อทาสิฯ</p>


<p>โส อปเรน สมเยน กาลํ กตฺวา ตสฺมิํเยว อฎวิปเทเส ภุมฺมเทวตา หุตฺวา นิพฺพโตฺตฯ อตฺตโน กมฺมํ ปจฺจเวกฺขิตฺวา รตฺติยํ ตสฺส อุปาสกสฺส เคหํ คนฺตฺวา เคหทฺวาเร ฐตฺวา –</p>


<ol>
<li>
‘‘ยํ ททาติ น ตํ โหติ, เทเถว ทานํ ทตฺวา อุภยํ ตรติ;  
  
อุภยํ เตน ทาเนน คจฺฉติ, ชาครถ มา ปมชฺชถา’’ติฯ –  
</li>
  
<p>คาถมาหฯ ตตฺถ ติ ยํ เทยฺยธมฺมํ ทายโก เทติ, น ตเทว ปรโลเก ตสฺส ทานสฺส ผลภาเวน โหติ, อถ โข อญฺญํ พหุํ อิฎฺฐํ กนฺตํ ผลํ โหติเยวฯ ตสฺมา นฺติ ยถา ตถา ทานํ เทถ เอวฯ ตตฺถ การณมาห ติ , ทานํ ทตฺวา ทิฎฺฐธมฺมิกมฺปิ สมฺปรายิกมฺปิ ทุกฺขํ อนตฺถญฺจ อติกฺกมติฯ ติ ทิฎฺฐธมฺมิกํ สมฺปรายิกญฺจาติ อุภยมฺปิ สุขํ เตน ทาเนน อุปคจฺฉติ ปาปุณาติ, อตฺตโน ปเรสญฺจ หิตสุขวเสนาปิ อยมโตฺถ โยเชตโพฺพฯ ติ เอวํ อุภยานตฺถนิวารณํ อุภยหิตสาธนํ ทานํ สมฺปาเทตุํ ชาครถ, ทานูปกรณานิ สเชฺชตฺวา ตตฺถ จ อปฺปมตฺตา โหถาติ อโตฺถฯ อาทรทสฺสนตฺถํ เจตฺถ อาเมฑิตวเสน วุตฺตํฯ
</ol></p>


<p>วาณิโช อตฺตโน กิจฺจํ ตีเรตฺวา ปฎินิวตฺติตฺวา อนุกฺกเมน สาวตฺถิํ ปตฺวา ทุติยทิวเส สตฺถารํ อุปสงฺกมิตฺวา วนฺทิตฺวา เอกมนฺตํ นิสิโนฺน ตํ ปวตฺติํ ภควโต อาโรเจสิฯ สตฺถา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๑๔. โภคสํหรณเปติวตฺถุวณฺณนา</h3>
<p>   ติ อิทํ โภคสํหรณเปติวตฺถุฯ ตสฺส กา อุปฺปตฺติ? ภควติ เวฬุวเน วิหรเนฺต ราชคเห กิร จตโสฺส อิตฺถิโย มานกูฎาทิวเสน สปฺปิมธุเตลธญฺญาทีหิ โวหารํ กตฺวา อโยนิโส โภเค สํหริตฺวา ชีวนฺติฯ ตา กายสฺส เภทา ปรํ มรณา พหินคเร ปริขาปิเฎฺฐ เปติโย หุตฺวา นิพฺพตฺติํสุฯ ตา รตฺติยํ ทุกฺขาภิภูตา –</p>


<ol>
<li>
‘‘มยํ โภเค สํหริมฺหา, สเมน วิสเมน จ;  
  
เต อเญฺญ ปริภุญฺชนฺติ, มยํ ทุกฺขสฺส ภาคินี’’ติฯ –  
</li>
  
<p>วิปฺปลปนฺติโย เภรเวน มหาสเทฺทน วิรวิํสุฯ มนุสฺสา ตํ สุตฺวา ภีตตสิตา วิภาตาย รตฺติยา พุทฺธปฺปมุขสฺส ภิกฺขุสงฺฆสฺส มหาทานํ สเชฺชตฺวา สตฺถารํ ภิกฺขุสงฺฆญฺจ นิมเนฺตตฺวา ปณีเตน ขาทนีเยน โภชนีเยน ปริวิสิตฺวา ภควนฺตํ ภุตฺตาวิํ โอนีตปตฺตปาณิํ อุปนิสีทิตฺวา ตํ ปวตฺติํ นิเวเทสุํฯ ภควา ‘‘อุปาสกา เตน  โว สเทฺทน โกจิ อนฺตราโย นตฺถิ, จตโสฺส ปน เปติโย ทุกฺขาภิภูตา อตฺตนา ทุกฺกฎํ กมฺมํ กเถตฺวา ปริเทวนวเสน วิสฺสเรน วิรวนฺติโย –
</ol></p>


<p>
‘‘มยํ โภเค สํหริมฺหา, สเมน วิสเมน จ;  
  
เต อเญฺญ ปริภุญฺชนฺติ, มยํ ทุกฺขสฺส ภาคินี’’ติฯ –  
</p>
  
<p>อิมํ คาถมาหํสูติ อโวจฯ</p>


<p>ตตฺถ ติ ปริภุญฺชิตพฺพเฎฺฐน ‘‘โภคา’’ติ ลทฺธนาเม วตฺถาภรณาทิเก วิตฺตูปกรณวิเสเสฯ ติ มเจฺฉรมเลน ปริยาทินฺนจิตฺตา กสฺสจิ กิญฺจิ อทตฺวา สญฺจินิมฺหฯ ติ ญาเยน จ อญฺญาเยน จ, ญายปติรูปเกน วา อญฺญาเยน เต โภเค อเมฺหหิ สํหริเต อิทานิ อเญฺญ ปริภุญฺชนฺติฯ ติ มยํ ปน กสฺสจิปิ สุจริตสฺส อกตตฺตา ทุจฺจริตสฺส จ กตตฺตา เอตรหิ เปตโยนิปริยาปนฺนสฺส มหโต ทุกฺขสฺส ภาคินิโย ภวาม, มหาทุกฺขํ อนุภวามาติ อโตฺถฯ</p>


<p>เอวํ   ภควา ตาหิ เปตีหิ วุตฺตํ คาถํ วตฺวา ตาสํ ปวตฺติํ กเถตฺวา ตํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสตฺวา อุปริ สจฺจานิ ปกาเสสิ, สจฺจปริโยสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๕. เสฎฺฐิปุตฺตเปตวตฺถุวณฺณนา</h3>
<p>ติ อิทํ เสฎฺฐิปุตฺตเปตวตฺถุฯ ตสฺส กา อุปฺปตฺติ? ภควา สาวตฺถิยํ วิหรติ เชตวเนฯ เตน โข ปน สมเยน ราชา ปเสนทิ โกสโล อลงฺกตปฺปฎิยโตฺต หตฺถิกฺขนฺธวรคโต มหติยา ราชิทฺธิยา มหเนฺตน ราชานุภาเวน นครํ อนุสญฺจรโนฺต อญฺญตรสฺมิํ เคเห อุปริปาสาเท วาตปานํ วิวริตฺวา ตํ ราชวิภูติํ โอโลเกนฺติํ รูปสมฺปตฺติยา เทวจฺฉราปฎิภาคํ เอกํ อิตฺถิํ ทิสฺวา อทิฎฺฐปุเพฺพ อารมฺมเณ สหสา สมุปฺปเนฺนน กิเลสสมุทาจาเรน ปริยุฎฺฐิตจิโตฺต สติปิ กุลรูปาจาราทิคุณวิเสสสมฺปเนฺน  อเนฺตปุรชเน สภาวลหุกสฺส ปน ทุทฺทมสฺส จิตฺตสฺส วเสน ตสฺสํ อิตฺถิยํ ปฎิพทฺธมานโส หุตฺวา ปจฺฉาสเน นิสินฺนสฺส ปุริสสฺส ‘‘อิมํ ปาสาทํ อิมญฺจ อิตฺถิํ อุปธาเรหี’’ติ สญฺญํ ทตฺวา ราชเคหํ ปวิโฎฺฐฯ อญฺญํ สพฺพํ อมฺพสกฺกรเปตวตฺถุมฺหิ อาคตนเยเนว เวทิตพฺพํฯ</p>


<p>อยํ ปน วิเสโส – อิธ ปุริโส สูริเย อนตฺถงฺคเตเยว อาคนฺตฺวา นครทฺวาเร ถกิเต อตฺตนา อานีตํ อรุณวณฺณมตฺติกํ อุปฺปลานิ จ นครทฺวารกวาเฎ ลเคฺคตฺวา นิปชฺชิตุํ เชตวนํ อคมาสิฯ ราชา ปน สิริสยเน วาสูปคโต มชฺฌิมยาเม ส-อิติ น-อิติ ทุ-อิติ โส-อิติ จ อิมานิ จตฺตาริ อกฺขรานิ มหตา กเณฺฐน อุจฺจาริตานิ วิย วิสฺสรวเสน อโสฺสสิฯ ตานิ กิร อตีเต กาเล สาวตฺถิวาสีหิ จตูหิ เสฎฺฐิปุเตฺตหิ โภคมทมเตฺตหิ โยพฺพนกาเล ปารทาริกกมฺมวเสน พหุํ อปุญฺญํ ปสเวตฺวา อปรภาเค กาลํ กตฺวา ตเสฺสว นครสฺส สมีเป โลหกุมฺภิยํ นิพฺพตฺติตฺวา ปจฺจมาเนหิ โลหกุมฺภิยา มุขวฎฺฎิํ ปตฺวา เอเกกํ คาถํ วตฺถุกาเมหิ อุจฺจาริตานํ ตาสํ คาถานํ อาทิอกฺขรานิ , เต ปฐมกฺขรเมว วตฺวา เวทนาปฺปตฺตา หุตฺวา โลหกุมฺภิํ โอตริํสุฯ</p>


<p>ราชา ปน ตํ สทฺทํ สุตฺวา ภีตตสิโต สํวิโคฺค โลมหฎฺฐชาโต ตํ รตฺตาวเสสํ ทุเกฺขน วีตินาเมตฺวา วิภาตาย รตฺติยา ปุโรหิตํ ปโกฺกสาเปตฺวา ตํ ปวตฺติํ กเถสิฯ ปุโรหิโต ราชานํ  ภีตตสิตํ ญตฺวา ลาภคิโทฺธ ‘‘อุปฺปโนฺน โข อยํ มยฺหํ พฺราหฺมณานญฺจ ลาภุปฺปาทนุปาโย’’ติ จิเนฺตตฺวา ‘‘มหาราช, มหา วตายํ อุปทฺทโว อุปฺปโนฺน, สพฺพจตุกฺกํ ยญฺญํ ยชาหี’’ติ อาหฯ ราชา ตสฺส วจนํ สุตฺวา อมเจฺจ อาณาเปสิ ‘‘สพฺพจตุกฺกยญฺญสฺส อุปกรณานิ สเชฺชถา’’ติฯ ตํ สุตฺวา มลฺลิกา เทวี ราชานํ เอวมาห – ‘‘กสฺมา, มหาราช, พฺราหฺมณสฺส วจนํ สุตฺวา อเนกปาณวธหิํสนกกิจฺจํ กาตุกาโมสิ, นนุ สพฺพตฺถ อปฺปฎิหตญาณจาโร ภควา ปุจฺฉิตโพฺพ? ยถา  จ เต ภควา พฺยากริสฺสติ, ตถา ปฎิปชฺชิตพฺพ’’นฺติฯ ราชา ตสฺสา วจนํ สุตฺวา สตฺถุ สนฺติกํ คนฺตฺวา ตํ ปวตฺติํ ภควโต อาโรเจสิฯ ภควา ‘‘น, มหาราช, ตโตนิทานํ ตุยฺหํ โกจิ อนฺตราโย’’ติ วตฺวา อาทิโต ปฎฺฐาย เตสํ โลหกุมฺภินิรเย นิพฺพตฺตสตฺตานํ ปวตฺติํ กเถตฺวา เตหิ ปเจฺจกํ อุจฺจาเรตุํ อารทฺธคาถาโย –</p>


<ol>
<li>
‘‘สฎฺฐิวสฺสสหสฺสานิ, ปริปุณฺณานิ สพฺพโส;  
  
นิรเย ปจฺจมานานํ, กทา อโนฺต ภวิสฺสติฯ  
</li>
  
<li>
‘‘นตฺถิ อโนฺต กุโต อโนฺต, น อโนฺต ปฎิทิสฺสติ;  
  
ตถา หิ ปกตํ ปาปํ, ตุยฺหํ มยฺหญฺจ มาริสาฯ  
</li>
  
<li>
‘‘ทุชฺชีวิตมชีวิมฺห, เย สเนฺต น ททมฺหเส;  
  
สเนฺตสุ เทยฺยธเมฺมสุ, ทีปํ นากมฺห อตฺตโนฯ  
</li>
  
<li>
‘‘โสหํ นูน อิโต คนฺตฺวา, โยนิํ ลทฺธาน มานุสิํ;  
  
วทญฺญู สีลสมฺปโนฺน, กาหามิ กุสลํ พหุ’’นฺติฯ –  
</li>
  
<p>ปริปุณฺณํ กตฺวา กเถสิฯ
</ol></p>


<p> ตตฺถ  ติ วสฺสานํ สฎฺฐิสหสฺสานิฯ ตสฺมิํ กิร โลหกุมฺภินิรเย นิพฺพตฺตสโตฺต อโธ โอคจฺฉโนฺต ติํสาย วสฺสสหเสฺสหิ เหฎฺฐิมตลํ ปาปุณาติ, ตโต อุทฺธํ อุคฺคจฺฉโนฺตปิ ติํสาย เอว วสฺสสหเสฺสหิ มุขวฎฺฎิปเทสํ ปาปุณาติ, ตาย สญฺญาย โส ‘‘สฎฺฐิวสฺสสหสฺสานิ, ปริปุณฺณานิ สพฺพโส’’ติ คาถํ วตฺตุกาโม ส-อิติ วตฺวา อธิมตฺตเวทนาปฺปโตฺต  หุตฺวา อโธมุโข ปติฯ ภควา ปน ตํ รโญฺญ ปริปุณฺณํ กตฺวา กเถสิฯ เอส นโย เสสคาถาสุปิฯ ตตฺถ ติ โลหกุมฺภินิรเย ปจฺจมานานํ อมฺหากํ กทา นุ โข อิมสฺส ทุกฺขสฺส อโนฺต ปริโยสานํ ภวิสฺสติฯ</p>


<p> ติ ยถา ตุยฺหํ มยฺหญฺจ อิมสฺส ทุกฺขสฺส นตฺถิ อโนฺต, น อโนฺต ปฎิทิสฺสติ, ตถา เตน ปกาเรน ปาปกํ กมฺมํ ปกตํ ตยา มยา จาติ วิภตฺติํ วิปริณาเมตฺวา วตฺตพฺพํฯ</p>


<p> นฺติ วิญฺญูหิ ครหิตพฺพํ ชีวิตํฯ ติ เย มยํ สเนฺต วิชฺชมาเน เทยฺยธเมฺมฯ ติ  น อทมฺหฯ วุตฺตเมวตฺถํ ปากฎตรํ กาตุํ ติ วุตฺตํฯ</p>


<p> นฺติ โส อหํฯ ติ ปริวิตเกฺก นิปาโตฯ ติ อิมสฺมา โลหกุมฺภินิรยาฯ ติ อปคนฺตฺวาฯ นฺติ มนุสฺสโยนิํ มนุสฺสตฺตภาวํ ลภิตฺวาฯ ติ ปริจฺจาคสีโล, ยาจกานํ วา วจนญฺญูฯ ติ สีลาจารสมฺปโนฺนฯ นฺติ ปุเพฺพ วิย ปมาทํ อนาปชฺชิตฺวา พหุํ ปหูตํ กุสลํ ปุญฺญกมฺมํ กริสฺสามิ, อุปจินิสฺสามีติ อโตฺถฯ</p>


<p>สตฺถา อิมา คาถาโย วตฺวา วิตฺถาเรน ธมฺมํ เทเสสิ, เทสนาปริโยสาเน มตฺติการตฺตุปฺปลหารโก ปุริโส โสตาปตฺติผเล ปติฎฺฐหิฯ ราชา สญฺชาตสํเวโค ปรปริคฺคเห อภิชฺฌํ ปหาย สทารสนฺตุโฎฺฐ อโหสีติฯ</p>

</p>


<h3>๑๖. สฎฺฐิกูฎเปตวตฺถุวณฺณนา</h3>
<p>  ติ อิทํ สตฺถริ เวฬุวเน วิหรเนฺต อญฺญตรํ เปตํ อารพฺภ วุตฺตํฯ อตีเต กิร พาราณสินคเร อญฺญตโร ปีฐสปฺปี สาลิตฺตกปโยเค กุสโล, ตหิํ สกฺขรขิปนสิเปฺป นิปฺผตฺติํ คโต นครทฺวาเร นิโคฺรธรุกฺขมูเล นิสีทิตฺวา สกฺขรปหาเรหิ หตฺถิอสฺสมนุสฺสรถกูฎาคารธชปุณฺณฆฎาทิรูปานิ นิโคฺรธปเตฺตสุ ทเสฺสติฯ นครทารกา อตฺตโน กีฬนตฺถาย  มายกฑฺฒมาสกาทีนิ ทตฺวา ยถารุจิ ตานิ สิปฺปานิ การาเปนฺติฯ</p>


<p>อเถกทิวสํ พาราณสิราชา นครโต นิกฺขมิตฺวา ตํ นิโคฺรธมูลํ อุปคโต นิโคฺรธปเตฺตสุ หตฺถิรูปาทิวเสน นานาวิธรูปวิภตฺติโย อปฺปิตา ทิสฺวา มนุเสฺส ปุจฺฉิ – ‘‘เกน นุ โข อิเมสุ นิโคฺรธปเตฺตสุ เอวํ นานาวิธรูปวิภตฺติโย กตา’’ติ? มนุสฺสา ตํ ปีฐสปฺปิํ ทเสฺสสุํ ‘‘เทว, อิมินา กตา’’ติ ฯ ราชา ตํ ปโกฺกสาเปตฺวา เอวมาห – ‘‘สกฺกา นุ โข, ภเณ, มยา ทสฺสิตสฺส เอกสฺส ปุริสสฺส กเถนฺตสฺส อชานนฺตเสฺสว กุจฺฉิยํ อชลณฺฑิกาหิ ปูเรตุ’’นฺติ? ‘‘สกฺกา, เทวา’’ติฯ ราชา ตํ อตฺตโน ราชภวนํ เนตฺวา พหุภาณิเก ปุโรหิเต นิพฺพินฺนรูโป ปุโรหิตํ ปโกฺกสาเปตฺวา เตน สห วิวิเตฺต โอกาเส สาณิปาการปริกฺขิเตฺต นิสีทิตฺวา มนฺตยมาโน ปีฐสปฺปิํ ปโกฺกสาเปสิฯ ปีฐสปฺปี นาฬิมตฺตา อชลณฺฑิกา อาทายาคนฺตฺวา รโญฺญ อาการํ ญตฺวา ปุโรหิตาภิมุโข นิสิโนฺน เตน มุเข วิวเฎ สาณิปาการวิวเรน เอเกกํ อชลณฺฑิกํ ตสฺส คลมูเล ปติฎฺฐาเปสิฯ โส ลชฺชาย อุคฺคิลิตุํ อสโกฺกโนฺต สพฺพา อโชฺฌหริฯ อถ นํ ราชา อชลณฺฑิกาหิ ปูริโตทรํ วิสฺสชฺชิ – ‘‘คจฺฉ, พฺราหฺมณ, ลทฺธํ ตยา พหุภาณิตาย ผลํ, มทฺทนผลปิยงฺคุตจาทีหิ อภิสงฺขตํ ปานกํ ปิวิตฺวา อุจฺฉเฑฺฑหิ, เอวํ เต โสตฺถิ ภวิสฺสตี’’ติฯ ตสฺส จ ปีฐสปฺปิสฺส เตน กเมฺมน อตฺตมโน หุตฺวา จุทฺทส คาเม อทาสิฯ โส คาเม ลภิตฺวา อตฺตานํ สุเขโนฺต ปีเณโนฺต ปริชนมฺปิ สุเขโนฺต ปีเณโนฺต สมณพฺราหฺมณาทีนํ ยถารหํ กิญฺจิ เทโนฺต ทิฎฺฐธมฺมิกํ สมฺปรายิกญฺจ อตฺถํ อหาเปโนฺต สุเขเนว ชีวติ, อตฺตโน สนฺติกํ อุปคตานํ สิปฺปํ สิกฺขนฺตานํ ภตฺตเวตนํ เทติฯ</p>


<p>อเถโก  ปุริโส ตสฺส สนฺติกํ อุปคนฺตฺวา เอวมาห – ‘‘สาธุ, อาจริย, มมฺปิ เอตํ สิปฺปํ สิกฺขาเปหิ, มยฺหํ ปน อลํ ภตฺตเวตเนนา’’ติฯ โส ตํ ปุริสํ ตํ สิปฺปํ สิกฺขาเปสิฯ โส สิกฺขิตสิโปฺป สิปฺปํ วีมํสิตุกาโม คนฺตฺวา คงฺคาตีเร นิสินฺนสฺส สุเนตฺตสฺส นาม ปเจฺจกพุทฺธสฺส สกฺขราภิฆาเตน สีสํ ภินฺทิฯ ปเจฺจกพุโทฺธ ตเตฺถว คงฺคาตีเร ปรินิพฺพายิฯ มนุสฺสา  ตํ ปวตฺติํ สุตฺวา ตํ ปุริสํ ตเตฺถว เลฑฺฑุทณฺฑาทีหิ ปหริตฺวา ชีวิตา โวโรเปสุํฯ โส กาลกโต อวีจิมหานิรเย นิพฺพตฺติตฺวา พหูนิ วสฺสสหสฺสานิ นิรเย ปจฺจิตฺวา ตเสฺสว กมฺมสฺส วิปากาวเสเสน อิมสฺมิํ พุทฺธุปฺปาเท ราชคหนครสฺส อวิทูเร เปโต หุตฺวา นิพฺพตฺติฯ ตสฺส กมฺมสฺส สริกฺขเกน วิปาเกน ภวิตพฺพนฺติ กมฺมเวคุกฺขิตฺตานิ ปุพฺพณฺหสมยํ มชฺฌนฺหิกสมยํ สายนฺหสมยญฺจ สฎฺฐิ อโยกูฎสหสฺสานิ มตฺถเก นิปตนฺติฯ โส ฉินฺนภินฺนสีโส  อธิมตฺตเวทนาปฺปโตฺต ภูมิยํ นิปตติ, อโยกูเฎสุ ปน อปคตมเตฺตสุ ปฎิปากติกสิโร ติฎฺฐติฯ</p>


<p>อเถกทิวสํ อายสฺมา มหาโมคฺคลฺลาโน คิชฺฌกูฎปพฺพตา โอตรโนฺต ตํ ทิสฺวา –</p>


<ol>
<li>
‘‘กิํ นุ อุมฺมตฺตรูโปว, มิโค ภโนฺตว ธาวสิ;  
  
นิสฺสํสยํ ปาปกมฺมโนฺต, กิํ นุ สทฺทายเส ตุว’’นฺติฯ –  
</li>
  
<p>อิมาย คาถาย ปฎิปุจฺฉิฯ ตตฺถ ติ อุมฺมตฺตกสภาโว วิย อุมฺมาทปฺปโตฺต วิยฯ ติ ภนฺตมิโค วิย อิโต จิโต จ ธาวสิฯ โส หิ เตสุ อโยกูเฎสุ นิปตเนฺตสุ ปริตฺตาณํ อปสฺสโนฺต ‘‘น สิยา นุ โข เอวํ ปหาโร’’ติ อิโตปิ เอโตฺตปิ ปลายติฯ เต ปน กมฺมเวคุกฺขิตฺตา ยตฺถ กตฺถจิ ฐิตสฺส มตฺถเกเยว นิปตนฺติฯ นฺติ กิํ นุ โข ตุวํ สทฺทํ กโรสิ, อติวิย วิสฺสรํ กโรโนฺต วิจรสิฯ
</ol></p>


<p>ตํ สุตฺวา เปโต –</p>


<ol>
<li>
‘‘อหํ ภทเนฺต เปโตมฺหิ, ทุคฺคโต ยมโลกิโก;  
  
ปาปกมฺมํ กริตฺวาน, เปตโลกํ อิโต คโตฯ  
</li>
  
<li>
‘‘สฎฺฐิ  
  
กูฎสหสฺสานิ, ปริปุณฺณานิ สพฺพโส;  
  
สีเส มยฺหํ นิปตนฺติ, เต ภินฺทนฺติ จ มตฺถก’’นฺติฯ –  
</li>
  
<p>ทฺวีหิ คาถาหิ ปฎิวจนํ อทาสิฯ ตตฺถ ติ สฎฺฐิมตฺตานิ อโยกูฎสหสฺสานิฯ ติ อนูนานิฯ ติ สพฺพภาคโตฯ ตสฺส กิร สฎฺฐิยา อโยกูฎสหสฺสานํ ปตนปฺปโหนกํ มหนฺตํ ปพฺพตกูฎปฺปมาณํ สีสํ นิพฺพตฺติฯ ตํ ตสฺส วาลคฺคโกฎินิตุทนมตฺตมฺปิ ฐานํ อเสเสตฺวา ตานิ กูฎานิ ปตนฺตานิ มตฺถกํ ภินฺทนฺติ, เตน โส อฎฺฎสฺสรํ กโรติฯ เตน วุตฺตํ นฺติฯ
</ol></p>


<p>อถ  นํ เถโร กตกมฺมํ ปุจฺฉโนฺต –</p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺส กมฺมวิปาเกน, อิทํ ทุกฺขํ นิคจฺฉสิฯ  
</li>
  
<li>
‘‘สฎฺฐิ กูฎสหสฺสานิ, ปริปุณฺณานิ สพฺพโส;  
  
สีเส ตุยฺหํ นิปตนฺติ, เต ภินฺทนฺติ จ มตฺถก’’นฺติฯ –  
</li>
  
<p>เทฺว คาถา อภาสิฯ
</ol></p>


<p>ตสฺส เปโต อตฺตนา กตกมฺมํ อาจิกฺขโนฺต –</p>


<ol>
<li>
‘‘อถทฺทสาสิํ สมฺพุทฺธํ, สุเนตฺตํ ภาวิตินฺทฺริยํ;  
  
นิสินฺนํ รุกฺขมูลสฺมิํ, ฌายนฺตํ อกุโตภยํฯ  
</li>
  
<li>
‘‘สาลิตฺตกปฺปหาเรน, ภินฺทิสฺสํ ตสฺส มตฺถกํ;  
  
ตสฺสกมฺมวิปาเกน, อิทํ ทุกฺขํ นิคจฺฉิสํฯ  
</li>
  
<li>
‘‘สฎฺฐิ กูฎสหสฺสานิ, ปริปุณฺณานิ สพฺพโส;  
  
สีเส มยฺหํ นิปตนฺติ, เต ภินฺทนฺติ จ มตฺถก’’นฺติฯ –  
</li>
  
<p>ติโสฺส คาถาโย อภาสิฯ
</ol></p>


<p> ตตฺถ นฺติ ปเจฺจกสมฺพุทฺธํฯ นฺติ เอวํนามกํฯ นฺติ อริยมคฺคภาวนาย ภาวิตสทฺธาทิอินฺทฺริยํฯ</p>


<p> ติ  สาลิตฺตกํ วุจฺจติ ธนุเกน, องฺคุลีหิ เอว วา สกฺขรขิปนปโยโคฯ ตถา หิ สกฺขราย ปหาเรนาติ วา ปาโฐฯ นฺติ ภินฺทิํฯ</p>


<p>ตํ   สุตฺวา เถโร ‘‘อตฺตโน กตกมฺมานุรูปเมว อิทานิ ปุราณกมฺมสฺส อิทํ ผลํ ปฎิลภตี’’ติ ทเสฺสโนฺต –</p>


<ol>
<li>
‘‘ธเมฺมน เต กาปุริส;  
  
สฎฺฐิ กูฎสหสฺสานิ, ปริปุณฺณานิ สพฺพโส;  
  
สีเส ตุยฺหํ นิปตนฺติ, เต ภินฺทนฺติ จ มตฺถก’’นฺติฯ –  
</li>
  
<p>โอสานคาถมาหฯ ตตฺถ ติ อนุรูปการเณนฯ ติ ตว, ตสฺมิํ ปเจฺจกพุเทฺธ อปรชฺฌเนฺตน ตยา กตสฺส ปาปกมฺมสฺส อนุจฺฉวิกเมเวตํ ผลํ ตุยฺหํ อุปนีตํฯ ตสฺมา เกนจิ เทเวน วา มาเรน วา พฺรหฺมุนา วา อปิ สมฺมาสมฺพุเทฺธนปิ อปฺปฎิพาหนียเมตนฺติ ทเสฺสติฯ
</ol></p>


<p>เอวญฺจ ปน วตฺวา ตโต นคเร ปิณฺฑาย จริตฺวา กตภตฺตกิโจฺจ สายนฺหสมเย สตฺถารํ อุปสงฺกมิตฺวา ตํ ปวตฺติํ ภควโต อาโรเจสิฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสโนฺต ปเจฺจกพุทฺธานํ คุณานุภาวํ กมฺมานญฺจ อวญฺฌตํ ปกาเสสิ, มหาชโน สํเวคชาโต หุตฺวา ปาปํ ปหาย ทานาทิปุญฺญนิรโต อโหสีติฯ</p>

</p>

</p>


<p>โสฬสวตฺถุปฎิมณฺฑิตสฺส</p>

</p>


<h3>นิคมนกถา</h3>
<p>เอตฺตาวตา   จ –</p>


<p>
เย เต เปเตสุ นิพฺพตฺตา, สตฺตา ทุกฺกฎการิโน;  
  
เยหิ กเมฺมหิ เตสํ ตํ, ปาปกํ กฎุกปฺผลํฯ  
</p>
  
<p>
ปจฺจกฺขโต วิภาเวนฺตี, ปุจฺฉาวิสฺสชฺชเนหิ จ;  
  
ยา  
เทสนานิยาเมน, สตํ สํเวควฑฺฒนีฯ  
</p>
  
<p>
ยํ กถาวตฺถุกุสลา, สุปริญฺญาตวตฺถุกา;  
  
เปตวตฺถู  
ติ นาเมน, สงฺคายิํสุ มเหสโยฯ  
</p>
  
<p>
ตสฺส อตฺถํ ปกาเสตุํ, โปราณฎฺฐกถานยํ;  
  
นิสฺสาย ยา สมารทฺธา, อตฺถสํวณฺณนา มยาฯ  
</p>
  
<p>
ยา ตตฺถ ปรมตฺถานํ, ตตฺถ ตตฺถ ยถารหํ;  
  
ปกาสนา  
ปรมตฺถ-ทีปนี  
นาม นามโตฯ  
</p>
  
<p>
สมฺปตฺตา ปรินิฎฺฐานํ, อนากุลวินิจฺฉยา;  
  
สา ปนฺนรสมตฺตาย, ปาฬิยา ภาณวารโตฯ  
</p>
  
<p>
อิติ ตํ สงฺขโรเนฺตน, ยํ ตํ อธิคตํ มยา;  
  
ปุญฺญํ ตสฺสานุภาเวน, โลกนาถสฺส สาสนํฯ  
</p>
  
<p>
โอคาเหตฺวา วิสุทฺธาย, สีลาทิปฎิปตฺติยา;  
  
สเพฺพปิ เทหิโน โหนฺตุ, วิมุตฺติรสภาคิโนฯ  
</p>
  
<p>
จิรํ  
ติฎฺฐตุ โลกสฺมิํ, สมฺมาสมฺพุทฺธสาสนํ;  
  
ตสฺมิํ สคารวา นิจฺจํ, โหนฺตุ สเพฺพปิ ปาณิโนฯ  
</p>
  
<p>
สมฺมา  
วสฺสตุ กาเลน, เทโวปิ ชคตีปติ;  
  
สทฺธมฺมนิรโต โลกํ, ธเมฺมเนว ปสาสตูติฯ  
</p>
  
อิติ  
พทรติตฺถวิหารวาสินา  
มุนิวรยตินา  
</p>
  
<p>ภทเนฺตน  กตา เปตวตฺถุอตฺถสํวณฺณนา นิฎฺฐิตาฯ</p>

</p>





