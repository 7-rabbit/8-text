<h1>๖. ฉกฺกนิปาโต</h1>
<h2>๑. อวาริยวโคฺค</h2>
<ol>
<li>
<p> ๓๗๖. อวาริยชาตกํ (๖-๑-๑)
</ol></p>


<ol>
<li>
มาสุ  
  
  
กุชฺฌ ภูมิปติ, มาสุ กุชฺฌ รเถสภ;  
  
กุทฺธํ อปฺปฎิกุชฺฌโนฺต, ราชา รฎฺฐสฺส ปูชิโตฯ  
</li>
  
<li>
คาเม วา ยทิ วารเญฺญ, นิเนฺน วา ยทิ วา ถเล;  
  
สพฺพตฺถ อนุสาสามิ, มาสุ กุชฺฌ  
มาสฺสุ กุชฺฌิ (สี. ปี.)  
รเถสภฯ  
</li>
  
<li>
อวาริยปิตา นาม, อหุ คงฺคาย นาวิโก;  
  
ปุเพฺพ ชนํ ตาเรตฺวาน, ปจฺฉา ยาจติ เวตนํ;  
  
เตนสฺส ภณฺฑนํ โหติ, น จ โภเคหิ วฑฺฒติฯ  
</li>
  
<li>
อติณฺณํเยว ยาจสฺสุ, อปารํ ตาต นาวิก;  
  
อโญฺญ หิ ติณฺณสฺส มโน, อโญฺญ โหติ ปาเรสิโน  
ตเรสิโน (สี. ปี.), ติเรสิโน (สฺยา.)  
ฯ  
</li>
  
<li>
คาเม วา ยทิ วารเญฺญ, นิเนฺน วา ยทิ วา ถเล;  
  
สพฺพตฺถ อนุสาสามิ, มาสุ กุชฺฌิตฺถ นาวิกฯ  
</li>
  
<li>
ยาเยวานุสาสนิยา, ราชา คามวรํ อทา;  
  
ตาเยวานุสาสนิยา, นาวิโก ปหรี มุขํฯ  
</li>
  
<li>
ภตฺตํ ภินฺนํ หตา ภริยา, คโพฺภ จ ปติโต ฉมา;  
  
มิโคว ชาตรูเปน, น เตนตฺถํ อพนฺธิ สูติ  
อวฑฺฒิตุนฺติ (สี. สฺยา.), อวฑฺฒิ สูติ (?)  
ฯ  
</li>
  
อวาริยชาตกํ ปฐมํฯ  
</li>
  
<li>
<p> ๓๗๗. เสตเกตุชาตกํ (๖-๑-๒)
</ol></p>


<ol>
<li>
มา  
ตาต กุชฺฌิ น หิ สาธุ โกโธ, พหุมฺปิ เต อทิฎฺฐมสฺสุตญฺจ;  
  
มาตา ปิตา ทิสตา  
ทิสา ตาต (สฺยา.), ทิสา ตา (ปี.)  
เสตเกตุ, อาจริยมาหุ ทิสตํ ปสตฺถาฯ  
</li>
  
<li>
อคาริโน  
  
อนฺนทปานวตฺถทา  
อนฺนปานวตฺถทา (สฺยา. ก.)  
, อวฺหายิกา ตมฺปิ ทิสํ วทนฺติ;  
  
เอสา ทิสา ปรมา เสตเกตุ, ยํ ปตฺวา ทุกฺขี สุขิโน ภวนฺติฯ  
</li>
  
<li>
ขราชินา ชฎิลา ปงฺกทนฺตา, ทุมฺมกฺขรูปา  
ทุมุกฺขรูปา (สี. สฺยา.), ทุมฺมุกฺขรูปา (ปี. ก.)  
เยเม ชปฺปนฺติ มเนฺต;  
  
กจฺจิ นุ เต มานุสเก ปโยเค, อิทํ วิทู ปริมุตฺตา อปายาฯ  
</li>
  
<li>
ปาปานิ กมฺมานิ กตฺวาน ราช, พหุสฺสุโต เจ น  
พหุสฺสุโต เนว (สี. สฺยา.)  
จเรยฺย ธมฺมํ;  
  
สหสฺสเวโทปิ น ตํ ปฎิจฺจ, ทุกฺขา ปมุเญฺจ จรณํ อปตฺวาฯ  
</li>
  
<li>
สหสฺสเวโทปิ น ตํ ปฎิจฺจ, ทุกฺขา ปมุเญฺจ จรณํ อปตฺวา;  
  
มญฺญามิ  
เวทา อผลา ภวนฺติ, สสํยมํ จรณเมว  
จรณเญฺญว (สี. สฺยา. ปี.)  
สจฺจํฯ  
</li>
  
<li>
น เหว เวทา อผลา ภวนฺติ, สสํยมํ จรณเมว สจฺจํ;  
  
กิตฺติญฺหิ ปโปฺปติ อธิจฺจ เวเท, สนฺติํ ปุเณติ  
สนฺตํ ปุเน’ติ (สี. ปี.)  
จรเณน ทโนฺตติฯ  
</li>
  
เสตเกตุชาตกํ ทุติยํฯ  
</li>
  
<li>
<p> ๓๗๘. ทรีมุขชาตกํ (๖-๑-๓)
</ol></p>


<ol>
<li>
ปโงฺก จ กามา ปลิโป จ กามา, ภยญฺจ เมตํ ติมูลํ ปวุตฺตํ;  
  
รโช จ ธูโม จ มยา ปกาสิตา, หิตฺวา ตุวํ ปพฺพช พฺรหฺมทตฺตฯ  
</li>
  
<li>
คธิโต  
  
คถิโต (สี.)  
จ รโตฺต จ อธิมุจฺฉิโต จ, กาเมสฺวหํ พฺราหฺมณ ภิํสรูปํ;  
  
ตํ นุสฺสเห ชีวิกโตฺถ ปหาตุํ, กาหามิ ปุญฺญานิ อนปฺปกานิฯ  
</li>
  
<li>
โย อตฺถกามสฺส หิตานุกมฺปิโน, โอวชฺชมาโน น กโรติ สาสนํ;  
  
อิทเมว เสโยฺย อิติ มญฺญมาโน, ปุนปฺปุนํ  
คพฺภมุเปติ มโนฺทฯ  
</li>
  
<li>
โส โฆรรูปํ นิรยํ อุเปติ, สุภาสุภํ มุตฺตกรีสปูรํ;  
  
สตฺตา สกาเย น ชหนฺติ คิทฺธา, เย โหนฺติ กาเมสุ อวีตราคาฯ  
</li>
  
<li>
มีเฬฺหน ลิตฺตา รุหิเรน มกฺขิตา, เสเมฺหน ลิตฺตา อุปนิกฺขมนฺติ;  
  
ยํ ยญฺหิ กาเยน ผุสนฺติ ตาวเท, สพฺพํ อสาตํ ทุขเมว เกวลํฯ  
</li>
  
<li>
ทิสฺวา วทามิ น หิ อญฺญโต สวํ, ปุเพฺพนิวาสํ พหุกํ สรามิ;  
  
จิตฺราหิ คาถาหิ สุภาสิตาหิ, ทรีมุโข นิชฺฌาปยิ สุเมธนฺติฯ  
</li>
  
ทรีมุขชาตกํ ตติยํฯ  
</li>
  
<li>
<p> ๓๗๙. เนรุชาตกํ (๖-๑-๔)
</ol></p>


<ol>
<li>
กาโกลา กากสงฺฆา จ, มยญฺจ ปตตํ วรา  
วร (ก.) มยนฺติปทสฺส หิ วิเสสนํ  
;  
  
สเพฺพว สทิสา โหม, อิมํ อาคมฺม ปพฺพตํฯ  
</li>
  
<li>
อิธ  
สีหา จ พฺยคฺฆา จ, สิงฺคาลา จ มิคาธมา;  
  
สเพฺพว  
สทิสา โหนฺติ, อยํ โก นาม ปพฺพโตฯ  
</li>
  
<li>
อิมํ  
เนรูติ  
เนรุนฺติ (สี. สฺยา.)  
ชานนฺติ, มนุสฺสา ปพฺพตุตฺตมํ;  
  
อิธ วเณฺณน สมฺปนฺนา, วสนฺติ สพฺพปาณิโนฯ  
</li>
  
<li>
อมานนา ยตฺถ สิยา, สนฺตานํ วา วิมานนา;  
  
หีนสมฺมานนา วาปิ, น ตตฺถ วสติํ วเส  
วสตี วเส (สฺยา.), วส ทิวเส (ปี.)  
ฯ  
</li>
  
<li>
ยตฺถาลโส จ ทโกฺข จ, สูโร ภีรุ จ ปูชิยา;  
  
น ตตฺถ สโนฺต วสนฺติ, อวิเสสกเร นเร  
นเค (สี. สฺยา. ปี.)  
ฯ  
</li>
  
<li>
นายํ เนรุ วิภชติ, หีนอุกฺกฎฺฐมชฺฌิเม;  
  
อวิเสสกโร เนรุ, หนฺท เนรุํ ชหามเสติฯ  
</li>
  
เนรุชาตกํ จตุตฺถํฯ  
</li>
  
<li>
<p> ๓๘๐. อาสงฺกชาตกํ (๖-๑-๕)
</ol></p>


<ol>
<li>
อาสาวตี นาม ลตา, ชาตา จิตฺตลตาวเน;  
  
ตสฺสา วสฺสสหเสฺสน, เอกํ นิพฺพตฺตเต ผลํฯ  
</li>
  
<li>
ตํ เทวา ปยิรุปาสนฺติ, ตาว ทูรผลํ สติํ;  
  
อาสีเสว  
อาสิํเสว (สี. สฺยา. ปี.)  
ตุวํ ราช, อาสา ผลวตี สุขาฯ  
</li>
  
<li>
อาสีสเตว  
อาสิํเสเถว (สี. สฺยา. ปี.)  
โส ปกฺขี, อาสีสเตว  
อาสิํเสเถว (สี. สฺยา. ปี.)  
โส ทิโช;  
  
ตสฺส จาสา  
ตเสฺสวาสา (สฺยา.)  
สมิชฺฌติ, ตาว ทูรคตา สตี;  
  
อาสีเสว ตุวํ ราช, อาสา ผลวตี สุขาฯ  
</li>
  
<li>
สเมฺปสิ โข มํ วาจาย, น จ สเมฺปสิ  
สํเสสิ (ก.)  
กมฺมุนา;  
  
มาลา  
เสเรยฺยกเสฺสว, วณฺณวนฺตา อคนฺธิกาฯ  
</li>
  
<li>
อผลํ มธุรํ วาจํ, โย มิเตฺตสุ ปกุพฺพติ;  
  
อททํ อวิสฺสชํ โภคํ, สนฺธิ เตนสฺส ชีรติฯ  
</li>
  
<li>
ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
พลญฺจ วต เม ขีณํ, ปาเถยฺยญฺจ น วิชฺชติ;  
  
สเงฺก ปาณูปโรธาย, หนฺท ทานิ วชามหํฯ  
</li>
  
<li>
เอตเทว  
  
หิ เม นามํ, ยํ นามสฺมิ รเถสภ;  
  
อาคเมหิ มหาราช, ปิตรํ อามนฺตยามหนฺติฯ  
</li>
  
อาสงฺกชาตกํ ปญฺจมํฯ  
</li>
  
<li>
<p> ๓๘๑. มิคาโลปชาตกํ (๖-๑-๖)
</ol></p>


<ol>
<li>
น เม รุจฺจิ มิคาโลป, ยสฺส เต ตาทิสี คตี;  
  
อตุจฺจํ ตาต ปตสิ, อภูมิํ ตาต เสวสิฯ  
</li>
  
<li>
จตุกฺกณฺณํว เกทารํ, ยทา เต ปถวี สิยา;  
  
ตโต ตาต นิวตฺตสฺสุ, มาสฺสุ เอโตฺต ปรํ คมิฯ  
</li>
  
<li>
สนฺติ อเญฺญปิ สกุณา, ปตฺตยานา วิหงฺคมา;  
  
อกฺขิตฺตา วาตเวเคน, นฎฺฐา เต สสฺสตีสมาฯ  
</li>
  
<li>
อกตฺวา อปนนฺทสฺส  
อปรณฺณสฺส (สี. สฺยา. ปี.)  
, ปิตุ วุทฺธสฺส สาสนํ;  
  
กาลวาเต  
อติกฺกมฺม, เวรมฺภานํ วสํ อคา  
คโต (สี.)  
ฯ  
</li>
  
<li>
ตสฺส ปุตฺตา จ ทารา จ, เย จเญฺญ อนุชีวิโน;  
  
สเพฺพ พฺยสนมาปาทุํ, อโนวาทกเร ทิเชฯ  
</li>
  
<li>
เอวมฺปิ อิธ วุทฺธานํ, โย วากฺยํ นาวพุชฺฌติ;  
  
อติสีมจโร  
อติสีมํ จโร (สี. สฺยา. ก.)  
ทิโตฺต, คิโชฺฌวาตีตสาสโน;  
  
สเพฺพ พฺยสนํ ปโปฺปนฺติ, อกตฺวา พุทฺธสาสนนฺติฯ  
</li>
  
มิคาโลปชาตกํ ฉฎฺฐํฯ  
</li>
  
<li>
<p> ๓๘๒. สิริกาฬกณฺณิชาตกํ (๖-๑-๗)
</ol></p>


<ol>
<li>
กา นุ กาเฬน วเณฺณน, น จาปิ  
น จาสิ (สี.)  
ปิยทสฺสนา;  
  
กา วา ตฺวํ กสฺส วา ธีตา, กถํ ชาเนมุ ตํ มยํฯ  
</li>
  
<li>
มหาราชสฺสหํ ธีตา, วิรูปกฺขสฺส จณฺฑิยา;  
  
อหํ กาฬี อลกฺขิกา, กาฬกณฺณีติ มํ วิทู;  
  
โอกาสํ ยาจิโต เทหิ, วเสมุ ตว สนฺติเกฯ  
</li>
  
<li>
กิํสีเล  
กิํสมาจาเร, ปุริเส นิวิสเส ตุวํ;  
  
ปุฎฺฐา เม กาฬิ อกฺขาหิ, กถํ  
ยถา (สี. ปี.)  
ชาเนมุ ตํ มยํฯ  
</li>
  
<li>
มกฺขี ปฬาสี สารมฺภี, อิสฺสุกี มจฺฉรี สโฐ;  
  
โส มยฺหํ ปุริโส กโนฺต, ลทฺธํ ยสฺส วินสฺสติฯ  
</li>
  
<li>
โกธโน  
อุปนาหี จ, ปิสุโณ จ วิเภทโก;  
  
กณฺฑกวาโจ  
อณฺฑกวาโจ (ก. สี. ปี.)  
ผรุโส, โส เม กนฺตตโร ตโตฯ  
</li>
  
<li>
อชฺช  
สุเวติ ปุริโส, สทตฺถํ นาวพุชฺฌติ;  
  
โอวชฺชมาโน กุปฺปติ, เสยฺยํ โส อติมญฺญติฯ  
</li>
  
<li>
ทวปฺปลุโทฺธ  
เทวปฺปลุโทฺธ (ก.), ทวปฺปลโทฺธ (ปี.)  
ปุริโส, สพฺพมิเตฺตหิ ธํสติ;  
  
โส มยฺหํ ปุริโส กโนฺต, ตสฺมิํ โหมิ อนามยาฯ  
</li>
  
<li>
อเปหิ เอโตฺต ตฺวํ กาฬิ, เนตํ อเมฺหสุ วิชฺชติ;  
  
อญฺญํ ชนปทํ คจฺฉ, นิคเม ราชธานิโยฯ  
</li>
  
<li>
อหมฺปิ โข ตํ  
เจตํ (สี.)  
ชานามิ, เนตํ ตุเมฺหสุ วิชฺชติ;  
  
สนฺติ โลเก อลกฺขิกา, สงฺฆรนฺติ พหุํ ธนํ;  
  
อหํ เทโว จ เม ภาตา, อุโภ นํ วิธมามเสฯ  
</li>
  
<li>
กา นุ ทิเพฺพน วเณฺณน, ปถพฺยา สุปติฎฺฐิตา;  
  
กา วา ตฺวํ กสฺส วา ธีตา, กถํ ชาเนมุ ตํ มยํฯ  
</li>
  
<li>
มหาราชสฺสหํ ธีตา, ธตรฎฺฐสฺส สิรีมโต  
ธตรฎฺฐสิรีมโต (สฺยา. ก.)  
;  
  
อหํ สิรี จ ลกฺขี จ, ภูริปญฺญาติ มํ วิทู;  
  
โอกาสํ ยาจิโต เทหิ, วเสมุ ตว สนฺติเกฯ  
</li>
  
<li>
กิํสีเล กิํสมาจาเร, ปุริเส นิวิสเส ตุวํ;  
  
ปุฎฺฐา เม ลกฺขิ อกฺขาหิ, กถํ  
ยถา (สี. ปี.)  
ชาเนมุ ตํ มยํฯ  
</li>
  
<li>
โย  
จาปิ สีเต อถวาปิ อุเณฺห, วาตาตเป ฑํสสรีสเป จ;  
  
ขุธํ  
ขุทฺทํ (สฺยา. ก.), ขุทํ (ปี.)  
ปิปาสํ อภิภุยฺย สพฺพํ, รตฺตินฺติวํ โย สตตํ นิยุโตฺต;  
  
กาลาคตญฺจ  
น หาเปติ อตฺถํ, โส เม มนาโป นิวิเส จ ตมฺหิฯ  
</li>
  
<li>
อโกฺกธโน มิตฺตวา จาควา จ, สีลูปปโนฺน อสโฐชุภูโต  
อสโฐ อุชฺชุภูโต (ปี.)  
;  
  
สงฺคาหโก สขิโล สณฺหวาโจ, มหตฺตปโตฺตปิ นิวาตวุตฺติ;  
  
ตสฺมิํหํ  
ตสฺมาหํ (สี. ปี.)  
โปเส วิปุลา ภวามิ, อูมิ สมุทฺทสฺส ยถาปิ วณฺณํฯ  
</li>
  
<li>
โย จาปิ มิเตฺต อถวา อมิเตฺต, เสเฎฺฐ สริเกฺข อถ วาปิ หีเน;  
  
อตฺถํ จรนฺตํ อถวา อนตฺถํ, อาวี รโห สงฺคหเมว วเตฺต  
วโตฺต (สฺยา. ก.)  
ฯ  
  
วาจํ น วชฺชา ผรุสํ กทาจิ, มตสฺส ชีวสฺส จ ตสฺส โหมิฯ  
</li>
  
<li>
เอเตสํ โย อญฺญตรํ ลภิตฺวา, กนฺตา สิรี  
กนฺตสิริํ (กตฺถจิ), กนฺตํ สิริํ (สฺยา.) อฎฺฐกถายํ ทุติยตติยปาฐนฺตรานิ  
มชฺชติ อปฺปปโญฺญ;  
  
ตํ ทิตฺตรูปํ วิสมํ จรนฺตํ, กรีสฐานํว  
กรีสชาตํ ว (สี. สฺยา.)  
วิวชฺชยามิฯ  
</li>
  
<li>
อตฺตนา  
กุรุเต ลกฺขิํ, อลกฺขิํ กุรุตตฺตนา;  
  
น  
หิ ลกฺขิํ อลกฺขิํ วา, อโญฺญ อญฺญสฺส การโกติฯ  
</li>
  
สิริกาฬกณฺณิชาตกํ สตฺตมํฯ  
</li>
  
<li>
<p> ๓๘๓. กุกฺกุฎชาตกํ (๖-๑-๘)
</ol></p>


<ol>
<li>
สุจิตฺตปตฺตฉทน  
, ตมฺพจูฬ วิหงฺคม;  
  
โอโรห ทุมสาขาย, มุธา ภริยา ภวามิ เตฯ  
</li>
  
<li>
จตุปฺปที ตฺวํ กลฺยาณิ, ทฺวิปทาหํ มโนรเม;  
  
มิคี ปกฺขี อสญฺญุตฺตา, อญฺญํ ปริเยส สามิกํฯ  
</li>
  
<li>
โกมาริกา เต เหสฺสามิ, มญฺชุกา ปิยภาณินี;  
  
วินฺท มํ อริเยน เวเทน, สาวย มํ ยทิจฺฉสิฯ  
</li>
  
<li>
กุณปาทินิ โลหิตเป, โจริ กุกฺกุฎโปถินิ;  
  
น ตฺวํ อริเยน เวเทน, มมํ ภตฺตารมิจฺฉสิฯ  
</li>
  
<li>
เอวมฺปิ จตุรา  
จาตุรา (สฺยา. ก.)  
นารี, ทิสฺวาน สธนํ  
ปวรํ (สี. สฺยา. ปี.)  
นรํ;  
  
เนนฺติ สณฺหาหิ วาจาหิ, พิฬารี วิย กุกฺกุฎํฯ  
</li>
  
<li>
โย จ อุปฺปติตํ อตฺถํ, น ขิปฺปมนุพุชฺฌติ;  
  
อมิตฺตวสมเนฺวติ, ปจฺฉา จ อนุตปฺปติฯ  
</li>
  
<li>
โย จ อุปฺปติตํ อตฺถํ, ขิปฺปเมว นิโพธติ;  
  
มุจฺจเต  
สตฺตุสมฺพาธา, กุกฺกุโฎว พิฬาริยาติฯ  
</li>
  
กุกฺกุฎชาตกํ อฎฺฐมํฯ  
</li>
  
<li>
<p> ๓๘๔. ธมฺมธชชาตกํ (๖-๑-๙)
</ol></p>


<ol>
<li>
ธมฺมํ จรถ ญาตโย, ธมฺมํ จรถ ภทฺทํ โว  
ภทฺท โว (ก.)  
;  
  
ธมฺมจารี สุขํ เสติ, อสฺมิํ โลเก ปรมฺหิ จฯ  
</li>
  
<li>
ภทฺทโก วตยํ ปกฺขี, ทิโช ปรมธมฺมิโก;  
  
เอกปาเทน ติฎฺฐโนฺต, ธมฺมเมวานุสาสติฯ  
</li>
  
<li>
นาสฺส สีลํ วิชานาถ, อนญฺญาย ปสํสถ;  
  
ภุตฺวา อณฺฑญฺจ โปตญฺจ  
ฉาเป จ (สี. ปี.)  
, ธโมฺม ธโมฺมติ ภาสติฯ  
</li>
  
<li>
อญฺญํ ภณติ วาจาย, อญฺญํ กาเยน กุพฺพติ;  
  
วาจาย โน จ กาเยน, น ตํ ธมฺมํ อธิฎฺฐิโตฯ  
</li>
  
<li>
วาจาย  
  
สขิโล มโนวิทุโคฺค, ฉโนฺน กูปสโยว กณฺหสโปฺป;  
  
ธมฺมธโช คามนิคมาสุสาธุ  
คามนิคมาสุ สาธุสมฺมโต (สี.), คามนิคมสาธุ (ปี.)  
, ทุชฺชาโน ปุริเสน พาลิเสนฯ  
</li>
  
<li>
อิมํ  
ตุเณฺฑหิ ปเกฺขหิ, ปาทา จิมํ วิเหฐถ  
วิโปถถ (ปี.)  
;  
  
ฉวญฺหิมํ วินาเสถ, นายํ สํวาสนารโหติฯ  
</li>
  
ธมฺมธชชาตกํ นวมํฯ  
</li>
  
<li>
<p> ๓๘๕. นนฺทิยมิคราชชาตกํ (๖-๑-๑๐)
</ol></p>


<ol>
<li>
สเจ พฺราหฺมณ คเจฺฉสิ, สาเกเต  
สาเกตํ (สี. สฺยา.)  
อชฺชุนํ  
อญฺฌนํ (สี. สฺยา. ปี.)  
วนํ;  
  
วชฺชาสิ นนฺทิยํ นาม, ปุตฺตํ อสฺมากโมรสํ;  
  
มาตา ปิตา จ เต วุทฺธา, เต ตํ อิจฺฉนฺติ ปสฺสิตุํฯ  
</li>
  
<li>
ภุตฺตา มยา นิวาปานิ, ราชิโน ปานโภชนํ;  
  
ตํ ราชปิณฺฑํ อวโภตฺตุํ  
อวโภตฺตํ (ก.)  
, นาหํ พฺราหฺมณ มุสฺสเหฯ  
</li>
  
<li>
โอทหิสฺสามหํ ปสฺสํ, ขุรปฺปานิสฺส  
ขุรปฺปาณิสฺส (สี.), ขุรปาณิสฺส (ปี.), ขุรปฺปปาณิสฺส (?)  
ราชิโน;  
  
ตทาหํ สุขิโต มุโตฺต, อปิ ปเสฺสยฺย มาตรํฯ  
</li>
  
<li>
มิคราชา ปุเร อาสิํ, โกสลสฺส นิเกตเน  
นิเกตเว (สี. สฺยา. ปี.)  
;  
  
นนฺทิโย นาม นาเมน, อภิรูโป จตุปฺปโทฯ  
</li>
  
<li>
ตํ มํ วธิตุมาคจฺฉิ, ทายสฺมิํ อชฺชุเน วเน;  
  
ธนุํ อารชฺชํ  
อารชฺชุํ (นิยฺย), อเทชฺฌํ (สี. ปี.) อเทฺวธาภาวํ เอกีภาวนฺติ อโตฺถ  
กตฺวาน, อุสุํ สนฺนยฺห  
สนฺธาย (สี. ปี.)  
โกสโลฯ  
</li>
  
<li>
ตสฺสาหํ  
โอทหิํ ปสฺสํ, ขุรปฺปานิสฺส ราชิโน;  
  
ตทาหํ  
สุขิโต มุโตฺต, มาตรํ ทฎฺฐุมาคโตติฯ  
</li>
  
นนฺทิยมิคราชชาตกํ ทสมํฯ  
</li>
  
อวาริยวโคฺค ปฐโมฯ  
</li>
  
<p>ตสฺสุทฺทานํ –
</ol></p>


<p>
อถ กุชฺฌรเถสภ เกตุวโร, สทรีมุข เนรุ ลตา จ ปุน;  
  
อปนนฺท สิรี จ สุจิตฺตวโร, อถ ธมฺมิก นนฺทิมิเคน ทสาติฯ  
</p>
  
<h2>๒. ขรปุตฺตวโคฺค</h2>
<ol>
<li>
<p> ๓๘๖. ขรปุตฺตชาตกํ (๖-๒-๑)
</ol></p>


<ol>
<li>
สจฺจํ  
กิเรวมาหํสุ, วสฺตํ  
ภสฺตํ (สี. ปี.), กลกํ (สฺยา.), ครํ (ก.)  
พาโลติ ปณฺฑิตา;  
  
ปสฺส พาโล รโหกมฺมํ, อาวิกุพฺพํ น พุชฺฌติฯ  
</li>
  
<li>
ตฺวํ โขปิ  
ตฺวํ นุ โข (สี. สฺยา.), ตฺวญฺจ โข (ปี.)  
สมฺม พาโลสิ, ขรปุตฺต วิชานหิ;  
  
รชฺชุยา หิ  
รชฺชุยาสิ (ปี.)  
ปริกฺขิโตฺต, วโงฺกโฎฺฐ โอหิโตมุโขฯ  
</li>
  
<li>
อปรมฺปิ สมฺม เต พาลฺยํ  
อยมฺปิ สมฺม เต พาโล (ก.)  
, โย มุโตฺต น ปลายสิ;  
  
โส จ พาลตโร สมฺม, ยํ ตฺวํ วหสิ เสนกํฯ  
</li>
  
<li>
ยํ นุ สมฺม อหํ พาโล, อชราช วิชานหิ;  
  
อถ  
เกน เสนโก พาโล, ตํ เม อกฺขาหิ ปุจฺฉิโตฯ  
</li>
  
<li>
อุตฺตมตฺถํ ลภิตฺวาน, ภริยาย โย ปทสฺสติ  
ภยิยา โย ปทสฺสติ (ปี.), ภยิยา น ภวิสฺสติ (ก.)  
;  
  
เตน ชหิสฺสตตฺตานํ, สา เจวสฺส น เหสฺสติฯ  
</li>
  
<li>
น  
เว ปิยเมฺมติ  
น ปิยเมติ (ก.), น ปิยเมทนฺติ (กตฺถจิ)  
ชนินฺท ตาทิโส, อตฺตํ นิรํกตฺวา ปิยานิ เสวติ  
เสวเย (?)  
;  
  
อตฺตาว เสโยฺย ปรมา จ เสโยฺย, ลพฺภา ปิยา โอจิตเตฺถน ปจฺฉาติฯ  
</li>
  
ขรปุตฺตชาตกํ ปฐมํฯ  
</li>
  
<li>
<p> ๓๘๗. สูจิชาตกํ (๖-๒-๒)
</ol></p>


<ol>
<li>
อกกฺกสํ อผรุสํ, ขรโธตํ สุปาสิยํ;  
  
สุขุมํ ติขิณคฺคญฺจ, โก สูจิํ เกตุมิจฺฉติฯ  
</li>
  
<li>
สุมชฺชญฺจ สุปาสญฺจ, อนุปุพฺพํ  
อนุปุพฺพ (สี. สฺยา.)  
สุวฎฺฎิตํ;  
  
ฆนฆาติมํ ปฎิถทฺธํ, โก สูจิํ เกตุมิจฺฉติฯ  
</li>
  
<li>
อิโต ทานิ ปตายนฺติ, สูจิโย พฬิสานิ จ;  
  
โกยํ กมฺมารคามสฺมิํ, สูจิํ วิเกฺกตุมิจฺฉติฯ  
</li>
  
<li>
อิโต สตฺถานิ คจฺฉนฺติ, กมฺมนฺตา วิวิธา ปุถู;  
  
โกยํ กมฺมารคามสฺมิํ, สูจิํ วิเกฺกตุมิจฺฉติ  
มรหติ (สี. สฺยา. ปี.)  
ฯ  
</li>
  
<li>
สูจิํ  
กมฺมารคามสฺมิํ, วิเกฺกตพฺพา ปชานตา;  
  
อาจริยาว ชานนฺติ  
อาจริยา สญฺชานนฺติ (ก.), อาจริยา ปชานนฺติ (สฺยา.), อาจริยาว สญฺชานนฺติ (ปี.)  
, กมฺมํ สุกตทุกฺกฎํ  
ทุกฺกตํ (สี. ปี.)  
ฯ  
</li>
  
<li>
อิมํ  
เจ  
อิมญฺจ (สี. สฺยา. ปี.)  
เต ปิตา ภเทฺท, สูจิํ ชญฺญา มยา กตํ;  
  
ตยา จ มํ นิมเนฺตยฺย, ยญฺจตฺถญฺญํ ฆเร ธนนฺติฯ  
</li>
  
สูจิชาตกํ ทุติยํฯ  
</li>
  
<li>
<p> ๓๘๘. ตุณฺฑิลชาตกํ (๖-๒-๓)
</ol></p>


<ol>
<li>
นวฉนฺนเก  
นวฉนฺทเก (สี. ปี.), นวจฺฉทฺทเก (สฺยา.)  
ทานิ  
โทณิ (ก.), ทานํ, ทาเน (กตฺถจิ)  
ทิยฺยติ, ปุณฺณายํ โทณิ สุวามินี ฐิตา;  
  
พหุเก ชเน ปาสปาณิเก, โน จ โข เม ปฎิภาติ ภุญฺชิตุํฯ  
</li>
  
<li>
ตสสิ  
ภมสิ เลณมิจฺฉสิ, อตฺตาโณสิ กุหิํ คมิสฺสสิ;  
  
อโปฺปสฺสุโกฺก ภุญฺช ตุณฺฑิล, มํสตฺถาย หิ โปสิตามฺหเส  
โปสิยามเส (สี. สฺยา. ปี.)  
ฯ  
</li>
  
<li>
โอคห รหทํ อกทฺทมํ, สพฺพํ เสทมลํ ปวาหย;  
  
คณฺหาหิ นวํ วิเลปนํ, ยสฺส  
คโนฺธ น กทาจิ ฉิชฺชติฯ  
</li>
  
<li>
กตโม รหโท อกทฺทโม, กิํสุ เสทมลนฺติ วุจฺจติ;  
  
กตมญฺจ นวํ วิเลปนํ, ยสฺส คโนฺธ น กทาจิ ฉิชฺชติฯ  
</li>
  
<li>
ธโมฺม รหโท อกทฺทโม, ปาปํ เสทมลนฺติ วุจฺจติ;  
  
สีลญฺจ นวํ วิเลปนํ, ตสฺส คโนฺธ น กทาจิ ฉิชฺชติฯ  
</li>
  
<li>
นนฺทนฺติ สรีรฆาติโน, น จ นนฺทนฺติ สรีรธาริโน;  
  
ปุณฺณาย จ ปุณฺณมาสิยา, รมมานาว ชหนฺติ ชีวิตนฺติฯ  
</li>
  
ตุณฺฑิลชาตกํ ตติยํฯ  
</li>
  
<li>
<p> ๓๘๙. สุวณฺณกกฺกฎชาตกํ (๖-๒-๔)
</ol></p>


<ol>
<li>
สิงฺคีมิโค อายตจกฺขุเนโตฺต, อฎฺฐิตฺตโจ วาริสโย อโลโม;  
  
เตนาภิภูโต กปณํ รุทามิ, หเร สขา กิสฺส นุ มํ ชหาสิฯ  
</li>
  
<li>
โส  
  
ปสฺสสโนฺต มหตา ผเณน, ภุชงฺคโม กกฺกฎมชฺฌปโตฺต;  
  
สขา สขารํ ปริตายมาโน, ภุชงฺคมํ กกฺกฎโก คเหสิฯ  
</li>
  
<li>
น วายสํ โน ปน กณฺหสปฺปํ, ฆาสตฺถิโก กกฺกฎโก อเทยฺย;  
  
ปุจฺฉามิ ตํ อายตจกฺขุเนตฺต, อถ กิสฺส เหตุมฺห อุโภ คหีตาฯ  
</li>
  
<li>
อยํ ปุริโส มม อตฺถกาโม, โย มํ คเหตฺวาน ทกาย เนติ;  
  
ตสฺมิํ มเต ทุกฺขมนปฺปกํ เม, อหญฺจ เอโส จ อุโภ น โหมฯ  
</li>
  
<li>
มมญฺจ ทิสฺวาน ปวทฺธกายํ, สโพฺพ ชโน หิํสิตุเมว มิเจฺฉ;  
  
สาทุญฺจ ถูลญฺจ มุทุญฺจ มํสํ, กากาปิ มํ ทิสฺวาน  
ทิสฺว (สี. ปี.)  
วิเหฐเยยฺยุํฯ  
</li>
  
<li>
สเจตสฺส  
เหตุมฺห อุโภ คหีตา, อุฎฺฐาตุ โปโส วิสมาวมามิ  
วิสมาจมามิ (สี. ปี. ก.)  
;  
  
มมญฺจ กากญฺจ ปมุญฺจ ขิปฺปํ, ปุเร  
วิสํ คาฬฺหมุเปติ มจฺจํฯ  
</li>
  
<li>
สปฺปํ ปโมกฺขามิ น ตาว กากํ, ปฎิพนฺธโก  
ปฎิพทฺธโก (สี. ปี.)  
โหหิติ  
โหติ หิ (สฺยา.)  
ตาว กาโก;  
  
ปุริสญฺจ ทิสฺวาน สุขิํ อโรคํ, กากํ ปโมกฺขามิ ยเถว สปฺปํฯ  
</li>
  
<li>
กาโก  
ตทา เทวทโตฺต อโหสิ, มาโร ปน กณฺหสโปฺป อโหสิ;  
  
อานนฺทภโทฺท กกฺกฎโก อโหสิ, อหํ ตทา พฺราหฺมโณ โหมิ สตฺถาติ  
ตตฺถาติ (สี. ปี.)  
ฯ  
</li>
  
สุวณฺณกกฺกฎชาตกํ จตุตฺถํฯ  
</li>
  
<li>
<p> ๓๙๐. มยฺหกชาตกํ (๖-๒-๕)
</ol></p>


<ol>
<li>
สกุโณ มยฺหโก นาม, คิริสานุทรีจโร;  
  
ปกฺกํ ปิปฺผลิมารุยฺห, มยฺหํ มยฺหนฺติ กนฺทติฯ  
</li>
  
<li>
ตเสฺสวํ วิลปนฺตสฺส, ทิชสงฺฆา สมาคตา;  
  
ภุตฺวาน ปิปฺผลิํ ยนฺติ, วิลปเตฺวว โส ทิโชฯ  
</li>
  
<li>
เอวเมว อิเธกโจฺจ, สงฺฆริตฺวา พหุํ ธนํ;  
  
เนวตฺตโน น ญาตีนํ, ยโถธิํ ปฎิปชฺชติฯ  
</li>
  
<li>
น โส อจฺฉาทนํ ภตฺตํ, น มาลํ น วิเลปนํ;  
  
อนุโภติ  
  
นานุโภติ (สฺยา. ก.)  
สกิํ กิญฺจิ, น สงฺคณฺหาติ ญาตเกฯ  
</li>
  
<li>
ตเสฺสวํ วิลปนฺตสฺส, มยฺหํ มยฺหนฺติ รกฺขโต;  
  
ราชาโน อถ วา โจรา, ทายทา เย ว  
เย จ (สฺยา. ก.)  
อปฺปิยา;  
  
ธนมาทาย คจฺฉนฺติ, วิลปเตฺวว โส นโรฯ  
</li>
  
<li>
ธีโร  
ธีโร จ (สี.)  
โภเค อธิคมฺม, สงฺคณฺหาติ จ ญาตเก;  
  
เตน โส กิตฺติํ ปโปฺปติ, เปจฺจ สเคฺค ปโมทตีติ  
สเคฺค จ โมทตีติ (สี. ปี.)  
ฯ  
</li>
  
มยฺหกชาตกํ ปญฺจมํฯ  
</li>
  
<li>
<p> ๓๙๑. วิชฺชาธรชาตกํ (๖-๒-๖)
</ol></p>


<ol>
<li>
ทุพฺพณฺณรูปํ ตุวมริยวณฺณี, ปุรกฺขตฺวา  
ปุรกฺขิตฺวา (สฺยา. ก.)  
ปญฺชลิโก นมสฺสสิ;  
  
เสโยฺย นุ เต โส อุทวา  
อุทาหุ (สฺยา. ก.)  
สริโกฺข, นามํ ปรสฺสตฺตโน จาปิ พฺรูหิฯ  
</li>
  
<li>
น  
นามโคตฺตํ คณฺหนฺติ ราช, สมฺมคฺคตานุชฺชุคตาน  
สมคฺคตานุชฺชุคตาน (สฺยา.), สมุคฺคตานุชฺชุคตาน (ก.)  
เทวา;  
  
อหญฺจ เต นามเธยฺยํ วทามิ, สโกฺกหมสฺมี ติทสานมิโนฺทฯ  
</li>
  
<li>
โย  
ทิสฺวา ภิกฺขุํ จรณูปปนฺนํ, ปุรกฺขตฺวา ปญฺชลิโก นมสฺสติ;  
  
ปุจฺฉามิ ตํ เทวราเชตมตฺถํ, อิโต  
จุโต กิํ ลภเต สุขํ โสฯ  
</li>
  
<li>
โย ทิสฺวา ภิกฺขุํ จรณูปปนฺนํ, ปุรกฺขตฺวา ปญฺชลิโก นมสฺสติ;  
  
ทิเฎฺฐว ธเมฺม ลภเต ปสํสํ, สคฺคญฺจ โส ยาติ สรีรเภทาฯ  
</li>
  
<li>
ลกฺขี วต เม อุทปาทิ อชฺช, ยํ วาสวํ ภูตปติทฺทสาม;  
  
ภิกฺขุญฺจ ทิสฺวาน ตุวญฺจ สกฺก, กาหามิ ปุญฺญานิ อนปฺปกานิฯ  
</li>
  
<li>
อทฺธา หเว เสวิตพฺพา สปญฺญา, พหุสฺสุตา เย พหุฐานจินฺติโน;  
  
ภิกฺขุญฺจ ทิสฺวาน มมญฺจ ราช, กโรหิ ปุญฺญานิ อนปฺปกานิฯ  
</li>
  
<li>
อโกฺกธโน นิจฺจปสนฺนจิโตฺต, สพฺพาติถียาจโยโค ภวิตฺวา;  
  
นิหจฺจ มานํ อภิวาทยิสฺสํ, สุตฺวาน เทวินฺท สุภาสิตานีติฯ  
</li>
  
วิชฺชาธร  
ธชวิเหฐก (สี. ปี.), ปพฺพชิตวิเหฐก (สฺยา.)  
ชาตกํ ฉฎฺฐํฯ  
</li>
  
<li>
<p> ๓๙๒. สิงฺฆปุปฺผชาตกํ (๖-๒-๗)
</ol></p>


<ol>
<li>
ยเมตํ  
  
  
ยเมกํ (ปี.)  
วาริชํ ปุปฺผํ, อทินฺนํ อุปสิงฺฆสิ;  
  
เอกงฺคเมตํ เถยฺยานํ, คนฺธเถโนสิ มาริสฯ  
</li>
  
<li>
น หรามิ น ภญฺชามิ, อารา สิงฺฆามิ วาริชํ;  
  
อถ เกน นุ วเณฺณน, คนฺธเถโนติ วุจฺจติฯ  
</li>
  
<li>
โยยํ ภิสานิ ขณติ, ปุณฺฑรีกานิ ภญฺชติ;  
  
เอวํ อากิณฺณกมฺมโนฺต, กสฺมา เอโส น วุจฺจติฯ  
</li>
  
<li>
อากิณฺณลุโทฺท ปุริโส, ธาติเจลํว มกฺขิโต;  
  
ตสฺมิํ เม วจนํ นตฺถิ, ตญฺจารหามิ วตฺตเวฯ  
</li>
  
<li>
อนงฺคณสฺส โปสสฺส, นิจฺจํ สุจิคเวสิโน;  
  
วาลคฺคมตฺตํ ปาปสฺส, อพฺภามตฺตํว ขายติฯ  
</li>
  
<li>
อทฺธา มํ ยกฺข ชานาสิ, อโถ มํ อนุกมฺปสิ;  
  
ปุนปิ ยกฺข วชฺชาสิ, ยทา ปสฺสสิ เอทิสํฯ  
</li>
  
<li>
เนว ตํ อุปชีวามิ, นปิ เต ภตกามฺหเส  
ภตกมฺหเส (สี. ปี.), ภติกมฺหเส (สฺยา.)  
;  
  
ตฺวเมว ภิกฺขุ ชาเนยฺย, เยน คเจฺฉยฺย สุคฺคตินฺติฯ  
</li>
  
สิงฺฆปุปฺผ  
ภิสปุปฺผ (สี. ปี.), อุปสิงฺฆปุปฺผ (สฺยา.)  
ชาตกํ สตฺตมํฯ  
</li>
  
<li>
<p> ๓๙๓. วิฆาสาทชาตกํ (๖-๒-๘)
</ol></p>


<ol>
<li>
สุสุขํ  
วต ชีวนฺติ, เย ชนา วิฆาสาทิโน;  
  
ทิเฎฺฐว  
ธเมฺม ปาสํสา, สมฺปราเย จ สุคฺคตีฯ  
</li>
  
<li>
สุกสฺส  
สุวสฺส (สี. สฺยา. ปี.)  
ภาสมานสฺส, น นิสาเมถ ปณฺฑิตา;  
  
อิทํ สุณาถ โสทริยา, อเมฺหวายํ ปสํสติฯ  
</li>
  
<li>
นาหํ ตุเมฺห ปสํสามิ, กุณปาทา สุณาถ เม;  
  
อุจฺฉิฎฺฐโภชิโน  
โภชนา (ก.)  
ตุเมฺห, น ตุเมฺห วิฆาสาทิโนฯ  
</li>
  
<li>
สตฺตวสฺสา  
ปพฺพชิตา, เมชฺฌารเญฺญ  
มเชฺฌรเญฺญ (ก.)  
สิขณฺฑิโน;  
  
วิฆาเสเนว ยาเปนฺตา, มยํ เจ โภโต คารยฺหา;  
  
เก นุ โภโต ปสํสิยาฯ  
</li>
  
<li>
ตุเมฺห สีหานํ พฺยคฺฆานํ, วาฬานญฺจาวสิฎฺฐกํ;  
  
อุจฺฉิเฎฺฐเนว ยาเปนฺตา, มญฺญิโวฺห วิฆาสาทิโนฯ  
</li>
  
<li>
เย พฺราหฺมณสฺส สมณสฺส, อญฺญสฺส วา  
อญฺญสฺส จ (สี. สฺยา.), อญฺญเสฺสว (ปี.)  
วนิพฺพิโน  
วณิพฺพิโน (สี. สฺยา.)  
;  
  
ทตฺวาว  
ทตฺวาน (ปี. ก.)  
เสสํ ภุญฺชนฺติ, เต ชนา วิฆาสาทิโนติฯ  
</li>
  
วิฆาสาทชาตกํ อฎฺฐมํฯ  
</li>
  
<li>
<p> ๓๙๔. วฎฺฎกชาตกํ (๖-๒-๙)
</ol></p>


<ol>
<li>
ปณีตํ ภุญฺชเส ภตฺตํ, สปฺปิเตลญฺจ มาตุล;  
  
อถ เกน นุ วเณฺณน, กิโส ตฺวมสิ วายสฯ  
</li>
  
<li>
อมิตฺตมเชฺฌ วสโต, เตสุ อามิสเมสโต;  
  
นิจฺจํ อุพฺพิคฺคหทยสฺส, กุโต กากสฺส ทฬฺหิยํฯ  
</li>
  
<li>
นิจฺจํ อุเพฺพคิโน  
อุพฺพิคฺคิโน (สฺยา. ก.), อุเพฺพธิโน (สี.)  
กากา, ธงฺกา ปาเปน กมฺมุนา;  
  
ลโทฺธ  
ปิโณฺฑ น ปีเณติ, กิโส เตนสฺมิ วฎฺฎกฯ  
</li>
  
<li>
ลูขานิ ติณพีชานิ, อปฺปเสฺนหานิ ภุญฺชสิ;  
  
อถ เกน นุ วเณฺณน, ถูโล ตฺวมสิ วฎฺฎกฯ  
</li>
  
<li>
อปฺปิจฺฉา อปฺปจินฺตาย, อทูรคมเนน จ;  
  
ลทฺธาลเทฺธน ยาเปโนฺต, ถูโล เตนสฺมิ วายสฯ  
</li>
  
<li>
อปฺปิจฺฉสฺส  
หิ โปสสฺส, อปฺปจินฺตสุขสฺส  
อปฺปจินฺติสุขสฺส (สี. สฺยา. ปี.)  
จ;  
  
สุสงฺคหิตมานสฺส  
สุสงฺคหิตปมาณสฺส (สี. สฺยา. ปี.)  
, วุตฺตี สุสมุทานยาติฯ  
</li>
  
วฎฺฎกชาตกํ นวมํฯ  
</li>
  
<li>
<p> ๓๙๕. ปาราวตชาตกํ (๖-๒-๑๐)
</ol></p>


<ol>
<li>
จิรสฺสํ วต ปสฺสามิ, สหายํ มณิธารินํ;  
  
สุกตา  
สุกตาย (สี. ปี.)  
มสฺสุกุตฺติยา, โสภเต วต เม สขาฯ  
</li>
  
<li>
ปรูฬฺหกจฺฉนขโลโม  
, อหํ กเมฺมสุ พฺยาวโฎ;  
  
จิรสฺสํ นฺหาปิตํ ลทฺธา, โลมํ ตํ อชฺชํ หารยิํ  
อปหารยิํ (สี. ปี.)  
ฯ  
</li>
  
<li>
ยํ นุ โลมํ อหาเรสิ, ทุลฺลภํ ลทฺธ กปฺปกํ;  
  
อถ กิญฺจรหิ เต สมฺม, กเณฺฐ กิณิกิณายติ  
อิทํ กเณฺฐ กิณายติ (ก.), กเณฺฐ กิํนิกิลายติ (สฺยา.)  
ฯ  
</li>
  
<li>
มนุสฺสสุขุมาลานํ, มณิ กเณฺฐสุ ลมฺพติ;  
  
เตสาหํ  
อนุสิกฺขามิ, มา ตฺวํ มญฺญิ ทวา กตํฯ  
</li>
  
<li>
สเจปิมํ ปิหยสิ, มสฺสุกุตฺติํ สุการิตํ;  
  
การยิสฺสามิ เต สมฺม, มณิญฺจาปิ ททามิ เตฯ  
</li>
  
<li>
ตฺวเญฺญว มณินา ฉโนฺน, สุกตาย จ มสฺสุยา;  
  
อามนฺต โข ตํ คจฺฉามิ, ปิยํ เม ตว ทสฺสนนฺติฯ  
</li>
  
ปาราวตชาตกํ  
กากชาตกํ (สี. ปี.), มณิชาตกํ (สฺยา.)  
ทสมํฯ  
</li>
  
ขรปุตฺตวโคฺค  
เสนกวโคฺค (สี. ปี.), ขุรปุตฺตวโคฺค (สฺยา.), สูจิวโคฺค (ก.)  
ทุติโยฯ  
</li>
  
<p>ตสฺสุทฺทานํ –
</ol></p>


<p>
อถ ปสฺส สสูจิ จ ตุณฺฑิลโก, มิค มยฺหกปญฺจมปกฺขิวโร;  
  
อถ ปญฺชลิ วาริช เมชฺฌ ปุน, อถ วฎฺฎ กโปตวเรน ทสาติฯ  
</p>
  
<p>อถ วคฺคุทฺทานํ –</p>


<p>
อถ วคฺคํ ปกิตฺติสฺสํ, ฉนิปาตํ วรุตฺตเม;  
  
อวาริยา จ ขโร จ  
เสนก (สี.), สูจิ จ (สฺยา. ก.)  
, เทฺว จ วุตฺตา สุพฺยญฺชนาติฯ  
</p>
  
ฉกฺกนิปาตํ นิฎฺฐิตํฯ  
</p>
  
  
  
  
  