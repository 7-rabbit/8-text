<h1>๘. กลฺยาณมิตฺตตาทิวคฺควณฺณนา</h1>
<p> อฎฺฐมสฺส  ปฐเม ติ กลฺยาณา มิตฺตา อสฺสาติ กลฺยาณมิโตฺต, ตสฺส ภาโว กลฺยาณมิตฺตตาฯ เสสํ วุตฺตปฎิปกฺขนเยน เวทิตพฺพํฯ</p>


<p> ทุติเย ติ โยโค ปโยโคฯ ติ อโยโค อปฺปโยโคฯ ติ อนุโยเคนฯ ติ อนนุโยเคนฯ นฺติ จตุภูมกกุสลธมฺมานํฯ ตติยํ อุตฺตานตฺถเมวฯ</p>


<p> จตุเตฺถ ติ พุชฺฌนกสตฺตสฺส องฺคภูตา สตฺต ธมฺมาฯ ยาย วา ธมฺมสามคฺคิยา โส พุชฺฌติ, สโมฺมหนิทฺทาโต วา วุฎฺฐาติ, จตุสจฺจธมฺมํ  วา สจฺฉิกโรติฯ ตสฺสา โพธิยา องฺคภูตาติปิ โพชฺฌงฺคาฯ ‘‘โพชฺฌงฺคาติ เกนเฎฺฐน โพชฺฌงฺคา? พุชฺฌนฺตีติ โพชฺฌงฺคา, อนุพุชฺฌนฺตีติ โพชฺฌงฺคา, ปฎิพุชฺฌนฺตีติ โพชฺฌงฺคา, สมฺพุชฺฌนฺตีติ โพชฺฌงฺคา, โพธาย สํวตฺตนฺตีติ โพชฺฌงฺคา’’ติ (ปฎิ. ม. ๒.๑๗)ฯ เอวํ ปเนตํ ปทํ วิภตฺตเมวฯ</p>


<p> ปญฺจเม ติ อิมินา ปเทน โพชฺฌงฺคานํ ยาถาวสรสภูมิ นาม กถิตา ฯ สา ปเนสา จตุพฺพิธา โหติ – วิปสฺสนา, วิปสฺสนาปาทกชฺฌานํ, มโคฺค, ผลนฺติฯ ตตฺถ วิปสฺสนาย อุปฺปชฺชนกาเล โพชฺฌงฺคา กามาวจรา โหนฺติ, วิปสฺสนาปาทกชฺฌานมฺหิ อุปฺปชฺชนกาเล รูปาวจรอรูปาวจรา, มคฺคผเลสุ อุปฺปชฺชนกาเล โลกุตฺตราฯ อิติ อิมสฺมิํ สุเตฺต โพชฺฌงฺคา จตุภูมกา กถิตาฯ</p>


<p> ฉฎฺฐสฺส อฎฺฐุปฺปตฺติโก นิเกฺขโปฯ อฎฺฐุปฺปตฺติยํ เหตํ นิกฺขิตฺตํ, สมฺพหุลา กิร ภิกฺขู ธมฺมสภายํ สนฺนิสินฺนาฯ เตสํ อนฺตเร พนฺธุลมลฺลเสนาปติํ อารพฺภ อยํ กถา อุทปาทิ, ‘‘อาวุโส, อสุกํ นาม กุลํ ปุเพฺพ พหุญาติกํ อโหสิ พหุปกฺขํ, อิทานิ อปฺปญาติกํ อปฺปปกฺขํ ชาต’’นฺติฯ อถ ภควา เตสํ จิตฺตาจารํ ญตฺวา ‘‘มยิ คเต มหตี เทสนา ภวิสฺสตี’’ติ ญตฺวา คนฺธกุฎิโต นิกฺขมฺม ธมฺมสภายํ ปญฺญตฺตวรพุทฺธาสเน นิสีทิตฺวา  ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ อาหฯ ภควา อญฺญา คามนิคมาทิกถา นตฺถิ, อสุกํ นาม กุลํ ปุเพฺพ พหุญาติกํ อโหสิ พหุปกฺขํ, อิทานิ อปฺปญาติกํ อปฺปปกฺขํ ชาตนฺติ วทนฺตา นิสินฺนมฺหาติฯ สตฺถา อิมิสฺสา อฎฺฐุปฺปตฺติยา ติ อิทํ สุตฺตํ อารภิฯ</p>


<p>ตตฺถ ติ ปริตฺตา ปริตฺตปฺปมาณาฯ เอตาย หิ ปริหานิยา สคฺคโต วา มคฺคโต วา ปริหานิ นาม นตฺถิ, ทิฎฺฐธมฺมิกปริหานิมตฺตเมว เอตนฺติ อาหฯ นฺติ เอตํ ปจฺฉิมํ เอตํ ลามกํฯ ติ ยา เอสา มม สาสเน กมฺมสฺสกตปญฺญาย ฌานปญฺญาย วิปสฺสนาปญฺญาย มคฺคปญฺญาย ผลปญฺญาย จ ปริหานิ, เอสา ปจฺฉิมา, เอสา ลามกา, เอสา ฉฑฺฑนียาติ อโตฺถฯ</p>


<p> สตฺตมมฺปิ   อฎฺฐุปฺปตฺติยเมว กถิตํฯ ธมฺมสภายํ กิร นิสิเนฺนสุ ภิกฺขูสุ เอกเจฺจ เอวํ อาหํสุ – ‘‘อสุกํ นาม กุลํ ปุเพฺพ อปฺปญาติกํ อปฺปปกฺขํ อโหสิ, อิทานิ ตํ พหุญาติกํ พหุปกฺขํ ชาต’’นฺติฯ กํ สนฺธาย เอวมาหํสูติ? วิสาขํ อุปาสิกํ เวสาลิเก จ ลิจฺฉวีฯ สตฺถา เตสํ จิตฺตาจารํ ญตฺวา ปุริมนเยเนว อาคนฺตฺวา ธมฺมาสเน นิสิโนฺน ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ เต ยถาภูตํ กถยิํสุฯ สตฺถา อิมิสฺสา อฎฺฐุปฺปตฺติยา อิมํ สุตฺตํ อารภิฯ ตตฺถ ติ ตํ สมฺปตฺติํ นิสฺสาย สคฺคํ วา มคฺคํ วา สมฺปตฺตานํ อภาวโต ปริตฺตาฯ ติ กมฺมสฺสกตปญฺญาทีนํ วุทฺธิฯ ติ ยสฺมา ญาตีนํ วุทฺธิ นาม ทิฎฺฐธมฺมิกมตฺตา อปฺปา ปริตฺตา, สา สคฺคํ วา มคฺคํ วา ปาเปตุํ อสมตฺถา, ตสฺมาฯ ติ กมฺมสฺสกตาทิปญฺญาย วุทฺธิยาฯ</p>


<p> อฎฺฐมมฺปิ อฎฺฐุปฺปตฺติยเมว กถิตํฯ สมฺพหุลา กิร ภิกฺขู ธมฺมสภายํ สนฺนิสินฺนา มหาธนเสฎฺฐิปุตฺตํ อารพฺภ ‘‘อสุกํ นาม กุลํ ปุเพฺพ มหาโภคํ มหาหิรญฺญสุวณฺณํ อโหสิ, ตํ อิทานิ อปฺปโภคํ ชาต’’นฺติ กถยิํสุฯ สตฺถา ปุริมนเยเนว อาคนฺตฺวา เตสํ วจนํ สุตฺวา อิมํ สุตฺตํ อารภิฯ</p>


<p> นวมมฺปิ อฎฺฐุปฺปตฺติยเมว วุตฺตํฯ ธมฺมสภายํ กิร สนฺนิสินฺนา ภิกฺขู กากวลิยเสฎฺฐิญฺจ  ปุณฺณเสฎฺฐิญฺจ อารพฺภ ‘‘อสุกํ นาม กุลํ ปุเพฺพ อปฺปโภคํ อโหสิ, ตํ อิทานิ มหาโภคํ ชาต’’นฺติ กถยิํสุฯ สตฺถา ปุริมนเยเนว อาคนฺตฺวา เตสํ วจนํ สุตฺวา อิมํ สุตฺตํ อารภิฯ เสสํ อิเมสุ ทฺวีสุปิ เหฎฺฐา วุตฺตนเยเนว เวทิตพฺพํฯ</p>


<p> ทสมมฺปิ  อฎฺฐุปฺปตฺติยํ วุตฺตํฯ ธมฺมสภายํ กิร ภิกฺขู โกสลมหาราชานํ อารพฺภ ‘‘อสุกํ นาม กุลํ ปุเพฺพ มหายสํ มหาปริวารํ อโหสิ, อิทานิ อปฺปยสํ อปฺปปริวารํ ชาต’’นฺติ กถยิํสุฯ ภควา ปุริมนเยเนว อาคนฺตฺวา เตสํ วจนํ สุตฺวา อิมํ ธมฺมเทสนํ อารภิฯ เสสํ วุตฺตนเยเนว เวทิตพฺพนฺติฯ</p>

</p>





