<h1>๑. ภณฺฑคามวโคฺค</h1>
<h3>๑-๒. อนุพุทฺธสุตฺตาทิวณฺณนา</h3>
<p> จตุกฺกนิปาตสฺส   ปฐเม อนุโพโธ ปุพฺพภาคิยํ ญาณํ, ปฎิเวโธ อนุโพเธน อภิสมโยฯ ตตฺถ ยสฺมา อนุโพธปุพฺพโก ปฎิเวโธ อนุโพเธน วินา น โหติฯ อนุโพโธ หิ เอกโจฺจ ปฎิเวธสมฺพโทฺธ, ตทุภยาภาวเหตุกญฺจ วเฎฺฎ สํสรณํ, ตสฺมา วุตฺตํ ปาฬิยํ ‘‘อนนุโพธา…เป.… ตุมฺหากญฺจา’’ติฯ ปฎิสนฺธิคฺคหณวเสน ภวโต ภวนฺตรูปคมนํ  อปราปรํ จวนูปปชฺชนวเสน สญฺจรณํ นฺติ อาห ติอาทิฯ สนฺธาวิตสํสริตปทานํ กมฺมสาธนตํ สนฺธายาห ติ ปฐมวิกเปฺปฯ ทุติยวิกเปฺป ปน ภาวสาธนตํ หทเย กตฺวา ติ ยถารุตวเสเนว วุตฺตํ ฯ ทีฆรชฺชุนา พทฺธสกุณํ วิย รชฺชุหโตฺถ ปุริโส เทสนฺตรํ ตณฺหารชฺชุนา พทฺธํ สตฺตสนฺตานํ อภิสงฺขาโร ภวนฺตรํ เนติ เอตายาติ ฯ เตนาห ติอาทีฯ</p>


<p>ติ สกลวฎฺฎทุกฺขสฺส สกสนฺตาเน ปรสนฺตาเน จ วินาสกโร อภาวกโรฯ พุทฺธจกฺขุธมฺมจกฺขุทิพฺพจกฺขุมํสจกฺขุสมนฺตจกฺขุสงฺขาเตหิ ฯ สวาสนานํ กิเลสานํ สมุจฺฉินฺนตฺตา สาติสยํ กิเลสปรินิพฺพาเนน ฯ ทุติยํ อุตฺตานเมวฯ</p>

</p>


<h3>๓-๔. ปฐมขตสุตฺตาทิวณฺณนา</h3>
<p> ตติเย  นฺติ อปราธํฯ ติ อาจิโนติ ปสวติฯ ติ เตน อปราเธน สุขํ น วินฺทติฯ นินฺทิยปฺปสํสาย หิ ปสํสิยนินฺทาย จ สมโกว วิปาโกฯ ติ จ สมฺปนฺนคุณปริธํสนวเสน ปวตฺติยา มหาสาวชฺชตาย กฎุกตรวิปากาฯ นินฺทิยปฺปสํสา ปน กถํ ตาย สมวิปากาติ เจ? ตสฺมิํ อวิชฺชมานคุณสมาโรปเนน อตฺตโน ปเรสญฺจ มิจฺฉาปฎิปตฺติเหตุภาวโต ปสํสิเยน ตสฺส สพฺภาวกรณโต จฯ โลเกปิ หิ อสูรํ สูเรน สมํ กโรโนฺต คารโยฺห โหติ, ปเคว ทุปฺปฎิปนฺนํ สุปฺปฎิปเนฺนน สมํ กโรโนฺตติฯ ติ อตฺตโน สาปเตเยฺยนฯ ติ ทิฎฺฐธมฺมิกตฺตา สปฺปฎิการตฺตา จ อปฺปมตฺตโก อปราโธฯ  กตูปจิตตฺตา สมฺปรายิกตฺตา อปฺปฎิการตฺตา จฯ</p>


<p>ติ คณนาวิเสโส เอโสติ อาห ติ, สตสหสฺสํ นิรพฺพุทาติ อโตฺถฯ นิรพฺพุทปริมาณํ ปน วสฺสคณนาย เอวํ เวทิตพฺพํฯ ยเถว หิ สตํ สตสหสฺสานํ โกฎิ โหติ, เอวํ สตํ สตสหสฺสานํ โกฎิโย ปโกฎิ นาม โหติ, สตํ สตสหสฺสานํ ปโกฎิโย โกฎิปโกฎิ, สตํ สตสหสฺสโกฎิปโกฎิโย นหุตํ, สตํ สตสหสฺสนหุตานิ นินฺนหุตํ, สตํ สตสหสฺสนินฺนหุตานิ เอกํ อพฺพุทํ, ตโต วีสติคุณิตํ นิรพฺพุทํฯ ติ อริเย ครหโนฺต ยํ นิรพฺพุทสงฺขาตํ นิรยํ อุปปชฺชติ, นิรพฺพุโทติ จ ปาฎิเยโกฺก นิรโย นตฺถิ, อวีจิมฺหิเยว ปน นิรพฺพุทคณนาย ปจฺจิตพฺพฎฺฐานเสฺสตํ นามํฯ จตุตฺถํ อุตฺตานเมวฯ</p>

</p>


<h3>๕. อนุโสตสุตฺตวณฺณนา</h3>
<p> ปญฺจเม  ติ สํสารโสตสฺส อนุกูลภาเวน คจฺฉติฯ ติ สํสารโสตสฺส ปฎิกูลวเสน ปวตฺตนิพฺพิทานุปสฺสนาทิปฎิปตฺติยา ฯ ติ อจลปฺปสาทาทิสมนฺนาคเมน ฐิตสภาโวฯ อนาคามี หิ อสฺสทฺธิเยหิ กามราคพฺยาปาเทหิ อกมฺปนิยจิตฺตตาย ตมฺหา โลกา อนาวตฺติธมฺมตาย จ ฐิตสภาโว นามฯ ติ กาโมฆาทิจตุพฺพิธํ โอฆํ อติกฺกมิตฺวาฯ ติ นิพฺพานปารํ คโตฯ ติ พาหิตปาปตาย พฺราหฺมโณติ สงฺขํ คโต ขีณาสโวฯ เตนาห ติฯ นฺติ ปาณาติปาตาทิปญฺจทุจฺจริตํฯ ติ กิเลสปริยุฎฺฐาเน สติ อุปฺปเนฺนน ทุกฺขโทมนเสฺสน สทฺธิมฺปิฯ นฺติ ติสฺสนฺนํ สิกฺขานํ เอกายปิ อนูนํฯ นฺติ นิรุปกฺกิเลสํฯ นฺติ เสฎฺฐจริยํฯ อิมินา วาเรน โสตาปนฺนสกทาคามิโน กถิตาฯ กิํ ปน เต รุทนฺตา พฺรหฺมจริยํ จรนฺตีติ? อาม, กิเลสโรทเนน โรทนฺตา จรนฺติ นาม, สีลสมฺปโนฺน ปุถุชฺชนภิกฺขุ เอเตฺถว สงฺคหิโตฯ</p>


<p>นฺติ ผลสมาธิํฯ นฺติ ผลญาณํฯ ติ อภิญฺญาปารคู, ปริญฺญาปารคู, ภาวนาปารคู, ปหานปารคู, สจฺฉิกิริยาปารคู, สมาปตฺติปารคูติ เอวํ ฉหิ อากาเรหิ สพฺพธมฺมานํ ปารํ ปริโยสานํ คโตฯ เสสเมตฺถ สุวิเญฺญยฺยเมวฯ</p>

</p>


<h3>๖. อปฺปสฺสุตสุตฺตวณฺณนา</h3>
<p> ฉเฎฺฐ ติ นวงฺคสตฺถุสาสเน กิญฺจิเทว สุตํ โหติฯ ตเทว นวงฺคสตฺถุสาสนํ ทเสฺสตุํ นฺติอาทิ วุตฺตํฯ ตตฺถ สุตฺตาทีนิ วิภชิตฺวา ทเสฺสโนฺต ติอาทิมาหฯ กถํ ปนายํ วิภาโค ยุเชฺชยฺยฯ สคาถกญฺหิ สุตฺตํ เคยฺยํ, นิคฺคาถกํ สุตฺตํ เวยฺยากรณํฯ ตทุภยวินิมุตฺตญฺจ สุตฺตํ อุทานาทิวิเสสสญฺญารหิตํ นตฺถิ, ยํ สุตฺตงฺคํ สิยาฯ ทีนญฺจ (ขุ. ปา. ๕.๑ อาทโย; สุ. นิ. ๒๖๑ อาทโย) สุตฺตงฺคสงฺคโห น สิยา คาถาภาวโต ธมฺมปทาทีนํ วิย ฯ เคยฺยงฺคสงฺคโห วา สิยา สคาถกตฺตา สคาถาวคฺคสฺส วิยฯ ตถา อุภโตวิภงฺคาทีสุ สคาถกปฺปเทสานนฺติ? วุจฺจเต –</p>


<p>
‘‘สุตฺตนฺติ  
สามญฺญวิธิ, วิเสสวิธโย ปเร;  
  
สนิมิตฺตา นิรุฬฺหตฺตา, สหตาเญฺญน นาญฺญโต’’ฯ (เนตฺติ. อฎฺฐ. สงฺคหวารวณฺณนา; ที. นิ. ฎี. ๑.ปฐมมหาสงฺคีติกถาวณฺณนา; สารตฺถ. ฎี. ๑.ปฐมมหาสงฺคีติกถาวณฺณนา)  
</p>
  
<p>สพฺพสฺสปิ หิ พุทฺธวจนสฺส สุตฺตนฺติ อยํ ฯ เตเนวาห อายสฺมา มหากจฺจาโน  (เนตฺติ. สงฺคหวาโร) ‘‘นววิธสุตฺตนฺตปริเยฎฺฐี’’ติฯ เอตฺตกํ ตสฺส ภควโต สุตฺตาคตํ สุตฺตปริยาปนฺนํ (ปาจิ. ๖๕๕, ๑๒๔๒) สกวาเท ปญฺจ สุตฺตสตานีติ (ธ. ส. อฎฺฐ. นิทานกถา; กถา. อฎฺฐ. นิทานกถา) เอวมาทิ จ เอตสฺส อตฺถสฺส สาธกํฯ  ตเทกเทเสสุ เคยฺยาทโย วิเสสวิธโย เตน เตน นิมิเตฺตน ปติฎฺฐิตาฯ ตถา หิ เคยฺยสฺส สคาถกตฺตํ ตพฺภาวนิมิตฺตํฯ โลเกปิ หิ สสิโลกํ สคาถกํ วา จุณฺณิยคนฺถํ ‘‘เคยฺย’’นฺติ วทนฺติฯ คาถาวิรเห ปน สติ ปุจฺฉํ กตฺวา วิสฺสชฺชนภาโว เวยฺยากรณสฺส ตพฺภาวนิมิตฺตํฯ ปุจฺฉาวิสฺสชฺชนญฺหิ ‘‘พฺยากรณ’’นฺติ วุจฺจติฯ พฺยากรณเมว เวยฺยากรณํฯ เอวํ สเนฺต สคาถกาทีนมฺปิ ปุจฺฉํ กตฺวา วิสฺสชฺชนวเสน ปวตฺตานํ เวยฺยากรณภาโว อาปชฺชตีติ? นาปชฺชติ เคยฺยาทิสญฺญานํ อโนกาสภาวโต, ‘‘คาถาวิรเห สตี’’ติ วิเสสิตตฺตา จฯ ตถา หิ ธมฺมปทาทีสุ เกวลํ คาถาพเนฺธสุ สคาถกเตฺตปิ โสมนสฺสญาณมยิกคาถายุเตฺตสุ ‘‘วุตฺตํ เหต’’นฺติอาทีวจนสมฺพเนฺธสุ อพฺภุตธมฺมปฺปฎิสํยุเตฺตสุ จ สุตฺตวิเสเสสุ ยถากฺกมํ คาถาอุทานอิติวุตฺตกอพฺภุตธมฺมสญฺญา ปติฎฺฐิตา, ตถา สติปิ คาถาพนฺธภาเว ภควโต อตีตาสุ ชาตีสุ จริยานุภาวปฺปกาสเกสุ ชาตกสญฺญา, สติปิ ปญฺหวิสฺสชฺชนภาเว สคาถกเตฺต จ เกสุจิ สุตฺตเนฺตสุ เวทสฺส ลภาปนโต เวทลฺลสญฺญา ปติฎฺฐิตาติ เอวํ เตน เตน สคาถกตฺตาทินา นิมิเตฺตน เตสุ เตสุ สุตฺตวิเสเสสุ เคยฺยาทิสญฺญา ปติฎฺฐิตาติ วิเสสวิธโย สุตฺตงฺคโต ปเร เคยฺยาทโยฯ ยํ ปเนตฺถ เคยฺยงฺคาทินิมิตฺตรหิตํ, ตํ สุตฺตงฺคํ วิเสสสญฺญาปริหาเรน สามญฺญสญฺญาย ปวตฺตนโตฯ นนุ จ สคาถกํ สุตฺตํ เคยฺยํ, นิคฺคาถกํ สุตฺตํ  เวยฺยากรณนฺติ สุตฺตงฺคํ น สมฺภวตีติ โจทนา ตทวตฺถาวาติ? น ตทวตฺถา โสธิตตฺตาฯ โสธิตญฺหิ ปุเพฺพ ‘‘คาถาวิรเห สติ ปุจฺฉาวิสฺสชฺชนภาโว เวยฺยากรณสฺส ตพฺภาวนิมิตฺต’’นฺติฯ</p>


<p>ยญฺจ วุตฺตํ – ‘‘คาถาภาวโต มงฺคลสุตฺตาทีนํ สุตฺตงฺคสงฺคโห น สิยา’’ติ, ตํ ฯ นิรุโฬฺห หิ มงฺคลสุตฺตาทีนํ สุตฺตภาโวฯ น หิ ตานิ ธมฺมปทพุทฺธวํสาทโย วิย คาถาภาเวน ปญฺญาตานิ, อถ โข สุตฺตภาเวเนว, เตเนว หิ อฎฺฐกถายํ ‘‘สุตฺตนามก’’นฺติ นามคฺคหณํ  กตํฯ ยํ ปน วุตฺตํ ‘‘สคาถกตฺตา เคยฺยงฺคสงฺคโห สิยา’’ติ, ตทปิ นตฺถิ, ยสฺมา ฯ สห คาถาหีติ หิ สคาถกํฯ สหภาโว นาม อตฺถโต อเญฺญน โหติ, น จ มงฺคลสุตฺตาทีสุ คาถาวินิมุโตฺต โกจิ สุตฺตปฺปเทโส อตฺถิ, โย ‘‘สห คาถาหี’’ติ วุเจฺจยฺย, น จ สมุทาโย นาม โกจิ อตฺถิฯ ยทปิ วุตฺตํ – ‘‘อุภโตวิภงฺคาทีสุ สคาถกปฺปเทสานํ เคยฺยงฺคสงฺคโห สิยา’’ติ, ตทปิ น, อญฺญโตฯ อญฺญา เอว หิ ตา คาถา ชาตกาทิปริยาปนฺนตฺตาฯ อโต น ตาหิ อุภโตวิภงฺคาทีนํ เคยฺยงฺคภาโวติฯ เอวํ สุตฺตาทีนํ องฺคานํ อญฺญมญฺญํ สงฺกราภาโว เวทิตโพฺพฯ อยเมตฺถ สเงฺขโป, วิตฺถาโร ปน สมนฺตปาสาทิกาย วินยสํวณฺณนาย  (สารตฺถ. ฎี. ๑.ปฐมมหาสงฺคีติกถาวณฺณนา) อเมฺหหิ ปกาสิโต, อิจฺฉเนฺตหิ ตโตเยว คเหตโพฺพฯ</p>


<p>ติ อฎฺฐกถาญฺจ ปาฬิญฺจ ชานิตฺวา โลกุตฺตรธมฺมสฺส อนุรูปธมฺมํ ปุพฺพภาคปฺปฎิปทํ ปฎิปโนฺน น โหตีติ เอวเมตฺถ สมฺพโนฺธ เวทิตโพฺพฯ เตเนวาห ติฯ</p>

</p>


<h3>๗. โสภนสุตฺตวณฺณนา</h3>
<p> สตฺตเม ติ สจฺจสมฺปฎิเวธาทิปญฺญาเวยฺยตฺติเยนฯ ติ ตทงฺคาทิวเสน กิเลสานํ วินยํ อุเปตาฯ ติ  สารชฺชกรานํ ทิฎฺฐิวิจิกิจฺฉาทิปาปธมฺมานํ วิคมนโต เวสารเชฺชน, สารชฺชรหิเตนาติ อโตฺถฯ เตปิฎกวเสน พหุ สุตํ เอเตสนฺติ ฯ ตเมว ปริยตฺติธมฺมํ ธาเรนฺติ สุวณฺณภาชเน ปกฺขิตฺตสีหวสํ วิย วินสฺสนฺตํ อกตฺวา สุปฺปคุณสุปฺปวตฺติภาเวน หทเย ฐเปนฺตีติ ฯ เอทิสา จ อตฺตนา สุตสฺส ธมฺมสฺส อาธารภูตา นาม โหนฺตีติ อาห ติฯ</p>

</p>


<h3>๘. เวสารชฺชสุตฺตวณฺณนา</h3>
<p> อฎฺฐเม  พฺยาโมหวเสน สรณปริเยสนํ สารชฺชนํ สารโท, พฺยาโมหภยํฯ วิคโต สารโท เอตสฺสาติ วิสารโท, ตสฺส ภาโว ฯ ตํ ปน ญาณสมฺปทํ, ปหานสมฺปทํ, เทสนาวิเสสสมฺปทํ เขมญฺจ นิสฺสาย ปวตฺตํ จตุพฺพิธปจฺจเวกฺขณญาณํฯ เตนาห ติอาทิฯ อุสภสฺส อิทนฺติ  เสฎฺฐฎฺฐานํฯ สพฺพญฺญุตปฎิชานนวเสน อภิมุขํ คจฺฉนฺติ, อฎฺฐ วา ปริสา อุปสงฺกมนฺตีติ  ปุพฺพพุทฺธาฯ ติ พุทฺธานํ ฐานํ สพฺพญฺญุตเมว วทติฯ ติ อวทโนฺตปิ ติฎฺฐมาโนว ปฎิชานาติ นามาติ อโตฺถฯ ติ อนุชานาติฯ</p>


<p>ติ ‘‘อภิชานามิ โข ปนาหํ, สาริปุตฺต, อเนกสตํ ขตฺติยปริสํ อุปสงฺกมิตา…เป.… พฺราหฺมณปริสํ คหปติปริสํ, สมณปริสํ, จาตุมหาราชิกปริสํ, ตาวติํสปริสํ, มารปริสํ, พฺรหฺมปริสํ อุปสงฺกมิตา, ตตฺรปิ มยา สนฺนิสินฺนปุพฺพเญฺจว สลฺลปิตปุพฺพญฺจ สากจฺฉา จ สมาปชฺชิตปุพฺพาฯ ตตฺร วต มํ ‘ภยํ วา สารชฺชํ วา โอกฺกมิสฺสตี’ติ นิมิตฺตเมตํ, สาริปุตฺต, น สมนุปสฺสามี’’ติ (ม. นิ. ๑.๑๕๑) เอวํ วุตฺตปริสาสุฯ ติ ปรโต ทสฺสิตญาณโยเคน วิสารโท อหนฺติ อภีตนาทํ นทติฯ ติ ขนฺธวเคฺค อาคเตน สีหนาทสุเตฺตนฯ</p>


<p>‘‘เทวมนุสฺสานํ จตุจกฺกํ วตฺตตี’’ติ (อ. นิ. ๔.๓๑) สุตฺตเสเสน สปฺปุริสูปนิสฺสยาทิผลสมฺปตฺติปวตฺติ วุตฺตา, ปุริมสปฺปุริสูปนิสฺสยาทิอุปนิสฺสยา ปจฺฉิมสปฺปุริสูปนิสฺสยาทิสมฺปตฺติปวตฺติ  วา วุตฺตาฯ อาทิ-สเทฺทน ตตฺถ จ จกฺกสทฺทสฺส คหณํ เวทิตพฺพํฯ วิจกฺกสณฺฐานา อสนิ เอว ติ -สเทฺทน อาณาสมูหาทีสุปิ จกฺกสทฺทสฺส ปวตฺติ เวทิตพฺพาฯ ‘‘สงฺฆเภทํ กริสฺสาม จกฺกเภท’’นฺติอาทีสุ (ปารา. ๔๐๙; จูฬว. ๓๔๓) หิ อาณา ‘‘จกฺก’’นฺติ วุตฺตาฯ ‘‘เทวจกฺกํ อสุรจกฺก’’นฺติอาทีสุ สมูโหติฯ</p>


<p>ปฎิเวธนิฎฺฐตฺตา อรหตฺตมคฺคญาณํ ปฎิเวโธติ ติ วุตฺตํฯ เตน ปฎิลทฺธสฺสปิ เทสนาญาณสฺส กิจฺจนิปฺผตฺติ ปรสฺส พุชฺฌนมเตฺตน โหตีติ ติ วุตฺตํฯ ตโต ปรํ ปน ยาว ปรินิพฺพานา เทสนาญาณปฺปวตฺติ ตเสฺสว ปวตฺติตสฺส ธมฺมจกฺกสฺส ฐานนฺติ เวทิตพฺพํฯ</p>


<p>ติ  วุตฺตธเมฺมสุฯ วจนมตฺตเมว หิ เตสํ, น ปน ทสฺสนํ ตาทิสเสฺสว ธมฺมสฺส อภาวโตฯ ภควโต เอว วา ‘‘อิเม ธมฺมา อนภิสมฺพุโทฺธ’’ติ ปรสฺส วจนวเสน ฯ ‘‘ธมฺมปฎิสมฺภิทา’’ติอาทีสุ (วิภ. ๗๑๘-๗๒๑) วิย -สโทฺท เหตุปริยาโยติ อาห ติฯ ติ จ อุปปตฺติสาธนเหตุ เวทิตโพฺพ, น การโก, สมฺปาปโก วาฯ นฺติ โจทนาย การณํฯ ตตฺถ โจทโก โจทนํ กโรตีติ  ธโมฺม โจทนํ กโรติ เอเตนาติ ฯ เตนาห ติอาทิฯ นฺติ เกนจิ อปฺปฎิพาหิยภาเวน อนุปทฺทุตํฯ</p>


<p>อนฺตราโย เอเตสํ อตฺถิ, อนฺตราเย วา นิยุตฺตาติ ฯ เอวํภูตา ปน เต ยสฺมา อนฺตรายกรา นาม โหนฺติ, ตสฺมา อาห ติฯ อสญฺจิจฺจ วีติกฺกเม นาติสาวชฺชาติ กตฺวา วุตฺตํ ติฯ ติอาทิ นิทสฺสนมตฺตํ อิตเรสมฺปิ จตุนฺนํ ‘‘อนฺตรายิกา’’ติ วุตฺตธมฺมานํ ตพฺภาเว พฺยภิจาราภาวโตฯ ติ อิทํ อฎฺฐุปฺปตฺติวเสน วุตฺตํ อริฎฺฐสิกฺขาปทํ (ปาจิ. ๔๑๗) วิยฯ ยสฺมา ตํขณมฺปิ กามานํ อาทีนวํ ทิสฺวา วิรโต โหติ เจ, วิเสสํ อธิคจฺฉติ, น กาเมสุ อาสโตฺต, ตสฺมา วุตฺตํ ติฯ ตตฺถ ติ น เกวลํ ปพฺพชิตเสฺสว, อถ โข  ยสฺส กสฺสจิฯ ตถา หิ วุตฺตํ ‘‘เมถุนมนุยุตฺตสฺส, มุสฺสเตวาปิ สาสน’’นฺติ (สุ. นิ. ๘๒๐)ฯ</p>


<p>ติ ตสฺมิํ ปเรหิ ปริกปฺปิตอนิยฺยานิกธมฺมนิมิตฺตํฯ นิมิตฺตเตฺถ หิ อิทํ กมฺมสํโยเค ภุมฺมํฯ</p>


<p>ติ วิรจิตาฯ เตนาห ติฯ นฺติ พหุภาวํฯ ติ พหูหิ สมณพฺราหฺมเณหิ สิตา อุปนิพทฺธาฯ</p>

</p>


<h3>๙. ตณฺหุปฺปาทสุตฺตวณฺณนา</h3>
<p> นวเม ภวติ เอเตน อาโรคฺยนฺติ  คิลานปจฺจโยฯ ปริวุโทฺธ ภโว ฯ วุทฺธิอโตฺถ หิ อยมกาโร ยถา ‘‘สํวราสํวโร, ผลาผล’’นฺติ จฯ ติ -สเทฺทน  เตลมธุผาณิตาทีนํ คหณํฯ สปฺปินวนีตาทิคฺคหณเญฺจตฺถ นิทสฺสนมตฺตํ, สพฺพสฺสปิ คิลานปจฺจยสฺส สงฺคโห ทฎฺฐโพฺพฯ ติ วา ขุทฺทโก เจว มหโนฺต จ อุปปตฺติภโว เวทิตโพฺพฯ เตเนวาห ติอาทิฯ ติ วา สมฺปตฺติ, ติ วิปตฺติฯ ติ วุทฺธิ, ติ หานิฯ ตํนิมิตฺตญฺจ ตณฺหา อุปฺปชฺชตีติ วุตฺตํ ติฯ</p>


<p>ติ ตณฺหาสหาโยฯ ตณฺหา หิ นิรุทกกนฺตาเร มรีจิกาย อุทกสญฺญา วิย ปิปาสาภิภูตํ ตสิตํ สตฺตํ อสฺสาสทสฺสนวเสน สหายกิจฺจํ กโรนฺตี ภวาทีสุ อนิพฺพินฺนํ กตฺวา ปริพฺภมาเปติฯ ตถา หิ ตํ ปปาตกํ อจิเนฺตตฺวา มธุคฺคณฺหนกลุทฺทกา วิย อเนกาทีนวากุเลสุ ภเวสุ อานิสํสเมว ทเสฺสนฺตี อนตฺถชาเล สา ปริพฺภมาเปติ, ตสฺมา ตณฺหา ‘‘ปุริสสฺส ทุติยา’’ติ วุตฺตาฯ นนุ จ อเญฺญปิ กิเลสาทโย ภวนิพฺพตฺติปจฺจยาติ? สจฺจเมตํ, น ปน ตถา วิเสสปจฺจโย, ยถา ตณฺหาฯ ตถา หิ สา กุสเลหิ วินา  อกุสเลหิ, กามาวจราทิกุสเลหิ จ วินา รูปาวจราทิกุสเลหิ ภวนิพฺพตฺติยา วิเสสปจฺจโยฯ ยโต สมุทยสจฺจนฺติ วุจฺจตีติฯ นฺติ อิตฺถภาโว จ อญฺญถาภาโว จ อิตฺถภาวญฺญถาภาโว, โส เอตสฺส อตฺถีติ อิตฺถภาวญฺญถาภาโว, สํสาโร, ตํ อิตฺถภาวญฺญถาภาวํฯ ตตฺถ  มนุสฺสตฺตํ,  ตโต อวสิฎฺฐสตฺตาวาสาฯ  วา เตสํ เตสํ สตฺตานํ ปจฺจุปฺปโนฺน อตฺตภาโว,  อนาคตตฺตภาโวฯ เอวรูโป วา อโญฺญปิ อตฺตภาโว  น เอวรูโป ฯ เตเนวาห ติอาทิฯ สํสรณํ ฯ</p>


<p>
‘‘ขนฺธานญฺจ ปฎิปาฎิ, ธาตุอายตนาน จ;  
  
อโพฺพจฺฉินฺนํ วตฺตมานา, สํสาโรติ ปวุจฺจติ’’ฯ (วิสุทฺธิ. ๒.๖๑๙; ที. นิ. อฎฺฐ. ๒.๙๕ อปสาทนาวณฺณนา; สํ. นิ. อฎฺฐ. ๒.๒.๖๐; อ. นิ. อฎฺฐ. ๒.๔.๑๙๙; ธ. ส. อฎฺฐ. นิทานกถา; วิภ. อฎฺฐ. ๒๒๖ สงฺขารปทนิเทฺทโส; สุ. นิ. อฎฺฐ. ๒.๕๒๓; อุทา. อฎฺฐ. ๓๙; อิติวุ. อฎฺฐ. ๑๔);  
</p>
  
<p>เตนาห นฺติ, ขนฺธธาตุอายตนานํ เหตุผลภาเวน อปราปรปฺปวตฺตินฺติ อโตฺถฯ</p>


<p>  ติ เอตฺถ เอตมาทีนวํ ญตฺวาติปิ ปฐนฺติ, เอตํ สกลวฎฺฎทุกฺขสฺส สมฺภวํ สมุทยํ ตณฺหํ อาทีนวํ ญตฺวาติ อโตฺถฯ อถ วา ติ เอตํ ยถาวุตฺตํ สํสารานติวตฺตนอาทีนวํ โทสํ ญตฺวาฯ ติ จตุรูปาทานสงฺขาตสฺส สพฺพสฺส คหณสฺส ปฎินิสฺสชฺชเนน นิคฺคหโณ, ขนฺธปรินิพฺพาเนน สงฺขารปฺปวตฺติโต อปคเจฺฉยฺยาติ เอวํ วา เอตฺถ อโตฺถ ทฎฺฐโพฺพฯ</p>

</p>


<h3>๑๐. โยคสุตฺตวณฺณนา</h3>
<p> ทสเม ติ กมฺมํ วิปาเกน ภวาทิํ, ภวนฺตราทีหิ ทุเกฺขน สตฺตํ โยเชนฺติ ฆเฎนฺตีติ ฯ กามนเฎฺฐน กาโม จ โส ยถาวุเตฺตนเตฺถน โยโค จาติ  นาม ภวราโคติ ทเสฺสตุํ ติอาทิ วุตฺตํฯ ตตฺถ ปฐโม  อุปปตฺติภเวสุ ราโค, ทุติโย กมฺมภเวสุ, ตติโย ภวทิฎฺฐิสหคโต ยถา รชฺชนเฎฺฐน ราโค, เอวํ ยุชฺชนเฎฺฐน โยโคติ วุโตฺตฯ นฺติ อิทํ สุตฺตนฺตนยํ นิสฺสาย วุตฺตํฯ สุตฺตนฺตสํวณฺณนา เหสาติ, ตทโนฺตคธตฺตา วา ปุพฺพนฺตาทีนํฯ</p>


<p>นฺติ เทฺว สมุทยา ขณิกสมุทโย ปจฺจยสมุทโย จฯ อุปฺปาทกฺขโณ ขณิกสมุทโย, ปจฺจโยว ปจฺจยสมุทโยฯ สมุทยเต สมุทยนํ สมุทโย, สมุเทติ เอตสฺมาติ สมุทโยติ เอวํ อุภินฺนํ สมุทยานํ สทฺทตฺถโตปิ เภโท เวทิตโพฺพฯ ปจฺจยสมุทยํ ปชานโนฺตปิ ภิกฺขุ ขณิกสมุทยํ ปชานาติ, ขณิกสมุทยํ ปชานโนฺตปิ ปจฺจยสมุทยํ ปชานาติฯ ปจฺจยโต หิ สงฺขารานํ อุทยํ ปสฺสโต ขณโต จ เนสํ อุทยทสฺสนํ สุขํ โหติ, ขณโต จ เนสํ อุทยํ ปสฺสโต ปเคว ปจฺจยานํ สุคฺคหิตตฺตา ปจฺจยโต ทสฺสนํ สุเขน อิชฺฌติฯ อิธ ปน ขณิกสมุทยํ ทเสฺสโนฺต อาห นฺติฯ</p>


<p>อตฺถงฺคโมปิ ทุวิโธ อจฺจนฺตตฺถงฺคโม, เภทตฺถงฺคโมติฯ อจฺจนฺตตฺถงฺคโม อปฺปวตฺตินิโรโธ, นิพฺพานนฺติ เกจิฯ เภทตฺถงฺคโม ขณิกนิโรโธฯ ตทุภยํ ปุพฺพภาเค อุคฺคหปริปุจฺฉาทิวเสน ปสฺสโต อญฺญตรทสฺสเนน อิตรทสฺสนมฺปิ สิทฺธเมว โหติฯ ปุพฺพภาเคเยว อารมฺมณวเสน ขยโต วยโต สมฺมสนาทิกาเล เภทตฺถงฺคมํ ปสฺสโนฺต พฺยติเรกวเสน อนุสฺสวาทิโต อจฺจนฺตตฺถงฺคมํ ปสฺสติ, มคฺคกฺขเณ ปน อารมฺมณโต อจฺจนฺตตฺถงฺคมํ ปสฺสโนฺต อสโมฺมหโต อิตรมฺปิ ปสฺสติฯ อิธ ปน เภทตฺถงฺคมํ ทเสฺสโนฺต อาห นฺติฯ กามานํ อุปฺปตฺติเภทคฺคหเณเนว  เจตฺถ ยถา กามานํ ปฎิจฺจสมุปฺปนฺนตา วิภาวิตา, เอวํ กามวตฺถุโนปีติ อุภเยสมฺปิ อนิจฺจตา ทุกฺขตา อนตฺตตา จ วิภาวิตาติ ทฎฺฐพฺพํฯ นฺติ อิมินา กามสนฺนิสฺสิตํ สุขํ โสมนสฺสํ ทเสฺสติฯ ‘‘ยํ โข, ภิกฺขเว, อิเม ปญฺจ กามคุเณ ปฎิจฺจ อุปฺปชฺชติ สุขํ โสมนสฺสํ, อยํ กามานํ อสฺสาโท’’ติ (ม. นิ. ๑.๑๖๖) หิ วุตฺตํฯ นฺติ อิมินา ปน กามเหตุกํ ทุกฺขํ โทมนสฺสํ ทเสฺสติฯ</p>


<p>นฺติ ฉทฺวาริกสฺส ผสฺสสฺส การณภูตานํ จกฺขาทิอายตนานํฯ เตนาห นฺติฯ ปุนพฺภวกรณํ  ปุโนภโว อุตฺตรปทโลเปน, มโน-สทฺทสฺส วิย จ ปุริมปทสฺส โอการนฺตตา ทฎฺฐพฺพาฯ ปุโนภโว สีลเมเตสนฺติ ฯ อถ วา สีลเตฺถน อิกสเทฺทน คมิตตฺถตฺตา กิริยาวาจกสทฺทสฺส อทสฺสนํ ทฎฺฐพฺพํ ยถา อปูปภกฺขนสีโล อาปูปิโกฯ อถ วา ปุนพฺภวํ เทนฺติ, ปุนพฺภวาย สํวตฺตนฺติ, ปุนปฺปุนพฺภเว นิพฺพเตฺตนฺตีติ ฯ ‘‘ตทฺธิตา’’ติ หิ พหุวจนนิเทฺทสา วิจิตฺตตฺตา วา ตทฺธิตานํ อภิธานลกฺขณตฺตา วา ‘‘ปุนพฺภวํ เทนฺตี’’ติอาทีสุปิ อเตฺถสุ โปโนภวิกสทฺทสิทฺธิ ทฎฺฐพฺพาฯ</p>


<p>วิสํโยเชนฺติ ปฎิปนฺนํ ปุคฺคลํ กามโยคาทิโต วิโยเชนฺตีติ  อสุภชฺฌานาทีนิ วิสํโยชนการณานิฯ เตนาห ติอาทิฯ</p>

</p>

</p>





