<h1>ปตฺถนาทีปนีคาถา</h1>
<ol>
<li>
อสฺมิํ จ ปุเพฺพปิ จ อตฺตภาเว,  
  
สเพฺพหิ ปุเญฺญหิ มยา กเตหิ;  
  
ปูชาวิธาเนหิ จ สญฺญเมหิ,  
  
ภเว ภเว เปมนิโย ภเวยฺยํฯ  
</li>
  
<li>
สทฺธา หิโรตฺตปฺปพหุสฺสุตตฺตํ,  
  
ปรกฺกโม เจว สติสฺสมาธิ;  
  
นิเพฺพธภาคี วชิรูปมาติ,  
  
ปญฺญา จ เม สิชฺฌตุ ยาว โพธิํฯ  
</li>
  
<li>
ราคญฺจ โทสญฺจ ปหาย โมหํ,  
  
ทิฎฺฐิญฺจ มานํ วิจิกิจฺฉิตญฺจ;  
  
มเจฺฉเรอิสฺสามลวิปฺปหีโน,  
  
อนุทฺธโต อจฺจปโล ภเวยฺยํฯ  
</li>
  
<li>
ภเวยฺยหํ เกนจิ นปฺปเสโยฺห,  
  
โภโค จ ทิเนฺนหิ ปเฎหิ;  
  
โภโค จ กาโย จ มเมส ลโทฺธ,  
  
ปรูปการาย ภเวยฺยํ นูนฯ  
</li>
  
<li>
ธเมฺมนา มาลาปิตโร ภเรยฺยํ,  
  
วุฑฺฒปจายี จ พหูปการี;  
  
ญาตีสุ มิเตฺตสุ สปตฺตเกสุ,  
  
วุฑฺฒิํ กเรยฺยํ หิตมตฺตโน จฯ  
</li>
  
<li>
เมเตฺตยฺยนาถํ อุปสงฺกมิตฺวา,  
  
ตสฺสตฺตภาวํ อภิปูชยิตฺวา;  
  
ลทฺธาน เวยฺยากรณํ อนูนํ,  
  
พุโทฺธ อยํ เหสฺสตินาคเตสุฯ  
</li>
  
<li>
โลเกน เกนาปิ อนุปลิโตฺต,  
  
ทาเน รโต สีลคุเณ สุสาณฺฐิโต;  
  
เนกฺขมฺมภาคิ วรญาณลาภี,  
  
ภเวยฺยหํ ถามพลุปปโนฺนฯ  
</li>
  
<li>
สีสํ สมํสมํ มม หตฺถปาเท,  
  
สํฉินทมาเนปิ กเรยฺยขนฺติํ;  
  
สเจฺจ ฐิโต กาลุมธิฎฺฐิเต ว,  
  
เมตฺตายุเปกฺขาย ยุโต ภเวยฺยํฯ  
</li>
  
<li>
มหาปริจฺจาคํ กตฺวา ปญฺจ,  
  
สโมฺพธิมคฺคํ อวิราธยโนฺต;  
  
เฉตฺวา กิเลเส จิตปญฺจมาโร,  
  
พุโทฺธ ภวิสฺสามิ อนาคเตสุฯ  
</li>
  
  
  
  
  