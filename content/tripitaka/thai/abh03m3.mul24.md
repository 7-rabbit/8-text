<h1>๑๗. สตฺตรสมวโคฺค</h1>
<h3>(๑๖๖) ๑. อรหโต ปุญฺญูปจยกถา</h3>
<p> อตฺถิ   อรหโต ปุญฺญูปจโยติ? อามนฺตาฯ อตฺถิ อรหโต อปุญฺญูปจโยติ? น เหวํ วตฺตเพฺพ…เป.… นตฺถิ อรหโต อปุญฺญูปจโยติ? อามนฺตาฯ นตฺถิ อรหโต ปุญฺญูปจโยติ? น เหวํ วตฺตเพฺพ…เป.…ฯ</p>


<p> อตฺถิ อรหโต ปุญฺญูปจโยติ? อามนฺตาฯ อรหา ปุญฺญาภิสงฺขารํ อภิสงฺขโรติ, อาเนญฺชาภิสงฺขารํ อภิสงฺขโรติ, คติสํวตฺตนิยํ กมฺมํ กโรติ, ภวสํวตฺตนิยํ กมฺมํ กโรติ, อิสฺสริยสํวตฺตนิยํ กมฺมํ กโรติ, อธิปจฺจสํวตฺตนิยํ  กมฺมํ กโรติ, มหาโภคสํวตฺตนิยํ กมฺมํ กโรติ, มหาปริวารสํวตฺตนิยํ กมฺมํ กโรติ, เทวโสภคฺยสํวตฺตนิยํ กมฺมํ กโรติ, มนุสฺสโสภคฺยสํวตฺตนิยํ กมฺมํ กโรตีติ? น เหวํ วตฺตเพฺพ…เป.…ฯ</p>


<p> อตฺถิ อรหโต ปุญฺญูปจโยติ? อามนฺตาฯ อรหา อาจินาตีติ? น เหวํ วตฺตเพฺพ…เป.… อรหา อปจินาตีติ? น เหวํ วตฺตเพฺพ  …เป.… อรหา ปชหตีติ…เป.… อรหา อุปาทิยตีติ…เป.… อรหา วิสิเนตีติ…เป.… อรหา อุสฺสิเนตีติ…เป.… อรหา วิธูเปตีติ …เป.… อรหา สนฺธูเปตีติ? น เหวํ วตฺตเพฺพ…เป.… นนุ  อรหา เนวาจินาติ น อปจินาติ อปจินิตฺวา ฐิโตติ? อามนฺตาฯ หญฺจิ อรหา เนวาจินาติ นาปจินาติ อปจินิตฺวา ฐิโต, โน จ วต เร วตฺตเพฺพ – ‘‘อตฺถิ อรหโต ปุญฺญูปจโย’’ติฯ</p>


<p>นนุ อรหา เนว ปชหติ น อุปาทิยติ ปชหิตฺวา ฐิโต, เนว วิสิเนติ น อุสฺสิเนติ วิสิเนตฺวา ฐิโต, เนว วิธูเปติ น สนฺธูเปติ วิธูเปตฺวา ฐิโตติ? อามนฺตาฯ หญฺจิ อรหา เนว วิธูเปติ น สนฺธูเปติ วิธูเปตฺวา ฐิโต, โน จ วต เร วตฺตเพฺพ – ‘‘อตฺถิ อรหโต ปุญฺญูปจโย’’ติฯ</p>


<p> นตฺถิ อรหโต ปุญฺญูปจโยติ? อามนฺตาฯ อรหา ทานํ ทเทยฺยาติ? อามนฺตา ฯ หญฺจิ อรหา ทานํ ทเทยฺย, โน จ วต เร วตฺตเพฺพ – ‘‘นตฺถิ อรหโต ปุญฺญูปจโย’’ติฯ</p>


<p>อรหา จีวรํ ทเทยฺย…เป.… ปิณฺฑปาตํ ทเทยฺย… เสนาสนํ ทเทยฺย… คิลานปจฺจยเภสชฺชปริกฺขารํ ทเทยฺย… ขาทนียํ ทเทยฺย… โภชนียํ ทเทยฺย… ปานียํ ทเทยฺย… เจติยํ วเนฺทยฺย… เจติเย มาลํ อาโรเปยฺย… คนฺธํ อาโรเปยฺย… วิเลปนํ อาโรเปยฺย…เป.… เจติยํ อภิทกฺขิณํ  กเรยฺยาติ? อามนฺตาฯ หญฺจิ อรหา เจติยํ อภิทกฺขิณํ กเรยฺย, โน จ วต เร วตฺตเพฺพ – ‘‘นตฺถิ อรหโต ปุญฺญูปจโย’’ติฯ</p>

</p>


<h2>๑๗. สตฺตรสมวโคฺค</h2>
<h3>(๑๖๗) ๒. นตฺถิ อรหโต อกาลมจฺจูติกถา</h3>
<p> นตฺถิ  อรหโต อกาลมจฺจูติ? อามนฺตาฯ นตฺถิ อรหนฺตฆาตโกติ? น เหวํ วตฺตเพฺพ…เป.… อตฺถิ อรหนฺตฆาตโกติ? อามนฺตาฯ อตฺถิ   อรหโต อกาลมจฺจูติ? น เหวํ วตฺตเพฺพ…เป.… นตฺถิ อรหโต อกาลมจฺจูติ? อามนฺตาฯ โย อรหนฺตํ ชีวิตา โวโรเปติ, สติ ชีวิเต ชีวิตาวเสเส ชีวิตา โวโรเปติ, อสติ ชีวิเต ชีวิตาวเสเส ชีวิตา โวโรเปตีติ? สติ ชีวิเต ชีวิตาวเสเส ชีวิตา โวโรเปตีติฯ หญฺจิ สติ ชีวิเต ชีวิตาวเสเส ชีวิตา โวโรเปติ, โน จ วต เร วตฺตเพฺพ – ‘‘นตฺถิ อรหโต อกาลมจฺจู’’ติฯ อสติ ชีวิเต ชีวิตาวเสเส ชีวิตา โวโรเปตีติ, นตฺถิ อรหนฺตฆาตโกติ? น เหวํ วตฺตเพฺพ…เป.…ฯ</p>


<p> นตฺถิ อรหโต อกาลมจฺจูติ? อามนฺตาฯ อรหโต กาเย วิสํ น กเมยฺย, สตฺถํ น กเมยฺย, อคฺคิ น กเมยฺยาติ? น เหวํ วตฺตเพฺพ…เป.… นนุ อรหโต กาเย วิสํ กเมยฺย , สตฺถํ กเมยฺย, อคฺคิ กเมยฺยาติ? อามนฺตาฯ หญฺจิ อรหโต กาเย วิสํ กเมยฺย, สตฺถํ กเมยฺย, อคฺคิ กเมยฺย, โน จ วต เร วตฺตเพฺพ – ‘‘นตฺถิ อรหโต อกาลมจฺจู’’ติฯ</p>


<p>อรหโต กาเย วิสํ น กเมยฺย, สตฺถํ น กเมยฺย, อคฺคิ น กเมยฺยาติ? อามนฺตาฯ นตฺถิ อรหนฺตฆาตโกติ? น เหวํ วตฺตเพฺพ…เป.…ฯ</p>


<p> อตฺถิ  อรหโต อกาลมจฺจูติ? อามนฺตาฯ นนุ วุตฺตํ ภควตา – ‘‘นาหํ, ภิกฺขเว, สเญฺจตนิกานํ กมฺมานํ กตานํ อุปจิตานํ อปฺปฎิสํเวทิตฺวา พฺยนฺตีภาวํ วทามิ; ตญฺจ โข ทิเฎฺฐว ธเมฺม อุปปชฺชํ วา อปเร วา ปริยาเย’’ติฯ อเตฺถว สุตฺตโนฺตติ? อามนฺตา ฯ เตน หิ นตฺถิ อรหโต อกาลมจฺจูติฯ</p>

</p>


<h2>๑๗. สตฺตรสมวโคฺค</h2>
<h3>(๑๖๘) ๓. สพฺพมิทํ กมฺมโตติกถา</h3>
<p> สพฺพมิทํ กมฺมโตติ? อามนฺตาฯ กมฺมมฺปิ กมฺมโตติ? น เหวํ วตฺตเพฺพ…เป.… สพฺพมิทํ กมฺมโตติ? อามนฺตาฯ สพฺพมิทํ ปุเพฺพกตเหตูติ? น เหวํ  วตฺตเพฺพ…เป.… สพฺพมิทํ กมฺมโตติ? อามนฺตาฯ สพฺพมิทํ กมฺมวิปากโตติ? น เหวํ วตฺตเพฺพ…เป.…ฯ</p>


<p> สพฺพมิทํ กมฺมวิปากโตติ? อามนฺตาฯ กมฺมวิปาเกน ปาณํ หเนยฺยาติ? อามนฺตาฯ ปาณาติปาโต สผโลติ? อามนฺตาฯ กมฺมวิปาโก สผโลติ? น เหวํ วตฺตเพฺพ…เป.… กมฺมวิปาโก อผโลติ? อามนฺตาฯ ปาณาติปาโต อผโลติ? น เหวํ วตฺตเพฺพ…เป.…ฯ</p>


<p>กมฺมวิปาเกน  อทินฺนํ อาทิเยยฺย…เป.… มุสา ภเณยฺย… ปิสุณํ ภเณยฺย… ผรุสํ ภเณยฺย… สมฺผํ ปลเปยฺย… สนฺธิํ ฉิเนฺทยฺย… นิโลฺลปํ หเรยฺย… เอกาคาริกํ กเรยฺย… ปริปเนฺถ ติเฎฺฐยฺย… ปรทารํ คเจฺฉยฺย… คามฆาตกํ  กเรยฺย… นิคมฆาตกํ กเรยฺย… กมฺมวิปาเกน ทานํ ทเทยฺย… จีวรํ ทเทยฺย  … ปิณฺฑปาตํ ทเทยฺย… เสนาสนํ ทเทยฺย… คิลานปจฺจยเภสชฺชปริกฺขารํ ทเทยฺยาติ? อามนฺตาฯ คิลานปจฺจยเภสชฺชปริกฺขาโร สผโลติ? อามนฺตาฯ กมฺมวิปาโก สผโลติ? น เหวํ วตฺตเพฺพ…เป.… กมฺมวิปาโก อผโลติ? อามนฺตาฯ คิลานปจฺจยเภสชฺชปริกฺขาโร อผโลติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สพฺพมิทํ กมฺมโต’’ติ? อามนฺตาฯ นนุ วุตฺตํ ภควตา –</p>


<p>
‘‘กมฺมุนา วตฺตตี  
วตฺตติ (ปี. ก., ม. นิ. ๒.๔๖๐), วตฺตเต (?)  
โลโก, กมฺมุนา วตฺตตี  
วตฺตติ (ปี. ก., ม. นิ. ๒.๔๖๐), วตฺตเต (?)  
ปชา;  
  
กมฺมนิพนฺธนา สตฺตา, รถสฺสาณีว ยายโต  
ม. นิ. ๒.๔๖๐; สุ. นิ. ๖๕๙  
ฯ  
</p>
  
<p>
‘‘กเมฺมน กิตฺติํ ลภเต ปสํสํ,  
  
กเมฺมน ชานิญฺจ วธญฺจ พนฺธํ;  
  
ตํ กมฺมํ นานากรณํ วิทิตฺวา,  
  
กสฺมา วเท นตฺถิ กมฺมนฺติ โลเก’’ติฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ ‘‘สพฺพมิทํ กมฺมโต’’ติฯ</p>

</p>


<h2>๑๗. สตฺตรสมวโคฺค</h2>
<h3>(๑๖๙) ๔. อินฺทฺริยพทฺธกถา</h3>
<p> อินฺทฺริยพทฺธเญฺญว  ทุกฺขนฺติ? อามนฺตาฯ อินฺทฺริยพทฺธเญฺญว  อนิจฺจํ สงฺขตํ ปฎิจฺจสมุปฺปนฺนํ   ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ? น เหวํ วตฺตเพฺพ…เป.… นนุ อนินฺทฺริยพทฺธํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ? อามนฺตาฯ หญฺจิ อนินฺทฺริยพทฺธํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมํ, โน จ วต เร วตฺตเพฺพ – ‘‘อินฺทฺริยพทฺธเญฺญว ทุกฺข’’นฺติฯ</p>


<p>อนินฺทฺริยพทฺธํ อนิจฺจํ สงฺขตํ ปฎิจฺจสมุปฺปนฺนํ…เป.… วิปริณามธมฺมํ, ตญฺจ น ทุกฺขนฺติ? อามนฺตาฯ อินฺทฺริยพทฺธํ อนิจฺจํ สงฺขตํ…เป.… วิปริณามธมฺมํ, ตญฺจ น ทุกฺขนฺติ? น เหวํ วตฺตเพฺพ…เป.…ฯ</p>


<p>อินฺทฺริยพทฺธํ อนิจฺจํ สงฺขตํ…เป.… วิปริณามธมฺมํ, ตญฺจ ทุกฺขนฺติ ? อามนฺตาฯ อนินฺทฺริยพทฺธํ อนิจฺจํ สงฺขตํ…เป.… วิปริณามธมฺมํ, ตญฺจ ทุกฺขนฺติ ? น เหวํ วตฺตเพฺพ…เป.…ฯ</p>


<p> อินฺทฺริยพทฺธเญฺญว ทุกฺขนฺติ? อามนฺตาฯ นนุ ยทนิจฺจํ ตํ ทุกฺขํ  วุตฺตํ ภควตา – ‘‘อนินฺทฺริยพทฺธํ อนิจฺจ’’นฺติ? อามนฺตาฯ หญฺจิ ยทนิจฺจํ ตํ ทุกฺขํ  วุตฺตํ ภควตา – อนินฺทฺริยพทฺธํ อนิจฺจํ, โน จ วต เร วตฺตเพฺพ – ‘‘อินฺทฺริยพทฺธเญฺญว ทุกฺข’’นฺติฯ</p>


<p> น วตฺตพฺพํ – ‘‘อินฺทฺริยพทฺธเญฺญว ทุกฺข’’นฺติ? อามนฺตาฯ ยถา อินฺทฺริยพทฺธสฺส ทุกฺขสฺส ปริญฺญาย ภควติ พฺรหฺมจริยํ วุสฺสติ, เอวเมวํ อนินฺทฺริยพทฺธสฺส ทุกฺขสฺส ปริญฺญาย ภควติ พฺรหฺมจริยํ วุสฺสตีติ ? น เหวํ วตฺตเพฺพ…เป.… ยถา อินฺทฺริยพทฺธํ ทุกฺขํ ปริญฺญาตํ น ปุน อุปฺปชฺชติ , เอวเมวํ อนินฺทฺริยพทฺธํ ทุกฺขํ ปริญฺญาตํ น ปุน อุปฺปชฺชตีติ? น เหวํ วตฺตเพฺพฯ เตน หิ อินฺทฺริยพทฺธเญฺญว ทุกฺขนฺติฯ</p>

</p>


<h2>๑๗. สตฺตรสมวโคฺค</h2>
<h3>(๑๗๐) ๕. ฐเปตฺวา อริยมคฺคนฺติกถา</h3>
<p> ฐเปตฺวา   อริยมคฺคํ อวเสสา สงฺขารา ทุกฺขาติ? อามนฺตาฯ ทุกฺขสมุทโยปิ ทุโกฺขติ? น เหวํ วตฺตเพฺพ…เป.… ทุกฺขสมุทโยปิ ทุโกฺขติ? อามนฺตาฯ ตีเณว อริยสจฺจานีติ? น เหวํ วตฺตเพฺพ…เป.… ตีเณว อริยสจฺจานีติ? อามนฺตาฯ นนุ จตฺตาริ อริยสจฺจานิ วุตฺตานิ ภควตา – ทุกฺขํ, ทุกฺขสมุทโย, ทุกฺขนิโรโธ, ทุกฺขนิโรธคามินี ปฎิปทาติ? อามนฺตาฯ หญฺจิ จตฺตาริ อริยสจฺจานิ วุตฺตานิ ภควตา – ทุกฺขํ, ทุกฺขสมุทโย, ทุกฺขนิโรโธ, ทุกฺขนิโรธคามินี ปฎิปทา; โน จ วต เร วตฺตเพฺพ – ‘‘ตีเณว อริยสจฺจานี’’ติฯ</p>


<p>ทุกฺขสมุทโยปิ ทุโกฺขติ? อามนฺตาฯ เกนเฎฺฐนาติ? อนิจฺจเฎฺฐนฯ อริยมโคฺค อนิโจฺจติ? อามนฺตาฯ อริยมโคฺค ทุโกฺขติ? น  เหวํ วตฺตเพฺพ…เป.…ฯ</p>


<p>อริยมโคฺค อนิโจฺจ, โส จ น ทุโกฺขติ? อามนฺตาฯ ทุกฺขสมุทโย อนิโจฺจ, โส จ น ทุโกฺขติ? น  เหวํ วตฺตเพฺพ…เป.… ทุกฺขสมุทโย อนิโจฺจ, โส จ ทุโกฺขติ? อามนฺตาฯ อริยมโคฺค อนิโจฺจ, โส จ ทุโกฺขติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ฐเปตฺวา อริยมคฺคํ อวเสสา สงฺขารา ทุกฺขา’’ติ? อามนฺตาฯ นนุ สา ทุกฺขนิโรธคามินี ปฎิปทาติ? อามนฺตาฯ หญฺจิ สา ทุกฺขนิโรธคามินี ปฎิปทา, เตน วต เร วตฺตเพฺพ – ‘‘ฐเปตฺวา อริยมคฺคํ อวเสสา สงฺขารา ทุกฺขา’’ติฯ</p>

</p>


<h2>๑๗. สตฺตรสมวโคฺค</h2>
<h3>(๑๗๑) ๖. น วตฺตพฺพํ สโงฺฆ ทกฺขิณํ ปฎิคฺคณฺหาติกถา</h3>
<p> น  วตฺตพฺพํ – ‘‘สโงฺฆ ทกฺขิณํ ปฎิคฺคณฺหาตี’’ติ? อามนฺตาฯ นนุ สโงฺฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสาติ? อามนฺตาฯ หญฺจิ สโงฺฆ อาหุเนโยฺย ปาหุเนโยฺย  ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺส, เตน วต เร วตฺตเพฺพ – ‘‘สโงฺฆ ทกฺขิณํ ปฎิคฺคณฺหาตี’’ติฯ</p>


<p>น วตฺตพฺพํ – ‘‘สโงฺฆ ทกฺขิณํ ปฎิคฺคณฺหาตี’’ติ? อามนฺตาฯ นนุ จตฺตาโร ปุริสยุคา อฎฺฐปุริสปุคฺคลา ทกฺขิเณยฺยา วุตฺตา ภควตาติ? อามนฺตาฯ หญฺจิ จตฺตาโร ปุริสยุคา อฎฺฐ ปุริสปุคฺคลา ทกฺขิเณยฺยา   วุตฺตา ภควตา, เตน วต เร วตฺตเพฺพ – ‘‘สโงฺฆ ทกฺขิณํ ปฎิคฺคณฺหาตี’’ติฯ</p>


<p>น วตฺตพฺพํ – ‘‘สโงฺฆ ทกฺขิณํ ปฎิคฺคณฺหาตี’’ติ? อามนฺตาฯ นนุ อตฺถิ เกจิ สงฺฆสฺส ทานํ เทนฺตีติ? อามนฺตาฯ หญฺจิ อตฺถิ เกจิ สงฺฆสฺส ทานํ เทนฺติ, เตน วต เร วตฺตเพฺพ – ‘‘สโงฺฆ ทกฺขิณํ ปฎิคฺคณฺหาตี’’ติฯ นนุ อตฺถิ เกจิ สงฺฆสฺส จีวรํ เทนฺติ…เป.… ปิณฺฑปาตํ เทนฺติ… เสนาสนํ เทนฺติ… คิลานปจฺจยเภสชฺชปริกฺขารํ เทนฺติ… ขาทนียํ เทนฺติ… โภชนียํ เทนฺติ…เป.… ปานียํ เทนฺตีติ? อามนฺตาฯ หญฺจิ อตฺถิ เกจิ สงฺฆสฺส ปานียํ เทนฺติ, เตน วต เร วตฺตเพฺพ – ‘‘สโงฺฆ ทกฺขิณํ ปฎิคฺคณฺหาตี’’ติฯ</p>


<p>น วตฺตพฺพํ – ‘‘สโงฺฆ ทกฺขิณํ ปฎิคฺคณฺหาตี’’ติ? อามนฺตาฯ นนุ วุตฺตํ ภควตา –</p>


<p>
‘‘อาหุติํ ชาตเวโทว, มหาเมฆํว เมทนี;  
  
สโงฺฆ สมาธิสมฺปโนฺน, ปฎิคฺคณฺหาติ ทกฺขิณ’’นฺติฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ สโงฺฆ ทกฺขิณํ ปฎิคฺคณฺหาตีติฯ</p>


<p> สโงฺฆ  ทกฺขิณํ ปฎิคฺคณฺหาตีติ? อามนฺตาฯ มโคฺค ปฎิคฺคณฺหาติ, ผลํ ปฎิคฺคณฺหาตีติ? น เหวํ วตฺตเพฺพ…เป.…ฯ</p>

</p>


<h2>๑๗. สตฺตรสมวโคฺค</h2>
<h3>(๑๗๒) ๗. น วตฺตพฺพํ สโงฺฆ ทกฺขิณํ วิโสเธตีติกถา</h3>
<p> น   วตฺตพฺพํ – ‘‘สโงฺฆ ทกฺขิณํ วิโสเธตี’’ติ? อามนฺตาฯ นนุ สโงฺฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสาติ? อามนฺตาฯ หญฺจิ สโงฺฆ อาหุเนโยฺย…เป.… อนุตฺตรํ  ปุญฺญเกฺขตฺตํ โลกสฺส, เตน วต เร วตฺตเพฺพ – ‘‘สโงฺฆ ทกฺขิณํ วิโสเธตี’’ติฯ</p>


<p>น วตฺตพฺพํ – ‘‘สโงฺฆ ทกฺขิณํ วิโสเธตี’’ติ? อามนฺตาฯ นนุ จตฺตาโร ปุริสยุคา อฎฺฐ ปุริสปุคฺคลา ทกฺขิเณยฺยา วุตฺตา ภควตาติ? อามนฺตาฯ หญฺจิ จตฺตาโร ปุริสยุคา อฎฺฐ ปุริสปุคฺคลา ทกฺขิเณยฺยา วุตฺตา ภควตา, เตน วต เร วตฺตเพฺพ – ‘‘สโงฺฆ ทกฺขิณํ วิโสเธตี’’ติฯ</p>


<p>น วตฺตพฺพํ – ‘‘สโงฺฆ ทกฺขิณํ วิโสเธตี’’ติ? อามนฺตาฯ นนุ อตฺถิ เกจิ สงฺฆสฺส ทานํ ทตฺวา ทกฺขิณํ อาราเธนฺตีติ? อามนฺตาฯ หญฺจิ อตฺถิ เกจิ สงฺฆสฺส ทานํ ทตฺวา ทกฺขิณํ อาราเธนฺติ, เตน วต เร วตฺตเพฺพ – ‘‘สโงฺฆ ทกฺขิณํ วิโสเธตี’’ติฯ</p>


<p>นนุ อตฺถิ เกจิ สงฺฆสฺส จีวรํ ทตฺวา…เป.… ปิณฺฑปาตํ ทตฺวา…เป.… เสนาสนํ ทตฺวา… คิลานปจฺจยเภสชฺชปริกฺขารํ ทตฺวา… ขาทนียํ ทตฺวา… โภชนียํ ทตฺวา…เป.… ปานียํ  ทตฺวา ทกฺขิณํ อาราเธนฺตีติ? อามนฺตาฯ หญฺจิ อตฺถิ เกจิ  สงฺฆสฺส ปานียํ ทตฺวา ทกฺขิณํ อาราเธนฺติ, เตน วต เร วตฺตเพฺพ – ‘‘สโงฺฆ ทกฺขิณํ วิโสเธตี’’ติฯ</p>


<p> สโงฺฆ ทกฺขิณํ วิโสเธตีติ? อามนฺตาฯ มโคฺค  วิโสเธติ, ผลํ วิโสเธตีติ? น เหวํ วตฺตเพฺพ…เป.…ฯ</p>

</p>


<h2>๑๗. สตฺตรสมวโคฺค</h2>
<h3>(๑๗๓) ๘. น วตฺตพฺพํ สโงฺฆ ภุญฺชตีติกถา</h3>
<p> น วตฺตพฺพํ – ‘‘สโงฺฆ ภุญฺชติ ปิวติ ขาทติ สายตี’’ติ? อามนฺตาฯ นนุ อตฺถิ เกจิ สงฺฆภตฺตานิ กโรนฺติ, อุเทฺทสภตฺตานิ กโรนฺติ, ยาคุปานานิ กโรนฺตีติ? อามนฺตาฯ หญฺจิ อตฺถิ เกจิ สงฺฆภตฺตานิ กโรนฺติ, อุเทฺทสภตฺตานิ กโรนฺติ, ยาคุปานานิ กโรนฺติ, เตน วต เร วตฺตเพฺพ – ‘‘สโงฺฆ ภุญฺชติ ปิวติ ขาทติ สายตี’’ติฯ</p>


<p>น  วตฺตพฺพํ – ‘‘สโงฺฆ ภุญฺชติ ปิวติ ขาทติ สายตี’’ติ? อามนฺตาฯ นนุ วุตฺตํ ภควตา – ‘‘คณโภชนํ ปรมฺปรโภชนํ อติริตฺตโภชนํ อนติริตฺตโภชน’’นฺติ? อามนฺตาฯ หญฺจิ วุตฺตํ ภควตา – ‘‘คณโภชนํ ปรมฺปรโภชนํ อติริตฺตโภชนํ อนติริตฺตโภชนํ’’, เตน วต เร วตฺตเพฺพ – ‘‘สโงฺฆ ภุญฺชติ ปิวติ ขาทติ สายตี’’ติฯ</p>


<p>น วตฺตพฺพํ – ‘‘สโงฺฆ ภุญฺชติ ปิวติ ขาทติ สายตี’’ติ? อามนฺตาฯ นนุ อฎฺฐ ปานานิ วุตฺตานิ ภควตา – อมฺพปานํ, ชมฺพุปานํ , โจจปานํ, โมจปานํ, มธุกปานํ,  มุทฺทิกปานํ, สาลุกปานํ, ผารุสกปานนฺติ? อามนฺตาฯ หญฺจิ อฎฺฐ ปานานิ วุตฺตานิ ภควตา – อมฺพปานํ, ชมฺพุปานํ, โจจปานํ, โมจปานํ, มธุกปานํ, มุทฺทิกปานํ , สาลุกปานํ, ผารุสกปานํ, เตน วต เร วตฺตเพฺพ – ‘‘สโงฺฆ ภุญฺชติ ปิวติ ขาทติ สายตี’’ติฯ</p>


<p> สโงฺฆ ภุญฺชติ ปิวติ ขาทติ สายตีติ? อามนฺตาฯ มโคฺค ภุญฺชติ ปิวติ ขาทติ สายติ, ผลํ ภุญฺชติ ปิวติ ขาทติ สายตีติ? น เหวํ วตฺตเพฺพ…เป.…ฯ</p>

</p>


<h2>๑๗. สตฺตรสมวโคฺค</h2>
<h3>(๑๗๔) ๙. น วตฺตพฺพํ สงฺฆสฺสทินฺนํ มหปฺผลนฺติกถา</h3>
<p> น วตฺตพฺพํ – ‘‘สงฺฆสฺส ทินฺนํ มหปฺผล’’นฺติ? อามนฺตาฯ นนุ สโงฺฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสาติ? อามนฺตาฯ หญฺจิ สโงฺฆ อาหุเนโยฺย…เป.… อนุตฺตรํ ปุญฺญเกฺขตฺตํ โลกสฺส, เตน วต เร วตฺตเพฺพ – ‘‘สงฺฆสฺส ทินฺนํ มหปฺผล’’นฺติฯ</p>


<p>น วตฺตพฺพํ – ‘‘สงฺฆสฺส ทินฺนํ มหปฺผล’’นฺติ? อามนฺตาฯ นนุ จตฺตาโร ปุริสยุคา อฎฺฐ ปุริสปุคฺคลา ทกฺขิเณยฺยา วุตฺตา ภควตาติ? อามนฺตาฯ หญฺจิ จตฺตาโร ปุริสยุคา อฎฺฐ ปุริสปุคฺคลา  ทกฺขิเณยฺยา วุตฺตา ภควตา, เตน วต เร วตฺตเพฺพ – ‘‘สงฺฆสฺส ทินฺนํ มหปฺผล’’นฺติฯ</p>


<p> น  วตฺตพฺพํ – ‘‘สงฺฆสฺส ทินฺนํ มหปฺผล’’นฺติ? อามนฺตาฯ นนุ วุตฺตํ ภควตา – ‘‘สเงฺฆ, โคตมิ, เทหิ, สเงฺฆ เต ทิเนฺน อหเญฺจว ปูชิโต ภวิสฺสามิ สโงฺฆ จา’’ติ ฯ อเตฺถว  สุตฺตโนฺตติ? อามนฺตาฯ เตน หิ สงฺฆสฺส ทินฺนํ มหปฺผลนฺติฯ</p>


<p>น  วตฺตพฺพํ – ‘‘สงฺฆสฺส ทินฺนํ มหปฺผล’’นฺติ? อามนฺตาฯ นนุ สโกฺก เทวานมิโนฺท ภควนฺตํ เอตทโวจ –</p>


<p>
‘‘ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, กตฺถ ทินฺนํ มหปฺผลนฺติฯ  
</p>
  
<p>
‘‘จตฺตาโร จ ปฎิปนฺนา, จตฺตาโร จ ผเล ฐิตา;  
  
เอส สโงฺฆ อุชุภูโต, ปญฺญาสีลสมาหิโตฯ  
</p>
  
<p>
‘‘ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, สเงฺฆ ทินฺนํ มหปฺผล’’นฺติ  
สํ. นิ. ๑.๒๖๒; วิ. ว. ๖๔๒, ๗๕๑  
ฯ  
</p>
  
<p>
‘‘เอโส หิ สโงฺฆ วิปุโล มหคฺคโต,  
  
เอสปฺปเมโยฺย อุทธีว สาคโร;  
  
เอเต หิ เสฎฺฐา นรวีรสาวกา  
นรสีหสาวกา (ก.)  
,  
  
ปภงฺกรา ธมฺมมุทีรยนฺติฯ  
</p>
  
<p>
‘‘เตสํ สุทินฺนํ สุหุตํ สุยิฎฺฐํ,  
  
เย สงฺฆมุทฺทิสฺส ททนฺติ ทานํ;  
  
สา  
ทกฺขิณา สงฺฆคตา ปติฎฺฐิตา,  
  
มหปฺผลา โลกวิทูน วณฺณิตาฯ  
</p>
  
<p>
‘‘เอตาทิสํ ยญฺญมนุสฺสรนฺตา,  
  
เย เวทชาตา วิจรนฺติ  
วิหรนฺติ (สี. ก.)  
โลเก;  
  
วิเนยฺย มเจฺฉรมลํ สมูลํ,  
  
อนินฺทิตา สคฺคมุเปนฺติ ฐาน’’นฺติ  
วิ. ว. ๖๔๕, ๗๕๔  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ สงฺฆสฺส ทินฺนํ มหปฺผลนฺติฯ</p>

</p>


<h2>๑๗. สตฺตรสมวโคฺค</h2>
<h3>(๑๗๕) ๑๐. น วตฺตพฺพํ พุทฺธสฺสทินฺนํ มหปฺผลนฺติกถา</h3>
<p> น   วตฺตพฺพํ – ‘‘พุทฺธสฺส ทินฺนํ มหปฺผล’’นฺติ? อามนฺตาฯ นนุ ภควา ทฺวิปทานํ อโคฺค, ทฺวิปทานํ เสโฎฺฐ, ทฺวิปทานํ ปโมโกฺข, ทฺวิปทานํ อุตฺตโม, ทฺวิปทานํ ปวโร อสโม อสมสโม อปฺปฎิสโม อปฺปฎิภาโค อปฺปฎิปุคฺคโลติ? อามนฺตาฯ หญฺจิ ภควา ทฺวิปทานํ อโคฺค, ทฺวิปทานํ เสโฎฺฐ, ทฺวิปทานํ ปโมโกฺข, ทฺวิปทานํ อุตฺตโม, ทฺวิปทานํ ปวโร อสโม อสมสโม อปฺปฎิสโม อปฺปฎิภาโค อปฺปฎิปุคฺคโล, เตน วต เร วตฺตเพฺพ – ‘‘พุทฺธสฺส ทินฺนํ มหปฺผล’’นฺติฯ</p>


<p>น วตฺตพฺพํ – ‘‘พุทฺธสฺส ทินฺนํ มหปฺผล’’นฺติ? อามนฺตาฯ อตฺถิ โกจิ พุเทฺธน สมสโม – สีเลน สมาธินา ปญฺญายาติ? นตฺถิ ฯ หญฺจิ นตฺถิ โกจิ พุเทฺธน สมสโม – สีเลน สมาธินา ปญฺญาย, เตน วต เร วตฺตเพฺพ – ‘‘พุทฺธสฺส ทินฺนํ มหปฺผล’’นฺติฯ</p>


<p>น วตฺตพฺพํ – ‘‘พุทฺธสฺส ทินฺนํ มหปฺผล’’นฺติ? อามนฺตาฯ นนุ วุตฺตํ ภควตา –</p>


<p>
‘‘นยิมสฺมิํ วา โลเก ปรสฺมิํ  
วา ปน,  
  
พุเทฺธน เสโฎฺฐ จ สโม จ วิชฺชติ;  
  
ยมาหุเนยฺยานํ อคฺคตํ คโต,  
  
ปุญฺญตฺถิกานํ วิปุลปฺผเลสิน’’นฺติ  
วิ. ว. ๑๐๔๗  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ พุทฺธสฺส ทินฺนํ มหปฺผลนฺติฯ</p>

</p>


<h2>๑๗. สตฺตรสมวโคฺค</h2>
<h3>(๑๗๖) ๑๑. ทกฺขิณาวิสุทฺธิกถา</h3>
<p> ทายกโตว  ทานํ วิสุชฺฌติ, โน ปฎิคฺคาหกโตติ? อามนฺตาฯ นนุ อตฺถิ เกจิ ปฎิคฺคาหกา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญเกฺขตฺตํ โลกสฺสาติ? อามนฺตา ฯ หญฺจิ อตฺถิ เกจิ ปฎิคฺคาหกา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญเกฺขตฺตํ โลกสฺส, โน จ วต เร วตฺตเพฺพ – ‘‘ทายกโตว ทานํ วิสุชฺฌติ, โน ปฎิคฺคาหกโต’’ติฯ</p>


<p>ทายกโตว ทานํ วิสุชฺฌติ, โน ปฎิคฺคาหกโตติ? อามนฺตา ฯ นนุ จตฺตาโร ปุริสยุคา อฎฺฐ ปุริสปุคฺคลา ทกฺขิเณยฺยา วุตฺตา ภควตาติ? อามนฺตาฯ หญฺจิ จตฺตาโร ปุริสยุคา อฎฺฐ ปุริสปุคฺคลา ทกฺขิเณยฺยา วุตฺตา ภควตา, โน จ วต เร วตฺตเพฺพ – ‘‘ทายกโตว ทานํ วิสุชฺฌติ, โน ปฎิคฺคาหกโต’’ติฯ</p>


<p>ทายกโตว ทานํ วิสุชฺฌติ, โน ปฎิคฺคาหกโตติ? อามนฺตาฯ นนุ  อตฺถิ เกจิ โสตาปเนฺน ทานํ ทตฺวา ทกฺขิณํ อาราเธนฺตีติ? อามนฺตาฯ หญฺจิ อตฺถิ เกจิ โสตาปเนฺน ทานํ ทตฺวา ทกฺขิณํ อาราเธนฺติ, โน จ วต เร วตฺตเพฺพ – ‘‘ทายกโตว ทานํ วิสุชฺฌติ, โน ปฎิคฺคาหกโต’’ติฯ</p>


<p>นนุ อตฺถิ เกจิ สกทาคามิสฺส…เป.… อนาคามิสฺส…เป.… อรหโต ทานํ ทตฺวา ทกฺขิณํ อาราเธนฺตีติ? อามนฺตาฯ หญฺจิ อตฺถิ เกจิ อรหโต ทานํ ทตฺวา ทกฺขิณํ อาราเธนฺติ, โน จ วต เร วตฺตเพฺพ – ‘‘ทายกโตว ทานํ วิสุชฺฌติ, โน ปฎิคฺคาหกโต’’ติฯ</p>


<p> ปฎิคฺคาหกโต ทานํ วิสุชฺฌตีติ? อามนฺตาฯ อโญฺญ อญฺญสฺส การโก, ปรกตํ สุขทุกฺขํ, อโญฺญ กโรติ อโญฺญ ปฎิสํเวเทตีติ? น เหวํ วตฺตเพฺพ…เป.…ฯ</p>


<p>ทายกโตว ทานํ วิสุชฺฌติ, โน ปฎิคฺคาหกโตติ? อามนฺตาฯ นนุ วุตฺตํ ภควตา – ‘‘จตโสฺส  โข อิมา, อานนฺท, ทกฺขิณา วิสุทฺธิโย! กตมา จตโสฺส? อตฺถานนฺท, ทกฺขิณา ทายกโต วิสุชฺฌติ, โน ปฎิคฺคาหกโต; อตฺถานนฺท, ทกฺขิณา ปฎิคฺคาหกโต วิสุชฺฌติ, โน ทายกโต ; อตฺถานนฺท, ทกฺขิณา ทายกโต เจว วิสุชฺฌติ ปฎิคฺคาหกโต จ; อตฺถานนฺท, ทกฺขิณา เนว ทายกโต วิสุชฺฌติ, โน ปฎิคฺคาหกโตฯ อิมา โข, อานนฺท, จตโสฺส ทกฺขิณา วิสุทฺธิโย’’ติ ฯ อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘ทายกโตว ทานํ วิสุชฺฌติ, โน ปฎิคฺคาหกโต’’ติฯ</p>

</p>

</p>


<p>ตสฺสุทฺทานํ –</p>


<p>อตฺถิ   อรหโต ปุญฺญูปจโย, นตฺถิ อรหโต อกาลมจฺจุ, สพฺพมิทํ กมฺมโต, อินฺทฺริยพทฺธเญฺญว ทุกฺขํ, ฐเปตฺวา อริยมคฺคํ อวเสสา สงฺขารา ทุกฺขา, สโงฺฆ ทกฺขิณํ ปฎิคฺคณฺหาติ, สโงฺฆ ทกฺขิณํ วิโสเธติ, สโงฺฆ ภุญฺชติ ปิวติ ขาทติ สายติ, สงฺฆสฺส ทินฺนํ มหปฺผลํ, อตฺถิ ทานํ วิสุทฺธิยาติ ฯ</p>





