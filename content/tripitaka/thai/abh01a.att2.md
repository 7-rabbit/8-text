<h1>ติกมาติกาปทวณฺณนา</h1>
<p></p>


<p>
อิติ  
  
  
เม ภาสมานสฺส, อภิธมฺมกถํ อิมํ;  
  
อวิกฺขิตฺตา นิสาเมถ, ทุลฺลภา หิ อยํ กถาติฯ  
</p>
  
<p>เอวํ ปฎิญฺญาตาย อภิธมฺมกถาย กถโนกาโส สมฺปโตฺตฯ ตตฺถ ยสฺมา อภิธโมฺม นาม ธมฺมสงฺคณีอาทีนิ สตฺตปฺปกรณานิ; ธมฺมสงฺคณีปิ จิตฺตุปฺปาทกณฺฑาทีนํ วเสน จตฺตาริ กณฺฑานิ; จิตฺตุปฺปาทกณฺฑมฺปิ มาติกาปทภาชนียวเสน ทุวิธํ; ตตฺถ มาติกา อาทิ; สาปิ ติกมาติกา ทุกมาติกาติ ทุวิธา; ตตฺถ ติกมาติกา อาทิ; ติกมาติกายปิ กุสลตฺติกํ กุสลตฺติเกปิ กุสลา ธมฺมาติ อิทํ ปทํ; ตสฺมา –</p>


<p>
อิโต ปฎฺฐาย คมฺภีรํ, อภิธมฺมกถํ อิมํ;  
  
วุจฺจมานํ นิสาเมถ, เอกคฺคา สาธุ สาธโวติฯ  
</p>
  
<p> ‘‘กุสลา ธมฺมา, อกุสลา ธมฺมา, อพฺยากตา ธมฺมา’’ติ อยํ ตาว อาทิปเทน ลทฺธนาโม กุสลตฺติโก นามฯ ‘‘สุขาย เวทนาย สมฺปยุตฺตา ธมฺมา, ทุกฺขาย เวทนาย สมฺปยุตฺตา ธมฺมา, อทุกฺขมสุขาย เวทนาย สมฺปยุตฺตา ธมฺมา’’ติ อยํ สพฺพปเทหิ ลทฺธนาโม เวทนาตฺติโก นามฯ เอวํ อาทิปทวเสน วา สพฺพปทวเสน วา สเพฺพสมฺปิ ติกทุกานํ นามํ เวทิตพฺพํ ฯ สเพฺพว เจเต ปญฺจทสหิ ปริเจฺฉเทหิ ววตฺถิตาฯ ติกานญฺหิ เอโก ปริเจฺฉโท, ทุกานํ จตุทฺทสฯ ‘‘เหตู ธมฺมา, นเหตู ธมฺมา’’ติอาทโย หิ ฉ ทุกา คนฺถโต จ อตฺถโต จ อญฺญมญฺญสมฺพเนฺธน กณฺณิกา วิย ฆฎา วิย หุตฺวา ฐิตตฺตา ‘เหตุโคจฺฉโก’ติ วุจฺจติฯ ตโต อปเร ‘‘สปฺปจฺจยา ธมฺมา อปฺปจฺจยา ธมฺมา’’ติอาทโย สตฺต ทุกา, อญฺญมญฺญํ อสมฺพนฺธา, เกวลํ  ทุกสามญฺญโต อุจฺจินิตฺวา อุจฺจินิตฺวา วิสุํ วิสุํ โคจฺฉกนฺตเร ฐปิตตฺตา อเญฺญหิ จ มหนฺตรทุเกหิ จูฬกตฺตา ‘จูฬนฺตรทุกา’ติ เวทิตพฺพาฯ ตโต ปรํ อาสวทุกาทีนํ ฉนฺนํ วเสน ‘อาสวโคจฺฉโก’ ; ตถา สํโยชนทุกาทีนํ วเสน ‘สํโยชนโคจฺฉโก’; ตถา คนฺถโอฆโยคนีวรณทุกาทีนํ วเสน ‘คนฺถโอฆโยคนีวรณโคจฺฉกา’; ปรามาสทุกาทีนํ ปญฺจนฺนํ วเสน ‘ปรามาสโคจฺฉโก’ติฯ สเพฺพปิ สตฺต โคจฺฉกา เวทิตพฺพาฯ ตโต ปรํ ‘‘สารมฺมณา ธมฺมา’’ติอาทโย จตุทฺทส ทุกา ‘มหนฺตรทุกา’ นามฯ ตโต อุปาทานทุกาทโย ฉ ทุกา ‘อุปาทานโคจฺฉโก’ นามฯ ตโต กิเลสทุกาทโย อฎฺฐ ทุกา ‘กิเลสโคจฺฉโก’ นามฯ ตโต ปรํ ทสฺสเนนปหาตพฺพทุกาทโย อฎฺฐารส ทุกา อภิธมฺมมาติกาย ปริโยสาเน ฐปิตตฺตา ‘ปิฎฺฐิทุกา’ นามฯ ‘‘วิชฺชาภาคิโน ธมฺมา อวิชฺชาภาคิโน ธมฺมา’’ติอาทโย ปน ทฺวาจตฺตาลีส ทุกา ‘สุตฺตนฺติกทุกา’ นามฯ เอวํ สเพฺพเปเต ปญฺจทสหิ ปริเจฺฉเทหิ ววตฺถิตาติ เวทิตพฺพาฯ</p>


<p>เอวํ ววตฺถิตา ปเนเต สปฺปเทสนิปฺปเทสวเสน เทฺว โกฎฺฐาสา โหนฺติฯ เตสุ หิ นว ติกา เอกสตฺตติ จ ทุกา สปฺปเทสานํ รูปารูปธมฺมานํ ปริคฺคหิตตฺตา สปฺปเทสา นามฯ อวเสสา เตรส ติกา เอกสตฺตติ จ ทุกา นิปฺปเทสา นามฯ ตตฺถ ติเกสุ ตาว เวทนาตฺติโก วิตกฺกตฺติโก ปีติตฺติโก อุปฺปนฺนตฺติโก อตีตตฺติโก จตฺตาโร อารมฺมณตฺติกาติ อิเม นว ติกา สปฺปเทสา นามฯ ทุเกสุ เหตุโคจฺฉกาทีนํ อุปาทานโคจฺฉกปริโยสานานํ นวนฺนํ โคจฺฉกานํ ปริโยสาเน ตโย ตโย ทุกา, กิเลสโคจฺฉกปริโยสาเน  จตฺตาโร ทุกา, ‘‘จิตฺตสมฺปยุตฺตา ธมฺมา, จิตฺตวิปฺปยุตฺตา ธมฺมา’’‘‘จิตฺตสํสฎฺฐา ธมฺมา, จิตฺตวิสํสฎฺฐา ธมฺมา’’ติ เทฺว มหนฺตรทุกา, สุตฺตนฺติกทุเกสุ อธิวจนทุกํ นิรุตฺติทุกํ ปญฺญตฺติทุกํ นามรูปทุกนฺติ อิเม จตฺตาโร ทุเก ฐเปตฺวา อวเสสา อฎฺฐติํส ทุกา จาติ เอเต สปฺปเทสา นามฯ วุตฺตาวเสสา ติกทุกา สเพฺพปิ นิปฺปเทสาติ เวทิตพฺพาฯ</p>


<p>อิทานิ ติอาทีนํ มาติกาปทานํ อยมนุปุพฺพปทวณฺณนา – -สโทฺท ตาว  อาโรคฺยอนวชฺชเฉกสุขวิปาเกสุ ทิสฺสติฯ อยญฺหิ ‘‘กจฺจิ นุ โภโต กุสลํ, กจฺจิ โภโต อนามย’’นฺติอาทีสุ (ชา. ๑.๑๕.๑๔๖; ๒.๒๐.๑๒๙) อาโรเคฺย ทิสฺสติฯ ‘‘กตโม ปน, ภเนฺต, กายสมาจาโร กุสโล? โย โข, มหาราช, กายสมาจาโร อนวโชฺช’’ติ (ม. นิ. ๒.๓๖๑) จ, ‘‘อปรํ ปน, ภเนฺต, เอตทานุตฺตริยํ  ยถา ภควา ธมฺมํ เทเสติ กุสเลสุ ธเมฺมสู’’ติ (ที. นิ. ๓.๑๔๕) จ เอวมาทีสุ อนวเชฺชฯ ‘‘กุสโล ตฺวํ รถสฺส องฺคปจฺจงฺคานํ’’ (ม. นิ. ๒.๘๗), ‘‘กุสลา นจฺจคีตสฺส สิกฺขิตา จาตุริตฺถิโย’’ติอาทีสุ (ชา. ๒.๒๒.๙๔) เฉเกฯ ‘‘กุสลานํ, ภิกฺขเว, ธมฺมานํ สมาทานเหตุ’’ (ที. นิ. ๓.๘๐), ‘‘กุสลสฺส กมฺมสฺส กตตฺตา อุปจิตตฺตา’’ติอาทีสุ (ธ. ส. ๔๓๑) สุขวิปาเกฯ สฺวายมิธ อาโรเคฺยปิ อนวเชฺชปิ สุขวิปาเกปิ วตฺตติฯ</p>


<p>ธมฺมสโทฺท ปนายํ ปริยตฺติเหตุคุณนิสฺสตฺตนิชฺชีวตาทีสุ ทิสฺสติฯ อยญฺหิ ‘‘ธมฺมํ ปริยาปุณาติ สุตฺตํ เคยฺย’’นฺติอาทีสุ (อ. นิ. ๔.๑๐๒) ปริยตฺติยํ ทิสฺสติฯ ‘‘เหตุมฺหิ ญาณํ ธมฺมปฎิสมฺภิทา’’ติอาทีสุ (วิภ. ๗๒๐) เหตุมฺหิฯ</p>


<p>
‘‘น หิ ธโมฺม อธโมฺม จ, อุโภ สมวิปากิโน;  
  
อธโมฺม นิรยํ เนติ, ธโมฺม ปาเปติ สุคฺคติ’’นฺติฯ (เถรคา. ๓๐๔; ชา. ๑.๑๕.๓๘๖) –  
</p>
  
<p>อาทีสุ คุเณฯ ‘‘ตสฺมิํ โข ปน สมเย ธมฺมา โหนฺติ’’ (ธ. ส. ๑๒๑), ‘‘ธเมฺมสุ ธมฺมานุปสฺสี วิหรตี’’ติอาทีสุ (ที. นิ. ๒.๓๗๓) นิสฺสตฺตนิชฺชีวตายํฯ สฺวายมิธาปิ นิสฺสตฺตนิชฺชีวตายเมว วฎฺฎติฯ</p>


<p>วจนโตฺถ  ปเนตฺถ – กุจฺฉิเต ปาปเก ธเมฺม สลยนฺติ จลยนฺติ กเมฺปนฺติ วิทฺธํเสนฺตีติ กุสลาฯ กุจฺฉิเตน วา อากาเรน สยนฺตีติ กุสาฯ เต อกุสลสงฺขาเต กุเส ลุนนฺติ ฉินฺทนฺตีติ กุสลาฯ กุจฺฉิตานํ วา สานโต ตนุกรณโต โอสานกรณโต ญาณํ กุสํ นามฯ เตน กุเสน ลาตพฺพาติ กุสลา; คเหตพฺพา ปวเตฺตตพฺพาติ อโตฺถฯ ยถา วา กุสา อุภยภาคคตํ หตฺถปฺปเทสํ ลุนนฺติ, เอวมิเมปิ อุปฺปนฺนานุปฺปนฺนภาเวน อุภยภาคคตํ กิเลสปกฺขํ ลุนนฺติฯ ตสฺมา กุสา วิย ลุนนฺตีติปิ ฯ อตฺตโน ปน สภาวํ ธาเรนฺตีติ ฯ ธาริยนฺติ  วา ปจฺจเยหิ, ธารียนฺติ วา ยถาสภาวโตติ ธมฺมาฯ น กุสลา ฯ มิตฺตปฎิปกฺขา อมิตฺตา วิย, โลภาทิปฎิปกฺขา อโลภาทโย วิย จ, กุสลปฎิปกฺขาติ อโตฺถฯ น พฺยากตาติ  กุสลากุสลภาเวน อกถิตาติ อโตฺถฯ เตสุ ปน  อนวชฺชสุขวิปากลกฺขณา กุสลา, สาวชฺชทุกฺขวิปากลกฺขณา อกุสลา, อวิปากลกฺขณา อพฺยากตาฯ</p>


<p>กิํ ปเนตานิ ‘กุสลา’ติ วา ‘ธมฺมา’ติ วาติอาทีนิ เอกตฺถานิ อุทาหุ นานตฺถานีติ? กิเญฺจตฺถ? ยทิ ตาว เอกตฺถานิ ‘กุสลา ธมฺมา’ติ อิทํ ‘กุสลากุสลา’ติวุตฺตสทิสํ โหติฯ อถ นานตฺถานิ ติกทุกานํ ฉกฺกจตุกฺกภาโว อาปชฺชติ ปทานญฺจ อสมฺพโนฺธฯ</p>


<p>ยถา หิ ‘กุสลา’ ‘รูปํ’‘จกฺขุมา’ติ วุเตฺต อตฺถวเสน อญฺญมญฺญํ อโนโลเกนฺตานํ ปทานํ น โกจิ สมฺพโนฺธ, เอวมิธาปิ ปทานํ อสมฺพโนฺธ อาปชฺชติฯ ปุพฺพาปรสมฺพนฺธรหิตานิ จ ปทานิ นิปฺปโยชนานิ นาม โหนฺติฯ ยาปิ เจสา ปรโต ‘กตเม ธมฺมา กุสลา’ติ ปุจฺฉา, ตายปิ สทฺธิํ วิโรโธ อาปชฺชติฯ เนว หิ ธมฺมา กุสลา; อถ จ ปนิทํ วุจฺจติ – กตเม ธมฺมา ‘กุสลา’ติฯ อปโร นโย – ยทิ เอตานิ เอกตฺถานิ, ติณฺณํ ‘ธมฺมานํ’ เอกตฺตา กุสลาทีนมฺปิ เอกตฺตํ อาปชฺชติฯ กุสลาทิปรานญฺหิ ติณฺณมฺปิ ‘ธมฺมานํ’ ธมฺมภาเวน เอกตฺตํฯ ตสฺมา ธมฺมตฺตเยน สทฺธิํ อตฺถโต นินฺนานตฺถานํ กุสลาทีนมฺปิ เอกตฺตํ อาปชฺชติฯ ‘ยเทว กุสลํ, ตํ อกุสลํ, ตํ อพฺยากต’นฺติฯ ‘อถาปิ ติณฺณํ ธมฺมานํ เอกตฺตํ น สมฺปฎิจฺฉถ, อโญฺญว กุสลปโร ธโมฺม, อโญฺญ  อกุสลปโร ธโมฺม, อโญฺญ อพฺยากตปโร ธโมฺมติ วทถ, เอวํ สเนฺต ธโมฺม นาม ภาโว, ภาวโต จ อโญฺญ อภาโวติ กุสลปรา ภาวสงฺขาตา ธมฺมา อโญฺญ อกุสลปโร ธโมฺม อภาโว สิยา, ตถา อพฺยากตปโรฯ เตหิ จ อโญฺญ กุสลปโรปิฯ เอวํ อภาวตฺตํ อาปเนฺนหิ ธเมฺมหิ อนเญฺญ กุสลาทโยปิ อภาวาเยว สิยุ’นฺติฯ</p>


<p>สพฺพเมตํ อการณํฯ กสฺมา? ยถานุมติโวหารสิทฺธิโตติฯ โวหาโร หิ ยถา ยถา อเตฺถสุ อนุมโต สมฺปฎิจฺฉิโต ตถา ตเถว สิโทฺธฯ น จายํ ‘‘กุสลา ธมฺมา’’ติอาทีสุ กุสลปุโพฺพ ธมฺมาภิลาโป ธมฺมปโร จ กุสลาภิลาโป, ยถา ‘กุสลา กุสลา’ติ เอวํ, อตฺตโน อตฺถวิเสสาภาเวน ปณฺฑิเตหิ สมฺปฎิจฺฉิโต; น จ ‘กุสลา’ ‘รูปํ’จกฺขุมาสทฺทา วิย อญฺญมญฺญํ อโนโลกิตตฺถภาเวนฯ ‘กุสล’-สโทฺท ปเนตฺถ อนวชฺชสุขวิปากสงฺขาตสฺส อตฺถสฺส   โชตกภาเวน สมฺปฎิจฺฉิโต, ‘อกุสล’-สโทฺท สาวชฺชทุกฺขวิปากตฺถโชตกเตฺตน, ‘อพฺยากต’-สโทฺท อวิปากตฺถโชตกเตฺตน, ‘ธมฺม’-สโทฺท สภาวธารณาทิอตฺถโชตกเตฺตนฯ โส เอเตสํ อญฺญตรานนฺตเร วุจฺจมาโน อตฺตโน อตฺถสามญฺญํ ทีเปติฯ สเพฺพว หิ เอเต สภาวธารณาทินา ลกฺขเณน ธมฺมาฯ กุสลาทิสทฺทา จาปิ ธมฺมสทฺทสฺส ปุรโต วุจฺจมานา อตฺตโน อตฺตโน อตฺถวิเสสํ ตสฺส ทีเปนฺติฯ ธโมฺม หิ กุสโล วา โหติ อกุสโล วา อพฺยากโต วาฯ เอวเมเต วิสุํ วิสุํ วุจฺจมานา อตฺตโน อตฺตโน อตฺถมตฺตทีปกเตฺตน สมฺปฎิจฺฉิตาฯ ธมฺมสเทฺทน สห วุจฺจมานา อตฺตโน อตฺตโน อตฺถสามญฺญํ อตฺถวิเสสํ วา ทีปกเตฺตน โลเก ปณฺฑิเตหิ สมฺปฎิจฺฉิตาฯ ตสฺมา ยเทตเมตฺถ เอกตฺถนานาตฺถตํ วิกเปฺปตฺวา โทสาโรปนการณํ วุตฺตํ สพฺพเมตํ อการณํฯ อยํ ตาว กุสลตฺติกสฺส อนุปุพฺพปทวณฺณนาฯ อิมินาว นเยน เสสติกทุกานมฺปิ นโย เวทิตโพฺพฯ อิโต ปรํ ปน วิเสสมตฺตเมว วกฺขามฯ</p>


<p> ติอาทีสุ ‘สุข’-สโทฺท ตาว สุขเวทนาสุขมูลสุขารมฺมณสุขเหตุสุขปจฺจยฎฺฐานอพฺยาพชฺฌนิพฺพานาทีสุ ทิสฺสติฯ อยญฺหิ ‘‘สุขสฺส จ ปหานา’’ติอาทีสุ (ที. นิ. ๑.๒๓๒) สุขเวทนายํ ทิสฺสติฯ ‘‘สุโข พุทฺธานํ อุปฺปาโท’’ (ธ. ป. ๑๙๔), ‘‘สุขา วิราคตา โลเก’’ติอาทีสุ (อุทา. ๑๑; มหาว. ๕) สุขมูเล ‘‘ยสฺมา  จ โข, มหาลิ, รูปํ สุขํ สุขานุปติตํ สุขาวกฺกนฺต’’นฺติอาทีสุ (สํ. นิ. ๓.๖๐) สุขารมฺมเณฯ ‘‘สุขเสฺสตํ, ภิกฺขเว, อธิวจนํ ยทิทํ ปุญฺญานี’’ติอาทีสุ (อ. นิ. ๗.๖๒) สุขเหตุมฺหิฯ ‘‘ยาวญฺจิทํ, ภิกฺขเว, น สุกรํ อกฺขาเนน ปาปุณิตุํ ยาว สุขา สคฺคา’’ (ม. นิ. ๓.๒๕๕), ‘‘น เต สุขํ ปชานนฺติ เย น ปสฺสนฺติ นนฺทน’’นฺติอาทีสุ (สํ. นิ. ๑.๑๑) สุขปจฺจยฎฺฐาเนฯ ‘‘ทิฎฺฐธมฺมสุขวิหารา เอเต ธมฺมา’’ติอาทีสุ (ม. นิ. ๑.๘๒) อพฺยาพเชฺฌฯ ‘‘นิพฺพานํ ปรมํ สุข’’นฺติอาทิสุ (ธ. ป. ๒๐๓-๒๐๔) นิพฺพาเนฯ อิธ ปนายํ สุขเวทนายเมว ทฎฺฐโพฺพฯ -สโทฺท ‘‘วิทิตา เวทนา อุปฺปชฺชนฺตี’’ติอาทีสุ (ม. นิ. ๓.๒๐๘) เวทยิตสฺมิํเยว วตฺตติฯ</p>


<p>-สโทฺท  ทุกฺขเวทนาทุกฺขวตฺถุทุกฺขารมฺมณทุกฺขปจฺจยทุกฺขปจฺจยฎฺฐานาทีสุ ทิสฺสติฯ อยญฺหิ ‘‘ทุกฺขสฺส จ ปหานา’’ติอาทีสุ ทุกฺขเวทนายํ ทิสฺสติฯ ‘‘ชาติปิ ทุกฺขา’’ติอาทีสุ (ที. นิ. ๒.๓๘๗; วิภ. ๑๙๐) ทุกฺขวตฺถุสฺมิํฯ ‘‘ยสฺมา จ โข, มหาลิ, รูปํ ทุกฺขํ ทุกฺขานุปติตํ ทุกฺขาวกฺกนฺต’’นฺติอาทีสุ ทุกฺขารมฺมเณฯ ‘‘ทุโกฺข ปาปสฺส  อุจฺจโย’’ติอาทีสุ (ธ. ป. ๑๑๗) ทุกฺขปจฺจเยฯ ‘‘ยาวญฺจิทํ, ภิกฺขเว, น สุกรํ อกฺขาเนน ปาปุณิตุํ ยาว ทุกฺขา นิรยา’’ติอาทีสุ (ม. นิ. ๓.๒๕๐) ทุกฺขปจฺจยฎฺฐาเนฯ อิธ ปนายํ ทุกฺขเวทนายเมว ทฎฺฐโพฺพฯ</p>


<p>วจนโตฺถ ปเนตฺถ – สุขยตีติ สุขาฯ ทุกฺขยตีติ ฯ น ทุกฺขา น สุขาติ อทุกฺขมสุขาฯ ‘ม-กาโร ปทสนฺธิวเสน วุโตฺตฯ สพฺพาปิ อารมฺมณรสํ เวทยนฺติ อนุภวนฺตีติ ฯ ตาสุ อิฎฺฐานุภวนลกฺขณา สุขา, อนิฎฺฐานุภวนลกฺขณา ทุกฺขา, อุภยวิปรีตานุภวนลกฺขณา อทุกฺขมสุขาฯ โยปนายํ ตีสุปิ ปเทสุ ‘สมฺปยุตฺต’-สโทฺท, ตสฺสโตฺถ – สมํ ปกาเรหิ ยุตฺตาติ สมฺปยุตฺตาฯ กตเรหิ ปกาเรหีติ? เอกุปฺปาทตาทีหิฯ ‘‘นตฺถิ  เกจิ ธมฺมา เกหิจิ ธเมฺมหิ สมฺปยุตฺตาติ? อามนฺตา’’ติ หิ อิมสฺส ปญฺหสฺส ปฎิเกฺขเป ‘‘นนุ อตฺถิ เกจิ ธมฺมา เกหิจิ ธเมฺมหิ สหคตา สหชาตา สํสฎฺฐา เอกุปฺปาทา เอกนิโรธา เอกวตฺถุกา เอการมฺมณา’’ติ (กถา. ๔๗๓) เอวํ เอกุปฺปาทตาทีนํ วเสน สมฺปโยคโตฺถ วุโตฺตฯ อิติ อิเมหิ เอกุปฺปาทตาทีหิ สมํ ปกาเรหิ ยุตฺตาติ ฯ</p>


<p>  อญฺญมญฺญวิสิฎฺฐานํ กุสลากุสลานํ ปากาติ ฯ วิปกฺกภาวมาปนฺนานํ อรูปธมฺมานเมตํ อธิวจนํฯ ติ วิปากสภาวธมฺมาฯ ยถา ชาติชราสภาวา ชาติชราปกติกา สตฺตา ชาติธมฺมา ชราธมฺมาติ วุจฺจนฺติ เอวํ วิปากชนกเฎฺฐน วิปากสภาวา วิปากปกติกา ธมฺมาติ อโตฺถฯ ตติยปทํ อุภยสภาวปฎิเกฺขปวเสน วุตฺตํฯ</p>


<p>  อารมฺมณกรณวเสน ตณฺหาทิฎฺฐีหิ อุเปเตน กมฺมุนา อาทินฺนา, ผลภาเวน คหิตาติ ฯ อารมฺมณภาวํ  อุปคนฺตฺวา อุปาทานสมฺพเนฺธน อุปาทานานํ หิตาติ ฯ อุปาทานสฺส อารมฺมณปจฺจยภูตานเมตํ อธิวจนํฯ อุปาทิณฺณา จ เต อุปาทานิยา จาติ  สาสวกมฺมนิพฺพตฺตานํ รูปารูปธมฺมานเมตํ อธิวจนํฯ อิติ อิมินา นเยน เสสปททฺวเยปิ ปฎิเสธสหิโต อโตฺถ เวทิตโพฺพฯ</p>


<p> สํกิลิฎฺฐสํกิเลสิกตฺติเก สํกิเลเสตีติ สํกิเลโส, วิพาธติ, อุปตาเปติ จาติ อโตฺถฯ สํกิเลเสน สมนฺนาคตาติ ฯ อตฺตานํ อารมฺมณํ กตฺวา ปวตฺตเนน สํกิเลสํ อรหนฺติ , สํกิเลเส วา นิยุตฺตา, ตสฺส อารมฺมณภาวานติกฺกมนโตติ ฯ สํกิเลสสฺส อารมฺมณปจฺจยภูตานเมตํ อธิวจนํฯ สํกิลิฎฺฐา จ เต สํกิเลสิกา จาติ ฯ เสสปททฺวยมฺปิ ปุริมตฺติเก วุตฺตนเยเนว เวทิตพฺพํฯ</p>


<p>   สมฺปโยควเสน วตฺตมาเนน สห วิตเกฺกน ฯ สห วิจาเรน ฯ สวิตกฺกา จ เต สวิจารา จาติ ฯ อุภยรหิตา ฯ วิตกฺกวิจาเรสุ วิจาโรว มตฺตา, ปมาณํ, เอเตสนฺติ วิจารมตฺตาฯ วิจารโต อุตฺตริ วิตเกฺกน สทฺธิํ สมฺปโยคํ น คจฺฉนฺตีติ อโตฺถฯ อวิตกฺกา จ เต วิจารมตฺตา จาติ ฯ</p>


<p>  ปีติยา สห เอกุปฺปาทาทิภาวํ คตาติ  ปีติสมฺปยุตฺตาติ อโตฺถฯ เสสปททฺวเยปิ เอเสว นโยฯ ติ เจตฺถ อทุกฺขมสุขา เวทนา วุตฺตาฯ สา หิ สุขทุกฺขาการปฺปวตฺติํ อุเปกฺขติ, มชฺฌตฺตาการสณฺฐิตตฺตา เตนากาเรน ปวตฺตตีติ ฯ อิติ เวทนาตฺติกโต ปททฺวยเมว คเหตฺวา นิปฺปีติกสฺส สุขสฺส สปฺปีติกสุขโต วิเสสทสฺสนวเสน อยํ ติโก วุโตฺตฯ</p>


<p> ติ โสตาปตฺติมเคฺคนฯ โส หิ ปฐมํ นิพฺพานํ ทสฺสนโต นฺติ วุโตฺตฯ โคตฺรภุ ปน กิญฺจาปิ ปฐมตรํ ปสฺสติ, ยถา ปน รโญฺญ สนฺติกํ เกนจิเทว กรณีเยน อาคโต ปุริโส ทูรโตว รถิกาย จรนฺตํ หตฺถิกฺขนฺธคตํ ราชานํ ทิสฺวาปิ ‘ทิโฎฺฐ เต  ราชา’ติ ปุโฎฺฐ ทิสฺวาปิ กตฺตพฺพกิจฺจสฺส อกตตฺตา ‘น ปสฺสามี’ติ อาหฯ เอวเมว นิพฺพานํ ทิสฺวาปิ กตฺตพฺพสฺส กิเลสปฺปหานสฺสาภาวา น ทสฺสนนฺติ วุจฺจติฯ ตญฺหิ ญาณํ มคฺคสฺส อาวชฺชนฎฺฐาเน ติฎฺฐติฯ ติ เสสมคฺคตฺตเยนฯ เสสมคฺคตฺตยญฺหิ ปฐมมเคฺคน ทิฎฺฐสฺมิํเยว ธเมฺม ภาวนาวเสน อุปฺปชฺชติ, อทิฎฺฐปุพฺพํ กิญฺจิ น ปสฺสติ, ตสฺมา ภาวนาติ วุจฺจติฯ ตติยปทํ อุภยปฎิเกฺขปวเสน วุตฺตํฯ</p>


<p>  ทสฺสเนน ปหาตโพฺพ เหตุ เอเตสนฺติ ฯ ทุติยปเทปิ เอเสว นโยฯ ตติยปเท เนว ทสฺสเนน น ภาวนาย ปหาตโพฺพ เหตุ เอเตสนฺติ เอวมตฺถํ อคฺคเหตฺวา เนว ทสฺสเนน น ภาวนาย ปหาตโพฺพ เหตุ เอเตสํ อตฺถีติ เอวมโตฺถ คเหตโพฺพ  ฯ อิตรถา หิ อเหตุกานํ อคฺคหณํ ภเวยฺย; เหตุเยว หิ เตสํ นตฺถิ โย ทสฺสนภาวนาหิ ปหาตโพฺพ สิยาฯ สเหตุเกสุปิ เหตุวชฺชานํ ปหานํ อาปชฺชติ, น เหตูนํ; เหตุเยว หิ เอเตสํ ‘เนว ทสฺสเนน น ภาวนาย ปหาตโพฺพ’ติ วุโตฺต, น เต ธมฺมาฯ อุภยมฺปิ เจตํ อนธิเปฺปตํฯ ตสฺมา เนว ทสฺสเนน น ภาวนาย ปหาตโพฺพ เหตุ เอเตสํ อตฺถีติ ติ อยมโตฺถ คเหตโพฺพฯ</p>


<p>  กมฺมกิเลเสหิ อาจิยตีติ อาจโยฯ ปฎิสนฺธิจุติคติปฺปวตฺตานํ เอตํ นามํฯ ตสฺส การณํ หุตฺวา นิปฺผาทนกภาเวน ตํ อาจยํ คจฺฉนฺติ, ยสฺส วา ปวตฺตนฺติ ตํ ปุคฺคลํ ยถาวุตฺตเมว อาจยํ คเมนฺตีติปิ  สาสวกุสลากุสลานํ เอตํ อธิวจนํฯ ตโต เอว อาจยสงฺขาตา จยา อเปตตฺตา, นิพฺพานํ อเปตํ จยาติ อปจโยฯ ตํ อารมฺมณํ กตฺวา ปวตฺตนโต อปจยํ คจฺฉนฺตีติ  อริยมคฺคานเมตํ อธิวจนํฯ อปิจ ปาการํ อิฎฺฐกวฑฺฒกี วิย ปวตฺตํ อาจินนฺตา คจฺฉนฺตีติ อาจยคามิโนฯ เตน จิตํ จิตํ อิฎฺฐกํ วิทฺธํสยมาโน ปุริโส วิย ตเทว ปวตฺตํ อปจินนฺตา คจฺฉนฺตีติ อปจยคามิโนฯ ตติยปทํ อุภยปฎิเกฺขเปน วุตฺตํฯ</p>


<p>  ตีสุ สิกฺขาสุ ชาตาติ ฯ สตฺตนฺนํ เสกฺขานํ เอเตติปิ ฯ อปริโยสิตสิกฺขตฺตา สยเมว สิกฺขนฺตีติปิ  ฯ อุปริ สิกฺขิตพฺพาภาวโต น เสกฺขาติ ฯ วุฑฺฒิปฺปตฺตา วา เสกฺขาติปิ อเสกฺขาฯ อรหตฺตผลธมฺมานํ เอตํ อธิวจนํฯ ตติยปทํ อุภยปฎิเกฺขเปน วุตฺตํฯ</p>


<p>  สมนฺตโต ขณฺฑิตตฺตา อปฺปมตฺตกํ ปริตฺตนฺติ วุจฺจติ; ‘ปริตฺตํ โคมยปิณฺฑ’นฺติอาทีสุ (สํ. นิ. ๓.๙๖) วิยฯ อิเมปิ อปฺปานุภาวตาย ปริตฺตา วิยาติ  กามาวจรธมฺมานเมตํ อธิวจนํฯ กิเลสวิกฺขมฺภนสมตฺถตาย วิปุลผลตาย ทีฆสนฺตานตาย จ มหนฺตภาวํ คตา, มหเนฺตหิ วา อุฬารจฺฉนฺทวีริยจิตฺตปเญฺญหิ คตา ปฎิปนฺนาติปิ ฯ ปมาณกรา  ธมฺมา ราคาทโย ปมาณํ นามฯ อารมฺมณโต วา สมฺปโยคโต วา นตฺถิ เอเตสํ ปมาณํ, ปมาณสฺส จ ปฎิปกฺขาติ ฯ</p>


<p>   ปริตฺตํ อารมฺมณํ เอเตสนฺติ ฯ เสสปททฺวเยปิ เอเสว นโยฯ</p>


<p> ติ ลามกา อกุสลา ธมฺมาฯ หีนปฺปณีตานํ มเชฺฌ ภวาติ ฯ อวเสสา เตภูมกา ธมฺมา อุตฺตมเฎฺฐน อตปฺปกเฎฺฐน จ  โลกุตฺตรา ธมฺมาฯ</p>


<p>  ‘หิตสุขาวหา เม ภวิสฺสนฺตี’ติ เอวํ อาสีสิตาปิ ตถา อภาวโต, ‘อสุภาทีสุเยว สุภ’นฺติอาทิ วิปรีตปฺปวตฺติโต จ มิจฺฉาสภาวาติ  วิปากทาเน สติ ขนฺธเภทานนฺตรเมว วิปากทานโต  มิจฺฉตฺตา จ เต นิยตา จาติ ฯ วุตฺตวิปรีเตน อเตฺถน สมฺมาสภาวาติ  สมฺมตฺตา จ เต นิยตา จ อนนฺตรเมว ผลทาเนนาติ ฯ อุภยถาปิ น นิยตาติ ฯ</p>


<p>  นิพฺพานํ มคฺคติ, คเวสติ, กิเลเส วา มาเรโนฺต คจฺฉตีติ มโคฺคฯ มโคฺค อารมฺมณํ เอเตสนฺติ ฯ อฎฺฐงฺคิโกปิ มโคฺค ปจฺจยเฎฺฐน เอเตสํ เหตูติ ฯ มคฺคสมฺปยุตฺตา วา เหตู มเคฺค วา เหตูติ มคฺคเหตูฯ เต เอเตสํ เหตูติปิ  มคฺคเหตุกาฯ สมฺมาทิฎฺฐิ สยํ มโคฺค เจว เหตุ จฯ อิติ มโคฺค เหตุ เอเตสนฺติปิ มคฺคเหตุกาฯ อภิภวิตฺวา ปวตฺตนเฎฺฐน มโคฺค อธิปติ เอเตสนฺติ ฯ</p>


<p>  อุปฺปาทโต ปฎฺฐาย ยาว ภงฺคา อุทฺธํ ปนฺนา คตา ปวตฺตาติ ฯ น อุปฺปนฺนาติ ฯ ปรินิฎฺฐิตการเณกเทสตฺตา อวสฺสํ อุปฺปชฺชิสฺสนฺตีติ ฯ</p>


<p>  อตฺตโน สภาวํ อุปฺปาทาทิกฺขณํ วา ปตฺวา อติกฺกนฺตาติ ฯ ตทุภยมฺปิ น อาคตาติ ฯ ตํ ตํ การณํ ปฎิจฺจ อุปฺปนฺนาติ ฯ</p>


<p>  อตีตํ อารมฺมณํ เอเตสนฺติ ฯ เสสปททฺวเยปิ เอเสว นโยฯ</p>


<p>   ‘เอวํ ปวตฺตมานา มยํ อตฺตา’ติ คหณํ, ‘คมิสฺสามา’ติ อิมินา วิย  อธิปฺปาเยน อตฺตานํ อธิการํ กตฺวา ปวตฺตาติ ฯ ‘อชฺฌตฺต’-สโทฺท ปนายํ โคจรชฺฌเตฺต นิยกชฺฌเตฺต อชฺฌตฺตชฺฌเตฺต วิสยชฺฌเตฺตติ จตูสุ อเตฺถสุ ทิสฺสติฯ ‘‘เตนานนฺท, ภิกฺขุนา ตสฺมิํเยว ปุริมสฺมิํ สมาธินิมิเตฺต อชฺฌตฺตเมว จิตฺตํ สณฺฐเปตพฺพํ’’ (ม. นิ. ๓.๑๘๘), ‘‘อชฺฌตฺตรโต สมาหิโต’’ติอาทีสุ (ธ. ป. ๓๖๒) หิ อยํ โคจรชฺฌเตฺต ทิสฺสติฯ ‘‘อชฺฌตฺตํ สมฺปสาทนํ’’ (ที. นิ. ๑.๒๒๘; ธ. ส. ๑๖๑), ‘‘อชฺฌตฺตํ วา ธเมฺมสุ ธมฺมานุปสฺสี วิหรตี’’ติอาทีสุ (ที. นิ. ๒.๓๗๓) นิยกชฺฌเตฺตฯ ‘‘ฉ อชฺฌตฺติกานิ อายตนานี’’ติอาทีสุ (ม. นิ. ๓.๓๐๔) อชฺฌตฺตชฺฌเตฺตฯ ‘‘อยํ โข ปนานนฺท, วิหาโร ตถาคเตน อภิสมฺพุโทฺธ ยทิทํ สพฺพนิมิตฺตานํ อมนสิการา อชฺฌตฺตํ สุญฺญตํ อุปสมฺปชฺช วิหรตี’’ติอาทีสุ (ม. นิ. ๓.๑๘๗) วิสยชฺฌเตฺต; อิสฺสริยฎฺฐาเนติ อโตฺถฯ ผลสมาปตฺติ หิ พุทฺธานํ อิสฺสริยฎฺฐานํ นามฯ อิธ ปน นิยกชฺฌเตฺต อธิเปฺปโตฯ ตสฺมา อตฺตโน สนฺตาเน ปวตฺตา ปาฎิปุคฺคลิกา ธมฺมา อชฺฌตฺตาติ เวทิตพฺพาฯ ตโต พาหิรภูตา ปน อินฺทฺริยพทฺธา วา อนินฺทฺริยพทฺธา วา  นามฯ ตติยปทํ ตทุภยวเสน วุตฺตํฯ</p>


<p> อนนฺตรตฺติโก  เตเยว ติปฺปกาเรปิ ธเมฺม อารมฺมณํ กตฺวา ปวตฺตนวเสน วุโตฺตฯ</p>


<p>  ทฎฺฐพฺพภาวสงฺขาเตน สห นิทสฺสเนนาติ สนิทสฺสนาฯ ปฎิหนนภาวสงฺขาเตน สห ปฎิเฆนาติ สปฺปฎิฆาฯ สนิทสฺสนา จ เต สปฺปฎิฆา จาติ ฯ นตฺถิ เอเตสํ ทฎฺฐพฺพภาวสงฺขาตํ นิทสฺสนนฺติ อนิทสฺสนาฯ อนิทสฺสนา จ เต วุตฺตนเยเนว สปฺปฎิฆา จาติ ฯ ตติยปทํ อุภยปฎิเกฺขเปน วุตฺตํฯ อยํ ตาว ติกมาติกาย อนุปุพฺพปทวณฺณนาฯ</p>

</p>





