<h2>อภิธมฺมปิฎเก</h2>
<h2>ปุคฺคลปญฺญตฺติปาฬิ</h2>
<h1>มาติกา</h1>
<h3>๑. เอกกอุเทฺทโส</h3>
<p> ฉ     ปญฺญตฺติโย – ขนฺธปญฺญตฺติ, อายตนปญฺญตฺติ, ธาตุปญฺญตฺติ, สจฺจปญฺญตฺติ, อินฺทฺริยปญฺญตฺติ, ปุคฺคลปญฺญตฺตีติฯ</p>


<p> กิตฺตาวตา ขนฺธานํ ขนฺธปญฺญตฺติ? ยาวตา ปญฺจกฺขนฺธา – รูปกฺขโนฺธ, เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ; เอตฺตาวตา ขนฺธานํ ขนฺธปญฺญตฺติฯ</p>


<p> กิตฺตาวตา  อายตนานํ อายตนปญฺญตฺติ? ยาวตา ทฺวาทสายตนานิ – จกฺขายตนํ, รูปายตนํ, โสตายตนํ, สทฺทายตนํ, ฆานายตนํ, คนฺธายตนํ, ชิวฺหายตนํ, รสายตนํ, กายายตนํ, โผฎฺฐพฺพายตนํ, มนายตนํ, ธมฺมายตนํ; เอตฺตาวตา อายตนานํ อายตนปญฺญตฺติฯ</p>


<p> กิตฺตาวตา  ธาตูนํ ธาตุปญฺญตฺติ? ยาวตา อฎฺฐารส ธาตุโย – จกฺขุธาตุ, รูปธาตุ, จกฺขุวิญฺญาณธาตุ, โสตธาตุ, สทฺทธาตุ, โสตวิญฺญาณธาตุ, ฆานธาตุ, คนฺธธาตุ, ฆานวิญฺญาณธาตุ, ชิวฺหาธาตุ, รสธาตุ, ชิวฺหาวิญฺญาณธาตุ, กายธาตุ, โผฎฺฐพฺพธาตุ, กายวิญฺญาณธาตุ, มโนธาตุ, ธมฺมธาตุ, มโนวิญฺญาณธาตุ; เอตฺตาวตา ธาตูนํ ธาตุปญฺญตฺติฯ</p>


<p> กิตฺตาวตา   สจฺจานํ สจฺจปญฺญตฺติ? ยาวตา จตฺตาริ สจฺจานิ – ทุกฺขสจฺจํ, สมุทยสจฺจํ, นิโรธสจฺจํ, มคฺคสจฺจํ; เอตฺตาวตา สจฺจานํ สจฺจปญฺญตฺติฯ</p>


<p> กิตฺตาวตา อินฺทฺริยานํ อินฺทฺริยปญฺญตฺติ? ยาวตา พาวีสตินฺทฺริยานิ – จกฺขุนฺทฺริยํ, โสตินฺทฺริยํ, ฆานินฺทฺริยํ, ชิวฺหินฺทฺริยํ, กายินฺทฺริยํ, มนินฺทฺริยํ, อิตฺถินฺทฺริยํ, ปุริสินฺทฺริยํ, ชีวิตินฺทฺริยํ, สุขินฺทฺริยํ, ทุกฺขินฺทฺริยํ, โสมนสฺสินฺทฺริยํ, โทมนสฺสินฺทฺริยํ, อุเปกฺขินฺทฺริยํ, สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํ, อนญฺญาตญฺญสฺสามีตินฺทฺริยํ, ยํ, อญฺญาตาวินฺทฺริยํ; เอตฺตาวตา อินฺทฺริยานํ อินฺทฺริยปญฺญตฺติฯ</p>


<p>   </p>


<p>(๑) สมยวิมุโตฺต</p>


<p>(๒) อสมยวิมุโตฺต</p>


<p>(๓) กุปฺปธโมฺม</p>


<p>(๔) อกุปฺปธโมฺม</p>


<p>(๕) ปริหานธโมฺม</p>


<p>(๖) อปริหานธโมฺม</p>


<p>(๗) เจตนาภโพฺพ </p>


<p>(๘) อนุรกฺขณาภโพฺพ</p>


<p>(๙) ปุถุชฺชโน</p>


<p>(๑๐) โคตฺรภู</p>


<p>(๑๑) ภยูปรโต</p>


<p>(๑๒) อภยูปรโต</p>


<p>(๑๓) ภพฺพาคมโน</p>


<p>(๑๔) อภพฺพาคมโน</p>


<p>(๑๕) นิยโต</p>


<p>(๑๖) อนิยโต</p>


<p>(๑๗) ปฎิปนฺนโก </p>


<p>(๑๘) ผเลฐิโต</p>


<p>(๑๙) สมสีสี</p>


<p>(๒๐) ฐิตกปฺปี</p>


<p>(๒๑) อริโย</p>


<p>(๒๒) อนริโย</p>


<p>(๒๓) เสโกฺข</p>


<p>(๒๔) อเสโกฺข</p>


<p>(๒๕) เนวเสกฺขนาเสโกฺข</p>


<p>(๒๖) เตวิโชฺช</p>


<p>(๒๗) ฉฬภิโญฺญ</p>


<p>(๒๘) สมฺมาสมฺพุโทฺธ  </p>


<p>(๒๙) ปเจฺจกสมฺพุโทฺธ </p>


<p>(๓๐) อุภโตภาควิมุโตฺต</p>


<p>(๓๑) ปญฺญาวิมุโตฺต</p>


<p>(๓๒) กายสกฺขี</p>


<p>(๓๓) ทิฎฺฐิปฺปโตฺต</p>


<p>(๓๔) สทฺธาวิมุโตฺต</p>


<p>(๓๕) ธมฺมานุสารี</p>


<p>(๓๖) สทฺธานุสารี</p>


<p>(๓๗) สตฺตกฺขตฺตุปรโม</p>


<p>(๓๘) โกลโงฺกโล</p>


<p>(๓๙) เอกพีชี</p>


<p>(๔๐) สกทาคามี </p>


<p>(๔๑) อนาคามี</p>


<p>(๔๒) อนฺตราปรินิพฺพายี</p>


<p>(๔๓) อุปหจฺจปรินิพฺพายี</p>


<p>(๔๔) อสงฺขารปรินิพฺพายี</p>


<p>(๔๕) สสงฺขารปรินิพฺพายี</p>


<p>(๔๖) อุทฺธํโสโตอกนิฎฺฐคามี</p>


<p>(๔๗) โสตาปโนฺน</p>


<p>(๔๘) โสตาปตฺติผลสจฺฉิกิริยาย ปฎิปโนฺน</p>


<p>(๔๙) สกทาคามี </p>


<p>(๕๐) สกทาคามิผลสจฺฉิกิริยาย ปฎิปโนฺน</p>


<p>(๕๑) อนาคามี</p>


<p>(๕๒) อนาคามิผลสจฺฉิกิริยาย ปฎิปโนฺน</p>


<p>(๕๓) อรหา</p>


<p>(๕๔) อรหตฺตผลสจฺฉิกิริยาย  ปฎิปโนฺน</p>

</p>


<h3>๒. ทุกอุเทฺทโส</h3>
<p>   </p>


<p>(๑) โกธโน จ, อุปนาหี จฯ</p>


<p>(๒) มกฺขี จ, ปฬาสี  จฯ</p>


<p>(๓) อิสฺสุกี จ, มจฺฉรี จฯ</p>


<p>(๔) สโฐ จ, มายาวี จฯ</p>


<p>(๕) อหิริโก  จ, อโนตฺตปฺปี จฯ</p>


<p>(๖) ทุพฺพโจ จ, ปาปมิโตฺต จฯ</p>


<p>(๗) อินฺทฺริเยสุ  อคุตฺตทฺวาโร จ, โภชเน อมตฺตญฺญู จฯ</p>


<p>(๘) มุฎฺฐสฺสติ จ, อสมฺปชาโน จฯ</p>


<p>(๙) สีลวิปโนฺน จ, ทิฎฺฐิวิปโนฺน จฯ</p>


<p>(๑๐) อชฺฌตฺตสํโยชโน  จ, พหิทฺธาสํโยชโน จฯ</p>


<p>(๑๑) อโกฺกธโน จ, อนุปนาหี จฯ</p>


<p>(๑๒) อมกฺขี จ, อปฬาสี จฯ</p>


<p>(๑๓) อนิสฺสุกี จ, อมจฺฉรี จฯ</p>


<p>(๑๔) อสโฐ จ, อมายาวี จฯ</p>


<p>(๑๕) หิริมา จ, โอตฺตปฺปี จฯ</p>


<p>(๑๖) สุวโจ จ, กลฺยาณมิโตฺต จฯ</p>


<p>(๑๗) อินฺทฺริเยสุ คุตฺตทฺวาโร จ, โภชเน มตฺตญฺญู จฯ</p>


<p>(๑๘) อุปฎฺฐิตสฺสติ จ, สมฺปชาโน จฯ</p>


<p>(๑๙) สีลสมฺปโนฺน จ, ทิฎฺฐิสมฺปโนฺน จฯ</p>


<p>(๒๐) เทฺว ปุคฺคลา ทุลฺลภา โลกสฺมิํฯ</p>


<p>(๒๑) เทฺว ปุคฺคลา ทุตฺตปฺปยาฯ</p>


<p>(๒๒) เทฺว ปุคฺคลา สุตปฺปยาฯ</p>


<p>(๒๓) ทฺวินฺนํ ปุคฺคลานํ อาสวา วฑฺฒนฺติฯ</p>


<p>(๒๔) ทฺวินฺนํ ปุคฺคลานํ อาสวา น วฑฺฒนฺติฯ</p>


<p>(๒๕) หีนาธิมุโตฺต จ, ปณีตาธิมุโตฺต จฯ</p>


<p>(๒๖) ติโตฺต จ, ตเปฺปตา จฯ</p>

</p>


<h3>๓. ติกอุเทฺทโส</h3>
<p>    </p>


<p>(๑) นิราโส, อาสํโส, วิคตาโสฯ</p>


<p>(๒) ตโย คิลานูปมา ปุคฺคลาฯ</p>


<p>(๓) กายสกฺขี, ทิฎฺฐิปฺปโตฺต, สทฺธาวิมุโตฺตฯ</p>


<p>(๔) คูถภาณี, ปุปฺผภาณี, มธุภาณีฯ</p>


<p>(๕) อรุกูปมจิโตฺต ปุคฺคโล, วิชฺชูปมจิโตฺต ปุคฺคโล , วชิรูปมจิโตฺต ปุคฺคโลฯ</p>


<p>(๖) อโนฺธ, เอกจกฺขุ, ทฺวิจกฺขุฯ</p>


<p>(๗) อวกุชฺชปโญฺญ ปุคฺคโล, อุจฺฉงฺคปโญฺญ  ปุคฺคโล, ปุถุปโญฺญ ปุคฺคโลฯ</p>


<p>(๘) อเตฺถกโจฺจ  ปุคฺคโล กาเมสุ จ ภเวสุ จ อวีตราโค, อเตฺถกโจฺจ ปุคฺคโล กาเมสุ วีตราโค ภเวสุ อวีตราโค, อเตฺถกโจฺจ ปุคฺคโล กาเมสุ จ ภเวสุ จ วีตราโคฯ</p>


<p>(๙) ปาสาณเลขูปโม ปุคฺคโล, ปถวิเลขูปโม ปุคฺคโล, อุทกเลขูปโม ปุคฺคโลฯ</p>


<p>(๑๐) ตโย โปตฺถกูปมา ปุคฺคลาฯ</p>


<p>(๑๑) ตโย กาสิกวตฺถูปมา ปุคฺคลาฯ</p>


<p>(๑๒) สุปฺปเมโยฺย, ทุปฺปเมโยฺย, อปฺปเมโยฺยฯ</p>


<p>(๑๓) อเตฺถกโจฺจ ปุคฺคโล น เสวิตโพฺพ น ภชิตโพฺพ น ปยิรุปาสิตโพฺพ, อเตฺถกโจฺจ ปุคฺคโล เสวิตโพฺพ ภชิตโพฺพ ปยิรุปาสิตโพฺพ, อเตฺถกโจฺจ ปุคฺคโล สกฺกตฺวา ครุํ กตฺวา  เสวิตโพฺพ ภชิตโพฺพ ปยิรุปาสิตโพฺพฯ</p>


<p>(๑๔) อเตฺถกโจฺจ  ปุคฺคโล ชิคุจฺฉิตโพฺพ น เสวิตโพฺพ น ภชิตโพฺพ น ปยิรุปาสิตโพฺพ, อเตฺถกโจฺจ ปุคฺคโล อชฺฌุเปกฺขิตโพฺพ น เสวิตโพฺพ น ภชิตโพฺพ น ปยิรุปาสิตโพฺพ; อเตฺถกโจฺจ ปุคฺคโล เสวิตโพฺพ ภชิตโพฺพ ปยิรุปาสิตโพฺพฯ</p>


<p>(๑๕) อเตฺถกโจฺจ ปุคฺคโล สีเลสุ ปริปูรการี , สมาธิสฺมิํ มตฺตโส การี, ปญฺญาย มตฺตโส  การี; อเตฺถกโจฺจ ปุคฺคโล สีเลสุ จ ปริปูรการี, สมาธิสฺมิญฺจ ปริปูรการี, ปญฺญาย มตฺตโส การี; อเตฺถกโจฺจ ปุคฺคโล สีเลสุ จ ปริปูรการี, สมาธิสฺมิญฺจ ปริปูรการี, ปญฺญาย จ ปริปูรการีฯ</p>


<p>(๑๖) ตโย สตฺถาโรฯ</p>


<p>(๑๗) อปเรปิ ตโย สตฺถาโรฯ</p>

</p>


<h3>๔. จตุกฺกอุเทฺทโส</h3>
<p>   </p>


<p>(๑) อสปฺปุริโส, อสปฺปุริเสน อสปฺปุริสตโร, สปฺปุริโส, สปฺปุริเสน สปฺปุริสตโรฯ</p>


<p>(๒) ปาโป, ปาเปน ปาปตโร, กลฺยาโณ, กลฺยาเณน กลฺยาณตโรฯ</p>


<p>(๓) ปาปธโมฺม , ปาปธเมฺมน ปาปธมฺมตโร, กลฺยาณธโมฺม, กลฺยาณธเมฺมน กลฺยาณธมฺมตโรฯ</p>


<p>(๔) สาวโชฺช, วชฺชพหุโล, อปฺปวโชฺช , อนวโชฺชฯ</p>


<p>(๕) อุคฺฆฎิตญฺญู, วิปญฺจิตญฺญู , เนโยฺย, ปทปรโมฯ</p>


<p>(๖) ยุตฺตปฺปฎิภาโน , โน มุตฺตปฺปฎิภาโน, มุตฺตปฺปฎิภาโน, โน ยุตฺตปฺปฎิภาโน, ยุตฺตปฺปฎิภาโน จ มุตฺตปฺปฎิภาโน จ, เนว ยุตฺตปฺปฎิภาโน โน มุตฺตปฺปฎิภาโนฯ</p>


<p>(๗) จตฺตาโร ธมฺมกถิกา ปุคฺคลาฯ</p>


<p>(๘) จตฺตาโร วลาหกูปมา ปุคฺคลาฯ</p>


<p>(๙) จตฺตาโร มูสิกูปมา ปุคฺคลาฯ</p>


<p>(๑๐) จตฺตาโร  อมฺพูปมา ปุคฺคลาฯ</p>


<p>(๑๑) จตฺตาโร กุมฺภูปมา ปุคฺคลาฯ</p>


<p>(๑๒) จตฺตาโร อุทกรหทูปมา ปุคฺคลาฯ</p>


<p>(๑๓) จตฺตาโร พลีพทฺทูปมา  ปุคฺคลาฯ</p>


<p>(๑๔) จตฺตาโร อาสีวิสูปมา ปุคฺคลาฯ</p>


<p>(๑๕) อเตฺถกโจฺจ ปุคฺคโล อนนุวิจฺจ อปริโยคาเหตฺวา อวณฺณารหสฺส วณฺณํ ภาสิตา โหติ, อเตฺถกโจฺจ ปุคฺคโล อนนุวิจฺจ อปริโยคาเหตฺวา วณฺณารหสฺส อวณฺณํ ภาสิตา โหติ, อเตฺถกโจฺจ ปุคฺคโล อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํสิตา โหติ, อเตฺถกโจฺจ ปุคฺคโล อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํสิตา โหติฯ</p>


<p>(๑๖) อเตฺถกโจฺจ ปุคฺคโล อนุวิจฺจ ปริโยคาเหตฺวา อวณฺณารหสฺส  อวณฺณํ ภาสิตา โหติ, อเตฺถกโจฺจ ปุคฺคโล อนุวิจฺจ ปริโยคาเหตฺวา วณฺณารหสฺส วณฺณํ ภาสิตา โหติ, อเตฺถกโจฺจ ปุคฺคโล อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํสิตา โหติ, อเตฺถกโจฺจ ปุคฺคโล อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํสิตา โหติฯ</p>


<p>(๑๗) อเตฺถกโจฺจ ปุคฺคโล อวณฺณารหสฺส อวณฺณํ ภาสิตา โหติ ภูตํ ตจฺฉํ กาเลน, โน จ โข วณฺณารหสฺส วณฺณํ ภาสิตา โหติ ภูตํ ตจฺฉํ กาเลน; อเตฺถกโจฺจ ปุคฺคโล วณฺณารหสฺส วณฺณํ ภาสิตา  โหติ ภูตํ ตจฺฉํ กาเลน, โน จ โข อวณฺณารหสฺส อวณฺณํ ภาสิตา โหติ ภูตํ ตจฺฉํ กาเลน; อเตฺถกโจฺจ ปุคฺคโล อวณฺณารหสฺส จ อวณฺณํ ภาสิตา โหติ ภูตํ  ตจฺฉํ กาเลน; วณฺณารหสฺส จ วณฺณํ ภาสิตา โหติ ภูตํ ตจฺฉํ กาเลน, อเตฺถกโจฺจ ปุคฺคโล เนว อวณฺณารหสฺส อวณฺณํ ภาสิตา โหติ ภูตํ ตจฺฉํ กาเลน, โน จ วณฺณารหสฺส วณฺณํ ภาสิตา โหติ ภูตํ ตจฺฉํ กาเลนฯ</p>


<p>(๑๘) อุฎฺฐานผลูปชีวี โน ปุญฺญผลูปชีวี, ปุญฺญผลูปชีวี โน อุฎฺฐานผลูปชีวี, อุฎฺฐานผลูปชีวี จ ปุญฺญผลูปชีวี จ, เนว อุฎฺฐานผลูปชีวี โน ปุญฺญผลูปชีวีฯ</p>


<p>(๑๙) ตโม  ตมปรายโน, ตโม โชติปรายโน, โชติ ตมปรายโน, โชติ โชติปรายโนฯ</p>


<p>(๒๐) โอณโตณโต, โอณตุณฺณโต, อุณฺณโตณโต, อุณฺณตุณฺณโตฯ</p>


<p>(๒๑) จตฺตาโร รุกฺขูปมา ปุคฺคลาฯ</p>


<p>(๒๒) รูปปฺปมาโณ, รูปปฺปสโนฺน, โฆสปฺปมาโณ, โฆสปฺปสโนฺนฯ</p>


<p>(๒๓) ลูขปฺปมาโณ, ลูขปฺปสโนฺน , ธมฺมปฺปมาโณ, ธมฺมปฺปสโนฺนฯ</p>


<p>(๒๔) อเตฺถกโจฺจ ปุคฺคโล อตฺตหิตาย ปฎิปโนฺน โหติ, โน ปรหิตาย; อเตฺถกโจฺจ ปุคฺคโล ปรหิตาย ปฎิปโนฺน โหติ, โน อตฺตหิตาย; อเตฺถกโจฺจ ปุคฺคโล อตฺตหิตาย เจว ปฎิปโนฺน โหติ ปรหิตาย จ; อเตฺถกโจฺจ ปุคฺคโล เนว อตฺตหิตาย ปฎิปโนฺน โหติ โน ปรหิตายฯ</p>


<p>(๒๕) อเตฺถกโจฺจ ปุคฺคโล อตฺตนฺตโป โหติ อตฺตปริตาปนานุโยคมนุยุโตฺต; อเตฺถกโจฺจ ปุคฺคโล ปรนฺตโป โหติ ปรปริตาปนานุโยคมนุยุโตฺต; อเตฺถกโจฺจ ปุคฺคโล อตฺตนฺตโป จ โหติ อตฺตปริตาปนานุโยคมนุยุโตฺต , ปรนฺตโป จ ปรปริตาปนานุโยคมนุยุโตฺต; อเตฺถกโจฺจ ปุคฺคโล เนว อตฺตนฺตโป โหติ น อตฺตปริตาปนานุโยคมนุยุโตฺต, น ปรนฺตโป น ปรปริตาปนานุโยคมนุยุโตฺตฯ โส อนตฺตนฺตโป อปรนฺตโป ทิเฎฺฐว ธเมฺม นิจฺฉาโต นิพฺพุโต สีตีภูโต  สุขปฺปฎิสํเวที พฺรหฺมภูเตน อตฺตนา วิหรติฯ</p>


<p>(๒๖) สราโค, สโทโส, สโมโห, สมาโนฯ</p>


<p>(๒๗) อเตฺถกโจฺจ ปุคฺคโล ลาภี โหติ อชฺฌตฺตํ เจโตสมถสฺส, น ลาภี อธิปญฺญาธมฺมวิปสฺสนาย; อเตฺถกโจฺจ  ปุคฺคโล ลาภี โหติ อธิปญฺญาธมฺมวิปสฺสนาย, น ลาภี อชฺฌตฺตํ เจโตสมถสฺส; อเตฺถกโจฺจ ปุคฺคโล ลาภี เจว โหติ อชฺฌตฺตํ เจโตสมถสฺส, ลาภี จ อธิปญฺญาธมฺมวิปสฺสนาย; อเตฺถกโจฺจ ปุคฺคโล เนว ลาภี โหติ อชฺฌตฺตํ เจโตสมถสฺส, น ลาภี อธิปญฺญาธมฺมวิปสฺสนายฯ</p>


<p>(๒๘) อนุโสตคามี  ปุคฺคโล, ปฎิโสตคามี ปุคฺคโล, ฐิตโตฺต ปุคฺคโล, ติโณฺณ ปารงฺคโต  ถเล ติฎฺฐติ พฺราหฺมโณฯ</p>


<p>(๒๙) อปฺปสฺสุโต  สุเตน อนุปปโนฺน, อปฺปสฺสุโต สุเตน อุปปโนฺน, พหุสฺสุโต สุเตน อนุปปโนฺน, พหุสฺสุโต สุเตน อุปปโนฺนฯ</p>


<p>(๓๐) สมณมจโล, สมณปทุโม, สมณปุณฺฑรีโก, สมเณสุ สมณสุขุมาโลฯ</p>

</p>


<h3>๕. ปญฺจกอุเทฺทโส</h3>
<p> </p>


<p>(๑) อเตฺถกโจฺจ ปุคฺคโล อารภติ  จ วิปฺปฎิสารี จ โหติ, ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ, ยตฺถสฺส เต อุปฺปนฺนา ปาปกา  อกุสลา ธมฺมา อปริเสสา นิรุชฺฌนฺติฯ อเตฺถกโจฺจ ปุคฺคโล อารภติ น วิปฺปฎิสารี จ โหติ, ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ, ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อเตฺถกโจฺจ ปุคฺคโล นารภติ วิปฺปฎิสารี จ โหติ, ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ, ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อเตฺถกโจฺจ ปุคฺคโล นารภติ น วิปฺปฎิสารี โหติ, ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ, ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อเตฺถกโจฺจ ปุคฺคโล นารภติ น วิปฺปฎิสารี โหติ, ตญฺจ เจโตวิมุตฺติํ ปญฺญาวิมุตฺติํ ยถาภูตํ ปชานาติ, ยตฺถสฺส เต อุปฺปนฺนา ปาปกา อกุสลา ธมฺมา อปริเสสา  นิรุชฺฌนฺติฯ</p>


<p>(๒) ทตฺวา   อวชานาติ, สํวาเสน อวชานาติ, อาเธยฺยมุโข โหติ, โลโล โหติ, มโนฺท โมมูโห โหติฯ</p>


<p>(๓) ปญฺจ โยธาชีวูปมา ปุคฺคลาฯ</p>


<p>(๔) ปญฺจ ปิณฺฑปาติกาฯ</p>


<p>(๕) ปญฺจ ขลุปจฺฉาภตฺติกาฯ</p>


<p>(๖) ปญฺจ เอกาสนิกาฯ</p>


<p>(๗) ปญฺจ ปํสุกูลิกาฯ</p>


<p>(๘) ปญฺจ เตจีวริกาฯ</p>


<p>(๙) ปญฺจ อารญฺญิกาฯ</p>


<p>(๑๐) ปญฺจ รุกฺขมูลิกาฯ</p>


<p>(๑๑) ปญฺจ อโพฺภกาสิกาฯ</p>


<p>(๑๒) ปญฺจ เนสชฺชิกาฯ</p>


<p>(๑๓) ปญฺจ ยถาสนฺถติกาฯ</p>


<p>(๑๔) ปญฺจ โสสานิกาฯ</p>

</p>


<h3>๖. ฉกฺกอุเทฺทโส</h3>
<p>   </p>


<p>(๑) อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ สามํ สจฺจานิ อภิสมฺพุชฺฌติ, ตตฺถ จ สพฺพญฺญุตํ ปาปุณาติ พเลสุ  จ วสีภาวํฯ อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ  สามํ สจฺจานิ อภิสมฺพุชฺฌติ, น จ ตตฺถ สพฺพญฺญุตํ ปาปุณาติ น จ พเลสุ วสีภาวํฯ อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ สามํ สจฺจานิ อนภิสมฺพุชฺฌติ, ทิเฎฺฐ เจว ธเมฺม ทุกฺขสฺสนฺตกโร โหติ สาวกปารมิญฺจ ปาปุณาติฯ อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ สามํ สจฺจานิ อนภิสมฺพุชฺฌติ , ทิเฎฺฐว ธเมฺม ทุกฺขสฺสนฺตกโร โหติ, น จ สาวกปารมิํ ปาปุณาติฯ อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ สามํ สจฺจานิ อนภิสมฺพุชฺฌติ, น จ ทิเฎฺฐว ธเมฺม ทุกฺขสฺสนฺตกโร โหติ, อนาคามี โหติ อนาคนฺตา  อิตฺถตฺตํฯ อเตฺถกโจฺจ ปุคฺคโล ปุเพฺพ อนนุสฺสุเตสุ ธเมฺมสุ สามํ สจฺจานิ อนภิสมฺพุชฺฌติ, น จ ทิเฎฺฐว ธเมฺม ทุกฺขสฺสนฺตกโร โหติ, อาคามี  โหติ อาคนฺตา อิตฺถตฺตํฯ</p>

</p>


<h3>๗. สตฺตกอุเทฺทโส</h3>
<p> </p>


<p>(๑) สตฺต  อุทกูปมา ปุคฺคลาฯ สกิํ นิมุโคฺค นิมุโคฺคว โหติ, อุมฺมุชฺชิตฺวา นิมุชฺชติ, อุมฺมุชฺชิตฺวา ฐิโต โหติ, อุมฺมุชฺชิตฺวา วิปสฺสติ วิโลเกติ, อุมฺมุชฺชิตฺวา ปตรติ, อุมฺมุชฺชิตฺวา ปฎิคาธปฺปโตฺต โหติ, อุมฺมุชฺชิตฺวา ติโณฺณ โหติ ปารงฺคโต ถเล ติฎฺฐติ พฺราหฺมโณฯ</p>


<p>(๒) อุภโตภาควิมุโตฺต , ปญฺญาวิมุโตฺต, กายสกฺขี, ทิฎฺฐิปฺปโตฺต, สทฺธาวิมุโตฺต, ธมฺมานุสารี, สทฺธานุสารีฯ</p>

</p>


<h3>๘. อฎฺฐกอุเทฺทโส</h3>
<p>  ปุคฺคลา –</p>


<p>(๑) จตฺตาโร มคฺคสมงฺคิโน, จตฺตาโร ผลสมงฺคิโน ปุคฺคลาฯ</p>

</p>


<h3>๙. นวกอุเทฺทโส</h3>
<p>   </p>


<p>(๑) สมฺมาสมฺพุโทฺธ, ปเจฺจกสมฺพุโทฺธ, อุภโตภาควิมุโตฺต, ปญฺญาวิมุโตฺต, กายสกฺขี, ทิฎฺฐิปฺปโตฺต, สทฺธาวิมุโตฺต, ธมฺมานุสารี, สทฺธานุสารีฯ</p>

</p>


<h3>๑๐. ทสกอุเทฺทโส</h3>
<p> </p>


<p>(๑) ปญฺจนฺนํ อิธ นิฎฺฐา, ปญฺจนฺนํ อิธ วิหาย นิฎฺฐาฯ</p>

</p>

</p>





