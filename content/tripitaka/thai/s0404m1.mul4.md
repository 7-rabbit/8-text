<h1>๕. อุโปสถวโคฺค</h1>
<h3>๑. สงฺขิตฺตูโปสถสุตฺตํ</h3>
<p> เอวํ   เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘อฎฺฐงฺคสมนฺนาคโต, ภิกฺขเว, อุโปสโถ อุปวุโตฺถ มหปฺผโล โหติ มหานิสํโส มหาชุติโก มหาวิปฺผาโรฯ กถํ อุปวุโตฺถ จ, ภิกฺขเว, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโร? อิธ , ภิกฺขเว, อริยสาวโก อิติ ปฎิสญฺจิกฺขติ – ‘ยาวชีวํ อรหโนฺต ปาณาติปาตํ ปหาย ปาณาติปาตา ปฎิวิรตา นิหิตทณฺฑา นิหิตสตฺถา ลชฺชี ทยาปนฺนา, สพฺพปาณภูตหิตานุกมฺปิโน วิหรนฺติฯ อหํ ปชฺช อิมญฺจ รตฺติํ อิมญฺจ ทิวสํ ปาณาติปาตํ ปหาย ปาณาติปาตา ปฎิวิรโต นิหิตทโณฺฑ นิหิตสโตฺถ ลชฺชี ทยาปโนฺน, สพฺพปาณภูตหิตานุกมฺปี  วิหรามิฯ อิมินาปเงฺคน  อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ปฐเมน อเงฺคน สมนฺนาคโต โหติฯ</p>


<p>‘‘‘ยาวชีวํ อรหโนฺต อทินฺนาทานํ ปหาย อทินฺนาทานา ปฎิวิรตา ทินฺนาทายี ทินฺนปาฎิกงฺขี, อเถเนน สุจิภูเตน อตฺตนา วิหรนฺติฯ อหํ ปชฺช อิมญฺจ รตฺติํ อิมญฺจ ทิวสํ อทินฺนาทานํ ปหาย อทินฺนาทานา ปฎิวิรโต ทินฺนาทายี ทินฺนปาฎิกงฺขี, อเถเนน สุจิภูเตน อตฺตนา วิหรามิฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ทุติเยน อเงฺคน สมนฺนาคโต โหติฯ</p>


<p>‘‘‘ยาวชีวํ อรหโนฺต อพฺรหฺมจริยํ ปหาย พฺรหฺมจาริโน อาราจาริโน วิรตา เมถุนา คามธมฺมาฯ อหํ ปชฺช อิมญฺจ รตฺติํ อิมญฺจ ทิวสํ อพฺรหฺมจริยํ ปหาย พฺรหฺมจารี อาราจารี  วิรโต  เมถุนา คามธมฺมาฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ตติเยน อเงฺคน สมนฺนาคโต โหติฯ</p>


<p>‘‘‘ยาวชีวํ  อรหโนฺต มุสาวาทํ ปหาย มุสาวาทา ปฎิวิรตา สจฺจวาทิโน สจฺจสนฺธา เถตา ปจฺจยิกา อวิสํวาทโก โลกสฺสฯ อหํ ปชฺช อิมญฺจ รตฺติํ อิมญฺจ ทิวสํ มุสาวาทํ ปหาย มุสาวาทา ปฎิวิรโต สจฺจวาที  สจฺจสโนฺธ เถโต ปจฺจยิโก อวิสํวาทโก โลกสฺสฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา จตุเตฺถน อเงฺคน สมนฺนาคโต โหติฯ</p>


<p>‘‘‘ยาวชีวํ อรหโนฺต สุราเมรยมชฺชปมาทฎฺฐานํ ปหาย สุราเมรยมชฺชปมาทฎฺฐานา ปฎิวิรตาฯ อหํ  ปชฺช อิมญฺจ รตฺติํ อิมญฺจ ทิวสํ สุราเมรยมชฺชปมาทฎฺฐานํ ปหาย สุราเมรยมชฺชปมาทฎฺฐานา ปฎิวิรโตฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ปญฺจเมน อเงฺคน สมนฺนาคโต โหติฯ</p>


<p>‘‘‘ยาวชีวํ อรหโนฺต เอกภตฺติกา รตฺตูปรตา วิรตา วิกาลโภชนาฯ อหํ ปชฺช อิมญฺจ รตฺติํ อิมญฺจ ทิวสํ เอกภตฺติโก รตฺตูปรโต วิรโต วิกาลโภชนาฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ฉเฎฺฐน อเงฺคน สมนฺนาคโต โหติฯ</p>


<p>‘‘‘ยาวชีวํ อรหโนฺต นจฺจคีตวาทิตวิสูกทสฺสนมาลาคนฺธวิเลปนธารณมณฺฑนวิภูสนฎฺฐานํ ปหาย นจฺจคีตวาทิตวิสูกทสฺสนมาลาคนฺธวิเลปนธารณมณฺฑนวิภูสนฎฺฐานา ปฎิวิรตาฯ อหํ ปชฺช อิมญฺจ รตฺติํ อิมญฺจ ทิวสํ นจฺจคีตวาทิตวิสูกทสฺสนมาลาคนฺธวิเลปนธารณมณฺฑนวิภูสนฎฺฐานํ ปหาย นจฺจคีตวาทิตวิสูกทสฺสนมาลาคนฺธวิเลปนธารณมณฺฑนวิภูสนฎฺฐานา ปฎิวิรโตฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา สตฺตเมน อเงฺคน สมนฺนาคโต โหติฯ</p>


<p>‘‘‘ยาวชีวํ อรหโนฺต อุจฺจาสยนมหาสยนํ ปหาย อุจฺจาสยนมหาสยนา ปฎิวิรตา นีจเสยฺยํ กเปฺปนฺติ – มญฺจเก วา ติณสนฺถารเก วาฯ อหํ ปชฺช อิมญฺจ รตฺติํ อิมญฺจ ทิวสํ  อุจฺจาสยนมหาสยนํ ปหาย อุจฺจาสยนมหาสยนา ปฎิวิรโต นีจเสยฺยํ กเปฺปมิ – มญฺจเก วา ติณสนฺถารเก วาฯ อิมินาปเงฺคน อรหตํ อนุกโรมิ , อุโปสโถ จ เม อุปวุโตฺถ ภวิสฺสตี’ติฯ อิมินา อฎฺฐเมน อเงฺคน สมนฺนาคโต โหติ ฯ เอวํ อุปวุโตฺถ โข, ภิกฺขเว, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโร’’ติฯ ปฐมํฯ</p>


<h3>๒. วิตฺถตูโปสถสุตฺตํ</h3>
<p> ‘‘อฎฺฐงฺคสมนฺนาคโต , ภิกฺขเว, อุโปสโถ อุปวุโตฺถ มหปฺผโล โหติ มหานิสํโส มหาชุติโก มหาวิปฺผาโรฯ กถํ อุปวุโตฺถ จ, ภิกฺขเว, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโร? อิธ, ภิกฺขเว, อริยสาวโก อิติ ปฎิสญฺจิกฺขติ – ‘ยาวชีวํ อรหโนฺต ปาณาติปาตํ ปหาย ปาณาติปาตา ปฎิวิรตา นิหิตทณฺฑา นิหิตสตฺถา ลชฺชี ทยาปนฺนา, สพฺพปาณภูตหิตานุกมฺปิโน วิหรนฺติฯ อหํ ปชฺช อิมญฺจ รตฺติํ อิมญฺจ ทิวสํ ปาณาติปาตํ ปหาย ปาณาติปาตา ปฎิวิรโต นิหิตทโณฺฑ นิหิตสโตฺถ ลชฺชี ทยาปโนฺน, สพฺพปาณภูตหิตานุกมฺปี วิหรามิฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ปฐเมน อเงฺคน สมนฺนาคโต โหติ…เป.…ฯ</p>


<p>‘‘‘ยาวชีวํ อรหโนฺต อุจฺจาสยนมหาสยนํ ปหาย อุจฺจาสยนมหาสยนา ปฎิวิรตา นีจเสยฺยํ กเปฺปนฺติ – มญฺจเก วา ติณสนฺถารเก วาฯ อหํ ปชฺช อิมญฺจ รตฺติํ อิมญฺจ ทิวสํ อุจฺจาสยนมหาสยนํ ปหาย อุจฺจาสยนมหาสยนา ปฎิวิรโต นีจเสยฺยํ กเปฺปมิ – มญฺจเก วา ติณสนฺถารเก วาฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา อฎฺฐเมน อเงฺคน สมนฺนาคโต โหติฯ เอวํ อุปวุโตฺถ โข, ภิกฺขเว, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโร ฯ</p>


<p>‘‘กีวมหปฺผโล โหติ กีวมหานิสํโส กีวมหาชุติโก กีวมหาวิปฺผาโร? เสยฺยถาปิ, ภิกฺขเว, โย อิเมสํ โสฬสนฺนํ มหาชนปทานํ ปหูตรตฺตรตนานํ   อิสฺสริยาธิปจฺจํ รชฺชํ กาเรยฺย, เสยฺยถิทํ – องฺคานํ มคธานํ กาสีนํ โกสลานํ วชฺชีนํ มลฺลานํ เจตีนํ วงฺคานํ กุรูนํ ปญฺจาลานํ มจฺฉานํ  สูรเสนานํ อสฺสกานํ อวนฺตีนํ คนฺธารานํ กโมฺพชานํ, อฎฺฐงฺคสมนฺนาคตสฺส   อุโปสถสฺส เอตํ  กลํ นาคฺฆติ โสฬสิํฯ ตํ กิสฺส เหตุ? กปณํ, ภิกฺขเว, มานุสกํ รชฺชํ ทิพฺพํ สุขํ อุปนิธายฯ</p>


<p>‘‘ยานิ, ภิกฺขเว, มานุสกานิ ปญฺญาส วสฺสานิ, จาตุมหาราชิกานํ เทวานํ เอโส เอโก รตฺตินฺทิโว ฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ ปญฺจ วสฺสสตานิ จาตุมหาราชิกานํ เทวานํ อายุปฺปมาณํฯ ฐานํ โข ปเนตํ, ภิกฺขเว, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปเชฺชยฺยฯ อิทํ โข ปเนตํ, ภิกฺขเว, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยานิ, ภิกฺขเว, มานุสกานิ วสฺสสตานิ, ตาวติํสานํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพํ วสฺสสหสฺสํ ตาวติํสานํ เทวานํ  อายุปฺปมาณํฯ ฐานํ โข ปเนตํ, ภิกฺขเว, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา ตาวติํสานํ เทวานํ สหพฺยตํ อุปปเชฺชยฺยฯ อิทํ โข ปเนตํ, ภิกฺขเว, สนฺธาย ภาสิตํ – ‘กปณํ  มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยานิ, ภิกฺขเว, มานุสกานิ เทฺว วสฺสสตานิ, ยามานํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ เทฺว วสฺสสหสฺสานิ ยามานํ เทวานํ อายุปฺปมาณํฯ ฐานํ โข ปเนตํ, ภิกฺขเว, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา ยามานํ เทวานํ สหพฺยตํ อุปปเชฺชยฺยฯ อิทํ โข ปเนตํ, ภิกฺขเว, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยานิ, ภิกฺขเว, มานุสกานิ จตฺตาริ วสฺสสตานิ, ตุสิตานํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ จตฺตาริ วสฺสสหสฺสานิ  ตุสิตานํ เทวานํ อายุปฺปมาณํฯ ฐานํ โข ปเนตํ, ภิกฺขเว, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส  เภทา ปรํ มรณา ตุสิตานํ เทวานํ สหพฺยตํ อุปปเชฺชยฺยฯ อิทํ โข ปเนตํ, ภิกฺขเว, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยานิ, ภิกฺขเว, มานุสกานิ อฎฺฐ วสฺสสตานิ, นิมฺมานรตีนํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ อฎฺฐ วสฺสสหสฺสานิ นิมฺมานรตีนํ เทวานํ อายุปฺปมาณํฯ ฐานํ โข ปเนตํ, ภิกฺขเว, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ  อุโปสถํ อุปวสิตฺวา  กายสฺส เภทา ปรํ มรณา นิมฺมานรตีนํ เทวานํ สหพฺยตํ อุปปเชฺชยฺยฯ อิทํ โข ปเนตํ, ภิกฺขเว, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยานิ, ภิกฺขเว, มานุสกานิ โสฬส วสฺสสตานิ, ปรนิมฺมิตวสวตฺตีนํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ โสฬส วสฺสสหสฺสานิ ปรนิมฺมิตวสวตฺตีนํ เทวานํ อายุปฺปมาณํฯ ฐานํ โข ปเนตํ, ภิกฺขเว, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา ปรนิมฺมิตวสวตฺตีนํ เทวานํ สหพฺยตํ อุปปเชฺชยฺยฯ อิทํ โข ปเนตํ, ภิกฺขเว, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธายา’’’ติฯ</p>


<p>
‘‘ปาณํ น หเญฺญ  
หาเน (สี.), เหน (ก.) อ. นิ. ๓.๗๑  
น จทินฺนมาทิเย,  
  
มุสา น ภาเส น จ มชฺชโป สิยา;  
  
อพฺรหฺมจริยา วิรเมยฺย เมถุนา,  
  
รตฺติํ น ภุเญฺชยฺย วิกาลโภชนํฯ  
</p>
  
<p>
‘‘มาลํ น ธาเร น จ คนฺธมาจเร  
คนฺธมาธเร (ก.)  
,  
  
มเญฺจ ฉมายํ ว สเยถ สนฺถเต;  
  
เอตญฺหิ อฎฺฐงฺคิกมาหุโปสถํ,  
  
พุเทฺธน ทุกฺขนฺตคุนา ปกาสิตํฯ  
</p>
  
<p>
‘‘จโนฺท  
  
จ สุริโย จ อุโภ สุทสฺสนา,  
  
โอภาสยํ  
อนุปริยนฺติ ยาวตา;  
  
ตโมนุทา เต ปน อนฺตลิกฺขคา,  
  
นเภ ปภาสนฺติ ทิสาวิโรจนาฯ  
</p>
  
<p>
‘‘เอตสฺมิํ  
ยํ วิชฺชติ อนฺตเร ธนํ,  
  
มุตฺตา มณิ เวฬุริยญฺจ ภทฺทกํ;  
  
สิงฺคีสุวณฺณํ อถ วาปิ กญฺจนํ,  
  
ยํ ชาตรูปํ หฎกนฺติ วุจฺจติฯ  
</p>
  
<p>
‘‘อฎฺฐงฺคุเปตสฺส อุโปสถสฺส,  
  
กลมฺปิ เต นานุภวนฺติ โสฬสิํ;  
  
จนฺทปฺปภา ตารคณา จ สเพฺพฯ  
</p>
  
<p>
‘‘ตสฺมา หิ นารี จ นโร จ สีลวา,  
  
อฎฺฐงฺคุเปตํ อุปวสฺสุโปสถํ;  
  
ปุญฺญานิ กตฺวาน สุขุทฺรยานิ,  
  
อนินฺทิตา สคฺคมุเปนฺติ ฐาน’’นฺติฯ ทุติยํ;  
</p>
  
<h3>๓. วิสาขาสุตฺตํ</h3>
<p>  เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ อถ โข วิสาขา มิคารมาตา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข วิสาขํ มิคารมาตรํ ภควา เอตทโวจ – ‘‘อฎฺฐงฺคสมนฺนาคโต โข, วิสาเข, อุโปสโถ อุปวุโตฺถ มหปฺผโล โหติ มหานิสํโส มหาชุติโก มหาวิปฺผาโรฯ กถํ อุปวุโตฺถ จ, วิสาเข, อฎฺฐงฺคสมนฺนาคโต อุโปสโถ  มหปฺผโล โหติ มหานิสํโส มหาชุติโก มหาวิปฺผาโร? อิธ, วิสาเข, อริยสาวโก อิติ ปฎิสญฺจิกฺขติ – ‘ยาวชีวํ อรหโนฺต ปาณาติปาตํ ปหาย ปาณาติปาตา ปฎิวิรตา นิหิตทณฺฑา  นิหิตสตฺถา ลชฺชี ทยาปนฺนา, สพฺพปาณภูตหิตานุกมฺปิโน วิหรนฺติฯ อหํ ปชฺช อิมญฺจ รตฺติํ อิมญฺจ ทิวสํ ปาณาติปาตํ ปหาย ปาณาติปาตา ปฎิวิรโต นิหิตทโณฺฑ นิหิตสโตฺถ ลชฺชี ทยาปโนฺน, สพฺพปาณภูตหิตานุกมฺปี วิหรามิฯ อิมินาปเงฺคน อรหตํ อนุกโรมิ , อุโปสโถ  จ เม อุปวุโตฺถ ภวิสฺสตี’’’ติฯ อิมินา ปฐเมน อเงฺคน สมนฺนาคโต โหติ…เป.…ฯ</p>


<p>‘‘‘ยาวชีวํ อรหโนฺต อุจฺจาสยนมหาสยนํ ปหาย อุจฺจาสยนมหาสยนา ปฎิวิรตา นีจเสยฺยํ กเปฺปนฺติ – มญฺจเก วา ติณสนฺถารเก วาฯ อหํ ปชฺช อิมญฺจ รตฺติํ อิมญฺจ ทิวสํ อุจฺจาสยนมหาสยนํ ปหาย อุจฺจาสยนมหาสยนา ปฎิวิรโต นีจเสยฺยํ กเปฺปมิ – มญฺจเก วา ติณสนฺถารเก วาฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา อฎฺฐเมน อเงฺคน สมนฺนาคโต โหติฯ เอวํ อุปวุโตฺถ โข, วิสาเข, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโรฯ</p>


<p>‘‘กีวมหปฺผโล โหติ, กีวมหานิสํโส, กีวมหาชุติโก, กีวมหาวิปฺผาโร? เสยฺยถาปิ, วิสาเข, โย อิเมสํ โสฬสนฺนํ มหาชนปทานํ ปหูตรตฺตรตนานํ อิสฺสริยาธิปจฺจํ รชฺชํ กาเรยฺย, เสยฺยถิทํ – องฺคานํ มคธานํ กาสีนํ โกสลานํ วชฺชีนํ มลฺลานํ เจตีนํ วงฺคานํ กุรูนํ ปญฺจาลานํ มจฺฉานํ สูรเสนานํ  อสฺสกานํ อวนฺตีนํ คนฺธารานํ กโมฺพชานํ, อฎฺฐงฺคสมนฺนาคตสฺส อุโปสถสฺส เอตํ กลํ นาคฺฆติ โสฬสิํฯ ตํ กิสฺส เหตุ? กปณํ, วิสาเข, มานุสกํ รชฺชํ ทิพฺพํ สุขํ อุปนิธายฯ</p>


<p>‘‘ยานิ, วิสาเข, มานุสกานิ ปญฺญาส วสฺสานิ, จาตุมหาราชิกานํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ ปญฺจ วสฺสสตานิ จาตุมหาราชิกานํ เทวานํ อายุปฺปมาณํฯ ฐานํ โข ปเนตํ, วิสาเข, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปเชฺชยฺย ฯ อิทํ โข ปเนตํ, วิสาเข, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยํ , วิสาเข, มานุสกํ วสฺสสตํ, ตาวติํสานํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน วสฺสสหสฺสํ ตาวติํสานํ เทวานํ อายุปฺปมาณํฯ ฐานํ โข ปเนตํ, วิสาเข, วิชฺชติ  ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา ตาวติํสานํ เทวานํ สหพฺยตํ อุปปเชฺชยฺยฯ อิทํ โข ปเนตํ, วิสาเข, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยานิ, วิสาเข, มานุสกานิ เทฺว วสฺสสตานิ…เป.… จตฺตาริ วสฺสสตานิ…เป.… อฎฺฐ วสฺสสตานิ…เป.… โสฬส วสฺสสตานิ ปรนิมฺมิตวสวตฺตีนํ เทวานํ เอโส เอโก รตฺตินฺทิโว ฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ โสฬส วสฺสสหสฺสานิ ปรนิมฺมิตวสวตฺตีนํ เทวานํ อายุปฺปมาณํฯ ฐานํ โข ปเนตํ, วิสาเข, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา ปรนิมฺมิตวสวตฺตีนํ เทวานํ สหพฺยตํ อุปปเชฺชยฺยฯ อิทํ โข ปเนตํ, วิสาเข, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธายา’’’ติฯ</p>


<p>
‘‘ปาณํ น หเญฺญ น จทินฺนมาทิเย,  
  
มุสา น ภาเส น จ มชฺชโป สิยา;  
  
อพฺรหฺมจริยา วิรเมยฺย เมถุนา,  
  
รตฺติํ น ภุเญฺชยฺย วิกาลโภชนํฯ  
</p>
  
<p>
‘‘มาลํ น ธาเร น จ คนฺธมาจเร,  
  
มเญฺจ  
ฉมายํ ว สเยถ สนฺถเต;  
  
เอตญฺหิ อฎฺฐงฺคิกมาหุโปสถํ,  
  
พุเทฺธน ทุกฺขนฺตคุนา ปกาสิตํฯ  
</p>
  
<p>
‘‘จโนฺท จ สุริโย จ อุโภ สุทสฺสนา,  
  
โอภาสยํ อนุปริยนฺติ ยาวตา;  
  
ตโมนุทา  
เต ปน อนฺตลิกฺขคา,  
  
นเภ ปภาสนฺติ ทิสาวิโรจนาฯ  
</p>
  
<p>
‘‘เอตสฺมิํ ยํ วิชฺชติ อนฺตเร ธนํ,  
  
มุตฺตา  
มณิ เวฬุริยญฺจ ภทฺทกํ;  
  
สิงฺคีสุวณฺณํ อถ วาปิ กญฺจนํ,  
  
ยํ ชาตรูปํ หฎกนฺติ วุจฺจติฯ  
</p>
  
<p>
‘‘อฎฺฐงฺคุเปตสฺส  
อุโปสถสฺส,  
  
กลมฺปิ เต นานุภวนฺติ โสฬสิํ;  
  
จนฺทปฺปภา ตารคณา จ สเพฺพฯ  
</p>
  
<p>
‘‘ตสฺมา หิ นารี จ นโร จ สีลวา,  
  
อฎฺฐงฺคุเปตํ อุปวสฺสุโปสถํ;  
  
ปุญฺญานิ กตฺวาน สุขุทฺรยานิ,  
  
อนินฺทิตา สคฺคมุเปนฺติ ฐาน’’นฺติฯ ตติยํ;  
</p>
  
<h3>๔. วาเสฎฺฐสุตฺตํ</h3>
<p> เอกํ สมยํ ภควา เวสาลิยํ วิหรติ มหาวเน กูฎาคารสาลายํฯ อถ โข วาเสโฎฺฐ อุปาสโก เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข วาเสฎฺฐํ อุปาสกํ ภควา เอตทโวจ – ‘‘อฎฺฐงฺคสมนฺนาคโต, วาเสฎฺฐ, อุโปสโถ อุปวุโตฺถ มหปฺผโล โหติ…เป.… อนินฺทิตา สคฺคมุเปนฺติ ฐาน’’นฺติฯ</p>


<p>เอวํ วุเตฺต วาเสโฎฺฐ อุปาสโก ภควนฺตํ เอตทโวจ – ‘‘ปิยา  เม, ภเนฺต, ญาติสาโลหิตา อฎฺฐงฺคสมนฺนาคตํ อุโปสถํ อุปวเสยฺยุํ, ปิยานมฺปิ เม อสฺส ญาติสาโลหิตานํ ทีฆรตฺตํ หิตาย สุขายฯ สเพฺพ เจปิ, ภเนฺต, ขตฺติยา อฎฺฐงฺคสมนฺนาคตํ อุโปสถํ อุปวเสยฺยุํ, สเพฺพสมฺปิสฺส  ขตฺติยานํ ทีฆรตฺตํ หิตาย สุขายฯ สเพฺพ เจปิ, ภเนฺต, พฺราหฺมณา…เป.… เวสฺสา … สุทฺทา อฎฺฐงฺคสมนฺนาคตํ อุโปสถํ อุปวเสยฺยุํ, สเพฺพสมฺปิสฺส สุทฺทานํ ทีฆรตฺตํ หิตาย สุขายา’’ติฯ</p>


<p>‘‘เอวเมตํ, วาเสฎฺฐ, เอวเมตํ, วาเสฎฺฐ! สเพฺพ เจปิ, วาเสฎฺฐ, ขตฺติยา อฎฺฐงฺคสมนฺนาคตํ อุโปสถํ อุปวเสยฺยุํ, สเพฺพสมฺปิสฺส ขตฺติยานํ ทีฆรตฺตํ หิตาย สุขายฯ สเพฺพ เจปิ, วาเสฎฺฐ, พฺราหฺมณา…เป.… เวสฺสา… สุทฺทา อฎฺฐงฺคสมนฺนาคตํ อุโปสถํ อุปวเสยฺยุํ, สเพฺพสมฺปิสฺส สุทฺทานํ ทีฆรตฺตํ หิตาย สุขายฯ สเทวโก เจปิ, วาเสฎฺฐ, โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา อฎฺฐงฺคสมนฺนาคตํ อุโปสถํ อุปวเสยฺยุํ , สเทวกสฺสปิสฺส  โลกสฺส สมารกสฺส  สพฺรหฺมกสฺส สสฺสมณพฺราหฺมณิยา ปชาย สเทวมนุสฺสาย ทีฆรตฺตํ หิตาย สุขายฯ อิเม เจปิ, วาเสฎฺฐ, มหาสาลา อฎฺฐงฺคสมนฺนาคตํ อุโปสถํ อุปวเสยฺยุํ, อิเมสมฺปิสฺส มหาสาลานํ ทีฆรตฺตํ หิตาย สุขาย ( ) ฯ โก ปน วาโท มนุสฺสภูตสฺสา’’ติ! จตุตฺถํฯ</p>


<h3>๕. โพชฺฌสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข โพชฺฌา อุปาสิกา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข โพชฺฌํ อุปาสิกํ ภควา เอตทโวจ –</p>


<p>‘‘อฎฺฐงฺคสมนฺนาคโต, โพเชฺฌ, อุโปสโถ อุปวุโตฺถ มหปฺผโล โหติ มหานิสํโส มหาชุติโก มหาวิปฺผาโรฯ กถํ  อุปวุโตฺถ จ, โพเชฺฌ, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโร? อิธ , โพเชฺฌ, อริยสาวโก อิติ ปฎิสญฺจิกฺขติ – ‘ยาวชีวํ อรหโนฺต ปาณาติปาตํ ปหาย ปาณาติปาตา ปฎิวิรตา นิหิตทณฺฑา นิหิตสตฺถา ลชฺชี ทยาปนฺนา, สพฺพปาณภูตหิตานุกมฺปิโน วิหรนฺติฯ อหํ ปชฺช อิมญฺจ รตฺติํ อิมญฺจ ทิวสํ ปาณาติปาตํ ปหาย ปาณาติปาตา ปฎิวิรโต นิหิตทโณฺฑ นิหิตสโตฺถ ลชฺชี ทยาปโนฺน, สพฺพปาณภูตหิตานุกมฺปี วิหรามิฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา ปฐเมน อเงฺคน สมนฺนาคโต โหติ…เป.…ฯ</p>


<p>‘‘‘ยาวชีวํ  อรหโนฺต อุจฺจาสยนมหาสยนํ ปหาย อุจฺจาสยนมหาสยนา ปฎิวิรตา นีจเสยฺยํ กเปฺปนฺติ – มญฺจเก วา ติณสนฺถารเก วาฯ อหํ ปชฺช อิมญฺจ รตฺติํ อิมญฺจ ทิวสํ อุจฺจาสยนมหาสยนํ ปหาย อุจฺจาสยนมหาสยนา ปฎิวิรโต นีจเสยฺยํ กเปฺปมิ – มญฺจเก วา ติณสนฺถารเก วาฯ อิมินาปเงฺคน อรหตํ อนุกโรมิ, อุโปสโถ จ เม อุปวุโตฺถ ภวิสฺสตี’ติฯ อิมินา อฎฺฐเมน อเงฺคน สมนฺนาคโต โหติฯ เอวํ อุปวุโตฺถ โข, โพเชฺฌ, อฎฺฐงฺคสมนฺนาคโต อุโปสโถ มหปฺผโล โหติ มหานิสํโส มหาชุติโก มหาวิปฺผาโรฯ</p>


<p>‘‘กีวมหปฺผโล  โหติ, กีวมหานิสํโส, กีวมหาชุติโก, กีวมหาวิปฺผาโร? เสยฺยถาปิ, โพเชฺฌ, โย อิเมสํ โสฬสนฺนํ มหาชนปทานํ ปหูตรตฺตรตนานํ อิสฺสริยาธิปจฺจํ รชฺชํ กาเรยฺย, เสยฺยถิทํ – องฺคานํ มคธานํ กาสีนํ โกสลานํ วชฺชีนํ มลฺลานํ เจตีนํ วงฺคานํ กุรูนํ ปญฺจาลานํ มจฺฉานํ สูรเสนานํ อสฺสกานํ  อวนฺตีนํ คนฺธารานํ กโมฺพชานํ, อฎฺฐงฺคสมนฺนาคตสฺส  อุโปสถสฺส เอตํ กลํ นาคฺฆติ โสฬสิํฯ ตํ กิสฺส เหตุ? กปณํ, โพเชฺฌ, มานุสกํ รชฺชํ ทิพฺพํ สุขํ อุปนิธายฯ</p>


<p>‘‘ยานิ, โพเชฺฌ, มานุสกานิ ปญฺญาส วสฺสานิ, จาตุมหาราชิกานํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ ปญฺจ วสฺสสตานิ จาตุมหาราชิกานํ เทวานํ อายุปฺปมาณํฯ ฐานํ โข ปเนตํ, โพเชฺฌ, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปเชฺชยฺยฯ อิทํ โข ปเนตํ, โพเชฺฌ, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธาย’’’ฯ</p>


<p>‘‘ยํ, โพเชฺฌ, มานุสกํ วสฺสสตํ…เป.… ตานิ, โพเชฺฌ, มานุสกานิ เทฺว วสฺสสตานิ…เป.… จตฺตาริ วสฺสสตานิ…เป.… อฎฺฐ วสฺสสตานิ…เป.… โสฬส วสฺสสตานิ ปรนิมฺมิตวสวตฺตีนํ เทวานํ เอโส เอโก รตฺตินฺทิโวฯ ตาย รตฺติยา ติํสรตฺติโย มาโสฯ เตน มาเสน ทฺวาทสมาสิโย สํวจฺฉโรฯ เตน สํวจฺฉเรน ทิพฺพานิ โสฬส วสฺสสหสฺสานิ ปรนิมฺมิตวสวตฺตีนํ เทวานํ อายุปฺปมาณํฯ ฐานํ โข ปเนตํ, โพเชฺฌ, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา  ปรํ มรณา ปรนิมฺมิตวสวตฺตีนํ เทวานํ สหพฺยตํ อุปปเชฺชยฺยฯ อิทํ โข ปเนตํ, โพเชฺฌ, สนฺธาย ภาสิตํ – ‘กปณํ มานุสกํ รชฺชํ ทิพฺพํ สุขํ อุปนิธายา’’’ติฯ</p>


<p>
‘‘ปาณํ  
น หเญฺญ น จทินฺนมาทิเย,  
  
มุสา น ภาเส น จ มชฺชโป สิยา;  
  
อพฺรหฺมจริยา  
วิรเมยฺย เมถุนา,  
  
รตฺติํ น ภุเญฺชยฺย วิกาลโภชนํฯ  
</p>
  
<p>
‘‘มาลํ  
น ธาเร น จ คนฺธมาจเร,  
  
มเญฺจ ฉมายํ ว สเยถ สนฺถเต;  
  
เอตญฺหิ อฎฺฐงฺคิกมาหุโปสถํ,  
  
พุเทฺธน ทุกฺขนฺตคุนา ปกาสิตํฯ  
</p>
  
<p>
‘‘จโนฺท จ สุริโย จ อุโภ สุทสฺสนา,  
  
โอภาสยํ อนุปริยนฺติ ยาวตา;  
  
ตโมนุทา เต ปน อนฺตลิกฺขคา,  
  
นเภ ปภาสนฺติ ทิสาวิโรจนาฯ  
</p>
  
<p>
‘‘เอตสฺมิํ ยํ วิชฺชติ อนฺตเร ธนํ,  
  
มุตฺตา มณิ เวฬุริยญฺจ ภทฺทกํ;  
  
สิงฺคีสุวณฺณํ อถ วาปิ กญฺจนํ,  
  
ยํ ชาตรูปํ หฎกนฺติ วุจฺจติฯ  
</p>
  
<p>
‘‘อฎฺฐงฺคุเปตสฺส อุโปสถสฺส,  
  
กลมฺปิ เต นานุภวนฺติ โสฬสิํ;  
  
จนฺทปฺปภา ตารคณา จ สเพฺพฯ  
</p>
  
<p>
‘‘ตสฺมา  
หิ นารี จ นโร จ สีลวา,  
  
อฎฺฐงฺคุเปตํ อุปวสฺสุโปสถํ;  
  
ปุญฺญานิ กตฺวาน สุขุทฺรยานิ,  
  
อนินฺทิตา สคฺคมุเปนฺติ ฐาน’’นฺติฯ ปญฺจมํ;  
</p>
  
<h3>๖. อนุรุทฺธสุตฺตํ</h3>
<p> เอกํ สมยํ ภควา โกสมฺพิยํ วิหรติ โฆสิตาราเมฯ เตน โข ปน สมเยน อายสฺมา อนุรุโทฺธ ทิวาวิหารํ คโต โหติ ปฎิสลฺลีโนฯ อถ โข สมฺพหุลา มนาปกายิกา เทวตา เยนายสฺมา อนุรุโทฺธ เตนุปสงฺกมิํสุ; อุปสงฺกมิตฺวา อายสฺมนฺตํ อนุรุทฺธํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข ตา เทวตา อายสฺมนฺตํ อนุรุทฺธํ เอตทโวจุํ – ‘‘มยํ, ภเนฺต  อนุรุทฺธ, มนาปกายิกา นาม เทวตา ตีสุ ฐาเนสุ อิสฺสริยํ กาเรม วสํ วเตฺตมฯ มยํ, ภเนฺต อนุรุทฺธ, ยาทิสกํ วณฺณํ อากงฺขาม ตาทิสกํ วณฺณํ ฐานโส ปฎิลภาม; ยาทิสกํ สรํ อากงฺขาม  ตาทิสกํ สรํ ฐานโส ปฎิลภาม; ยาทิสกํ สุขํ อากงฺขาม ตาทิสกํ สุขํ ฐานโส ปฎิลภามฯ มยํ, ภเนฺต อนุรุทฺธ, มนาปกายิกา นาม เทวตา อิเมสุ ตีสุ ฐาเนสุ อิสฺสริยํ กาเรม วสํ วเตฺตมา’’ติฯ</p>


<p>อถ โข อายสฺมโต อนุรุทฺธสฺส เอตทโหสิ – ‘‘อโห วติมา เทวตา สพฺพาว นีลา อสฺสุ นีลวณฺณา นีลวตฺถา นีลาลงฺการา’’ติฯ อถ โข ตา เทวตา อายสฺมโต อนุรุทฺธสฺส จิตฺตมญฺญาย สพฺพาว นีลา อเหสุํ นีลวณฺณา นีลวตฺถา นีลาลงฺการาฯ</p>


<p>อถ โข อายสฺมโต อนุรุทฺธสฺส เอตทโหสิ – ‘‘อโห วติมา เทวตา สพฺพาว ปีตา อสฺสุ…เป.… สพฺพาว โลหิตกา อสฺสุ… สพฺพาว โอทาตา  อสฺสุ โอทาตวณฺณา โอทาตวตฺถา โอทาตาลงฺการา’’ติฯ อถ โข ตา เทวตา อายสฺมโต อนุรุทฺธสฺส จิตฺตมญฺญาย สพฺพาว โอทาตา อเหสุํ โอทาตวณฺณา โอทาตวตฺถา โอทาตาลงฺการาฯ</p>


<p>อถ โข ตา เทวตา เอกา จ  คายิ เอกา จ  นจฺจิ เอกา จ  อจฺฉรํ วาเทสิฯ เสยฺยถาปิ นาม ปญฺจงฺคิกสฺส ตูริยสฺส  สุวินีตสฺส สุปฺปฎิปตาฬิตสฺส กุสเลหิ สุสมนฺนาหตสฺส  สโทฺท โหติ วคฺคุ จ รชนีโย จ กมนีโย จ เปมนีโย จ มทนีโย จ; เอวเมวํ  ตาสํ เทวตานํ อลงฺการานํ สโทฺท โหติ วคฺคุ จ รชนีโย จ กมนีโย จ เปมนีโย จ มทนีโย จฯ อถ โข อายสฺมา อนุรุโทฺธ อินฺทฺริยานิ โอกฺขิปิฯ</p>


<p>อถ โข ตา เทวตา ‘‘น ขฺวโยฺย อนุรุโทฺธ สาทิยตี’’ติ  ตเตฺถวนฺตรธายิํสุฯ อถ โข อายสฺมา อนุรุโทฺธ สายนฺหสมยํ ปฎิสลฺลานา วุฎฺฐิโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา อนุรุโทฺธ ภควนฺตํ เอตทโวจ –</p>


<p>‘‘อิธาหํ, ภเนฺต, ทิวาวิหารํ คโต โหมิ ปฎิสลฺลีโนฯ อถ โข, ภเนฺต, สมฺพหุลา มนาปกายิกา เทวตา เยนาหํ เตนุปสงฺกมิํสุ; อุปสงฺกมิตฺวา มํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข, ภเนฺต, ตา  เทวตา มํ เอตทโวจุํ – ‘มยํ, ภเนฺต อนุรุทฺธ, มนาปกายิกา นาม เทวตา ตีสุ ฐาเนสุ อิสฺสริยํ กาเรม วสํ วเตฺตมฯ มยํ, ภเนฺต อนุรุทฺธ, ยาทิสกํ วณฺณํ อากงฺขาม ตาทิสกํ วณฺณํ ฐานโส ปฎิลภาม; ยาทิสกํ สรํ อากงฺขาม ตาทิสกํ สรํ ฐานโส  ปฎิลภาม; ยาทิสกํ สุขํ อากงฺขาม ตาทิสกํ สุขํ ฐานโส ปฎิลภามฯ มยํ, ภเนฺต อนุรุทฺธ, มนาปกายิกา นาม เทวตา อิเมสุ ตีสุ ฐาเนสุ อิสฺสริยํ กาเรม วสํ วเตฺตมา’ติฯ ตสฺส มยฺหํ, ภเนฺต, เอตทโหสิ – ‘อโห วติมา เทวตา สพฺพาว นีลา อสฺสุ นีลวณฺณา นีลวตฺถา นีลาลงฺการา’ติฯ อถ โข, ภเนฺต, ตา เทวตา มม จิตฺตมญฺญาย สพฺพาว นีลา อเหสุํ นีลวณฺณา นีลวตฺถา นีลาลงฺการาฯ</p>


<p>‘‘ตสฺส มยฺหํ, ภเนฺต, เอตทโหสิ – ‘อโห วติมา เทวตา สพฺพาว ปีตา อสฺสุ…เป.… สพฺพาว โลหิตกา อสฺสุ…เป.… สพฺพาว โอทาตา อสฺสุ โอทาตวณฺณา โอทาตวตฺถา โอทาตาลงฺการา’ติ ฯ อถ โข, ภเนฺต, ตา เทวตา มม จิตฺตมญฺญาย สพฺพาว โอทาตา อเหสุํ โอทาตวณฺณา โอทาตวตฺถา โอทาตาลงฺการาฯ</p>


<p>‘‘อถ โข, ภเนฺต, ตา เทวตา เอกา จ คายิ เอกา จ นจฺจิ เอกา จ อจฺฉรํ วาเทสิฯ เสยฺยถาปิ นาม ปญฺจงฺคิกสฺส ตูริยสฺส สุวินีตสฺส สุปฺปฎิปตาฬิตสฺส กุสเลหิ สุสมนฺนาหตสฺส สโทฺท โหติ วคฺคุ จ รชนีโย จ กมนีโย จ เปมนีโย จ มทนีโย จ; เอวเมวํ  ตาสํ เทวตานํ อลงฺการานํ สโทฺท โหติ วคฺคุ จ รชนีโย จ กมนีโย จ เปมนีโย จ มทนีโย จฯ อถ ขฺวาหํ, ภเนฺต, อินฺทฺริยานิ โอกฺขิปิํฯ</p>


<p>‘‘อถ โข, ภเนฺต, ตา เทวตา ‘น ขฺวโยฺย อนุรุโทฺธ สาทิยตี’ติ ตเตฺถวนฺตรธายิํสุฯ กติหิ นุ โข, ภเนฺต, ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชตี’’ติ?</p>


<p>‘‘อฎฺฐหิ  โข, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชติฯ กตเมหิ อฎฺฐหิ? อิธ, อนุรุทฺธ, มาตุคาโม ยสฺส มาตาปิตโร ภตฺตุโน เทนฺติ อตฺถกามา หิเตสิโน อนุกมฺปกา อนุกมฺปํ อุปาทาย ตสฺส  โหติ ปุพฺพุฎฺฐายินี ปจฺฉานิปาตินี กิงฺการปฎิสฺสาวินี มนาปจารินี ปิยวาทินีฯ</p>


<p>‘‘เย เต ภตฺตุ ครุโน  โหนฺติ – มาตาติ วา ปิตาติ วา สมณพฺราหฺมณาติ วา – เต สกฺกโรติ, ครุํ กโรติ , มาเนติ, ปูเชติ, อพฺภาคเต จ อาสโนทเกน ปฎิปูเชติฯ</p>


<p>‘‘เย เต ภตฺตุ อพฺภนฺตรา กมฺมนฺตา – อุณฺณาติ วา กปฺปาสาติ วา – ตตฺถ ทกฺขา โหติ อนลสา ตตฺรุปายาย  วีมํสาย สมนฺนาคตา อลํ กาตุํ อลํ สํวิธาตุํฯ</p>


<p>‘‘โย โส ภตฺตุ อพฺภนฺตโร อโนฺตชโน  – ทาสาติ วา เปสฺสาติ วา กมฺมกราติ วา – เตสํ กตญฺจ กตโต ชานาติ อกตญฺจ อกตโต ชานาติ, คิลานกานญฺจ พลาพลํ ชานาติ ขาทนียํ โภชนียญฺจสฺส ปจฺจํเสน  สํวิภชติฯ</p>


<p>‘‘ยํ ภตฺตุ อาหรติ ธนํ วา ธญฺญํ วา ชาตรูปํ วา ตํ อารเกฺขน คุตฺติยา สมฺปาเทติ, ตตฺถ จ โหติ อธุตฺตี อเถนี อโสณฺฑี อวินาสิกาฯ</p>


<p>‘‘อุปาสิกา โข ปน โหติ พุทฺธํ สรณํ คตา ธมฺมํ สรณํ คตา สงฺฆํ สรณํ คตาฯ</p>


<p>‘‘สีลวตี  โข ปน โหติ – ปาณาติปาตา ปฎิวิรตา, อทินฺนาทานา ปฎิวิรตา, กาเมสุมิจฺฉาจารา ปฎิวิรตา, มุสาวาทา ปฎิวิรตา, สุราเมรยมชฺชปมาทฎฺฐานา ปฎิวิรตาฯ</p>


<p>‘‘จาควตี โข ปน โหติฯ วิคตมลมเจฺฉเรน เจตสา อคารํ อชฺฌาวสติ มุตฺตจาคา  ปยตปาณินี   โวสฺสคฺครตา ยาจโยคา ทานสํวิภาครตาฯ</p>


<p>‘‘อิเมหิ โข, อนุรุทฺธ, อฎฺฐหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชตี’’ติฯ</p>


<p>
‘‘โย  
นํ ภรติ สพฺพทา, นิจฺจํ อาตาปิ อุสฺสุโก;  
  
ตํ สพฺพกามทํ  
ตํ สพฺพกามหรํ (สี. สฺยา. ปี.) สพฺพกามหรํ (อ. นิ. ๕.๓๓  
โปสํ, ภตฺตารํ นาติมญฺญติฯ  
</p>
  
<p>
‘‘น จาปิ โสตฺถิ ภตฺตารํ, อิสฺสาวาเทน โรสเย;  
  
ภตฺตุ จ ครุโน สเพฺพ, ปฎิปูเชติ ปณฺฑิตาฯ  
</p>
  
<p>
‘‘อุฎฺฐาหิกา  
อุฎฺฐายิกา (ก.)  
อนลสา, สงฺคหิตปริชฺชนา;  
  
ภตฺตุ มนาปํ จรติ, สมฺภตํ อนุรกฺขติฯ  
</p>
  
<p>
‘‘ยา เอวํ วตฺตติ นารี, ภตฺตุ ฉนฺทวสานุคา;  
  
มนาปา นาม เต  
มนาปกายิกา (สี. ก.)  
เทวา, ยตฺถ สา อุปปชฺชตี’’ติฯ ฉฎฺฐํ;  
</p>
  
<h3>๗. ทุติยวิสาขาสุตฺตํ</h3>
<p> เอกํ  สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ อถ โข วิสาขา มิคารมาตา…เป.… เอกมนฺตํ นิสินฺนํ โข วิสาขํ มิคารมาตรํ ภควา เอตทโวจ –</p>


<p>‘‘อฎฺฐหิ โข, วิสาเข, ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ  เทวานํ สหพฺยตํ อุปปชฺชติฯ กตเมหิ อฎฺฐหิ? อิธ, วิสาเข, มาตุคาโม ยสฺส มาตาปิตโร ภตฺตุโน เทนฺติ อตฺถกามา หิเตสิโน อนุกมฺปกา อนุกมฺปํ อุปาทาย ตสฺส โหติ ปุพฺพุฎฺฐายินี ปจฺฉานิปาตินี กิงฺการปฎิสฺสาวินี มนาปจารินี ปิยวาทินี…เป.…ฯ</p>


<p>‘‘จาควตี โข  ปน โหติฯ วิคตมลมเจฺฉเรน เจตสา อคารํ อชฺฌาวสติ มุตฺตจาคา ปยตปาณินี โวสฺสคฺครตา ยาจโยคา ทานสํวิภาครตาฯ อิเมหิ โข, วิสาเข, อฎฺฐหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชตี’’ติฯ</p>


<p>
‘‘โย นํ ภรติ สพฺพทา, นิจฺจํ อาตาปิ อุสฺสุโก;  
  
ตํ สพฺพกามทํ โปสํ, ภตฺตารํ นาติมญฺญติฯ  
</p>
  
<p>
‘‘น  
จาปิ โสตฺถิ ภตฺตารํ, อิสฺสาวาเทน โรสเย;  
  
ภตฺตุ จ ครุโน สเพฺพ, ปฎิปูเชติ ปณฺฑิตาฯ  
</p>
  
<p>
‘‘อุฎฺฐาหิกา อนลสา, สงฺคหิตปริชฺชนา;  
  
ภตฺตุ มนาปํ จรติ, สมฺภตํ อนุรกฺขติฯ  
</p>
  
<p>
‘‘ยา เอวํ วตฺตติ นารี, ภตฺตุ ฉนฺทวสานุคา;  
  
มนาปา นาม เต  
มนาปกายิกา (สี. ก.)  
เทวา, ยตฺถ สา อุปปชฺชตี’’ติฯ สตฺตมํ;  
</p>
  
<h3>๘. นกุลมาตาสุตฺตํ</h3>
<p> เอกํ  สมยํ ภควา ภเคฺคสุ วิหรติ สุํสุมารคิเร  เภสกฬาวเน มิคทาเยฯ อถ โข นกุลมาตา คหปตานี เยน ภควา เตนุปสงฺกมิ; อุปสงฺกมิตฺวา…เป.…ฯ เอกมนฺตํ นิสินฺนํ โข นกุลมาตรํ คหปตานิํ ภควา เอตทโวจ –</p>


<p>‘‘อฎฺฐหิ โข, นกุลมาเต, ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ  เทวานํ สหพฺยตํ อุปปชฺชติฯ กตเมหิ อฎฺฐหิ? อิธ, นกุลมาเต, มาตุคาโม ยสฺส มาตาปิตโร ภตฺตุโน เทนฺติ อตฺถกามา หิเตสิโน อนุกมฺปกา อนุกมฺปํ อุปาทาย ตสฺส โหติ ปุพฺพุฎฺฐายินี ปจฺฉานิปาตินี กิงฺการปฎิสฺสาวินี  มนาปจารินี ปิยวาทินีฯ</p>


<p>‘‘เย เต ภตฺตุ ครุโน โหนฺติ – มาตาติ วา ปิตาติ วา สมณพฺราหฺมณาติ วา – เต สกฺกโรติ ครุํ กโรติ มาเนติ ปูเชติ, อพฺภาคเต จ อาสโนทเกน ปฎิปูเชติฯ</p>


<p>‘‘เย เต ภตฺตุ อพฺภนฺตรา กมฺมนฺตา – อุณฺณาติ วา กปฺปาสาติ วา – ตตฺถ ทกฺขา โหติ อนลสา ตตฺรุปายาย วีมํสาย สมนฺนาคตา อลํ กาตุํ อลํ สํวิธาตุํฯ</p>


<p>‘‘โย โส ภตฺตุ อพฺภนฺตโร อโนฺตชโน – ทาสาติ วา เปสฺสาติ วา กมฺมกราติ วา – เตสํ กตญฺจ กตโต ชานาติ อกตญฺจ อกตโต ชานาติ, คิลานกานญฺจ พลาพลํ ชานาติ ขาทนียํ โภชนียญฺจสฺส ปจฺจํเสน สํวิภชติฯ</p>


<p>‘‘ยํ  ภตฺตา อาหรติ ธนํ วา ธญฺญํ วา รชตํ วา ชาตรูปํ วา ตํ อารเกฺขน คุตฺติยา สมฺปาเทติ, ตตฺถ จ โหติ อธุตฺตี อเถนี อโสณฺฑี อวินาสิกาฯ</p>


<p>‘‘อุปาสิกา โข ปน โหติ พุทฺธํ สรณํ คตา ธมฺมํ สรณํ คตา สงฺฆํ สรณํ คตาฯ</p>


<p>‘‘สีลวตี โข ปน โหติ – ปาณาติปาตา ปฎิวิรตา…เป.… สุราเมรยมชฺชปมาทฎฺฐานา ปฎิวิรตา…เป.…ฯ</p>


<p>‘‘จาควตี โข ปน โหติ วิคตมลมเจฺฉเรน เจตสา  อคารํ อชฺฌาวสติ มุตฺตจาคา ปยตปาณินี โวสฺสคฺครตา ยาจโยคา ทานสํวิภาครตาฯ</p>


<p>‘‘อิเมหิ โข, นกุลมาเต, อฎฺฐหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา มนาปกายิกานํ เทวานํ สหพฺยตํ อุปปชฺชตี’’ติฯ</p>


<p>
‘‘โย  
นํ ภรติ สพฺพทา, นิจฺจํ อาตาปิ อุสฺสุโก;  
  
ตํ สพฺพกามทํ โปสํ, ภตฺตารํ นาติมญฺญติฯ  
</p>
  
<p>
‘‘น จาปิ โสตฺถิ ภตฺตารํ, อิสฺสาวาเทน โรสเย;  
  
ภตฺตุ จ ครุโน สเพฺพ, ปฎิปูเชติ ปณฺฑิตาฯ  
</p>
  
<p>
‘‘อุฎฺฐาหิกา อนลสา, สงฺคหิตปริชฺชนา;  
  
ภตฺตุ มนาปํ จรติ, สมฺภตํ อนุรกฺขติฯ  
</p>
  
<p>
‘‘ยา เอวํ วตฺตติ นารี, ภตฺตุ ฉนฺทวสานุคา;  
  
มนาปา นาม เต  
มนาปกายิกา (สี.)  
เทวา, ยตฺถ สา อุปปชฺชตี’’ติฯ อฎฺฐมํ;  
</p>
  
<h3>๙. ปฐมอิธโลกิกสุตฺตํ</h3>
<p> เอกํ สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ อถ โข วิสาขา มิคารมาตา เยน ภควา เตนุปสงฺกมิ…เป.…ฯ เอกมนฺตํ นิสินฺนํ โข วิสาขํ มิคารมาตรํ ภควา เอตทโวจ –</p>


<p>‘‘จตูหิ  โข, วิสาเข, ธเมฺมหิ สมนฺนาคโต มาตุคาโม อิธโลกวิชยาย ปฎิปโนฺน โหติ, อยํส โลโก อารโทฺธ โหติฯ กตเมหิ จตูหิ? อิธ, วิสาเข, มาตุคาโม สุสํวิหิตกมฺมโนฺต โหติ, สงฺคหิตปริชโน, ภตฺตุ มนาปํ จรติ, สมฺภตํ อนุรกฺขติฯ</p>


<p>‘‘กถญฺจ , วิสาเข, มาตุคาโม สุสํวิหิตกมฺมโนฺต โหติ? อิธ, วิสาเข, มาตุคาโม เย เต ภตฺตุ อพฺภนฺตรา กมฺมนฺตา – อุณฺณาติ วา กปฺปาสาติ วา – ตตฺถ ทกฺขา โหติ อนลสา ตตฺรุปายาย วีมํสาย สมนฺนาคตา อลํ กาตุํ อลํ สํวิธาตุํฯ เอวํ โข, วิสาเข, มาตุคาโม สุสํวิหิตกมฺมโนฺต  โหติฯ</p>


<p>‘‘กถญฺจ, วิสาเข, มาตุคาโม สงฺคหิตปริชโน โหติ? อิธ, วิสาเข, มาตุคาโม โย โส  ภตฺตุ อพฺภนฺตโร อโนฺตชโน – ทาสาติ วา เปสฺสาติ วา กมฺมกราติ วา – เตสํ กตญฺจ กตโต ชานาติ อกตญฺจ อกตโต ชานาติ, คิลานกานญฺจ พลาพลํ ชานาติ ขาทนียํ โภชนียญฺจสฺส ปจฺจํเสน สํวิภชติฯ เอวํ โข, วิสาเข, มาตุคาโม สงฺคหิตปริชโน โหติฯ</p>


<p>‘‘กถญฺจ, วิสาเข, มาตุคาโม ภตฺตุ มนาปํ จรติ? อิธ, วิสาเข, มาตุคาโม ยํ ภตฺตุ อมนาปสงฺขาตํ ตํ ชีวิตเหตุปิ น อชฺฌาจรติฯ เอวํ โข, วิสาเข, มาตุคาโม ภตฺตุ มนาปํ จรติฯ</p>


<p>‘‘กถญฺจ, วิสาเข, มาตุคาโม สมฺภตํ อนุรกฺขติ? อิธ, วิสาเข, มาตุคาโม ยํ ภตฺตา อาหรติ ธนํ วา ธญฺญํ วา รชตํ วา ชาตรูปํ วา ตํ อารเกฺขน คุตฺติยา สมฺปาเทติ, ตตฺถ จ โหติ อธุตฺตี อเถนี อโสณฺฑี อวินาสิกาฯ เอวํ โข, วิสาเข, มาตุคาโม สมฺภตํ อนุรกฺขติฯ อิเมหิ โข, วิสาเข, จตูหิ ธเมฺมหิ สมนฺนาคโต มาตุคาโม อิธโลกวิชยาย ปฎิปโนฺน โหติ, อยํส โลโก อารโทฺธ โหติฯ</p>


<p>‘‘จตูหิ โข , วิสาเข, ธเมฺมหิ สมนฺนาคโต มาตุคาโม ปรโลกวิชยาย ปฎิปโนฺน โหติ, ปรโลโก อารโทฺธ โหติฯ กตเมหิ จตูหิ? อิธ, วิสาเข, มาตุคาโม สทฺธาสมฺปโนฺน โหติ, สีลสมฺปโนฺน โหติ, จาคสมฺปโนฺน โหติ, ปญฺญาสมฺปโนฺน โหติฯ</p>


<p>‘‘กถญฺจ , วิสาเข, มาตุคาโม สทฺธาสมฺปโนฺน โหติ? อิธ, วิสาเข, มาตุคาโม สโทฺธ โหติ, สทฺทหติ ตถาคตสฺส โพธิํ – ‘อิติปิ โส ภควา อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุโทฺธ ภควา’ติฯ เอวํ โข, วิสาเข, มาตุคาโม สทฺธาสมฺปโนฺน โหติฯ</p>


<p>‘‘กถญฺจ, วิสาเข, มาตุคาโม สีลสมฺปโนฺน โหติ? อิธ , วิสาเข, มาตุคาโม ปาณาติปาตา ปฎิวิรโต โหติ…เป.… สุราเมรยมชฺชปมาทฎฺฐานา ปฎิวิรโต โหติฯ เอวํ โข, วิสาเข, มาตุคาโม สีลสมฺปโนฺน โหติฯ</p>


<p>‘‘กถญฺจ , วิสาเข, มาตุคาโม จาคสมฺปโนฺน โหติ? อิธ, วิสาเข, มาตุคาโม วิคตมลมเจฺฉเรน เจตสา อคารํ อชฺฌาวสติ มุตฺตจาคา ปยตปาณินี โวสฺสคฺครตา ยาจโยคา ทานสํวิภาครตาฯ เอวํ โข, วิสาเข, มาตุคาโม จาคสมฺปโนฺน โหติฯ</p>


<p>‘‘กถญฺจ, วิสาเข, มาตุคาโม ปญฺญาสมฺปโนฺน โหติ? อิธ, วิสาเข, มาตุคาโม ปญฺญวา โหติ…เป.… เอวํ โข, วิสาเข, มาตุคาโม ปญฺญาสมฺปโนฺน โหติฯ อิเมหิ โข, วิสาเข, จตูหิ  ธเมฺมหิ สมนฺนาคโต มาตุคาโม ปรโลกวิชยาย ปฎิปโนฺน โหติ, ปรโลโก อารโทฺธ โหตี’’ติฯ</p>


<p>
‘‘สุสํวิหิตกมฺมนฺตา, สงฺคหิตปริชฺชนา;  
  
ภตฺตุ มนาปํ จรติ, สมฺภตํ อนุรกฺขติฯ  
</p>
  
<p>
‘‘สทฺธา สีเลน สมฺปนฺนา, วทญฺญู วีตมจฺฉรา;  
  
นิจฺจํ มคฺคํ วิโสเธติ, โสตฺถานํ สมฺปรายิกํฯ  
</p>
  
<p>
‘‘อิเจฺจเต อฎฺฐ ธมฺมา จ, ยสฺสา วิชฺชนฺติ นาริยา;  
  
ตมฺปิ สีลวติํ อาหุ, ธมฺมฎฺฐํ สจฺจวาทินิํฯ  
</p>
  
<p>
‘‘โสฬสาการสมฺปนฺนา, อฎฺฐงฺคสุสมาคตา;  
  
ตาทิสี สีลวตี อุปาสิกา;  
  
อุปปชฺชติ เทวโลกํ มนาป’’นฺติฯ นวมํ;  
</p>
  
<h3>๑๐. ทุติยอิธโลกิกสุตฺตํ</h3>
<p> ‘‘จตูหิ , ภิกฺขเว, ธเมฺมหิ สมนฺนาคโต มาตุคาโม อิธโลกวิชยาย ปฎิปโนฺน โหติ, อยํส โลโก อารโทฺธ โหติฯ กตเมหิ จตูหิ? อิธ , ภิกฺขเว, มาตุคาโม สุสํวิหิตกมฺมโนฺต โหติ, สงฺคหิตปริชโน, ภตฺตุ มนาปํ จรติ, สมฺภตํ อนุรกฺขติฯ</p>


<p>‘‘กถญฺจ, ภิกฺขเว, มาตุคาโม สุสํวิหิตกมฺมโนฺต โหติ? อิธ, ภิกฺขเว, มาตุคาโม เย  เต ภตฺตุ อพฺภนฺตรา กมฺมนฺตา…เป.… เอวํ โข, ภิกฺขเว, มาตุคาโม สุสํวิหิตกมฺมโนฺต โหติฯ</p>


<p>‘‘กถญฺจ, ภิกฺขเว, มาตุคาโม สงฺคหิตปริชโน โหติ? อิธ, ภิกฺขเว, มาตุคาโม โย โส ภตฺตุ อพฺภนฺตโร อโนฺตชโน…เป.… เอวํ โข, ภิกฺขเว, มาตุคาโม สงฺคหิตปริชโน โหติฯ</p>


<p>‘‘กถญฺจ , ภิกฺขเว, มาตุคาโม ภตฺตุ มนาปํ จรติ? อิธ, ภิกฺขเว, มาตุคาโม ยํ ภตฺตุ อมนาปสงฺขาตํ ตํ ชีวิตเหตุปิ น อชฺฌาจรติฯ เอวํ โข, ภิกฺขเว, มาตุคาโม ภตฺตุ มนาปํ จรติฯ</p>


<p>‘‘กถญฺจ, ภิกฺขเว, มาตุคาโม สมฺภตํ อนุรกฺขติ? อิธ, ภิกฺขเว, มาตุคาโม ยํ ภตฺตา อาหรติ…เป.… เอวํ โข, ภิกฺขเว, มาตุคาโม สมฺภตํ อนุรกฺขติฯ อิเมหิ โข, ภิกฺขเว, จตูหิ ธเมฺมหิ สมนฺนาคโต มาตุคาโม อิธโลกวิชยาย ปฎิปโนฺน โหติ, อยํส โลโก อารโทฺธ โหติฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต มาตุคาโม ปรโลกวิชยาย ปฎิปโนฺน โหติ, ปรโลโก อารโทฺธ โหติฯ กตเมหิ จตูหิ? อิธ, ภิกฺขเว, มาตุคาโม สทฺธาสมฺปโนฺน โหติ, สีลสมฺปโนฺน โหติ, จาคสมฺปโนฺน โหติ, ปญฺญาสมฺปโนฺน โหติฯ</p>


<p>‘‘กถญฺจ, ภิกฺขเว, มาตุคาโม สทฺธาสมฺปโนฺน โหติ? อิธ, ภิกฺขเว, มาตุคาโม สโทฺธ โหติ…เป.… เอวํ  โข, ภิกฺขเว, มาตุคาโม สทฺธาสมฺปโนฺน โหติฯ</p>


<p>‘‘กถญฺจ , ภิกฺขเว, มาตุคาโม สีลสมฺปโนฺน โหติ? อิธ, ภิกฺขเว, มาตุคาโม ปาณาติปาตา ปฎิวิรโต โหติ…เป.… สุราเมรยมชฺชปมาทฎฺฐานา ปฎิวิรโต โหติฯ เอวํ โข, ภิกฺขเว, มาตุคาโม สีลสมฺปโนฺน โหติฯ</p>


<p>‘‘กถญฺจ, ภิกฺขเว, มาตุคาโม จาคสมฺปโนฺน โหติ? อิธ, ภิกฺขเว, มาตุคาโม วิคตมลมเจฺฉเรน  เจตสา อคารํ อชฺฌาวสติ…เป.… เอวํ โข , ภิกฺขเว, มาตุคาโม จาคสมฺปโนฺน โหติฯ</p>


<p>‘‘กถญฺจ, ภิกฺขเว, มาตุคาโม ปญฺญาสมฺปโนฺน โหติ? อิธ, ภิกฺขเว, มาตุคาโม ปญฺญวา โหติ…เป.… เอวํ โข, ภิกฺขเว, มาตุคาโม ปญฺญาสมฺปโนฺน โหติฯ อิเมหิ โข, ภิกฺขเว, จตูหิ ธเมฺมหิ สมนฺนาคโต มาตุคาโม ปรโลกวิชยาย ปฎิปโนฺน โหติ, ปรโลโก อารโทฺธ โหตี’’ติฯ</p>


<p>
‘‘สุสํวิหิตกมฺมนฺตา, สงฺคหิตปริชฺชนา;  
  
ภตฺตุ มนาปํ จรติ, สมฺภตํ อนุรกฺขติฯ  
</p>
  
<p>
‘‘สทฺธา สีเลน สมฺปนฺนา, วทญฺญู วีตมจฺฉรา;  
  
นิจฺจํ มคฺคํ วิโสเธติ, โสตฺถานํ สมฺปรายิกํฯ  
</p>
  
<p>
‘‘อิเจฺจเต อฎฺฐ ธมฺมา จ, ยสฺสา วิชฺชนฺติ นาริยา;  
  
ตมฺปิ สีลวติํ อาหุ, ธมฺมฎฺฐํ สจฺจวาทินิํฯ  
</p>
  
<p>
‘‘โสฬสาการสมฺปนฺนา, อฎฺฐงฺคสุสมาคตา;  
  
ตาทิสี สีลวตี อุปาสิกา, อุปปชฺชติ เทวโลกํ มนาป’’นฺติฯ ทสมํ;  
</p>
  
อุโปสถวโคฺค ปญฺจโมฯ  
</p>
  
<p>ตสฺสุทฺทานํ –</p>


<p>
สํขิเตฺต วิตฺถเต วิสาเข, วาเสโฎฺฐ โพชฺฌาย ปญฺจมํ;  
  
อนุรุทฺธํ ปุน วิสาเข, นกุลา อิธโลกิกา เทฺวติฯ  
</p>
  
ปฐมปณฺณาสกํ สมตฺตํฯ  
</p>
  
<h2>๒. ทุติยปณฺณาสกํ</h2>