<h2>ขุทฺทกนิกาเย</h2>
<h2>ขุทฺทกปาฐ-อฎฺฐกถา</h2>
<h1>คนฺถารมฺภกถา</h1>
<p>
พุทฺธํ  
  
  
  
  
สรณํ คจฺฉามิ;  
  
ธมฺมํ สรณํ คจฺฉามิ;  
  
สงฺฆํ สรณํ คจฺฉามีติ  
ฯ  
</p>
  
<p>อยํ สรณคมนนิเทฺทโส ขุทฺทกานํ อาทิฯ</p>


<p>อิมสฺส ทานิ อตฺถํ ปรมตฺถโชติกาย ขุทฺทกฎฺฐกถาย วิวริตุํ วิภชิตุํ อุตฺตานีกาตุํ อิทํ วุจฺจติ –</p>


<p>
อุตฺตมํ  
วนฺทเนยฺยานํ, วนฺทิตฺวา รตนตฺตยํ;  
  
ขุทฺทกานํ กริสฺสามิ, เกสญฺจิ อตฺถวณฺณนํฯ  
</p>
  
<p>
ขุทฺทกานํ คมฺภีรตฺตา, กิญฺจาปิ อติทุกฺกรา;  
  
วณฺณนา มาทิเสเนสา, อโพธเนฺตน สาสนํฯ  
</p>
  
<p>
อชฺชาปิ ตุ อโพฺพจฺฉิโนฺน, ปุพฺพาจริยนิจฺฉโย;  
  
ตเถว จ ฐิตํ ยสฺมา, นวงฺคํ สตฺถุสาสนํฯ  
</p>
  
<p>
ตสฺมาหํ กาตุมิจฺฉามิ, อตฺถสํวณฺณนํ อิมํ;  
  
สาสนเญฺจว นิสฺสาย, โปราณญฺจ วินิจฺฉยํฯ  
</p>
  
<p>
สทฺธมฺมพหุมาเนน, นาตฺตุกฺกํสนกมฺยตา;  
  
นาเญฺญสํ วมฺภนตฺถาย, ตํ สุณาถ สมาหิตาติฯ  
</p>
  
<h3>ขุทฺทกววตฺถานํ</h3>
<p>ตตฺถ  นฺติ วุตฺตตฺตา ขุทฺทกานิ ตาว ววตฺถเปตฺวา ปจฺฉา อตฺถวณฺณนํ กริสฺสามิฯ ขุทฺทกานิ นาม ขุทฺทกนิกายสฺส เอกเทโส, ขุทฺทกนิกาโย นาม ปญฺจนฺนํ นิกายานํ เอกเทโสฯ ปญฺจ นิกายา นาม –</p>


<p>
ทีฆมชฺฌิมสํยุตฺต, องฺคุตฺตริกขุทฺทกา;  
  
นิกายา ปญฺจ คมฺภีรา, ธมฺมโต อตฺถโต จิเมฯ  
</p>
  
<p>ตตฺถ  พฺรหฺมชาลสุตฺตาทีนิ จตุตฺติํส สุตฺตานิ ฯ มูลปริยายสุตฺตาทีนิ ทิยฑฺฒสตํ เทฺว จ สุตฺตานิ ฯ โอฆตรณสุตฺตาทีนิ สตฺต สุตฺตสหสฺสานิ สตฺต จ สุตฺตสตานิ ทฺวาสฎฺฐิ จ สุตฺตานิ ฯ จิตฺตปริยาทานสุตฺตาทีนิ นว สุตฺตสหสฺสานิ ปญฺจ จ สุตฺตสตานิ สตฺตปญฺญาสญฺจ สุตฺตานิ ฯ ขุทฺทกปาโฐ, ธมฺมปทํ, อุทานํ, อิติวุตฺตกํ, สุตฺตนิปาโต, วิมานวตฺถุ, เปตวตฺถุ, เถรคาถา, เถรีคาถา, ชาตกํ, นิเทฺทโส, ปฎิสมฺภิทา , อปทานํ, พุทฺธวํโส, จริยาปิฎกํ, วินยาภิธมฺมปิฎกานิ, ฐเปตฺวา วา จตฺตาโร นิกาเย อวเสสํ พุทฺธวจนํ ฯ</p>


<p>กสฺมา ปเนส ขุทฺทกนิกาโยติ วุจฺจติ? พหูนํ ขุทฺทกานํ ธมฺมกฺขนฺธานํ สมูหโต นิวาสโต จฯ สมูหนิวาสา หิ ‘‘นิกาโย’’ติ วุจฺจนฺติฯ ‘‘นาหํ, ภิกฺขเว, อญฺญํ เอกนิกายมฺปิ สมนุปสฺสามิ เอวํ จิตฺตํ, ยถยิทํ, ภิกฺขเว, ติรจฺฉานคตา ปาณา (สํ. นิ. ๓.๑๐๐)ฯ โปณิกนิกาโย, จิกฺขลฺลิกนิกาโย’’ติ เอวมาทีนิ เจตฺถ สาธกานิ สาสนโต โลกโต จฯ อยมสฺส ขุทฺทกนิกายสฺส เอกเทโสฯ อิมานิ สุตฺตนฺตปิฎกปริยาปนฺนานิ อตฺถโต วิวริตุํ วิภชิตุํ อุตฺตานีกาตุญฺจ อธิเปฺปตานิ ขุทฺทกานิ, เตสมฺปิ ขุทฺทกานํ สรณสิกฺขาปททฺวตฺติํสาการกุมารปญฺหมงฺคลสุตฺต- รตนสุตฺตติโรกุฎฺฎนิธิกณฺฑเมตฺตสุตฺตานํ วเสน นวปฺปเภโท ขุทฺทกปาโฐ อาทิ อาจริยปรมฺปราย วาจนามคฺคํ อาโรปิตวเสน น ภควตา วุตฺตวเสนฯ ภควตา หิ วุตฺตวเสน –</p>


<p>
‘‘อเนกชาติสํสารํ, สนฺธาวิสฺสํ อนิพฺพิสํ;  
  
คหการํ คเวสโนฺต, ทุกฺขา ชาติ ปุนปฺปุนํฯ  
</p>
  
<p>
‘‘คหการก  
  
ทิโฎฺฐสิ, ปุน เคหํ น กาหสิ;  
  
สพฺพา เต ผาสุกา ภคฺคา, คหกูฎํ วิสงฺขตํ;  
  
วิสงฺขารคตํ จิตฺตํ, ตณฺหานํ ขยมชฺฌคา’’ติฯ (ธ. ป. ๑๕๓-๑๕๔) –  
</p>
  
<p>อิทํ คาถาทฺวยํ สพฺพสฺสาปิ พุทฺธวจนสฺส อาทิฯ ตญฺจ มนสาว วุตฺตวเสน, น วจีเภทํ กตฺวา วุตฺตวเสนฯ วจีเภทํ ปน กตฺวา วุตฺตวเสน –</p>


<p>
‘‘ยทา หเว ปาตุภวนฺติ ธมฺมา,  
  
อาตาปิโน ฌายโต พฺราหฺมณสฺส;  
  
อถสฺส กงฺขา วปยนฺติ สพฺพา,  
  
ยโต ปชานาติ สเหตุธมฺม’’นฺติฯ (อุทา. ๑; มหาว. ๑) –  
</p>
  
<p>อยํ คาถา อาทิฯ ตสฺมา ยฺวายํ นวปฺปเภโท ขุทฺทกปาโฐ อิเมสํ ขุทฺทกานํ อาทิ, ตสฺส อาทิโต ปภุติ อตฺถสํวณฺณนํ อารภิสฺสามิฯ</p>


<h3>นิทานโสธนํ</h3>
<p>ตสฺส  จายมาทิ ติฯ ตสฺสายํ อตฺถวณฺณนาย มาติกา –</p>


<p>
‘‘เกน กตฺถ กทา กสฺมา, ภาสิตํ สรณตฺตยํ;  
  
กสฺมา จิธาทิโต วุตฺต, มวุตฺตมปิ อาทิโตฯ  
</p>
  
<p>
‘‘นิทานโสธนํ กตฺวา, เอวเมตฺถ ตโต ปรํ;  
  
พุทฺธํ สรณคมนํ, คมกญฺจ วิภาวเยฯ  
</p>
  
<p>
‘‘เภทาเภทํ ผลญฺจาปิ, คมนียญฺจ ทีปเย;  
  
ธมฺมํ สรณมิจฺจาทิ, ทฺวเยเปส นโย มโตฯ  
</p>
  
<p>
‘‘อนุปุพฺพววตฺถาเน, การณญฺจ วินิทฺทิเส;  
  
สรณตฺตยเมตญฺจ, อุปมาหิ ปกาสเย’’ติฯ  
</p>
  
<p>ตตฺถ ปฐมคาถาย ตาว อิทํ สรณตฺตยํ เกน ภาสิตํ, กตฺถ ภาสิตํ, กทา ภาสิตํ, กสฺมา ภาสิตํ  อวุตฺตมปิจาทิโต ตถาคเตน กสฺมา อิธาทิโต วุตฺตนฺติ ปญฺจ ปญฺหาฯ</p>


<p>เตสํ  วิสฺสชฺชนา นฺติ ภควตา ภาสิตํ, น สาวเกหิ, น อิสีหิ, น เทวตาหิฯ ติ พาราณสิยํ อิสิปตเน มิคทาเยฯ ติ อายสฺมเนฺต ยเส สทฺธิํ สหายเกหิ อรหตฺตํ ปเตฺต เอกสฎฺฐิยา อรหเนฺตสุ พหุชนหิตาย โลเก ธมฺมเทสนํ กโรเนฺตสุฯ กสฺมาติ ปพฺพชฺชตฺถญฺจ อุปสมฺปทตฺถญฺจฯ ยถาห –</p>

</p>


<p>  นฺติ อิทญฺจ นวงฺคํ สตฺถุสาสนํ ตีหิ ปิฎเกหิ สงฺคณฺหิตฺวา วาจนามคฺคํ อาโรเปเนฺตหิ ปุพฺพาจริเยหิ ยสฺมา อิมินา มเคฺคน เทวมนุสฺสา อุปาสกภาเวน วา ปพฺพชิตภาเวน วา สาสนํ โอตรนฺติ, ตสฺมา สาสโนตารสฺส มคฺคภูตตฺตา อิธ ขุทฺทกปาเฐ อาทิโต วุตฺตนฺติ ญาตพฺพํฯ</p>

</p>





