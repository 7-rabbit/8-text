<h1>กามาวจรกุสลํ</h1>
<h3>นิเทฺทสวารกถาวณฺณนา</h3>
<p> ติ  สเนฺต อสเนฺตปิ วิสเย อาปาถคเต จิตฺตสฺส สนฺนิปตนวเสน ‘‘จิตฺตํ มโน’’ติอาทีสุ (ธ. ส. ๖, ๑๗) วิย กิจฺจวิเสสํ, ‘‘มานส’’นฺติอาทีสุ (ธ. ส. ๖, ๑๗) วิย สมาเน อเตฺถ สทฺทวิเสสํ, ‘‘ปณฺฑร’’นฺติอาทีสุ (ธ. ส. ๖, ๑๗) วิย คุณวิเสสํ, ‘‘เจตสิกํ สาต’’นฺติอาทีสุ (ธ. ส. ๒, ๑๘) วิย นิสฺสยวิเสสํ, ‘‘จิตฺตสฺส ฐิตี’’ติอาทีสุ (ธ. ส. ๑๕, ๒๔) วิย อญฺญสฺส อวตฺถาภาววิเสสํ, ‘‘อลุพฺภนา’’ติอาทีสุ (ธ. ส. ๓๒) วิย อญฺญสฺส กิริยาภาววิเสสํ, ‘‘อลุพฺภิตตฺต’’นฺติอาทีสุ (ธ. ส. ๓๒) วิย อญฺญสฺส กิริยาภาวภูตตาวิเสสนฺติอาทิกํ อนเปกฺขิตฺวา ธมฺมมตฺตทีปนํ สภาวปทํฯ ผุสนฺตสฺส หิ จิตฺตสฺส  ผุสนกิริยา ติ อารมฺมณสมาคมผุสนา, น ปฎิลาภสมฺผุสนาฯ สมฺผุสิตสฺส อารมฺมเณน สมาคตสฺส จิตฺตสฺส ภาโว ฯ ยสฺมิํ สติ จิตฺตํ สมฺผุสิตนฺติ วุจฺจติ, โส ตสฺส ภาโวฯ เอวํ อเญฺญสุปิ ภาวนิเทฺทเสสุ ทฎฺฐพฺพํฯ</p>


<p>อปรสฺส เววจนสฺส, อปเรน วา ปุริมตฺถสฺส ทีปนา ฯ ‘‘ปณฺฑิจฺจํ โกสลฺล’’นฺติ เอวมาทโย ปญฺญาวิเสสา นานากาเล ลพฺภมานาปิ เอกสฺมิํ จิเตฺต ลพฺภนฺติฯ เอกสฺมิญฺจ วิเสเส อิตเรปิ อนุคตา โหนฺตีติ ทเสฺสตุํ ตถา วิภตฺติ อตฺถโต วิภตฺติ โหติ อตฺถนานเตฺตน กตตฺตาฯ อถ วา ยถา ‘‘โกโธ กุชฺฌนา กุชฺฌิตตฺต’’นฺติ (ธ. ส. ๑๐๖๖) สภาวาการภาวนิเทฺทเสหิ โกโธติ เอวมากาโรว อโตฺถ วุโตฺต, น เอวมิธ, อิธ ปน ปณฺฑิตาทิภาวาการภิโนฺน อโตฺถ วุโตฺตติ อิทํ วิภตฺติคมนํ อตฺถวเสน โหติฯ นฺติ เอตฺถาปิ น ‘‘ผโสฺส’’ติ เอวมากาโรว อโตฺถ วุโตฺตฯ ติ เอวมากาโร ปน วุโตฺตติ อตฺถโต วิภตฺติคมนนฺติ วุตฺตํฯ</p>


<p>โทโส พฺยาปาโทติ อุเทฺทเสปิ นามนานเตฺตน นานาภูโต อุทฺทิโฎฺฐฯ นิเทฺทเสปิ เตเนว นานเตฺตน นิทฺทิโฎฺฐฯ ติ เอเกน ขนฺธสเทฺทน วตฺตพฺพตํ สนฺธายาหฯ ติ สงฺขารกฺขนฺธํ ทเสฺสติ ตปฺปมุขตฺตาฯ ติ อสตํ, อสโนฺต วา ธมฺมา, น วา สทฺธมฺมาติ อสทฺธมฺมาติ อสทฺธมฺมวจนียภาเวน เอกีภูโตปิ อสทฺธโมฺม โกธครุตาทิวิสิเฎฺฐน สทฺธมฺมครุตาปฎิเกฺขปนานเตฺตน นานตฺตํ คโตติ ติ  วุตฺตํฯ ติ วุจฺจมานา วา อสทฺธมฺมครุตา อสทฺธมฺมครุตาภาเวน เอกีภูตาปิ โกธาทิวิสิฎฺฐปฎิเกฺขปนานเตฺตน นานตฺตํ คตาฯ ปฎิปโกฺข วา ปฎิกฺขิปียติ เตน, สยํ วา ปฎิกฺขิปตีติ ปฎิเกฺขโปติ วุจฺจตีติ สทฺธมฺมครุตาปฎิเกฺขปนานเตฺตน อสทฺธมฺมครุตา อสทฺธมฺมา วา นานตฺตํ คตาฯ ติอาทีนํ ผสฺสาทีหิ นานตฺตํ โลภาทิวิสิเฎฺฐน ปฎิเกฺขเปน โลภาทิปฎิปเกฺขน วา เวทิตพฺพํฯ อโลภาโทสาโมหานํ อญฺญมญฺญนานตฺตํ ยถาวุเตฺตน ปฎิเกฺขปนานเตฺตน โยเชตพฺพํฯ ปทตฺถสฺส ปทนฺตเรน วิภาวนํ ฯ เตน หิ ตํ ปทํ มหตฺถนฺติ ทีปิตํ โหติ อลงฺกตญฺจาติฯ อตฺถวิเสสาภาเวปิ อาภรณวเสน จ อาทรวเสน จ ปุน วจนํ ฯ</p>


<p> นฺติ ตสฺส ผลสฺส อนุจฺฉวิกํฯ น เกวลํ นิทฺทิสิยมานํ สาตเมว อธิกตํ , อถ โข ยถานิทฺทิฎฺฐานิ อารมฺมณานิปีติ ติอาทิ วุตฺตํฯ ตสฺส วา ชาตา การณภาเวน ผสฺสตฺถํ ปวตฺตาติ ฯ ตํสมงฺคีปุคฺคลํ, สมฺปยุตฺตธเมฺม วา อตฺตนิ สาทยตีติ  ท-การสฺส ต-การํ กตฺวาฯ สุฎฺฐุ ขาทติ, ขณติ วา ทุกฺขนฺติ ฯ</p>


<p> ติ ราคปาโสฯ โส หิ นิราวรณตฺตา ฯ อกุสลมฺปิ นฺติ วุตฺตํ, โก ปน วาโท กุสลนฺติ อธิปฺปาโยฯ ตญฺหิ ปณฺฑรโต นิกฺขนฺตํ สยญฺจ ปณฺฑรนฺติฯ อถ วา สพฺพมฺปิ จิตฺตํ สภาวโต ปณฺฑรเมว, อาคนฺตุโกปกฺกิเลสโวทาเนหิ ปน สาวชฺชานวชฺชานํ อุปกฺกิลิฎฺฐวิสุทฺธตรตา โหนฺตีติฯ ทารุปฺปมาเณสุ สิลาทีสุ ขนฺธปญฺญตฺติยา อภาวา กิญฺจิ นิมิตฺตํ อนเปกฺขิตฺวา ทารุมฺหิ ปวตฺตา ขนฺธปญฺญตฺตีติ ติ วุตฺตํฯ ตํ-สเทฺทน มโนวิญฺญาณธาตุเยว วุเจฺจยฺย นิทฺทิสิตพฺพตฺตาติ น ตสฺสา ตชฺชตาฯ เตหิ อารมฺมเณหิ ชาตา ติ จ วุจฺจมาเน สมฺผสฺสชตา น วตฺตพฺพาฯ น หิ โส อารมฺมณํ, นาปิ วิเสสปจฺจโยฯ ‘‘ติณฺณํ สงฺคติ ผโสฺส’’ติ วิญฺญาณเมว ผสฺสสฺส วิเสสปจฺจโยติ วุโตฺตติ ตสฺมา น วิญฺญาณํ วิเสสปจฺจยภูตํ สมฺผสฺสชตาย ตชฺชามโนวิญฺญาณธาตุสมฺผสฺสชาปญฺญตฺติํ ลภติ, น จ ตเทว ตสฺส การณภาเวน ผลภาเวน จ วุจฺจมานํ สุวิเญฺญยฺยํ โหตีติฯ กิํ วา เอเตน, ยถา ภควตา วุตฺตา ตํสภาวาเยว เต ธมฺมาติ น เอวํวิเธสุ การณํ มคฺคิตพฺพํฯ</p>


<p>    โลกสิเทฺธนาติ อธิปฺปาโยฯ เอวเญฺจวญฺจ ภวิตพฺพนฺติ วิวิธํ ตกฺกนํ กูเป วิย อุทกสฺส อารมฺมณสฺส อากฑฺฒนํ วิตกฺกนํฯ</p>


<p> สมนฺตโต จรณํ ฯ</p>


<p> ติ เอตฺถ -สเทฺทน น จิตฺตํ วุตฺตํฯ น หิ จิตฺตสฺส มโน อตฺถีติฯ อตฺตมนสฺส ปน ปุคฺคลสฺส ภาโว อตฺตมนตาติ วตฺวา ปุน ปุคฺคลทิฎฺฐินิเสธนตฺถํ ติ วุตฺตํฯ</p>


<p> น พลวตี, กสฺมา อวฎฺฐิติ วุตฺตาติ? เอกคฺคจิเตฺตน ปาณวธาทิกรเณ ตถา อวฎฺฐานมตฺตภาวโต ฯ วิรูปํ, วิวิธํ วา สํหรณํ วิกิรณํ  สํหรณํ วา สมฺปิณฺฑนํ, ตทภาโว ฯ</p>


<p> ติ อญฺญสฺมิํ การเณฯ  ทฺวินฺนํ พหูนํ วา ปทานํ เอกสฺมิํ อเตฺถ ปวตฺติฯ</p>


<p> ติ อาปชฺชติ จฯ อุทฺธํ ยมนํ นฺติ นิปฺผาเทตุํ อารทฺธํ กุสลํ, ปฎิญฺญํ วาฯ</p>


<p> นฺติ พุทฺธาทีนํฯ จิเตฺต อารมฺมณสฺส อุปฎฺฐานํ โชตนญฺจ สติเยวาติ ตสฺสา เอตํ ลกฺขณํฯ</p>


<p> ปาสาณสกฺขรวาลิกาทิรหิตา ภูมิ สณฺหาติ ติ วุตฺตํฯ</p>


<p> ติ เอกกมฺมนิพฺพตฺตมนุสฺสาทิสนฺตติอวิเจฺฉทวเสน ปวตฺตนฺติฯ กุสลากุสเลสุปิ หิ ชีวิตํ อินฺทฺริยปจฺจยภาเวน สมฺปยุเตฺต ปวตฺตยมานเมว ตทวิเจฺฉทสฺส ปจฺจโย โหติฯ</p>


<p> ติ หิรียติ-สเทฺทน วุโตฺต ภาโว ยํ-สเทฺทน วุจฺจตีติ นฺติ ภาวนปุํสกํ วา เอตํ ทฎฺฐพฺพํฯ ติ จ เหตุอเตฺถ กรณวจนํ ยุชฺชติฯ</p>


<p> ติ  เอตฺถ อลุพฺภนเมว อลุพฺภนกนฺติ ภาวนิเทฺทโส ทฎฺฐโพฺพฯ</p>


<p> ติ พฺยาปาเทน ทุเกฺขน โทมนสฺสสงฺขาเตน โทเสน วิย น พฺยาปาเทตโพฺพติปิ อโตฺถ ยุชฺชติฯ</p>


<p> ถินมิทฺธาทิปฎิปกฺขภาเวน กุสลธเมฺม อนิจฺจาทิมนสิกาเร จ สีฆํ สีฆํ ปริวตฺตนสมตฺถตา  อวิชฺชานีวรณานญฺหิ ตณฺหาสํโยชนานํ สตฺตานํ อกุสลปฺปวตฺติ  ปกติภูตาติ น ตตฺถ ลหุปริณามตาย อโตฺถฯ เตสญฺจ ภาโว ครุตาเยวาติ ตพฺพิธุรสภาวานํ  ทฎฺฐพฺพาฯ สา หิ ปวตฺตมานา สีฆํ ภวงฺควุฎฺฐานสฺส ปจฺจโย โหติฯ</p>


<p> เย จ ธมฺมา โมหสมฺปยุตฺตา วิย อวิปนฺนลหุตา, เตสญฺจ กุสลกรเณ อปฺปฎิฆาโต มุทุตาฯ อปฺปฎิฆาเตน มุทุตาทิรูปสทิสตาย อรูปธมฺมานมฺปิ มุทุตา มทฺทวตาติอาทิ วุตฺตํฯ</p>


<p> สิเนหวเสน กิลินฺนํ อติมุทุกํ จิตฺตํ อกมฺมญฺญํ โหติ วิลีนํ วิย สุวณฺณํ, มานาทิวเสน อติถทฺธญฺจ อตาปิตํ วิย สุวณฺณํ, ยํ ปนานุรูปมุทุตายุตฺตํ, ตํ กมฺมญฺญํ โหติ ยุตฺตมทฺทวํ วิย สุวณฺณํฯ ตเสฺสว มุทุกสฺส โย กมฺมญฺญากาโร, สา ติ มุทุตาวิสิฎฺฐา กมฺมญฺญตา เวทิตพฺพาฯ</p>


<p> ปโจฺจสกฺกนภาเวน ปวตฺตํ อกุสลเมว  นาม เวชฺชกมฺมํ กโรติ, ทูตกมฺมํ กโรติ, ปหิณกมฺมํ กโรติ, คณฺฑํ ผาเลติ, อรุมกฺขนํ เทติ, อุทฺธํวิเรจนํ เทติ, อโธวิเรจนํ เทติ, นตฺถุเตลํ ปจติ, จกฺขุเตลํ ปจติ, เวฬุทานํ เทติ, ปณฺณทานํ เทติ, ปุปฺผทานํ เทติ, ผลทานํ เทติ, สินานทานํ เทติ, ทนฺตกฎฺฐทานํ เทติ, มุโขทกทานํ เทติ, จุณฺณทานํ เทติ, มตฺติกาทานํ เทติ, จาฎุกกมฺมํ กโรติ, มุคฺคสูปิยํ, ปาริภฎฺยํ, ชงฺฆเปสนิยํ ทฺวาวีสติมํ ทูตกเมฺมน สทิสํ, ตสฺมา เอกวีสติฯ  เวสิยาโคจโร, วิธวา, ถุลฺลกุมารี, ปณฺฑก, ปานาคาร, ภิกฺขุนีอโคจโรติฯ ติ สรูเปน อนุทฺทิฎฺฐตฺตา ‘‘ตตฺถ กตโม ฉโนฺท’’ติอาทิ น  สกฺกา วตฺตุนฺติ ‘‘โย ฉโนฺท ฉนฺทิกตา’’ติอาทินิเทฺทสํ สงฺขิปิตฺวา ติ นิเทฺทโส กโตติ อโตฺถฯ</p>

</p>


<h3>โกฎฺฐาสวารวณฺณนา</h3>
<p> นิเทฺทสวาเร  ปุจฺฉาทีนํ ปเจฺจกํ อเนกเตฺตปิ ปุจฺฉาทิภาเวน เอกตฺตํ อุปเนตฺวา จตุปริเจฺฉทตา วุตฺตาฯ จตฺตาโร เทฺวติ เอวมาทิกํ สงฺขิปิตฺวา สห วา คหณํ ติ สงฺคเหตเพฺพ สนฺธาย วุตฺตํฯ เต หิ วิสุํ วิสุํ อุทฺทิฎฺฐตฺตา นิทฺทิฎฺฐตฺตา จ วิปฺปกิณฺณาติ สงฺคเหตพฺพา โหนฺติ, น เยวาปนกา สงฺคหคมเนเนว ตถา อวิปฺปกิณฺณตฺตาฯ ยสฺมา ปน สงฺขารกฺขนฺธปริยาปนฺนา โหนฺติ, ตสฺมา ตํนิเทฺทเส อขนฺธภาวนิวารณตฺถํ เยวาปนาเตฺวว วุตฺตาติ น เยวาปนกา ฐเปตพฺพาติฯ ติ อาหารปจฺจยสงฺขาเตนาติ วุตฺตํ โหติฯ อถ วา ‘‘เหตุ ปจฺจโย’’ติ เอเตสุ ทฺวีสุ ชนโก เหตุ อุปตฺถมฺภโก ปจฺจโยติ เอวํ วิเสสวเนฺตสุ ฯ ยถา หิ กพฬีการาหาโร โอชฎฺฐมกรูปาหรเณน รูปกายํ อุปตฺถเมฺภติ, เอวมิเมปิ เวทนาทิอาหรเณน นามกายนฺติฯ ติ สาธารเณ สหชาตาทิปจฺจเย สนฺธายาหฯ ติ อเญฺญน จ เอเกนากาเรน ปจฺจยา โหนฺติเยวาติ อาหาราติ วุจฺจนฺตีติ อโตฺถฯ ตสฺมา อาหรณกิจฺจรหิตานํ เหตุอธิปติอาทีนํ นตฺถิ อาหารภาวปฺปสโงฺคฯ ติอาทิ ยถาสมฺภววเสน วุตฺตํ, น อิมสฺมิํเยว จิเตฺต ผสฺสาทิวเสนฯ ติ กามาทิภวภูตํ วิญฺญาณํ วิเสเสน, อวิเสเสน จ ปญฺจุปาทานกฺขเนฺธฯ</p>


<p>อารมฺมณํ อุปคนฺตฺวา นิชฺฌายนํ จินฺตนํ ฯ ติ อุปายเตฺถน, น มูลเตฺถนฯ ปุพฺพภาเค คโต ปฎิปโนฺน นานากฺขณิโก อฎฺฐงฺคิโก มโคฺค โลกุตฺตรกฺขเณว สห ปวโตฺต ติ วุโตฺตฯ วิปสฺสนากฺขณโต ปุเพฺพว กายกมฺมาทีนํ สุปริสุทฺธตาย อฎฺฐงฺคิกมคฺคุปนิสฺสยสฺส ‘‘อริโย อฎฺฐงฺคิโก มโคฺค ภาวนาปาริปูริํ คจฺฉตี’’ติ  (ม. นิ. ๓.๔๓๑) เอวํ วุเตฺตน ปริยาเยน ปุพฺพภาคมคฺคสฺส อฎฺฐงฺคิกตา ยถาคตวจเนน ทีปิตา, น เอกกฺขเณ อฎฺฐนฺนํ องฺคานํ สพฺภาวาติ เอวมสฺสปิ ปริยายเทสนตา เวทิตพฺพาฯ วิชานนเมว จิตฺตวิจิตฺตตาติ ติ อาหฯ จตฺตาโร ขนฺธา โหนฺตีติอาทีสุ เวทนากฺขนฺธาทีนํ สงฺคเห กเตปิ ปุน ‘‘เอโก เวทนากฺขโนฺธ โหตี’’ติอาทิวจนํ น อเนเก เวทนากฺขนฺธาทโย ชาตินิเทฺทเสน อิธ วุตฺตาติ ทสฺสนตฺถํฯ อินฺทฺริเยสุ จ เอกสฺส ชาตินิเทฺทสภาเว ปฎิกฺขิเตฺต อเญฺญสํ อินฺทฺริยานํ อาหาราทีนญฺจ ตปฺปฎิเกฺขโป กโต โหตีติ ปุพฺพงฺคมสฺส มนินฺทฺริยเสฺสว กโตติ ทฎฺฐโพฺพฯ</p>

</p>


<h3>สุญฺญตวารวณฺณนา</h3>
<p> ติ  เอตสฺมิํ ยถาวุเตฺต สมเย, เอเตสุ วา ธเมฺมสุฯ ติ สโตฺต, โย โกจิ วา อโตฺถฯ</p>


<h3>ทุติยจิตฺตาทิวณฺณนา</h3>
<p> ติ ลีนสฺส จิตฺตสฺส อุสฺสาหนปโยคสหิเตนฯ ติ กุสลสฺส กรณากรเณสุ อาทีนวานิสํสปจฺจเวกฺขณํ ปเรหิ อุสฺสาหนนฺติ เอวมาทิอุปายสหิเตนฯ</p>


<p>  นาติสมาหิตาย ภาวนายาติ เยวาปนเกหิปิ นิพฺพิเสสตํ ทเสฺสติฯ</p>


<h3>ปุญฺญกิริยวตฺถาทิกถาวณฺณนา</h3>
<p>อปจิติ เอว  ปุญฺญกิริยาวตฺถุ ยถา ‘‘นนฺทิราคสหคตา’’ติฯ อปจิติ วา เจตนาสมฺปยุตฺตกธมฺมา กายวจีกิริยา วา, ตํสหิตา เจตนา ติ เทสเก เมตฺตาผรเณน, ‘‘เอวํ เม หิตํ ภวิสฺสตี’’ติ ปวเตฺตน หิตจิเตฺตน วาฯ กมฺมสฺสกตาญาณํ  นฺติ มหปฺผลตานิยมสฺส ลกฺขณํฯ  จาริตฺตวเสนฯ อนวชฺชวตฺถุํ ปริจฺจชโนฺต วิย อพฺภนุโมทมาโนปิ ปรสฺส สมฺปตฺติยา โมทตีติ ติ อสมตฺตภาวนํ สนฺธายาหฯ สมตฺตา หิ อปฺปนา โหตีติฯ ติ เอกสฺส สตฺตสฺส เอกสฺมิํ ขเณ อุปฺปนฺนเมกํ ปฐมจิตฺตํ ทเสฺสตฺวา อญฺญานิ ตาทิสานิ อทเสฺสเนฺตน สพฺพานิ ตานิ สริกฺขเฎฺฐน เอกีกตานิ โหนฺติ, ตถา เสสานิปีติ เอวํ อฎฺฐ กตฺวาฯ</p>

</p>


<h2>รูปาวจรกุสลํ</h2>
<h3>จตุกฺกนโย</h3>
<h3>ปฐมชฺฌานกถาวณฺณนา</h3>
<p> อุตฺตรปทโลปํ  กตฺวา นฺติ วุโตฺตฯ ฌานสฺส อมคฺคภาเวปิ สติ มคฺควจนํ อญฺญมคฺคภาวนิวารณตฺถนฺติ อิมสฺมิํ อเตฺถ มคฺคคฺคหณสฺส ปโยชนํ วุตฺตํ, น สพฺพสฺส กุสลชฺฌานสฺส มคฺคภาโวติฯ ตตฺถ มคฺคสฺส ภาวนาย สมยววตฺถานสฺส กตตฺตา อมคฺคภาวนาสมเย ปวตฺตานํ ผสฺสาทีนํ กุสลภาโว น ทสฺสิโต สิยา, ตสฺมา สพฺพสฺส มคฺคภาโว ทเสฺสตโพฺพติฯ ติ เอวํ อญฺญภูมิกวิธุโร สติ ปจฺจยนฺตเร รูปูปปตฺติชนกสภาโว วิปากธมฺมสภาโว วิย วิปากธมฺมวเสน สพฺพสมาโน มคฺคสเทฺทน วุโตฺตติ ทเสฺสตีติ เวทิตพฺพํฯ นฺติ อโลโภ ทฎฺฐโพฺพฯ อถ วา เจตนา ทานํ, ตํ วเชฺชตฺวา อิตเร เทฺว เจตนาสมฺปยุตฺตกาติ วุตฺตาฯ ติ มคฺคภาวโต ฌานวจเนน สงฺคเหตฺวา มโคฺคติ วตฺตุํ วฎฺฎนฺตีติ อโตฺถฯ ติ สทฺทหนาฯ อญฺญตฺถ ทิฎฺฐํ อตฺถํ ปริจฺจชิตฺวา ‘‘ชเนติ วเฑฺฒตี’’ติ อยมโตฺถ กสฺมา วุโตฺตติ นิรุปสคฺคสฺส อญฺญตฺถ เอวมตฺถเสฺสว ทิฎฺฐตฺตาติ อิมมตฺถํ วิภาเวตุํ ติ (ม. นิ. ๒.๒๔๖ อาทโย) สุตฺตมาหฎํฯ เกสญฺจิ อริยานํ อริยมเคฺคน สิทฺธานิ อญฺญานิ จ ฌานานิ ภาวนาสภาวาเนวาติ เตสุปิ ภาเวเนฺตน สมยววตฺถานํ อิชฺฌตีติฯ</p>


<p>นิสฺสรนฺติ  นิคฺคจฺฉนฺติ เอเตน, เอตฺถ วาติ ฯ เก นิคฺคจฺฉนฺติ? กามาฯ เตสํ กามานํ นิสฺสรณํ ปหานนฺติ อโตฺถฯ เอวญฺหิ ‘‘กามาน’’นฺติ กตฺตริ สามิวจนํ ยุชฺชติฯ ติ วตฺถุกาเมหิ วิวิเจฺจวาติปิ อโตฺถ ยุชฺชตีติ เอวํ ยุชฺชมานตฺถนฺตรสมุจฺจยโตฺถ -สโทฺท, น กิเลสกามสมุจฺจยโตฺถฯ กสฺมา? อิมสฺมิํ อเตฺถ กิเลสกามานํ ทุติยปเทน วิเวกสฺส วุตฺตตฺตาฯ อกุสลสเทฺทน ยทิปิ กิเลสกามา, อถาปิ สพฺพากุสลา คหิตา, สพฺพถา ปน กิเลสกาเมหิ วิเวโก วุโตฺตติ อาห ติฯ กามคุณาธิคมเหตุปิ ปาณาติปาตาทิอสุทฺธปฺปโยโค โหตีติ ตพฺพิเวเกน ปโยคสุทฺธิ วิภาวิตาฯ ตณฺหาสํกิเลสโสธเนน ฯ</p>


<p>  ติ ทิฎฺฐิมานาทีนํ ผสฺสาทีนญฺจฯ อุปริ วุจฺจมานานิ ฌานงฺคานิ  เตสํ อตฺตโน วิปจฺจนีกานํ ปฎิปกฺขภาวทสฺสนตฺถํ ตปฺปจฺจนีกนีวรณวจนํฯ พฺยาปาทวิเวกวจเนน ‘‘อนตฺถํ เม อจรี’’ติอาทิอาฆาตวตฺถุเภทวิสยสฺส โทสสฺส โมหาธิกานํ ถินมิทฺธาทีนํ วิเวกวจเนน ปฎิจฺฉาทนวเสน ทุกฺขาทิปุพฺพนฺตาทิเภทวิสยสฺส โมหสฺส วิกฺขมฺภนวิเวโก วุโตฺตฯ กามราคพฺยาปาทตเทกฎฺฐถินมิทฺธาทิวิกฺขมฺภนกเญฺจทํ สพฺพากุสลปฎิปกฺขสภาวตฺตา สพฺพกุสลานํ เตน สภาเวน สพฺพากุสลานํ ปหานํ โหนฺตมฺปิ กามราคาทิวิกฺขมฺภนสภาวเมวาติ ตํสภาวตฺตา อวิเสเสตฺวา นีวรณากุสลมูลาทีนํ วิกฺขมฺภนวิเวโก วุโตฺต โหตีติ อาหฯ</p>


<p>วิตกฺกสฺส กิจฺจวิเสเสน ถิรภาวปฺปเตฺต ปฐมชฺฌานสมาธิมฺหิ ปจฺจนีกทูรีภาวกเตน ถิรภาเวน ตํสทิเสสุ วิตกฺกรหิเตสุ ทุติยชฺฌานาทิสมาธีสุ จ อปฺปนาติ อฎฺฐกถาโวหาโรติ วิตกฺกสฺส อปฺปนาโยโค วุโตฺต, อญฺญถา วิตโกฺกว อปฺปนาติ ตสฺส ตํสมฺปโยโค น สิยาติฯ  ฌานสมงฺคิโน วิตกฺกวิจารสมงฺคิตาทสฺสเนน ฌานเสฺสว สวิตกฺกสวิจารภาวสฺส วุตฺตตฺตาฯ</p>


<p>นฺติ เอตฺถ ปุริมสฺมิํ อเตฺถ นฺติ ฌานํฯ ปีติสุขสทฺทโต จ อตฺถิอตฺถวิเสสวโต อสฺส, อสฺมิํ วาติ เอตฺถ -กาโร วุโตฺตฯ ทุติเย ปีติสุขเมว วิเวกชํฯ นฺติ จ อญฺญปทเตฺถ สมาโส ปจฺจตฺตนิเทฺทสสฺส จ อโลโป กโต, โลเป วา  สติ ‘‘วิเวกชปีติสุข’’นฺติ ปาโฐติ อยํ วิเสโสฯ ติ คณนานุปุพฺพตาย, คณนานุปุพฺพตามตฺตํ วา ปฐมนฺติ วจนนฺติ อโตฺถฯ นิจฺจาทิวิปลฺลาสปฺปหาเนน มโคฺค อสโมฺมหโต อนิจฺจาทิลกฺขณานิ ปฎิวิชฺฌตีติ ฯ อสโมฺมสธมฺมํ นิพฺพานํ อวิปรีตลกฺขณตฺตา อนญฺญถาภาวโต ฯ</p>


<h3>ทุติยชฺฌานกถาวณฺณนา</h3>
<p> ติ เอเตน เยหิ วิตกฺกวิจาเรหิ ปฐมชฺฌานสฺส โอฬาริกตา, เตสํ สมติกฺกมา ทุติยชฺฌานสฺส สมธิคโม, น สภาวโต อโนฬาริกานํ ผสฺสาทีนํ สมติกฺกมาติ อยมโตฺถ ทีปิโต โหติฯ เอวํ ‘‘ปีติยา จ วิราคา’’ติอาทีสุ นโย ฯ ตสฺมา วิตกฺกวิจารปีติสุขสมติกฺกมวจนานิ โอฬาริโกฬาริกงฺคสมติกฺกมา ทุติยาทิอธิคมปริทีปกานีติ เตสํ เอกเทสภูตํ วิตกฺกวิจารสมติกฺกมวจนํ ตํทีปกนฺติ วุตฺตํฯ อถ วา วิตกฺกวิจารวูปสมวจเนเนว ตํสมติกฺกมา ทุติยาธิคมทีปเกน ปีติวิราคาทิวจนานํ ปีติยาทิสมติกฺกมา ตติยาทิอธิคมทีปกตา โหตีติ ตสฺส ตํทีปกตา วุตฺตาฯ</p>


<p>ติ นีลโยคโต วตฺถํ นีลํ วิยาติ อธิปฺปาโยฯ เยน สมฺปสาทเนน โยคา ฌานํ สมฺปสาทนํ, ตสฺมิํ ทสฺสิเต ‘‘สมฺปสาทนํ ฌาน’’นฺติ สมานาธิกรณนิเทฺทเสเนว ตํโยคา ฌาเน ตํสทฺทปฺปวตฺติ ทสฺสิตาติ อวิโรโธ ยุโตฺตฯ เอโกทิภาเว กถนฺติ เอโกทิมฺหิ ทสฺสิเต ‘‘เอโกทิภาวํ ฌาน’’นฺติ สมานาธิกรณนิเทฺทเสเนว ฌานสฺส เอโกทิวฑฺฒนตา วุตฺตา โหตีติฯ นฺติ ปนิทํ อุทฺธริตฺวา เอโกทิสฺส นิเทฺทโส น กตฺตโพฺพ สิยาติ เอโกทิภาวสโทฺท เอว สมาธิมฺหิ ปวโตฺต สมฺปสาทนสโทฺท วิย ฌานมฺหิ ปวตฺตตีติ ยุตฺตํฯ</p>


<p>ติ คมิตา วินาสํฯ ทุติยชฺฌานาทิอธิคมุปายทีปเกน อชฺฌตฺตสมฺปสาทนตาย เจตโส เอโกทิภาวตาย จ เหตุทีปเกน อวิตกฺกาวิจารภาวเหตุทีปเกน จ วิตกฺกวิจารวูปสมวจเนเนว วิตกฺกวิจาราภาโว ทีปิโตติ กิํ ปุน อวิตกฺกอวิจารวจเนน กเตนาติ? น, อทีปิตตฺตาฯ น หิ วิตกฺกวิจารวูปสมวจเนน วิตกฺกวิจารานํ อปฺปวตฺติ วุตฺตา โหติฯ วิตกฺกวิจาเรสุ หิ ตณฺหาปหานญฺจ เอเตสํ  วูปสมนํฯ เย จ สงฺขาเรสุ ตณฺหาปหานํ กโรนฺติ, เตสุ มเคฺคสุ ปหีนตเณฺหสุ ผเลสุ จ สงฺขารปฺปวตฺติ โหติ, เอวมิธาปิ วิกฺขมฺภิตวิตกฺกวิจารตณฺหสฺส ทุติยชฺฌานสฺส วิตกฺกวิจารสมฺปโยโค ปุริเมน น นิวาริโต สิยาติ ตํนิวารณตฺถํ อาวชฺชิตุกามตาทิอติกฺกโมว เตสํ วูปสโมติ ทสฺสนตฺถญฺจ นฺติ วุตฺตํฯ</p>


<h3>ตติยชฺฌานกถาวณฺณนา</h3>
<p>  ขีณาสวปกติ นิกฺกิเลสตาฯ นฺติ เอตฺถ ลีนุทฺธจฺจปกฺขปาตรหิตํ มชฺฌตฺตํ วีริยํ ‘‘อุเปกฺขา’’ติ วุตฺตํ, ตเทว ตํ อาการํ คเหตฺวา ปวเตฺตตพฺพสฺส  ตาทิสสฺส วีริยสฺส นิมิตฺตภาวโต อุเปกฺขานิมิตฺตํฯ ปฐมชฺฌานปฺปฎิลาภตฺถาย นีวรเณ…เป.… เนวสญฺญานาสญฺญายตนสมาปตฺติปฎิลาภตฺถาย อากิญฺจญฺญายตนสญฺญํ ปฎิสงฺขาสนฺติฎฺฐนาปญฺญาสงฺขารุเปกฺขาสุ ญาณนฺติ อิมา อฎฺฐ สมาปตฺติวเสน อุปฺปชฺชนฺติฯ โสตาปตฺติมคฺคปฎิลาภตฺถาย อุปฺปาทํ ปวตฺตํ นิมิตฺตํ อายูหนํ ปฎิสนฺธิํ คติํ นิพฺพตฺติํ อุปปตฺติํ ชาติํ ชรามรณโสกปริเทวทุกฺขโทมนสฺสอุปายาเสฯ โสตาปตฺติผลสมาปตฺตตฺถาย อุปฺปาทํ…เป.… อุปายาเส…เป.… อรหตฺตมคฺคปฎิลาภตฺถาย อุปฺปาทํ…เป.… อุปายาเสฯ อรหตฺตผลสมาปตฺตตฺถาย…เป.… สุญฺญตวิหารสมาปตฺตตฺถาย…เป.… อนิมิตฺตวิหารสมาปตฺตตฺถาย อุปฺปาทํ ปวตฺตํ อายูหนํ ปฎิสนฺธิํ…เป.… ปฎิสงฺขาสนฺติฎฺฐนา ปญฺญา สงฺขารุเปกฺขาสุ ญาณนฺติ อิมา ทส วิปสฺสนาวเสน อุปฺปชฺชนฺติฯ</p>


<p>นฺติ ขนฺธปญฺจกํ, ตํ มุญฺจิตุกมฺยตาญาเณน ปชหติฯ ทิฎฺฐโสวตฺถิกตฺตยสฺส สปฺปลกฺขณวิจินเน วิย ทิฎฺฐลกฺขณตฺตยสฺส ภูตสฺส สงฺขารลกฺขณวิจินเน อุเปกฺขํ ปฎิลภติฯ ติ ปณีตสุเขปิ ตสฺมิํ อวนติ ปฎิปกฺขกิจฺจาติ อโตฺถฯ นามกาเยน เจตสิกสุขํ กายิกสุขเหตุ รูปสมุฎฺฐาปเนน กายิกสุขญฺจ ฌานสมงฺคี ปฎิสํเวเทตีติ วุจฺจติฯ  พฺยาปิตตฺตาฯ ยถา หิ อุทเกน ผุฎสรีรสฺส ตาทิเส นาติปจฺจนีเก วาตาทิเก โผฎฺฐเพฺพ ผุเฎฺฐ สุขํ อุปฺปชฺชติ, เอวํ เอเตหิ ผุฎสรีรสฺสปิฯ</p>


<h3>จตุตฺถชฺฌานกถาวณฺณนา</h3>
<p> ติ  สุขทุกฺขานิ วิย อวิภูตาการา ปิฎฺฐิปาสาณคตมิคมโคฺค วิย ตทนุมาตพฺพาวิภูตากาโรปฎฺฐานาฯ</p>

</p>


<h3>ปญฺจกนยวณฺณนา</h3>
<p> ติ สพฺพญฺญุตญฺญาณสฺสฯ เตน หิ ธมฺมานํ อาการเภทํ ญตฺวา ตทนุรูปํ เทสนํ นิยาเมตีติฯ เอตฺถ จ ปญฺจกนเย ทุติยชฺฌานํ จตุกฺกนเย ทุติยชฺฌานปกฺขิกํ  กตฺวา วิภตฺตํ ‘‘ยสฺมิํ…เป.… มคฺคํ ภาเวติ อวิตกฺกํ วิจารมตฺตํ สมาธิชํ ปีติสุขํ ทุติยชฺฌานํ อุปสมฺปชฺช วิหรตี’’ติฯ กสฺมา? เอกตฺตกายนานตฺตสญฺญีสตฺตาวาสผลตาย ทุติยชฺฌาเนน สมานผลตฺตา ปฐมชฺฌานสมาธิโต ชาตตฺตา จฯ ปฐมชฺฌานเมว หิ กาเมหิ อกุสเลหิ จ วิวิตฺตนฺติ ตทภาวา น อิธ ‘‘วิวิเจฺจว กาเมหิ วิวิจฺจ อกุสเลหี’’ติ สกฺกา วตฺตุํ, นาปิ ‘‘วิเวกช’’นฺติฯ สุตฺตนฺตเทสนาสุ จ ปญฺจกนเย ทุติยตติยชฺฌานานิ ทุติยชฺฌานเมว ภชนฺติ วิตกฺกวูปสมา วิจารวูปสมา อวิตกฺกตฺตา อวิจารตฺตา จาติฯ</p>


<h3>ปฎิปทาจตุกฺกวณฺณนา</h3>
<p> นฺติ นีวรณวิตกฺกวิจารนิกนฺติยาทีนํ วูปสมา ถิรภูโต กามาวจรสมาธิฯ ติ ตทนุรูปตาภูตา, สา ปน ตทสฺสาทสงฺขาตา ตทสฺสาทสมฺปยุตฺตกฺขนฺธสงฺขาตา วา มิจฺฉาสตีติ วทนฺติฯ อวิคตนิกนฺติกา ตํตํปริหรณสตีติปิ วตฺตุํ วฎฺฎตีติ เอวญฺจ กตฺวา ติ วิกโปฺป กโตฯ ติ อิทํ กทาจิ ทุติยาทีนํ ปฐมาทิอาคมนกตปฎิปทตํ สนฺธาย วุตฺตํฯ -สโทฺท หิ อเนกนฺติกตํ ทีเปติ, เอตสฺส อเนกนฺติกตฺตา เอว จ ปาฬิยํ เอเกกสฺมิํ ฌาเน จตโสฺส ปฎิปทา จตฺตาริ อารมฺมณานิ โสฬสกฺขตฺตุกญฺจ วิสุํ วิสุํ โยชิตํฯ อญฺญถา เอเกกสฺมิํ ปฎิปทาทิมฺหิ นว นว ฌานานิ โยเชตพฺพานิ สิยุนฺติฯ</p>


<h3>อารมฺมณจตุกฺกวณฺณนา</h3>
<p> นฺติ  ปญฺจหิ วสิตาหิ อวสีกตํฯ</p>


<h3>อารมฺมณปฎิปทามิสฺสกวณฺณนา</h3>
<p> ติ โสฬสกฺขตฺตุกโต ปุเพฺพฯ ติ วจเนน เย กตาธิการา เสกฺขา มเคฺคเนว อุปฺปาทิตชฺฌานา, เตสํ ฌานานิ มคฺคปฎิพทฺธตาย สุทฺธิกนวกสงฺคหิตานีติ เวทิตพฺพานิฯ น หิ เต อุปฺปาเทนฺติ นามาติฯ</p>


<h3>กสิณกถาวณฺณนา</h3>
<p> นิโรธปาทกตาวจเนน  อารุปฺปปาทกตา จ ทสฺสิตาฯ ขิปฺปทสฺสนํ ขิปฺปาภิญฺญตา ฯ</p>


<h3>อภิภายตนกถาวณฺณนา</h3>
<p> ติ เกวลํ กสิณายตนสงฺขาตเมว อหุตฺวา อภิภายตนสงฺขาตมฺปิ ปวตฺตตีติ สติปิ อภิภายตนานํ กสิณายตนเตฺต กสิณายตนภาวโต อโญฺญ อภิภายตนภาโว กสิณนิมิตฺตาภิภวนกภาวนานิมิตฺตนานตฺตโตติ ทเสฺสติฯ ตตฺถ อภิภวตีติ อภิภุ, ปริกมฺมํ, ญาณํ วาฯ อภิภุ อายตนํ เอตสฺสาติ  ฌานํฯ อภิภวิตพฺพํ วา อารมฺมณสงฺขาตํ อายตนํ เอตสฺสาติ  ฌานํฯ อารมฺมณาภิภวนโต อภิภุ จ ตํ อายตนญฺจ โยคิโน สุขวิเสสานํ อธิฎฺฐานภาวโต มนายตนธมฺมายตนภาวโต จาติปิ สสมฺปยุตฺตํ ฌานํ ฯ มคฺคปฺปฎิพทฺธตาย ตทา สมาปตฺติโต วุฎฺฐิตสฺส อาโภโค ปุพฺพภาคภาวนาวเสน ฌานกฺขเณ ปวตฺตํ อภิภวนาการํ คเหตฺวา ปวโตฺต วุโตฺตติ ทฎฺฐโพฺพฯ อาคเมสุ ปน ‘‘อชฺฌตฺตํ รูปสญฺญี เอโก พหิทฺธา รูปานิ ปสฺสติ ปริตฺตานิ สุวณฺณทุพฺพณฺณานิฯ อปฺปมาณานิ สุวณฺณทุพฺพณฺณานิฯ อชฺฌตฺตํ อรูปสญฺญี เอโก…เป.… ปริตฺตานิ สุวณฺณทุพฺพณฺณานิฯ อปฺปมาณานิ สุวณฺณทุพฺพณฺณานี’’ติ (ที. นิ. ๒.๑๗๓; ม. นิ. ๒.๒๔๙; อ. นิ. ๘.๖๕) อิเมสํ จตุนฺนํ อภิภายตนานํ อาคตตฺตา   (ที. นิ. อฎฺฐ. ๒.๑๗๓; ม. นิ. อฎฺฐ. ๒. ๒๔๙-๒๕๐; อ. นิ. อฎฺฐ. ๓.๘.๖๕) ‘‘วณฺณวเสน อาโภเค วิชฺชมาเนปิ ปริตฺตอปฺปมาณวเสเนว อิมานิ อภิภายตนานิ เทสิตานี’’ติ วุตฺตํฯ ปริตฺตอปฺปมาณตา หิ อภิภวนสฺส การณํ วณฺณาโภเค สติปิ อสติปิฯ ตตฺถ จ วณฺณาโภครหิตานิ สหิตานิ จ สพฺพานิ ปริตฺตานิ ‘‘สุวณฺณทุพฺพณฺณานี’’ติ วุตฺตานิ, ตถา อปฺปมาณานีติ ทฎฺฐพฺพานิฯ อตฺถิ หิ เอโส ปริยาโย ปริตฺตานิ อภิภุยฺย ตานิ เจ กทาจิ วณฺณวเสน อาภุชิตานิ โหนฺติ สุวณฺณทุพฺพณฺณานิ อภิภุยฺยาติฯ อิธ ปน นิปฺปริยายเทสนตฺตา วณฺณาโภครหิตานิ วิสุํ วุตฺตานิ สหิตานิ จฯ อตฺถิ หิ อุภยตฺถ อภิภวนวิเสโสติฯ</p>


<p>ตตฺถ จ ปริยายเทสนตฺตา วิโมกฺขานมฺปิ อภิภวนปริยาโย อตฺถีติ ‘‘อชฺฌตฺตํ รูปสญฺญี’’ติ  อภิภายตนทฺวยํ วุตฺตํ, ตติยจตุตฺถอภิภายตเนสุ ทุติยวิโมโกฺข วณฺณาภิภายตเนสุ ตติยวิโมโกฺข จ อภิภวนปฺปวตฺติโต สงฺคหิโต, อิธ ปน นิปฺปริยายเทสนตฺตา วิโมกฺขาภิภายตนานิ อสงฺกรโต ทเสฺสตุํ วิโมเกฺข วเชฺชตฺวา อภิภายตนานิ กถิตานิฯ สพฺพานิ จ วิโมกฺขกิจฺจานิ วิโมกฺขเทสนาย วุตฺตานิ, ตเทตํ ติ อาคตสฺส อภิภายตนทฺวยสฺส อภิภายตเนสุ อวจนโต ‘‘รูปี รูปานิ ปสฺสตี’’ติอาทีนญฺจ สพฺพวิโมกฺขกิจฺจสาธารณวจนภาวโต ววตฺถานํ กตนฺติ วิญฺญายติฯ</p>


<p>ติ อิทํ กตฺถจิปิ ‘‘อชฺฌตฺตํ รูปานิ ปสฺสตี’’ติ อวตฺวา สพฺพตฺถ ยํ วุตฺตํ ‘‘พหิทฺธา รูปานิ ปสฺสตี’’ติ, ตสฺส การณวจนํฯ เตน ยํ อญฺญเหตุกํ, ตํ เตน เหตุนา วุตฺตํฯ ยํ ปน เทสนาวิลาสเหตุกํ อชฺฌตฺตํ อรูปสญฺญิตาย เอว อิธ วจนํ, น ตสฺส อญฺญํ การณํ มคฺคิตพฺพนฺติ ทเสฺสติฯ อชฺฌตฺตรูปานํ อนภิภวนียตา จ พหิทฺธารูปานํ วิย อวิภูตตฺตา, เทสนาวิลาโส จ ยถาวุตฺตววตฺถานวเสน เวทิตโพฺพฯ ติ เอเตเนว สิทฺธตฺตา นีลาทิอภิภายตนานิ น วตฺตพฺพานีติ เจ? น, นีลาทีสุ กตาธิการานํ นีลาทิภาวเสฺสว อภิภวนการณตฺตาฯ น หิ เตสํ ปริสุทฺธาปริสุทฺธวณฺณปริตฺตตา ตทปฺปมาณตา วา อภิภวนการณํ, อถ โข นีลาทิภาโว เอวาติฯ</p>

</p>


<h3>วิโมกฺขกถาวณฺณนา</h3>
<p> ติ  เยนายํ สสนฺตติปริยาปเนฺนน รูเปน สมนฺนาคโต, ตํ ยสฺส ฌานสฺส เหตุภาเวน วิสิฎฺฐํ รูปํ โหติฯ เยน วิสิเฎฺฐน รูปีติ วุเจฺจยฺย, ตเทว สสนฺตติปริยาปนฺนรูปนิมิตฺตํ ฌานมิว ปรมตฺถโต รูปีภาวสาธกนฺติ ทฎฺฐพฺพํฯ กสิณเทสนา ฌานานเมว กสิณภาเวน ปวตฺตา อภิธเมฺม, สุเตฺต ปน อารมฺมณานนฺติ ติ วุตฺตํฯ</p>

</p>


<h3>พฺรหฺมวิหารกถาวณฺณนา</h3>
<p> โสมนสฺสโทมนสฺสรหิตํ  อญฺญาณเมว ฯ กิเลโสธีนํ มโคฺคธีหิ อชิตตฺตา ฯ สตฺตมภวาทิโต อุทฺธํ ปวตฺตวิปากสฺส อชิตตฺตา ติ นิปฺปฎิฆภาเวนฯ เอกสฺสปิ สตฺตสฺส อปฺปฎิภาคนิมิตฺตตฺตา ปริเจฺฉทคฺคหณํ นตฺถิ, น จ สมฺมุติสจฺจวเสน ปวตฺตํ สตฺตคฺคหณํ ปริจฺฉินฺนรูปาทิคฺคหณํ โหตีติ อปฺปนาปฺปตฺติยาปิ อปรามาสสตฺตคฺคหณมุทฺธภูตานํ เมตฺตาทีนํ เอกสตฺตารมฺมณานมฺปิ อปฺปมาณโคจรตา วุตฺตาติ เวทิตพฺพาฯ</p>

</p>


<h3>อสุภกถาวณฺณนา</h3>
<p> อุทฺธํ ธุมาตตฺตา ฯ เสตรเตฺตหิ ปริภินฺนํ วิมิสฺสิตํ นีลํ  ปุริมวณฺณวิปริณามภูตํ วา นีลํ  องฺคานํ สุสมฺพทฺธตาฯ  ปฎิปกฺขภาเวน จิตฺตํ ฐเปตุํ อสมตฺถตาฯ อตฺตนิ อานิสํสทสฺสนนีวรณโรควูปสมานํ ยถากฺกมํ ปุปฺผฉฑฺฑกวมนวิเรจนอุปมา โยเชตพฺพาฯ ปฎิกูลมนสิการสามเญฺญน อสุเภหิ เกสาทีหิ ปฎิกูลชฺฌานสฺส คหณํ สิวถิกาวณฺณชฺฌานสฺส จฯ ตมฺปิ หิ ปฎิกูลมนสิการวเสเนว อุปฺปชฺชตีติ, สิวถิกปฺปการานิ วา สิวถิกาวณฺณานิฯ</p>

</p>

</p>


<h3>อรูปาวจรกุสลกถาวณฺณนา</h3>
<p> ติ   เอวํ รูปนิมิตฺตํ ทณฺฑาทานสมฺภวทสฺสนาทินา สเพฺพน รูปรูปนิมิเตฺตสุ ตทารมฺมณชฺฌาเนสุ โทสทสฺสนากาเรน, รูปาทีสุ นิกนฺติปฺปหานอนาวชฺชิตุกามตาทินา วาฯ ติ ชิคุจฺฉนาฯ อาเนญฺชาภิสงฺขารวจนาทีหิ อาเนญฺชตา ‘‘สนฺตา อิเม จุนฺท อริยสฺส วินเย วิโมกฺขา’’ติอาทินา สนฺตวิโมกฺขตา จ วุตฺตาฯ โทสทสฺสนปฎิปกฺขภาวนาวเสน ปฎิฆสญฺญานํ สุปฺปหีนตฺตา มหตาปิ สเทฺทน อรูปสมาปตฺติโต น วุฎฺฐาติฯ ตถา ปน น สุปฺปหีนตฺตา สพฺพรูปสมาปตฺติโต วุฎฺฐานํ สิยา, ปฐมชฺฌานํ ปน อปฺปกมฺปิ สทฺทํ น สหตีติ ตํ สมาปนฺนสฺส สโทฺท กณฺฎโกติ วุตฺตํฯ</p>


<p>อารุปฺปภาวนาย อภาเว จุติโต อุทฺธํ อุปฺปตฺติรหานํ รูปสญฺญาปฎิฆสญฺญานํ ยาว อตฺตโน วิปากปฺปวตฺติ, ตาว อนุปฺปตฺติธมฺมตาปาทเนน สมติกฺกโม อตฺถงฺคโม จ วุโตฺตฯ นานตฺตสญฺญาสุ ปน ยา ตสฺมิํ ภเว น อุปฺปชฺชนฺติ, ตา อโนกาสตาย น อุปฺปชฺชนฺติ, น อารุปฺปภาวนาย นิวาริตตฺตาฯ อนิวาริตตฺตา จ กาจิ อุปฺปชฺชนฺติฯ ตสฺมา ตาสํ อมนสิกาโร อนาวชฺชนํ อปจฺจเวกฺขณํ, ชวนปฎิปาทเกน วา ภวงฺคมนสฺส อนฺตเร อกรณํ อปฺปเวสนํ วุตฺตํ, เตน จ นานตฺตสญฺญามนสิการเหตูนํ รูปานํ สมติกฺกมา สมาธิสฺส ถิรภาวํ ทเสฺสติฯ รูปสมติกฺกมาภาเวเนว หิ รูปสมาปตฺตีสุ ‘‘นานตฺตสญฺญานํ อมนสิการา’’ติ เอกสฺส อวจนนฺติฯ โก อานิสํโส, น หิ สพฺพสฺสาทวตฺถุรหิเต อากาเส ปวตฺติตสญฺญาย อานิสํโส ทิสฺสตีติ วุตฺตํ โหติฯ รูปสญฺญาสมติกฺกมนาทิกํ วจนํ อานิสํสสฺส ปกาสนํ, น อโตฺถฯ</p>


<p>ติ สุเตฺตสุฯ ตตฺถ หิ ปริตฺตกสิณุคฺฆาฎเนปิ รูปวิเวกมตฺตคฺคหเณน ปริเจฺฉทสฺส อคฺคหณโต อนนฺตผรณตา จ วุตฺตา, อิธ ปน อนนฺตผรณตาสพฺภาเวปิ อุคฺฆาฎิตกสิณวเสน ปริตฺตานนฺตตา โหตีติ ทสฺสนตฺถํ ‘‘อนโนฺต อากาโส’’ติ น วุตฺตนฺติ อธิปฺปาโยฯ สมยววตฺถาปนฌานวิเสสเนเนเวตฺถ อโตฺถ, น ปฎิปตฺติยาติ ตทวจนํฯ</p>


<p> ปฐมารุปฺปวิญฺญาณํ  อตฺตโน ผรณากาเรเนว อนนฺตนฺติ มนสิกาตพฺพตฺตา นฺติ วุตฺตํฯ อุคฺฆาฎภาโว ฯ</p>


<p> นฺติ  วิญฺญาณสฺส กิญฺจิ ปการํ อคฺคเหตฺวา สเพฺพน สพฺพํ วิภาวนํ อาหฯ</p>


<p> ติ สงฺขาราวเสสสญฺญายฯ  ตาว ปฎิปตฺติํฯ ติอาทินา ตนฺนินฺนาวชฺชนาทิปวตฺติยา อภาวํ ทเสฺสติ, น ตทติกฺกมนตฺถาย อาวชฺชนภาวนาปวตฺติยาฯ ติ สญฺญาภาโว จ เอติสฺสา อตฺถีติ อโตฺถฯ สมูหคหณวเสน ปวตฺตํ ฯ ผสฺสาทิเอเกกธมฺมคหณวเสน ปวตฺตา ฯ</p>


<p>ฯ ตทติกฺกมโต หิ ตเสฺสว วิภาวนํ โหติฯ ทุติยารุปฺปวิญฺญาณวิภาวเน หิ ตเทว อติกฺกนฺตํ สิยา, น ตสฺส อารมฺมณํ, น จารมฺมเณ โทสํ ทิสฺวา อนารมฺมณสฺส วิภาวนาติกฺกโม ยุชฺชติฯ ปาฬิยญฺจ ‘‘วิญฺญาณญฺจายตนสมาปตฺติํ สโต สมาปชฺชิตฺวา ตโต วุฎฺฐหิตฺวา ตเญฺญว วิญฺญาณํ อภาเวตี’’ติ (จูฬนิ. อุปสีวมาณวปุจฺฉานิเทฺทส ๓๙) ตฺตํ, น วุตฺตํ ‘‘ตเญฺญว วิญฺญาณญฺจายตนํ อภาเวตี’’ติ, ‘‘ตเญฺญว อภาเวตี’’ติ วาฯ ‘‘อนนฺตํ วิญฺญาณนฺติ วิญฺญาณญฺจายตนํ อุปสมฺปชฺชา’’ติ (วิภ. ๕๐๘) เอตฺถ ปน ทฺวยํ วุตฺตํ อารมฺมณญฺจ วิญฺญาณํ วิญฺญาณญฺจายตนญฺจฯ ตสฺมิํ ทฺวเย เยน เกนจิ ยโต วา วุฎฺฐิโต, เตเนว ปฎฺฐานนิทฺทิเฎฺฐน ตํสทฺทสฺส สมฺพเนฺธ อาปเนฺน วิญฺญาณญฺจายตนสฺส นิวตฺตนตฺถํ วิญฺญาณวจนํ, ตสฺมา ปฐมารุปฺปวิญฺญาณเสฺสว อภาวนาติกฺกโม วุโตฺตฯ นฺติ เตน นิสฺสิตํฯ ตํ มณฺฑปลคฺคํ อนิสฺสาย เตน วินาภูเต วิวิเตฺต พหิ โอกาเส ฐานํ วิย อากาสลคฺควิญฺญาณสฺส วิเวเก ตทปคเม ตติยารุปฺปสฺส ฐานํฯ</p>

</p>


<h3>เตภูมกกุสลวณฺณนา</h3>
<p>   ติ ฉนฺทาธิปเตยฺยนเย อเนฺต ปุริมนยานํ ตํนยาภิมุขปฺปวตฺติํ  สนฺธาย วุตฺตํ, อยํ ปน ปกาโร น ปาฬิอนุคโตฯ น หิ ปาฬิยํ สุทฺธิกนยาทโย วตฺวา วีริยาธิปเตยฺยาทินยา วุตฺตาติฯ มหาปกรเณ สตฺตหิ มหาวาเรหิ อนุโลมาทินยวิจิเตฺตหิ หีนตฺติโก วิภโตฺตฯ ตตฺถ จ มชฺฌิมธเมฺมกเทสภูตา อิเม วีสติ โลกิยมหานยาติ กตฺวา ‘‘ตตฺถ วิภตฺตา’’ติ วุตฺตํ, น เอเตน กเมน อิเมสํ นยานํ ตตฺถ อาคตตฺตาฯ</p>


<p>เอวเมเตสํ วิภตฺตฎฺฐานํ ทเสฺสตฺวา อิทานิ เอตสฺมิํ เตภูมกกุสลกถาวสานฎฺฐาเน อฎฺฐารสกมฺมทฺวารทสฺสนตฺถํ ติอาทิมาหฯ อถ วา หีนปณีเตหิ วินิวเตฺตตฺวา มชฺฌิมราสิอโนฺตคธภาวํ ทเสฺสเนฺตน เอเตสํ เตภูมกกุสลนยานํ หีนตฺติเก วิภาโค กโตฯ ‘‘อิมสฺมิํ ปน ฐาเน’’ติอาทิกสฺส ยถาวุโตฺตว สมฺพโนฺธฯ หีนตฺติเก มชฺฌิมราสิมฺหิ เย สวิปากา วฎฺฎนิสฺสิเตเนว ทานาทิวเสน ปวตฺติตา, เต หีนาติ กาตพฺพาฯ เย วิวฎฺฎนิสฺสิเตน ทานาทิวเสน ปวตฺติตา, เต ปณีตาติ กาตพฺพาฯ อวิปากา มชฺฌิมาติ กาตพฺพาฯ อวิปากตฺตา จ เตสุ มชฺฌิมราสิํ ฐเปตฺวา อิตเร เทฺว เอกนฺตวฎฺฎนิสฺสิตา นว, วิวฎฺฎุปนิสฺสยภูตา จ นวาติ อฎฺฐารส กมฺมทฺวารานิ, กมฺมานิ จ ตานิ ตสฺส ตสฺส ผลสฺส การณภาเวน ทฺวารานิ จาติ ฯ ตตฺถ ตตฺถ วา จิตฺตานิ กมฺมทฺวารานีติ อาหฯ ตํตํทฺวารานิ วา กายาทีนิฯ อฎฺฐารส ขตฺติยา จ อภพฺพา หีนหีนตฺตยาทโย นว, ภพฺพา จ ปณีตปณีตตฺตยาทโย นวาติ กมฺมานุรูเปเนว เวทิตพฺพาฯ เอวํ พฺราหฺมณาทโย เทวา จ โยเชตพฺพาฯ อฎฺฐจตฺตาลีส โคตฺตจรณานิ เตสเญฺญว ขตฺติยาทีนํ เภทาฯ ‘‘กามาวจรํ กุสลํ จิตฺตํ อุปฺปนฺนํ โหติ…เป.… จิตฺตาธิปเตยฺย’’นฺติ (ธ. ส. ๒๖๙-๒๗๐) เอวํ วุโตฺต จิตฺตสฺส จิตฺตาธิปเตยฺยภาโว, จิตฺตเจตสิกสมุทาเย สมยววตฺถาปโก จิตฺตสโทฺท ปวโตฺตติ ติ อาหฯ</p>

</p>


<h3>โลกุตฺตรกุสลวณฺณนา</h3>
<p>    ติ เอเตน โลกสมติกฺกมปฎิปตฺติมาหฯ ติ เอเตน โลกสฺสนฺตคมนํ ผเล ปติฎฺฐานํ ผลํฯ ติอาทินา นิพฺพานํฯ ติ หิ นิสฺสริตฺวาฯ ติ วิสํยุตฺตํ หุตฺวาติ อโตฺถฯ ติวิโธปิ จโตฺถ มคฺคาทีสุ เอเกกสฺมิํ โยเชตโพฺพ, มเคฺคเยว วา อิธ ตสฺส อธิเปฺปตตฺตาฯ นฺติ เอกมคฺคสฺส เทฺว วาเร อนุปฺปตฺติํ สนฺธายาหฯ อญฺญมญฺญํ ธมฺมานํ อนติวตฺตนาทิสาธิกาย ปญฺญาย วเฑฺฒติฯ ‘‘นิยฺยาตีติ นิยฺยานีย’’นฺติ วตฺตเพฺพ อี-การสฺส รสฺสตฺตํ ย-การสฺส จ ก-การํ กตฺวา นฺติ วุตฺตํฯ นิยฺยาติ เอเตนาติ นิยฺยานํ, นิยฺยานเมว  เวนยิโก วิยฯ เอตฺถ ‘‘เนยฺยานิก’’นฺติ วตฺตเพฺพ อิ-การสฺส เอ-การตฺตํ อกตฺวา วุตฺตํฯ</p>


<p>นฺติ จิตฺตเจตสิกราสิ วุจฺจติ, ตํ อญฺญมญฺญํ สมฺปยุตฺตานํ ธมฺมานํ อตฺตโน อวยวภูตานํ นิสฺสโย โหติฯ ผลญาณํ วา  สมฺมาทิฎฺฐิอาทโย องฺคานิ วาฯ ติ โลกํ อุตฺติณฺณภาเวฯ เตน ผลนิพฺพานานิ สงฺคณฺหาติฯ เตสุ ยํ ภวติ ผลํ, ตํ ติ วุจฺจติฯ ยถา วา กมฺมนิพฺพตฺตา กามภวาทโย ตํสมงฺคิโน นิสฺสยภาเวน ‘‘ภูมี’’ติ วุจฺจนฺติ, เอวํ มเคฺคน นิพฺพตฺตํ ผลํ อริยสาวกสฺส กาเลน กาลํ สมาปชฺชิตพฺพตาย นิสฺสยภาวโต ‘‘ภูมี’’ติ วุจฺจติ, ตโตเยว อริยา จิรตรํ ติฎฺฐนฺติฯ ติ เอตฺถ อปายคมนียานํ อจฺจนฺตสมุเจฺฉโท อิตเรสญฺจ วิชฺชุโตภาเสน วิย ตมสฺส สมุเจฺฉโท ทฎฺฐโพฺพฯ โลกิยชฺฌานมฺปิ ปุถุชฺชนสฺส อริยสฺส จ อกตาธิการสฺส น วินา ปฎิปทาย อิชฺฌติ, กตาธิการสฺส ปน อริยสฺส มเคฺคเนว สมิชฺฌนโต วิปากานํ วิย กุสเลน ตถา สมิทฺธสฺส อริยมเคฺคน สทิสตาย อภาวโต อตพฺพิปากตฺตา จ น มคฺคปฎิปทา ตสฺส ฌานสฺส ปฎิปทาติ สกฺกา วตฺตุนฺติ ตตฺถ ตถา ครุํ กตฺวา ปฎิปทาหิ เอว เทสนา น กตา, ยถาวุตฺตชฺฌานสงฺคหตฺถํ สุทฺธิกเทสนาปิ กตาฯ</p>


<p>อิธ ปน กสฺสจิ วินา ปฎิปทาย อสิทฺธิโต ครุํ กตฺวา ทเสฺสตุํ นฺติอาทิ วุตฺตํฯ ติ สกิํ ทฺวิกฺขตฺตุํ ติกฺขตฺตุํ จตุกฺขตฺตุํ อเนกกฺขตฺตุนฺติ เอวมาทีสุ วิกฺขมฺภนวาเรสุ โย โกจิฯ สกิํ ทฺวิกฺขตฺตุญฺจ วิกฺขมฺภนวารา สุขา ปฎิปทา เอว, น จ ตโต อุทฺธํ สุขา ปฎิปทา  โหตีติ ติกฺขตฺตุํ วิกฺขมฺภนวารํ ทุกฺขา  ปฎิปทาติ โรเจสุํ อฎฺฐกถาจริยาฯ ตสฺมิํ ตถาโรจิเต ตโต ปเรสุ จตุกฺขตฺตุํ วิกฺขมฺภนวาราทีสุ วตฺตพฺพเมว นตฺถีติฯ รูปารูปานํ ลกฺขณาทีหิ ปริจฺฉินฺทิตฺวา คหณํ รูปารูปปริคฺคโห, นามรูปมตฺตเมตํ, น อโญฺญ โกจิ สตฺตาทิโกติ ววตฺถาปนํ นามรูปววตฺถาปนํฯ ปริคฺคหิตรูปารูปสฺส มคฺคปาตุภาวทนฺธตา จ นามรูปววตฺถาปนาทีนํ กิจฺฉสิทฺธิโต สิยาติ น รูปารูปปริคฺคหกิจฺฉตาย เอว ทุกฺขปฎิปทตา วตฺตพฺพาติ เจ? ตํ น, นามรูปววตฺถาปนาทีนํ ปจฺจนีกกิเลสมนฺทตาย สุขสิทฺธิยมฺปิ ตถาสิทฺธวิปสฺสนาสหคตานํ อินฺทฺริยานํ มนฺทตาย มคฺคปาตุภาวทนฺธภาวโตฯ</p>


<p>ติ อกิเจฺฉนปิ ปริคฺคเหตฺวาฯ กิเจฺฉน ปริคฺคหิเต วตฺตพฺพเมว นตฺถิฯ เอวํ เสเสสุปิฯ นฺติ กลาปสมฺมสนาวสาเน อุทยพฺพยานุปสฺสนาย วตฺตมานาย อุปฺปนฺนสฺส วิปสฺสนุปกฺกิเลสสฺส ติกฺขตฺตุํ วิกฺขมฺภเนน กิจฺฉตาวารํ ทุกฺขา ปฎิปทาติ โรเจสุํ เอตทนฺตตฺตา ปฎิปทายฯ เอตสฺส อกิจฺฉเตฺตปิ ปุริมานํ กิจฺฉเตฺต ทุกฺขปฎิปทตา วุตฺตนยาวาติ น ปฎิสิทฺธาติ ทฎฺฐพฺพํฯ ยถาวุตฺตํ วา สพฺพํ รูปารูปปริคฺคหาทิกิจฺฉตํ ติกฺขตฺตุํ วิกฺขมฺภนวารตาวเสน นฺติ อาหฯ ยสฺส ปน สพฺพตฺถ อกิจฺฉตา, ตสฺส สุขา ปฎิปทา เวทิตพฺพาฯ</p>


<p>มุสาวาทาทีนํ วิสํวาทนาทิกิจฺจตาย ลูขานํ อปริคฺคาหกานํ ปฎิปกฺขภาวโต ปริคฺคาหกสภาวา สมฺมาวาจาฯ สา สินิทฺธภาวโต สมฺปยุตฺตธเมฺม ปริคฺคณฺหาติ สมฺมาวาจาปจฺจยสุภาสิตโสตารญฺจ ชนํฯ กายิกกิริยากิจฺจํ กตฺตพฺพํ สมุฎฺฐาเปติ, สยญฺจ สมุฎฺฐหนํ ฆฎนํ โหตีติ สมฺมากมฺมนฺตสงฺขาตา วิรติปิ สมุฎฺฐานสภาวาติ วุตฺตาฯ สมฺปยุตฺตธมฺมานํ วา อุกฺขิปนํ สมุฎฺฐหนํ กายิกกิริยาย ภารุกฺขิปนํ วิย, ชีวมานสฺส สตฺตสฺส, สมฺปยุตฺตธมฺมานํ วา สุทฺธิ โวทานํ อาชีวเสฺสว วา ชีวิตินฺทฺริยวุตฺติยาฯ</p>


<p> นฺติ ปรมตฺถมคฺคสภาวตฺตา มคฺคาวยวภาเวน สมุทายสนฺนิสฺสิตนฺติ อโตฺถฯ</p>


<p>  กิเลสวเสน,  อภิสงฺขารวเสนฯ ตณฺหาวเสน วา  ทิฎฺฐิวเสน ติ ยา อยํ ธมฺมสามคฺคี วุจฺจตีติ โยเชตพฺพาฯ ติ  เอเตน  ปุคฺคลปญฺญตฺติยา อวิชฺชมานปญฺญตฺติภาวํ ทเสฺสติฯ องฺค-สโทฺท การณโตฺถปิ โหตีติ จตุสจฺจฯ พุชฺฌนฺตีติ โพธิโย, โพธิโย เอว องฺคาติ ติ วุตฺตํฯ วิปสฺสนาทีนํ การณานํ พุชฺฌิตพฺพานญฺจ สจฺจานํ อนุรูปํ ปจฺจกฺขภาเวน ปฎิมุขํ อวิปรีตตาย สมฺมา จ พุชฺฌนฺตีติ เอวมตฺถวิเสสทีปเกหิ อุปสเคฺคหิ ติอาทิ วุตฺตํฯ โพธิ-สโทฺท หิ สพฺพวิเสสยุตฺตํ พุชฺฌนํ สามเญฺญน สงฺคณฺหาตีติฯ</p>


<p> นฺติ ราคาทีนํฯ  กิํ ทุจฺจริตานิ อนุวตฺตมานานิฯ</p>


<p> ปาณาติปาตาทินิปฺผาทิตปจฺจยานํ นิจฺจเสวนํ ติ วิสุํ อตฺตโน กิจฺจวาฯ ติ อตฺถนฺตรภาวํ ปฎิกฺขิปติฯ ปจฺจยปฎิเสวนสามนฺตชปฺปนอิริยาปถปฺปวตฺตนานิ ปาปิจฺฉตานิพฺพตฺตานิ ติฯ</p>


<p> วุฎฺฐานคามินีวิปสฺสนา สงฺขารุเปกฺขา สานุโลมา, สา สุญฺญโต ปสฺสนฺตี ‘‘สุญฺญตา’’ติ วุจฺจติ, ทุกฺขโต ปสฺสนฺตี ตณฺหาปณิธิโสสนโต ‘‘อปฺปณิหิต’’นฺติฯ สา อาคมนียฎฺฐาเน มคฺคาธิคมตฺถํ อาคมนปฎิปทาฐาเน ฐตฺวา สุญฺญตาปฺปณิหิตนฺติ นามํ เทติฯ อาคมนโต นาเม ลเทฺธ สคุณโต อารมฺมณโต จ นามํ สิทฺธเมว โหติ, น ปน สคุณารมฺมเณหิ นามลาเภ สพฺพตฺถ อาคมนโต นามํ สิทฺธํ โหตีติ ปริปุณฺณนามสิทฺธิเหตุตฺตา สคุณารมฺมเณหิ สเพฺพสมฺปิ นามตฺตยโยโค, น อาคมนโตติ ววตฺถานกรตฺตา จ นิปฺปริยายเทสนาย อาคมนโตว อิธ นามํ ลภติ, น อิตเรหีติ วุตฺตํฯ</p>


<p> นฺติ อนิจฺจานุปสฺสนํฯ ติ สมูหาทิฆนวเสน จ สกิจฺจปริเจฺฉทตาย จ สปริคฺคเหสุ ขเนฺธสุฯ ติ อนิจฺจานุปสฺสนมาหฯ นฺติ กถมิธ อุปมาสํสนฺทนํ โหติฯ น หิ ฉนฺทจิตฺตานํ มคฺคสงฺขาตอธิปติภาวาภาโว วิย สทฺธินฺทฺริยาธิกสฺส อนิมิตฺตวิโมกฺขสฺส อนิมิตฺตภาวาภาโว อตฺถิ, น จ อมคฺคาธิปตีนํ มคฺคาธิปตินามทานาภาโว วิย อนิมิตฺตสฺส อนิมิตฺตนามทานาภาโวติ สกฺกา วตฺตุํ อนิมิตฺตวิโมกฺขสฺส อนนิมิตฺตตาย อภาวโต ฯ มโคฺค อธิปติ เอเตสนฺติ จ มคฺคาธิปติโนติ ยุโตฺต ตตฺถ ฉนฺทจิเตฺตหิ ตํสมฺปยุตฺตานํ มคฺคาธิปติภาวาภาโวฯ อิธ  ปน มโคฺค อนิมิตฺตํ เอตสฺสาติ มคฺคานิมิโตฺตติ อยมโตฺถ น สมฺภวตีติ น เตน อมเคฺคน มคฺคสฺส อนิมิตฺตภาโว น ยุชฺชติ, กิํ วา เอตฺถ สามญฺญํ อธิเปฺปตนฺติฯ อมคฺคงฺคมคฺคนามาภาโวฯ ยถา สติปิ อธิปติภาเว ฉนฺทจิตฺตานํ น มคฺคาธิปตีติ มคฺคนามํ, น จ เตหิ มคฺคสฺส เตสํ อมคฺคงฺคตฺตา, ตถา สติปิ สทฺธาย อาคมนภาเวน ตสฺสา อนิมิตฺตนฺติ มคฺคนามํ, น จ ตาย มคฺคสฺส ตสฺสา อมคฺคงฺคตฺตาฯ เอวํ อนิมิตฺตวิปสฺสนายปิ อนิมิตฺตภาโว นิปฺปริยาเยน นตฺถีติ ทีปิโต โหติฯ</p>


<p>นนุ จ อิธ ฌานํ สุญฺญตาทินาเมน วุตฺตํ, น มโคฺคติ เจ? น, มคฺคสมฺปโยคโต ฌานสฺส สุญฺญตาทินามกตฺตาฯ สุตฺตนฺตปริยาเยน สคุณารมฺมเณหิ อิธ อภิธเมฺมปิ นามํ ลภตีติ อาหํสุฯ ตสฺมา ปฎิกฺขิตฺตา ติฯ ? อภิธเมฺม สรสํ อนามสิตฺวา ปจฺจนีกโตว นามลาภาติ อธิปฺปาโยฯ โย หิ สคุณารมฺมเณหิ นามลาโภ, โส สรสปฺปธาโน โหติฯ สรเสเนว จ นามลาเภ สพฺพมคฺคานํ สุญฺญตาทิภาโวติ ววตฺถานํ น สิยาฯ ตสฺมา อภิธเมฺม สติปิ ทฺวีหิ นามลาเภ ปจฺจนีกโต นามววตฺถานกรํ คหิตนฺติ สคุณารมฺมเณหิ สุญฺญตาปฺปณิหิตมคฺคา นามํ น ลภนฺตีติ อาหฯ อถ วา ติ อญฺญนิรเปเกฺขหิ สคุณารมฺมเณหิ น ลภนฺติฯ ? อภิธเมฺม สรสปจฺจนีเกหิ สหิเตหิ นามลาภาติ อโตฺถฯ ปจฺจนีกญฺหิ ววตฺถานกรํ อนเปกฺขิตฺวา เกวลสฺส สรสสฺส นามเหตุภาโว อภิธเมฺม นตฺถิ อววตฺถานาปตฺติโตฯ ตสฺมา อตฺตาภินิเวสปณิธิปฎิปกฺขวิปสฺสนานุโลมา มคฺคา สติปิ สรสนฺตเร ปจฺจนีกสหิเตน สรเสน นามํ ลภนฺติฯ อนิมิตฺตมคฺคสฺส ปน วิปสฺสนา นิมิตฺตปฎิปกฺขา น โหติ สยํ นิมิตฺตคฺคหณโต นิมิตฺตคฺคหณานิวารณาติ ตทนุโลมมโคฺคปิ น นิมิตฺตสฺส ปฎิปโกฺขฯ ยทิ สิยา, นิมิตฺตคตวิปสฺสนายปิ ปฎิปโกฺข สิยาติฯ ตสฺมา วิชฺชมาโนปิ สรโส ววตฺถานกรปจฺจนีกาภาวา อภิธเมฺม อนิมิตฺตนฺติ นามทายโก น คหิโตฯ อนิจฺจานุปสฺสนานุโลโม ปน มโคฺค สุทฺธิกปฎิปทานเยเยว สงฺคหิโตติ ทฎฺฐโพฺพฯ ตสฺมา เอว จ โส นโย วุโตฺตติฯ นฺติ ยํ  วกฺขติ ‘‘อนิจฺจโต วุฎฺฐหนฺตสฺส มโคฺค อนิมิโตฺต โหตี’’ติ (ธ. ส. อฎฺฐ. ๓๕๐), เอวํ อาหริตฺวา อฎฺฐกถาจริเยหิ โส อนิมิตฺตมโคฺค ทีปิโตติ อโตฺถฯ</p>


<p>ติ อนิจฺจาทิโต วุฎฺฐหนฺตสฺส วุฎฺฐานคามินิยา ลกฺขณารมฺมณเตฺต สติ สงฺขาเรหิ วุฎฺฐานํ น สิยา, สงฺขารารมฺมณเตฺต จ ลกฺขณปฎิเวโธติ มญฺญมาโน  ปุจฺฉติฯ ‘‘อนิจฺจ’’นฺติอาทินา สงฺขาเรสุ ปวตฺตมาเนน ญาเณน ลกฺขณานิปิ ปฎิวิทฺธานิ โหนฺติ ตทาการสงฺขารคหณโตติ อาห ติฯ สงฺขารารมฺมณา เอว ยถาวุตฺตาธิปฺปาเยน ‘‘ลกฺขณารมฺมณา’’ติ วุตฺตาติ ทเสฺสโนฺต ติอาทิมาหฯ อนิจฺจตา ทุกฺขตา อนตฺตตาติ หิ วิสุํ คยฺหมานํ ลกฺขณํ  ปรมตฺถโต อวิชฺชมานํ, อวิชฺชมานตฺตา เอว ปริตฺตาทิวเสน ฯ ตสฺมา วิสุํ คเหตพฺพสฺส ลกฺขณสฺส ปรมตฺถโต อภาวา ‘‘อนิจฺจํ ทุกฺขมนตฺตา’’ติ สงฺขาเร สภาวโต สลฺลเกฺขโนฺตว ลกฺขณานิ สลฺลเกฺขติ นามาติ อาห ติฯ ยสฺมา จ นฺติอาทินา สงฺขาราว ทิสฺสมานา, ตสฺมา เต กเณฺฐ พทฺธกุณปํ วิย ปฎินิสฺสชฺชนียา โหนฺติฯ</p>


<h2>โลกุตฺตรกุสลํ</h2>
<h3>ปกิณฺณกกถาวณฺณนา</h3>
<p>ติ โลกุตฺตรชฺฌาเนฯ ติ อุปฑฺฒคาถาย อภินิวิสิตพฺพํ วุฎฺฐาตพฺพํ วิปสฺสนาภูมิํ ปญฺจธา อุทฺทิสติฯ สตฺตอฎฺฐาทีนิ องฺคานิ ติ อาทิสทฺทสฺส โลโป ทฎฺฐโพฺพฯ นฺติ ยโต วุฎฺฐานํ, ตานิ นิมิตฺตปวตฺตานิ นิมิตฺตวจเนเนว อุทฺทิสติฯ ฯ กสฺมา? ตโต ตโต ทุติยาทิปาทกชฺฌานโต อุปฺปนฺนสฺส สสงฺขารุเปกฺขาญาณสฺส ปาทกชฺฌานาติกฺกนฺตานํ องฺคานํ อสมาปชฺชิตุกามตาวิราคภาวนาภาวโต อิตรสฺส จ อตพฺภาวโตฯ ฯ กสฺมา? วิปสฺสนานิยเมเนว หิ ปฐมเตฺถรวาเทปิ อปาทกปฐมชฺฌานปาทกมคฺคา ปฐมชฺฌานิกาว โหนฺติ, อิตเร จ ปาทกชฺฌานวิปสฺสนานิยเมหิ ตํตํฌานิกาฯ เอวํ เสสวาเทสุปิ วิปสฺสนานิยโม ยถาสมฺภวํ โยเชตโพฺพฯ</p>


<p>ติ  ปาทกชฺฌานโต อญฺญสงฺขาเรฯ เตน ปาทกชฺฌานสงฺขาเรสุ สมฺมสิเตสุ วตฺตพฺพเมว นตฺถีติ ทเสฺสติฯ ติ ทุติยเตฺถรวาเทปิฯ ตํตํฌานิกตา ตํตํสมฺมสิตสงฺขารวิปสฺสนานิยเมหิ โหติฯ ตตฺราปิ หิ วิปสฺสนา ตํตํวิราคาวิราคภาวนาภาเวน โสมนสฺสสหคตา  อุเปกฺขาสหคตา จ หุตฺวา ฌานงฺคาทินิยมํ มคฺคสฺส กโรตีติ เอวํ ฯ</p>


<p>นฺติ ตํตํฌานสทิสภวนํฯ  ปาทกชฺฌานสมฺมสิตชฺฌานุปนิสฺสเยหิ วินา อชฺฌาสยมเตฺตน อสิชฺฌนา อุปนิสฺสเยน วินา สงฺกปฺปมเตฺตน สกทาคามิผลาทีนํ อสิชฺฌนทีปเกน  (ม. นิ. ๓.๓๙๘ อาทโย) ทีเปตโพฺพฯ ตตฺถ หิ โสตาปนฺนายปิ ปริปุณฺณสงฺกปฺปภาวํ วทเนฺตน ภควตา ยสฺส ยสฺส อุปนิสฺสโย อตฺถิ, ตสฺส ตเสฺสว อชฺฌาสโย นิยามโก, นาญฺญสฺสาติ เตน เตน ปริปุณฺณสงฺกปฺปตา โหติ, น ตโต ปรํ สงฺกปฺปสพฺภาเวปิ อสิชฺฌนโตติ อยมโตฺถ ทีปิโต โหติฯ เอวมิธาปิ ยสฺส ยสฺส ทุติยาทิฌานิกสฺส มคฺคสฺส ยถาวุโตฺต อุปนิสฺสโย อตฺถิ, ตสฺส ตเสฺสว อชฺฌาสโย นิยามโก, นาญฺญสฺส สติปิ ตสฺมิํ อสิชฺฌนโตฯ อิมสฺมิํ ปน วาเท ปาทกสมฺมสิตชฺฌานุปนิสฺสยสพฺภาเว อชฺฌาสโย เอกเนฺตน โหติ, ตํตํผลูปนิสฺสยสพฺภาเว ตํตํสงฺกโปฺป วิยาติ ตทภาวาภาวโต อชฺฌาสโย นิยเมตีติ วุตฺตํฯ</p>


<p>ติ จตุตฺถชฺฌานิกวชฺชานํ ปาทกานิ โลกิยชฺฌานานิ สนฺธาย วุตฺตํฯ อปฺปนาปฺปตฺติ จ โอฬาริกงฺคาติกฺกมนุปนิสฺสยาภาเว ปญฺจหิ อเงฺคหิ วินา น โหตีติ ติ อาหฯ ติ เอเตน จตุตฺถชฺฌานิกตาปิ สมานา อนุสยสมุคฺฆาฎนสมตฺถสฺส น สงฺขาราวเสสตาติ ทเสฺสติฯ  อชฺฌาสยวเสน ปญฺจมชฺฌานิกตาย ปฐมาทิชฺฌานิกตาย จ สมฺภวโตติ อธิปฺปาโยฯ อชฺฌาสโย จ สาตฺถโก โหติ, อญฺญถา ปาทกสมฺมสิตชฺฌาเนเหว นิยมสฺส สิทฺธตฺตา อชฺฌาสโย นิยามโก วุจฺจมาโน นิรตฺถโก สิยาติฯ  อฎฺฐสาลินิยา นิยามเน เอกนฺติกํ วิปสฺสนาสงฺขาตํ  อุทฺธริตฺวา ‘‘เตสมฺปิ วาเทสุ อยํ…เป.… วิปสฺสนาว นิยเมตี’’ติ วทเนฺตน  ตโยเปเต วาเท วิปสฺสนาว นิยเมตีติ ทสฺสิตํฯ ตํตํวาทานญฺหิ วิปสฺสนาสหิตานเมว สิทฺธิ, นาญฺญถาติ ทสฺสิตนฺติฯ</p>


<p>ติ โคตฺรภุสฺส ปจฺจโย ภวิตุํ น สโกฺกตีติ อโตฺถฯ ยทิ ปญฺจมจิตฺตกฺขเณ ชวนํ ปติตํ นาม โหติ, กถํ ตทา โคตฺรภุ ตทนนฺตรญฺจ มโคฺค ชวนสฺส ปติตกฺขเณ อุปฺปชฺชตีติ? อปุพฺพสฺส ชวนนฺตรสฺส ปติตตาภาวโตฯ ตเทว หิ ชวนํ อเนกกฺขตฺตุํ ปวตฺตมานํ  ปติตํ สิยาติ, โคตฺรภุ ปน อารมฺมณนฺตเร อุปฺปนฺนํ อปุพฺพํ ชวนํ, ตถา มโคฺค ภูมนฺตรโต จาติฯ นนุ จ สตฺตมชวนเจตนาย พลวตาย อุปปชฺชเวทนียภาโว โหติ อานนฺตริยตาปีติ, ตตฺถายํ อธิปฺปาโย สิยา ‘‘ปฎิสนฺธิยา อนนฺตรปจฺจยภาวิโน วิปากสนฺตานสฺส อนนฺตรปจฺจยภาเวน อนฺติมชวนเจตนาย สุสงฺขตตฺตา สา สตฺตมชวนเจตนา อุปปชฺชเวทนียา อานนฺตริกา จ โหติ, น อปติตชวนเจตนา วิย พลวตายา’’ติฯ</p>


<p>ติ โคตฺรภุสฺส หิ สงฺขารารมฺมณเตฺต สติ ตทปิ อนุโลมเมวาติ ปุริมอนุโลมํ วิย ตํ ตทปิ อญฺญํ อนุโลมํ อนุพเนฺธยฺย, น มโคฺคติ มคฺควุฎฺฐานเมว จ น ภเวยฺย อตฺตโน สทิสาลมฺพนสฺส อาวชฺชนฎฺฐานิยสฺส ปจฺจยสฺส อลาภาฯ อปฺปหีนภาเวน ปญฺจสุ อุปาทานกฺขเนฺธสุ อนุสยิตา กิเลสา สา ภูมิ เอเตหิ ลทฺธาติ กตฺวา ฯ วฎฺฎํ สิโนนฺติ พนฺธนฺตีติ กตฺวา  จ, เตสํ นฺติปิ เอตเทวสฺส โลภกฺขนฺธาทิปทาลนํ วุจฺจติฯ นฺติ ปวตฺตํฯ นฺติ อนาคามิโน อเนกกฺขตฺตุญฺจ ตเตฺถว อุปปชฺชนฺตสฺส เหฎฺฐา อนาคมนวเสน เอโก ภโวติ คเหตฺวา วุตฺตํฯ</p>


<p>ติ ยถาวุตฺตสฺส อุปาทินฺนกปวตฺตโต วุฎฺฐานสฺสฯ อปาเยสุ สตฺตมภวโต อุทฺธํ สุคติยญฺจ วิปากทายกสฺส อภิสงฺขารวิญฺญาณสฺส ปจฺจยฆาโต โสตาปตฺติมคฺคญาเณน อภิสงฺขารวิญฺญาณสฺส นิโรโธ ทฎฺฐโพฺพฯ ติ อนาคามิมเคฺค อภาวิเต สกทาคามิสฺส กามธาตุยํ เย เทฺว ภวา อุปฺปเชฺชยฺยุํ, เตสูติ อโตฺถฯ ติ เอเตน จลนสภาวเมว ทเสฺสติ, น อจลนาภาวํ, ตสฺมา อจลนํ ทเสฺสตฺวา ปุน จลนํ ทเสฺสตุํ ติอาทิมาหฯ เยปิ วา กตฺถจิ จตฺตาโรปิ มเคฺค สมานปฎิปเท ทิสฺวา สภาวโต อจลนเมว  คเณฺหยฺยุํ, เตสํ ตํคหณนิวารณตฺถํ ‘‘จลตี’’ติ วุตฺตํ, น จลนาวธารณตฺถนฺติ ยุตฺตํ อุภยทสฺสนํฯ อถ วา ยทิปิ เกสญฺจิ จตฺตาโรปิ มคฺคา สมานปฎิปทา, ตถาปิ กิเลสินฺทฺริเยหิ สิชฺฌมานา ปฎิปทา เตสํ วเสน จลนปกติกา เอวาติ ‘‘จลติ’’เจฺจว วุตฺตํ, น ‘‘น จลตี’’ติฯ</p>

</p>


<h3>ปฐมมคฺควีสติมหานยวณฺณนา</h3>
<p> ยสฺส  ปุพฺพภาเค ‘‘มคฺคํ ภาเวมี’’ติ อชฺฌาสโย ปวโตฺต, โส มคฺคํ ภาเวติฯ เอวํ สพฺพตฺถ อชฺฌาสยวิเสเสน ตํตํภาวนาวิเสโส ทฎฺฐโพฺพฯ</p>


<p> นฺติอาทีสุ เอกจิตฺตกฺขเณ วตฺตมาเนสุ ธเมฺมสุ กถํ ฉนฺทสฺส ตํสหชาตสฺส อธิปติภาโว วีริยาทีนญฺจาติ? อุปนิสฺสยวเสนฯ ยสฺส หิ สเจ ฉนฺทวโต กุสลํ นิปฺผชฺชติ, ‘‘อหํ นิปฺผาเทสฺสามี’’ติ ปวตฺตมานสฺส กุสลํ นิปฺผนฺนํ, ตสฺส ตํสหชาโต ฉโนฺท เตน ปุริมุปนิสฺสเยน วิสิโฎฺฐ สหชาตธเมฺม อตฺตโน วเส วเตฺตติฯ ตสฺมิญฺจ ปวตฺตมาเน เต ปวตฺตนฺติ, นิวตฺตมาเน นิวตฺตนฺติ, ตทนุรูปพลา จ โหนฺติ ราชปุริสา วิยาติฯ เอวํ วีริยาทีสุฯ เสสธมฺมานํ ปน กตฺถจิ วุตฺตปฺปการปฺปวตฺติสพฺภาเวปิ อตํสภาวตฺตา อธิปติภาโว นตฺถีติ ทฎฺฐโพฺพฯ</p>


<h3>ทุติยมคฺควณฺณนา</h3>
<p> อา-การสฺส รสฺสตฺตํ กตฺวา อญฺญินฺทฺริยํ วุตฺตํ, อา-กาโร จ ธมฺมมริยาทโตฺถฯ</p>


<h3>ตติยจตุตฺถมคฺควณฺณนา</h3>
<p>  อกิจฺจกตฺตา สมฺมาทิฎฺฐิยาติ อธิปฺปาโยฯ มาเรโนฺต คจฺฉตีติ หิ มโคฺค, น เจตาย มาเรตพฺพํ อตฺถีติฯ มานสฺส ทิฎฺฐิสทิสา  ปวตฺติ อหมสฺมีติ ปวตฺตมานสฺส ทิฎฺฐิฎฺฐาเน ฐานํฯ ติ จิรปฺปวตฺติํ สนฺธายาหฯ เอกเทสสามเญฺญน หิ ยถาธิเปฺปเตน อุปมา โหตีติฯ ติ กฎฺฐาทีนํ ขารจฺฉาริกายํฯ ติ กิเลเทตฺวาฯ ติ ตณฺหาฯ ติ ตณฺหา มานานุสโย จฯ เอตสฺมิญฺจ สุเตฺต อสมูหตสฺส คนฺธสฺส สมุคฺฆาฎนํ วิย อสมูหตมานาทิสมุคฺฆาตํ ทเสฺสเนฺตน อญฺญมเญฺญ กิเลเส ปชหตีติ ทสฺสิตนฺติ อานีตํ, น ยถาวุตฺตนเยน อุปมาย วุตฺตตฺตาติ ทฎฺฐพฺพํฯ นิรนฺตรํ ปวตฺตมาเน จิเตฺต ตสฺส สํกิเลสโวทานกรา สาวชฺชานวชฺชา เจตสิกา อุปฺปชฺชมานา ตสฺสงฺคภูตา อวยวา วิย โหนฺตีติ ติ วุตฺตํฯ</p>

</p>

</p>


<h2>อกุสลปทํ</h2>
<h3>ธมฺมุเทฺทสวาโร</h3>
<h3>ปฐมจิตฺตกถาวณฺณนา</h3>
<p> กุสเล  วุตฺตนยํ อนุคนฺตฺวา ยถานุรูปํ เวทิตพฺพตาย ติ อาหฯ ติ พุชฺฌิตพฺพาภาวโตฯ นฺติ ทิฎฺฐิยา คติมตฺตํ คหณมตฺตํฯ อาสนฺนการณตฺตา อโยนิโสมนสิการสฺส วิสุํ คหณํ เอกนฺตการณตฺตา จฯ ติ อิธ สีตาทีหิ ผุฎฺฐสฺส อปฺปมชฺชนํ ขมนํ ทฎฺฐพฺพํฯ ติ วีริยสํวโรฯ</p>


<p>นฺติ อสฺสาททิฎฺฐิฯ ผลเฎฺฐน ปจฺจุปฎฺฐาเนน  สมฺมาปฎิปตฺติปฎิปกฺขภาวคฺคหณากาโร วาฯ สพฺพสฺส โลภสฺส อภิชฺฌาภาเว สติปิ วิเสสยุตฺตาย อภิชฺฌาย กมฺมปถปฺปตฺตาย อิธุปฺปชฺชมานาย ลกฺขณาทิํ ทเสฺสตุํ นฺติอาทิมาหฯ อตฺตโน ปริณามนสฺส ปุเรจาริกา ตณฺหาภิรติ ฯ</p>


<p>  โมโหฯ โมหวเสน หิ ทิฎฺฐิวเสน วา อวตฺถุสฺมิํ สานุนโย อธิโมโกฺข อุปฺปชฺชตีติฯ ติ อหิริกาทีหิ อารกฺขรหิตจิเตฺตฯ ติ เอเตน สติรหิตา สติปฎิปกฺขา จ อกุสลา ขนฺธา เอว มิจฺฉาสตีติ ทเสฺสติฯ เต ปน อุปนาหาทิปฺปวตฺติยํ จิรกตาทิสลฺลกฺขเณ ปฎุสญฺญาสมฺปยุตฺตา ทฎฺฐพฺพาฯ  อวิเสเสน กิเลสสมฺปโยคโต วุโตฺต ลหุตาทิเอกนฺตปฎิปกฺขานํ ถินมิทฺธาทีนํ เกสญฺจิ อิธ อภาวาฯ ติ อสนฺนิสินฺนสพฺภาวมาหฯ นฺติ จลนกิจฺจํฯ ติ นิปฺผาเทตเพฺพ ปโยชเน ภุมฺมํ, อวูปสมปจฺจยภูตํ อารมฺมณํ วา ‘‘อวูปสโม’’ติ วุตฺตํฯ</p>

</p>


<h3>นิเทฺทสวารกถาวณฺณนา</h3>
<p>    น โกสเชฺชสุ อกมฺปนํ วิย ตปฺปฎิปกฺขภาวโต ทฎฺฐพฺพํ, ตํตํปาปกิริยาย อุสฺสหนวเสน ปน ถิรตา ตตฺถ อกมฺปนํฯ</p>


<p> นฺติ ตถา ตถา สสฺสตาทิวเสน ปวตฺตา ทิฎฺฐิ เอว วุจฺจติฯ ติ ติเตฺถ วิย ปิลวนฺติฯ ติ วตฺถุสฺส วิปรีตโตฯ</p>


<p> สภาวปฎิจฺฉาทนวเสน ปกติอตฺตาทิอสนฺตคหณสฺส อนิจฺจาทีนํ นิจฺจาทิวิสมคหณสฺส จ สญฺญาทิวิปริเยสสฺส นิสฺสยตฺตา ติ วุตฺตํฯ</p>


<h3>ทุติยจิตฺตวณฺณนา</h3>
<p> ติ ปุริมจิเตฺตน อวิเสสํ ทเสฺสติฯ อนุสฺสาหนาวสีทนภาเวน สํหตภาโว ฯ</p>


<h3>ตติยจิตฺตวณฺณนา</h3>
<p> ติ อวิรชฺฌนกงฺคานิ อุปฺปตฺติอรหงฺคานิ โหนฺตีติ อโตฺถ ทฎฺฐโพฺพฯ มานสฺส อนิยตตฺตา น นิยตเยวาปนกาติ ฯ ปฎฺฐาเน หิ ‘‘สํโยชนํ ธมฺมํ ปฎิจฺจ สํโยชโน ธโมฺม อุปฺปชฺชติ เหตุปจฺจยา’’ติ (ปฎฺฐา. ๓.๔.๑) เอตฺถ ‘‘จตุกฺขตฺตุํ กามราเคน ติกฺขตฺตุํ ปฎิเฆน จ มาโน วิจิกิจฺฉา ภวราโค ตโยเปเต สกทาคามิโน สํโยชนานํ สํโยชเนหิ ทสวิธา โยชนา’’ติ ทสฺสิตาย ทสวิธาย โยชนาย ‘‘กามราคสํโยชนํ ปฎิจฺจ มานสํโยชนํ อวิชฺชาสํโยชน’’นฺติ วตฺวา ‘‘กามราคสํโยชนํ ปฎิจฺจ อวิชฺชาสํโยชน’’นฺติ ‘‘มานสํโยชนํ ปฎิจฺจ ภวราคสํโยชนํ อวิชฺชาสํโยชน’’นฺติ จ วตฺวา ‘‘ภวราคสํโยชนํ ปฎิจฺจ อวิชฺชาสํโยชน’’นฺติ วุตฺตาหิ โยชนาหิ มานสฺส อนิยตภาโว ปกาสิโต, ตถา กิเลสทุเกปิฯ อิธ จ วกฺขติ ‘‘ทสวิธา สํโยชนานํ โยชนา, ตถา ทสวิธา กิเลสาน’’นฺติ จฯ อุนฺนมนวเสเนว  , น วีริยํ วิย ตํตํกิจฺจสาธเน อพฺภุสฺสาหนวเสนฯ โอมานสฺสปิ อตฺตานํ อวํกตฺวา คหณํ สมฺปคฺคโหติ ทฎฺฐโพฺพฯ</p>


<h3>จตุตฺถจิตฺตวณฺณนา</h3>
<p> ปริหรณตฺถํ วิกฺขิตฺตา หุตฺวา อุสฺสาหํ ชเนนฺตา ติ วุตฺตา, เตสํฯ</p>


<h3>นวมจิตฺตวณฺณนา</h3>
<p> วิสปฺปนอนิฎฺฐรูปสมุฎฺฐานวเสน อตฺตโน ปวตฺติอาการวเสน จ ฯ โทโส อุปโยคผเลสุ อนิฎฺฐตฺตา วิสสํสฎฺฐปูติมุตฺตํ วิย ทฎฺฐโพฺพฯ ติ เอวํปกาเรสุ ปฎิเกฺขเปน รสวจเนสุ ตํตํปฎิปกฺขกิจฺจคหณํ ทฎฺฐพฺพํฯ กฎุกาการคติ  อาวาสาทิ, ปรายตฺตตาย ฯ ยถา หิ ทาสเพฺย สติ ทาโส ปรายโตฺต โหติ, เอวํ กุกฺกุเจฺจ สติ ตํสมงฺคีฯ น หิ โส อตฺตโน ธมฺมตาย ปวตฺติตุํ สโกฺกติ กุสเลติฯ อถ วา กตากตากุสลกุสลานุโสจเน อายตฺตตาย ตทุภยวเสน กุกฺกุเจฺจน ตํสมงฺคี โหตีติ ทาสพฺยํ วิย ตํ โหติฯ</p>


<p> ติ  วิรุทฺธสฺส ปุคฺคลสฺส, จิตฺตสฺส วา อากาโร วิรุทฺธภาโวฯ เตน วิรุชฺฌนํ วิโรโธติ ทเสฺสติฯ นฺติ เอตํ นิทสฺสนมตฺตํ ทฎฺฐพฺพํฯ สพฺพเมว หิ กิจฺจํ เอเตน กริยมานํ สุโรปิตํ สุชนิตํ น โหตีติฯ โรปสทฺทวจนตฺถเมว เกจิ วเณฺณนฺติฯ นฺติ โกธสฺส ตถาปวตฺตนสภาวาภาวา อเญฺญน เกนจิ การเณน ปริปุณฺณตา สิยาติ สนฺธาย วุตฺตํฯ</p>


<h3>เอกาทสมจิตฺตวณฺณนา</h3>
<p> ติ จิกิจฺฉิตุํ ทุกฺกรตาย วุตฺตํ, น สพฺพถา จิกิจฺฉาภาวา วิจิกิจฺฉายาติ ตทตฺถํ ทเสฺสติฯ</p>


<p> นิจฺฉยาภาวา  อสณฺฐหนโต เจตโส ปวตฺติปจฺจยมตฺตตาย นฺติ วุตฺตํฯ</p>


<p> เอกํ อาการํ คนฺตุํ อสมตฺถตาย อตฺตโน อามุขํ สปฺปนโต ฯ</p>


<h3>ทฺวาทสมจิตฺตวณฺณนา</h3>
<p> อุทฺธจฺจํ อตฺตโน คหิตากาเร เอว ฐตฺวา ภมตีติ  โหติฯ วิจิกิจฺฉา ปน ยทิปิ รูปาทีสุ เอกสฺมิเญฺญวารมฺมเณ อุปฺปชฺชติ, ตถาปิ ‘‘เอวํ นุ โข, อิทํ นุ โข’’ติ อุปฺปชฺชมานา ‘‘นนุ โข, อญฺญํ นุ โข’’ติ อญฺญํ คเหตพฺพาการํ อเปกฺขตีติ  จลนํ โหติฯ</p>


<p>นฺติ เอตฺตาวตา อิมสฺมิํ จิตฺตทฺวเย วุตฺตปกิณฺณกํ ทเสฺสตฺวา ทฺวาทสสุ ทเสฺสตุํ ติอาทิมาหฯ กุสเลสุปิ อารมฺมณาธิปติํ อนุทฺธริตฺวา สหชาตาธิปติโน เอว อุทฺธฎตฺตา อิธาปิ โส เอว อุทฺธริตโพฺพ สิยาติ ติ วุตฺตํ นารมฺมณาธิปติโน อลพฺภมานตฺตาฯ โสปิ หิ อฎฺฐสุ โลภสหคเตสุ ลพฺภตีติฯ ติ วีมํสโต อโญฺญปิ สหชาตาธิปติ นตฺถิ, โย อุทฺธริตโพฺพ สิยาฯ อารมฺมณาธิปติมฺหิ วตฺตพฺพเมว นตฺถิฯ นฺติ ฉนฺทาทีสุ เอกมฺปิ สหชาตํฯ กุสลตฺติเก ตาว ปฎิจฺจวาราทีสุ ‘‘น เหตุปจฺจยา อธิปติปจฺจยา’’ติ เอกสฺสปิ ปญฺหสฺส  อนุทฺธฎตฺตา ปฎฺฐาเน ปฎิสิทฺธตา เวทิตพฺพาฯ อญฺญถา หิ ‘‘อกุสลํ ธมฺมํ ปฎิจฺจ อกุสโล ธโมฺม อุปฺปชฺชติ น เหตุปจฺจยา อธิปติปจฺจยา’’ติ (ปฎฺฐา. ๑.๑.๘๖) เอตสฺส วเสน ‘‘เอก’’นฺติ วตฺตพฺพํ สิยาฯ</p>


<p>ติ ทสฺสเนน ปหาตพฺพสฺส อภาวโต, ทสฺสเนน ปหาตเพฺพสุ วา อภาวโตฯ เอเตน ปฎิสนฺธิอนากฑฺฒนโต ทสฺสเนน ปหาตเพฺพสุ อนาคมนนฺติ ตตฺถ อนาคมเนน ปฎิสนฺธิอนากฑฺฒนํ สาเธติฯ อนากฑฺฒนโต อนาคมนํ ปน สาเธตุํ ติอาทิมาหฯ เอเตฺถว ปฎิสนฺธิทานํ ภเวยฺยฯ ตถา จ สติ ทสฺสเนน ปหาตพฺพํ สิยา อปายคมนียสฺส ทสฺสเนน  ปหาตพฺพภาวโตฯ น เจตํ ทสฺสเนน ปหาตพฺพํ สิยา, ตสฺมา ทสฺสเนน ปหาตพฺพวิภเงฺค นาคตนฺติ อธิปฺปาโยฯ</p>


<p>กถํ ปเนตํ ญายติ ‘‘ปฎิสนฺธิอนากฑฺฒนโต ทสฺสเนน ปหาตเพฺพสุ อนาคมน’’นฺติ? ทสฺสเนน ปหาตพฺพานเญฺญว นานากฺขณิกกมฺมปจฺจยภาวสฺส วุตฺตตฺตาฯ ทุวิธา หิ อกุสลา ทสฺสเนน ปหาตพฺพา ภาวนาย ปหาตพฺพาติฯ ตตฺถ ภาวนาย ปหาตพฺพเจตนานํ นานากฺขณิกกมฺมปจฺจยภาโว น วุโตฺต, อิตราสเญฺญว วุโตฺตฯ ‘‘ภาวนาย ปหาตโพฺพ ธโมฺม เนว ทสฺสเนน น ภาวนาย ปหาตพฺพสฺส ธมฺมสฺส กมฺมปจฺจเยน ปจฺจโย’’ติ เอตฺถ หิ สหชาตเมว วิภตฺตํ, น นานากฺขณิกนฺติฯ ตถา ปจฺจนีเยปิ ‘‘ภาวนาย ปหาตโพฺพ ธโมฺม เนว ทสฺสเนน น ภาวนาย ปหาตพฺพสฺส ธมฺมสฺส อารมฺมณปจฺจเยน ปจฺจโย…เป.… สหชาตปจฺจเยน…เป.… อุปนิสฺสยปจฺจเยน…เป.…ฯ ปจฺฉาชาตปจฺจเยน ปจฺจโย’’ติ เอตฺตกเมว วุตฺตํ, น วุตฺตํ ‘‘กมฺมปจฺจเยน ปจฺจโย’’ติฯ อิตรตฺถ จ วุตฺตํฯ อุทฺธจฺจสหคตา จ เจตนา ภาวนาย ปหาตเพฺพสุ เอว อาคตาติ นานากฺขณิกกมฺมปจฺจโย น สิยาติฯ ยทิ สิยา, ภาวนาย ปหาตพฺพเจตนาย จ นานากฺขณิกกมฺมปจฺจยภาโว วุเจฺจยฺย, น ตุ วุโตฺตฯ ตสฺมา อุทฺธจฺจสหคตา นานากฺขณิกกมฺมปจฺจยภาเว สติ ทสฺสเนน ปหาตเพฺพสุ วตฺตพฺพา สิยา, ตทภาวา น วุตฺตาติฯ ปฎิสนฺธิอนากฑฺฒนโต ตตฺถ อนาคตาติ อยเมตฺถาธิปฺปาโยฯ นานากฺขณิกกมฺมปจฺจยาวจเนน ปน ภาวนาย ปหาตพฺพานํ ปวตฺติวิปากตา ปฎิกฺขิตฺตาฯ ปวตฺติวิปากสฺสปิ หิ นานากฺขณิกกมฺมปจฺจยตา น สกฺกา นิวาเรตุํฯ วุตฺตญฺจ  ‘‘สุขาย เวทนาย สมฺปยุโตฺต ธโมฺม ทุกฺขาย เวทนาย สมฺปยุตฺตสฺส ธมฺมสฺส กมฺมปจฺจเยน ปจฺจโย, นานากฺขณิกา’’ติอาทิ (ปฎฺฐา. ๑.๓.๕๖-๕๗)ฯ ยทิ ภาวนาย ปหาตพฺพานํ วิปากทานํ นตฺถิ, กถํ เต วิปากธมฺมธมฺมา โหนฺตีติ? อภิญฺญาจิตฺตาทีนํ วิย วิปาการหสภาวตฺตาฯ ยํ ปน วุตฺตํ ‘‘ยสฺมิํ สมเย อกุสลํ จิตฺตํ อุปฺปนฺนํ โหติ อุเปกฺขาสหคตํ อุทฺธจฺจสมฺปยุตฺตํ…เป.… อวิเกฺขโป โหติ, อิเมสุ ธเมฺมสุ ญาณํ ธมฺมปฎิสมฺภิทา, เตสํ วิปาเก ญาณํ อตฺถปฎิสมฺภิทา’’ติ (วิภ. ๗๓๐-๗๓๑) อิทมฺปิ เตสํ วิปาการหตเญฺญว สนฺธาย วุตฺตํ สิยาฯ อิทํ ปน ฐานํ สุฎฺฐุ วิจาเรตพฺพํฯ อตฺถิ หิ เอตฺถ วจโนกาโสฯ น หิ วิปาเกติ วจนํ วิปากธมฺมวจนํ วิย วิปาการหตํ วทตีติฯ</p>

</p>


<h3>อพฺยากตปทํ</h3>
<h3>อเหตุกกุสลวิปากวณฺณนา</h3>
<p>   นฺติอาทีนํ ‘‘ภาเชตฺวา ทเสฺสตุํ กตเม ธมฺมา อพฺยากตาติอาทิ อารทฺธ’’นฺติ เอเตน สมฺพโนฺธฯ ติ เอตสฺส ‘‘อุปฺปตฺติํ ทีเปตุํ กามา…เป.… อาทิ วุตฺต’’นฺติ เอเตน สมฺพโนฺธฯ ติ ยถา อญฺญสฺส วิปากํ ปฎิพาหิตฺวา อตฺตโน วิปากาภิมุขํ โหติ ตถา วฑฺฒิตตฺตาฯ รูปาทีนํ ปจฺจยานํ อญฺญวิญฺญาณสาธารณตฺตา อสาธารเณน วตฺถุนา จกฺขุวิญฺญาณํ โสตวิญฺญาณนฺติ นามํ อุทฺธฎํฯ จกฺขาทีนํ ติกฺขมนฺทภาเว วิญฺญาณานํ ติกฺขมนฺทภาวา วิเสสปจฺจยตฺตา จฯ</p>


<p>จกฺขุสนฺนิสฺสิตญฺจ ตํ รูปวิชานนญฺจาติ ฯ เอวํลกฺขณํ จกฺขุวิญฺญาณํฯ ตตฺถ จกฺขุสนฺนิสฺสิตวจเนน รูปารมฺมณํ อญฺญวิญฺญาณํ ปฎิกฺขิปติฯ รูปวิชานนวจเนน จกฺขุนิสฺสเย ผสฺสาทโย นิวเตฺตติฯ จกฺขุรูปวจเนหิ จ นิสฺสยโต อารมฺมณโต จ วิชานนํ วิภาเวติฯ รูปมตฺตสฺส อารมฺมณสฺส คหณํ กิจฺจเมตสฺสาติ ติ อิทํ ทฺวิปญฺจวิญฺญาณวเชฺชสุ วิชฺชมานานํ อุเปกฺขาสุขทุเกฺขกคฺคตานํ ฌานงฺคิกตฺตา อิธาปิ ตํสทิสานํ ตทุปจารํ  กตฺวา วุตฺตํฯ น หิ ฌานปจฺจยตฺตาภาเว ฌานงฺคตา อตฺถิฯ วุตฺตญฺหิ ‘‘ฌานงฺคานิ ฌานสมฺปยุตฺต…เป.… รูปานํ ฌานปจฺจเยน ปจฺจโย’’ติ (ปฎฺฐา. ๑.๓.๑๑๒)ฯ เอเตสญฺจ ฌานปจฺจยภาโว ปฎิกฺขิโตฺตฯ ยถาห ‘‘อพฺยากตํ ธมฺมํ ปฎิจฺจ อพฺยากโต ธโมฺม อุปฺปชฺชติ น ฌานปจฺจยาฯ ปญฺจวิญฺญาณสหคตํ เอกํ ขนฺธํ ปฎิจฺจ ตโย ขนฺธา’’ติอาทิ (ปฎฺฐา. ๑.๑.๙๘)ฯ ฌานปจฺจยตฺตาภาเวปิ เวทนาจิตฺตฎฺฐิตีนํ อุเปกฺขาทิภาวโต ตถาภูตานํ วจเน อญฺญฎฺฐานาภาวโต จ ทุติยราสินิเทฺทโสฯ</p>


<p> ติ สยํ กณฺหธมฺมานํ อปฺปฎิปกฺขตฺตา สภาวปริสุทฺธานํ ปสาทหทยวตฺถุนิสฺสยานํ วเสน ปณฺฑรสภาวํ ชาตนฺติ อธิปฺปาโยฯ อยํ ปน นโย จตุโวกาเร น ลพฺภตีติ ตตฺถ ภวงฺคสฺส ตโต นิกฺขนฺตากุสลสฺส จ ปณฺฑรตา น สิยา, ตสฺมา ตตฺถ ปณฺฑรตาย การณํ วตฺตพฺพํฯ สภาโว วายํ จิตฺตสฺส ปณฺฑรตาติฯ</p>


<p> ติ  -สโทฺท ฐิติมตฺตสหิตํ ปุเพฺพ วุตฺตํ วิจิกิจฺฉาสหคตํ อเปกฺขิตฺวา วุโตฺตฯ ติ อนติกฺกมเนนฯ ปิ วิเสโสฯ ติ อาปาถํ คนฺตฺวา ปฎิหญฺญตีติ อโตฺถฯ ยถา จ ‘‘รูปํ อารพฺภ อุปฺปนฺน’’นฺติ วุเตฺต น อารมฺมณุปฺปาทานํ ปุพฺพาปรกาลตา โหติ, เอวมิธาปิ ฆฎฺฎนปฎิหนเนสุ ทฎฺฐพฺพํฯ อุปมาปิ อุภยฆฎฺฎนทสฺสนตฺถํ วุตฺตา, น นิสฺสิตนิสฺสยฆฎฺฎนานํ ปุพฺพาปรตาทสฺสนตฺถํฯ เอตฺถ จ ติ เอตํ นิทสฺสนมตฺตํฯ อชฺฌตฺตมฺปิ หิ อารมฺมณํ โหตีติฯ วิญฺญาณธาตุนิสฺสยภูเตหิ วา อญฺญํ ‘‘พหิทฺธา’’ติ วุตฺตํฯ ปฎิฆฎฺฎนานิฆํโส พลวา โหติ, ตโต เอว อิฎฺฐานิฎฺฐโผฎฺฐพฺพสมาโยเค สุขทุกฺขปจฺจยา ธาตุอนุคฺคหธาตุโกฺขภา จิรํ อนุวตฺตนฺติฯ</p>


<p> อเญฺญสํ จิตฺตานํ สภาวสุญฺญตสพฺภาวา มโนธาตุภาโว อาปชฺชตีติ เจ? น, วิเสสสพฺภาวาฯ จกฺขุวิญฺญาณาทีนญฺหิ จกฺขาทินิสฺสิตตา จกฺขาทีนํ สวิสเยสุ ทสฺสนาทิปฺปวตฺติภาวตา จ วิเสโสฯ มโนวิญฺญาณสฺส ปน อนญฺญนิสฺสยมโนปุพฺพงฺคมตาย อญฺญนิสฺสยวิญฺญาณสฺส อนนฺตรปจฺจยตฺตาภาเวน มโนทฺวารนิคฺคมนมุขภาวาภาวโต จ สาติสยวิชานนกิจฺจตา วิเสโสฯ ตพฺพิเสสวิรหา มโนมตฺตา ธาตุ  มโนธาตูติ ติวิธา มโนธาตุ เอว วุจฺจติ, น วิเสสมโนฯ ตสฺมา เอตฺถ ติ -สโทฺท มตฺตสทฺทโตฺถ ทฎฺฐโพฺพฯ วิเสสนิวตฺตนโตฺถ หิ โส วิญฺญาณสฺสาติฯ มโนทฺวารนิคฺคมนปเวสมุขภาวโต ปน มโนธาตุยา วิชานนวิเสสวิรโห ทฎฺฐโพฺพ, ตโต เอว มโนวิญฺญาณนฺติปิ น วุจฺจติฯ น หิ ตํ วิญฺญาณํ มนโต ปวตฺตํ มนโส ปจฺจโย, นาปิ มนโส ปจฺจยภูตํ มนโต ปวตฺตํ, ทสฺสนาทีนํ ปน ปจฺจโย, เตหิ จ ปวตฺตํ เตสํ ปุเรจรํ อนุจรญฺจาติฯ สมฺมาสงฺกโปฺปติ อวจนํ มหาวิปากานํ วิย ชนกสทิสตฺตาภาวโตฯ ตตฺถ หิ ติเหตุกโต ทุเหตุกมฺปิ อุปฺปชฺชมานํ สมฺมาสงฺกปฺปตาทีหิ สทิสํ สเหตุกตายาติฯ ติ เอตฺถ ยถา ปคุณํ คนฺถํ สชฺฌายโนฺต สชฺฌายโสเต ปติตํ กญฺจิ กญฺจิ วาจนามคฺคํ น สลฺลเกฺขติ, เอวํ ตถาคตสฺส อสลฺลกฺขณา นาม นตฺถิ, น จ ปญฺจวิญฺญาณโสเต ฌานงฺคาภาโว อิธ อวจนสฺส การณํฯ ยทิ ตทนนฺตรํ นิเทฺทโส ตํโสตปติตตา, อิโต ปเรสํ ทฺวินฺนํ มโนวิญฺญาณธาตูนํ ตํโสตปติตตา น สิยาฯ ตสฺมา ปญฺจวิญฺญาณานํ วิย อเหตุกตาย มคฺคปจฺจยวิรหา จ วิชฺชมาเนสุปิ วิตกฺกวิจาเรสุ ฌานงฺคธมฺมานํ ทุพฺพลตฺตา ปญฺจวิญฺญาเณสุ วิย อคณนุปคภาวา จ ปญฺจวิญฺญาณโสตปติตตาฯ ตโต เอว หิ อเหตุกกิริยตฺตเยปิ ฌานงฺคานิ พลานิ จ สงฺคหวาเร  น อุทฺธฎานิ, ฌานปจฺจยกิจฺจมตฺตโต ปน ปฎฺฐาเน ทุพฺพลานํ เอตฺถ วิตกฺกาทีนํ ฌานปจฺจยตา วุตฺตาฯ</p>


<p> สมานวตฺถุกํ อนนฺตรปจฺจยํ ลภิตฺวา อุปฺปชฺชมานํ สนฺตีรณํ มโนธาตุโต พลวตรํ โหตีติ ตํ ยถารมฺมณํ อารมฺมณรสํ อนุภวนฺตํ อิเฎฺฐ โสมนสฺสสหคตํ โหติ, อิฎฺฐมชฺฌเตฺต อุเปกฺขาสหคตํ สาติสยานุภวตฺตา, ตสฺมา ติอาทิ วุตฺตํฯ โวฎฺฐพฺพนํ ปน สติปิ พลวภาเว วิปากปฺปวตฺติํ นิวเตฺตตฺวา วิสทิสํ มนํ กโรนฺตํ มนสิการกิจฺจนฺตรโยคโต วิปาโก วิย อนุภวนเมว น โหตีติ สพฺพตฺถ อุเปกฺขาสหคตเมว โหติ, ตถา ปญฺจทฺวาราวชฺชนํ มโนทฺวาราวชฺชนญฺจ กิจฺจวเสน อปุพฺพตฺตาฯ</p>

</p>


<h3>อฎฺฐมหาวิปากจิตฺตวณฺณนา</h3>
<p>   นฺติอาทีสุ กุสลปเกฺข ตาว อโลภาโทสานํ นิเทฺทเสสุ ‘‘โย ตสฺมิํ สมเย อโลโภ อลุพฺภนา…เป.… อโลโภ กุสลมูล’’นฺติ (ธ. ส. ๓๒), ‘‘โย ตสฺมิํ สมเย อโทโส อทุสฺสนา…เป.… อโทโส กุสลมูล’’นฺติ (ธ. ส. ๓๓) จ วุตฺตตฺตา อิธาปิ ตํนิเทฺทเสสุ ‘‘อโลโภ อพฺยากตมูล’’นฺติ ‘‘อโทโส อพฺยากตมูล’’นฺติ วจนํ ยุเชฺชยฺยฯ ปญฺญินฺทฺริยาทินิเทฺทเสสุ ปน ‘‘ปญฺญารตนํ อโมโห ธมฺมวิจโย สมฺมาทิฎฺฐี’’ติ (ธ. ส. ๓๔, ๓๗) เอวํ ตตฺถปิ วุตฺตํ, น วุตฺตํ ‘‘อโมโห กุสลมูล’’นฺติฯ ตสฺมา อิธาปิ ‘‘อโมโห อพฺยากตมูล’’นฺติ ปาเฐน น ภวิตพฺพํ สิยาฯ อโลภาโทสานํ วิย อโมหสฺสปิ อพฺยากตมูลทสฺสนตฺถํ ปเนตํ วุตฺตนฺติ เวทิตพฺพํฯ ติ กายวจีกมฺมทฺวารนิวารณํ กโรติฯ ติ มโนกมฺมทฺวารนิวารณญฺจฯ วิปากธมฺมานญฺหิ กมฺมทฺวารํ วุตฺตนฺติฯ ติ ทานาทิปุญฺญกิริยภาเวน อปฺปวตฺติโตฯ เอเตน ปุญฺญกิริยวตฺถุเภทเมว นิวาเรติฯ</p>


<p>ติ  ปโยเคน วินา นิปฺผเนฺนหิ อารมฺมณาทิปจฺจเยหิฯ อสงฺขาริกาทีสุ หิ เยน เกนจิ จิเตฺตน กเมฺม อายูหิเต อสงฺขาเรน อปฺปโยเคน กมฺมกมฺมนิมิตฺตคตินิมิตฺตปจฺจุปฎฺฐาเน ปฎิสนฺธิ อุปฺปชฺชมานา อสงฺขาริกา โหติ, สสงฺขาเรน สปฺปโยเคน กมฺมาทิปจฺจุปฎฺฐาเน สสงฺขาริกาฯ ภวงฺคจุติโย ปน ปฎิสนฺธิสทิสาวฯ ตทารมฺมณญฺจ กุสลากุสลานิ วิย อสงฺขาริกํ สสงฺขาริกญฺจ ทฎฺฐพฺพนฺติฯ เอเตสุ พลวํ ทุพฺพลญฺจ วิจาเรตุํ ติอาทิมาหฯ ติ อปฺปายุกสํวตฺตนิกกมฺมพหุเล กาเล ตํกมฺมสหิตสนฺตานชนิตสุกฺกโสณิตปจฺจยานํ ตํมูลกานํ จนฺทสูริยวิสมปริวตฺตาทิชนิตอุตาหาราทิวิสมปจฺจยานญฺจ วเสน ปริณมติฯ</p>


<h3>วิปากุทฺธารกถาวณฺณนา</h3>
<p>ยโต ยตฺตโก จ วิปาโก โหติ, ยสฺมิญฺจ ฐาเน วิปจฺจติ, ตํ ทเสฺสตุํ วิปากุทฺธารกถา อารทฺธาฯ ติ เอกาย เจตนาย กเมฺม อายูหิเตเยวฯ ทุเหตุกปฎิสนฺธิวเสน ทฺวาทสกมโคฺคปิ โหติ , ทฺวาทสกปฺปกาโรปีติ อโตฺถฯ อเหตุกปฎิสนฺธิวเสน อเหตุกฎฺฐกมฺปิฯ อสงฺขาริกสสงฺขาริกานํ สสงฺขาริกอสงฺขาริกวิปากสงฺกรํ อนิจฺฉโนฺต ทุติยเตฺถโร ติอาทิมาหฯ ปุริมสฺส หิ ปจฺจยโตสสงฺขาริกอสงฺขาริกภาโว, อิตเรสํ กมฺมโตฯ ตติโย ติเหตุกโต ทุเหตุกมฺปิ อนิจฺฉโนฺต ติอาทิมาหฯ</p>


<p>อิมสฺมิํ วิปากุทฺธารฎฺฐาเน กมฺมปฎิสนฺธิววตฺถานตฺถํ ฯ กมฺมวเสน วิปากสฺส ตํตํคุณโทสุสฺสทนิมิตฺตตํ ทเสฺสตุํ  อิธ ปฐมเตฺถรสฺส อธิปฺปาเยน วุตฺตํฯ ทุติยเตฺถรวาทาทีสุ วิเสสํ ตตฺถ ตเตฺถว วกฺขามิฯ ญาณสฺส ชจฺจนฺธาทิวิปตฺตินิมิตฺตปฎิปกฺขภาวโต ติเหตุกํ อติทุพฺพลมฺปิ สมานํ ปฎิสนฺธิํ อากฑฺฒนฺตํ ทุเหตุกํ อากเฑฺฒยฺยาติ ติ อาหฯ ยํ ปน  สุคติยํ ชจฺจนฺธพธิราทิวิปตฺติยา อเหตุกอุปปตฺติํ วเชฺชตฺวา คติสมฺปตฺติยา สเหตุโกปปตฺติํ ทเสฺสเนฺตน ‘‘คติสมฺปตฺติยา ญาณสมฺปยุเตฺต กตเมสํ อฎฺฐนฺนํ เหตูนํ ปจฺจยา อุปปตฺติ โหติ’’เจฺจว (ปฎิ. ม. ๑.๒๓๒) วุตฺตํฯ เตน ญาณวิปฺปยุเตฺตน กมฺมุนา ญาณสมฺปยุตฺตปฎิสนฺธิ น โหตีติ ทีปิตํ โหติฯ อญฺญถา ‘‘สตฺตนฺนํ เหตูนํ ปจฺจยา อุปปตฺติ โหตี’’ติ อิทมฺปิ วุเจฺจยฺยฯ ตถา หิ ‘‘คติสมฺปตฺติยา ญาณสมฺปยุเตฺต กตเมสํ อฎฺฐนฺนํ เหตูนํ ปจฺจยา อุปปตฺติ โหติ? กุสลสฺส  กมฺมสฺส ชวนกฺขเณ ตโย เหตู กุสลา ตสฺมิํ ขเณ ชาตเจตนาย สหชาตปจฺจยา โหนฺติฯ เตน วุจฺจติ กุสลมูลปจฺจยาปิ สงฺขาราฯ นิกนฺติกฺขเณ เทฺว เหตู อกุสลา ตสฺมิํ ขเณ ชาตเจตนาย สหชาตปจฺจยา โหนฺติฯ เตน วุจฺจติ อกุสลมูลปจฺจยาปิ สงฺขาราฯ ปฎิสนฺธิกฺขเณ ตโย เหตู อพฺยากตา ตสฺมิํ ขเณ ชาตเจตนาย สหชาตปจฺจยา โหนฺติฯ เตน วุจฺจติ นามรูปปจฺจยาปิ วิญฺญาณํ, วิญฺญาณปจฺจยาปิ นามรูป’’นฺติ วิสฺสชฺชิตํ ญาณสมฺปยุโตฺตปปตฺติยํฯ</p>


<p>เอวํ ญาณวิปฺปยุตฺตโต ญาณสมฺปยุตฺตุปปตฺติยา จ วิชฺชมานาย ‘‘คติสมฺปตฺติยา ญาณสมฺปยุเตฺต กตเมสํ สตฺตนฺนํ เหตูนํ ปจฺจยา อุปปตฺติ โหติ? กุสลสฺส กมฺมสฺส ชวนกฺขเณ เทฺว เหตู กุสลา’’ติ วตฺวา อญฺญตฺถ จ ปุเพฺพ วุตฺตนเยเนว สกฺกา วิสฺสชฺชนํ กาตุนฺติฯ ยถา  ปน ‘‘ญาณสมฺปยุเตฺต สตฺตนฺนํ เหตูนํ ปจฺจยา’’ติ อวจนโต ญาณวิปฺปยุตฺตโต ญาณสมฺปยุตฺตา ปฎิสนฺธิ น โหติ, เอวํ ‘‘คติสมฺปตฺติยา ญาณวิปฺปยุเตฺต ฉนฺนํ เหตูนํ ปจฺจยา อุปปตฺติ โหติ’’เจฺจว (ปฎิ. ม. ๑.๒๓๓) วตฺวา ‘‘สตฺตนฺนํ เหตูนํ ปจฺจยา’’ติ อวจนโต ญาณสมฺปยุตฺตโต ญาณวิปฺปยุตฺตาปิ ปฎิสนฺธิ น โหตีติ อาปนฺนํฯ เอตฺถาปิ หิ น น สกฺกา กมฺมนิกนฺติกฺขเณสุ ตโย จ เทฺว จ เหตู โยเชตฺวา ปฎิสนฺธิกฺขเณ เทฺว โยเชตุนฺติฯ อิมสฺส ปน เถรสฺส อยมธิปฺปาโย สิยา ‘‘กมฺมสริกฺขกวิปากทสฺสนวเสน อิธ ปาโฐ สาวเสโส กถิโต’’ติฯ ‘‘ญาณสมฺปยุเตฺต อฎฺฐนฺนํ เหตูนํ ปจฺจยา’’ติ เอตฺถาปิ ปาฐสฺส สาวเสสตาปตฺตีติ เจ? น, ทุพฺพลสฺส ทุเหตุกกมฺมสฺส ญาณสมฺปยุตฺตวิปากทาเน อสมตฺถตฺตาฯ ติเหตุกสฺส ปน อเหตุกวิปจฺจเน วิย ทุเหตุกวิปจฺจเนปิ นตฺถิ สมตฺถตาวิฆาโตติฯ ติ สนฺตีรณตทารมฺมเณ สนฺธาย วุตฺตํฯ วิภาคคฺคหณสมตฺถตาภาวโต หิ จกฺขุวิญฺญาณาทีนิ อิฎฺฐอิฎฺฐมชฺฌเตฺตสุ อุเปกฺขาสหคตาเนว โหนฺติ, กายวิญฺญาณญฺจ สุขสหคตเมว ปฎิฆฎฺฎนาวิเสเสนาติฯ</p>


<p>วิเสสวตา กาเลน ตทารมฺมณปจฺจยสพฺพชวนวตา วิปากปฺปวตฺติํ ทเสฺสตุํ ติ วุตฺตํ อญฺญกาเล ปญฺจวิญฺญาณาทิปริปุณฺณวิปากปฺปวตฺติอภาวาฯ นฺติ เอเตน อิทํ ทเสฺสติ – เกทาเร ปูเรตฺวา นทีปเวสนมคฺคภูตํ มาติกํ อปฺปวิสิตฺวา กกฺกฎกมคฺคาทินา อมเคฺคน นทีโอตรณํ วิย จิตฺตสฺส ชวิตฺวา ภวงฺคปฺปเวสนมคฺคภูเต ตทารมฺมเณ อนุปฺปเนฺน มเคฺคน วินา ภวโงฺคตรณนฺติฯ</p>


<p>เอเตสุ  ตีสุ โมฆวาเรสุ ทุติโย อุปปริกฺขิตฺวา คเหตโพฺพฯ ยทิ หิ อนุโลเม เวทนาตฺติเก ปฎิจฺจวาราทีสุ ‘‘อาเสวนปจฺจยา น มเคฺค เทฺว’’ติ ‘‘น มคฺคปจฺจยา อาเสวเน เทฺว’’ติ จ วุตฺตํ สิยา, โสปิ โมฆวาโร ลเพฺภยฺยฯ ยทิ ปน โวฎฺฐพฺพนมฺปิ อาเสวนปจฺจโย สิยา, กุสลากุสลานมฺปิ สิยาฯ น หิ อาเสวนปจฺจยํ ลทฺธุํ ยุตฺตสฺส อาเสวนปจฺจยภาวี ธโมฺม อาเสวนปจฺจโยติ อวุโตฺต อตฺถิฯ โวฎฺฐพฺพนสฺส ปน กุสลากุสลานํ อาเสวนปจฺจยภาโว อวุโตฺตฯ ‘‘กุสลํ  ธมฺมํ ปฎิจฺจ กุสโล ธโมฺม อุปฺปชฺชติ นาเสวนปจฺจยาฯ อกุสลํ ธมฺมํ…เป.… นาเสวนปจฺจยา’’ติ (ปฎฺฐา. ๑.๑.๙๓) วจนโต ปฎิกฺขิโตฺตวฯ อถาปิ สิยา ‘‘อสมานเวทนานํ วเสน เอวํ วุตฺต’’นฺติ, เอวมปิ ยถา ‘‘อาวชฺชนา กุสลานํ ขนฺธานํ อกุสลานํ ขนฺธานํ อนนฺตรปจฺจเยน ปจฺจโย’’ติ (ปฎฺฐา. ๑.๑.๔๑๗) วุตฺตํ, เอวํ ‘‘อาเสวนปจฺจเยน ปจฺจโยติ’’ปิ วตฺตพฺพํ สิยา, ชาติเภทา น วุตฺตนฺติ เจ? ภูมิภินฺนสฺส กามาวจรสฺส รูปาวจราทีนํ อาเสวนปจฺจยภาโว วิย ชาติภินฺนสฺสปิ ภเวยฺยาติ วตฺตโพฺพ เอว สิยาฯ อภินฺนชาติกสฺส จ วเสน ยถา ‘‘อาวชฺชนา สเหตุกานํ ขนฺธานํ อนนฺตรปจฺจเยน ปจฺจโย’’ติ วุตฺตํ, เอวํ ‘‘อาเสวนปจฺจเยน ปจฺจโย’’ติปิ วตฺตพฺพํ สิยา, น ตุ วุตฺตํฯ ตสฺมา เวทนาตฺติเกปิ สงฺขิตฺตาย คณนาย ‘‘อาเสวนปจฺจยา น มเคฺค เอกํ, น มคฺคปจฺจยา อาเสวเน เอก’’นฺติ เอวํ คณนาย นิทฺธาริยมานาย โวฎฺฐพฺพนสฺส อาเสวนปจฺจยตฺตสฺส อภาวา ยถาวุตฺตปฺปกาโร ทุติโย โมฆวาโร วีมํสิตโพฺพฯ</p>


<p>โวฎฺฐพฺพนํ ปน วีถิวิปากสนฺตติยา อาวฎฺฎนโต อาวชฺชนา, ตโต วิสทิสสฺส ชวนสฺส กรณโต มนสิกาโร จฯ เอวญฺจ กตฺวา ปฎฺฐาเน ‘‘โวฎฺฐพฺพนํ กุสลานํ ขนฺธานํ อนนฺตรปจฺจเยน ปจฺจโย’’ติอาทิ น วุตฺตํ, ‘‘อาวชฺชนา’’อิเจฺจว วุตฺตํฯ ตสฺมา โวฎฺฐพฺพนโต จตุนฺนํ วา ปญฺจนฺนํ วา ชวนานํ อารมฺมณปุเรชาตํ ภวิตุํ อสโกฺกนฺตํ รูปาทิอาวชฺชนาทีนํ ปจฺจโย ภวิตุํ น สโกฺกติ, อยเมตสฺส สภาโวติ ชวนาปาริปูริยา ทุติโย โมฆวาโร ทเสฺสตุํ ยุโตฺต สิยา, อยมฺปิ อฎฺฐกถายํ อนาคตตฺตา สุฎฺฐุ วิจาเรตโพฺพฯ ภวงฺคสฺส ชวนานุพนฺธนภูตตฺตา นฺติ วุตฺตํฯ ปฎฺฐาเน (ปฎฺฐา. ๓.๑.๑๐๒) จ วุตฺตํ ‘‘สเหตุกํ ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโย’’ติ, ‘‘อเหตุกํ ภวงฺคํ สเหตุกสฺส ภวงฺคสฺส อนนฺตรปจฺจเยน ปจฺจโย’’ติ จฯ กุสลากุสลานํ สุขทุกฺขวิปากมโตฺต วิปาโก น อิฎฺฐานิฎฺฐานํ วิภาคํ กโรติ, ชวนํ ปน รชฺชนวิรชฺชนาทิวเสน อิฎฺฐานิฎฺฐวิภาคํ กโรตีติ ติ วุตฺตํฯ</p>


<p>อวิชฺชมาเน  การเก กถํ อาวชฺชนาทิภาเวน ปวตฺติ โหตีติ ตํ ทเสฺสตุํ ฯ นิยาโม จ ธมฺมานํ สภาวกิจฺจปจฺจยภาววิเสโสวฯ นฺติ ตสฺส ตสฺส อตฺตโน อนุรูปผลสฺส  ทานํฯ นฺติ จ อนุรูปวิปากทานนฺติ อโตฺถฯ นฺติ เอกวจนนิเทฺทโส เอกคาถาวตฺถุภาเวน กโตฯ ติ ยถาวุตฺตโต อโญฺญปิ โลกปฺปเทโสฯ กาลคติอุปธิปโยคปฎิพาฬฺหญฺหิ ปาปํ น วิปเจฺจยฺย, น ปเทสปฎิพาฬฺหนฺติฯ สพฺพญฺญุตญฺญาณปทฎฺฐานปฎิสนฺธิยาทิธมฺมานํ นิยาโม ทสสหสฺสิกมฺปนปจฺจยภาโว ฯ ติ เอเตน นิยามวเสน อาวชฺชนาทิภาโว, น การกวเสนาติ เอตมตฺถํ ทเสฺสติฯ</p>


<p>ติ โสฬสวิปากกถาฐาเนฯ ทฺวาทสหิ วาเหตพฺพา นาฬิยโนฺตปมา น ทฺวาทสนฺนํ จิตฺตานํ เอกสฺมิํ ทฺวาเร เอการมฺมเณ สห กิจฺจกรณวเสน วุตฺตา, อถ โข ทฺวาทสนฺนํ เอกสฺมิํ ทฺวาเร สกิจฺจกรณมตฺตวเสนฯ อเหตุกปฎิสนฺธิชนกสทิสชวนานนฺตรํ อเหตุกตทารมฺมณํ ทเสฺสโนฺต ติ อาหฯ อเหตุกปฎิสนฺธิกสฺส ปน ติเหตุกชวเน ชวิเต ปฎิสนฺธิทายเกน กเมฺมน อเหตุกสฺส ตทารมฺมณสฺส นิพฺพตฺติ น ปฎิเสธิตาฯ เอวํ ทุเหตุกปฎิสนฺธิกสฺสปิ ติเหตุกานนฺตรํ ทุเหตุกตทารมฺมณํ อปฺปฎิสิทฺธํ ทฎฺฐพฺพํฯ ปริปุณฺณวิปากสฺส จ ปฎิสนฺธิชนกกมฺมสฺส วเสนายํ วิปากวิภาวนา ตสฺสา มุขนิทสฺสนมตฺตเมวาติ ปวตฺติวิปากสฺส จ เอกสฺส ติเหตุกาทิกมฺมสฺส โสฬสวิปากจิตฺตาทีนิ วุตฺตนเยน โยเชตพฺพานิฯ ตสฺมา เยน เกนจิ กมฺมุนา เอเกน อเนกํ ตทารมฺมณํ ปวตฺตมานํ กมฺมวิเสสาภาวา เยสํ ตํ อนุพนฺธภูตํ, เตสํ ชวนสงฺขาตานํ ปจฺจยานํ วิเสเสน วิสิฎฺฐํ โหตีติ ชวเนนายํ ตทารมฺมณนิยาโม วุโตฺต, น นานากมฺมุนา นิพฺพตฺตมานสฺส วเสนฯ เอวญฺจ กตฺวา ปฎฺฐาเน (ปฎฺฐา. ๓.๑.๙๘) ‘‘สเหตุเก ขเนฺธ อนิจฺจโต ทุกฺขโต อนตฺตโต วิปสฺสติฯ กุสลากุสเล นิรุเทฺธ อเหตุโก วิปาโก ตทารมฺมณตา อุปฺปชฺชตี’’ติ ญาณานนฺตรํ อเหตุกตทารมฺมณํ, ‘‘กุสลากุสเล นิรุเทฺธ สเหตุโก วิปาโก ตทารมฺมณตา อุปฺปชฺชตี’’ติ อกุสลานนฺตรญฺจ สเหตุกตทารมฺมณํ วุตฺตํ, น จ ‘‘ตํ เอเตน เถเรน อทสฺสิต’’นฺติ กตฺวา ตสฺส ปฎิเสโธ กโต โหตีติฯ</p>


<p>  นฺติ อิทํ กุสลสฺส วิย อกุสลสฺส สทิโส  วิปาโก นตฺถีติ กตฺวา วุตฺตํฯ สสงฺขาริกาสงฺขาริกนิยมนํ ปน สนฺธาย ตสฺมิํ วุเตฺต อกุสเลปิ น ตํ น ยุชฺชตีติฯ นฺติ อิทํ นิยมิตาทิวเสน โยนิโส อโยนิโส วา อาวฎฺฎิเต อโยนิโส โยนิโส วา ววตฺถาปนสฺส อภาวํ สนฺธาย วุตฺตํฯ</p>


<p>นฺติ อวจนเมว ปฎิเสโธติ กตฺวา วุตฺตํฯ กามตณฺหานิพฺพเตฺตน กมฺมุนา มหคฺคตโลกุตฺตรานุภวนวิปาโก น โหตีติ ตตฺถ ตทารมฺมณาภาโว เวทิตโพฺพฯ อาปาถคเต วิสเย ตนฺนินฺนํ ภวงฺคํ อาวชฺชนํ อุปฺปาเทตีติ อาวชฺชนํ วิสเย  อุปฺปชฺชติฯ ภวงฺคํ ปน สพฺพทา สวิสเย นินฺนเมวาติ วิสยนฺตรวิญฺญาณสฺส ปจฺจโย หุตฺวาปิ ตทภาวา วินา อาวชฺชเนน สวิสเย นินฺนตฺตาว อุปฺปชฺชติฯ ติ อาวชฺชเนน วินา พหุลํ อุปฺปนฺนปุพฺพตฺตาฯ ติ อาปาถคเต วิสเย ปฎิสนฺธิวิสเย จ พหุลํ อุปฺปาทิตปุพฺพตฺตาฯ ติ วา ปุคฺคเลน อาเสวิตภาโว วุโตฺตฯ ติ สยํ พหุลํ ปวตฺตภาโวฯ นฺติ อิทํ ตทนนฺตรเมว นิโรธผุสนํ สนฺธาย วุตฺตํ, น อรูปกฺขนฺธานํ วิย นิโรธสฺส อนนฺตรปจฺจยภาวํฯ เนวสญฺญานาสญฺญายตนํ ปน กิญฺจิ ปริกเมฺมน วินา อุปฺปชฺชมานํ นตฺถิฯ ปริกมฺมาวชฺชนเมว ตสฺส อาวชฺชนนฺติ อญฺญสฺส วิย เอตสฺสปิ สาวชฺชนตาย ภวิตพฺพํฯ</p>


<p>อยํ ปเนตฺถาธิปฺปาโย ทฎฺฐโพฺพ – เนวสญฺญานาสญฺญายตนสฺส น นิโรธสฺส อนนฺตรปจฺจยภาเว นินฺนาทิตา อญฺญตฺถ ทิฎฺฐา อตทตฺถปริกมฺมภาเว จ อุปฺปตฺติยา, อถ จ ตํ ตสฺส อนนฺตรปจฺจโย โหติ, ตถา จ อุปฺปชฺชติฯ เอวํ ยถาวุตฺตา มโนวิญฺญาณธาตุ อสติปิ นิราวชฺชนุปฺปตฺติยํ นินฺนาทิภาเว นิราวชฺชนา อุปฺปชฺชตีติฯ เอวญฺจ กตฺวา ติ อิทํ วุตฺตํฯ ยทิ หิ นิพฺพานารมฺมณาวชฺชนาภาวํ สนฺธาเยตํ วุตฺตํ สิยา, โคตฺรภุโวทานานิ นิทสฺสนานิ สิยุํ เตเหว เอเตสํ นิราวชฺชนตาสิทฺธิโตฯ ผลสมาปตฺติกาเล จ ‘‘ปริตฺตารมฺมณํ มหคฺคตารมฺมณํ อนุโลมํ ผลสมาปตฺติยา  อนนฺตรปจฺจเยน ปจฺจโย’’ติ วจนโต สมานารมฺมณาวชฺชนรหิตตฺตา ‘‘มคฺคานนฺตรานิ ผลจิตฺตานี’’ติ เอวํ ผลสมาปตฺติจิตฺตานิ น วเชฺชตพฺพานิ สิยุํ, โคตฺรภุโวทานานิ ปน ยทิปิ นิพฺพาเน จิณฺณานิ สมุทาจารานิ จ น โหนฺติ, อารมฺมณนฺตเร จิณฺณสมุทาจาราเนวฯ ผลสมาปตฺติจิตฺตานิ จ มคฺควีถิโต อุทฺธํ ตทตฺถปริกมฺมสพฺภาวาติ เตสํ คหณํ น กตํ, อนุโลมานนฺตรญฺจ ผลสมาปตฺติจิตฺตํ จิณฺณํ สมุทาจารํ, น เนวสญฺญานาสญฺญายตนานนฺตรํ  มคฺคานนฺตรสฺส วิย ตทตฺถปริกมฺมาภาวาติ ‘‘นิโรธา วุฎฺฐหนฺตสฺสา’’ติ ตญฺจ นิทสฺสนํฯ ติ อิทํ เอตสฺส มหคฺคตารมฺมณตฺตาภาวา ปุจฺฉํ กาเรตฺวา อารมฺมณนิทฺธารณตฺถํ วุตฺตํฯ</p>


<p>ติ วิปากกถายํฯ ชจฺจนฺธปีฐสปฺปิอุปมานิทสฺสนํ วิปากสฺส นิสฺสเยน วินา อปฺปวตฺติทสฺสนตฺถํฯ ติ อิทํ จกฺขาทีนํ สวิสยคฺคหเณน จกฺขุวิญฺญาณาทิวิปากสฺส ทสฺสนตฺถํ วุตฺตํฯ อุปนิสฺสยโต จกฺขาทีนํ ทสฺสนาทิอตฺถโต จ ตเสฺสว วิปากสฺส ทสฺสนตฺถํ ติ วุตฺตํฯ ติ ยถา ปุริมจิตฺตานิ หทยวตฺถุนิสฺสิตานิ จ ปสาทวตฺถุอนุคตานิ จ อญฺญารมฺมณานิ โหนฺติ, น เอวํ ภวงฺคํ, ตํ ปเนตํ วตฺถารมฺมณนฺตรรหิตํ เกวลํ หทยวตฺถุเมว นิสฺสาย ปวตฺตตีติ วุตฺตํ โหติฯ นฺติ อิธาปิ อญฺญวตฺถานุคตนฺติ อธิปฺปาโย เวทิตโพฺพฯ มกฺกฎกสฺส หิ สุตฺตาโรหณํ วิย ปสาทวตฺถุกํ จิตฺตํ, สุเตฺตน คมนาทีนิ วิย ตทนุคตานิ เสสจิตฺตานีติฯ สุตฺตฆฎฺฎนมกฺกฎกจลนานิ วิย ปสาทฆฎฺฎนภวงฺคจลนานิ สห โหนฺตีติ ทีปนโต ติปิ ทีเปติฯ</p>


<p>ติ อิทํ โทวาริกสทิสานํ จกฺขุวิญฺญาณาทีนํ ปาทปริมชฺชกสทิสสฺส อาวชฺชนสฺส สญฺญาทานสทิโส อนนฺตรปจฺจยภาโว เอว ภวงฺคาวฎฺฎนนฺติ กตฺวา วุตฺตํฯ วิปากมโนธาตุอาทีนํ อทิสฺวาว สมฺปฎิจฺฉนาทิกรณํ คาฬฺหคฺคหณมตฺตปุถุลจตุรสฺสภาววิชานนมตฺตกหาปณภาววิชานนมตฺตกโมฺมปนยนมตฺตสามญฺญวเสน วุตฺตํ, น คาฬฺหคฺคาหกาทีนํ กหาปณทสฺสนสฺส อภาโว ตํสมานภาโว จ สมฺปฎิจฺฉนาทีนํ อธิเปฺปโตติ เวทิตโพฺพฯ</p>


<p>  นฺติ ปณฺฑรรูปทสฺสนสามญฺญโต จกฺขุวิญฺญาณเมว ทสฺสนกิจฺจํ สาเธตีติ ทีปนํ เวทิตพฺพํฯ เอวํ โสตทฺวาราทีสุปิ โยเชตพฺพํ สวนาทิวเสนฯ สนฺตาปนวเสน คุฬสีโล คุฬปฺปโยชโน วา ติ น อุปนิสฺสยปจฺจยํ สนฺธาย วุตฺตํฯ ยสฺมิํ ปน อสติ โย น โหติ, โส อิธ ‘‘อุปนิสฺสโย’’ติ อธิเปฺปโตฯ นฺติ อิทมฺปิ อาโลเก สติ สพฺภาวํ สนฺธาย วุตฺตํ, น อุปนิสฺสยปจฺจยตํฯ  นาม กิริยจิตฺตสฺส ปจฺจยภาวํ อนุปคนฺตฺวา สยเมว ปวตฺตมานํฯ</p>


<p>  ติ น กมฺมสฺส วิรุทฺธสภาเวน วิปาเกน ภวิตพฺพนฺติ อสงฺขาริกกมฺมสฺส สสงฺขาริกวิปาเกสุ, สสงฺขาริกกมฺมสฺส จ อสงฺขาริกวิปาเกสุ โทสํ ทิสฺวาฯ อเหตุกานํ ปน รูปาทีสุ อภินิปาตมตฺตาทิกิจฺจานํ น สสงฺขาริกวิรุโทฺธ สภาโวติ อสงฺขาริกตา นตฺถิ, อสงฺขาริกวิรุทฺธสภาวาภาวา นาปิ สสงฺขาริกตาติ อุภยาวิโรธา อุภเยนปิ เตสํ นิพฺพตฺติํ อนุชานาติฯ นฺติ ตทารมฺมณนิยามํฯ ติ กิริยชวนานนฺตรญฺจ ตทารมฺมณํ วุตฺตํฯ ปฎฺฐาเน (ปฎฺฐา. ๑.๓.๙๔) ปน ‘‘กุสลากุสเล นิรุเทฺธ วิปาโก ตทารมฺมณตา อุปฺปชฺชตี’’ติ วิปากธมฺมธมฺมานเมว อนนฺตรา ตทารมฺมณํ วุตฺตํฯ กุสลตฺติเก จ ‘‘เสกฺขา วา ปุถุชฺชนา วา กุสลํ อนิจฺจโต’’ติอาทินา (ปฎฺฐา. ๑.๑.๔๐๖) กุสลากุสลชวนเมว วตฺวา ตทนนฺตรํ ตทารมฺมณํ วุตฺตํ, น อพฺยากตานนฺตรํ, น จ กตฺถจิ กิริยานนฺตรํ ตทารมฺมณสฺส วุตฺตฎฺฐานํ ทิสฺสติฯ วิชฺชมาเน จ ตสฺมิํ อวจเน การณํ นตฺถิ, ตสฺมา อุปปริกฺขิตโพฺพ เอโส เถรวาโทฯ วิปฺผาริกญฺหิ ชวนํ นาวํ วิย นทีโสโต ภวงฺคํ อนุพนฺธตีติ ยุตฺตํ, น ปน ฉฬงฺคุเปกฺขวโต สนฺตวุตฺติํ กิริยชวนํ ปณฺณปุฎํ วิย นทีโสโตติฯ</p>


<p>ติ กุสลากุสลกิริยชวนานิ ปิเณฺฑตฺวา กถิตานีติ ตถา กถิตานิ ชวนานิ ปิณฺฑิตานิ วิย วุตฺตานิ, เอกสฺมิํ วา ตทารมฺมเณ ปิเณฺฑตฺวา ทสฺสิตานิ หุตฺวา ชวิตาเนว วุตฺตานิฯ อิมญฺจ ปน ปิณฺฑชวนํ วทเนฺตน อกุสลโต จตฺตาริเยว อุเปกฺขาสหคตานิ คเหตฺวา ทฺวาทสุเปกฺขาสหคตชวนานิ ปิณฺฑิตานิ วิย วุตฺตานิฯ ปฎฺฐาเน ปน ‘‘กุสลํ อสฺสาเทติ อภินนฺทติ, ตํ อารพฺภ ราโค อุปฺปชฺชติฯ ทิฎฺฐิ, วิจิกิจฺฉา , อุทฺธจฺจํ, โทมนสฺสํ อุปฺปชฺชติฯ อกุสเล นิรุเทฺธ วิปาโก ตทารมฺมณตา อุปฺปชฺชตี’’ติ วุตฺตตฺตา อิตรานิ เทฺว อิฎฺฐารมฺมเณ ปวตฺตวิจิกิจฺฉุทฺธจฺจสหคตานิปิ กุสลวิปาเก ตทารมฺมเณ ปิเณฺฑตพฺพานิ สิยุํฯ เตสํ ปน อนนฺตรํ อเหตุกวิปาเกเนว ตทารมฺมเณน ภวิตพฺพํ, โส จ สนฺตีรณภาเวเนว คหิโตติ อปุพฺพํ คเหตพฺพํ นตฺถิฯ อเหตุเก จ ปิเณฺฑตพฺพํ นารหนฺตีติ อธิปฺปาเยน น ปิเณฺฑตีติฯ</p>


<p>ติ เอตสฺมิํ ทุติยวาเท ติเหตุกชวนาวสาเน ติเหตุกตทารมฺมณํ ยุตฺตนฺติ ทเสฺสตุํ ยุตฺตํ วทติ ชวนสมานตฺตา, นาลพฺภมานตฺตา อญฺญสฺสฯ ปฐมเตฺถเรน อกุสลานนฺตรํ วุตฺตสฺส อเหตุกตทารมฺมณสฺส, กุสลานนฺตรํ วุตฺตสฺส จ สเหตุกตทารมฺมณสฺส  อกุสลานนฺตรํ อุปฺปตฺติํ วทนฺตสฺส หิ ปฎิสนฺธิชนกํ ติเหตุกกมฺมํ ทุเหตุกาเหตุกํ วิปากํ ชนยนฺตมฺปิ ติเหตุกชวนานนฺตรํ น ชเนตีติ น เอตฺถ การณํ ทิสฺสตีติ เอวํ ยุตฺตํ คเหตพฺพํ อวุตฺตมฺปีติ อธิปฺปาโยฯ อถ วา ตสฺมิํ ตสฺมิํ เถรวาเท เยน อธิปฺปาเยน สสงฺขาราสงฺขารวิธานาทิ วุตฺตํ, ตํ เตเนว อธิปฺปาเยน ยุตฺตํ คเหตพฺพํ, น อธิปฺปายนฺตรํ อธิปฺปายนฺตเรน อาโลเฬตพฺพนฺติ อโตฺถฯ ติ ชนกกมฺมเหตุสทิสเมวฯ ติ มหาปกรเณ อาคตปาฬิยา ปากฎํ อุปฺปตฺติวิธานํ อาวิ ภวิสฺสตีติ อธิปฺปาเยน วทติฯ</p>

</p>


<h3>รูปาวจรารูปาวจรวิปากกถาวณฺณนา</h3>
<p> ติ ปริหานิปจฺจยวิรเหนฯ ติ ปฎิปทารมฺมณเภโทฯ ตถา หิ ทุกฺขปฎิปทํ ทนฺธาภิญฺญํ ฌานํ อุปฺปาเทตฺวา ปุนปฺปุนํ สมาปชฺชนฺตสฺส ตํ ฌานํ ตํปฎิปทเมว โหติฯ เอตสฺมิํ อปริหีเน ตสฺส วิปาโก นิพฺพตฺตมาโน ตปฺปฎิปโทว ภวิตุํ อรหตีติฯ ฉนฺทาธิปเตยฺยาทิภาโว ปน ตสฺมิํ ขเณ วิชฺชมานานํ ฉนฺทาทีนํ อธิปติปจฺจยภาเวน โหติ, น อาคมนวเสนฯ ตถา หิ เอกเมว  ฌานํ นานากฺขเณสุ นานาธิปเตยฺยํ โหติฯ จตุตฺถชฺฌานเสฺสว หิ จตุริทฺธิปาทภาเวน ภาวนา โหติ, ตสฺมา วิปากสฺส อาคมนวเสน ฉนฺทาธิปเตยฺยาทิตา น วุตฺตาฯ</p>

</p>


<h3>โลกุตฺตรวิปากกถาวณฺณนา</h3>
<p> ยถา วฎฺฎํ อาจินติ, ตถา ตณฺหาทีหิ อภิสงฺขตํ โลกิยกมฺมํ นฺติ วุจฺจติ ฯ โลกุตฺตรํ ปน เอวํ น โหตีติ ตถา น วุตฺตํฯ ติ อนิมิตฺตาปฺปณิหิตนามทายเกหิ สคุณารมฺมเณหิ วิชฺชมาเนหิปิ ผลสฺส สุญฺญตนามทานทีปเน อคฺคหิตภาเวเนว อโวมิเสฺสนาติ อโตฺถฯ อาคมนโต สุญฺญตาปฺปณิหิตนามวโต มคฺคสฺส อาคมนียฎฺฐาเน ฐตฺวา อตฺตโน ผลสฺส นามตฺตยทานํ โยชิตํ, อิตรสฺสปิ ปน ตเถว โยเชตพฺพํฯ นยมตฺตทสฺสนเญฺหตํฯ สคุณารมฺมเณหิ ปน นามตฺตยวโต อนิจฺจานุปสฺสนานนฺตรสฺสปิ มคฺคสฺส อาคมนียฎฺฐาเน ฐตฺวา อตฺตโน ผลสฺส นามตฺตยทานํ น นิวาริตนฺติฯ วฬญฺชนกผลสมาปตฺติยา จ วิปสฺสนาคมนวเสน นามลาเภ มคฺคสฺส วิย อนิมิตฺตนามลาโภ น สิยาฯ ยถา ปน มคฺคานนฺตรสฺส วิย วฬญฺชนกผลสมาปตฺติยาปิ ฌานปฎิปทาเภโท โหติ, เอวํ สุญฺญตาทินามลาเภ สติ อนิมิตฺตนามญฺจ ลภตีติฯ ติ อิทํ เกนจิ อเญฺญน อนนฺตริตตฺตา ตาทิสาย เอว สทฺธาย…เป.… ปญฺญาย จ อนนฺตรปจฺจยภาวํ สนฺธาย วุตฺตํฯ เตน ฉนฺทาทโยปิ อตฺตโน อนนฺตรสทิสานํ ฉนฺทาทีนํ อุปฺปาทกา อธิปติภูตา อธิปติภูเต เอว อุปฺปาเทนฺตีติ อิมมตฺถํ ทีเปติฯ</p>


<p> กิเลสสมุเจฺฉทกสฺส มคฺคสฺส สมฺมาทิฎฺฐิอาทิกสฺส นิยฺยานิกสภาวสฺส ผเลนปิ ปฎิปฺปสฺสทฺธกิเลเสน นิยฺยานสภาเวเนว ภวิตพฺพํ, ตสฺมา ผเลปิ นฺติ วุตฺตํฯ เอวญฺจ กตฺวา มคฺควิภเงฺค ผเลสุ จ อฎฺฐงฺคิโก ปญฺจงฺคิโก จ มโคฺค อุทฺธโฎ, เอวํ โพชฺฌงฺคาปีติฯ ติ มคฺคสทิสตาย มโคฺคติ อิมมตฺถํ สนฺธายาหฯ</p>

</p>


<h3>อกุสลวิปากกถาวณฺณนา</h3>
<p> อิฎฺฐอิฎฺฐมชฺฌเตฺตสุ  วิย น อนิฎฺฐอนิฎฺฐมชฺฌเตฺตสุ สนฺตีรณวิเสโส อตฺถิ, อนิฎฺฐารมฺมณเมว ปน อธิมตฺตํ มนฺทญฺจ เอวํ ทฺวิธา วุตฺตํฯ</p>

</p>


<h2>กิริยาพฺยากตํ</h2>
<h3>มโนธาตุจิตฺตวณฺณนา</h3>
<p> นฺติ  โมฆปุปฺผํฯ ตํ อจฺฉิเนฺนปิ รุเกฺข น ผลติ, ฉินฺนรุกฺขปุปฺผํ ปน อจฺฉิเนฺน ผเลยฺยฯ เอวํ อจฺฉินฺนภวมูลสฺสปิ ปวตฺตมานํ ยํ น ผลติ, ตํ วาตปุปฺผสทิสํฯ อิตรเสฺสว ปน ปวตฺตมานํ ฉินฺนรุกฺขปุปฺผสทิสํฯ ตญฺหิ อจฺฉิเนฺน ภวมูเล ผเลยฺยาติฯ</p>


<h3>กิริยมโนวิญฺญาณธาตุจิตฺตวณฺณนา</h3>
<p> ติ อิมสฺส จิตฺตสฺส ปจฺจยภูตา ปุริมา ปวตฺติ ทสฺสิตาฯ อิทํ ปน จิตฺตํ วิจารณปญฺญารหิตนฺติ เกวลํ โสมนสฺสมตฺตํ อุปฺปาเทนฺตสฺส โหตีติฯ เอวํ เจติยปูชาทีสุปิ ทฎฺฐพฺพํฯ ติ อิทํ วตฺตํ กโรนฺตสฺส โผฎฺฐพฺพารมฺมเณ กายทฺวารจิตฺตปฺปวตฺติํ สนฺธาย วุตฺตํฯ ปญฺจทฺวารานุคตํ หุตฺวา ลพฺภมานํ สนฺธาย ปญฺจทฺวาเร เอว วา โลลุปฺปตณฺหาปหานาทิปจฺจเวกฺขณเหตุภูตํ อิทเมว ปวตฺติํ สนฺธาย ตตฺถ ตตฺถ ติ วุตฺตนฺติ ติ อาหฯ อตีตํสาทีสุ อปฺปฎิหตํ ญาณํ วตฺวา ‘‘อิเมหิ ตีหิ ธเมฺมหิ สมนฺนาคตสฺส พุทฺธสฺส ภควโต สพฺพํ กายกมฺมํ ญาณานุปริวตฺตี’’ติอาทิวจนโต (มหานิ. ๑๕๖ อตฺถโต สมานํ) ‘‘ภควโต อิทํ อุปฺปชฺชตี’’ติ วุตฺตวจนํ วิจาเรตพฺพํฯ อเหตุกสฺส มูลาภาเวน สุปฺปติฎฺฐิตตา นตฺถีติ พลภาโว อปริปุโณฺณ, ตสฺมา อุเทฺทสวาเร ‘‘สมาธิพลํ โหติ, วีริยพลํ โหตี’’ติ น วุตฺตํฯ ตโต เอว หิ อเหตุกานํ สงฺคหวาเร ฌานงฺคานิ จ น อุทฺธฎานิฯ เตเนว อิมสฺมิมฺปิ อเหตุกทฺวเย พลานิ อนุเทฺทสาสงฺคหิตานิฯ ยสฺมา ปน วีริยสฺส วิชฺชมานตฺตา เสสาเหตุเกหิ  พลวํ, ยสฺมา จ เอตฺถ วิตกฺกาทีนํ ฌานปจฺจยมตฺตตา วิย สมาธิวีริยานํ พลมตฺตตา อตฺถิ, ตสฺมา นิเทฺทสวาเร ‘‘สมาธิพลํ วีริยพล’’นฺติ วตฺวา ฐปิตํฯ ยสฺมา ปน เนว กุสลํ นากุสลํ, ตสฺมา สมฺมาสมาธิ มิจฺฉาสมาธีติ, สมฺมาวายาโม มิจฺฉาวายาโมติ จ น วุตฺตนฺติ อธิปฺปาโยฯ เอวํ สติ มหากิริยจิเตฺตสุ จ เอตํ น วตฺตพฺพํ สิยา, วุตฺตญฺจ, ตสฺมา สมฺมา, มิจฺฉา วา นิยฺยานิกสภาวาภาวโต มคฺคปจฺจยภาวํ อปฺปตฺตา สมาธิวายามา อิธ ตถา น วุตฺตาติ ทฎฺฐพฺพาฯ</p>


<p> อินฺทฺริยปโรปริยตฺตอาสยานุสยสพฺพญฺญุตานาวรณญาณานิ  อิมสฺสานนฺตรํ อุปฺปชฺชมานานิ ยมกปาฎิหาริยมหากรุณาสมาปตฺติญาณานิ จ อิมสฺส อนนฺตรํ อุปฺปนฺนปริกมฺมานนฺตรานิ อิมินา อาวชฺชิตารมฺมเณเยว ปวตฺตนฺตีติ อาห ติฯ มหาวิสยตฺตา มหาคโช วิย มหนฺตนฺติ ฯ</p>


<h3>รูปาวจรารูปาวจรกิริยจิตฺตวณฺณนา</h3>
<p> อิทานิ ยานิ กิริยานิ ชาตานิ, ตานิ เวทิตพฺพานีติ เอวํ โยชนา กาตพฺพาฯ ติ ปญฺจกฺขนฺธา วุจฺจนฺติฯ</p>

</p>





