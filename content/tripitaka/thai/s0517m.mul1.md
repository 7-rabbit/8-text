<h1>๒. ยุคนทฺธวโคฺค</h1>
<h2>๑. ยุคนทฺธกถา</h2>
<p> เอวํ    เม สุตํ – เอกํ สมยํ อายสฺมา อานโนฺท โกสมฺพิยํ วิหรติ โฆสิตาราเมฯ ตตฺร โข อายสฺมา อานโนฺท ภิกฺขู อามเนฺตสิ – ‘‘อาวุโส ภิกฺขโว’’ติฯ ‘‘อาวุโส’’ติ โข เต ภิกฺขู อายสฺมโต อานนฺทสฺส ปจฺจโสฺสสุํฯ อายสฺมา อานโนฺท เอตทโวจ –</p>


<p>‘‘โย หิ โกจิ, อาวุโส, ภิกฺขุ วา ภิกฺขุนี วา มม สนฺติเก อรหตฺตปตฺตํ  พฺยากโรติ, สพฺพโส จตูหิ มเคฺคหิ เอเตสํ วา อญฺญตเรนฯ กตเมหิ จตูหิ?</p>


<p>‘‘อิธาวุโส, ภิกฺขุ สมถปุพฺพงฺคมํ วิปสฺสนํ ภาเวติฯ ตสฺส สมถปุพฺพงฺคมํ วิปสฺสนํ ภาวยโต มโคฺค สญฺชายติฯ โส ตํ มคฺคํ อาเสวติ ภาเวติ พหุลีกโรติ ฯ ตสฺส ตํ มคฺคํ อาเสวโต ภาวยโต พหุลีกโรโต สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>‘‘ปุน จปรํ, อาวุโส, ภิกฺขุ วิปสฺสนาปุพฺพงฺคมํ สมถํ ภาเวติฯ ตสฺส วิปสฺสนาปุพฺพงฺคมํ สมถํ ภาวยโต มโคฺค สญฺชายติฯ โส ตํ  มคฺคํ อาเสวติ ภาเวติ พหุลีกโรติฯ ตสฺส ตํ มคฺคํ อาเสวโต ภาวยโต พหุลีกโรโต สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>‘‘ปุน จปรํ, อาวุโส, ภิกฺขุ สมถวิปสฺสนํ ยุคนทฺธํ  ภาเวติฯ ตสฺส สมถวิปสฺสนํ ยุคนทฺธํ  ภาวยโต มโคฺค สญฺชายติฯ โส ตํ มคฺคํ อาเสวติ ภาเวติ พหุลีกโรติฯ ตสฺส ตํ มคฺคํ อาเสวโต ภาวยโต  พหุลีกโรโต สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>‘‘ปุน จปรํ, อาวุโส, ภิกฺขุโน ธมฺมุทฺธจฺจวิคฺคหิตํ มานสํ โหติฯ โส, อาวุโส, สมโย ยํ ตํ จิตฺตํ อชฺฌตฺตเมว  สนฺติฎฺฐติ สนฺนิสีทติ เอโกทิ  โหติ สมาธิยติฯ ตสฺส มโคฺค สญฺชายติฯ โส ตํ มคฺคํ อาเสวติ ภาเวติ พหุลีกโรติฯ ตสฺส ตํ มคฺคํ อาเสวโต ภาวยโต พหุลีกโรโต สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>‘‘โย หิ โกจิ, อาวุโส, ภิกฺขุ วา ภิกฺขุนี วา มม สนฺติเก อรหตฺตปตฺตํ พฺยากโรติ, สพฺพโส อิเมหิ จตูหิ มเคฺคหิ, เอเตสํ วา อญฺญตเรนา’’ติฯ</p>


<h3>๑. สุตฺตนฺตนิเทฺทโส</h3>
<p> กถํ เนกฺขมฺมวเสน จิตฺตสฺส เอกคฺคตา อวิเกฺขโป สมาธิฯ ตตฺถ ชาเต ธเมฺม อนิจฺจโต อนุปสฺสนเฎฺฐน วิปสฺสนา, ทุกฺขโต อนุปสฺสนเฎฺฐน วิปสฺสนา, อนตฺตโต  อนุปสฺสนเฎฺฐน วิปสฺสนาฯ อิติ ปฐมํ สมโถ, ปจฺฉา วิปสฺสนาฯ เตน วุจฺจติ – ‘‘สมถปุพฺพงฺคมํ วิปสฺสนํ ภาเวตี’’ติฯ ติ จตโสฺส ภาวนา – ตตฺถ ชาตานํ ธมฺมานํ อนติวตฺตนเฎฺฐน ภาวนา, อินฺทฺริยานํ เอกรสเฎฺฐน ภาวนา, ตทุปควีริยวาหนเฎฺฐน ภาวนา, อาเสวนเฎฺฐน ภาวนาฯ</p>


<p>ติ กถํ มโคฺค สญฺชายติ? ทสฺสนเฎฺฐน สมฺมาทิฎฺฐิ มโคฺค สญฺชายติ, อภินิโรปนเฎฺฐน สมฺมาสงฺกโปฺป มโคฺค สญฺชายติ, ปริคฺคหเฎฺฐน สมฺมาวาจา มโคฺค สญฺชายติ, สมุฎฺฐานเฎฺฐน สมฺมากมฺมโนฺต มโคฺค สญฺชายติ, โวทานเฎฺฐน สมฺมาอาชีโว มโคฺค สญฺชายติ, ปคฺคหเฎฺฐน สมฺมาวายาโม มโคฺค สญฺชายติ, อุปฎฺฐานเฎฺฐน สมฺมาสติ มโคฺค สญฺชายติ, อวิเกฺขปเฎฺฐน สมฺมาสมาธิ มโคฺค สญฺชายติ – เอวํ มโคฺค สญฺชายติฯ</p>


<p>ติ กถํ อาเสวติ? อาวชฺชโนฺต อาเสวติ, ชานโนฺต อาเสวติ, ปสฺสโนฺต อาเสวติ, ปจฺจเวกฺขโนฺต อาเสวติ, จิตฺตํ  อธิฎฺฐหโนฺต อาเสวติ, สทฺธาย อธิมุจฺจโนฺต อาเสวติ, วีริยํ ปคฺคณฺหโนฺต อาเสวติ, สติํ อุปฎฺฐาเปโนฺต อาเสวติ, จิตฺตํ สมาทหโนฺต อาเสวติ, ปญฺญาย ปชานโนฺต อาเสวติ, อภิเญฺญยฺยํ  อภิชานโนฺต อาเสวติ, ปริเญฺญยฺยํ ปริชานโนฺต อาเสวติ, ปหาตพฺพํ ปชหโนฺต อาเสวติ , ภาเวตพฺพํ  ภาเวโนฺต อาเสวติ, สจฺฉิกาตพฺพํ สจฺฉิกโรโนฺต อาเสวติ – เอวํ อาเสวติฯ</p>


<p>ติ กถํ ภาเวติ? อาวชฺชโนฺต ภาเวติ, ชานโนฺต ภาเวติ, ปสฺสโนฺต ภาเวติ, ปจฺจเวกฺขโนฺต ภาเวติ, จิตฺตํ อธิฎฺฐหโนฺต ภาเวติ, สทฺธาย อธิมุจฺจโนฺต ภาเวติ, วีริยํ ปคฺคณฺหโนฺต ภาเวติ, สติํ อุปฎฺฐาเปโนฺต ภาเวติ, จิตฺตํ สมาทหโนฺต ภาเวติ, ปญฺญาย ปชานโนฺต ภาเวติ, อภิเญฺญยฺยํ อภิชานโนฺต ภาเวติ, ปริเญฺญยฺยํ ปริชานโนฺต ภาเวติ, ปหาตพฺพํ ปชหโนฺต ภาเวติ, ภาเวตพฺพํ ภาเวโนฺต ภาเวติ, สจฺฉิกาตพฺพํ สจฺฉิกโรโนฺต ภาเวติ – เอวํ ภาเวติฯ</p>


<p>ติ กถํ พหุลีกโรติ? อาวชฺชโนฺต พหุลีกโรติ, ชานโนฺต พหุลีกโรติ, ปสฺสโนฺต พหุลีกโรติ, ปจฺจเวกฺขโนฺต พหุลีกโรติ, จิตฺตํ อธิฎฺฐหโนฺต พหุลีกโรติ, สทฺธาย อธิมุจฺจโนฺต พหุลีกโรติ, วีริยํ ปคฺคณฺหโนฺต พหุลีกโรติ, สติํ อุปฎฺฐาเปโนฺต พหุลีกโรติ, จิตฺตํ สมาทหโนฺต พหุลีกโรติ, ปญฺญาย ปชานโนฺต พหุลีกโรติ, อภิเญฺญยฺยํ อภิชานโนฺต พหุลีกโรติ, ปริเญฺญยฺยํ ปริชานโนฺต พหุลีกโรติ, ปหาตพฺพํ ปชหโนฺต พหุลีกโรติ, ภาเวตพฺพํ ภาเวโนฺต พหุลีกโรติ, สจฺฉิกาตพฺพํ สจฺฉิกโรโนฺต พหุลีกโรติ – เอวํ พหุลีกโรติฯ</p>


<p>  ติ กถํ สโญฺญชนานิ ปหียนฺติ, อนุสยา พฺยนฺตีโหนฺติ? โสตาปตฺติมเคฺคน, สกฺกายทิฎฺฐิ, วิจิกิจฺฉา, สีลพฺพตปรามาโส – อิมานิ ตีณิ สโญฺญชนานิ ปหียนฺติ; ทิฎฺฐานุสโย, วิจิกิจฺฉานุสโย – อิเม เทฺว อนุสยา พฺยนฺตีโหนฺติฯ สกทาคามิมเคฺคน โอฬาริกํ กามราคสโญฺญชนํ, ปฎิฆสโญฺญชนํ – อิมานิ เทฺว สโญฺญชนานิ ปหียนฺติ; โอฬาริโก กามราคานุสโย, ปฎิฆานุสโย – อิเม เทฺว อนุสยา พฺยนฺตีโหนฺติฯ อนาคามิมเคฺคน อนุสหคตํ กามราคสโญฺญชนํ, ปฎิฆสโญฺญชนํ  – อิมานิ เทฺว สโญฺญชนานิ ปหียนฺติ; อนุสหคโต กามราคานุสโย, ปฎิฆานุสโย – อิเม เทฺว อนุสยา พฺยนฺตีโหนฺติฯ อรหตฺตมเคฺคน รูปราโค, อรูปราโค, มาโน, อุทฺธจฺจํ, อวิชฺชา – อิมานิ ปญฺจ สโญฺญชนานิ ปหียนฺติ; มานานุสโย, ภวราคานุสโย , อวิชฺชานุสโย – อิเม ตโย อนุสยา พฺยนฺตีโหนฺติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p> อพฺยาปาทวเสน  จิตฺตสฺส เอกคฺคตา อวิเกฺขโป สมาธิ…เป.… อาโลกสญฺญาวเสน จิตฺตสฺส เอกคฺคตา อวิเกฺขโป สมาธิ…เป.… ปฎินิสฺสคฺคานุปสฺสี อสฺสาสวเสน ปฎินิสฺสคฺคานุปสฺสี ปสฺสาสวเสน จิตฺตสฺส เอกคฺคตา อวิเกฺขโป สมาธิฯ ตตฺถ ชาเต ธเมฺม อนิจฺจโต อนุปสฺสนเฎฺฐน วิปสฺสนา, ทุกฺขโต อนุปสฺสนเฎฺฐน วิปสฺสนา, อนตฺตโต  อนุปสฺสนเฎฺฐน วิปสฺสนาฯ อิติ ปฐมํ สมโถ, ปจฺฉา วิปสฺสนาฯ เตน วุจฺจติ – ‘‘สมถปุพฺพงฺคมํ วิปสฺสนํ ภาเวตี’’ติฯ ติ จตโสฺส ภาวนา – ตตฺถ ชาตานํ ธมฺมานํ อนติวตฺตนเฎฺฐน ภาวนา, อินฺทฺริยานํ เอกรสเฎฺฐน ภาวนา, ตทุปควีริยวาหนเฎฺฐน ภาวนา, อาเสวนเฎฺฐน ภาวนาฯ</p>


<p>ติ กถํ มโคฺค สญฺชายติ? ทสฺสนเฎฺฐน สมฺมาทิฎฺฐิ มโคฺค สญฺชายติ, อภินิโรปนเฎฺฐน สมฺมาสงฺกโปฺป มโคฺค สญฺชายติ…เป.… อวิเกฺขปเฎฺฐน สมฺมาสมาธิ มโคฺค สญฺชายติฯ เอวํ มโคฺค สญฺชายติฯ</p>


<p>ติ กถํ อาเสวติ? อาวชฺชโนฺต อาเสวติ…เป.… สจฺฉิกาตพฺพํ สจฺฉิกโรโนฺต อาเสวติ, เอวํ อาเสวติฯ ติ กถํ ภาเวติ? อาวชฺชโนฺต ภาเวติ, ชานโนฺต ภาเวติ…เป.… สจฺฉิกาตพฺพํ สจฺฉิกโรโนฺต ภาเวติ, เอวํ ภาเวติฯ ติ กถํ พหุลีกโรติ? อาวชฺชโนฺต พหุลีกโรติ, ชานโนฺต พหุลีกโรติ…เป.… สจฺฉิกาตพฺพํ สจฺฉิกโรโนฺต พหุลีกโรติ, เอวํ พหุลีกโรติฯ</p>


<p>ติ กถํ สโญฺญชนา ปหียนฺติ, อนุสยา พฺยนฺตีโหนฺติ? โสตาปตฺติมเคฺคน   สกฺกายทิฎฺฐิ วิจิกิจฺฉา สีลพฺพตปรามาโส – อิมานิ ตีณิ สโญฺญชนานิ ปหียนฺติ; ทิฎฺฐานุสโย, วิจิกิจฺฉานุสโย – อิเม เทฺว อนุสยา พฺยนฺตีโหนฺติฯ สกทาคามิมเคฺคน โอฬาริกํ กามราคสโญฺญชนํ, ปฎิฆสโญฺญชนํ – อิมานิ เทฺว สโญฺญชนานิ ปหียนฺติ; โอฬาริโก กามราคานุสโย ปฎิฆานุสโย  – อิเม เทฺว อนุสยา พฺยนฺตีโหนฺติฯ อนาคามิมเคฺคน อนุสหคตํ กามราคสโญฺญชนํ, ปฎิฆสโญฺญชนํ – อิมานิ เทฺว สโญฺญชนานิ ปหียนฺติ; อนุสหคโต กามราคานุสโย, ปฎิฆานุสโย – อิเม เทฺว อนุสยา พฺยนฺตีโหนฺติฯ อรหตฺตมเคฺคน รูปราโค, อรูปราโค, มาโน, อุทฺธจฺจํ, อวิชฺชา – อิมานิ ปญฺจ สโญฺญชนานิ ปหียนฺติ; มานานุสโย, ภวราคานุสโย, อวิชฺชานุสโย – อิเม ตโย อนุสยา  พฺยนฺตีโหนฺติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ เอวํ สมถปุพฺพงฺคมํ วิปสฺสนํ ภาเวติฯ</p>


<p> กถํ  อนิจฺจโต อนุปสฺสนเฎฺฐน วิปสฺสนา, ทุกฺขโต อนุปสฺสนเฎฺฐน วิปสฺสนา, อนตฺตโต อนุปสฺสนเฎฺฐน วิปสฺสนาฯ ตตฺถ ชาตานํ ธมฺมานญฺจ โวสคฺคารมฺมณตา  จิตฺตสฺส เอกคฺคตา อวิเกฺขโปฯ สมาธิ อิติ ปฐมํ วิปสฺสนา, ปจฺฉา สมโถฯ เตน วุจฺจติ – ‘‘วิปสฺสนาปุพฺพงฺคมํ สมถํ ภาเวตี’’ติฯ ติ  จตโสฺส ภาวนา – อาเสวนเฎฺฐน ภาวนา…เป.… ติ กถํ มโคฺค สญฺชายติ…เป.… เอวํ มโคฺค สญฺชายติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>รูปํ อนิจฺจโต อนุปสฺสนเฎฺฐน วิปสฺสนา, รูปํ ทุกฺขโต อนุปสฺสนเฎฺฐน วิปสฺสนา, รูปํ อนตฺตโต อนุปสฺสนเฎฺฐน วิปสฺสนาฯ ตตฺถ ชาตานํ ธมฺมานญฺจ โวสคฺคารมฺมณตา จิตฺตสฺส เอกคฺคตา อวิเกฺขโป สมาธิฯ อิติ ปฐมํ วิปสฺสนา, ปจฺฉา สมโถฯ เตน วุจฺจติ – ‘‘วิปสฺสนาปุพฺพงฺคมํ สมถํ ภาเวตี’’ติฯ ติ จตโสฺส ภาวนา – อาเสวนเฎฺฐน ภาวนา…เป.… ติ กถํ มโคฺค สญฺชายติ…เป.… เอวํ มโคฺค สญฺชายติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>เวทนํ…เป.… สญฺญํ … สงฺขาเร… วิญฺญาณํ… จกฺขุํ…เป.… ชรามรณํ อนิจฺจโต อนุปสฺสนเฎฺฐน วิปสฺสนา, ชรามรณํ ทุกฺขโต…เป.… อนตฺตโต อนุปสฺสนเฎฺฐน วิปสฺสนาฯ ตตฺถ ชาตานํ ธมฺมานญฺจ โวสคฺคารมฺมณตา จิตฺตสฺส เอกคฺคตา อวิเกฺขโป สมาธิฯ อิติ ปฐมํ วิปสฺสนา, ปจฺฉา สมโถฯ เตน วุจฺจติ – ‘‘วิปสฺสนาปุพฺพงฺคมํ สมถํ ภาเวตี’’ติฯ ติ จตโสฺส ภาวนา – อาเสวนเฎฺฐน ภาวนา…เป.… ติ กถํ  มโคฺค สญฺชายติ…เป.… เอวํ มโคฺค สญฺชายติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ เอวํ วิปสฺสนาปุพฺพงฺคมํ สมถํ  ภาเวติฯ</p>


<p> กถํ  โสฬสหิ อากาเรหิ สมถวิปสฺสนํ ยุคนทฺธํ ภาเวติฯ อารมฺมณเฎฺฐน โคจรเฎฺฐน ปหานเฎฺฐน ปริจฺจาคเฎฺฐน วุฎฺฐานเฎฺฐน วิวฎฺฎนเฎฺฐน สนฺตเฎฺฐน ปณีตเฎฺฐน วิมุตฺตเฎฺฐน อนาสวเฎฺฐน ตรณเฎฺฐน อนิมิตฺตเฎฺฐน อปฺปณิหิตเฎฺฐน สุญฺญตเฎฺฐน เอกรสเฎฺฐน อนติวตฺตนเฎฺฐน ยุคนทฺธเฎฺฐนฯ</p>


<p>กถํ   อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ นิโรธารมฺมโณ, อวิชฺชํ ปชหโต อนุปสฺสนเฎฺฐน วิปสฺสนา นิโรธารมฺมณาฯ อิติ อารมฺมณเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘อารมฺมณเฎฺฐน สมถวิปสฺสนํ ยุคนทฺธํ ภาเวตี’’ติฯ ติ จตโสฺส ภาวนา – อาเสวนเฎฺฐน ภาวนา…เป.… ติ กถํ มโคฺค สญฺชายติ…เป.… เอวํ มโคฺค สญฺชายติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ เอวํ อารมฺมณเฎฺฐน สมถวิปสฺสนํ ยุคนทฺธํ ภาเวติฯ</p>


<p>กถํ  อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา นิโรธโคจราฯ อิติ โคจรเฎฺฐน  สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติ ฯ เตน วุจฺจติ – ‘‘โคจรเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจสหคตกิเลเส จ ขเนฺธ จ ปชหโต จิตฺตสฺส เอกคฺคตา อวิเกฺขโป สมาธิ นิโรธโคจโร, อวิชฺชาสหคตกิเลเส จ ขเนฺธ จ ปชหโต อนุปสฺสนเฎฺฐน วิปสฺสนา นิโรธโคจราฯ อิติ ปหานเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘ปหานเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจสหคตกิเลเส จ ขเนฺธ จ ปริจฺจชโต จิตฺตสฺส เอกคฺคตา อวิเกฺขโป สมาธิ นิโรธโคจโร, อวิชฺชาสหคตกิเลเส จ ขเนฺธ จ ปริจฺจชโต อนุปสฺสนเฎฺฐน  วิปสฺสนา นิโรธโคจราฯ อิติ ปริจฺจาคเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘ปริจฺจาคเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจสหคตกิเลเสหิ จ ขเนฺธหิ จ วุฎฺฐหโต จิตฺตสฺส เอกคฺคตา อวิเกฺขโป สมาธิ นิโรธโคจโร, อวิชฺชาสหคตกิเลเสหิ จ ขเนฺธหิ จ  วุฎฺฐหโต อนุปสฺสนเฎฺฐน วิปสฺสนา นิโรธโคจราฯ อิติ วุฎฺฐานเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘วุฎฺฐานเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ   อุทฺธจฺจสหคตกิเลเสหิ จ ขเนฺธหิ จ วิวฎฺฎโต จิตฺตสฺส เอกคฺคตา อวิเกฺขโป สมาธิ นิโรธโคจโร, อวิชฺชาสหคตกิเลเสหิ จ ขเนฺธหิ จ วิวฎฺฎโต อนุปสฺสนเฎฺฐน วิปสฺสนา นิโรธโคจราฯ อิติ วิวฎฺฎนเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘วิวฎฺฎนเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ สโนฺต โหนฺติ นิโรธโคจโร, อวิชฺชํ ปชหโต  อนุปสฺสนเฎฺฐน วิปสฺสนา สนฺตา โหติ นิโรธโคจราฯ อิติ สนฺตเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘สนฺตเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ ปณีโต โหติ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา ปณีตา โหติ นิโรธโคจรา ฯ อิติ ปณีตเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘ปณีตเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ กามาสวา วิมุโตฺต โหติ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา อวิชฺชาสวา วิมุตฺตา  โหติ นิโรธโคจราฯ อิติ ราควิราคา เจโตวิมุตฺติ อวิชฺชาวิราคา ปญฺญา วิมุตฺตเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘วิมุตฺตเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ กามาสเวน อนาสโว โหติ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา อวิชฺชาสเวน อนาสวา โหติ นิโรธโคจราฯ อิติ อนาสวเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘อนาสวเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ   อุทฺธจฺจสหคตกิเลเส จ ขเนฺธ จ ตรโต จิตฺตสฺส เอกคฺคตา อวิเกฺขโป สมาธิ นิโรธโคจโร, อวิชฺชาสหคตกิเลเส จ ขเนฺธ จ ตรโต อนุปสฺสนเฎฺฐน  วิปสฺสนา นิโรธโคจราฯ อิติ ตรณเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘ตรณเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ    อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ สพฺพนิมิเตฺตหิ อนิมิโตฺต โหติ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา สพฺพนิมิเตฺตหิ อนิมิตฺตา โหติ นิโรธโคจราฯ อิติ อนิมิตฺตเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘อนิมิตฺตเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ  อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ สพฺพปณิธีหิ อปฺปณิหิโต โหติ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา สพฺพปณิธีหิ อปฺปณิหิตา โหติ นิโรธโคจราฯ อิติ อปฺปณิหิตเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘อปฺปณิหิตเฎฺฐน สมถวิปสฺสนํ ยุคนทฺธํ ภาเวตี’’ติฯ</p>


<p>กถํ   อุทฺธจฺจํ ปชหโต จิตฺตสฺส เอกคฺคตา อวิเกฺขโป สมาธิ สพฺพาภินิเวเสหิ สุโญฺญ โหติ นิโรธโคจโร, อวิชฺชํ ปชหโต อนุปสฺสนเฎฺฐน วิปสฺสนา  สพฺพาภินิเวเสหิ สุญฺญา โหติ นิโรธโคจราฯ อิติ สุญฺญตเฎฺฐน สมถวิปสฺสนา เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ – ‘‘สุญฺญตเฎฺฐน สมถวิปสฺสนํ ยุคนทฺธํ ภาเวตี’’ติฯ ติ จตโสฺส ภาวนา – อาเสวนเฎฺฐน ภาวนา…เป.… ติ กถํ มโคฺค สญฺชายติ…เป.… เอวํ มโคฺค สญฺชายติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ เอวํ สุญฺญตเฎฺฐน สมถวิปสฺสนํ ยุคนทฺธํ ภาเวติฯ อิเมหิ โสฬสหิ อากาเรหิ สมถวิปสฺสนํ ยุคนทฺธํ ภาเวติ, เอวํ สมถวิปสฺสนํ ยุคนทฺธํ ภาเวติฯ</p>

</p>


<h3>๒. ธมฺมุทฺธจฺจวารนิเทฺทโส</h3>
<p> กถํ   อนิจฺจโต มนสิกโรโต โอภาโส อุปฺปชฺชติ, โอภาโส  ธโมฺมติ โอภาสํ อาวชฺชติ, ตโต วิเกฺขโป อุทฺธจฺจํฯ เตน อุทฺธเจฺจน วิคฺคหิตมานโส อนิจฺจโต อุปฎฺฐานํ ยถาภูตํ นปฺปชานาติ, ทุกฺขโต อุปฎฺฐานํ ยถาภูตํ นปฺปชานาติ, อนตฺตโต อุปฎฺฐานํ ยถาภูตํ นปฺปชานาติฯ เตน วุจฺจติ – ‘‘ธมฺมุทฺธจฺจวิคฺคหิตมานโส โหติ โส สมโย, ยํ ตํ จิตฺตํ อชฺฌตฺตเมว สนฺติฎฺฐติ สนฺนิสีทติ เอโกทิ โหติ สมาธิยติ ฯ ติ กถํ มโคฺค สญฺชายติ…เป.… เอวํ มโคฺค สญฺชายติ, เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>อนิจฺจโต มนสิกโรโต ญาณํ อุปฺปชฺชติ, ปีติ อุปฺปชฺชติ, ปสฺสทฺธิ อุปฺปชฺชติ, สุขํ อุปฺปชฺชติ, อธิโมโกฺข อุปฺปชฺชติ, ปคฺคโห อุปฺปชฺชติ, อุปฎฺฐานํ อุปฺปชฺชติ, อุเปกฺขา อุปฺปชฺชติ, นิกนฺติ อุปฺปชฺชติ, ‘นิกนฺติ ธโมฺม’ติ นิกนฺติํ อาวชฺชติฯ ตโต วิเกฺขโป อุทฺธจฺจํฯ เตน อุทฺธเจฺจน วิคฺคหิตมานโส อนิจฺจโต อุปฎฺฐานํ ยถาภูตํ นปฺปชานาติ, ทุกฺขโต อุปฎฺฐานํ ยถาภูตํ นปฺปชานาติ, อนตฺตโต อุปฎฺฐานํ ยถาภูตํ นปฺปชานาติฯ เตน วุจฺจติ – ‘‘ธมฺมุทฺธจฺจวิคฺคหิตมานโส  โหติ โส สมโย, ยํ ตํ จิตฺตํ อชฺฌตฺตเมว สนฺติฎฺฐติ สนฺนิสีทติ เอโกทิ โหติ สมาธิยติฯ ’’ติฯ กถํ มโคฺค สญฺชายติ…เป.… เอวํ มโคฺค สญฺชายติ, เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ</p>


<p>ทุกฺขโต มนสิกโรโต…เป.… อนตฺตโต มนสิกโรโต โอภาโส อุปฺปชฺชติ…เป.… ญาณํ อุปฺปชฺชติ, ปีติ อุปฺปชฺชติ, ปสฺสทฺธิ อุปฺปชฺชติ, สุขํ อุปฺปชฺชติ, อธิโมโกฺข อุปฺปชฺชติ, ปคฺคโห อุปฺปชฺชติ, อุปฎฺฐานํ อุปฺปชฺชติ, อุเปกฺขา อุปฺปชฺชติ, นิกนฺติ อุปฺปชฺชติ, ‘นิกนฺติ ธโมฺม’ติ นิกนฺติํ อาวชฺชติฯ ตโต วิเกฺขโป อุทฺธจฺจํฯ เตน อุทฺธเจฺจน วิคฺคหิตมานโส  อนตฺตโต อุปฎฺฐานํ, อนิจฺจโต อุปฎฺฐานํ, ทุกฺขโต อุปฎฺฐานํ ยถาภูตํ นปฺปชานาติ ฯ เตน วุจฺจติ – ‘‘ธมฺมุทฺธจฺจวิคฺคหิตมานโส…เป.… เอวํ สโญฺญชนานิ ปหียนฺติ, อนุสยา พฺยนฺตีโหนฺติ’’ฯ</p>


<p>รูปํ อนิจฺจโต มนสิกโรโต…เป.… รูปํ ทุกฺขโต มนสิกโรโต… รูปํ อนตฺตโต มนสิกโรโต… เวทนํ…เป.… สญฺญํ… สงฺขาเร… วิญฺญาณํ… จกฺขุํ…เป.… ชรามรณํ อนิจฺจโต  มนสิกโรโต…เป.… ชรามรณํ ทุกฺขโต มนสิกโรโต, ชรามรณํ อนตฺตโต มนสิกโรโต โอภาโส อุปฺปชฺชติ…เป.… ญาณํ อุปฺปชฺชติ, ปีติ อุปฺปชฺชติ, ปสฺสทฺธิ อุปฺปชฺชติ, สุขํ อุปฺปชฺชติ, อธิโมโกฺข อุปฺปชฺชติ, ปคฺคโห อุปฺปชฺชติ, อุปฎฺฐานํ อุปฺปชฺชติ, อุเปกฺขา อุปฺปชฺชติ, นิกนฺติ อุปฺปชฺชติ, ‘นิกนฺติ ธโมฺม’ติ นิกนฺติํ อาวชฺชติฯ ตโต วิเกฺขโป อุทฺธจฺจํฯ เตน อุทฺธเจฺจน วิคฺคหิตมานโสฯ ชรามรณํ อนตฺตโต อุปฎฺฐานํ ยถาภูตํ นปฺปชานาติฯ ชรามรณํ อนิจฺจโต อุปฎฺฐานํ ยถาภูตํ นปฺปชานาติ, ชรามรณํ ทุกฺขโต อุปฎฺฐานํ ยถาภูตํ นปฺปชานาติฯ เตน วุจฺจติ – ‘‘ธมฺมุทฺธจฺจวิคฺคหิตมานโส โหติฯ โส สมโย, ยํ ตํ จิตฺตํ อชฺฌตฺตเมว สนฺติฎฺฐติ สนฺนิสีทติ เอโกทิ โหติ สมาธิยติฯ ตสฺส มโคฺค สญฺชายตี’’ติฯ กถํ มโคฺค สญฺชายติ…เป.… เอวํ มโคฺค สญฺชายติฯ เอวํ สโญฺญชนานิ ปหียนฺติ, อนุสยา พฺยนฺตีโหนฺติฯ เอวํ ธมฺมุทฺธจฺจวิคฺคหิตํ  มานสํ โหติฯ</p>


<ol>
<li>
โอภาเส เจว ญาเณ จ, ปีติยา จ วิกมฺปติ;  
  
ปสฺสทฺธิยา สุเข เจว, เยหิ จิตฺตํ ปเวธติฯ  
</li>
  
อธิโมเกฺข  
จ ปคฺคาเห, อุปฎฺฐาเน จ กมฺปติ;  
  
อุเปกฺขาวชฺชนาย เจว, อุเปกฺขาย จ นิกนฺติยาฯ  
</li>
  
อิมานิ ทส ฐานานิ, ปญฺญา ยสฺส ปริจฺจิตา;  
  
ธมฺมุทฺธจฺจกุสโล โหติ, น จ สโมฺมห คจฺฉติฯ  
</li>
  
วิกฺขิปติ เจว กิลิสฺสติ จ, จวติ จิตฺตภาวนา;  
  
วิกฺขิปติ  
น กิลิสฺสติ, ภาวนา ปริหายติฯ  
</li>
  
วิกฺขิปติ น กิลิสฺสติ, ภาวนา น ปริหายติ;  
  
น จ วิกฺขิปเต จิตฺตํ น กิลิสฺสติ, น จวติ จิตฺตภาวนาฯ  
</li>
  
<p>อิเมหิ จตูหิ ฐาเนหิ จิตฺตสฺส สเงฺขปวิเกฺขปวิคฺคหิตํ  ทส ฐาเน สมฺปชานาตีติฯ
</ol></p>

</p>


<h2>๒. สจฺจกถา</h2>
<p> ปุริมนิทานํ ฯ ‘‘จตฺตาริมานิ , ภิกฺขเว , ตถานิ อวิตถานิ อนญฺญถานิฯ กตมานิ จตฺตาริ? ‘อิทํ ทุกฺข’นฺติ, ภิกฺขเว, ตถเมตํ อวิตถเมตํ อนญฺญถเมตํ ; ‘อยํ ทุกฺขสมุทโย’ติ ตถเมตํ อวิตถเมตํ อนญฺญถเมตํ, ‘อยํ ทุกฺขนิโรโธ’ติ ตถเมตํ อวิตถเมตํ อนญฺญถเมตํ, ‘อยํ ทุกฺขนิโรธคามินี ปฎิปทา’ติ ตถเมตํ อวิตถเมตํ อนญฺญถเมตํฯ อิมานิ โข, ภิกฺขเว, จตฺตาริ ตถานิ อวิตถานิ อนญฺญถานิ’’ฯ</p>


<h3>๑. ปฐมสุตฺตนฺตนิเทฺทโส</h3>
<p>กถํ ทุกฺขํ ตถเฎฺฐน สจฺจํ? จตฺตาโร ทุกฺขสฺส ทุกฺขฎฺฐา ตถา อวิตถา อนญฺญถาฯ ทุกฺขสฺส ปีฬนโฎฺฐ, สงฺขตโฎฺฐ, สนฺตาปโฎฺฐ, วิปริณามโฎฺฐ – อิเม จตฺตาโร ทุกฺขสฺส ทุกฺขฎฺฐา ตถา อวิตถา อนญฺญถาฯ เอวํ ทุกฺขํ ตถเฎฺฐน สจฺจํฯ</p>


<p>กถํ สมุทโย ตถเฎฺฐน สจฺจํ? จตฺตาโร สมุทยสฺส สมุทยฎฺฐา ตถา อวิตถา อนญฺญถาฯ สมุทยสฺส อายูหนโฎฺฐ, นิทานโฎฺฐ, สํโยคโฎฺฐ  ปลิโพธโฎฺฐ – อิเม จตฺตาโร สมุทยสฺส สมุทยฎฺฐา ตถา อวิตถา อนญฺญถาฯ เอวํ สมุทโย ตถเฎฺฐน สจฺจํฯ</p>


<p>กถํ นิโรโธ ตถเฎฺฐน สจฺจํ? จตฺตาโร นิโรธสฺส  นิโรธฎฺฐา ตถา อวิตถา อนญฺญถาฯ นิโรธสฺส นิสฺสรณโฎฺฐ, วิเวกโฎฺฐ, อสงฺขตโฎฺฐ, อมตโฎฺฐ – อิเม จตฺตาโร นิโรธสฺส นิโรธฎฺฐา ตถา อวิตถา อนญฺญถาฯ เอวํ นิโรโธ ตถเฎฺฐน สจฺจํฯ</p>


<p>กถํ มโคฺค ตถเฎฺฐน สจฺจํ? จตฺตาโร มคฺคสฺส มคฺคฎฺฐา ตถา อวิตถา อนญฺญถาฯ มคฺคสฺส  นิยฺยานโฎฺฐ, เหตุโฎฺฐ, ทสฺสนโฎฺฐ, อาธิปเตยฺยโฎฺฐ – อิเม จตฺตาโร มคฺคสฺส มคฺคฎฺฐา ตถา อวิตถา อนญฺญถาฯ เอวํ มโคฺค ตถเฎฺฐน สจฺจํฯ</p>


<p> กติหากาเรหิ  จตฺตาริ สจฺจานิ เอกปฺปฎิเวธานิ? จตูหากาเรหิ จตฺตาริ สจฺจานิ เอกปฺปฎิเวธานิฯ ตถเฎฺฐน, อนตฺตเฎฺฐน, สจฺจเฎฺฐน, ปฎิเวธเฎฺฐน – อิเมหิ จตูหากาเรหิ จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ ตถเฎฺฐน จตฺตาริ สจฺจานิ เอกปฺปฎิเวธานิ? จตูหากาเรหิ ตถเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ทุกฺขโฎฺฐ ตถโฎฺฐ, สมุทยสฺส สมุทยโฎฺฐ ตถโฎฺฐ, นิโรธสฺส นิโรธโฎฺฐ ตถโฎฺฐ, มคฺคสฺส มคฺคโฎฺฐ ตถโฎฺฐ – อิเมหิ จตูหากาเรหิ ตถเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ อนตฺตเฎฺฐน จตฺตาริ สจฺจานิ เอกปฺปฎิเวธานิ? จตูหากาเรหิ อนตฺตเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ทุกฺขโฎฺฐ อนตฺตโฎฺฐ, สมุทยสฺส สมุทยโฎฺฐ อนตฺตโฎฺฐ, นิโรธสฺส นิโรธโฎฺฐ อนตฺตโฎฺฐ, มคฺคสฺส มคฺคโฎฺฐ อนตฺตโฎฺฐ – อิเมหิ จตูหากาเรหิ อนตฺตเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ สจฺจเฎฺฐน จตฺตาริ สจฺจานิ เอกปฺปฎิเวธานิ? จตูหากาเรหิ สจฺจเฎฺฐน  จตฺตาริ สจฺจานิ เอกปฺปฎิเวธานิฯ ทุกฺขสฺส ทุกฺขโฎฺฐ สจฺจโฎฺฐ, สมุทยสฺส  สมุทยโฎฺฐ สจฺจโฎฺฐ, นิโรธสฺส นิโรธโฎฺฐ สจฺจโฎฺฐ, มคฺคสฺส  มคฺคโฎฺฐ สจฺจโฎฺฐ – อิเมหิ จตูหากาเรหิ สจฺจเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ ปฎิเวธเฎฺฐน จตฺตาริ สจฺจานิ เอกปฺปฎิเวธานิ? จตูหากาเรหิ ปฎิเวธเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ทุกฺขโฎฺฐ ปฎิเวธโฎฺฐ, สมุทยสฺส สมุทยโฎฺฐ ปฎิเวธโฎฺฐ นิโรธสฺส นิโรธโฎฺฐ ปฎิเวธโฎฺฐ, มคฺคสฺส มคฺคโฎฺฐ ปฎิเวธโฎฺฐ – อิเมหิ จตูหากาเรหิ ปฎิเวธเฎฺฐน จตฺตาริ  สจฺจานิ เอกสงฺคหิตานิ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p> กติหากาเรหิ จตฺตาริ สจฺจานิ เอกปฺปฎิเวธานิ? ยํ อนิจฺจํ ตํ ทุกฺขํ, ยํ ทุกฺขํ ตํ อนิจฺจํ, ยํ อนิจฺจญฺจ ทุกฺขญฺจ ตํ อนตฺตาฯ ยํ อนิจฺจญฺจ ทุกฺขญฺจ อนตฺตา จ ตํ ตถํฯ ยํ อนิจฺจํ จ ทุกฺขญฺจ อนตฺตา จ ตถญฺจ ตํ สจฺจํฯ ยํ อนิจฺจญฺจ ทุกฺขญฺจ อนตฺตา จ ตถญฺจ สจฺจญฺจ ตํ เอกสงฺคหิตํฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กติหากาเรหิ  จตฺตาริ สจฺจานิ เอกปฺปฎิเวธานิ? นวหากาเรหิ จตฺตาริ สจฺจานิ เอกปฺปฎิเวธานิฯ ตถเฎฺฐน, อนตฺตเฎฺฐน, สจฺจเฎฺฐน, ปฎิเวธเฎฺฐน, อภิญฺญเฎฺฐน, ปริญฺญเฎฺฐน, ปหานเฎฺฐน, ภาวนเฎฺฐน, สจฺฉิกิริยเฎฺฐน – อิเมหิ นวหากาเรหิ จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ ตถเฎฺฐน จตฺตาริ สจฺจานิ เอกปฺปฎิเวธานิ? นวหากาเรหิ ตถเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ทุกฺขโฎฺฐ ตถโฎฺฐ, สมุทยสฺส สมุทยโฎฺฐ ตถโฎฺฐ, นิโรธสฺส นิโรธโฎฺฐ ตถโฎฺฐ, มคฺคสฺส มคฺคโฎฺฐ ตถโฎฺฐ, อภิญฺญาย อภิญฺญโฎฺฐ ตถโฎฺฐ, ปริญฺญาย ปริญฺญโฎฺฐ ตถโฎฺฐ, ปหานสฺส ปหานโฎฺฐ ตถโฎฺฐ, ภาวนาย ภาวนโฎฺฐ ตถโฎฺฐ, สจฺฉิกิริยาย สจฺฉิกิริยโฎฺฐ ตถโฎฺฐ – อิเมหิ นวหากาเรหิ ตถเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ   อนตฺตเฎฺฐน… สจฺจเฎฺฐน… ปฎิเวธเฎฺฐน จตฺตาริ สจฺจานิ เอกปฺปฎิเวธานิ? นวหากาเรหิ ปฎิเวธเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ทุกฺขโฎฺฐ ปฎิเวธโฎฺฐ, สมุทยสฺส สมุทยโฎฺฐ ปฎิเวธโฎฺฐ, นิโรธสฺส นิโรธโฎฺฐ ปฎิเวธโฎฺฐ, มคฺคสฺส มคฺคโฎฺฐ  ปฎิเวธโฎฺฐ, อภิญฺญาย อภิญฺญโฎฺฐ ปฎิเวธโฎฺฐ, ปริญฺญาย ปริญฺญโฎฺฐ ปฎิเวธโฎฺฐ, ปหานสฺส ปหานโฎฺฐ ปฎิเวธโฎฺฐ, ภาวนาย ภาวนโฎฺฐ ปฎิเวธโฎฺฐ, สจฺฉิกิริยาย สจฺฉิกิริยโฎฺฐ ปฎิเวธโฎฺฐ – อิเมหิ นวหากาเรหิ ปฎิเวธเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p> กติหากาเรหิ  จตฺตาริ สจฺจานิ เอกปฺปฎิเวธานิ? ทฺวาทสหิ อากาเรหิ จตฺตาริ สจฺจานิ เอกปฺปฎิเวธานิฯ ตถเฎฺฐน, อนตฺตเฎฺฐน, สจฺจเฎฺฐน, ปฎิเวธเฎฺฐน, อภิชานนเฎฺฐน, ปริชานนเฎฺฐน, ธมฺมเฎฺฐน, ตถเฎฺฐน, ญาตเฎฺฐน, สจฺฉิกิริยเฎฺฐน, ผสฺสนเฎฺฐน, อภิสมยเฎฺฐน – อิเมหิ ทฺวาทสหิ อากาเรหิ จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ ตถเฎฺฐน จตฺตาริ สจฺจานิ เอกปฺปฎิเวธานิ? โสฬสหิ อากาเรหิ ตถเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ปีฬนโฎฺฐ, สงฺขตโฎฺฐ, สนฺตาปโฎฺฐ, วิปริณามโฎฺฐ, ตถโฎฺฐ; สมุทยสฺส อายูหนโฎฺฐ, นิทานโฎฺฐ, สํโยคโฎฺฐ, ปลิโพธโฎฺฐ ตถโฎฺฐ; นิโรธสฺส นิสฺสรณโฎฺฐ, วิเวกโฎฺฐ, อสงฺขตโฎฺฐ, อมตโฎฺฐ ตถโฎฺฐ; มคฺคสฺส นิยฺยานโฎฺฐ, เหตุโฎฺฐ, ทสฺสนโฎฺฐ, อาธิปเตยฺยโฎฺฐ ตถโฎฺฐ – อิเมหิ  โสฬสหิ อากาเรหิ ตถเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p>กถํ  อนตฺตเฎฺฐน…เป.… สจฺจเฎฺฐน… ปฎิเวธเฎฺฐน… อภิชานนเฎฺฐน… ปริชานนเฎฺฐน… ธมฺมเฎฺฐน… ตถเฎฺฐน… ญาตเฎฺฐน… สจฺฉิกิริยเฎฺฐน… ผสฺสนเฎฺฐน… อภิสมยเฎฺฐน จตฺตาริ สจฺจานิ เอกปฺปฎิเวธานิ? โสฬสหิ อากาเรหิ อภิสมยเฎฺฐน จตฺตาริ สจฺจานิ เอกปฺปฎิเวธานิฯ ทุกฺขสฺส ปีฬนโฎฺฐ, สงฺขตโฎฺฐ, สนฺตาปโฎฺฐ, วิปริณามโฎฺฐ, อภิสมยโฎฺฐ; สมุทยสฺส อายูหนโฎฺฐ, นิทานโฎฺฐ, สํโยคโฎฺฐ, ปลิโพธโฎฺฐ, อภิสมยโฎฺฐ; นิโรธสฺส นิสฺสรณโฎฺฐ , วิเวกโฎฺฐ, อสงฺขตโฎฺฐ, อมตโฎฺฐ, อภิสมยโฎฺฐ; มคฺคสฺส นิยฺยานโฎฺฐ, เหตุโฎฺฐ, ทสฺสนโฎฺฐ, อาธิปเตยฺยโฎฺฐ, อภิสมยโฎฺฐ – อิเมหิ โสฬสหิ อากาเรหิ อภิสมยเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ ตํ เอกตฺตํฯ เอกตฺตํ เอเกน ญาเณน ปฎิวิชฺฌตีติ – จตฺตาริ สจฺจานิ เอกปฺปฎิเวธานิฯ</p>


<p> สจฺจานํ กติ ลกฺขณานิ? สจฺจานํ เทฺว ลกฺขณานิฯ สงฺขตลกฺขณญฺจ, อสงฺขตลกฺขณญฺจ – สจฺจานํ อิมานิ เทฺว ลกฺขณานิฯ</p>


<p>สจฺจานํ กติ ลกฺขณานิ? สจฺจานํ ฉ ลกฺขณานิฯ สงฺขตานํ สจฺจานํ อุปฺปาโท ปญฺญายติ, วโย ปญฺญายติ, ฐิตานํ อญฺญถตฺตํ  ปญฺญายติ อสงฺขตสฺส สจฺจสฺส น อุปฺปาโท ปญฺญายติ , น วโย ปญฺญายติ, น ฐิตสฺส อญฺญถตฺตํ ปญฺญายติ – สจฺจานํ อิมานิ ฉ ลกฺขณานิฯ</p>


<p>สจฺจานํ กติ ลกฺขณานิ? สจฺจานํ ทฺวาทส ลกฺขณานิฯ ทุกฺขสจฺจสฺส อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายติ; สมุทยสจฺจสฺส อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายติ; มคฺคสจฺจสฺส อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายติ; นิโรธสจฺจสฺส น อุปฺปาโท ปญฺญายติ, น วโย ปญฺญายติ, น ฐิตสฺส อญฺญถตฺตํ ปญฺญายติ – สจฺจานํ อิมานิ ทฺวาทส ลกฺขณานิฯ</p>


<p>จตุนฺนํ สจฺจานํ กติ กุสลา, กติ อกุสลา, กติ อพฺยากตา? สมุทยสจฺจํ อกุสลํ, มคฺคสจฺจํ กุสลํ , นิโรธสจฺจํ อพฺยากตํฯ ทุกฺขสจฺจํ สิยา กุสลํ, สิยา อกุสลํ, สิยา อพฺยากตํฯ</p>


<p>สิยา ตีณิ สจฺจานิ เอกสเจฺจน สงฺคหิตานิ, เอกสจฺจํ ตีหิ สเจฺจหิ สงฺคหิตํ? วตฺถุวเสน ปริยาเยน สิยาติฯ กถญฺจ สิยา? ยํ ทุกฺขสจฺจํ อกุสลํ, สมุทยสจฺจํ อกุสลํ – เอวํ อกุสลเฎฺฐน เทฺว สจฺจานิ เอกสเจฺจน สงฺคหิตานิ, เอกสจฺจํ ทฺวีหิ สเจฺจหิ สงฺคหิตํฯ ยํ ทุกฺขสจฺจํ กุสลํ, มคฺคสจฺจํ กุสลํ – เอวํ กุสลเฎฺฐน เทฺว สจฺจานิ เอกสเจฺจน สงฺคหิตานิ , เอกสจฺจํ ทฺวีหิ สเจฺจหิ สงฺคหิตํฯ ยํ ทุกฺขสจฺจํ อพฺยากตํ, นิโรธสจฺจํ อพฺยากตํ – เอวํ อพฺยากตเฎฺฐน เทฺว สจฺจานิ เอกสเจฺจน สงฺคหิตานิ, เอกสจฺจํ ทฺวีหิ สเจฺจหิ สงฺคหิตํฯ เอวํ สิยา ตีณิ สจฺจานิ เอกสเจฺจน สงฺคหิตานิ, เอกสจฺจํ ตีหิ สเจฺจหิ สงฺคหิตํ วตฺถุวเสน ปริยาเยนาติฯ</p>


<h3>๒. ทุติยสุตฺตนฺตปาฬิ</h3>
<p> ‘‘ปุเพฺพ  เม, ภิกฺขเว , สโมฺพธา อนภิสมฺพุทฺธสฺส โพธิสตฺตเสฺสว สโต เอตทโหสิ – ‘โก นุ โข รูปสฺส อสฺสาโท, โก อาทีนโว, กิํ นิสฺสรณํ; โก เวทนาย อสฺสาโท, โก อาทีนโว, กิํ นิสฺสรณํ; โก สญฺญาย อสฺสาโท, โก อาทีนโว, กิํ นิสฺสรณํ; โก สงฺขารานํ อสฺสาโท, โก อาทีนโว, กิํ นิสฺสรณํ; โก วิญฺญาณสฺส อสฺสาโท, โก อาทีนโว, กิํ นิสฺสรณ’นฺติ? ตสฺส มยฺหํ, ภิกฺขเว, เอตทโหสิ – ‘ยํ โข  รูปํ ปฎิจฺจ อุปฺปชฺชติ สุขํ โสมนสฺสํ – อยํ รูปสฺส อสฺสาโทฯ ยํ รูปํ อนิจฺจํ, ตํ ทุกฺขํ วิปริณามธมฺมํ – อยํ รูปสฺส อาทีนโวฯ โย รูปสฺมิํ ฉนฺทราควินโย ฉนฺทราคปฺปหานํ – อิทํ รูปสฺส นิสฺสรณํฯ ยํ เวทนํ ปฎิจฺจ…เป.… ยํ สญฺญํ ปฎิจฺจ… ยํ สงฺขาเร ปฎิจฺจ… ยํ วิญฺญาณํ ปฎิจฺจ อุปฺปชฺชติ สุขํ โสมนสฺสํ – อยํ วิญฺญาณสฺส อสฺสาโทฯ ยํ วิญฺญาณํ อนิจฺจํ ตํ ทุกฺขํ วิปริณามธมฺมํ – อยํ วิญฺญาณสฺส อาทีนโวฯ โย วิญฺญาณสฺมิํ ฉนฺทราควินโย ฉนฺทราคปฺปหานํ – อิทํ วิญฺญาณสฺส นิสฺสรณํ’’ฯ</p>


<p>‘‘ยาวกีวญฺจาหํ , ภิกฺขเว, อิเมสํ ปญฺจนฺนํ อุปาทานกฺขนฺธานํ เอวํ อสฺสาทญฺจ อสฺสาทโต อาทีนวญฺจ  อาทีนวโต นิสฺสรณญฺจ นิสฺสรณโต ยถาภูตํ นาพฺภญฺญาสิํ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสโมฺพธิํ อภิสมฺพุโทฺธ’ติ ปจฺจญฺญาสิํ  ยโต จ ขฺวาหํ, ภิกฺขเว, อิเมสํ ปญฺจนฺนํ อุปาทานกฺขนฺธานํ เอวํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสิํ, อถาหํ, ภิกฺขเว, ‘สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสโมฺพธิํ อภิสมฺพุโทฺธ’ติ ปจฺจญฺญาสิํฯ ญาณญฺจ ปน เม ทสฺสนํ อุทปาทิ – ‘อกุปฺปา เม วิมุตฺติ ฯ อยมนฺติมา ชาติ, นตฺถิ ทานิ ปุนพฺภโว’’’ติฯ</p>


<h3>๓. ทุติยสุตฺตนฺตนิเทฺทโส</h3>
<p> ยํ  รูปํ ปฎิจฺจ อุปฺปชฺชติ สุขํ โสมนสฺสํ, อยํ รูปสฺส อสฺสาโทติ – ปหานปฺปฎิเวโธ สมุทยสจฺจํฯ ยํ รูปํ อนิจฺจํ ตํ ทุกฺขํ วิปริณามธมฺมํ, อยํ รูปสฺส อาทีนโวติ – ปริญฺญาปฎิเวโธ ทุกฺขสจฺจํฯ โย รูปสฺมิํ ฉนฺทราควินโย ฉนฺทราคปฺปหานํ, อิทํ รูปสฺส นิสฺสรณนฺติ – สจฺฉิกิริยาปฎิเวโธ นิโรธสจฺจํฯ ยา อิเมสุ ตีสุ ฐาเนสุ ทิฎฺฐิ สงฺกโปฺป วาจา กมฺมโนฺต อาชีโว วายาโม สติ สมาธิ – ภาวนาปฎิเวโธ มคฺคสจฺจํฯ</p>


<p>ยํ เวทนํ ปฎิจฺจ…เป.… ยํ สญฺญํ ปฎิจฺจ… ยํ สงฺขาเร ปฎิจฺจ… ยํ วิญฺญาณํ ปฎิจฺจ อุปฺปชฺชติ สุขํ โสมนสฺสํ, อยํ วิญฺญาณสฺส  อสฺสาโทติ – ปหานปฺปฎิเวโธ สมุทยสจฺจํฯ ยํ วิญฺญาณํ อนิจฺจํ ตํ ทุกฺขํ วิปริณามธมฺมํ, อยํ วิญฺญาณสฺส อาทีนโวติ – ปริญฺญาปฎิเวโธ ทุกฺขสจฺจํฯ โย วิญฺญาณสฺมิํ ฉนฺทราควินโย ฉนฺทราคปฺปหานํ, อิทํ วิญฺญาณสฺส นิสฺสรณนฺติ – สจฺฉิกิริยาปฎิเวโธ นิโรธสจฺจํฯ ยา อิเมสุ  ตีสุ ฐาเนสุ ทิฎฺฐิ สงฺกโปฺป วาจา กมฺมโนฺต อาชีโว วายาโม สติ สมาธิ – ภาวนาปฎิเวโธ มคฺคสจฺจํฯ</p>


<p> นฺติ กติหากาเรหิ สจฺจํ? เอสนเฎฺฐน , ปริคฺคหเฎฺฐน, ปฎิเวธเฎฺฐนฯ กถํ เอสนเฎฺฐน สจฺจํ? ชรามรณํ กิํนิทานํ, กิํสมุทยํ, กิํชาติกํ, กิํปภวนฺติ – เอวํ เอสนเฎฺฐน สจฺจํฯ ชรามรณํ ชาตินิทานํ, ชาติสมุทยํ, ชาติชาติกํ, ชาติปฺปภวนฺติ – เอวํ ปริคฺคหเฎฺฐน สจฺจํฯ ชรามรณญฺจ ปชานาติ, ชรามรณสมุทยญฺจ ปชานาติ, ชรามรณนิโรธญฺจ ปชานาติ, ชรามรณนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>ชาติ กิํนิทานา, กิํสมุทยา, กิํชาติกา, กิํปภวาติ – เอวํ เอสนเฎฺฐน สจฺจํฯ ชาติ ภวนิทานา, ภวสมุทยา, ภวชาติกา, ภวปฺปภวาติ – เอวํ ปริคฺคหเฎฺฐน สจฺจํฯ ชาติญฺจ ปชานาติ, ชาติสมุทยญฺจ ปชานาติ, ชาตินิโรธญฺจ ปชานาติ, ชาตินิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>ภโว กิํนิทาโน, กิํสมุทโย, กิํชาติโก, กิํปภโวติ – เอวํ เอสนเฎฺฐน สจฺจํ ฯ ภโว อุปาทานนิทาโน, อุปาทานสมุทโย, อุปาทานชาติโก, อุปาทานปฺปภโวติ – เอวํ ปริคฺคหเฎฺฐน สจฺจํฯ ภวํ จ ปชานาติ, ภวสมุทยญฺจ  ปชานาติ, ภวนิโรธญฺจ ปชานาติ, ภวนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>อุปาทานํ กิํนิทานํ, กิํสมุทยํ, กิํชาติกํ, กิํปภวนฺติ – เอวํ เอสนเฎฺฐน สจฺจํฯ อุปาทานํ ตณฺหานิทานํ, ตณฺหาสมุทยํ, ตณฺหาชาติกํ, ตณฺหาปภวนฺติ – เอวํ ปริคฺคหเฎฺฐน สจฺจํฯ อุปาทานญฺจ ปชานาติ, อุปาทานสมุทยญฺจ ปชานาติ, อุปาทานนิโรธญฺจ ปชานาติ อุปาทานนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>ตณฺหา กิํนิทานา, กิํสมุทยา, กิํชาติกา, กิํปภวาติ – เอวํ เอสนเฎฺฐน สจฺจํฯ ตณฺหา เวทนานิทานา, เวทนาสมุทยา, เวทนาชาติกา, เวทนาปภวาติ – เอวํ ปริคฺคหเฎฺฐน สจฺจํฯ ตณฺหญฺจ ปชานาติ, ตณฺหาสมุทยญฺจ ปชานาติ, ตณฺหานิโรธญฺจ ปชานาติ, ตณฺหานิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>เวทนา   กิํนิทานา, กิํสมุทยา, กิํชาติกา, กิํปภวาติ – เอวํ เอสนเฎฺฐน สจฺจํฯ เวทนา ผสฺสนิทานา, ผสฺสสมุทยา, ผสฺสชาติกา, ผสฺสปฺปภวาติ – เอวํ ปริคฺคหเฎฺฐน สจฺจํฯ เวทนญฺจ ปชานาติ, เวทนาสมุทยญฺจ ปชานาติ, เวทนานิโรธญฺจ ปชานาติ, เวทนานิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>ผโสฺส  กิํนิทาโน, กิํสมุทโย, กิํชาติโก, กิํปภโวติ – เอวํ เอสนเฎฺฐน สจฺจํฯ ผโสฺส สฬายตนนิทาโน, สฬายตนสมุทโย, สฬายตนชาติโก, สฬายตนปฺปภโวติ – เอวํ ปริคฺคหเฎฺฐน สจฺจํฯ ผสฺสญฺจ ปชานาติ, ผสฺสสมุทยญฺจ ปชานาติ, ผสฺสนิโรธญฺจ ปชานาติ, ผสฺสนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>สฬายตนํ กิํนิทานํ, กิํสมุทยํ, กิํชาติกํ, กิํปภวนฺติ – เอวํ เอสนเฎฺฐน สจฺจํฯ สฬายตนํ นามรูปนิทานํ, นามรูปสมุทยํ, นามรูปชาติกํ, นามรูปปฺปภวนฺติ – เอวํ ปริคฺคหเฎฺฐน สจฺจํฯ สฬายตนญฺจ ปชานาติ, สฬายตนสมุทยญฺจ ปชานาติ, สฬายตนนิโรธญฺจ ปชานาติ, สฬายตนนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>นามรูปํ กิํนิทานํ, กิํสมุทยํ, กิํชาติกํ, กิํปภวนฺติ – เอวํ เอสนเฎฺฐน สจฺจํฯ นามรูปํ วิญฺญาณนิทานํ, วิญฺญาณสมุทยํ, วิญฺญาณชาติกํ, วิญฺญาณปฺปภวนฺติ  – เอวํ ปริคฺคหเฎฺฐน สจฺจํฯ นามรูปญฺจ ปชานาติ, นามรูปสมุทยญฺจ ปชานาติ, นามรูปนิโรธญฺจ ปชานาติ, นามรูปนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>วิญฺญาณํ กิํนิทานํ, กิํสมุทยํ, กิํชาติกํ, กิํปภวนฺติ – เอวํ เอสนเฎฺฐน สจฺจํฯ วิญฺญาณํ สงฺขารนิทานํ, สงฺขารสมุทยํ, สงฺขารชาติกํ , สงฺขารปฺปภวนฺติ – เอวํ ปริคฺคหเฎฺฐน สจฺจํฯ วิญฺญาณญฺจ ปชานาติ, วิญฺญาณสมุทยญฺจ ปชานาติ, วิญฺญาณนิโรธญฺจ ปชานาติ, วิญฺญาณนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p>สงฺขารา  กิํนิทานา, กิํสมุทยา, กิํชาติกา, กิํปภวาติ – เอวํ เอสนเฎฺฐน สจฺจํฯ สงฺขารา อวิชฺชานิทานา, อวิชฺชาสมุทยา, อวิชฺชาชาติกา, อวิชฺชาปภวาติ – เอวํ ปริคฺคหเฎฺฐน สจฺจํฯ สงฺขาเร จ ปชานาติ, สงฺขารสมุทยญฺจ ปชานาติ, สงฺขารนิโรธญฺจ ปชานาติ, สงฺขารนิโรธคามินิํ ปฎิปทญฺจ ปชานาติ – เอวํ ปฎิเวธเฎฺฐน สจฺจํฯ</p>


<p> ชรามรณํ  ทุกฺขสจฺจํ, ชาติ สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ ชาติ ทุกฺขสจฺจํ, ภโว สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ ภโว ทุกฺขสจฺจํ, อุปาทานํ สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา  มคฺคสจฺจํฯ อุปาทานํ ทุกฺขสจฺจํ, ตณฺหา สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ ตณฺหา ทุกฺขสจฺจํ, เวทนา สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ เวทนา ทุกฺขสจฺจํ, ผโสฺส สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ ผโสฺส ทุกฺขสจฺจํ, สฬายตนํ สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ สฬายตนํ ทุกฺขสจฺจํ, นามรูปํ สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ นามรูปํ ทุกฺขสจฺจํ, วิญฺญาณํ สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ วิญฺญาณํ ทุกฺขสจฺจํ, สงฺขารา สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ สงฺขารา ทุกฺขสจฺจํ, อวิชฺชา สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ</p>


<p>ชรามรณํ  สิยา ทุกฺขสจฺจํ, สิยา สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจํฯ ชาติ สิยา ทุกฺขสจฺจํ , สิยา สมุทยสจฺจํ…เป.… ภโว สิยา ทุกฺขสจฺจํ, สิยา สมุทยสจฺจํ, อุภินฺนมฺปิ นิสฺสรณํ นิโรธสจฺจํ, นิโรธปฺปชานนา มคฺคสจฺจนฺติฯ</p>

</p>

</p>


<h2>๓. โพชฺฌงฺคกถา</h2>
<p>  สาวตฺถินิทานํฯ ‘‘สตฺติเม , ภิกฺขเว , โพชฺฌงฺคาฯ กตเม สตฺต? สติสโมฺพชฺฌโงฺค , ธมฺมวิจยสโมฺพชฺฌโงฺค, วีริยสโมฺพชฺฌโงฺค, ปีติสโมฺพชฺฌโงฺค, ปสฺสทฺธิสโมฺพชฺฌโงฺค, สมาธิสโมฺพชฺฌโงฺค, อุเปกฺขาสโมฺพชฺฌโงฺค – อิเม โข, ภิกฺขเว, สตฺต โพชฺฌงฺคา’’ฯ</p>


<p>ติ เกนเฎฺฐน โพชฺฌงฺคา? โพธาย สํวตฺตนฺตีติ – โพชฺฌงฺคาฯ พุชฺฌนฺตีติ – โพชฺฌงฺคาฯ อนุพุชฺฌนฺตีติ – โพชฺฌงฺคาฯ ปฎิพุชฺฌนฺตีติ – โพชฺฌงฺคาฯ สมฺพุชฺฌนฺตีติ – โพชฺฌงฺคาฯ</p>


<p>พุชฺฌนเฎฺฐน โพชฺฌงฺคา, อนุพุชฺฌนเฎฺฐน โพชฺฌงฺคา, ปฎิพุชฺฌนเฎฺฐน โพชฺฌงฺคา, สมฺพุชฺฌนเฎฺฐน โพชฺฌงฺคาฯ</p>


<p>โพเธนฺตีติ – โพชฺฌงฺคาฯ อนุโพเธนฺตีติ – โพชฺฌงฺคาฯ ปฎิโพเธนฺตีติ – โพชฺฌงฺคาฯ สโมฺพเธนฺตีติ – โพชฺฌงฺคาฯ</p>


<p>โพธนเฎฺฐน โพชฺฌงฺคา, อนุโพธนเฎฺฐน โพชฺฌงฺคา, ปฎิโพธนเฎฺฐน โพชฺฌงฺคา, สโมฺพธนเฎฺฐน โพชฺฌงฺคาฯ</p>


<p>โพธิปกฺขิยเฎฺฐน โพชฺฌงฺคา, อนุโพธิปกฺขิยเฎฺฐน โพชฺฌงฺคา, ปฎิโพธิปกฺขิยเฎฺฐน โพชฺฌงฺคา, สโมฺพธิปกฺขิยเฎฺฐน โพชฺฌงฺคาฯ</p>


<p>พุทฺธิลภนเฎฺฐน  โพชฺฌงฺคา, พุทฺธิปฎิลภนเฎฺฐน โพชฺฌงฺคา, พุทฺธิโรปนเฎฺฐน โพชฺฌงฺคา, พุทฺธิอภิโรปนเฎฺฐน โพชฺฌงฺคา, พุทฺธิปาปนเฎฺฐน โพชฺฌงฺคา, พุทฺธิสมฺปาปนเฎฺฐน โพชฺฌงฺคาฯ</p>


<h3>มูลมูลกาทิทสกํ</h3>
<p> มูลเฎฺฐน  โพชฺฌงฺคา, มูลจริยเฎฺฐน โพชฺฌงฺคา, มูลปริคฺคหเฎฺฐน โพชฺฌงฺคา, มูลปริวารเฎฺฐน โพชฺฌงฺคา , มูลปริปูรณเฎฺฐน  โพชฺฌงฺคา, มูลปริปากเฎฺฐน โพชฺฌงฺคา, มูลปฎิสมฺภิทเฎฺฐน  โพชฺฌงฺคา, มูลปฎิสมฺภิทาปาปนเฎฺฐน โพชฺฌงฺคา, มูลปฎิสมฺภิทาย วสีภาวเฎฺฐน โพชฺฌงฺคา, มูลปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>เหตุเฎฺฐน โพชฺฌงฺคา, เหตุจริยเฎฺฐน โพชฺฌงฺคา, เหตุปริคฺคหเฎฺฐน โพชฺฌงฺคา, เหตุปริวารเฎฺฐน โพชฺฌงฺคา, เหตุปริปูรณเฎฺฐน โพชฺฌงฺคา, เหตุปริปากเฎฺฐน โพชฺฌงฺคา, เหตุปฎิสมฺภิทเฎฺฐน โพชฺฌงฺคา, เหตุปฎิสมฺภิทาปาปนเฎฺฐน โพชฺฌงฺคา, เหตุปฎิสมฺภิทาย วสีภาวเฎฺฐน โพชฺฌงฺคา, เหตุปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>ปจฺจยเฎฺฐน โพชฺฌงฺคา, ปจฺจยจริยเฎฺฐน โพชฺฌงฺคา, ปจฺจยปริคฺคหเฎฺฐน โพชฺฌงฺคา, ปจฺจยปริวารเฎฺฐน โพชฺฌงฺคา, ปจฺจยปริปูรณเฎฺฐน โพชฺฌงฺคา, ปจฺจยปริปากเฎฺฐน โพชฺฌงฺคา, ปจฺจยปฎิสมฺภิทเฎฺฐน โพชฺฌงฺคา, ปจฺจยปฎิสมฺภิทาปาปนเฎฺฐน โพชฺฌงฺคา, ปจฺจยปฎิสมฺภิทาย วสีภาวเฎฺฐน โพชฺฌงฺคา, ปจฺจยปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>วิสุทฺธเฎฺฐน โพชฺฌงฺคา, วิสุทฺธิจริยเฎฺฐน โพชฺฌงฺคา, วิสุทฺธิปริคฺคหเฎฺฐน โพชฺฌงฺคา, วิสุทฺธิปริวารเฎฺฐน โพชฺฌงฺคา, วิสุทฺธิปริปูรณเฎฺฐน โพชฺฌงฺคา, วิสุทฺธิปริปากเฎฺฐน โพชฺฌงฺคา, วิสุทฺธิปฎิสมฺภิทเฎฺฐน โพชฺฌงฺคา, วิสุทฺธิปฎิสมฺภิทาปาปนเฎฺฐน โพชฺฌงฺคา, วิสุทฺธิปฎิสมฺภิทาย วสีภาวเฎฺฐน โพชฺฌงฺคา, วิสุทฺธิปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>อนวชฺชเฎฺฐน โพชฺฌงฺคา, อนวชฺชจริยเฎฺฐน  โพชฺฌงฺคา, อนวชฺชปริคฺคหเฎฺฐน โพชฺฌงฺคา, อนวชฺชปริวารเฎฺฐน โพชฺฌงฺคา, อนวชฺชปริปูรณเฎฺฐน โพชฺฌงฺคา, อนวชฺชปริปากเฎฺฐน โพชฺฌงฺคา, อนวชฺชปฎิสมฺภิทเฎฺฐน โพชฺฌงฺคา, อนวชฺชปฎิสมฺภิทาปาปนเฎฺฐน โพชฺฌงฺคา, อนวชฺชปฎิสมฺภิทาย วสีภาวเฎฺฐน โพชฺฌงฺคา, อนวชฺชปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>เนกฺขมฺมเฎฺฐน  โพชฺฌงฺคา, เนกฺขมฺมจริยเฎฺฐน โพชฺฌงฺคา, เนกฺขมฺมปริคฺคหเฎฺฐน โพชฺฌงฺคา, เนกฺขมฺมปริวารเฎฺฐน โพชฺฌงฺคา, เนกฺขมฺมปริปูรณเฎฺฐน โพชฺฌงฺคา, เนกฺขมฺมปริปากเฎฺฐน   โพชฺฌงฺคา, เนกฺขมฺมปฎิสมฺภิทเฎฺฐน โพชฺฌงฺคา, เนกฺขมฺมปฎิสมฺภิทาปาปนเฎฺฐน โพชฺฌงฺคา, เนกฺขมฺมปฎิสมฺภิทาย วสีภาวเฎฺฐน โพชฺฌงฺคา, เนกฺขมฺมปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>วิมุตฺตเฎฺฐน โพชฺฌงฺคา, วิมุตฺติจริยเฎฺฐน โพชฺฌงฺคา, วิมุตฺติปริคฺคหเฎฺฐน โพชฺฌงฺคา, วิมุตฺติปริวารเฎฺฐน โพชฺฌงฺคา, วิมุตฺติปริปูรณเฎฺฐน โพชฺฌงฺคา, วิมุตฺติปริปากเฎฺฐน โพชฺฌงฺคา, วิมุตฺติปฎิสมฺภิทเฎฺฐน โพชฺฌงฺคา, วิมุตฺติปฎิสมฺภิทาปาปนเฎฺฐน โพชฺฌงฺคา, วิมุตฺติปฎิสมฺภิทาย วสีภาวเฎฺฐน โพชฺฌงฺคา, วิมุตฺติปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>อนาสวเฎฺฐน โพชฺฌงฺคา, อนาสวจริยเฎฺฐน โพชฺฌงฺคา, อนาสวปริคฺคหเฎฺฐน โพชฺฌงฺคา, อนาสวปริวารเฎฺฐน โพชฺฌงฺคา, อนาสวปริปูรณเฎฺฐน โพชฺฌงฺคา, อนาสวปริปากเฎฺฐน โพชฺฌงฺคา , อนาสวปฎิสมฺภิทเฎฺฐน โพชฺฌงฺคา, อนาสวปฎิสมฺภิทาปาปนเฎฺฐน โพชฺฌงฺคา, อนาสวปฎิสมฺภิทาย วสีภาวเฎฺฐน โพชฺฌงฺคา, อนาสวปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>วิเวกเฎฺฐน โพชฺฌงฺคา, วิเวกจริยเฎฺฐน โพชฺฌงฺคา, วิเวกปริคฺคหเฎฺฐน โพชฺฌงฺคา, วิเวกปริวารเฎฺฐน โพชฺฌงฺคา, วิเวกปริปูรณเฎฺฐน โพชฺฌงฺคา, วิเวกปริปากเฎฺฐน โพชฺฌงฺคา, วิเวกปฎิสมฺภิทเฎฺฐน โพชฺฌงฺคา, วิเวกปฎิสมฺภิทาปาปนเฎฺฐน โพชฺฌงฺคา, วิเวกปฎิสมฺภิทาย วสีภาวเฎฺฐน โพชฺฌงฺคา, วิเวกปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p>โวสคฺคเฎฺฐน โพชฺฌงฺคา, โวสคฺคจริยเฎฺฐน โพชฺฌงฺคา, โวสคฺคปริคฺคหเฎฺฐน โพชฺฌงฺคา, โวสคฺคปริวารเฎฺฐน โพชฺฌงฺคา, โวสคฺคปริปูรณเฎฺฐน โพชฺฌงฺคา, โวสคฺคปริปากเฎฺฐน โพชฺฌงฺคา, โวสคฺคปฎิสมฺภิทเฎฺฐน โพชฺฌงฺคา, โวสคฺคปฎิสมฺภิทาปาปนเฎฺฐน โพชฺฌงฺคา, โวสคฺคปฎิสมฺภิทาย วสีภาวเฎฺฐน โพชฺฌงฺคา, โวสคฺคปฎิสมฺภิทาย วสีภาวปฺปตฺตานมฺปิ โพชฺฌงฺคาฯ</p>


<p> มูลฎฺฐํ พุชฺฌนฺตีติ – โพชฺฌงฺคาฯ เหตุฎฺฐํ พุชฺฌนฺตีติ – โพชฺฌงฺคาฯ ปจฺจยฎฺฐํ พุชฺฌนฺตีติ – โพชฺฌงฺคาฯ วิสุทฺธฎฺฐํ พุชฺฌนฺตีติ – โพชฺฌงฺคาฯ อนวชฺชฎฺฐํ พุชฺฌนฺตีติ – โพชฺฌงฺคาฯ เนกฺขมฺมฎฺฐํ พุชฺฌนฺตีติ – โพชฺฌงฺคาฯ วิมุตฺตฎฺฐํ พุชฺฌนฺตีติ – โพชฺฌงฺคาฯ อนาสวฎฺฐํ  พุชฺฌนฺตีติ – โพชฺฌงฺคาฯ วิเวกฎฺฐํ พุชฺฌนฺตีติ – โพชฺฌงฺคา ฯ โวสคฺคฎฺฐํ พุชฺฌนฺตีติ – โพชฺฌงฺคาฯ</p>


<p>มูลจริยฎฺฐํ   พุชฺฌนฺตีติ – โพชฺฌงฺคาฯ เหตุจริยฎฺฐํ พุชฺฌนฺตีติ – โพชฺฌงฺคาฯ ปจฺจยจริยฎฺฐํ พุชฺฌนฺตีติ – โพชฺฌงฺคาฯ วิสุทฺธิจริยฎฺฐํ พุชฺฌนฺตีติ – โพชฺฌงฺคาฯ อนวชฺชจริยฎฺฐํ พุชฺฌนฺตีติ – โพชฺฌงฺคาฯ เนกฺขมฺมจริยฎฺฐํ พุชฺฌนฺตีติ – โพชฺฌงฺคาฯ วิมุตฺติจริยฎฺฐํ พุชฺฌนฺตีติ – โพชฺฌงฺคาฯ อนาสวจริยฎฺฐํ พุชฺฌนฺตีติ – โพชฺฌงฺคาฯ วิเวกจริยฎฺฐํ พุชฺฌนฺตีติ – โพชฺฌงฺคาฯ โวสคฺคจริยฎฺฐํ พุชฺฌนฺตีติ – โพชฺฌงฺคาฯ</p>


<p>มูลปริคฺคหฎฺฐํ พุชฺฌนฺตีติ – โพชฺฌงฺคา…เป.… โวสคฺคปริคฺคหฎฺฐํ พุชฺฌนฺตีติ – โพชฺฌงฺคาฯ มูลปริวารฎฺฐํ พุชฺฌนฺตีติ – โพชฺฌงฺคา…เป.… โวสคฺคปริวารฎฺฐํ พุชฺฌนฺตีติ – โพชฺฌงฺคาฯ มูลปริปูรณฎฺฐํ พุชฺฌนฺตีติ – โพชฺฌงฺคา…เป.… โวสคฺคปริปูรฎฺฐํ พุชฺฌนฺตีติ – โพชฺฌงฺคาฯ มูลปริปากฎฺฐํ พุชฺฌนฺตีติ – โพชฺฌงฺคา…เป.… โวสคฺคปริปากฎฺฐํ พุชฺฌนฺตีติ – โพชฺฌงฺคาฯ มูลปฎิสมฺภิทฎฺฐํ พุชฺฌนฺตีติ – โพชฺฌงฺคา…เป.… โวสคฺคปฎิสมฺภิทฎฺฐํ พุชฺฌนฺตีติ – โพชฺฌงฺคาฯ มูลปฎิสมฺภิทาปาปนฎฺฐํ พุชฺฌนฺตีติ – โพชฺฌงฺคา…เป.… โวสคฺคปฎิสมฺภิทาปาปนฎฺฐํ พุชฺฌนฺตีติ – โพชฺฌงฺคาฯ มูลปฎิสมฺภิทาย วสีภาวฎฺฐํ พุชฺฌนฺตีติ – โพชฺฌงฺคา…เป.… โวสคฺคปฎิสมฺภิทาย วสีภาวฎฺฐํ พุชฺฌนฺตีติ – โพชฺฌงฺคา…เป.…ฯ</p>


<p>ปริคฺคหฎฺฐํ พุชฺฌนฺตีติ – โพชฺฌงฺคาฯ ปริวารฎฺฐํ พุชฺฌนฺตีติ – โพชฺฌงฺคาฯ ปริปูรณฎฺฐํ พุชฺฌนฺตีติ – โพชฺฌงฺคาฯ เอกคฺคฎฺฐํ  พุชฺฌนฺตีติ – โพชฺฌงฺคาฯ อวิเกฺขปฎฺฐํ พุชฺฌนฺตีติ – โพชฺฌงฺคาฯ ปคฺคหฎฺฐํ พุชฺฌนฺตีติ – โพชฺฌงฺคาฯ อวิสารฎฺฐํ พุชฺฌนฺตีติ – โพชฺฌงฺคาฯ อนาวิลฎฺฐํ พุชฺฌนฺตีติ – โพชฺฌงฺคาฯ อนิญฺชนฎฺฐํ พุชฺฌนฺตีติ – โพชฺฌงฺคาฯ เอกตฺตุปฎฺฐานวเสน จิตฺตสฺส ฐิตฎฺฐํ พุชฺฌนฺตีติ – โพชฺฌงฺคาฯ อารมฺมณฎฺฐํ พุชฺฌนฺตีติ – โพชฺฌงฺคาฯ โคจรฎฺฐํ พุชฺฌนฺตีติ – โพชฺฌงฺคาฯ ปหานฎฺฐํ  พุชฺฌนฺตีติ – โพชฺฌงฺคาฯ ปริจฺจาคฎฺฐํ พุชฺฌนฺตีติ – โพชฺฌงฺคาฯ วุฎฺฐานฎฺฐํ พุชฺฌนฺตีติ – โพชฺฌงฺคาฯ วิวฎฺฎนฎฺฐํ พุชฺฌนฺตีติ – โพชฺฌงฺคาฯ สนฺตฎฺฐํ พุชฺฌนฺตีติ – โพชฺฌงฺคาฯ ปณีตฎฺฐํ พุชฺฌนฺตีติ – โพชฺฌงฺคาฯ วิมุตฺตฎฺฐํ พุชฺฌนฺตีติ – โพชฺฌงฺคาฯ อนาสวฎฺฐํ พุชฺฌนฺตีติ – โพชฺฌงฺคาฯ ตรณฎฺฐํ พุชฺฌนฺตีติ – โพชฺฌงฺคาฯ อนิมิตฺตฎฺฐํ พุชฺฌนฺตีติ – โพชฺฌงฺคาฯ อปฺปณิหิตฎฺฐํ พุชฺฌนฺตีติ – โพชฺฌงฺคาฯ สุญฺญตฎฺฐํ พุชฺฌนฺตีติ – โพชฺฌงฺคาฯ เอกรสฎฺฐํ พุชฺฌนฺตีติ – โพชฺฌงฺคาฯ อนติวตฺตนฎฺฐํ พุชฺฌนฺตีติ – โพชฺฌงฺคาฯ ยุคนทฺธฎฺฐํ พุชฺฌนฺตีติ – โพชฺฌงฺคาฯ นิยฺยานฎฺฐํ พุชฺฌนฺตีติ – โพชฺฌงฺคาฯ เหตุฎฺฐํ พุชฺฌนฺตีติ – โพชฺฌงฺคาฯ ทสฺสนฎฺฐํ พุชฺฌนฺตีติ – โพชฺฌงฺคาฯ อาธิปเตยฺยฎฺฐํ พุชฺฌนฺตีติ – โพชฺฌงฺคาฯ</p>


<p>สมถสฺส อวิเกฺขปฎฺฐํ พุชฺฌนฺตีติ – โพชฺฌงฺคาฯ วิปสฺสนาย อนุปสฺสนฎฺฐํ พุชฺฌนฺตีติ  – โพชฺฌงฺคาฯ สมถวิปสฺสนานํ เอกรสฎฺฐํ  พุชฺฌนฺตีติ – โพชฺฌงฺคาฯ ยุคนทฺธสฺส อนติวตฺตนฎฺฐํ พุชฺฌนฺตีติ – โพชฺฌงฺคาฯ สิกฺขาย สมาทานฎฺฐํ พุชฺฌนฺตีติ  – โพชฺฌงฺคาฯ อารมฺมณสฺส โคจรฎฺฐํ พุชฺฌนฺตีติ – โพชฺฌงฺคาฯ ลีนสฺส จิตฺตสฺส ปคฺคหฎฺฐํ พุชฺฌนฺตีติ – โพชฺฌงฺคาฯ อุทฺธตสฺส จิตฺตสฺส นิคฺคหฎฺฐํ พุชฺฌนฺตีติ – โพชฺฌงฺคาฯ อุโภวิสุทฺธานํ อชฺฌุเปกฺขนฎฺฐํ พุชฺฌนฺตีติ – โพชฺฌงฺคาฯ วิเสสาธิคมฎฺฐํ พุชฺฌนฺตีติ – โพชฺฌงฺคาฯ อุตฺตริ ปฎิเวธฎฺฐํ พุชฺฌนฺตีติ – โพชฺฌงฺคาฯ สจฺจาภิสมยฎฺฐํ พุชฺฌนฺตีติ – โพชฺฌงฺคาฯ นิโรเธ ปติฎฺฐาปกฎฺฐํ พุชฺฌนฺตีติ – โพชฺฌงฺคาฯ</p>


<p>สทฺธินฺทฺริยสฺส อธิโมกฺขฎฺฐํ พุชฺฌนฺตีติ – โพชฺฌงฺคา…เป.… ปญฺญินฺทฺริยสฺส ทสฺสนฎฺฐํ พุชฺฌนฺตีติ – โพชฺฌงฺคาฯ สทฺธาพลสฺส อสฺสทฺธิเย อกมฺปิยฎฺฐํ พุชฺฌนฺตีติ – โพชฺฌงฺคา…เป.… ปญฺญาพลสฺส อวิชฺชาย อกมฺปิยฎฺฐํ พุชฺฌนฺตีติ – โพชฺฌงฺคาฯ สติสโมฺพชฺฌงฺคสฺส อุปฎฺฐานฎฺฐํ พุชฺฌนฺตีติ – โพชฺฌงฺคา…เป.… อุเปกฺขาสโมฺพชฺฌงฺคสฺส ปฎิสงฺขานฎฺฐํ  พุชฺฌนฺตีติ – โพชฺฌงฺคาฯ สมฺมาทิฎฺฐิยา ทสฺสนฎฺฐํ พุชฺฌนฺตีติ – โพชฺฌงฺคา…เป.… สมฺมาสมาธิสฺส อวิเกฺขปฎฺฐํ พุชฺฌนฺตีติ – โพชฺฌงฺคาฯ</p>


<p>อินฺทฺริยานํ อาธิปเตยฺยฎฺฐํ พุชฺฌนฺตีติ – โพชฺฌงฺคาฯ พลานํ อกมฺปิยฎฺฐํ พุชฺฌนฺตีติ – โพชฺฌงฺคาฯ นิยฺยานฎฺฐํ พุชฺฌนฺตีติ – โพชฺฌงฺคาฯ มคฺคสฺส เหตุฎฺฐํ พุชฺฌนฺตีติ – โพชฺฌงฺคาฯ สติปฎฺฐานานํ อุปฎฺฐานฎฺฐํ  พุชฺฌนฺตีติ – โพชฺฌงฺคาฯ สมฺมปฺปธานานํ ปทหนฎฺฐํ พุชฺฌนฺตีติ – โพชฺฌงฺคาฯ อิทฺธิปาทานํ อิชฺฌนฎฺฐํ พุชฺฌนฺตีติ – โพชฺฌงฺคาฯ สจฺจานํ ตถฎฺฐํ พุชฺฌนฺตีติ – โพชฺฌงฺคาฯ ปโยคานํํํํํ ปฎิปฺปสฺสทฺธฎฺฐํ พุชฺฌนฺตีติ – โพชฺฌงฺคาฯ ผลานํ สจฺฉิกิริยฎฺฐํ พุชฺฌนฺตีติ – โพชฺฌงฺคาฯ</p>


<p>วิตกฺกสฺส อภินิโรปนฎฺฐํ พุชฺฌนฺตีติ – โพชฺฌงฺคาฯ วิจารสฺส อุปวิจารฎฺฐํ พุชฺฌนฺตีติ – โพชฺฌงฺคาฯ ปีติยา ผรณฎฺฐํ พุชฺฌนฺตีติ – โพชฺฌงฺคาฯ สุขสฺส อภิสนฺทนฎฺฐํ พุชฺฌนฺตีติ – โพชฺฌงฺคาฯ จิตฺตสฺส เอกคฺคฎฺฐํ พุชฺฌนฺตีติ – โพชฺฌงฺคาฯ</p>


<p>อาวชฺชนฎฺฐํ พุชฺฌนฺตีติ – โพชฺฌงฺคาฯ วิชานนฎฺฐํ พุชฺฌนฺตีติ – โพชฺฌงฺคาฯ ปชานนฎฺฐํ พุชฺฌนฺตีติ – โพชฺฌงฺคาฯ สญฺชานนฎฺฐํ พุชฺฌนฺตีติ – โพชฺฌงฺคาฯ เอโกทฎฺฐํ พุชฺฌนฺตีติ – โพชฺฌงฺคาฯ อภิญฺญาย ญาตฎฺฐํ  พุชฺฌนฺตีติ – โพชฺฌงฺคาฯ ปริญฺญาย ตีรณฎฺฐํ พุชฺฌนฺตีติ – โพชฺฌงฺคาฯ ปหานสฺส ปริจฺจาคฎฺฐํ พุชฺฌนฺตีติ – โพชฺฌงฺคาฯ ภาวนาย เอกรสฎฺฐํ พุชฺฌนฺตีติ – โพชฺฌงฺคา ฯ สจฺฉิกิริยาย ผสฺสนฎฺฐํ พุชฺฌนฺตีติ – โพชฺฌงฺคา ฯ ขนฺธานํ ขนฺธฎฺฐํ พุชฺฌนฺตีติ – โพชฺฌงฺคาฯ ธาตูนํ ธาตุฎฺฐํ พุชฺฌนฺตีติ – โพชฺฌงฺคาฯ อายตนานํ อายตนฎฺฐํ พุชฺฌนฺตีติ – โพชฺฌงฺคาฯ สงฺขตานํ สงฺขตฎฺฐํ พุชฺฌนฺตีติ – โพชฺฌงฺคาฯ อสงฺขตสฺส อสงฺขตฎฺฐํ พุชฺฌนฺตีติ – โพชฺฌงฺคาฯ</p>


<p>จิตฺตฎฺฐํ  พุชฺฌนฺตีติ – โพชฺฌงฺคาฯ จิตฺตานนฺตริยฎฺฐํ พุชฺฌนฺตีติ  – โพชฺฌงฺคาฯ จิตฺตสฺส วุฎฺฐานฎฺฐํ พุชฺฌนฺตีติ – โพชฺฌงฺคาฯ จิตฺตสฺส วิวฎฺฎนฎฺฐํ  พุชฺฌนฺตีติ – โพชฺฌงฺคาฯ จิตฺตสฺส เหตุฎฺฐํ พุชฺฌนฺตีติ – โพชฺฌงฺคาฯ จิตฺตสฺส ปจฺจยฎฺฐํ พุชฺฌนฺตีติ – โพชฺฌงฺคาฯ จิตฺตสฺส วตฺถุฎฺฐํ พุชฺฌนฺตีติ – โพชฺฌงฺคาฯ จิตฺตสฺส ภูมฎฺฐํ  พุชฺฌนฺตีติ – โพชฺฌงฺคาฯ จิตฺตสฺส อารมฺมณฎฺฐํ พุชฺฌนฺตีติ – โพชฺฌงฺคาฯ จิตฺตสฺส โคจรฎฺฐํ พุชฺฌนฺตีติ – โพชฺฌงฺคาฯ จิตฺตสฺส จริยฎฺฐํ พุชฺฌนฺตีติ – โพชฺฌงฺคาฯ จิตฺตสฺส คตฎฺฐํ พุชฺฌนฺตีติ – โพชฺฌงฺคาฯ จิตฺตสฺส อภินีหารฎฺฐํ พุชฺฌนฺตีติ – โพชฺฌงฺคาฯ จิตฺตสฺส นิยฺยานฎฺฐํ พุชฺฌนฺตีติ – โพชฺฌงฺคาฯ จิตฺตสฺส นิสฺสรณฎฺฐํ พุชฺฌนฺตีติ – โพชฺฌงฺคาฯ</p>


<p>เอกเตฺต อาวชฺชนฎฺฐํ พุชฺฌนฺตีติ – โพชฺฌงฺคาฯ เอกเตฺต วิชานนฎฺฐํ พุชฺฌนฺตีติ – โพชฺฌงฺคาฯ เอกเตฺต ปชานนฎฺฐํ พุชฺฌนฺตีติ – โพชฺฌงฺคาฯ เอกเตฺต สญฺชานนฎฺฐํ พุชฺฌนฺตีติ – โพชฺฌงฺคาฯ เอกเตฺต เอโกทฎฺฐํ พุชฺฌนฺตีติ – โพชฺฌงฺคาฯ ( ) ฯ เอกเตฺต ปกฺขนฺทนฎฺฐํ พุชฺฌนฺตีติ – โพชฺฌงฺคาฯ เอกเตฺต ปสีทนฎฺฐํ พุชฺฌนฺตีติ – โพชฺฌงฺคาฯ เอกเตฺต สนฺติฎฺฐนฎฺฐํ พุชฺฌนฺตีติ – โพชฺฌงฺคาฯ เอกเตฺต วิมุจฺจนฎฺฐํ พุชฺฌนฺตีติ – โพชฺฌงฺคาฯ เอกเตฺต  เอตํ สนฺตนฺติ ปสฺสนฎฺฐํ พุชฺฌนฺตีติ – โพชฺฌงฺคาฯ เอกเตฺต ยานีกตฎฺฐํ พุชฺฌนฺตีติ – โพชฺฌงฺคาฯ เอกเตฺต วตฺถุกตฎฺฐํ พุชฺฌนฺตีติ – โพชฺฌงฺคาฯ เอกเตฺต อนุฎฺฐิตฎฺฐํ พุชฺฌนฺตีติ – โพชฺฌงฺคาฯ เอกเตฺต ปริจิตฎฺฐํ พุชฺฌนฺตีติ – โพชฺฌงฺคาฯ เอกเตฺต สุสมารทฺธฎฺฐํ พุชฺฌนฺตีติ – โพชฺฌงฺคา ฯ เอกเตฺต ปริคฺคหฎฺฐํ พุชฺฌนฺตีติ – โพชฺฌงฺคาฯ เอกเตฺต ปริวารฎฺฐํ พุชฺฌนฺตีติ – โพชฺฌงฺคาฯ เอกเตฺต ปริปูรณฎฺฐํ พุชฺฌนฺตีติ – โพชฺฌงฺคาฯ เอกเตฺต สโมธานฎฺฐํ พุชฺฌนฺตีติ – โพชฺฌงฺคาฯ เอกเตฺต อธิฎฺฐานฎฺฐํ พุชฺฌนฺตีติ – โพชฺฌงฺคาฯ เอกเตฺต อาเสวนฎฺฐํ พุชฺฌนฺตีติ – โพชฺฌงฺคาฯ เอกเตฺต ภาวนฎฺฐํ พุชฺฌนฺตีติ – โพชฺฌงฺคาฯ เอกเตฺต พหุลีกมฺมฎฺฐํ พุชฺฌนฺตีติ – โพชฺฌงฺคาฯ เอกเตฺต สุสมุคฺคตฎฺฐํ พุชฺฌนฺตีติ – โพชฺฌงฺคาฯ เอกเตฺต สุวิมุตฺตฎฺฐํ พุชฺฌนฺตีติ – โพชฺฌงฺคาฯ เอกเตฺต พุชฺฌนฎฺฐํ พุชฺฌนฺตีติ – โพชฺฌงฺคาฯ เอกเตฺต อนุพุชฺฌนฎฺฐํ พุชฺฌนฺตีติ – โพชฺฌงฺคาฯ เอกเตฺต ปฎิพุชฺฌนฎฺฐํ พุชฺฌนฺตีติ – โพชฺฌงฺคาฯ เอกเตฺต สมฺพุชฺฌนฎฺฐํ พุชฺฌนฺตีติ – โพชฺฌงฺคาฯ เอกเตฺต โพธนฎฺฐํ พุชฺฌนฺตีติ – โพชฺฌงฺคาฯ เอกเตฺต อนุโพธนฎฺฐํ พุชฺฌนฺตีติ – โพชฺฌงฺคาฯ เอกเตฺต ปฎิโพธนฎฺฐํ พุชฺฌนฺตีติ  – โพชฺฌงฺคาฯ เอกเตฺต สมฺพุชฺฌนฎฺฐํ พุชฺฌนฺตีติ – โพชฺฌงฺคาฯ เอกเตฺต โพธิปกฺขิยฎฺฐํ พุชฺฌนฺตีติ – โพชฺฌงฺคาฯ เอกเตฺต อนุโพธิปกฺขิยฎฺฐํ พุชฺฌนฺตีติ – โพชฺฌงฺคาฯ เอกเตฺต ปฎิโพธิปกฺขิยฎฺฐํ พุชฺฌนฺตีติ – โพชฺฌงฺคาฯ เอกเตฺต สโมฺพธิปกฺขิยฎฺฐํ พุชฺฌนฺตีติ – โพชฺฌงฺคาฯ เอกเตฺต โชตนฎฺฐํ  พุชฺฌนฺตีติ – โพชฺฌงฺคาฯ เอกเตฺต อุโชฺชตนฎฺฐํ พุชฺฌนฺตีติ – โพชฺฌงฺคาฯ เอกเตฺต อนุโชตนฎฺฐํ พุชฺฌนฺตีติ – โพชฺฌงฺคาฯ เอกเตฺต ปฎิโชตนฎฺฐํ พุชฺฌนฺตีติ – โพชฺฌงฺคาฯ เอกเตฺต สโญฺชตนฎฺฐํ พุชฺฌนฺตีติ – โพชฺฌงฺคาฯ</p>


<p>ปตาปนฎฺฐํ  พุชฺฌนฺตีติ – โพชฺฌงฺคาฯ วิโรจนฎฺฐํ พุชฺฌนฺตีติ – โพชฺฌงฺคา ฯ กิเลสานํ สนฺตาปนฎฺฐํ พุชฺฌนฺตีติ – โพชฺฌงฺคาฯ อมลฎฺฐํ พุชฺฌนฺตีติ – โพชฺฌงฺคาฯ วิมลฎฺฐํ พุชฺฌนฺตีติ – โพชฺฌงฺคาฯ นิมฺมลฎฺฐํ พุชฺฌนฺตีติ – โพชฺฌงฺคาฯ สมฎฺฐํ พุชฺฌนฺตีติ – โพชฺฌงฺคาฯ สมยฎฺฐํ พุชฺฌนฺตีติ – โพชฺฌงฺคาฯ วิเวกฎฺฐํ พุชฺฌนฺตีติ – โพชฺฌงฺคาฯ วิเวกจริยฎฺฐํ พุชฺฌนฺตีติ – โพชฺฌงฺคาฯ วิราคฎฺฐํ พุชฺฌนฺตีติ – โพชฺฌงฺคาฯ วิราคจริยฎฺฐํ พุชฺฌนฺตีติ – โพชฺฌงฺคาฯ นิโรธฎฺฐํ พุชฺฌนฺตีติ – โพชฺฌงฺคาฯ นิโรธจริยฎฺฐํ พุชฺฌนฺตีติ – โพชฺฌงฺคาฯ โวสคฺคฎฺฐํ พุชฺฌนฺตีติ – โพชฺฌงฺคาฯ โวสคฺคจริยฎฺฐํ พุชฺฌนฺตีติ – โพชฺฌงฺคาฯ วิมุตฺตฎฺฐํ พุชฺฌนฺตีติ – โพชฺฌงฺคาฯ วิมุตฺติจริยฎฺฐํ พุชฺฌนฺตีติ – โพชฺฌงฺคาฯ</p>


<p>ฉนฺทฎฺฐํ พุชฺฌนฺตีติ – โพชฺฌงฺคาฯ ฉนฺทสฺส มูลฎฺฐํ พุชฺฌนฺตีติ – โพชฺฌงฺคาฯ ฉนฺทสฺส ปาทฎฺฐํ พุชฺฌนฺตีติ – โพชฺฌงฺคาฯ ฉนฺทสฺส ปธานฎฺฐํ พุชฺฌนฺตีติ – โพชฺฌงฺคาฯ ฉนฺทสฺส อิชฺฌนฎฺฐํ พุชฺฌนฺตีติ – โพชฺฌงฺคาฯ ฉนฺทสฺส อธิโมกฺขฎฺฐํ พุชฺฌนฺตีติ – โพชฺฌงฺคาฯ ฉนฺทสฺส ปคฺคหฎฺฐํ พุชฺฌนฺตีติ – โพชฺฌงฺคาฯ ฉนฺทสฺส อุปฎฺฐานฎฺฐํ พุชฺฌนฺตีติ – โพชฺฌงฺคาฯ ฉนฺทสฺส อวิเกฺขปฎฺฐํ พุชฺฌนฺตีติ – โพชฺฌงฺคาฯ ฉนฺทสฺส ทสฺสนฎฺฐํ พุชฺฌนฺตีติ – โพชฺฌงฺคาฯ</p>


<p>วีริยฎฺฐํ พุชฺฌนฺตีติ – โพชฺฌงฺคา…เป.… จิตฺตฎฺฐํ พุชฺฌนฺตีติ – โพชฺฌงฺคา…เป.… วีมํสฎฺฐํ พุชฺฌนฺตีติ – โพชฺฌงฺคาฯ วีมํสาย มูลฎฺฐํ  พุชฺฌนฺตีติ – โพชฺฌงฺคาฯ วีมํสาย ปาทฎฺฐํ พุชฺฌนฺตีติ – โพชฺฌงฺคาฯ วีมํสาย ปธานฎฺฐํ พุชฺฌนฺตีติ – โพชฺฌงฺคาฯ วีมํสาย อิชฺฌนฎฺฐํ พุชฺฌนฺตีติ – โพชฺฌงฺคาฯ วีมํสาย อธิโมกฺขฎฺฐํ พุชฺฌนฺตีติ – โพชฺฌงฺคาฯ วีมํสาย ปคฺคหฎฺฐํ พุชฺฌนฺตีติ – โพชฺฌงฺคาฯ วีมํสาย อุปฎฺฐานฎฺฐํ พุชฺฌนฺตีติ – โพชฺฌงฺคาฯ วีมํสาย อวิเกฺขปฎฺฐํ พุชฺฌนฺตีติ – โพชฺฌงฺคาฯ วีมํสาย ทสฺสนฎฺฐํ พุชฺฌนฺตีติ – โพชฺฌงฺคาฯ</p>


<p>ทุกฺขฎฺฐํ พุชฺฌนฺตีติ – โพชฺฌงฺคาฯ ทุกฺขสฺส ปีฬนฎฺฐํ พุชฺฌนฺตีติ – โพชฺฌงฺคาฯ ทุกฺขสฺส  สงฺขตฎฺฐํ พุชฺฌนฺตีติ – โพชฺฌงฺคาฯ ทุกฺขสฺส สนฺตาปฎฺฐํ พุชฺฌนฺตีติ – โพชฺฌงฺคาฯ ทุกฺขสฺส วิปริณามฎฺฐํ  พุชฺฌนฺตีติ – โพชฺฌงฺคาฯ สมุทยฎฺฐํ พุชฺฌนฺตีติ – โพชฺฌงฺคาฯ สมุทยสฺส อายูหนฎฺฐํ นิทานฎฺฐํ สโญฺญคฎฺฐํ ปลิโพธฎฺฐํ พุชฺฌนฺตีติ – โพชฺฌงฺคาฯ นิโรธฎฺฐํ พุชฺฌนฺตีติ – โพชฺฌงฺคาฯ นิโรธสฺส นิสฺสรณฎฺฐํ วิเวกฎฺฐํ อสงฺขตฎฺฐํ อมตฎฺฐํ พุชฺฌนฺตีติ – โพชฺฌงฺคาฯ มคฺคฎฺฐํ พุชฺฌนฺตีติ – โพชฺฌงฺคาฯ มคฺคสฺส นิยฺยานฎฺฐํ เหตุฎฺฐํ ทสฺสนฎฺฐํ อาธิปเตยฺยฎฺฐํ พุชฺฌนฺตีติ – โพชฺฌงฺคาฯ</p>


<p>ตถฎฺฐํ  พุชฺฌนฺตีติ – โพชฺฌงฺคาฯ อนตฺตฎฺฐํ พุชฺฌนฺตีติ – โพชฺฌงฺคาฯ สจฺจฎฺฐํ พุชฺฌนฺตีติ – โพชฺฌงฺคาฯ ปฎิเวธฎฺฐํ พุชฺฌนฺตีติ – โพชฺฌงฺคาฯ อภิชานนฎฺฐํ พุชฺฌนฺตีติ – โพชฺฌงฺคาฯ ปริชานนฎฺฐํ พุชฺฌนฺตีติ – โพชฺฌงฺคาฯ ธมฺมฎฺฐํ พุชฺฌนฺตีติ – โพชฺฌงฺคาฯ ธาตุฎฺฐํ พุชฺฌนฺตีติ – โพชฺฌงฺคาฯ ญาตฎฺฐํ พุชฺฌนฺตีติ – โพชฺฌงฺคาฯ สจฺฉิกิริยฎฺฐํ พุชฺฌนฺตีติ – โพชฺฌงฺคาฯ ผสฺสนฎฺฐํ พุชฺฌนฺตีติ – โพชฺฌงฺคาฯ อภิสมยฎฺฐํ พุชฺฌนฺตีติ – โพชฺฌงฺคาฯ</p>


<p>เนกฺขมฺมํ พุชฺฌนฺตีติ – โพชฺฌงฺคาฯ อพฺยาปาทํ  พุชฺฌนฺตีติ – โพชฺฌงฺคาฯ อาโลกสญฺญํ พุชฺฌนฺตีติ – โพชฺฌงฺคาฯ อวิเกฺขปํ พุชฺฌนฺตีติ – โพชฺฌงฺคาฯ ธมฺมววตฺถานํ พุชฺฌนฺตีติ – โพชฺฌงฺคาฯ ญาณํ พุชฺฌนฺตีติ – โพชฺฌงฺคาฯ ปาโมชฺชํ พุชฺฌนฺตีติ – โพชฺฌงฺคาฯ ปฐมํ ฌานํ พุชฺฌนฺตีติ – โพชฺฌงฺคา…เป.… อรหตฺตมคฺคํ พุชฺฌนฺตีติ – โพชฺฌงฺคาฯ อรหตฺตผลสมาปตฺติํ พุชฺฌนฺตีติ – โพชฺฌงฺคาฯ</p>


<p>อธิโมกฺขเฎฺฐน สทฺธินฺทฺริยํ พุชฺฌนฺตีติ – โพชฺฌงฺคา…เป.… ทสฺสนเฎฺฐน ปญฺญินฺทฺริยํ พุชฺฌนฺตีติ – โพชฺฌงฺคาฯ อสฺสทฺธิเย อกมฺปิยเฎฺฐน สทฺธาพลํ พุชฺฌนฺตีติ – โพชฺฌงฺคา…เป.… อวิชฺชาย อกมฺปิยเฎฺฐน ปญฺญาพลํ พุชฺฌนฺตีติ – โพชฺฌงฺคาฯ อุปฎฺฐานเฎฺฐน สติสโมฺพชฺฌงฺคํ พุชฺฌนฺตีติ – โพชฺฌงฺคา…เป.… ปฎิสงฺขานเฎฺฐน อุเปกฺขาสโมฺพชฺฌงฺคํ พุชฺฌนฺตีติ – โพชฺฌงฺคาฯ</p>


<p>ทสฺสนเฎฺฐน สมฺมาทิฎฺฐิํ พุชฺฌนฺตีติ – โพชฺฌงฺคา…เป.… อวิเกฺขปเฎฺฐน สมฺมาสมาธิํ พุชฺฌนฺตีติ – โพชฺฌงฺคาฯ อาธิปเตยฺยเฎฺฐน อินฺทฺริยํ พุชฺฌนฺตีติ – โพชฺฌงฺคาฯ อกมฺปิยเฎฺฐน พลํ พุชฺฌนฺตีติ – โพชฺฌงฺคาฯ นิยฺยานฎฺฐํ พุชฺฌนฺตีติ – โพชฺฌงฺคาฯ เหตุเฎฺฐน มคฺคํ พุชฺฌนฺตีติ – โพชฺฌงฺคาฯ อุปฎฺฐานเฎฺฐน สติปฎฺฐานํ พุชฺฌนฺตีติ  – โพชฺฌงฺคาฯ ปทหนเฎฺฐน สมฺมปฺปธานํ พุชฺฌนฺตีติ – โพชฺฌงฺคาฯ อิชฺฌนเฎฺฐน อิทฺธิปาทํ พุชฺฌนฺตีติ – โพชฺฌงฺคาฯ ตถเฎฺฐน สจฺจํ พุชฺฌนฺตีติ – โพชฺฌงฺคาฯ อวิเกฺขปเฎฺฐน สมถํ พุชฺฌนฺตีติ – โพชฺฌงฺคาฯ อนุปสฺสนเฎฺฐ วิปสฺสนํ  …เป.… เอกรสเฎฺฐน สมถวิปสฺสนํ  พุชฺฌนฺตีติ – โพชฺฌงฺคาฯ อนติวตฺตนเฎฺฐน ยุคนทฺธํ พุชฺฌนฺตีติ – โพชฺฌงฺคาฯ สํวรเฎฺฐน สีลวิสุทฺธิํ พุชฺฌนฺตีติ – โพชฺฌงฺคาฯ อวิเกฺขปเฎฺฐน จิตฺตวิสุทฺธิํ พุชฺฌนฺตีติ – โพชฺฌงฺคาฯ ทสฺสนเฎฺฐน ทิฎฺฐิวิสุทฺธิํ พุชฺฌนฺตีติ – โพชฺฌงฺคาฯ มุตฺตเฎฺฐน วิโมกฺขํ พุชฺฌนฺตีติ – โพชฺฌงฺคาฯ ปฎิเวธเฎฺฐน วิชฺชํ พุชฺฌนฺตีติ – โพชฺฌงฺคาฯ ปริจฺจาคเฎฺฐน วิมุตฺติํ พุชฺฌนฺตีติ – โพชฺฌงฺคาฯ สมุเจฺฉทเฎฺฐน ขเย ญาณํ พุชฺฌนฺตีติ – โพชฺฌงฺคาฯ ปฎิปฺปสฺสทฺธเฎฺฐน อนุปฺปาเท ญาณํ พุชฺฌนฺตีติ – โพชฺฌงฺคาฯ</p>


<p>ฉนฺทํ มูลเฎฺฐน พุชฺฌนฺตีติ – โพชฺฌงฺคาฯ มนสิการํ สมุฎฺฐานเฎฺฐน พุชฺฌนฺตีติ – โพชฺฌงฺคาฯ ผสฺสํ สโมธานเฎฺฐน พุชฺฌนฺตีติ – โพชฺฌงฺคาฯ เวทนํ สโมสรณเฎฺฐน พุชฺฌนฺตีติ – โพชฺฌงฺคาฯ สมาธิํ ปมุขเฎฺฐน พุชฺฌนฺตีติ – โพชฺฌงฺคาฯ สติํ อาธิปเตยฺยเฎฺฐน  พุชฺฌนฺตีติ – โพชฺฌงฺคาฯ ปญฺญํ ตตุตฺตรเฎฺฐน พุชฺฌนฺตีติ – โพชฺฌงฺคาฯ วิมุตฺติํ สารเฎฺฐน พุชฺฌนฺตีติ – โพชฺฌงฺคาฯ อมโตคธํ นิพฺพานํ ปริโยสานเฎฺฐน พุชฺฌนฺตีติ – โพชฺฌงฺคาฯ</p>


<p> สาวตฺถินิทานํฯ ตตฺร โข อายสฺมา สาริปุโตฺต ภิกฺขู อามเนฺตสิ – ‘‘อาวุโส ภิกฺขโว’’ติ ฯ ‘‘อาวุโส’’ติ โข เต ภิกฺขู อายสฺมโต สาริปุตฺตสฺส ปจฺจโสฺสสุํฯ อายสฺมา สาริปุโตฺต เอตทโวจ –</p>


<p>‘‘สตฺติเม, อาวุโส, โพชฺฌงฺคา ฯ กตเม สตฺต? สติสโมฺพชฺฌโงฺค, ธมฺมวิจยสโมฺพชฺฌโงฺค…เป.… อุเปกฺขาสโมฺพชฺฌโงฺค – อิเม โข, อาวุโส, สตฺต โพชฺฌงฺคาฯ อิเมสํ ขฺวาหํ, อาวุโส, สตฺตนฺนํ โพชฺฌงฺคานํ เยน เยน โพชฺฌเงฺคน อากงฺขามิ ปุพฺพณฺหสมยํ วิหริตุํ, เตน เตน โพชฺฌเงฺคน ปุพฺพณฺหสมยํ วิหรามิฯ เยน เยน โพชฺฌเงฺคน อากงฺขามิ มชฺฌนฺหิกสมยํ…เป.… สายนฺหสมยํ วิหริตุํ, เตน เตน โพชฺฌเงฺคน สายนฺหสมยํ  วิหรามิฯ สติสโมฺพชฺฌโงฺค อิติ เจ เม, ‘อาวุโส, โหติ, อปฺปมาโณ’ติ เม โหติ, ‘สุสมารโทฺธ’ติ เม โหติฯ ติฎฺฐนฺตญฺจ นํ  ‘ติฎฺฐตี’ติ ปชานามิฯ สเจปิ เม จวติ, ‘อิทปฺปจฺจยา เม จวตี’ติ ปชานามิฯ ธมฺมวิจยสโมฺพชฺฌโงฺค…เป.… อุเปกฺขาสโมฺพชฺฌโงฺค อิติ เจ เม, อาวุโส, โหติ, ‘อปฺปมาโณ’ติ เม โหติ, ‘สุสมารโทฺธ’ติ เม โหติฯ ติฎฺฐนฺตญฺจ นํ ‘ติฎฺฐตี’ติ ปชานามิฯ สเจปิ เม จวติ, ‘อิทปฺปจฺจยา เม จวตี’ติ ปชานามิฯ</p>


<p>‘‘เสยฺยถาปิ, อาวุโส, รโญฺญ วา ราชมหามตฺตสฺส วา นานารตฺตานํ ทุสฺสานํ ทุสฺสกรณฺฑโก ปูโร อสฺสฯ โส ยญฺญเทว ทุสฺสยุคํ อากเงฺขยฺย ปุพฺพณฺหสมยํ ปารุปิตุํ, ตํ ตเทว  ทุสฺสยุคํ ปุพฺพณฺหสมยํ ปารุเปยฺยฯ ยญฺญเทว ทุสฺสยุคํ อากเงฺขยฺย มชฺฌนฺหิกสมยํ…เป.… สายนฺหสมยํ ปารุปิตุํ, ตํ ตเทว ทุสฺสยุคํ สายนฺหสมยํ ปารุเปยฺยฯ เอวเมว ขฺวาหํ, อาวุโส, อิเมสํ สตฺตนฺนํ โพชฺฌงฺคานํ เยน เยน โพชฺฌเงฺคน อากงฺขามิ ปุพฺพณฺหสมยํ วิหริตุํ, เตน  เตน โพชฺฌเงฺคน ปุพฺพณฺหสมยํ วิหรามิฯ เยน เยน โพชฺฌเงฺคน อากงฺขามิ มชฺฌนฺหิกสมยํ…เป.… สายนฺหสมยํ  วิหริตุํ, เตน เตน โพชฺฌเงฺคน สายนฺหสมยํ วิหรามิฯ สติสโมฺพชฺฌโงฺค อิติ เจ เม, อาวุโส, โหติ, ‘อปฺปมาโณ’ติ เม โหติ, ‘สุสมารโทฺธ’ติ เม โหติฯ ติฎฺฐนฺตญฺจ นํ ‘ติฎฺฐตี’ติ ปชานามิฯ สเจปิ เม จวติ, ‘อิทปฺปจฺจยา เม จวตี’ติ ปชานามิ…เป.… อุเปกฺขาสโมฺพชฺฌโงฺค อิติ เจ เม, อาวุโส, โหติ, ‘อปฺปมาโณ’ติ เม โหติ, ‘สุสมารโทฺธ’ติ เม โหติฯ ติฎฺฐนฺตญฺจ นํ ‘ติฎฺฐตี’ติ ปชานามิฯ สเจปิ เม จวติ, ‘อิทปฺปจฺจยา เม จวตี’ติ ปชานามิ’’ฯ</p>


<h3>สุตฺตนฺตนิเทฺทโส</h3>
<p> กถํ ติ โพชฺฌโงฺค? ยาวตา นิโรธูปฎฺฐาติ ตาวตา สติสโมฺพชฺฌโงฺคฯ อิติ เจ เม โหตีติ โพชฺฌโงฺคฯ เสยฺยถาปิ เตลปฺปทีปสฺส ฌายโต ยาวตา อจฺจิ ตาวตา วโณฺณ, ยาวตา วโณฺณ ตาวตา อจฺจิฯ เอวเมว ยาวตา นิโรธูปฎฺฐาติ ตาวตา สติสโมฺพชฺฌโงฺคฯ อิติ เจ เม โหตีติ โพชฺฌโงฺคฯ</p>


<p>กถํ  ติ โพชฺฌโงฺค? ปมาณพทฺธา  กิเลสา, สเพฺพ จ ปริยุฎฺฐานา, เย จ สงฺขารา โปโนภวิกา อปฺปมาโณ นิโรโธ อจลเฎฺฐน อสงฺขตเฎฺฐนฯ ยาวตา นิโรธูปฎฺฐาติ ตาวตา อปฺปมาโณฯ อิติ เจ เม โหตีติ โพชฺฌโงฺคฯ</p>


<p>กถํ ติ – โพชฺฌโงฺค? วิสมา กิเลสา, สเพฺพ  จ ปริยุฎฺฐานา, เย จ สงฺขารา โปโนภวิกา, สมธโมฺม นิโรโธ สนฺตเฎฺฐน ปณีตเฎฺฐนฯ ยาวตา นิโรธูปฎฺฐาติ ตาวตา สุสมารโทฺธ อิติ เจ เม โหตีติ โพชฺฌโงฺคฯ</p>


<p>กถํ  กติหากาเรหิ สติสโมฺพชฺฌโงฺค ติฎฺฐติ? กติหากาเรหิ สติสโมฺพชฺฌโงฺค จวติ? อฎฺฐหากาเรหิ สติสโมฺพชฺฌโงฺค ติฎฺฐติฯ อฎฺฐหากาเรหิ สติสโมฺพชฺฌโงฺค จวติฯ</p>


<p>กตเมหิ    อนุปฺปาทํ อาวชฺชิตตฺตา สติสโมฺพชฺฌโงฺค ติฎฺฐติ, อุปฺปาทํ อนาวชฺชิตตฺตา สติสโมฺพชฺฌโงฺค ติฎฺฐติ, อปฺปวตฺตํ อาวชฺชิตตฺตา สติสโมฺพชฺฌโงฺค ติฎฺฐติ, ปวตฺตํ อนาวชฺชิตตฺตา สติสโมฺพชฺฌโงฺค ติฎฺฐติ, อนิมิตฺตํ อาวชฺชิตตฺตา สติสโมฺพชฺฌโงฺค ติฎฺฐติ, นิมิตฺตํ อนาวชฺชิตตฺตา สติสโมฺพชฺฌโงฺค ติฎฺฐติ, นิโรธํ อาวชฺชิตตฺตา สติสโมฺพชฺฌโงฺค ติฎฺฐติ, สงฺขาเร อนาวชฺชิตตฺตา สติสโมฺพชฺฌโงฺค ติฎฺฐติ – อิเมหิ อฎฺฐหากาเรหิ สติสโมฺพชฺฌโงฺค ติฎฺฐติฯ</p>


<p>กตเมหิ  อุปฺปาทํ อาวชฺชิตตฺตา สติสโมฺพชฺฌโงฺค จวติ, อนุปฺปาทํ อนาวชฺชิตตฺตา สติสโมฺพชฺฌโงฺค จวติ, ปวตฺตํ อาวชฺชิตตฺตา สติสโมฺพชฺฌโงฺค จวติ, อปฺปวตฺตํ อนาวชฺชิตตฺตา สติสโมฺพชฺฌโงฺค จวติ, นิมิตฺตํ อาวชฺชิตตฺตา สติสโมฺพชฺฌโงฺค จวติ, อนิมิตฺตํ อนาวชฺชิตตฺตา สติสโมฺพชฺฌโงฺค  จวติ, สงฺขาเร อาวชฺชิตตฺตา สติสโมฺพชฺฌโงฺค จวติ, นิโรธํ อนาวชฺชิตตฺตา สติสโมฺพชฺฌโงฺค จวติ – อิเมหิ อฎฺฐหากาเรหิ สติสโมฺพชฺฌโงฺค จวติฯ เอวํ  ‘‘ติฎฺฐนฺตญฺจ นํ ติฎฺฐตี’’ติ ปชานามิฯ สเจปิ จวติ, ‘‘อิทปฺปจฺจยา เม จวตี’’ติ ปชานามิ…เป.…ฯ</p>


<p>กถํ ติ โพชฺฌโงฺค? ยาวตา นิโรธูปฎฺฐาติ ตาวตา อุเปกฺขาสโมฺพชฺฌโงฺค อิติ เจ เม โหตีติ โพชฺฌโงฺคฯ เสยฺยถาปิ เตลปฺปทีปสฺส ฌายโต ยาวตา อจฺจิ ตาวตา วโณฺณ, ยาวตา วโณฺณ ตาวตา อจฺจิฯ เอวเมว ยาวตา นิโรธูปฎฺฐาติ ตาวตา อุเปกฺขาสโมฺพชฺฌโงฺค อิติ เจ โหตีติ โพชฺฌโงฺคฯ</p>


<p>กถํ ติ โพชฺฌโงฺค? ปมาณพทฺธา กิเลสา, สเพฺพ จ ปริยุฎฺฐานา, เย จ สงฺขารา โปโนภวิกา อปฺปมาโณ นิโรโธ อจลเฎฺฐน อสงฺขตเฎฺฐนฯ ยาวตา นิโรธูปฎฺฐาติ ตาวตา อปฺปมาโณ อิติ เจ โหตีติ โพชฺฌโงฺคฯ</p>


<p>กถํ ติ โพชฺฌโงฺค? วิสมา กิเลสา, สเพฺพ จ ปริยุฎฺฐานา, เย จ สงฺขารา โปโนภวิกา สมธโมฺม นิโรโธ  สนฺตเฎฺฐน ปณีตเฎฺฐนฯ ยาวตา นิโรธูปฎฺฐาติ ตาวตา สุสมารโทฺธ อิติ เจ โหตีติ โพชฺฌโงฺคฯ</p>


<p>กถํ    กติหากาเรหิ อุเปกฺขาสโมฺพชฺฌโงฺค ติฎฺฐติ? กติหากาเรหิ อุเปกฺขาสโมฺพชฺฌโงฺค จวติ ? อฎฺฐหากาเรหิ อุเปกฺขาสโมฺพชฺฌโงฺค ติฎฺฐติฯ อฎฺฐหากาเรหิ อุเปกฺขาสโมฺพชฺฌโงฺค จวติฯ</p>


<p>กตเมหิ  อนุปฺปาทํ อาวชฺชิตตฺตา อุเปกฺขาสโมฺพชฺฌโงฺค ติฎฺฐติ, อุปฺปาทํ อนาวชฺชิตตฺตา อุเปกฺขาสโมฺพชฺฌโงฺค ติฎฺฐติ, อปฺปวตฺตํ อาวชฺชิตตฺตา อุเปกฺขาสโมฺพชฺฌโงฺค ติฎฺฐติ, ปวตฺตํ อนาวชฺชิตตฺตา อุเปกฺขาสโมฺพชฺฌโงฺค ติฎฺฐติ, อนิมิตฺตํ อาวชฺชิตตฺตา อุเปกฺขาสโมฺพชฺฌโงฺค ติฎฺฐติ, นิมิตฺตํ อนาวชฺชิตตฺตา อุเปกฺขาสโมฺพชฺฌโงฺค ติฎฺฐติ, นิโรธํ อาวชฺชิตตฺตา อุเปกฺขาสโมฺพชฺฌโงฺค ติฎฺฐติ, สงฺขาเร อนาวชฺชิตตฺตา อุเปกฺขาสโมฺพชฺฌโงฺค ติฎฺฐติ – อิเมหิ อฎฺฐหากาเรหิ อุเปกฺขาสโมฺพชฺฌโงฺค ติฎฺฐติฯ</p>


<p>กตเมหิ  อุปฺปาทํ อาวชฺชิตตฺตา อุเปกฺขาสโมฺพชฺฌโงฺค จวติ, อนุปฺปาทํ อนาวชฺชิตตฺตา อุเปกฺขาสโมฺพชฺฌโงฺค จวติ, ปวตฺตํ อาวชฺชิตตฺตา อุเปกฺขาสโมฺพชฺฌโงฺค จวติ, อปฺปวตฺตํ อนาวชฺชิตตฺตา  อุเปกฺขาสโมฺพชฺฌโงฺค จวติ, นิมิตฺตํ อาวชฺชิตตฺตา อุเปกฺขาสโมฺพชฺฌโงฺค จวติ , อนิมิตฺตํ อนาวชฺชิตตฺตา อุเปกฺขาสโมฺพชฺฌโงฺค จวติ, สงฺขาเร อาวชฺชิตตฺตา อุเปกฺขาสโมฺพชฺฌโงฺค จวติ, นิโรธํ อนาวชฺชิตตฺตา อุเปกฺขาสโมฺพชฺฌโงฺค จวติ – อิเมหิ อฎฺฐหากาเรหิ อุเปกฺขาสโมฺพชฺฌโงฺค จวติฯ เอวํ ‘‘ติฎฺฐนฺตญฺจ นํ ติฎฺฐตี’’ติ ปชานามิ; สเจปิ จวติ, ‘‘อิทปฺปจฺจยา เม จวตี’’ติ ปชานามิฯ</p>

</p>


<h2>๔. เมตฺตากถา</h2>
<p> สาวตฺถินิทานํ ฯ ‘‘เมตฺตาย , ภิกฺขเว, เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฎฺฐิตาย  ปริจิตาย สุสมารทฺธาย เอกาทสานิสํสา ปาฎิกงฺขาฯ กตเม เอกาทส? สุขํ สุปติ, สุขํ ปฎิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, ตุวฎํ จิตฺตํ สมาธิยติ, มุขวโณฺณ วิปฺปสีทติ, อสมฺมูโฬฺห กาลงฺกโรติ, อุตฺตริ  อปฺปฎิวิชฺฌโนฺต พฺรหฺมโลกูปโค โหติฯ เมตฺตาย, ภิกฺขเว, เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฎฺฐิตาย ปริจิตาย สุสมารทฺธาย – อิเม เอกาทสานิสํสา ปาฎิกงฺขา’’ ฯ</p>


<p>อตฺถิ อโนธิโส ผรณา เมตฺตาเจโตวิมุตฺติ, อตฺถิ โอธิโส ผรณา เมตฺตาเจโตวิมุตฺติ, อตฺถิ ทิสาผรณา เมตฺตาเจโตวิมุตฺติฯ กติหากาเรหิ อโนธิโส ผรณา เมตฺตาเจโตวิมุตฺติ, กติหากาเรหิ โอธิโส ผรณา เมตฺตาเจโตวิมุตฺติ, กติหากาเรหิ ทิสาผรณา เมตฺตาเจโตวิมุตฺติ? ปญฺจหากาเรหิ อโนธิโส ผรณา เมตฺตาเจโตวิมุตฺติ, สตฺตหากาเรหิ โอธิโส ผรณา เมตฺตาเจโตวิมุตฺติ, ทสหากาเรหิ ทิสาผรณา เมตฺตาเจโตวิมุตฺติฯ</p>


<p>กตเมหิ ปญฺจหากาเรหิ อโนธิโส ผรณา เมตฺตาเจโตวิมุตฺติ? สเพฺพ สตฺตา อเวรา อพฺยาปชฺชา  อนีฆา สุขี อตฺตานํ ปริหรนฺตุฯ สเพฺพ ปาณา…เป.… สเพฺพ ภูตา…เป.… สเพฺพ ปุคฺคลา…เป.… สเพฺพ อตฺตภาวปริยาปนฺนา อเวรา อพฺยาปชฺชา  อนีฆา สุขี อตฺตานํ ปริหรนฺตูติฯ อิเมหิ ปญฺจหากาเรหิ อโนธิโส ผรณา เมตฺตาเจโตวิมุตฺติฯ</p>


<p>กตเมหิ สตฺตหากาเรหิ โอธิโส ผรณา เมตฺตาเจโตวิมุตฺติ? สพฺพา อิตฺถิโย อเวรา อพฺยาปชฺชา  อนีฆา สุขี อตฺตานํ ปริหรนฺตุฯ สเพฺพ ปุริสา…เป.… สเพฺพ อริยา…เป.… สเพฺพ อนริยา…เป.… สเพฺพ เทวา…เป.… สเพฺพ มนุสฺสา…เป.… สเพฺพ วินิปาติกา อเวรา อพฺยาปชฺชา อนีฆา สุขี อตฺตานํ ปริหรนฺตูติฯ อิเมหิ สตฺตหากาเรหิ  โอธิโส ผรณา เมตฺตาเจโตวิมุตฺติฯ</p>


<p>กตเมหิ ทสหากาเรหิ ทิสาผรณา เมตฺตาเจโตวิมุตฺติ? สเพฺพ ปุรตฺถิมาย ทิสาย สตฺตา อเวรา อพฺยาปชฺชา อนีฆา สุขี อตฺตานํ ปริหรนฺตุ ฯ สเพฺพ ปจฺฉิมาย ทิสาย สตฺตา…เป.… สเพฺพ อุตฺตราย ทิสาย สตฺตา…เป.… สเพฺพ ทกฺขิณาย ทิสาย สตฺตา…เป.… สเพฺพ ปุรตฺถิมาย อนุทิสาย สตฺตา…เป.… สเพฺพ ปจฺฉิมาย อนุทิสาย สตฺตา…เป.… สเพฺพ อุตฺตราย อนุทิสาย สตฺตา…เป.… สเพฺพ ทกฺขิณาย อนุทิสาย สตฺตา…เป.… สเพฺพ เหฎฺฐิมาย ทิสาย สตฺตา…เป.… สเพฺพ อุปริมาย ทิสาย สตฺตา อเวรา อพฺยาปชฺชา อนีฆา สุขี อตฺตานํ ปริหรนฺตุฯ สเพฺพ ปุรตฺถิมาย ทิสาย ปาณา…เป.… ภูตา… ปุคฺคลา… อตฺตภาวปริยาปนฺนา… สพฺพา อิตฺถิโย… สเพฺพ ปุริสา… สเพฺพ อริยา… สเพฺพ อนริยา… สเพฺพ เทวา… สเพฺพ มนุสฺสา… สเพฺพ วินิปาติกา อเวรา อพฺยาปชฺชา อนีฆา สุขี อตฺตานํ ปริหรนฺตุฯ สเพฺพ ปจฺฉิมาย ทิสาย วินิปาติกา…เป.… สเพฺพ อุตฺตราย ทิสาย วินิปาติกา… สเพฺพ ทกฺขิณาย ทิสาย วินิปาติกา… สเพฺพ ปุรตฺถิมาย อนุทิสาย วินิปาติกา… สเพฺพ ปจฺฉิมาย อนุทิสาย วินิปาติกา… สเพฺพ อุตฺตราย อนุทิสาย วินิปาติกา… สเพฺพ ทกฺขิณาย อนุทิสาย วินิปาติกา… สเพฺพ เหฎฺฐิมาย ทิสาย วินิปาติกา… สเพฺพ อุปริมาย ทิสาย วินิปาติกา อเวรา อพฺยาปชฺชา อนีฆา สุขี อตฺตานํ ปริหรนฺตูติฯ อิเมหิ ทสหากาเรหิ  ทิสาผรณา เมตฺตาเจโตวิมุตฺติฯ</p>


<h3>๑. อินฺทฺริยวาโร</h3>
<p> สเพฺพสํ สตฺตานํ ปีฬนํ วเชฺชตฺวา อปีฬนาย, อุปฆาตํ วเชฺชตฺวา อนุปฆาเตน, สนฺตาปํ วเชฺชตฺวา อสนฺตาเปน, ปริยาทานํ วเชฺชตฺวา อปริยาทาเนน, วิเหสํ วเชฺชตฺวา อวิเหสาย, สเพฺพ สตฺตา อเวริโน โหนฺตุ มา เวริโน, สุขิโน โหนฺตุ มา ทุกฺขิโน, สุขิตตฺตา โหนฺตุ มา ทุกฺขิตตฺตาติ – อิเมหิ อฎฺฐหากาเรหิ สเพฺพ สเตฺต เมตฺตายตีติ – เมตฺตาฯ ตํ ธมฺมํ เจตยตีติ – เจโตฯ สพฺพพฺยาปาทปริยุฎฺฐาเนหิ  วิมุจฺจตีติ – วิมุตฺติฯ เมตฺตา จ เจโต จ วิมุตฺติ จาติ – เมตฺตาเจโตวิมุตฺติฯ</p>


<p>สเพฺพ  สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สทฺธาย อธิมุจฺจติฯ สทฺธินฺทฺริยปริภาวิตา โหติ เมตฺตาเจโตวิมุตฺติฯ</p>


<p>สเพฺพ  สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – วีริยํ ปคฺคณฺหาติฯ วีริยินฺทฺริยปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สติํ อุปฎฺฐาเปติฯ สตินฺทฺริยปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – จิตฺตํ สมาทหติฯ สมาธินฺทฺริยปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – ปญฺญาย ปชานาติฯ ปญฺญินฺทฺริยปริภาวิตา โหติ เมตฺตาเจโตวิมุตฺติฯ</p>


<p>อิมานิ  ปญฺจินฺทฺริยานิ เมตฺตาย เจโตวิมุตฺติยา อาเสวนา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ อาเสวียติฯ อิมานิ ปญฺจินฺทฺริยานิ เมตฺตาย เจโตวิมุตฺติยา ภาวนา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ ภาวียติฯ อิมานิ ปญฺจินฺทฺริยานิ เมตฺตาย เจโตวิมุตฺติยา พหุลีกตา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ พหุลีกรียติฯ อิมานิ ปญฺจินฺทฺริยานิ เมตฺตาย เจโตวิมุตฺติยา อลงฺการา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ สฺวาลงฺกตา โหติฯ อิมานิ ปญฺจินฺทฺริยานิ เมตฺตาย เจโตวิมุตฺติยา ปริกฺขารา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ สุปริกฺขตา โหติฯ อิมานิ ปญฺจินฺทฺริยานิ เมตฺตาย เจโตวิมุตฺติยา ปริวารา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ สุปริวุตา โหติฯ อิมานิ ปญฺจินฺทฺริยานิ เมตฺตาย เจโตวิมุตฺติยา อาเสวนา โหนฺติ, ภาวนา โหนฺติ, พหุลีกตา โหนฺติ, อลงฺการา โหนฺติ, ปริกฺขารา โหนฺติ, ปริวารา โหนฺติ, ปาริปูรี โหนฺติ, สหคตา โหนฺติ, สหชาตา โหนฺติ, สํสฎฺฐา โหนฺติ, สมฺปยุตฺตา โหนฺติ, ปกฺขนฺทนา โหนฺติ, ปสีทนา  โหนฺติ, สนฺติฎฺฐนา โหนฺติ, วิมุจฺจนา โหนฺติ, ‘‘เอตํ สนฺต’’นฺติ ผสฺสนา โหนฺติ, ยานีกตา โหนฺติ , วตฺถุกตา โหนฺติ, อนุฎฺฐิตา  โหนฺติ, ปริจิตา โหนฺติ, สุสมารทฺธา โหนฺติ, สุภาวิตา โหนฺติ, สฺวาธิฎฺฐิตา โหนฺติ, สุสมุคฺคตา โหนฺติ , สุวิมุตฺตา โหนฺติ, นิพฺพเตฺตนฺติ โชเตนฺติ ปตาเปนฺติฯ</p>


<h3>๒. พลวาโร</h3>
<p> สเพฺพ  สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – อสฺสทฺธิเย น กมฺปติฯ สทฺธาพลปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – โกสเชฺช น กมฺปติฯ วีริยพลปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – ปมาเท น กมฺปติฯ สติพลปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – อุทฺธเจฺจ น กมฺปติฯ สมาธิพลปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – อวิชฺชาย น กมฺปติฯ ปญฺญาพลปริภาวิตา โหติ เมตฺตาเจโตวิมุตฺติฯ</p>


<p>อิมานิ ปญฺจ พลานิ เมตฺตาย เจโตวิมุตฺติยา อาเสวนา โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ อาเสวียติฯ อิมานิ ปญฺจ พลานิ เมตฺตาย เจโตวิมุตฺติยา ภาวนา โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ ภาวียติฯ อิมานิ ปญฺจ พลานิ เมตฺตาย เจโตวิมุตฺติยา พหุลีกตา โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ พหุลีกรียติฯ อิมานิ ปญฺจ พลานิ เมตฺตาย เจโตวิมุตฺติยา อลงฺการา  โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ สฺวาลงฺกตา โหติฯ อิมานิ ปญฺจ พลานิ เมตฺตาย เจโตวิมุตฺติยา ปริกฺขารา โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ สุปริกฺขตา โหติฯ อิมานิ ปญฺจ พลานิ เมตฺตาย เจโตวิมุตฺติยา ปริวารา  โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ สุปริวุตา โหติฯ อิมานิ ปญฺจ พลานิ เมตฺตาย เจโตวิมุตฺติยา อาเสวนา โหนฺติ, ภาวนา โหนฺติ, พหุลีกตา โหนฺติ, อลงฺการา โหนฺติ, ปริกฺขารา โหนฺติ, ปริวารา โหนฺติ, ปาริปูรี โหนฺติ, สหคตา โหนฺติ, สหชาตา โหนฺติ, สํสฎฺฐา โหนฺติ, สมฺปยุตฺตา โหนฺติ, ปกฺขนฺทนา โหนฺติ, ปสีทนา โหนฺติ, สนฺติฎฺฐนา โหนฺติ, วิมุจฺจนา  โหนฺติ, ‘‘เอตํ สนฺต’’นฺติ ผสฺสนา โหนฺติ, ยานีกตา  โหนฺติ, วตฺถุกตา โหนฺติ, อนุฎฺฐิตา โหนฺติ, ปริจิตา โหนฺติ, สุสมารทฺธา โหนฺติ, สุภาวิตา โหนฺติ, สฺวาธิฎฺฐิตา โหนฺติ, สุสมุคฺคตา โหนฺติ, สุวิมุตฺตา โหนฺติ นิพฺพเตฺตนฺติ โชเตนฺติ ปตาเปนฺติฯ</p>


<h3>๓. โพชฺฌงฺควาโร</h3>
<p> สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สติํ อุปฎฺฐาเปติฯ สติสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – ปญฺญาย ปวิจินาติฯ ธมฺมวิจยสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – วีริยํ ปคฺคณฺหาติฯ วีริยสโมฺพชฺฌงฺคปริภาวิตา โหติ  เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – ปริฬาหํ ปฎิปฺปสฺสเมฺภติฯ ปีติสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – ทุฎฺฐุลฺลํ ปฎิปฺปสฺสเมฺภติฯ ปสฺสทฺธิสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – จิตฺตํ สมาทหติฯ สมาธิสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>สเพฺพ  สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – ญาเณน กิเลเส ปฎิสงฺขาติฯ อุเปกฺขาสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>อิเม สตฺต โพชฺฌงฺคา เมตฺตาย เจโตวิมุตฺติยา อาเสวนา โหนฺติฯ อิเมหิ สตฺตหิ โพชฺฌเงฺคหิ เมตฺตาเจโตวิมุตฺติ อาเสวียติฯ อิเม สตฺต โพชฺฌงฺคา เมตฺตาย เจโตวิมุตฺติยา ภาวนา โหนฺติฯ อิเมหิ สตฺตหิ โพชฺฌเงฺคหิ เมตฺตาเจโตวิมุตฺติ ภาวียติฯ อิเม สตฺต โพชฺฌงฺคา เมตฺตาย  เจโตวิมุตฺติยา พหุลีกตา โหนฺติฯ อิเมหิ สตฺตหิ โพชฺฌเงฺคหิ เมตฺตาเจโตวิมุตฺติ พหุลีกรียติฯ อิเม สตฺต โพชฺฌงฺคา เมตฺตาย เจโตวิมุตฺติยา อลงฺการา โหนฺติฯ อิเมหิ สตฺตหิ โพชฺฌเงฺคหิ เมตฺตาเจโตวิมุตฺติ สฺวาลงฺกตา โหติฯ อิเม สตฺต โพชฺฌงฺคา เมตฺตาย เจโตวิมุตฺติยา ปริกฺขารา โหนฺติฯ อิเมหิ สตฺตหิ โพชฺฌเงฺคหิ เมตฺตาเจโตวิมุตฺติ สุปริกฺขตา โหติฯ อิเม สตฺต โพชฺฌงฺคา เมตฺตาย เจโตวิมุตฺติยา ปริวารา โหนฺติฯ อิเมหิ สตฺตหิ โพชฺฌเงฺคหิ  เมตฺตาเจโตวิมุตฺติ สุปริวุตา โหติฯ อิเม สตฺต โพชฺฌงฺคา เมตฺตาย เจโตวิมุตฺติยา อาเสวนา โหนฺติ, ภาวนา โหนฺติ, พหุลีกตา โหนฺติ, อลงฺการา โหนฺติ, ปริกฺขารา โหนฺติ, ปริวารา โหนฺติ, ปาริปูรี โหนฺติ, สหคตา โหนฺติ, สหชาตา โหนฺติ, สํสฎฺฐา โหนฺติ, สมฺปยุตฺตา โหนฺติ, ปกฺขนฺทนา โหนฺติ, ปสีทนา โหนฺติ, สนฺติฎฺฐนา โหนฺติ, วิมุจฺจนา  โหนฺติ, ‘‘เอตํ สนฺต’’นฺติ ผสฺสนา โหนฺติ, ยานีกตา โหนฺติ, วตฺถุกตา โหนฺติ, อนุฎฺฐิตา โหนฺติ, ปริจิตา โหนฺติ, สุสมารทฺธา โหนฺติ, สุภาวิตา โหนฺติ, สฺวาธิฎฺฐิตา โหนฺติ, สุสมุคฺคตา โหนฺติ, สุวิมุตฺตา โหนฺติ, นิพฺพเตฺตนฺติ โชเตนฺติ ปตาเปนฺติฯ</p>


<h3>๔. มคฺคงฺควาโร</h3>
<p> สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา ปสฺสติฯ สมฺมาทิฎฺฐิปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา อภินิโรเปติฯ สมฺมาสงฺกปฺปปริภาวิตา โหติ เมตฺตาเจโตวิมุตฺติฯ</p>


<p>สเพฺพ  สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา ปริคฺคณฺหาติฯ สมฺมาวาจาปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา สมุฎฺฐาเปติฯ สมฺมากมฺมนฺตปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา โวทาเปติ ฯ สมฺมาอาชีวปริภาวิตา โหติ เมตฺตาเจโตวิมุตฺติฯ</p>


<p>สเพฺพ  สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา ปคฺคณฺหาติฯ สมฺมาวายามปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา อุปฎฺฐาเปติฯ สมฺมาสติปริภาวิตา โหติ เมตฺตาเจโตวิมุตฺติฯ</p>


<p>สเพฺพ สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา สมาทหติฯ สมฺมาสมาธิปริภาวิตา โหติ เมตฺตาเจโตวิมุตฺติฯ</p>


<p>อิเม อฎฺฐ มคฺคงฺคา เมตฺตาย เจโตวิมุตฺติยา อาเสวนา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ อาเสวียติฯ อิเม อฎฺฐ มคฺคงฺคา เมตฺตาย เจโตวิมุตฺติยา ภาวนา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ ภาวียติฯ อิเม อฎฺฐ มคฺคงฺคา เมตฺตาย เจโตวิมุตฺติยา พหุลีกตา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ พหุลีกรียติฯ อิเม อฎฺฐ มคฺคงฺคา เมตฺตาย เจโตวิมุตฺติยา อลงฺการา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ สฺวาลงฺกตา โหนฺติฯ อิเม อฎฺฐ มคฺคงฺคา เมตฺตาย เจโตวิมุตฺติยา ปริกฺขารา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ สุปริกฺขตา โหติฯ อิเม อฎฺฐ มคฺคงฺคา เมตฺตาย เจโตวิมุตฺติยา ปริวารา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ สุปริวุตา โหติฯ อิเม อฎฺฐ มคฺคงฺคา เมตฺตาย เจโตวิมุตฺติยา อาเสวนา  โหนฺติ , ภาวนา โหนฺติ , พหุลีกตา โหนฺติ, อลงฺการา โหนฺติ, ปริกฺขารา โหนฺติ, ปริวารา โหนฺติ, ปาริปูรี โหนฺติ, สหคตา โหนฺติ, สหชาตา โหนฺติ, สํสฎฺฐา โหนฺติ, สมฺปยุตฺตา โหนฺติ, ปกฺขนฺทนา โหนฺติ, ปสีทนา โหนฺติ, สนฺติฎฺฐนา โหนฺติ, วิมุจฺจนา โหนฺติ, ‘‘เอตํ สนฺต’’นฺติ ผสฺสนา โหนฺติ, ยานีกตา โหนฺติ, วตฺถุกตา โหนฺติ, อนุฎฺฐิตา โหนฺติ, ปริจิตา โหนฺติ, สุสมารทฺธา โหนฺติ, สุภาวิตา โหนฺติ, สฺวาธิฎฺฐิตา โหนฺติ, สุสมุคฺคตา โหนฺติ, สุวิมุตฺตา โหนฺติ นิพฺพเตฺตนฺติ โชเตนฺติ ปตาเปนฺติฯ</p>


<p> สเพฺพสํ ปาณานํ…เป.… สเพฺพสํ ภูตานํ… สเพฺพสํ ปุคฺคลานํ… สเพฺพสํ อตฺตภาวปริยาปนฺนานํ… สพฺพาสํ อิตฺถีนํ… สเพฺพสํ ปุริสานํ… สเพฺพสํ อริยานํ… สเพฺพสํ อนริยานํ… สเพฺพสํ เทวานํ… สเพฺพสํ มนุสฺสานํ… สเพฺพสํ วินิปาติกานํ ปีฬนํ วเชฺชตฺวา อปีฬนาย, อุปฆาตํ วเชฺชตฺวา อนุปฆาเตน, สนฺตาปํ วเชฺชตฺวา อสนฺตาเปน, ปริยาทานํ วเชฺชตฺวา อปริยาทาเนน, วิเหสํ วเชฺชตฺวา อวิเหสาย, สเพฺพ วินิปาติกา อเวริโน โหนฺตุ มา  เวริโน, สุขิโน โหนฺตุ มา ทุกฺขิโน, สุขิตตฺตา โหนฺตุ มา ทุกฺขิตตฺตาติ – อิเมหิ อฎฺฐหากาเรหิ สเพฺพ วินิปาติเก เมตฺตายตีติ – เมตฺตาฯ ตํ ธมฺมํ เจตยตีติ – เจโตฯ สพฺพพฺยาปาทปริยุฎฺฐาเนหิ วิมุจฺจตีติ – วิมุตฺติฯ เมตฺตา จ เจโต จ วิมุตฺติ จาติ – เมตฺตาเจโตวิมุตฺติฯ</p>


<p>สเพฺพ วินิปาติกา อเวริโน โหนฺตุ, เขมิโน โหนฺตุ, สุขิโน โหนฺตูติ – สทฺธาย  อธิมุจฺจติฯ สทฺธินฺทฺริยปริภาวิตา โหติ เมตฺตาเจโตวิมุตฺติ…เป.… นิพฺพเตฺตนฺติ โชเตนฺติ ปตาเปนฺติฯ</p>


<p>สเพฺพสํ ปุรตฺถิมาย ทิสาย สตฺตานํ…เป.… สเพฺพสํ ปจฺฉิมาย ทิสาย สตฺตานํ… สเพฺพสํ อุตฺตราย ทิสาย สตฺตานํ… สเพฺพสํ ทกฺขิณาย ทิสาย สตฺตานํ… สเพฺพสํ ปุรตฺถิมาย อนุทิสาย สตฺตานํ… สเพฺพสํ ปจฺฉิมาย อนุทิสาย สตฺตานํ… สเพฺพสํ อุตฺตราย อนุทิสาย สตฺตานํ… สเพฺพสํ ทกฺขิณาย อนุทิสาย สตฺตานํ… สเพฺพสํ เหฎฺฐิมาย ทิสาย สตฺตานํ… สเพฺพสํ อุปริมาย ทิสาย สตฺตานํ ปีฬนํ วเชฺชตฺวา อปีฬนาย, อุปฆาตํ วเชฺชตฺวา อนุปฆาเตน, สนฺตาปํ วเชฺชตฺวา อสนฺตาเปน, ปริยาทานํ วเชฺชตฺวา อปริยาทาเนน, วิเหสํ วเชฺชตฺวา อวิเหสาย, สเพฺพ อุปริมาย ทิสาย สตฺตา อเวริโน โหนฺตุ มา เวริโน, สุขิโน โหนฺตุ  มา ทุกฺขิโน, สุขิตตฺตา โหนฺตุ มา ทุกฺขิตตฺตาติ – อิเมหิ อฎฺฐหากาเรหิ สเพฺพ อุปริมาย ทิสาย สเตฺต เมตฺตายตีติ – เมตฺตาฯ ตํ ธมฺมํ เจตยตีติ – เจโตฯ สพฺพพฺยาปาทปริยุฎฺฐาเนหิ วิมุจฺจตีติ – วิมุตฺติฯ เมตฺตา จ เจโต จ วิมุตฺติ จาติ – เมตฺตาเจโตวิมุตฺติฯ</p>


<p>สเพฺพ อุปริมาย ทิสาย สตฺตา อเวริโน โหนฺตุ, เขมิโน โหนฺตุ, สุขิโน โหนฺตูติ – สทฺธาย อธิมุจฺจติฯ สทฺธินฺทฺริยปริภาวิตา  โหติ เมตฺตาเจโตวิมุตฺติ…เป.… นิพฺพเตฺตนฺติ โชเตนฺติ ปตาเปนฺติฯ</p>


<p>สเพฺพสํ ปุรตฺถิมาย ทิสาย ปาณานํ…เป.… ภูตานํ… ปุคฺคลานํ  อตฺตภาวปริยาปนฺนานํ… สพฺพาสํ อิตฺถีนํ… สเพฺพสํ ปุริสานํ… สเพฺพสํ อริยานํ… สเพฺพสํ อนริยานํ… สเพฺพสํ เทวานํ… สเพฺพสํ มนุสฺสานํ… สเพฺพสํ วินิปาติกานํ… สเพฺพสํ ปจฺฉิมาย ทิสาย วินิปาติกานํ… สเพฺพสํ อุตฺตราย ทิสาย วินิปาติกานํ… สเพฺพสํ ทกฺขิณาย ทิสาย วินิปาติกานํ… สเพฺพสํ ปุรตฺถิมาย อนุทิสาย วินิปาติกานํ… สเพฺพสํ  ปจฺฉิมาย อนุทิสาย วินิปาติกานํ… สเพฺพสํ อุตฺตราย อนุทิสาย วินิปาติกานํ… สเพฺพสํ ทกฺขิณาย อนุทิสาย วินิปาติกานํ… สเพฺพสํ เหฎฺฐิมาย ทิสาย วินิปาติกานํ… สเพฺพสํ อุปริมาย ทิสาย วินิปาติกานํ ปีฬนํ วเชฺชตฺวา อปีฬนาย, อุปฆาตํ วเชฺชตฺวา อนุปฆาเตน, สนฺตาปํ วเชฺชตฺวา อสนฺตาเปน, ปริยาทานํ วเชฺชตฺวา อปริยาทาเนน, วิเหสํ วเชฺชตฺวา อวิเหสาย, สเพฺพ อุปริมาย ทิสาย วินิปาติกา อเวริโน โหนฺตุ มา เวริโน, สุขิโน โหนฺตุ มา ทุกฺขิโน, สุขิตตฺตา โหนฺตุ มา ทุกฺขิตตฺตาติ – อิเมหิ อฎฺฐหากาเรหิ สเพฺพ อุปริมาย ทิสาย วินิปาติเก เมตฺตายตีติ – เมตฺตาฯ ตํ ธมฺมํ เจตยตีติ – เจโตฯ สพฺพพฺยาปาทปริยุฎฺฐาเนหิ วิมุจฺจตีติ – วิมุตฺติฯ เมตฺตา จ เจโต จ วิมุตฺติ จาติ – เมตฺตาเจโตวิมุตฺติฯ</p>


<p>สเพฺพ อุปริมาย ทิสาย วินิปาติกา อเวริโน โหนฺตุ, เขมิโน โหนฺตุ, สุขิโน โหนฺตูติ – สทฺธาย อธิมุจฺจติฯ สทฺธินฺทฺริยปริภาวิตา โหติ เมตฺตาเจโตวิมุตฺติฯ</p>


<p>สเพฺพ อุปริมาย ทิสาย วินิปาติกา  อเวริโน โหนฺตุ, เขมิโน โหนฺตุ, สุขิโน โหนฺตูติ – วีริยํ ปคฺคณฺหาติฯ วีริยินฺทฺริยปริภาวิตา โหติ เมตฺตาเจโตวิมุตฺติฯ</p>


<p>สติํ  อุปฎฺฐาเปติฯ สตินฺทฺริยปริภาวิตา โหติ เมตฺตาเจโตวิมุตฺติฯ จิตฺตํ สมาทหติฯ สมาธินฺทฺริยปริภาวิตา โหติ เมตฺตาเจโตวิมุตฺติฯ ปญฺญาย ปชานาติฯ ปญฺญินฺทฺริยปริภาวิตา โหติ เมตฺตาเจโตวิมุตฺติฯ</p>


<p>อิมานิ ปญฺจินฺทฺริยานิ เมตฺตาย เจโตวิมุตฺติยา อาเสวนา โหนฺติฯ อิเมหิ ปญฺจหิ อินฺทฺริเยหิ เมตฺตาเจโตวิมุตฺติ อาเสวียติ…เป.… นิพฺพเตฺตนฺติ โชเตนฺติ ปตาเปนฺติฯ</p>


<p>สเพฺพ  อุปริมาย ทิสาย วินิปาติกา อเวริโน โหนฺตุ, เขมิโน โหนฺตุ, สุขิโน โหนฺตูติ – อสฺสทฺธิเย น กมฺปติฯ สทฺธาพลปริภาวิตา โหติ เมตฺตาเจโตวิมุตฺติฯ โกสเชฺช น กมฺปติฯ วีริยพลปริภาวิตา โหติ เมตฺตาเจโตวิมุตฺติฯ ปมาเท น กมฺปติฯ สติพลปริภาวิตา โหติ เมตฺตาเจโตวิมุตฺติฯ อุทฺธเจฺจ น กมฺปติฯ สมาธิพลปริภาวิตา โหติ เมตฺตาเจโตวิมุตฺติฯ อวิชฺชาย น กมฺปติฯ ปญฺญาพลปริภาวิตา โหติ เมตฺตาเจโตวิมุตฺติฯ</p>


<p>อิมานิ  ปญฺจ พลานิ เมตฺตาย เจโตวิมุตฺติยา อาเสวนา โหนฺติฯ อิเมหิ ปญฺจหิ พเลหิ เมตฺตาเจโตวิมุตฺติ อาเสวียติ…เป.… นิพฺพเตฺตนฺติ โชเตนฺติ ปตาเปนฺติฯ</p>


<p>สเพฺพ อุปริมาย ทิสาย วินิปาติกา อเวริโน โหนฺตุ, เขมิโน  โหนฺตุ, สุขิโน โหนฺตูติ – สติํ อุปฎฺฐาเปติฯ สติสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>ปญฺญาย ปวิจินาติฯ ธมฺมวิจยสโมฺพชฺฌงฺคปริภาวิตา โหติ เมตฺตาเจโตวิมุตฺติฯ วีริยํ ปคฺคณฺหาติฯ วีริยสโมฺพชฺฌงฺคปริภาวิตา โหติ เมตฺตาเจโตวิมุตฺติฯ ปริฬาหํ ปฎิปฺปสฺสเมฺภติฯ ปีติสโมฺพชฺฌงฺคปริภาวิตา โหติ เมตฺตาเจโตวิมุตฺติฯ ทุฎฺฐุลฺลํ ปฎิปฺปสฺสเมฺภติฯ ปสฺสทฺธิสโมฺพชฺฌงฺคปริภาวิตา โหติ เมตฺตาเจโตวิมุตฺติฯ จิตฺตํ สมาทหติฯ สมาธิสโมฺพชฺฌงฺคปริภาวิตา โหติ เมตฺตาเจโตวิมุตฺติฯ ญาเณน กิเลเส ปฎิสงฺขาติฯ อุเปกฺขาสโมฺพชฺฌงฺคปริภาวิตา โหติ เมตฺตาเจโตวิมุตฺติฯ</p>


<p>อิเม สตฺต โพชฺฌงฺคา เมตฺตาย เจโตวิมุตฺติยา อาเสวนา โหนฺติฯ อิเมหิ สตฺตหิ โพชฺฌเงฺคหิ เมตฺตาเจโตวิมุตฺติ อาเสวียติ…เป.… นิพฺพเตฺตนฺติ โชเตนฺติ ปตาเปนฺติฯ</p>


<p>สเพฺพ  อุปริมาย ทิสาย วินิปาติกา อเวริโน โหนฺตุ, เขมิโน โหนฺตุ, สุขิโน โหนฺตูติ – สมฺมา ปสฺสติฯ สมฺมาทิฎฺฐิ ปริภาวิตา โหติ เมตฺตาเจโตวิมุตฺติฯ สมฺมา อภินิโรเปติฯ สมฺมาสงฺกปฺปปริภาวิตา โหติ เมตฺตาเจโตวิมุตฺติฯ สมฺมา ปริคฺคณฺหาติฯ สมฺมาวาจาปริภาวิตา โหติ เมตฺตาเจโตวิมุตฺติฯ สมฺมา สมุฎฺฐาเปติฯ สมฺมากมฺมนฺตปริภาวิตา โหติ เมตฺตาเจโตวิมุตฺติฯ สมฺมา โวทาเปติฯ สมฺมา อาชีวปริภาวิตา โหติ  เมตฺตาเจโตวิมุตฺติฯ สมฺมา ปคฺคณฺหาติฯ สมฺมาวายามปริภาวิตา โหติ เมตฺตาเจโตวิมุตฺติฯ สมฺมา อุปฎฺฐาติฯ สมฺมาสติปริภาวิตา โหติ เมตฺตาเจโตวิมุตฺติฯ สมฺมา สมาทหติฯ สมฺมาสมาธิปริภาวิตา โหติ เมตฺตาเจโตวิมุตฺติฯ</p>


<p>อิเม อฎฺฐ มคฺคงฺคา เมตฺตาย เจโตวิมุตฺติยา อาเสวนา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ อาเสวียติ…เป.… อิเม อฎฺฐ มคฺคงฺคา เมตฺตาย เจโตวิมุตฺติยา ปริภาวิตา โหนฺติฯ อิเมหิ อฎฺฐหิ มคฺคเงฺคหิ เมตฺตาเจโตวิมุตฺติ สุปริวุตา โหติฯ อิเม อฎฺฐ มคฺคงฺคา เมตฺตาย เจโตวิมุตฺติยา อาเสวนา โหนฺติ, ภาวนา โหนฺติ, พหุลีกตา โหนฺติ, อลงฺการา โหนฺติ, ปริกฺขารา โหนฺติ, ปริวารา โหนฺติ, ปาริปูรี  โหนฺติ, สหคตา โหนฺติ, สหชาตา โหนฺติ , สํสฎฺฐา โหนฺติ, สมฺปยุตฺตา โหนฺติ, ปกฺขนฺทนา โหนฺติ, ปสีทนา โหนฺติ, สนฺติฎฺฐนา โหนฺติ, วิมุจฺจนา โหนฺติ, ‘‘เอตํ สนฺต’’นฺติ ผสฺสนา โหนฺติ, ยานีกตา โหนฺติ, วตฺถุกตา โหนฺติ, อนุฎฺฐิตา โหนฺติ, ปริจิตา โหนฺติ, สุสมารทฺธา โหนฺติ, สุภาวิตา โหนฺติ, สฺวาธิฎฺฐิตา โหนฺติ, สุสมุคฺคตา โหนฺติ, สุวิมุตฺตา โหนฺติ นิพฺพเตฺตนฺติ โชเตนฺติ ปตาเปนฺตีติฯ</p>

</p>


<h2>๕. วิราคกถา</h2>
<p> วิราโค    มโคฺค, วิมุตฺติ ผลํฯ กถํ  โสตาปตฺติมคฺคกฺขเณ ทสฺสนเฎฺฐน สมฺมาทิฎฺฐิ มิจฺฉาทิฎฺฐิยา วิรชฺชติ, ตทนุวตฺตกกิเลเสหิ จ ขเนฺธหิ จ วิรชฺชติ, พหิทฺธา จ สพฺพนิมิเตฺตหิ วิรชฺชติฯ วิราโค  วิราคารมฺมโณ วิราคโคจโร วิราเค สมุทาคโต  วิราเค ฐิโต วิราเค ปติฎฺฐิโตฯ</p>


<p>ติ เทฺว วิราคา – นิพฺพานญฺจ วิราโค, เย จ นิพฺพานารมฺมณตาชาตา ธมฺมา สเพฺพ วิราคา โหนฺตีติ – วิราคาฯ สหชาตานิ สตฺตงฺคานิ วิราคํ คจฺฉนฺตีติ – วิราโค มโคฺคฯ เอเตน มเคฺคน พุทฺธา จ สาวกา จ อคตํ ทิสํ นิพฺพานํ คจฺฉนฺตีติ – อฎฺฐงฺคิโก มโคฺคฯ ยาวตา ปุถุสมณพฺราหฺมณานํ ปรปฺปวาทานํ มคฺคา, อยเมว อริโย อฎฺฐงฺคิโก มโคฺค อโคฺค จ เสโฎฺฐ จ ปาโมโกฺข  จ อุตฺตโม จ ปวโร จาติ – มคฺคานํ อฎฺฐงฺคิโก เสโฎฺฐฯ</p>


<p>อภินิโรปนเฎฺฐน สมฺมาสงฺกโปฺป มิจฺฉาสงฺกปฺปา วิรชฺชติฯ ปริคฺคหเฎฺฐน สมฺมาวาจา มิจฺฉาวาจาย วิรชฺชติฯ สมุฎฺฐานเฎฺฐน สมฺมากมฺมโนฺต มิจฺฉากมฺมนฺตา วิรชฺชติฯ โวทานเฎฺฐน สมฺมาอาชีโว มิจฺฉาอาชีวา วิรชฺชติฯ ปคฺคหเฎฺฐน สมฺมาวายาโม มิจฺฉาวายามา วิรชฺชติฯ อุปฎฺฐานเฎฺฐน  สมฺมาสติ มิจฺฉาสติยา วิรชฺชติฯ อวิเกฺขปเฎฺฐน สมฺมาสมาธิ มิจฺฉาสมาธิโต วิรชฺชติฯ ตทนุวตฺตกกิเลเสหิ  จ ขเนฺธหิ จ วิรชฺชติฯ พหิทฺธา จ สพฺพนิมิเตฺตหิ วิรชฺชติฯ วิราโค วิราคารมฺมโณ วิราคโคจโร วิราเค สมุทาคโต วิราเค ฐิโต วิราเค ปติฎฺฐิโตฯ</p>


<p>ติ เทฺว วิราคา – นิพฺพานญฺจ วิราโค, เย จ นิพฺพานารมฺมณตาชาตา ธมฺมา สเพฺพ วิราคา โหนฺตีติ – วิราคาฯ สหชาตานิ สตฺตงฺคานิ วิราคํ คจฺฉนฺตีติ – วิราโค มโคฺค ฯ เอเตน มเคฺคน พุทฺธา จ สาวกา จ อคตํ ทิสํ นิพฺพานํ คจฺฉนฺตีติ – อฎฺฐงฺคิโก มโคฺคฯ ยาวตา ปุถุสมณพฺราหฺมณานํ ปรปฺปวาทานํ มคฺคา, อยเมว อริโย อฎฺฐงฺคิโก มโคฺค อโคฺค จ เสโฎฺฐ จ ปาโมโกฺข จ อุตฺตโม จ ปวโร จาติ – มคฺคานํ อฎฺฐงฺคิโก เสโฎฺฐฯ</p>


<p>สกทาคามิมคฺคกฺขเณ ทสฺสนเฎฺฐน สมฺมาทิฎฺฐิ…เป.… อวิเกฺขปเฎฺฐน สมฺมาสมาธิ โอฬาริกา กามราคสโญฺญชนา ปฎิฆสโญฺญชนา โอฬาริกา กามราคานุสยา ปฎิฆานุสยา วิรชฺชติ, ตทนุวตฺตกกิเลเสหิ จ ขเนฺธหิ  จ วิรชฺชติ, พหิทฺธา จ สพฺพนิมิเตฺตหิ วิรชฺชติฯ วิราโค วิราคารมฺมโณ วิราคโคจโร วิราเค สมุทาคโต วิราเค ฐิโต วิราเค ปติฎฺฐิโตฯ</p>


<p>ติ เทฺว วิราคา – นิพฺพานญฺจ วิราโค, เย จ นิพฺพานารมฺมณตาชาตา ธมฺมา สเพฺพ วิราคา โหนฺตีติ – วิราคาฯ สหชาตานิ สตฺตงฺคานิ วิราคํ  คจฺฉนฺตีติ – วิราโค มโคฺคฯ เอเตน มเคฺคน พุทฺธา จ สาวกา จ อคตํ ทิสํ นิพฺพานํ คจฺฉนฺตีติ – อฎฺฐงฺคิโก มโคฺคฯ ยาวตา ปุถุสมณพฺราหฺมณานํ ปรปฺปวาทานํ มคฺคาฯ อยเมว อริโย อฎฺฐงฺคิโก มโคฺค อโคฺค จ เสโฎฺฐ จ ปาโมโกฺข จ อุตฺตโม จ ปวโร จาติ – มคฺคานํ อฎฺฐงฺคิโก เสโฎฺฐฯ</p>


<p>อนาคามิมคฺคกฺขเณ ทสฺสนเฎฺฐน สมฺมาทิฎฺฐิ…เป.… อวิเกฺขปเฎฺฐน สมฺมาสมาธิ อนุสหคตา กามราคสโญฺญชนา ปฎิฆสโญฺญชนา อนุสหคตา กามราคานุสยา ปฎิฆานุสยา วิรชฺชติ, ตทนุวตฺตกกิเลเสหิ จ ขเนฺธหิ จ วิรชฺชติ, พหิทฺธา จ สพฺพนิมิเตฺตหิ วิรชฺชติฯ วิราโค วิราคารมฺมโณ…เป.… มคฺคานํ อฎฺฐงฺคิโก เสโฎฺฐฯ</p>


<p>อรหตฺตมคฺคกฺขเณ ทสฺสนเฎฺฐน สมฺมาทิฎฺฐิ…เป.… อวิเกฺขปเฎฺฐน สมฺมาสมาธิ รูปราคา อรูปราคา มานา อุทฺธจฺจา อวิชฺชาย มานานุสยา ภวราคานุสยา อวิชฺชานุสยา วิรชฺชติ, ตทนุวตฺตกกิเลเสหิ จ ขเนฺธหิ จ วิรชฺชติ, พหิทฺธา จ สพฺพนิมิเตฺตหิ วิรชฺชติ วิราโค วิราคารมฺมโณ วิราคโคจโร วิราเค สมุทาคโต วิราเค ฐิโต วิราเค ปติฎฺฐิโตฯ</p>


<p>ติ  เทฺว วิราคา – นิพฺพานญฺจ วิราโค, เย จ นิพฺพานารมฺมณตาชาตา ธมฺมา สเพฺพ วิราคา โหนฺตีติ – วิราคาฯ สหชาตานิ สตฺตงฺคานิ วิราคํ คจฺฉนฺตีติ – วิราโค มโคฺคฯ เอเตน มเคฺคน พุทฺธา จ  สาวกา จ อคตํ ทิสํ นิพฺพานํ คจฺฉนฺตีติ – อฎฺฐงฺคิโก มโคฺค ฯ ยาวตา ปุถุสมณพฺราหฺมณานํ ปรปฺปวาทานํ มคฺคาฯ อยเมว อริโย อฎฺฐงฺคิโก มโคฺค อโคฺค จ เสโฎฺฐ จ ปาโมโกฺข จ อุตฺตโม จ ปวโร จาติ – มคฺคานํ อฎฺฐงฺคิโก เสโฎฺฐฯ</p>


<p>ทสฺสนวิราโค สมฺมาทิฎฺฐิฯ อภินิโรปนวิราโค สมฺมาสงฺกโปฺปฯ ปริคฺคหวิราโค สมฺมาวาจาฯ สมุฎฺฐานวิราโค สมฺมากมฺมโนฺตฯ โวทานวิราโค สมฺมาอาชีโว ฯ ปคฺคหวิราโค สมฺมาวายาโมฯ อุปฎฺฐานวิราโค สมฺมาสติฯ อวิเกฺขปวิราโค สมฺมาสมาธิฯ อุปฎฺฐานวิราโค สติสโมฺพชฺฌโงฺคฯ ปวิจยวิราโค ธมฺมวิจยสโมฺพชฺฌโงฺคฯ ปคฺคหวิราโค วีริยสโมฺพชฺฌโงฺคฯ ผรณวิราโค ปีติสโมฺพชฺฌโงฺคฯ อุปสมวิราโค ปสฺสทฺธิสโมฺพชฺฌโงฺคฯ อวิเกฺขปวิราโค สมาธิสโมฺพชฺฌโงฺคฯ ปฎิสงฺขานวิราโค อุเปกฺขาสโมฺพชฺฌโงฺคฯ อสฺสทฺธิเย  อกมฺปิยวิราโค สทฺธาพลํฯ โกสเชฺช อกมฺปิยวิราโค วีริยพลํฯ ปมาเท อกมฺปิยวิราโค สติพลํฯ อุทฺธเจฺจ อกมฺปิยวิราโค สมาธิพลํฯ อวิชฺชาย อกมฺปิยวิราโค ปญฺญาพลํฯ อธิโมกฺขวิราโค สทฺธินฺทฺริยํฯ ปคฺคหวิราโค วีริยินฺทฺริยํฯ อุปฎฺฐานวิราโค สตินฺทฺริยํฯ อวิเกฺขปวิราโค สมาธินฺทฺริยํฯ ทสฺสนวิราโค ปญฺญินฺทฺริยํฯ อาธิปเตยฺยเฎฺฐน อินฺทฺริยานิ วิราโคฯ อกมฺปิยเฎฺฐน พลํ วิราโคฯ นิยฺยานเฎฺฐน โพชฺฌงฺคา วิราโคฯ เหตุเฎฺฐน มโคฺค วิราโคฯ อุปฎฺฐานเฎฺฐน สติปฎฺฐานา วิราโคฯ ปทหนเฎฺฐน สมฺมปฺปธานา  วิราโคฯ อิชฺฌนเฎฺฐน อิทฺธิปาทา วิราโคฯ ตถเฎฺฐน สจฺจา วิราโคฯ อวิเกฺขปเฎฺฐน สมโถ วิราโคฯ อนุปสฺสนเฎฺฐน วิปสฺสนา วิราโคฯ เอกรสเฎฺฐน สมถวิปสฺสนา วิราโคฯ อนติวตฺตนเฎฺฐน ยุคนทฺธํ วิราโคฯ สํวรเฎฺฐน สีลวิสุทฺธิ วิราโคฯ อวิเกฺขปเฎฺฐน จิตฺตวิสุทฺธิ วิราโคฯ ทสฺสนเฎฺฐน ทิฎฺฐิวิสุทฺธิ วิราโคฯ วิมุตฺตเฎฺฐน วิโมโกฺข วิราโคฯ ปฎิเวธเฎฺฐน วิชฺชา วิราโคฯ ปริจฺจาคเฎฺฐน วิมุตฺติ วิราโคฯ สมุเจฺฉทเฎฺฐน ขเย ญาณํ วิราโคฯ ฉโนฺท มูลเฎฺฐน วิราโคฯ มนสิกาโร สมุฎฺฐานเฎฺฐน วิราโคฯ ผโสฺส สโมธานเฎฺฐน วิราโคฯ เวทนา สโมสรณเฎฺฐน วิราโคฯ สมาธิ ปมุขเฎฺฐน วิราโคฯ สติ อาธิปเตยฺยเฎฺฐน วิราโคฯ ปญฺญา ตตุตฺตรเฎฺฐน วิราโคฯ วิมุตฺติ สารเฎฺฐน วิราโคฯ อมโตคธํ นิพฺพานํ ปริโยสานเฎฺฐน มโคฺคฯ</p>


<p>ทสฺสนมโคฺค สมฺมาทิฎฺฐิ, อภินิโรปนมโคฺค สมฺมาสงฺกโปฺป…เป.… อมโตคธํ นิพฺพานํ ปริโยสานเฎฺฐน มโคฺคฯ เอวํ วิราโค มโคฺคฯ</p>


<p> กถํ  โสตาปตฺติผลกฺขเณ ทสฺสนเฎฺฐน สมฺมาทิฎฺฐิ มิจฺฉาทิฎฺฐิยา วิมุตฺตา โหติ, ตทนุวตฺตกกิเลเสหิ จ ขเนฺธหิ จ วิมุตฺตา โหติ, พหิทฺธา จ สพฺพนิมิเตฺตหิ วิมุตฺตา โหติ, วิมุตฺติ วิมุตฺตารมฺมณา วิมุตฺติโคจรา วิมุตฺติยา สมุทาคตา วิมุตฺติยา  ฐิตา วิมุตฺติยา ปติฎฺฐิตาฯ ติ เทฺว มุตฺติโย – นิพฺพานญฺจ วิมุตฺติ, เย จ นิพฺพานารมฺมณตาชาตา ธมฺมา  สเพฺพ จ วิมุตฺตา โหนฺตีติ – วิมุตฺติ ผลํฯ</p>


<p>อภินิโรปนเฎฺฐน  สมฺมาสงฺกโปฺป มิจฺฉาสงฺกปฺปา วิมุโตฺต  โหติ, ตทนุวตฺตกกิเลเสหิ จ ขเนฺธหิ จ วิมุโตฺต โหติ, พหิทฺธา จ สพฺพนิมิเตฺตหิ วิมุโตฺต โหติ, วิมุตฺติ วิมุตฺตารมฺมณา วิมุตฺติโคจรา วิมุตฺติยา สมุทาคตา วิมุตฺติยา ฐิตา วิมุตฺติยา ปติฎฺฐิตาฯ ติ เทฺว วิมุตฺติโย – นิพฺพานญฺจ วิมุตฺติ, เย จ นิพฺพานารมฺมณตาชาตา ธมฺมา สเพฺพ วิมุตฺตา โหนฺตีติ – วิมุตฺติ ผลํฯ</p>


<p>ปริคฺคหเฎฺฐน สมฺมาวาจา มิจฺฉาวาจาย วิมุตฺตา โหติ, สมุฎฺฐานเฎฺฐน สมฺมากมฺมโนฺต มิจฺฉากมฺมนฺตา วิมุโตฺต โหติ, โวทานเฎฺฐน สมฺมาอาชีโว มิจฺฉาอาชีวา วิมุโตฺต โหติ, ปคฺคหเฎฺฐน สมฺมาวายาโม มิจฺฉาวายามา วิมุโตฺต โหติ, อุปฎฺฐานเฎฺฐน สมฺมาสติ มิจฺฉาสติยา วิมุตฺตา โหติ, อวิเกฺขปเฎฺฐน สมฺมาสมาธิ มิจฺฉาสมาธิโต วิมุโตฺต โหติ, ตทนุวตฺตกกิเลเสหิ จ ขเนฺธหิ จ วิมุโตฺต โหติ, พหิทฺธา จ สพฺพนิมิเตฺตหิ วิมุโตฺต โหติ, วิมุตฺติ วิมุตฺตารมฺมณา วิมุตฺติโคจรา วิมุตฺติยา สมุทาคตา วิมุตฺติยา ฐิตา วิมุตฺติยา ปติฎฺฐิตาฯ วิมุตฺตีติฯ เทฺว วิมุตฺติโย – นิพฺพานญฺจ วิมุตฺติ, เย จ นิพฺพานารมฺมณตาชาตา ธมฺมา สเพฺพ วิมุตฺตา โหนฺตีติ – วิมุตฺติ ผลํฯ</p>


<p>สกทาคามิผลกฺขเณ ทสฺสนเฎฺฐน สมฺมาทิฎฺฐิ…เป.… อวิเกฺขปเฎฺฐน สมฺมาสมาธิ โอฬาริกา กามราคสโญฺญชนา ปฎิฆสโญฺญชนา  โอฬาริกา กามราคานุสยา ปฎิฆานุสยา วิมุโตฺต โหติ, ตทนุวตฺตกกิเลเสหิ จ ขเนฺธหิ จ วิมุโตฺต โหติ, พหิทฺธา จ สพฺพนิมิเตฺตหิ วิมุโตฺต โหติ, วิมุตฺติ วิมุตฺตารมฺมณา วิมุตฺติโคจรา วิมุตฺติยา สมุทาคตา วิมุตฺติยา ฐิตา วิมุตฺติยา ปติฎฺฐิตาฯ ติ เทฺว วิมุตฺติโย – นิพฺพานญฺจ วิมุตฺติ, เย จ นิพฺพานารมฺมณตาชาตา ธมฺมา สเพฺพ วิมุตฺตา โหนฺตีติ – วิมุตฺติ ผลํฯ</p>


<p>อนาคามิผลกฺขเณ ทสฺสนเฎฺฐน สมฺมาทิฎฺฐิ…เป.… อวิเกฺขปเฎฺฐน สมฺมาสมาธิ อนุสหคตา กามราคสโญฺญชนา ปฎิฆสโญฺญชนา อนุสหคตา กามราคานุสยา ปฎิฆานุสยา วิมุโตฺต โหติ, ตทนุวตฺตกกิเลเสหิ จ ขเนฺธหิ จ วิมุโตฺต โหติ, พหิทฺธา จ สพฺพนิมิเตฺตหิ วิมุโตฺต โหติ, วิมุตฺติ  วิมุตฺตารมฺมณา วิมุตฺติโคจรา วิมุตฺติยา สมุทาคตา วิมุตฺติยา ฐิตา วิมุตฺติยา ปติฎฺฐิตา…เป.…ฯ</p>


<p>อรหตฺตผลกฺขเณ   ทสฺสนเฎฺฐน สมฺมาทิฎฺฐิ…เป.… อวิเกฺขปเฎฺฐน สมฺมาสมาธิ รูปราคา อรูปราคา มานา อุทฺธจฺจา อวิชฺชาย มานานุสยา ภวราคานุสยา อวิชฺชานุสยา วิมุโตฺต โหติ, ตทนุวตฺตกกิเลเสหิ จ ขเนฺธหิ จ วิมุโตฺต โหติ, พหิทฺธา จ สพฺพนิมิเตฺตหิ วิมุโตฺต โหติ, วิมุตฺติ วิมุตฺตารมฺมณา วิมุตฺติโคจรา วิมุตฺติยา สมุทาคตา วิมุตฺติยา ฐิตา วิมุตฺติยา ปติฎฺฐิตาฯ ติ เทฺว วิมุตฺติโย – นิพฺพานญฺจ วิมุตฺติ, เย จ นิพฺพานารมฺมณตา ชาตา ธมฺมา สเพฺพ วิมุตฺตา โหนฺตีติ – วิมุตฺติ ผลํฯ</p>


<p>ทสฺสนวิมุตฺติ  สมฺมาทิฎฺฐิ…เป.… อวิเกฺขปวิมุตฺติ สมฺมาสมาธิ, อุปฎฺฐานวิมุตฺติ สติสโมฺพชฺฌโงฺค, ปฎิสงฺขานวิมุตฺติ อุเปกฺขาสโมฺพชฺฌโงฺคฯ อสฺสทฺธิเย อกมฺปิยวิมุตฺติ สทฺธาพลํ…เป.… อวิชฺชาย อกมฺปิยวิมุตฺติ ปญฺญาพลํฯ อธิโมกฺขวิมุตฺติ สทฺธินฺทฺริยํ…เป.… ทสฺสนวิมุตฺติ ปญฺญินฺทฺริยํฯ</p>


<p>อาธิปเตยฺยเฎฺฐน อินฺทฺริยา วิมุตฺติฯ อกมฺปิยเฎฺฐน พลา วิมุตฺติ, นิยฺยานเฎฺฐน โพชฺฌงฺคา วิมุตฺติ, เหตุเฎฺฐน มโคฺค วิมุตฺติ, อุปฎฺฐานเฎฺฐน สติปฎฺฐานา วิมุตฺติ, ปทหนเฎฺฐน สมฺมปฺปธานา วิมุตฺติ, อิชฺฌนเฎฺฐน อิทฺธิปาทา วิมุตฺติ, ตถเฎฺฐน สจฺจา วิมุตฺติ, อวิเกฺขปเฎฺฐน สมโถ  วิมุตฺติ, อนุปสฺสนเฎฺฐน วิปสฺสนา วิมุตฺติ, เอกรสเฎฺฐน สมถวิปสฺสนา วิมุตฺติ, อนติวตฺตนเฎฺฐน ยุคนทฺธํ วิมุตฺติ, สํวรเฎฺฐน สีลวิสุทฺธิ วิมุตฺติ, อวิเกฺขปเฎฺฐน จิตฺตวิสุทฺธิ วิมุตฺติ, ทสฺสนเฎฺฐน ทิฎฺฐิวิสุทฺธิ วิมุตฺติ, วิมุตฺตเฎฺฐน วิโมโกฺข วิมุตฺติ, ปฎิเวธเฎฺฐน วิชฺชา วิมุตฺติ, ปริจฺจาคเฎฺฐน วิมุตฺติ วิมุตฺติ, ปฎิปฺปสฺสทฺธิยเฎฺฐน อนุปฺปาเท ญาณํ วิมุตฺติ, ฉโนฺท มูลเฎฺฐน วิมุตฺติ, มนสิกาโร สมุฎฺฐานเฎฺฐน วิมุตฺติ, ผโสฺส สโมธานเฎฺฐน วิมุตฺติ, เวทนา สโมสรณเฎฺฐน วิมุตฺติ, สมาธิ ปมุขเฎฺฐน วิมุตฺติ, สติ อาธิปเตยฺยเฎฺฐน วิมุตฺติ, ปญฺญา ตตุตฺตรเฎฺฐน วิมุตฺติ, วิมุตฺติ สารเฎฺฐน วิมุตฺติ, อมโตคธํ นิพฺพานํ ปริโยสานเฎฺฐน วิมุตฺติฯ เอวํ วิมุตฺติ ผลํฯ เอวํ วิราโค มโคฺค , วิมุตฺติ ผลนฺติฯ</p>

</p>


<h2>๖. ปฎิสมฺภิทากถา</h2>
<h3>๑. ธมฺมจกฺกปวตฺตนวาโร</h3>
<p> เอวํ   เม สุตํ – เอกํ สมยํ ภควา พาราณสิยํ วิหรติ อิสิปตเน มิคทาเยฯ ตตฺร โข ภควา ปญฺจวคฺคิเย ภิกฺขู อามเนฺตสิ –</p>


<p>‘‘เทฺวเม , ภิกฺขเว, อนฺตา ปพฺพชิเตน น เสวิตพฺพาฯ กตเม เทฺว? โย จายํ กาเมสุ กามสุขลฺลิกานุโยโค หีโน คโมฺม โปถุชฺชนิโก อนริโย อนตฺถสํหิโต; โย จายํ อตฺตกิลมถานุโยโค ทุโกฺข อนริโย อนตฺถสํหิโตฯ เอเต โข , ภิกฺขเว, อุโภ อเนฺต อนุปคมฺม มชฺฌิมา ปฎิปทา ตถาคเตน อภิสมฺพุทฺธา จกฺขุกรณี ญาณกรณี อุปสมาย อภิญฺญาย สโมฺพธาย นิพฺพานาย สํวตฺตติฯ</p>


<p>‘‘กตมา จ สา, ภิกฺขเว, มชฺฌิมา ปฎิปทา ตถาคเตน อภิสมฺพุทฺธา จกฺขุกรณี ญาณกรณี อุปสมาย อภิญฺญาย สโมฺพธาย นิพฺพานาย สํวตฺตติ? อยเมว อริโย อฎฺฐงฺคิโก มโคฺค, เสยฺยถิทํ – สมฺมาทิฎฺฐิ…เป.… สมฺมาสมาธิฯ อยํ โข สา, ภิกฺขเว, มชฺฌิมา ปฎิปทา ตถาคเตน อภิสมฺพุทฺธา จกฺขุกรณี ญาณกรณี อุปสมาย อภิญฺญาย สโมฺพธาย นิพฺพานาย สํวตฺตติฯ</p>


<p>‘‘อิทํ  โข ปน, ภิกฺขเว, ทุกฺขํ อริยสจฺจํฯ ชาติปิ ทุกฺขา, ชราปิ ทุกฺขา, พฺยาธิปิ ทุโกฺข, มรณมฺปิ ทุกฺขํ, อปฺปิเยหิ สมฺปโยโค ทุโกฺข, ปิเยหิ วิปฺปโยโค ทุโกฺข, ยมฺปิจฺฉํ น ลภติ ตมฺปิ ทุกฺขํ; สํขิเตฺตน ปญฺจุปาทานกฺขนฺธา ทุกฺขาฯ อิทํ โข ปน, ภิกฺขเว, ทุกฺขสมุทยํ อริยสจฺจํ – ยายํ ตณฺหา โปโนภวิกา นนฺทิราคสหคตา ตตฺรตตฺราภินนฺทินี , เสยฺยถิทํ – กามตณฺหา, ภวตณฺหา, วิภวตณฺหาฯ อิทํ  โข ปน, ภิกฺขเว, ทุกฺขนิโรธํ อริยสจฺจํ – โย ตสฺสาเยว ตณฺหาย อเสสวิราคนิโรโธ จาโค ปฎินิสฺสโคฺค มุตฺติ อนาลโยฯ อิทํ โข ปน, ภิกฺขเว, ทุกฺขนิโรธคามินี ปฎิปทา อริยสจฺจํ – อยเมว อริโย อฎฺฐงฺคิโก มโคฺค, เสยฺยถิทํ – สมฺมาทิฎฺฐิ…เป.… สมฺมาสมาธิฯ</p>


<p>‘‘‘อิทํ ทุกฺขํ อริยสจฺจ’นฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ ‘ตํ โข ปนิทํ ทุกฺขํ อริยสจฺจํ ปริเญฺญยฺย’นฺติ เม, ภิกฺขเว…เป.… ปริญฺญาตนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ</p>


<p>‘‘‘อิทํ  ทุกฺขสมุทยํ อริยสจฺจ’นฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ  จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ ‘ตํ โข ปนิทํ ทุกฺขสมุทยํ อริยสจฺจํ ปหาตพฺพ’นฺติ เม, ภิกฺขเว…เป.… ปหีนนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ</p>


<p>‘‘‘อิทํ ทุกฺขนิโรธํ อริยสจฺจ’นฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ ‘ตํ โข ปนิทํ ทุกฺขนิโรธํ อริยสจฺจํ สจฺฉิกาตพฺพ’นฺติ เม, ภิกฺขเว…เป.… สจฺฉิกตนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ</p>


<p>‘‘‘อิทํ ทุกฺขนิโรธคามินี ปฎิปทา อริยสจฺจ’นฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ ‘ตํ โข ปนิทํ ทุกฺขนิโรธคามินี ปฎิปทา อริยสจฺจํ ภาเวตพฺพ’นฺติ เม, ภิกฺขเว…เป.… ภาวิตนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ</p>


<p>‘‘ยาวกีวญฺจ  เม, ภิกฺขเว, อิเมสุ จตูสุ อริยสเจฺจสุ เอวํ ติปริวฎฺฎํ ทฺวาทสาการํ ยถาภูตํ ญาณทสฺสนํ น สุวิสุทฺธํ อโหสิ , เนว ตาวาหํ, ภิกฺขเว , สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสโมฺพธิํ อภิสมฺพุโทฺธ’ติ ปจฺจญฺญาสิํฯ ยโต จ โข เม, ภิกฺขเว, อิเมสุ จตูสุ อริยสเจฺจสุ เอวํ ติปริวฎฺฎํ ทฺวาทสาการํ ยถาภูตํ ญาณทสฺสนํ สุวิสุทฺธํ อโหสิ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ‘อนุตฺตรํ สมฺมาสโมฺพธิํ อภิสมฺพุโทฺธ’ติ ปจฺจญฺญาสิํฯ ญาณญฺจ ปน เม ทสฺสนํ อุทปาทิ – ‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’’’ติฯ</p>


<p>อิทมโวจ ภควาฯ อตฺตมนา ปญฺจวคฺคิยา ภิกฺขู ภควโต ภาสิตํ อภินนฺทุนฺติฯ</p>


<p>อิมสฺมิญฺจ  ปน เวยฺยากรณสฺมิํ ภญฺญมาเน อายสฺมโต โกณฺฑญฺญสฺส วิรชํ วีตมลํ ธมฺมจกฺขุํ อุทปาทิ – ‘‘ยํ กิญฺจิ สมุทยธมฺมํ, สพฺพํ ตํ นิโรธธมฺม’’นฺติฯ</p>


<p>ปวตฺติเต จ ปน ภควตา ธมฺมจเกฺก ภุมฺมา  เทวา สทฺทมนุสฺสาเวสุํ – ‘‘เอตํ ภควตา พาราณสิยํ อิสิปตเน มิคทาเย อนุตฺตรํ ธมฺมจกฺกํ ปวตฺติตํ อปฺปฎิวตฺติยํ สมเณน วา พฺราหฺมเณน วา เทเวน วา มาเรน วา พฺรหฺมุนา วา เกนจิ วา โลกสฺมิ’’นฺติฯ ภุมฺมานํ เทวานํ สทฺทํ สุตฺวา จาตุมหาราชิกา  เทวา สทฺทมนุสฺสาเวสุํ…เป.… จาตุมหาราชิกานํ เทวานํ สทฺทํ สุตฺวา ตาวติํสา เทวา…เป.… ยามา เทวา…เป.… ตุสิตา เทวา…เป.… นิมฺมานรตี เทวา…เป.… ปรนิมฺมิตวสวตฺตี เทวา…เป.… พฺรหฺมกายิกา เทวา  สทฺทมนุสฺสาเวสุํ – ‘‘เอตํ ภควตา พาราณสิยํ อิสิปตเน มิคทาเย อนุตฺตรํ ธมฺมจกฺกํ ปวตฺติตํ อปฺปฎิวตฺติยํ สมเณน วา พฺราหฺมเณน วา เทเวน วา มาเรน วา พฺรหฺมุนา วา เกนจิ วา โลกสฺมิ’’นฺติฯ</p>


<p>อิติห เตน ขเณน เตน ลเยน เตน มุหุเตฺตน ยาว พฺรหฺมโลกา สโทฺท อพฺภุคฺคจฺฉิฯ อยญฺจ ทสสหสฺสี โลกธาตุ สํกมฺปิ สมฺปกมฺปิ สมฺปเวธิ, อปฺปมาโณ จ อุฬาโร โอภาโส โลเก ปาตุรโหสิ อติกฺกมฺม  เทวานํ เทวานุภาวนฺติฯ</p>


<p>อถ โข ภควา อิมํ อุทานํ อุทาเนสิ – ‘‘อญฺญาสิ วต, โภ, โกณฺฑโญฺญ; อญฺญาสิ วต, โภ, โกณฺฑโญฺญ’’ติฯ อิติ หิทํ อายสฺมโต โกณฺฑญฺญสฺส อญฺญาสิโกณฺฑโญฺญ เตฺวว  นามํ อโหสิฯ</p>


<p>[ก] ‘อิทํ  ทุกฺขํ อริยสจฺจ’นฺติ ปุเพฺพ อนนุสฺสุเตสุ ธเมฺมสุ  จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ</p>


<p>จกฺขุํ อุทปาทีติ – เกนเฎฺฐน? ญาณํ อุทปาทีติ – เกนเฎฺฐน? ปญฺญา อุทปาทีติ – เกนเฎฺฐน? วิชฺชา อุทปาทีติ – เกนเฎฺฐน? อาโลโก อุทปาทีติ – เกนเฎฺฐน? ติ – ทสฺสนเฎฺฐนฯ ติ – ญาตเฎฺฐนฯ ติ – ปชานนเฎฺฐนฯ ติ – ปฎิเวธเฎฺฐนฯ ติ – โอภาสเฎฺฐนฯ</p>


<p>จกฺขุํ   ธโมฺม, ญาณํ ธโมฺม, ปญฺญา ธโมฺม, วิชฺชา ธโมฺม, อาโลโก ธโมฺมฯ อิเม ปญฺจ ธมฺมา ธมฺมปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ธเมฺมสุ ญาณํ ธมฺมปฎิสมฺภิทา’’ฯ</p>


<p>ทสฺสนโฎฺฐ อโตฺถ, ญาตโฎฺฐ อโตฺถ, ปชานนโฎฺฐ อโตฺถ, ปฎิเวธโฎฺฐ อโตฺถ, โอภาสโฎฺฐ อโตฺถฯ อิเม ปญฺจ อตฺถา อตฺถปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘อเตฺถสุ ญาณํ อตฺถปฎิสมฺภิทา’’ฯ</p>


<p>ปญฺจ ธเมฺม สนฺทเสฺสตุํ พฺยญฺชนนิรุตฺตาภิลาปา, ปญฺจ อเตฺถ สนฺทเสฺสตุํ พฺยญฺชนนิรุตฺตาภิลาปาฯ อิมา ทส นิรุตฺติยา นิรุตฺติปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘นิรุตฺตีสุ ญาณํ นิรุตฺติปฎิสมฺภิทา’’ฯ</p>


<p>ปญฺจสุ ธเมฺมสุ ญาณานิ, ปญฺจสุ อเตฺถสุ ญาณานิ, ทสสุ นิรุตฺตีสุ ญาณานิฯ อิมานิ วีสติ ญาณานิ ปฎิภานปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ปฎิภาเนสุ ญาณํ ปฎิภานปฎิสมฺภิทา’’ฯ</p>


<p>‘‘‘ตํ  โข ปนิทํ ทุกฺขํ อริยสจฺจํ ปริเญฺญยฺย’นฺติ…เป.… ปริญฺญาตนฺติ ปุเพฺพ อนนุสฺสุเตสุ  ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ</p>


<p>จกฺขุํ  อุทปาทีติ – เกนเฎฺฐน? ญาณํ อุทปาทีติ – เกนเฎฺฐน? ปญฺญา อุทปาทีติ – เกนเฎฺฐน? วิชฺชา อุทปาทีติ – เกนเฎฺฐน? อาโลโก อุทปาทีติ – เกนเฎฺฐน? ติ – ทสฺสนเฎฺฐนฯ ติ – ญาตเฎฺฐนฯ ติ – ปชานนเฎฺฐนฯ ติ – ปฎิเวธเฎฺฐนฯ ติ – โอภาสเฎฺฐนฯ</p>


<p>จกฺขุํ ธโมฺม, ญาณํ ธโมฺม, ปญฺญา ธโมฺม, วิชฺชา ธโมฺม, อาโลโก ธโมฺมฯ อิเม ปญฺจ ธมฺมา ธมฺมปฎิสมฺภิทาย อารมฺมณา เจว โหนฺติ โคจรา จ ฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ธเมฺมสุ ญาณํ ธมฺมปฎิสมฺภิทา’’ฯ</p>


<p>ทสฺสนโฎฺฐ อโตฺถ, ญาตโฎฺฐ อโตฺถ, ปชานนโฎฺฐ อโตฺถ, ปฎิเวธโฎฺฐ อโตฺถ, โอภาสโฎฺฐ อโตฺถฯ อิเม ปญฺจ อตฺถา อตฺถปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘อเตฺถสุ ญาณํ อตฺถปฎิสมฺภิทา’’ฯ</p>


<p>ปญฺจ ธเมฺม สนฺทเสฺสตุํ พฺยญฺชนนิรุตฺตาภิลาปา, ปญฺจ อเตฺถ สนฺทเสฺสตุํ พฺยญฺชนนิรุตฺตาภิลาปาฯ อิมา ทส นิรุตฺติโย นิรุตฺติปฎิสมฺภิทาย อารมฺมณา  เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘นิรุตฺตีสุ ญาณํ นิรุตฺติปฎิสมฺภิทา’’ฯ</p>


<p>ปญฺจสุ ธเมฺมสุ ญาณานิ, ปญฺจสุ อเตฺถสุ ญาณานิ, ทสสุ นิรุตฺตีสุ ญาณานิฯ อิมานิ วีสติ ญาณานิ ปฎิภานปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ปฎิภาเนสุ ญาณํ ปฎิภานปฎิสมฺภิทา’’ฯ</p>


<p>ทุเกฺข อริยสเจฺจ ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>[ข] ‘‘‘อิทํ  ทุกฺขสมุทยํ อริยสจฺจ’นฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘ตํ โข ปนิทํ ทุกฺขสมุทยํ อริยสจฺจํ ปหาตพฺพ’นฺติ…เป.… ปหีนนฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.  … อาโลโก อุทปาทิ…เป.…’’ฯ</p>


<p>ทุกฺขสมุทเย อริยสเจฺจ ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>[ค] ‘‘‘อิทํ ทุกฺขนิโรธํ อริยสจฺจ’นฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘ตํ โข ปนิทํ ทุกฺขนิโรธํ อริยสจฺจํ สจฺฉิกาตพฺพ’นฺติ…เป.… สจฺฉิกตนฺติ ปุเพฺพ อนนุสฺสุเตสุ  ธเมฺมสุ จกฺขุํ อุทปาทิ…เป.… อาโลโก อุทปาทิ…เป.…’’ฯ</p>


<p>ทุกฺขนิโรเธ  อริยสเจฺจ ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>[ฆ] ‘‘‘อิทํ ทุกฺขนิโรธคามินี ปฎิปทา อริยสจฺจ’นฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘ตํ โข ปนิทํ ทุกฺขนิโรธคามินี ปฎิปทา อริยสจฺจํ ภาเวตพฺพ’นฺติ…เป.… ภาวิตนฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.…’’ฯ</p>


<p>ทุกฺขนิโรธคามินิยา ปฎิปทาย อริยสเจฺจ ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>จตูสุ อริยสเจฺจสุ สฎฺฐิ ธมฺมา, สฎฺฐิ อตฺถา, วีสติสตนิรุตฺติโย, จตฺตาลีสญฺจ เทฺว จ ญาณสตานิฯ</p>


<h3>๒. สติปฎฺฐานวาโร</h3>
<p> ‘‘‘อยํ กาเย กายานุปสฺสนา’ติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ  อุทปาทิ…เป.… อาโลโก อุทปาทิฯ สา โข ปนายํ กาเย กายานุปสฺสนา ภาเวตพฺพาติ เม, ภิกฺขเว,…เป.… ภาวิตาติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ</p>


<p>‘‘อยํ เวทนาสุ…เป.… อยํ จิเตฺต…เป.… อยํ ธเมฺมสุ ธมฺมานุปสฺสนาติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ สา โข ปนายํ ธเมฺมสุ ธมฺมานุปสฺสนา ภาเวตพฺพา ติ…เป.… ภาวิตาติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก  อุทปาทิ’’ฯ</p>


<p>[ก] ‘‘‘อยํ กาเย กายานุปสฺสนา’ติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… สา  โข ปนายํ กาเย กายานุปสฺสนา ภาเวตพฺพาติ…เป.… ภาวิตาติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ</p>


<p>จกฺขุํ อุทปาทีติ – เกนเฎฺฐน? ญาณํ อุทปาทีติ – เกนเฎฺฐน? ปญฺญา อุทปาทีติ – เกนเฎฺฐน? วิชฺชา อุทปาทีติ – เกนเฎฺฐน? อาโลโก อุทปาทีติ – เกนเฎฺฐน? ติ – ทสฺสนเฎฺฐนฯ ติ – ญาตเฎฺฐนฯ   ติ – ปชานนเฎฺฐนฯ ติ – ปฎิเวธเฎฺฐนฯ ติ – โอภาสเฎฺฐนฯ</p>


<p>จกฺขุํ ธโมฺม, ญาณํ ธโมฺม, ปญฺญา ธโมฺม, วิชฺชา ธโมฺม, อาโลโก ธโมฺมฯ อิเม ปญฺจ ธมฺมา ธมฺมปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ธเมฺมสุ ญาณํ ธมฺมปฎิสมฺภิทา’’ฯ</p>


<p>ทสฺสนโฎฺฐ อโตฺถ, ญาตโฎฺฐ อโตฺถ, ปชานนโฎฺฐ อโตฺถ, ปฎิเวธโฎฺฐ อโตฺถ, โอภาสโฎฺฐ อโตฺถฯ อิเม ปญฺจ อตฺถา อตฺถปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน  วุจฺจติ – ‘‘อเตฺถสุ ญาณํ อตฺถปฎิสมฺภิทา’’ฯ</p>


<p>ปญฺจ ธเมฺม สนฺทเสฺสตุํ พฺยญฺชนนิรุตฺตาภิลาปา, ปญฺจ อเตฺถ สนฺทเสฺสตุํ พฺยญฺชนนิรุตฺตาภิลาปา ฯ อิมา ทส นิรุตฺติโย นิรุตฺติปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘นิรุตฺตีสุ ญาณํ นิรุตฺติปฎิสมฺภิทา’’ฯ</p>


<p>ปญฺจสุ ธเมฺมสุ ญาณานิ, ปญฺจสุ อเตฺถสุ ญาณานิ, ทสสุ นิรุตฺตีสุ ญาณานิฯ อิมานิ วีสติ ญาณานิ ปฎิภานปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ปฎิภาเนสุ ญาณํ ปฎิภานปฎิสมฺภิทา’’ฯ</p>


<p>กาเย กายานุปสฺสนาสติปฎฺฐาเน ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>[ข-ฆ] ‘‘อยํ เวทนาสุ…เป.… อยํ จิเตฺต…เป.… อยํ ธเมฺมสุ  ธมฺมานุปสฺสนาติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… สา โข ปนายํ ธเมฺมสุ ธมฺมานุปสฺสนา ภาเวตพฺพา ติ…เป.… ภาวิตาติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.…’’ฯ</p>


<p>ธเมฺมสุ  ธมฺมานุปสฺสนา สติปฎฺฐาเน ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>จตูสุ สติปฎฺฐาเนสุ สฎฺฐิ ธมฺมา, สฎฺฐิ อตฺถา, วีสติสตนิรุตฺติโย, จตฺตาลีสญฺจ  เทฺว จ ญาณสตานิฯ</p>


<h3>๓. อิทฺธิปาทวาโร</h3>
<p> ‘‘อยํ ฉนฺทสมาธิปธานสงฺขารสมนฺนาคโต อิทฺธิปาโทติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ โส โข ปนายํ ฉนฺทสมาธิปธานสงฺขารสมนฺนาคโต อิทฺธิปาโท ภาเวตโพฺพติ เม, ภิกฺขเว…เป.… ภาวิโตติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ</p>


<p>‘‘อยํ  วีริยสมาธิ…เป.… อยํ จิตฺตสมาธิ…เป.… อยํ วีมํสาสมาธิปธานสงฺขารสมนฺนาคโต อิทฺธิปาโทติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ โส โข ปนายํ วีมํสาสมาธิปธานสงฺขารสมนฺนาคโต อิทฺธิปาโท ภาเวตโพฺพติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ</p>


<p>[ก] ‘‘‘อยํ ฉนฺทสมาธิปธานสงฺขารสมนฺนาคโต อิทฺธิปาโท’ติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… โส โข ปนายํ ฉนฺทสมาธิปธานสงฺขารสมนฺนาคโต อิทฺธิปาโท ภาเวตโพฺพติ…เป.… ภาวิโตติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ</p>


<p>จกฺขุํ อุทปาทีติ – เกนเฎฺฐน? ญาณํ อุทปาทีติ – เกนเฎฺฐน? ปญฺญา อุทปาทีติ – เกนเฎฺฐน? วิชฺชา อุทปาทีติ – เกนเฎฺฐน? อาโลโก อุทปาทีติ – เกนเฎฺฐน? ติ – ทสฺสนเฎฺฐนฯ ติ – ญาตเฎฺฐนฯ ติ – ปชานนเฎฺฐนฯ ติ – ปฎิเวธเฎฺฐนฯ   ติ – โอภาสเฎฺฐนฯ</p>


<p>จกฺขุํ  ธโมฺม, ญาณํ ธโมฺม, ปญฺญา ธโมฺม, วิชฺชา ธโมฺม, อาโลโก ธโมฺมฯ อิเม ปญฺจ ธมฺมา ธมฺมปฎิสมฺภิทาย อารมฺมณา เจว โหนฺติ โคจรา จฯ เย  ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ธเมฺมสุ ญาณํ ธมฺมปฎิสมฺภิทา’’ฯ</p>


<p>ทสฺสนโฎฺฐ อโตฺถ, ญาตโฎฺฐ อโตฺถ, ปชานนโฎฺฐ อโตฺถ, ปฎิเวธโฎฺฐ อโตฺถ, โอภาสโฎฺฐ อโตฺถฯ อิเม ปญฺจ อตฺถา อตฺถปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘อเตฺถสุ ญาณํ อตฺถปฎิสมฺภิทา’’ฯ</p>


<p>ปญฺจ ธเมฺม สนฺทเสฺสตุํ พฺยญฺชนนิรุตฺตาภิลาปา, ปญฺจ อเตฺถ สนฺทเสฺสตุํ พฺยญฺชนนิรุตฺตาภิลาปาฯ อิมา ทส นิรุตฺติโย นิรุตฺติปฎิสมฺภิทาย อารมฺมณา เจว โหนฺติ โคจรา  จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘นิรุตฺตีสุ ญาณํ นิรุตฺติปฎิสมฺภิทา’’ฯ</p>


<p>ปญฺจสุ ธเมฺมสุ ญาณานิ, ปญฺจสุ อเตฺถสุ ญาณานิ, ทสสุ นิรุตฺตีสุ ญาณานิฯ อิมานิ วีสติ ญาณานิ ปฎิภานปฎิสมฺภิทาย อารมฺมณา เจว โหนฺติ โคจรา จฯ เย ตสฺสา อารมฺมณา เต ตสฺสา โคจราฯ เย ตสฺสา โคจรา เต ตสฺสา อารมฺมณาฯ เตน วุจฺจติ – ‘‘ปฎิภาเนสุ  ญาณํ ปฎิภานปฎิสมฺภิทา’’ฯ</p>


<p>ฉนฺทสมาธิปธานสงฺขารสมนฺนาคเต อิทฺธิปาเท ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>[ข-ฆ] ‘‘อยํ วีริยสมาธิ…เป.… อยํ จิตฺตสมาธิ…เป.… อยํ วีมํสาสมาธิปธานสงฺขารสมนฺนาคโต อิทฺธิปาโทติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… โส โข ปนายํ วีมํสาสมาธิปธานสงฺขารสมนฺนาคโต อิทฺธิปาโท ภาเวตโพฺพติ…เป.… ภาวิโตติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.…’’ฯ</p>


<p>วีมํสาสมาธิปธานสงฺขารสมนฺนาคเต อิทฺธิปาเท ปนฺนรส ธมฺมา, ปนฺนรส อตฺถา, ติํส นิรุตฺติโย, สฎฺฐิ ญาณานิฯ</p>


<p>จตูสุ อิทฺธิปาเทสุ สฎฺฐิ ธมฺมา, สฎฺฐิ อตฺถา, วีสติสตนิรุตฺติโย, จตฺตาลีสญฺจ เทฺว จ ญาณสตานิฯ</p>


<h3>๔. สตฺตโพธิสตฺตวาโร</h3>
<p> ‘‘‘สมุทโย   สมุทโย’ติ โข, ภิกฺขเว, วิปสฺสิสฺส โพธิสตฺตสฺส ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘นิโรโธ นิโรโธ’ติ โข, ภิกฺขเว, วิปสฺสิสฺส โพธิสตฺตสฺส ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ วิปสฺสิสฺส โพธิสตฺตสฺส เวยฺยากรเณ ทส ธมฺมา, ทส อตฺถา, วีสติ นิรุตฺติโย, จตฺตาลีสํ  ญาณานิฯ</p>


<p>‘‘‘สมุทโย  สมุทโย’ติ โข, ภิกฺขเว, สิขิสฺส โพธิสตฺตสฺส…เป.… เวสฺสภุสฺส  โพธิสตฺตสฺส…เป.… กกุสนฺธสฺส โพธิสตฺตสฺส…เป.… โกณาคมนสฺส โพธิสตฺตสฺส…เป.… กสฺสปสฺส โพธิสตฺตสฺส ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘นิโรโธ นิโรโธ’ติ โข, ภิกฺขเว, กสฺสปสฺส โพธิสตฺตสฺส ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ กสฺสปสฺส โพธิสตฺตสฺส เวยฺยากรเณ ทส ธมฺมา, ทส อตฺถา, วีสติ นิรุตฺติโย, จตฺตาลีส ญาณานิฯ</p>


<p>‘‘‘สมุทโย สมุทโย’ติ โข, ภิกฺขเว, โคตมสฺส โพธิสตฺตสฺส ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘นิโรโธ นิโรโธ’ติ โข, ภิกฺขเว, โคตมสฺส โพธิสตฺตสฺส ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ โคตมสฺส โพธิสตฺตสฺส เวยฺยากรเณ ทส ธมฺมา, ทส อตฺถา, วีสติ นิรุตฺติโย, จตฺตาลีส ญาณานิฯ</p>


<p>สตฺตนฺนํ โพธิสตฺตานํ สตฺตสุ เวยฺยากรเณสุ สตฺตติ ธมฺมา, สตฺตติ อตฺถา, จตฺตาลีสสตํ  นิรุตฺติโย, อสีติ จ เทฺว จ ญาณสตานิฯ</p>


<h3>๕. อภิญฺญาทิวาโร</h3>
<p> ‘‘‘ยาวตา อภิญฺญาย อภิญฺญโฎฺฐ ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย อภิญฺญโฎฺฐ นตฺถี’ติ – จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ อภิญฺญาย อภิญฺญเฎฺฐ ปญฺจวีสติ ธมฺมา , ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>‘‘‘ยาวตา  ปริญฺญาย ปริญฺญโฎฺฐ…เป.… ยาวตา ปหานสฺส ปหานโฎฺฐ…เป.… ยาวตา ภาวนาย ภาวนโฎฺฐ…เป.… ยาวตา สจฺฉิกิริยาย สจฺฉิกิริยโฎฺฐ  ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย สจฺฉิกิริยโฎฺฐ นตฺถี’ติ – จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ สจฺฉิกิริยาย สจฺฉิกิริยเฎฺฐ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>อภิญฺญาย  อภิญฺญเฎฺฐ, ปริญฺญาย ปริญฺญเฎฺฐ, ปหานาย ปหานเฎฺฐ, ภาวนาย ภาวนเฎฺฐ, สจฺฉิกิริยาย สจฺฉิกิริยเฎฺฐ ปญฺจวีสสตํ ธมฺมา, ปญฺจวีสสตํ อตฺถา, อฑฺฒเตยฺยานิ นิรุตฺติสตานิ, ปญฺจ ญาณสตานิฯ</p>


<h3>๖. ขนฺธาทิวาโร</h3>
<p> ‘‘‘ยาวตา ขนฺธานํ ขนฺธโฎฺฐ, ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย ขนฺธโฎฺฐ นตฺถี’ติ – จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ ขนฺธานํ ขนฺธเฎฺฐ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>‘‘‘ยาวตา ธาตูนํ ธาตุโฎฺฐ…เป.… ยาวตา อายตนานํ อายตนโฎฺฐ…เป.… ยาวตา สงฺขตานํ สงฺขตโฎฺฐ…เป.… ยาวตา อสงฺขตสฺส อสงฺขตโฎฺฐ ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย อสงฺขตโฎฺฐ  นตฺถี’ติ – จกฺขุํ อุทปาทิ…เป.… อาโลโก อุทปาทิ’’ฯ อสงฺขตสฺส อสงฺขตเฎฺฐ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>ขนฺธานํ ขนฺธเฎฺฐ, ธาตูนํ ธาตุเฎฺฐ, อายตนานํ อายตนเฎฺฐ สงฺขตานํ สงฺขตเฎฺฐ, อสงฺขตสฺส อสงฺขตเฎฺฐ ปญฺจวีสติสตํ ธมฺมา, ปญฺจวีสติสตํ อตฺถา, อฑฺฒเตยฺยานิ นิรุตฺติสตานิ, ปญฺจ ญาณสตานิฯ</p>


<h3>๗. สจฺจวาโร</h3>
<p> ‘‘‘ยาวตา ทุกฺขสฺส ทุกฺขโฎฺฐ, ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย ทุกฺขโฎฺฐ นตฺถี’ติ – จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิ’’ฯ ทุกฺขสฺส ทุกฺขเฎฺฐ  ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>‘‘‘ยาวตา สมุทยสฺส สมุทยโฎฺฐ…เป.… ยาวตา นิโรธสฺส นิโรธโฎฺฐ…เป.… ยาวตา มคฺคสฺส มคฺคโฎฺฐ ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย มคฺคโฎฺฐ  นตฺถี’ติ – จกฺขุํ อุทปาทิ…เป.… อาโลโก อุทปาทิ’’ฯ มคฺคสฺส มคฺคเฎฺฐ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>จตูสุ อริยสเจฺจสุ สตํ ธมฺมา, สตํ อตฺถา, เทฺว นิรุตฺติสตานิ, จตฺตาริ ญาณสตานิฯ</p>


<h3>๘. ปฎิสมฺภิทาวาโร</h3>
<p> ‘‘‘ยาวตา อตฺถปฎิสมฺภิทาย อตฺถปฎิสมฺภิทโฎฺฐ, ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย อตฺถปฎิสมฺภิทโฎฺฐ  นตฺถี’ติ – จกฺขุํ อุทปาทิ…เป.… อาโลโก อุทปาทิ’’ฯ อตฺถปฎิสมฺภิทาย อตฺถปฎิสมฺภิทเฎฺฐ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>‘‘‘ยาวตา ธมฺมปฎิสมฺภิทาย ธมฺมปฎิสมฺภิทโฎฺฐ…เป.… ยาวตา นิรุตฺติปฎิสมฺภิทาย นิรุตฺติปฎิสมฺภิทโฎฺฐ…เป.… ยาวตา ปฎิภานปฎิสมฺภิทาย ปฎิภานปฎิสมฺภิทโฎฺฐ, ญาโต ทิโฎฺฐ วิทิโต สจฺฉิกโต ผสฺสิโต ปญฺญายฯ อผสฺสิโต ปญฺญาย ปฎิภานปฎิสมฺภิทโฎฺฐ นตฺถี’ติ – จกฺขุํ อุทปาทิ  …เป.… อาโลโก อุทปาทิ’’ฯ ปฎิภานปฎิสมฺภิทเฎฺฐ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>จตูสุ ปฎิสมฺภิทาสุ สตํ ธมฺมา, สตํ อตฺถา, เทฺว นิรุตฺติสตานิ, จตฺตาริ ญาณสตานิฯ</p>


<h3>๙. ฉพุทฺธธมฺมวาโร</h3>
<p> ‘‘‘ยาวตา อินฺทฺริยปโรปริยเตฺต ญาณํ, ญาตํ ทิฎฺฐํ วิทิตํ สจฺฉิกตํ ผสฺสิตํ ปญฺญายฯ อผสฺสิตํ ปญฺญาย อินฺทฺริยปโรปริยเตฺต ญาณํ นตฺถี’ติ – จกฺขุํ อุทปาทิ…เป.… อาโลโก อุทปาทิ’’ฯ อินฺทฺริยปโรปริยเตฺต ญาเณ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>‘‘‘ยาวตา  สตฺตานํ อาสยานุสเย ญาณํ…เป.… ยาวตา ยมกปาฎิหีเร ญาณํ  …เป.… ยาวตา มหากรุณาสมาปตฺติยา ญาณํ…เป.… ยาวตา สพฺพญฺญุตญฺญาณํ…เป.… ยาวตา อนาวรณํ ญาณํ, ญาตํ ทิฎฺฐํ วิทิตํ สจฺฉิกตํ ผสฺสิตํ ปญฺญายฯ อผสฺสิตํ ปญฺญาย อนาวรณํ ญาณํ นตฺถี’ติ – จกฺขุํ อุทปาทิ, ญาณํ อุทปาทิ, ปญฺญา อุทปาทิ , วิชฺชา อุทปาทิ, อาโลโก อุทปาทิ’’ฯ อนาวรเณ ญาเณ ปญฺจวีสติ ธมฺมา, ปญฺจวีสติ อตฺถา, ปญฺญาส นิรุตฺติโย, สตํ ญาณานิฯ</p>


<p>ฉสุ พุทฺธธเมฺมสุ ทิยฑฺฒสตํ ธมฺมา, ทิยฑฺฒสตํ อตฺถา, ตีณิ นิรุตฺติสตานิ, ฉ ญาณสตานิฯ</p>


<p>ปฎิสมฺภิทาธิกรเณ  อฑฺฒนวธมฺมสตานิ , อฑฺฒนวอตฺถสตานิ, นิรุตฺติสหสฺสญฺจ สตฺต จ นิรุตฺติสตานิ, ตีณิ จ ญาณสหสฺสานิ, จตฺตาริ จ ญาณสตานีติฯ</p>

</p>


<h2>๗. ธมฺมจกฺกกถา</h2>
<h3>๑. สจฺจวาโร</h3>
<p> เอกํ   สมยํ ภควา พาราณสิยํ วิหรติ…เป.… อิติ หิทํ อายสฺมโต โกณฺฑญฺญสฺส ‘‘อญฺญาสิโกณฺฑโญฺญ’’ เตฺวว นามํ อโหสิฯ</p>


<p>[ก] ‘‘อิทํ ทุกฺขํ อริยสจฺจ’’นฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ</p>


<p>จกฺขุํ อุทปาทีติ – เกนเฎฺฐน? ญาณํ อุทปาทีติ – เกนเฎฺฐน? ปญฺญา อุทปาทีติ – เกนเฎฺฐน? วิชฺชา อุทปาทีติ – เกนเฎฺฐน? อาโลโก อุทปาทีติ – เกนเฎฺฐน? ติ – ทสฺสนเฎฺฐนฯ ติ – ญาตเฎฺฐนฯ ติ – ปชานนเฎฺฐน ฯ ติ – ปฎิเวธเฎฺฐนฯ ติ – โอภาสเฎฺฐนฯ</p>


<p>จกฺขุํ ธโมฺม, ทสฺสนโฎฺฐ อโตฺถฯ ญาณํ ธโมฺม, ญาตโฎฺฐ อโตฺถฯ ปญฺญา ธโมฺม, ปชานนโฎฺฐ อโตฺถฯ วิชฺชา ธโมฺม, ปฎิเวธโฎฺฐ อโตฺถฯ อาโลโก ธโมฺม, โอภาสโฎฺฐ อโตฺถฯ อิเม ปญฺจ ธมฺมา ปญฺจ อตฺถา ทุกฺขวตฺถุกา  สจฺจวตฺถุกา สจฺจารมฺมณา สจฺจโคจรา สจฺจสงฺคหิตา สจฺจปริยาปนฺนา สเจฺจ สมุทาคตา สเจฺจ ฐิตา สเจฺจ ปติฎฺฐิตาฯ</p>


<p> นฺติ เกนเฎฺฐน ธมฺมจกฺกํ? ธมฺมญฺจ ปวเตฺตติ จกฺกญฺจาติ – ธมฺมจกฺกํฯ จกฺกญฺจ ปวเตฺตติ ธมฺมญฺจาติ – ธมฺมจกฺกํฯ ธเมฺมน ปวเตฺตตีติ – ธมฺมจกฺกํฯ ธมฺมจริยาย ปวเตฺตตีติ – ธมฺมจกฺกํฯ ธเมฺม ฐิโต ปวเตฺตตีติ – ธมฺมจกฺกํฯ ธเมฺม ปติฎฺฐิโต ปวเตฺตตีติ – ธมฺมจกฺกํฯ ธเมฺม ปติฎฺฐาเปโนฺต ปวเตฺตตีติ  – ธมฺมจกฺกํฯ ธเมฺม วสิปฺปโตฺต ปวเตฺตตีติ – ธมฺมจกฺกํฯ ธเมฺม วสิํ ปาเปโนฺต ปวเตฺตตีติ – ธมฺมจกฺกํ ฯ ธเมฺม ปารมิปฺปโตฺต ปวเตฺตตีติ – ธมฺมจกฺกํฯ ธเมฺม ปารมิํ ปาเปโนฺต ปวเตฺตตีติ – ธมฺมจกฺกํฯ ธเมฺม เวสารชฺชปฺปโตฺต ปวเตฺตตีติ – ธมฺมจกฺกํฯ ธเมฺม เวสารชฺชํ ปาเปโนฺต ปวเตฺตตีติ – ธมฺมจกฺกํฯ ธมฺมํ สกฺกโรโนฺต ปวเตฺตตีติ – ธมฺมจกฺกํฯ ธมฺมํ ครุํ กโรโนฺต  ปวเตฺตตีติ – ธมฺมจกฺกํฯ ธมฺมํ มาเนโนฺต ปวเตฺตตีติ – ธมฺมจกฺกํฯ ธมฺมํ ปูเชโนฺต ปวเตฺตตีติ – ธมฺมจกฺกํ ฯ ธมฺมํ อปจายมาโน ปวเตฺตตีติ – ธมฺมจกฺกํฯ ธมฺมทฺธโช ปวเตฺตตีติ – ธมฺมจกฺกํฯ ธมฺมเกตุ ปวเตฺตตีติ – ธมฺมจกฺกํฯ ธมฺมาธิปเตโยฺย ปวเตฺตตีติ – ธมฺมจกฺกํฯ ตํ โข ปน ธมฺมจกฺกํ อปฺปฎิวตฺติยํ สมเณน วา พฺราหฺมเณน วา เทเวน วา มาเรน วา พฺรหฺมุนา วา เกนจิ วา โลกสฺมินฺติ – ธมฺมจกฺกํฯ</p>


<p>สทฺธินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ วีริยินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สตินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมาธินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปญฺญินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สทฺธาพลํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ วีริยพลํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สติพลํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมาธิพลํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปญฺญาพลํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สติสโมฺพชฺฌโงฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ธมฺมวิจยสโมฺพชฺฌโงฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ วีริยสโมฺพชฺฌโงฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปีติสโมฺพชฺฌโงฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปสฺสทฺธิสโมฺพชฺฌโงฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมาธิสโมฺพชฺฌโงฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อุเปกฺขาสโมฺพชฺฌโงฺค  ธโมฺมฯ ตํ ธมฺมํ ปวเตฺตตีติ  – ธมฺมจกฺกํ ฯ สมฺมาทิฎฺฐิ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมาสงฺกโปฺป ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมาวาจา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมากมฺมโนฺต ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมาอาชีโว ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมาวายาโม ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมาสติ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมฺมาสมาธิ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ</p>


<p>อาธิปเตยฺยเฎฺฐน อินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อกมฺปิยเฎฺฐน พลํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ นิยฺยานิกเฎฺฐน โพชฺฌโงฺค ธโมฺมฯ ตํ ธมฺมํ ปวเตฺตตีติ  – ธมฺมจกฺกํฯ เหตุเฎฺฐน มโคฺค ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อุปฎฺฐานเฎฺฐน สติปฎฺฐานา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปทหนเฎฺฐน สมฺมปฺปธานา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อิชฺฌนเฎฺฐน อิทฺธิปาทา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ตถเฎฺฐน สจฺจา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อวิเกฺขปเฎฺฐน สมโถ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อนุปสฺสนเฎฺฐน วิปสฺสนา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ เอกรสเฎฺฐน สมถวิปสฺสนา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อนติวตฺตนเฎฺฐน ยุคนทฺธํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สํวรเฎฺฐน สีลวิสุทฺธิ ธโมฺมฯ ตํ ธมฺมํ  ปวเตฺตตีติ – ธมฺมจกฺกํฯ อวิเกฺขปเฎฺฐน จิตฺตวิสุทฺธิ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ทสฺสนเฎฺฐน ทิฎฺฐิวิสุทฺธิ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ มุตฺตเฎฺฐน วิโมโกฺข ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปฎิเวธเฎฺฐน วิชฺชา ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปริจฺจาคเฎฺฐน วิมุตฺติ ธโมฺม ฯ ตํ ธมฺมํ ปวเตฺตตีติ – ธมฺมจกฺกํฯ สมุเจฺฉทเฎฺฐน ขเย ญาณํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปฎิปฺปสฺสทฺธเฎฺฐน อนุปฺปาเท ญาณํ ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ฉโนฺท มูลเฎฺฐน ธโมฺมฯ ตํ ธโมฺม ปวเตฺตตีติ – ธมฺมจกฺกํฯ มนสิกาโร สมุฎฺฐานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ผโสฺส สโมธานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ เวทนา สโมสรณเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สมาธิ ปมุขเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ สติ อาธิปเตยฺยเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ ปญฺญา ตตุตฺตรเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ วิมุตฺติ สารเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ อมโตคธํ นิพฺพานํ ปริโยสานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ</p>


<p>‘‘ตํ  โข ปนิทํ ทุกฺขํ อริยสจฺจํ ปริเญฺญยฺย’’นฺติ…เป.… ปริญฺญาตนฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ</p>


<p>จกฺขุํ อุทปาทีติ – เกนเฎฺฐน…เป.… อาโลโก อุทปาทีติ  – เกนเฎฺฐน? ติ – ทสฺสนเฎฺฐน…เป.… ติ – โอภาสเฎฺฐนฯ จกฺขุํ ธโมฺม, ทสฺสนโฎฺฐ อโตฺถ…เป.… อาโลโก ธโมฺม, โอภาสโฎฺฐ อโตฺถฯ อิเม ปญฺจ ธมฺมา ปญฺจ อตฺถา ทุกฺขวตฺถุกา สจฺจวตฺถุกา สจฺจารมฺมณา สจฺจโคจรา สจฺจสงฺคหิตา สจฺจปริยาปนฺนา สเจฺจ สมุทาคตา สเจฺจ ฐิตา สเจฺจ ปติฎฺฐิตาฯ</p>


<p>นฺติ  เกนเฎฺฐน ธมฺมจกฺกํ? ธมฺมญฺจ ปวเตฺตติ จกฺกญฺจาติ – ธมฺมจกฺกํฯ จกฺกญฺจ ปวเตฺตติ ธมฺมญฺจาติ – ธมฺมจกฺกํฯ ธเมฺมน ปวเตฺตตีติ – ธมฺมจกฺกํฯ ธมฺมปริยาย ปวเตฺตตีติ – ธมฺมจกฺกํฯ ธเมฺม ฐิโต ปวเตฺตตีติ – ธมฺมจกฺกํฯ ธเมฺม ปติฎฺฐิโต ปวเตฺตตีติ – ธมฺมจกฺกํ…เป.… อมโตคธํ นิพฺพานํ ปริโยสานเฎฺฐน ธโมฺม ตํ ธมฺมํ ปวเตฺตตีติ – ธมฺมจกฺกํฯ</p>


<p>[ข-ฆ] ‘‘อิทํ ทุกฺขสมุทยํ อริยสจฺจ’’นฺติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… ‘‘ตํ โข ปนิทํ ทุกฺขสมุทยํ อริยสจฺจํ ปหาตพฺพ’’นฺติ…เป.… ‘‘ปหีน’’นฺติ ปุเพฺพ อนนุสฺสุเตสุ  ธเมฺมสุ จกฺขุํ อุทปาทิ…เป.… อาโลโก อุทปาทิฯ</p>


<p>จกฺขุํ อุทปาทีติ – เกนเฎฺฐน…เป.… อาโลโก อุทปาทีติ – เกนเฎฺฐน? ติ – ทสฺสนเฎฺฐน…เป.… ติ – โอภาสเฎฺฐนฯ</p>


<p>จกฺขุํ ธโมฺม, ทสฺสนโฎฺฐ อโตฺถ…เป.… อาโลโก ธโมฺม, โอภาสโฎฺฐ  อโตฺถฯ อิเม ปญฺจ ธมฺมา ปญฺจ อตฺถา สมุทยวตฺถุกา สจฺจวตฺถุกา…เป.… นิโรธวตฺถุกา สจฺจวตฺถุกา…เป.… มคฺควตฺถุกา สจฺจวตฺถุกา สจฺจารมฺมณา สจฺจโคจรา สจฺจสงฺคหิตา สจฺจปริยาปนฺนา สเจฺจ สมุทาคตา สเจฺจ ฐิตา สเจฺจ ปติฎฺฐิตาฯ</p>


<p>นฺติ เกนเฎฺฐน ธมฺมจกฺกํ? ธมฺมญฺจ ปวเตฺตติ จกฺกญฺจาติ – ธมฺมจกฺกํฯ จกฺกญฺจ ปวเตฺตติ ธมฺมญฺจาติ – ธมฺมจกฺกํฯ ธเมฺมน ปวเตฺตตีติ – ธมฺมจกฺกํฯ ธมฺมจริยาย ปวเตฺตตีติ – ธมฺมจกฺกํฯ ธเมฺม ฐิโต ปวเตฺตตีติ – ธมฺมจกฺกํฯ ธเมฺม ปติฎฺฐิโต ปวเตฺตตีติ – ธมฺมจกฺกํ…เป.… อมโตคธํ นิพฺพานํ ปริโยสานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ</p>


<h3>๒. สติปฎฺฐานวาโร</h3>
<p> ‘‘‘อยํ  กาเย กายานุปสฺสนา’ติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ สา โข ปนายํ กาเย กายานุปสฺสนา ภาเวตพฺพาติ  เม, ภิกฺขเว,…เป.… ภาวิตาติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ</p>


<p>‘‘อยํ เวทนาสุ…เป.… อยํ จิเตฺต… อยํ ธเมฺมสุ ธมฺมานุปสฺสนาติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ สา โข ปนายํ ธเมฺมสุ ธมฺมานุปสฺสนา ภาเวตพฺพาติ เม, ภิกฺขเว…เป.… ภาวิตาติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ</p>


<p>อยํ กาเย กายานุปสฺสนาติ ปุเพฺพ อนนุสฺสุเตสุ  ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… สา โข ปนายํ กาเย กายานุปสฺสนา ภาเวตพฺพาติ…เป.… ภาวิตาติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ</p>


<p>จกฺขุํ อุทปาทีติ – เกนเฎฺฐน…เป.… อาโลโก อุทปาทีติ – เกนเฎฺฐน? ติ – ทสฺสนเฎฺฐน…เป.… ติ – โอภาสเฎฺฐนฯ</p>


<p>จกฺขุํ ธโมฺม, ทสฺสนโฎฺฐ อโตฺถ…เป.… อาโลโก ธโมฺม, โอภาสโฎฺฐ อโตฺถฯ อิเม ปญฺจ ธมฺมา ปญฺจ อตฺถา กายวตฺถุกา สติปฎฺฐานวตฺถุกา…เป.… เวทนาวตฺถุกา สติปฎฺฐานวตฺถุกา… จิตฺตวตฺถุกา สติปฎฺฐานวตฺถุกา… ธมฺมวตฺถุกา สติปฎฺฐานวตฺถุกา สติปฎฺฐานารมฺมณา สติปฎฺฐานโคจรา สติปฎฺฐานสงฺคหิตา สติปฎฺฐานปริยาปนฺนา สติปฎฺฐาเน สมุทาคตา สติปฎฺฐาเน ฐิตา สติปฎฺฐาเน ปติฎฺฐิตาฯ</p>


<p>นฺติ เกนเฎฺฐน ธมฺมจกฺกํ? ธมฺมญฺจ ปวเตฺตติ จกฺกญฺจาติ – ธมฺมจกฺกํฯ จกฺกญฺจ ปวเตฺตติ ธมฺมญฺจาติ – ธมฺมจกฺกํฯ ธเมฺมน ปวเตฺตตีติ – ธมฺมจกฺกํฯ ธมฺมจริยาย ปวเตฺตตีติ – ธมฺมจกฺกํฯ ธเมฺม ฐิโต ปวเตฺตตีติ – ธมฺมจกฺกํฯ ธเมฺม ปติฎฺฐิโต ปวเตฺตตีติ – ธมฺมจกฺกํ  …เป.… อมโตคธํ นิพฺพานํ ปริโยสานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ</p>


<h3>๓. อิทฺธิปาทวาโร</h3>
<p> ‘‘‘อยํ  ฉนฺทสมาธิปธานสงฺขารสมนฺนาคโต อิทฺธิปาโท’ติ เม , ภิกฺขเว ปุเพฺพ อนนุสฺสุเตสุ  ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘โส โข ปนายํ ฉนฺทสมาธิปธานสงฺขารสมนฺนาคโต อิทฺธิปาโท ภาเวตโพฺพ’ติ เม, ภิกฺขเว…เป.… ภาวิโตติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ</p>


<p>‘‘อยํ วีริยสมาธิ…เป.… อยํ จิตฺตสมาธิ…เป.… อยํ วีมํสาสมาธิปธานสงฺขารสมนฺนาคโต อิทฺธิปาโทติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ โส โข ปนายํ วีมํสาสมาธิปธานสงฺขารสมนฺนาคโต อิทฺธิปาโท ภาเวตโพฺพติ เม, ภิกฺขเว…เป.… ภาวิโตติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ’’ฯ</p>


<p>อยํ ฉนฺทสมาธิปธานสงฺขารสมนฺนาคโต อิทฺธิปาโทติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… โส โข ปนายํ ฉนฺทสมาธิปธานสงฺขารสมนฺนาคโต อิทฺธิปาโท ภาเวตโพฺพติ…เป.… ภาวิโตติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ</p>


<p>จกฺขุํ อุทปาทีติ – เกนเฎฺฐน? ญาณํ อุทปาทีติ – เกนเฎฺฐน? ปญฺญา อุทปาทีติ – เกนเฎฺฐน? วิชฺชา อุทปาทีติ – เกนเฎฺฐน? อาโลโก อุทปาทีติ – เกนเฎฺฐน? ติ – ทสฺสนเฎฺฐนฯ ติ – ญาตเฎฺฐนฯ   ติ – ปชานนเฎฺฐนฯ ติ – ปฎิเวธเฎฺฐนฯ ติ – โอภาสเฎฺฐนฯ</p>


<p>จกฺขุํ ธโมฺม, ทสฺสนโฎฺฐ อโตฺถฯ ญาณํ ธโมฺม, ญาตโฎฺฐ อโตฺถฯ ปญฺญา ธโมฺม, ปชานนโฎฺฐ อโตฺถฯ วิชฺชา ธโมฺม, ปฎิเวธโฎฺฐ อโตฺถฯ อาโลโก ธโมฺม, โอภาสโฎฺฐ อโตฺถฯ อิเม ปญฺจ ธมฺมา ปญฺจ อตฺถา ฉนฺทวตฺถุกา อิทฺธิปาทวตฺถุกา อิทฺธิปาทารมฺมณา อิทฺธิปาทโคจรา อิทฺธิปาทสงฺคหิตา อิทฺธิปาทปริยาปนฺนา อิทฺธิปาเท สมุทาคตา อิทฺธิปาเท ฐิตา อิทฺธิปาเท ปติฎฺฐิตาฯ</p>


<p>นฺติ เกนเฎฺฐน ธมฺมจกฺกํ? ธมฺมญฺจ ปวเตฺตติ จกฺกญฺจาติ – ธมฺมจกฺกํฯ จกฺกญฺจ ปวเตฺตติ ธมฺมญฺจาติ – ธมฺมจกฺกํฯ ธเมฺมน ปวเตฺตตีติ – ธมฺมจกฺกํฯ ธมฺมจริยาย ปวเตฺตตีติ  – ธมฺมจกฺกํฯ ธเมฺม ฐิโต ปวเตฺตตีติ – ธมฺมจกฺกํฯ ธเมฺม ปติฎฺฐิโต ปวเตฺตตีติ – ธมฺมจกฺกํฯ ธเมฺม ปติฎฺฐาเปโนฺต ปวเตฺตตีติ – ธมฺมจกฺกํฯ ธเมฺม วสิปฺปโตฺต ปวเตฺตตีติ  – ธมฺมจกฺกํฯ ธเมฺม วสิํ ปาเปโนฺต ปวเตฺตตีติ – ธมฺมจกฺกํฯ ธเมฺม ปารมิปฺปโตฺต ปวเตฺตตีติ – ธมฺมจกฺกํฯ ธเมฺม ปารมิํ ปาเปโนฺต ปวเตฺตตีติ – ธมฺมจกฺกํ…เป.… ธมฺมํ อปจายมาโน ปวเตฺตตีติ – ธมฺมจกฺกํฯ ธมฺมทฺธโช ปวเตฺตตีติ – ธมฺมจกฺกํฯ ธมฺมเกตุ ปวเตฺตตีติ – ธมฺมจกฺกํฯ ธมฺมาธิปเตโยฺย ปวเตฺตตีติ – ธมฺมจกฺกํฯ ตํ โข ปน ธมฺมจกฺกํ อปฺปฎิวตฺติยํ สมเณน วา พฺราหฺมเณน วา เทเวน วา  มาเรน วา พฺรหฺมุนา วา เกนจิ วา โลกสฺมินฺติ – ธมฺมจกฺกํฯ</p>


<p>สทฺธินฺทฺริยํ ธโมฺมฯ ตํ ธมฺมํ ปวเตฺตตีติ – ธมฺมจกฺกํ…เป.… อมโตคธํ นิพฺพานํ ปริโยสานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกํฯ</p>


<p>อยํ วีริยสมาธิปธานสงฺขารสมนฺนาคโต อิทฺธิปาโทติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิ…เป.… โส โข ปนายํ วีริยสมาธิปธานสงฺขารสมนฺนาคโต อิทฺธิปาโท ภาเวตโพฺพติ…เป.… ภาวิโตติ ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ</p>


<p>จกฺขุํ อุทปาทีติ – เกนเฎฺฐน…เป.… อาโลโก อุทปาทีติ – เกนเฎฺฐน? ติ – ทสฺสนเฎฺฐน…เป.… ติ – โอภาสเฎฺฐนฯ</p>


<p>จกฺขุํ ธโมฺม, ทสฺสนโฎฺฐ อโตฺถ…เป.… อาโลโก ธโมฺม, โอภาสโฎฺฐ อโตฺถฯ อิเม ปญฺจ ธมฺมา ปญฺจ อตฺถา วีริยวตฺถุกา อิทฺธิปาทวตฺถุกา…เป.… จิตฺตวตฺถุกา อิทฺธิปาทวตฺถุกา… วีมํสาวตฺถุกา อิทฺธิปาทวตฺถุกา อิทฺธิปาทารมฺมณา อิทฺธิปาทโคจรา อิทฺธิปาทสงฺคหิตา อิทฺธิปาทปริยาปนฺนา อิทฺธิปาเท สมุทาคตา อิทฺธิปาเท ฐิตา อิทฺธิปาเท ปติฎฺฐิตา ฯ</p>


<p>นฺติ เกนเฎฺฐน ธมฺมจกฺกํ? ธมฺมญฺจ ปวเตฺตติ จกฺกญฺจาติ – ธมฺมจกฺกํฯ จกฺกญฺจ ปวเตฺตติ ธมฺมญฺจาติ – ธมฺมจกฺกํฯ ธเมฺมน ปวเตฺตตีติ – ธมฺมจกฺกํฯ ธมฺมจริยาย ปวเตฺตตีติ – ธมฺมจกฺกํฯ ธเมฺม  ฐิโต ปวเตฺตตีติ – ธมฺมจกฺกํฯ ธเมฺม ปติฎฺฐิโต ปวเตฺตตีติ – ธมฺมจกฺกํ…เป.… อมโตคธํ นิพฺพานํ ปริโยสานเฎฺฐน ธโมฺมฯ ตํ ธมฺมํ ปวเตฺตตีติ – ธมฺมจกฺกนฺติฯ</p>

</p>


<h2>๘. โลกุตฺตรกถา</h2>
<p> กตเม    ธมฺมา โลกุตฺตรา? จตฺตาโร สติปฎฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อริโย อฎฺฐงฺคิโก มโคฺค, จตฺตาโร อริยมคฺคา, จตฺตาริ จ สามญฺญผลานิ, นิพฺพานญฺจ – อิเม ธมฺมา โลกุตฺตราฯ</p>


<p>ติ เกนเฎฺฐน โลกุตฺตรา? โลกํ ตรนฺตีติ – โลกุตฺตราฯ โลกา อุตฺตรนฺตีติ – โลกุตฺตราฯ โลกโต อุตฺตรนฺตีติ – โลกุตฺตราฯ โลกมฺหา อุตฺตรนฺตีติ – โลกุตฺตราฯ โลกํ อติกฺกมนฺตีติ – โลกุตฺตราฯ โลกํ สมติกฺกมนฺตีติ – โลกุตฺตราฯ โลกํ สมติกฺกนฺตาติ – โลกุตฺตราฯ โลเกน อติเรกาติ – โลกุตฺตราฯ โลกนฺตํ ตรนฺตีติ – โลกุตฺตราฯ โลกา นิสฺสรนฺตีติ – โลกุตฺตราฯ โลกโต นิสฺสรนฺตีติ – โลกุตฺตราฯ โลกมฺหา นิสฺสรนฺตีติ – โลกุตฺตราฯ โลกา นิสฺสฎาติ  – โลกุตฺตราฯ โลเกน นิสฺสฎาติ – โลกุตฺตราฯ โลกมฺหา นิสฺสฎาติ – โลกุตฺตราฯ โลเก น ติฎฺฐนฺตีติ – โลกุตฺตราฯ โลกสฺมิํ น ติฎฺฐนฺตีติ – โลกุตฺตราฯ โลเก น ลิมฺปนฺตีติ – โลกุตฺตราฯ โลเกน น ลิมฺปนฺตีติ – โลกุตฺตราฯ โลเก อสํลิตฺตาติ – โลกุตฺตราฯ โลเกน อสํลิตฺตาติ – โลกุตฺตราฯ โลเก อนุปลิตฺตาติ – โลกุตฺตราฯ โลเกน อนุปลิตฺตาติ – โลกุตฺตราฯ โลเก วิปฺปมุตฺตาติ – โลกุตฺตราฯ โลเกน วิปฺปมุตฺตาติ – โลกุตฺตราฯ โลกา วิปฺปมุตฺตาติ – โลกุตฺตราฯ โลกโต วิปฺปมุตฺตาติ – โลกุตฺตราฯ โลกมฺหา วิปฺปมุตฺตาติ  – โลกุตฺตราฯ โลเก วิสญฺญุตฺตาติ – โลกุตฺตราฯ โลเกน วิสญฺญุตฺตาติ – โลกุตฺตราฯ โลกา วิสญฺญุตฺตาติ – โลกุตฺตราฯ โลกสฺมิํ วิสญฺญุตฺตาติ – โลกุตฺตราฯ โลกโต วิสญฺญุตฺตาติ – โลกุตฺตราฯ โลกมฺหา วิสญฺญุตฺตาติ – โลกุตฺตราฯ โลกา สุชฺฌนฺตีติ – โลกุตฺตราฯ โลกโต สุชฺฌนฺตีติ – โลกุตฺตราฯ โลกมฺหา สุชฺฌนฺตีติ – โลกุตฺตราฯ โลกา วิสุชฺฌนฺตีติ – โลกุตฺตราฯ โลกโต วิสุชฺฌนฺตีติ – โลกุตฺตราฯ โลกมฺหา วิสุชฺฌนฺตีติ – โลกุตฺตราฯ โลกา วุฎฺฐหนฺตีติ  – โลกุตฺตราฯ โลกโต วุฎฺฐหนฺตีติ  – โลกุตฺตราฯ โลกมฺหา วุฎฺฐหนฺตีติ – โลกุตฺตราฯ โลกา วิวฎฺฎนฺตีติ – โลกุตฺตรา ฯ โลกโต วิวฎฺฎนฺตีติ – โลกุตฺตราฯ โลกมฺหา วิวฎฺฎนฺตีติ – โลกุตฺตราฯ โลเก น สชฺชนฺตีติ – โลกุตฺตราฯ โลเก น คยฺหนฺตีติ – โลกุตฺตราฯ โลเก น พชฺฌนฺตีติ – โลกุตฺตราฯ โลกํ สมุจฺฉินฺทนฺตีติ – โลกุตฺตราฯ โลกํ สมุจฺฉินฺนตฺตาติ – โลกุตฺตราฯ โลกํ  ปฎิปฺปสฺสเมฺภนฺตีติ – โลกุตฺตราฯ โลกํ ปฎิปฺปสฺสมฺภิตตฺตาติ – โลกุตฺตราฯ โลกสฺส อปถาติ – โลกุตฺตราฯ โลกสฺส อคตีติ – โลกุตฺตราฯ โลกสฺส อวิสยาติ – โลกุตฺตราฯ โลกสฺส อสาธารณาติ – โลกุตฺตราฯ โลกํ วมนฺตีติ – โลกุตฺตราฯ โลกํ น ปจฺจาวมนฺตีติ – โลกุตฺตราฯ โลกํ ปชหนฺตีติ – โลกุตฺตราฯ โลกํ น อุปาทิยนฺตีติ – โลกุตฺตราฯ โลกํ วิสิเนนฺตีติ – โลกุตฺตราฯ โลกํ น อุสฺสิเนนฺตีติ – โลกุตฺตราฯ โลกํ วิธูเปนฺตีติ – โลกุตฺตราฯ โลกํ น สํธูเปนฺตีติ – โลกุตฺตราฯ โลกํ สมติกฺกมฺม อภิภุยฺย ติฎฺฐนฺตีติ – โลกุตฺตราฯ</p>

</p>


<h2>๙. พลกถา</h2>
<p> สาวตฺถินิทานํ  ฯ ‘‘ปญฺจิมานิ , ภิกฺขเว, พลานิฯ กตมานิ ปญฺจ? สทฺธาพลํ, วีริยพลํ, สติพลํ, สมาธิพลํ, ปญฺญาพลํ – อิมานิ โข, ภิกฺขเว, ปญฺจ พลานิฯ</p>


<p>‘‘อปิ จ, อฎฺฐสฎฺฐิ พลานิ – สทฺธาพลํ, วีริยพลํ, สติพลํ, สมาธิพลํ, ปญฺญาพลํ, หิริพลํ, โอตฺตปฺปพลํ, ปฎิสงฺขานพลํ, ภาวนาพลํ, อนวชฺชพลํ, สงฺคหพลํ, ขนฺติพลํ, ปญฺญตฺติพลํ, นิชฺฌตฺติพลํ, อิสฺสริยพลํ , อธิฎฺฐานพลํ, สมถพลํ, วิปสฺสนาพลํ, ทส เสขพลานิ, ทส อเสขพลานิ, ทส ขีณาสวพลานิ, ทส อิทฺธิพลานิ, ทส ตถาคตพลานิ’’ฯ</p>


<p>กตมํ  อสฺสทฺธิเย น กมฺปตีติ – สทฺธาพลํฯ สหชาตานํ ธมฺมานํ อุปตฺถมฺภนเฎฺฐน สทฺธาพลํ, กิเลสานํ ปริยาทานเฎฺฐน สทฺธาพลํ, ปฎิเวธาทิวิโสธนเฎฺฐน สทฺธาพลํ, จิตฺตสฺส อธิฎฺฐานเฎฺฐน สทฺธาพลํ, จิตฺตสฺส โวทานเฎฺฐน สทฺธาพลํ, วิเสสาธิคมเฎฺฐน สทฺธาพลํ, อุตฺตริ ปฎิเวธเฎฺฐน  สทฺธาพลํ, สจฺจาภิสมยเฎฺฐน สทฺธาพลํ, นิโรเธ ปติฎฺฐาปกเฎฺฐน สทฺธาพลํฯ อิทํ สทฺธาพลํฯ</p>


<p>กตมํ  โกสเชฺช น กมฺปตีติ – วีริยพลํฯ สหชาตานํ ธมฺมานํ อุปตฺถมฺภนเฎฺฐน วีริยพลํ, กิเลสานํ ปริยาทานเฎฺฐน วีริยพลํ, ปฎิเวธาทิวิโสธนเฎฺฐน วีริยพลํ, จิตฺตสฺส อธิฎฺฐานเฎฺฐน วีริยพลํ, จิตฺตสฺส โวทานเฎฺฐน วีริยพลํ, วิเสสาธิคมเฎฺฐน วีริยพลํ, อุตฺตริ ปฎิเวธเฎฺฐน วีริยพลํ, สจฺจาภิสมยเฎฺฐน วีริยพลํ, นิโรเธ ปติฎฺฐาปกเฎฺฐน วีริยพลํฯ อิทํ วีริยพลํฯ</p>


<p>กตมํ    ปมาเท น กมฺปตีติ – สติพลํฯ สหชาตานํ ธมฺมานํ อุปตฺถมฺภนเฎฺฐน สติพลํ…เป.… นิโรเธ ปติฎฺฐาปกเฎฺฐน สติพลํฯ อิทํ สติพลํฯ</p>


<p>กตมํ   อุทฺธเจฺจ น กมฺปตีติ – สมาธิพลํฯ สหชาตานํ ธมฺมานํ อุปตฺถมฺภนเฎฺฐน สมาธิพลํ…เป.… นิโรเธ ปติฎฺฐาปกเฎฺฐน สมาธิพลํฯ อิทํ สมาธิพลํฯ</p>


<p>กตมํ  อวิชฺชาย น กมฺปตีติ – ปญฺญาพลํฯ สหชาตานํ ธมฺมานํ อุปตฺถมฺภนเฎฺฐน ปญฺญาพลํ…เป.… นิโรเธ ปติฎฺฐาปกเฎฺฐน ปญฺญาพลํฯ อิทํ ปญฺญาพลํฯ</p>


<p>กตมํ  เนกฺขเมฺมน กามจฺฉนฺทํ หิรียตีติ  – หิริพลํฯ อพฺยาปาเทน พฺยาปาทํ หิรียตีติ – หิริพลํฯ อาโลกสญฺญาย ถินมิทฺธํ หิรียตีติ – หิริพลํฯ อวิเกฺขเปน อุทฺธจฺจํ หิรียตีติ – หิริพลํฯ ธมฺมววตฺถาเนน วิจิกิจฺฉํ หิรียตีติ – หิริพลํฯ ญาเณน อวิชฺชํ หิรียตีติ – หิริพลํฯ ปาโมเชฺชน อรติํ หิรียตีติ – หิริพลํฯ ปฐเมน ฌาเนน นีวรเณ หิรียตีติ – หิริพลํ…เป.… อรหตฺตมเคฺคน สพฺพกิเลเส หิรียตีติ – หิริพลํฯ อิทํ หิริพลํฯ</p>


<p>กตมํ  เนกฺขเมฺมน กามจฺฉนฺทํ โอตฺตปฺปตีติ – โอตฺตปฺปพลํฯ อพฺยาปาเทน พฺยาปาทํ โอตฺตปฺปตีติ – โอตฺตปฺปพลํฯ อาโลกสญฺญาย ถินมิทฺธํ โอตฺตปฺปตีติ – โอตฺตปฺปพลํฯ อวิเกฺขเปน อุทฺธจฺจํ โอตฺตปฺปตีติ – โอตฺตปฺปพลํฯ ธมฺมววตฺถาเนน วิจิกิจฺฉํ โอตฺตปฺปตีติ – โอตฺตปฺปพลํฯ ญาเณน อวิชฺชํ โอตฺตปฺปตีติ – โอตฺตปฺปพลํ ฯ ปาโมเชฺชน อรติํ โอตฺตปฺปตีติ – โอตฺตปฺปพลํฯ ปฐเมน ฌาเนน นีวรเณ โอตฺตปฺปตีติ – โอตฺตปฺปพลํ…เป.… อรหตฺตมเคฺคน  สพฺพกิเลเส โอตฺตปฺปตีติ – โอตฺตปฺปพลํฯ อิทํ โอตฺตปฺปพลํฯ</p>


<p>กตมํ  เนกฺขเมฺมน กามจฺฉนฺทํ ปฎิสงฺขาตีติ – ปฎิสงฺขานพลํฯ อพฺยาปาเทน พฺยาปาทํ ปฎิสงฺขาตีติ – ปฎิสงฺขานพลํฯ อาโลกสญฺญาย ถินมิทฺธํ ปฎิสงฺขาตีติ – ปฎิสงฺขานพลํฯ อวิเกฺขเปน อุทฺธจฺจํ ปฎิสงฺขาตีติ – ปฎิสงฺขานพลํฯ ธมฺมววตฺถาเนน วิจิกิจฺฉํ ปฎิสงฺขาตีติ – ปฎิสงฺขานพลํฯ ญาเณน อวิชฺชํ ปฎิสงฺขาตีติ – ปฎิสงฺขานพลํ ฯ ปาโมเชฺชน อรติํ ปฎิสงฺขาตีติ – ปฎิสงฺขานพลํฯ ปฐเมน  ฌาเนน นีวรเณ ปฎิสงฺขาตีติ – ปฎิสงฺขานพลํ…เป.… อรหตฺตมเคฺคน สพฺพกิเลเส ปฎิสงฺขาตีติ – ปฎิสงฺขานพลํฯ อิทํ ปฎิสงฺขานพลํฯ</p>


<p>กตมํ  กามจฺฉนฺทํ ปชหโนฺต เนกฺขมฺมํ ภาเวตีติ – ภาวนาพลํฯ พฺยาปาทํ ปชหโนฺต อพฺยาปาทํ ภาเวตีติ – ภาวนาพลํฯ ถินมิทฺธํ ปชหโนฺต อาโลกสญฺญํ ภาเวตีติ – ภาวนาพลํฯ อุทฺธจฺจํ ปชหโนฺต อวิเกฺขปํ ภาเวตีติ – ภาวนาพลํฯ วิจิกิจฺฉํ ปชหโนฺต ธมฺมววตฺถานํ ภาเวตีติ – ภาวนาพลํฯ อวิชฺชํ ปชหโนฺต ญาณํ ภาเวตีติ – ภาวนาพลํฯ อรติํ ปชหโนฺต ปาโมชฺชํ ภาเวตีติ – ภาวนาพลํฯ นีวรเณ ปชหโนฺต ปฐมํ ฌานํ ภาเวตีติ – ภาวนาพลํ…เป.… สพฺพกิเลเส ปชหโนฺต อรหตฺตมคฺคํ ภาเวตีติ – ภาวนาพลํฯ อิทํ ภาวนาพลํฯ</p>


<p>กตมํ  กามจฺฉนฺทสฺส ปหีนตฺตา เนกฺขเมฺม นตฺถิ กิญฺจิ  วชฺชนฺติ – อนวชฺชพลํฯ พฺยาปาทสฺส ปหีนตฺตา อพฺยาปาเท นตฺถิ กิญฺจิ วชฺชนฺติ – อนวชฺชพลํฯ ถินมิทฺธสฺส ปหีนตฺตา อาโลกสญฺญาย นตฺถิ กิญฺจิ วชฺชนฺติ – อนวชฺชพลํฯ อุทฺธจฺจสฺส ปหีนตฺตา อวิเกฺขเป นตฺถิ กิญฺจิ วชฺชนฺติ – อนวชฺชพลํฯ วิจิกิจฺฉาย ปหีนตฺตา ธมฺมววตฺถาเน นตฺถิ กิญฺจิ วชฺชนฺติ – อนวชฺชพลํฯ อวิชฺชาย ปหีนตฺตา ญาเณ นตฺถิ กิญฺจิ วชฺชนฺติ – อนวชฺชพลํฯ อรติยา ปหีนตฺตา ปาโมเชฺช นตฺถิ กิญฺจิ วชฺชนฺติ อนวชฺชพลํฯ นีวรณานํ ปหีนตฺตา ปฐมชฺฌาเน นตฺถิ กิญฺจิ วชฺชนฺติ – อนวชฺชพลํ…เป.… สพฺพกิเลสานํ ปหีนตฺตา อรหตฺตมเคฺค นตฺถิ กิญฺจิ วชฺชนฺติ – อนวชฺชพลํฯ อิทํ อนวชฺชพลํฯ</p>


<p>กตมํ   กามจฺฉนฺทํ ปชหโนฺต เนกฺขมฺมวเสน จิตฺตํ สงฺคณฺหาตีติ – สงฺคหพลํฯ พฺยาปาทํ ปชหโนฺต อพฺยาปาทวเสน จิตฺตํ สงฺคณฺหาตีติ – สงฺคหพลํฯ ถินมิทฺธํ ปชหโนฺต อาโลกสญฺญาวเสน จิตฺตํ สงฺคณฺหาตีติ – สงฺคหพลํ…เป.… สพฺพกิเลเส ปชหโนฺต อรหตฺตมคฺควเสน จิตฺตํ สงฺคณฺหาตีติ – สงฺคหพลํฯ อิทํ สงฺคหพลํฯ</p>


<p>กตมํ   กามจฺฉนฺทสฺส ปหีนตฺตา เนกฺขมฺมํ ขมตีติ – ขนฺติพลํฯ พฺยาปาทสฺส ปหีนตฺตา อพฺยาปาโท ขมตีติ – ขนฺติพลํฯ ถินมิทฺธสฺส ปหีนตฺตา อาโลกสญฺญา ขมตีติ – ขนฺติพลํฯ อุทฺธจฺจสฺส ปหีนตฺตา อวิเกฺขโป ขมตีติ – ขนฺติพลํฯ วิจิกิจฺฉาย ปหีนตฺตา  ธมฺมววตฺถานํ ขมตีติ – ขนฺติพลํฯ อวิชฺชาย ปหีนตฺตา  ญาณํ ขมตีติ – ขนฺติพลํฯ อรติยา ปหีนตฺตา ปาโมชฺชํ ขมตีติ – ขนฺติพลํฯ นีวรณานํ ปหีนตฺตา ปฐมํ ฌานํ ขมตีติ – ขนฺติพลํ…เป.… สพฺพกิเลสานํ ปหีนตฺตา อรหตฺตมโคฺค ขมตีติ – ขนฺติพลํฯ อิทํ ขนฺติพลํฯ</p>


<p>กตมํ  กามจฺฉนฺทํ ปชหโนฺต เนกฺขมฺมวเสน จิตฺตํ ปญฺญเปตีติ – ปญฺญตฺติพลํฯ พฺยาปาทํ ปชหโนฺต อพฺยาปาทวเสน จิตฺตํ ปญฺญเปตีติ – ปญฺญตฺติพลํฯ ถินมิทฺธํ ปชหโนฺต อาโลกสญฺญาวเสน จิตฺตํ ปญฺญเปตีติ – ปญฺญตฺติพลํ…เป.… สพฺพกิเลเส ปชหโนฺต อรหตฺตมคฺควเสน จิตฺตํ ปญฺญเปตีติ – ปญฺญตฺติพลํฯ อิทํ ปญฺญตฺติพลํฯ</p>


<p>กตมํ  กามจฺฉนฺทํ ปชหโนฺต เนกฺขมฺมวเสน จิตฺตํ นิชฺฌาเปตีติ – นิชฺฌตฺติพลํฯ พฺยาปาทํ ปชหโนฺต อพฺยาปาทวเสน จิตฺตํ นิชฺฌาเปตีติ – นิชฺฌตฺติพลํฯ ถินมิทฺธํ ปชหโนฺต อาโลกสญฺญาวเสน จิตฺตํ นิชฺฌาเปตีติ – นิชฺฌตฺติพลํ…เป.… สพฺพกิเลเส ปชหโนฺต อรหตฺตมคฺควเสน จิตฺตํ นิชฺฌาเปตีติ – นิชฺฌตฺติพลํฯ อิทํ นิชฺฌตฺติพลํฯ</p>


<p>กตมํ  กามจฺฉนฺทํ ปชหโนฺต เนกฺขมฺมวเสน จิตฺตํ วสํ วเตฺตตีติ – อิสฺสริยพลํฯ พฺยาปาทํ ปชหโนฺต อพฺยาปาทวเสน จิตฺตํ วสํ วเตฺตตีติ – อิสฺสริยพลํฯ ถินมิทฺธํ ปชหโนฺต อาโลกสญฺญาวเสน  จิตฺตํ วสํ วเตฺตตีติ – อิสฺสริยพลํ…เป.… สพฺพกิเลเส ปชหโนฺต อรหตฺตมคฺควเสน จิตฺตํ วสํ วเตฺตตีติ – อิสฺสริยพลํฯ อิทํ อิสฺสริยพลํฯ</p>


<p>กตมํ  กามจฺฉนฺทํ ปชหโนฺต เนกฺขมฺมวเสน จิตฺตํ อธิฎฺฐาตีติ – อธิฎฺฐานพลํฯ พฺยาปาทํ ปชหโนฺต อพฺยาปาทวเสน จิตฺตํ อธิฎฺฐาตีติ  – อธิฎฺฐานพลํฯ ถินมิทฺธํ ปชหโนฺต อาโลกสญฺญาวเสน  จิตฺตํ อธิฎฺฐาตีติ – อธิฎฺฐานพลํ…เป.… สพฺพกิเลเส ปชหโนฺต อรหตฺตมคฺควเสน จิตฺตํ อธิฎฺฐาตีติ – อธิฎฺฐานพลํฯ อิทํ อธิฎฺฐานพลํฯ</p>


<p>กตมํ  เนกฺขมฺมวเสน จิตฺตสฺส เอกคฺคตา อวิเกฺขโป สมถพลํ, อพฺยาปาทวเสน จิตฺตสฺส เอกคฺคตา อวิเกฺขโป สมถพลํ, อาโลกสญฺญาวเสน จิตฺตสฺส เอกคฺคตา  อวิเกฺขโป สมถพลํ…เป.… ปฎินิสฺสคฺคานุปสฺสี อสฺสาสวเสน จิตฺตสฺส เอกคฺคตา อวิเกฺขโป สมถพลํ, ปฎินิสฺสคฺคานุปสฺสี ปสฺสาสวเสน จิตฺตสฺส เอกคฺคตา อวิเกฺขโป สมถพลํฯ</p>


<p>นฺติ เกนเฎฺฐน สมถพลํ? ปฐเมน ฌาเนน นีวรเณ น กมฺปตีติ – สมถพลํฯ ทุติเยน ฌาเนน วิตกฺกวิจาเร น กมฺปตีติ – สมถพลํฯ ตติเยน ฌาเนน ปีติยา น กมฺปตีติ – สมถพลํฯ จตุเตฺถน ฌาเนน สุขทุเกฺข น กมฺปตีติ – สมถพลํฯ อากาสานญฺจายตนสมาปตฺติยา รูปสญฺญาย ปฎิฆสญฺญาย นานตฺตสญฺญาย น กมฺปตีติ – สมถพลํ ฯ วิญฺญาณญฺจายตนสมาปตฺติยา อากาสานญฺจายตนสญฺญาย น กมฺปตีติ – สมถพลํฯ อากิญฺจญฺญายตนสมาปตฺติยา วิญฺญาณญฺจายตนสญฺญาย น กมฺปตีติ – สมถพลํฯ เนวสญฺญานาสญฺญายตนสมาปตฺติยา อากิญฺจญฺญายตนสญฺญาย น กมฺปตีติ – สมถพลํฯ อุทฺธเจฺจ จ อุทฺธจฺจสหคตกิเลเส จ ขเนฺธ จ น กมฺปตี น จลติ น เวธตีติ – สมถพลํฯ อิทํ สมถพลํฯ</p>


<p>กตมํ ? อนิจฺจานุปสฺสนา วิปสฺสนาพลํ, ทุกฺขานุปสฺสนา วิปสฺสนาพลํ…เป.… ปฎินิสฺสคฺคานุปสฺสนา วิปสฺสนาพลํ, รูเป อนิจฺจานุปสฺสนา วิปสฺสนาพลํ, รูเป ทุกฺขานุปสฺสนา วิปสฺสนาพลํ…เป.… รูเป ปฎินสฺสคฺคานุปสฺสนา วิปสฺสนาพลํ, เวทนาย…เป.… สญฺญาย… สงฺขาเรสุ… วิญฺญาเณ… จกฺขุสฺมิํ…เป.… ชรามรเณ อนิจฺจานุปสฺสนา วิปสฺสนาพลํ, ชรามรเณ ทุกฺขานุปสฺสนา วิปสฺสนาพลํ…เป.… ชรามรเณ ปฎินิสฺสคฺคานุปสฺสนา วิปสฺสนาพลํฯ วิปสฺสนาพลนฺติ เกนเฎฺฐน วิปสฺสนาพลํ? อนิจฺจานุปสฺสนาย นิจฺจสญฺญาย น กมฺปตีติ – วิปสฺสนาพลํฯ ทุกฺขานุปสฺสนาย สุขสญฺญาย น กมฺปตีติ – วิปสฺสนาพลํฯ อนตฺตานุปสฺสนาย อตฺตสญฺญาย  กมฺปตีติ – วิปสฺสนาพลํฯ นิพฺพิทานุปสฺสนาย นนฺทิยา น กมฺปตีติ – วิปสฺสนาพลํฯ วิราคานุปสฺสนาย ราเค น กมฺปตีติ – วิปสฺสนาพลํฯ นิโรธานุปสฺสนา  สมุทเย น กมฺปตีติ – วิปสฺสนาพลํ ฯ ปฎินิสฺสคฺคานุปสฺสนาย อาทาเน น กมฺปตีติ – วิปสฺสนาพลํฯ อวิชฺชาย อวิชฺชาสหคตกิเลเส จ ขเนฺธ จ น กมฺปติ น จลติ น เวธตีติ – วิปสฺสนาพลํฯ อิทํ วิปสฺสนาพลํฯ</p>


<p>กตมานิ  สมฺมาทิฎฺฐิํ  สิกฺขตีติ – เสขพลํฯ ตตฺถ สิกฺขิตตฺตา อเสขพลํฯ สมฺมาสงฺกปฺปํ สิกฺขตีติ – เสขพลํฯ ตตฺถ สิกฺขิตตฺตา – อเสขพลํ ฯ สมฺมาวาจํ…เป.… สมฺมากมฺมนฺตํ… สมฺมาอาชีวํ… สมฺมาวายามํ… สมฺมาสติํ… สมฺมาสมาธิํ… สมฺมาญาณํ…เป.… สมฺมาวิมุตฺติํ สิกฺขตีติ – เสขพลํฯ ตตฺถ สิกฺขิตตฺตา – อเสขพลํฯ อิมานิ ทส เสขพลานิ, ทส อเสขพลานิฯ</p>


<p>กตมานิ   อิธ ขีณาสวสฺส ภิกฺขุโน อนิจฺจโต สเพฺพ สงฺขารา ยถาภูตํ สมฺมปฺปญฺญาย สุทิฎฺฐา โหนฺติฯ ยมฺปิ ขีณาสวสฺส ภิกฺขุโน อนิจฺจโต สเพฺพ สงฺขารา ยถาภูตํ สมฺมปฺปญฺญาย สุทิฎฺฐา โหนฺติ, อิทมฺปิ ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘‘ขีณา เม อาสวา’’ติฯ</p>


<p>ปุน จปรํ ขีณาสวสฺส ภิกฺขุโน องฺคารกาสูปมา กามา ยถาภูตํ สมฺมปฺปญฺญาย สุทิฎฺฐา โหนฺติฯ ยมฺปิ ขีณาสวสฺส ภิกฺขุโน องฺคารกาสูปมา กามา ยถาภูตํ สมฺมปฺปญฺญาย สุทิฎฺฐา โหนฺติ, อิทมฺปิ ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ  อาสวานํ ขยํ ปฎิชานาติ – ‘‘ขีณา เม อาสวา’’ติฯ</p>


<p>ปุน จปรํ ขีณาสวสฺส ภิกฺขุโน วิเวกนินฺนํ จิตฺตํ โหติ วิเวกโปณํ วิเวกปพฺภารํ วิเวกฎฺฐํ เนกฺขมฺมาภิรตํ พฺยนฺตีภูตํ  สพฺพโส อาสวฎฺฐานิเยหิ ธเมฺมหิฯ ยมฺปิ ขีณาสวสฺส ภิกฺขุโน วิเวกนินฺนํ จิตฺตํ โหติ วิเวกโปณํ วิเวกปพฺภารํ วิเวกฎฺฐํ เนกฺขมฺมาภิรตํ พฺยนฺติภูตํ สพฺพโส อาสวฎฺฐานิเยหิ ธเมฺมหิ, อิทมฺปิ ขีณาสวสฺส ภิกฺขุโน พลํ  โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘‘ขีณา เม อาสวา’’ติฯ</p>


<p>ปุน  จปรํ ขีณาสวสฺส ภิกฺขุโน จตฺตาโร สติปฎฺฐานา ภาวิตา โหนฺติ สุภาวิตาฯ ยมฺปิ ขีณาสวสฺส ภิกฺขุโน จตฺตาโร สติปฎฺฐานา ภาวิตา โหนฺติ สุภาวิตา, อิทมฺปิ ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘‘ขีณา เม อาสวา’’ติฯ</p>


<p>ปุน จปรํ ขีณาสวสฺส ภิกฺขุโน จตฺตาโร สมฺมปฺปธานา ภาวิตา โหนฺติ สุภาวิตา…เป.… จตฺตาโร อิทฺธิปาทา ภาวิตา โหนฺติ สุภาวิตา… ปญฺจินฺทฺริยานิ ภาวิตานิ โหนฺติ สุภาวิตานิ… ปญฺจ พลานิ ภาวิตานิ โหนฺติ สุภาวิตานิ… สตฺต โพชฺฌงฺคา  ภาวิตา โหนฺติ สุภาวิตา…เป.… อริโย อฎฺฐงฺคิโก มโคฺค ภาวิโต โหติ สุภาวิโตฯ ยมฺปิ ขีณาสวสฺส ภิกฺขุโน อฎฺฐงฺคิโก มโคฺค ภาวิโต โหติ สุภาวิโต, อิทมฺปิ ขีณาสวสฺส ภิกฺขุโน พลํ โหติ, ยํ พลํ  อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘‘ขีณา เม อาสวา’’ติฯ อิมานิ ทส ขีณาสวพลานิฯ</p>


<p>กตมานิ  อธิฎฺฐานา อิทฺธิ, วิกุพฺพนา อิทฺธิ, มโนมยา อิทฺธิ, ญาณวิปฺผารา อิทฺธิ, สมาธิวิปฺผารา อิทฺธิ, อริยา อิทฺธิ, กมฺมวิปากชา อิทฺธิ, ปุญฺญวโต อิทฺธิ, วิชฺชามยา อิทฺธิ, ตตฺถ ตตฺถ สมฺมา ปโยคปฺปจฺจยา อิชฺฌนเฎฺฐน อิทฺธิ – อิมานิ ทส อิทฺธิพลานิฯ</p>


<p>กตมานิ  อิธ ตถาคโต ฐานญฺจ ฐานโต อฎฺฐานญฺจ อฎฺฐานโต ยถาภูตํ ปชานาติฯ ยมฺปิ ตถาคโต ฐานญฺจ ฐานโต อฎฺฐานญฺจ อฎฺฐานโต ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>ปุน จปรํ ตถาคโต อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ปชานาติฯ ยมฺปิ ตถาคโต อตีตานาคตปจฺจุปฺปนฺนานํ  กมฺมสมาทานานํ ฐานโส เหตุโส วิปากํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ, นทติ, พฺรหฺมจกฺกํ ปวเตฺตติฯ</p>


<p>ปุน  จปรํ ตถาคโต สพฺพตฺถคามินิํ ปฎิปทํ  ยถาภูตํ ปชานาติฯ ยมฺปิ  ตถาคโต สพฺพตฺถคามินิํ ปฎิปทํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>ปุน จปรํ ตถาคโต อเนกธาตุนานาธาตุโลกํ ยถาภูตํ ปชานาติฯ ยมฺปิ ตถาคโต อเนกธาตุนานาธาตุโลกํ ยถาภูตํ ปชานาติ, อิทมฺปิ ตถาคตสฺส…เป.…ฯ</p>


<p>ปุน จปรํ ตถาคโต สตฺตานํ นานาธิมุตฺติกตํ ยถาภูตํ ปชานาติฯ ยมฺปิ ตถาคโต สตฺตานํ นานาธิมุตฺติกตํ ยถาภูตํ ปชานาติ, อิทมฺปิ ตถาคตสฺส…เป.…ฯ</p>


<p>ปุน  จปรํ ตถาคโต ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ปชานาติฯ ยมฺปิ ตถาคโต ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ปชานาติ, อิทมฺปิ ตถาคตสฺส…เป.…ฯ</p>


<p>ปุน จปรํ ตถาคโต ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ยถาภูตํ ปชานาติฯ ยมฺปิ ตถาคโต ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ยถาภูตํ ปชานาติ, อิทมฺปิ ตถาคตสฺส…เป.…ฯ</p>


<p>ปุน จปรํ ตถาคโต อเนกวิหิตํ ปุเพฺพนิวาสํ อนุสฺสรติ, เสยฺยถิทํ – เอกมฺปิ ชาติํ เทฺวปิ ชาติโย…เป.… อิติ สาการํ สอุเทฺทสํ  อเนกวิหิตํ ปุเพฺพนิวาสํ อนุสฺสรติฯ ยมฺปิ ตถาคโต อเนกวิหิตํ ปุเพฺพนิวาสํ อนุสฺสรติฯ เสยฺยถิทํ – เอกมฺปิ ชาติํ เทฺวปิ ชาติโย…เป.… อิทมฺปิ ตถาคตสฺส…เป.…ฯ</p>


<p>ปุน จปรํ ตถาคโต ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน…เป.… ยมฺปิ  ตถาคโต ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน…เป.… อิทมฺปิ ตถาคตสฺส…เป.…ฯ</p>


<p>ปุน  จปรํ ตถาคโต อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ ยมฺปิ ตถาคโต อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ อิมานิ ทส ตถาคตพลานิฯ</p>


<p> เกนเฎฺฐน สทฺธาพลํ? เกนเฎฺฐน วีริยพลํ? เกนเฎฺฐน สติพลํ? เกนเฎฺฐน สมาธิพลํ? เกนเฎฺฐน ปญฺญาพลํ? เกนเฎฺฐน หิริพลํ? เกนเฎฺฐน โอตฺตปฺปพลํ? เกนเฎฺฐน ปฎิสงฺขานพลํ…เป.… เกนเฎฺฐน ตถาคตพลํ?</p>


<p>อสฺสทฺธิเย อกมฺปิยเฎฺฐน สทฺธาพลํฯ โกสเชฺช อกมฺปิยเฎฺฐน วีริยพลํฯ ปมาเท อกมฺปิยเฎฺฐน สติพลํฯ อุทฺธเจฺจ อกมฺปิยเฎฺฐน สมาธิพลํฯ อวิชฺชาย อกมฺปิยเฎฺฐน ปญฺญาพลํ  ฯ หิรียติ ปาปเก อกุสเล ธเมฺมติ – หิริพลํฯ โอตฺตปฺปติ ปาปเก อกุสเล ธเมฺมติ – โอตฺตปฺปพลํฯ ญาเณน กิเลเส ปฎิสงฺขาตีติ – ปฎิสงฺขานพลํฯ ตตฺถ ชาตา ธมฺมา เอกรสา โหนฺตีติ – ภาวนาพลํฯ ตตฺถ นตฺถิ กิญฺจิ วชฺชนฺติ – อนวชฺชพลํฯ เตน จิตฺตํ สงฺคณฺหาตีติ – สงฺคหพลํฯ ตํ ตสฺส ขมตีติ –  ขนฺติพลํฯ เตน จิตฺตํ ปญฺญเปตีติ – ปญฺญตฺติพลํฯ เตน จิตฺตํ นิชฺฌาเปตีติ – นิชฺฌตฺติพลํฯ เตน จิตฺตํ วสํ วเตฺตตีติ – อิสฺสริยพลํฯ เตน จิตฺตํ อธิฎฺฐาตีติ – อธิฎฺฐานพลํฯ เตน จิตฺตํ เอกคฺคนฺติ – สมถพลํฯ ตตฺถ ชาเต ธเมฺม อนุปสฺสตีติ – วิปสฺสนาพลํฯ ตตฺถ สิกฺขตีติ – เสขพลํฯ ตตฺถ สิกฺขิตตฺตา – อเสขพลํฯ เตน อาสวา ขีณาติ – ขีณาสวพลํฯ ตสฺส อิชฺฌตีติ – อิทฺธิพลํฯ อปฺปเมยฺยเฎฺฐน ตถาคตพลนฺติฯ</p>

</p>


<h2>๑๐. สุญฺญกถา</h2>
<p> เอวํ   เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อายสฺมา อานโนฺท เยน ภควา  เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา อานโนฺท ภควนฺตํ เอตทโวจ –</p>


<p>‘‘‘สุโญฺญ โลโก, สุโญฺญ โลโก’ติ, ภเนฺต, วุจฺจติ ฯ กิตฺตาวตา นุ โข, ภเนฺต, ‘สุโญฺญ โลโก’ติ วุจฺจตี’’ติ? ‘‘ยสฺมา โข, อานนฺท, สุญฺญํ อเตฺตน วา อตฺตนิเยน วา, ตสฺมา ‘สุโญฺญ โลโก’ติ วุจฺจติฯ กิญฺจานนฺท , สุญฺญํ อเตฺตน วา อตฺตนิเยน วา? จกฺขุ โข, อานนฺท, สุญฺญํ อเตฺตน วา อตฺตนิเยน วาฯ รูปา สุญฺญา อเตฺตน วา อตฺตนิเยน วาฯ จกฺขุวิญฺญาณํ สุญฺญํ อเตฺตน วา อตฺตนิเยน วาฯ จกฺขุสมฺผโสฺส สุโญฺญ อเตฺตน วา อตฺตนิเยน วาฯ ยมฺปิทํ  จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา, ตมฺปิ สุญฺญํ อเตฺตน วา อตฺตนิเยน วาฯ</p>


<p>‘‘โสตํ สุญฺญํ…เป.… สทฺทา สุญฺญา… ฆานํ สุญฺญํ… คนฺธา สุญฺญา… ชิวฺหา สุญฺญา… รสา สุญฺญา… กาโย สุโญฺญ… โผฎฺฐพฺพา สุญฺญา… มโน สุโญฺญ อเตฺตน วา อตฺตนิเยน วาฯ ธมฺมา สุญฺญา อเตฺตน วา อตฺตนิเยน วาฯ มโนวิญฺญาณํ สุญฺญํ อเตฺตน วา อตฺตนิเยน วาฯ มโนสมฺผโสฺส สุโญฺญ อเตฺตน วา อตฺตนิเยน วาฯ ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา, ตมฺปิ สุญฺญํ อเตฺตน วา อตฺตนิเยน วาฯ ยสฺมา โข, อานนฺท, สุญฺญํ อเตฺตน วา อตฺตนิเยน วา ตสฺมา ‘สุโญฺญ โลโก’ติ วุจฺจตี’’ติฯ</p>


<h3>๑. มาติกา</h3>
<p> สุญฺญสุญฺญํ  , สงฺขารสุญฺญํ, วิปริณามสุญฺญํ, อคฺคสุญฺญํ, ลกฺขณสุญฺญํ, วิกฺขมฺภนสุญฺญํ, ตทงฺคสุญฺญํ, สมุเจฺฉทสุญฺญํ, ปฎิปฺปสฺสทฺธิสุญฺญํ , นิสฺสรณสุญฺญํ, อชฺฌตฺตสุญฺญํ , พหิทฺธาสุญฺญํ, ทุภโตสุญฺญํ, สภาคสุญฺญํ, วิสภาคสุญฺญํ, เอสนาสุญฺญํ, ปริคฺคหสุญฺญํ, ปฎิลาภสุญฺญํ, ปฎิเวธสุญฺญํ, เอกตฺตสุญฺญํ, นานตฺตสุญฺญํ, ขนฺติสุญฺญํ, อธิฎฺฐานสุญฺญํ, ปริโยคาหณสุญฺญํ , สมฺปชานสฺส ปวตฺตปริยาทานํ สพฺพสุญฺญตานํ ปรมตฺถสุญฺญํฯ</p>


<h3>๒. นิเทฺทโส</h3>
<p> กตมํ   จกฺขุ สุญฺญํ อเตฺตน วา อตฺตนิเยน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ โสตํ สุญฺญํ…เป.… ฆานํ สุญฺญํ… ชิวฺหา สุญฺญา… กาโย สุโญฺญ… มโน สุโญฺญ อเตฺตน วา อตฺตนิเยน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ อิทํ สุญฺญสุญฺญํฯ</p>


<p>กตมํ  ตโย สงฺขารา – ปุญฺญาภิสงฺขาโร, อปุญฺญาภิสงฺขาโร, อาเนญฺชาภิสงฺขาโรฯ ปุญฺญาภิสงฺขาโร อปุญฺญาภิสงฺขาเรน จ อาเนญฺชาภิสงฺขาเรน จ สุโญฺญฯ อปุญฺญาภิสงฺขาโร ปุญฺญาภิสงฺขาเรน จ อาเนญฺชาภิสงฺขาเรน จ สุโญฺญฯ อาเนญฺชาภิสงฺขาโร ปุญฺญาภิสงฺขาเรน จ อปุญฺญาภิสงฺขาเรน จ สุโญฺญฯ อิเม ตโย สงฺขาราฯ</p>


<p>อปเรปิ ตโย สงฺขารา – กายสงฺขาโร, วจีสงฺขาโร, จิตฺตสงฺขาโรฯ กายสงฺขาโร วจีสงฺขาเรน จ จิตฺตสงฺขาเรน จ สุโญฺญฯ วจีสงฺขาโร กายสงฺขาเรน จ จิตฺตสงฺขาเรน จ สุโญฺญฯ จิตฺตสงฺขาโร กายสงฺขาเรน  จ วจีสงฺขาเรน จ สุโญฺญฯ อิเม ตโย สงฺขาราฯ</p>


<p>อปเรปิ ตโย สงฺขารา – อตีตา สงฺขารา, อนาคตา สงฺขารา, ปจฺจุปฺปนฺนา สงฺขาราฯ อตีตา สงฺขารา อนาคเตหิ จ ปจฺจุปฺปเนฺนหิ จ สงฺขาเรหิ สุญฺญาฯ อนาคตา สงฺขารา อตีเตหิ จ ปจฺจุปฺปเนฺนหิ จ สงฺขาเรหิ สุญฺญา ปจฺจุปฺปนฺนา สงฺขารา อตีเตหิ จ อนาคเตหิ จ สงฺขาเรหิ สุญฺญาฯ อิเม ตโย สงฺขารา; อิทํ สงฺขารสุญฺญํฯ</p>


<p>กตมํ  ชาตํ รูปํ สภาเวน สุญฺญํฯ วิคตํ รูปํ วิปริณตเญฺจว สุญฺญญฺจฯ ชาตา เวทนา สภาเวน สุญฺญาฯ วิคตา เวทนา วิปริณตา เจว สุญฺญา จ  …เป.… ชาตา สญฺญา… ชาตา สงฺขารา… ชาตํ วิญฺญาณํ… ชาตํ จกฺขุ…เป.… ชาโต ภโว สภาเวน  สุโญฺญฯ วิคโต ภโว วิปริณโต เจว สุโญฺญ จฯ อิทํ วิปริณามสุญฺญํฯ</p>


<p>กตมํ  อคฺคเมตํ ปทํ เสฎฺฐเมตํ ปทํ วิสิฎฺฐเมตํ  ปทํ ยทิทํ สพฺพสงฺขารสมโถ สพฺพูปธิปฎินิสฺสโคฺค ตณฺหกฺขโย วิราโค นิโรโธ นิพฺพานํฯ อิทํ อคฺคสุญฺญํฯ</p>


<p>กตมํ   เทฺว ลกฺขณานิ – พาลลกฺขณญฺจ ปณฺฑิตลกฺขณญฺจฯ พาลลกฺขณํ ปณฺฑิตลกฺขเณน สุญฺญํฯ ปณฺฑิตลกฺขณํ พาลลกฺขเณน สุญฺญํฯ ตีณิ ลกฺขณานิ – อุปฺปาทลกฺขณํ, วยลกฺขณํ, ฐิตญฺญถตฺตลกฺขณํฯ อุปฺปาทลกฺขณํ วยลกฺขเณน จ ฐิตญฺญถตฺตลกฺขเณน จ สุญฺญํฯ วยลกฺขณํ อุปฺปาทลกฺขเณน  จ ฐิตญฺญถตฺตลกฺขเณน จ สุญฺญํ, ฐิตญฺญถตฺตลกฺขณํ อุปฺปาทลกฺขเณน จ วยลกฺขเณน จ สุญฺญํฯ</p>


<p>รูปสฺส อุปฺปาทลกฺขณํ วยลกฺขเณน จ ฐิตญฺญถตฺตลกฺขเณน จ สุญฺญํฯ รูปสฺส วยลกฺขณํ อุปฺปาทลกฺขเณน จ ฐิตญฺญถตฺตลกฺขเณน จ สุญฺญํฯ รูปสฺส ฐิตญฺญถตฺตลกฺขณํ อุปฺปาทลกฺขเณน จ วยลกฺขเณน จ สุญฺญํฯ เวทนาย…เป.… สญฺญาย… สงฺขารานํ… วิญฺญาณสฺส… จกฺขุสฺส… ชรามรณสฺส อุปฺปาทลกฺขณํ วยลกฺขเณน จ ฐิตญฺญถตฺตลกฺขเณน จ สุญฺญํฯ ชรามรณสฺส วยลกฺขณํ อุปฺปาทลกฺขเณน จ ฐิตญฺญถตฺตลกฺขเณน จ สุญฺญํฯ ชรามรณสฺส ฐิตญฺญถตฺตลกฺขณํ อุปฺปาทลกฺขเณน จ วยลกฺขเณน จ สุญฺญํฯ อิทํ ลกฺขณสุญฺญํฯ</p>


<p>กตมํ  เนกฺขเมฺมน กามจฺฉโนฺท วิกฺขมฺภิโต เจว สุโญฺญ จฯ อพฺยาปาเทน พฺยาปาโท วิกฺขมฺภิโต เจว สุโญฺญ จฯ อาโลกสญฺญาย ถินมิทฺธํ วิกฺขมฺภิตเญฺจว สุญฺญญฺจฯ อวิเกฺขเปน อุทฺธจฺจํ วิกฺขมฺภิตเญฺจว สุญฺญญฺจฯ ธมฺมววตฺถาเนน วิจิกิจฺฉา วิกฺขมฺภิตา เจว สุญฺญา จฯ ญาเณน อวิชฺชา วิกฺขมฺภิตา เจว สุญฺญา จฯ ปาโมเชฺชน อรติ วิกฺขมฺภิตา เจว สุญฺญา จฯ ปฐเมน ฌาเนน นีวรณา วิกฺขมฺภิตา เจว สุญฺญา จ…เป.… อรหตฺตมเคฺคน สพฺพกิเลสา วิกฺขมฺภิตา เจว สุญฺญา จฯ อิทํ วิกฺขมฺภนสุญฺญํฯ</p>


<p>กตมํ     เนกฺขเมฺมน กามจฺฉโนฺท ตทงฺคสุโญฺญฯ อพฺยาปาเทน พฺยาปาโท ตทงฺคสุโญฺญฯ อาโลกสญฺญาย ถินมิทฺธํ ตทงฺคสุญฺญํฯ อวิเกฺขเปน อุทฺธจฺจํ ตทงฺคสุญฺญํฯ ธมฺมววตฺถาเนน วิจิกิจฺฉา ตทงฺคสุญฺญาฯ ญาเณน อวิชฺชา ตทงฺคสุญฺญาฯ ปาโมเชฺชน อรติ ตทงฺคสุญฺญาฯ ปฐเมน ฌาเนน นีวรณา ตทงฺคสุญฺญา…เป.… วิวฎฺฎนานุปสฺสนาย สโญฺญคาภินิเวโส ตทงฺคสุโญฺญฯ อิทํ ตทงฺคสุญฺญํฯ</p>


<p>กตมํ  เนกฺขเมฺมน กามจฺฉโนฺท สมุจฺฉิโนฺน เจว สุโญฺญ จฯ อพฺยาปาเทน พฺยาปาโท สมุจฺฉิโนฺน เจว สุโญฺญ จฯ อาโลกสญฺญาย  ถินมิทฺธํ สมุจฺฉินฺนเญฺจว สุญฺญญฺจฯ อวิเกฺขเปน อุทฺธจฺจํ สมุจฺฉินฺนเญฺจว สุญฺญญฺจฯ ธมฺมววตฺถาเนน วิจิกิจฺฉา สมุจฺฉินฺนา เจว สุญฺญา จฯ ญาเณน อวิชฺชา สมุจฺฉินฺนา เจว สุญฺญา จฯ ปาโมเชฺชน อรติ สมุจฺฉินฺนา เจว สุญฺญา จฯ ปฐเมน ฌาเนน นีวรณา สมุจฺฉินฺนา เจว สุญฺญา จ…เป.… อรหตฺตมเคฺคน สพฺพกิเลสา สมุจฺฉินฺนา เจว สุญฺญา จฯ อิทํ สมุเจฺฉทสุญฺญํฯ</p>


<p>กตมํ  เนกฺขเมฺมน กามจฺฉโนฺท ปฎิปฺปสฺสโทฺธ เจว สุโญฺญ จฯ อพฺยาปาเทน พฺยาปาโท ปฎิปฺปสฺสโทฺธ เจว สุโญฺญ จฯ อาโลกสญฺญาย ถินมิทฺธํ ปฎิปฺปสฺสทฺธเญฺจว สุญฺญญฺจฯ อวิเกฺขเปน อุทฺธจฺจํ ปฎิปฺปสฺสทฺธเญฺจว สุญฺญญฺจ ฯ ธมฺมววตฺถาเนน วิจิกิจฺฉา ปฎิปฺปสฺสทฺธา เจว สุญฺญา จฯ ญาเณน อวิชฺชา ปฎิปฺปสฺสทฺธา เจว สุญฺญา จฯ ปาโมเชฺชน อรติ ปฎิปฺปสฺสทฺธา เจว สุญฺญา จฯ ปฐเมน ฌาเนน นีวรณา ปฎิปฺปสฺสทฺธา เจว สุญฺญา จ…เป.… อรหตฺตมเคฺคน สพฺพกิเลสา ปฎิปฺปสฺสทฺธา เจว สุญฺญา จฯ อิทํ ปฎิปฺปสฺสทฺธิสุญฺญํฯ</p>


<p>กตมํ  เนกฺขเมฺมน กามจฺฉโนฺท นิสฺสโฎ เจว สุโญฺญ จฯ อพฺยาปาเทน พฺยาปาโท นิสฺสโฎ เจว สุโญฺญ จฯ อาโลกสญฺญาย ถินมิทฺธํ นิสฺสฎเญฺจว สุญฺญญฺจฯ อวิเกฺขเปน อุทฺธจฺจํ นิสฺสฎเญฺจว สุญฺญญฺจฯ ธมฺมววตฺถาเนน วิจิกิจฺฉา นิสฺสฎา เจว สุญฺญา จฯ ญาเณน อวิชฺชา นิสฺสฎา เจว สุญฺญา จฯ ปาโมเชฺชน อรติ นิสฺสฎา เจว สุญฺญา จฯ ปฐเมน ฌาเนน นีวรณา นิสฺสฎา เจว สุญฺญา จ  …เป.… อรหตฺตมเคฺคน สพฺพกิเลสา นิสฺสฎา เจว สุญฺญา จฯ อิทํ นิสฺสรณสุญฺญํฯ</p>


<p>กตมํ  อชฺฌตฺตํ จกฺขุํ สุญฺญํ อเตฺตน วา อตฺตนิเยน วา นิเจฺจน วา ธุเวน  วา สสฺสเตน วา อวิปริณามธเมฺมน วาฯ อชฺฌตฺตํ โสตํ สุญฺญํ… อชฺฌตฺตํ ฆานํ สุญฺญํ… อชฺฌตฺตํ ชิวฺหา สุญฺญา… อชฺฌตฺตํ กาโย สุโญฺญ… อชฺฌตฺตํ มโน สุโญฺญ อเตฺตน วา อตฺตนิเยน วา นิเจฺจน วา ธุเวน  วา สสฺสเตน วา อวิปริณามธเมฺมน วาฯ อิทํ อชฺฌตฺตสุญฺญํฯ</p>


<p>กตมํ  พหิทฺธา รูปา สุญฺญา…เป.… พหิทฺธา ธมฺมา สุญฺญา อเตฺตน วา อตฺตนิเยน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ อิทํ พหิทฺธาสุญฺญํฯ</p>


<p>กตมํ   ยญฺจ อชฺฌตฺตํ จกฺขุ เย จ พหิทฺธา รูปา อุภยเมตํ สุญฺญํ  อเตฺตน วา อตฺตนิเยน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ ยญฺจ อชฺฌตฺตํ โสตํ เย จ พหิทฺธา สทฺทา…เป.… ยญฺจ อชฺฌตฺตํ ฆานํ เย จ พหิทฺธา คนฺธา… ยา จ อชฺฌตฺตํ ชิวฺหา เย จ พหิทฺธา รสา… โย จ อชฺฌตฺตํ กาโย เย จ พหิทฺธา โผฎฺฐพฺพา… โย จ อชฺฌตฺตํ มโน เย จ พหิทฺธา ธมฺมา อุภยเมตํ สุญฺญํ อเตฺตน วา อตฺตนิเยน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ อิทํ ทุภโตสุญฺญํฯ</p>


<p>กตมํ  ฉ อชฺฌตฺติกานิ อายตนานิ สภาคานิ เจว สุญฺญานิ จฯ ฉ พาหิรานิ อายตนานิ สภาคานิ เจว สุญฺญานิ จฯ ฉ วิญฺญาณกายา สภาคา เจว สุญฺญา จฯ ฉ ผสฺสกายา สภาคา เจว สุญฺญา จฯ ฉ เวทนากายา สภาคา เจว  สุญฺญา จฯ ฉ สญฺญากายา สภาคา เจว สุญฺญา จฯ ฉ เจตนากายา สภาคา เจว สุญฺญา จฯ อิทํ สภาคสุญฺญํฯ</p>


<p>กตมํ  ฉ อชฺฌตฺติกานิ อายตนานิ ฉหิ พาหิเรหิ อายตเนหิ วิสภาคานิ เจว สุญฺญานิ จฯ ฉ พาหิรานิ อายตนานิ ฉหิ วิญฺญาณกาเยหิ วิสภาคานิ เจว สุญฺญานิ จฯ ฉ วิญฺญาณกายา ฉหิ ผสฺสกาเยหิ วิสภาคา เจว สุญฺญา จฯ ฉ ผสฺสกายา  ฉหิ เวทนากาเยหิ วิสภาคา เจว สุญฺญา จฯ ฉ เวทนากายา ฉหิ สญฺญากาเยหิ วิสภาคา เจว สุญฺญา จฯ ฉ สญฺญากายา ฉหิ เจตนากาเยหิ วิสภาคา เจว สุญฺญา จฯ อิทํ วิสภาคสุญฺญํฯ</p>


<p>กตมํ   เนกฺขเมฺมสนา กามจฺฉเนฺทน สุญฺญาฯ อพฺยาปาเทสนา พฺยาปาเทน สุญฺญาฯ อาโลกสเญฺญสนา ถินมิเทฺธน สุญฺญาฯ อวิเกฺขเปสนา อุทฺธเจฺจน สุญฺญาฯ ธมฺมววตฺถาเนสนา วิจิกิจฺฉาย สุญฺญาฯ ญาเณสนา อวิชฺชาย สุญฺญาฯ ปาโมเชฺชสนา อรติยา สุญฺญาฯ ปฐมชฺฌาเนสนา นีวรเณหิ สุญฺญา…เป.… อรหตฺตมเคฺคสนา สพฺพกิเลเสหิ สุญฺญาฯ อิทํ เอสนาสุญฺญํฯ</p>


<p>กตมํ  เนกฺขมฺมปริคฺคโห กามจฺฉเนฺทน สุโญฺญฯ อพฺยาปาทปริคฺคโห พฺยาปาเทน สุโญฺญฯ อาโลกสญฺญาปริคฺคโห ถินมิเทฺธน  สุโญฺญฯ อวิเกฺขปปริคฺคโห อุทฺธเจฺจน สุโญฺญ ฯ ธมฺมววตฺถานปริคฺคโห วิจิกิจฺฉาย สุโญฺญฯ ญาณปริคฺคโห อวิชฺชาย สุโญฺญฯ ปาโมชฺชปริคฺคโห อรติยา สุโญฺญฯ ปฐมชฺฌานปริคฺคโห นีวรเณหิ สุโญฺญ…เป.… อรหตฺตมคฺคปริคฺคโห สพฺพกิเลเสหิ สุโญฺญฯ อิทํ ปริคฺคหสุญฺญํฯ</p>


<p>กตมํ  เนกฺขมฺมปฎิลาโภ กามจฺฉเนฺทน สุโญฺญฯ อพฺยาปาทปฎิลาโภ พฺยาปาเทน สุโญฺญฯ อาโลกสญฺญาปฎิลาโภ ถินมิเทฺธน สุโญฺญฯ อวิเกฺขปปฎิลาโภ อุทฺธเจฺจน สุโญฺญฯ ธมฺมววตฺถานปฎิลาโภ วิจิกิจฺฉาย สุโญฺญฯ ญาณปฎิลาโภ อวิชฺชาย สุโญฺญฯ ปาโมชฺชปฎิลาโภ อรติยา สุโญฺญฯ ปฐมชฺฌานปฎิลาโภ นีวรเณหิ สุโญฺญ…เป.… อรหตฺตมคฺคปฎิลาโภ สพฺพกิเลเสหิ สุโญฺญฯ อิทํ ปฎิลาภสุญฺญํฯ</p>


<p>กตมํ  เนกฺขมฺมปฺปฎิเวโธ กามจฺฉเนฺทน สุโญฺญฯ อพฺยาปาทปฺปฎิเวโธ พฺยาปาเทน สุโญฺญฯ อาโลกสญฺญาปฺปฎิเวโธ ถินมิเทฺธน สุโญฺญฯ อวิเกฺขปปฺปฎิเวโธ อุทฺธเจฺจน สุโญฺญฯ ธมฺมววตฺถานปฺปฎิเวโธ วิจิกิจฺฉาย สุโญฺญฯ ญาณปฺปฎิเวโธ อวิชฺชาย สุโญฺญฯ ปาโมชฺชปฺปฎิเวโธ อรติยา สุโญฺญฯ ปฐมชฺฌานปฺปฎิเวโธ นีวรเณหิ สุโญฺญ…เป.… อรหตฺตมคฺคปฺปฎิเวโธ สพฺพกิเลเสหิ สุโญฺญฯ อิทํ ปฎิเวธสุญฺญํฯ</p>


<p>กตมํ   กามจฺฉโนฺท นานตฺตํ, เนกฺขมฺมํ เอกตฺตํฯ เนกฺขเมฺมกตฺตํ เจตยโต กามจฺฉเนฺทน  สุญฺญํฯ พฺยาปาโท นานตฺตํ, อพฺยาปาโท เอกตฺตํฯ อพฺยาปาเทกตฺตํ เจตยโต พฺยาปาเทน สุญฺญํฯ ถินมิทฺธํ นานตฺตํ, อาโลกสญฺญา เอกตฺตํฯ อาโลกสเญฺญกตฺตํ เจตยโต ถินมิเทฺธน สุญฺญํฯ อุทฺธจฺจํ นานตฺตํ, อวิเกฺขโป เอกตฺตํฯ อวิเกฺขเปกตฺตํ เจตยโต อุทฺธเจฺจน สุญฺญํฯ วิจิกิจฺฉา นานตฺตํ, ธมฺมววตฺถานํ เอกตฺตํฯ ธมฺมววตฺถาเนกตฺตํ เจตยโต วิจิกิจฺฉาย สุญฺญํฯ อวิชฺชา นานตฺตํ, ญาณํ เอกตฺตํฯ ญาเณกตฺตํ เจตยโต  อวิชฺชาย สุญฺญํฯ อรติ นานตฺตํ, ปาโมชฺชํ เอกตฺตํฯ ปาโมเชฺชกตฺตํ เจตยโต อรติยา สุญฺญํฯ นีวรณา นานตฺตํ, ปฐมชฺฌานํ เอกตฺตํฯ ปฐมชฺฌาเนกตฺตํ เจตยโต นีวรเณหิ สุญฺญํ…เป.… สพฺพกิเลสา นานตฺตํ, อรหตฺตมโคฺค เอกตฺตํฯ อรหตฺตมเคฺคกตฺตํ  เจตยโต สพฺพกิเลเสหิ สุญฺญํฯ อิทํ เอกตฺตสุญฺญํ นานตฺตสุญฺญํฯ</p>


<p>กตมํ  เนกฺขมฺมขนฺติ กามจฺฉเนฺทน สุญฺญาฯ อพฺยาปาทขนฺติ พฺยาปาเทน สุญฺญาฯ อาโลกสญฺญาขนฺติ ถินมิเทฺธน สุญฺญาฯ อวิเกฺขปขนฺติ อุทฺธเจฺจน สุญฺญาฯ ธมฺมววตฺถานขนฺติ วิจิกิจฺฉาย สุญฺญาฯ ญาณขนฺติ อวิชฺชาย สุญฺญาฯ ปาโมชฺชขนฺติ อรติยา สุญฺญาฯ ปฐมชฺฌานขนฺติ นีวรเณหิ สุญฺญา…เป.… อรหตฺตมคฺคขนฺติ สพฺพกิเลเสหิ สุญฺญาฯ อิทํ ขนฺติสุญฺญํฯ</p>


<p>กตมํ  เนกฺขมฺมาธิฎฺฐานํ กามจฺฉเนฺทน สุญฺญํฯ อพฺยาปาทาธิฎฺฐานํ พฺยาปาเทน สุญฺญํฯ อาโลกสญฺญาธิฎฺฐานํ ถินมิเทฺธน สุญฺญํฯ อวิเกฺขปาธิฎฺฐานํ อุทฺธเจฺจน สุญฺญํฯ ธมฺมววตฺถานาธิฎฺฐานํ วิจิกิจฺฉาย สุญฺญํฯ ญาณาธิฎฺฐานํ อวิชฺชาย สุญฺญํฯ ปาโมชฺชาธิฎฺฐานํ อรติยา สุญฺญํฯ ปฐมชฺฌานาธิฎฺฐานํ  นีวรเณหิ สุญฺญํ…เป.… อรหตฺตมคฺคาธิฎฺฐานํ สพฺพกิเลเสหิ สุญฺญํฯ อิทํ อธิฎฺฐานสุญฺญํฯ</p>


<p>กตมํ  เนกฺขมฺมปริโยคาหณํ กามจฺฉเนฺทน สุญฺญํฯ อพฺยาปาทปริโยคาหณํ พฺยาปาเทน สุญฺญํฯ อาโลกสญฺญาปริโยคาหณํ ถินมิเทฺธน สุญฺญํฯ อวิเกฺขปปริโยคาหณํ อุทฺธเจฺจน สุญฺญํฯ ธมฺมววตฺถานปริโยคาหณํ วิจิกิจฺฉาย สุญฺญํฯ ญาณปริโยคาหณํ อวิชฺชาย สุญฺญํฯ ปาโมชฺชปริโยคาหณํ อรติยา สุญฺญํฯ ปฐมชฺฌานปริโยคาหณํ นีวรเณหิ สุญฺญํ…เป.… อรหตฺตมคฺคปริโยคาหณํ สพฺพกิเลเสหิ สุญฺญํฯ อิทํ ปริโยคาหณสุญฺญํฯ</p>


<p>กตมํ   อิธ สมฺปชาโน เนกฺขเมฺมน กามจฺฉนฺทสฺส ปวตฺตํ ปริยาทิยติ, อพฺยาปาเทน พฺยาปาทสฺส ปวตฺตํ ปริยาทิยติ, อาโลกสญฺญาย ถินมิทฺธสฺส ปวตฺตํ ปริยาทิยติ, อวิเกฺขเปน อุทฺธจฺจสฺส ปวตฺตํ ปริยาทิยติ, ธมฺมววตฺถาเนน วิจิกิจฺฉาย ปวตฺตํ ปริยาทิยติ, ญาเณน อวิชฺชาย ปวตฺตํ ปริยาทิยติ, ปาโมเชฺชน อรติยา ปวตฺตํ ปริยาทิยติ, ปฐเมน ฌาเนน นีวรณานํ ปวตฺตํ ปริยาทิยติ…เป.… อรหตฺตมเคฺคน สพฺพกิเลสานํ ปวตฺตํ ปริยาทิยติฯ อถ วา ปน สมฺปชานสฺส  อนุปาทิเสสาย นิพฺพานธาตุยา ปรินิพฺพายนฺตสฺส อิทํ เจว จกฺขุปวตฺตํ ปริยาทิยติ, อญฺญญฺจ จกฺขุปวตฺตํ  น  อุปฺปชฺชติฯ อิทเญฺจว โสตปวตฺตํ…เป.… ฆานปวตฺตํ… ชิวฺหาปวตฺตํ… กายปวตฺตํ… มโนปวตฺตํ ปริยาทิยติ, อญฺญญฺจ มโนปวตฺตํ น อุปฺปชฺชติฯ อิทํ สมฺปชานสฺส ปวตฺตปริยาทานํ สพฺพสุญฺญตานํ ปรมตฺถสุญฺญนฺติฯ</p>

</p>

</p>


<p>ตสฺสุทฺทานํ –</p>


<p>
ยุคนทฺธา สจฺจโพชฺฌงฺคา, เมตฺตา วิราคปญฺจมา;  
  
ปฎิสมฺภิทา ธมฺมจกฺกํ, โลกุตฺตรพลสุญฺญาติฯ  
</p>
  
เอส นิกายธเรหิ ฐปิโต, อสโม ทุติโย ปวโร  
</p>
  
<p>วรวโคฺคติฯ</p>





