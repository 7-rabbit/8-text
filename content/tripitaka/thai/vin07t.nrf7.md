<h1>๖. ปาฎิเทสนียกณฺฑํ</h1>
<h3>๑. ปฐมปาฎิเทสนียสิกฺขาปทวณฺณนา</h3>
<p> ปาฎิเทสนีเยสุ   ปฐเม นฺติ เอวํ อาปตฺติํ นวกสฺส สนฺติเก เทเสตพฺพาการทสฺสนํฯ อิมินา ลกฺขเณน สมฺพหุลานํ อาปตฺตีนมฺปิ วุฑฺฒสฺส สนฺติเก จ เทเสตพฺพากาโร สกฺกา วิญฺญาตุนฺติฯ ตตฺรายํ นโย – ‘‘คารเยฺห, อาวุโส, ธเมฺม อาปชฺชิํ อสปฺปาเย ปาฎิเทสนีเย’’ติ เอวํ สมฺพหุลาสุฯ วุฑฺฒสฺส ปน สนฺติเก ‘‘คารยฺหํ, ภเนฺต, ธมฺมํ…เป.… คารเยฺห, ภเนฺต, ธเมฺม’’ติ โยชนา เวทิตพฺพาฯ ตตฺถ นฺติ สคฺคโมกฺขนฺตรายกรนฺติ อโตฺถฯ อญฺญาติกาย ภิกฺขุนิยา อนฺตรฆเร ฐิตาย หตฺถโต สหตฺถา ยาวกาลิกคฺคหณํ, อโชฺฌหรณนฺติ เทฺว องฺคานิฯ</p>

</p>


<p> ทุติเย ปริปุณฺณูปสมฺปนฺนาย อนนุญฺญาตากาเรน โวสาสนา, อนิวาเรตฺวา โภชนโชฺฌหาโรติ เทฺว องฺคานิฯ</p>


<p> ตติเย เสกฺขสมฺมตตา, ฆรูปจาเร อนิมนฺติตตา, คิลานสฺส อนิจฺจภตฺตาทิํ คเหตฺวา ภุญฺชนนฺติ ตีณิ องฺคานิฯ</p>


<p> จตุเตฺถ สาสงฺการญฺญเสนาสนตา, อนนุญฺญาตํ ยาวกาลิกํ อปฺปฎิสํวิทิตํ อชฺฌาราเม ปฎิคฺคเหตฺวา อคิลานสฺส อโชฺฌหรณนฺติ เทฺว องฺคานิฯ เสสํ อุตฺตานเมวฯ</p>

</p>





