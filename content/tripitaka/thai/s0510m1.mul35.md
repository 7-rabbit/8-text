<h1>๓๖. สทฺทสญฺญกวโคฺค</h1>
<h3>๑. สทฺทสญฺญกเตฺถรอปทานํ</h3>
<ol>
<li>
‘‘มิคลุโทฺท  
  
  
  
ปุเร อาสิํ, อรเญฺญ กานเน อหํ;  
  
ตตฺถทฺทสาสิํ สมฺพุทฺธํ, เทวสงฺฆปุรกฺขตํฯ  
</li>
  
<li>
‘‘จตุสจฺจํ ปกาเสนฺตํ, อุทฺธรนฺตํ มหาชนํ;  
  
อโสฺสสิํ มธุรํ วาจํ, กรวีกรุโทปมํ  
รุโตปมํ (?)  
ฯ  
</li>
  
<li>
‘‘พฺรหฺมสรสฺส มุนิโน, สิขิโน โลกพนฺธุโน;  
  
โฆเส จิตฺตํ ปสาเทตฺวา, ปโตฺตมฺหิ อาสวกฺขยํฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปสาทสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ยวกลาปิยเตฺถรอปทานํ</h3>
<ol>
<li>
‘‘นคเร อรุณวติยา, อาสิํ ยวสิโก ตทา;  
  
ปเนฺถ ทิสฺวาน สมฺพุทฺธํ, ยวกลาปํ สนฺถริํ  
ยวกลาปมวตฺถริํ (สี.)  
ฯ  
</li>
  
<li>
‘‘อนุกมฺปโก  
การุณิโก, สิขี โลกคฺคนายโก;  
  
มม สงฺกปฺปมญฺญาย, นิสีทิ ยวสนฺถเรฯ  
</li>
  
<li>
‘‘ทิสฺวา นิสินฺนํ วิมลํ, มหาฌายิํ วินายกํ;  
  
ปาโมชฺชํ ชนยิตฺวาน, ตตฺถ กาลงฺกโต อหํฯ  
</li>
  
<li>
‘‘เอกตฺติํเส  
อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ยวตฺถเร อิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ยวกลาปิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. กิํสุกปูชกเตฺถรอปทานํ</h3>
<ol>
<li>
‘‘กิํสุกํ  
ปุปฺผิตํ ทิสฺวา, ปคฺคเหตฺวาน อญฺชลิํ;  
  
พุทฺธํ สริตฺวา สิทฺธตฺถํ, อากาเส อภิปูชยิํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา กิํสุกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๔. สโกสกโกรณฺฑทายกเตฺถรอปทานํ</h3>
<ol>
<li>
‘‘อกฺกนฺตญฺจ ปทํ ทิสฺวา, สิขิโน โลกพนฺธุโน;  
  
เอกํสํ อชินํ กตฺวา, ปทเสฎฺฐํ อวนฺทหํฯ  
</li>
  
<li>
‘‘โกรณฺฑํ ปุปฺผิตํ ทิสฺวา, ปาทปํ ธรณีรุหํ;  
  
สโกสกํ  
สโกฎกํ (สี. สฺยา.)  
คเหตฺวาน, ปทจกฺกํ อปูชยิํฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปทปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สโกสก  โกรณฺฑทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. ทณฺฑทายกเตฺถรอปทานํ</h3>
<ol>
<li>
‘‘กานนํ  
  
วนโมคยฺห, เวฬุํ เฉตฺวานหํ ตทา;  
  
อาลมฺพนํ กริตฺวาน, สงฺฆสฺส อททํ อหํฯ  
</li>
  
<li>
‘‘เตน  
จิตฺตปฺปสาเทน, สุพฺพเต อภิวาทิย;  
  
อาลมฺพนมฺปิ ทตฺวาน, ปกฺกามิํ อุตฺตรามุโขฯ  
</li>
  
<li>
‘‘จตุนฺนวุติโต กเปฺป, ยํ ทณฺฑมททิํ ตทา;  
  
ทุคฺคติํ นาภิชานามิ, ทณฺฑทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ทณฺฑทายโก เถโร อิมา คาถาโย อภาสิตฺถาติฯ
</ol></p>

</p>


<h3>๖. อมฺพยาคุทายกเตฺถรอปทานํ</h3>
<ol>
<li>
‘‘สตรํสี  
นาม สมฺพุโทฺธ, สยมฺภู อปราชิโต;  
  
วุฎฺฐหิตฺวา สมาธิมฺหา, ภิกฺขาย มมุปาคมิฯ  
</li>
  
<li>
‘‘ปเจฺจกพุทฺธํ ทิสฺวาน, อมฺพยาคุํ อทาสหํ;  
  
วิปฺปสนฺนมนํ ตสฺส, วิปฺปสเนฺนน เจตสาฯ  
</li>
  
<li>
‘‘จตุนฺนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, อมฺพยาคุยิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา อมฺพยาคุทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. สุปุฎกปูชกเตฺถรอปทานํ</h3>
<ol>
<li>
‘‘ทิวาวิหารา นิกฺขโนฺต, วิปสฺสี โลกนายโก;  
  
ภิกฺขาย วิจรโนฺต โส, มม สนฺติกุปาคมิฯ  
</li>
  
<li>
‘‘ตโต  
  
ปตีโต สุมโน, พุทฺธเสฎฺฐสฺส ตาทิโน;  
  
โลณสุปุฎกํ ทตฺวา, กปฺปํ สคฺคมฺหิ โมทหํฯ  
</li>
  
<li>
‘‘เอกนวุติโต กเปฺป, ยํ ปุฎกมทาสหํ;  
  
ทุคฺคติํ นาภิชานามิ, ปุฎกสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุปุฎกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๘. มญฺจทายกเตฺถรอปทานํ</h3>
<ol>
<li>
‘‘วิปสฺสิโน ภควโต, โลกเชฎฺฐสฺส ตาทิโน;  
  
เอกํ มญฺจํ มยา ทินฺนํ, ปสเนฺนน สปาณินาฯ  
</li>
  
<li>
‘‘หตฺถิยานํ  
อสฺสยานํ, ทิพฺพยานํ สมชฺฌคํ;  
  
เตน มญฺจกทาเนน, ปโตฺตมฺหิ อาสวกฺขยํฯ  
</li>
  
<li>
‘‘เอกนวุติโต  
กเปฺป, ยํ มญฺจมททิํ ตทา;  
  
ทุคฺคติํ นาภิชานามิ, มญฺจทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มญฺจทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. สรณคมนิยเตฺถรอปทานํ</h3>
<ol>
<li>
‘‘อารุหิมฺห ตทา นาวํ, ภิกฺขุ จาชีวโก จหํ;  
  
นาวาย ภิชฺชมานาย, ภิกฺขุ เม สรณํ อทาฯ  
</li>
  
<li>
‘‘เอกตฺติํเส อิโต กเปฺป, ยญฺจ เม สรณํ อทา;  
  
ทุคฺคติํ นาภิชานามิ, สรณาคมเน ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปิณฺฑปาติกเตฺถรอปทานํ</h3>
<ol>
<li>
‘‘ติโสฺส  
  
นามาสิ สมฺพุโทฺธ, วิหาสิ วิปิเน ตทา;  
  
ตุสิตา หิ อิธาคนฺตฺวา, ปิณฺฑปาตํ อทาสหํฯ  
</li>
  
<li>
‘‘สมฺพุทฺธมภิวาเทตฺวา, ติสฺสํ นาม มหายสํ;  
  
สกํ จิตฺตํ ปสาเทตฺวา, ตุสิตํ อคมาสหํฯ  
</li>
  
<li>
‘‘เทฺวนวุเต อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ปิณฺฑปาตสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปิณฺฑปาติโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
สทฺทสญฺญี ยวสิโก, กิํสุโกรณฺฑปุปฺผิโย;  
  
อาลมฺพโน อมฺพยาคุ, สุปุฎี มญฺจทายโก;  
  
สรณํ ปิณฺฑปาโต จ, คาถา ตาลีสเมว จฯ  
</p>
  
  
  
  
  