<h1>๔. อคฺคญฺญสุตฺตวณฺณนา</h1>
<h3>วาเสฎฺฐภารทฺวาชวณฺณนา</h3>
<p>     นฺติ อคฺคญฺญสุตฺตํฯ ตตฺรายมนุตฺตานปทวณฺณนา – ติ เอตฺถ อยํ อนุปุพฺพิกถาฯ อตีเต สตสหสฺสกปฺปมตฺถเก เอกา อุปาสิกา ปทุมุตฺตรํ ภควนฺตํ นิมเนฺตตฺวา พุทฺธปฺปมุขสฺส ภิกฺขุสตสหสฺสสฺส ทานํ ทตฺวา ภควโต ปาทมูเล นิปชฺชิตฺวา ‘‘อนาคเต ตุมฺหาทิสสฺส พุทฺธสฺส อคฺคุปฎฺฐายิกา โหมี’’ติ ปตฺถนํ อกาสิฯ สา กปฺปสตสหสฺสํ เทเวสุ เจว มนุเสฺสสุ จ สํสริตฺวา อมฺหากํ ภควโต กาเล ภทฺทิยนคเร เมณฺฑกเสฎฺฐิปุตฺตสฺส ธนญฺจยเสฎฺฐิโน เคเห สุมนเทวิยา กุจฺฉิมฺหิ ปฎิสนฺธิํ คณฺหิฯ ชาตกาเล ตสฺสา วิสาขาติ นามํ อกํสุฯ สา ยทา ภควา ภทฺทิยนครํ อาคมาสิ, ตทา ปญฺจทาสิสเตหิ สทฺธิํ ภควโต ปจฺจุคฺคมนํ กตฺวา ปฐมทสฺสนมฺหิเยว โสตาปนฺนา อโหสิฯ</p>


<p>อปรภาเค สาวตฺถิยํ มิคารเสฎฺฐิปุตฺตสฺส ปุณฺณวฑฺฒนกุมารสฺส เคหํ คตาฯ ตตฺถ นํ มิคารเสฎฺฐิ มาตุฎฺฐาเน ฐเปสิฯ ตสฺมา มิคารมาตาติ วุจฺจติฯ ปติกุลํ คจฺฉนฺติยา จสฺสา ปิตา มหาลตาปิฬนฺธนํ นาม การาเปสิฯ ตสฺมิํ ปิฬนฺธเน จตโสฺส วชิรนาฬิโย อุปโยคํ อคมํสุ, มุตฺตานํ เอกาทส นาฬิโย, ปวาฬสฺส ทฺวาวีสติ นาฬิโย, มณีนํ เตตฺติํส นาฬิโยฯ อิติ เอเตหิ จ อเญฺญหิ จ สตฺตหิ รตเนหิ นิฎฺฐานํ อคมาสิฯ ตํ สีเส ปฎิมุกฺกํ ยาว ปาทปิฎฺฐิยา ภสฺสติฯ ปญฺจนฺนํ หตฺถีนํ พลํ ธารยมานาว นํ อิตฺถี ธาเรตุํ สโกฺกติฯ สา อปรภาเค ทสพลสฺส อคฺคุปฎฺฐายิกา หุตฺวา ตํ ปสาธนํ วิสฺสเชฺชตฺวา นวหิ โกฎีหิ ภควโต วิหารํ การยมานา กรีสมเตฺต ภูมิภาเค ปาสาทํ กาเรสิ ฯ ตสฺส อุปริภูมิยํ ปญฺจ คพฺภสตานิ โหนฺติ, เหฎฺฐิมภูมิยํ ปญฺจาติ คพฺภสหสฺสปฺปฎิมณฺฑิโต อโหสิฯ สา ‘‘สุทฺธปาสาโทว น โสภตี’’ติ ตํ ปริวาเรตฺวา ปญฺจ ทุวฑฺฒเคหสตานิ, ปญฺจ จูฬปาสาทสตานิ , ปญฺจ ทีฆสาลสตานิ จ การาเปสิฯ วิหารมโห จตูหิ มาเสหิ นิฎฺฐานํ อคมาสิฯ</p>


<p>มาตุคามตฺตภาเว  ฐิตาย วิสาขาย วิย อญฺญิสฺสา พุทฺธสาสเน ธนปริจฺจาโค นาม นตฺถิ, ปุริสตฺตภาเว ฐิตสฺส อนาถปิณฺฑิกสฺส วิย อญฺญสฺสาติฯ โส หิ จตุปณฺณาสโกฎิโย วิสฺสเชฺชตฺวา สาวตฺถิยา ทกฺขิณภาเค อนุราธปุรสฺส มหาวิหารสทิเส ฐาเน เชตวนมหาวิหารํ นาม กาเรสิฯ วิสาขา สาวตฺถิยา ปาจีนภาเค อุตฺตรเทวิยา วิหารสทิเส ฐาเน ปุพฺพารามํ นาม กาเรสิฯ ภควา อิเมสํ ทฺวินฺนํ กุลานํ อนุกมฺปาย สาวตฺถิํ นิสฺสาย วิหรโนฺต อิเมสุ ทฺวีสุ วิหาเรสุ นิพทฺธวาสํ วสิฯ เอกํ อโนฺตวสฺสํ เชตวเน วสติ, เอกํ ปุพฺพาราเมฯ ตสฺมิํ สมเย ปน ภควา ปุพฺพาราเม วิหรติฯ เตน วุตฺตํ ‘‘ปุพฺพาราเม มิคารมาตุปาสาเท’’ติฯ</p>


<p>ติ วาเสโฎฺฐ จ สามเณโร ภารทฺวาโช จฯ ติ เต เนว ติตฺถิยปริวาสํ วสนฺติ, น อาปตฺติปริวาสํฯ อปริปุณฺณวสฺสตฺตา ปน ภิกฺขุภาวํ ปตฺถยมานา วสนฺติฯ เตเนวาห ‘‘ภิกฺขุภาวํ อากงฺขมานา’’ติฯ อุโภปิ เหเต อุทิจฺจพฺราหฺมณมหาสาลกุเล นิพฺพตฺตา, จตฺตาลีส จตฺตาลีส โกฎิวิภวา ติณฺณํ เวทานํ ปารคู มชฺฌิมนิกาเย  สุตฺวา สรณํ คตา,  สุตฺวา ปพฺพชิตฺวา อิมสฺมิํ กาเล ภิกฺขุภาวํ อากงฺขมานา ปริวสนฺติฯ ติ อุตฺตรทกฺขิเณน อายตสฺส ปาสาทสฺส ปุรตฺถิมทิสาภาเค ปาสาทจฺฉายายํ ยนฺตรชฺชูหิ อากฑฺฒิยมานํ รตนสตุเพฺพธํ สุวณฺณอคฺฆิกํ วิย อนิลปเถ วิธาวนฺตีหิ ฉพฺพณฺณาหิ พุทฺธรสฺมีหิ โสภมาโน อปราปรํ จงฺกมติฯ</p>


<p> ติ อญฺชลิํ ปคฺคยฺห โอนตสรีรา หุตฺวา อนุวตฺตมานา จงฺกมิํสุฯ ติ โส เตสํ ปณฺฑิตตโร คเหตพฺพํ วิสฺสเชฺชตพฺพญฺจ ชานาติ, ตสฺมา ตํ อามเนฺตสิฯ ติ ตุเมฺห โข อตฺถฯ ติ, พฺราหฺมณชาติกาฯ ติ พฺราหฺมเณสุ กุลีนา กุลสมฺปนฺนาฯ ติ  พฺราหฺมณกุลโต, โภคาทิสมฺปนฺนํ พฺราหฺมณกุลํ ปหายาติ อโตฺถฯ ติ ทสวิเธน อโกฺกสวตฺถุนา น อโกฺกสนฺติฯ ติ นานาวิธาย ปริภวกถาย น ปริภาสนฺตีติ อโตฺถฯ อิติ  ภควา ‘‘พฺราหฺมณา อิเม สามเณเร อโกฺกสนฺติ ปริภาสนฺตี’’ติ ชานมาโนว ปุจฺฉติฯ กสฺมา? อิเม มยา อปุจฺฉิตา ปฐมตรํ น กเถสฺสนฺติ, อกถิเต กถา น สมุฎฺฐาตีติ กถาสมุฎฺฐาปนตฺถายฯ ติ  เอกํสวจเน นิปาโต, เอกํเสเนว โน, ภเนฺต, พฺราหฺมณา อโกฺกสนฺติ ปริภาสนฺตีติ วุตฺตํ โหติฯ ติ อตฺตโน อนุรูปายฯ ติ ยถารุจิ ปทพฺยญฺชนานิ อาโรเปตฺวา อาโรเปตฺวา ปริปูริตายฯ ติ อนฺตรา อฎฺฐปิตาย นิรนฺตรํ ปวตฺตายฯ</p>


<p>กสฺมา ปน พฺราหฺมณา อิเม สามเณเร อโกฺกสนฺตีติ? อปฺปติฎฺฐตายฯ อิเม หิ สามเณรา อคฺคพฺราหฺมณานํ ปุตฺตา ติณฺณํ เวทานํ ปารคู ชมฺพุทีเป พฺราหฺมณานํ อนฺตเร ปากฎา สมฺภาวิตา เตสํ ปพฺพชิตตฺตา อเญฺญ พฺราหฺมณปุตฺตา ปพฺพชิํสุฯ อถ โข พฺราหฺมณา ‘‘อปติฎฺฐา มยํ ชาตา’’ติ อิมาย อปฺปติฎฺฐตาย คามทฺวาเรปิ อโนฺตคาเมปิ เต ทิสฺวา ‘‘ตุเมฺหหิ พฺราหฺมณสมโย ภิโนฺน, มุณฺฑสมณกสฺส ปจฺฉโต ปจฺฉโต รสคิทฺธา หุตฺวา วิจรถา’’ติอาทีนิ เจว ปาฬิยํ อาคตานิ ‘‘พฺราหฺมโณว เสโฎฺฐ วโณฺณ’’ติอาทีนิ จ วตฺวา อโกฺกสนฺติฯ สามเณรา เตสุ อโกฺกสเนฺตสุปิ โกปํ วา อาฆาตํ วา อกตฺวา เกวลํ ภควตา ปุฎฺฐา ‘‘ตคฺฆ โน, ภเนฺต, พฺราหฺมณา อโกฺกสนฺติ ปริภาสนฺตี’’ติ อาโรเจสุํฯ อถ เน ภควา อโกฺกสนาการํ ปุจฺฉโนฺต ติ ปุจฺฉติฯ เต อาจิกฺขนฺตา ติอาทิมาหํสุฯ</p>


<p>ตตฺถ ติ ชาติโคตฺตาทีนํ ปญฺญาปนฎฺฐาเน พฺราหฺมโณว เสโฎฺฐติ ทเสฺสนฺติฯ ติ อิตเร ตโย วณฺณา หีนา ลามกาติ วทนฺติฯ ติ ปณฺฑโรฯ ติ กาฬโกฯ ติ ชาติโคตฺตาทีนํ ปญฺญาปนฎฺฐาเน สุชฺฌนฺติฯ ติ มหาพฺรหฺมุโน ปุตฺตาฯ ติ อุเร วสิตฺวา มุขโต นิกฺขนฺตา, อุเร กตฺวา สํวฑฺฒิตาติ วา โอรสาฯ ติ  พฺรหฺมโต นิพฺพตฺตาฯ ติ พฺรหฺมุนา นิมฺมิตาฯ ติ พฺรหฺมุโน ทายาทาฯ ติ หีนํ วณฺณํ อชฺฌุปคตา อตฺถฯ   ติ นินฺทนฺตา ชิคุจฺฉนฺตา วทนฺติ, น มุณฺฑกมตฺตเญฺจว สมณมตฺตญฺจ สนฺธายฯ ติ คหปติเกฯ ติ กาฬเกฯ ติ มารสฺส พนฺธุภูเต มารปกฺขิเกฯ ติ มหาพฺรหฺมุโน ปาทานํ อปจฺจภูเต ปาทโต ชาเตติ อธิปฺปาโยฯ</p>


<p> ‘‘ตคฺฆ โว, วาเสฎฺฐ, พฺราหฺมณา โปราณํ อสฺสรนฺตา เอวมาหํสู’’ติ เอตฺถ ติ นิปาตมตฺตํ, สามิวจนํ วา, ตุมฺหากํ พฺราหฺมณาติ อโตฺถฯ นฺติ โปราณกํ อคฺคญฺญํ โลกุปฺปตฺติจริยวํสํฯ ติ อสฺสรมานาฯ อิทํ วุตฺตํ โหติ, เอกํเสน โว, วาเสฎฺฐ, พฺราหฺมณา โปราณํ โลกุปฺปตฺติํ อนนุสฺสรนฺตา อชานนฺตา เอวํ วทนฺตีติฯ ‘‘ทิสฺสนฺติ โข ปนา’’ติ เอวมาทิ เตสํ ลทฺธิภินฺทนตฺถาย วุตฺตํฯ ตตฺถ ติ พฺราหฺมณานํ ปุตฺตปฺปฎิลาภตฺถาย  อาวาหวิวาหวเสน กุลํ อานีตา พฺราหฺมณิโย ทิสฺสนฺติฯ ตา โข ปเนตา อปเรน สมเยน อุตุนิโยปิ โหนฺติ, สญฺชาตปุปฺผาติ อโตฺถฯ ติ สญฺชาตคพฺภาฯ ติ ปุตฺตธีตโร ชนยมานาฯ ติ ทารเก ถญฺญํ ปายนฺติโยฯ ติ พฺราหฺมณีนํ ปสฺสาวมเคฺคน ชาตา สมานาฯ ติ เอวํ วทนฺติฯ กถํ? ‘‘พฺราหฺมโณว เสโฎฺฐ วโณฺณ…เป.… พฺรหฺมทายาทา’’ติฯ ยทิ ปน เนสํ ตํ สจฺจวจนํ สิยา, พฺราหฺมณีนํ กุจฺฉิ มหาพฺรหฺมสฺส อุโร ภเวยฺย, พฺราหฺมณีนํ ปสฺสาวมโคฺค มหาพฺรหฺมุโน มุขํ ภเวยฺย, น โข ปเนตํ เอวํ ทฎฺฐพฺพํฯ เตนาห ‘‘เต จ พฺรหฺมูนเญฺจว อพฺภาจิกฺขนฺตี’’ติอาทิฯ</p>


<h3>จตุวณฺณสุทฺธิวณฺณนา</h3>
<p>เอตฺตาวตา ‘‘มยํ มหาพฺรหฺมุโน อุเร วสิตฺวา มุขโต นิกฺขนฺตาติ วตฺตุํ มา ลภนฺตู’’ติ อิมํ มุขเจฺฉทกวาทํ วตฺวา ปุน จตฺตาโรปิ วณฺณา กุสเล ธเมฺม สมาทาย วตฺตนฺตาว  สุชฺฌนฺตีติ ทสฺสนตฺถํ ติอาทิมาหฯ ติ อกุสลาติ สงฺขาตา อกุสลโกฎฺฐาสภูตา วาฯ เอส นโย สพฺพตฺถฯ ติ อริยภาเว อสมตฺถาฯ ติ ปกติกาฬกาฯ ติ วิปาโกปิ  เนสํ กโณฺห ทุโกฺขติ อโตฺถฯ ติ ขตฺติยมฺหิปิ เตฯ ติ เอกสฺมิํฯ เอส นโย สพฺพตฺถฯ</p>


<p>ติ นิกฺกิเลสภาเวน ปณฺฑราฯ ติ วิปาโกปิ เนสํ สุโกฺก สุโขติ อโตฺถฯ</p>


<p> ติ อุภเยสุ โวกิเณฺณสุ มิสฺสีภูเตสุ หุตฺวา วตฺตมาเนสุฯ กตเมสุ อุภเยสูติ? กณฺหสุเกฺกสุ ธเมฺมสุ วิญฺญุครหิเตสุ เจว วิญฺญุปฺปสเตฺถสุ จฯ ติ เอตฺถ เอเตสุ กณฺหสุกฺกธเมฺมสุ วตฺตมานาปิ พฺราหฺมณา ยเทตํ เอวํ วทนฺติ ‘‘พฺราหฺมโณว เสโฎฺฐ วโณฺณ’’ติอาทิฯ ติ เย โลเก ปณฺฑิตา, เต นานุโมทนฺติ, น ปสํสนฺตีติ อโตฺถฯ ติอาทิมฺหิ อยํ สเงฺขปโตฺถฯ ยํ วุตฺตํ นานุชานนฺตีติ, ตํ กสฺมาติ เจ? ยสฺมา อิเมสํ จตุนฺนํ วณฺณานํ โย ภิกฺขุ อรหํ…เป.… สมฺมทญฺญา วิมุโตฺต, โส เตสํ อคฺคมกฺขายติ, เต จ น เอวรูปาฯ ตสฺมา เนสํ วิญฺญู นานุชานนฺติฯ</p>


<p>นฺติอาทิปเทสุ เจตฺถ กิเลสานํ อารกตฺตาทีหิ การเณหิ  อาสวานํ ขีณตฺตา  ฯ สตฺต เสกฺขา ปุถุชฺชนกลฺยาณกา จ พฺรหฺมจริยวาสํ วสนฺติ นามฯ อยํ ปน วุตฺถวาโสติ  จตูหิ มเคฺคหิ จตูสุ สเจฺจสุ ปริชานนาทิกรณียํ กตํ อสฺสาติ  กิเลสภาโร จ ขนฺธภาโร จ โอหิโต อสฺสาติ  โอหิโตติ โอหาริโตฯ สุนฺทโร อโตฺถ, สโก วา อโตฺถ สทโตฺถ, อนุปฺปโตฺต สทโตฺถ เอเตนาติ  ภวสํโยชนํ วุจฺจติ ตณฺหา, สา ปริกฺขีณา อสฺสาติ ติ สมฺมา เหตุนา การเณน ชานิตฺวา วิมุโตฺตฯ นฺติ  ชเน เอตสฺมิํ, อิมสฺมิํ โลเกติ อโตฺถฯ ติ อิธตฺตภาเว จ ปรตฺตภาเวฯ</p>


<p> ติ  อนฺตรวิรหิตา, อตฺตโน กุเลน สทิสาติ อโตฺถฯ ติ วสวตฺติโนฯ นฺติ มหลฺลกตรา นิปจฺจการํ ทเสฺสนฺติฯ ทหรตรา อภิวาทนาทีนิ กโรนฺติฯ ตตฺถ นฺติ ตํตํวตฺตกรณาทิ อนุจฺฉวิกกมฺมํฯ</p>


<p> ติ อภินิวิฎฺฐา อจลฎฺฐิตาฯ กสฺส ปน เอวรูปา สทฺธา โหตีติ? โสตาปนฺนสฺสฯ โส หิ นิวิฎฺฐสโทฺธ อสินา สีเส เฉชฺชมาเนปิ พุโทฺธ อพุโทฺธติ วา, ธโมฺม อธโมฺมติ วา, สโงฺฆ อสโงฺฆติ วา น วทติฯ ปติฎฺฐิตสโทฺธ โหติ สูรมฺพโฎฺฐ วิยฯ</p>


<p>โส กิร สตฺถุ ธมฺมเทสนํ สุตฺวา โสตาปโนฺน หุตฺวา เคหํ อคมาสิฯ อถ มาโร ทฺวตฺติํสวรลกฺขณปฺปฎิมณฺฑิตํ พุทฺธรูปํ มาเปตฺวา ตสฺส ฆรทฺวาเร ฐตฺวา ‘‘สตฺถา อาคโต’’ติ สาสนํ ปหิณิฯ สูรมฺพโฎฺฐ จิเนฺตสิ ‘‘อหํ อิทาเนว สตฺถุ สนฺติเก ธมฺมํ สุตฺวา อาคโต, กิํ นุ โข ภวิสฺสตี’’ติ อุปสงฺกมิตฺวา สตฺถุสญฺญาย วนฺทิตฺวา อฎฺฐาสิฯ มาโร อาห – ‘‘อมฺพฎฺฐ, ยํ เต มยา ‘รูปํ อนิจฺจํ…เป.… วิญฺญาณํ อนิจฺจนฺติ กถิตํ, ตํ ทุกฺกถิตํฯ อนุปธาเรตฺวาว หิ มยา เอวํ วุตฺตํฯ ตสฺมา ตฺวํ ‘รูปํ นิจฺจํ…เป.… วิญฺญาณํ นิจฺจ’นฺติ คณฺหาหี’’ติฯ โส จิเนฺตสิ – ‘‘อฎฺฐานเมตํ ยํ พุทฺธา อนุปธาเรตฺวา อปจฺจกฺขํ กตฺวา กิญฺจิ กเถยฺยุํ, อทฺธา อยํ มยฺหํ วิจฺฉินฺทชนนตฺถํ มาโร อาคโต’’ติฯ ตโต นํ ‘‘ตฺวํ มาโรสี’’ติ อาหฯ โส มุสาวาทํ กาตุํ นาสกฺขิฯ ‘‘อาม มาโรสฺมี’’ติ ปฎิชานาติฯ ‘‘กสฺมา อาคโตสี’’ติ? ตว สทฺธาจาลนตฺถนฺติ อาหฯ ‘‘กณฺห ปาปิม, ตฺวํ ตาว เอโก ติฎฺฐ, ตาทิสานํ มารานํ สตมฺปิ สหสฺสมฺปิ สตสหสฺสมฺปิ มม สทฺธํ จาเลตุํ อสมตฺถํ, มเคฺคน อาคตสทฺธา นาม ถิรา สิลาปถวิยํ ปติฎฺฐิตสิเนรุ วิย อจลา โหติ, กิํ ตฺวํ เอตฺถา’’ติ อจฺฉรํ ปหริฯ โส ฐาตุํ อสโกฺกโนฺต ตเตฺถว อนฺตรธายิฯ เอวรูปํ สทฺธํ สนฺธาเยตํ วุตฺตํ ‘‘นิวิฎฺฐา’’ติฯ</p>


<p>  ติ มคฺคมูลสฺส สญฺชาตตฺตา เตน มคฺคมูเลน ปติฎฺฐิตาฯ ติ ถิราฯ ติ  สุนิขาตอินฺทขีโล วิย เกนจิ จาเลตุํ อสกฺกุเณยฺยาฯ ติ ตสฺส อริยสาวกสฺส ยุตฺตเมตํ วตฺตุํฯ กินฺติ? ‘‘ภควโตมฺหิ ปุโตฺต โอรโส’’ติ  เอวมาทิฯ โส หิ ภควนฺตํ นิสฺสาย อริยภูมิยํ ชาโตติ  อุเร วสิตฺวา มุขโต นิกฺขนฺตธมฺมโฆสวเสน มคฺคผเลสุ ปติฎฺฐิตตฺตา  อริยธมฺมโต ชาตตฺตา อริยธเมฺมน จ นิมฺมิตตฺตา  นวโลกุตฺตรธมฺมทายชฺชํ อรหตีติ ติ ยเทตํ ‘‘ภควโตมฺหิ ปุโตฺต’’ติ วตฺวา ‘‘ธมฺมโช ธมฺมนิมฺมิโต’’ติ วุตฺตํ, ตํ กสฺมาติ เจ? อิทานิสฺส อตฺถํ ทเสฺสโนฺต นฺติอาทิมาหฯ ตตฺถ ‘‘ธมฺมกาโย อิติปี’’ติ กสฺมา ตถาคโต ‘‘ธมฺมกาโย’’ติ วุโตฺต? ตถาคโต หิ เตปิฎกํ พุทฺธวจนํ หทเยน จิเนฺตตฺวา วาจาย อภินีหริฯ เตนสฺส กาโย ธมฺมมยตฺตา ธโมฺมวฯ อิติ ธโมฺม กาโย อสฺสาติ  ธมฺมกายตฺตา เอว  ธโมฺม หิ เสฎฺฐเตฺถน พฺรหฺมาติ วุจฺจติฯ ติ ธมฺมสภาโวฯ ธมฺมภูตตฺตา เอว </p>


<p> เอตฺตาวตา ภควา เสฎฺฐเจฺฉทกวาทํ ทเสฺสตฺวา อิทานิ อปเรนปิ นเยน เสฎฺฐเจฺฉทกวาทเมว ทเสฺสตุํ ติอาทิมาหฯ ตตฺถ สํวฎฺฎวิวฎฺฎกถา  วิตฺถาริตาวฯ ติ อิตฺถภาวํ มนุสฺสตฺตํ อาคจฺฉนฺติฯ ติ เต อิธ มนุสฺสโลเก นิพฺพตฺตมานาปิ โอปปาติกา หุตฺวา มเนเนว นิพฺพตฺตาติ มโนมยาฯ พฺรหฺมโลเก วิย อิธาปิ เนสํ ปีติเยว อาหารกิจฺจํ สาเธตีติ  เอเตเนว นเยน ทีนิปิ เวทิตพฺพานีติฯ</p>


<h3>รสปถวิปาตุภาววณฺณนา</h3>
<p> นฺติ สพฺพํ จกฺกวาฬํ เอโกทกเมว ภูตํฯ ติ ตโมฯ ติ จกฺขุวิญฺญาณุปฺปตฺตินิวารเณน อนฺธภาวกรณํ พหลตมํฯ ติ ปติฎฺฐหิ สมนฺตโต ปตฺถริฯ   ติ ตตฺตสฺส ขีรสฺสฯ ติ วเณฺณน สมฺปนฺนาฯ กณิการปุปฺผสทิโส หิสฺสา วโณฺณ อโหสิฯ ติ คเนฺธน สมฺปนฺนา  ทิพฺพคนฺธํ วายติฯ ติ รเสน สมฺปนฺนา ปกฺขิตฺตทิโพฺพชา วิย โหติฯ นฺติ ขุทฺทกมกฺขิกาหิ กตมธุํฯ นฺติ นิโทฺทสํ มกฺขิกณฺฑกวิรหิตํฯ ติ โลลสภาโวฯ อตีตานนฺตเรปิ กเปฺป โลโลเยวฯ ติ อจฺฉริยชาโต อาหฯ ติ  วโณฺณปิสฺสา มนาโป คโนฺธปิ, รโส ปนสฺสา กีทิโส ภวิสฺสตีติ อโตฺถฯ โย ตตฺถ อุปฺปนฺนโลโภ, โส รสปถวิํ องฺคุลิยา สายิ, องฺคุลิยา คเหตฺวา ชิวฺหเคฺค ฐเปสิฯ</p>


<p>ติ ชิวฺหเคฺค ฐปิตมตฺตา สตฺต รสหรณีสหสฺสานิ ผริตฺวา มนาปา หุตฺวา ติฎฺฐติฯ ติ ตตฺถ จสฺส ตณฺหา อุปฺปชฺชิฯ</p>


<h3>จนฺทิมสูริยาทิปาตุภาววณฺณนา</h3>
<p> นฺติ อาโลปํ กตฺวา ปิเณฺฑ ปิเณฺฑ ฉินฺทิตฺวา ปริภุญฺชิตุํ อารภิํสุฯ ติ จนฺทิมา จ สูริโย จฯ นฺติ ปาตุภวิํสุฯ</p>


<p>โก ปน เตสํ ปฐมํ ปาตุภวิ, โก กสฺมิํ วสติ, กสฺส กิํ ปมาณํ, โก อุปริ, โก สีฆํ คจฺฉติ, กติ เนสํ วีถิโย, กถํ จรนฺติ, กิตฺตเก ฐาเน อาโลกํ กโรนฺตีติ? อุโภ เอกโต ปาตุภวนฺติฯ สูริโย ปฐมตรํ ปญฺญายติฯ เตสญฺหิ สตฺตานํ สยํปภาย อนฺตรหิตาย อนฺธกาโร อโหสิฯ เต ภีตตสิตา ‘‘ภทฺทกํ วตสฺส สเจ อาโลโก ปาตุภเวยฺยา’’ติ จินฺตยิํสุฯ ตโต มหาชนสฺส สูรภาวํ ชนยมานํ สูริยมณฺฑลํ อุฎฺฐหิฯ เตเนวสฺส สูริโยติ นามํ อโหสิฯ ตสฺมิํ ทิวสํ อาโลกํ กตฺวา อตฺถงฺคเต ปุน อนฺธกาโร อโหสิฯ เต ‘‘ภทฺทกํ วตสฺส สเจ อโญฺญ อาโลโก อุปฺปเชฺชยฺยา’’ติ จินฺตยิํสุฯ อถ เนสํ ฉนฺทํ ญตฺวาว จนฺทมณฺฑลํ อุฎฺฐหิฯ เตเนวสฺส จโนฺทติ นามํ อโหสิฯ</p>


<p>เตสุ จโนฺท อโนฺตมณิวิมาเน วสติฯ ตํ พหิ รชเตน ปริกฺขิตฺตํ ฯ อุภยมฺปิ สีตลเมว อโหสิฯ สูริโย อโนฺตกนกวิมาเน วสติฯ ตํ พาหิรํ ผลิกปริกฺขิตฺตํ โหติฯ อุภยมฺปิ อุณฺหเมวฯ</p>


<p>ปมาณโต  จโนฺท อุชุกํ เอกูนปญฺญาสโยชโนฯ ปริมณฺฑลโต ตีหิ โยชเนหิ อูนทิยฑฺฒสตโยชโนฯ สูริโย อุชุกํ ปญฺญาสโยชโน, ปริมณฺฑลโต ทิยฑฺฒสตโยชโนฯ</p>


<p>จโนฺท เหฎฺฐา, สูริโย อุปริ, อนฺตรา เนสํ โยชนํ โหติฯ จนฺทสฺส เหฎฺฐิมนฺตโต สูริยสฺส อุปริมนฺตโต โยชนสตํ โหติฯ</p>


<p>จโนฺท  อุชุกํ สณิกํ คจฺฉติ, ติริยํ สีฆํฯ ทฺวีสุ ปเสฺสสุ นกฺขตฺตตารกา คจฺฉนฺติฯ จโนฺท เธนุ วิย วจฺฉํ ตํ ตํ นกฺขตฺตํ อุปสงฺกมติฯ นกฺขตฺตานิ ปน อตฺตโน ฐานํ น วิชหนฺติฯ สูริยสฺส อุชุกํ คมนํ สีฆํ, ติริยํ คมนํ ทนฺธํฯ โส กาฬปกฺขอุโปสถโต ปาฎิปททิวเส โยชนานํ สตสหสฺสํ จนฺทมณฺฑลํ โอหาย คจฺฉติฯ อถ จโนฺท เลขา วิย ปญฺญายติฯ ปกฺขสฺส ทุติยาย สตสหสฺสนฺติ เอวํ ยาว อุโปสถทิวสา สตสหสฺสํ สตสหสฺสํ โอหาย คจฺฉติฯ อถ จโนฺท อนุกฺกเมน วฑฺฒิตฺวา อุโปสถทิวเส ปริปุโณฺณ โหติฯ ปุน ปาฎิปททิวเส โยชนานํ สตสหสฺสํ ธาวิตฺวา คณฺหาติฯ ทุติยาย สตสหสฺสนฺติ เอวํ ยาว อุโปสถทิวสา สตสหสฺสํ สตสหสฺสํ ธาวิตฺวา คณฺหาติฯ อถ จโนฺท อนุกฺกเมน หายิตฺวา อุโปสถทิวเส สพฺพโส น ปญฺญายติฯ จนฺทํ เหฎฺฐา กตฺวา สูริโย อุปริ โหติฯ มหติยา ปาติยา ขุทฺทกภาชนํ วิย จนฺทมณฺฑลํ ปิธียติฯ มชฺฌนฺหิเก เคหจฺฉายา วิย จนฺทสฺส ฉายา น ปญฺญายติฯ โส ฉายาย อปญฺญายมานาย ทูเร ฐิตานํ ทิวา ปทีโป วิย สยมฺปิ น ปญฺญายติฯ</p>


<p>กติ เนสํ วีถิโยติ เอตฺถ ปน อชวีถิ, นาควีถิ, โควีถีติ ติโสฺส วีถิโย โหนฺติฯ ตตฺถ อชานํ อุทกํ ปฎิกูลํ โหติ, หตฺถินาคานํ มนาปํฯ คุนฺนํ สีตุณฺหสมตาย ผาสุ โหติฯ ตสฺมา ยํ กาลํ จนฺทิมสูริยา อชวีถิํ อารุหนฺติ, ตทา เทโว เอกพินฺทุมฺปิ น วสฺสติฯ ยทา นาควีถิํ อาโรหนฺติ, ตทา ภินฺนํ วิย นภํ ปคฺฆรติฯ ยทา โควีถิํ อาโรหนฺติ, ตทา อุตุสมตา สมฺปชฺชติฯ จนฺทิมสูริยา ฉมาเส สิเนรุโต พหิ นิกฺขมนฺติ, ฉมาเส อโนฺต วิจรนฺติฯ เต หิ อาสาฬฺหมาเส สิเนรุสมีเปน วิจรนฺติฯ ตโต ปเร เทฺว มาเส นิกฺขมิตฺวา พหิ วิจรนฺตา ปฐมกตฺติกมาเส มเชฺฌน คจฺฉนฺติฯ ตโต จกฺกวาฬาภิมุขา คนฺตฺวา ตโย มาเส จกฺกวาฬสมีเปน  จริตฺวา ปุน นิกฺขมิตฺวา  จิตฺรมาเส มเชฺฌน คนฺตฺวา ตโต เทฺว มาเส สิเนรุภิมุขา ปกฺขนฺทิตฺวา ปุน อาสาเฬฺห สิเนรุสมีเปน จรนฺติฯ</p>


<p>กิตฺตเก ฐาเน อาโลกํ กโรนฺตีติ? เอกปฺปหาเรน ตีสุ ทีเปสุ อาโลกํ กโรนฺติฯ กถํ? อิมสฺมิญฺหิ ทีเป สูริยุคฺคมนกาโล ปุพฺพวิเทเห มชฺฌนฺหิโก โหติ, อุตฺตรกุรูสุ อตฺถงฺคมนกาโล, อปรโคยาเน มชฺฌิมยาโมฯ ปุพฺพวิเทหมฺหิ อุคฺคมนกาโล อุตฺตรกุรูสุ มชฺฌนฺหิโก, อปรโคยาเน อตฺถงฺคมนกาโล, อิธ มชฺฌิมยาโมฯ อุตฺตรกุรูสุ อุคฺคมนกาโล อปรโคยาเน มชฺฌนฺหิโก, อิธ อตฺถงฺคมนกาโล, ปุพฺพวิเทเห มชฺฌิมยาโมฯ อปรโคยานทีเป อุคฺคมนกาโล อิธ มชฺฌนฺหิโก, ปุพฺพวิเทเห อตฺถงฺคมนกาโล, อุตฺตรกุรูสุ มชฺฌิมยาโมติฯ</p>


<p>  ติ กตฺติกาทินกฺขตฺตานิ เจว เสสตารกรูปานิ จ จนฺทิมสูริเยหิ สทฺธิํเยว ปาตุรเหสุํฯ ติ ตโต สูริยตฺถงฺคมนโต ยาว อรุณุคฺคมนา รตฺติ, อรุณุคฺคมนโต ยาว สูริยตฺถงฺคมนา ทิวาติ เอวํ รตฺตินฺทิวา ปญฺญายิํสุฯ อถ ปญฺจทส รตฺติโย อฑฺฒมาโส, เทฺว อฑฺฒมาสา มาโสติ เอวํ มาสฑฺฒมาสา ปญฺญายิํสุฯ อถ จตฺตาโร มาสา อุตุ, ตโย อุตู สํวจฺฉโรติ เอวํ อุตุสํวจฺฉรา ปญฺญายิํสุฯ</p>


<p> ติ วณฺณสฺส วิวณฺณภาโวฯ ติ เตสํ วณฺณํ อารพฺภ อุปฺปนฺนอติมานปจฺจยาฯ นฺติ ปุนปฺปุนํ อุปฺปชฺชมานาติมานสภาวานํฯ ติ สมฺปนฺนรสตฺตา รสาติ ลทฺธนามาย ปถวิยาฯ ติ อนุภาสิํสุฯ นฺติ อโห อมฺหากํ มธุรรสํ อนฺตรหิตํฯ นฺติ โลกุปฺปตฺติวํสกถํฯ ติ อนุคจฺฉนฺติฯ</p>


<h3>ภูมิปปฺปฎกปาตุภาวาทิวณฺณนา</h3>
<p> ติ เอทิโส หุตฺวา อุฎฺฐหิ, อโนฺตวาปิยํ อุทเก ฉิเนฺน สุกฺขกลลปฎลํ วิย จ อุฎฺฐหิฯ</p>


<p> ติ เอกา มธุรรสา ภทฺทาลตาฯ ติ  นาฬิกาฯ ติ มธุรรสา วต โน ปทาลตา อโหสิฯ ติ สา โน เอตรหิ อนฺตรหิตาติฯ</p>


<p> ติ  อกเฎฺฐเยว ภูมิภาเค อุปฺปโนฺนฯ ติ นิกฺกุณฺฑโกฯ ติ นิตฺถุโสฯ ติ ทิพฺพคนฺธํ วายติฯ ติ สุปริสุทฺธํ ปณฺฑรํ ตณฺฑุลเมว ผลติฯ นฺติ สายํ คหิตฎฺฐานํ ปาโต ปกฺกํ โหติ, ปุน วิรูฬฺหํ ปฎิปากติกเมว คหิตฎฺฐานํ น ปญฺญายติฯ ติ อลายิตํ หุตฺวา อนูนเมว ปญฺญายติฯ</p>


<h3>อิตฺถิปุริสลิงฺคาทิปาตุภาววณฺณนา</h3>
<p> ติ ยา ปุเพฺพ มนุสฺสกาเล อิตฺถี, ตสฺส อิตฺถิลิงฺคํ ปาตุภวติ, ปุเพฺพ ปุริสสฺส ปุริสลิงฺคํฯ มาตุคาโม นาม หิ ปุริสตฺตภาวํ ลภโนฺต อนุปุเพฺพน ปุริสตฺตปจฺจเย ธเมฺม  ปูเรตฺวา ลภติฯ ปุริโส อิตฺถตฺตภาวํ ลภโนฺต กาเมสุมิจฺฉาจารํ นิสฺสาย ลภติฯ ตทา ปน ปกติยา มาตุคามสฺส อิตฺถิลิงฺคํ, ปุริสสฺส ปุริสลิงฺคํ ปาตุรโหสิฯ นฺติ อุปนิชฺฌายนฺตานํ โอโลเกนฺตานํฯ ติ ราคปริฬาโหฯ นฺติ ฉาริกํฯ ติ นิยฺยมานายฯ</p>


<p> นฺติ ตํ ปํสุขิปนาทิ อธโมฺมติ สมฺมตํฯ นฺติ ตํ อิทานิ ธโมฺมติ สมฺมตํ, ธโมฺมติ ตํ คเหตฺวา วิจรนฺติฯ ตถา หิ เอกเจฺจสุ ชานปเทสุ กลหํ กุรุมานา อิตฺถิโย ‘‘ตฺวํ กสฺมา กเถสิ? ยา โคมยปิณฺฑมตฺตมฺปิ นาลตฺถา’’ติ วทนฺติฯ นฺติ เสวิตพฺพตํฯ นฺติ สนฺนิธิํ กตฺวาฯ ติ ฉินฺนฎฺฐานํ อูนเมว หุตฺวา ปญฺญายิตฺถฯ ติ เอเกกสฺมิํ ฐาเน กลาปพนฺธา วิย คุมฺพคุมฺพา หุตฺวาฯ</p>


<p>   ติ สีมํ ฐเปยฺยามฯ ติ โย หิ นามฯ ติ ตโย วาเร วจนํ อคณฺหนฺตํ ปาณินา ปหริํสุฯ ติ ตํ อคฺคํ กตฺวาฯ</p>


<h3>มหาสมฺมตราชวณฺณนา</h3>
<p> ติ ปกาเสตพฺพํ ปกาเสยฺย ขิปิตพฺพํ ขิเปยฺย, หาเรตพฺพํ หาเรยฺยาติ วุตฺตํ โหติฯ ติ โย  เตสํ สโตฺตฯ โก ปน โสติ? อมฺหากํ โพธิสโตฺตฯ ติ มยํ เอเกกสฺส เขตฺตโต อมฺพณมฺพณํ อาหริตฺวา ตุยฺหํ สาลิภาคํ ทสฺสาม, ตยา กิญฺจิ กมฺมํ น กาตพฺพํ, ตฺวํ อมฺหากํ เชฎฺฐกฎฺฐาเน ติฎฺฐาติฯ</p>


<p> นฺติ สงฺขา สมญฺญา ปญฺญตฺติ โวหาโร อุปฺปโนฺนฯ นฺติ น เกวลํ อกฺขรเมว, เต ปนสฺส เขตฺตสามิโน ตีหิ สเงฺขหิ อภิเสกมฺปิ อกํสุฯ ติ สุเขติ ปิเนติฯ ติ อคฺคนฺติ ญาเตน, อเคฺค วา ญาเตน โลกุปฺปตฺติสมเย อุปฺปเนฺนน อภินิพฺพตฺติ อโหสีติฯ</p>


<h3>พฺราหฺมณมณฺฑลาทิวณฺณนา</h3>
<p>   ติ ปจิตฺวา ขาทิตพฺพาภาวโต วิคตธูมงฺคาราฯ ติ โกเฎฺฎตฺวา ปจิตพฺพาภาวโต ปติตมุสลาฯ ติ ภิกฺขาจริยวเสน ยาคุภตฺตํ ปริเยสนฺตาฯ ติ เต เอเต มนุสฺสา ปสฺสิตฺวาฯ ติ อสหมานา อสโกฺกนฺตาฯ ติ ตโย เวเท อภิสงฺขโรนฺตา เจว วาเจนฺตา จฯ ติ วสนฺติ, ‘‘อเจฺฉนฺตี’’ติปิ ปาโฐฯ เอเสวโตฺถฯ นฺติ ‘‘มเนฺต ธาเรนฺติ มเนฺต วาเจนฺตี’’ติ โข, วาเสฎฺฐ, อิทํ เตน สมเยน หีนสมฺมตํฯ นฺติ ตํ อิทานิ ‘‘เอตฺตเก มเนฺต ธาเรนฺติ เอตฺตเก มเนฺต วาเจนฺตี’’ติ เสฎฺฐสมฺมตํ ชาตํฯ ติ พฺราหฺมณคณสฺสฯ</p>


<p> ติ เมถุนธมฺมํ สมาทิยิตฺวาฯ   นฺติ โครกฺข วาณิชกมฺมาทิเก วิสฺสุเต อุคฺคเต กมฺมเนฺต ปโยเชสุํฯ</p>


<p> ติ เตน ลุทฺทาจารกมฺมขุทฺทาจารกมฺมุนา สุทฺทํ สุทฺทํ ลหุํ ลหุํ กุจฺฉิตํ คจฺฉนฺติ, วินสฺสนฺตีติ อโตฺถฯ ติ โหติ โขฯ</p>


<p>   ติ น เสตจฺฉตฺตํ อุสฺสาปนมเตฺตน สุชฺฌิตุํ สกฺกาติ เอวํ อตฺตโน ขตฺติยธมฺมํ นินฺทมาโนฯ เอส นโย สพฺพตฺถฯ ‘‘อิเมหิ โข, วาเสฎฺฐ, จตูหิ มณฺฑเลหี’’ติ อิมินา อิมํ ทเสฺสติ ‘‘สมณมณฺฑลํ นาม วิสุํ นตฺถิ, ยสฺมา ปน น สกฺกา ชาติยา สุชฺฌิตุํ, อตฺตโน อตฺตโน สมฺมาปฎิปตฺติยา วิสุทฺธิ โหติฯ ตสฺมา อิเมหิ จตูหิ มณฺฑเลหิ สมณมณฺฑลสฺส อภินิพฺพตฺติ โหติฯ อิมานิ มณฺฑลานิ สมณมณฺฑลํ อนุวตฺตนฺติ, อนุวตฺตนฺตานิ จ ธเมฺมเนว อนุวตฺตนฺติ, โน อธเมฺมนฯ สมณมณฺฑลญฺหิ อาคมฺม สมฺมาปฎิปตฺติํ ปูเรตฺวา สุทฺธิํ ปาปุณนฺตี’’ติฯ</p>


<h3>ทุจฺจริตาทิกถาวณฺณนา</h3>
<p> อิทานิ ยถาชาติยา น สกฺกา สุชฺฌิตุํ, สมฺมาปฎิปตฺติยาว สุชฺฌนฺติ, ตมตฺถํ ปากฎํ กโรโนฺต ติ เทสนํ อารภิฯ ตตฺถ ติ มิจฺฉาทิฎฺฐิวเสน สมาทินฺนกมฺมเหตุ, มิจฺฉาทิฎฺฐิกมฺมสฺส วา สมาทานเหตุฯ</p>


<p> ติ  กาเลน กุสลํ กโรติ, กาเลน อกุสลนฺติ เอวํ อุภยการีฯ ติ เอกกฺขเณ อุภยวิปากทานฎฺฐานํ นาม นตฺถิฯ เยน ปน อกุสลํ พหุํ กตํ โหติ, กุสลํ มนฺทํ, โส ตํ กุสลํ นิสฺสาย ขตฺติยกุเล วา พฺราหฺมณกุเล วา นิพฺพตฺตติฯ อถ นํ อกุสลกมฺมํ กาณมฺปิ กโรติ ขุชฺชมฺปิ ปีฐสปฺปิมฺปิฯ โส รชฺชสฺส วา อนรโห โหติ, อภิสิตฺตกาเล วา เอวํภูโต โภเค ปริภุญฺชิตุํ น สโกฺกติฯ อปรสฺส มรณกาเล เทฺว พลวมลฺลา วิย เต เทฺวปิ กุสลากุสลกมฺมานิ อุปฎฺฐหนฺติฯ เตสุ อกุสลํ พลวตรํ โหติ, ตํ กุสลํ ปฎิพาหิตฺวา ติรจฺฉานโยนิยํ นิพฺพตฺตาเปติฯ กุสลกมฺมมฺปิ ปวตฺติเวทนียํ โหติฯ ตเมนํ มงฺคลหตฺถิํ วา กโรนฺติ มงฺคลอสฺสํ วา มงฺคลอุสภํ วาฯ โส สมฺปตฺติํ อนุภวติ ฯ อิทํ สนฺธาย วุตฺตํ ‘‘สุขทุกฺขปฺปฎิสํเวที โหตี’’ติฯ</p>


<h3>โพธิปกฺขิยภาวนาวณฺณนา</h3>
<p> นฺติ ‘‘จตฺตาโร สติปฎฺฐานา’’ติ อาทิโกฎฺฐาสวเสน สตฺตนฺนํ, ปฎิปาฎิยา ปน สตฺตติํสาย โพธิปกฺขิยานํ ธมฺมานํ ฯ ติ ภาวนํ อนุคนฺตฺวา, ปฎิปชฺชิตฺวาติ อโตฺถฯ ติ กิเลสปรินิพฺพาเนน ปรินิพฺพายติฯ อิติ ภควา จตฺตาโร วเณฺณ ทเสฺสตฺวา วินิวเตฺตตฺวา ปฎิวิทฺธจตุสจฺจํ ขีณาสวเมว เทวมนุเสฺสสุ เสฎฺฐํ กตฺวา ทเสฺสสิฯ</p>


<p> อิทานิ ตเมวตฺถํ โลกสมฺมตสฺส พฺรหฺมุโนปิ วจนทสฺสนานุสาเรน ทฬฺหํ กตฺวา ทเสฺสโนฺต นฺติอาทิมาหฯ ‘‘พฺรหฺมุนาเปสา’’ติอาทิ อมฺพฎฺฐสุเตฺต วิตฺถาริตํฯ อิติ ภควา เอตฺตเกน อิมินา กถามเคฺคน เสฎฺฐเจฺฉทกวาทเมว ทเสฺสตฺวา สุตฺตนฺตํ วินิวเตฺตตฺวา อรหตฺตนิกูเฎน เทสนํ นิฎฺฐาเปสิฯ ติ วาเสฎฺฐภารทฺวาช สามเณราปิ หิ สกมนา ตุฎฺฐมนา ‘‘สาธุ, สาธู’’ติ ภควโต ภาสิตํ อภินนฺทิํสุฯ อิทเมว สุตฺตนฺตํ อาวชฺชนฺตา อนุมชฺชนฺตา สห ปฎิสมฺภิทาหิ อรหตฺตํ ปาปุณิํสูติฯ</p>

</p>

</p>





