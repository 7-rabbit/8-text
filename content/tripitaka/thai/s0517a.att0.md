<h2>ขุทฺทกนิกาเย</h2>
<h2>ปฎิสมฺภิทามคฺค-อฎฺฐกถา</h2>
<h2>(ปฐโม ภาโค)</h2>
<h3>คนฺถารมฺภกถา</h3>
<p>
โย  
  
  
สพฺพโลกาติคสพฺพโสภา-  
  
ยุเตฺตหิ สเพฺพหิ คุเณหิ ยุโตฺต;  
  
โทเสหิ สเพฺพหิ สวาสเนหิ,  
  
มุโตฺต วิมุตฺติํ ปรมญฺจ ทาตาฯ  
</p>
  
<p>
นิจฺจํ ทยาจนฺทนสีตจิโตฺต,  
  
ปญฺญารวิโชฺชติตสพฺพเนโยฺย;  
  
สเพฺพสุ ภูเตสุ ตมคฺคภูตํ,  
  
ภูตตฺถนาถํ  
สิรสา นมิตฺวาฯ  
</p>
  
<p>
โย  
สพฺพภูเตสุ มุนีว อโคฺค, อนนฺตสเงฺขสุ ชินตฺตเชสุ;  
  
อหู ทยาญาณคุเณหิ สตฺถุลีลานุการี ชนตาหิเตสุฯ  
</p>
  
<p>
ตํ  
สาริปุตฺตํ  
มุนิราชปุตฺตํ, เถรํ ถิราเนกคุณาภิรามํ;  
  
ปญฺญาปภาวุคฺคตจารุกิตฺติํ, สุสนฺตวุตฺติญฺจ อโถ นมิตฺวาฯ  
</p>
  
<p>
สทฺธมฺมจกฺกานุปวตฺตเกน  
, สทฺธมฺมเสนาปติสาวเกน;  
  
สุเตฺตสุ วุเตฺตสุ ตถาคเตน, ภูตตฺถเวทิตฺตมุปาคเตนฯ  
</p>
  
<p>
โย  
ภาสิโต ภาสิตโกวิเทน, ธมฺมปฺปทีปุชฺชลนายเกน;  
  
ปาโฐ วิสิโฎฺฐ ปฎิสมฺภิทานํ, มโคฺคติ ตนฺนามวิเสสิโต จฯ  
</p>
  
<p>
วิจิตฺตนานตฺตนโยปคูโฬฺห, คมฺภีรปเญฺญหิ สทาวคาโฬฺห;  
  
อตฺตตฺถโลกตฺถปรายเณหิ, สํเสวนีโย สุชเนหิ นิจฺจํฯ  
</p>
  
<p>
ญาณปฺปเภทาวหนสฺส ตสฺส, โยคีหิเนเกหิ นิเสวิตสฺส;  
  
อตฺถํ อปุพฺพํ อนุวณฺณยโนฺต, สุตฺตญฺจ ยุตฺติญฺจ อนุกฺกมโนฺตฯ  
</p>
  
<p>
อโวกฺกมโนฺต สมยา สกา จ, อนามสโนฺต สมยํ ปรญฺจ;  
  
ปุโพฺพปเทสฎฺฐกถานยญฺจ, ยถานุรูปํ อุปสํหรโนฺตฯ  
</p>
  
<p>
วกฺขามหํ อฎฺฐกถํ ชนสฺส, หิตาย สทฺธมฺมจิรฎฺฐิตตฺถํ;  
  
สกฺกจฺจ  
สทฺธมฺมปกาสินิํ  
ตํ, สุณาถ ธาเรถ จ สาธุ สโนฺตติฯ  
</p>
  
<p>ตตฺถ ติ วุตฺตตฺตา ปฎิสมฺภิทามคฺคสฺส ปฎิสมฺภิทามคฺคตา ตาว วตฺตพฺพาฯ จตโสฺส หิ ปฎิสมฺภิทา – อตฺถปฎิสมฺภิทา, ธมฺมปฎิสมฺภิทา, นิรุตฺติปฎิสมฺภิทา, ปฎิภานปฎิสมฺภิทาติฯ ตาสํ ปฎิสมฺภิทานํ มโคฺค อธิคมูปาโยติ ปฎิสมฺภิทามโคฺค, ปฎิสมฺภิทาปฎิลาภเหตูติ วุตฺตํ โหติฯ กถมยํ ตาสํ มโคฺค โหตีติ เจ? ปเภทโต เทสิตาย เทสนาย ปฎิสมฺภิทาญาณาวหตฺตาฯ นานาเภทภินฺนานญฺหิ   ธมฺมานํ นานาเภทภินฺนา เทสนา โสตูนํ อริยปุคฺคลานํ ปฎิสมฺภิทาญาณปฺปเภทญฺจ  สญฺชเนติ, ปุถุชฺชนานํ อายติํ ปฎิสมฺภิทาญาณปฺปเภทาย จ ปจฺจโย โหติฯ วุตฺตญฺจ – ‘‘ปเภทโต หิ เทสนา ฆนวินิโพฺภคปฎิสมฺภิทาญาณาวหา โหตี’’ติ (ธ. ส. อฎฺฐ. ๑.กามาวจรกุสลปทภาชนีย)ฯ อยญฺจ นานาเภทภินฺนา เทสนา, เตนสฺสา ปฎิสมฺภิทานํ มคฺคตฺตสิทฺธิฯ</p>


<p>ตตฺถ ติ คณนปริเจฺฉโทฯ ติ ปเภทาฯ ‘‘อเตฺถ ญาณํ อตฺถปฎิสมฺภิทา, ธเมฺม ญาณํ ธมฺมปฎิสมฺภิทา, ตตฺร ธมฺมนิรุตฺตาภิลาเป ญาณํ นิรุตฺติปฎิสมฺภิทา, ญาเณสุ ญาณํ ปฎิภานปฎิสมฺภิทา’’ติ (วิภ. ๗๑๘) วุตฺตตฺตา น อญฺญสฺส กสฺสจิ ปเภทา, ญาณเสฺสว ปเภทาฯ ตสฺมา ‘‘จตโสฺส ปฎิสมฺภิทา’’ติ จตฺตาโร ญาณปฺปเภทาติ อโตฺถฯ อตฺถปฺปเภทสฺส สลฺลกฺขณวิภาวนววตฺถานกรณสมตฺถํ อเตฺถ ปเภทคตํ ญาณํ ฯ ธมฺมปฺปเภทสฺส สลฺลกฺขณวิภาวนววตฺถานกรณสมตฺถํ ธเมฺม ปเภทคตํ ญาณํ ฯ นิรุตฺติปฺปเภทสฺส สลฺลกฺขณวิภาวนววตฺถานกรณสมตฺถํ นิรุตฺตาภิลาเป ปเภทคตํ ญาณํ ฯ ปฎิภานปฺปเภทสฺส สลฺลกฺขณวิภาวนววตฺถานกรณสมตฺถํ ปฎิภาเน ปเภทคตํ ญาณํ ฯ</p>


<p>ตตฺถ ติ สเงฺขปโต เหตุผลํฯ ตญฺหิ ยสฺมา เหตุอนุสาเรน อรียติ อธิคมียติ ปาปุณียติ, ตสฺมา อโตฺถติ วุจฺจติฯ ปเภทโต ปน ยํกิญฺจิ ปจฺจยสมุปฺปนฺนํ, นิพฺพานํ, ภาสิตโตฺถ, วิปาโก, กิริยาติ อิเม ปญฺจ ธมฺมา อโตฺถติ เวทิตพฺพาฯ ตํ อตฺถํ ปจฺจเวกฺขนฺตสฺส ตสฺมิํ อเตฺถ ปเภทคตํ ญาณํ อตฺถปฎิสมฺภิทาฯ</p>


<p>ติ สเงฺขปโต ปจฺจโยฯ โส หิ ยสฺมา ตํ ตํ วิทหติ ปวเตฺตติ เจว ปาเปติ จ, ตสฺมา ธโมฺมติ วุจฺจติฯ ปเภทโต ปน โย โกจิ ผลนิพฺพตฺตโก เหตุ, อริยมโคฺค, ภาสิตํ, กุสลํ, อกุสลนฺติ อิเม ปญฺจ ธมฺมา ธโมฺมติ  เวทิตพฺพาฯ ตํ ธมฺมํ ปจฺจเวกฺขนฺตสฺส ตสฺมิํ ธเมฺม ปเภทคตํ ญาณํ ธมฺมปฎิสมฺภิทาฯ อยเมว หิ อโตฺถ อภิธเมฺม (วิภ. ๗๑๙-๗๒๕) –</p>

 ธมฺมปฎิสมฺภิทาฯ เหตุมฺหิ ญาณํ ธมฺมปฎิสมฺภิทา, เหตุผเล ญาณํ อตฺถปฎิสมฺภิทาฯ</p>

 ธมฺมา ชาตา ภูตา สญฺชาตา นิพฺพตฺตา อภินิพฺพตฺตา ปาตุภูตา, อิเมสุ ธเมฺมสุ ญาณํ อตฺถปฎิสมฺภิทา, ยมฺหา ธมฺมา เต ธมฺมา ชาตา ภูตา สญฺชาตา นิพฺพตฺตา อภินิพฺพตฺตา ปาตุภูตา, เตสุ ธเมฺมสุ ญาณํ ธมฺมปฎิสมฺภิทาฯ</p>

</p>

</p>

</p>

 ธเมฺมสุ ญาณํ ธมฺมปฎิสมฺภิทา, เตสํ วิปาเก ญาณํ อตฺถปฎิสมฺภิทา’’ติอาทินา นเยน วิภชิตฺวา วิภชิตฺวา ทสฺสิโตฯ</p>


<p>นฺติ ตสฺมิํ อเตฺถ จ ธเมฺม จ ยา สภาวนิรุตฺติ อพฺยภิจาริโวหาโร, ตสฺส อภิลาเป ภาสเน อุทีรเณ  ตํ ลปิตํ ภาสิตํ อุทีริตํ สภาวนิรุตฺติสทฺทํ อารมฺมณํ กตฺวา ปจฺจเวกฺขนฺตสฺส ตสฺมิํ สภาวนิรุตฺตาภิลาเป ‘‘อยํ สภาวนิรุตฺติ, อยํ น สภาวนิรุตฺตี’’ติ เอวํ ตสฺสา ธมฺมนิรุตฺติสญฺญิตาย สภาวนิรุตฺติยา มาคธิกาย สพฺพสตฺตานํ มูลภาสาย ปเภทคตํ ญาณํ นิรุตฺติปฎิสมฺภิทาฯ เอวมยํ  นิรุตฺติปฎิสมฺภิทา สทฺทารมฺมณา นาม ชาตา, น ปญฺญตฺติอารมฺมณาฯ กสฺมา? ยสฺมา สทฺทํ สุตฺวา ‘‘อยํ สภาวนิรุตฺติ, อยํ น สภาวนิรุตฺตี’’ติ ชานาติฯ ปฎิสมฺภิทาปฺปโตฺต หิ ‘‘ผโสฺส’’ติ วุเตฺต ‘‘อยํ สภาวนิรุตฺตี’’ติ ชานาติ, ‘‘ผสฺสา’’ติ วา ‘‘ผสฺส’’นฺติ วา วุเตฺต ปน ‘‘อยํ น สภาวนิรุตฺตี’’ติ ชานาติฯ เวทนาทีสุปิ เอเสว นโยฯ อญฺญํ ปเนส นามาขฺยาตอุปสคฺคนิปาตพฺยญฺชนสทฺทํ ชานาติ น ชานาตีติ? ยทเคฺคน สทฺทํ สุตฺวา ‘‘อยํ สภาวนิรุตฺติ, อยํ น สภาวนิรุตฺตี’’ติ ชานาติ, ตทเคฺคน ตมฺปิ ชานิสฺสติฯ ตํ ปน นยิทํ ปฎิสมฺภิทากิจฺจนฺติ ปฎิกฺขิปิตฺวา ‘‘ภาสํ นาม สตฺตา อุคฺคณฺหนฺตี’’ติ วตฺวา อิทํ กถิตํ – มาตาปิตโร หิ ทหรกาเล กุมารเก มเญฺจ วา ปีเฐ วา นิปชฺชาเปตฺวา ตํ ตํ กถยมานา ตานิ ตานิ กิจฺจานิ กโรนฺติ, ทารกา เตสํ ตํ ตํ ภาสํ ววตฺถาเปนฺติ ‘‘อิมินา อิทํ วุตฺตํ, อิมินา อิทํ วุตฺต’’นฺติฯ คจฺฉเนฺต คจฺฉเนฺต กาเล สพฺพมฺปิ ภาสํ ชานนฺติฯ มาตา ทมิฬี, ปิตา อนฺธโกฯ เตสํ ชาตทารโก สเจ มาตุ กถํ ปฐมํ สุณาติ , ทมิฬภาสํ ภาสิสฺสติฯ สเจ ปิตุ กถํ ปฐมํ สุณาติ, อนฺธกภาสํ ภาสิสฺสติฯ อุภินฺนมฺปิ ปน กถํ อสุณโนฺต มาคธิกภาสํ ภาสิสฺสติฯ</p>


<p>โยปิ อคามเก มหาอรเญฺญ นิพฺพโตฺต, ตตฺถ อโญฺญ กเถโนฺต นาม นตฺถิ, โสปิ อตฺตโน ธมฺมตาย วจนํ สมุฎฺฐาเปโนฺต มาคธิกภาสเมว ภาสิสฺสติฯ นิรเย ติรจฺฉานโยนิยํ เปตฺติวิสเย มนุสฺสโลเก เทวโลเกติ สพฺพตฺถ มาคธิกภาสาว อุสฺสนฺนาฯ ตตฺถ เสสา โอฎฺฎกิราตอนฺธกโยนกทมิฬภาสาทิกา ภาสา ปริวตฺตนฺติฯ อยเมเวกา ยถาภุจฺจพฺรหฺมโวหารอริยโวหารสงฺขาตา มาคธิกภาสา น ปริวตฺตติฯ สมฺมาสมฺพุโทฺธปิ เตปิฎกํ พุทฺธวจนํ ตนฺติํ อาโรเปโนฺต มาคธิกภาสาย เอว อาโรเปสิฯ กสฺมา? เอวญฺหิ อตฺถํ อาหริตุํ สุขํ โหติฯ มาคธิกภาสาย หิ ตนฺติํ อารุฬฺหสฺส พุทฺธวจนสฺส ปฎิสมฺภิทาปฺปตฺตานํ โสตปถาคมนเมว ปปโญฺจ ฯ โสเต ปน สงฺฆฎฺฎิตมเตฺตเยว นยสเตน นยสหเสฺสน อโตฺถ อุปฎฺฐาติฯ อญฺญาย ปน ภาสาย ตนฺติํ อารุฬฺหกํ โปเถตฺวา โปเถตฺวา อุคฺคเหตพฺพํ โหติฯ พหุมฺปิ อุคฺคเหตฺวา ปน ปุถุชฺชนสฺส ปฎิสมฺภิทาปฺปตฺติ นาม นตฺถิ, อริยสาวโก โน ปฎิสมฺภิทาปฺปโตฺต นาม นตฺถิฯ</p>


<p>นฺติ สพฺพตฺถกญาณมารมฺมณํ กตฺวา ปจฺจเวกฺขนฺตสฺส ตสฺมิํ ญาเณ ปเภทคตํ ญาณํ, ยถาวุเตฺตสุ วา เตสุ ตีสุ ญาเณสุ โคจรกิจฺจาทิวเสน วิตฺถารคตํ ญาณํ ปฎิภานปฎิสมฺภิทาฯ</p>


<p>อิมา ปน จตโสฺส ปฎิสมฺภิทา ทฺวีสุ ฐาเนสุ ปเภทํ คจฺฉนฺติ, ปญฺจหิ การเณหิ วิสทา  โหนฺตีติ เวทิตพฺพาฯ กตเมสุ ทฺวีสุ ฐาเนสุ ปเภทํ คจฺฉนฺติ? เสกฺขภูมิยญฺจ อเสกฺขภูมิยญฺจฯ ตตฺถ สาริปุตฺตเตฺถรสฺส มหาโมคฺคลฺลานเตฺถรสฺส มหากสฺสปเตฺถรสฺส มหากจฺจายนเตฺถรสฺส มหาโกฎฺฐิตเตฺถรสฺสาติ เอวมาทีนํ อสีติยาปิ มหาเถรานํ ปฎิสมฺภิทา อเสกฺขภูมิยํ ปเภทํ คตา, อานนฺทเตฺถรสฺส, จิตฺตสฺส คหปติโน, ธมฺมิกสฺส อุปาสกสฺส, อุปาลิสฺส คหปติโน, ขุชฺชุตฺตราย อุปาสิกายาติเอวมาทีนํ  ปฎิสมฺภิทา เสกฺขภูมิยํ ปเภทํ คตาติ อิมาสุ ทฺวีสุ ภูมีสุ ปเภทํ คจฺฉนฺติฯ</p>


<p>กตเมหิ ปญฺจหิ การเณหิ วิสทา โหนฺติ? อธิคเมน, ปริยตฺติยา, สวเนน, ปริปุจฺฉาย, ปุพฺพโยเคนฯ ตตฺถ  นาม อรหตฺตปฺปตฺติฯ อรหตฺตญฺหิ ปตฺตสฺส ปฎิสมฺภิทา วิสทา โหนฺติฯ  นาม พุทฺธวจนํฯ ตญฺหิ อุคฺคณฺหนฺตสฺส ปฎิสมฺภิทา วิสทา โหนฺติฯ  นาม สทฺธมฺมสฺสวนํฯ สกฺกจฺจํ อฎฺฐิํ กตฺวา ธมฺมํ สุณนฺตสฺส หิ ปฎิสมฺภิทา วิสทา โหนฺติฯ  นาม ปาฬิอฎฺฐกถาทีสุ คณฺฐิปทอตฺถปทวินิจฺฉยกถาฯ อุคฺคหิตปาฬิอาทีสุ หิ อตฺถํ ปริปุจฺฉนฺตสฺส ปฎิสมฺภิทา วิสทา โหนฺติฯ  นาม ปุพฺพพุทฺธานํ สาสเน โยคาวจรตา คตปจฺจาคติกภาเวน ยาว อนุโลมโคตฺรภุสมีปํ ปตฺตวิปสฺสนานุโยโคฯ ปุพฺพโยคาวจรสฺส หิ ปฎิสมฺภิทา วิสทา โหนฺติฯ อิเมหิ ปญฺจหิ การเณหิ วิสทา โหนฺตีติฯ</p>


<p>เอเตสุ ปน การเณสุ ปริยตฺติ สวนํ ปริปุจฺฉาติ อิมานิ ตีณิ ปเภทเสฺสว พลวการณานิฯ ปุพฺพโยโค อธิคมสฺส พลวปจฺจโย, ปเภทสฺส  โหติ น โหตีติ? โหติ, น ปน ตถาฯ ปริยตฺติสวนปริปุจฺฉา หิ ปุเพฺพ โหนฺตุ วา มา วา, ปุพฺพโยเคน ปน ปุเพฺพ เจว เอตรหิ จ สงฺขารสมฺมสนํ วินา ปฎิสมฺภิทา นาม นตฺถิฯ อิเม ปน เทฺวปิ เอกโต หุตฺวา ปฎิสมฺภิทา อุปตฺถเมฺภตฺวา วิสทา กโรนฺตีติฯ อปเร อาหุ –</p>


<p>
‘‘ปุพฺพโยโค พาหุสจฺจํ, เทสภาสา จ อาคโม;  
  
ปริปุจฺฉา อธิคโม, ครุสนฺนิสฺสโย ตถา;  
  
มิตฺตสมฺปตฺติ เจวาติ, ปฎิสมฺภิทปจฺจยา’’ติฯ  
</p>
  
<p>ตตฺถ  วุตฺตนโยวฯ  นาม เตสุ เตสุ สเตฺถสุ จ สิปฺปายตเนสุ จ กุสลตาฯ  นาม  เอกสตโวหารกุสลตา, วิเสเสน ปน มาคธิเก โกสลฺลํฯ  นาม อนฺตมโส โอปมฺมวคฺคมตฺตสฺสปิ พุทฺธวจนสฺส ปริยาปุณนํฯ  นาม เอกคาถายปิ  อตฺถวินิจฺฉยปุจฺฉนํฯ  นาม โสตาปนฺนตา วา สกทาคามิตา วา อนาคามิตา วา อรหตฺตํ วาฯ  นาม สุตปฎิภานพหุลานํ ครูนํ สนฺติเก วาโสฯ  นาม ตถารูปานํเยว มิตฺตานํ ปฎิลาโภติฯ</p>


<p>ตตฺถ พุทฺธา จ ปเจฺจกพุทฺธา จ ปุพฺพโยคเญฺจว อธิคมญฺจ นิสฺสาย ปฎิสมฺภิทา ปาปุณนฺติ, สาวกา สพฺพานิปิ เอตานิ การณานิฯ ปฎิสมฺภิทาปฺปตฺติยา จ ปาฎิเยโกฺก กมฺมฎฺฐานภาวนานุโยโค นาม นตฺถิ, เสกฺขานํ ปน เสกฺขผลวิโมกฺขนฺติกา, อเสกฺขานํ อเสกฺขผลวิโมกฺขนฺติกา จ ปฎิสมฺภิทาปฺปตฺติ โหติฯ ตถาคตานญฺหิ ทส พลานิ วิย อริยานํ อริยผเลเหว ปฎิสมฺภิทา อิชฺฌนฺตีติฯ อิมาสํ จตสฺสนฺนํ ปฎิสมฺภิทานํ มโคฺคติ ปฎิสมฺภิทามโคฺค, ปฎิสมฺภิทามโคฺค เอว ปกรณํ ปฎิสมฺภิทามคฺคปฺปกรณํ, ปกาเรน กรียเนฺต วุจฺจเนฺต เอตฺถ นานาเภทภินฺนา คมฺภีรา อตฺถา อิติ ปกรณํฯ</p>


<p>ตเทตํ ปฎิสมฺภิทามคฺคปฺปกรณํ อตฺถสมฺปนฺนํ พฺยญฺชนสมฺปนฺนํ คมฺภีรํ คมฺภีรตฺถํ โลกุตฺตรปฺปกาสนํ สุญฺญตาปฎิสญฺญุตฺตํ ปฎิปตฺติผลวิเสสสาธนํ ปฎิปตฺติปฎิปกฺขปฎิเสธนํ  โยคาวจรานํ ญาณวรรตนากรภูตํ ธมฺมกถิกานํ ธมฺมกถาวิลาสวิเสสเหตุภูตํ สํสารภีรุกานํ ทุกฺขนิสฺสรณํ ตทุปายทสฺสเนน อสฺสาสชนนตฺถํ ตปฺปฎิปกฺขนาสนตฺถญฺจ คมฺภีรตฺถานญฺจ อเนเกสํ สุตฺตนฺตปทานํ อตฺถวิวรเณน  สุชนหทยปริโตสชนนตฺถํ ตถาคเตน อรหตา สมฺมาสมฺพุเทฺธน สพฺพตฺถ อปฺปฎิหตสพฺพญฺญุตญฺญาณมหาปทีปาวภาเสน สกลชนวิตฺถตมหากรุณาสิเนหสินิทฺธหทเยน เวเนยฺยชนหทยคตกิเลสนฺธการวิธมนตฺถมุชฺชลิตสฺส สทฺธมฺมมหาปทีปสฺส ตทธิปฺปายวิกาสนสิเนหปริเสเกน ปญฺจวสฺสสหสฺสมวิรตมุชฺชลนมิจฺฉตา โลกานุกมฺปเกน สตฺถุกเปฺปน ธมฺมราชสฺส ธมฺมเสนาปตินา อายสฺมตา สาริปุตฺตเตฺถเรน ภาสิตํ สุตฺวา อายสฺมตา อานเนฺทน ปฐมมหาสงฺคีติกาเล ยถาสุตเมว สงฺคีติํ อาโรปิตํฯ</p>


<p>ตเทตํ วินยปิฎกํ สุตฺตนฺตปิฎกํ อภิธมฺมปิฎกนฺติ ตีสุ ปิฎเกสุ สุตฺตนฺตปิฎกปริยาปนฺนํฯ ทีฆนิกาโย มชฺฌิมนิกาโย สํยุตฺตนิกาโย องฺคุตฺตรนิกาโย ขุทฺทกนิกาโยติ ปญฺจสุ มหานิกาเยสุ ขุทฺทกมหานิกายปริยาปนฺนํฯ สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลนฺติ นวสุ สตฺถุ สาสนเงฺคสุ ยถาสมฺภวํ เคยฺยเวยฺยากรณงฺคทฺวยสงฺคหิตํฯ</p>


<p>
‘‘ทฺวาสีติ  
พุทฺธโต คณฺหิํ, เทฺว สหสฺสานิ ภิกฺขุโต;  
  
จตุราสีติ สหสฺสานิ, เย เม ธมฺมา ปวตฺติโน’’ติฯ (เถรคา. ๑๐๒๗) –  
</p>
  
<p>ธมฺมภณฺฑาคาริกเตฺถเรน ปน ปญฺจสุ ฐาเนสุ เอตทคฺคํ อาโรปิเตน ปฎิญฺญาตานํ จตุราสีติยา ธมฺมกฺขนฺธสหสฺสานํ ภิกฺขุโต คหิเตสุ ทฺวีสุ ธมฺมกฺขนฺธสหเสฺสสุ อเนกสตธมฺมกฺขนฺธสงฺคหิตํฯ ตสฺส ตโย วคฺคา – มหาวโคฺค, มชฺฌิมวโคฺค, จูฬวโคฺคติฯ เอเกกสฺมิํ วคฺคสฺมิํ ทสทสกํ กตฺวา ญาณกถาทิกา มาติกากถาปริโยสานา สมติํส กถาฯ เอวมเนกธา ววตฺถาปิตสฺส อิมสฺส ปฎิสมฺภิทามคฺคปฺปกรณสฺส อนุปุพฺพํ อปุพฺพปทตฺถวณฺณนํ  กริสฺสามฯ อิมญฺหิ ปกรณํ ปาฐโต อตฺถโต อุทฺทิสเนฺตน จ นิทฺทิสเนฺตน จ สกฺกจฺจํ อุทฺทิสิตพฺพํ นิทฺทิสิตพฺพญฺจ, อุคฺคณฺหเนฺตนาปิ สกฺกจฺจํ  อุคฺคเหตพฺพํ ธาเรตพฺพญฺจฯ ตํ กิสฺสเหตุ? คมฺภีรตฺตา อิมสฺส ปกรณสฺส โลกหิตาย โลเก จิรฎฺฐิตตฺถํฯ</p>

</p>

</p>


<p>อุชุกา ทิฎฺฐีติ หิ สมฺมาทิฎฺฐิสงฺขาตํ ญาณํ วุตฺตํฯ ตสฺมาปิ ญาณกถา อาทิโต กถิตาฯ</p>


<p>อปรมฺปิ วุตฺตํ –</p>

 ปชานาติ, มิจฺฉาสงฺกปฺปํ ‘มิจฺฉาสงฺกโปฺป’ติ ปชานาติฯ สมฺมาวาจํ ‘สมฺมาวาจา’ติ ปชานาติ, มิจฺฉาวาจํ ‘มิจฺฉาวาจา’ติ ปชานาติฯ สมฺมากมฺมนฺตํ ‘สมฺมากมฺมโนฺต’ติ ปชานาติ, มิจฺฉากมฺมนฺตํ ‘มิจฺฉากมฺมโนฺต’ติ ปชานาติฯ สมฺมาอาชีวํ ‘สมฺมาอาชีโว’ติ ปชานาติ, มิจฺฉาอาชีวํ ‘มิจฺฉาอาชีโว’ติ ปชานาติฯ สมฺมาวายามํ ‘สมฺมาวายาโม’ติ ปชานาติ, มิจฺฉาวายามํ ‘มิจฺฉาวายาโม’ติ ปชานาติฯ สมฺมาสติํ ‘สมฺมาสตี’ติ ปชานาติ, มิจฺฉาสติํ ‘มิจฺฉาสตี’ติ ปชานาติฯ สมฺมาสมาธิํ ‘สมฺมาสมาธี’ติ ปชานาติ, มิจฺฉาสมาธิํ ‘มิจฺฉาสมาธี’ติ ปชานาติฯ สาสฺส โหติ สมฺมาทิฎฺฐี’’ติ (ม. นิ. ๓.๑๓๖ อาทโย)ฯ</p>


<p>ปุพฺพงฺคมภูตาย หิ สมฺมาทิฎฺฐิยา สิทฺธาย มิจฺฉาทิฎฺฐีนมฺปิ มิจฺฉาทิฎฺฐิภาวํ ชานิสฺสตีติ สมฺมาทิฎฺฐิสงฺขาตํ ญาณํ ตาว โสเธตุํ ญาณกถา อาทิโต กถิตาฯ</p>

, ติฎฺฐตุ ปุพฺพโนฺต, ติฎฺฐตุ อปรโนฺต, ธมฺมํ  เต เทเสสฺสามิ – อิมสฺมิํ สติ อิทํ โหติ, อิมสฺสุปฺปาทา อิทํ อุปฺปชฺชติ, อิมสฺมิํ อสติ อิทํ น โหติ, อิมสฺส นิโรธา อิทํ นิรุชฺฌตี’’ติ (ม. นิ. ๒.๒๗๑) จ –</p>


<p>ปุพฺพนฺตาปรนฺตทิฎฺฐิโย ฐเปตฺวา ญาณเสฺสว วุตฺตตฺตา ญาณกถา อาทิโต กถิตาฯ</p>

</p>


<p>ปุถุสมณพฺราหฺมณปรปฺปวาทานํ วาเท ฐเปตฺวา อริยสฺส อฎฺฐงฺคิกสฺส มคฺคสฺส เทสิตตฺตา, อฎฺฐงฺคิเก จ มเคฺค สมฺมาทิฎฺฐิสงฺขาตสฺส ญาณสฺส ปธานตฺตา ญาณกถา อาทิโต กถิตาฯ</p>

</p>

 ปทหติ, ปหิตโตฺต กาเยน เจว ปรมตฺถสจฺจํ สจฺฉิกโรติ, ปญฺญาย จ นํ ปฎิวิชฺฌ ปสฺสตี’’ติ (ม. นิ. ๒.๑๘๓, ๔๓๒) จ –</p>

</p>


<p>อเนกานิ สุตฺตนฺตปทานิ อนุโลเมเนฺตน สุตมเย ญาณํ อาทิํ กตฺวา ยถากฺกเมน ญาณกถา อาทิโต กถิตาฯ</p>


<p>สา   ปนายํ ญาณกถา อุเทฺทสนิเทฺทสวเสน ทฺวิธา ฐิตาฯ อุเทฺทเส ‘‘โสตาวธาเน ปญฺญา สุตมเย ญาณ’’นฺติอาทินา นเยน เตสตฺตติ ญาณานิ มาติกาวเสน อุทฺทิฎฺฐานิฯ นิเทฺทเส ‘‘กถํ โสตาวธาเน ปญฺญา สุตมเย ญาณํฯ ‘อิเม ธมฺมา อภิเญฺญยฺยา’ติ โสตาวธานํ, ตํปชานนา ปญฺญา สุตมเย ญาณ’’นฺติอาทินา นเยน ตานิเยว เตสตฺตติ ญาณานิ วิตฺถารวเสน นิทฺทิฎฺฐานีติฯ</p>

</p>





