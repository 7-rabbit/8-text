<h1>๑๑. วาจฺจาภิเธยฺยลิงฺคาทิปริทีปนนามิกปทมาลา</h1>
<p>
วาจฺจาภิเธยฺยลิงฺคาทิ-วเสนปิ อิโต ปรํ;  
  
ภาสิสฺสํ ปทมาลาโย, ภาสิตสฺสานุรูปโตฯ  
</p>
  
<p>ตตฺถ ติ อปฺปธานลิงฺคานิ, คุณนามสงฺขาตานิ วา ลิงฺคานิฯ ติ ปธานลิงฺคานิ, คุณีปทสงฺขาตานิ วา ลิงฺคานิฯ ยสฺมา ปน เตสุ วาจฺจลิงฺคานิ นาม อภิเธยฺยลิงฺคานุวตฺตกานิ ภวนฺติ, ตสฺมา สพฺพานิ ธาตุมยานิ จ วาจฺจลิงฺคานิ อภิเธยฺยลิงฺคานุรูปโต โยเชตพฺพานิฯ เตสํ ธาตุมยานิ วาจฺจลิงฺคานิ สรูปโต นามิกปทมาลาย อโยชิตานิปิ ตตฺถ ตตฺถ นยโต โยชิตานิ , ตสฺมา น ทานิ ทเสฺสสฺสามฯ อธาตุมยานิปิ กิญฺจาปิ นยโต โยชิตานิ, ตถาปิ โสตารานํ ปโยเคสุ โกสลฺลชนนตฺถํ กถยาม, นามิกปทมาลญฺจ เนสํ ทเสฺสสฺสาม กิญฺจิ ปโยคํ วทนฺตาฯ</p>


<p>
ทีโฆ รโสฺส นีโล ปีโต,  
  
สุโกฺก กโณฺห เสโฎฺฐ ปาโป;  
  
สโทฺธ สุโทฺธ อุโจฺจ นีโจ,  
  
กโตตีโต อิจฺจาทีนิฯ  
</p>
  
<p>
ทีฆา ชาครโต รตฺติ, ทีฆํ สนฺตสฺส โยชนํ;  
  
ทีโฆ พาลาน สํสาโร, สทฺธมฺมํ อวิชานตํฯ  
</p>
  
<p>ทีโฆ, ทีฆาฯ ทีฆํ, ทีเฆฯ ทีเฆน, ทีเฆหิ, ทีเฆภิฯ ทีฆสฺส, ทีฆานํฯ ทีฆา, ทีฆสฺมา, ทีฆมฺหา, ทีเฆหิ, ทีเฆภิฯ ทีฆสฺส, ทีฆานํฯ ทีเฆ, ทีฆสฺมิํ, ทีฆมฺหิ, ทีเฆสุฯ โภ ทีฆ, ภวโนฺต ทีฆาฯ ‘‘ทีฆาติ มํ ปโกฺกเสยฺยาถา’’ติ อิทเมตฺถ นิทสฺสนํฯ</p>


<p>ทีฆา, ทีฆา, ทีฆาโยฯ ทีฆํ, ทีฆา, ทีฆาโยฯ ทีฆายฯ เสสํ นเยน เญยฺยํฯ</p>


<p>ทีฆํ, ทีฆานิ, ทีฆาฯ ทีฆํ, ทีฆานิ, ทีเฆฯ ทีเฆนฯ เสสํ นเยน เญยฺยํฯ ทีนิ จ เอวเมว วิตฺถาเรตพฺพานิฯ อยํ วาจฺจลิงฺคานํ นามิกปทมาลา, ‘‘คุณนามานํ นามิกปทมาลา’’ติ วตฺตุํ วฎฺฎติฯ</p>


<p>
อภิเธยฺยกลิเงฺคสุ, สวิเสสานิ ยานิ หิ;  
  
เตสํ ทานิ ยถาปาฬิํ, ปทมาลํ กเถสฺสหํฯ  
</p>
  
<p>กตมานิ ตานิ ปทานิ, ยานิ สวิเสสานิ?</p>


<p>
ภวาภวา  
ทิกํ  
ลงฺกา-ทีโป  
อิจฺจาทิกานิ จ;  
  
โพธิ สนฺธี  
ติ จาทีนิ, สวิเสสานิ โหนฺติ ตุฯ  
</p>
  
<p>เอเตสุ  หิ –</p>


<p>
ภวาภว  
ปทํ เทก-วโจ พหุวโจ กฺวจิ;  
  
สมาเส อสมาเสปิ, สมฺภโว ตสฺส อิจฺฉิโตฯ  
</p>
  
<p>
วิคฺคหญฺจ ปทตฺถญฺจ, วตฺวา ปทสฺสิมสฺส เม;  
  
วุจฺจมานมวิกฺขิตฺตา, ปทมาลํ นิโพธถฯ  
</p>
  
<p>ภโว จ อภโว จ ฯ อถ วา ภโว จ อภโว จ ภวาภวานิ, อยํ วิคฺคโหฯ ตตฺร ติ ขุทฺทโก ภโวฯ ติ มหโนฺต ภโวฯ วุทฺธตฺถวาจโก เหตฺถ กาโรฯ เอตฺถ จ สุคติทุคฺคติวเสน หีนปณีตวเสน จ ขุทฺทกมหนฺตตา เวทิตพฺพาฯ อถ วา ติ วุทฺธิฯ ติ อวุทฺธิฯ อยํ ปทโตฺถฯ อยํ ปน นามิกปทมาลา –</p>


<p>ภวาภวํ, ภวาภวํ, ภวาภเวน, ภวาภวสฺส, ภวาภวา, ภวาภวสฺมา, ภวาภวมฺหา, ภวาภวสฺส, ภวาภเว, ภวาภวสฺมิํ, ภวาภวมฺหิ, โภ ภวาภวฯ อิติ ปทํ เอกวจนกํ ภวติฯ ทิสฺสติ จ ตเสฺสกวจนตา ปาฬิยํ อฎฺฐกถายญฺจ –</p>


<p>
‘‘อตีตกเปฺป จริตํ, ฐปยิตฺวา ภวาภเว;  
  
อิมสฺมิํ กเปฺป จริตํ, ปวกฺขิสฺสํ สุโณหิ เม’’  
</p>
  
<p>อิติ วา,</p>


<p>
‘‘เอวํ พหุวิธํ ทุกฺขํ, สมฺปตฺติญฺจ พหูวิธํ;  
  
ภวาภเว อนุภวิตฺวา, ปโตฺต สโมฺพธิมุตฺตมํ’’  
</p>
  
<p>อิติ วา เอวํ ปาฬิยํ  ปทสฺส เอกวจนตา ทิฎฺฐาฯ</p>


<p>อฎฺฐกถายมฺปิ  –</p>


<p>
‘‘อสมฺพุธํ พุทฺธนิเสวิตํ ยํ,  
  
ภวาภวํ คจฺฉติ ชีวโลโก;  
  
นโม อวิชฺชาทิกิเลสชาล-  
  
วิทฺธํสิโน ธมฺมวรสฺส ตสฺสา’’ติ  
</p>
  
<p>เอวํ ตเสฺสกวจนตา ทิฎฺฐาฯ</p>


<p>ภวาภวานิ, ภวาภวา, ภวาภวานิ, ภวาภเว, ภวาภเวหิ, ภวาภเวภิ, ภวาภวานํ, ภวาภเวหิ, ภวาภเวภิ, ภวาภวานํ, ภวาภเวสุ, ภวโนฺต ภวาภวานิฯ อิติ ปทํ พหุวจนกมฺปิ ภวติฯ ทิสฺสติ จ ตสฺส พหุวจนกตา ปาฬิยํ ‘‘โธนสฺส หิ นตฺถิ กุหิญฺจิ โลเกฯ ปกปฺปิกา ทิฎฺฐิ ภวาภเวสู’’ติฯ อุภยมฺปิ นยํ โวมิเสฺสตฺวา นามิกปทมาลา โยเชตพฺพาฯ กถํ? ‘‘ภวาภวํ, ภวาภวานิฯ ภวาภวํ, ภวาภวานิฯ ภวาภเวน, ภวาภเวหิ, ภวาภเวภิ’’อิเจฺจวมาทินา นเยน โยเชตพฺพาฯ</p>


<p>
นปุํสเกกวจน-พหุวจนกา อิมา;  
  
ปทมาลา สมาสเตฺต, กตาติ ปริทีปเยฯ  
</p>
  
<p>
สมาสกปทเญฺจว, อสมาสกเมว จ;  
  
ภวาภว  
ปทํ เทฺวธา, อิติ วิทฺวา วิภาวเยฯ  
</p>
  
<p>
นปุํสกํ สมาสเตฺต, ปุลฺลิงฺคมิตรตฺตเน;  
  
นปุํสกํ ตุ ปาเยน, เอกวจนกํ วเทฯ  
</p>
  
<p>
‘‘ภโว จ อภโว จา’’ติ, สมาสตฺถํ วเท พุโธ;  
  
‘‘ภวโต ภว’’มิจฺจตฺถํ, อสมาสสฺส ภาสเยฯ  
</p>
  
<p>
ปุลฺลิงฺคตฺตมฺหิ โส เญโยฺย, นิสฺสกฺกอุปโยคโต;  
  
เอวํ วิเสสโต ชญฺญา,  
ภวาภว  
ปทํ วิทูฯ  
</p>
  
<p>ยถา  เจตฺถ ปทสฺส นามิกปทมาลา โยชิตา, เอวํ ‘‘กมฺมากมฺมํ ผลาผล’’นฺติอาทีนมฺปิ นามิกปทมาลา โยเชตพฺพาฯ อโตฺถปิ เนสํ ยถารหํ วตฺตโพฺพฯ เยภุเยฺยเนตานิ เอกวจนกานิ ภวนฺติฯ เอวํ ตาว ปทาทีนํ วิเสสวนฺตตา ทฎฺฐพฺพาฯ</p>


<p>ลงฺกาทีโป, ลงฺกาทีปํ, ลงฺกาทีเปน, ลงฺกาทีปสฺส, ลงฺกาทีปา, ลงฺกาทีปสฺมา, ลงฺกาทีปมฺหา, ลงฺกาทีปสฺส, ลงฺกาทีเป, ลงฺกาทีปสฺมิํ, ลงฺกาทีปมฺหิ, โภ ลงฺกาทีปฯ อยํ สมาสเตฺต นามิกปทมาลาฯ อสมาสเตฺตปิ ปน โยเชตพฺพาฯ</p>


<p>ลงฺกา ทีโป, ลงฺกํ ทีปํ, ลงฺกาย ทีเปน, ลงฺกาย ทีปสฺส, ลงฺกาย ทีปา, ลงฺกาย ทีปสฺมา, ลงฺกาย ทีปมฺหา, ลงฺกาย ทีปสฺส, ลงฺกาย ทีเป, ลงฺกาย ทีปสฺมิํ, ลงฺกาย ทีปมฺหิ, โภติ ลเงฺก ทีปฯ อยํ พฺยาเส นามิกปทมาลาฯ อยํ นโย ‘‘ชมฺพุทีโป’’ติ เอตฺถ น ลพฺภติ เกวเลน สเทฺทน ชมฺพุทีปสฺส อกถนโต, ยถา เกวเลน สเทฺทน ลงฺกาทีโป กถิยติฯ อยํ ปน พฺยาเส ปทมาลานโย วิเสสโต กพฺพรจนายํ กวีนํ อุปการาย สํวตฺตติ สาสนสฺสาปิฯ ตถา หิ พฺยาสวเสน โปราณกวิรจนา ทิสฺสติ –</p>


<p>
‘‘วนฺทามิ เสลมฺหิ สมนฺตกูเฎ,  
  
ลงฺกาย ทีปสฺส สิขายมาเน;  
  
อาวาสภูเต สุมนามรสฺส,  
  
พุทฺธสฺส ตํ ปาทวฬญฺชมคฺค’’นฺติฯ  
</p>
  
<p>สาสเนปิ พฺยาสวเสน ‘‘ทิโพฺพ รโถ ปาตุรหุ, เวเทหสฺส ยสสฺสิโน’’ติอาทิกา ปาฬิ ทิสฺสติฯ</p>


<p>ยถา  ปน ‘‘ชมฺพุทีโป’’ติ เอตฺถ อยํ นโย น ลพฺภติ, ตถา ‘‘นาคทีโป’’ติอาทีสุปิ เกวเลน สเทฺทน ชมฺพุทีปสฺส อกถนมิว เกวเลน สทฺทาทินา นาคทีปาทีนํ อกถนโตติฯ นนุ จ โภ ‘‘พุทฺธสฺส ชมฺพุนทรํสิโน ตํ, ทาฐํ มยํ ชมฺพุนรา นมามา’’ติ โปราณกวิรจนายํ สเทฺทน ชมฺพุทีโป วุโตฺต ‘‘ชมฺพุทีปนรา’’ติ อตฺถสมฺภวโตติ? สจฺจํ ‘‘ชมฺพุทีปนรา’’ติ อโตฺถ สมฺภวติ, เกวเลน ปน สเทฺทน ชมฺพุทีปตฺถํ น วทติ, กินฺตุ ‘‘ชมฺพุทีปนรา’’ติ วตฺตเพฺพ คาถาวิสยตฺตา อธิกกฺขรโทสํ ปริวชฺชเนฺตน สทฺทโลปํ กตฺวา ‘‘ชมฺพุนรา’’ติ วุตฺตํ, เอวํ อุตฺตรปทโลปวเสน วุโตฺต สโทฺท สทฺทํ ปฎิจฺจ สมาสพเลน ‘‘ชมฺพุทีปนรา’’ติ อตฺถปฺปกาสเน สมโตฺถ โหติ, น เกวโล พฺยาสกาเล, ตถา หิ ‘‘ชมฺพู’’ติ วุเตฺต ชมฺพุทีโป น ญายติ, อถ โข ชมฺพุรุโกฺขเยว ญายติฯ</p>


<p>กิํ ปน โภ ‘‘กาโก ทาโส, กากํ ทาสํ, กาเกน ทาเสนา’’ติ อยํ นโย ลพฺภติ, น ลพฺภตีติ? ลพฺภติ, สเทฺทน กากนามกสฺส ทาสสฺส กถนํ โหติฯ ยทิ เอวํ ‘‘ชมฺพุทีโป’’ติ เอตฺถาปิ ‘‘ชมฺพุนามโก ทีโป’’ติ อตฺถํ คเหตฺวา ‘‘ชมฺพู ทีโป, ชมฺพุํ ทีปํ, ชมฺพุยา ทีเปนา’’ติ อยํ นโย ลพฺภตีติ? น ลพฺภติ สทฺทสฺส ปณฺณตฺติวเสน ทีเป อปฺปวตฺตนโตฯ สโทฺท หิ รุเกฺขเยว ปณฺณตฺติวเสน ปวตฺตติ, น ทีเปฯ ยถา ปน โวหาโร จิตฺตนามเก คหปติมฺหิปิ มเนปิ ปวตฺตติ ‘‘จิโตฺต คหปติฯ จิตฺตํ มโน มานส’’นฺติอาทีสุฯ ยถา จ โวหาโร กุสนามเก รเญฺญปิ กุสติเณปิ ปวตฺตติ –</p>


<p>
‘‘ปภาวติญฺจ  
อาทาย, มณิํ เวโรจนํ กุโส;  
  
กุสาวติํ กุสราชา, อคมาสิ มหพฺพโล;  
  
กุโส ยถา ทุคฺคหิโต, หตฺถเมวานุกนฺตตี’’ติ  
</p>
  
<p>อาทีสุ, ตถา สโทฺทปิ วายเส, เอวํนามเก ทาเสปิ ปวตฺตติ ‘‘กาโก รวติ, กาโก นาม ทาโส สฎฺฐิโยชนานิ คจฺฉตี’’ติอาทีสุฯ สโทฺท ปน คหปติมนาทีสุ สทฺทา วิย ปณฺณตฺติวเสน ทีปสฺมิํ น ปวตฺตติ, ตสฺมา ยถาวุโตฺตเยว นโย มนสิกรณีโยฯ</p>


<p>ยถา ปเนตฺถ ‘‘ลงฺกาทีโป’’ติ สทฺทสฺส นามิกปทมาลา สมาสวเสน พฺยาสวเสน จ โยชิตา, เอวํ ‘‘ปุพฺพวิเทหทีโป, อปรโคยานทีโป, อุตฺตรกุรุทีโป, อสฺสยุชนกฺขตฺตํ, จิตฺรมาโส, เวสฺสนฺตรราชา, เสตวตฺถํ, ทิพฺพรโถ’’ติอาทีนมฺปิ นามิกปทมาลา สมาสวเสน พฺยาสวเสน จ โยเชตพฺพาฯ ทิสเทฺทหิ ปุพฺพวิเทหทีปาทีนํ กถนญฺจ เวทิตพฺพํฯ ‘‘ทิพฺพรโถ’’ติอาทีนํ สมาสคตปทานํ ปโยชเน สติ พฺยาสวเสน วิสุํ กตฺตพฺพตา จ เวทิตพฺพาฯ ตถา หิ พฺยาสวเสน ‘‘ทิโพฺพ รโถ’’ติอาทินา ทฺวินฺนํ ทฺวินฺนํ ปทานํ สมานาธิกรณวเสน ปเจฺจกวิภตฺติยุตฺตภาเว สติ คาถาสุ วุตฺติปาลนสุขุจฺจารณคุโณ ภวติฯ โส จ สาสนานุกูโล หิ อยํ นโย ฐปิโตฯ ตถา หิ ปาวจเน ‘‘ทิโพฺพ รโถ ปาตุรหุ, เวเทหสฺส ยสสฺสิโน’’ติอาทิกา ปาฬิโย พหู ทิสฺสนฺติ, เอวํ ทิสทฺทานํ วิเสสวนฺตตา ภวติฯ</p>


<p>อิทานิ อาทีนํ วิเสสวนฺตตา วุจฺจติ –</p>


<p>
โพธิ สนฺธิ วิภตฺตา’ยุ, ธาตุเยว ปชาปติ;  
  
ทามา ทามํ ตถา สทฺธา, สทฺธํ ตฎํ ตฎี ตโฎฯ  
</p>
  
<p>
พฺยญฺชนํ  
พฺยญฺชโน อโตฺถ, อตฺถมกฺขรมกฺขโร;  
  
อชฺชวํ อชฺชโว เจว, ตถา มทฺทวคารวาฯ  
</p>
  
<p>
วโจ วจีติ จาทีนิ, สมรูปา สรูปโต;  
  
ทฺวิตฺติลิงฺคานิ สโมฺภนฺติ, ยถาสมฺภวมุทฺทิเสฯ  
</p>
  
<p>เอเตสุ หิ สทฺทสฺส ตาว ‘‘โพธิ ราชกุมาโร’’ติ จ, ‘‘อริยสาวโก ‘โพธี’ติ วุจฺจติ, ตสฺส โพธิสฺส อโงฺคติ โพชฺฌโงฺค’’ติ จ เอวํ ปุคฺคลวจนสฺส ‘‘โพธิ, โพธี, โพธโยฯ โพธิํ, โพธี, โพธโยฯ โพธินา’’ติ ปุลฺลิเงฺค นเยน นามิกปทมาลา ภวติฯ</p>


<p>รุกฺขมคฺคนิพฺพานสพฺพญฺญุตญฺญาณวจนสฺส ปน ‘‘โพธิ, โพธี, โพธิโยฯ โพธิํ, โพธี, โพธิโยฯ โพธิยา’’ติ อิตฺถิลิเงฺค นเยน นามิกปทมาลา ภวติฯ</p>


<p>เกจิ ปน ‘‘รุกฺขวจโน โพธิสโทฺท ปุลฺลิโงฺค’’ติ วทนฺติ, ตํ อาคเมน วิรุทฺธํ วิย ทิสฺสนโต วิจาเรตพฺพํฯ น หิ อาคเม รุกฺขวจนสฺส สทฺทสฺส ปุลฺลิงฺคภาโว ทิสฺสติ, ปุคฺคลวจนสฺส ปน ทิสฺสติฯ ยทิ จ ‘‘สาโล ธโว ขทีโร’’ติอาทีนํ วิย รุกฺขวจนสฺส สทฺทสฺส ปุลฺลิงฺคตฺตํ สิยา, สทฺทาทีนํ รุกฺขวาจกตฺตา ปุลฺลิงฺคตฺตํ สิยา, น เตสํ อิมสฺส จ รุกฺขวาจกเตฺตปิ ปุลฺลิงฺคภาโว อุปลพฺภติฯ ยทิ หิ รุกฺขวจโน สโทฺท ปุลฺลิโงฺค, เอวํ สเนฺต นิพฺพานวจโน สพฺพญฺญุตญฺญาณวจโน จ สโทฺท นปุํสกลิโงฺค สิยา ‘‘นิพฺพาน’’นฺติอาทินา นปุํสกลิงฺควเสน นิทฺทิฎฺฐสฺส นิพฺพานาทิโน อตฺถสฺส กถนโตฯ</p>


<p>เย เอวํ วทนฺติ ‘‘รุกฺขวจโน สโทฺท ปุลฺลิโงฺค’’ติ, เต ‘‘โพธิ วุจฺจติ จตูสุ มเคฺคสุ ญาณํ, ตํ เอตฺถ ภควา ปโตฺตติ  รุโกฺขปิ โพธิเจฺจว วุจฺจตี’’ติ วุตฺตมตฺถํ เจตสิ สนฺนิธาย ‘‘พุชฺฌติ เอตฺถาติ โพธี’’ติ นิพฺพจนวเสน ‘‘กิํ รุกฺขวจโน สโทฺท ปุลฺลิโงฺค น ภวิสฺสตี’’ติ มญฺญมานา วทนฺติ มเญฺญฯ เนวํ ทฎฺฐพฺพํ, เอวญฺจ ปน ทฎฺฐพฺพํ, ‘‘โพธิ วุจฺจติ จตูสุ มเคฺคสุ ญาณํ, ตํ เอตฺถ ภควา ปโตฺตติ รุโกฺขปิ โพธิเจฺจว วุจฺจตี’’ติ วทเนฺตหิ ครูหิ ญาณวจนํ อิตฺถิ ลิงฺคภูตํ โพธีติ ญาณสฺส นามํ ปณฺณตฺติอนฺตรปริกปฺปเนนตฺถํ ปริกเปฺปเนฺตน พุชฺฌนฎฺฐานภูเต รุเกฺข อาโรเปตฺวา รุโกฺข ‘‘โพธี’’ติ วุโตฺต, ตสฺมา อีทิเสสุ ฐาเนสุ นิพฺพจเน อาทโร น กาตโพฺพฯ น หิ ‘‘พุชฺฌติ เอตฺถาติ โพธี’’ติ นิพฺพจนกรณํ รุกฺขวจนสฺส สทฺทสฺส ปุลฺลิงฺคตฺตํ กาตุํ สโกฺกติ สเงฺกตสิทฺธตฺตา โวหารสฺส, ตสฺมา รุกฺขํ สยํ อโพธิมฺปิ สมานํ โพธิยา ปฎิลาภฎฺฐานตฺตา สเงฺกตสิเทฺธน ‘‘โพธี’’ติ อิตฺถิลิงฺคโวหาเรน โวหรนฺติ สาสนิกา, โพธิยา วา การณตฺตา ผลโวหาเรนฯ เอตมตฺถํเยว หิ สนฺธาย ‘‘โพธิ วุจฺจติ จตูสุ มเคฺคสุ ญาณํ, ตํ เอตฺถ ภควา ปโตฺตติ รุโกฺขปิ โพธิเจฺจว วุจฺจตี’’ติ วุตฺตนฺติ ทฎฺฐพฺพํ, เอวํ ‘‘โพธี’’ติ อิตฺถิลิงฺควเสน รุกฺขนามํ ปวตฺตตีติฯ เตนาห  ธมฺมเสนาปติ อนุธมฺมจกฺกวตฺตี โวหารกุสโล อิตฺถิลิงฺคโวหาเรน ‘‘พุทฺธานํ ภควนฺตานํ โพธิยา มูเล สห สพฺพญฺญุตญฺญาณปฺปฎิลาภา สจฺฉิกา ปญฺญตฺติ ยทิทํ พุโทฺธ’’ติฯ อปิจ ตตฺถ ตตฺถ ‘‘โพธิยา สาขา’’ติ จ, ‘‘เกนเฎฺฐน มหาโพธิ, กสฺส สมฺพนฺธินี จ สา’’ติ จ,</p>


<p>
‘‘หตฺถโต มุตฺตมตฺตา สา, อสีติรตนํ นภํ;  
  
อุคฺคนฺตฺวาน ตทา มุญฺจิ, ฉพฺพณฺณา รสฺมิโย สุภา’’ติ จ  
</p>
  
<p>เอวมาทโย  รุกฺขวาจกสฺส สทฺทสฺส อิตฺถิลิงฺคภาเว ปโยคา ทิสฺสนฺติฯ</p>


<p>อถ วา รุกฺขวาจโก สโทฺท ทฺวิลิโงฺค ปุมิตฺถิลิงฺควเสนฯ ตถา หิ  วินยสํวณฺณนายํ มหาเวยฺยากรณสฺส ปาฬินยวิทุโน จริยสฺส เอวํ สทฺทรจนา ทิสฺสติ ‘‘สกฺขิสฺสสิ ตฺวํ ตาต ปาฎลิปุตฺตํ คนฺตฺวา มหาโพธินา สทฺธิํ อยฺยํ สงฺฆมิตฺตเตฺถริํ อาเนตุ’’นฺติ จ, ‘‘สาปิ โข มหาโพธิสมารูฬฺหา นาวา ปสฺสโต มหาราชสฺส มหาสมุทฺทตลํ ปกฺขนฺทา’’ติ จ ตสฺส รุกฺขวาจกสฺส สทฺทสฺส ‘‘พุชฺฌติ เอตฺถาติ โพธี’’ติ นิพฺพจนวเสน ‘‘โพธิ, โพธี, โพธโยฯ โพธิํ, โพธี, โพธโยฯ โพธินา’’ติอาทินา ปทมาลา เวทิตพฺพาฯ รุกฺขวาจกเสฺสว ปน ตสฺส ญาเณ ปวตฺติตฺถิลิงฺคโวหาเรน สเงฺกตสิเทฺธน รูฬฺหตฺถทีปเกน ‘‘โพธิ, โพธี, โพธิโยฯ โพธิํ, โพธี, โพธิโยฯ โพธิยา’’ติอาทินา ปทมาลา เวทิตพฺพาฯ อิเจฺจวํ –</p>


<p>
ปุคฺคลวาจโก  
โพธิ-  
สโทฺท ปุลฺลิงฺคิโก ภเว;  
  
ญาณาทิวาจโก อิตฺถิ-ลิโงฺคเยว สิยา สทาฯ  
</p>
  
<p>
โพธิปาทปวจโน, ปุมิตฺถิลิงฺคิโก ภเว;  
  
เอวํ สเนฺตปิ เอตสฺส, อิตฺถิลิงฺคตฺตเมว ตุ;  
  
อิจฺฉิตพฺพตรํ ยสฺมา, ธมฺมเสนาปตีริตํฯ  
</p>
  
<p>สทฺทาทีนมฺปิ นยานุสาเรน นามิกปทมาลา โยเชตพฺพาฯ สโทฺท หิ สรสนฺธิอาทิวาจโก ปุลฺลิโงฺค, ปฎิสนฺธิยาทิวาจโก อิตฺถิลิโงฺค ‘‘สนฺธิโนฯ สนฺธิยา’’ติอาทิทสฺสนโตฯ สโทฺท วิภชนวาจโก อิตฺถิลิโงฺค , ทิวาจโก ปุลฺลิโงฺค เจว อิตฺถิลิโงฺค จ ‘‘วิภตฺติสฺสฯ วิภตฺติยา’’ติอาทิทสฺสนโตฯ</p>


<p>สโทฺท ปน ชีวิตินฺทฺริยวาจโกเยว หุตฺวา ปุนฺนปุํสกลิโงฺค, ‘‘ปุนรายุ จ เม ลโทฺธ, เอวํ ชานาหิ มาริสา’’ติ ‘‘เอตฺตกํเยว เต อายุ, จวนกาโล ภวิสฺสตี’’ติ จ ทสฺสนโตฯ</p>


<p>สโทฺท สภาวาทิวาจโก อิตฺถิลิโงฺค, ทิวาจโก ปุมิตฺถิลิโงฺค ‘‘จกฺขุธาตุยาฯ กโรติสฺส ธาตุสฺสฯ ธาตุโย ธาตุยา’’ติ ทสฺสนโตฯ</p>


<p>สโทฺท เทววิเสสวาจโก ปุลฺลิโงฺค, กลตฺตชินมาตุจฺฉาวาจโก อิตฺถิลิโงฺค ‘‘ปชาปติสฺส เทวราชสฺส ธชคฺคํ อุโลฺลเกยฺยาถ’’, ‘‘อตฺตโน ปชาปติยา สทฺธิํ มหาปชาปติยา’’ติ จ ทสฺสนโตฯ</p>


<p> สทฺทา มาลตีทามาทิเภทภินฺนสฺส เอกสฺส วตฺถุสฺส ยถากฺกมํ อิตฺถินปุํสกลิงฺคาฯ ตถา หิ ‘‘มาลตีทามา โลลาฬิงฺคลีลาฯ มาลตีทามํฯ สิงฺฆิตํ ทามํ ภมเรหิฯ รตนทามาฯ รตนทาม’’นฺติ จ ทฺวิลิงฺคภาเว โลกิกปฺปโยคา ทิสฺสนฺติ สาสนานุกูลาฯ</p>


<p>สทฺทา ปน ภินฺนวตฺถูนํ วาจกา อิตฺถินปุํสกลิงฺคา, สโทฺท ปสาทลกฺขณวาจโก อิตฺถิลิโงฺค, สโทฺท มตกภตฺตวาจโก นปุํสกลิโงฺค ‘‘สทฺธา สทฺทหนาฯ มยมสฺสุโภ โคตมพฺราหฺมณา นาม ทานานิ เทม สทฺธานิ กโรมา’’ติ ทสฺสนโตฯ อิมสฺมิํ ปน ฐาเน ‘‘สโทฺธ ปุริโส , สทฺธา อิตฺถี, สทฺธํ กุล’’นฺติ อิมานิ วาจฺจลิงฺคตฺตา สงฺคหํ น คจฺฉนฺตีติ ทฎฺฐพฺพานิฯ</p>


<p>ติเม สทฺทา ตีรสงฺขาเต เอกสฺมิํเยวเตฺถ ถีปุนฺนปุํสกลิงฺคาฯ</p>


<p>สโทฺท อุปเสจนลิงฺควากฺยาเวณิกสรีราวยววาจโก นปุํสกลิโงฺค, อกฺขรวาจโก ปุนฺนปุํสกลิโงฺคฯ ตตฺรุปเสจเน ‘‘สูปํ วา พฺยญฺชนํ วา’’ติ นปุํสกนิเทฺทโส ทิสฺสติฯ ตถา ลิเงฺค ‘‘อิตฺถิพฺยญฺชนํ ปุริสพฺยญฺชน’’นฺติ นปุํสกนิเทฺทโสฯ วาเกฺย ‘‘ปทพฺยญฺชนานิ สาธุกํ อุคฺคเหตฺวา’’ติ นปุํสกลิงฺคนิเทฺทโสฯ อาเวณิเก ‘‘อสีติ อนุพฺยญฺชนานี’’ติ นปุํสกนิเทฺทโสฯ สรีราวยเว ‘‘กิเลสานํ อนุ อนุ พฺยญฺชนโต ปากฎภาวกรณโต อนุพฺยญฺชน’’นฺติ เอวํ นปุํสกนิเทฺทโสฯ เอตฺถ หิ อนุพฺยญฺชนํ นาม หตฺถปาทสิตหสิตกถิตวิโลกิตาทิเภโท อากาโรฯ โส เอว ‘‘สรีราวยโว’’ติ วุจฺจตีติฯ อกฺขเร ‘‘พฺยญฺชโนฯ พฺยญฺชน’’นฺติ จ ปุนฺนปุํสกนิเทฺทโสฯ</p>


<p>สโทฺท นิพฺพานวจโน นปุํสกลิโงฺค, อภิเธยฺยธนการณปโยชนนิวตฺยาภิสนฺธานาทิวจโน ปน ปุลฺลิโงฺคฯ ตถา หิ  ‘‘อตฺถตฺถมฺหี’’ติ อิมิสฺสา ปาฬิยา อตฺถสํวณฺณนายํ ‘‘อตฺถํ วุจฺจติ นิพฺพาน’’นฺติ นปุํสกลิงฺคนิเทฺทเสน สโทฺท วุโตฺตฯ อิติ สโทฺท ทฺวิลิโงฺคฯ</p>


<p>สโทฺท จ ‘‘โย ปุโพฺพ อกฺขโร อกฺขรานี’’ติ จ ทสฺสนโตฯ อปิจ สโทฺท นิพฺพานวจโน นามปณฺณตฺติวจโน จ สพฺพทานปุํสกลิโงฺค ภวติ ‘‘ปทมจฺจุตมกฺขรํ, มหาชนสมฺมโตติ  โข วาเสฎฺฐ ‘มหาสมฺมโต’เตฺวว ปฐมํ อกฺขรํ นิพฺพตฺต’’นฺติ เอวมาทีสุฯ ‘‘อกฺขราย เทเสติ, อกฺขรกฺขราย อาปตฺติ ปาจิตฺติยสฺสา’’ติ เอตฺถ ปน ปุลฺลิโงฺคติปิ นปุํสกลิโงฺคติปิ วตฺตโพฺพ, อิตฺถิลิโงฺคติ ปน น วตฺตโพฺพฯ อยญฺหิ ‘‘อสกฺกตา จสฺม ธนญฺจยายฯ วิรมถายสฺมโนฺต มมวจนายา’’ติอาทีสุ ‘‘ธนญฺจยาย, วจนายา’’ติ สทฺทา วิย วิภตฺติวิปลฺลาเสน วุโตฺต, น ลิงฺควิปลฺลาสวเสนาติฯ</p>


<p>สทฺทา ปน ปุนฺนปุํสกลิงฺคาฯ ‘‘อชฺชโว จ มทฺทโว จฯ อชฺชวมทฺทวํฯ คารโว จ นิวาโต จฯ สห อาวชฺชิเต ถูเป, คารวํ โหติ เม ตทา’’ติ จ อาทิทสฺสนโตฯ</p>


<p>สทฺทา ปน สทฺทา วิย ปุมิตฺถิลิงฺคา, ตตฺถ สทฺทสฺส ‘‘วจี, วจี, วจิโยฯ วจิํ, วจี, วจิโยฯ วจิยา’’ติ นามิกปทมาลา โยเชตพฺพาฯ เกจิ ‘‘ทุจฺจริตปโยควิญฺญตฺติสทฺทาทีสุ ปเรสุ สทฺทสฺสโนฺต กาโร โหติ, เตน ‘‘วจีทุจฺจริต’’นฺติอาทีนิ รูปานิ ทิสฺสนฺตี’’ติ วทนฺติ, ตํ น คเหตพฺพํ สทฺทโต วิสุํ สทฺทสฺส ทสฺสนโตฯ อตฺริมานิ ปาฬิโต จ อฎฺฐกถาโต จ นิทสฺสนปทานิฯ ‘‘วจี วจีสงฺขาโร, วจีสงฺขาโร วจี, วจิญฺจ วจีสงฺขาเร จ ฐเปตฺวา อวเสสา น เจว วจี, น จ วจีสงฺขาโรฯ คทิโต วจีภิ สติมาภินเนฺท’’ติ อิมานิ ปาฬิโต นิทสฺสนปทานิฯ ‘‘โจปนสงฺขาตา วจี เอว วิญฺญตฺติ วจีวิญฺญตฺติ, วจิยา เภโท วจีเภโท’’ติ อิมานิ อฎฺฐกถาโต นิทสฺสนปทานิฯ อิมินา นเยน อเญฺญสมฺปิ สรูปาสรูปปทานํ  ยถารหํ ทฺวิติลิงฺคตา ววตฺถเปตพฺพาฯ เอวํ อภิเธยฺยกลิเงฺคสุ สวิเสสานิ อภิเธยฺยลิงฺคานิ เวทิตพฺพานิฯ</p>


<p>อิทานิ กตฺถจิ วาจฺจลิงฺคภูตานํ อภิเธยฺยลิงฺคานญฺจ ตทฺธิภนฺตลิงฺคานญฺจ ธมฺมาทิวเสน นามิกปทมาลา วุจฺจเตฯ ตถา หิ –</p>


<p>
ธมฺมโภ ปุคฺคลา เจว, ธมฺมปุคฺคลโตปิ จ;  
  
เอกนฺตธมฺมโต เจว, ตเถเวกนฺตปุคฺคลาฯ  
</p>
  
<p>
ปทมาลา สิยุํ ตาสุ, ปจฺจตฺตาทิวเสน ตุ;  
  
ปทํ สมํ วิสมญฺจ, ชญฺญา สพฺพสมมฺปิ จฯ  
</p>
  
<p>กถํ? ‘‘มิจฺฉาทิฎฺฐิ, มิจฺฉาสงฺกโปฺป, มิจฺฉาวาจา, มิจฺฉาวาโจ, มิจฺฉาทิฎฺฐิโก, มิจฺฉาสงฺกปฺปี’’ อิเจฺจเตสํ นามิกปทมาลา เอวํ เวทิตพฺพาฯ</p>


<p>‘‘มิจฺฉาทิฎฺฐิ, มิจฺฉาทิฎฺฐี, มิจฺฉาทิฎฺฐิโยฯ มิจฺฉาทิฎฺฐิํ, มิจฺฉาทิฎฺฐี, มิจฺฉาทิฎฺฐิโยฯ มิจฺฉาทิฎฺฐิยา’’ติ เอวํ ธมฺมโต, ‘‘มิจฺฉาทิฎฺฐิ, มิจฺฉาทิฎฺฐี, มิจฺฉาทิฎฺฐิโนฯ มิจฺฉาทิฎฺฐิํ, มิจฺฉาทิฎฺฐี, มิจฺฉาทิฎฺฐิโนฯ มิจฺฉาทิฎฺฐินา’’ติ เอวํ ปุคฺคลโต, ‘‘มิจฺฉาสงฺกโปฺป, มิจฺฉาสงฺกปฺปาฯ มิจฺฉาสงฺกปฺป’’นฺติ เอวํ ธมฺมปุคฺคลโต, ‘‘มิจฺฉาวาจา, มิจฺฉาวาจา, มิจฺฉาวาจาโยฯ มิจฺฉาวาจํ, มิจฺฉาวาจา มิจฺฉาวาจาโยฯ มิจฺฉาวาจาย’’ เอวํ เอกนฺตธมฺมโต, ‘‘มิจฺฉาวาโจ, มิจฺฉาวาจาฯ มิจฺฉาวาจํ, มิจฺฉาวาเจฯ มิจฺฉาวาเจน’’ เอวํ เอกนฺตปุคฺคลโต, ‘‘มิจฺฉาทิฎฺฐิโกฯ มิจฺฉาทิฎฺฐิกาฯ มิจฺฉาทิฎฺฐิก’’นฺติ เอวมฺปิ เอกนฺตปุคฺคลโต, ‘‘มิจฺฉาสงฺกปฺปี, มิจฺฉาสงฺกปฺปิโนฯ มิจฺฉาสงฺกปฺปิ’’นฺติ เอวมฺปิ เอกนฺตปุคฺคลโต นามิกปทมาลา ภวติฯ ปจฺจโตฺตปโยควจนาทิวเสน ปน ปทํ สทิสํ วิสทิสํ สพฺพถา สทิสมฺปิ จ ภวติฯ เอส นโย ทีสุปิฯ</p>


<p>อตฺริเม  อาหจฺจภาสิตา ปโยคา – อวิชฺชาคตสฺส ภิกฺขเว อวิทฺทสุโน มิจฺฉาทิฎฺฐิ ปโหติฯ มิจฺฉาทิฎฺฐิสฺส มิจฺฉาสงฺกโปฺป ปโหติฯ มิจฺฉาสงฺกปฺปสฺส มิจฺฉาวาจา ปโหติฯ มิจฺฉาวาจสฺส มิจฺฉากมฺมโนฺต ปโหติฯ มิจฺฉากมฺมนฺตสฺส มิจฺฉาอาชีโว ปโหติฯ มิจฺฉาอาชีวสฺส มิจฺฉาวายาโม ปโหติฯ มิจฺฉาวายามสฺส มิจฺฉาสติ ปโหติฯ มิจฺฉาสติสฺส มิจฺฉาสมาธิ ปโหตีติฯ วิชฺชาคตสฺส ภิกฺขเว วิทฺทสุโน สมฺมาทิฎฺฐิ ปโหติฯ สมฺมาทิฎฺฐิสฺส สมฺมาสงฺกโปฺป ปโหตีติ วิตฺถาโร, เอวํ กตฺถจิ วาจฺจลิงฺคภูตานํ อภิเธยฺยลิงฺคานญฺจ ตทฺธิตนฺตลิงฺคานญฺจ นามิกปทมาลา สปฺปโยคา กถิตาฯ</p>


<p>อิทานิ เนวาภิเธยฺยลิงฺคสฺส สทฺทสฺส จ อภิเธยฺยลิงฺคานํ  สทฺทานญฺจ วาจฺจลิงฺคาภิเธยฺยลิงฺคสฺส สทฺทสฺส จ วาจฺจลิงฺคสฺส สทฺทสฺสจาติ อิเมสํ กิญฺจิ วิเสสํ กถยาม, นามิกปทมาลญฺจ ยถารหํ โยเชสฺสามฯ เอเตสุ หิ สโทฺท เอกนฺตภาววาจโก นปุํสกลิโงฺค เอกวจนโนฺตเยว โหติฯ ตติยนฺตปเทหิ สทฺท สทฺทาทีหิ จ โยเชตโพฺพ จ โหติฯ นาสฺส นามิกปทมาลา ลพฺภติ, อตฺริเม จ ปโยคา ‘‘สทฺธมฺมครุเกน ภวิตพฺพํ, โน อามิสครุเกน, อิมินา โจเรน ภวิตพฺพํ, อิเมหิ โจเรหิ ภวิตพฺพํ, อิมาย โจริยา ภวิตพฺพํ, อิมาหิ โจรีหิ ภวิตพฺพํ, อเนน จิเตฺตน ภวิตพฺพํ, อิเมหิ จิเตฺตหิ ภวิตพฺพํ, เอวํ ภวิตพฺพํ, อญฺญถา ภวิตพฺพ’’นฺติฯ อตฺริทํ วุจฺจติ –</p>


<p>
ภวิตพฺพ  
ปทํ นิจฺจํ, สพฺพญฺญุวรสาสเน;  
  
ปฐเมกวโจ ภาว-วาจกญฺจ นปุํสกํฯ  
</p>
  
<p>
ตติยนฺตปเท  
เหวํ-  
สทฺทาทีหิ  
จ ธีมตา;  
  
โยเชตพฺพํว สโมฺภติ, อิติ วิทฺวา วิภาวเยฯ  
</p>
  
<p>อยํ ‘‘ภวิตพฺพ’’นฺติ ปทสฺส วิเสโสฯ</p>


<p>โสตฺถิ ภทฺทเนฺต โหตุ รโญฺญ, โสตฺถิํ คจฺฉติ นฺหาปิโตฯ โสตฺถินามฺหิ สมุฎฺฐิโตฯ สุวตฺถิ, สุวตฺถิํ, สุวตฺถินา, อยํ สทฺทาทีนํ วิเสโสฯ</p>


<p>อยํ ปน ‘‘อพฺภุตํ อภูต’’นฺติ ทฺวินฺนํ วิเสโสฯ สทฺทสฺส พฺภู, สํโยคปเร ปฎิเสธตฺถวติ อิตินิปาเต อุปปเท สติ เอกเนฺตน รสฺสตฺตมุปยาติฯ กฺวเตฺถ? ‘‘อภูตปุพฺพํ ภูต’’นฺติอาทีสฺวเตฺถสุฯ ตถาวิเธ อสโญฺญคปเร รสฺสตฺตํ น อุปยาติฯ กฺวเตฺถ? ‘‘อสจฺจ’’นฺติอาทีสฺวเตฺถสุฯ ตถา หิ ‘‘อพฺภุต’’นฺติ ปทสฺส ‘‘อภูตปุพฺพํ ภูต’’นฺติปิ อโตฺถ ภวติ, ‘‘อพฺภุตกรณ’’นฺติปิ อโตฺถ ภวติฯ ‘‘อภูต’’นฺติ ปทสฺส ปน ‘‘อสจฺจ’’นฺติปิ อโตฺถ ภวติ, ‘‘อชาต’’นฺติปิ อโตฺถ ภวติฯ ตตฺร ‘‘อจฺฉริยํ วต โภ อพฺภุตํ วต โภฯ อเจฺฉรํ วต โลกสฺมิํ, อพฺภุตํ โลมหํสนํ’’ อิเจฺจวมาทโย ‘‘อภูตปุพฺพํ ภูต’’นฺติ อเตฺถ ปโยคาฯ</p>


<p>
‘‘ตฺวํ มํ นาเคน อาลมฺป,  
  
อหํ มณฺฑูกฉาปิยา;  
  
โหตุ โน อพฺภุตํ ตตฺถ,  
  
อาสหเสฺสหิ ปญฺจหี’’ติ  
</p>
  
<p>อิเจฺจวมาทโย อพฺภุตกรณเตฺถ ปโยคาฯ เอวํ รสฺสวเสน, ทีฆวเสน ปน นิสฺสํโยเค ‘‘อภูตํ อตจฺฉํฯ อตถํ’’อิเจฺจวมาทโย  อสจฺจเตฺถ ปโยคา, ‘‘อภูตํ อชาตํ อสญฺชาต’’นฺติ อิเจฺจวมาทโย อชาตเตฺถ ปโยคาฯ ภวนฺติ จตฺร –</p>


<p>
‘‘อภูตปุพฺพํ ภูต’’นฺติ, อตฺถสฺมิํ  
อพฺภุต  
นฺติทํ;  
  
ปทํ วิญฺญูหิ วิเญฺญยฺยํ, รสฺสภาเวน สณฺฐิตํฯ  
</p>
  
<p>
อพฺภุตกรณเตฺถปิ,  
อพฺภุต  
นฺติ ปทํ ตถา;  
  
สณฺฐิตํ รสฺสภาเวน, อิติ วิทฺวา วิภาวเยฯ  
</p>
  
<p>
อภูต  
มิติ ทีฆตฺต-วเสน กถิตํ ปน;  
  
ปทํ สมธิคนฺตพฺพ-มสจฺจาชาตวาจกํฯ  
</p>
  
<p>อพฺภุตํ, อพฺภุตานิฯ นเยน, อพฺภุโต, อพฺภุตาฯ อพฺภุตํ, นเยน, อพฺภุตา, อพฺภุตา, อพฺภุตาโยฯ อพฺภุตํฯ นเยน เญยฺยํฯ เอวํ สทฺทสฺสปิ นามิกปทมาลา ติธา คเหตพฺพาฯ อตฺร ‘‘อพฺภุต’’มิติ ปทํ วาจฺจลิงฺคมฺปิ ภวติ อภิเธยฺยลิงฺคมฺปิฯ ‘‘อภูต’’มิติ ปทํ ปน วาจฺจลิงฺคํ อภิเธยฺยลิงฺคมฺปิ วา สโทฺท วิย กตฺถจิฯ อิติสฺส ยถารหํ อยมฺปิ สปฺปโยคา นามิกปทมาลา กถิตาฯ</p>


<p>อิทานิ อาคมิกานํ โกสลฺลชนนตฺถํ ปทสโมธานวเสน นามิกปทมาลา วุจฺจเต – พุโทฺธ ภควา, พุทฺธา ภควโนฺตฯ พุทฺธํ ภควนฺตํ, พุเทฺธ ภควเนฺตฯ พุเทฺธน ภควตา, เสสํ วิตฺถาเรตพฺพํฯ อยํ ปทมาลา เอกวจนพหุวจนวเสน เญยฺยาฯ</p>


<p>เทวา ตาวติํสาฯ เทเว ตาวติํเสฯ เทเวหิ ตาวติํเสหิฯ เสสํ วิตฺถาเรตพฺพํฯ พหุวจนวเสน เญยฺยา ปทมาลาฯ</p>


<p>โส  ภควา ชานํ ปสฺสํ อรหํ สมฺมาสมฺพุโทฺธ, ตํ ภควนฺตํ ชานนฺตํ ปสฺสนฺตํ อรหนฺตํ สมฺมาสมฺพุทฺธํ, เตน ภควตา ชานตา ปสฺสตา อรหตา สมฺมาสมฺพุเทฺธน, ตสฺส ภควโต ชานโต ปสฺสโต อรหโต สมฺมาสมฺพุทฺธสฺสฯ เสสํ วิตฺถาเรตพฺพํฯ เอกวจนวเสน เญยฺยา ปทมาลาฯ</p>


<p>ราชา สุโทฺธทโน, ราชานํ สุโทฺธทนํ, รญฺญา สุโทฺธทเนนฯ เสสํ วิตฺถาเรตพฺพํฯ</p>


<p>ราชา ปเสฺสนที โกสโล, ราชานํ ปเสฺสนทิํ โกสลํ, รญฺญา ปเสฺสนทินา โกสเลนฯ เสสํ วิตฺถาเรตพฺพํฯ</p>


<p>ราชา มาคโธ เสนิโย พิมฺพิสาโร, ราชานํ มาคธํ เสนิยํ พิมฺพิสารํ, รญฺญา มาคเธน เสนิเยน พิมฺพิสาเรนฯ เสสํ วิตฺถาเรตพฺพํฯ</p>


<p>ราชา มาคโธ อชาตสตฺตุ เวเทหิปุโตฺต, ราชานํ มาคธํ อชาตสตฺตุํ เวเทหิปุตฺตํ, รญฺญา มาคเธน อชาตสตฺตุนา เวเทหิปุเตฺตนฯ เสสํ วิตฺถาเรตพฺพํฯ</p>


<p>มหาปชาปตี โคตมี, มหาปชาปติํ โคตมิํ, มหาปชาปติยา โคตมิยาติ ปญฺจกฺขตฺตุํ วตฺตพฺพํฯ มหาปชาปติยํ โคตมิยํ, โภติ มหาปชาปติ โคตมิฯ</p>


<p>มกฺขลิ โคสาโลฯ มกฺขลิํ โคสาลํฯ มกฺขลินา โคสาเลนฯ เสสํ วิตฺถาเรตพฺพํฯ</p>


<p>สาริปุตฺตโมคฺคลฺลานํ สาวกยุคํฯ สาริปุตฺตโมคฺคลฺลานํ สาวกยุคํ, สาริปุตฺตโมคฺคลฺลาเนน สาวกยุเคน, สาริปุตฺตโมคฺคลฺลานสฺส  สาวกยุคสฺสฯ เสสํ วิตฺถาเรตพฺพํฯ สพฺพาเปตา ปทมาลา เอกวจนวเสน เญยฺยาฯ สาริปุตฺตโมคฺคลฺลานา อคฺคสาวกา, สาริปุตฺตโมคฺคลฺลาเน อคฺคสาวเก, สาริปุตฺตโมคฺคลฺลาเนหิ อคฺคสาวเกหิฯ เสสํ วิตฺถาเรตพฺพํฯ พหุวจนวเสน เญยฺยาฯ อิโต อเญฺญสุปิ เอเสว นโยฯ</p>


<p>โส ทาโร, สา ทาราฯ สํ ทารํ, เส ทาเรฯ เสน ทาเรนฯ เสสํ วิตฺถาเรตพฺพํฯ สา นารี, สา นาริโยฯ สํ นาริํ, สา นาริโยฯ สาย นาริยาฯ เสสํ วิตฺถาเรตพฺพํฯ สํ กมฺมํ, สานิ กมฺมานิฯ เสน กเมฺมนฯ สํ ผลํ, สานิ ผลานิฯ เสน ผเลนฯ เสสํ วิตฺถาเรตพฺพํฯ</p>


<p>ปฐมํ ฌานํ, ปฐมํ ฌานํ, ปฐเมน ฌาเนน, ปฐมสฺส ฌานสฺสฯ เสสํ วิตฺถาเรตพฺพํฯ</p>


<p>จตุตฺถี ทิสา, จตุตฺถิํ ทิสํ, จตุตฺถิยา ทิสายฯ</p>


<p>ธมฺมี กถา, ธมฺมิํ กถํ, ธมฺมิยา กถาย, ธมฺมิยํ กถายํฯ เอวํ อนุปุพฺพี กถา, เอวรูปี กถาฯ อิมินา นเยน อเญฺญสุปิ ฐาเนสุ ปทสโมธานวเสน ลิงฺคโต จ อนฺตโต จ วจนโต จ อเปกฺขิตพฺพํฯ ปทโต จ นานปฺปการา นามิกปทมาลา โยเชตพฺพาฯ</p>


<p>อิทานิ เอกปฺปการานํ สทฺทานํ ลิงฺคอนฺตวเสน นานตฺตํ เวทิตพฺพํฯ กถํ? ยาทิโส, ยาทิสี, ยาทิสํฯ ตาทิโส, ตาทิสี, ตาทิสํฯ เอตาทิโส, เอตาทิสี, เอตาทิสํฯ กีทิโส, กีทิสี, กีทิสํฯ อีทิโส, อีทิสี, อีทิสํฯ เอทิโส , เอทิสี, เอทิสํฯ สทิโส, สทิสี, สทิสํฯ กทาจิ ปน ‘‘ยาทิสา ตาทิสา’’ติ เอวมาทีนิ อิตฺถิลิงฺครูปานิปิ ภวนฺติฯ นามิกปทมาลา เนสํ นเยน โยเชตพฺพาฯ</p>


<p>อิทานิ สมาสตทฺธิตปทภูตานํ สทฺทาทีนํ นามิกปทมาลา วุจฺจเต – อมโม, อมมา, อมมํ, อมเมฯ อมเมนฯ เสสํ วิตฺถาเรตพฺพํฯ</p>


<p>มยฺหโก, มยฺหกาฯ มยฺหกํ, มยฺหเกฯ มยฺหเกนฯ เสสํ วิตฺถาเรตพฺพํฯ</p>


<p>อามา, อามา, อามาโยฯ อามํ, อามา, อามาโยฯ เสสํ วิตฺถาเรตพฺพํฯ</p>


<p>ตตฺร ติ นตฺถิ ตณฺหามมตฺตํ ทิฎฺฐิมมตฺตญฺจ เอตสฺสาติ อมโม, โก โส, อรหาเยวาติ วตฺตุํ วฎฺฎติฯ อปิจ เยสตณฺหาปิ สทิฎฺฐีปิ ‘‘มม อิท’’นฺติ มมตฺตํ น กโรนฺติ, เตปิ อมมาเยวฯ เอตฺถ จ ‘‘มนุสฺสา ตตฺถ ชายนฺติ, อมมา อปริคฺคหา’’ติ อิทํ สาสนโต นิทสฺสนํฯ ‘‘อมโม นิรหงฺกาโร’’ติ อิทํ ปน โลกโต นิทสฺสนํฯ อิตฺถิลิเงฺค วตฺตเพฺพ ‘‘อมมา, อมมา, อมมาโย’’ติ ปทมาลาฯ นปุํสเก วตฺตเพฺพ ‘‘อมมํ, อมมานี’’ติ ปทมาลาฯ ตตฺร ติ ‘‘อิทมฺปิ มยฺหํ อิทมฺปิ มยฺห’’นฺติ วิปฺปลปตีติ มยฺหโก, เอโก ปกฺขิวิเสโสฯ วุตฺตเญฺหตํ  –</p>


<p>
‘‘สกุโณ มยฺหโก นาม, คิริสานุทรีจโร;  
  
ปกฺกํ ปิปฺผลิมารุยฺห, ‘มยฺหํ มยฺห’นฺติ กนฺทตี’’ติฯ  
</p>
  
<p>อิตฺถิลิเงฺค วตฺตเพฺพ ‘‘มยฺหกี, มยฺหกี, มยฺหกิโย’’ติ ปทมาลาฯ ตตฺร ติ ‘‘อาม อหํ ตุมฺหากํ ทาสี’’ติ เอวํ ทาสิภาวํ ปฎิชานาตีติ อามาฯ เคหทาสีฯ วุตฺตเญฺหตํ   ‘‘ยตฺถ ทาโส อามชาโต, ฐิโต ถุลฺลานิ คจฺฉตี’’ติ จ, ‘‘อามาย ทาสาปิ ภวนฺติ โลเก’’ติ จ, ตสฺมา อิมาเนเวตฺถ นิทสฺสนปทานิฯ</p>


<p>อิทานิ สทฺทานํ วิเสโส วุจฺจเต ยถารหํ นามิกปทมาลา จฯ ตตฺร สทฺทสฺส นามิกปทมาลา น ลพฺภติ ‘‘อชฺช ภเนฺต กติมี’’ติ เอวํ ปุจฺฉาวเสน อาคตมตฺตโตฯ สทฺทานํ ปน ลพฺภเตว, สา จ พหุวจนิกาฯ สโทฺท เอกวจนิโก วุโตฺตฯ กติ ปุริสา ติฎฺฐนฺติ, กติ ปุริเส ปสฺสติฯ กติ อิตฺถิโย, กติ กุลานิฯ กติ โลกสฺมิํ ฉิทฺทานิ ยตฺถ จิตฺตํ น ติฎฺฐติฯ กติ กุสลาฯ กติ ธาตุโยฯ กติ อายตนานิฯ กติหิ ขเนฺธหิ กติหายตเนหิ กติหิ ธาตูหิ สงฺคหิตํฯ กติภิ รชมาเนติ, กติภิ ปริสุชฺฌติฯ กติปยา ปุริสา, กติปยา อิตฺถิโย, กติปยานิ จิตฺตานิฯ อิมา ปน นามิกปทมาลาฯ</p>


<p>กติฯ กติหิ, กติภิฯ กตินํฯ กติสุฯ</p>


<p>กติปยาฯ กติปเยหิ, กติปเยภิฯ กติปยานํฯ กติปเยสุฯ กติปยาโยฯ กติปยาหิ, กติปยาภิฯ กติปยานํฯ กติปยาสุฯ กติปยานิฯ กติปเยฯ กติปเยหิ, กติปเยภิฯ กติปยานํฯ กติปเยสูติฯ สพฺพาเปตา สตฺตนฺนํ วิภตฺตีนํ วเสน เญยฺยา, สมาสวิธิมฺหิปิ   สทฺทา พหุวจนวเสเนว โยเชตพฺพาฯ ‘‘กติสงฺคาติโค ภิกฺขุ, โอฆติโณฺณติ วุจฺจติฯ กติปยชนกต’’นฺติอาทีสุ หิ ‘‘กติ กิตฺตกา สงฺคา กติสงฺคา’’ติอาทินา สพฺพทา พหุวจนสมาโส ทฎฺฐโพฺพฯ</p>


<p>อิทานิ รูฬฺหีสทฺทานํ นามิกปทมาลา วุจฺจเต – อิธ  นาม สทฺทาทโยฯ เยวาปนโก, เยวาปนกาฯ เยวาปนกํฯ เยวาปโน, เยวาปนาฯ เยวาปนํฯ ยํวาปนกํ, ยํวาปนกานิฯ เสสํ สพฺพตฺถ วิตฺถาเรตพฺพํฯ ตตฺร ติ ‘‘ผโสฺส โหติ เวทนา โหตี’’ติอาทินา วุตฺตา ผสฺสาทโย วิย สรูปโต อวตฺวา ‘‘เย วา ปน ตสฺมิํ สมเย อเญฺญปิ อตฺถิ ปฎิจฺจสมุปฺปนฺนา อรูปิโน ธมฺมา’’ติ เอวํ ‘‘เยวาปนา’’ติ ปเทน วุโตฺต เยวาปนโก, เอวํ ‘‘เยวาปโน’’ติ เอตฺถาปิฯ ตถา ‘‘ยํ วา ปนญฺญมฺปิ อตฺถิ รูป’’นฺติ เอวํ ‘‘ยํวาปนา’’ติ ปเทน วุตฺตํ ฯ เอส นโย ยถารหํ นฺติอาทีสุปิ เนตโพฺพฯ</p>


<p>เอตฺถ สิยา – นนุ จ โภ สโทฺท นิปาโต, นิปาตานญฺจ อพฺยยภาโว สิโทฺธ ตีสุ ลิเงฺคสุ สพฺพวิภตฺติวจเนสุ จ วยาภาวโต, โส กสฺมา ‘‘เยวาปโน’’ติ การโนฺต ชาโตติ? สจฺจํ สโทฺท นิปาโต, โส จ โข ‘‘เย วา ปน ตสฺมิํ สมเย’’ติ วา, ‘‘ยํ วา ปนญฺญมฺปี’’ติ วา, ‘‘พฺราหฺมณา ปนา’’ติ วา เอวมาทีสุ นิปาโต, ‘‘เยวาปนโก’’ติ วา, ‘‘เยวาปโน’’ติ วา เอวมาทีสุ นิปาโต นาม น โหติฯ อนุกรณมตฺตเญฺหตํ, ตสฺมา อีทิเสสุ สทฺทสหิตา ปโยคา รูฬฺหีสทฺทาติ คเหตพฺพาฯ ยเชฺชวํ กสฺมา นิพฺพจนมุทาหฎนฺติ? อตฺถสฺส ปากฎีกรณตฺถํฯ</p>


<p>ตโยธมฺมชาตกํ ฯ ตโยธมฺมชาตกํฯ ตโยธมฺมชาตเกนฯ ตโยธมฺมชาตกสฺสฯ ตโยธมฺมชาตกา, ตโยธมฺมชาตกสฺมาฯ เสสํ วิตฺถาเรตพฺพํฯ</p>


<p>ตโยสงฺขาราฯ ตโยสงฺขาเรฯ ตโยสงฺขาเรหิ, ตโยสงฺขาเรภิฯ ตโยสงฺขารานํฯ เสสํ วิตฺถาเรตพฺพํฯ</p>


<p>จตฺตาริปุริสยุโค สโงฺฆฯ จตฺตาริปุริสยุคํ สงฺฆํฯ จตฺตาริปุริสยุเคน สเงฺฆนฯ จตฺตาริปุริสยุคสฺส สงฺฆสฺสฯ เสสํ วิตฺถาเรตพฺพํฯ</p>


<p>สโตการี, สโตการี, สโตการิโนฯ สโตการิํ, สโตการี, สโตการิโนฯ สโตการินา, สโตการีหิ, สโตการีภิฯ สโตการิสฺสฯ เสสํ วิตฺถาเรตพฺพํฯ เอตฺถ ติ สรตีติ สโต, สโต เอว หุตฺวา กรณสีโลติ สโตการีฯ</p>


<p>อปเรสมฺปิ รูฬฺหีสทฺทานํ นามิกปทมาลา วุจฺจเต สทฺธิมตฺถวิภาวนายฯ องฺคาฯ อเงฺคฯ อเงฺคหิ, อเงฺคภิฯ องฺคานํฯ อเงฺคหิ, อเงฺคภิฯ องฺคานํฯ อเงฺคสุฯ โภโนฺต องฺคาฯ</p>


<p>องฺคา ชนปโทฯ อเงฺค ชนปทํฯ อเงฺคหิ, อเงฺคภิ ชนปเทนฯ องฺคานํ ชนปทสฺสฯ อเงฺคหิ, อเงฺคภิ ชนปทสฺมาฯ องฺคานํ ชนปทสฺสฯ อเงฺคสุ ชนปเทฯ โภโนฺต องฺคา ชนปทฯ เอวํ ทีนมฺปิ โยเชตพฺพาฯ</p>


<p>อิตฺถิลิเงฺค กาสี, กาสิโย, กาสี, กาสิโยฯ กาสีหิ, กาสีภิฯ กาสีนํฯ กาสีหิ, กาสีภิฯ กาสีนํฯ กาสีสุฯ โภติโย กาสิโยฯ อตฺรายมตฺถวิภาวนา – กาสี, กาสิโย ชนปโทฯ กาสี, กาสิโย ชนปทํ ฯ กาสีหิ, กาสีภิ ชนปเทนฯ กาสีนํ ชนปทสฺสฯ กาสีหิ, กาสีภิ ชนปทสฺมาฯ กาสีนํ ชนปทสฺสฯ กาสีสุ ชนปเทฯ โภติโย กาสิโย ชนปทฯ เอวํ  อิเจฺจเตสมฺปิ ปทานํ โยเชตพฺพาฯ เตนาหุ  ‘‘กุรูสุ ชนปเท’’ติฯ เอวํ ทีนิ อตฺถสฺส เอกเตฺตปิ ชนปทนามตฺตา รูฬฺหีวเสน พหุวจนาเนว ภวนฺติฯ ตถา หิ ตตฺถ ตตฺถ ‘‘อเงฺคสุ วิหรติฯ มคเธสุ จาริกํ จรมาโน’’ติอาทินา, ‘‘องฺคานํ มคธานํ กาสีนํ โกสลาน’’นฺติอาทินา จ พหุวจนปาฬิโย ทิสฺสนฺติฯ เอวํ รูฬฺหีสทฺทานํ นามิกปทมาลา ภวนฺติฯ</p>


<p>อิทานิ อปราปิ อิโต สวิเสสตรา สทฺทเภเท สโมฺมหวิทฺธํสนการิกา ปรมสุขุมญาณาวหา นามิกปทมาลาโย กถยาม โสตูนํ อตฺถพฺยญฺชนคฺคหเณ ปรมโกสลฺลสมฺปาทนตฺถํฯ ตา จ โข ‘‘สมฺพุโทฺธ ปฎิชานาสิฯ กสฺสโก ปฎิชานาสิฯ อุปาสโก ปฎิชานาสิฯ สมฺมาสมฺพุทฺธสฺส เต ปฎิชานโต อิเม ธมฺมา อนภิสมฺพุทฺธา’’ติอาทโย ปาฬินเย นิสฺสาเยวฯ ตตฺถ ติ ‘‘ตฺวํ ‘อหํ สมฺมาสมฺพุโทฺธ’ติ ปฎิชานาสี’’ติ สทฺทโลปวเสน อโตฺถ คเหตโพฺพฯ เอส นโย ‘‘กสฺสโก ปฎิชานาสี’’ติอาทีสุปิฯ ‘‘สมฺมาสมฺพุทฺธสฺส เต ปฎิชานโต’’ติ เอตฺถ ปน ‘‘อหํ สมฺมาสมฺพุโทฺธ’’ติ ปฎิชานนฺตสฺส ตวาติ เอวํ สทฺทโลปโยชนาวเสน อโญฺญ สทฺทสนฺนิเวโส เตเนว อโญฺญ อตฺถปฎิเวโธ จ ภวติฯ ‘‘ขีณาสวสฺส เต ปฎิชานโตติ’’อาทีสุปิ เอเสว นโยฯ  ปน ติ ‘‘อหํ สมฺมาสมฺพุโทฺธ, สเพฺพ ธมฺมา มยา อภิสมฺพุทฺธา’’ติ  เอวํ ปฎิชานโต ตวาติ โย อโตฺถ วุโตฺต, โสปิ ยถาทสฺสิโต อโตฺถเยวฯ เอวํปการํ ญตฺวา ปณฺฑิตชาติเยน กุลปุเตฺตน อเมฺหหิ วุจฺจมานา ‘‘อหํ สมฺมาสมฺพุโทฺธ’ติ ตฺวํ ปฎิชานาสี’’ติ เอตสฺมิํ อเตฺถ สกฺริยาปทา อยํ ปทมาลา ววตฺถเปตพฺพา –</p>


<p>สมฺมาสมฺพุโทฺธ ตฺวํ ปฎิชานํ ติฎฺฐสิฯ สมฺมาสมฺพุทฺธํ ตํ ปฎิชานนฺตํ ปสฺสติฯ สมฺมาสมฺพุเทฺธน เต ปฎิชานตา ธโมฺม เทสิโตฯ สมฺมาสมฺพุทฺธสฺส เต ปฎิชานโต ทียเตฯ สมฺมาสมฺพุทฺธสฺมา ตยา ปฎิชานตา อเปติฯ สมฺมาสมฺพุทฺธสฺส เต ปฎิชานโต ธโมฺมฯ สมฺมาสมฺพุทฺธสฺมิํ ตยิ ปฎิชานเนฺต ปติฎฺฐิตนฺติฯ ตถา ‘‘ขีณาสโว ตฺวํ ปฎิชานาสี’’ติอาทินาปิ วิตฺถาเรตพฺพํฯ</p>


<p>อิทฺธิมา ภิกฺขุ เอโกปิ หุตฺวา พหุธา โหติ, พหุธาปิ หุตฺวา เอโก โหติฯ อิทฺธิมโนฺต ภิกฺขู เอโกปิ หุตฺวา พหุธา โหนฺติ, พหุธาปิ หุตฺวา เอโก โหนฺตีติ อิมสฺมิํ ปนเตฺถ อยมฺปิ สกฺริยาปทา ปทมาลา ววตฺถเปตพฺพา –</p>


<p>เอโกปิ หุตฺวา พหุธา โหโนฺต พหุธาปิ หุตฺวา เอโก โหโนฺต ภิกฺขุ ติฎฺฐติ, เอโกปิ หุตฺวา พหุธา โหนฺตา พหุธาปิ หุตฺวา เอโก โหนฺตา ภิกฺขู ติฎฺฐนฺติฯ เอโกปิ หุตฺวา พหุธา โหนฺตํ พหุธาปิ หุตฺวา เอโก โหนฺตํ ภิกฺขุํ ปสฺสติ, เอโกปิ หุตฺวา พหุธา โหเนฺต พหุธาปิ หุตฺวา เอโก โหเนฺต ภิกฺขู ปสฺสติฯ เอโกปิ หุตฺวา พหุธา โหเนฺตน พหุธาปิ หุตฺวา เอโก โหเนฺตน ภิกฺขุนา ธโมฺม เทสิโต, เอโกปิ หุตฺวา พหุธา โหเนฺตหิ พหุธาปิ หุตฺวา เอโก โหเนฺตหิ ภิกฺขูหิ ธโมฺม เทสิโตฯ เอโกปิ หุตฺวา พหุธา โหนฺตสฺส พหุธาปิ หุตฺวา เอโก โหนฺตสฺส ภิกฺขุโน ทียเตฯ เสสํ  วิตฺถาเรตพฺพํฯ โภ เอโกปิ หุตฺวา พหุธา โหนฺต พหุธาปิ หุตฺวา เอโก โหนฺต ภิกฺขุ ตฺวํ ธมฺมํ เทเสหิ, โภโนฺต เอโกปิ หุตฺวา พหุธา โหนฺตา พหุธาปิ หุตฺวา เอโก โหนฺตา ตุเมฺห ธมฺมํ เทเสถาติฯ อิมสฺมิํ ฐาเน  สาธกํฯ ‘‘อิธ เกวฎฺฎ ภิกฺขุ อเนกวิหิตํ อิทฺธิวิธํ ปจฺจนุโภติฯ เอโกปิ หุตฺวา พหุธา โหติ, พหุธาปิ หุตฺวา เอโก โหติ, อาวิภาวํ…เป.… ตเมนํ อญฺญตโร สโทฺธ ปสโนฺน ปสฺสติ ตํ ภิกฺขุํ อเนกวิหิตํ อิทฺธิวิธํ ปจฺจนุโภนฺตํ เอโกปิ หุตฺวา พหุธา โหนฺตํ พหุธาปิ หุตฺวา เอโก โหนฺต’’นฺติ อิทํ เกวฎฺฎสุตฺตํฯ</p>


<p>เอโกเอกาย มาตุคาเมน สทฺธิํ รโห นิสชฺชํ กเปฺปโนฺต ภิกฺขุ เอวํ วทติ, เอโกเอกาย มาตุคาเมน สทฺธิํ รโห นิสชฺชํ กเปฺปนฺตา ภิกฺขู เอวํ วทนฺติฯ เอโกเอกาย มาตุคาเมน สทฺธิํ รโห นิสชฺชํ กเปฺปนฺตํ ภิกฺขุํ ปสฺสติ, เอโกเอกาย มาตุคาเมน สทฺธิํ รโห นิสชฺชํ กเปฺปเนฺต ภิกฺขู ปสฺสติฯ สพฺพํ วิตฺถาเรตพฺพํฯ เอตฺถ ปน ‘‘น เตฺวว เอโกเอกาย, มาตุคาเมน สลฺลเป’’ติอาทิกํ ปาฬิปทํ สาธกํฯ เอตฺถ หิ ติ อิทํ อพฺยยปทสทิสํ รูฬฺหีปทนฺติ คเหตพฺพํ, นฺติ สทฺทสฺส วิย จ เอกปทตฺตูปคมนญฺจสฺส เวทิตพฺพํฯ ภิกฺขุ วินา ทุติเยน สยํ เอโก หุตฺวา เอกาย อิตฺถิยา สทฺธินฺติ อิมสฺมิํ อเตฺถ ‘‘เอโกเอกายา’’ติ อิทํ ปทํ น รูฬฺหีปทนฺติ ทฎฺฐพฺพํฯ เอวํ สเนฺตปิ น ‘‘เอโก’’ติ สโทฺท ‘‘ภิกฺขู’’ติ ปเทน สมานาธิกรโณฯ ยทิ สมานาธิกรโณ สิยา, ‘‘นิสชฺชํ กเปฺปนฺต’’นฺติอาทิ น วตฺตพฺพํ สิยาฯ ‘‘เอกายา’’ติ สโทฺทปิ น อชฺฌาหริตเพฺพน ‘‘อิตฺถิยา’’ติ ปเทน สมานาธิกรโณฯ ยทิ สมานาธิกรโณ สิยา, ‘‘มาตุคาเมนา’’ติ  น วตฺตพฺพํ สิยา วิเสสาภาวโต ทฺวิรุตฺตภาวาปชฺชนโต จฯ กิญฺจ ภิโยฺย ‘‘มาตุคาเมนา’’ติ วุตฺตตฺตา ‘‘เอเกนา’’ติ วตฺตพฺพํ สิยา, เอกนฺตโต ปน ‘‘เอโกเอกายา’’ติ อิทํ ปทํ ปุมิตฺถิสงฺขาตํ อตฺถํ อเปกฺขติ, น สมานาธิกรณปทํ, ตสฺมา ‘‘เทฺว ชานิปตโย อญฺญมญฺญํ สลฺลเปนฺตี’’ติอาทีสุ ‘‘อญฺญมญฺญ’’นฺติ ปทสฺส วิย จ ‘‘เอโกเอกายา’’ติ อิมสฺส เอกปทตฺตญฺจ นิสชฺชํ กเปฺปนฺตสฺส ภิกฺขุโน วิเสสนตฺตญฺจ เวทิตพฺพํฯ อถ วา ยสฺสํ นิสชฺชกฺริยายํ ภิกฺขุปิ เอโกว โหติ, อิตฺถีปิ เอกาวฯ สา กฺริยา รูฬฺหีวเสน ‘‘เอโกเอกายา’’ติ วุจฺจติ, ตาทิสาย เอโกเอกาย นิสชฺชกฺริยาย ภิกฺขุ มาตุคาเมน สทฺธินฺติปิ อโตฺถ คเหตโพฺพฯ อิมินา นเยน อเญฺญสมฺปิ รูฬฺหีสทฺทานํ นามิกปทมาลา ยถาปโยคํ เอกวจนพหุวจนวเสน โยเชตพฺพาฯ อิเจฺจวํ วาจฺจาภิเธยฺยลิงฺคาทีนํ นามิกปทมาลา นานปฺปการโต ปกาสิตาฯ</p>


<p>
สุมธุรตรสทฺทนิติํ อิมํ,  
  
ปฎุตรมติตํ สุสิเข วรํ;  
  
วิทุวิมติตโมปหริํ รวิํ,  
  
มติกุมุทปโพธินิสาปติํฯ  
</p>
  
<p>
กตวิญฺญูชนสฺสาส-สาสนสฺสาภิวุทฺธิยา;  
  
ธิยา นีติมิมํ สาธุ, สาธุกเญฺญว ลกฺขเยฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
วาจฺจาภิเธยฺยลิงฺคาทิปริทีปโน นามิกปทมาลาวิภาโค  
</p>
  
เอกาทสโม ปริเจฺฉโทฯ  
</p>
  
<p>เอตฺตาวตา  ธาตุมยานํ ปุลฺลิงฺคานํ อิตฺถิลิงฺคานํ นปุํสกลิงฺคานญฺจ นามิกปทมาลา ยถารหํ ลิงฺคนฺตเรหิ สทฺทนฺตเรหิ อตฺถนฺตเรหิ จ สทฺธิํ นานปฺปการโต ทสฺสิตาฯ สพฺพนามานิ หิ ฐเปตฺวา นยโต อญฺญานิ กานิจิ นามานิ อคฺคหิตานิ นาม นตฺถิฯ</p>





