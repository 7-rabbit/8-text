<h1>๒๐. มคฺควโคฺค</h1>
<ol>
<li>
มคฺคานฎฺฐงฺคิโก  
  
เสโฎฺฐ, สจฺจานํ จตุโร ปทา;  
  
วิราโค เสโฎฺฐ ธมฺมานํ, ทฺวิปทานญฺจ จกฺขุมาฯ  
</li>
  
<li>
เอเสว  
เอโสว (สี. ปี.)  
มโคฺค นตฺถโญฺญ, ทสฺสนสฺส วิสุทฺธิยา;  
  
เอตญฺหิ ตุเมฺห ปฎิปชฺชถ, มารเสฺสตํ ปโมหนํฯ  
</li>
  
<li>
เอตญฺหิ ตุเมฺห ปฎิปนฺนา, ทุกฺขสฺสนฺตํ กริสฺสถ;  
  
อกฺขาโต โว  
อกฺขาโต เว (สี. ปี.)  
มยา มโคฺค, อญฺญาย สลฺลกนฺตนํ  
สลฺลสนฺถนํ (สี. ปี.), สลฺลสตฺถนํ (สฺยา.)  
ฯ  
</li>
  
<li>
ตุเมฺหหิ กิจฺจมาตปฺปํ, อกฺขาตาโร ตถาคตา;  
  
ปฎิปนฺนา ปโมกฺขนฺติ, ฌายิโน มารพนฺธนาฯ  
</li>
  
<li>
‘‘สเพฺพ  
สงฺขารา อนิจฺจา’’ติ, ยทา ปญฺญาย ปสฺสติ;  
  
อถ  
นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
‘‘สเพฺพ สงฺขารา ทุกฺขา’’ติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
‘‘สเพฺพ ธมฺมา อนตฺตา’’ติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
อุฎฺฐานกาลมฺหิ อนุฎฺฐหาโน, ยุวา พลี อาลสิยํ อุเปโต;  
  
สํสนฺนสงฺกปฺปมโน  
อสมฺปนฺนสงฺกปฺปมโน (ก.)  
กุสีโต, ปญฺญาย มคฺคํ อลโส น วินฺทติฯ  
</li>
  
<li>
วาจานุรกฺขี  
  
มนสา สุสํวุโต, กาเยน จ นากุสลํ กยิรา  
อกุสลํ น กยิรา (สี. สฺยา. กํ. ปี.)  
;  
  
เอเต ตโย กมฺมปเถ วิโสธเย, อาราธเย มคฺคมิสิปฺปเวทิตํฯ  
</li>
  
<li>
โยคา เว ชายตี  
ชายเต (กตฺถจิ)  
ภูริ, อโยคา ภูริสงฺขโย;  
  
เอตํ เทฺวธาปถํ ญตฺวา, ภวาย วิภวาย จ;  
  
ตถาตฺตานํ นิเวเสยฺย, ยถา ภูริ ปวฑฺฒติฯ  
</li>
  
<li>
วนํ  
ฉินฺทถ มา รุกฺขํ, วนโต ชายเต ภยํ;  
  
เฉตฺวา วนญฺจ วนถญฺจ, นิพฺพนา โหถ ภิกฺขโวฯ  
</li>
  
<li>
ยาว หิ วนโถ น ฉิชฺชติ, อณุมโตฺตปิ นรสฺส นาริสุ;  
  
ปฎิพทฺธมโนว  
ปฎิพนฺธมโนว (ก.)  
ตาว โส, วโจฺฉ ขีรปโกว  
ขีรปาโนว (ปี.)  
มาตริฯ  
</li>
  
<li>
อุจฺฉินฺท  
สิเนหมตฺตโน กุมุทํ สารทิกํว  
ปาณินา  
;  
  
สนฺติมคฺคเมว พฺรูหย, นิพฺพานํ สุคเตน เทสิตํฯ  
</li>
  
<li>
อิธ วสฺสํ วสิสฺสามิ, อิธ เหมนฺตคิมฺหิสุ;  
  
อิติ พาโล วิจิเนฺตติ, อนฺตรายํ น พุชฺฌติฯ  
</li>
  
<li>
ตํ ปุตฺตปสุสมฺมตฺตํ, พฺยาสตฺตมนสํ นรํ;  
  
สุตฺตํ คามํ มโหโฆว, มจฺจุ อาทาย คจฺฉติฯ  
</li>
  
<li>
น  
สนฺติ ปุตฺตา ตาณาย, น ปิตา นาปิ พนฺธวา;  
  
อนฺตเกนาธิปนฺนสฺส, นตฺถิ ญาตีสุ ตาณตาฯ  
</li>
  
<li>
เอตมตฺถวสํ ญตฺวา, ปณฺฑิโต สีลสํวุโต;  
  
นิพฺพานคมนํ มคฺคํ, ขิปฺปเมว วิโสธเยฯ  
</li>
  
มคฺควโคฺค วีสติโม นิฎฺฐิโตฯ  
</li>
  
  
  
  
  