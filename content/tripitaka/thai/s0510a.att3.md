<h1>๓. สุภูติวโคฺค</h1>
<h3>๑. สุภูติเตฺถรอปทานวณฺณนา</h3>
<p>ติอาทิกํ  อายสฺมโต สุภูติเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อิโต กปฺปสตสหสฺสมตฺถเก อนุปฺปเนฺนเยว ปทุมุตฺตเร ภควติ โลกนาเถ หํสวตีนคเร  อญฺญตรสฺส พฺราหฺมณมหาสาลสฺส เอกปุตฺตโก หุตฺวา นิพฺพตฺติ, ตสฺส ติ นามํ อกํสุฯ โส วยปฺปโตฺต ตโย เวเท อุคฺคณฺหิตฺวา ตตฺถ สารํ อปสฺสโนฺต อตฺตโน ปริวารภูเตหิ จตุจตฺตาลีสาย มาณวสหเสฺสหิ สทฺธิํ ปพฺพตปาเท อิสิปพฺพชฺชํ ปพฺพชิตฺวา อฎฺฐ สมาปตฺติโย ปญฺจาภิญฺญาโย จ นิพฺพเตฺตสิฯ อเนฺตวาสิกานมฺปิ กมฺมฎฺฐานํ อาจิกฺขิฯ เตปิ นจิรเสฺสว ฌานลาภิโน อเหสุํฯ</p>


<p>เตน จ สมเยน ปทุมุตฺตโร ภควา โลเก อุปฺปชฺชิตฺวา หํสวตีนครํ อุปนิสฺสาย วิหรโนฺต เอกทิวสํ ปจฺจูสสมเย โลกํ โวโลเกโนฺต นนฺทตาปสสฺส อเนฺตวาสิกชฎิลานํ อรหตฺตูปนิสฺสยํ, นนฺทตาปสสฺส จ ทฺวีหเงฺคหิ สมนฺนาคตสฺส สาวกฎฺฐานนฺตรสฺส ปตฺถนํ ทิสฺวา ปาโตว สรีรปฎิชคฺคนํ กตฺวา ปุพฺพณฺหสมเย ปตฺตจีวรมาทาย อญฺญํ กญฺจิ อนามเนฺตตฺวา สีโห วิย เอกจโร นนฺทตาปสสฺส อเนฺตวาสิเกสุ ผลาผลตฺถาย คเตสุ ‘‘พุทฺธภาวํ เม ชานาตู’’ติ ปสฺสนฺตเสฺสว นนฺทตาปสสฺส อากาสโต โอตริตฺวา ปถวิยํ ปติฎฺฐาสิฯ นนฺทตาปโส พุทฺธานุภาวเญฺจว ลกฺขณปาริปูริญฺจ ทิสฺวา ลกฺขณมเนฺต สมฺมสิตฺวา ‘‘อิเมหิ ลกฺขเณหิ สมนฺนาคโต นาม อคารํ อชฺฌาวสโนฺต ราชา โหติ จกฺกวตฺตี, ปพฺพชโนฺต โลเก วิวฎเจฺฉโท  สพฺพญฺญู พุโทฺธ โหติ, อยํ ปุริสาชานีโย นิสฺสํสยํ พุโทฺธ’’ติ ญตฺวา ปจฺจุคฺคมนํ กตฺวา ปญฺจปติฎฺฐิเตน วนฺทิตฺวา อาสนํ ปญฺญาเปตฺวา อทาสิฯ นิสีทิ ภควา ปญฺญเตฺต อาสเนฯ นนฺทตาปโสปิ อตฺตโน อนุจฺฉวิกํ อาสนํ คเหตฺวา เอกมนฺตํ นิสีทิฯ ตสฺมิํ สมเย จตุจตฺตาลีสสหสฺสชฎิลา ปณีตปณีตานิ โอชวนฺตานิ ผลาผลานิ คเหตฺวา อาจริยสฺส สนฺติกํ สมฺปตฺตา พุทฺธานเญฺจว อาจริยสฺส จ นิสินฺนาการํ โอโลเกตฺวา อาหํสุ – ‘‘อาจริย, มยํ ‘อิมสฺมิํ โลเก ตุเมฺหหิ มหนฺตตโร นตฺถี’ติ วิจราม, อยํ ปน ปุริโส ตุเมฺหหิ มหนฺตตโร มเญฺญ’’ติฯ นนฺทตาปโส – ‘‘ตาตา , กิํ วเทถ, ตุเมฺห สาสเปน สทฺธิํ อฎฺฐสฎฺฐิโยชนสตสหสฺสุเพฺพธํ สิเนรุํ อุปเมตุํ อิจฺฉถ, สพฺพญฺญุพุเทฺธน สทฺธิํ มา มํ อุปมิตฺถา’’ติ อาหฯ อถ เต ตาปสา – ‘‘สเจ อยํ โอรโก อภวิสฺส, น อมฺหากํ อาจริโย เอวํ อุปมํ อาหเรยฺยฯ ยาว มหาวตายํ ปุริสาชานีโย’’ติ ปาเทสุ นิปติตฺวา สิรสา วนฺทิํสุฯ อถ เต อาจริโย อาห – ‘‘ตาตา, อมฺหากํ พุทฺธานํ อนุจฺฉวิโก เทยฺยธโมฺม นตฺถิ, ภควา จ ภิกฺขาจารเวลายํ อิธาคโต, ตสฺมา มยํ ยถาพลํ เทยฺยธมฺมํ ทสฺสาม, ตุเมฺหหิ ยํ ยํ ปณีตํ ผลาผลํ อาภตํ, ตํ ตํ อาหรถา’’ติ อาหราเปตฺวา สหเตฺถเนว โธวิตฺวา สยํ  ตถาคตสฺส ปเตฺต ปติฎฺฐาเปสิฯ สตฺถารา ผลาผเล ปฎิคฺคหิตมเตฺต เทวตา ทิโพฺพชํ ปกฺขิปิํสุฯ ตาปโส อุทกมฺปิ สยเมว ปริสฺสาเวตฺวา อทาสิฯ ตโต โภชนกิจฺจํ นิฎฺฐาเปตฺวา นิสิเนฺน สตฺถริ สเพฺพ อเนฺตวาสิเก ปโกฺกสิตฺวา สตฺถุ สนฺติเก สารณียํ กถํ กเถโนฺต นิสีทิฯ สตฺถา ‘‘ภิกฺขุสโงฺฆ อาคจฺฉตู’’ติ จิเนฺตสิฯ สตฺถุ จิตฺตํ ญตฺวา สตสหสฺสมตฺตา ขีณาสวา อาคนฺตฺวา สตฺถารํ วนฺทิตฺวา อฎฺฐํสุฯ</p>


<p>อถ นนฺทตาปโส อเนฺตวาสิเก อามเนฺตสิ – ‘‘ตาตา, พุทฺธานํ นิสินฺนาสนมฺปิ นีจํ, สมณสตสหสฺสสฺสปิ อาสนํ นตฺถิฯ ตุเมฺหหิ อชฺช อุฬารํ ภควโต ภิกฺขุสงฺฆสฺส จ สกฺการํ กาตุํ วฎฺฎติ, ปพฺพตปาทโต วณฺณคนฺธสมฺปนฺนานิ ปุปฺผานิ อาหรถา’’ติ อาหฯ อจิเนฺตยฺยตฺตา อิทฺธิวิสยสฺส เต มุหุเตฺตเนว วณฺณคนฺธรสสมฺปนฺนานิ ปุปฺผานิ อาหริตฺวา พุทฺธานํ โยชนปฺปมาณํ ปุปฺผาสนํ ปญฺญาเปสุํฯ อคฺคสาวกานํ ติคาวุตํ, เสสภิกฺขูนํ  อฑฺฒโยชนาทิเภทํ, สงฺฆนวกสฺส อุสภมตฺตํ ปญฺญาเปสุํฯ เอวํ ปญฺญเตฺตสุ อาสเนสุ นนฺทตาปโส ตถาคตสฺส ปุรโต อญฺชลิํ ปคฺคยฺห ฐิโต, ‘‘ภเนฺต, อมฺหากํ ทีฆรตฺตํ หิตาย สุขาย อิมํ ปุปฺผาสนํ อารุยฺห นิสีทถา’’ติ อาหฯ นิสีทิ ภควา ปุปฺผาสเนฯ เอวํ นิสิเนฺน สตฺถริ สตฺถุ อาการํ ญตฺวา ภิกฺขู อตฺตโน อตฺตโน ปตฺตาสเน นิสีทิํสุฯ นนฺทตาปโส มหนฺตํ ปุปฺผจฺฉตฺตํ คเหตฺวา ตถาคตสฺส มตฺถเก ธาเรโนฺต อฎฺฐาสิฯ สตฺถา ‘‘ตาปสานํ อยํ สกฺกาโร มหปฺผโล โหตู’’ติ นิโรธสมาปตฺติํ สมาปชฺชิฯ สตฺถุ สมาปนฺนภาวํ ญตฺวา ภิกฺขูปิ สมาปตฺติํ สมาปชฺชิํสุฯ ตถาคเต สตฺตาหํ นิโรธํ สมาปชฺชิตฺวา นิสิเนฺน อเนฺตวาสิกา ภิกฺขาจารกาเล สมฺปเตฺต วนมูลผลาผลํ ปริภุญฺชิตฺวา เสสกาเล พุทฺธานํ อญฺชลิํ ปคฺคยฺห อฎฺฐํสุฯ นนฺทตาปโส ปน ภิกฺขาจารมฺปิ อคนฺตฺวา ปุปฺผจฺฉตฺตํ ธาเรโนฺตเยว สตฺตาหํ ปีติสุเขเนว วีตินาเมสิฯ</p>


<p>สตฺถา นิโรธโต วุฎฺฐาย อรณวิหาริอเงฺคน ทกฺขิเณยฺยเงฺคน จาติ ทฺวีหิ อเงฺคหิ สมนฺนาคตํ เอกํ สาวกํ ‘‘อิสิคณสฺส ปุปฺผาสนานุโมทนํ กโรหี’’ติ อาณาเปสิฯ โส จกฺกวตฺติรโญฺญ สนฺติกา ปฎิลทฺธมหาลาโภ มหาโยโธ วิย ตุฎฺฐมานโส อตฺตโน วิสเย ฐตฺวา เตปิฎกํ พุทฺธวจนํ สมฺมสิตฺวา  อนุโมทนมกาสิฯ ตสฺส เทสนาวสาเน สตฺถา สยํ ธมฺมํ เทเสสิฯ สตฺถุ เทสนาวสาเน สเพฺพปิ จตุจตฺตาลีสสหสฺสตาปสา อรหตฺตํ ปาปุณิํสุฯ สตฺถา – ‘‘เอถ ภิกฺขโว’’ติ หตฺถํ ปสาเรสิฯ เตสํ ตาวเทว เกสมสฺสู อนฺตรธายิํสุ ฯ อฎฺฐ ปริกฺขารา สรีเร ปฎิมุกฺกาว อเหสุํฯ เต สฎฺฐิวสฺสิกเตฺถรา วิย สตฺถารํ ปริวารยิํสุฯ นนฺทตาปโส ปน วิกฺขิตฺตจิตฺตตาย วิเสสํ นาธิคญฺฉิฯ ตสฺส กิร อรณวิหาริเตฺถรสฺส ธมฺมํ โสตุํ อารทฺธกาลโต ปฎฺฐาย – ‘‘อโห วตาหมฺปิ อนาคเต เอกสฺส พุทฺธสฺส สาสเน อิมินา สาวเกน ลทฺธคุณํ ลเภยฺย’’นฺติ จิตฺตํ อุทปาทิฯ โส เตน วิตเกฺกน มคฺคผลปฎิเวธํ กาตุํ นาสกฺขิฯ ตถาคตํ ปน วนฺทิตฺวา อญฺชลิํ ปคฺคยฺห สมฺมุเข ฐิโต เอวมาห – ‘‘ภเนฺต, เยน ภิกฺขุนา อิสิคณสฺส ปุปฺผาสนานุโมทนา กตา, โก นามายํ ตุมฺหากํ สาสเน’’ติ? ‘‘อรณวิหาริอเงฺคน จ ทกฺขิเณยฺยเงฺคน จ เอตทคฺคฎฺฐานํ ปโตฺต เอโส ภิกฺขู’’ติฯ ‘‘ภเนฺต, ยฺวายํ มยา สตฺตาหํ ปุปฺผจฺฉตฺตํ ธาเรเนฺตน  สกฺกาโร กโต, เตน อธิกาเรน อญฺญํ สมฺปตฺติํ น ปเตฺถมิ, อนาคเต ปน เอกสฺส พุทฺธสฺส สาสเน อยํ เถโร วิย ทฺวีหเงฺคหิ สมนฺนาคโต สาวโก ภเวยฺย’’นฺติ ปตฺถนํ อกาสิฯ</p>


<p>สตฺถา ‘‘สมิชฺฌิสฺสติ นุ โข อิมสฺส ตาปสสฺส ปตฺถนา’’ติ อนาคตํสญาณํ เปเสตฺวา โอโลเกโนฺต กปฺปสตสหสฺสํ อติกฺกมิตฺวา สมิชฺฌนกภาวํ ทิสฺวา, ‘‘ตาปส, น เต อยํ ปตฺถนา โมฆํ ภวิสฺสติ, อนาคเต กปฺปสตสหสฺสํ อติกฺกมิตฺวา โคตโม นาม พุโทฺธ อุปฺปชฺชิสฺสติ, ตสฺส สนฺติเก สมิชฺฌิสฺสตี’’ติ ธมฺมกถํ กเถตฺวา ภิกฺขุสงฺฆปริวุโต อากาสํ ปกฺขนฺทิฯ นนฺทตาปโส ยาว จกฺขุปถํ น สมติกฺกมติ, ตาว สตฺถุ ภิกฺขุสงฺฆสฺส จ อญฺชลิํ ปคฺคเหตฺวา อฎฺฐาสิฯ โส อปรภาเค กาเลน กาลํ สตฺถารํ อุปสงฺกมิตฺวา ธมฺมํ สุณิตฺวา อปริหีนชฺฌาโนว กาลํ กตฺวา พฺรหฺมโลเก นิพฺพโตฺตฯ ตโต ปน จุโต อปรานิปิ ปญฺจ ชาติสตานิ ปพฺพชิตฺวา อารญฺญโกว อโหสิ, กสฺสปสมฺมาสมฺพุทฺธกาเลปิ ปพฺพชิตฺวา อารญฺญโก หุตฺวา คตปจฺจาคตวตฺตํ ปูเรสิฯ เอตํ กิร วตฺตํ อปริปูเรตฺวา มหาสาวกภาวํ ปาปุณนฺตา นาม นตฺถิ, คตปจฺจาคตวตฺตํ ปน อาคมฎฺฐกถาสุ วุตฺตนเยเนว เวทิตพฺพํฯ โส วีสติวสฺสสหสฺสานิ คตปจฺจาคตวตฺตํ ปูเรตฺวา กาลํ กตฺวา ตาวติํสเทวโลเก นิพฺพตฺติฯ</p>


<p>เอวํ โส ตาวติํสภวเน อปราปรํ อุปฺปชฺชนวเสน ทิพฺพสมฺปตฺติํ อนุภวิตฺวา ตโต จุโต มนุสฺสโลเก อเนกสตกฺขตฺตุํ จกฺกวตฺติราชา ปเทสราชา จ หุตฺวา อุฬารํ มนุสฺสสมฺปตฺติํ อนุภวิตฺวา อมฺหากํ ภควโต อุปฺปนฺนกาเล สาวตฺถิยํ สุมนเสฎฺฐิสฺส เคเห อนาถปิณฺฑิกสฺส  กนิโฎฺฐ หุตฺวา นิพฺพตฺติฯ ติสฺส นามํ อโหสิฯ</p>


<p>เตน  จ สมเยน อมฺหากํ ภควา โลเก อุปฺปชฺชิตฺวา ปวตฺติตวรธมฺมจโกฺก อนุปุเพฺพน ราชคหํ คนฺตฺวา ตตฺถ เวฬุวนปฎิคฺคหณาทินา โลกานุคฺคหํ กโรโนฺต ราชคหํ อุปนิสฺสาย สีตวเน วิหาสิฯ ตทา อนาถปิณฺฑิโก เสฎฺฐิ สาวตฺถิยํ อุฎฺฐานกํ ภณฺฑํ คเหตฺวา อตฺตโน สหายสฺส ราชคหเสฎฺฐิโน เคหํ คนฺตฺวา พุทฺธุปฺปาทํ สุตฺวา สตฺถารํ สีตวเน วิหรนฺตํ อุปสงฺกมิตฺวา ปฐมทสฺสเนเนว โสตาปตฺติผเล ปติฎฺฐาย  สตฺถารํ สาวตฺถิํ อาคมนตฺถาย ยาจิตฺวา ตโต ปญฺจจตฺตาลีสโยชเน มเคฺค โยชเน โยชเน สตสหสฺสปริจฺจาเคน วิหาเร ปติฎฺฐาเปตฺวา สาวตฺถิยํ อฎฺฐกรีสปฺปมาณํ เชตสฺส กุมารสฺส อุยฺยานภูมิํ โกฎิสนฺถาเรน กิณิตฺวา ตตฺถ ภควโต วิหารํ กาเรตฺวา อทาสิฯ วิหารมหทิวเส อยํ สุภูติกุฎุมฺพิโก อนาถปิณฺฑิกเสฎฺฐินา สทฺธิํ คนฺตฺวา ธมฺมํ สุณโนฺต สทฺธํ ปฎิลภิตฺวา ปพฺพชิฯ โส อุปสมฺปโนฺน เทฺว มาติกา ปคุณา กตฺวา กมฺมฎฺฐานํ กถาเปตฺวา อรเญฺญ สมณธมฺมํ กโรโนฺต เมตฺตาฌานํ นิพฺพเตฺตตฺวา ตํ ปาทกํ กตฺวา วิปสฺสนํ วเฑฺฒตฺวา อรหตฺตํ ปาปุณิฯ</p>


<p>โส ธมฺมํ เทเสโนฺต ยสฺมา สตฺถารา เทสิตนิยาเมน อโนทิสฺสกํ กตฺวา เทเสติ, ตสฺมา อรณวิหารีนํ อโคฺค นาม ชาโตฯ ยสฺมา จ ปิณฺฑาย จรโนฺต ฆเร ฆเร เมตฺตาฌานํ สมาปชฺชิตฺวา วุฎฺฐาย ภิกฺขํ ปฎิคฺคณฺหาติ ‘‘เอวํ ทายกานํ มหปฺผลํ ภวิสฺสตี’’ติ, ตสฺมา ทกฺขิเณยฺยานํ อโคฺค นาม ชาโตฯ เตน นํ ภควา ‘‘เอตทคฺคํ, ภิกฺขเว, มม สาวกานํ ภิกฺขูนํ อรณวิหารีนํ ทกฺขิเณยฺยานญฺจ ยทิทํ สุภูตี’’ติ (อ. นิ. ๑.๑๙๘, ๒๐๑) ทฺวยงฺคสมนฺนาคเต อคฺคฎฺฐาเน ฐเปสิฯ เอวมยํ มหาเถโร อตฺตนา ปูริตปารมีนํ ผลสฺส มตฺถกํ อรหตฺตํ ปตฺวา โลเก อภิญฺญาโต อภิลกฺขิโต หุตฺวา พหุชนหิตาย ชนปทจาริกํ จรโนฺต อนุปุเพฺพน ราชคหํ อคมาสิฯ</p>


<p>ราชา พิมฺพิสาโร เถรสฺส อาคมนํ สุตฺวา อุปสงฺกมิตฺวา วนฺทิตฺวา ‘‘อิเธว, ภเนฺต, วสถ, วสนฎฺฐานํ โว กริสฺสามี’’ติ วตฺวา ปกฺกโนฺต วิสฺสริฯ เถโร เสนาสนํ อลภโนฺต อโพฺภกาเส วีตินาเมสิฯ เถรสฺสานุภาเวน เทโว น วสฺสติฯ มนุสฺสา อวุฎฺฐิตาย อุปทฺทุตา รโญฺญ นิเวสนทฺวาเร อุกฺกุฎฺฐิํ อกํสุฯ ราชา ‘‘เกน นุ โข การเณน เทโว น วสฺสตี’’ติ วีมํสโนฺต ‘‘เถรสฺส อโพฺภกาสวาเสน มเญฺญ น วสฺสตี’’ติ จิเนฺตตฺวา ตสฺส ปณฺณกุฎิํ การาเปตฺวา ‘‘อิมิสฺสํ, ภเนฺต, ปณฺณกุฎิยํ วสถา’’ติ วตฺวา วนฺทิตฺวา ปกฺกามิฯ เถโร กุฎิํ ปวิสิตฺวา ติณสนฺถารเก ปลฺลเงฺกน นิสีทิฯ ตทา เทโว โถกํ  โถกํ ผุสายติ, น สมฺมาธารํ อนุปเวจฺฉติฯ อถ เถโร โลกสฺส อวุฎฺฐิกภยํ วิธมิตุกาโม  อตฺตโน อชฺฌตฺติกพาหิรวตฺถุกสฺส  ปริสฺสยสฺส อภาวํ ปเวเทโนฺต ‘‘ฉนฺนา เม กุฎิกา’’ติ (เถรคา. ๑) คาถมาหฯ ตสฺสโตฺถ เถรคาถายํ วุโตฺตเยวฯ</p>


<p>กสฺมา ปเนเต มหาเถรา อตฺตโน คุเณ ปกาเสนฺตีติ? อิมินา ทีเฆน อทฺธุนา อนธิคตปุพฺพํ ปรมคมฺภีรํ อติวิย สนฺตํ ปณีตํ อตฺตนา อธิคตโลกุตฺตรธมฺมํ ปจฺจเวกฺขิตฺวา ปีติเวคสมุสฺสาหิตอุทานทีปนตฺถํ สาสนสฺส นิยฺยานิกภาววิภาวนตฺถญฺจ ปรมปฺปิจฺฉา อริยา อตฺตโน คุเณ ปกาเสนฺติฯ ยถา ตํ โลกนาโถ โพธเนยฺยานํ อชฺฌาสยวเสน ‘‘ทสพลสมนฺนาคโต, ภิกฺขเว, ตถาคโต จตุเวสารชฺชวิสารโท’’ติอาทินา (อ. นิ. ๑๐.๒๑; ม. นิ. ๑. ๑๔๘ อตฺถโต สมานํ) อตฺตโน คุเณ ปกาเสติฯ เอวมยํ เถรสฺส อญฺญาพฺยากรณคาถาปิ อโหสีติฯ</p>


<p> เอวํ โส ปตฺตอรหตฺตผโล ปตฺตเอตทคฺคฎฺฐาโน จ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ หิมาลยปพฺพตสฺส  อาสเนฺน สมีเป ปพฺพตปาเท มนุสฺสานํ คมนาคมนสมฺปเนฺน สญฺจรณฎฺฐาเนติ อโตฺถฯ ติ ปพฺพตานํ เชฎฺฐตฺตา นาเมน นิสโภ นาม เสลมยปพฺพโต อโหสีติ สมฺพโนฺธฯ นฺติ ตตฺถ ปพฺพเต มยฺหํ วสนตฺถาย อสฺสโม อรญฺญาวาโส สุฎฺฐุ กโตฯ กุฎิรตฺติฎฺฐานทิวาฎฺฐานวติปริเกฺขปาทิวเสน สุนฺทรากาเรน กโตติ อโตฺถฯ ติ ปเณฺณหิ ฉาทิตา สาลา มยฺหํ นิวาสนตฺถาย สุฎฺฐุ มาปิตา นิฎฺฐาปิตาติ อโตฺถฯ</p>


<p> ติ มาตาปิตูหิ กตนามเธเยฺยน โกสิโย นามฯ  ปากฎตโป โฆรตโปฯ  อเญฺญสํ อภาวา อหํ เอว เอโกฯ  ทุติยตาปสรหิโต  ชฎาธารี ตาปโส  ตสฺมิํ กาเล  ปพฺพเต  วิหรามีติ สมฺพโนฺธฯ</p>


<p> ติ ตทา ตสฺมิํ นิสภปพฺพเต วสนกาเล ติณฺฑุกาทิผลํ มุฬาลาทิมูลํ, การปณฺณาทิปณฺณญฺจ รุกฺขโต  โอจินิตฺวา น ภุญฺชามีติ อโตฺถฯ เอวํ สติ กถํ ชีวตีติ ตํ ทเสฺสโนฺต นฺติ  อาหฯ ตตฺถ  สยเมว ชาตํ  อตฺตโน ธมฺมตาย ปติตํ ปณฺณาทิกํ นิสฺสาย อาหารํ กตฺวา อหํ  ตสฺมิํ กาเล  ชีวิกํ กเปฺปมีติ สมฺพโนฺธฯ ‘‘ปวตฺตปณฺฑุปณฺณานี’’ติ  วา ปาโฐ, ตสฺส สยเมว ปติตานิ  อุปนิสฺสาย ชีวามีติ อโตฺถฯ</p>


<p> นฺติ อหํ ชีวิตํ จชมาโนปิ ปริจฺจาคํ กุรุมาโนปิ ตณฺหาวเสน ผลมูลาทิอาหารปริเยสนาย สมฺมา อาชีวํ น โกเปมิ น นาเสมีติ สมฺพโนฺธฯ นฺติ สกํ จิตฺตํ อตฺตโน มนํ อปฺปิจฺฉตาย สนฺตุฎฺฐิยา จ อาราเธมิ ปสาเทมิฯ นฺติ เวชฺชกมฺมทูตกมฺมาทิวเสน อเนสนํ อยุตฺตปริเยสนํ วิวเชฺชมิ ทูรํ กโรมิฯ</p>


<p> นฺติ ยทา ยสฺมิํ กาเล มม ราเคน สมฺปยุตฺตํ จิตฺตํ อุปฺปชฺชติ, ตทา สยเมว อตฺตนาเยว ปจฺจเวกฺขามิ ญาเณน ปฎิเวกฺขิตฺวา วิโนเทมิฯ นฺติ อหํ เอกสฺมิํ กมฺมฎฺฐานารมฺมเณ อโคฺค สมาหิโต ตํ ราคจิตฺตํ ทเมมิ ทมนํ กโรมิฯ</p>


<p> ติ รชฺชนีเย อลฺลียิตเพฺพ รูปารมฺมณาทิวตฺถุสฺมิํ รชฺชเส อลฺลีโน อสิ ภวสิฯ ติ ทูสิตเพฺพ โทสกรณวตฺถุสฺมิํ ทูสโก อสิฯ ติ โมหิตเพฺพ โมหกรณวตฺถุสฺมิํ โมยฺหสิ มูโฬฺห อสิ ภวสิฯ ตสฺมา ตุวํ  วนโต อรญฺญวาสโต  อปคจฺฉาหีติ เอวํ อตฺตานํ ทเมมีติ สมฺพโนฺธฯ</p>


<p> ติ สุวณฺณติมฺพรูสกวณฺณาโภ, ชโมฺพนทสุวณฺณวโณฺณติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๒. อุปวานเตฺถรอปทานวณฺณนา</h3>
<p>  ติอาทิกํ อายสฺมโต อุปวานเตฺถรสฺส อปทานํฯ อยมฺปายสฺมา ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล ทลิทฺทกุเล นิพฺพตฺติตฺวา วิญฺญุตํ ปโตฺต ภควติ ปรินิพฺพุเต ตสฺส ธาตุํ คเหตฺวา มนุสฺสเทวนาคครุฬกุมฺภณฺฑยกฺขคนฺธเพฺพหิ สตฺตรตนมเย สตฺตโยชนิเก ถูเป กเต ตตฺถ สุโธตํ อตฺตโน อุตฺตรสาฎกํ เวฬเคฺค ลเคฺคตฺวา อาพนฺธิตฺวา ธชํ กตฺวา ปูชํ อกาสิฯ ตํ คเหตฺวา อภิสมฺมตโก   นาม ยกฺขเสนาปติ เทเวหิ เจติยปูชารกฺขณตฺถํ ฐปิโต อทิสฺสมานกาโย ตํ อากาเส ธาเรโนฺต เจติยํ ติกฺขตฺตุํ ปทกฺขิณํ อกาสิฯ โส ตํ ทิสฺวา ภิโยฺยโสมตฺตาย ปสนฺนมานโส หุตฺวา เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต เชตวนปฎิคฺคหเณ พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต อรหตฺตํ ปตฺวา ฉฬภิโญฺญ อโหสิฯ ยทา ภควโต อผาสุ อโหสิ, ตทา เถโร อุโณฺหทกํ ตถารูปํ ปานกญฺจ เภสชฺชํ ภควโต อุปนาเมสิฯ เตนสฺส สตฺถุโน โรโค วูปสมิฯ ตสฺส ภควา อนุโมทนํ อกาสิฯ</p>


<p> เอวํ โส ปตฺตอรหตฺตผโล อธิคตเอตทคฺคฎฺฐาโน อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ ตตฺถ สเพฺพสํ โลกิยโลกุตฺตรธมฺมานํ  ปริโยสานํ นิพฺพานํ คโต ปโตฺต  ชิตปญฺจมาโร ภควา อคฺคิกฺขโนฺธ อิว ฉพฺพณฺณา พุทฺธรํสิโย  สพฺพโลกํ ธมฺมปโชฺชเตน โอภาเสตฺวา  สุฎฺฐุ พุโทฺธ อวิชฺชานิทฺทูปคตาย ปชาย สวาสนาย กิเลสนิทฺทาย ปฎิพุโทฺธ วิกสิตเนตฺตปงฺกโช  ขนฺธปรินิพฺพาเนน นิพฺพุโต อทสฺสนํ คโตติ สมฺพโนฺธฯ</p>


<p> ติ เจติยกรณกาเล อุปจินิตพฺพานํ อิฎฺฐกานํ ฐปนตฺถาย, นิพนฺธิยมานโสปานปนฺติฯ</p>


<p>   นฺติ วตฺถโธวเกน ปุริเสน สุฎฺฐุ โธวิตํ สุวิสุทฺธกตํ,  อุตฺตรสาฎกํ อหํ เวฬเคฺค ลคฺคิตฺวา ธชํ กตฺวา อุกฺขิปิํ,  อากาเส อุสฺสาเปสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๓. ติสรณคมนิยเตฺถรอปทานวณฺณนา</h3>
<p>ติอาทิกํ อายสฺมโต ติสรณคมนิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล พนฺธุมตีนคเร กุลเคเห นิพฺพตฺติตฺวา อนฺธมาตาปิตโร อุปฎฺฐาสิฯ โส เอกทิวสํ จิเนฺตสิ – ‘‘อหํ มาตาปิตโร อุปฎฺฐหโนฺต ปพฺพชิตุํ น ลภามิ, ยํนูนาหํ ตีณิ สรณานิ  คณฺหิสฺสามิ , เอวํ ทุคฺคติโต โมเจสฺสามี’’ติ นิสภํ นาม วิปสฺสิสฺส ภควโต อคฺคสาวกํ อุปสงฺกมิตฺวา ตีณิ สรณานิ คณฺหิฯ โส ตานิ วสฺสสตสหสฺสานิ รกฺขิตฺวา เตเนว กเมฺมน ตาวติํสภวเน นิพฺพโตฺต, ตโต ปรํ เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถินคเร มหาสาลกุเล นิพฺพโตฺต วิญฺญุตํ ปโตฺต สตฺตวสฺสิโกว ทารเกหิ ปริวุโต เอกํ สงฺฆารามํ อคมาสิฯ ตตฺถ เอโก ขีณาสวเตฺถโร ตสฺส ธมฺมํ เทเสตฺวา สรณานิ อทาสิฯ โส ตานิ คเหตฺวา ปุเพฺพ อตฺตโน รกฺขิตานิ สรณานิ สริตฺวา วิปสฺสนํ วเฑฺฒตฺวา อรหตฺตํ ปาปุณิฯ ตํ อรหตฺตปฺปตฺตํ ภควา อุปสมฺปาเทสิฯ</p>


<p> โส อรหตฺตปฺปโตฺต อุปสมฺปโนฺน หุตฺวา อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ ตตฺถ นฺติ อหํ มาตาปิตูนํ อุปฎฺฐาโก ภรโก พนฺธุมตีนคเร อโหสินฺติ สมฺพโนฺธฯ</p>


<p> ติ  โมหนฺธกาเรน ปิหิตา ฉาทิตาฯ ติ ราคคฺคิโทสคฺคิโมหคฺคิสงฺขาเตหิ ตีหิ อคฺคีหิ ฑยฺหเร ฑยฺหนฺติ สเพฺพ สตฺตาติ สมฺพโนฺธฯ</p>


<p> นฺติ อฎฺฐ การณานิ สุขสฺส ปจฺจยภูตานิ การณานิ ลภามิ อหนฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๔. ปญฺจสีลสมาทานิยเตฺถรอปทานวณฺณนา</h3>
<p>ติอาทิกํ อายสฺมโต ปญฺจสีลสมาทานิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อโนมทสฺสิสฺส ภควโต กาเล เอกสฺมิํ กุเล นิพฺพโตฺต ปุริมภเว กตากุสลกมฺมานุรูเปน ทลิโทฺท หุตฺวา อปฺปนฺนปานโภชโน ปเรสํ ภติํ กตฺวา ชีวโนฺต สํสาเร อาทีนวํ ญตฺวา ปพฺพชิตุกาโมปิ ปพฺพชฺชํ อลภมาโน อโนมทสฺสิสฺส ภควโต สาวกสฺส นิสภเตฺถรสฺส สนฺติเก ปญฺจ สิกฺขาปทานิ สมาทิยิฯ ทีฆายุกกาเล อุปฺปนฺนตฺตา วสฺสสตสหสฺสานิ สีลํ ปริปาเลสิฯ เตน กเมฺมน โส เทวมนุเสฺสสุ สํสรโนฺต อิมสฺมิํ พุทฺธุปฺปาเท เวสาลิยํ มหาโภคกุเล นิพฺพโตฺตฯ มาตาปิตโร สีลํ สมาทิยเนฺต ทิสฺวา อตฺตโน สีลํ สริตฺวา วิปสฺสนํ วเฑฺฒตฺวา อรหตฺตํ ปตฺวา ปพฺพชิฯ</p>


<p> โส อตฺตโน ปุพฺพกมฺมํ สริตฺวา โสมนสฺสชาโต อุทานวเสน ปุพฺพจริตาปทานํ ปกาเสโนฺต  ติอาทิมาหฯ   ติ ตทา มม ปุญฺญกรณกาเล อหํ ภตโก ภติยา กมฺมการโก อาสิํ อโหสิํฯ ติ ภติยา ปเรสํ กมฺมกรเณ อายุโตฺต โยชิโต โอกาสาภาเวน สํสารโต มุจฺจนตฺถาย อหํ ปพฺพชฺชํ น ลภามิฯ</p>


<p> ติ มหเนฺตหิ กิเลสนฺธกาเรหิ ปิหิตา สํวุตา ถกิตาฯ ติ นรกคฺคิเปตคฺคิสํสารคฺคิสงฺขาเตหิ ตีหิ  อคฺคีหิ ฑยฺหนฺติฯ อหํ ปน เกน อุปาเยน เกน การเณน วิสํยุโตฺต ภเวยฺยนฺติ อโตฺถฯ</p>


<p>  อนฺนปานาทิทาตพฺพยุตฺตกํ วตฺถุ มยฺหํ นตฺถิ, ตสฺสาภาเวน อหํ  ทุกฺขิโต  ภติยา ชีวนโก นฺติ ปญฺจสีลํ สมาทิยิตฺวา ปริปูเรโนฺต ยํนูน รเกฺขยฺยํ สาธุกํ ภทฺทกํ สุนฺทรํ กตฺวา ปริปาเลยฺยนฺติ อโตฺถฯ</p>


<p> นฺติ โส อหํ เทวมนุเสฺสสุ มหนฺตํ ยสํ อนุภวิํ เตสํ สีลานํ วาหสา อานุภาเวนาติ อโตฺถฯ กปฺปโกฎิมฺปิ เตสํ สีลานํ ผลํ กิเตฺตโนฺต เอกโกฎฺฐาสเมว  ปากฎํ กเรยฺยนฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๕. อนฺนสํสาวกเตฺถรอปทานวณฺณนา</h3>
<p>นฺติอาทิกํ อายสฺมโต อนฺนสํสาวกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล เอกสฺมิํ กุลเคเห นิพฺพโตฺต ปิณฺฑาย จรนฺตํ ทฺวตฺติํสมหาปุริสลกฺขณพฺยามปฺปภามณฺฑโลปโสภิตํ ภควนฺตํ ทิสฺวา ปสนฺนมานโส ภควนฺตํ นิมเนฺตตฺวา เคหํ เนตฺวา วรอนฺนปาเนน สนฺตเปฺปตฺวา สมฺปวาเรตฺวา โภเชสิฯ โส เตเนว จิตฺตปฺปสาเทน ตโต จุโต เทวโลเก นิพฺพตฺติตฺวา ทิพฺพสมฺปตฺติํ อนุภวิตฺวา ตโต จวิตฺวา มนุสฺสโลเก นิพฺพตฺติตฺวา มนุสฺสสมฺปตฺติํ อนุภวิตฺวา ตโต อปราปรํ เทวมนุสฺสสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพโตฺต สาสเน ปสีทิตฺวา ปพฺพชิตฺวา วิปสฺสนํ วเฑฺฒตฺวา อรหตฺตํ ปาปุณิฯ โส ปุเพฺพ กตปุญฺญนามวเสน ติ ปากฎนาโม อโหสิฯ</p>


<p> โส   อปรภาเค อตฺตโน ปุพฺพกมฺมํ สริตฺวา โสมนสฺสชาโต ‘‘เอวํ มยา อิมินา ปุญฺญสมฺภารานุภาเวน ปตฺตํ อรหตฺต’’นฺติ อตฺตโน ปุพฺพจริตาปทานํ อุทานวเสน ปกาเสโนฺต นฺติอาทิมาห ฯ ตตฺถ สุวณฺณสฺส วโณฺณ วิย วโณฺณ ยสฺส ภควโต โสยํ สุวณฺณวโณฺณ, ตํ  สิทฺธตฺถนฺติ อโตฺถฯ ติ เวสฺสานํ อาปณปนฺตีนํ อนฺตรวีถิยํ คจฺฉมานํฯ นฺติ สุวณฺณโตรณสทิสํ  ทฺวตฺติํสวรลกฺขเณหิ สมฺปนฺนํ  สกลโลกทีปภูตํ  ปมาณวิรหิตํ  อุปมาวิรหิตํ  ปภาธารํ นีลปีตาทิฉพฺพณฺณพุทฺธรํสิโย ธารกํ สิทฺธตฺถํ ทิสฺวา  อุตฺตมํ ปีติํ  อลภินฺติ สมฺพโนฺธฯ เสสํ สุวิเญฺญยฺยเมวาติฯ</p>

</p>


<h3>๖. ธูปทายกเตฺถรอปทานวณฺณนา</h3>
<p>ติอาทิกํ อายสฺมโต ธูปทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล กุลเคเห นิพฺพโตฺต สิทฺธเตฺถ ภควติ จิตฺตํ ปสาเทตฺวา ตสฺส ภควโต คนฺธกุฎิยํ จนฺทนาครุกาฬานุสาริอาทินา กเตหิ อเนเกหิ ธูเปหิ ธูปปูชํ อกาสิฯ โส เตน ปุเญฺญน เทเวสุ จ มนุเสฺสสุ จ อุภยสมฺปตฺติโย อนุภวโนฺต นิพฺพตฺตนิพฺพตฺตภเว ปูชนีโย หุตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต ปุญฺญสมฺภารานุภาเวน สาสเน ปพฺพชิตฺวา วิปสฺสนํ วเฑฺฒตฺวา อรหตฺตํ ปตฺวา กตธูปปูชาปุญฺญตฺตา นาเมน ติ สพฺพตฺถ ปากโฎฯ โส ปตฺตอรหตฺตผโล อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ทเสฺสโนฺต ติอาทิมาหฯ สิโทฺธ ปริปุโณฺณ สพฺพญฺญุตญฺญาณาทิคุณสงฺขาโต อโตฺถ ปโยชนํ ยสฺส ภควโต โสยํ สิทฺธโตฺถ, ตสฺส  ภคฺยาทิคุณวนฺตสฺส โลกเชฎฺฐสฺส สกลโลกุตฺตมสฺส  อิฎฺฐานิเฎฺฐสุ  ตาทิสสฺส อจลสภาวสฺสาติ อโตฺถฯ เสสํ อุตฺตานตฺถเมวาติฯ</p>

</p>


<h3>๗. ปุลินปูชกเตฺถรอปทานวณฺณนา</h3>
<p>  ติอาทิกํ อายสฺมโต ปุลินปูชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ กุเล นิพฺพโตฺต สาสเน ปสนฺนจิโตฺต เจติยงฺคณโพธิยงฺคเณสุ  ปุราณวาลุกํ อปเนตฺวา นวํ มุตฺตาทลสทิสปณฺฑรปุลินํ โอกิริตฺวา มาฬกํ อลงฺกริฯ เตน กเมฺมน โส เทวโลเก นิพฺพโตฺต ตตฺถ ทิเพฺพหิ รตเนหิ วิโชฺชตมาเน อเนกโยชเน กนกวิมาเน ทิพฺพสมฺปตฺติํ อนุภวิตฺวา ตโต จุโต มนุสฺสโลเก สตฺตรตนสมฺปโนฺน จกฺกวตฺตี ราชา หุตฺวา มนุสฺสสมฺปตฺติํ อนุภวิตฺวา อปราปรํ สํสรโนฺต อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุเล นิพฺพโตฺต สาสเน ปสโนฺน ปพฺพชิตฺวา วิปสฺสนํ วเฑฺฒตฺวา อรหตฺตํ ปาปุณิฯ โส อตฺตโน กตปุญฺญนามสทิเสน นาเมน ติ ปากโฎฯ</p>


<p> โส อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ทเสฺสโนฺต ติอาทิมาหฯ ตตฺถ วิวิธํ ปสฺสตีติ วิปสฺสี, วิวิจฺจ ปสฺสตีติ วา วิปสฺสี, วิวิเธ อตฺตตฺถปรตฺถาทิเภเท อเตฺถ ปสฺสตีติ วา วิปสฺสี, วิวิเธ โวหารปรมตฺถาทิเภเท ปสฺสตีติ วา วิปสฺสี, ตสฺส  อุตฺตเม โพธิรุกฺขมณฺฑลมาฬเก  วาลุกํ ฉเฑฺฑตฺวา สุทฺธํ ปณฺฑรํ ปุลินํ  สนฺถริํฯ เสสํ สุวิเญฺญยฺยเมวาติฯ</p>

</p>


<h3>๘. อุตฺติยเตฺถรอปทานวณฺณนา</h3>
<p>ติอาทิกํ  อายสฺมโต อุตฺติยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล จนฺทภาคานทิยํ สุสุมาโร หุตฺวา นิพฺพโตฺต นทีตีรํ อุปคตํ ภควนฺตํ ทิสฺวา ปสนฺนจิโตฺต ปารํ เนตุกาโม ตีรสมีเปเยว นิปชฺชิฯ ภควา ตสฺส อนุกมฺปาย ปิฎฺฐิยํ ปาเท ฐเปสิฯ โส ตุโฎฺฐ อุทโคฺค ปีติเวเคน มหุสฺสาโห หุตฺวา โสตํ ฉินฺทโนฺต สีเฆน ชเวน ภควนฺตํ ปรตีรํ เนสิฯ ภควา ตสฺส จิตฺตปฺปสาทํ ญตฺวา ‘‘อยํ อิโต จุโต เทวโลเก นิพฺพตฺติสฺสติ , ตโต ปฎฺฐาย สุคตีสุเยว สํสรโนฺต อิโต จตุนฺนวุติกเปฺป อมตํ ปาปุณิสฺสตี’’ติ พฺยากริตฺวา ปกฺกามิฯ</p>


<p>โส ตถา สุคตีสุเยว สํสรโนฺต อิมสฺมิํ พุทฺธุปฺปาเท สาวตฺถิยํ อญฺญตรสฺส พฺราหฺมณสฺส ปุโตฺต หุตฺวา นิพฺพตฺติ, ติสฺส นามํ อกํสุฯ โส วยปฺปโตฺต ‘‘อมตํ ปริเยสิสฺสามี’’ติ ปริพฺพาชโก หุตฺวา เอกทิวสํ ภควนฺตํ ทิสฺวา อุปสงฺกมิตฺวา วนฺทิตฺวา ธมฺมํ สุตฺวา ปฎิลทฺธสโทฺธ หุตฺวา สาสเน ปพฺพชิตฺวา สีลทิฎฺฐีนํ อวิโสธิตตฺตา วิเสสํ นิพฺพเตฺตตุํ อสโกฺกโนฺต อญฺญํ ภิกฺขุํ วิเสสํ นิพฺพเตฺตตฺวา อญฺญํ พฺยากโรนฺตํ ทิสฺวา สตฺถารํ อุปสงฺกมิตฺวา สเงฺขเปน โอวาทํ ยาจิฯ สตฺถาปิ ตสฺส , ‘‘ตสฺมาติห ตฺวํ, อุตฺติย, อาทิเมว วิโสเธหี’’ติอาทินา (สํ. นิ. ๕.๓๘๒) สเงฺขเปเนว โอวาทํ อทาสิฯ โส สตฺถุ โอวาเท ฐตฺวา วิปสฺสนํ อารภิฯ ตสฺส อารทฺธวิปสฺสกสฺส อาพาโธ อุปฺปชฺชิฯ อุปฺปเนฺน อาพาเธ ชาตสํเวโค วีริยารมฺภวตฺถุํ ญตฺวา วิปสฺสนํ วเฑฺฒตฺวา อรหตฺตํ ปาปุณิฯ</p>


<p> เอวํ โส กตสมฺภารานุรูเปน ปตฺตอรหตฺตผโล อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ ปริสุทฺธปณฺฑรปุลินตเลหิ จ ปภาสมฺปนฺนปสนฺนมธุโรทกปริปุณฺณตาย จ จนฺทปฺปภากิรณสสฺสิรีกาภา นทมานา สทฺทํ กุรุมานา คจฺฉตีติ จนฺทภาคานที, ตสฺสา จนฺทภาคานทิยา ตีเร สุสุมาโร อโหสินฺติ สมฺพโนฺธฯ ตตฺถ  ติ ขุทฺทกมจฺฉคุเมฺพ ขณฺฑาขณฺฑิกํ กโรโนฺต มาเรตีติ สุสุมาโร, จณฺฑมโจฺฉ กุมฺภีโลติ อโตฺถฯ นฺติ อหํ สโภชเน สกโคจเร ปสุโต พฺยาวโฎฯ นฺติ ภควโต อาคมนกาเล อหํ นทีติตฺถํ อคจฺฉิํ ปโตฺตมฺหิฯ</p>


<p> ติ ตสฺมิํ มม ติตฺถคมนกาเล สิทฺธโตฺถ ภควา อคฺคปุคฺคโล สพฺพสเตฺตสุ เชโฎฺฐ เสโฎฺฐ  สยเมว ภูโต ชาโต พุทฺธภูโต โส ภควา นทิํ ตริตุกาโม นทีตีรํ อุปาคมิฯ</p>


<p> นฺติ มยฺหํ ปิตุปิตามหาทีหิ ปรมฺปรานีตํ, ยทิทํ สมฺปตฺตสมฺปตฺตมหานุภาวานํ ตรณนฺติ อโตฺถฯ</p>


<p>   ติ มยฺหํ อุคฺคชฺชนํ อาราธนํ สุตฺวา มหามุนิ ภควา อภิรุหีติ สมฺพโนฺธฯ เสสํ อุตฺตานตฺถเมวาติฯ</p>

</p>


<h3>๙. เอกญฺชลิกเตฺถรอปทานวณฺณนา</h3>
<p>นฺติอาทิกํ อายสฺมโต เอกญฺชลิกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปโตฺต รตนตฺตเย ปสโนฺน ปิณฺฑาย จรนฺตํ วิปสฺสิํ ภควนฺตํ ทิสฺวา ปสนฺนมานโส อญฺชลิํ ปคฺคเหตฺวา อฎฺฐาสิฯ โส เตน ปุญฺญกเมฺมน เทวมนุเสฺสสุ สํสรโนฺต สพฺพตฺถ ปูชนีโย หุตฺวา อุภยสมฺปตฺติโย อนุภวิตฺวา  อิมสฺมิํ พุทฺธุปฺปาเท วิภวสมฺปเนฺน กุเล นิพฺพตฺติตฺวา สาสเน ปสีทิตฺวา ปพฺพชิตฺวา วิปสฺสนํ วเฑฺฒตฺวา อรหเตฺต ปติฎฺฐาสิฯ ปุเพฺพ กตปุญฺญวเสน ติ ปากโฎฯ</p>


<p> โส อตฺตโน ปุพฺพกมฺมํ สริตฺวา ตํ หตฺถตเล อามลกํ วิย ทิสฺวา อุทานวเสน ปุพฺพจริตาปทานํ ปกาเสโนฺต นฺติอาทิมาหฯ นฺติ วาณิเช กนฺตารา วหติ ตาเรตีติ สตฺถวาโห ฯ วาฬกนฺตารา โจฬกนฺตารา ทุพฺภิกฺขกนฺตารา นิรุทกกนฺตารา ยกฺขกนฺตารา อปฺปภกฺขกนฺตารา จ ตาเรติ อุตฺตาเรติ ปตาเรติ นิตฺตาเรติ เขมนฺตภูมิํ ปาเปตีติ อโตฺถฯ โก โส? วาณิชเชฎฺฐโกฯ สตฺถวาหสทิสตฺตา อยมฺปิ ภควา สตฺถวาโหฯ ตถา หิ โส ติวิธํ โพธิํ ปตฺถยเนฺต กตปุญฺญสมฺภาเร สเตฺต ชาติกนฺตารา ชรากนฺตารา พฺยาธิกนฺตารา มรณกนฺตารา โสกปริเทวทุกฺขโทมนสฺสุปายาสกนฺตารา จ สพฺพสฺมา สํสารกนฺตารา จ ตาเรติ อุตฺตาเรติ ปตาเรติ นิตฺตาเรติ นิพฺพานถลํ ปาเปตีติ อโตฺถฯ สตฺถวาโห จ โส อโคฺค เสโฎฺฐ ปธาโน จาติ สตฺถวาหโคฺค, ตํ  วิปสฺสิํ สมฺพุทฺธนฺติ สมฺพโนฺธฯ นฺติ นรานํ อนฺตเร อสิถิลปรกฺกโมติ นรวีโร, ตํฯ วิเสเสน กตปุญฺญสมฺภาเร สเตฺต เนติ นิพฺพานปุรํ ปาเปตีติ วินายโก, ตํฯ</p>


<p> นฺติ ราคโทสโมหาทิกิเลสสมฺปยุตฺตตฺตา กายวจีมโนทฺวาเรหิ อทเนฺต สเตฺต ทเมตีติ อทนฺตทมโน, ตํฯ อิฎฺฐานิเฎฺฐสุ อกมฺปิยตาทิคุณยุโตฺตติ ตาที, ตํฯ นฺติ สกสมยปรสมยวาทีนํ อนฺตเร อตฺตนา สมธิกปุคฺคลวิรหิตตฺตา มหาวาที , มหตี ปถวิสมานา เมรุสมานา จ มติ ยสฺส โส มหามติ, ตํ  สมฺพุทฺธนฺติ อิมินา ตุลฺยาธิกรณํฯ เสสํ สุวิเญฺญยฺยเมวาติฯ</p>

</p>


<h3>๑๐. โขมทายกเตฺถรอปทานวณฺณนา</h3>
<p>ติอาทิกํ อายสฺมโต โขมทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ กุลเคเห นิพฺพโตฺต วยปฺปโตฺต สาสเน อภิปฺปสโนฺน รตนตฺตยมามโก วิปสฺสิสฺส ภควโต สนฺติเก ธมฺมํ สุตฺวา ปสนฺนมานโส โขมทุเสฺสน ปูชํ อกาสิฯ โส ตเทว มูลํ กตฺวา ยาวชีวํ ปุญฺญานิ กตฺวา ตโต เทวโลเก นิพฺพโตฺตฯ ฉสุ  เทเวสุ อปราปรํ ทิพฺพสุขํ  อนุภวิตฺวา ตโต จวิตฺวา มนุสฺสโลเก จกฺกวตฺติอาทิอเนกวิธมนุสฺสสมฺปตฺติํ อนุภวิตฺวา ปริปากคเต ปุญฺญสมฺภาเร อิมสฺมิํ พุทฺธุปฺปาเท กุลเคเห นิพฺพโตฺต วยปฺปโตฺต สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนํ วเฑฺฒตฺวา นจิรเสฺสว อรหตฺตํ ปาปุณิฯ กตปุญฺญนาเมน ติ ปากโฎฯ</p>


<p> โส อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ทเสฺสโนฺต ติอาทิมาหฯ ตตฺถ พนฺธุ วุจฺจติ ญาตโก, เต พนฺธู ยสฺมิํ นคเร อญฺญมญฺญํ สงฺฆฎิตา วสนฺติ, ตํ นครํ ‘‘พนฺธุมตี’’ติ วุจฺจติฯ นฺติ ทานสีลาทิปุญฺญพีชสมฺปตฺติํ โรเปมิ ปฎฺฐเปมีติ อโตฺถฯ</p>

</p>

</p>

</p>





