<h1>ทฺวิสฎฺฐิมปริเจฺฉท</h1>
<h3>ปรมณฺฑลาภิคมโน</h3>
<ol>
<li>
อตฺตนาภิมตสฺสา’สุ, ชาตเทสสฺส ปตฺติยา;  
  
สมฺปุณฺณมนสงฺกโปฺป, ทุสฺสงฺกปวิวชฺชิโตฯ  
</li>
  
<li>
วชิรูปโมรุปญฺญา, พเลน คุรุสนฺติเก;  
  
ลหุํ พหุญฺจ คณฺหโนฺต, สิปฺปชาตมเนก กํฯ  
</li>
  
<li>
ชินาคเมสุ เนเกสุ, โกฎิลฺลา ทีสุ นีติสุ;  
  
สทฺทสเตฺถ จ กาเวเยฺย, สนิฆณฺฑุก เกฎุเภฯ  
</li>
  
<li>
นจฺจคีเตสุ สเตฺถสุ, หตฺถิสิปฺปาทิเกสุ จ;  
  
ธนุ ขคฺคาทิเนเกสุ, สเตฺถสุ จ วิเสสโตฯ  
</li>
  
<li>
ปารปฺปโตฺต วินีตโตฺต, ปิตุ รโญฺญ สมาจริ;  
  
อธิปฺปายานุกุลํ’ว, สทา ภตฺติปุรสฺสโรฯ  
</li>
  
<li>
ตทา สทา ทราจาร-คุณาราธิตมานโส;  
  
ปิเยน วิย มิเตฺตน, เตน สทฺธิํ มหีปติฯ  
</li>
  
<li>
อุยฺยานชลกีฬาทิ-สุขํ นานปฺปการกํ;  
  
อนุโภตฺวา สเทสสฺมิํ, สญฺจรโนฺต ตหิํ ตหิํฯ  
</li>
  
<li>
เอกทาสงฺขเสนาธิ-ปตินา ทฬฺหภตฺตินา;  
  
สรฎฺฐสีมา รกฺขาย, โย ชิเตน พลียสาฯ  
</li>
  
<li>
อชฺฌาวุตฺถสฺส  
จ พลตฺถ-ลินมสฺส จ สนฺติกํ;  
  
คามสา’คญฺฉิ สุตฺวาน, ตมตฺถํ ธชินีปติฯ  
</li>
  
<li>
คามํ ตํ สาธุกํ สชฺชุ, สชฺชาเปตฺวา สปุตฺตกํ;  
  
ปจฺจุคฺคนฺตฺวา มหีปาลํ, ปณมิตฺวา ฐิโต ตทาฯ  
</li>
  
<li>
ปิตา ปุโตฺต อุโภ ตสฺส, สมฺภาสิย ปิยํ วโจ;  
  
เนกธา’ราธิตา เตน, ตํ คามํ สมุปาคคุํฯ  
</li>
  
<li>
ตหิํ กติจิ ภูปาโล, วาสเร วีตินามิย;  
  
เสนาปติํ สมาหูย, อิทํ วจนํ มพฺรวิฯ  
</li>
  
<li>
ปุโตฺต เม ทานิวยสิ, ฐิโต’ ปนยนารเห;  
  
ตโสฺสปนยนํ กาตุํ, มโหปกรณํ ลหุํฯ  
</li>
  
<li>
สเชฺชตพฺพนฺติ ตํ สุตฺวา, โสปิ เสนาธินายโก;  
  
สพฺพุปกรณํ ขิปฺปํ, มงฺคลตฺถํ สุสชฺชยิฯ  
</li>
  
<li>
สุคนฺธ ทีปปุปฺผาทิ-วตฺถูหิ ทิวสตฺตยํ;  
  
ปุพฺพการํ กริตฺวาน, มหนฺตํ รตนตฺตเยฯ  
</li>
  
<li>
เวทิกาจารทเกฺขหิ, ทฺวิเชหิ ปุถุวีปติ;  
  
สมฺปภาวานุ รูปํว, มงฺคลํ ตํ สมาปิยฯ  
</li>
  
<li>
ปรกฺกมกุมาเรน, เตน สทฺธิํ สมารภิ;  
  
วสนฺตกีฬํ มหติํ, สามโจฺจ กีฬิตุํ ตทาฯ  
</li>
  
<li>
ราชา กิตฺติ สิรีเมโฆ-โรหเณ วสโต ตทา;  
  
สิรีวลฺลภนามสฺส, สภาตุ มรณมฺปิ จฯ  
</li>
  
<li>
มาณภรณนามสฺส, รชฺชลาภญฺจ เทวิยา;  
  
มิตฺตาย ปฎิลาภญฺจ, สิรีวลฺลภสูนุ โนฯ  
</li>
  
<li>
โรหณาคตทูเตหิ, สุณิตฺวา สกภาตุโน;  
  
กาลกฺริยาย สญฺชาต-โสกเวคํ สุทุสฺสหํฯ  
</li>
  
<li>
มิตฺตายตนยุปฺปตฺติ ปวตฺติํ สวเณน ตํ;  
  
วิเนยฺย วิรโต ตมฺหา, วสนฺตสมยุสฺสวาฯ  
</li>
  
<li>
นิวเตฺตตฺวาน ตเตฺถว, เสนานิํ สงฺขนามกํ;  
  
ปุเตฺตน สห โส สงฺข-ตฺถลิ นามํ ปุรํ คมิฯ  
</li>
  
<li>
ปรกฺกมกุมาเรน, เตน สทฺธิํ ตหิํ สุขํ;  
  
วสโต ตสฺส ภูปสฺส, วสฺสเมกมติกฺกมิฯ  
</li>
  
<li>
มาณาภรณภูปสฺส  
, เทวี จาปิ ปภาวตี;  
  
ลภิตฺถ ทุติยา กิตฺติ-สิรี เมฆวฺหยํ สุตํฯ  
</li>
  
<li>
สุณิตฺวา ตญฺจ โส อมฺหํ, วํโส ชาโต มหา’’อิติ;  
  
อหุ กิตฺติสิรีเมโฆ, ตทา อตฺตมโน ภุสํฯ  
</li>
  
<li>
ลํกาทีโปปโภเคก-เหตุนา มหตา สตา;  
  
อสาธารณภูเภน, โจทิโต ปุญฺญกมฺมุนาฯ  
</li>
  
<li>
กุมาโร โส’ถ ปิตรา, ปิยมิเตฺต วิยตฺตนิ;  
  
กริยมานํ สเสฺนหํ, มหนฺตํ โจ’ปลาลนํฯ  
</li>
  
<li>
สจิวานมเนเกสํ, ภยภตฺตี ปุรสฺสรํ;  
  
กฺริยมานมุปฎฺฐานํ, น มญฺญโนฺต ติณายปิฯ  
</li>
  
<li>
ลํกาทีปมิมํ สพฺพ เมกจฺฉโตฺต ปโสภิตํ;  
  
ขิปฺปํ กาเรตุกาโม โส, สยํ อิติ วิจินฺตยิฯ  
</li>
  
<li>
เกส อกฺขก คีวฎฺฐิ-ทาฐา ปตฺตาน เมว จ;  
  
ปทเจตฺย มหาโพธิ-สาขานญฺจาปิ สตฺถุโนฯ  
</li>
  
<li>
จตุราสีติสหสฺสานํ, ธมฺมกฺขนฺธาน เมว จ;  
  
สมฺมาสมฺพุทฺธกปฺปานํ, อาธารตฺตา จ นิจฺจโสฯ  
</li>
  
<li>
อากรตฺตา จ เนเกสํ, มณิมุตฺตาทิวตฺถูนํ;  
  
สมฺมโตปิ วิสิโฎฺฐติ, ทีโปนาติ มหา อยํฯ  
</li>
  
<li>
ตโย เม ปิตโร ภูปา, มาตุโลปิ จ สพฺพถา;  
  
เอกจฺฉเตฺตน วเตฺตตุ, มสมตฺถา วิภชฺชิ’มํฯ  
</li>
  
<li>
ภุญฺชนฺตา เอตฺตเกเนว, กตกิจฺจา มยํ อิติ;  
  
มญฺญนฺตา วิคตจฺฉนฺทา’ภิเสกมฺหิ กุโลจิเตฯ  
</li>
  
<li>
รเฎฺฐสเก สเกเยว, อิเสฺสรํ สมฺปวตฺตยุํ;  
  
กสิกมฺมาทิกํ คาม-โภชกา วิย นิสฺสิตาฯ  
</li>
  
<li>
เตสุ กิตฺติสิริ เมฆํ, เปเตฺตยฺยํ เม ฐเปตฺว เต;  
  
อคมํสุ ยถากมฺมํ, เสสา ภูปตโย ตโยฯ  
</li>
  
<li>
มจฺจานํ ปรมํ อายุ, วเต’ทานิ ปริตฺตกํ;  
  
พาลายุวาโน วุทฺธา จ, อิเม สตฺตา’นุปุพฺพโสฯ  
</li>
  
<li>
ปาปุณิสฺสนฺติ มรณ-มีติ’ยํ นิยโมปิ จ;  
  
น เหว อสฺมิํ โลกสฺมิํ, สํวิชฺชติ กทาจิปิฯ  
</li>
  
<li>
ตสฺมา  
สรีรเก อสฺมิํ, ภงฺคุเร สารวชฺชิเต;  
  
หีฬิเต สารทสฺสีหิ, อเปกฺขํ หิตฺวา สพฺพถาฯ  
</li>
  
<li>
ปิหนิเย ยโสเทเห, จิรฎฺฐายิมฺหิ สพฺพทา;  
  
อมฺหาทิเสหิ กตฺตโพฺพ, ราชปุเตฺตหิ อาทโรฯ  
</li>
  
<li>
อุมฺมคฺคชาตกาทีสุ, จาริตฺตญฺจาปิ ภูมิสุ;  
  
วิหิตํ โพธิสเตฺตน, วีรภาวาทินิสฺสิตํฯ  
</li>
  
<li>
รามายณภารตาทิ-โลกิยาสุ กถาสุปิ;  
  
รามสฺส วิกฺกมเญฺจว, ตสฺส ราวณฆาติโนฯ  
</li>
  
<li>
ทุโยธนาทิราชาโน, หนฺตฺวายุเทฺธ ปวตฺติตํ;  
  
วิกฺกมาติ สยเญฺจว, ปญฺจนฺนํ ปณฺฑุสูนูนํฯ  
</li>
  
<li>
อิติหาสกถายญฺจ, เทวาสุรรเณ ปุรา;  
  
ทุสฺสนฺตาทิมหีเปหิ, กตญฺจ จริตพฺภูตํฯ  
</li>
  
<li>
อุมฺมูลิตวโต ตสฺส, นนฺทวํสนริสฺสเร;  
  
จารกฺกทฺวิชเสฎฺฐสฺส, สุตฺวา พุทฺธิพลมฺปิ จฯ  
</li>
  
<li>
สพฺพา เนตานิ โลกมฺหิ, ยาวชฺชทิวสา ภุวิ;  
  
เตสํ อสนฺนิธาเนปิ, สุปฺปสิทฺธิํ คตานิ หิฯ  
</li>
  
<li>
สุลทฺธํ ชีวิตํ เตสํ, อสาธารณมีทิสํ;  
  
จริตาติสยํ กตฺตุํ, สมตฺถา โหนฺติ เย ภุวิฯ  
</li>
  
<li>
ชายิตฺวา ขตฺตวํสมฺหิ, ขตฺตวีรวโรธิตํ;  
  
ยทิหํ น กริสฺสามิ, โมฆา เม ชาติ เหสฺสติฯ  
</li>
  
<li>
เตสมพฺภธิกา กาล-สมฺปทาเยว เกวลํ;  
  
มยา เต อธิกา กินฺตุ, ปญฺญาทีหีติ จินฺติยฯ  
</li>
  
<li>
ปิตุราชา จ เม’ทานิ, ปจฺฉิเม วยสิฎฺฐิโต;  
  
ยทิทํ เปตฺติกํ รชฺชํ, มม หตฺถคตพฺภเวฯ  
</li>
  
<li>
ราชลกฺขิว โส เปต-เจตโส เม ปมาทโต;  
  
ยถิจฺฉิตเญฺจ น ภเว, มหตี ชานิ เม ภุสํฯ  
</li>
  
<li>
เอเตฺถว นิวสโนฺต’หํ, จราปิย สเก วเร;  
  
ปรมณฺฑลวุตฺตนฺตํ, ชาเนยฺยํ ยทิ ตตฺตโนฯ  
</li>
  
<li>
รนฺธํ ปจฺจตฺถิกานนฺตุ, ปกาเสตุํ รถาตถํ;  
  
อธิปฺปายานุรูปํ เม, สมตฺถา วา น วาจราฯ  
</li>
  
<li>
เย  
เกจิ’ธ ชนา สนฺติ, สเพฺพ เต มม สมฺมุขา;  
  
พลียตฺตํ’ว สตฺตูนํ, กถยนฺติ อเนกโสฯ  
</li>
  
<li>
ปเจฺจกรฎฺฐสามีหิ, ปิตุภูเปหิ ติหิปิ;  
  
เอกีภูย กริตฺวาน, สตฺตกฺขตฺตุํ มหาหวํฯ  
</li>
  
<li>
สาเธตุํ ทุกฺกรํ รฎฺฐํ, ภวเต กากินา กถํ;  
  
สิสุนา คณฺหิตุํ สกฺกา, ขุทฺทรโชฺช ปโภคินาฯ  
</li>
  
<li>
สุกรํ มูลภูตสฺส, ตสฺส รชฺชสฺส สาธนํ;  
  
อิติ ทุจฺจินฺตํตํ ตุยฺหํ, ทูเร ตพฺพมิทํ’’อิติฯ  
</li>
  
<li>
กเณฺณ ตตฺถสลากาโย, ปเวเสนฺตา’ว เนกโส;  
  
มหนฺตตฺตํ กเถเนฺต’วํ, พหุธา ปรมณฺฑเลฯ  
</li>
  
<li>
อชานนํ ยถาภูตํ, วทนฺตานํ กุพุทฺธินํ;  
  
สพฺพเมตํ วโจ ชาตุ, สทฺธาตพฺพํ สิยา น หิฯ  
</li>
  
<li>
เลเสเนเกน คนฺตฺวาน, ขิปฺปํ’ว ปรมณฺฑลํ;  
  
สรูปํ ตตฺถ อุสฺสามิ, อหเมเวติ จินฺตยิฯ  
</li>
  
<li>
ยทิ เม ปีตุภูปาโล, วิญฺญาเยตํ วิตกฺกิตํ;  
  
อภิชาตสฺส ปุตฺตสฺส, วํสโชติกรสฺส เมฯ  
</li>
  
<li>
คตสฺส สตฺถุ วิสย-มนโตฺถปิ สิยา อิติ;  
  
อนุกมฺปาธิยา มยฺหํ, คมนํ วารยิสฺสติฯ  
</li>
  
<li>
มโนรถสฺส สํสิทฺธิ, สพฺพถา เมน เหสฺสติ;  
  
ตสฺมา นิคุฬรูเปน, คมนํ ภทฺทกํ อิติฯ  
</li>
  
<li>
ลทฺธาน รตฺติยม เถกทินํ ขณญฺญู,  
  
โส ตาทิสํ ขณมขีณตโรรูปาโย;  
  
ชานาติ โน สกปิตาคมนํ ตถาตํ,  
  
เคหา’ภินิกฺขมิตถา จตุโร กุมาโรฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
ปรมณฺฑลาภิคมโน นาม  
</li>
  
ทฺวิสฎฺฐิโม ปริเจฺฉโทฯ  
</li>
  
  
  
  
  