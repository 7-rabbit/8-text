<h1>๑๙. ธมฺมฎฺฐวโคฺค</h1>
<h3>๑. วินิจฺฉยมหามตฺตวตฺถุ</h3>
<p>    ติ อิมํ ธมฺมเทสนํ สตฺถา เชตวเน วิหรโนฺต วินิจฺฉยมหามเตฺต อารพฺภ กเถสิฯ</p>


<p>เอกทิวสญฺหิ ภิกฺขู สาวตฺถิยํ อุตฺตรทฺวารคาเม ปิณฺฑาย จริตฺวา ปิณฺฑปาตปฎิกฺกนฺตา นครมเชฺฌน วิหารํ อาคจฺฉนฺติฯ ตสฺมิํ ขเณ เมโฆ อุฎฺฐาย ปาวสฺสิฯ เต สมฺมุขาคตํ วินิจฺฉยสาลํ ปวิสิตฺวา วินิจฺฉยมหามเตฺต ลญฺชํ คเหตฺวา สามิเก อสามิเก กโรเนฺต ทิสฺวา ‘‘อโห อิเม อธมฺมิกา, มยํ ปน ‘อิเม ธเมฺมน วินิจฺฉยํ กโรนฺตี’ติ สญฺญิโน อหุมฺหา’’ติ จิเนฺตตฺวา วเสฺส วิคเต วิหารํ คนฺตฺวา สตฺถารํ วนฺทิตฺวา เอกมนฺตํ นิสินฺนา ตมตฺถํ อาโรเจสุํฯ สตฺถา ‘‘น, ภิกฺขเว, ฉนฺทาทิวสิกา หุตฺวา สาหเสน อตฺถํ วินิจฺฉินนฺตา ธมฺมฎฺฐา นาม โหนฺติ, อปราธํ ปน อนุวิชฺชิตฺวา  อปราธานุรูปํ อสาหเสน วินิจฺฉยํ กโรนฺตา เอว ธมฺมฎฺฐา นาม โหนฺตี’’ติ วตฺวา อิมา คาถา อภาสิ –</p>


<ol>
<li>
‘‘น เตน โหติ ธมฺมโฎฺฐ, เยนตฺถํ สาหสา นเย;  
  
โย จ อตฺถํ อนตฺถญฺจ, อุโภ นิเจฺฉยฺย ปณฺฑิโตฯ  
</li>
  
<li>
‘‘อสาหเสน ธเมฺมน, สเมน นยตี ปเร;  
  
ธมฺมสฺส คุโตฺต เมธาวี, ธมฺมโฎฺฐติ ปวุจฺจตี’’ติฯ  
</li>
  
<p>ตตฺถ ติ เอตฺตเกเนว การเณนฯ ติ ราชา หิ อตฺตโน กาตเพฺพ วินิจฺฉยธเมฺม ฐิโตปิ ธมฺมโฎฺฐ นาม น โหติฯ ติ เยน การเณนฯ นฺติ โอติณฺณํ วินิจฺฉิตพฺพํ อตฺถํฯ ติ ฉนฺทาทีสุ ปติฎฺฐิโต สาหเสน มุสาวาเทน วินิเจฺฉยฺยฯ โย หิ ฉเนฺท ปติฎฺฐาย ญาตีติ วา มิโตฺตติ วา มุสา วตฺวา อสามิกเมว สามิกํ กโรติ, โทเส ปติฎฺฐาย อตฺตโน เวรีนํ มุสา วตฺวา สามิกเมว อสามิกํ กโรติ, โมเห ปติฎฺฐาย ลญฺชํ คเหตฺวา  วินิจฺฉยกาเล  อญฺญวิหิโต วิย อิโต จิโต จ โอโลเกโนฺต มุสา วตฺวา ‘‘อิมินา ชิตํ, อยํ ปราชิโต’’ติ  ปรํ นีหรติ, ภเย ปติฎฺฐาย กสฺสจิเทว อิสฺสรชาติกสฺส ปราชยํ ปาปุณนฺตสฺสาปิ ชยํ อาโรเปติ, อยํ สาหเสน อตฺถํ เนติ นามฯ เอโส ธมฺมโฎฺฐ นาม น โหตีติ อโตฺถฯ ติ ภูตญฺจ อภูตญฺจ การณํฯ ติ โย ปน ปณฺฑิโต อุโภ อตฺถานเตฺถ วินิจฺฉินิตฺวา วทติฯ ติ อมุสาวาเทนฯ ติ วินิจฺฉยธเมฺมน, น ฉนฺทาทิวเสนฯ ติ อปราธานุรูเปเนว ปเร นยติ, ชยํ วา ปราชยํ วา ปาเปติฯ ติ โส ธมฺมคุโตฺต ธมฺมรกฺขิโต ธโมฺมชปญฺญาย สมนฺนาคโต เมธาวี วินิจฺฉยธเมฺม ฐิตตฺตา ธมฺมโฎฺฐติ ปวุจฺจตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. ฉพฺพคฺคิยวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ฉพฺพคฺคิเย อารพฺภ กเถสิฯ</p>


<p>เต กิร วิหาเรปิ คาเมปิ ภตฺตคฺคํ อากุลํ กโรนฺตา  วิจรนฺติฯ อเถกทิวเส ภิกฺขู คาเม ภตฺตกิจฺจํ กตฺวา อาคเต ทหเร สามเณเร จ ปุจฺฉิํสุ – ‘‘กีทิสํ, อาวุโส, ภตฺตคฺค’’นฺติ? ภเนฺต, มา ปุจฺฉถ, ฉพฺพคฺคิยา ‘‘มยเมว วิยตฺตา, มยเมว ปณฺฑิตา, อิเม ปหริตฺวา สีเส กจวรํ อากิริตฺวา นีหริสฺสามา’’ติ วตฺวา อเมฺห ปิฎฺฐิยํ คเหตฺวา กจวรํ โอกิรนฺตา ภตฺตคฺคํ อากุลํ อกํสูติฯ ภิกฺขู สตฺถุ สนฺติกํ คนฺตฺวา ตมตฺถํ อาโรเจสุํฯ สตฺถา ‘‘นาหํ, ภิกฺขเว, พหุํ ภาสิตฺวา ปเร วิเหฐยมานํ ‘ปณฺฑิโต’ติ วทามิ, เขมินํ ปน อเวรีนํ อภยเมว ปณฺฑิโตติ วทามี’’ติ วตฺวา อิมํ คาถมาห –</p>


<ol>
<li>
‘‘น เตน ปณฺฑิโต โหติ, ยาวตา พหุ ภาสติ;  
  
เขมี อเวรี อภโย, ปณฺฑิโตติ ปวุจฺจตี’’ติฯ  
</li>
  
<p>ตตฺถ  ติ ยตฺตเกน การเณน สงฺฆมชฺฌาทีสุ พหุํ กเถติ, เตน ปณฺฑิโต นาม น โหติ ฯ โย ปน สยํ เขมี ปญฺจนฺนํ เวรานํ อภาเวน อเวรี นิพฺภโย , ยํ วา อาคมฺม มหาชนสฺส ภยํ น โหติ, โส ปณฺฑิโต นาม โหตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. เอกุทานขีณาสวเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต เอกุทานเตฺถรํ นาม ขีณาสวํ อารพฺภ กเถสิฯ</p>


<p>โส กิร เอกโกว เอกสฺมิํ วนสเณฺฑ วิหรติ, เอกเมวสฺส อุทานํ ปคุณํ –</p>


<p>
‘‘อธิเจตโส อปฺปมชฺชโต,  
  
มุนิโน โมนปเถสุ สิกฺขโต;  
  
โสกา น ภวนฺติ ตาทิโน,  
  
อุปสนฺตสฺส สทา สตีมโต’’ติฯ (ปาจิ. ๑๕๓; อุทา. ๓๗);  
</p>
  
<p>โส กิร อุโปสถทิวเสสุ สยเมว ธมฺมสฺสวนํ โฆเสตฺวา อิมํ คาถํ วทติฯ ปถวิอุนฺทฺริยนสโทฺท วิย เทวตานํ สาธุการสโทฺท โหติฯ อเถกสฺมิํ อุโปสถทิวเส ปญฺจปญฺจสตปริวารา เทฺว ติปิฎกธรา ภิกฺขู ตสฺส วสนฎฺฐานํ อคมํสุฯ โส เต ทิสฺวาว ตุฎฺฐมานโส ‘‘สาธุ โว กตํ อิธ อาคจฺฉเนฺตหิ, อชฺช มยํ  ตุมฺหากํ ธมฺมํ สุณิสฺสามา’’ติ อาหฯ อตฺถิ ปน, อาวุโส, อิธ ธมฺมํ โสตุกามาติฯ อตฺถิ, ภเนฺต, อยํ วนสโณฺฑ ธมฺมสฺสวนทิวเส เทวตานํ สาธุการสเทฺทน เอกนินฺนาโท โหตีติฯ เตสุ เอโก ติปิฎกธโร ธมฺมํ โอสาเรสิ, เอโก กเถสิฯ เอกเทวตาปิ สาธุการํ นาทาสิฯ เต อาหํสุ – ‘‘ตฺวํ, อาวุโส, ธมฺมสฺสวนทิวเส อิมสฺมิํ วนสเณฺฑ เทวตา มหเนฺตน สเทฺทน สาธุการํ เทนฺตีติ วเทสิ, กิํ นาเมต’’นฺติฯ ภเนฺต, อเญฺญสุ ทิวเสสุ สาธุการสเทฺทน เอกนินฺนาโท เอว โหติ, น อชฺช ปน  ชานามิ ‘‘กิเมต’’นฺติฯ ‘‘เตน หิ, อาวุโส, ตฺวํ ตาว ธมฺมํ กเถหี’’ติฯ โส  พีชนิํ คเหตฺวา อาสเน นิสิโนฺน ตเมว คาถํ วเทสิฯ เทวตา มหเนฺตน สเทฺทน สาธุการมทํสุฯ อถ เนสํ ปริวารา ภิกฺขู อุชฺฌายิํสุ ‘‘อิมสฺมิํ วนสเณฺฑ เทวตา มุโขโลกเนน สาธุการํ ททนฺติ, ติปิฎกธรภิกฺขูสุ เอตฺตกํ ภณเนฺตสุปิ กิญฺจิ ปสํสนมตฺตมฺปิ อวตฺวา เอเกน มหลฺลกเตฺถเรน เอกคาถาย กถิตาย มหาสเทฺทน สาธุการํ ททนฺตี’’ติฯ เตปิ วิหารํ คนฺตฺวา สตฺถุ ตมตฺถํ อาโรเจสุํฯ</p>


<p>สตฺถา  ‘‘นาหํ, ภิกฺขเว, โย พหุมฺปิ อุคฺคณฺหติ วา ภาสติ วา, ตํ ธมฺมธโรติ วทามิฯ โย ปน เอกมฺปิ คาถํ อุคฺคณฺหิตฺวา สจฺจานิ ปฎิวิชฺฌติ, อยํ ธมฺมธโร นามา’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น ตาวตา ธมฺมธโร, ยาวตา พหุ ภาสติ;  
  
โย จ อปฺปมฺปิ สุตฺวาน, ธมฺมํ กาเยน ปสฺสติ;  
  
ส เว ธมฺมธโร โหติ, โย ธมฺมํ นปฺปมชฺชตี’’ติฯ  
</li>
  
<p>ตตฺถ ติ ยตฺตเกน อุคฺคหณธารณวาจนาทินา การเณน พหุํ ภาสติ, ตาวตฺตเกน ธมฺมธโร น โหติ, วํสานุรกฺขโก ปน ปเวณิปาลโก นาม โหติฯ ติ โย ปน อปฺปมตฺตกมฺปิ สุตฺวา ธมฺมมนฺวาย อตฺถมนฺวาย ธมฺมานุธมฺมปฺปฎิปโนฺน หุตฺวา นามกาเยน ทุกฺขาทีนิ ปริชานโนฺต จตุสจฺจธมฺมํ ปสฺสติ, ส เว ธมฺมธโร โหติฯ ติ โยปิ อารทฺธวีริโย หุตฺวา อชฺช อเชฺชวาติ ปฎิเวธํ อากงฺขโนฺต ธมฺมํ นปฺปมชฺชติ, อยมฺปิ ธมฺมธโรเยวาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. ลกุณฺฑกภทฺทิยเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ลกุณฺฑกภทฺทิยเตฺถรํ อารพฺภ กเถสิฯ</p>


<p>เอกทิวสญฺหิ   ตสฺมิํ เถเร สตฺถุ อุปฎฺฐานํ คนฺตฺวา ปกฺกนฺตมเตฺต ติํสมตฺตา อารญฺญิกา ภิกฺขู ตํ ปสฺสนฺตา เอว อาคนฺตฺวา สตฺถารํ วนฺทิตฺวา นิสีทิํสุฯ สตฺถา เตสํ อรหตฺตูปนิสฺสยํ ทิสฺวา อิมํ ปญฺหํ ปุจฺฉิ – ‘‘อิโต คตํ เอกํ เถรํ ปสฺสถา’’ติ? ‘‘น ปสฺสาม, ภเนฺต’’ติฯ ‘‘กิํ นุ ทิโฎฺฐ โว’’ติ? ‘‘เอกํ, ภเนฺต, สามเณรํ ปสฺสิมฺหา’’ติฯ ‘‘น โส, ภิกฺขเว, สามเณโร, เถโร เอว โส’’ติ? ‘‘อติวิย ขุทฺทโก, ภเนฺต’’ติฯ ‘‘นาหํ, ภิกฺขเว, มหลฺลกภาเวน เถราสเน นิสินฺนมตฺตเกน เถโรติ วทามิฯ โย ปน สจฺจานิ ปฎิวิชฺฌิตฺวา มหาชนสฺส อหิํสกภาเว ฐิโต, อยํ เถโร นามา’’ติ วตฺวา อิมา คาถา อภาสิ –</p>


<ol>
<li>
‘‘น เตน เถโร โส โหติ, เยนสฺส ปลิตํ สิโร;  
  
ปริปโกฺก วโย ตสฺส, โมฆชิโณฺณติ วุจฺจติฯ  
</li>
  
<li>
‘‘ยมฺหิ สจฺจญฺจ ธโมฺม จ, อหิํสา สํยโม ทโม;  
  
ส เว วนฺตมโล ธีโร, เถโร อิติ ปวุจฺจตี’’ติฯ  
</li>
  
<p>ตตฺถ  ติ ปริณโต, วุฑฺฒภาวํ ปโตฺตติ อโตฺถฯ ติ อโนฺต เถรกรานํ ธมฺมานํ อภาเวน ตุจฺฉชิโณฺณ นามฯ ติ ยมฺหิ ปน ปุคฺคเล โสฬสหากาเรหิ ปฎิวิทฺธตฺตา จตุพฺพิธํ สจฺจํ, ญาเณน สจฺฉิกตตฺตา นววิโธ โลกุตฺตรธโมฺม จ อตฺถิฯ ติ อหิํสนภาโวฯ เทสนามตฺตเมตํ, ยมฺหิ ปน จตุพฺพิธาปิ อปฺปมญฺญาภาวนา อตฺถีติ อโตฺถฯ ติ สีลเญฺจว อินฺทฺริยสํวโร จฯ ติ มคฺคญาเณน นีหฎมโลฯ ติ ธิติสมฺปโนฺนฯ ติ โส อิเมหิ ถิรภาวการเกหิ สมนฺนาคตตฺตา เถโรติ วุจฺจตีติ อโตฺถฯ
</ol></p>


<p>เทสนาวสาเน เต ภิกฺขู อรหเตฺต ปติฎฺฐหิํสูติฯ</p>

</p>


<h3>๕. สมฺพหุลภิกฺขุวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สมฺพหุเล ภิกฺขู อารพฺภ กเถสิฯ</p>


<p>เอกสฺมิญฺหิ  สมเย ทหเร เจว สามเณเร จ อตฺตโน ธมฺมาจริยานเมว จีวรรชนาทีนิ เวยฺยาวจฺจานิ กโรเนฺต ทิสฺวา เอกเจฺจ เถรา จินฺตยิํสุ – ‘‘มยมฺปิ พฺยญฺชนสมเย กุสลา, อมฺหากเมว กิญฺจิ นตฺถิฯ ยํนูน  มยํ สตฺถารํ อุปสงฺกมิตฺวา เอวํ วเทยฺยาม, ‘ภเนฺต, มยํ พฺยญฺชนสมเย กุสลา, อเญฺญสํ สนฺติเก ธมฺมํ อุคฺคณฺหิตฺวาปิ อิเมสํ สนฺติเก อโสเธตฺวา มา สชฺฌายิตฺถาติ ทหรสามเณเร อาณาเปถา’ติฯ เอวญฺหิ อมฺหากํ ลาภสกฺกาโร วฑฺฒิสฺสตี’’ติฯ เต สตฺถารํ อุปสงฺกมิตฺวา ตถา วทิํสุฯ</p>


<p>สตฺถา เตสํ วจนํ สุตฺวา ‘‘อิมสฺมิํ สาสเน ปเวณิวเสเนว เอวํ วตฺตุํ ลภติ, อิเม ปน ลาภสกฺกาเร นิสฺสิตาติ ญตฺวา อหํ ตุเมฺห วากฺกรณมเตฺตน สาธุรูปาติ น วทามิฯ ยสฺส ปเนเต อิสฺสาทโย ธมฺมา อรหตฺตมเคฺคน สมุจฺฉินฺนา, เอโส เอว สาธุรูโป’’ติ วตฺวา อิมา คาถา อภาสิ –</p>


<ol>
<li>
‘‘น วากฺกรณมเตฺตน, วณฺณโปกฺขรตาย วา;  
  
สาธุรูโป นโร โหติ, อิสฺสุกี มจฺฉรี สโฐฯ  
</li>
  
<li>
‘‘ยสฺส เจตํ สมุจฺฉินฺนํ, มูลฆจฺจํ สมูหตํ;  
  
สวนฺตโทโส เมธาวี, สาธุรูโปติ วุจฺจตี’’ติฯ  
</li>
  
<p>ตตฺถ ติ วจีกรณมเตฺตน สทฺทลกฺขณสมฺปนฺนวจนมเตฺตนฯ ติ สรีรวณฺณสฺส มนาปภาเวน วาฯ ติ เอตฺตเกเนว การเณน ปรลาภาทีสุ อิสฺสามนโก ปญฺจวิเธน มเจฺฉเรน สมนฺนาคโต เกราฎิกภาเวน  สโฐ นโร สาธุรูโป น โหติฯ นฺติ ยสฺส จ ปุคฺคลเสฺสตํ อิสฺสาทิโทสชาตํ อรหตฺตมคฺคญาเณน สมูลกํ ฉินฺนํ, มูลฆาตํ กตฺวา สมูหตํ , โส วนฺตโทโส ธโมฺมชปญฺญาย สมนฺนาคโต สาธุรูโปติ วุจฺจตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. หตฺถกวตฺถุ</h3>
<p>  ติ อิมํ ธมฺมเทสนํ สตฺถา สาวตฺถิยํ วิหรโนฺต หตฺถกํ อารพฺภ กเถสิฯ</p>


<p>โส กิร วาทกฺขิโตฺต ‘‘ตุเมฺห อสุกเวลาย อสุกฎฺฐานํ นาม อาคเจฺฉยฺยาถ, วาทํ กริสฺสามา’’ติ วตฺวา ปุเรตรเมว ตตฺถ คนฺตฺวา ‘‘ปสฺสถ, ติตฺถิยา มม ภเยน นาคตา, เอโสว ปน เนสํ ปราชโย’’ติอาทีนิ วตฺวา วาทกฺขิโตฺต อเญฺญนญฺญํ ปฎิจรโนฺต วิจรติฯ สตฺถา ‘‘หตฺถโก กิร เอวํ กโรตี’’ติ สุตฺวา ตํ ปโกฺกสาเปตฺวา ‘‘สจฺจํ  กิร ตฺวํ, หตฺถก, เอวํ กโรสี’’ติ ปุจฺฉิตฺวา ‘‘สจฺจ’’นฺติ วุเตฺต, ‘‘กสฺมา เอวํ กโรสิ? เอวรูปญฺหิ มุสาวาทํ กโรโนฺต สีสมุณฺฑนาทิมเตฺตเนว สมโณ นาม น โหติฯ โย ปน อณูนิ วา ถูลานิ วา ปาปานิ สเมตฺวา ฐิโต, อยเมว สมโณ’’ติ วตฺวา อิมา คาถา อภาสิ –</p>


<ol>
<li>
‘‘น มุณฺฑเกน สมโณ, อพฺพโต อลิกํ ภณํ;  
  
อิจฺฉาโลภสมาปโนฺน, สมโณ กิํ ภวิสฺสติฯ  
</li>
  
<li>
‘‘โย จ สเมติ ปาปานิ, อณุํ ถูลานิ สพฺพโส;  
  
สมิตตฺตา หิ ปาปานํ, สมโณติ ปวุจฺจตี’’ติฯ  
</li>
  
<p>ตตฺถ ติ สีสมุณฺฑนมเตฺตนฯ ติ สีลวเตน จ ธุตงฺควเตน จ วิรหิโตฯ นฺติ มุสาวาทํ ภณโนฺต อสมฺปเตฺตสุ อารมฺมเณสุ อิจฺฉาย ปเตฺตสุ จ โลเภน สมนฺนาคโต สมโณ นาม กิํ ภวิสฺสติ? ติ โย จ ปริตฺตานิ วา  มหนฺตานิ วา ปาปานิ วูปสเมติ, โส เตสํ สมิตตฺตา สมโณติ ปวุจฺจตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. อญฺญตรพฺราหฺมณวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ พฺราหฺมณํ อารพฺภ กเถสิฯ</p>


<p>โส กิร พาหิรสมเย ปพฺพชิตฺวา ภิกฺขํ จรโนฺต จิเนฺตสิ – ‘‘สมโณ โคตโม อตฺตโน สาวเก ภิกฺขาย จรเณน ‘ภิกฺขู’ติ วทติ, มมฺปิ ‘ภิกฺขู’ติ วตฺตุํ วฎฺฎตี’’ติฯ โส สตฺถารํ อุปสงฺกมิตฺวา, ‘‘โภ โคตม, อหมฺปิ ภิกฺขํ จริตฺวา ชีวามิ, มมฺปิ ‘ภิกฺขู’ติ วเทหี’’ติ อาหฯ อถ นํ สตฺถา ‘‘นาหํ, พฺราหฺมณ, ภิกฺขนมเตฺตน ภิกฺขูติ วทามิฯ น หิ วิสฺสํ ธมฺมํ สมาทาย วตฺตโนฺต ภิกฺขุ นาม โหติฯ โย ปน สพฺพสงฺขาเรสุ สงฺขาย จรติ, โส ภิกฺขุ นามา’’ติ วตฺวา อิมา คาถา อภาสิ –</p>


<ol>
<li>
‘‘น เตน ภิกฺขุ โส โหติ, ยาวตา ภิกฺขเต ปเร;  
  
วิสฺสํ ธมฺมํ สมาทาย, ภิกฺขุ โหติ น ตาวตาฯ  
</li>
  
<li>
‘‘โยธ ปุญฺญญฺจ ปาปญฺจ, พาเหตฺวา พฺรหฺมจริยวา;  
  
สงฺขาย โลเก จรติ, ส เว ภิกฺขูติ วุจฺจตี’’ติฯ  
</li>
  
<p>ตตฺถ  ติ ยตฺตเกน ปเร ภิกฺขเต, เตน ภิกฺขนมเตฺตน ภิกฺขุ นาม น โหติฯ นฺติ วิสมํ ธมฺมํ, วิสฺสคนฺธํ วา กายกมฺมาทิกํ ธมฺมํ สมาทาย จรโนฺต ภิกฺขุ นาม น โหติฯ ติ โย อิธ สาสเน อุภยเมฺปตํ ปุญฺญญฺจ ปาปญฺจ มคฺคพฺรหฺมจริเยน พาเหตฺวา ปนุทิตฺวา พฺรหฺมจริยวา โหติฯ ติ ญาเณนฯ ติ ขนฺธาทิโลเก ‘‘อิเม อชฺฌตฺติกา ขนฺธา, อิเม พาหิรา’’ติ เอวํ สเพฺพปิ ธเมฺม ชานิตฺวา  จรติ, โส เตน ญาเณน กิเลสานํ ภินฺนตฺตา ‘‘ภิกฺขู’’ติ วุจฺจตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. ติตฺถิยวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ติตฺถิเย อารพฺภ กเถสิฯ</p>


<p>เต กิร ภุตฺตฎฺฐาเนสุ มนุสฺสานํ ‘‘เขมํ โหตุ, สุขํ  โหตุ, อายุ วฑฺฒตุ, อสุกฎฺฐาเน นาม กลลํ อตฺถิ, อสุกฎฺฐาเน นาม กณฺฎโก อตฺถิ, เอวรูปํ ฐานํ คนฺตุํ น วฎฺฎตี’’ติอาทินา นเยน มงฺคลํ วตฺวา ปกฺกมนฺติฯ ภิกฺขู ปน ปฐมโพธิยํ อนุโมทนาทีนํ อนนุญฺญาตกาเล ภตฺตเคฺค มนุสฺสานํ อนุโมทนํ อกตฺวา ปกฺกมนฺติฯ มนุสฺสา ‘‘ติตฺถิยานํ สนฺติกา มงฺคลํ สุณาม, ภทฺทนฺตา ปน ตุณฺหีภูตา ปกฺกมนฺตี’’ติ อุชฺฌายิํสุฯ ภิกฺขู ตมตฺถํ สตฺถุ อาโรเจสุํฯ สตฺถา, ‘‘ภิกฺขเว, อิโต ปฎฺฐาย ภตฺตคฺคาทีสุ ยถาสุขํ อนุโมทนํ กโรถ, อุปนิสินฺนกถํ กโรถ, ธมฺมํ กเถถา’’ติ อนุชานิฯ เต ตถา กริํสุฯ มนุสฺสา อนุโมทนาทีนิ สุณนฺตา อุสฺสาหปฺปตฺตา ภิกฺขู นิมเนฺตตฺวา สกฺการํ กโรนฺตา วิจรนฺติฯ ติตฺถิยา ปน ‘‘มยํ มุนิโน โมนํ กโรม, สมณสฺส โคตมสฺส สาวกา ภตฺตคฺคาทีสุ มหากถํ กเถนฺตา วิจรนฺตี’’ติ อุชฺฌายิํสุฯ</p>


<p>สตฺถา ตมตฺถํ สุตฺวา ‘‘นาหํ, ภิกฺขเว, ตุณฺหีภาวมเตฺตน ‘มุนี’ติ วทามิฯ เอกเจฺจ หิ อชานนฺตา น  กเถนฺติ, เอกเจฺจ อวิสารทตาย, เอกเจฺจ ‘มา โน อิมํ อติสยตฺถํ อเญฺญ ชานิํสู’ติ มเจฺฉเรนฯ ตสฺมา โมนมเตฺตน มุนิ น โหติ, ปาปวูปสเมน ปน มุนิ นาม โหตี’’ติ วตฺวา อิมา คาถา อภาสิ –</p>


<ol>
<li>
‘‘น โมเนน มุนี โหติ, มูฬฺหรูโป อวิทฺทสุ;  
  
โย จ ตุลํว ปคฺคยฺห, วรมาทาย ปณฺฑิโตฯ  
</li>
  
<li>
‘‘ปาปานิ  
ปริวเชฺชติ, ส มุนี เตน โส มุนิ;  
  
โย มุนาติ อุโภ โลเก, มุนิ เตน ปวุจฺจตี’’ติฯ  
</li>
  
<p>ตตฺถ ติ กามญฺหิ โมเนยฺยปฎิปทาสงฺขาเตน มคฺคญาณโมเนน มุนิ นาม โหติ, อิธ ปน ตุณฺหีภาวํ สนฺธาย ‘‘โมเนนา’’ติ วุตฺตํฯ ติ ตุจฺฉรูโปฯ ติ อวิญฺญูฯ เอวรูโป หิ ตุณฺหีภูโตปิ มุนิ นาม น โหติฯ อถ วา โมเนน มุนิ นาม น โหติ, ตุจฺฉสภาโว ปน อวิญฺญู จ โหตีติ อโตฺถฯ ติ ยถา หิ ตุลํ  คเหตฺวา ฐิโต อติเรกํ เจ โหติ, หรติฯ อูนํ เจ โหติ , ปกฺขิปติฯ เอวเมว โย อติเรกํ หรโนฺต วิย ปาปํ หรติ ปริวเชฺชติ, อูนเก ปกฺขิปโนฺต วิย กุสลํ ปริปูเรติฯ เอวญฺจ ปน กโรโนฺต สีลสมาธิปญฺญาวิมุตฺติวิมุตฺติญาณทสฺสนสงฺขาตํ วรํ อุตฺตมเมว อาทาย ปาปานิ อกุสลกมฺมานิ ปริวเชฺชติฯ ติ โส มุนิ นามาติ อโตฺถฯ ติ กสฺมา ปน โส มุนีติ เจ? ยํ เหฎฺฐา วุตฺตการณํ, เตน โส มุนีติ อโตฺถฯ ติ โย ปุคฺคโล อิมสฺมิํ ขนฺธาทิโลเก ตุลํ อาโรเปตฺวา มินโนฺต วิย ‘‘อิเม อชฺฌตฺติกา ขนฺธา, อิเม พาหิรา’’ติอาทินา นเยน อิเม อุโภ อเตฺถ มุนาติฯ ติ เตน การเณน มุนีติ วุจฺจติเยวาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๙. พาลิสิกวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต เอกํ อริยํ นาม พาลิสิกํ อารพฺภ กเถสิฯ</p>


<p>เอกทิวสญฺหิ  สตฺถา ตสฺส โสตาปตฺติมคฺคสฺสูปนิสฺสยํ ทิสฺวา สาวตฺถิยา อุตฺตรทฺวารคาเม ปิณฺฑาย จริตฺวา ภิกฺขุสงฺฆปริวุโต ตโต อาคจฺฉติฯ ตสฺมิํ ขเณ โส พาลิสิโก พลิเสน มเจฺฉ คณฺหโนฺต พุทฺธปฺปมุขํ ภิกฺขุสงฺฆํ ทิสฺวา พลิสยฎฺฐิํ ฉเฑฺฑตฺวา อฎฺฐาสิฯ สตฺถา ตสฺส อวิทูเร  ฐาเน นิวตฺติตฺวา ฐิโต ‘‘ตฺวํ กิํ นาโมสี’’ติ สาริปุตฺตเตฺถราทีนํ นามานิ ปุจฺฉิฯ เตปิ ‘‘อหํ สาริปุโตฺต อหํ โมคฺคลฺลาโน’’ติ อตฺตโน อตฺตโน นามานิ กถยิํสุฯ พาลิสิโก จิเนฺตสิ – ‘‘สตฺถา สเพฺพสํ นามานิ ปุจฺฉติ, มมมฺปิ นามํ ปุจฺฉิสฺสติ มเญฺญ’’ติฯ สตฺถา ตสฺส อิจฺฉํ ญตฺวา, ‘‘อุปาสก, ตฺวํ โก นาโมสี’’ติ ปุจฺฉิตฺวา ‘‘อหํ, ภเนฺต, อริโย นามา’’ติ วุเตฺต ‘‘น, อุปาสก, ตาทิสา ปาณาติปาติโน อริยา นาม โหนฺติ, อริยา ปน มหาชนสฺส อหิํสนภาเว ฐิตา’’ติ วตฺวา อิมํ คาถมาห –</p>


<ol>
<li>
‘‘น เตน อริโย โหติ, เยน ปาณานิ หิํสติ;  
  
อหิํสา สพฺพปาณานํ, อริโยติ ปวุจฺจตี’’ติฯ  
</li>
  
<p>ตตฺถ   ติ อหิํสเนนฯ อิทํ วุตฺตํ โหติ – เยน หิ ปาณานิ หิํสติ, น เตน การเณน อริโย โหติฯ โย ปน สพฺพปาณานํ ปาณิอาทีหิ อหิํสเนน เมตฺตาทิภาวนาย ปติฎฺฐิตตฺตา หิํสโต อาราว ฐิโต, อยํ อริโยติ วุจฺจตีติ อโตฺถฯ
</ol></p>


<p>เทสนาวสาเน พาลิสิโก โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๑๐. สมฺพหุลสีลาทิสมฺปนฺนภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต สมฺพหุเล สีลาทิสมฺปเนฺน ภิกฺขู อารพฺภ กเถสิฯ</p>


<p>เตสุ กิร เอกจฺจานํ เอวํ อโหสิ – ‘‘มยํ สมฺปนฺนสีลา, มยํ ธุตงฺคธรา, มยํ พหุสฺสุตา, มยํ ปนฺตเสนาสนวาสิโน, มยํ ฌานลาภิโน, น อมฺหากํ อรหตฺตํ ทุลฺลภํ, อิจฺฉิตทิวเสเยว อรหตฺตํ ปาปุณิสฺสามา’’ติฯ เยปิ ตตฺถ อนาคามิโน, เตสมฺปิ เอตทโหสิ – ‘‘น อมฺหากํ อิทานิ อรหตฺตํ ทุลฺลภ’’นฺติฯ เต สเพฺพปิ เอกทิวสํ สตฺถารํ อุปสงฺกมิตฺวา  วนฺทิตฺวา นิสินฺนา ‘‘อปิ นุ โข โว, ภิกฺขเว, ปพฺพชิตกิจฺจํ มตฺถกํ ปตฺต’’นฺติ สตฺถารา ปุฎฺฐา เอวมาหํสุ – ‘‘ภเนฺต, มยํ เอวรูปา เอวรูปา จ, ตสฺมา ‘อิจฺฉิติจฺฉิตกฺขเณเยว อรหตฺตํ ปตฺตุํ สมตฺถมฺหา’ติ จิเนฺตตฺวา วิหรามา’’ติฯ</p>


<p>สตฺถา  เตสํ วจนํ สุตฺวา, ‘‘ภิกฺขเว, ภิกฺขุนา นาม ปริสุทฺธสีลาทิมตฺตเกน วา อนาคามิสุขปฺปตฺตมตฺตเกน วา ‘อปฺปกํ โน ภวทุกฺข’นฺติ วตฺตุํ น วฎฺฎติ, อาสวกฺขยํ ปน อปฺปตฺวา ‘สุขิโตมฺหี’ติ จิตฺตํ น อุปฺปาเทตพฺพ’’นฺติ วตฺวา อิมา คาถา อภาสิ –</p>


<ol>
<li>
‘‘น สีลพฺพตมเตฺตน, พาหุสเจฺจน วา ปน;  
  
อถ วา สมาธิลาเภน, วิวิตฺตสยเนน วาฯ  
</li>
  
<li>
‘‘ผุสามิ  
เนกฺขมฺมสุขํ, อปุถุชฺชนเสวิตํ;  
  
ภิกฺขุ วิสฺสาสมาปาทิ, อปฺปโตฺต อาสวกฺขย’’นฺติฯ  
</li>
  
<p>ตตฺถ ติ จตุปาริสุทฺธิสีลมเตฺตน วา เตรสธุตงฺคมเตฺตน วาฯ ติ ติณฺณํ ปิฎกานํ อุคฺคหิตมเตฺตน วาฯ ติ อฎฺฐสมาปตฺติยา ลาเภนฯ นฺติ  อนาคามิสุขํฯ ตํ อนาคามิสุขํ ผุสามีติ เอตฺตกมเตฺตน วาฯ นฺติ ปุถุชฺชเนหิ อเสวิตํ อริยเสวิตเมวฯ ติ เตสํ อญฺญตรํ อาลปโนฺต อาหฯ ติ วิสฺสาสํ น อาปเชฺชยฺยฯ อิทํ วุตฺตํ โหติ – ภิกฺขุ อิมินา สมฺปนฺนสีลาทิภาวมตฺตเกเนว ‘‘มยฺหํ ภโว อปฺปโก ปริตฺตโก’’ติ อาสวกฺขยสงฺขาตํ อรหตฺตํ อปฺปโตฺต หุตฺวา ภิกฺขุ นาม วิสฺสาสํ นาปเชฺชยฺยฯ ยถา หิ อปฺปมตฺตโกปิ คูโถ ทุคฺคโนฺธ โหติ, เอวํ อปฺปมตฺตโกปิ ภโว ทุโกฺขติฯ
</ol></p>


<p>เทสนาวสาเน เต ภิกฺขู อรหเตฺต ปติฎฺฐหํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>

</p>

</p>





