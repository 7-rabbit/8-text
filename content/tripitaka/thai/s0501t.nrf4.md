<h1>นยสมุฎฺฐานวิภาวนา</h1>
<p> เยน เยน สํวณฺณนาวิเสสภูเตน เทสนาหารสมฺปาตาทินา หารสมฺปาเตน เอกสุตฺตปฺปเทสตฺถา นิทฺธาเรตฺวา วิภตฺตา, โส  สํวณฺณนาวิเสสภูโต เทสนาหารสมฺปาตาทิหารสมฺปาโต ปริปุโณฺณ, ‘‘กตมํ นยสมุฎฺฐาน’’นฺติ ปุจฺฉิตพฺพตฺตา นฺติอาทิ อารทฺธํฯ  ปน –‘‘เอวํ นานาสุตฺตวเสน, เอกสุตฺตวเสน จ  หารวิจารํ ทเสฺสตฺวา อิทานิ นยวิจารํ ทเสฺสตุํ ‘ตตฺถ กตมํ นยสมุฎฺฐาน’นฺติอาทิ อารทฺธ’’นฺติ (เนตฺติ. อฎฺฐ. ๗๙) วุตฺตํฯ ‘‘ตตฺถ กตโม นนฺทิยาวฎฺฎนโย’’ติอาทิํ อนารภิตฺวา ‘‘ตตฺถ กตมํ นยสมุฎฺฐาน’’นฺติอาทิอารมฺภเน การณํ  วุตฺตเมวฯ ตตฺถ ติ เตสุ หาราทีสุ โย อตฺถนโย สํวณฺณนานเยน นิทฺทิโฎฺฐ, ตเสฺสว อตฺถนยสฺส สมุฎฺฐานํ ภูมิํ ปุจฺฉติ นฺติฯ</p>


<p>กิญฺจาปิ สํวณฺณนานยา นิทฺทิฎฺฐา, ตถาปิ อตฺถนยสํวณฺณนานยานํ วิเสสสฺส ปากฎํ กาตุํ ปุน กถยิสฺสามฯ ตณฺหาอวิชฺชาหิ สํกิเลสปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส เจว สมถวิปสฺสนาหิ โวทานปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส จ  นามฯ ตีหิ อกุสลมูเลหิ โลภาทีหิ สํกิเลสปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส เจว ตีหิ กุสลมูเลหิ อโลภาทีหิ โวทานปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส จ  นามฯ จตูหิ สุภสญฺญาทีหิ วิปลฺลาเสหิ สกลสํกิเลสปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส เจว จตูหิ อสุภสญฺญาทีหิ อวิปลฺลาเสหิ สติปฎฺฐาเนหิ, สทฺธินฺทฺริเยหิ วา โวทานปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส จ  นามาติ วุตฺตา นยา  นามฯ เตสํ สํวณฺณนานยานํ สมุฎฺฐานํ ปุจฺฉติ ‘‘กตมํ นยสมุฎฺฐาน’’นฺติฯ</p>


<p>นยา ปน นานาสุตฺตโต นิทฺธาริเตหิ ตณฺหาอวิชฺชาทีหิ มูลปเทหิ จตุสจฺจโยชนาย นยโต อนุพุชฺฌิยมาโน ทุกฺขาทิอโตฺถฯ โส หิ มคฺคญาณํ นยติ สมฺปาเปตีติ ติ วุโตฺต, โส  นามฯ ตเสฺสว อตฺถนยสฺส สมุฎฺฐานํ ปุจฺฉติ ‘‘กตมํ นยสมุฎฺฐาน’’นฺติ? ตสฺมา  จตุสจฺจโยชนาย นยคฺคาหโต นียติ อนุปุจฺฉียตีติ  โก โส? สุตฺตตฺถภูโต ทุกฺขาทิโก อโตฺถฯ นยติ มคฺคญาณํ ปาเปตีติ วา  ทุกฺขาทิโก อโตฺถวฯ เตนาห – ‘‘อนุพุชฺฌิยมาโน ทุกฺขาทิอโตฺถฯ โส หิ มคฺคญาณํ นยติ สมฺปาเปตีติ นโย’’ติ (เนตฺติ. อฎฺฐ. ๗๙)ฯ สมุฎฺฐหนฺติ นยา เอเตนาติ  กิํ ตํ? อวิชฺชาตณฺหาทิการณํ, ตํทีปนา สํวณฺณนา จฯ อวิชฺชาตณฺหาทินา หิ ทุกฺขาทิอตฺถนยา สมฺภวนฺติฯ อถ วา อวิชฺชาตณฺหาทีหิ จตุสจฺจโยชนา  นามฯ เตน วุตฺตํ – ‘‘กิํ ปน ตํ? ตํตํมูลปเทหิ จตุสจฺจโยชนา’’ติ (เนตฺติ. อฎฺฐ. ๗๙)ฯ เอวํ อเตฺถ คยฺหมาเน สติ สํวณฺณนานยาปิ คหิตา โหนฺติ, นยานํ สมุฎฺฐานํ  ตสฺมิํ นยสมุฎฺฐาเนฯ</p>


<p>‘‘กตมํ  นนฺทิยาวฎฺฎนยสมุฎฺฐาน’’นฺติ ปุจฺฉิตพฺพตฺตา ปฐมํ นนฺทิยาวฎฺฎนยสมุฎฺฐานํ ทเสฺสตุํ ติอาทิ วุตฺตํฯ นนฺทิยาวฎฺฎนยสมุฎฺฐานภูตาย อวิชฺชาย จ ตณฺหาย จ ปุพฺพา โกฎิ ‘‘อสุกสฺส พุทฺธสฺส ภควโต อุปฺปชฺชนกาเล อุปฺปนฺนา, อสุกสฺส จกฺกวตฺติโน อุปฺปชฺชนกาเล อุปฺปนฺนา’’ติ น ปญฺญายติ โกฎิยา อภาวโตติ โยชนาฯ ‘‘อวิชฺชาตณฺหาสุ กตมา นีวรณํ, กตมา สํโยชน’’นฺติ ปุจฺฉิตพฺพตฺตา นฺติ วุตฺตํฯ ติ ตาสุ อวิชฺชาตณฺหาสุฯ อาทีนวปฎิจฺฉาทิกตฺตา ฯ ภเวสุ สํโยชนโต ฯ ‘‘อวิชฺชานีวรณา สตฺตา กถํ วิจรนฺติ, กถํ วุจฺจนฺติ, ตณฺหาสํโยชนา สตฺตา กถํ วิจรนฺติ กถํ วุจฺจนฺตี’’ติ ปุจฺฉิตพฺพตฺตา ติอาทิ วุตฺตํฯ อวิชฺชานีวรณเมเตสมตฺถีติ ฯ อวิชฺชาย สํยุตฺตา วิย ปวตฺตา อวิชฺชาย อภินิวิสวตฺถูสุ สํยุตฺตา วิย ปวตฺตา สตฺตา  วิปลฺลาเสน นิจฺจาทิอภินิเวสวตฺถุภูเต รูปาทิอารมฺมเณ  วิวิธา จรนฺติ ปวตฺตนฺติ,  นิจฺจาทิอภินิวิสนฺตา วิจรนฺตา สตฺตา ติ วุจฺจนฺติฯ ตณฺหาสํโยชนเมเตสนฺติ ฯ ตณฺหาย สํยุตฺตา วิย ปวตฺตา, ตณฺหาย วา อารมฺมณภูเต วตฺถุกาเม สํยุตฺตา วิย ปวตฺตา สตฺตา  อฎฺฐสตตณฺหาวิจริเตน อารมฺมณภูเต วตฺถุสฺมิํ  ปวตฺตนฺตีติ อโตฺถฯ</p>


<p>‘‘ทิฎฺฐิจริตา  สตฺตา กํ ปฎิปตฺติํ อนุยุตฺตา วิหรนฺติ, ตณฺหาจริตา สตฺตา กํ ปฎิปตฺติํ อนุยุตฺตา วิหรนฺตี’’ติ ปุจฺฉิตพฺพตฺตา ติอาทิ วุตฺตํฯ ทิฎฺฐิจริตา สตฺตา  สาสนโต พหิทฺธา ปพฺพชิตา โหนฺตาปิ ‘‘สุเขน อธิคนฺตพฺพํ สุขํ นตฺถิ, ทุเกฺขน อธิคนฺตพฺพํ สุขํ ปน อตฺถี’’ติ มนสิ กโรนฺตา อตฺตกิลมถานุโยคํ ปญฺจาตปาทิปฎิปตฺติํ อนุยุตฺตา วิหรนฺติฯ ตณฺหาจริตา สตฺตา  สาสนโต พหิทฺธา ปพฺพชิตา โหนฺตาปิ ‘‘กาเม ปฎิเสวนฺตา โลกํ วฑฺฒาเปนฺตา พหุํ ปุญฺญํ วฑฺฒาเปนฺตี’’ติ มนสิ กโรนฺตา กาเมสุ กามสุขลฺลิกานุโยคํ ปฎิปตฺติํ อนุยุตฺตา วิหรนฺติฯ</p>


<p>‘‘กสฺมา ทิฎฺฐิจริตา ตถาวิธํ ปฎิปตฺติํ อนุยุตฺตา วิหรนฺติ, กสฺมา ตณฺหาจริตา ตถาวิธํ ปฎิปตฺติํ อนุยุตฺตา วิหรนฺตี’’ติ ปุจฺฉิตพฺพตฺตา นฺติอาทิ วุตฺตํฯ ติ ตตฺถ เตสุ ทิฎฺฐิจริตตณฺหาจริเตสุฯ  ยสฺมา การณา วิหรนฺติ, ตํ การณํ กินฺติ ปุจฺฉติฯ  สาสนโต พหิทฺธา เยสํ ปุคฺคลานํ สจฺจววตฺถานํ นตฺถิ, จตุสจฺจปฺปกาสนา กุโต จ อตฺถิ, สมถวิปสฺสนาโกสลฺลํ วา อุปสมสุขปฺปตฺติ วา กุโต อตฺถิ,  ปุคฺคลา อุปสมสุขสฺส อนภิญฺญา วิปรีตเจตา หุตฺวา เอวํ อาหํสุ ‘‘สุเขน อธิคนฺตพฺพํ สุขํ นตฺถิ , ทุเกฺขน อธิคนฺตพฺพํ สุขํ นาม อตฺถี’’ติฯ เต เอวํสญฺญี เอวํทิฎฺฐี ทุเกฺขน สุขํ ปตฺถยมานา หุตฺวา อตฺตกิลมถานุโยคมนุยุตฺตา วิหรนฺติฯ  สาสนโต พหิทฺธา เยสํ ปุคฺคลานํ สจฺจววตฺถานํ นตฺถิ, จตุสจฺจปฺปกาสนา กุโต จ อตฺถิ, สมถวิปสฺสนาโกสลฺลํ วา อุปสมสุขปฺปตฺติ วา กุโต อตฺถิ,  ปุคฺคลา อุปสมสุขสฺส อนภิญฺญา วิปรีตเจตา หุตฺวา เอวมาหํสุ ‘‘โย กาเม ปฎิเสวติ, โส โลกํ วฑฺฒยติ, โย โลกํ วฑฺฒยติ, โส พหุํ ปุญฺญํ ปสวตี’’ติฯ เต เอวํสญฺญี เอวํทิฎฺฐี กาเมสุ สุขสญฺญี หุตฺวา กามสุขลฺลิกานุโยคํ อนุยุตฺตา จ วิหรนฺตีติ โยชนา กาตพฺพาฯ</p>


<p>‘‘ตถา วิหรนฺตา กิํ วฑฺฒยนฺตี’’ติ ปุจฺฉิตพฺพตฺตา ติ วุตฺตํฯ ‘‘ตถา วฑฺฒยนฺตา โรคาทีนํ เภสชฺชํ สมถวิปสฺสนํ วฑฺฒยนฺติ กิ’’นฺติ ปุจฺฉิตพฺพตฺตา   ติ วุตฺตํฯ อโตฺถ ปน  (เนตฺติ. อฎฺฐ. ๗๙) วุโตฺตฯ ‘‘กตเม สํกิเลสโวทานา, กตเม โรคาทโย, กตมํ เภสชฺช’’นฺติ ปุจฺฉิตพฺพตฺตา ติอาทิ วุตฺตํฯ ติ เตสุ สํกิเลสโวทานโรคเภสชฺชาทีสุฯ อตฺตกิลมถานุโยโค จ กามสุขลฺลิกานุโยโค จ  โหติ, สมถวิปสฺสนา  โหติ, อตฺตกิลมถานุโยโค จ  โหติ, สมถวิปสฺสนา …เป... สมถวิปสฺสนา  โหติฯ</p>


<p>‘‘กตโม กตมํ สจฺจ’’นฺติ ปุจฺฉิตพฺพตฺตา นฺติอาทิ วุตฺตํฯ ติ เตสุ สํกิเลสาทีสุ สํกิเลโส เอกเทสวเสน  ทุกฺขสจฺจํ โหติฯ ติ ตสฺมิํ สํกิเลเส อภิสโงฺค วิย ปวโตฺต โลกิยธโมฺม นิรวเสสวเสน ทุกฺขสจฺจํ โหติฯ อถ วา ตสฺมิํ ทุเกฺข อภิสโงฺค วิย ปวตฺตา ตณฺหา  สมุทยสจฺจํ โหติฯ ตณฺหานิโรโธ  นิโรธสจฺจํ โหติฯ สมถวิปสฺสนา ทุกฺขนิโรธคามินี ปฎิปทา มคฺคสจฺจํ โหติฯ อิมานิ จตฺตาริ สจฺจานิ นิทฺธาเรตฺวา โยเชตพฺพานิฯ ‘‘เตสุ จตูสุ สเจฺจสุ กตมํ ปริเญฺญยฺยํ, กตโม ปหาตโพฺพ, กตโม ภาเวตโพฺพ, กตโม สจฺฉิกาตโพฺพ’’ติ ปุจฺฉิตพฺพตฺตา นฺติอาทิ วุตฺตํฯ</p>


<p> ทิฎฺฐิจริตตณฺหาจริตานํ อตฺตกิลมถานุโยคาทิวเสน จตฺตาริ สจฺจานิ นิทฺธาริตานิ, ‘‘กถํ ทิฎฺฐิจริตตณฺหาจริตานํ สกฺกายทสฺสเน ปวตฺติเภทวเสน จตฺตาริ สจฺจานิ นิทฺธาริตานี’’ติ ปุจฺฉิตพฺพตฺตา ติอาทิ วุตฺตํฯ อถ วา ‘‘ทิฎฺฐิจริตตณฺหาจริตานํ  สกฺกายทสฺสเน กตโม ปวตฺติเภโท’’ติ ปุจฺฉิตพฺพตฺตา อิเมสํ สกฺกายทสฺสเน อยํ ปวตฺติเภโทติ วิภชิตฺวา ทเสฺสตุํ ติอาทิ วุตฺตํฯ เตน วุตฺตํ – ‘‘อิทานิ ทิฎฺฐิจริตตณฺหาจริตานํ สกฺกายทิฎฺฐิทสฺสเน ปวตฺติเภทํ ทเสฺสตุํ ‘ทิฎฺฐิจริตา’ติอาทิ วุตฺต’’นฺติฯ ติ เตสุ ทิฎฺฐิจริตตณฺหาจริเตสุฯ  ปุคฺคลา  ‘‘อตฺตา’’ติ อตฺตโต อุปคจฺฉนฺติ…เป.…  ‘‘อตฺตา’’ติ อตฺตโต อุปคจฺฉนฺติ ทิฎฺฐิจริตานํ อตฺตาภินิเวสสฺส พลวภาวโต, ตณฺหาจริตา ปน รูปํ วา  ‘‘อตฺตา’’ติ  อุปคจฺฉนฺติ  ‘‘อตฺตา’’ติ  อุปคจฺฉนฺติ…เป.…  ‘‘อตฺตา’’ติ อตฺตานํ อุปคจฺฉนฺติ ตณฺหาจริตานํ อตฺตนิยาภินิเวสสฺส พลวภาวโตฯ ปญฺจสุ อุปาทานกฺขเนฺธสุ เอเกกํ นิสฺสาย จตุพฺพิธตฺตา  มิจฺฉาทิฎฺฐิ ‘‘สกฺกายทิฎฺฐี’’ติ วุจฺจติฯ เอวํ ทิฎฺฐิจริตตณฺหาจริตานํ สกฺกายทสฺสเน ปวตฺติเภโท วิญฺญาตโพฺพติ อโตฺถฯ</p>


<p>‘‘สกฺกายทิฎฺฐิยา กตโม ปฎิปโกฺข’’ติ ปุจฺฉิตพฺพตฺตา ติอาทิ วุตฺตํฯ ตสฺสา สกฺกายทิฎฺฐิยา ปชหนวเสน โลกุตฺตรา สมฺมาทิฎฺฐิ ปฎิปโกฺข, ตสฺสา สมฺมาทิฎฺฐิยา  อนุคุณภาเวน ปวตฺตนกา ธมฺมา จ สกฺกายทิฎฺฐิยา ปชหนวเสน ปฎิปกฺขา ภวนฺติฯ ‘‘กตเม ธมฺมา อนฺวายิกา’’ติ ปุจฺฉิตพฺพตฺตา ติอาทิ วุตฺตํฯ สมฺมาสงฺกโปฺป…เป.… สมฺมาสมาธิ อิเม ธมฺมา อนฺวายิกา โหนฺติฯ  สมฺมาทิฎฺฐิอาทิโก อริโย อฎฺฐงฺคิโก มโคฺค ตสฺสา สกฺกายทิฎฺฐิยา ปฎิปโกฺข โหติ ปหายกตฺตาฯ ‘‘เต สมฺมาทิฎฺฐิยาทโย ธมฺมา ขนฺธโต กิตฺตกา โหนฺตี’’ติ ปุจฺฉิตพฺพตฺตา ติอาทิ วุตฺตํฯ ‘‘กตโม ขโนฺธ สมโถ, กตโม ขโนฺธ วิปสฺสนา’’ติ ปุจฺฉิตพฺพตฺตา ติ วุตฺตํฯ ‘‘สกฺกายาทีสุ กตโม กตมํ สจฺจํ, กตโม กตมํ สจฺจ’’นฺติ ปุจฺฉิตพฺพตฺตา ติอาทิ วุตฺตํฯ</p>


<p>‘‘ทิฎฺฐิจริตตณฺหาจริตานํ สกฺกายทิฎฺฐิตปฺปฎิปกฺขวเสน จตฺตาริ สจฺจานิ นิทฺธาริตานิ, กถํ อนฺตทฺวยมชฺฌิมปฎิปทา นิทฺธาริตา’’ติ วตฺตพฺพตฺตา ติอาทิ วุตฺตํฯ ติ เตสุ ทิฎฺฐิจริตตณฺหาจริเตสุ  ทิฎฺฐิจริตา ปุคฺคลา  ‘‘อตฺตา’’ติ อตฺตโต อุปคจฺฉนฺติ…เป.…  ‘‘อตฺตา’’ติ อตฺตโต อุปคจฺฉนฺติฯ  ทิฎฺฐิจริตา ปุคฺคลา ‘‘รูปาทโย จ อตฺตา, รูปาทีนญฺจ อนิจฺจตฺตา, อตฺตสฺสาปิ อนิจฺจตฺตา อตฺตา อุจฺฉิชฺชติ, อตฺตา วินสฺสติ, อตฺตา ปรํ มรณา น โหตี’’ติ อภินิวิสนโต ติ  วุจฺจนฺติฯ  ตณฺหาจริตา ปุคฺคลา รูปํ วา ‘‘อตฺตา’’ติ  อตฺตานํ อุปคจฺฉนฺติ…เป.… วิญฺญาณํ วา ‘‘อตฺตา’’ติ  อตฺตานํ อุปคจฺฉนฺติฯ อตฺตนิ วา วิญฺญาณํ, วิญฺญาณสฺมิํ วา อตฺตานํ อุปคจฺฉนฺติฯ  ตณฺหาจริตา ปุคฺคลา ‘‘รูปาทีหิ อตฺตา อโญฺญ  อญฺญตฺตา อตฺตา นิโจฺจ สสฺสโต’’ติ อภินิวิสนโต ติ วุจฺจนฺติฯ</p>


<p> เตสุ อุเจฺฉทวาทีสสฺสตวาทีปุคฺคเลสุ ปวตฺตา อุเจฺฉทวาทสสฺสตวาทา  อนฺตทฺวยปฎิปทา โหนฺติฯ  อนฺตทฺวยปฎิปทา สํสารปวตฺตนสฺส เหตุภาวโต  โหติ,  อนฺตทฺวยสฺส ปฎิปชฺชนสฺส ปชหนวเสน มชฺฌิมปฎิปทาสงฺขาโตว อริโย อฎฺฐงฺคิโก มโคฺค ปฎิปโกฺข โหติ ปหายกตฺตาฯ  มโคฺค สํสารนิวตฺตนสฺส เหตุภาวโต  โหติฯ  สํสารปวตฺติสํสารนิวตฺตีสุ  สํสารปวตฺติ  ทุกฺขสจฺจํ,  ตสฺมิํ ทุเกฺข อภิสโงฺค ตณฺหา  สมุทยสจฺจํ, ตณฺหานิโรโธ  นิโรธสจฺจํ, อริโย อฎฺฐงฺคิโก  ทุกฺขนิโรธคามินี ปฎิปทา มคฺคสจฺจํ, อิติ อิมานิ จตฺตาริ สจฺจานิ นิทฺธาริตานิฯ นฺติอาทิมฺหิ วุตฺตนโยว อโตฺถฯ</p>


<p>‘‘อุเจฺฉทสสฺสตสฺส กิตฺตโก ปเภโท, มคฺคสฺส กิตฺตโก’’ติ ปุจฺฉิตพฺพตฺตา นฺติอาทิ วุตฺตํฯ  อุเจฺฉทสสฺสตอริยมเคฺคสุ อุเจฺฉทสสฺสตทสฺสนํ  สเงฺขปโต วีสติวตฺถุกา สกฺกายทิฎฺฐิฯ อุเจฺฉโท ปญฺจุปาทานกฺขเนฺธ นิสฺสาย ปวตฺตตฺตา ปญฺจวิโธ, สสฺสตทสฺสนํ เอเกกสฺมิํ ติธา อุปฺปชฺชนโต ปนฺนรสวิธนฺติ วีสติวิธํ โหติฯ ฯ กตมานิ? จตฺตาโร สสฺสตวาทา, จตฺตาโร เอกจฺจสสฺสตวาทา, จตฺตาโร อนฺตานนฺตวาทา, จตฺตาโร อมราวิเกฺขปวาทา, เทฺว อธิจฺจสมุปฺปนฺนวาทา, โสฬส สญฺญีวาทา, อฎฺฐ อสญฺญีวาทา, อฎฺฐ เนวสญฺญีนาสญฺญีวาทา, สตฺต อุเจฺฉทวาทา, ปญฺจ ทิฎฺฐธมฺมนิพฺพานวาทาติ ทฺวาสฎฺฐิ ทิฎฺฐิคตานิ เวทิตพฺพานิฯ วิตฺถารโต ปน  (ที. นิ. ๑.๓๐ อาทโย) อาคตานิฯ  อุเจฺฉทสสฺสตทสฺสนานํ เตจตฺตาลีสํ โพธิปกฺขิยธมฺมา ปฎิปโกฺข มโคฺคฯ กตเม เตจตฺตาลีสํ? ‘‘อนิจฺจสญฺญา ทุกฺขสญฺญา อนตฺตสญฺญา’’ติ ติโสฺส สญฺญา จ ‘‘ปหานสญฺญา วิราคสญฺญา นิโรธสญฺญา’’ติ ติโสฺส สญฺญา จาติ ฉ สญฺญา จ ‘‘จตฺตาโร สติปฎฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อฎฺฐ มคฺคงฺคานี’’ติ เตจตฺตาลีสํ โพธิปกฺขิยธมฺมา วิปสฺสนาวเสน ปฎิปโกฺข มโคฺค นามฯ</p>


<p>‘‘สมถวเสน   กตโม ปฎิปโกฺข’’ติ วตฺตพฺพตฺตา  สมถวเสน ปฎิปโกฺข มโคฺค นามฯ ‘‘กตมํ ญาณํ กตมสฺส ธมฺมสฺส ปทาลน’’นฺติ ปุจฺฉิตพฺพตฺตา ติอาทิ วุตฺตํฯ ทิฎฺฐิจริเต ปวตฺตานิ  โมโหฯ ตณฺหาจริเต ปวตฺตานิ  ชาลํฯ วเสน ปวโตฺต โมโหฯ วเสน ปวตฺตํ ชาลํฯ อฎฺฐ สมาปตฺติโย สมาปชฺชิตฺวา เตเชตฺวา ติกฺขํ วิปสฺสนาญาณญฺจ อริยมคฺคญาณญฺจ นาม โพธิปกฺขิยธมฺมานํ ญาณปทฎฺฐานตฺตาฯ โมโห จ ชาลญฺจ ฯ ปทาเลตีติ  กตฺตริ ยุปจฺจโย, โมหชาลสฺส ปทาลนนฺติ ฯ ปทาลนญฺหิ ทุวิธํ วิกฺขมฺภนปทาลนํ สมุเจฺฉทปทาลนนฺติฯ ปุพฺพภาเค สมถวิปสฺสนาวเสน  มคฺคกฺขเณ  เอว ทฎฺฐพฺพํฯ ติ ตสฺมิํ โมหชาเล อวิชฺชา โมโห, ภวตณฺหา ชาลํฯ อตฺตโน อาธารํ ปุคฺคลํ ทุกฺขาทีสุ อฎฺฐสุ ฐาเนสุ โมเหตีติ ฯ ปฐมํ ชาลํ ชฎํ ลายิตฺวา ชฎาวเสน ลาติ ปวตฺตตีติ  อตฺตนิ ชาตํ มจฺฉสกุณาทิกํ ลาติ คณฺหาติ, ลาเปติ คณฺหาเปตีติ วา  ชาลํ วิยาติ ฯ เตน วุตฺตํ – ‘‘อตีตาทิเภทภิเนฺนสุ รูปาทีสุ, สกอตฺตภาวาทีสุ จ สํสิพฺพนวเสน ปวตฺตนโต ชาลํ ภวตณฺหา’’ติ (เนตฺติ. อฎฺฐ. ๘๐)ฯ ‘‘อวิชฺชาตณฺหาหิ อตฺตกิลมถานุโยคาทีนํ กิเลสปกฺขานํ นิทฺธารณํ กตํ กถํ เกน สทฺทหิตพฺพ’’นฺติ วตฺตพฺพตฺตา  วุตฺตํฯ</p>


<p> ‘‘อิโต สาสนโต พหิทฺธา ทิฎฺฐิจริตตณฺหาจริตานํ ปฎิปทาทโย นิทฺธาริตา, สาสเน ทิฎฺฐิจริตตณฺหาจริตานํ ปฎิปทาทโย กถํ นิทฺธาริตพฺพา’’ติ วตฺตพฺพตฺตา ‘‘สํกิเลสปกฺขา สุตฺตตฺถา อาจริเยน ทสฺสิตา, โวทานปกฺขสุตฺตตฺถา กถํ ทสฺสิตพฺพา’’ติ วตฺตพฺพตฺตา วา ติอาทิ วุตฺตํฯ ติ เตสุ ทิฎฺฐิจริตตณฺหาจริเตสุฯ  ปุคฺคโล อสฺมิํ สาสเน ปพฺพชิโต หุตฺวา จตูสุ ปจฺจเยสุ สเลฺลขานุสนฺตตวุตฺติ ภวติฯ กสฺมา? ยสฺมา สเลฺลเข ติพฺพคารโว, ตสฺมา สเลฺลเข ติพฺพคารวตฺตาฯ  ปุคฺคโล อสฺมิํ สาสเน ปพฺพชิโต หุตฺวา สิกฺขานุสนฺตตวุตฺติ ภวติ ฯ กสฺมา? ยสฺมา สิกฺขาย ติพฺพคารโว, ตสฺมา สิกฺขาย ติพฺพคารวตฺตาฯ  ปุคฺคโล สมฺมตฺตนิยามํ โอกฺกมโนฺต หุตฺวา  ปุคฺคโล ภวติฯ กสฺมา? ทิฎฺฐิยา ทิฎฺฐิวิสเย ปญฺญาสทิสปวตฺตนโตฯ  ปุคฺคโล สมฺมตฺตนิยามํ โอกฺกมโนฺต หุตฺวา สทฺธานุสารี ภวติฯ กสฺมา? ตณฺหาวเสน มิจฺฉาธิโมกฺขตฺตาฯ  ปุคฺคโล สุขาย ปฎิปทาย, ทนฺธาภิญฺญาย จ นิยฺยาติ, สุขาย  ปฎิปทาย, ขิปฺปาภิญฺญาย จ นิยฺยาติ สุเขน กิเลเสหิ วิกฺขมฺภิตุํ สมตฺถตฺตาฯ  ปุคฺคโล ทุกฺขาย ปฎิปทาย, ทนฺธาภิญฺญาย จ นิยฺยาติ, ทุกฺขาย ปฎิปทาย, ขิปฺปาภิญฺญาย จ นิยฺยาติ ทุเกฺขน กิเลเสหิ วิกฺขมฺภิตุํ สมตฺถตฺตาฯ</p>


<p>‘‘ตถา กสฺมา นิยฺยาตี’’ติ ปุจฺฉิตพฺพตฺตา นฺติอาทิ วุตฺตํฯ  เยน การเณน นิยฺยาติ, ตํ นฺติ ปุจฺฉติฯ  ตณฺหาจริตสฺส กามา สุเขน อปริจฺจตฺตา  ยสฺมา ภวนฺติ, ตสฺมา กามานํ สุเขน อปริจฺจตฺตตฺตา ตถา นิยฺยาติฯ  ตณฺหาจริโต  วตฺถุกามกิเลสกาเมหิ วิเวจิยมาโน ทุเกฺขน ปฎินิสฺสรติ, ทนฺธญฺจ  จตุสจฺจธมฺมํ อาชานาติฯ  ปุคฺคโล ทิฎฺฐิจริโต โหติ, โส  ทิฎฺฐิจริโต ปุคฺคโล  อาทิมฺหิเยว  กิเลสกามวตฺถุกาเมหิ อนตฺถิโก ภวติฯ  ทิฎฺฐิจริโต  เตหิ กาเมหิ วิเวจิยมาโน ขิปฺปญฺจ สุเขน ปฎินิสฺสรติ, ขิปฺปญฺจ ธมฺมํ อาชานาติฯ</p>


<p>‘‘ตณฺหาจริโต ทุกฺขาย ปฎิปทาย ทนฺธาภิญฺญาย นิยฺยาติ, ทิฎฺฐิจริโต สุขาย ปฎิปทาย ขิปฺปาภิญฺญาย นิยฺยาตีติ เอเกกาย ปฎิปทาย ภวิตพฺพ’’นฺติ วตฺตพฺพตฺตา ติ วุตฺตํฯ ‘‘เอวํ สติ เอโกว ทฺวีหิ ทฺวีหิ ปฎิปทาหิ นิยฺยาตีติ อาปชฺชตี’’ติ วตฺตพฺพตฺตา ติอาทิ วุตฺตํฯ ตณฺหาจริตา สตฺตาปิ ทุวิธา มุทินฺทฺริยาปิ ติกฺขินฺทฺริยาปิ, ทิฎฺฐิจริตา สตฺตาปิ ทุวิธา มุทินฺทฺริยาปิ ติกฺขินฺทฺริยาปีติ โยชนา กาตพฺพาฯ  ตณฺหาจริตทิฎฺฐิจริตา มุทินฺทฺริยา ภวนฺติ,  ตณฺหาจริตทิฎฺฐิจริตา ทนฺธญฺจ ปฎินิสฺสรนฺติ, ทนฺธญฺจ ธมฺมํ อาชานนฺติฯ  ตณฺหาจริตทิฎฺฐิจริตา ติกฺขินฺทฺริยา ภวนฺติ,  ตณฺหาจริตทิฎฺฐิจริตา ขิปฺปญฺจ ปฎินิสฺสรนฺติ, ขิปฺปญฺจ ธมฺมํ อาชานนฺติ, ตสฺมา เอเกกเสฺสว เอเกกา ปฎิปทา  ยุตฺตาวาติฯ ‘‘อิมาหิ ปฎิปทาหิ นิยฺยนฺติเยว, น นิยฺยิํสุ นิยฺยิสฺสนฺตีติ อาปเชฺชยฺย วตฺตมานวิภตฺติยา นิทฺทิฎฺฐตฺตา’’ติ วตฺตพฺพตฺตา ติอาทิ วุตฺตํฯ อตีเตปิ อิมาหิ จตูหิ ปฎิปทาหิ นิยฺยิํสุ, ปจฺจุปฺปเนฺนสุปิ นิยฺยนฺติ, อนาคเตปิ นิยฺยิสฺสนฺตีติ อโตฺถ คเหตโพฺพ ยถา ‘‘ปพฺพโต ติฎฺฐตี’’ติฯ</p>


<p>นฺติ เอวํ วุตฺตปฺปกาเรนฯ อริยปุคฺคลา จตุกฺกมคฺคํ ปฎิปทํ ปญฺญาเปนฺติฯ ‘‘กิมตฺถํ ปญฺญาเปนฺตี’’ติ วตฺตพฺพตฺตา ติอาทิ วุตฺตํฯ ติ ตณฺหาอวิชฺชานํ วเสน สํกิเลสปเกฺข ทฺวิทิสา จตุสจฺจโยชนาปิ สมถวิปสฺสนานํ  วเสน โวทานปเกฺข ทฺวิทิสา จตุสจฺจโยชนาปิ ทสฺสิตาฯ อยํ จตุพฺพิธา จตุสจฺจโยชนา นนฺทิยาวฎฺฎสฺส นยสฺส สมุฎฺฐานํ ภูมิ สมุฎฺฐานภาวโตติฯ ‘‘ตถาวิธาย จตุสจฺจโยชนาย นนฺทิยาวฎฺฎสฺส นยสฺส สมุฎฺฐานภูมิภาโว เกน สทฺทหิตโพฺพ’’ติ วตฺตพฺพตฺตา ติอาทิ วุตฺตํฯ</p>


<p> ‘‘นนฺทิยาวฎฺฎสฺส นยสฺส สมุฎฺฐานภูตา ภูมิ ทสฺสิตา, ตสฺส นนฺทิยาวฎฺฎสฺส นยสฺส กตฺถ กตมา ทิสา กิตฺตเกน อุปปริกฺขิตพฺพา’’ติ วตฺตพฺพตฺตา ติอาทิ วุตฺตํฯ -สโทฺท ปกฺขนฺตรโตฺถฯ  ทิสาภูตา อาหาราทโย ธมฺมา เวยฺยากรเณสุ ‘‘กุสลากุสลา’’ติ วุตฺตํ,  ทิสาภูตา อาหาราทโย ธมฺมา ทุวิเธน ‘‘อิเม อกุสลา ธมฺมา สํกิเลสธมฺมา, อิเม กุสลา โวทานธมฺมา’’ติ ทุวิเธน  อาโลจิตพฺพาฯ ‘‘กตเมน ทุวิเธนา’’ติ ปุจฺฉิตพฺพตฺตา ติ วุตฺตํฯ ‘‘กตมํ วฎฺฎํ, กตมํ วิวฎฺฎ’’นฺติ ปุจฺฉิตพฺพตฺตา นฺติ วุตฺตํฯ ‘‘สํสารสฺส กตโม เหตู’’ติ ปุจฺฉิตพฺพตฺตา ติ วุตฺตํฯ ‘‘กตมํ กมฺมํ นาม, เจตนาเยว กมฺมํ นาม กิํ, อุทาหุ เจตสิกญฺจ ผลทานสมตฺถาสมตฺถมฺปิ กมฺมํ กิ’’นฺติ ปุจฺฉิตพฺพตฺตา นฺติอาทิ วุตฺตํฯ ติ เตสุ กมฺมกิเลเสสุฯ  เกน ปกาเรน ทฎฺฐพฺพ’’นฺติ เจ วเทยฺย, ยถา เยน อุปจเยน กตํ กมฺมํ ผลทานสมตฺถํ โหติ, ตสฺมิํ อุปจเย ตํ กมฺมํ ทฎฺฐพฺพํฯ ‘‘เต กิเลสา กตเมหิ ธเมฺมหิ นิทฺทิสิตพฺพา’’ติ เจ ปุเจฺฉยฺย, สเพฺพปิ กิเลสา จตูหิ วิปลฺลาเสหิ นิทฺทิสิตพฺพาฯ ‘‘เต กิเลสา กตฺถ  ทฎฺฐพฺพา’’ติ เจ ปุเจฺฉยฺย, ทสวตฺถุเก กิเลสปุเญฺช เต กิเลสา ทฎฺฐพฺพาฯ</p>


<p>‘‘กตมานิ ทส วตฺถูนี’’ติ เจ ปุเจฺฉยฺย, จตฺตาโร อาหารา, จตฺตาโร วิปลฺลาสา, จตฺตาริ อุปาทานานิ, จตฺตาโร โยคา, จตฺตาโร คนฺถา, จตฺตาโร อาสวา, จตฺตาโร โอฆา, จตฺตาโร สลฺลา, จตโสฺส วิญฺญาณฎฺฐิติโย, จตฺตาริ อคติคมนานีติ ทส วตฺถูนีติ เวทิตพฺพานิ จตุนฺนํ กิจฺจวเสน เอกตฺตาฯ เอตฺถ จ กิเลสานํ ปจฺจโย วตฺถุกาโมปิ กิเลโสปิ กิเลสวตฺถุ โหติ ปุริมานํ ปุริมานํ กิเลสานํ ปจฺฉิมานํ ปจฺฉิมานํ กิเลสานํ ปจฺจยภาวโตฯ</p>


<p>‘‘กตโม กตโม กตมสฺส กตมสฺส วตฺถู’’ติ ปุจฺฉิตพฺพตฺตา ติอาทิ วุตฺตํฯ อาลมฺพิตเพฺพ ปฐเม กพฬีการาหาเร ปฐโม ‘‘รูปํ สุภ’’นฺติ  อารมฺมณกรณวเสน ปวตฺตติฯ อาลมฺพิตเพฺพ ทุติเย ผสฺสาหาเร ทุติโย ‘‘ผสฺสปจฺจยา เวทนา สุขา’’ติ   ปวตฺตติฯ อาลมฺพิตเพฺพ ตติเย จิตฺตาหาเร ตติโย ‘‘จิตฺตํ นิจฺจ’’นฺติ  ปวตฺตติ, อาลมฺพิตเพฺพ จตุเตฺถ มโนสเญฺจตนาหาเร ‘‘ธโมฺม อตฺตา’’ติ  อารมฺมณกรณวเสน ปวตฺตติฯ อาลมฺพิตเพฺพ ปฐเม ‘‘รูปํ สุภ’’นฺติ  ปฐมํ กามุปาทานํ อารมฺมณกรณวเสน ปวตฺตติฯ เสเสสุปิ ยถารหํ นยานุสาเรน โยเชตฺวา อโตฺถ เวทิตโพฺพฯ</p>


<p> ‘‘เตสุ อาหาราทีสุ กตโม กตมสฺส ปุคฺคลสฺส อุปกฺกิเลโส’’ติ วตฺตพฺพตฺตา ติอาทิ วุตฺตํฯ ติ เตสุ อาหาราทีสุ, ตณฺหาจริตทิฎฺฐิจริเตสุ วาฯ ตณฺหาจริตสฺส รูปเวทนาสุ ติพฺพจฺฉนฺทราคสฺส อุปฺปชฺชนโต โย จ กพฬีกาโร อาหาโร, โย จ ผสฺสาหาโร ปวตฺตติ,  กพฬีการาหารผสฺสาหารา ตณฺหาจริตสฺส ปุคฺคลสฺส อุปกฺกิเลสา ภวนฺติฯ ทิฎฺฐิจริตสฺส ธมฺมจิเตฺตสุ พลวอตฺตนิจฺจาภินิเวสสฺส อุปฺปชฺชนโต โย จ มโนสเญฺจตนาหาโร, โย จ วิญฺญาณาหาโร ปวตฺตติ,  มโนสเญฺจตนาหารวิญฺญาณาหารา ทิฎฺฐิจริตสฺส ปุคฺคลสฺส อุปกฺกิเลสา ภวนฺติฯ นฺติอาทีสุปิ วุตฺตนยานุสาเรน อโตฺถ คเหตโพฺพติฯ ปุริมานํ  ทฺวินฺนํ ทฺวินฺนํ ตณฺหาปธานตฺตา เจว ตณฺหาสภาวตฺตา จ, ปจฺฉิมานํ ทฺวินฺนํ ทฺวินฺนํ ทิฎฺฐิปธานตฺตา เจว ทิฎฺฐิสภาวตฺตา จาติฯ</p>


<p> ‘‘กตมสฺมิํ ปฐมาทิเก อาหาเร กตโม ปฐมาทิโก วิปลฺลาโส ปวตฺตตี’’ติ ปุจฺฉิตพฺพตฺตา ติอาทินา นามวเสน นิยเมตฺวา ปุเพฺพ วุตฺตตฺถเมว ทเสฺสติฯ ‘‘กตมสฺมิํ วิปลฺลาเส ฐิโต กตมํ อุปาทิยตี’’ติ ปุจฺฉิตพฺพตฺตา ติอาทิ วุตฺตํฯ ปฐเม วิปลฺลาเส  ปุคฺคโล กาเม เยน อุปาทาเนน อุปาทิยติ,  อุปาทานํ ‘‘กามุปาทานํ นามา’’ติ วุจฺจติฯ เสเสสุ อิมินา นเยน โยชนา กาตพฺพาฯ</p>


<p>‘‘เยน กามุปาทาเนน กาเมหิ ปุคฺคโล สํยุชฺชติ, อยํ กามุปาทานธโมฺม ‘กามโยโค’ติ วุจฺจตี’’ติอาทินา โยชนา กาตพฺพาฯ เสสานํ โยชนตฺถาทโย ปาฬิโต, อฎฺฐกถาโต จ ปากฎาฯ</p>


<p> ‘‘อาหาราทีสุ กตเม กตมา ทิสา’’ติ ปุจฺฉิตพฺพตฺตา ติอาทิ วุตฺตํฯ  เตสุ อาหารจตุกฺกาทีสุ ทสสุ จตุเกฺกสุ ปฐโม ปฐโม กพฬีการาหาราทิโก  ปฐมา ทิสา, ทุติโย ทุติโย ผสฺสาหาราทิโก ทุติยา ทิสา, ตติโย ตติโย วิญฺญาณาหาราทิโก ตติยา ทิสา, จตุโตฺถ จตุโตฺถ มโนสเญฺจตนาหาราทิโก จตุตฺถา ทิสาติ เวทิตพฺพาฯ</p>


<p>‘‘ตาสุ จตูสุ ทิสาสุ เตสุ กพฬีการาหาราทีสุ ธเมฺมสุ กตเม ธมฺมา กตมสฺส อุปกฺกิเลสา’’ติ ปุจฺฉิตพฺพตฺตา อิเม อาหาราทโย ธมฺมา อิมสฺส ปุคฺคลสฺส อุปกฺกิเลสาติ วิภตฺตาติ ทเสฺสตุํ ติ วุตฺตํฯ  ปน – ‘‘กพฬีการาหาโร อาหาโรติอาทิ อาหาราทีสุ เย ยสฺส ปุคฺคลสฺส อุปกฺกิเลสา, ตํ วิภชิตฺวา ทเสฺสตุํ อารทฺธ’’นฺติ (เนตฺติ. อฎฺฐ. ๘๕) วุตฺตํฯ นฺติ เอกเทสภูตานํ ทสนฺนํ สุตฺตานํฯ ติ สภาวธโมฺมฯ สทฺทโตฺถ หิ อสมาโนติฯ นฺติ เอเตน จ สทฺทตฺถสฺส นานตฺตํ ทเสฺสติฯ</p>


<p>‘‘กพฬีการาหาราทีสุ  กตเม อาหาราทโย กตเมน วิโมกฺขมุเขน ปริญฺญํ ปหานํ คจฺฉนฺตี’’ติ ปุจฺฉิตพฺพตฺตา ติอาทิ วุตฺตํฯ</p>


<p>ติ เอวํ วุตฺตปฺปการาฯ ติ สเพฺพ อาหาราทโย ธมฺมา โลกวฎฺฎานุสาริโน ภวนฺติฯ ติ เต สเพฺพ อาหาราทโย ธมฺมาฯ ติ โลกโต วฎฺฎโตฯ  อนิจฺจานุปสฺสนาทีหิ นิยฺยนฺติฯ</p>


<p> สํกิเลสปเกฺข ทิสาภูตา อาหารจตุกฺกาทโย ทส จตุกฺกา ธมฺมา อาจริเยน นิทฺธาเรตฺวา ทสฺสิตา, อเมฺหหิ จ ญาตา, ‘‘โวทานปเกฺข กตเม ทิสาภูตา ธมฺมา’’ติ ปุจฺฉิตพฺพตฺตา โวทานปเกฺข ทิสาภูเต ธเมฺม ทเสฺสตุํ ติอาทิ วุตฺตํฯ ติ ทิพฺพวิหารา พฺรหฺมวิหารา อริยวิหารา อาเนญฺชวิหาราติ จตฺตาโร วิหาราฯ เตสุ รูปาวจรสมาปตฺติโย  จตโสฺส อปฺปมญฺญาโย  จตโสฺส ผลสมาปตฺติโย  จตโสฺส อรูปสมาปตฺติโย  ติ มานปหานํ อาลยสมุคฺฆาโต อวิชฺชาปหานํ ภวูปสโมติ จตฺตาโร อจฺฉริยอพฺภุตธมฺมาฯ ติ สจฺจาธิฎฺฐานํ จาคาธิฎฺฐานํ ปญฺญาธิฎฺฐานํ อุปสมาธิฎฺฐานนฺติ จตฺตาริ อธิฎฺฐานานิฯ ติ ฉนฺทสมาธิภาวนา วีริยสมาธิภาวนา จิตฺตสมาธิภาวนา วีมํสาสมาธิภาวนาติ จตโสฺส สมาธิภาวนาฯ   ติ อินฺทฺริยสํวโร ตโป โพชฺฌโงฺค สพฺพูปธิปฎินิสฺสโคฺคติ จตฺตาโร สุขภาคิยาฯ อวเสสา ปากฎาฯ</p>


<p>‘‘จตูสุ จตูสุ ปฎิปทาทีสุ กตโม ปฎิปทาทิโก ปฐโม สติปฎฺฐานาทิโก ภวตี’’ติ ปุจฺฉิตพฺพตฺตา นฺติอาทิ วุตฺตํฯ ‘‘ปฎิปทาทโย ปญฺญาปทฎฺฐานาทิกา, สติปฎฺฐานาทโย ปน สติปทฎฺฐานาทิกา, ตสฺมา ‘ปฐมา ปฎิปทา ปฐมํ สติปฎฺฐาน’นฺติอาทิโยชนา กาตพฺพา’’ติ วตฺตพฺพตฺตา ติอาทิ วุตฺตํ, ปูรกปูเรตพฺพภาวโต ตถา โยชนา กาตพฺพาติ อธิปฺปาโยฯ อถ  วา ‘‘ภาวิตา พหุลีกตา กตเม ปฎิปทาทโย กตเม สติปฎฺฐานาทิเก ปูเรนฺตี’’ติ ปุจฺฉิตพฺพตฺตา ติอาทิ วุตฺตํฯ</p>


<p> ‘‘เตสุ ทสสุ ปฎิปทาจตุกฺกาทีสุ กตเม ธมฺมา กตมา ทิสา, กตเม ธมฺมา กตมา ทิสา’’ติ ปุจฺฉิตพฺพตฺตา ติอาทิ วุตฺตํฯ ติ เตสุ ทสสุ ปฎิปทาจตุกฺกาทีสุฯ  มยา วุจฺจมานา ปฐมา ปฎิปทาทโย ทิสา จตโสฺส ทิสา ภวนฺติฯ</p>


<p>‘‘เตสุ จตูสุ ทิสาภูเตสุ ปฎิปทาจตุกฺกาทีสุ กตโม ทิสาภูโต อโตฺถ กตมสฺส ปุคฺคลสฺส เภสชฺช’’นฺติ ปุจฺฉิตพฺพตฺตา นฺติ วุตฺตํฯ</p>


<p>‘‘เตสุ ทสสุ ปฎิปทาทิจตุเกฺกสุ ธเมฺมสุ กตโม กตโม กตมํ กตมํ วิโมกฺขมุข’’นฺติ ปุจฺฉิตพฺพตฺตา ติอาทิ วุตฺตํฯ อโตฺถ ปน  วิตฺถาเรน วุโตฺต ปากโฎฯ สํกิเลสปเกฺข ทิสาภูตา อาหารจตุกฺกาทโย ทส จตุกฺกา สมติกฺกมิตพฺพปหาตพฺพภาเวน นิทฺธาริตา, โวทานปเกฺข ปน ทิสาภูตา ปฎิปทาจตุกฺกาทโย ทส จตุกฺกา สมติกฺกมปหายกภาเวน นิทฺธาริตาฯ</p>


<p>‘‘เตสํ อาหารจตุกฺกาทีนํ ทสนฺนํ จตุกฺกานํ สมติกฺกมนปหานสงฺขาตํ ยํ วิกฺกีฬิตญฺจ เตสํ ปฎิปทาจตุกฺกาทีนํ ทสนฺนํ จตุกฺกานํ ภาวนาสงฺขาตํ ยํ วิกฺกีฬิตญฺจ สจฺฉิกิริยาสงฺขาตํ ยํ วิกฺกีฬิตญฺจ อตฺถิ, ตํ ติวิธํ วิกฺกีฬิตํ กตเมสํ ปุคฺคลานํ วิกฺกีฬิตํ  ภวตี’’ติ ปุจฺฉิตพฺพตฺตา นฺติ วุตฺตํฯ อถ วา ‘‘ยถาวุตฺตปฺปกาเรหิ วิโมกฺขมุเขหิ เย พุทฺธปเจฺจกพุทฺธสาวกา วิมุจฺจิํสุ, เตสุ พุทฺธเสฺสว วิกฺกีฬิตํ ภวติ กิํ, ปเจฺจกพุทฺธเสฺสว วิกฺกีฬิตํ ภวติ กิํ, สาวกเสฺสว วิกฺกีฬิตํ ภวติ กิํ, อุทาหุ สเพฺพสํ พุทฺธปเจฺจกพุทฺธสาวกานํ วิกฺกีฬิตํ ภวติ กิ’’นฺติ วิจารณาย สมฺภวโต นฺติ วุตฺตํฯ ยถาวุตฺตปฺปกาเรหิ วิโมกฺขมุเขหิ เย พุทฺธปเจฺจกพุทฺธสาวกา มุจฺจิํสุ,  พุทฺธปเจฺจกพุทฺธสาวกานํ ฯ ยํ อาหารจตุกฺกาทีนํ ทสนฺนํ จตุกฺกานํ  สปรสนฺตาเน สมติกฺกมนปหานญฺจ ยา ปฎิปทาจตุกฺกาทีนํ ทสนฺนํ จตุกฺกานํ สปรสนฺตาเน ภาวนาสมฺปาทนา, สจฺฉิกิริยาสมฺปาทนา จ อตฺถิ, อิทํ สพฺพํ วิกฺกีฬิตํ นาม ภวตีติ อโตฺถฯ</p>


<p>‘‘สเพฺพสํ อาหารจตุกฺกาทีนํ ทสนฺนํ จตุกฺกานํ สเพฺพ ปฎิปทาจตุกฺกาทโย ทส จตุกฺกา ปฎิปกฺขา โหนฺติ กิํ, อุทาหุ ยถากฺกมํ จตุกฺกานํ จตุกฺกา ปฎิปกฺขา โหนฺติ กิ’’นฺติ วิจารณาย สมฺภวโต ยถากฺกมํ จตุกฺกานํ จตุกฺกา ปฎิปกฺขา โหนฺติ ปหาตพฺพปหายกภาเวนาติ ทเสฺสโนฺต ติอาทิมาหฯ  ปน – ‘‘อิทานิ อาหาราทีนํ ปฎิปทาทีหิ เยน สมติกฺกมนํ, ตํ เนสํ ปฎิปกฺขภาวํ ทเสฺสโนฺต ‘จตฺตาโร อาหารา เตสํ ปฎิปโกฺข จตโสฺส ปฎิปทา’ติอาทิมาหา’’ติ (เนตฺติ. อฎฺฐ. ๘๗) วุตฺตํฯ ตตฺถ สํกิเลสปเกฺข จตฺตาโร เย อาหารา นิทฺธาริตา, เตสํ จตุนฺนํ อาหารานํ โวทานปเกฺข ยา จตโสฺส ปฎิปทา นิทฺธาริตา, ตา จตโสฺส ปฎิปทา ปฎิปโกฺข อาหารานํ ปหาตพฺพตฺตา, ปฎิปทานํ ปน ปหายกตฺตาฯ สติปิ อาหารานํ อปฺปหาตพฺพภาเว วิปสฺสนารมฺมณตฺตา อาหารปฎิพทฺธฉนฺทราคปฺปหานวเสน ปหาตพฺพภาโว วุโตฺตติ เอวมาทิโยชนา กาตพฺพาฯ</p>


<p>ติ สีหสทิสา พุทฺธา จ สีหสทิสา ปเจฺจกพุทฺธา จ สีหสทิสา สาวกา จาติ สีหสทิสา วิสุํ วิสุํ โยเชตพฺพาฯ สาวกา ปน อหตราคโทสโมหาปิ สนฺติ, เตปิ ‘‘สีหา’’ติ มเญฺญยฺยุนฺติ ตํ นิวตฺตาปนตฺถํ ติ วุตฺตํฯ หนิตพฺพาติ  ราโค จ โทโส จ โมโห จ  หตา ราคโทสโมหา เอเตหิ สาวเกหีติ  สาวกาติ โยชนา กาตพฺพา สาวกานํเยว พฺยภิจารสมฺภวโตติฯ  สีหานํ พุทฺธานํ,  สีหานํ ปเจฺจกพุทฺธานํ,  สีหานํ สาวกานํ  โวทานปเกฺข ภาวิตพฺพานํ โพธิปกฺขิยธมฺมานํ ภาวนา วฑฺฒนา จ,  โวทานปเกฺขเยว สจฺฉิกาตพฺพานํ  ผลนิพฺพานานํ สจฺฉิกิริยา จ,  สํกิเลสปเกฺข ปหาตพฺพานํ ปหานสงฺขาตา พฺยนฺตีกิริยา จ  นาม ภวติฯ</p>


<p>นฺติ  สทฺธินฺทฺริยาทีนํ อินฺทฺริยานํ อธิฎฺฐานํ ปวตฺตนํ ภาวนา, สจฺฉิกิริยา จฯ นฺติ วิปลฺลาสานํ อธิฎฺฐานํ ปหานวเสน อปฺปวตฺตนํ, อนุปฺปาทนญฺจ สเงฺขปโต  นามาติ คหิตํฯ  สทฺธินฺทฺริยาทีนิ  สทฺธมฺมสฺส โวทานปกฺขสฺส โคจโร ปวตฺตนเหตูติ อธิเปฺปตานิฯ  วิปลฺลาสา  สํกิเลสปกฺขสฺส โคจโร ปวตฺติเหตูติ อธิเปฺปตาฯ</p>


<p>‘‘จตฺตาโร อาหาราติอาทินา สํกิเลสปเกฺข อาหารจตุกฺกาทีนํ ทสนฺนํ จตุกฺกานํ ตณฺหาจริตาทีนํ จตุนฺนํ ปุคฺคลานํ อุปกฺกิเลสวิภาวนามุเขน ยา นิทฺธารณา อาจริเยน กตา, ‘จตโสฺส ปฎิปทา’ติอาทินา จ โวทานปเกฺข ปฎิปทาจตุกฺกาทีนํ ทสนฺนํ จตุกฺกานํ ตณฺหาจริตาทีนํ จตุนฺนํ ปุคฺคลานํ โวทานวิภาวนามุเขน ยา นิทฺธารณา อาจริเยน กตา, สา อยํ นิทฺธารณา กตมสฺส นยสฺส สมุฎฺฐานํ ภูมีติ วุจฺจตี’’ติ ปุจฺฉิตพฺพตฺตา ติ วุตฺตํฯ ตตฺถ นฺติ ยา อยํ วุตฺตนเยน ทฺวิปฺปการา นิทฺธารณา กตา, สา อยํ ทฺวิปฺปการา นิทฺธารณา สีหวิกฺกีฬิตสฺส นยสฺส  ปวตฺติฎฺฐานํ สมุฎฺฐานนฺติ นยสมุฎฺฐานโกสเลฺลหิ ปุคฺคเลหิ วุจฺจตีติ โยชนา กาตพฺพาติฯ</p>


<p>‘‘วุตฺตปฺปการาย นิทฺธาริตาย นยสฺส ภูมิภาโว กสฺมา วิญฺญายตี’’ติ วตฺตพฺพตฺตา ติอาทิ วุตฺตํฯ  วุตฺตปฺปการาย นิทฺธารณาย นยภูมิภาเวน ติ ยํ วจนํ อาจริโย อาห, เตน วจเนน วิญฺญายตีติฯ</p>


<p>สีหวิกฺกีฬิตนยภูมิ อาจริเยน วิภาวิตา, อเมฺหหิ จ ญาตา, ‘‘กตมา ติปุกฺขลนยภูมี’’ติ ปุจฺฉิตพฺพตฺตา ติปุกฺขลนยภูมิํ วิภาเวตุกาโม ติอาทิมาหฯ เอวํ สติ ‘‘อยํ สํกิเลโส, ตีณิ อกุสลมูลานี’’ติอาทิวจนเมว อาจริเยน วตฺตพฺพํ, กสฺมา ปน ‘‘ตตฺถ เย ทุกฺขาย ปฎิปทายา’’ติอาทิวจนํ วตฺตพฺพนฺติ? สจฺจํ, ติปุกฺขลนยภูมิภาวนา ปน อุคฺฆฎิตญฺญุอาทิปุคฺคลตฺตยวเสน ปวตฺตา, ตสฺมา อุคฺฆฎิตญฺญุอาทิปุคฺคลตฺตยํ วิภาเวตุํ ‘‘ตตฺถ เย ทุกฺขาย ปฎิปทายา’’ติอาทิวจนํ วุตฺตํฯ เอวมปิ ‘‘ตตฺถ โย สุขาย ปฎิปทาย ขิปฺปาภิญฺญาย  นิยฺยาติ, อยํ อุคฺฆฎิตญฺญู’’ติอาทิวจนเมว วตฺตพฺพํ , กสฺมา ปน ‘‘ตตฺถ เย ทุกฺขาย ปฎิปทายา’’ติอาทิวจนํ วตฺตพฺพนฺติ? สจฺจํ, อุคฺฆฎิตญฺญุอาทิปุคฺคลตฺตยํ ปน สีหวิกฺกีฬิตนยโต ติปุกฺขลนยสฺส นิคฺคจฺฉนโต นิกฺขมนโต สีหวิกฺกีฬิตนยภูมิวิภาวนายํ ปฎิปทาวิภาคโต วิภาวิตปุคฺคลจตุกฺกโต นิทฺธาริตํ, สีหวิกฺกีฬิตนยภูมิวิภาวนายํ ปฎิปทาวิภาคโต วิภาวิตํ ปุคฺคลจตุกฺกํ ปฐมํ วิภาเวตุํ ติอาทิ วุตฺตํฯ ติ โย ปฎิปทาจตุโกฺก สีหวิกฺกีฬิตนยภูมิวิภาวนายํ นิทฺธาริโต, ตสฺมิํ ปฎิปทาจตุเกฺกฯ ติ เย ทนฺธอุทตฺตา ทิฎฺฐิจริตปุคฺคลา ยถากฺกมํ สุขาย ปฎิปทาย ทนฺธาภิญฺญาย จ สุขาย ปฎิปทาย ขิปฺปาภิญฺญาย จ นิยฺยนฺติ, อิติ นิยฺยกา เทฺว ปุคฺคลา จ นิทฺธาริตาฯ ‘‘เตสํ จตุนฺนํ ปุคฺคลานํ กตโม สํกิเลโส’’ติ ปุจฺฉิตพฺพตฺตา ‘‘เตสํ จตุนฺนํ ปุคฺคลานํ อยํ สํกิเลโส’’ติ วิสฺสเชฺชตุํ ติอาทิ วุตฺตํฯ จตฺตาโร อาหารา นิทฺธาริตา…เป.… จตฺตาริ อคติคมนานิ นิทฺธาริตานิ, อิติ อยํ ทสวิโธ อาหารจตุกฺกาทิจตุโกฺก เตสํ จตุนฺนํ ปุคฺคลานํ สํกิเลโส โหติฯ เตสํ จตุนฺนํ ปุคฺคลานํ สํกิเลโส อาจริเยน นิทฺธาริโต, ‘‘กตมํ โวทาน’’นฺติ ปุจฺฉิตพฺพตฺตา นฺติอาทิ วุตฺตํฯ จตโสฺส ปฎิปทา นิทฺธาริตา, จตโสฺส อปฺปมาณา นิทฺธาริตา,  อิทํ ทสวิธํ ปฎิปทาจตุกฺกาทิจตุกฺกภูตํ ธมฺมชาตํ เตสํ จตุนฺนํ ปุคฺคลานํ โวทานํ โหติฯ</p>


<p> ‘‘เตสุ จตูสุ ปุคฺคเลสุ กตโม ปุคฺคโล อุคฺฆฎิตญฺญู, กตโม ปุคฺคโล วิปญฺจิตญฺญู, กตโม ปุคฺคโล เนโยฺย’’ติ ปุจฺฉิตพฺพตฺตา ติอาทิ วุตฺตํฯ ‘‘ปุเพฺพปิ ‘ตตฺถ เย’ติอาทินา จตฺตาโร ปุคฺคลา นิทฺธาริตา, กสฺมา ปน ปุน ‘‘ตตฺถ เย’ติอาทินา จตฺตาโร ปุคฺคลา นิทฺธาริตา’’ติ เจ วเทยฺย? ปุเพฺพ สํกิเลสโวทานํ สามิภาเวน นิทฺธาริตา, ปจฺฉา ปน อุคฺฆฎิตญฺญุอาทีนํ อวยวานํ สมูหภาเวน นิทฺธาริตาติ วิเสสโตฺถ คเหตโพฺพฯ ติ เอตฺถ โยชนโตฺถ เหฎฺฐา วุตฺตสทิโสวฯ ติ เตสุ จตูสุ ปุคฺคเลสุฯ ติ อุทโตฺต ทิฎฺฐิจริโตฯ นฺติ อยํ นิยโต อุทโตฺต ทิฎฺฐิจริโตฯ ปุน ติ อุทโตฺตว ตณฺหาจริโต จ มโนฺท ทิฎฺฐิจริโต จฯ ติ ทุกฺขาย ปฎิปทาย ขิปฺปาภิญฺญาย จ สุขาย ปฎิปทาย ทนฺธาภิญฺญาย จฯ</p>


<p>‘‘อุคฺฆฎิตญฺญุอาทโย  ตโย ปุคฺคลา อาจริเยน นิทฺธาริตา, เตสุ ตีสุ ปุคฺคเลสุ กตมสฺส กตมสฺส กตมํ กตมํ ภควา อุปทิสตี’’ติ ปุจฺฉิตพฺพตฺตา ติอาทิ วุตฺตํฯ อถ วา ‘‘ปฎิปทาเภเทน ปุคฺคลเภโท อาจริเยน วิภาวิโต, กถํ เทสนาเภเทน  ปุคฺคลเภโท วิภาวิโต’’ติ วตฺตพฺพตฺตา เทสนาเภเทนปิ ปุคฺคลเภทํ วิภาเวตุํ ติอาทิ วุตฺตํฯ ติ เตสุ ตีสุ อุคฺฆฎิตญฺญุอาทีสุ ปุคฺคเลสุฯ ‘‘สมถเทสนาวิปสฺสนาเทสนาเภเทเนว ปุคฺคลเภโท วิภาวิโต’’ติ วตฺตพฺพตฺตา มุทุธมฺมเทสนาติกฺขธมฺมเทสนาเภเทนปิ ปุคฺคลเภทํ วิภาเวตุํ ติอาทิ วุตฺตํฯ เสเสสุปิ เอวเมว อนุสนฺธฺยโตฺถ วตฺตโพฺพฯ</p>


<p>วิสุํ วิสุํ ปฎิปทาเภเทน จตฺตาโร หุตฺวา วิสุํ จ สมฺปิณฺฑิตา จ ปฎิปทาเภเทน เจว เทสนาเภเทน จ ตโย โหนฺตีติ วิภาเวตุํ ติอาทิํ ปุน วตฺวา ติ วุตฺตํฯ ตตฺถ ติ ลิงฺควิปลฺลาสนิเทฺทโส, ‘‘จตฺตาโร ตโย’’ติ ปน ปกติลิงฺคนิเทฺทโส กาตโพฺพวฯ</p>


<p>‘‘เตสํ ติณฺณํ ปุคฺคลานํ กตโม สํกิเลโส’’ติ ปุจฺฉิตพฺพตฺตา ติอาทิ วุตฺตํฯ ตตฺถ ติ ‘‘ตีณิ อกุสลมูลานิ…เป.… สีลวิปตฺติ ทิฎฺฐิวิปตฺติ อาจารวิปตฺตี’’ติ นิทฺธาริตานํ อกุสลานํ ธมฺมานํ อิติ อยํ สมูโห สํกิเลโส โหติฯ ‘‘เตสํ ติณฺณํ ปุคฺคลานํ สํกิเลโส อาจริเยน นิทฺธาริโต, กถํ โวทานํ นิทฺธาริตพฺพ’’นฺติ วตฺตพฺพตฺตา นฺติอาทิ วุตฺตํฯ ตตฺถ นฺติ ‘‘ตีณิ กุสลมูลานิ…เป.… ตีณิ วิโมกฺขมุขานิ สุญฺญตํ อนิมิตฺตํ อปฺปณิหิต’’นฺติ นิทฺธาริตานํ กุสลธมฺมานํ สมูหภูตํ อิติ อิทํ ธมฺมชาตํ โวทานํ โหติฯ</p>


<p>‘‘วุตฺตปฺปกาเรน จตฺตาโร หุตฺวา ตโย ปุคฺคลา ภวนฺตีติ อาจริเยน วิภาวิตา, ตโย หุตฺวา กิตฺตกา ปุคฺคลา ภวนฺตี’’ติ วตฺตพฺพภาวโต ติอาทิ วุตฺตํฯ ติ เหฎฺฐา วุตฺตปฺปกาเรน  จตฺตาโร หุตฺวา  ตโย ภวนฺติฯ  ตโย หุตฺวา ตณฺหาจริโต จ ทิฎฺฐิจริโต จาติ  ปุคฺคลา ภวนฺติฯ</p>


<p>‘‘เตสํ  ทฺวินฺนํ ปุคฺคลานํ กตโม สํกิเลโส’’ติ วตฺตพฺพภาวโต ติอาทิ วุตฺตํฯ ตตฺถ ติ ‘‘ตณฺหา จ อวิชฺชา จ…เป.… สสฺสตทิฎฺฐิ จ อุเจฺฉททิฎฺฐิ จา’’ติ นิทฺธาริตานํ อกุสลธมฺมานํ อิติ อยํ สมูโห สํกิเลโส โหติฯ</p>


<p>‘‘เตสํ  ทฺวินฺนํ ปุคฺคลานํ สํกิเลโส อาจริเยน นิทฺธาริโต, กถํ โวทาน’’นฺติ วตฺตพฺพภาวโต นฺติอาทิ วุตฺตํฯ นฺติ ‘‘สมโถ จ วิปสฺสนา จ…เป.… สอุปาทิเสสา จ นิพฺพานธาตุ, อนุปาทิเสสา จ นิพฺพานธาตู’’ติ นิทฺธาริตานํ กุสลธมฺมานํ สมูหภูตํ อิติ อิทํ ธมฺมชาตํ โวทานํ โหติฯ</p>


<p>‘‘ตีณิ อกุสลมูลานี’’ติอาทินา สํกิเลสปเกฺข อกุสลมูลติกาทีนํ ทฺวินฺนํ ทฺวาทสนฺนํ ติกานํ, ติณฺณํ อุคฺฆฎิตญฺญุอาทิปุคฺคลานํ สํกิเลสวิภาวนามุเขน ยา นิทฺธารณา กตา, ‘‘ตีณิ กุสลมูลานี’’ติอาทินา โวทานปเกฺข กุสลมูลติกาทีนํ ทฺวินฺนํ ทฺวาทสนฺนํ ติกานํ, ติณฺณํ อุคฺฆฎิตญฺญุอาทิปุคฺคลานํ โวทานวิภาวนามุเขน ยา นิทฺธารณา กตา,  วุตฺตปฺปการนิทฺธารณา ติปุกฺขลสฺส จ นยสฺส, องฺกุสสฺส จ นยสฺส  สมุฎฺฐานํ ปวตฺติเหตุ นามาติ โยเชตฺวา ‘‘ตณฺหา จ อวิชฺชา จา’’ติอาทินา สํกิเลสปเกฺข ตณฺหาอวิชฺชาทุกาทีนํ ปนฺนรสนฺนํ ทุกานํ, ทฺวินฺนํ ตณฺหาจริตทิฎฺฐิจริตานํ ปุคฺคลานํ โวทานวิภาวนามุเขน ยา นิทฺธารณา กตา, ‘‘สมโถ จ วิปสฺสนา จา’’ติอาทินา โวทานปเกฺข สมถวิปสฺสนาทุกาทีนํ เอกูนวีสติทุกานํ, ทฺวินฺนํ ตณฺหาจริตทิฎฺฐิจริตานํ ปุคฺคลานํ โวทานวิภาวนามุเขน ยา นิทฺธารณา กตา, อยํ วุตฺตปฺปการา นนฺทิยาวฎฺฎสฺส นยสฺส ภูมีติปิ นีหริตฺวา โยเชตพฺพาฯ ปุคฺคลาธิฎฺฐานวเสน หิ นนฺทิยาวฎฺฎนยโต สีหวิกฺกีฬิตนยสฺส สมฺภโว, สีหวิกฺกีฬิตนยโต จ ติปุกฺขลนยสฺส สมฺภโว โหติฯ ธมฺมาธิฎฺฐานวเสน ปน สีหวิกฺกีฬิตนยโต ติปุกฺขลนยสฺส สมฺภโว, ติปุกฺขลนยโต จ นนฺทิยาวฎฺฎนยสฺส สมฺภโว โหติฯ เตนาห  ‘‘อเนฺต ‘ตณฺหา จ อวิชฺชา จา’ติอาทินา สมถสฺส นยสฺส ภูมิ ทสฺสิตาฯ เตเนว หิ ‘จตฺตาริ หุตฺวา ตีณิ ภวนฺติ, ตีณิ หุตฺวา เทฺว ภวนฺตี’ติ วุตฺต’’นฺติ (เนตฺติ. อฎฺฐ. ๘๘)ฯ</p>


<p>‘‘กสฺมา  ปน อยํ วุตฺตปฺปการาย นิทฺธารณาย ติปุกฺขลสฺส จ นยสฺส, องฺกุสสฺส จ นยสฺส ภูมิภาโว วิญฺญายตี’’ติ วตฺตพฺพภาวโต ติอาทิ วุตฺตํฯ  ยถาวุตฺตสฺส นิทฺธารณาย ภูมิภาเวน อาจริโย ติ ยํ วจนํ อาห, เตน วจเนน วุตฺตปฺปการาย นิทฺธารณาย ติปุกฺขล…เป.… ยสฺส ภูมิภาโว วิญฺญายตีติ อโตฺถฯ</p>


<p>‘‘เอตฺตาวตา นยสมุฎฺฐานํ ปริปุณฺณํ โหติ, อญฺญํ นตฺถี’’ติ วตฺตพฺพตฺตา นฺติ วุตฺตํฯ เยน เยน นยสมุฎฺฐาเนน สํกิเลสปเกฺข วา อกุสลา ธมฺมา นิทฺธาริตา , โวทานปเกฺข วา กุสลา ธมฺมา นิทฺธาริตา, ตํ ตํ นยสมุฎฺฐานํ  ยถารหํ นิทฺธาเรตฺวา ยุชฺชิตพฺพนฺติ อโตฺถ คเหตโพฺพฯ</p>


<p>นยกฺกเมน ปน สเงฺขปโต ทสฺสยิสฺสามิ – เทฺว ปุคฺคลา, ตโย ปุคฺคลา, จตฺตาโร ปุคฺคลาติ ปุคฺคลา ติโกฎฺฐาสา ภวนฺติ, จตุทิสา, ฉทิสา, อฎฺฐทิสาติ ทิสาปิ ติโกฎฺฐาสา ภวนฺติฯ ตตฺถ ติ ตณฺหาจริโต ปุคฺคโล, ทิฎฺฐิจริโต ปุคฺคโลติ เทฺว ปุคฺคลา ภวนฺติฯ ติ อุคฺฆฎิตญฺญุปุคฺคโล, วิปญฺจิตญฺญุปุคฺคโล, เนยฺยปุคฺคโลติ ตโย ปุคฺคลา ภวนฺติฯ ติ ทุกฺขาปฎิปทาทนฺธาภิญฺญาทิเภเทน ภินฺนา มุทินฺทฺริโย ตณฺหาจริโต ปุคฺคโล, มุทินฺทฺริโย ทิฎฺฐิจริโต ปุคฺคโล, ติกฺขินฺทฺริโย ตณฺหาจริโต ปุคฺคโล, ติกฺขินฺทฺริโย ทิฎฺฐิจริโต ปุคฺคโลติ จตฺตาโร ปุคฺคลา ภวนฺติฯ ติ สํกิเลสปเกฺข เทฺว เทฺว ทิสา, โวทานปเกฺข เทฺว เทฺว ทิสาติ จตุทิสา ภวนฺติฯ ติ สํกิเลสปเกฺข ติโสฺส ติโสฺส ทิสา, โวทานปเกฺข ติโสฺส ติโสฺส ทิสาติ ฉทิสา ภวนฺติฯ ติ สํกิเลสปเกฺข จตโสฺส จตโสฺส ทิสา, โวทานปเกฺข จตโสฺส จตโสฺส ทิสาติ อฎฺฐทิสา ภวนฺติฯ เตสุ เทฺว เทฺว ตณฺหาจริตทิฎฺฐิจริเต ปุคฺคเล, จตุทิสา จ นิสฺสาย นนฺทิยาวฎฺฎนยสมุฎฺฐานํ ภวติฯ ตโย อุคฺฆฎิตญฺญุวิปญฺจิตญฺญุเนยฺยปุคฺคเล จ ฉทิสา จ นิสฺสาย ติปุกฺขลนยสมุฎฺฐานํ ภวติฯ ทุกฺขาปฎิปทาทนฺธาภิญฺญาทิเภเทน ภิเนฺน จตฺตาโร มุทินฺทฺริยตณฺหาจริตติกฺขินฺทฺริยตณฺหาจริตมุทินฺทฺริยทิฎฺฐิจริตติกฺขินฺทฺริยทิฎฺฐิจริเต ปุคฺคเล จ อฎฺฐทิสา จ นิสฺสาย สีหวิกฺกีฬิตนยสมุฎฺฐานํ ภวติ ฯ เอเกกสฺมิํ นยสมุฎฺฐาเน วิภชิเต ทิสาโลจนองฺกุสนยสมุฎฺฐานานิปิ วิภชิตานิ ภวนฺติฯ</p>


<p>‘‘กถํ นนฺทิยาวฎฺฎนยสมุฎฺฐานํ ภวตี’’ติ เจ วเทยฺย? ‘‘ตณฺหา จ อวิชฺชา จ อหิริกญฺจ อโนตฺตปฺปญฺจ อสฺสติ จ อสมฺปชญฺญญฺจ อโยนิโสมนสิกาโร จ โกสชฺชญฺจ โทวจสฺสญฺจ อหํกาโร จ มมํกาโร จ อสฺสทฺธา จ ปมาโท จ อสทฺธมฺมสฺสวนญฺจ อสํวโร จ อภิชฺฌา จ พฺยาปาโท จ นีวรณญฺจ สํโยชนญฺจ โกโธ จ อุปนาโห จ มโกฺข จ ปฬาโส จ อิสฺสา จ มเจฺฉรญฺจ มายา จ สาเฐยฺยญฺจ สสฺสตทิฎฺฐิ จ อุเจฺฉททิฎฺฐิ จา’’ติ (เนตฺติ. ๘๘) ทุกทุกวเสน เทสิโต อยํ ทิสาภูโต อกุสลธมฺมสมูโห ทฺวินฺนํ ตณฺหาจริตทิฎฺฐิจริตานํ ปุคฺคลานํ สํกิเลโส โหตีติ สํกิเลสปเกฺข สํกิเลสสามญฺญภาเวน โยเชตฺวา ‘‘อิเมสุ ปนฺนรสสุ ทุกทุกวเสน เทสิเตสุ ทิสาภูเตสุ อกุสลธเมฺมสุ กตโม อกุสลธโมฺม กตมสฺส ปุคฺคลสฺส ทิสา’’ติ มนสาว ทิสาธมฺมภาเวน โอโลเกตฺวา ‘‘อยํ อยํ ปฐโม ปฐโม อกุสลธโมฺม ตณฺหาจริตสฺส ปุคฺคลสฺส สํกิเลสปเกฺข  ปฐมา ทิสา นาม, อยํ อยํ ทุติโย ทุติโย อกุสลธโมฺม ทิฎฺฐิจริตสฺส ปุคฺคลสฺส สํกิเลสปเกฺข ทุติยา ทิสา นามา’’ติ วิสุํ วิสุํ โยเชตฺวา สมุทยสจฺจทุกฺขสจฺจานิ ยถารหํ นีหริตฺวา วิภชิตพฺพธมฺมสภาโว จ เยน สํวณฺณนาวิเสเสน ทสฺสิโต, โส สํวณฺณนาวิเสโส จ นนฺทิยาวฎฺฎนยสมุฎฺฐานํ ภวติ, ตสฺส โอโลกนา จ เยน สํวณฺณนาวิเสเสน ทสฺสิตา, โส สํวณฺณนาวิเสโส จ ทิสาโลจนนยสมุฎฺฐานํ ภวติ, ตถา โอโลเกตฺวา ทิสาวิเสสภูตสฺส ธมฺมวิเสสสฺส ปุคฺคลานํ นยนญฺจ เยน สํวณฺณนาวิเสเสน นยติ, โส สํวณฺณนาวิเสโส จ องฺกุสนยสมุฎฺฐานํ ภวติฯ</p>


<p>‘‘สมโถ จ วิปสฺสนา จ, หิรี จ โอตฺตปฺปญฺจ, สติ จ สมฺปชญฺญญฺจ, โยนิโสมนสิกาโร จ วีริยารโมฺภ จ, โสวจสฺสญฺจ ธเมฺม ญาณญฺจ อนฺวเย ญาณญฺจ, ขเย ญาณญฺจ อนุปฺปาเท ญาณญฺจ, สทฺธา จ อปฺปมาโท จ, สทฺธมฺมสฺสวนญฺจ สํวโร จ, อนภิชฺฌา จ อพฺยาปาโท จ, ราควิราคา จ เจโตวิมุตฺติ, อวิชฺชาวิราคา จ ปญฺญาวิมุตฺติ, อภิสมโย จ อปฺปิจฺฉตา จ, สนฺตุฎฺฐิ จ อโกฺกโธ จ, อนุปนาโห จ อมโกฺข จ, อปฬาโส  จ อิสฺสาปหานญฺจ มจฺฉริยปฺปหานญฺจ วิชฺชา จ, วิมุตฺติ จ สงฺขตารมฺมโณ จ วิโมโกฺข, อสงฺขตารมฺมโณ จ วิโมโกฺข, สอุปาทิเสสา จ นิพฺพานธาตุ, อนุปาทิเสสา จ นิพฺพานธาตู’’ติ (เนตฺติ. ๘๘) ติกทุกวเสน เทสิตํ อิทํ ทิสาภูตํ กุสลสมูหธมฺมชาตํ ทฺวินฺนํ ตณฺหาจริตทิฎฺฐิจริตานํ ปุคฺคลานํ โวทานํ โหตีติ โวทานปเกฺข โวทานสามญฺญภาเวน โยเชตฺวา ‘‘อิเมสุ เอกูนวีสติยา ทุกทุกวเสน วา เทสิเตสุ ทิสาภูเตสุ ธเมฺมสุ กตโม กตโม กุสลธโมฺม กตมสฺส กตมสฺส ปุคฺคลสฺส ทิสา’’ติ มนสาว ทิสาธมฺมภาเวน โอโลเกตฺวา ‘‘อยํ ปฐโม ปฐโม กุสลธโมฺม ตณฺหาจริตสฺส ปุคฺคลสฺส โวทานปเกฺข ปฐมา ทิสา นาม, อยํ ทุติโย ทุติโย กุสลธโมฺม ทิฎฺฐิจริตสฺส ปุคฺคลสฺส โวทานปเกฺข ทุติยา ทิสา นามา’’ติ วิสุํ วิสุํ โยเชตฺวา มคฺคสจฺจนิโรธสจฺจานิ ยถารหํ นีหริตฺวา วิภชิตพฺพธมฺมภาโว จ เยน สํวณฺณนาวิเสเสน ทสฺสิโต, โส สํวณฺณนาวิเสโส จ นนฺทิยาวฎฺฎนยสมุฎฺฐานํ ภวติ, ตสฺส โอโลกนา จ เยน สํวณฺณนาวิเสเสน ทสฺสิตา, โส สํวณฺณนาวิเสโส จ ทิสาโลจนนยสมุฎฺฐานํ ภวติ, ตถา โอโลเกตฺวา ทิสาวิเสสภูตสฺส ธมฺมวิเสสสฺส ปุคฺคลานํ นยนญฺจ เยน สํวณฺณนาวิเสเสน นยติ, โส สํวณฺณนาวิเสโส จ องฺกุสนยสมุฎฺฐานํ ภวติฯ</p>


<p>‘‘กถํ ติปุกฺขลนยสมุฎฺฐานํ ภวตี’’ติ เจ ปุเจฺฉยฺย, ‘‘ตีณิ อกุสลมูลานิ – โลโภ อกุสลมูลํ, โทโส อกุสลมูลํ, โมโห อกุสลมูลํฯ ตีณิ ทุจฺจริตานิ – กายทุจฺจริตํ , วจีทุจฺจริตํ, มโนทุจฺจริตํฯ ตโย อกุสลวิตกฺกา – กามวิตโกฺก, พฺยาปาทวิตโกฺก, วิหิํสาวิตโกฺกฯ ติโสฺส อกุสลสญฺญา – กามสญฺญา, พฺยาปาทสญฺญา, วิหิํสาสญฺญาฯ ติโสฺส วิปรีตสญฺญา – นิจฺจสญฺญา, สุขสญฺญา, อตฺตสญฺญาฯ ติโสฺส เวทนา – สุขา เวทนา, ทุกฺขา เวทนา, อทุกฺขมสุขา เวทนาฯ ติโสฺส ทุกฺขตา – ทุกฺขทุกฺขตา, สงฺขารทุกฺขตา, วิปริณามทุกฺขตาฯ ตโย อคฺคี – ราคคฺคิ, โทสคฺคิ, โมหคฺคิฯ ตโย สลฺลา – ราคสโลฺล, โทสสโลฺล, โมหสโลฺลฯ ติโสฺส ชฎา – ราคชฎา, โทสชฎา, โมหชฎาฯ ติโสฺส อกุสลูปปริกฺขา – อกุสลํ กายกมฺมํ , อกุสลํ วจีกมฺมํ, อกุสลํ มโนกมฺมํฯ ติโสฺส วิปตฺติโย – สีลวิปตฺติ, ทิฎฺฐิวิปตฺติ, อาจารวิปตฺตี’’ติ (เนตฺติ. ๘๘) ติกวเสน เทสิโต อยํ ทิสาภูโต อกุสลธมฺมสมูโห ติณฺณํ อุคฺฆฎิตญฺญุวิปญฺจิตญฺญุเนยฺยปุคฺคลานํ สํกิเลโส โหตีติ สํกิเลสปเกฺข สํกิเลสสามญฺญภาเวน โยเชตฺวา ‘‘อิเมสุ ทฺวาทสสุ ติกติกวเสน เทสิเตสุ ทิสาภูเตสุ อกุสลธเมฺมสุ กตโม กตโม อกุสโล ธโมฺม กตมสฺส กตมสฺส ปุคฺคลสฺส ทิสา’’ติ มนสาว ทิสาธมฺมภาเวน โอโลเกตฺวา ‘‘อยํ อยํ ปฐโม ปฐโม อกุสลธโมฺม อุคฺฆฎิตญฺญุปุคฺคลสฺส สํกิเลสปเกฺข ปฐมา ทิสา นามฯ อยํ อยํ ทุติโย ทุติโย อกุสลธโมฺม วิปญฺจิตญฺญุปุคฺคลสฺส สํกิเลสปเกฺข ทุติยา ทิสา นามฯ อยํ อยํ ตติโย ตติโย อกุสลธโมฺม เนยฺยสฺส ปุคฺคลสฺส สํกิเลสปเกฺข ตติยา ทิสา นามา’’ติ วิสุํ วิสุํ โยเชตฺวา สมุทยสจฺจทุกฺขสจฺจานิ ยถารหํ นีหริตฺวา วิภชิตพฺพธมฺมสภาโว จ เยน สํวณฺณนาวิเสเสน ทสฺสิโตฯ โส สํวณฺณนาวิเสโส จ ติปุกฺขลนยสมุฎฺฐานํ ภวติฯ ตสฺส โอโลกนา จ เยน สํวณฺณนาวิเสเสน ทสฺสิตา, โส สํวณฺณนาวิเสโส จ ทิสาโลจนนยสมุฎฺฐานํ ภวติ ตถา โอโลเกตฺวา ทิสาวิเสสภูตสฺส ธมฺมวิเสสสฺส ปุคฺคลานํ นยนญฺจ เยน สํวณฺณนาวิเสเสน นยติ, โส สํวณฺณนาวิเสโส องฺกุสนยสมุฎฺฐานํ ภวติฯ</p>


<p>‘‘ตีณิ กุสลมูลานิ – อโลโภ กุสลมูลํ, อโทโส กุสลมูลํ, อโมโห กุสลมูลํฯ ตีณิ สุจริตานิ – กายสุจริตํ, วจีสุจริตํ, มโนสุจริตํฯ ตโย กุสลวิตกฺกา – เนกฺขมฺมวิตโกฺก, อพฺยาปาทวิตโกฺก, อวิหิํสาวิตโกฺกฯ ตโย สมาธี – สวิตโกฺก สวิจาโร สมาธิ, อวิตโกฺก วิจารมโตฺต สมาธิ, อวิตโกฺก อวิจาโร สมาธิฯ ติโสฺส กุสลสญฺญา – เนกฺขมฺมสญฺญา, อพฺยาปาทสญฺญา, อวิหิํสาสญฺญาฯ ติโสฺส อวิปรีตสญฺญา – อนิจฺจสญฺญา, ทุกฺขสญฺญา, อนตฺตสญฺญาฯ ติโสฺส กุสลูปปริกฺขา – กุสลํ กายกมฺมํ, กุสลํ วจีกมฺมํ, กุสลํ มโนกมฺมํฯ ตีณิ โสเจยฺยานิ – กายโสเจยฺยํ, วจีโสเจยฺยํ, มโนโสเจยฺยํฯ ติโสฺส สมฺปตฺติโย – สีลสมฺปตฺติ, สมาธิสมฺปตฺติ, ปญฺญาสมฺปตฺติ ฯ ติโสฺส สิกฺขา – อธิสีลสิกฺขา, อธิจิตฺตสิกฺขา , อธิปญฺญาสิกฺขาฯ ตโย ขนฺธา – สีลกฺขโนฺธ, สมาธิกฺขโนฺธ, ปญฺญากฺขโนฺธฯ ตีณิ วิโมกฺขมุขานิ – สุญฺญตํ, อนิมิตฺตํ, อปฺปณิหิต’’นฺติ (เนตฺติ. ๘๘) ติกติกวเสน เทสิตํ อิทํ ทิสาภูตํ กุสลสมูหธมฺมชาตํ ติณฺณํ อุคฺฆฎิตญฺญุวิปญฺจิตญฺญุเนยฺยปุคฺคลานํ โวทานํ โหตีติ โวทานปเกฺข โวทานสามญฺญภาเวน โยเชตฺวา ‘‘อิเมสุ ทฺวีสุ ทฺวาทสสุ ติกติกวเสน เทสิเตสุ ทิสาภูเตสุ กุสลธเมฺมสุ กตโม กตโม กุสลธโมฺม กตมสฺส กตมสฺส ปุคฺคลสฺส ทิสา’’ติ มนสาว ทิสาธมฺมภาเวน โอโลเกตฺวา ‘‘อยํ อยํ ปฐโม ปฐโม กุสลธโมฺม อุคฺฆฎิตญฺญุปุคฺคลสฺส โวทานปเกฺข ปฐมา ทิสา นามฯ อยํ อยํ ทุติโย ทุติโย กุสโล ธโมฺม วิปญฺจิตญฺญุปุคฺคลสฺส โวทานปเกฺข ทุติยา ทิสา นามฯ อยํ อยํ ตติโย ตติโย กุสลธโมฺม เนยฺยปุคฺคลสฺส โวทานปเกฺข ตติยา ทิสา นามา’’ติ วิสุํ วิสุํ ทิสาภาเวน โยเชตฺวา มคฺคสจฺจนิโรธสจฺจานิ ยถารหํ นีหริตฺวา วิภชิตพฺพธมฺมสภาโว จ เยน สํวณฺณนาวิเสเสน ทสฺสิโตฯ โส สํวณฺณนาวิเสโส จ ติปุกฺขลนยสมุฎฺฐานํ ภวติฯ ตสฺส โอโลกนา จ เยน สํวณฺณนาวิเสเสน ทสฺสิตา, โส สํวณฺณนาวิเสโส จ ทิสาโลจนนยสมุฎฺฐานํ ภวติฯ ตถา โอโลเกตฺวา ทิสาวิเสสภูตสฺส ธมฺมสฺส ปุคฺคลานํ นยนญฺจ เยน สํวณฺณนาวิเสเสน นยติ, โส สํวณฺณนาวิเสโส จ องฺกุสนยสมุฎฺฐานํ ภวติฯ</p>


<p>‘‘กถํ สีหวิกฺกีฬิตนยสมุฎฺฐาน’’นฺติ เจ ปุเจฺฉยฺย, ‘‘จตฺตาโร อาหารา, จตฺตาโร วิปลฺลาสา, จตฺตาริ อุปาทานานิ, จตฺตาโร โยคา, จตฺตาโร คนฺถา, จตฺตาโร อาสวา, จตฺตาโร โอฆา, จตฺตาโร สลฺลา, จตโสฺส วิญฺญาณฎฺฐิติโย, จตฺตาริ อคติคมนานี’’ติ (เนตฺติ. ๘๗) จตุกฺกจตุกฺกวเสน เทสิโต อยํ ทิสาภูโต จตุโกฺก จตุโกฺก อกุสลธโมฺม ‘‘ทุกฺขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ตณฺหาจริตสฺส จ ทุกฺขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ตณฺหาจริตสฺส จ สุขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ทิฎฺฐิจริตสฺส จ สุขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ทิฎฺฐิจริตสฺส จา’’ติ จตุนฺนํ ปุคฺคลานํ สํกิเลโสติ สํกิเลสปเกฺข สํกิเลสสามญฺญภาเวน โยเชตฺวา ‘‘อิเมสุ จตุกฺกจตุกฺกวเสน เทสิเตสุ ทสสุ  จตุเกฺกสุ ธเมฺมสุ กตโม กตโม อกุสลธโมฺม กตมสฺส กตมสฺส ปุคฺคลสฺส ทิสา’’ติ มนสาว สํกิเลสปเกฺข ทิสาธมฺมภาเวน โอโลเกตฺวา ‘‘อยํ อยํ ปฐโม ปฐโม อกุสลธโมฺม ทุกฺขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ตณฺหาจริตสฺส ปุคฺคลสฺส ปฐมา ทิสา นามฯ อยํ อยํ ทุติโย ทุติโย อกุสลธโมฺม ทุกฺขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ตณฺหาจริตสฺส ปุคฺคลสฺส ทุติยา ทิสา นามฯ อยํ  อยํ ตติโย ตติโย อกุสลธโมฺม สุขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ทิฎฺฐิจริตสฺส ปุคฺคลสฺส ตติยา ทิสา นามฯ อยํ อยํ จตุโตฺถ จตุโตฺถ อกุสลธโมฺม สุขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ทิฎฺฐิจริตสฺส ปุคฺคลสฺส จตุตฺถา ทิสา นามา’’ติ วิสุํ วิสุํ ทิสาภาเวน โยเชตฺวา, สมุทยสจฺจทุกฺขสจฺจานิ ยถารหํ นีหริตฺวา, วิภชิตพฺพธมฺมสภาโว จ เยน สํวณฺณนาวิเสเสน ทสฺสิโตฯ โส สํวณฺณนาวิเสโส จ สีหวิกฺกีฬิตนยสมุฎฺฐานํ ภวติฯ ตสฺส โอโลกนา จ เยน สํวณฺณนาวิเสเสน ทสฺสิตา, โส สํวณฺณนาวิเสโส จ ทิสาโลจนนยสมุฎฺฐานํ ภวติฯ ตถา โอโลเกตฺวา ทิสาวิเสสภูตสฺส ธมฺมสฺส ปุคฺคลานํ นยนญฺจ เยน สํวณฺณนาวิเสเสน นยติ, โส สํวณฺณนาวิเสโส จ องฺกุสนยสมุฎฺฐานํ ภวติฯ</p>


<p>‘‘จตโสฺส ปฎิปทา, จตฺตาโร สติปฎฺฐานา, จตฺตาริ ฌานานิ, จตฺตาโร วิหารา, จตฺตาโร สมฺมปฺปธานา, จตฺตาโร อจฺฉริยา อพฺภุตา ธมฺมา, จตฺตาริ อธิฎฺฐานานิ, จตโสฺส สมาธิภาวนา, จตฺตาโร สุขภาคิยา ธมฺมา, จตโสฺส อปฺปมาณา’’ติ (เนตฺติ. ๘๖) จตุกฺกจตุกฺกวเสน เทสิตํ อิทํ ทิสาภูตํ กุสลสมูหธมฺมชาตํ ‘‘ทุกฺขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ตณฺหาจริตสฺส จ ทุกฺขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ตณฺหาจริตสฺส จ สุขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ทิฎฺฐิจริตสฺส ส สุขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ทิฎฺฐิจริตสฺส จา’’ติ จตุนฺนํ ปุคฺคลานํ โวทานํ โหตีติ โวทานปเกฺข โวทานสามญฺญภาเวน โยเชตฺวา ‘‘อิเมสุ จตุกฺกจตุกฺกวเสน เทสิเตสุ ทสสุ จตุเกฺกสุ กุสลธเมฺมสุ กตโม  กตโม กุสลธโมฺม กตมสฺส กตมสฺส ปุคฺคลสฺส ทิสา’’ติ มนสาว ทิสาธมฺมภาเวน โอโลเกตฺวา, ‘‘อยํ อยํ ปฐโม ปฐโม กุสลธโมฺม ทุกฺขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ตณฺหาจริตสฺส ปุคฺคลสฺส ปฐมา ทิสา นามฯ อยํ อยํ ทุติโย ทุติโย กุสลธโมฺม ทุกฺขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ตณฺหาจริตสฺส ปุคฺคลสฺส ทุติยา ทิสา นามฯ อยํ อยํ ตติโย ตติโย กุสลธโมฺม สุขาย ปฎิปทาย ทนฺธาภิญฺญาย นิยฺยกสฺส มุทินฺทฺริยสฺส ทิฎฺฐิจริตสฺส ปุคฺคลสฺส ตติยา ทิสา นามฯ อยํ อยํ จตุโตฺถ จตุโตฺถ กุสลธโมฺม สุขาย ปฎิปทาย ขิปฺปาภิญฺญาย นิยฺยกสฺส ติกฺขินฺทฺริยสฺส ทิฎฺฐิจริตสฺส ปุคฺคลสฺส จตุตฺถา ทิสา นามา’’ติ วิสุํ วิสุํ ทิสาภาเวน โยเชตฺวา, มคฺคสจฺจนิโรธสจฺจานิ ยถารหํ นีหริตฺวา, วิภชิตพฺพธมฺมสภาโว จ เยน สํวณฺณนาวิเสเสน ทสฺสิโตฯ โส สํวณฺณนาวิเสโส จ สีหวิกฺกีฬิตนยสมุฎฺฐานํ ภวติฯ ตสฺส โอโลกนา จ เยน สํวณฺณนาวิเสเสน ทสฺสิตาฯ โส สํวณฺณนาวิเสโส จ ทิสาโลจนนยสมุฎฺฐานํ  ภวติฯ ตถา โอโลเกตฺวา ทิสาวิเสสสฺส ธมฺมสฺส ปุคฺคลานํ นยนญฺจ เยน สํวณฺณนาวิเสเสน นยติ, โส สํวณฺณนาวิเสโส จ องฺกุสนยสมุฎฺฐานํ ภวตีติ นยกฺกเมน สเงฺขปโต นยสมุฎฺฐานํ ภวตีติ วิญฺญาตพฺพนฺติฯ</p>

</p>

</p>


<p>ปณฺฑิเตหิ ปน อฎฺฐกถาฎีกานุสาเรน คมฺภีรโตฺถ วิตฺถารโต วิภชิตฺวา คเหตโพฺพติฯ</p>





