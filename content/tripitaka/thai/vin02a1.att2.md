<h1>๗. เสขิยกณฺฑํ</h1>
<h3>๑. ปริมณฺฑลวคฺควณฺณนา</h3>
<p>
ยานิ  
  
สิกฺขิตสิเกฺขน,  
เสขิยานี  
ติ ตาทินา;  
  
ภาสิตานิ อยํ ทานิ, เตสมฺปิ วณฺณนากฺกโมฯ  
</p>
  
<p> ตตฺถ นฺติ สมนฺตโต มณฺฑลํฯ นฺติ อุทฺธํ นาภิมณฺฑลํ อโธ ชาณุมณฺฑลํ ปฎิจฺฉาเทเนฺตน ชาณุมณฺฑลสฺส เหฎฺฐา ชงฺฆฎฺฐิกโต ปฎฺฐาย อฎฺฐงฺคุลมตฺตํ นิวาสนํ โอตาเรตฺวา นิวาเสตพฺพํ, ตโต ปรํ โอตาเรนฺตสฺส ทุกฺกฎนฺติ วุตฺตํฯ ยถา นิสินฺนสฺส ชาณุมณฺฑลโต เหฎฺฐา จตุรงฺคุลมตฺตํ ปฎิจฺฉนฺนํ โหตีติ มหาปจฺจริยํ วุตฺตํ; เอวํ นิวาเสนฺตสฺส ปน นิวาสนํ ปมาณิกํ วฎฺฎติฯ ตตฺริทํ ปมาณํ – ทีฆโต มุฎฺฐิปญฺจกํ, ติริยํ อฑฺฒเตยฺยหตฺถํฯ ตาทิสสฺส ปน อลาเภ ติริยํ ทฺวิหตฺถปมาณมฺปิ วฎฺฎติ ชาณุมณฺฑลปฎิจฺฉาทนตฺถํ, นาภิมณฺฑลํ ปน จีวเรนาปิ สกฺกา ปฎิจฺฉาเทตุนฺติฯ ตตฺถ เอกปฎฺฎจีวรํ เอวํ นิวตฺถมฺปิ นิวตฺถฎฺฐาเน น ติฎฺฐติ, ทุปฎฺฎํ ปน ติฎฺฐติฯ</p>


<p>ติ เอตฺถ น เกวลํ ปุรโต จ ปจฺฉโต จ โอลเมฺพตฺวา นิวาเสนฺตเสฺสว ทุกฺกฎํ, เย ปนเญฺญ ‘‘เตน โข ปน สมเยน ฉพฺพคฺคิยา ภิกฺขู คิหินิวตฺถํ นิวาเสนฺติ หตฺถิโสณฺฑกํ มจฺฉวาลกํ จตุกฺกณฺณกํ ตาลวณฺฎกํ สตวลิกํ นิวาเสนฺตี’’ติอาทินา (จูฬว. ๒๘๐) นเยน ขนฺธเก นิวาสนโทสา วุตฺตา, ตถา นิวาเสนฺตสฺสาปิ ทุกฺกฎเมวฯ เต สเพฺพ วุตฺตนเยน ปริมณฺฑลํ นิวาเสนฺตสฺส น โหนฺติฯ อยเมตฺถ สเงฺขโป, วิตฺถารโต ปน ตเตฺถว อาวิ ภวิสฺสติฯ</p>


<p>ติ  ปุรโต วา ปจฺฉโต วา โอลเมฺพตฺวา นิวาเสสฺสามีติ เอวํ อสญฺจิจฺจ; อถ โข ปริมณฺฑลํเยว นิวาเสสฺสามีติ วิรชฺฌิตฺวา อปริมณฺฑลํ นิวาเสนฺตสฺส อนาปตฺติฯ ติ อญฺญวิหิตสฺสาปิ ตถา นิวาเสนฺตสฺส อนาปตฺติฯ ติ เอตฺถ นิวาสนวตฺตํ อชานนฺตสฺส โมโกฺข นตฺถิฯ นิวาสนวตฺตญฺหิ สาธุกํ อุคฺคเหตพฺพํ, ตสฺส อนุคฺคหณเมวสฺส อนาทริยํฯ ตํ ปน สญฺจิจฺจ อนุคฺคณฺหนฺตสฺส ยุชฺชติ, ตสฺมา อุคฺคหิตวโตฺตปิ โย อารุฬฺหภาวํ  วา โอรุฬฺหภาวํ วา น ชานาติ, ตสฺส  อนาปตฺติฯ กุรุนฺทิยํ ปน ‘‘ปริมณฺฑลํ นิวาเสตุํ อชานนฺตสฺส อนาปตฺตี’’ติ วุตฺตํฯ โย ปน สุกฺขชโงฺฆ วา มหาปิณฺฑิกมํโส วา โหติ, ตสฺส สารุปฺปตฺถาย ชาณุมณฺฑลโต อฎฺฐงฺคุลาธิกมฺปิ โอตาเรตฺวา นิวาเสตุํ วฎฺฎติฯ</p>


<p>ติ ชงฺฆาย วา ปาเท วา วโณ โหติ, อุกฺขิปิตฺวา วา โอตาเรตฺวา วา นิวาเสตุํ วฎฺฎติฯ ติ วาฬมิคา วา โจรา วา อนุพนฺธนฺติ, เอวรูปาสุ อาปทาสุ อนาปตฺติฯ เสสเมตฺถ อุตฺตานเมวฯ</p>


<p>ปฐมปาราชิกสมุฎฺฐานํ – กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, อกุสลจิตฺตํ, ทุกฺขเวทนนฺติฯ ผุสฺสเทวเตฺถโร ‘‘อจิตฺตกํ, ปณฺณตฺติวชฺชํ, ติเวทน’’นฺติ อาหฯ อุปติสฺสเตฺถโร ปน ‘‘อนาทริยํ ปฎิจฺจา’’ติ วุตฺตตฺตา ‘‘โลกวชฺชํ, อกุสลจิตฺตํ, ทุกฺขเวทน’’นฺติ อาหฯ</p>


<p> นฺติ ‘‘เตน โข ปน สมเยน ฉพฺพคฺคิยา ภิกฺขู คิหิปารุตํ ปารุปนฺตี’’ติ (จูฬว. ๒๘๐) เอวํ วุตฺตํ อเนกปฺปการํ คิหิปารุปนํ อปารุปิตฺวา อิธ วุตฺตนเยเนว อุโภ กเณฺณ สมํ กตฺวา ปารุปนวตฺตํ ปูเรเนฺตน ปริมณฺฑลํ ปารุปิตพฺพํฯ อิมานิ จ เทฺว สิกฺขาปทานิ อวิเสเสน วุตฺตานิฯ ตสฺมา วิหาเรปิ อนฺตรฆเรปิ ปริมณฺฑลเมว นิวาเสตพฺพญฺจ ปารุปิตพฺพญฺจาติฯ สมุฎฺฐานาทีนิ ปฐมสิกฺขาปเท วุตฺตนเยเนว เวทิตพฺพานิ สทฺธิํ เถรวาเทนฯ</p>


<p> ติ ชตฺตุมฺปิ อุรมฺปิ วิวริตฺวาฯ ติ น สสีสํ ปารุเตน; อถ โข คณฺฐิกํ ปฎิมุญฺจิตฺวา อนุวาตเนฺตน คีวํ ปฎิจฺฉาเทตฺวา อุโภ กเณฺณ สมํ กตฺวา ปฎิสํหริตฺวา ยาว มณิพนฺธํ ปฎิจฺฉาเทตฺวา อนฺตรฆเร คนฺตพฺพํฯ ทุติยสิกฺขาปเท  – คลวาฎกโต ปฎฺฐาย สีสํ มณิพนฺธโต ปฎฺฐาย หเตฺถ ปิณฺฑิกมํสโต จ ปฎฺฐาย ปาเท วิวริตฺวา นิสีทิตพฺพํฯ</p>


<p> ติ วาสตฺถาย อุปคตสฺส รตฺติภาเค วา ทิวสภาเค วา กายํ วิวริตฺวาปิ นิสีทโต อนาปตฺติฯ</p>


<p> ติ หตฺถํ วา ปาทํ วา อกีฬาเปโนฺต; สุวินีโตติ อโตฺถฯ</p>


<p> ติ  เหฎฺฐา ขิตฺตจกฺขุ หุตฺวาฯ ติ  ยุคยุตฺตโก หิ ทโนฺต อาชาเนโยฺย ยุคมตฺตํ เปกฺขติ, ปุรโต จตุหตฺถปฺปมาณํ ภูมิภาคํ; อิมินาปิ เอตฺตกํ เปกฺขเนฺตน คนฺตพฺพํฯ ติ โย ตํตํทิสาภาคํ ปาสาทํ กูฎาคารํ วีถิํ โอโลเกโนฺต คจฺฉติ, อาปตฺติ ทุกฺกฎสฺสฯ เอกสฺมิํ ปน ฐาเน ฐตฺวา หตฺถิอสฺสาทิปริสฺสยาภาวํ โอโลเกตุํ วฎฺฎติฯ นิสีทเนฺตนาปิ โอกฺขิตฺตจกฺขุนาว นิสีทิตพฺพํฯ</p>


<p> ติ อุเกฺขเปน; อิตฺถมฺภูตลกฺขเณ กรณวจนํ เอกโต วา อุภโต วา อุกฺขิตฺตจีวโร หุตฺวาติ อโตฺถฯ อโนฺตอินฺทขีลโต ปฎฺฐาย น เอวํ คนฺตพฺพํฯ นิสินฺนกาเล ปน ธมกรณํ นีหรเนฺตนาปิ จีวรํ อนุกฺขิปิตฺวาว นีหริตพฺพนฺติฯ</p>

</p>


<h3>๒. อุชฺชคฺฆิกวคฺควณฺณนา</h3>
<p> ติ มหาหสิตํ หสโนฺตฯ วุตฺตนเยเนเวตฺถ กรณวจนํฯ</p>


<p> ติ เอตฺถ กิตฺตาวตา อปฺปสโทฺท โหติ? ทฺวาทสหเตฺถ เคเห อาทิมฺหิ สงฺฆเตฺถโร, มเชฺฌ ทุติยเตฺถโร, อเนฺต ตติยเตฺถโรติ เอวํ นิสิเนฺนสุ สงฺฆเตฺถโร ทุติเยน สทฺธิํ มเนฺตติ, ทุติยเตฺถโร ตสฺส สทฺทเญฺจว สุณาติ, กถญฺจ ววตฺถเปติฯ ตติยเตฺถโร ปน สทฺทเมว สุณาติ, กถํ น ววตฺถเปติฯ เอตฺตาวตา อปฺปสโทฺท โหติฯ สเจ ปน ตติยเตฺถโร กถํ ววตฺถเปติ, มหาสโทฺท นาม โหติฯ</p>


<p>   ติ นิจฺจลํ กตฺวา อุชุเกน กาเยน สเมน อิริยาปเถน คนฺตพฺพเญฺจว นิสีทิตพฺพญฺจฯ</p>


<p> ติ นิจฺจลํ กตฺวาฯ</p>


<p> ติ นิจฺจลํ อุชุํ ฐปยิตฺวาฯ</p>

</p>


<h3>๓. ขมฺภกตวคฺควณฺณนา</h3>
<p>   นาม กฎิยํ หตฺถํ ฐเปตฺวา กตขโมฺภฯ ติ สสีสํ ปารุโตฯ</p>


<p> ติ เอตฺถ อุกฺกุฎิกา วุจฺจติ ปณฺหิโย อุกฺขิปิตฺวา อคฺคปาเทหิ วา, อคฺคปาเท วา อุกฺขิปิตฺวา ปณฺหีหิเยว วา ภูมิํ ผุสนฺตสฺส คมนํฯ กรณวจนํ ปเนตฺถ วุตฺตลกฺขณเมวฯ</p>


<p> ติ เอตฺถ อาโยคปลฺลตฺถิกาปิ ทุสฺสปลฺลตฺถิกา เอวฯ</p>


<p> นฺติ สติํ อุปฎฺฐเปตฺวาฯ</p>


<p> ติ ปิณฺฑปาตํ เทเนฺตปิฯ ติ ปเตฺต สญฺญํ กตฺวาฯ</p>


<p>   นาม ยตฺถ ภตฺตสฺส จตุตฺถภาคปฺปมาโณ สูโป โหติฯ ติ เอตฺถ กุลตฺถาทีหิ กตสูปาปิ สงฺคหํ คจฺฉนฺติเยวาติ มหาปจฺจริยํ วุตฺตํฯ ติ เอตฺถ ฐเปตฺวา เทฺว สูเป อวเสสานิ โอโลณีสากสูเปยฺยมจฺฉรสมํสรสาทีนิ รสรสาติ เวทิตพฺพานิฯ ตํ รสรสํ พหุมฺปิ คณฺหนฺตสฺส อนาปตฺติฯ</p>


<p> นฺติ สมปุณฺณํ สมภริตํฯ ติ  เอตฺถ ถูปีกโต นาม ปตฺตสฺส อโนฺตมุขวฎฺฎิเลขํ อติกฺกมิตฺวา กโต; ปเตฺต ปกฺขิโตฺต รจิโต ปูริโตติ อโตฺถฯ เอวํ กตํ อคเหตฺวา อโนฺตมุขวฎฺฎิเลขาสมปฺปมาโณ คเหตโพฺพฯ</p>


<p>ตตฺถ ถูปีกตํ นาม ‘‘ปญฺจหิ โภชเนหิ กต’’นฺติ อภยเตฺถโร อาหฯ ติปิฎกจูฬนาคเตฺถโร ปน ‘‘ปิณฺฑปาโต นาม ยาคุปิ ภตฺตมฺปิ ขาทนียมฺปิ จุณฺณปิโณฺฑปิ ทนฺตกฎฺฐมฺปิ ทสิกสุตฺตมฺปี’’ติ อิทํ สุตฺตํ วตฺวา ทสิกสุตฺตมฺปิ ถูปีกตํ น วฎฺฎตีติ อาหฯ เตสํ วาทํ สุตฺวา ภิกฺขู โรหณํ คนฺตฺวา จูฬสุมนเตฺถรํ ปุจฺฉิํสุ – ‘‘ภเนฺต ถูปีกตปิณฺฑปาโต เกน ปริจฺฉิโนฺน’’ติ? เตสญฺจ เถรานํ วาทํ อาโรเจสุํฯ เถโร สุตฺวา อาห  – ‘‘อโห, จูฬนาโค สาสนโต ภโฎฺฐ, อหํ เอตสฺส สตฺตกฺขตฺตุํ วินยํ วาเจโนฺต น กทาจิ เอวํ อวจํ, อยํ กุโต ลภิตฺวา เอวํ วทสี’’ติฯ ภิกฺขู เถรํ ยาจิํสุ – ‘‘กเถถ ทานิ, ภเนฺต, เกน ปริจฺฉิโนฺน’’ติ? ‘‘ยาวกาลิเกนาวุโส’’ติ เถโร อาหฯ ตสฺมา ยํกิญฺจิ ยาคุภตฺตํ วา ผลาผลํ วา อามิสชาติกํ สมติตฺติกเมว คเหตพฺพํฯ ตญฺจ โข อธิฎฺฐานุปเคน ปเตฺตน, อิตเรน ปน ถูปีกตมฺปิ วฎฺฎติฯ ยามกาลิกสตฺตาหกาลิกยาวชีวิกานิ ปน อธิฎฺฐานุปคปเตฺตปิ ถูปีกตานิ วฎฺฎนฺติฯ ทฺวีสุ ปเตฺตสุ ภตฺตํ คเหตฺวา เอกสฺมิํ ปูเรตฺวา วิหารํ เปเสตุํ วฎฺฎตีติ มหาปจฺจริยํ ปน วุตฺตํฯ ยํ ปเตฺต ปกฺขิปิยมานํ ปูวอุจฺฉุขณฺฑผลาผลาทิ เหฎฺฐา โอโรหติ, ตํ ถูปีกตํ นาม น โหติฯ ปูววฎํสกํ ฐเปตฺวา ปิณฺฑปาตํ เทนฺติ, ถูปีกตเมว โหติฯ ปุปฺผวฎํสกตโกฺกลกฎุกผลาทิวฎํสเก ปน ฐเปตฺวา ทินฺนํ ถูปีกตํ น โหติฯ ภตฺตสฺส อุปริ ถาลกํ วา ปตฺตํ วา ฐเปตฺวา ปูเรตฺวา  คณฺหาติ, ถูปีกตํ นาม น โหติฯ กุรุนฺทิยมฺปิ วุตฺตํ – ‘‘ถาลเก วา ปเณฺณ วา ปกฺขิปิตฺวา ตํ ปตฺตมตฺถเก ฐเปตฺวา เทนฺติ, ปาเฎกฺกภาชนํ วฎฺฎตี’’ติฯ</p>


<p>อิธ อนาปตฺติยํ คิลาโน น อาคโต, ตสฺมา คิลานสฺสปิ ถูปีกตํ น วฎฺฎติฯ สพฺพตฺถ ปน ปฎิคฺคเหตุเมว น วฎฺฎติฯ ปฎิคฺคหิตํ ปน สุปฎิคฺคหิตเมว โหติ, ปริภุญฺชิตุํ วฎฺฎตีติฯ</p>

</p>


<h3>๔. สกฺกจฺจวคฺควณฺณนา</h3>
<p> นฺติ เอตฺถาปิ อสกฺกจฺจํ ปฎิคฺคหเณเยว อาปตฺติ, ปฎิคฺคหิตํ ปน สุปฎิคฺคหิตเมวฯ สกฺกจฺจนฺติ จ ปตฺตสญฺญีติ จาติ อุภยํ วุตฺตนยเมวฯ</p>


<p> นฺติ  ตตฺถ ตตฺถ โอธิํ อกตฺวา อนุปฎิปาฎิยาฯ  วตฺตพฺพํ วุตฺตเมวฯ</p>


<p> ติ มตฺถกโต; เวมชฺฌโตติ อโตฺถฯ</p>


<p>   ติ มาฆาตสมยาทีสุ ปฎิจฺฉนฺนํ พฺยญฺชนํ กตฺวา เทนฺติฯ วิญฺญตฺติยํ วตฺตพฺพํ นตฺถิฯ</p>


<p> สิกฺขาปเทปิ คิลาโน น มุจฺจติฯ</p>


<p> ติ มยูรณฺฑํ อติมหนฺตํ, กุกฺกุฎณฺฑํ อติขุทฺทกํ, เตสํ เวมชฺฌปฺปมาโณฯ ติ เอตฺถ มูลขาทนียาทิ สพฺพํ คเหตพฺพํฯ</p>

</p>


<h3>๕. กพฬวคฺควณฺณนา</h3>
<p> ติ อนาหริเต; มุขทฺวารํ อสมฺปาปิเตติ อโตฺถฯ</p>


<p> นฺติ สกลหตฺถํฯ</p>


<p> ติ เอตฺถ ธมฺมํ กเถโนฺต หรีตกํ วา ลฎฺฐิมธุกํ วา มุเข ปกฺขิปิตฺวา กเถติฯ ยตฺตเกน วจนํ อปริปุณฺณํ น โหติ, ตตฺตเก มุขมฺหิ สเนฺต กเถตุํ วฎฺฎติฯ</p>


<p> นฺติ ปิณฺฑํ อุกฺขิปิตฺวา อุกฺขิปิตฺวาฯ</p>


<p> นฺติ กพฬํ อวจฺฉินฺทิตฺวา อวจฺฉินฺทิตฺวาฯ</p>


<p> นฺติ มกฺกโฎ วิย คเณฺฑ กตฺวา กตฺวาฯ</p>


<p> นฺติ  หตฺถํ นิทฺธุนิตฺวา นิทฺธุนิตฺวาฯ</p>


<p> นฺติ สิตฺถานิ อวกิริตฺวา อวกิริตฺวาฯ</p>


<p> นฺติ ชิวฺหํ นิจฺฉาเรตฺวา นิจฺฉาเรตฺวาฯ</p>


<p> นฺติ จปุ จปูติ เอวํ สทฺทํ กตฺวา กตฺวาฯ</p>

</p>


<h3>๖. สุรุสุรุวคฺควณฺณนา</h3>
<p> นฺติ  สุรุสุรูติ เอวํ สทฺทํ กตฺวา กตฺวาฯ ติ ปริหาสวจนํ; ตํ เยน เกนจิ ปริยาเยน ‘‘กิํ พุโทฺธ , สิลกพุโทฺธ, ปฎิพุโทฺธ; กิํ ธโมฺม, โคธโมฺม, อชธโมฺม; กิํ สโงฺฆ, มิคสโงฺฆ, ปสุสโงฺฆ’’ติอาทินา นเยน ตีณิ รตนานิ อารพฺภ น กาตพฺพนฺติ อโตฺถฯ</p>


<p> นฺติ หตฺถํ นิเลฺลหิตฺวา นิเลฺลหิตฺวาฯ ภุญฺชเนฺตน หิ องฺคุลิมตฺตมฺปิ นิเลฺลหิตุํ น วฎฺฎติฯ ฆนยาคุผาณิตปายาสาทิเก ปน องฺคุลีหิ คเหตฺวา องฺคุลิโย มุเข ปเวเสตฺวา ภุญฺชิตุํ วฎฺฎติฯ ปิ เอเสว นโยฯ ตสฺมา เอกงฺคุลิยาปิ ปโตฺต น นิเลฺลหิตโพฺพ, เอกโอโฎฺฐปิ ชิวฺหาย น นิเลฺลหิตโพฺพ, โอฎฺฐมํเสหิ เอว ปน คเหตฺวา อโนฺต ปเวเสตุํ วฎฺฎติฯ</p>


<p> ติ เอวํนามเกฯ นฺติ ปทุมํ วุจฺจติ, โส จ ปาสาโท ปทุมสณฺฐาโน, เตนสฺส โกกนโทเตฺวว นามํ อกํสุฯ นฺติ เอตํ ปฎิกฺกูลวเสน ปฎิกฺขิตฺตํ, ตสฺมา สงฺฆิกมฺปิ ปุคฺคลิกมฺปิ คิหิสนฺตกมฺปิ อตฺตโน สนฺตกมฺปิ สงฺขมฺปิ สราวมฺปิ ถาลกมฺปิ น คเหตพฺพเมว, คณฺหนฺตสฺส ทุกฺกฎํฯ สเจ ปน หตฺถสฺส เอกเทโส อามิสมกฺขิโต น โหติ, เตน ปเทเสน คเหตุํ วฎฺฎติฯ</p>


<p> ติ สิตฺถานิ อุทกโต อุทฺธริตฺวา เอกสฺมิํ ฐาเน ราสิํ กตฺวา อุทกํ  ฉเฑฺฑติฯ ติ สิตฺถานิ ภินฺทิตฺวา อุทกคติกานิ กตฺวา ฉเฑฺฑติฯ ติ ปฎิคฺคเหน ปฎิจฺฉโนฺต นํ ปฎิคฺคเห ฉเฑฺฑติฯ ติ พหิ นีหริตฺวา ฉเฑฺฑติ; เอวํ ฉเฑฺฑนฺตสฺส อนาปตฺติฯ</p>


<p> นฺติ วตฺถปลิคุณฺฐิตํ ปณฺฑรจฺฉตฺตํฯ นฺติ วิลีวจฺฉตฺตํฯ นฺติ ตาลปณฺณาทีหิ เยหิ เกหิจิ กตํฯ นฺติ อิทํ ปน ติณฺณมฺปิ ฉตฺตานํ ปญฺชรทสฺสนตฺถํ วุตฺตํฯ ตานิ หิ มณฺฑลพทฺธานิ เจว โหนฺติ สลากพทฺธานิ จฯ ยมฺปิ ตตฺถชาตกทณฺฑเกน กตํ เอกปณฺณจฺฉตฺตํ โหติ, ตมฺปิ ฉตฺตเมวฯ เอเตสุ ยํกิญฺจิ ฉตฺตํ ปาณิมฺหิ  อสฺสาติ ฯ โส ตํ ฉตฺตํ ธารยมาโน วา อํเส วา กตฺวา อูรุมฺหิ วา ฐเปตฺวา ยาว หเตฺถน น มุจฺจติ, ตาวสฺส ธมฺมํ เทเสตุํ น วฎฺฎติ, เทเสนฺตสฺส วุตฺตนเยน ทุกฺกฎํฯ สเจ ปนสฺส อโญฺญ ฉตฺตํ  ธาเรติ, ฉตฺตปาทุกาย วา ฐิตํ โหติ, หตฺถโต อปคตมเตฺต ฉตฺตปาณิ นาม น โหติฯ ตสฺส ธมฺมํ เทเสตุํ วฎฺฎติฯ ธมฺมปริเจฺฉโท ปเนตฺถ ปทโสธเมฺม วุตฺตนเยเนว เวทิตโพฺพฯ</p>


<p> ติ เอตฺถ ทโณฺฑ นาม มชฺฌิมสฺส ปุริสสฺส จตุหตฺถปฺปมาโณ ทณฺฑปาณิภาโว ปนสฺส ฉตฺตปาณิมฺหิ วุตฺตนเยเนว เวทิตโพฺพฯ</p>


<p> ปิ เอเสว นโยฯ อสิํ สนฺนหิตฺวา ฐิโตปิ หิ สตฺถปาณิสงฺขฺยํ น คจฺฉติฯ</p>


<p> ติ เอตฺถ กิญฺจาปิ วุตฺตํ – ‘‘อาวุธํ นาม จาโป โกทโณฺฑ’’ติ, อถ โข สพฺพาปิ ธนุวิกติ สทฺธิํ สรวิกติยา อาวุธนฺติ เวทิตพฺพํฯ ตสฺมา สทฺธิํ วา สเรน ธนุํ คเหตฺวา สุทฺธธนุํ วา สุทฺธสรํ วา สชิยธนุํ วา นิชฺชิยธนุํ วา คเหตฺวา ฐิตสฺส วา นิสินฺนสฺส วา ธโมฺม เทเสตุํ น วฎฺฎติฯ สเจ ปนสฺส ธนุํ กเณฺฐปิ ปฎิมุกฺกํ โหติ, ยาว หเตฺถน น คณฺหาติ, ตาว ธมฺมํ เทเสตุํ วฎฺฎติเยวาติฯ</p>

</p>


<h3>๗. ปาทุกวคฺควณฺณนา</h3>
<p> ติ  ฉตฺตทณฺฑเก องฺคุลนฺตรํ อปฺปเวเสตฺวา เกวลํ ปาทุกํ อกฺกมิตฺวา ฐิตสฺสฯ ติ ปฎิมุญฺจิตฺวา ฐิตสฺสฯ อุปาหนายปิ เอเสว นโยฯ ติ ปเนตฺถ ปณฺหิกพทฺธํ โอมุญฺจิตฺวา ฐิโต วุจฺจติฯ</p>


<p> ติ เอตฺถ สเจปิ ทฺวีหิ ชเนหิ หตฺถสงฺฆาเฎน คหิโต, สาฎเก วา ฐเปตฺวา วํเสน วยฺหติ, อยุเตฺต วา วยฺหาทิเก ยาเน , วิสงฺขริตฺวา วา ฐปิเต จกฺกมเตฺตปิ นิสิโนฺน ยานคโตเตฺวว สงฺขฺยํ คจฺฉติฯ สเจ ปน เทฺวปิ เอกยาเน นิสินฺนา โหนฺติ, วฎฺฎติฯ วิสุํ นิสิเนฺนสุปิ อุเจฺจ ยาเน นิสิเนฺนน นีเจ นิสินฺนสฺส เทเสตุํ วฎฺฎติ, สมปฺปมาเณปิ วฎฺฎติฯ ปุริเม ยาเน นิสิเนฺนน ปจฺฉิเม นิสินฺนสฺส วฎฺฎติฯ ปจฺฉิเม ปน อุจฺจตเรปิ นิสิเนฺนน เทเสตุํ น วฎฺฎติฯ</p>


<p> ติ อนฺตมโส กฎสารเกปิ ปกติภูมิยมฺปิ นิปนฺนสฺส อุเจฺจปิ มญฺจปีเฐ วา ภูมิปเทเส วา ฐิเตน นิสิเนฺนน วา เทเสตุํ น วฎฺฎติฯ สยนคเตน ปน สยนคตสฺส อุจฺจตเร วา สมปฺปมาเณ วา นิปเนฺนน เทเสตุํ วฎฺฎติฯ นิปเนฺนน จ ฐิตสฺส วา นิสินฺนสฺส วา เทเสตุํ วฎฺฎติ, นิสิเนฺนนาปิ ฐิตสฺส วา นิสินฺนสฺส วา วฎฺฎติฯ ฐิเตน ฐิตเสฺสว  วฎฺฎติฯ</p>


<p> ติ อาโยคปลฺลตฺถิกาย วา หตฺถปลฺลตฺถิกาย วา ทุสฺสปลฺลตฺถิกาย วา ยาย กายจิ ปลฺลตฺถิกาย นิสินฺนสฺส อคิลานสฺส เทเสตุํ น วฎฺฎติฯ</p>


<p> ติ ทุสฺสเวฐเนน วา โมฬิอาทีหิ วา ยถา เกสโนฺต น ทิสฺสติ; เอวํ เวฐิตสีสสฺสฯ</p>


<p> ติ สสีสํ ปารุตสฺสฯ</p>


<p> ติ ภูมิยํ นิสิเนฺนนฯ ติ อนฺตมโส วตฺถมฺปิ ติณานิปิ สนฺถริตฺวา นิสินฺนสฺสฯ</p>


<p> ติ  จณฺฑาลสฺสฯ ติ จณฺฑาลีฯ ติ ปฎิจฺฉโนฺน หุตฺวาฯ ติ โย หิ นามฯ ติ ‘‘สโพฺพ อยํ โลโก สงฺกรํ คโต นิมฺมริยาโท’’ติ อิมํ วจนํ วตฺวา ตเตฺถว เตสํ ทฺวินฺนมฺปิ อนฺตรา รุกฺขโต ปติโตฯ ปติตฺวา จ ปน อุภินฺนมฺปิ ปุรโต ฐตฺวา อิมํ คาถํ อภาสิ –</p>


<p>‘‘อุโภ อตฺถํ น ชานนฺติ…เป.… อสฺมา กุมฺภมิวาภิทา’’ติฯ</p>


<p>ตตฺถ ติ เทฺวปิ ชนา ปาฬิยา อตฺถํ น ชานนฺติฯ ติ ปาฬิํ น ปสฺสนฺติฯ กตเม เต อุโภติ?   ติฯ เอวํ พฺราหฺมณญฺจ ราชานญฺจ อุโภปิ อธมฺมิกภาเว ฐเปสิฯ</p>


<p>ตโต พฺราหฺมโณ นฺติ คาถมาหฯ ตสฺสโตฺถ – ชานามหํ โภ ‘‘อยํ อธโมฺม’’ติ; อปิ จ โข มยา ทีฆรตฺตํ สปุตฺตทารปริชเนน รโญฺญ สนฺตโก สาลีนํ โอทโน ภุโตฺตฯ ติ นานปฺปการวิกติสมฺปาทิตํ สุจิมํสูปเสจนํ มิสฺสีกรณมสฺสาติ ติ ยสฺมา เอวํ มยา รโญฺญ โอทโน ภุโตฺต, อเญฺญ จ พหู ลาภา ลทฺธา, ตสฺมา ธเมฺม อหํ น วตฺตามิ อุทเร พโทฺธ หุตฺวา, น ธมฺมํ อชานโนฺตฯ อยญฺหิ ธโมฺม อริเยหิ วณฺณิโต ปสโตฺถ โถมิโตติ ชานามิฯ</p>


<p>อถ นํ ฉปโก ติอาทินา คาถาทฺวเยน อชฺฌภาสิฯ ตสฺสโตฺถ – โย ตยา ธนลาโภ จ ยสลาโภ จ ลโทฺธ, ธิรตฺถุ ตํ ธนลาภํ ยสลาภญฺจ  พฺราหฺมณฯ กสฺมา? ยสฺมา อยํ ตยา ลโทฺธ ลาโภ อายติํ อปาเยสุ วินิปาตนเหตุนา สมฺปติ จ อธมฺมจรเณน วุตฺติ นาม โหติฯ เอวรูปา ยา วุตฺติ อายติํ วินิปาเตน อิธ อธมฺมจรเณน วา นิปฺปชฺชติ, กิํ ตาย วุตฺติยา? เตน วุตฺตํ –</p>


<p>
‘‘ธิรตฺถุ ตํ ธนลาภํ, ยสลาภญฺจ พฺราหฺมณ;  
  
ยา วุตฺติ วินิปาเตน, อธมฺมจรเณน วา’’ติฯ  
</p>
  
<p>ติ มหาพฺราหฺมณ อิโต ทิสา สีฆํ ปลายสฺสุฯ ติ อเญฺญปิ สตฺตา ปจนฺติ เจว ภุญฺชนฺติ จ; น เกวลํ ตฺวเญฺจว ราชา จฯ ติ สเจ หิ ตฺวํ อิโต อปริพฺพชิตฺวา อิมํ อธมฺมํ อาจริสฺสสิ , ตโต ตฺวํ โส อธโมฺม เอวํ อาจริโต ยถา อุทกกุมฺภํ ปาสาโณ ภิเนฺทยฺย; เอวํ เภจฺฉติ, เตน มยํ ตํ วทาม –</p>


<p>
‘‘ปริพฺพช มหาพฺรเหฺม, ปจนฺตเญฺญปิ ปาณิโน;  
  
มา ตฺวํ อธโมฺม อาจริโต, อสฺมา กุมฺภมิวาภิทา’’ติฯ  
</p>
  
<p>ติ อนฺตมโส ภูมิปฺปเทเสปิ อุนฺนตฎฺฐาเน นิสินฺนสฺส เทเสตุํ น วฎฺฎติฯ</p>


<p>   ติ สเจปิ เถรุปฎฺฐานํ คนฺตฺวา ฐิตํ ทหรภิกฺขุํ อาสเน นิสิโนฺน มหาเถโร ปญฺหํ ปุจฺฉติ, น กเถตพฺพํฯ คารเวน ปน เถรํ อุฎฺฐหิตฺวา ปุจฺฉถาติ วตฺตุํ น สกฺกา, ปเสฺส ฐิตภิกฺขุสฺส กเถมีติ กเถตุํ วฎฺฎติฯ</p>


<p> ติ เอตฺถ สเจ ปุรโต คจฺฉโนฺต ปจฺฉโต คจฺฉนฺตํ ปญฺหํ ปุจฺฉติ, น กเถตพฺพํฯ ปจฺฉิมสฺส ภิกฺขุโน กเถมีติ กเถตุํ วฎฺฎติฯ สทฺธิํ อุคฺคหิตธมฺมํ ปน สชฺฌายิตุํ วฎฺฎติฯ สมธุเรน คจฺฉนฺตสฺส กเถตุํ วฎฺฎติฯ</p>


<p> ติ เอตฺถาปิ สเจ เทฺวปิ สกฎปเถ เอเกกจกฺกปเถน วา อุปฺปเถน วา สมธุรํ คจฺฉนฺติ, วฎฺฎติฯ</p>


<p> ติ ปฎิจฺฉนฺนฎฺฐานํ คจฺฉนฺตสฺส สหสา อุจฺจาโร วา ปสฺสาโว วา นิกฺขมติ, อสญฺจิจฺจ กโต นาม อนาปตฺติฯ</p>


<p> ติ เอตฺถ ยมฺปิ  ชีวรุกฺขสฺส มูลํ ปถวิยํ ทิสฺสมานํ คจฺฉติ, สาขา วา ภูมิลคฺคา คจฺฉติ, สพฺพํ หริตสงฺขาตเมวฯ ขเนฺธ นิสีทิตฺวา อปฺปหริตฎฺฐาเน ปาเตตุํ วฎฺฎติฯ อปฺปหริตฎฺฐานํ โอโลเกนฺตเสฺสว สหสา นิกฺขมติ, คิลานฎฺฐาเน ฐิโต โหติ, วฎฺฎติฯ ติ อปฺปหริตํ อลภเนฺตน ติณณฺฑุปกํ วา ปลาลณฺฑุปกํ วา ฐเปตฺวา กโตปิ ปจฺฉา หริตํ โอตฺถรติ, วฎฺฎติเยวฯ เขเฬน เจตฺถ สิงฺฆาณิกาปิ สงฺคหิตาติ มหาปจฺจริยํ วุตฺตํฯ</p>


<p> ติ เอตํ ปริโภคอุทกเมว สนฺธาย วุตฺตํ, วจฺจกุฎิสมุทฺทาทิอุทเกสุ ปน  อปริโภเคสุ อนาปตฺติฯ เทเว วสฺสเนฺต สมนฺตโต อุทโกโฆ โหติ, อนุทกฎฺฐานํ โอโลเกนฺตเสฺสว นิกฺขมติ, วฎฺฎติฯ มหาปจฺจริยํ วุตฺตํ – ‘‘เอตาทิเส กาเล อนุทกฎฺฐานํ อลภเนฺตน กาตุํ วฎฺฎตี’’ติฯ เสสํ สพฺพสิกฺขาปเทสุ อุตฺตานตฺถเมวฯ</p>

</p>


<p>สมุฎฺฐานาทิทีปนตฺถาย ปเนตฺถ อิทํ ปกิณฺณกํ – อุชฺชคฺฆิกอุจฺจาสทฺทปฎิสํยุตฺตานิ จตฺตาริ, สกพเฬน มุเขน พฺยาหรณํ เอกํ, ฉมานีจาสนฐานปจฺฉโตคมนอุปฺปถคมนปฎิสํยุตฺตานิ ปญฺจาติ อิมานิ ทส สิกฺขาปทานิ สมนุภาสนสมุฎฺฐานานิ กายวาจาจิตฺตโต สมุฎฺฐหนฺติ, กิริยานิ, สญฺญาวิโมกฺขานิ , สจิตฺตกานิ, โลกวชฺชานิ, กายกมฺมวจีกมฺมานิ, อกุสลจิตฺตานิ, ทุกฺขเวทนานีติฯ</p>


<p>สูโปทนวิญฺญตฺติสิกฺขาปทํ เถยฺยสตฺถสมุฎฺฐานํ กายจิตฺตโต กายวาจาจิตฺตโต จ สมุฎฺฐาติ, กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, วจีกมฺมํ, อกุสลจิตฺตํ, ทุกฺขเวทนนฺติฯ</p>


<p>ฉตฺตปาณิทณฺฑปาณิสตฺถปาณิอาวุธปาณิปาทุกอุปาหนยานสยนปลฺลตฺถิกเวฐิตโอคุณฺฐิตนามกานิ เอกาทส สิกฺขาปทานิ ธมฺมเทสนสมุฎฺฐานานิ วาจาจิตฺตโต สมุฎฺฐหนฺติ, กิริยากิริยานิ, สญฺญาวิโมกฺขานิ, สจิตฺตกานิ, โลกวชฺชานิ, วจีกมฺมานิ, อกุสลจิตฺตานิ, ทุกฺขเวทนานีติฯ</p>


<p>อวเสสานิ เตปณฺณาส สิกฺขาปทานิ ปฐมปาราชิกสมุฎฺฐานานีติฯ</p>


<p>สพฺพเสขิเยสุ อาพาธปจฺจยา อนาปตฺติ, ถูปีกตปิณฺฑปาเต สูปพฺยญฺชเนน ปฎิจฺฉาทเน อุชฺฌานสญฺญิมฺหีติ ตีสุ สิกฺขาปเทสุ คิลาโน นตฺถีติฯ</p>

</p>

</p>





