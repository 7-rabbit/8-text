<h1>๖. พีชนิวโคฺค</h1>
<h3>๑. วิธูปนทายกเตฺถรอปทานวณฺณนา</h3>
<p>ติอาทิกํ  อายสฺมโต วิธูปนทายกเตฺถรสฺส อปทานํฯ อยมฺปิ ปุริมชินวเรสุ ปูริตปุญฺญสมฺภาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปโตฺต วิภวสมฺปโนฺน สทฺธาชาโต ภควติ ปสโนฺน คิมฺหกาเล สุวณฺณรชตมุตฺตามณิมยํ พีชนิํ กาเรตฺวา ภควโต อทาสิฯ โส เตน ปุญฺญกเมฺมน เทเวสุ จ มนุเสฺสสุ จ สํสรโนฺต  เทฺว สมฺปตฺติโย อนุภวิตฺวา อิมสฺส อมฺหากํ สมฺมาสมฺพุทฺธสฺส อุปฺปนฺนกาเล เอกสฺมิํ กุลเคเห นิพฺพโตฺต ฆรพนฺธเนน พนฺธิตฺวา ฆราวาเส อาทีนวํ ทิสฺวา ปพฺพชฺชาย จ อานิสํสํ ทิสฺวา สทฺธาสมฺปโนฺน สาสเน ปพฺพชิตฺวา วิปสฺสนํ วเฑฺฒตฺวา นจิรเสฺสว อรหา อโหสิฯ</p>


<p> โส ‘‘เกน มยา ปุญฺญกเมฺมน อยํ โลกุตฺตรสมฺปตฺติ ลทฺธา’’ติ อตฺตโน ปุพฺพกมฺมํ อนุสฺสรโนฺต ตํ ปจฺจกฺขโต ญตฺวา ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ ติ วิเสเสน สนฺตาปยนฺตานํ สตฺตานํ สนฺตาปํ นิพฺพาเปนฺติ สีตลํ วาตํ ชเนตีติ พีชนี, พีชนีเยว พีชนิกา, สา สตฺตรตนมยา วิโชฺชตมานา พีชนิกา มยา การาเปตฺวา ทินฺนาติ อโตฺถฯ</p>

</p>


<h3>๒. สตรํสิเตฺถรอปทานวณฺณนา</h3>
<p>ติอาทิกํ อายสฺมโต สตรํสิเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล พฺราหฺมณกุเล นิพฺพโตฺต วิญฺญุตํ ปโตฺต สกฺกฎพฺยากรเณ เวทตฺตเย จ ปารงฺคโต ฆราวาสํ  ปหาย อรญฺญํ ปวิสิตฺวา อิสิปพฺพชฺชํ ปพฺพชิตฺวา หิมวเนฺต วาสํ กเปฺปสิฯ ตสฺมิํ  สมเย ปทุมุตฺตโร ภควา วิเวกกามตาย อุจฺจํ เอกํ ปพฺพตํ อารุยฺห ชลิตคฺคิกฺขโนฺต วิย นิสีทิฯ ตํ ตถานิสินฺนํ ภควนฺตํ ทิสฺวา ตาปโส โสมนสฺสชาโต อญฺชลิํ ปคฺคยฺห อเนเกหิ การเณหิ โถเมสิฯ โส เตน ปุญฺญกเมฺมน ตโต จุโต ฉสุ กามาวจรเทเวสุ ทิพฺพสมฺปตฺติํ อนุภวิตฺวา ตโต มนุสฺสโลเก สตรํสี นาม จกฺกวตฺตี ราชา หุตฺวา นิพฺพตฺติฯ ตมฺปิ สมฺปตฺติํ อเนกกฺขตฺตุํ อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต ปุพฺพปุญฺญสมฺภารวเสน ญาณสฺส ปริปกฺกตฺตา สตฺตวสฺสิโกว ปพฺพชิตฺวา อรหตฺตํ ปาปุณิฯ</p>


<p> โส  ‘‘อหํ เกน กเมฺมน สตฺตวสฺสิโกว สนฺติปทํ อนุปฺปโตฺตสฺมี’’ติ สรมาโน ปุพฺพกมฺมํ ญาเณน ปจฺจกฺขโต ทิสฺวา โสมนสฺสชาโต ปุพฺพจริตาปทานํ อุทานวเสน ปกาเสโนฺต ติอาทิมาหฯ ตตฺถ นฺติ อุจฺจํ เสลมยํ ปพฺพตํ อารุยฺห นิสีทิ ปทุมุตฺตโรติ สมฺพโนฺธฯ ติ ภควโต นิสินฺนสฺส ปพฺพตสฺส อาสนฺนฎฺฐาเนติ อโตฺถฯ ติ มนฺตสงฺขาตสฺส เวทตฺตยสฺส ปารํ ปริโยสานํ โกฎิํ คโต เอโก พฺราหฺมโณติ อโตฺถ, อญฺญํ วิย อตฺตานํ นิทฺทิสติ อยํ มนฺตปารคูติฯ นฺติ ตสฺมิํ ปพฺพเต นิสินฺนํ วีรวนฺตํ ชินํ, กิํ วิสิฎฺฐํ?  สกลฉกามาวจรพฺรหฺมเทวานํ อติเทวํ  นรานํ อาสตํ เสฎฺฐํ  สกลสตฺตโลกํ นยนฺตํ นิพฺพานํ ปาเปนฺตํ อหํ  ทสนขสโมธานญฺชลิปุฎํ สิรสิ มุทฺธนิ  ปติฎฺฐเปตฺวา  สุฎฺฐุํ โถเมสินฺติ สมฺพโนฺธฯ</p>


<p> ติ ‘‘เยนายํ อญฺชลี ทิโนฺน…เป.… อรหา โส ภวิสฺสตี’’ติ พฺยากาสิฯ เสสํ อุตฺตานตฺถเมวาติฯ</p>

</p>


<h3>๓. สยนทายกเตฺถรอปทานวณฺณนา</h3>
<p>ติอาทิกํ อายสฺมโต สยนทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต  กาเล เอกสฺมิํ กุลเคเห นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา สุขมนุภวโนฺต สตฺถุ ธมฺมเทสนํ สุตฺวา สตฺถริ ปสโนฺน ทนฺตสุวณฺณรชตมุตฺตมณิมยํ มหารหํ มญฺจํ การาเปตฺวา จีนปฎฺฎกมฺพลาทีนิ อตฺถริตฺวา สยนตฺถาย ภควโต อทาสิฯ ภควา ตสฺส อนุคฺคหํ กโรโนฺต ตตฺถ สยิ ฯ โส เตน ปุญฺญกเมฺมน เทวมนุเสฺสสุ สํสรโนฺต ตทนุรูปํ อากาสคมนสุขเสยฺยาทิสุขํ อนุภวิตฺวา อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุเล นิพฺพตฺติตฺวา วิญฺญุตํ ปาปุณิตฺวา สตฺถุ ธมฺมเทสนํ สุตฺวา ปสนฺนมานโส ปพฺพชิตฺวา วิปสฺสโนฺต นจิรเสฺสว อรหา อโหสิฯ</p>


<p> โส  อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ</p>


<p> ติ ยถา ติณกจวรรหิเต กทฺทมาทิสมฺปเนฺน สุเขเตฺต วุตฺตพีชานิ สาทุผลานิ นิปฺผาเทนฺติ, เอวเมว ราคโทสาทิทิยฑฺฒสหสฺสกิเลสสงฺขาตติณกจวรรหิเต สุทฺธสนฺตาเน ปุญฺญเกฺขเตฺต วุตฺตทานานิ อปฺปานิปิ สมานานิ มหปฺผลานิ โหนฺตีติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๔. คโนฺธทกิยเตฺถรอปทานวณฺณนา</h3>
<p>ติอาทิกํ อายสฺมโต คโนฺธทกิยเตฺถรสฺส อปทานํฯ อยมฺปิ ปุริมมุนิวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพโตฺต ปรินิพฺพุเต ภควติ นครวาสิโน โพธิปูชํ กุรุมาเน ทิสฺวา วิจิตฺตฆเฎ จนฺทนกปฺปุราครุอาทิมิสฺสกสุคโนฺธทเกน ปูเรตฺวา โพธิรุกฺขํ อภิสิญฺจิฯ ตสฺมิํ ขเณ เทโว มหาธาราหิ ปวสฺสิฯ ตทา โส อสนิเวเคน กาลํ กโตฯ เตเนว ปุญฺญกเมฺมน เทวโลเก นิพฺพตฺติ, ตเตฺถว ฐิโต ‘‘อโห พุโทฺธ, อโห ธโมฺม’’ติอาทิคาถาโย อภาสิฯ เอวํ โส เทวมนุเสฺสสุ สมฺปตฺติโย อนุภวิตฺวา สพฺพปริฬาหวิปฺปมุโตฺต นิพฺพตฺตนิพฺพตฺตฎฺฐาเน สีติภาวมุปคโต สุขิโต อิมสฺมิํ พุทฺธุปฺปาเท กุลเคเห  นิพฺพโตฺต วิญฺญุตํ ปโตฺต สตฺถริ ปสโนฺน ปพฺพชิตฺวา กมฺมฎฺฐานํ อารภิตฺวา วิปสฺสโนฺต นจิรเสฺสว อรหตฺตํ ปาปุณิฯ ปุเพฺพ กตปุเญฺญน ติ ปากโฎ อโหสิฯ</p>


<p> โส เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ วุตฺตตฺถเมวฯ ติ มหาโพธิรุกฺขสฺส ปูชา อโหสีติ อโตฺถฯ ติ อเนเกหิ จิตฺตกมฺมสุวณฺณกเมฺมหิ วิจิตฺตํ โสภมานํ คโนฺธทกปุณฺณํ ฆฎํ คเหตฺวาติ อโตฺถ ฯ นฺติ คโนฺธทกํ อทาสิํ, อหํ คโนฺธทเกน อภิสิญฺจินฺติ อโตฺถฯ</p>


<p>   ติ โพธิยา ปูชากรณสมเยติ อโตฺถฯ เสสํ อุตฺตานตฺถเมวาติฯ</p>

</p>


<h3>๕. โอปวยฺหเตฺถรอปทานวณฺณนา</h3>
<p>ติอาทิกํ อายสฺมโต โอปวยฺหเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรชินาทิเจฺจ โลเก ปาตุภูเต เอกสฺมิํ วิภวสมฺปนฺนกุเล นิพฺพโตฺต วุทฺธิมนฺวาย มหทฺธโน มหาโภโค ฆราวาสํ วสมาโน สาสเน ปสโนฺน สตฺถริ ปสาทพหุมาโน อาชานีเยน สินฺธเวน ปูชํ อกาสิ, ปูเชตฺวา จ ปน ‘‘พุทฺธาทีนํ สมณานํ หตฺถิอสฺสาทโย น กปฺปนฺติ, กปฺปิยภณฺฑํ ทสฺสามี’’ติ จิเนฺตตฺวา ตํ อคฺฆาเปตฺวา ตทคฺฆนเกน กหาปเณน กปฺปิยํ กปฺปาสิกกมฺพลโกชวาทิกํ จีวรํ กปฺปูรตโกฺกลาทิกํ เภสชฺชปริกฺขารญฺจ อทาสิฯ โส เตน ปุญฺญกเมฺมน ยาวตายุกํ ฐตฺวา ตโต จุโต เทเวสุ จ มนุเสฺสสุ จ หตฺถิอสฺสาทิอเนกวาหนสมฺปโนฺน สุขํ อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปโตฺต สทฺธาสมฺปโนฺน สาสเน ปพฺพชิตฺวา กมฺมฎฺฐานํ คเหตฺวา วิปสฺสนํ วเฑฺฒตฺวา มคฺคปฎิปาฎิยา อรหเตฺต ปติฎฺฐาสิ, ปุเพฺพ กตปุญฺญสมฺภารวเสน ติ ปากโฎ อโหสิฯ</p>


<p> โส ‘‘เกน นุ โข การเณน อิทํ มยา สนฺติปทํ อธิคต’’นฺติ อุปธาเรโนฺต ปุพฺพกมฺมํ  ญาเณน ปจฺจกฺขโต ญตฺวา โสมนสฺสชาโต ปุพฺพจริตาปทานํ อุทานวเสน ปกาเสโนฺต ติอาทิมาหฯ ตํ วุตฺตตฺถเมวฯ นฺติ อาชานียํ อุตฺตมชาติสินฺธวํ อหํ อทาสิํ ปูเชสินฺติ อโตฺถฯ</p>


<p> ติ สสฺส อตฺตโน ปตฺตานิ อฎฺฐ ปริกฺขารานิ ภารานิ ยสฺส โส สปตฺตภาโร, อฎฺฐปริกฺขารยุโตฺตติ อโตฺถฯ</p>


<p> นฺติ  ขมนียโยคฺคํ จีวราทิกปฺปิยปริกฺขารนฺติ อโตฺถฯ</p>


<p> ติ ปริโยสาโน โกฎิปฺปโตฺต ภโวติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๖. สปริวาราสนเตฺถรอปทานวณฺณนา</h3>
<p>ติอาทิกํ อายสฺมโต สปริวาราสนเตฺถรสฺส อปทานํฯ โสปิ ปุริมพุเทฺธสุ กตาธิกาโร ตตฺถ  ตตฺถ ภเวสุ วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล วิภวสมฺปเนฺน กุลเคเห นิพฺพโตฺต วุทฺธิปฺปโตฺต สทฺธาชาโต สาสเน ปสโนฺน ทานผลํ สทฺทหโนฺต นานคฺครสโภชเนน ภควโต ปิณฺฑปาตํ อทาสิ, ทตฺวา จ ปน โภชนสาลายํ โภชนตฺถาย นิสินฺนาสนํ ชาติสุมนมลฺลิกาทีหิ อลงฺกริฯ ภควา จ ภตฺตานุโมทนมกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อเนกวิธํ สมฺปตฺติํ อนุภวิตฺวา อิมสฺมิํ พุทฺธุปฺปาเท วิภวสมฺปเนฺน กุลเคเห นิพฺพโตฺต วุทฺธิมนฺวาย สโทฺธ ปสโนฺน ปพฺพชิตฺวา น จิรเสฺสว อรหา อโหสิฯ</p>


<p> โส เอวํ ปตฺตสนฺติปโท ‘‘เกน นุ โข ปุเญฺญน อิทํ สนฺติปทํ อนุปฺปตฺต’’นฺติ ญาเณน อุปธาเรโนฺต ปุพฺพกมฺมํ ทิสฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ วุตฺตตฺถเมวฯ นฺติ ตตฺถ ตตฺถ ลทฺธานํ ปิณฺฑานํ กพฬํ กพฬํ กตฺวา ปาตพฺพโต ขาทิตพฺพโต อาหาโร ปิณฺฑปาโต, ตํ ปิณฺฑปาตํ ภควโต อทาสิํ, ภควนฺตํ โภเชสินฺติ อโตฺถฯ</p>


<p>   นฺติ มยา ทินฺนปิณฺฑปาตสฺส คุณํ อานิสํสํ ปกาเสสีติ อโตฺถฯ</p>


<p> นฺติ ปาติโมกฺขสํวรสีเลน สํวุโต ปิหิโต ปฎิจฺฉโนฺนติ อโตฺถฯ ติ จกฺขุนฺทฺริยาทีสุ ปญฺจสุ  อินฺทฺริเยสุ รูปาทีหิ โคปิโต อินฺทฺริยสํวรสีลญฺจ โคปิโตติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๗. ปญฺจทีปกเตฺถรอปทานวณฺณนา</h3>
<p>ติอาทิกํ อายสฺมโต ปญฺจทีปกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อุปฺปนฺนุปฺปนฺนภเวสุ วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพโตฺต วุทฺธิมนฺวาย ฆราวาเส วสโนฺต ภควโต ธมฺมํ สุตฺวา สมฺมาทิฎฺฐิยํ ปติฎฺฐิโต สโทฺธ ปสโนฺน มหาชเนหิ โพธิปูชํ กยิรมานํ ทิสฺวา สยมฺปิ โพธิํ ปริวาเรตฺวา ทีปํ ชาเลตฺวา ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต จกฺกวตฺติสมฺปตฺติอาทโย อนุภวิตฺวา สพฺพเตฺถว อุปฺปนฺนภเว ชลมาโน โชติสมฺปนฺนวิมานาทีสุ วสิตฺวา อิมสฺมิํ พุทฺธุปฺปาเท เอกสฺมิํ วิภวสมฺปเนฺน กุลเคเห นิพฺพโตฺต วุทฺธิปฺปโตฺต สทฺธาชาโต ปพฺพชิตฺวา นจิรเสฺสว อรหา อโหสิ, ทีปปูชานิสฺสเนฺทน ติ ปากโฎฯ</p>


<p> โส  เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ วุตฺตตฺถเมวฯ นฺติ วงฺกํ มิจฺฉาทิฎฺฐิํ ฉเฑฺฑตฺวา อุชุ อวงฺกํ นิพฺพานาภิมุขํ ปาปุณนสมฺมาทิฎฺฐิ อโหสินฺติ อโตฺถฯ</p>


<p> นฺติ เอตฺถ ปกาเรน ทิพฺพติ โชตตีติ ปทีโป, ตสฺส ทานํ ปทีปทานํ, ตํ อทาสิํ ปทีปปูชํ อกาสินฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๘. ธชทายกเตฺถรอปทานวณฺณนา</h3>
<p>ติอาทิกํ   อายสฺมโต ธชทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา สุนฺทเรหิ อเนเกหิ วเตฺถหิ ธชํ การาเปตฺวา ธชปูชํ อกาสิฯ โส เตน ปุญฺญกเมฺมน อุปฺปนฺนุปฺปนฺนภเว อุจฺจกุเล นิพฺพโตฺต ปูชนิโย อโหสิฯ อปรภาเค อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย ปุตฺตทาเรหิ วฑฺฒิตฺวา มหาโภโค ยสวา สทฺธาชาโต สตฺถริ ปสโนฺน ฆราวาสํ ปหาย ปพฺพชิตฺวา นจิรเสฺสว อรหา อโหสิฯ</p>


<p> โส ปตฺตอรหตฺตผโล ปุพฺพกมฺมํ สริตฺวา โสมนสฺสชาโต อตฺตโน ปุพฺพจริตาปทานํ ปกาเสโนฺต ติอาทิมาหฯ ตสฺสโตฺถ ปุเพฺพ วุโตฺตเยวฯ ติ โสมนสฺสสหคตจิตฺตยุตฺตตฺตา หโฎฺฐ ปริปุณฺณรูปกาโย สทฺธาสมฺปยุตฺตจิตฺตตาย หเฎฺฐน จิเตฺตน สนฺตุเฎฺฐน จิเตฺตนาติ อโตฺถฯ นฺติ ธุนาติ กมฺปติ จลตีติ ธชํ, ตํ ธชํ อาโรปยิํ เวฬเคฺค ลเคฺคตฺวา ปูเชสินฺติ อโตฺถฯ</p>


<p> ติ ปติตานิ โพธิปตฺตานิ คเหตฺวา อหํ พหิ ฉเฑฺฑสินฺติ อโตฺถฯ นฺติ อโนฺต จิตฺตสนฺตานนามกายโต จ พหิ จกฺขุโสตาทิรูปกายโต จ สุทฺธิํ  วิเสเสน  กิเลสโต วิมุตฺตํ อนาสวํ สมฺพุทฺธํ วิย สมฺมุขา อุตฺตมํ โพธิํ  ปณามมกาสินฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๙. ปทุมเตฺถรอปทานวณฺณนา</h3>
<p>ติอาทิกํ อายสฺมโต ปทุมเตฺถรสฺส อปทานํฯ อยมฺปิ ปุริมพุเทฺธสุ กตกุสลสมฺภาโร ปทุมุตฺตรมุนินา  ธมฺมปโชฺชเต โชตมาเน เอกสฺมิํ กุลเคเห นิพฺพโตฺต ฆราวาสํ สณฺฐเปตฺวา  โภคสมฺปโนฺนติ ปากโฎฯ โส สตฺถริ ปสีทิตฺวา มหาชเนน สทฺธิํ ธมฺมํ สุณโนฺต ธเชน สห ปทุมกลาปํ คเหตฺวา อฎฺฐาสิ, สธชํ ตํ ปทุมกลาปํ อากาสมุกฺขิปิํ, ตํ  อจฺฉริยํ ทิสฺวา อติวิย โสมนสฺสชาโต อโหสิฯ โส ยาวชีวํ กุสลํ กตฺวา ชีวิตปริโยสาเน สเคฺค นิพฺพโตฺต ธชมิว ฉกามาวจเร ปากโฎ ปูชิโต จ ทิพฺพสมฺปตฺติมนุภวิตฺวา มนุเสฺสสุ จ จกฺกวตฺติสมฺปตฺติมนุภวิตฺวา อิมสฺมิํ พุทฺธุปฺปาเท วิภวสมฺปเนฺน สทฺธาสมฺปเนฺน เอกสฺมิํ กุลเคเห นิพฺพโตฺต วุทฺธิมนฺวาย สทฺธาชาโต ปญฺจวสฺสิโกว ปพฺพชิตฺวา นจิรเสฺสว อรหา หุตฺวา กตปุญฺญนาเมน ติ ปากโฎฯ</p>


<p> อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ นฺติ ตถํ อวิตถํ อวิปรีตํ สจฺจํ, ทุกฺขสมุทยนิโรธมคฺควเสน จตฺตาริ สจฺจานิ สมาหฎานีติ จตุสจฺจํ, ตํ จตุสจฺจํ ปกาเสโนฺต โลเก ปากฎํ กโรโนฺตติ อโตฺถฯ ติ อุตฺตมธมฺมปฺปวตฺตโก ปกาสโกติ อโตฺถฯ นฺติ อมตมหานิพฺพานวุฎฺฐิธารํ ปวสฺสโนฺต ปคฺฆรโนฺต สเทวกํ โลกํ เตเมโนฺต สพฺพกิเลสปริฬาหํ นิพฺพาเปโนฺต ธมฺมวสฺสํ วสฺสตีติ อโตฺถฯ</p>


<p> ติ ธเชน สห เอกโต กตฺวา ปทุมํ ปทุมกลาปํ คเหตฺวาติ อโตฺถฯ นฺติ อุโภ อุกฺขิปิตฺวา ฐิโต อหนฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๑๐. อสนโพธิยเตฺถรอปทานวณฺณนา</h3>
<p>นฺติอาทิกํ อายสฺมโต อสนโพธิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล อญฺญตรสฺมิํ กุลเคเห นิพฺพโตฺต วุทฺธิปฺปโตฺต สุขปฺปโตฺต สาสเน ปสโนฺน  อสนโพธิโต ผลํ คเหตฺวา ตโต วุฎฺฐิตโพธิตรุเณ คเหตฺวา โพธิํ โรเปสิ, ยถา น วินสฺสติ ตถา อุทกาสิญฺจนาทิกเมฺมน รกฺขิตฺวา ปูเชสิฯ โส เตน ปุเญฺญน เทวมนุเสฺสสุ สมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต ปริปกฺกสมฺภารตฺตา  สตฺตวสฺสิโกว สมาโน ปพฺพชิตฺวา ขุรเคฺคเยว อรหตฺตํ ปาปุณิ, ปุรากตปุญฺญนาเมน ติ ปากโฎฯ</p>


<p> โส  ปุพฺพสมฺภารมนุสฺสริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ติ มาตุคพฺภโต นิกฺขนฺตกาลโต ปฎฺฐายาติ อโตฺถฯ สตฺตวโสฺส ปริปุณฺณสรโท อหํ โลกนายกํ ติสฺสํ ภควนฺตํ อทฺทสนฺติ สมฺพโนฺธฯ ติ ปกาเรน ปสนฺนอนาลุฬิตอวิกมฺปิตจิโตฺต, สุมโน สุนฺทรมโน โสมนสฺสสหคตจิโตฺตติ อโตฺถฯ</p>


<p> ติ ติกฺขตฺตุํ ชาโตติ ติโสฺส, โส มาตุคพฺภโต, มนุสฺสชาติโต, ปญฺจกฺขนฺธโต จ มุโตฺต หุตฺวา ชาโต นิพฺพโตฺต พุโทฺธ ชาโตติ อโตฺถฯ ตสฺส ติสฺสสฺส ภควโต ตาทิโน, โลกเชฎฺฐสฺส อสนโพธิํ อุตฺตมํ โรปยินฺติ สมฺพโนฺธฯ</p>


<p> ติ นามปญฺญตฺติยา นามสญฺญาย อสโน นาม อสนรุโกฺข โพธิ อโหสีติ อโตฺถฯ ติ วลฺลิรุกฺขปพฺพตคงฺคาสาคราทโย ธาเรตีติ ธรณี, กา สา? ปถวี, ตสฺสํ รุหติ ปติฎฺฐหตีติ ธรณีรุโห, ปาเทน ปิวตีติ ปาทโป, ปาทสงฺขาเตน มูเลน สิญฺจิโตทกํ ปิวติ อาโปรสํ สิเนหํ ธาเรตีติ อโตฺถฯ ธรณีรุโห จ โส ปาทโป จาติ ธรณีรุหปาทโป, ตํ อุตฺตมํ อสนํ โพธิํ ปญฺจ วสฺสานิ  โปเสสินฺติ อโตฺถฯ</p>


<p> ติ ตํ มยา โปสิตํ อสนโพธิรุกฺขํ ปุปฺผิตํ อจฺฉรโยคฺคภูตปุปฺผตฺตา  โลมหํสกรณํ ทิสฺวา    อตฺตโน กมฺมํ  ปกาเรน กถยโนฺต พุทฺธเสฎฺฐสฺส สนฺติกํ อคมาสินฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>

</p>





