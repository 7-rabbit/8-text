<h1>๗. พฺราหฺมณสํยุตฺตํ</h1>
<h2>๑. อรหนฺตวโคฺค</h2>
<h3>๑. ธนญฺชานีสุตฺตํ</h3>
<p> เอวํ     เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อญฺญตรสฺส ภารทฺวาชโคตฺตสฺส พฺราหฺมณสฺส ธนญฺชานี  นาม พฺราหฺมณี อภิปฺปสนฺนา โหติ พุเทฺธ จ ธเมฺม จ สเงฺฆ จฯ อถ โข ธนญฺชานี พฺราหฺมณี ภารทฺวาชโคตฺตสฺส พฺราหฺมณสฺส ภตฺตํ อุปสํหรนฺตี อุปกฺขลิตฺวา ติกฺขตฺตุํ อุทานํ อุทาเนสิ –</p>


<p>
‘‘นโม ตสฺส ภควโต อรหโต สมฺมาสมฺพุทฺธสฺส;  
  
<p>
นโม ตสฺส ภควโต อรหโต สมฺมาสมฺพุทฺธสฺส;  
  
นโม ตสฺส ภควโต อรหโต สมฺมาสมฺพุทฺธสฺสา’’ติฯ  
</p>
  
<p>เอวํ วุเตฺต, ภารทฺวาชโคโตฺต พฺราหฺมโณ ธนญฺชานิํ พฺราหฺมณิํ เอตทโวจ – ‘‘เอวเมวํ ปนายํ วสลี ยสฺมิํ วา ตสฺมิํ วา ตสฺส มุณฺฑกสฺส สมณสฺส วณฺณํ ภาสติฯ อิทานิ ตฺยาหํ, วสลิ, ตสฺส สตฺถุโน วาทํ อาโรเปสฺสามี’’ติฯ ‘‘น ขฺวาหํ ตํ, พฺราหฺมณ, ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย, โย ตสฺส ภควโต วาทํ อาโรเปยฺย อรหโต สมฺมาสมฺพุทฺธสฺสฯ อปิ จ ตฺวํ, พฺราหฺมณ, คจฺฉ, คนฺตฺวา วิชานิสฺสสี’’ติ ฯ</p>


<p>อถ  โข ภารทฺวาชโคโตฺต พฺราหฺมโณ กุปิโต อนตฺตมโน เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ  นิสิโนฺน โข ภารทฺวาชโคโตฺต พฺราหฺมโณ ภควนฺตํ คาถาย อชฺฌภาสิ –</p>


<p>
‘‘กิํสุ  
เฉตฺวา สุขํ เสติ, กิํสุ เฉตฺวา น โสจติ;  
  
กิสฺสสฺสุ เอกธมฺมสฺส, วธํ โรเจสิ โคตมา’’ติฯ  
</p>
  
<p>
‘‘โกธํ  
เฉตฺวา สุขํ เสติ, โกธํ เฉตฺวา น โสจติ;  
  
โกธสฺส วิสมูลสฺส, มธุรคฺคสฺส พฺราหฺมณ;  
  
วธํ อริยา ปสํสนฺติ, ตญฺหิ เฉตฺวา น โสจตี’’ติฯ  
</p>
  
<p>เอวํ วุเตฺต, ภารทฺวาชโคโตฺต พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม, อภิกฺกนฺตํ, โภ โคตม! เสยฺยถาปิ, โภ โคตม, นิกฺกุชฺชิตํ วา อุกฺกุเชฺชยฺย, ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย, อนฺธกาเร วา เตลปโชฺชตํ ธาเรยฺย – จกฺขุมโนฺต รูปานิ ทกฺขนฺตีติ; เอวเมวํ โภตา โคตเมน อเนกปริยาเยน ธโมฺม ปกาสิโตฯ เอสาหํ, ภเนฺต, ภควนฺตํ โคตมํ สรณํ คจฺฉามิ ธมฺมญฺจ ภิกฺขุสงฺฆญฺจฯ ลเภยฺยาหํ โภโต โคตมสฺส สนฺติเก ปพฺพชฺชํ, ลเภยฺยํ อุปสมฺปท’’นฺติฯ</p>


<p>อลตฺถ โข ภารทฺวาชโคโตฺต พฺราหฺมโณ ภควโต สนฺติเก ปพฺพชฺชํ, อลตฺถ อุปสมฺปทํฯ อจิรูปสมฺปโนฺน โข ปนายสฺมา ภารทฺวาโช เอโก วูปกโฎฺฐ อปฺปมโตฺต  อาตาปี ปหิตโตฺต วิหรโนฺต นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ – พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ</p>


<h3>๒. อโกฺกสสุตฺตํ</h3>
<p> เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อโสฺสสิ โข อโกฺกสกภารทฺวาโช พฺราหฺมโณ – ‘‘ภารทฺวาชโคโตฺต กิร พฺราหฺมโณ สมณสฺส โคตมสฺส สนฺติเก อคารสฺมา อนคาริยํ ปพฺพชิโต’’ติ กุปิโต อนตฺตมโน เยน ภควา เตนุปสงฺกมิ; อุปสงฺกมิตฺวา  ภควนฺตํ อสพฺภาหิ ผรุสาหิ วาจาหิ อโกฺกสติ ปริภาสติฯ</p>


<p>เอวํ  วุเตฺต, ภควา อโกฺกสกภารทฺวาชํ พฺราหฺมณํ เอตทโวจ – ‘‘ตํ กิํ มญฺญสิ, พฺราหฺมณ, อปิ นุ โข เต อาคจฺฉนฺติ มิตฺตามจฺจา ญาติสาโลหิตา อติถิโย ’’ติ? ‘‘อเปฺปกทา เม, โภ โคตม, อาคจฺฉนฺติ มิตฺตามจฺจา  ญาติสาโลหิตา อติถิโย’’ติฯ ‘‘‘ตํ กิํ มญฺญสิ, พฺราหฺมณ, อปิ นุ เตสํ อนุปฺปเทสิ ขาทนียํ วา โภชนียํ วา สายนียํ วา’’’ติ? ‘‘‘อเปฺปกทา เนสาหํ, โภ โคตม, อนุปฺปเทมิ ขาทนียํ วา โภชนียํ วา สายนียํ วา’’’ติฯ ‘‘‘สเจ โข ปน เต, พฺราหฺมณ, นปฺปฎิคฺคณฺหนฺติ , กสฺส ตํ โหตี’’’ติ? ‘‘‘สเจ เต, โภ โคตม, นปฺปฎิคฺคณฺหนฺติ, อมฺหากเมว ตํ โหตี’’’ติฯ ‘‘เอวเมว โข, พฺราหฺมณ, ยํ ตฺวํ อเมฺห อนโกฺกสเนฺต อโกฺกสสิ, อโรเสเนฺต โรเสสิ, อภณฺฑเนฺต ภณฺฑสิ, ตํ เต มยํ นปฺปฎิคฺคณฺหามฯ ตเวเวตํ, พฺราหฺมณ, โหติ; ตเวเวตํ, พฺราหฺมณ, โหติ’’ฯ</p>


<p>‘‘โย โข, พฺราหฺมณ, อโกฺกสนฺตํ ปจฺจโกฺกสติ, โรเสนฺตํ ปฎิโรเสติ, ภณฺฑนฺตํ ปฎิภณฺฑติ, อยํ วุจฺจติ, พฺราหฺมณ, สมฺภุญฺชติ วีติหรตีติฯ เต มยํ ตยา เนว สมฺภุญฺชาม น วีติหรามฯ ตเวเวตํ, พฺราหฺมณ, โหติ; ตเวเวตํ, พฺราหฺมณ, โหตี’’ติฯ ‘‘ภวนฺตํ โข โคตมํ สราชิกา ปริสา เอวํ ชานาติ – ‘อรหํ สมโณ โคตโม’ติฯ อถ จ ปน ภวํ โคตโม กุชฺฌตี’’ติฯ</p>


<p>
‘‘อโกฺกธสฺส กุโต โกโธ, ทนฺตสฺส สมชีวิโน;  
  
สมฺมทญฺญา วิมุตฺตสฺส, อุปสนฺตสฺส ตาทิโนฯ  
</p>
  
<p>
‘‘ตเสฺสว เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</p>
  
<p>
‘‘อุภินฺนมตฺถํ จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ  
</p>
  
<p>
‘‘อุภินฺนํ ติกิจฺฉนฺตานํ, อตฺตโน จ ปรสฺส จ;  
  
ชนา มญฺญนฺติ พาโลติ, เย ธมฺมสฺส อโกวิทา’’ติฯ  
</p>
  
<p>เอวํ   วุเตฺต, อโกฺกสกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… เอสาหํ  ภวนฺตํ โคตมํ สรณํ คจฺฉามิ ธมฺมญฺจ ภิกฺขุสงฺฆญฺจฯ ลเภยฺยาหํ, ภเนฺต, โภโต โคตมสฺส สนฺติเก ปพฺพชฺชํ, ลเภยฺยํ อุปสมฺปท’’นฺติฯ</p>


<p>อลตฺถ โข อโกฺกสกภารทฺวาโช พฺราหฺมโณ ภควโต สนฺติเก ปพฺพชฺชํ, อลตฺถ อุปสมฺปทํฯ อจิรูปสมฺปโนฺน โข ปนายสฺมา อโกฺกสกภารทฺวาโช เอโก วูปกโฎฺฐ อปฺปมโตฺต อาตาปี ปหิตโตฺต วิหรโนฺต  นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ – พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ, วุสิตํ พฺรหฺมจริยํ, กตํ กรณียํ นาปรํ อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ</p>


<h3>๓. อสุรินฺทกสุตฺตํ</h3>
<p> เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อโสฺสสิ โข อสุรินฺทกภารทฺวาโช พฺราหฺมโณ – ‘‘ภารทฺวาชโคโตฺต พฺราหฺมโณ กิร สมณสฺส โคตมสฺส สนฺติเก อคารสฺมา อนคาริยํ ปพฺพชิโต’’ติ กุปิโต อนตฺตมโน เยน ภควา เตนุปสงฺกมิ; อุปสงฺกมิตฺวา ภควนฺตํ อสพฺภาหิ ผรุสาหิ วาจาหิ อโกฺกสติ ปริภาสติฯ เอวํ วุเตฺต, ภควา ตุณฺหี อโหสิฯ อถ โข อสุรินฺทกภารทฺวาโช พฺราหฺมโณ ภควนฺตํ เอตทโวจ – ‘‘ชิโตสิ, สมณ, ชิโตสิ, สมณา’’ติฯ</p>


<p>
‘‘ชยํ  
เว มญฺญติ พาโล, วาจาย ผรุสํ ภณํ;  
  
ชยเญฺจวสฺส ตํ โหติ, ยา ติติกฺขา วิชานโตฯ  
</p>
  
<p>
‘‘ตเสฺสว เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</p>
  
<p>
‘‘อุภินฺนมตฺถํ จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ  
</p>
  
<p>
‘‘อุภินฺนํ  
ติกิจฺฉนฺตานํ, อตฺตโน จ ปรสฺส จ;  
  
ชนา มญฺญนฺติ พาโลติ, เย ธมฺมสฺส อโกวิทา’’ติฯ  
</p>
  
<p>เอวํ  วุเตฺต, อสุรินฺทกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสี’’ติฯ</p>


<h3>๔. พิลงฺคิกสุตฺตํ</h3>
<p> เอกํ  สมยํ ภควา ราชคเห วิหรติ เวฬุวเน กลนฺทกนิวาเปฯ อโสฺสสิ โข พิลงฺคิกภารทฺวาโช พฺราหฺมโณ – ‘‘ภารทฺวาชโคโตฺต กิร พฺราหฺมโณ สมณสฺส โคตมสฺส สนฺติเก อคารสฺมา อนคาริยํ ปพฺพชิโต’’ติ กุปิโต อนตฺตมโน เยน ภควา เตนุปสงฺกมิ; อุปสงฺกมิตฺวา ตุณฺหีภูโต เอกมนฺตํ อฎฺฐาสิฯ อถ โข ภควา พิลงฺคิกสฺส ภารทฺวาชสฺส พฺราหฺมณสฺส เจตสา เจโตปริวิตกฺกมญฺญาย พิลงฺคิกํ ภารทฺวาชํ พฺราหฺมณํ คาถาย อชฺฌภาสิ  –</p>


<p>
‘‘โย อปฺปทุฎฺฐสฺส นรสฺส ทุสฺสติ,  
  
สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ,  
  
สุขุโม รโช ปฎิวาตํว ขิโตฺต’’ติฯ  
</p>
  
<p>เอวํ วุเตฺต, วิลงฺคิกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสี’’ติฯ</p>


<h3>๕. อหิํสกสุตฺตํ</h3>
<p> สาวตฺถินิทานํฯ อถ โข อหิํสกภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ  นิสิโนฺน โข อหิํสกภารทฺวาโช พฺราหฺมโณ ภควนฺตํ เอตทโวจ – ‘‘อหิํสกาหํ, โภ โคตม, อหิํสกาหํ, โภ โคตมา’’ติฯ</p>


<p>
‘‘ยถา  
  
นามํ ตถา จสฺส, สิยา โข ตฺวํ อหิํสโก;  
  
โย จ กาเยน วาจาย, มนสา จ น หิํสติ;  
  
ส เว อหิํสโก โหติ, โย ปรํ น วิหิํสตี’’ติฯ  
</p>
  
<p>เอวํ วุเตฺต, อหิํสกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อพฺภญฺญาสิฯ อญฺญตโร จ ปนายสฺมา อหิํสกภารทฺวาโช อรหตํ อโหสี’’ติฯ</p>


<h3>๖. ชฎาสุตฺตํ</h3>
<p> สาวตฺถินิทานํ ฯ อถ โข ชฎาภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข ชฎาภารทฺวาโช พฺราหฺมโณ ภควนฺตํ คาถาย อชฺฌภาสิ –</p>


<p>
‘‘อโนฺตชฎา พหิชฎา, ชฎาย ชฎิตา ปชา;  
  
ตํ ตํ โคตม ปุจฺฉามิ, โก อิมํ วิชฎเย ชฎ’’นฺติฯ  
</p>
  
<p>
‘‘สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎํฯ  
</p>
  
<p>
‘‘เยสํ ราโค จ โทโส จ, อวิชฺชา จ วิราชิตา;  
  
ขีณาสวา อรหโนฺต, เตสํ วิชฎิตา ชฎาฯ  
</p>
  
<p>
‘‘ยตฺถ นามญฺจ รูปญฺจ, อเสสํ อุปรุชฺฌติ;  
  
ปฎิฆํ รูปสญฺญา จ, เอเตฺถสา ฉิชฺชเต ชฎา’’ติฯ  
</p>
  
<p>เอวํ  วุเตฺต, ชฎาภารทฺวาโช ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อญฺญตโร จ ปนายสฺมา ภารทฺวาโช อรหตํ อโหสี’’ติฯ</p>


<h3>๗. สุทฺธิกสุตฺตํ</h3>
<p> สาวตฺถินิทานํ ฯ อถ โข สุทฺธิกภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ  นิสิโนฺน โข สุทฺธิกภารทฺวาโช พฺราหฺมโณ ภควโต สนฺติเก อิมํ คาถํ อชฺฌภาสิ –</p>


<p>
‘‘น พฺราหฺมโณ  
นาพฺราหฺมโณ (?)  
สุชฺฌติ โกจิ, โลเก สีลวาปิ ตโปกรํ;  
  
วิชฺชาจรณสมฺปโนฺน, โส สุชฺฌติ น อญฺญา อิตรา ปชา’’ติฯ  
</p>
  
<p>
‘‘พหุมฺปิ ปลปํ ชปฺปํ, น ชจฺจา โหติ พฺราหฺมโณ;  
  
อโนฺตกสมฺพุ สงฺกิลิโฎฺฐ, กุหนํ อุปนิสฺสิโตฯ  
</p>
  
<p>
‘‘ขตฺติโย  
พฺราหฺมโณ เวโสฺส, สุโทฺท จณฺฑาลปุกฺกุโส;  
  
อารทฺธวีริโย ปหิตโตฺต, นิจฺจํ ทฬฺหปรกฺกโม;  
  
ปโปฺปติ ปรมํ สุทฺธิํ, เอวํ ชานาหิ พฺราหฺมณา’’ติฯ  
</p>
  
<p>เอวํ วุเตฺต, สุทฺธิกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อญฺญตโร จ ปนายสฺมา ภารทฺวาโช อรหตํ อโหสี’’ติฯ</p>


<h3>๘. อคฺคิกสุตฺตํ</h3>
<p> เอกํ  สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อคฺคิกภารทฺวาชสฺส พฺราหฺมณสฺส สปฺปินา ปายโส สนฺนิหิโต โหติ – ‘‘อคฺคิํ ชุหิสฺสามิ, อคฺคิหุตฺตํ ปริจริสฺสามี’’ติฯ</p>


<p>อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ ราชคเห สปทานํ ปิณฺฑาย จรมาโน เยน อคฺคิกภารทฺวาชสฺส พฺราหฺมณสฺส นิเวสนํ เตนุปสงฺกมิ ; อุปสงฺกมิตฺวา เอกมนฺตํ อฎฺฐาสิฯ อทฺทสา โข อคฺคิกภารทฺวาโช พฺราหฺมโณ ภควนฺตํ ปิณฺฑาย ฐิตํฯ ทิสฺวาน ภควนฺตํ คาถาย อชฺฌภาสิ –</p>


<p>
‘‘ตีหิ วิชฺชาหิ สมฺปโนฺน, ชาติมา สุตวา พหู;  
  
วิชฺชาจรณสมฺปโนฺน, โสมํ ภุเญฺชยฺย ปายส’’นฺติฯ  
</p>
  
<p>
‘‘พหุมฺปิ ปลปํ ชปฺปํ, น ชจฺจา โหติ พฺราหฺมโณ;  
  
อโนฺตกสมฺพุ สํกิลิโฎฺฐ, กุหนาปริวาริโตฯ  
</p>
  
<p>
‘‘ปุเพฺพนิวาสํ  
โย เวที, สคฺคาปายญฺจ ปสฺสติ;  
  
อโถ ชาติกฺขยํ ปโตฺต, อภิญฺญาโวสิโต มุนิฯ  
</p>
  
<p>
‘‘เอตาหิ ตีหิ วิชฺชาหิ, เตวิโชฺช โหติ พฺราหฺมโณ;  
  
วิชฺชาจรณสมฺปโนฺน, โสมํ ภุเญฺชยฺย ปายส’’นฺติฯ  
</p>
  
<p>‘‘ภุญฺชตุ ภวํ โคตโมฯ พฺราหฺมโณ ภว’’นฺติฯ</p>


<p>
‘‘คาถาภิคีตํ  
  
เม อโภชเนยฺยํ,  
  
สมฺปสฺสตํ พฺราหฺมณ เนส ธโมฺม;  
  
คาถาภิคีตํ ปนุทนฺติ พุทฺธา,  
  
ธเมฺม สติ พฺราหฺมณ วุตฺติเรสาฯ  
</p>
  
<p>
‘‘อเญฺญน จ เกวลินํ มเหสิํ,  
  
ขีณาสวํ กุกฺกุจฺจวูปสนฺตํ;  
  
อเนฺนน ปาเนน อุปฎฺฐหสฺสุ,  
  
เขตฺตญฺหิ ตํ ปุญฺญเปกฺขสฺส โหตี’’ติฯ  
</p>
  
<p>เอวํ  วุเตฺต, อคฺคิกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อญฺญตโร จ ปนายสฺมา อคฺคิกภารทฺวาโช อรหตํ อโหสี’’ติฯ</p>


<h3>๙. สุนฺทริกสุตฺตํ</h3>
<p> เอกํ สมยํ ภควา โกสเลสุ วิหรติ สุนฺทริกาย นทิยา ตีเรฯ เตน โข ปน สมเยน สุนฺทริกภารทฺวาโช พฺราหฺมโณ สุนฺทริกาย นทิยา ตีเร อคฺคิํ ชุหติ, อคฺคิหุตฺตํ ปริจรติฯ อถ โข สุนฺทริกภารทฺวาโช พฺราหฺมโณ อคฺคิํ ชุหิตฺวา อคฺคิหุตฺตํ ปริจริตฺวา อุฎฺฐายาสนา สมนฺตา จตุทฺทิสา อนุวิโลเกสิ – ‘‘โก นุ โข อิมํ หพฺยเสสํ ภุเญฺชยฺยา’’ติ? อทฺทสา โข สุนฺทริกภารทฺวาโช พฺราหฺมโณ ภควนฺตํ อญฺญตรสฺมิํ รุกฺขมูเล สสีสํ ปารุตํ นิสินฺนํฯ ทิสฺวาน วาเมน หเตฺถน  หพฺยเสสํ คเหตฺวา ทกฺขิเณน หเตฺถน กมณฺฑลุํ คเหตฺวา เยน ภควา เตนุปสงฺกมิฯ อถ โข ภควา สุนฺทริกภารทฺวาชสฺส พฺราหฺมณสฺส ปทสเทฺทน สีสํ วิวริฯ อถ โข สุนฺทริกภารทฺวาโช พฺราหฺมโณ ‘มุโณฺฑ อยํ  ภวํ, มุณฺฑโก อยํ ภว’นฺติ ตโตว ปุน นิวตฺติตุกาโม อโหสิฯ อถ โข สุนฺทริกภารทฺวาชสฺส พฺราหฺมณสฺส เอตทโหสิ – ‘มุณฺฑาปิ หิ อิเธกเจฺจ พฺราหฺมณา ภวนฺติ; ยํนูนาหํ ตํ อุปสงฺกมิตฺวา ชาติํ ปุเจฺฉยฺย’นฺติฯ</p>


<p>อถ โข สุนฺทริกภารทฺวาโช พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘กิํชโจฺจ ภว’นฺติ?</p>


<p>
‘‘มา  
ชาติํ ปุจฺฉ จรณญฺจ ปุจฺฉ,  
  
กฎฺฐา หเว ชายติ ชาตเวโท;  
  
นีจากุลีโนปิ มุนิ ธิติมา,  
  
อาชานีโย โหติ หิรีนิเสโธฯ  
</p>
  
<p>
‘‘สเจฺจน ทโนฺต ทมสา อุเปโต,  
  
เวทนฺตคู วุสิตพฺรหฺมจริโย;  
  
ยโญฺญปนีโต  
ตมุปวฺหเยถ,  
  
กาเลน โส ชุหติ ทกฺขิเณเยฺย’’ติฯ  
</p>
  
<p>
‘‘อทฺธา สุยิฎฺฐํ สุหุตํ มม ยิทํ,  
  
ยํ ตาทิสํ เวทคุมทฺทสามิ;  
  
ตุมฺหาทิสานญฺหิ  
อทสฺสเนน,  
  
อโญฺญ ชโน ภุญฺชติ หพฺยเสส’’นฺติฯ  
</p>
  
<p>‘‘ภุญฺชตุ ภวํ โคตโมฯ พฺราหฺมโณ ภว’’นฺติฯ</p>


<p>
‘‘คาถาภิคีตํ เม อโภชเนยฺยํ,  
  
สมฺปสฺสตํ พฺราหฺมณ เนส ธโมฺม;  
  
คาถาภิคีตํ ปนุทนฺติ พุทฺธา,  
  
ธเมฺม สติ พฺราหฺมณ วุตฺติเรสาฯ  
</p>
  
<p>
‘‘อเญฺญน จ เกวลินํ มเหสิํ,  
  
ขีณาสวํ กุกฺกุจฺจวูปสนฺตํ;  
  
อเนฺนน ปาเนน อุปฎฺฐหสฺสุ,  
  
เขตฺตญฺหิ ตํ ปุญฺญเปกฺขสฺส โหตี’’ติฯ  
</p>
  
<p>‘‘อถ กสฺส จาหํ, โภ โคตม, อิมํ หพฺยเสสํ ทมฺมี’’ติ? ‘‘น ขฺวาหํ, พฺราหฺมณ, ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ยเสฺสโส หพฺยเสโส ภุโตฺต สมฺมา ปริณามํ คเจฺฉยฺย  อญฺญตฺร, พฺราหฺมณ, ตถาคตสฺส วา ตถาคตสาวกสฺส วาฯ เตน หิ ตฺวํ, พฺราหฺมณ, ตํ หพฺยเสสํ อปฺปหริเต วา ฉเฑฺฑหิ อปฺปาณเก วา อุทเก โอปิลาเปหี’’ติฯ</p>


<p>อถ โข สุนฺทริกภารทฺวาโช พฺราหฺมโณ ตํ หพฺยเสสํ อปฺปาณเก อุทเก โอปิลาเปสิฯ อถ โข โส หพฺยเสโส อุทเก ปกฺขิโตฺต จิจฺจิฎายติ  จิฎิจิฎายติ สนฺธูปายติ สมฺปธูปายติ ฯ เสยฺยถาปิ นาม  ผาโล  ทิวสํสนฺตโตฺต  อุทเก ปกฺขิโตฺต จิจฺจิฎายติ จิฎิจิฎายติ สนฺธูปายติ สมฺปธูปายติ; เอวเมว โส หพฺยเสโส อุทเก ปกฺขิโตฺต จิจฺจิฎายติ จิฎิจิฎายติ สนฺธูปายติ สมฺปธูปายติฯ</p>


<p>อถ โข สุนฺทริกภารทฺวาโช พฺราหฺมโณ สํวิโคฺค โลมหฎฺฐชาโต เยน ภควา เตนุปสงฺกมิ; อุปสงฺกมิตฺวา เอกมนฺตํ อฎฺฐาสิฯ เอกมนฺตํ ฐิตํ โข สุนฺทริกภารทฺวาชํ พฺราหฺมณํ ภควา คาถาหิ อชฺฌภาสิ –</p>


<p>
‘‘มา พฺราหฺมณ ทารุ สมาทหาโน,  
  
สุทฺธิํ อมญฺญิ พหิทฺธา หิ เอตํ;  
  
น หิ เตน สุทฺธิํ กุสลา วทนฺติ,  
  
โย พาหิเรน ปริสุทฺธิมิเจฺฉฯ  
</p>
  
<p>
‘‘หิตฺวา อหํ พฺราหฺมณ ทารุทาหํ  
  
อชฺฌตฺตเมวุชฺชลยามิ  
อชฺฌตฺตเมว ชลยามิ (สี. สฺยา. กํ. ปี.)  
โชติํ;  
  
<p>
นิจฺจคฺคินี นิจฺจสมาหิตโตฺต,  
  
อรหํ อหํ พฺรหฺมจริยํ จรามิฯ  
</p>
  
<p>
‘‘มาโน หิ เต พฺราหฺมณ ขาริภาโร,  
  
โกโธ ธุโม ภสฺมนิ โมสวชฺชํ;  
  
ชิวฺหา สุชา หทยํ โชติฐานํ,  
  
อตฺตา สุทโนฺต ปุริสสฺส โชติฯ  
</p>
  
<p>
‘‘ธโมฺม  
รหโท พฺราหฺมณ สีลติโตฺถ,  
  
อนาวิโล สพฺภิ สตํ ปสโตฺถ;  
  
ยตฺถ หเว เวทคุโน สินาตา,  
  
อนลฺลคตฺตาว  
อนลฺลีนคตฺตาว (สี. ปี. ก.)  
ตรนฺติ ปารํฯ  
</p>
  
<p>
‘‘สจฺจํ ธโมฺม สํยโม พฺรหฺมจริยํ,  
  
มเชฺฌ สิตา พฺราหฺมณ พฺรหฺมปตฺติ;  
  
ส  
  
ตุชฺชุภูเตสุ นโม กโรหิ,  
  
ตมหํ นรํ ธมฺมสารีติ พฺรูมี’’ติฯ  
</p>
  
<p>เอวํ  วุเตฺต, สุนฺทริกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อญฺญตโร จ ปนายสฺมา ภารทฺวาโช อรหตํ อโหสี’’ติฯ</p>


<h3>๑๐. พหุธีตรสุตฺตํ</h3>
<p> เอกํ สมยํ ภควา โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน อญฺญตรสฺส ภารทฺวาชโคตฺตสฺส พฺราหฺมณสฺส จตุทฺทส พลีพทฺทา นฎฺฐา โหนฺติฯ อถ โข ภารทฺวาชโคโตฺต พฺราหฺมโณ เต พลีพเทฺท คเวสโนฺต เยน โส วนสโณฺฑ เตนุปสงฺกมิ; อุปสงฺกมิตฺวา อทฺทส ภควนฺตํ ตสฺมิํ วนสเณฺฑ นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวาฯ ทิสฺวาน เยน ภควา เตนุปสงฺกมิ; อุปสงฺกมิตฺวา ภควโต สนฺติเก อิมา คาถาโย อภาสิ –</p>


<p>
‘‘น  
หิ นูนิมสฺส  
นหนูนิมสฺส (สี. สฺยา. กํ.)  
สมณสฺส, พลีพทฺทา จตุทฺทส;  
  
อชฺชสฎฺฐิํ น ทิสฺสนฺติ, เตนายํ สมโณ สุขีฯ  
</p>
  
<p>
‘‘น หิ นูนิมสฺส สมณสฺส, ติลาเขตฺตสฺมิ ปาปกา;  
  
เอกปณฺณา ทุปณฺณา  
ทฺวิปณฺณา (สี. ปี.)  
จ, เตนายํ สมโณ สุขีฯ  
</p>
  
<p>
‘‘น หิ นูนิมสฺส สมณสฺส, ตุจฺฉโกฎฺฐสฺมิ มูสิกา;  
  
อุโสฺสฬฺหิกาย นจฺจนฺติ, เตนายํ สมโณ สุขีฯ  
</p>
  
<p>
‘‘น หิ นูนิมสฺส สมณสฺส, สนฺถาโร สตฺตมาสิโก;  
  
อุปฺปาฎเกหิ สญฺฉโนฺน, เตนายํ สมโณ สุขีฯ  
</p>
  
<p>
‘‘น  
หิ นูนิมสฺส สมณสฺส, วิธวา สตฺต ธีตโร;  
  
เอกปุตฺตา ทุปุตฺตา  
ทฺวิปุตฺตา (สี. ปี.)  
จ, เตนายํ สมโณ สุขีฯ  
</p>
  
<p>
‘‘น หิ นูนิมสฺส สมณสฺส, ปิงฺคลา ติลกาหตา;  
  
โสตฺตํ ปาเทน โพเธติ, เตนายํ สมโณ สุขีฯ  
</p>
  
<p>
‘‘น หิ นูนิมสฺส สมณสฺส, ปจฺจูสมฺหิ อิณายิกา;  
  
เทถ เทถาติ โจเทนฺติ, เตนายํ สมโณ สุขี’’ติฯ  
</p>
  
<p>
‘‘น  
หิ มยฺหํ พฺราหฺมณ, พลีพทฺทา จตุทฺทส;  
  
อชฺชสฎฺฐิํ น ทิสฺสนฺติ, เตนาหํ พฺราหฺมณา สุขีฯ  
</p>
  
<p>
‘‘น  
หิ มยฺหํ พฺราหฺมณ, ติลาเขตฺตสฺมิ ปาปกา;  
  
เอกปณฺณา ทุปณฺณา จ, เตนาหํ พฺราหฺมณา สุขีฯ  
</p>
  
<p>
‘‘น หิ มยฺหํ พฺราหฺมณ, ตุจฺฉโกฎฺฐสฺมิ มูสิกา;  
  
อุโสฺสฬฺหิกาย นจฺจนฺติ, เตนาหํ พฺราหฺมณา สุขีฯ  
</p>
  
<p>
‘‘น  
หิ มยฺหํ พฺราหฺมณ, สนฺถาโร สตฺตมาสิโก;  
  
อุปฺปาฎเกหิ สญฺฉโนฺน, เตนาหํ พฺราหฺมณา สุขีฯ  
</p>
  
<p>
‘‘น หิ มยฺหํ พฺราหฺมณ, วิธวา สตฺต ธีตโร;  
  
เอกปุตฺตา ทุปุตฺตา จ, เตนาหํ พฺราหฺมณา สุขีฯ  
</p>
  
<p>
‘‘น หิ มยฺหํ พฺราหฺมณ, ปิงฺคลา ติลกาหตา;  
  
โสตฺตํ ปาเทน โพเธติ, เตนาหํ พฺราหฺมณา สุขีฯ  
</p>
  
<p>
‘‘น  
หิ มยฺหํ พฺราหฺมณ, ปจฺจูสมฺหิ อิณายิกา;  
  
เทถ เทถาติ โจเทนฺติ, เตนาหํ พฺราหฺมณา สุขี’’ติฯ  
</p>
  
<p>เอวํ วุเตฺต, ภารทฺวาชโคโตฺต พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม, อภิกฺกนฺตํ, โภ โคตม! เสยฺยถาปิ, โภ โคตม, นิกฺกุชฺชิตํ วา อุกฺกุเชฺชยฺย, ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย, อนฺธกาเร วา เตลปโชฺชตํ ธาเรยฺย – จกฺขุมโนฺต รูปานิ ทกฺขนฺตีติ; เอวเมว โภตา โคตเมน อเนกปริยาเยน ธโมฺม ปกาสิโตฯ เอสาหํ ภวนฺตํ โคตมํ สรณํ คจฺฉามิ ธมฺมญฺจ ภิกฺขุสงฺฆญฺจฯ ลเภยฺยาหํ โภโต โคตมสฺส สนฺติเก ปพฺพชฺชํ, ลเภยฺยํ อุปสมฺปท’’นฺติฯ</p>


<p>อลตฺถ โข ภารทฺวาชโคโตฺต พฺราหฺมโณ ภควโต สนฺติเก ปพฺพชฺชํ, อลตฺถ อุปสมฺปทํฯ อจิรูปสมฺปโนฺน ปนายสฺมา ภารทฺวาโช เอโก วูปกโฎฺฐ อปฺปมโตฺต อาตาปี ปหิตโตฺต วิหรโนฺต นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ – พฺรหฺมจริยปริโยสานํ  ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ  อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ</p>

</p>


<p>ตสฺสุทฺทานํ –</p>


<p>
ธนญฺชานี จ อโกฺกสํ, อสุรินฺทํ พิลงฺคิกํ;  
  
อหิํสกํ ชฎา เจว, สุทฺธิกเญฺจว อคฺคิกา;  
  
สุนฺทริกํ พหุธีตเรน จ เต ทสาติฯ  
</p>
  
<h2>๒. อุปาสกวโคฺค</h2>
<h3>๑. กสิภารทฺวาชสุตฺตํ</h3>
<p> เอวํ    เม สุตํ – เอกํ สมยํ ภควา มคเธสุ วิหรติ ทกฺขิณาคิริสฺมิํ เอกนาฬายํ พฺราหฺมณคาเมฯ เตน โข ปน สมเยน กสิภารทฺวาชสฺส  พฺราหฺมณสฺส ปญฺจมตฺตานิ นงฺคลสตานิ ปยุตฺตานิ โหนฺติ วปฺปกาเลฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน กสิภารทฺวาชสฺส พฺราหฺมณสฺส กมฺมโนฺต เตนุปสงฺกมิฯ</p>


<p>เตน โข ปน สมเยน กสิภารทฺวาชสฺส พฺราหฺมณสฺส ปริเวสนา วตฺตติฯ อถ โข ภควา เยน ปริเวสนา เตนุปสงฺกมิ; อุปสงฺกมิตฺวา เอกมนฺตํ อฎฺฐาสิฯ อทฺทสา โข กสิภารทฺวาโช พฺราหฺมโณ ภควนฺตํ ปิณฺฑาย ฐิตํฯ ทิสฺวา ภควนฺตํ เอตทโวจ – ‘‘อหํ โข, สมณ, กสามิ จ วปามิ จ, กสิตฺวา จ วปิตฺวา จ ภุญฺชามิฯ ตฺวมฺปิ, สมณ, กสสฺสุ จ วปสฺสุ จ, กสิตฺวา จ วปิตฺวา จ ภุญฺชสฺสู’’ติฯ ‘‘อหมฺปิ โข, พฺราหฺมณ, กสามิ จ วปามิ จ, กสิตฺวา จ วปิตฺวา จ ภุญฺชามี’’ติฯ น โข มยํ ปสฺสาม โภโต โคตมสฺส ยุคํ วา นงฺคลํ วา ผาลํ วา ปาจนํ วา พลีพเทฺท วา, อถ จ ปน  ภวํ โคตโม เอวมาห – ‘‘อหมฺปิ โข, พฺราหฺมณ, กสามิ จ วปามิ จ, กสิตฺวา จ วปิตฺวา จ ภุญฺชามี’’ติ ฯ อถ โข กสิภารทฺวาโช พฺราหฺมโณ ภควนฺตํ คาถาย อชฺฌภาสิ –</p>


<p>
‘‘กสฺสโก ปฎิชานาสิ, น จ ปสฺสามิ เต กสิํ;  
  
กสฺสโก ปุจฺฉิโต พฺรูหิ, กถํ ชาเนมุ ตํ กสิ’’นฺติฯ  
</p>
  
<p>
‘‘สทฺธา พีชํ ตโป วุฎฺฐิ, ปญฺญา เม ยุคนงฺคลํ;  
  
หิรี อีสา มโน โยตฺตํ, สติ เม ผาลปาจนํฯ  
</p>
  
<p>
‘‘กายคุโตฺต  
วจีคุโตฺต, อาหาเร อุทเร ยโต;  
  
สจฺจํ กโรมิ นิทฺทานํ, โสรจฺจํ เม ปโมจนํฯ  
</p>
  
<p>
‘‘วีริยํ  
เม ธุรโธรยฺหํ, โยคเกฺขมาธิวาหนํ;  
  
คจฺฉติ อนิวตฺตนฺตํ, ยตฺถ คนฺตฺวา น โสจติฯ  
</p>
  
<p>
‘‘เอวเมสา กสี กฎฺฐา, สา โหติ อมตปฺผลา;  
  
เอตํ กสิํ กสิตฺวาน, สพฺพทุกฺขา ปมุจฺจตี’’ติฯ  
</p>
  
<p>‘‘ภุญฺชตุ ภวํ โคตโมฯ กสฺสโก ภวํฯ ยญฺหิ ภวํ โคตโม อมตปฺผลมฺปิ กสิํ กสตี’’ติ ฯ</p>


<p>
‘‘คาถาภิคีตํ เม อโภชเนยฺยํ,  
  
สมฺปสฺสตํ พฺราหฺมณ เนส ธโมฺม;  
  
คาถาภิคีตํ ปนุทนฺติ พุทฺธา,  
  
ธเมฺม สติ พฺราหฺมณ วุตฺติเรสาฯ  
</p>
  
<p>
‘‘อเญฺญน  
จ เกวลินํ มเหสิํ,  
  
ขีณาสวํ กุกฺกุจฺจวูปสนฺตํ;  
  
อเนฺนน ปาเนน อุปฎฺฐหสฺสุ,  
  
เขตฺตญฺหิ ตํ ปุญฺญเปกฺขสฺส โหตี’’ติฯ  
</p>
  
<p>เอวํ วุเตฺต, กสิภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อชฺชตเคฺค ปาณุเปตํ สรณํ คต’’นฺติฯ</p>


<h3>๒. อุทยสุตฺตํ</h3>
<p> สาวตฺถินิทานํฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน  อุทยสฺส พฺราหฺมณสฺส นิเวสนํ เตนุปสงฺกมิฯ อถ  โข อุทโย พฺราหฺมโณ ภควโต ปตฺตํ โอทเนน ปูเรสิฯ ทุติยมฺปิ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน อุทยสฺส พฺราหฺมณสฺส นิเวสนํ เตนุปสงฺกมิ…เป.… ตติยมฺปิ โข อุทโย พฺราหฺมโณ ภควโต ปตฺตํ โอทเนน  ปูเรตฺวา ภควนฺตํ เอตทโวจ – ‘‘ปกฎฺฐโกยํ สมโณ โคตโม ปุนปฺปุนํ อาคจฺฉตี’’ติฯ</p>


<p>
‘‘ปุนปฺปุนเญฺจว  
วปนฺติ พีชํ, ปุนปฺปุนํ วสฺสติ เทวราชา;  
  
ปุนปฺปุนํ เขตฺตํ กสนฺติ กสฺสกา, ปุนปฺปุนํ ธญฺญมุเปติ รฎฺฐํฯ  
</p>
  
<p>
‘‘ปุนปฺปุนํ ยาจกา ยาจยนฺติ, ปุนปฺปุนํ ทานปตี ททนฺติ;  
  
ปุนปฺปุนํ ทานปตี ททิตฺวา, ปุนปฺปุนํ สคฺคมุเปนฺติ ฐานํฯ  
</p>
  
<p>
‘‘ปุนปฺปุนํ ขีรนิกา ทุหนฺติ, ปุนปฺปุนํ วโจฺฉ อุเปติ มาตรํ;  
  
ปุนปฺปุนํ กิลมติ ผนฺทติ จ, ปุนปฺปุนํ คพฺภมุเปติ มโนฺทฯ  
</p>
  
<p>
‘‘ปุนปฺปุนํ ชายติ มียติ จ, ปุนปฺปุนํ สิวถิกํ  
สีวถิกํ (สี. สฺยา. กํ. ปี.)  
หรนฺติ;  
  
มคฺคญฺจ ลทฺธา อปุนพฺภวาย, น ปุนปฺปุนํ ชายติ ภูริปโญฺญ’’ติ  
ปุนปฺปุนํ ชายติ ภูริปโญฺญติ (สฺยา. กํ. ก.)  
ฯ  
</p>
  
<p>เอวํ วุเตฺต, อุทโย พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๓. เทวหิตสุตฺตํ</h3>
<p> สาวตฺถินิทานํ ฯ เตน โข ปน สมเยน ภควา วาเตหาพาธิโก โหติ; อายสฺมา จ อุปวาโณ ภควโต อุปฎฺฐาโก โหติฯ อถ โข ภควา อายสฺมนฺตํ อุปวาณํ อามเนฺตสิ – ‘‘อิงฺฆ เม ตฺวํ, อุปวาณ, อุโณฺหทกํ ชานาหี’’ติฯ ‘‘เอวํ, ภเนฺต’’ติ โข อายสฺมา อุปวาโณ ภควโต ปฎิสฺสุตฺวา นิวาเสตฺวา ปตฺตจีวรมาทาย เยน เทวหิตสฺส พฺราหฺมณสฺส นิเวสนํ เตนุปสงฺกมิ; อุปสงฺกมิตฺวา ตุณฺหีภูโต เอกมนฺตํ อฎฺฐาสิฯ อทฺทสา โข เทวหิโต พฺราหฺมโณ อายสฺมนฺตํ  อุปวาณํ ตุณฺหีภูตํ เอกมนฺตํ ฐิตํฯ ทิสฺวาน อายสฺมนฺตํ อุปวาณํ คาถาย อชฺฌภาสิ –</p>


<p>
‘‘ตุณฺหีภูโต  
  
ภวํ ติฎฺฐํ, มุโณฺฑ สงฺฆาฎิปารุโต;  
  
กิํ ปตฺถยาโน กิํ เอสํ, กิํ นุ ยาจิตุมาคโต’’ติฯ  
</p>
  
<p>
‘‘อรหํ สุคโต โลเก, วาเตหาพาธิโก มุนิ;  
  
สเจ อุโณฺหทกํ อตฺถิ, มุนิโน เทหิ พฺราหฺมณฯ  
</p>
  
<p>
‘‘ปูชิโต ปูชเนยฺยานํ, สกฺกเรยฺยาน สกฺกโต;  
  
อปจิโต อปเจยฺยานํ  
อปจิเนยฺยานํ (สี. สฺยา. กํ.) ฎีกา โอโลเกตพฺพา  
, ตสฺส อิจฺฉามิ หาตเว’’ติฯ  
</p>
  
<p>อถ โข เทวหิโต พฺราหฺมโณ อุโณฺหทกสฺส กาชํ ปุริเสน คาหาเปตฺวา ผาณิตสฺส จ ปุฎํ อายสฺมโต อุปวาณสฺส ปาทาสิฯ อถ โข อายสฺมา อุปวาโณ เยน ภควา เตนุปสงฺกมิ; อุปสงฺกมิตฺวา ภควนฺตํ  อุโณฺหทเกน นฺหาเปตฺวา  อุโณฺหทเกน ผาณิตํ อาโลเลตฺวา ภควโต ปาทาสิฯ อถ โข ภควโต อาพาโธ ปฎิปฺปสฺสมฺภิฯ</p>


<p>อถ โข เทวหิโต พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข เทวหิโต พฺราหฺมโณ ภควนฺตํ คาถาย อชฺฌภาสิ –</p>


<p>
‘‘กตฺถ ทชฺชา เทยฺยธมฺมํ, กตฺถ ทินฺนํ มหปฺผลํ;  
  
กถญฺหิ ยชมานสฺส, กถํ อิชฺฌติ ทกฺขิณา’’ติฯ  
</p>
  
<p>
‘‘ปุเพฺพนิวาสํ โย เวที, สคฺคาปายญฺจ ปสฺสติ;  
  
อโถ ชาติกฺขยํ ปโตฺต, อภิญฺญาโวสิโต มุนิฯ  
</p>
  
<p>
‘‘เอตฺถ  
ทชฺชา เทยฺยธมฺมํ, เอตฺถ ทินฺนํ มหปฺผลํ;  
  
เอวญฺหิ ยชมานสฺส, เอวํ อิชฺฌติ ทกฺขิณา’’ติฯ  
</p>
  
<p>เอวํ วุเตฺต, เทวหิโต พฺราหฺมโณ ภควนฺตํ เอตทโวจ – ‘‘อภิกฺกนฺตํ โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๔. มหาสาลสุตฺตํ</h3>
<p> สาวตฺถินิทานํ ฯ อถ โข อญฺญตโร พฺราหฺมณมหาสาโล ลูโข ลูขปาวุรโณ   เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺนํ โข ตํ พฺราหฺมณมหาสาลํ ภควา  เอตทโวจ – ‘‘กินฺนุ ตฺวํ, พฺราหฺมณ, ลูโข ลูขปาวุรโณ’’ติ? ‘‘อิธ เม, โภ โคตม, จตฺตาโร ปุตฺตาฯ เต มํ ทาเรหิ สํปุจฺฉ ฆรา นิกฺขาเมนฺตี’’ติฯ ‘‘เตน หิ ตฺวํ, พฺราหฺมณ, อิมา คาถาโย ปริยาปุณิตฺวา สภายํ มหาชนกาเย สนฺนิปติเต ปุเตฺตสุ จ สนฺนิสิเนฺนสุ ภาสสฺสุ –</p>


<p>
‘‘เยหิ ชาเตหิ นนฺทิสฺสํ, เยสญฺจ ภวมิจฺฉิสํ;  
  
เต มํ ทาเรหิ สํปุจฺฉ, สาว วาเรนฺติ สูกรํฯ  
</p>
  
<p>
‘‘อสนฺตา กิร มํ ชมฺมา, ตาต ตาตาติ ภาสเร;  
  
รกฺขสา ปุตฺตรูเปน, เต ชหนฺติ วโยคตํฯ  
</p>
  
<p>
‘‘อโสฺสว ชิโณฺณ นิโพฺภโค, ขาทนา อปนียติ;  
  
พาลกานํ ปิตา เถโร, ปราคาเรสุ ภิกฺขติฯ  
</p>
  
<p>
‘‘ทโณฺฑว กิร เม เสโยฺย, ยเญฺจ ปุตฺตา อนสฺสวา;  
  
จณฺฑมฺปิ โคณํ วาเรติ, อโถ จณฺฑมฺปิ กุกฺกุรํฯ  
</p>
  
<p>
‘‘อนฺธกาเร  
ปุเร โหติ, คมฺภีเร คาธเมธติ;  
  
ทณฺฑสฺส อานุภาเวน, ขลิตฺวา ปติติฎฺฐตี’’ติฯ  
</p>
  
<p>อถ โข โส พฺราหฺมณมหาสาโล ภควโต สนฺติเก อิมา คาถาโย ปริยาปุณิตฺวา สภายํ มหาชนกาเย สนฺนิปติเต ปุเตฺตสุ จ สนฺนิสิเนฺนสุ อภาสิ –</p>


<p>
‘‘เยหิ ชาเตหิ นนฺทิสฺสํ, เยสญฺจ ภวมิจฺฉิสํ;  
  
เต  
มํ ทาเรหิ สํปุจฺฉ, สาว วาเรนฺติ สูกรํฯ  
</p>
  
<p>
‘‘อสนฺตา กิร มํ ชมฺมา, ตาต ตาตาติ ภาสเร;  
  
รกฺขสา ปุตฺตรูเปน, เต ชหนฺติ วโยคตํฯ  
</p>
  
<p>
‘‘อโสฺสว  
ชิโณฺณ นิโพฺภโค, ขาทนา อปนียติ;  
  
พาลกานํ ปิตา เถโร, ปราคาเรสุ ภิกฺขติฯ  
</p>
  
<p>
‘‘ทโณฺฑว กิร เม เสโยฺย, ยเญฺจ ปุตฺตา อนสฺสวา;  
  
จณฺฑมฺปิ โคณํ วาเรติ, อโถ จณฺฑมฺปิ กุกฺกุรํฯ  
</p>
  
<p>
‘‘อนฺธกาเร ปุเร โหติ, คมฺภีเร คาธเมธติ;  
  
ทณฺฑสฺส อานุภาเวน, ขลิตฺวา ปติติฎฺฐตี’’ติฯ  
</p>
  
<p>อถ  โข นํ พฺราหฺมณมหาสาลํ ปุตฺตา ฆรํ เนตฺวา นฺหาเปตฺวา ปเจฺจกํ ทุสฺสยุเคน อจฺฉาเทสุํฯ อถ โข โส พฺราหฺมณมหาสาโล เอกํ ทุสฺสยุคํ อาทาย เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข พฺราหฺมณมหาสาโล ภควนฺตํ เอตทโวจ – ‘‘มยํ, โภ โคตม, พฺราหฺมณา นาม อาจริยสฺส อาจริยธนํ ปริเยสามฯ ปฎิคฺคณฺหตุ เม ภวํ โคตโม อาจริยธน’’นฺติฯ ปฎิคฺคเหสิ ภควา อนุกมฺปํ อุปาทายฯ อถ โข โส พฺราหฺมณมหาสาโล ภควนฺตํ  เอตทโวจ – ‘‘อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๕. มานตฺถทฺธสุตฺตํ</h3>
<p> สาวตฺถินิทานํ ฯ เตน โข ปน สมเยน มานตฺถโทฺธ นาม พฺราหฺมโณ สาวตฺถิยํ ปฎิวสติฯ โส เนว มาตรํ อภิวาเทติ, น ปิตรํ อภิวาเทติ, น อาจริยํ อภิวาเทติ, น เชฎฺฐภาตรํ อภิวาเทติฯ เตน โข ปน สมเยน ภควา มหติยา ปริสาย ปริวุโต ธมฺมํ เทเสติฯ อถ โข มานตฺถทฺธสฺส พฺราหฺมณสฺส เอตทโหสิ – ‘‘อยํ โข สมโณ โคตโม มหติยา ปริสาย ปริวุโต ธมฺมํ เทเสติฯ ยํนูนาหํ เยน สมโณ โคตโม เตนุปสงฺกเมยฺยํฯ สเจ มํ สมโณ โคตโม อาลปิสฺสติ, อหมฺปิ ตํ อาลปิสฺสามิฯ โน เจ มํ สมโณ โคตโม อาลปิสฺสติ, อหมฺปิ นาลปิสฺสามี’’ติฯ อถ โข มานตฺถโทฺธ พฺราหฺมโณ เยน ภควา เตนุปสงฺกมิ; อุปสงฺกมิตฺวา ตุณฺหีภูโต เอกมนฺตํ อฎฺฐาสิฯ อถ โข ภควา ตํ นาลปิฯ อถ โข มานตฺถโทฺธ พฺราหฺมโณ – ‘นายํ สมโณ  โคตโม กิญฺจิ ชานาตี’ติ ตโตว ปุน นิวตฺติตุกาโม อโหสิฯ อถ  โข ภควา มานตฺถทฺธสฺส พฺราหฺมณสฺส เจตสา เจโตปริวิตกฺกมญฺญาย มานตฺถทฺธํ พฺราหฺมณํ คาถาย อชฺฌภาสิ –</p>


<p>
‘‘น มานํ พฺราหฺมณ สาธุ, อตฺถิกสฺสีธ พฺราหฺมณ;  
  
เยน อเตฺถน อาคจฺฉิ, ตเมวมนุพฺรูหเย’’ติฯ  
</p>
  
<p>อถ โข มานตฺถโทฺธ พฺราหฺมโณ – ‘‘จิตฺตํ เม สมโณ โคตโม ชานาตี’’ติ ตเตฺถว ภควโต ปาเทสุ สิรสา นิปติตฺวา ภควโต ปาทานิ  มุเขน จ ปริจุมฺพติ ปาณีหิ จ ปริสมฺพาหติ, นามญฺจ สาเวติ – ‘‘มานตฺถทฺธาหํ, โภ โคตม, มานตฺถทฺธาหํ, โภ โคตมา’’ติฯ อถ โข สา ปริสา อพฺภุตจิตฺตชาตา  อโหสิ – ‘อจฺฉริยํ วต โภ, อพฺภุตํ วต โภ! อยญฺหิ มานตฺถโทฺธ พฺราหฺมโณ เนว มาตรํ อภิวาเทติ, น ปิตรํ อภิวาเทติ, น อาจริยํ อภิวาเทติ, น เชฎฺฐภาตรํ อภิวาเทติ; อถ จ ปน สมเณ โคตเม เอวรูปํ ปรมนิปจฺจการํ กโรตี’ติฯ อถ โข ภควา มานตฺถทฺธํ พฺราหฺมณํ เอตทโวจ – ‘‘อลํ, พฺราหฺมณ , อุเฎฺฐหิ, สเก อาสเน นิสีทฯ ยโต เต มยิ จิตฺตํ ปสนฺน’’นฺติฯ อถ โข มานตฺถโทฺธ พฺราหฺมโณ สเก อาสเน นิสีทิตฺวา ภควนฺตํ คาถาย อชฺฌภาสิ –</p>


<p>
‘‘เกสุ น มานํ กยิราถ, เกสุ จสฺส สคารโว;  
  
กฺยสฺส อปจิตา อสฺสุ, กฺยสฺสุ สาธุ สุปูชิตา’’ติฯ  
</p>
  
<p>
‘‘มาตริ ปิตริ จาปิ, อโถ เชฎฺฐมฺหิ ภาตริ;  
  
อาจริเย จตุตฺถมฺหิ,  
  
เตสุ น มานํ กยิราถ;  
  
เตสุ อสฺส สคารโว,  
  
ตฺยสฺส อปจิตา อสฺสุ;  
  
ตฺยสฺสุ สาธุ สุปูชิตาฯ  
</p>
  
<p>
‘‘อรหเนฺต สีตีภูเต, กตกิเจฺจ อนาสเว;  
  
นิหจฺจ มานํ อถโทฺธ, เต นมเสฺส อนุตฺตเร’’ติฯ  
</p>
  
<p>เอวํ  วุเตฺต, มานตฺถโทฺธ พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๖. ปจฺจนีกสุตฺตํ</h3>
<p> สาวตฺถินิทานํ  ฯ เตน โข ปน สมเยน ปจฺจนีกสาโต นาม พฺราหฺมโณ สาวตฺถิยํ ปฎิวสติฯ อถ โข ปจฺจนีกสาตสฺส พฺราหฺมณสฺส เอตทโหสิ – ‘‘ยํนูนาหํ เยน สมโณ โคตโม เตนุปสงฺกเมยฺยํฯ ยํ ยเทว สมโณ โคตโม ภาสิสฺสติ ตํ ตเทวสฺสาหํ  ปจฺจนีกาสฺส’’นฺติ ฯ เตน โข ปน สมเยน ภควา อโพฺภกาเส จงฺกมติฯ อถ โข ปจฺจนีกสาโต พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควนฺตํ จงฺกมนฺตํ เอตทโวจ – ‘ภณ สมณธมฺม’นฺติฯ</p>


<p>
‘‘น  
ปจฺจนีกสาเตน, สุวิชานํ สุภาสิตํ;  
  
อุปกฺกิลิฎฺฐจิเตฺตน, สารมฺภพหุเลน จฯ  
</p>
  
<p>
‘‘โย จ วิเนยฺย สารมฺภํ, อปฺปสาทญฺจ เจตโส;  
  
อาฆาตํ ปฎินิสฺสชฺช, ส เว  
สเจ (สฺยา. กํ. ก.)  
ชญฺญา สุภาสิต’’นฺติฯ  
</p>
  
<p>เอวํ วุเตฺต, ปจฺจนีกสาโต พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม, อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๗. นวกมฺมิกสุตฺตํ</h3>
<p> เอกํ สมยํ ภควา โกสเลสุ วิหรติ อญฺญตรสฺมิํ วนสเณฺฑ ฯ เตน โข ปน สมเยน นวกมฺมิกภารทฺวาโช พฺราหฺมโณ ตสฺมิํ วนสเณฺฑ กมฺมนฺตํ การาเปติฯ อทฺทสา โข นวกมฺมิกภารทฺวาโช พฺราหฺมโณ ภควนฺตํ อญฺญตรสฺมิํ สาลรุกฺขมูเล นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวาฯ ทิสฺวานสฺส เอตทโหสิ – ‘‘อหํ โข อิมสฺมิํ วนสเณฺฑ กมฺมนฺตํ การาเปโนฺต รมามิฯ อยํ สมโณ โคตโม กิํ การาเปโนฺต รมตี’’ติ? อถ  โข นวกมฺมิกภารทฺวาโช พฺราหฺมโณ เยน ภควา  เตนุปสงฺกมิฯ อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘เก นุ กมฺมนฺตา กรียนฺติ, ภิกฺขุ สาลวเน ตว;  
  
ยเทกโก อรญฺญสฺมิํ, รติํ วินฺทติ โคตโม’’ติฯ  
</p>
  
<p>
‘‘น เม วนสฺมิํ กรณียมตฺถิ,  
  
อุจฺฉินฺนมูลํ เม วนํ วิสูกํ;  
  
สฺวาหํ วเน นิพฺพนโถ วิสโลฺล,  
  
เอโก รเม อรติํ วิปฺปหายา’’ติฯ  
</p>
  
<p>เอวํ  วุเตฺต, นวกมฺมิกภารทฺวาโช พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๘. กฎฺฐหารสุตฺตํ</h3>
<p> เอกํ สมยํ ภควา โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน อญฺญตรสฺส ภารทฺวาชโคตฺตสฺส พฺราหฺมณสฺส  สมฺพหุลา อเนฺตวาสิกา กฎฺฐหารกา มาณวกา เยน วนสโณฺฑ เตนุปสงฺกมิํสุ; อุปสงฺกมิตฺวา อทฺทสํสุ ภควนฺตํ ตสฺมิํ วนสเณฺฑ นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวาฯ ทิสฺวาน เยน ภารทฺวาชโคโตฺต พฺราหฺมโณ เตนุปสงฺกมิํสุ; อุปสงฺกมิตฺวา ภารทฺวาชโคตฺตํ พฺราหฺมณํ เอตทโวจุํ – ‘‘ยเคฺฆ, ภวํ ชาเนยฺยาสิ! อสุกสฺมิํ วนสเณฺฑ สมโณ นิสิโนฺน ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวา’’ฯ อถ โข ภารทฺวาชโคโตฺต พฺราหฺมโณ เตหิ มาณวเกหิ สทฺธิํ เยน โส วนสโณฺฑ เตนุปสงฺกมิฯ อทฺทสา โข ภควนฺตํ ตสฺมิํ วนสเณฺฑ นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวาฯ ทิสฺวาน เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘คมฺภีรรูเป พหุเภรเว วเน,  
  
สุญฺญํ อรญฺญํ วิชนํ วิคาหิย;  
  
อนิญฺชมาเนน  
ฐิเตน วคฺคุนา,  
  
สุจารุรูปํ วต ภิกฺขุ ฌายสิฯ  
</p>
  
<p>
‘‘น  
ยตฺถ คีตํ นปิ ยตฺถ วาทิตํ,  
  
เอโก อรเญฺญ วนวสฺสิโต มุนิ;  
  
อเจฺฉรรูปํ ปฎิภาติ มํ อิทํ,  
  
ยเทกโก ปีติมโน วเน วเสฯ  
</p>
  
<p>
‘‘มญฺญามหํ  
โลกาธิปติสหพฺยตํ,  
  
อากงฺขมาโน ติทิวํ อนุตฺตรํ;  
  
กสฺมา  
ภวํ วิชนมรญฺญมสฺสิโต,  
  
ตโป อิธ กุพฺพสิ พฺรหฺมปตฺติยา’’ติฯ  
</p>
  
<p>
‘‘ยา กาจิ กงฺขา อภินนฺทนา วา,  
  
อเนกธาตูสุ ปุถู สทาสิตา;  
  
อญฺญาณมูลปฺปภวา ปชปฺปิตา,  
  
สพฺพา มยา พฺยนฺติกตา สมูลิกาฯ  
</p>
  
<p>
‘‘สฺวาหํ อกโงฺข อสิโต อนูปโย,  
  
สเพฺพสุ ธเมฺมสุ วิสุทฺธทสฺสโน;  
  
ปปฺปุยฺย สโมฺพธิมนุตฺตรํ สิวํ,  
  
ฌายามหํ พฺรหฺม รโห วิสารโท’’ติฯ  
</p>
  
<p>เอวํ วุเตฺต, ภารทฺวาชโคโตฺต พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม อภิกฺกนฺตํ, โภ โคตม…เป.… อชฺชตเคฺค ปาณุเปตํ สรณํ คต’’นฺติฯ</p>


<h3>๙. มาตุโปสกสุตฺตํ</h3>
<p> สาวตฺถินิทานํฯ อถ โข มาตุโปสโก พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข มาตุโปสโก พฺราหฺมโณ ภควนฺตํ เอตทโวจ – ‘‘อหญฺหิ, โภ  โคตม, ธเมฺมน ภิกฺขํ ปริเยสามิ, ธเมฺมน ภิกฺขํ ปริเยสิตฺวา มาตาปิตโร โปเสมิฯ กจฺจาหํ, โภ โคตม, เอวํการี กิจฺจการี โหมี’’ติ? ‘‘ตคฺฆ ตฺวํ, พฺราหฺมณ, เอวํการี กิจฺจการี โหสิฯ โย โข, พฺราหฺมณ, ธเมฺมน ภิกฺขํ ปริเยสติ, ธเมฺมน ภิกฺขํ  ปริเยสิตฺวา มาตาปิตโร โปเสติ, พหุํ โส ปุญฺญํ ปสวตี’’ติฯ</p>


<p>
‘‘โย  
  
มาตรํ ปิตรํ วา, มโจฺจ ธเมฺมน โปสติ;  
  
ตาย นํ ปาริจริยาย, มาตาปิตูสุ ปณฺฑิตา;  
  
อิเธว นํ ปสํสนฺติ, เปจฺจ สเคฺค ปโมทตี’’ติฯ  
</p>
  
<p>เอวํ วุเตฺต, มาตุโปสโก พฺราหฺมโณ ภควนฺตํ เอตทโวจ – ‘‘อภิกฺกนฺตํ โภ โคตม, อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๑๐. ภิกฺขกสุตฺตํ</h3>
<p> สาวตฺถินิทานํฯ อถ โข ภิกฺขโก พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข ภิกฺขโก พฺราหฺมโณ ภควนฺตํ เอตทโวจ – ‘‘อหมฺปิ โข, โภ โคตม, ภิกฺขโก, ภวมฺปิ ภิกฺขโก, อิธ โน กิํ นานากรณ’’นฺติ?</p>


<p>
‘‘น เตน ภิกฺขโก โหติ, ยาวตา ภิกฺขเต ปเร;  
  
วิสฺสํ ธมฺมํ สมาทาย, ภิกฺขุ โหติ น ตาวตาฯ  
</p>
  
<p>
‘‘โยธ  
ปุญฺญญฺจ ปาปญฺจ, พาหิตฺวา พฺรหฺมจริยํ;  
  
สงฺขาย โลเก จรติ, ส เว ภิกฺขูติ วุจฺจตี’’ติฯ  
</p>
  
<p>เอวํ วุเตฺต, ภิกฺขโก พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม, อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๑๑. สงฺคารวสุตฺตํ</h3>
<p> สาวตฺถินิทานํฯ เตน โข ปน สมเยน สงฺคารโว นาม พฺราหฺมโณ สาวตฺถิยํ ปฎิวสติ อุทกสุทฺธิโก, อุทเกน ปริสุทฺธิํ ปเจฺจติ, สายํ ปาตํ อุทโกโรหนานุโยคมนุยุโตฺต วิหรติฯ อถ โข อายสฺมา อานโนฺท ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย  ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ  นิสิโนฺน โข อายสฺมา อานโนฺท ภควนฺตํ เอตทโวจ – ‘‘อิธ, ภเนฺต, สงฺคารโว นาม พฺราหฺมโณ สาวตฺถิยํ ปฎิวสติ อุทกสุทฺธิโก , อุทเกน สุทฺธิํ ปเจฺจติ, สายํ ปาตํ อุทโกโรหนานุโยคมนุยุโตฺต วิหรติฯ สาธุ, ภเนฺต, ภควา เยน สงฺคารวสฺส พฺราหฺมณสฺส นิเวสนํ เตนุปสงฺกมตุ อนุกมฺปํ อุปาทายา’’ติฯ อธิวาเสสิ ภควา ตุณฺหีภาเวนฯ</p>


<p>อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน สงฺคารวสฺส พฺราหฺมณสฺส นิเวสนํ เตนุปสงฺกมิ ; อุปสงฺกมิตฺวา ปญฺญเตฺต อาสเน นิสีทิฯ อถ โข สงฺคารโว พฺราหฺมโณ เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺนํ โข สงฺคารวํ พฺราหฺมณํ ภควา เอตทโวจ – ‘‘สจฺจํ กิร ตฺวํ, พฺราหฺมณ, อุทกสุทฺธิโก, อุทเกน สุทฺธิํ ปเจฺจสิ, สายํ ปาตํ อุทโกโรหนานุโยคมนุยุโตฺต วิหรสี’’ติ? ‘‘เอวํ, โภ โคตม’’ฯ ‘‘กิํ ปน ตฺวํ, พฺราหฺมณ, อตฺถวสํ สมฺปสฺสมาโน อุทกสุทฺธิโก, อุทกสุทฺธิํ ปเจฺจสิ, สายํ ปาตํ อุทโกโรหนานุโยคมนุยุโตฺต วิหรสี’’ติ? ‘‘อิธ เม, โภ โคตม , ยํ ทิวา ปาปกมฺมํ กตํ โหติ, ตํ สายํ นฺหาเนน  ปวาเหมิ, ยํ รตฺติํ ปาปกมฺมํ กตํ โหติ ตํ ปาตํ นฺหาเนน ปวาเหมิฯ อิมํ ขฺวาหํ, โภ โคตม, อตฺถวสํ สมฺปสฺสมาโน อุทกสุทฺธิโก, อุทเกน สุทฺธิํ ปเจฺจมิ, สายํ ปาตํ อุทโกโรหนานุโยคมนุยุโตฺต วิหรามี’’ติฯ</p>


<p>
‘‘ธโมฺม รหโท พฺราหฺมณ สีลติโตฺถ,  
  
อนาวิโล สพฺภิ สตํ ปสโตฺถ;  
  
ยตฺถ หเว เวทคุโน สินาตา,  
  
อนลฺลคตฺตาว  
อนลฺลีนคตฺตาว (ก.)  
ตรนฺติ ปาร’’นฺติฯ  
</p>
  
<p>เอวํ วุเตฺต, สงฺคารโว พฺราหฺมโณ ภควนฺตํ เอตทโวจ – ‘‘อภิกฺกนฺตํ, โภ โคตม, อภิกฺกนฺตํ, โภ โคตม…เป.… อุปาสกํ มํ ภวํ โคตโม ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๑๒. โขมทุสฺสสุตฺตํ</h3>
<p> เอวํ    เม สุตํ – เอกํ สมยํ ภควา สเกฺกสุ วิหรติ โขมทุสฺสํ นามํ สกฺยานํ นิคโมฯ อถ โข ภควา ปุพฺพณฺหสมยํ นิวาเสตฺวา  ปตฺตจีวรมาทาย โขมทุสฺสํ นิคมํ ปิณฺฑาย ปาวิสิฯ เตน โข ปน สมเยน โขมทุสฺสกา พฺราหฺมณคหปติกา สภายํ สนฺนิปติตา โหนฺติ เกนจิเทว กรณีเยน, เทโว จ เอกเมกํ ผุสายติฯ อถ โข ภควา เยน สา สภา เตนุปสงฺกมิฯ อทฺทสํสุ โขมทุสฺสกา พฺราหฺมณคหปติกา ภควนฺตํ ทูรโตว อาคจฺฉนฺตํฯ ทิสฺวาน เอตทโวจุํ – ‘‘เก จ มุณฺฑกา สมณกา, เก จ สภาธมฺมํ ชานิสฺสนฺตี’’ติ? อถ โข ภควา โขมทุสฺสเก พฺราหฺมณคหปติเก คาถาย อชฺฌภาสิ –</p>


<p>
‘‘เนสา สภา ยตฺถ น สนฺติ สโนฺต,  
  
สโนฺต น เต เย น วทนฺติ ธมฺมํ;  
  
ราคญฺจ โทสญฺจ ปหาย โมหํ,  
  
ธมฺมํ วทนฺตา จ ภวนฺติ สโนฺต’’ติฯ  
</p>
  
<p>เอวํ วุเตฺต, โขมทุสฺสกา พฺราหฺมณคหปติกา ภควนฺตํ เอตทโวจุํ – ‘‘อภิกฺกนฺตํ, โภ โคตม, อภิกฺกนฺตํ, โภ โคตม; เสยฺยถาปิ, โภ โคตม, นิกฺกุชฺชิตํ วา อุกฺกุเชฺชยฺย, ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย, อนฺธกาเร วา เตลปโชฺชตํ ธาเรยฺย – จกฺขุมโนฺต รูปานิ ทกฺขนฺตีติ, เอวเมวํ โภตา โคตเมน อเนกปริยาเยน  ธโมฺม ปกาสิโตฯ เอเต มยํ ภวนฺตํ โคตมํ สรณํ คจฺฉาม ธมฺมญฺจ ภิกฺขุสงฺฆญฺจฯ อุปาสเก โน ภวํ โคตโม ธาเรตุ อชฺชตเคฺค ปาณุเปเต สรณํ คเต’’ติฯ</p>

</p>


<p>ตสฺสุทฺทานํ –</p>


<p>
กสิ อุทโย เทวหิโต, อญฺญตรมหาสาลํ;  
  
มานถทฺธํ ปจฺจนีกํ, นวกมฺมิกกฎฺฐหารํ;  
  
มาตุโปสกํ ภิกฺขโก, สงฺคารโว จ โขมทุเสฺสน ทฺวาทสาติฯ  
</p>
  
พฺราหฺมณสํยุตฺตํ สมตฺตํฯ  
</p>
  
  
  
  
  