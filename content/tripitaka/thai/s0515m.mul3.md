<h1>๔. สุทฺธฎฺฐกสุตฺตนิเทฺทโส</h1>
<p>อถ  สุทฺธฎฺฐกสุตฺตนิเทฺทสํ วกฺขติ –</p>


<ol>
<li>
  
ปสฺสามิ  
  
  
  
สุทฺธํ ปรมํ อโรคํ,  
  
ทิเฎฺฐน สํสุทฺธิ นรสฺส โหติ;  
  
เอวาภิชานํ ปรมนฺติ ญตฺวา, สุทฺธานุปสฺสีติ ปเจฺจติ ญาณํฯ  
</li>
  
<p>นฺติฯ นฺติ ปสฺสามิ สุทฺธํ, ทกฺขามิ สุทฺธํ, โอโลเกมิ สุทฺธํ, นิชฺฌายามิ สุทฺธํ, อุปปริกฺขามิ สุทฺธํฯ นฺติ ปรมํ อาโรคฺยปฺปตฺตํ ตาณปฺปตฺตํ เลณปฺปตฺตํ สรณปฺปตฺตํ อภยปฺปตฺตํ อจฺจุตปฺปตฺตํ อมตปฺปตฺตํ นิพฺพานปฺปตฺตนฺติ – ปสฺสามิ สุทฺธํ ปรมํ อโรคํฯ
</ol></p>


<p>ติฯ จกฺขุวิญฺญาณํ  รูปทสฺสเนน นรสฺส สุทฺธิ วิสุทฺธิ ปริสุทฺธิ, มุตฺติ วิมุตฺติ ปริมุตฺติ โหติ, นโร สุชฺฌติ วิสุชฺฌติ ปริสุชฺฌติ, มุจฺจติ วิมุจฺจติ ปริมุจฺจตีติ – ทิเฎฺฐน สํสุทฺธิ นรสฺส โหติฯ</p>


<p>ติฯ เอวํ อภิชานโนฺต อาชานโนฺต วิชานโนฺต ปฎิวิชานโนฺต ปฎิวิชฺฌโนฺตฯ ‘‘อิทํ ปรมํ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวร’’นฺติ ญตฺวา ชานิตฺวา ตุลยิตฺวา  ตีรยิตฺวา วิภาวยิตฺวา วิภูตํ กตฺวาติ – เอวาภิชานํ ปรมนฺติ ญตฺวาฯ</p>


<p>   นฺติฯ โย สุทฺธํ ปสฺสติ, โส สุทฺธานุปสฺสี,  นฺติ จกฺขุวิญฺญาณํ รูปทสฺสเนน ญาณนฺติ ปเจฺจติ, มโคฺคติ ปเจฺจติ, ปโถติ ปเจฺจติ, นิยฺยานนฺติ ปเจฺจตีติ – สุทฺธานุปสฺสี ปเจฺจติ ญาณํฯ</p>


<p>เตนาห  ภควา –</p>


<p>
‘‘ปสฺสามิ สุทฺธํ ปรมํ อโรคํ, ทิเฎฺฐน สํสุทฺธิ นรสฺส โหติ;  
  
เอวาภิชานํ ปรมนฺติ ญตฺวา, สุทฺธานุปสฺสีติ ปเจฺจติ ญาณ’’นฺติฯ  
</p>
  
<ol>
<li>
  
ทิเฎฺฐน เจ สุทฺธิ นรสฺส โหติ,  
  
ญาเณน วา โส ปชหาติ ทุกฺขํ;  
  
อเญฺญน โส สุชฺฌติ โสปธีโก, ทิฎฺฐี หิ นํ ปาว ตถา วทานํฯ  
</li>
  
<p>ติฯ จกฺขุวิญฺญาณํ รูปทสฺสเนน เจ นรสฺส สุทฺธิ วิสุทฺธิ ปริสุทฺธิ, มุตฺติ วิมุตฺติ ปริมุตฺติ โหติ, นโร สุชฺฌติ วิสุชฺฌติ ปริสุชฺฌติ, มุจฺจติ วิมุจฺจติ ปริมุจฺจตีติ – ทิเฎฺฐน เจ สุทฺธิ นรสฺส โหติฯ
</ol></p>


<p>นฺติ จกฺขุวิญฺญาณํ รูปทสฺสเนน เจ นโร ชาติทุกฺขํ ปชหติ, ชราทุกฺขํ ปชหติ, พฺยาธิทุกฺขํ  ปชหติ, มรณทุกฺขํ ปชหติ, โสกปริเทวทุกฺขโทมนสฺสุปายาสทุกฺขํ ปชหตีติ – ญาเณน วา โส ปชหาติ ทุกฺขํฯ</p>


<p>ติฯ อเญฺญน อสุทฺธิมเคฺคน มิจฺฉาปฎิปทาย อนิยฺยานิกปเถน อญฺญตฺร สติปฎฺฐาเนหิ อญฺญตฺร สมฺมปฺปธาเนหิ อญฺญตฺร อิทฺธิปาเทหิ อญฺญตฺร อินฺทฺริเยหิ อญฺญตฺร พเลหิ อญฺญตฺร โพชฺฌเงฺคหิ อญฺญตฺร อริยา อฎฺฐงฺคิกา มคฺคา นโร สุชฺฌติ วิสุชฺฌติ ปริสุชฺฌติ , มุจฺจติ วิมุจฺจติ ปริมุจฺจติฯ ติ สราโค สโทโส สโมโห สมาโน สตโณฺห สทิฎฺฐิ สกิเลโส สอุปาทาโนติ – อเญฺญน โส สุชฺฌติ โสปธีโกฯ</p>


<p>นฺติฯ สาว ทิฎฺฐิ ตํ ปุคฺคลํ ปาวทติ – อิติ วายํ ปุคฺคโล มิจฺฉาทิฎฺฐิโก วิปรีตทสฺสโนฯ นฺติ ตถา วทนฺตํ กเถนฺตํ ภณนฺตํ ทีปยนฺตํ โวหรนฺตํฯ ‘‘สสฺสโต โลโก , อิทเมว สจฺจํ โมฆมญฺญ’’นฺติ ตถา วทนฺตํ กเถนฺตํ ภณนฺตํ ทีปยนฺตํ โวหรนฺตํฯ ‘‘อสสฺสโต โลโก…เป.… อนฺตวา โลโก… อนนฺตวา โลโก… ตํ ชีวํ ตํ สรีรํ… อญฺญํ ชีวํ อญฺญํ สรีรํ… โหติ ตถาคโต ปรํ มรณา… น โหติ ตถาคโต ปรํ มรณา… โหติ จ น จ โหติ ตถาคโต ปรํ มรณา… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ ตถา วทนฺตํ กเถนฺตํ ภณนฺตํ ทีปยนฺตํ โวหรนฺตนฺติ – ทิฎฺฐี หิ นํ ปาว ตถา วทานํ ฯ</p>


<p>เตนาห  ภควา –</p>


<p>
‘‘ทิเฎฺฐน เจ สุทฺธิ นรสฺส โหติ, ญาเณน วา โส ปชหาติ ทุกฺขํ;  
  
อเญฺญน โส สุชฺฌติ โสปธีโก, ทิฎฺฐี หิ นํ ปาว ตถา วทาน’’นฺติฯ  
</p>
  
<ol>
<li>
  
น พฺราหฺมโณ อญฺญโต สุทฺธิมาห,  
  
ทิเฎฺฐ สุเต สีลวเต มุเต วา;  
  
ปุเญฺญ จ ปาเป จ อนูปลิโตฺต, อตฺตญฺชโห นยิธ ปกุพฺพมาโนฯ  
</li>
  
<p>ติฯ ติ ปฎิเกฺขโปฯ ติ สตฺตนฺนํ ธมฺมานํ พาหิตตฺตา พฺราหฺมโณ – สกฺกายทิฎฺฐิ พาหิตา โหติ, วิจิกิจฺฉา พาหิตา โหติ, สีลพฺพตปรามาโส พาหิโต โหติ , ราโค พาหิโต โหติ, โทโส พาหิโต โหติ, โมโห พาหิโต โหติ, มาโน พาหิโต โหติฯ พาหิตาสฺส โหนฺติ ปาปกา อกุสลา ธมฺมา สํกิเลสิกา โปโนภวิกา สทรา ทุกฺขวิปากา อายติํ ชาติชรามรณิยาฯ
</ol></p>


<p>
พาหิตฺวา สพฺพปาปกานิ, [สภิยาติ ภควา]  
  
วิมโล สาธุสมาหิโต ฐิตโตฺต;  
  
สํสารมติจฺจ เกวลี โส, อสิโต  
อนิสฺสิโต (สฺยา.)  
ตาทิ ปวุจฺจเต ส พฺรหฺมาฯ  
</p>
  
<p>   ติฯ พฺราหฺมโณ อเญฺญน อสุทฺธิมเคฺคน มิจฺฉาปฎิปทาย อนิยฺยานิกปเถน อญฺญตฺร สติปฎฺฐาเนหิ อญฺญตฺร สมฺมปฺปธาเนหิ อญฺญตฺร อิทฺธิปาเทหิ อญฺญตฺร อินฺทฺริเยหิ อญฺญตฺร พเลหิ อญฺญตฺร โพชฺฌเงฺคหิ อญฺญตฺร อริเยน อฎฺฐงฺคิเกน มเคฺคน สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ, นาห น กเถติ น ภณติ น ทีปยติ น โวหรตีติ – น พฺราหฺมโณ อญฺญโต สุทฺธิมาหฯ</p>


<p>ติฯ สเนฺตเก สมณพฺราหฺมณา ทิฎฺฐิสุทฺธิกาฯ เต เอกจฺจานํ รูปานํ ทสฺสนํ มงฺคลํ ปเจฺจนฺติ, เอกจฺจานํ รูปานํ ทสฺสนํ อมงฺคลํ ปเจฺจนฺติฯ กตเมสํ รูปานํ ทสฺสนํ มงฺคลํ ปเจฺจนฺติ? เต กาลโต วุฎฺฐหิตฺวา อภิมงฺคลคตานิ รูปานิ ปสฺสนฺติ – จาฎกสกุณํ  ปสฺสนฺติ, ผุสฺสเวฬุวลฎฺฐิํ ปสฺสนฺติ, คพฺภินิตฺถิํ ปสฺสนฺติ, กุมารกํ ขเนฺธ อาโรเปตฺวา คจฺฉนฺตํ ปสฺสนฺติ, ปุณฺณฆฎํ ปสฺสนฺติ, โรหิตมจฺฉํ ปสฺสนฺติ, อาชญฺญํ ปสฺสนฺติ, อาชญฺญรถํ ปสฺสนฺติ, อุสภํ  ปสฺสนฺติ, โคกปิลํ ปสฺสนฺติฯ เอวรูปานํ รูปานํ ทสฺสนํ มงฺคลํ ปเจฺจนฺติฯ กตเมสํ รูปานํ ทสฺสนํ อมงฺคลํ ปเจฺจนฺติ? ปลาลปุญฺชํ ปสฺสนฺติ, ตกฺกฆฎํ  ปสฺสนฺติ, ริตฺตฆฎํ ปสฺสนฺติ, นฎํ ปสฺสนฺติ, นคฺคสมณกํ ปสฺสนฺติ, ขรํ ปสฺสนฺติ, ขรยานํ ปสฺสนฺติ, เอกยุตฺตยานํ ปสฺสนฺติ , กาณํ ปสฺสนฺติ, กุณิํ ปสฺสนฺติ, ขญฺชํ ปสฺสนฺติ, ปกฺขหตํ  ปสฺสนฺติ, ชิณฺณกํ ปสฺสนฺติ, พฺยาธิกํ  ปสฺสนฺติฯ เอวรูปานํ รูปานํ ทสฺสนํ อมงฺคลํ ปเจฺจนฺติฯ อิเม เต สมณพฺราหฺมณา ทิฎฺฐิสุทฺธิกาฯ เต ทิเฎฺฐน สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ ปเจฺจนฺติฯ</p>


<p>สเนฺตเก สมณพฺราหฺมณา สุตสุทฺธิกาฯ เต เอกจฺจานํ สทฺทานํ สวนํ มงฺคลํ ปเจฺจนฺติ, เอกจฺจานํ สทฺทานํ สวนํ อมงฺคลํ ปเจฺจนฺติฯ กตเมสํ สทฺทานํ สวนํ มงฺคลํ ปเจฺจนฺติ? เต กาลโต วุฎฺฐหิตฺวา อภิมงฺคลคตานิ สทฺทานิ สุณนฺติ – วฑฺฒาติ วา วฑฺฒมานาติ วา ปุณฺณาติ วา ผุสฺสาติ วา อโสกาติ วา สุมนาติ วา สุนกฺขตฺตาติ วา สุมงฺคลาติ วา สิรีติ วา สิรีวฑฺฒาติ วาฯ เอวรูปานํ สทฺทานํ สวนํ มงฺคลํ ปเจฺจนฺติฯ กตเมสํ สทฺทานํ สวนํ อมงฺคลํ ปเจฺจนฺติ? กาโณติ วา กุณีติ วา ขโญฺชติ วา ปกฺขหโตติ วา ชิณฺณโกติ วา พฺยาธิโกติ วา มโตติ วา ฉินฺทนฺติ วา ภินฺทนฺติ วา ทฑฺฒนฺติ วา นฎฺฐนฺติ วา นตฺถีติ วาฯ เอวรูปานํ สทฺทานํ สวนํ  อมงฺคลํ ปเจฺจนฺติฯ อิเม เต สมณพฺราหฺมณา สุตสุทฺธิกาฯ เต สุเตน สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ ปเจฺจนฺติฯ</p>


<p>สเนฺตเก  สมณพฺราหฺมณา สีลสุทฺธิกาฯ เต สีลมเตฺตน สํยมมเตฺตน สํวรมเตฺตน อวีติกฺกมมเตฺตน สุทฺธิํ  วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ ปเจฺจนฺติฯ สมโณมุณฺฑิกาปุโตฺต  เอวมาห – ‘‘จตูหิ โข อหํ, คหปติ , ธเมฺมหิ สมนฺนาคตํ ปุริสปุคฺคลํ ปญฺญาเปมิ สมฺปนฺนกุสลํ ปรมกุสลํ อุตฺตมปตฺติปฺปตฺตํ สมณํ อโยชฺชํฯ กตเมหิ จตูหิ? อิธ, คหปติ, น กาเยน ปาปกํ กมฺมํ กโรติ, น ปาปกํ วาจํ ภาสติ, น ปาปกํ สงฺกปฺปํ สงฺกปฺปติ, น ปาปกํ อาชีวํ อาชีวติฯ อิเมหิ โข อหํ, คหปติ, จตูหิ ธเมฺมหิ สมนฺนาคตํ ปุริสปุคฺคลํ ปญฺญาเปมิ สมฺปนฺนกุสลํ ปรมกุสลํ อุตฺตมปตฺติปฺปตฺตํ สมณํ อโยชฺชํ’’ฯ เอวเมว สเนฺตเก สมณพฺราหฺมณา สีลสุทฺธิกา, เต สีลมเตฺตน สํยมมเตฺตน สํวรมเตฺตน อวีติกฺกมมเตฺตน สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ ปเจฺจนฺติฯ</p>


<p>สเนฺตเก สมณพฺราหฺมณา วตสุทฺธิกาฯ เต หตฺถิวติกา วา โหนฺติ, อสฺสวติกา วา โหนฺติ, โควติกา วา โหนฺติ, กุกฺกุรวติกา วา โหนฺติ, กากวติกา วา โหนฺติ, วาสุเทววติกา วา โหนฺติ, พลเทววติกา วา โหนฺติ, ปุณฺณภทฺทวติกา วา โหนฺติ, มณิภทฺทวติกา วา โหนฺติ, อคฺคิวติกา วา โหนฺติ, นาควติกา วา โหนฺติ, สุปณฺณวติกา  วา โหนฺติ, ยกฺขวติกา วา โหนฺติ, อสุรวติกา วา โหนฺติ, คนฺธพฺพวติกา วา โหนฺติ, มหาราชวติกา วา โหนฺติ, จนฺทวติกา วา โหนฺติ, สูริยวติกา วา  โหนฺติ, อินฺทวติกา วา โหนฺติ, พฺรหฺมวติกา วา โหนฺติ, เทววติกา วา โหนฺติ, ทิสาวติกา วา โหนฺติฯ อิเม เต สมณพฺราหฺมณา วตสุทฺธิกาฯ เต วเตน สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ ปเจฺจนฺติฯ</p>


<p>สเนฺตเก สมณพฺราหฺมณา มุตสุทฺธิกาฯ เต กาลโต อุฎฺฐหิตฺวา ปถวิํ อามสนฺติ, หริตํ อามสนฺติ, โคมยํ  อามสนฺติ, กจฺฉปํ อามสนฺติ, ผาลํ อกฺกมนฺติ, ติลวาหํ อามสนฺติ, ผุสฺสติลํ ขาทนฺติ, ผุสฺสเตลํ  มเกฺขนฺติ, ผุสฺสทนฺตกฎฺฐํ ขาทนฺติ, ผุสฺสมตฺติกาย นฺหายนฺติ, ผุสฺสสาฎกํ นิวาเสนฺติ, ผุสฺสเวฐนํ เวเฐนฺติฯ อิเม เต สมณพฺราหฺมณา มุตสุทฺธิกาฯ เต มุเตน สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ ปเจฺจนฺติฯ น พฺราหฺมโณ อญฺญโต สุทฺธิมาหฯ</p>


<p>ติฯ พฺราหฺมโณ ทิฎฺฐสุทฺธิยาปิ สุทฺธิํ นาห, สุตสุทฺธิยาปิ สุทฺธิํ นาห, สีลสุทฺธิยาปิ สุทฺธิํ นาห, วตสุทฺธิยาปิ สุทฺธิํ นาห, มุตสุทฺธิยาปิ สุทฺธิํ นาห น กเถติ น ภณติ น ทีปยติ น โวหรตีติ – น พฺราหฺมโณ อญฺญโต สุทฺธิมาห ทิเฎฺฐ สุเต สีลวเต มุเต วาฯ</p>


<p>ติฯ  วุจฺจติ ยํ กิญฺจิ เตธาตุกํ กุสลาภิสงฺขารํ,  วุจฺจติ สพฺพํ อกุสลํฯ ยโต ปุญฺญาภิสงฺขาโร จ อปุญฺญาภิสงฺขาโร จ อาเนญฺชาภิสงฺขาโร  จ ปหีนา โหนฺติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมา; เอตฺตาวตา ปุเญฺญ จ ปาเป จ น ลิมฺปติ น ปลิมฺปติ น อุปลิมฺปติ อลิโตฺต อปลิโตฺต อนูปลิโตฺต นิกฺขโนฺต นิสฺสโฎ วิปฺปมุโตฺต วิสญฺญุโตฺต วิมริยาทิกเตน เจตสา วิหรตีติ – ปุเญฺญ จ ปาเป จ อนูปลิโตฺตฯ</p>


<p>ติฯ ติ อตฺตทิฎฺฐิชโหฯ ติ คาหํ ชโห ฯ ติ ตณฺหาวเสน ทิฎฺฐิวเสน คหิตํ ปรามฎฺฐํ อภินิวิฎฺฐํ อโชฺฌสิตํ  อธิมุตฺตํ, สพฺพํ ตํ จตฺตํ โหติ วนฺตํ มุตฺตํ ปหีนํ ปฎินิสฺสฎฺฐํฯ ติ ปุญฺญาภิสงฺขารํ วา อปุญฺญาภิสงฺขารํ วา อาเนญฺชาภิสงฺขารํ วา อปกุพฺพมาโน อชนยมาโน อสญฺชนยมาโน อนิพฺพตฺตยมาโน อนภินิพฺพตฺตยมาโนติ – อตฺตญฺชโห นยิธ ปกุพฺพมาโนฯ</p>


<p>เตนาห  ภควา –</p>


<p>
‘‘น พฺราหฺมโณ อญฺญโต สุทฺธิมาห, ทิเฎฺฐ สุเต สีลวเต มุเต วา;  
  
ปุเญฺญ จ ปาเป จ อนูปลิโตฺต, อตฺตญฺชโห นยิธ ปกุพฺพมาโน’’ติฯ  
</p>
  
<ol>
<li>
  
ปุริมํ  
  
  
ปหาย อปรํ สิตาเส,  
  
เอชานุคา เต น ตรนฺติ สงฺคํ;  
  
เต  
  
  
อุคฺคหายนฺติ นิรสฺสชนฺติ, กปีว สาขํ ปมุญฺจํ  
  
ปมุขํ (สี. สฺยา.)  
  
คหายฯ  
</li>
  
<p>ติฯ ปุริมํ สตฺถารํ ปหาย ปรํ สตฺถารํ นิสฺสิตา; ปุริมํ ธมฺมกฺขานํ ปหาย อปรํ ธมฺมกฺขานํ นิสฺสิตา; ปุริมํ คณํ ปหาย อปรํ คณํ นิสฺสิตา; ปุริมํ ทิฎฺฐิํ ปหาย อปรํ ทิฎฺฐิํ นิสฺสิตา; ปุริมํ ปฎิปทํ ปหาย อปรํ ปฎิปทํ นิสฺสิตา; ปุริมํ มคฺคํ ปหาย อปรํ มคฺคํ นิสฺสิตา สนฺนิสฺสิตา อลฺลีนา อุปคตา อโชฺฌสิตา อธิมุตฺตาติ – ปุริมํ ปหาย อปรํ สิตาเสฯ
</ol></p>


<p>นฺติฯ  วุจฺจติ ตณฺหาฯ โย ราโค สาราโค…เป.… อภิชฺฌา โลโภ อกุสลมูลํฯ ติ เอชานุคา เอชานุคตา เอชานุสฎา เอชาย ปนฺนา ปติตา อภิภูตา ปริยาทินฺนจิตฺตาฯ นฺติ ราคสงฺคํ โทสสงฺคํ โมหสงฺคํ มานสงฺคํ ทิฎฺฐิสงฺคํ กิเลสสงฺคํ ทุจฺจริตสงฺคํ น ตรนฺติ น อุตฺตรนฺติ น ปตรนฺติ น สมติกฺกมนฺติ น วีติวตฺตนฺตีติ – เอชานุคา เต น ตรนฺติ สงฺคํฯ</p>


<p>ติ สตฺถารํ คณฺหนฺติ, ตํ มุญฺจิตฺวา อญฺญํ สตฺถารํ คณฺหนฺติ; ธมฺมกฺขานํ คณฺหนฺติ , ตํ มุญฺจิตฺวา อญฺญํ ธมฺมกฺขานํ คณฺหนฺติ; คณํ คณฺหนฺติ, ตํ มุญฺจิตฺวา อญฺญํ คณํ คณฺหนฺติ; ทิฎฺฐิํ คณฺหนฺติ, ตํ มุญฺจิตฺวา อญฺญํ  ทิฎฺฐิํ คณฺหนฺติ; ปฎิปทํ คณฺหนฺติ, ตํ มุญฺจิตฺวา อญฺญํ ปฎิปทํ คณฺหนฺติ; มคฺคํ คณฺหนฺติ, ตํ มุญฺจิตฺวา อญฺญํ มคฺคํ คณฺหนฺติ; คณฺหนฺติ จ มุญฺจนฺติ จ อาทิยนฺติ จ นิรสฺสชนฺติ จาติ – เต อุคฺคหายนฺติ นิรสฺสชนฺติฯ</p>


<p>ติฯ ยถา มกฺกโฎ อรเญฺญ ปวเน จรมาโน สาขํ คณฺหาติ, ตํ มุญฺจิตฺวา อญฺญํ สาขํ คณฺหาติฯ เอวเมว ปุถุสมณพฺราหฺมณา ปุถุทิฎฺฐิคตานิ คณฺหนฺติ จ มุญฺจนฺติ จ อาทิยนฺติ จ นิรสฺสชนฺติ จาติ – กปีว สาขํ ปมุญฺจํ คหายฯ</p>


<p>เตนาห  ภควา –</p>


<p>
‘‘ปุริมํ ปหาย อปรํ สิตาเส, เอชานุคา เต น ตรนฺติ สงฺคํ;  
  
เต อุคฺคหายนฺติ นิรสฺสชนฺติ, กปีว สาขํ ปมุญฺจํ คหายา’’ติฯ  
</p>
  
<ol>
<li>
  
สยํ  
  
  
สมาทาย วตานิ ชนฺตุ, อุจฺจาวจํ คจฺฉติ สญฺญสโตฺต;  
  
วิทฺวา จ เวเทหิ สเมจฺจ ธมฺมํ, น อุจฺจาวจํ คจฺฉติ ภูริปโญฺญฯ  
</li>
  
<p>ติฯ ติ สามํ สมาทาย ฯ ติ หตฺถิวตํ วา อสฺสวตํ วา โควตํ วา กุกฺกูรวตํ วา กากวตํ วา วาสุเทววตํ วา พลเทววตํ วา ปุณฺณภทฺทวตํ วา มณิภทฺทวตํ วา อคฺคิวตํ วา นาควตํ วา สุปณฺณวตํ วา ยกฺขวตํ วา อสุรวตํ วา…เป.… ทิสาวตํ วา อาทาย สมาทาย อาทิยิตฺวา สมาทิยิตฺวา คณฺหิตฺวา ปรามสิตฺวา อภินิวิสิตฺวาฯ ติ สโตฺต นโร  …เป.… มนุโชติ – สยํ สมาทาย วตานิ ชนฺตุฯ
</ol></p>


<p>ติ สตฺถารโต สตฺถารํ คจฺฉติ; ธมฺมกฺขานโต ธมฺมกฺขานํ คจฺฉติ; คณโต คณํ คจฺฉติ; ทิฎฺฐิยา ทิฎฺฐิํ คจฺฉติ; ปฎิปทาย ปฎิปทํ คจฺฉติ; มคฺคโต มคฺคํ คจฺฉติฯ ติ กามสญฺญาย พฺยาปาทสญฺญาย วิหิํสาสญฺญาย ทิฎฺฐิสญฺญาย สโตฺต วิสโตฺต อาสโตฺต ลโคฺค ลคฺคิโต ปลิพุโทฺธฯ ยถา ภิตฺติขิเล วา นาคทเนฺต วา ภณฺฑํ สตฺตํ วิสตฺตํ อาสตฺตํ ลคฺคํ ลคฺคิตํ ปลิพุทฺธํ, เอวเมว กามสญฺญาย พฺยาปาทสญฺญาย วิหิํสาสญฺญาย ทิฎฺฐิสญฺญาย สโตฺต วิสโตฺต อาสโตฺต ลโคฺค ลคฺคิโต ปลิพุโทฺธติ – อุจฺจาวจํ คจฺฉติ สญฺญสโตฺตฯ</p>


<p>นฺติฯ ติ วิทฺวา วิชฺชาคโต ญาณี วิภาวี เมธาวีฯ ติ  วุจฺจนฺติ จตูสุ มเคฺคสุ ญาณํ ปญฺญา ปญฺญินฺทฺริยํ ปญฺญาพลํ ธมฺมวิจยสโมฺพชฺฌโงฺค วีมํสา วิปสฺสนา สมฺมาทิฎฺฐิฯ เตหิ เวเทหิ  ชาติชรามรณสฺส อนฺตคโต อนฺตปฺปโตฺต, โกฎิคโต โกฎิปฺปโตฺต, ปริยนฺตคโต ปริยนฺตปฺปโตฺต, โวสานคโต โวสานปฺปโตฺต, ตาณคโต ตาณปฺปโตฺต, เลณคโต เลณปฺปโตฺต, สรณคโต สรณปฺปโตฺต, อภยคโต อภยปฺปโตฺต, อจฺจุตคโต อจฺจุตปฺปโตฺต, อมตคโต อมตปฺปโตฺต, นิพฺพานคโต นิพฺพานปฺปโตฺตฯ เวทานํ วา อนฺตคโตติ , เวเทหิ วา อนฺตคโตติ เวทคู, สตฺตนฺนํ วา ธมฺมานํ วิทิตตฺตา เวทคูฯ สกฺกายทิฎฺฐิ วิทิตา โหติ, วิจิกิจฺฉา วิทิตา โหติ, สีลพฺพตปรามาโส วิทิโต   โหติ, ราโค วิทิโต โหติ, โทโส วิทิโต โหติ, โมโห วิทิโต โหติ, มาโน วิทิโต โหติ, วิทิตาสฺส โหนฺติ ปาปกา อกุสลา ธมฺมา สํกิเลสิกา โปโนภวิกา สทรา ทุกฺขวิปากา อายติํ ชาติชรามรณิยาฯ</p>


<p>
เวทานิ วิเจยฺย เกวลานิ, [สภิยาติ ภควา]  
  
สมณานํ ยานีธตฺถิ  
ยานิปตฺถิ (สี. สฺยา.) สุ. นิ. ๕๓๔  
พฺราหฺมณานํ;  
  
สพฺพเวทนาสุ วีตราโค, สพฺพํ เวทมติจฺจ เวทคู โสติฯ  
</p>
  
<p>  นฺติฯ สเมจฺจ อภิสเมจฺจ ธมฺมํฯ สเพฺพ สงฺขารา อนิจฺจาติ สเมจฺจ อภิสเมจฺจ ธมฺมํ; สเพฺพ สงฺขารา ทุกฺขาติ สเมจฺจ อภิสเมจฺจ ธมฺมํ; สเพฺพ ธมฺมา อนตฺตาติ สเมจฺจ อภิสเมจฺจ ธมฺมํ; อวิชฺชาปจฺจยา สงฺขาราติ สเมจฺจ อภิสเมจฺจ ธมฺมํ; สงฺขารปจฺจยา วิญฺญาณนฺติ สเมจฺจ อภิสเมจฺจ ธมฺมํ; วิญฺญาณปจฺจยา  นามรูปนฺติ…เป.… นามรูปปจฺจยา สฬายตนนฺติ… สฬายตนปจฺจยา ผโสฺสติ… ผสฺสปจฺจยา เวทนาติ… เวทนาปจฺจยา ตณฺหาติ… ตณฺหาปจฺจยา อุปาทานนฺติ… อุปาทานปจฺจยา ภโวติ… ภวปจฺจยา ชาตีติ… ชาติปจฺจยา ชรามรณนฺติ สเมจฺจ อภิสเมจฺจ ธมฺมํ; อวิชฺชานิโรธา สงฺขารนิโรโธติ สเมจฺจ อภิสเมจฺจ ธมฺมํ; สงฺขารนิโรธา วิญฺญาณนิโรโธติ สเมจฺจ อภิสเมจฺจ ธมฺมํ; วิญฺญาณนิโรธา นามรูปนิโรโธติ… นามรูปนิโรธา สฬายตนนิโรโธติ… สฬายตนนิโรธา ผสฺสนิโรโธติ… ผสฺสนิโรธา เวทนานิโรโธติ… เวทนานิโรธา ตณฺหานิโรโธติ… ตณฺหานิโรธา อุปาทานนิโรโธติ… อุปาทานนิโรธา ภวนิโรโธติ… ภวนิโรธา ชาตินิโรโธติ… ชาตินิโรธา ชรามรณนิโรโธติ สเมจฺจ อภิสเมจฺจ ธมฺมํ; อิทํ ทุกฺขนฺติ สเมจฺจ อภิสเมจฺจ ธมฺมํ; อยํ ทุกฺขสมุทโยติ… อยํ ทุกฺขนิโรโธติ… อยํ ทุกฺขนิโรธคามินี ปฎิปทาติ สเมจฺจ อภิสเมจฺจ ธมฺมํ; อิเม อาสวาติ สเมจฺจ อภิสเมจฺจ ธมฺมํ; อยํ อาสวสมุทโยติ… อยํ อาสวนิโรโธติ… อยํ อาสวนิโรธคามินี ปฎิปทาติ สเมจฺจ อภิสเมจฺจ ธมฺมํ; อิเม ธมฺมา อภิเญฺญยฺยาติ สเมจฺจ อภิสเมจฺจ ธมฺมํ; อิเม ธมฺมา ปริเญฺญยฺยาติ… อิเม ธมฺมา ปหาตพฺพาติ… อิเม ธมฺมา ภาเวตพฺพาติ … อิเม ธมฺมา สจฺฉิกาตพฺพาติ สเมจฺจ อภิสเมจฺจ ธมฺมํฯ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ สเมจฺจ  อภิสเมจฺจ ธมฺมํฯ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ สเมจฺจ อภิสเมจฺจ  ธมฺมํฯ จตุนฺนํ มหาภูตานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ สเมจฺจ อภิสเมจฺจ ธมฺมํฯ ยํ กิญฺจิ สมุทยธมฺมํ  สพฺพํ ตํ นิโรธธมฺมนฺติ สเมจฺจ อภิสเมจฺจ ธมฺมนฺติ – วิทฺวา จ เวเทหิ สเมจฺจ ธมฺมํฯ</p>


<p>ติ น สตฺถารโต สตฺถารํ คจฺฉติ, น ธมฺมกฺขานโต ธมฺมกฺขานํ คจฺฉติ, น คณโต คณํ คจฺฉติ, น ทิฎฺฐิยา ทิฎฺฐิํ คจฺฉติ, น ปฎิปทาย ปฎิปทํ คจฺฉติ, น มคฺคโต มคฺคํ คจฺฉติฯ ติ ภูริปโญฺญ มหาปโญฺญ ปุถุปโญฺญ หาสปโญฺญ ชวนปโญฺญ ติกฺขปโญฺญ นิเพฺพธิกปโญฺญฯ  วุจฺจติ ปถวีฯ ตาย ปถวิสมาย ปญฺญาย วิปุลาย วิตฺถตาย สมนฺนาคโตติ – น อุจฺจาวจํ คจฺฉติ ภูริปโญฺญฯ</p>


<p>เตนาห ภควา –</p>


<p>
‘‘สยํ สมาทาย วตานิ ชนฺตุ, อุจฺจาวจํ คจฺฉติ สญฺญสโตฺต;  
  
วิทฺวา จ เวเทหิ สเมจฺจ ธมฺมํ, น อุจฺจาวจํ คจฺฉติ ภูริปโญฺญ’’ติฯ  
</p>
  
<ol>
<li>
  
ส สพฺพธเมฺมสุ วิเสนิภูโต,  
  
ยํ กิญฺจิ ทิฎฺฐํ ว สุตํ มุตํ วา;  
  
ตเมว  
  
  
ทสฺสิํ วิวฎํ จรนฺตํ, เกนีธ โลกสฺมิ วิกปฺปเยยฺยฯ  
</li>
  
<p>ติฯ  วุจฺจติ มารเสนาฯ กายทุจฺจริตํ มารเสนา, วจีทุจฺจริตํ มารเสนา, มโนทุจฺจริตํ มารเสนา, ราโค มารเสนา, โทโส มารเสนา, โมโห มารเสนา, โกโธ มารเสนา, อุปนาโห…เป.… สพฺพากุสลาภิสงฺขารา มารเสนาฯ
</ol></p>


<p>วุตฺตเญฺหตํ ภควตา –</p>


<p>
‘‘กามา  
เต ปฐมา เสนา, ทุติยา อรติ วุจฺจติ;  
  
ตติยา ขุปฺปิปาสา เต, จตุตฺถี ตณฺหา วุจฺจติฯ  
</p>
  
<p>
‘‘ปญฺจมี  
ถินมิทฺธํ เต, ฉฎฺฐา ภีรู ปวุจฺจติ;  
  
สตฺตมี วิจิกิจฺฉา เต, มโกฺข ถโมฺภ เต อฎฺฐโมฯ  
</p>
  
<p>
‘‘ลาโภ สิโลโก สกฺกาโร, มิจฺฉาลโทฺธ จ โย ยโส;  
  
โย จตฺตานํ สมุกฺกํเส, ปเร จ อวชานติฯ  
</p>
  
<p>
‘‘เอสา  
นมุจิ เต เสนา, กณฺหสฺสาภิปฺปหารินี;  
  
น นํ อสุโร ชินาติ, เชตฺวาว ลภเต สุข’’นฺติฯ  
</p>
  
<p>ยโต จตูหิ อริยมเคฺคหิ สพฺพา จ มารเสนา สเพฺพ จ ปฎิเสนิกรา กิเลสา ชิตา จ ปราชิตา จ ภคฺคา วิปฺปลุคฺคา ปรมฺมุขา, โส วุจฺจติ วิเสนิภูโตฯ โส ทิเฎฺฐ วิเสนิภูโต, สุเต วิเสนิภูโต, มุเต วิเสนิภูโต, วิญฺญาเต วิเสนิภูโตติ – ส สพฺพธเมฺมสุ วิเสนิภูโต ยํ กิญฺจิ ทิฎฺฐํ ว สุตํ มุตํ วาฯ</p>


<p>  นฺติฯ ตเมว สุทฺธทสฺสิํ วิสุทฺธทสฺสิํ ปริสุทฺธทสฺสิํ โวทาตทสฺสิํ ปริโยทาตทสฺสิํฯ อถ วา, สุทฺธทสฺสนํ วิสุทฺธทสฺสนํ ปริสุทฺธทสฺสนํ โวทาตทสฺสนํ ปริโยทาตทสฺสนํฯ นฺติ ตณฺหาฉทนํ ทิฎฺฐิฉทนํ กิเลสฉทนํ ทุจฺจริตฉทนํ อวิชฺชาฉทนํฯ ตานิ ฉทนานิ วิวฎานิ โหนฺติ วิทฺธํสิตานิ อุคฺฆาฎิตานิ สมุคฺฆาฎิตานิ ปหีนานิ สมุจฺฉินฺนานิ วูปสนฺตานิ ปฎิปสฺสทฺธานิ อภพฺพุปฺปตฺติกานิ ญาณคฺคินา ทฑฺฒานิฯ นฺติ จรนฺตํ วิจรนฺตํ วิหรนฺตํ อิริยนฺตํ วเตฺตนฺตํ ปาเลนฺตํ ยเปนฺตํ ยาเปนฺตนฺติ – ตเมว ทสฺสิํ วิวฎํ จรนฺตํฯ</p>


<p>  ติฯ ติ เทฺว กปฺปา – ตณฺหากโปฺป จ ทิฎฺฐิกโปฺป จ…เป.… อยํ ตณฺหากโปฺป…เป.… อยํ ทิฎฺฐิกโปฺปฯ ตสฺส ตณฺหากโปฺป ปหีโน, ทิฎฺฐิกโปฺป ปฎินิสฺสโฎฺฐฯ ตณฺหากปฺปสฺส ปหีนตฺตา ทิฎฺฐิกปฺปสฺส ปฎินิสฺสฎฺฐตฺตา เกน ราเคน กเปฺปยฺย, เกน โทเสน กเปฺปยฺย, เกน โมเหน กเปฺปยฺย, เกน มาเนน กเปฺปยฺย, กาย ทิฎฺฐิยา กเปฺปยฺย, เกน อุทฺธเจฺจน กเปฺปยฺย, กาย วิจิกิจฺฉาย กเปฺปยฺย, เกหิ อนุสเยหิ กเปฺปยฺย – รโตฺตติ วา ทุโฎฺฐติ วา มูโฬฺหติ วา วินิพโทฺธติ วา ปรามโฎฺฐติ วา วิเกฺขปคโตติ วา อนิฎฺฐงฺคโตติ วา ถามคโตติ วาฯ เต อภิสงฺขารา ปหีนาฯ อภิสงฺขารานํ ปหีนตฺตา  คติโย เกน กเปฺปยฺย – เนรยิโกติ วา ติรจฺฉานโยนิโกติ  วา เปตฺติวิสยิโกติ วา มนุโสฺสติ วา เทโวติ วา รูปีติ วา อรูปีติ วา สญฺญีติ วา อสญฺญีติ วา เนวสญฺญีนาสญฺญีติ วาฯ โส เหตุ นตฺถิ, ปจฺจโย นตฺถิ, การณํ นตฺถิ, เยน กเปฺปยฺย วิกเปฺปยฺย วิกปฺปํ อาปเชฺชยฺยฯ นฺติ อปายโลเก มนุสฺสโลเก เทวโลเก ขนฺธโลเก ธาตุโลเก อายตนโลเกติ – เกนีธ โลกสฺมิํ วิกปฺปเยยฺยฯ</p>


<p>เตนาห  ภควา –</p>


<p>
‘‘ส สพฺพธเมฺมสุ วิเสนิภูโต, ยํ กิญฺจิ ทิฎฺฐํ ว สุตํ มุตํ วา;  
  
ตเมว ทสฺสิํ วิวฎํ จรนฺตํ, เกนีธ โลกสฺมิ วิกปฺปเยยฺยา’’ติฯ  
</p>
  
<ol>
<li>
  
น กปฺปยนฺติ น ปุเรกฺขโรนฺติ, อจฺจนฺตสุทฺธีติ น เต วทนฺติ;  
  
อาทานคนฺถํ คถิตํ วิสชฺช, อาสํ น กุพฺพนฺติ กุหิญฺจิ โลเกฯ  
</li>
  
<p>ติฯ ติ เทฺว กปฺปา – ตณฺหากโปฺป จ ทิฎฺฐิกโปฺป จ…เป.… อยํ ตณฺหากโปฺป…เป.… อยํ ทิฎฺฐิกโปฺปฯ เตสํ ตณฺหากโปฺป ปหีโน, ทิฎฺฐิกโปฺป ปฎินิสฺสโฎฺฐฯ ตณฺหากปฺปสฺส ปหีนตฺตา, ทิฎฺฐิกปฺปสฺส ปฎินิสฺสฎฺฐตฺตา ตณฺหากปฺปํ วา ทิฎฺฐิกปฺปํ  วา น กเปฺปนฺติ น ชเนนฺติ น สญฺชเนนฺติ น นิพฺพเตฺตนฺติ นาภินิพฺพเตฺตนฺตีติ – น กปฺปยนฺติ ฯ ติฯ ติ เทฺว ปุเรกฺขารา – ตณฺหาปุเรกฺขาโร จ ทิฎฺฐิปุเรกฺขาโร จ…เป.… อยํ ตณฺหาปุเรกฺขาโร…เป.… อยํ ทิฎฺฐิปุเรกฺขาโรฯ เตสํ ตณฺหาปุเรกฺขาโร ปหีโน, ทิฎฺฐิปุเรกฺขาโร ปฎินิสฺสโฎฺฐฯ ตณฺหาปุเรกฺขารสฺส ปหีนตฺตา, ทิฎฺฐิปุเรกฺขารสฺส ปฎินิสฺสฎฺฐตฺตา น ตณฺหํ วา น ทิฎฺฐิํ วา ปุรโต กตฺวา จรนฺติ, น ตณฺหาธชา น ตณฺหาเกตู น ตณฺหาธิปเตยฺยา, น ทิฎฺฐิธชา น ทิฎฺฐิเกตู น ทิฎฺฐาธิปเตยฺยา, น ตณฺหาย วา น ทิฎฺฐิยา วา ปริวาริตา จรนฺตีติ – น กปฺปยนฺติ น ปุเรกฺขโรนฺติฯ
</ol></p>


<p>ติ อจฺจนฺตสุทฺธิํ สํสารสุทฺธิํ อกิริยทิฎฺฐิํ สสฺสตวาทํ น วทนฺติ น กเถนฺติ น ภณนฺติ น ทีปยนฺติ น โวหรนฺตีติ – อจฺจนฺตสุทฺธีติ น เต วทนฺติฯ</p>


<p>  ติฯ ติ จตฺตาโร คนฺถา – อภิชฺฌา กายคโนฺถ, พฺยาปาโท กายคโนฺถ, สีลพฺพตปรามาโส กายคโนฺถ, อิทํสจฺจาภินิเวโส กายคโนฺถฯ อตฺตโน ทิฎฺฐิยา ราโค อภิชฺฌา กายคโนฺถ; ปรวาเทสุ อาฆาโต อปฺปจฺจโย พฺยาปาโท กายคโนฺถ; อตฺตโน สีลํ วา วตํ วา สีลวตํ วา ปรามสนฺตีติ สีลพฺพตปรามาโส กายคโนฺถ, อตฺตโน ทิฎฺฐิ อิทํสจฺจาภินิเวโส กายคโนฺถฯ กิํการณา วุจฺจติ อาทานคโนฺถ? เตหิ คเนฺถหิ รูปํ อาทิยนฺติ อุปาทิยนฺติ คณฺหนฺติ ปรามสนฺติ อภินิวิสนฺติ; เวทนํ…เป.… สญฺญํ… สงฺขาเร… วิญฺญาณํ… คติํ … อุปปตฺติํ… ปฎิสนฺธิํ… ภวํ… สํสารวฎฺฎํ อาทิยนฺติ อุปาทิยนฺติ คณฺหนฺติ ปรามสนฺติ อภินิวิสนฺติฯ ตํการณา วุจฺจติ อาทานคโนฺถฯ ติ  คเนฺถ โวสชฺชิตฺวา วา – วิสชฺชฯ อถ วา คเนฺถ คธิเต  คนฺถิเต พเนฺธ วิพเนฺธ อาพเนฺธ ลเคฺค ลคฺคิเต ปลิพุเทฺธ พนฺธเน โปฎยิตฺวา –  วิสชฺชฯ ยถา วยฺหํ วา รถํ วา สกฎํ วา สนฺทมานิกํ วา สชฺชํ วิสชฺชํ กโรนฺติ วิโกเปนฺติ; เอวเมว คเนฺถ โวสชฺชิตฺวา – วิสชฺชฯ อถ วา คเนฺถ คธิเต คนฺถิเต พเนฺธ วิพเนฺธ อาพเนฺธ ลเคฺค ลคฺคิเต ปลิพุเทฺธ พนฺธเน โปฎยิตฺวา วิสชฺชาติ – อาทานคนฺถํ คถิตํ วิสชฺชฯ</p>


<p>ติฯ  วุจฺจติ ตณฺหา โย ราโค สาราโค…เป.… อภิชฺฌา โลโภ อกุสลมูลํฯ ติ อาสํ น กุพฺพนฺติ น ชเนนฺติ น สญฺชเนนฺติ น นิพฺพเตฺตนฺติ น อภินิพฺพเตฺตนฺติฯ ติ กุหิญฺจิ กิมฺหิจิ กตฺถจิ อชฺฌตฺตํ วา พหิทฺธา วา อชฺฌตฺตพหิทฺธา วาฯ ติ อปายโลเก…เป.… อายตนโลเกติ – อาสํ น กุพฺพนฺติ กุหิญฺจิ โลเกฯ</p>


<p>เตนาห ภควา –</p>


<p>
‘‘น กปฺปยนฺติ น ปุเรกฺขโรนฺติ, อจฺจนฺตสุทฺธีติ น เต วทนฺติ;  
  
อาทานคนฺถํ คถิตํ วิสชฺช, อาสํ น กุพฺพนฺติ กุหิญฺจิ โลเก’’ติฯ  
</p>
  
<ol>
<li>
  
สีมาติโค  
  
  
พฺราหฺมโณ ตสฺส นตฺถิ, ญตฺวา จ ทิสฺวา จ สมุคฺคหีตํ;  
  
น ราคราคี น วิราครโตฺต, ตสฺสีธ นตฺถิ ปรมุคฺคหีตํฯ  
</li>
  
<p>  นฺติฯ ติ จตโสฺส สีมาโย – สกฺกายทิฎฺฐิ, วิจิกิจฺฉา, สีลพฺพตปรามาโส, ทิฎฺฐานุสโย, วิจิกิจฺฉานุสโย, ตเทกฎฺฐา จ กิเลสา – อยํ ปฐมา สีมาฯ โอฬาริกํ กามราคสโญฺญชนํ, ปฎิฆสโญฺญชนํ, โอฬาริโก กามราคานุสโย, ปฎิฆานุสโย, ตเทกฎฺฐา จ กิเลสา – อยํ ทุติยา สีมาฯ อนุสหคตํ กามราคสโญฺญชนํ, ปฎิฆสโญฺญชนํ, อนุสหคโต กามราคานุสโย, ปฎิฆานุสโย, ตเทกฎฺฐา จ กิเลสา – อยํ ตติยา สีมาฯ รูปราโค  อรูปราโค มาโน อุทฺธจฺจํ อวิชฺชา, มานานุสโย ภวราคานุสโย อวิชฺชานุสโย, ตเทกฎฺฐา จ กิเลสา – อยํ จตุตฺถา สีมาฯ ยโต จ จตูหิ อริยมเคฺคหิ อิมา จตโสฺส สีมาโย อติกฺกโนฺต โหติ สมติกฺกโนฺต วีติวโตฺต, โส วุจฺจติ สีมาติโคฯ ติ สตฺตนฺนํ ธมฺมานํ พาหิตตฺตา พฺราหฺมโณ – สกฺกายทิฎฺฐิ พาหิตา โหติ, วิจิกิจฺฉา พาหิตา โหติ , สีลพฺพตปรามาโส พาหิโต โหติ…เป.… อสิโต ตาทิ ปวุจฺจเต ส พฺรหฺมาฯ ติ อรหโต ขีณาสวสฺสฯ
</ol></p>


<p>ติ ปรจิตฺตญาเณน วา ญตฺวา ปุเพฺพนิวาสานุสฺสติญาเณน วา ญตฺวาฯ ติ มํสจกฺขุนา วา ทิสฺวา ทิพฺพจกฺขุนา วา ทิสฺวาฯ   นฺติฯ ตสฺส อิทํ ปรมํ อคฺคํ เสฎฺฐํ วิสิฎฺฐํ  ปาโมกฺขํ อุตฺตมํ ปวรนฺติ คหิตํ ปรามฎฺฐํ อภินิวิฎฺฐํ อโชฺฌสิตํ อธิมุตฺตํ นตฺถิ น สนฺติ น สํวิชฺชติ นุปลพฺภติ, ปหีนํ สมุจฺฉินฺนํ วูปสนฺตํ ปฎิปสฺสทฺธํ อภพฺพุปฺปตฺติกํ ญาณคฺคินา ทฑฺฒนฺติ – สีมาติโค พฺราหฺมโณ ตสฺส นตฺถิ ญตฺวา จ ทิสฺวา จ สมุคฺคหีตํฯ</p>


<p>ติฯ  วุจฺจนฺติ เย ปญฺจสุ กามคุเณสุ รตฺตา คิทฺธา คธิตา มุจฺฉิตา อโชฺฌสนฺนา ลคฺคา ลคฺคิตา ปลิพุทฺธาฯ วิราครตฺตา วุจฺจนฺติ เย รูปาวจรอรูปาวจรสมาปตฺตีสุ รตฺตา คิทฺธา คธิตา มุจฺฉิตา อโชฺฌสนฺนา ลคฺคา ลคฺคิตา ปลิพุทฺธาฯ ติ ยโต กามราโค จ รูปราโค จ อรูปราโค จ ปหีนา โหนฺติ อุจฺฉินฺนมูลา ตาลาวตฺถุกตา อนภาวํกตา  อายติํ อนุปฺปาทธมฺมาฯ เอตฺตาวตา น ราคราคี น วิราครโตฺตฯ</p>


<p>  นฺติฯ ติ อรหโต ขีณาสวสฺสฯ ตสฺส อิทํ ปรมํ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวรนฺติ คหิตํ ปรามฎฺฐํ  อภินิวิฎฺฐํ อโชฺฌสิตํ อธิมุตฺตํ นตฺถิ น สนฺติ น สํวิชฺชติ นุปลพฺภติ, ปหีนํ สมุจฺฉินฺนํ วูปสนฺตํ ปฎิปสฺสทฺธํ อภพฺพุปฺปตฺติกํ ญาณคฺคินา ทฑฺฒนฺติ – ตสฺสีธ นตฺถิ ปรมุคฺคหีตํฯ</p>


<p>เตนาห ภควา –</p>


<p>
‘‘สีมาติโค  
พฺราหฺมโณ ตสฺส นตฺถิ, ญตฺวา จ ทิสฺวา จ สมุคฺคหีตํ;  
  
น ราคราคี น วิราครโตฺต, ตสฺสีธ นตฺถิ ปรมุคฺคหีต’’นฺติฯ  
</p>
  
สุทฺธฎฺฐกสุตฺตนิเทฺทโส จตุโตฺถฯ  
</p>
  
  
  
  
  