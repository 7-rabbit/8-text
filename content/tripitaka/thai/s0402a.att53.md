<h1>(๑๘) ๓. สเญฺจตนิยวโคฺค</h1>
<h3>๑. เจตนาสุตฺตวณฺณนา</h3>
<p> ตติยสฺส  ปฐเม ติ กายทฺวาเร, กายวิญฺญตฺติยา สตีติ อโตฺถฯ ติอาทีสุ กายสเญฺจตนา นาม กายทฺวาเร เจตนา ปกปฺปนาฯ สา อฎฺฐ กามาวจรกุสลวเสน อฎฺฐวิธา, อกุสลวเสน ทฺวาทสวิธาติ วีสติวิธาฯ ตถา วจีสเญฺจตนา, ตถา มโนสเญฺจตนาฯ อปิเจตฺถ นว มหคฺคตเจตนาปิ ลพฺภนฺติฯ ติ กายสเญฺจตนาปจฺจยาฯ นฺติ อฎฺฐกุสลกมฺมปจฺจยา นิยกชฺฌเตฺต สุขํ อุปฺปชฺชติ, ทฺวาทสอกุสลกมฺมปจฺจยา ทุกฺขํฯ เสสทฺวาเรสุปิ เอเสว นโยฯ ติ อวิชฺชาการเณเนวฯ สเจ หิ อวิชฺชา ฉาทยมานา ปจฺจโย โหติ, เอวํ สเนฺต ตีสุ ทฺวาเรสุ สุขทุกฺขานํ ปจฺจยภูตา เจตนา อุปฺปชฺชติฯ อิติ มูลภูตาย อวิชฺชาย วเสเนตํ วุตฺตํฯ</p>


<p>ติอาทีสุ ปเรหิ อนาณโตฺต สยเมว อภิสงฺขโรโนฺต  สามํ กายสงฺขารํ อภิสงฺขโรติ นามฯ ยํ ปน ปเร สมาทเปตฺวา อาณาเปตฺวา กาเรนฺติ, ตสฺส ตํ กายสงฺขารํ ปเร อภิสงฺขโรนฺติ นามฯ โย ปน กุสลํ กุสลนฺติ อกุสลํ อกุสลนฺติ กุสลวิปากํ กุสลวิปาโกติ อกุสลวิปากํ อกุสลวิปาโกติ ชานโนฺต กายทฺวาเร วีสติวิธํ กายสงฺขารํ อภิสงฺขโรติ, อยํ สมฺปชาโน อภิสงฺขโรติ นามฯ โย เอวํ อชานโนฺต อภิสงฺขโรติ, อยํ อสมฺปชาโน อภิสงฺขโรติ นามฯ เสสทฺวาเรสุปิ เอเสว นโยฯ</p>


<p>ตตฺถ  อสมฺปชานกมฺมํ เอวํ เวทิตพฺพํ – ทหรทารกา ‘‘มาตาปิตูหิ กตํ กโรมา’’ติ เจติยํ วนฺทนฺติ, ปุปฺผปูชํ กโรนฺติ, ภิกฺขุสงฺฆํ วนฺทนฺติ, เตสํ กุสลนฺติ อชานนฺตานมฺปิ ตํ กุสลเมว โหติฯ ตถา มิคปกฺขิอาทโย ติรจฺฉานา ธมฺมํ สุณนฺติ, สงฺฆํ วนฺทนฺติ, เจติยํ วนฺทนฺติ, เตสํ ชานนฺตานมฺปิ อชานนฺตานมฺปิ ตํ กุสลเมว โหติฯ ทหรทารกา ปน มาตาปิตโร หตฺถปาเทหิ ปหรนฺติ, ภิกฺขูนํ ตลสตฺติกํ อุคฺคิรนฺติ, ทณฺฑํ ขิปนฺติ, อโกฺกสนฺติ ฯ คาวิโย ภิกฺขุสงฺฆํ อนุพนฺธนฺติ, สุนขา อนุพนฺธนฺติ, ฑํสนฺติ, สีหพฺยคฺฆาทโย อนุพนฺธนฺติ, ชีวิตา โวโรเปนฺติฯ เตสํ ชานนฺตานมฺปิ อชานนฺตานมฺปิ อกุสลกมฺมํ โหตีติ เวทิตพฺพํฯ</p>


<p>อิทานิ ตีสุปิ ทฺวาเรสุ อายูหนเจตนา สโมธาเนตพฺพาฯ เสยฺยถิทํ – กายทฺวาเร สยํกตมูลิกา วีสติ เจตนา, อาณตฺติมูลิกา วีสติ, สมฺปชานมูลิกา วีสติ, อสมฺปชานมูลิกา วีสตีติ อสีติ เจตนา โหนฺติ, ตถา วจีทฺวาเรฯ มโนทฺวาเร  ปน เอเกกสฺมิมฺปิ วิกเปฺป เอกูนติํส กตฺวา สตญฺจ โสฬส จ โหนฺติฯ อิติ สพฺพาปิ ตีสุ ทฺวาเรสุ เทฺว สตานิ ฉสตฺตติ จ เจตนาฯ ตา สพฺพาปิ สงฺขารกฺขโนฺธเตว สงฺขํ คจฺฉนฺติ, ตํสมฺปยุโตฺต เวทยิตากาโร เวทนากฺขโนฺธ, สญฺชานนากาโร สญฺญากฺขโนฺธ, จิตฺตํ วิญฺญาณกฺขโนฺธ, กาโย อุปาทารูปํ, ตสฺส ปจฺจยา จตโสฺส ธาตุโย จตฺตาริ ภูตานีติ อิเม ปญฺจกฺขนฺธา ทุกฺขสจฺจํ นามฯ</p>


<p>ติ อิเมสุ วุตฺตปฺปเภเทสุ เจตนาธเมฺมสุ อวิชฺชา สหชาตวเสน จ อุปนิสฺสยวเสน จ อนุปติตาฯ เอวํ วฎฺฎเญฺจว วฎฺฎมูลิกา จ อวิชฺชา ทสฺสิตา โหติฯ</p>


<p>เอตฺตาวตา วิปสฺสนํ วเฑฺฒตฺวา อรหตฺตํ ปตฺตสฺส ขีณาสวสฺส อิทานิ ถุติํ กโรโนฺต ติอาทิมาหฯ ตตฺถ ติ อเสสวิราเคน เจว อเสสนิโรเธน จฯ ติ ขีณาสวสฺส กาเยน กรณกมฺมํ ปญฺญายติ, เจติยงฺคณสมฺมชฺชนํ โพธิยงฺคณสมฺมชฺชนํ อภิกฺกมนํ ปฎิกฺกมนํ วตฺตานุวตฺตกรณนฺติ เอวมาทิฯ กายทฺวาเร ปนสฺส วีสติ เจตนา อวิปากธมฺมตํ  อาปชฺชนฺติฯ เตน วุตฺตํ – ‘‘โส กาโย น โหติ, ยํ ปจฺจยาสฺส ตํ อุปฺปชฺชติ อชฺฌตฺตํ สุขทุกฺข’’นฺติฯ กายทฺวารปฺปวตฺตา หิ เจตนา อิธ กาโยติ อธิเปฺปตาฯ เสสทฺวเยปิ เอเสว นโยฯ นฺติอาทีนิปิ  กุสลากุสลกมฺมเสฺสว นามานิฯ ตญฺหิ วิปากสฺส วิรุหนฎฺฐานเฎฺฐน เขตฺตํ, ปติฎฺฐานเฎฺฐน วตฺถุ, การณเฎฺฐน อายตนํ, อธิกรณเฎฺฐน อธิกรณนฺติ วุจฺจติฯ</p>


<p>อิติ สตฺถา เอตฺตเกน ฐาเนน ตีหิ ทฺวาเรหิ อายูหิตกมฺมํ ทเสฺสตฺวา อิทานิ ตสฺส กมฺมสฺส  วิปจฺจนฎฺฐานํ ทเสฺสตุํ ติอาทิมาหฯ ตตฺถ ติ ปฎิลทฺธอตฺตภาวาฯ ติ อตฺตนา ปกปฺปิตเจตนา วหติ ปวตฺตติฯ</p>


<p>ติอาทีสุ ขิฑฺฑาปโทสิกา เทวา  จวนฺติฯ เตสญฺหิ นนฺทนวนจิตฺตลตาวนผารุสกวนาทีสุ ทิพฺพรติสมปฺปิตานํ กีฬนฺตานํ ปานโภชเน สติ สมฺมุสฺสติ, เต อาหารุปเจฺฉเทน อาตเป ขิตฺตมาลา วิย มิลายนฺติฯ มโนปโทสิกา เทวา  จวนฺติ, เอเต จาตุมหาราชิกา เทวาฯ เตสุ กิร เอโก เทวปุโตฺต ‘‘นกฺขตฺตํ กีฬิสฺสามี’’ติ สปริวาโร รเถน วีถิํ ปฎิปชฺชติฯ อถโญฺญ นิกฺขมโนฺต ตํ ปุรโต คจฺฉนฺตํ ทิสฺวา ‘‘กิํ, โภ, อยํ กปโณ อทิฎฺฐปุพฺพํ วิย เอตํ ทิสฺวา ปีติยา อุทฺธุมาโต วิย คชฺชมาโน วิย จ คจฺฉตี’’ติ กุชฺฌติฯ ปุรโต คจฺฉโนฺตปิ นิวตฺติตฺวา ตํ กุทฺธํ ทิสฺวา กุทฺธา นาม สุวิชานา โหนฺตีติ กุทฺธภาวมสฺส ญตฺวา ‘‘ตฺวํ กุโทฺธ  มยฺหํ กิํ กริสฺสสิ, อยํ สมฺปตฺติ มยา ทานสีลาทีนํ วเสน ลทฺธา, น ตุยฺหํ วเสนา’’ติ ปฎิกุชฺฌติฯ เอกสฺมิญฺหิ กุเทฺธ อิตโร อกุโทฺธ รกฺขติ, อุโภสุ ปน กุเทฺธสุ เอกสฺส โกโธ อิตรสฺส ปจฺจโย โหติ, ตสฺสปิ โกโธ อิตรสฺส ปจฺจโย โหตีติ อุโภ กนฺทนฺตานํเยว โอโรธานํ จวนฺติฯ มนุสฺสา  จวนฺติ, อตฺตสเญฺจตนาย จ ปรสเญฺจตนาย จ เหตุภูตาย จวนฺตีติ อโตฺถฯ มนุสฺสา หิ กุชฺฌิตฺวา อตฺตนาว อตฺตานํ หเตฺถหิปิ ทเณฺฑหิปิ ปหรนฺติ, รชฺชุพนฺธนาทีหิปิ พนฺธนฺติ, อสินาปิ สีสํ ฉินฺทนฺติ, วิสมฺปิ ขาทนฺติ, ปปาเตปิ ปตนฺติ, อุทกมฺปิ ปวิสนฺติ, อคฺคิมฺปิ ปวิสนฺติ, ปเรปิ ทเณฺฑน วา สตฺถเน วา ปหริตฺวา มาเรนฺติฯ เอวํ เตสุ อตฺตสเญฺจตนาปิ ปรสเญฺจตนาปิ กมติฯ</p>


<p>  ติ กตเม นาม เต เทวา ทฎฺฐพฺพาติ อโตฺถฯ เตน วา อตฺตภาเวน กตเม เทวา ทฎฺฐพฺพาติปิ อโตฺถฯ กสฺมา ปน เถโร อิมํ ปญฺหํ ปุจฺฉติ, กิํ อตฺตนา กเถตุํ นปฺปโหตีติ? ปโหติ, อิทํ ปน ปทํ อตฺตโน สภาเวน พุทฺธวิสยํ ปญฺหนฺติ เถโร น กเถสิฯ ติ เตน อตฺตภาเวน ทฎฺฐพฺพาฯ อยํ ปน ปโญฺห เหฎฺฐา กามาวจเรปิ รูปาวจเรปิ ลพฺภติ, ภวเคฺคน ปน ปริจฺฉินฺทิตฺวา กถิโต นิปฺปเทเสน กถิโต โหตีติ ภควตา เอวํ กถิโตฯ</p>


<p>  นฺติ อิตฺถภาวํ กามาวจรปญฺจกฺขนฺธภาวเมว  อาคนฺตาโร, เนว ตตฺรูปปตฺติกา น อุปรูปปตฺติกา โหนฺติฯ นฺติ อิมํ ขนฺธปญฺจกํ อนาคนฺตาโร, เหฎฺฐูปปตฺติกา น โหนฺติ, ตตฺรูปปตฺติกา วา อุปรูปปตฺติกา วา ตเตฺถว วา ปรินิพฺพายิโน โหนฺตีติ อโตฺถฯ เอตฺถ จ เหฎฺฐิมภเว นิพฺพตฺตานํ วเสน อุปรูปปตฺติกา เวทิตพฺพาฯ ภวเคฺค ปเนตํ นตฺถิฯ เสสํ สพฺพตฺถ อุตฺตานเมวาติฯ</p>


<h3>๒. วิภตฺติสุตฺตวณฺณนา</h3>
<p> ทุติเย ติ ปญฺจสุ อเตฺถสุ ปเภทคตํ ญาณํฯ ติ การณโสฯ ติ อกฺขรโสฯ ติ อเนเกหิ การเณหิฯ ติ กเถมิฯ ติ ปากฎํ กตฺวา กเถมิฯ ติ ชานาเปมิฯ ติ ปฎฺฐเปตฺวา ปวเตฺตตฺวา กเถมิฯ ติ วิวฎํ กตฺวา กเถมิฯ ติ วิภชิตฺวา กเถมิฯ ติ คมฺภีรํ อุตฺตานกํ กตฺวา กเถมิฯ ติ โส มํ ปเญฺหน อุปคจฺฉตุฯ ติ อหมสฺส ปญฺหกถเนน จิตฺตํ อาราเธสฺสามิฯ ติ โย อมฺหากํ อธิคตธมฺมานํ  สุกุสโล สตฺถา, โส เอส สมฺมุขีภูโตฯ ยทิ มยา อตฺถปฎิสมฺภิทา น สจฺฉิกตา, ‘‘สจฺฉิกโรหิ ตาว สาริปุตฺตา’’ติ วตฺวา มํ ปฎิพาหิสฺสตีติ สตฺถุ ปุรโต นิสินฺนโกว สีหนาทํ นทติฯ อิมินา อุปาเยน สพฺพตฺถ อโตฺถ เวทิตโพฺพฯ อิมาสุ จ ปน ปฎิสมฺภิทาสุ ติโสฺส ปฎิสมฺภิทา โลกิยา, อตฺถปฎิสมฺภิทา โลกิยโลกุตฺตราติฯ</p>


<h3>๓. มหาโกฎฺฐิกสุตฺตวณฺณนา</h3>
<p> ตติเย  นฺติ ผสฺสากรานํ, ผสฺสสฺส อุปฺปตฺติฎฺฐานานนฺติ อโตฺถฯ ติ เอเตสุ อเสสโต นิรุเทฺธสุ ตโต ปรํ โกจิ อปฺปมตฺตโกปิ กิเลโส อตฺถีติ ปุจฺฉติฯ ติ อิธาปิ ‘‘อปฺปมตฺตโกปิ กิเลโส นตฺถี’’ติ ปุจฺฉติฯ เสสทฺวเยปิ เอเสว นโยฯ อิเม ปน จตฺตาโรปิ ปเญฺห สสฺสตุเจฺฉทเอกจฺจสสฺสตอมราวิเกฺขปวเสน ปุจฺฉติฯ เตนสฺส เถโร ปุจฺฉิตปุจฺฉิตํ ปฎิพาหโนฺต นฺติ อาหฯ เอตฺถ อิติ นิปาตมตฺตํ, เอวํ มา ภณีติ อโตฺถฯ อตฺตูปลทฺธิวเสเนว ‘‘อตฺถญฺญํ กิญฺจิ อโญฺญ  โกจิ อตฺตา นาม อตฺถี’’ติ สสฺสตาทิอากาเรน ปุจฺฉติฯ กิํ ปเนส อตฺตูปลทฺธิโกติ? น อตฺตูปลทฺธิโกฯ เอวํลทฺธิโก ปน ตเตฺถโก ภิกฺขุ นิสิโนฺน, โส ปุจฺฉิตุํ น สโกฺกติฯ ตสฺส ลทฺธิํ วิสฺสชฺชาปนตฺถํ เอวํ ปุจฺฉติฯ เยปิ จ อนาคเต เอวํลทฺธิกา ภวิสฺสนฺติ, เตสํ ‘‘พุทฺธกาเลเปโส ปโญฺห มหาสาวเกหิ วิสฺสชฺชิโต’’ติ วจโนกาสุปเจฺฉทนตฺถํ ปุจฺฉติเยวฯ</p>


<p>  ติ น ปปเญฺจตพฺพฎฺฐาเน ปปญฺจํ กโรติ, อนาจริตพฺพํ มคฺคํ จรติฯ ติ ยตฺตกา ฉนฺนํ ผสฺสายตนานํ คติ, ตตฺตกาว ตณฺหาทิฎฺฐิมานปฺปเภทสฺส ปปญฺจสฺส คติฯ ติ เอเตสุ ฉสุ อายตเนสุ สพฺพโส นิรุเทฺธสุ ปปญฺจาปิ นิรุทฺธาว โหนฺติ, วูปสนฺตาว โหนฺตีติ อโตฺถฯ อารุเปฺป ปน ปุถุชฺชนเทวตานํ กิญฺจาปิ ปญฺจ ผสฺสายตนานิ นิรุทฺธานิ, ฉฎฺฐสฺส ปน อนิรุทฺธตฺตา ตโยปิ ปปญฺจา อปฺปหีนาวฯ อปิจ ปญฺจโวการภววเสเนว ปโญฺห กถิโตติฯ จตุเตฺถ อิมินาว นเยน อโตฺถ เวทิตโพฺพฯ</p>


<h3>๕. อุปวาณสุตฺตวณฺณนา</h3>
<p> ปญฺจเม ติ วิชฺชาย วฎฺฎทุกฺขสฺส อนฺตกโร โหติ, สกลํ วฎฺฎทุกฺขํ ปริจฺฉินฺนํ ปริวฎุมํ กตฺวา ติฎฺฐตีติฯ เสสปเทสุปิ เอเสว นโยฯ ติ สคหโณว หุตฺวาฯ ติ วฎฺฎทุกฺขสฺส อนฺตํ กตฺวา ฐิโต อภวิสฺสฯ ติ ปนฺนรสธมฺมเภเทน จรเณน สมนฺนาคโตฯ   ติ ยถาสภาวํ มคฺคปญฺญาย ชานิตฺวา ปสฺสิตฺวา วฎฺฎทุกฺขสฺส อนฺตํ กตฺวา ฐิโต นาม โหตีติ อรหตฺตนิกูเฎน ปญฺหํ นิฎฺฐเปสิฯ ฉฎฺฐํ เหฎฺฐา เอกกนิปาตวณฺณนายํ วุตฺตนเยเนว เวทิตพฺพํฯ</p>


<h3>๗. ราหุลสุตฺตวณฺณนา</h3>
<p> สตฺตเม  ติ เกสาทีสุ วีสติยา โกฎฺฐาเสสุ ถทฺธาการลกฺขณา ปถวีธาตุฯ ติ พหิทฺธา อนินฺทฺริยพเทฺธสุ ปาสาณปพฺพตาทีสุ ถทฺธาการลกฺขณา ปถวีธาตุ ฯ อิมินาว นเยน เสสาปิ ธาตุโย เวทิตพฺพาฯ ติ อิทํ ตยํ ตณฺหามานทิฎฺฐิคฺคาหปฎิเกฺขปวเสน วุตฺตํฯ นฺติ เหตุนา การเณน มคฺคปญฺญาย ปสฺสิตพฺพํฯ ติ สหวิปสฺสนาย มคฺคปญฺญาย ปสฺสิตฺวาฯ นฺติ มคฺควชฺฌตณฺหํ สมูลกํ ฉินฺทิฯ นฺติ ทสวิธมฺปิ สํโยชนํ วิวตฺตยิ อุพฺพเตฺตตฺวา ปชหิฯ ติ เหตุนา การเณน นววิธสฺส มานสฺส ปหานาภิสมยาฯ ติ วฎฺฎทุกฺขํ ปริจฺฉินฺนํ ปริวฎุมํ อกาสิ, กตฺวา ฐิโตติ อโตฺถฯ อิติ สตฺถารา สํยุตฺตมหานิกาเย ราหุโลวาเท (สํ. นิ. ๓.๙๑ อาทโย) วิปสฺสนา กถิตา, จูฬราหุโลวาเทปิ (ม. นิ. ๓.๔๑๖ อาทโย) วิปสฺสนา กถิตา, อมฺพลฎฺฐิกราหุโลวาเท (ม. นิ. ๒.๑๐๗ อาทโย) ทหรเสฺสว สโต มุสาวาทา เวรมณี กถิตา, มหาราหุโลวาเท (ม. นิ. ๒.๑๑๓ อาทโย) วิปสฺสนา กถิตาฯ อิมสฺมิํ องฺคุตฺตรมหานิกาเย อยํ จตุโกฎิกสุญฺญตา นาม กถิตาติฯ</p>


<h3>๘. ชมฺพาลีสุตฺตวณฺณนา</h3>
<p> อฎฺฐเม  นฺติ อฎฺฐนฺนํ สมาปตฺตีนํ อญฺญตรํ สมาปตฺติํฯ นฺติ เตภูมกวฎฺฎสงฺขาตสฺส สกฺกายสฺส นิโรธํ, นิพฺพานนฺติ อโตฺถฯ ติ อารมฺมณวเสน น ปกฺขนฺทติฯ เสสปเทสุปิ เอเสว นโยฯ ติ น ปาฎิกงฺขิตโพฺพฯ ติ เลปมกฺขิเตนฯ</p>


<p>อิมสฺมิญฺจ  ปนเตฺถ นทีปารํ คนฺตุกามปุริโสปมฺมํ อาหริตพฺพํ – เอโก กิร ปุริโส จณฺฑโสตาย วาฬมจฺฉากุลาย นทิยา ปารํ คนฺตุกาโม ‘‘โอริมํ ตีรํ สาสงฺกํ สปฺปฎิภยํ, ปาริมํ ตีรํ เขมํ อปฺปฎิภยํ, กิํ นุ โข กตฺวา ปารํ คมิสฺสามี’’ติ ปฎิปาฎิยา ฐิเต อฎฺฐ กกุธรุเกฺข ทิสฺวา ‘‘สกฺกา อิมาย รุกฺขปฎิปาฎิยา คนฺตุ’’นฺติ มนสิกตฺวา ‘‘กกุธรุกฺขา นาม มฎฺฐสาขา โหนฺติ, สาขาย หตฺถา น สณฺฐเหยฺยุ’’นฺติ นิโคฺรธปิลกฺขรุกฺขาทีนํ อญฺญตรสฺส ลาขาย หตฺถปาเท มเกฺขตฺวา ทกฺขิณหเตฺถน เอกํ สาขํ คณฺหิฯ หโตฺถ ตเตฺถว ลคิฯ ปุน วามหเตฺถน ทกฺขิณปาเทน วามปาเทนาติ จตฺตาโรปิ หตฺถปาทา ตเตฺถว ลคิํสุฯ โส อโธสิโร ลมฺพมาโน อุปรินทิยํ เทเว วุเฎฺฐ ปุณฺณาย นทิยา โสเต นิมุโคฺค กุมฺภีลาทีนํ ภโกฺข อโหสิฯ</p>


<p>ตตฺถ  นทีโสตํ วิย สํสารโสตํ ทฎฺฐพฺพํ, โสตสฺส ปารํ คนฺตุกามปุริโส วิย โยคาวจโร, โอริมตีรํ วิย สกฺกาโย, ปาริมตีรํ วิย นิพฺพานํ, ปฎิปาฎิยา ฐิตา อฎฺฐ กกุธรุกฺขา วิย อฎฺฐ สมาปตฺติโย, เลปมกฺขิเตน  หเตฺถน สาขาคหณํ วิย ฌานวิปสฺสนานํ ปาริปนฺถิเก อโสเธตฺวา สมาปตฺติสมาปชฺชนํ, จตูหิ หตฺถปาเทหิ สาขาย พทฺธสฺส โอลมฺพนํ วิย ปฐมชฺฌาเน นิกนฺติยา ลคฺคกาโล, อุปริโสเต วุฎฺฐิ วิย ฉสุ ทฺวาเรสุ กิเลสานํ อุปฺปนฺนกาโล, นทิยา ปุณฺณาย โสเต นิมุคฺคสฺส กุมฺภีลาทีนํ ภกฺขภูตกาโล วิย สํสารโสเต นิมุคฺคสฺส จตูสุ อปาเยสุ ทุกฺขานุภวนกาโล เวทิตโพฺพฯ</p>


<p>ติ สุโธเตน ปริสุทฺธหเตฺถนฯ อิมสฺมิมฺปิ อเตฺถ ตาทิสเมว โอปมฺมํ กาตพฺพํ – ตเถว หิ ปารํ คนฺตุกาโม ปุริโส ‘‘กกุธรุกฺขา นาม มฎฺฐสาขา, กิลิฎฺฐหเตฺถน คณฺหนฺตสฺส หโตฺถ ปริคเลยฺยา’’ติ หตฺถปาเท สุโธเต กตฺวา เอกํ สาขํ คณฺหิตฺวา ปฐมํ รุกฺขํ อารุโฬฺหฯ ตโต โอตริตฺวา ทุติยํ…เป.… ตโต โอตริตฺวา อฎฺฐมํ, อฎฺฐมรุกฺขโต โอตริตฺวา ปาริมตีเร เขมนฺตภูมิํ คโตฯ</p>


<p>ตตฺถ ‘‘อิเมหิ รุเกฺขหิ ปาริมตีรํ คมิสฺสามี’’ติ ตสฺส ปุริสสฺส จินฺติตกาโล วิย โยคิโน ‘‘อฎฺฐ สมาปตฺติโย สมาปชฺชิตฺวา สมาปตฺติโต  วุฎฺฐาย อรหตฺตํ คมิสฺสามี’’ติ จินฺติตกาโล, สุเทฺธน หเตฺถน สาขาคหณํ วิย ฌานวิปสฺสนานํ ปาริปนฺถิกธเมฺม โสเธตฺวา สมาปตฺติสมาปชฺชนํฯ ตตฺถ ปฐมรุกฺขาโรหณกาโล วิย ปฐมชฺฌานสมาปตฺติกาโล, ปฐมรุกฺขโต โอรุยฺห ทุติยํ  อารุฬฺหกาโล วิย ปฐมชฺฌาเน นิกนฺติยา อพทฺธสฺส ตโต วุฎฺฐาย ทุติยชฺฌานสมาปนฺนกาโล…เป.… สตฺตมรุกฺขโต โอรุยฺห อฎฺฐมํ อารุฬฺหกาโล วิย อากิญฺจญฺญายตนสมาปตฺติยํ นิกนฺติยา อพทฺธสฺส ตโต วุฎฺฐาย เนวสญฺญานาสญฺญายตนสมาปนฺนกาโลฯ อฎฺฐมรุกฺขโต โอรุยฺห ปาริมตีรํ เขมนฺตภูมิํ คตกาโล วิย เนวสญฺญานาสญฺญายตเน นิกนฺติยา อพทฺธสฺส สมาปตฺติโต วุฎฺฐาย สงฺขาเร สมฺมสิตฺวา อรหตฺตปฺปตฺตกาโล เวทิตโพฺพฯ</p>


<p>ติ อฎฺฐสุ ฐาเนสุ อญฺญาณภูตาย คณพหลมหาอวิชฺชาย ปเภทสงฺขาตํ อรหตฺตํ มนสิ กโรติฯ ติ อารมฺมณวเสเนว น ปกฺขนฺทติฯ ติ คามโต นิกฺขนฺตสฺส มหาอุทกสฺส ปติฎฺฐานภูโต มหาอาวาโฎฯ ติ  คามสฺส วา นครสฺส วา อุปฺปนฺนกาเลเยว อุปฺปนฺนตฺตา อเนกานิ วสฺสคณานิ อุปฺปนฺนาย เอติสฺสาติ อเนกวสฺสคณิกาฯ ติ จตโสฺส ปวิสนกนฺทราฯ ติ อปวาหนจฺฉิทฺทานิฯ ติ น ปาฬิปฺปเภโท ปาฎิกงฺขิตโพฺพฯ น หิ ตโต อุทกํ อุฎฺฐาย ปาฬิํ ภินฺทิตฺวา กจวรํ คเหตฺวา มหาสมุทฺทํ ปาปุณาติฯ</p>


<p>อิมสฺส ปนตฺถสฺส วิภาวนตฺถํ อุยฺยานคเวสกโอปมฺมํ อาหริตพฺพํฯ เอโก  กิร นครวาสิโก กุลปุโตฺต อุยฺยานํ คเวสโนฺต นครโต นาติทูเร นจฺจาสเนฺน มหนฺตํ ชมฺพาลิํ อทฺทสฯ โส ‘‘อิมสฺมิํ ฐาเน รมณียํ อุยฺยานํ ภวิสฺสตี’’ติ สลฺลเกฺขตฺวา กุทฺทาลํ อาทาย จตฺตาริปิ กนฺทรานิ ปิธาย อปวาหนจฺฉิทฺทานิ วิวริตฺวา อฎฺฐาสิฯ เทโว น สมฺมา วสฺสิ, อวเสสอุทกํ อปวาหนจฺฉิเทฺทน ปริสฺสวิตฺวา คตํฯ จมฺมขณฺฑปิโลติกาทีนิ ตเตฺถว ปูติกานิ ชาตานิ, ปาณกา สณฺฐิตา, สมนฺตา อนุปคมนียา ชาตาฯ อุปคตานมฺปิ นาสาปุเฎ ปิธาย ปกฺกมิตพฺพํ โหติ ฯ โส กติปาเหน อาคนฺตฺวา ปฎิกฺกมฺม ฐิโต โอโลเกตฺวา ‘‘น สกฺกา อุปคนฺตุ’’นฺติ ปกฺกามิฯ</p>


<p>ตตฺถ นครวาสี กุลปุโตฺต วิย โยคาวจโร ทฎฺฐโพฺพ, อุยฺยานํ คเวสเนฺตน คามทฺวาเร ชมฺพาลิยา ทิฎฺฐกาโล วิย จาตุมหาภูติกกาโย, อายมุขานํ ปิหิตกาโล วิย ธมฺมสฺสวโนทกสฺส อลทฺธกาโล, อปายมุขานํ วิวฎกาโล วิย ฉทฺวาริกสํวรสฺส วิสฺสฎฺฐกาโล, เทวสฺส สมฺมา อวุฎฺฐกาโล วิย สปฺปายกมฺมฎฺฐานสฺส อลทฺธกาโล, อวเสสอุทกสฺส อปายมุเขหิ ปริสฺสวิตฺวา คตกาโล วิย อพฺภนฺตเร คุณานํ ปริหีนกาโล, อุทกสฺส อุฎฺฐาย ปาฬิํ ภินฺทิตฺวา กจวรํ อาทาย มหาสมุทฺทํ ปาปุณิตุํ อสมตฺถกาโล วิย อรหตฺตมเคฺคน อวิชฺชาปาฬิํ ภินฺทิตฺวา กิเลสราสิํ วิธมิตฺวา นิพฺพานํ สจฺฉิกาตุํ อสมตฺถกาโล, จมฺมขณฺฑปิโลติกาทีนํ ตเตฺถว ปูติภาโว วิย อพฺภนฺตเร ราคาทิกิเลเสหิ ปริปูริตกาโล, ตสฺส อาคนฺตฺวา ทิสฺวา  วิปฺปฎิสาริโน คตกาโล วิย วฎฺฎสมงฺคิปุคฺคลสฺส วเฎฺฎ อภิรตกาโล เวทิตโพฺพฯ</p>


<p>ติ ปาฬิปฺปเภโท ปาฎิกงฺขิตโพฺพฯ ตโต หิ อุทกํ อุฎฺฐาย ปาฬิํ ภินฺทิตฺวา กจวรํ อาทาย มหาสมุทฺทํ ปาปุณิตุํ สกฺขิสฺสตีติ อโตฺถฯ</p>


<p>อิธาปิ  ตเทว โอปมฺมํ อาหริตพฺพํฯ ตตฺถ อายมุขานํ วิวฎกาโล วิย สปฺปายธมฺมสฺสวนสฺส ลทฺธกาโล, อปายมุขานํ ปิหิตกาโล วิย ฉสุ ทฺวาเรสุ สํวรสฺส ปจฺจุปฎฺฐิตกาโล, เทวสฺส สมฺมา วุฎฺฐกาโล วิย สปฺปายกมฺมฎฺฐานสฺส ลทฺธกาโล, อุทกสฺส อุฎฺฐาย ปาฬิํ ภินฺทิตฺวา กจวรํ อาทาย มหาสมุทฺทํ ปตฺตกาโล วิย อรหตฺตมเคฺคน อวิชฺชํ ภินฺทิตฺวา อกุสลราสิํ วิธมิตฺวา อรหตฺตํ สจฺฉิกตกาโล, อายมุเขหิ ปวิเฎฺฐน อุทเกน สรสฺส ปริปุณฺณกาโล วิย อพฺภนฺตเร โลกุตฺตรธเมฺมหิ ปริปุณฺณกาโล, สมนฺตโต วติํ กตฺวา รุเกฺข โรเปตฺวา อุยฺยานมเชฺฌ ปาสาทํ มาเปตฺวา นาฎกานิ ปจฺจุปฎฺฐเปตฺวา สุโภชนํ ภุญฺชนฺตสฺส นิสินฺนกาโล วิย ธมฺมปาสาทํ อารุยฺห  นิพฺพานารมฺมณํ ผลสมาปตฺติํ อเปฺปตฺวา นิสินฺนกาโล เวทิตโพฺพฯ เสสเมตฺถ อุตฺตานตฺถเมวฯ เทสนา ปน โลกิยโลกุตฺตรมิสฺสิกา กถิตาติฯ</p>


<h3>๙. นิพฺพานสุตฺตวณฺณนา</h3>
<p> นวเม ติอาทีสุ ‘‘ปฐมสฺส ฌานสฺส ลาภิํ กามสหคตา สญฺญามนสิการา สมุทาจรนฺติ, หานภาคินี ปญฺญา’’ติ (วิภ. ๗๙๙) อภิธเมฺม วุตฺตนเยเนว อโตฺถ เวทิตโพฺพฯ   ติ ยถาสภาวโต มคฺคญาเณน น ชานนฺติฯ</p>


<h3>๑๐. มหาปเทสสุตฺตวณฺณนา</h3>
<p> ทสเม ติ ปรินิพฺพานสมเย จาริกํ จรโนฺต ตํ นครํ ปตฺวา ตตฺถ วิหรติฯ ติ อานนฺทยกฺขสฺส ภวนฎฺฐาเน ปติฎฺฐิตวิหาเรฯ ติ มหาโอกาเส มหาอปเทเส วา, พุทฺธาทโย มหเนฺต มหเนฺต อปทิสิตฺวา วุตฺตานิ มหาการณานีติ อโตฺถฯ นฺติ หฎฺฐตุเฎฺฐหิ สาธุการํ ทตฺวา ปุเพฺพว น โสตพฺพํฯ เอวํ กเต หิ ปจฺฉา ‘‘อิทํ น สเมตี’’ติ วุจฺจมาโนปิ ‘‘กิํ ปุเพฺพว อยํ ธโมฺม, อิทานิ น ธโมฺม’’ติ วตฺวา ลทฺธิํ น วิสฺสเชฺชติฯ นฺติ ‘‘กิํ เอส พาโล วทตี’’ติ เอวํ ปุเพฺพว น วตฺตพฺพํฯ เอวํ วุเตฺต หิ วตฺตุํ ยุตฺตมฺปิ น วกฺขติฯ เตนาห – ติฯ ติ ปทสงฺขาตานิ พฺยญฺชนานิฯ ติ ‘‘อิมสฺมิํ ฐาเน ปาฬิ วุตฺตา, อิมสฺมิํ ฐาเน อโตฺถ วุโตฺต, อิมสฺมิํ ฐาเน อนุสนฺธิ กถิตา , อิมสฺมิํ ฐาเน ปุพฺพาปรํ กถิต’’นฺติ สุฎฺฐุ คเหตฺวาฯ ติ สุเตฺต โอตริตพฺพานิฯ ติ วินเย สํสเนฺทตพฺพานิฯ</p>


<p>เอตฺถ จ นฺติ วินโย วุโตฺตฯ ยถาห – ‘‘กตฺถ ปฎิกฺขิตฺตํ, สาวตฺถิยํ สุตฺตวิภเงฺค’’ติ (จูฬว. ๔๕๗) ติ ขนฺธโกฯ ยถาห – ‘‘วินยาติสาเร’’ติฯ เอวํ วินยปิฎกมฺปิ น ปริยาทิยติฯ อุภโตวิภงฺคา ปน  สุตฺตํ, ขนฺธกปริวารา  วินโยติ เอวํ วินยปิฎกํ ปริยาทิยติฯ อถ วา สุตฺตนฺตปิฎกํ สุตฺตํ, วินยปิฎกํ วินโยติ เอวํ เทฺวเยว ปิฎกานิ ปริยาทิยนฺติฯ สุตฺตนฺตาภิธมฺมปิฎกานิ วา สุตฺตํ, วินยปิฎกํ วินโยติ เอวมฺปิ ตีณิ ปิฎกานิ น ตาว ปริยาทิยนฺติฯ อสุตฺตนามกญฺหิ พุทฺธวจนํ นาม อตฺถิฯ เสยฺยถิทํ – ชาตกํ ปฎิสมฺภิทา นิเทฺทโส สุตฺตนิปาโต ธมฺมปทํ อุทานํ อิติวุตฺตกํ วิมานวตฺถุ เปตวตฺถุ เถรคาถา เถรีคาถา อปทานนฺติฯ</p>


<p>สุทินฺนเตฺถโร ปน ‘‘อสุตฺตนามกํ พุทฺธวจนํ นตฺถี’’ติ ตํ สพฺพํ ปฎิกฺขิปิตฺวา ‘‘ตีณิ ปิฎกานิ สุตฺตํ, วินโย ปน การณ’’นฺติ อาหฯ ตโต ตํ การณํ ทเสฺสโนฺต อิทํ สุตฺตมาหริ –</p>

</p>

, ชาเนยฺยาสิ ‘เอโส  ธโมฺม เอโส วินโย เอตํ สตฺถุ สาสน’’’นฺติ (จูฬว. ๔๐๖; อ. นิ. ๘.๕๓)ฯ</p>


<p>ตสฺมา ติ เตปิฎกพุทฺธวจเน โอตาเรตพฺพานิฯ ติ เอตสฺมิํ ราคาทิวินยการเณ สํสเนฺทตพฺพานีติ อยเมตฺถ อโตฺถฯ ติ สุตฺตปฎิปาฎิยา กตฺถจิ อนาคนฺตฺวา ฉลฺลิํ อุฎฺฐเปตฺวา  คุฬฺหเวสฺสนฺตร-คุฬฺหอุมฺมคฺค-คุฬฺหวินยเวทลฺลปิฎกานํ อญฺญตรโต อาคตานิ ปญฺญายนฺตีติ อโตฺถฯ เอวํ อาคตานิ หิ ราคาทิวินเย จ อปญฺญายมานานิ ฉเฑฺฑตพฺพานิ โหนฺติฯ เตน วุตฺตํ – ‘‘อิติ หิทํ, ภิกฺขเว, ฉเฑฺฑยฺยาถา’’ติฯ เอเตนุปาเยน สพฺพตฺถ อโตฺถ เวทิตโพฺพฯ ติ อิมํ, ภิกฺขเว, จตุตฺถํ ธมฺมสฺส ปติฎฺฐาโนกาสํ ธาเรยฺยาถาติฯ</p>

</p>





