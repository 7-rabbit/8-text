<h1>๑๙. ติสฺสพุทฺธวํโส</h1>
<ol>
<li>
สิทฺธตฺถสฺส อปเรน, อสโม อปฺปฎิปุคฺคโล;  
  
อนนฺตเตโช อมิตยโส, ติโสฺส โลกคฺคนายโกฯ  
</li>
  
<li>
ตมนฺธการํ วิธมิตฺวา, โอภาเสตฺวา สเทวกํ;  
  
อนุกมฺปโก มหาวีโร, โลเก อุปฺปชฺชิ จกฺขุมาฯ  
</li>
  
<li>
ตสฺสาปิ อตุลา อิทฺธิ, อตุลํ สีลํ สมาธิ จ;  
  
สพฺพตฺถ ปารมิํ คนฺตฺวา, ธมฺมจกฺกํ ปวตฺตยิฯ  
</li>
  
<li>
โส พุโทฺธ ทสสหสฺสิมฺหิ, วิญฺญาเปสิ คิรํ สุจิํ;  
  
โกฎิสตานิ อภิสมิํสุ, ปฐเม ธมฺมเทสเนฯ  
</li>
  
<li>
ทุติโย นวุติโกฎีนํ, ตติโย สฎฺฐิโกฎิโย;  
  
พนฺธนาโต ปโมเจสิ, สเตฺต  
สมฺปเตฺต (ก.)  
นรมรู ตทาฯ  
</li>
  
<li>
สนฺนิปาตา ตโย อาสุํ, ติเสฺส โลกคฺคนายเก;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
ขีณาสวสตสหสฺสานํ, ปฐโม อาสิ สมาคโม;  
  
นวุติสตสหสฺสานํ, ทุติโย อาสิ สมาคโมฯ  
</li>
  
<li>
อสีติสตสหสฺสานํ  
  
  
, ตติโย อาสิ สมาคโม;  
  
ขีณาสวานํ วิมลานํ, ปุปฺผิตานํ วิมุตฺติยาฯ  
</li>
  
<li>
อหํ เตน สมเยน, สุชาโต นาม ขตฺติโย;  
  
มหาโภคํ ฉฑฺฑยิตฺวา, ปพฺพชิํ อิสิปพฺพชํฯ  
</li>
  
<li>
มยิ  
ปพฺพชิเต สเนฺต, อุปฺปชฺชิ โลกนายโก;  
  
พุโทฺธติ สทฺทํ สุตฺวาน, ปีติ เม อุปปชฺชถฯ  
</li>
  
<li>
ทิพฺพํ มนฺทารวํ ปุปฺผํ, ปทุมํ ปาริฉตฺตกํ;  
  
อุโภ หเตฺถหิ ปคฺคยฺห, ธุนมาโน อุปาคมิํฯ  
</li>
  
<li>
จตุวณฺณปริวุตํ, ติสฺสํ โลกคฺคนายกํ;  
  
ตมหํ ปุปฺผํ คเหตฺวา, มตฺถเก ธารยิํ ชินํฯ  
</li>
  
<li>
โสปิ มํ พุโทฺธ พฺยากาสิ, ชนมเชฺฌ นิสีทิย;  
  
‘‘เทฺวนวุเต อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.… เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
เขมกํ นาม นครํ, ชนสโนฺธ นาม ขตฺติโย;  
  
ปทุมา นาม ชนิกา, ติสฺสสฺส จ มเหสิโนฯ  
</li>
  
<li>
สตฺตวสฺสสหสฺสานิ, อคารํ อชฺฌ โส วสิ;  
  
คุหาเสล นาริสย นิสภา  
กุมุโท นาฬิโย ปทุโม (ก.)  
, ตโย ปาสาทมุตฺตมาฯ  
</li>
  
<li>
สมติํสสหสฺสานิ, นาริโย สมลงฺกตา;  
  
สุภทฺทานามิกา นารี, อานโนฺท นาม อตฺรโชฯ  
</li>
  
<li>
นิมิเตฺต จตุโร ทิสฺวา, อสฺสยาเนน นิกฺขมิ;  
  
อนูนอฎฺฐมาสานิ, ปธานํ ปทหี ชิโนฯ  
</li>
  
<li>
พฺรหฺมุนา ยาจิโต สโนฺต, ติโสฺส โลกคฺคนายโก;  
  
วตฺติ จกฺกํ มหาวีโร, ยสวติยมุตฺตเมฯ  
</li>
  
<li>
พฺรหฺมเทโว อุทโย จ, อเหสุํ อคฺคสาวกา;  
  
สมโงฺค นามุปฎฺฐาโก, ติสฺสสฺส จ มเหสิโนฯ  
</li>
  
<li>
ผุสฺสา  
เจว สุทตฺตา จ, อเหสุํ อคฺคสาวิกา;  
  
โพธิ ตสฺส ภควโต, อสโนติ ปวุจฺจติฯ  
</li>
  
<li>
สมฺพโล จ สิริมา เจว, อเหสุํ อคฺคุปฎฺฐกา;  
  
กิสาโคตมี อุปเสนา, อเหสุํ อคฺคุปฎฺฐิกาฯ  
</li>
  
<li>
โส  
พุโทฺธ สฎฺฐิรตโน, อหุ อุจฺจตฺตเน ชิโน;  
  
อนูปโม อสทิโส, หิมวา วิย ทิสฺสติฯ  
</li>
  
<li>
ตสฺสาปิ อตุลเตชสฺส, อายุ อาสิ อนุตฺตโร;  
  
วสฺสสตสหสฺสานิ, โลเก อฎฺฐาสิ จกฺขุมาฯ  
</li>
  
<li>
อุตฺตมํ  
ปวรํ เสฎฺฐํ, อนุโภตฺวา มหายสํ;  
  
ชลิตฺวา อคฺคิกฺขโนฺธว, นิพฺพุโต โส สสาวโกฯ  
</li>
  
<li>
วลาหโกว  
อนิเลน, สูริเยน วิย อุสฺสโว;  
  
อนฺธกาโรว ปทีเปน, นิพฺพุโต โส สสาวโกฯ  
</li>
  
<li>
ติโสฺส ชินวโร พุโทฺธ, นนฺทารามมฺหิ นิพฺพุโต;  
  
ตเตฺถวสฺส ชินถูโป, ตีณิโยชนมุคฺคโตติฯ  
</li>
  
ติสฺสสฺส ภควโต วํโส สตฺตรสโมฯ  
</li>
  
  
  
  
  