<h1>ปกิณฺณกกณฺฑ</h1>
<ol>
<li>
กุลสีลคุโณเปโต  
, สพฺพธมฺมปรายโณ;  
  
ปวีโณ เปสนาชฺฌโกฺข, ธมฺมชฺฌโกฺข วิธียเตฯ  
</li>
  
<li>
เวทเวทงฺคตตฺวโญฺญ, ชปฺปโหมปรายโณ;  
  
อาสีวาทวโจยุโตฺต, เอส ราชปุโรหิโตฯ  
</li>
  
กโปฺป  
พฺยากรณํ โชติ – สตฺถํ สิกฺขา นิรุตฺติ จ;  
  
ฉโนฺทวิจิติ เจตานิ, เวทงฺคานิ วทนฺติ ฉฯ  
</li>
  
<li>
สกิํ วุตฺตคหิตโตฺต, ลหุหโตฺถ ชิตกฺขโร;  
  
สพฺพสตฺถสมาโลกี, ปกโฎฺฐ นาม เลขโกฯ  
</li>
  
<li>
สมตฺตนีติสตฺถโญฺญ  
, วาหเน ปูริตสฺสโม;  
  
สูรวีรคุโณเปโต, เสนาฌโกฺข วิธียเตฯ  
</li>
  
<li>
สุธี วากฺยปฎุ, ปโญฺญ, ปรจิโตฺตปลกฺขโณ;  
  
ธีโร ยถาตฺถวาที จ, เอส ทูโต วิธียเตฯ  
</li>
  
<li>
ปุตฺตนตฺตคุโณเปโต, สตฺถโญฺญ รสปาจโก;  
  
สูโร จ กถิโน เจว, สูปกาโร ส วุจฺจเตฯ  
</li>
  
<li>
อิงฺคิตาการตตฺตโญฺญ, พลวาปิยทสฺสโน;  
  
อปฺปมาที สทา ทโกฺข, ปตีหาโร ส อุจฺจเตฯ  
</li>
  
<li>
อิตฺถิมิเสฺส กุโต สีลํ, มํสภเกฺข กุโต ทยา;  
  
สุราปาเน กุโต สจฺจํ, มหาโลเภ กุโต ลชฺชา;  
  
มหาตเนฺท กุโต สิปฺปํ, มหาโกเธ กุโต ธนํฯ  
</li>
  
<li>
สุราโยโค เวลาโล จ, สมชฺชจรณงฺคโต;  
  
ขิฑฺฑา ธุโตฺต ปาปมิโตฺต, อลโส โภคนาสกาฯ  
</li>
  
<li>
ชีวนฺตาปิ  
มตา ปญฺจ, พฺยาเสน ปริกิตฺติตา;  
  
ทุกฺขิโต พฺยาธิติ มูโฬฺห, อิณวา นิจฺจเสวโกฯ  
</li>
  
<li>
นิทฺทาลุโก  
ปมาโท จ, สุขิโต โรควาลโส;  
  
กามุโก กมฺมาราโม จ, สเตฺตเต สตฺถวชฺชิตาฯ  
</li>
  
<li>
โคณาหิ สพฺพคิหีนํ, โปสกา โภคทายโก;  
  
ตสฺมา หิ มาตาปิตูว, มานเย สกฺกเรยฺย จฯ  
</li>
  
<li>
ยถา  
มาตา ปิตา ภาตา, อเญฺญวาปิ จ ญาตกา;  
  
คาโว โน ปรมา มิตฺตา, ยาสุ ชายนฺติ โอสธาฯ  
</li>
  
<li>
อนฺนทา  
พลทา เจตา, วณฺณทา สุขทา ตถา;  
  
เอตมตฺถวสํ ญตฺวา, นาสุ คาโว หนิํสุ เตฯ  
</li>
  
<li>
เย จ ขาทนฺติ โคมํสํ, มาตุมํสํว ขาทเร;  
  
มเตสุ เตสุ คิชฺฌานํ, ทเท โสเต จ วาหเยฯ  
</li>
  
<li>
ทฺวิคุโณ  
ถีนมาหาโร, พุทฺธิจาปิ จตุคฺคุโณ;  
  
ฉคฺคุโณ โหติ วายาโม, กาโมตฺวฎฺฐคุโณ ภเวฯ  
</li>
  
<li>
น  
โลเก โสภเต มูโฬฺห, เกวลตฺตปสํสโก;  
  
อปิ สมฺปิหิเต กูเป, กตวิโชฺช ปกาสเตฯ  
</li>
  
<li>
โกสชฺชํ ภยโต ทิสฺวา, วีริยารมฺภญฺจ เขมโต;  
  
อารทฺธวีริยา โหถ, เอสา พุทฺธานุสาสนีฯ  
</li>
  
<li>
วิวาทํ  
ภยโต ทิสฺวา, อวิวาทญฺจ เขมโต;  
  
สมคฺคา สขิลา โหถ, เอสา พุทฺธานุสาสนีฯ  
</li>
  
<li>
ปมาทํ ภยโต ทิสฺวา, อปฺปมาทญฺจ เขมโต;  
  
ภาเวถฎฺฐงฺคิกํ มคฺคํ, เอสา พุทฺธานุสาสนีฯ  
</li>
  
<li>
ครหา  
จ ปสํสา จ, อนิจฺจา ตาวกาลิกา;  
  
อปฺปกาเจกเทสาว, น ตา อิเกฺขยฺย ปณฺฑิโต;  
  
ธมฺมาธมฺมํว อิเกฺขยฺย, อตฺถานตฺถํ หิตาหิตํฯ  
</li>
  
  
  
  
  