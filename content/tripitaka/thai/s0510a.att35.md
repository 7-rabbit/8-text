<h1>๔๑. เมเตฺตยฺยวโคฺค</h1>
<h3>๑. ติสฺสเมเตฺตยฺยเตฺถรอปทานวณฺณนา</h3>
<p> เอกจตฺตาลีสเม  วเคฺค ปฐมาปทาเน ติอาทิกํ ติสฺสเมเตฺตยฺยเตฺถรสฺส อปทานํฯ ตตฺถ ตาปสปพฺพชฺชํ ปพฺพชิตฺวา ปทุมุตฺตรสฺส ภควโต อชินจมฺมํ นิสีทนตฺถาย ทินฺนเมว นานํฯ เสสํ อปทานปาฬิยา สุวิเญฺญยฺยเมวาติฯ</p>


<h3>๒. ปุณฺณกเตฺถรอปทานวณฺณนา</h3>
<p> ทุติยาปทาเน  ติอาทิกํ อายสฺมโต ปุณฺณกเตฺถรสฺส อปทานํฯ ตตฺถ หิมวเนฺต ยกฺขเสนาปติ หุตฺวา ปรินิพฺพุตสฺส ปเจฺจกพุทฺธสฺส อาฬหนกรณเมว นานตฺตํฯ เสสํ ปาฐานุสาเรน สุวิเญฺญยฺยเมวฯ</p>


<p> ตติยาปทาเน ติอาทิกํ อายสฺมโต เมตฺตคุเตฺถรสฺส อปทานํฯ ตตฺถ หิมวนฺตสมีเป อโสกปพฺพเต โส ตาปโส หุตฺวา ปณฺณสาลายํ วสโนฺต สุเมธสมฺพุทฺธํ ทิสฺวา ปตฺตํ คเหตฺวา สปฺปิปูรณํ วิเสโสฯ เสสํ ปุญฺญผลานิ จ สุวิเญฺญยฺยาเนวฯ อปทานคาถานํ อโตฺถ จ ปากโฎเยวฯ</p>


<p> จตุตฺถาปทาเน ติอาทิกํ อายสฺมโต โธตกเตฺถรสฺส อปทานํฯ ตตฺราปิ พฺราหฺมโณ หุตฺวา ภาคีรถีคงฺคาย ตรมาเน ภิกฺขู ทิสฺวา ปสนฺนมานโส เสตุํ การาเปตฺวา พุทฺธปฺปมุขสฺส ภิกฺขุสงฺฆสฺส นิยฺยาทิตภาโวเยว วิเสโสฯ ปุญฺญผลปริทีปนคาถานํ อโตฺถ นยานุสาเรน สุวิเญฺญโยฺยวฯ</p>


<p> ปญฺจมาปทาเน ติอาทิกํ อายสฺมโต อุปสิวเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพโตฺต วิญฺญุตํ ปโตฺต ฆราวาสํ ปหาย อิสิปพฺพชฺชํ ปพฺพชิตฺวา  หิมวเนฺต ปทุมุตฺตรํ ภควนฺตํ ทิสฺวา ติณสนฺถรํ สนฺถริตฺวา ตตฺถ นิสินฺนสฺส ภควโต สาลปุปฺผปูชํ อกาสีติ อยํ วิเสโส, เสสมุตฺตานเมวฯ</p>


<p> ฉฎฺฐาปทาเน นฺติอาทิกํ อายสฺมโต นนฺทกเตฺถรสฺส อปทานํฯ อยํ กิร ปทุมุตฺตรสฺส ภควโต  กาเล กรวิกสกุโณ หุตฺวา มธุรกูชิตํ กโรโนฺต สตฺถารํ ปทกฺขิณํ อกาสิฯ อปรภาเค มยูโร หุตฺวา อญฺญตรสฺส ปเจฺจกพุทฺธสฺส วสนคุหาทฺวาเร ปสนฺนมานโส ทิวสสฺส ติกฺขตฺตุํ มธุเรน วสฺสิตํ วสฺสิฯ เอวํ ตตฺถ ตตฺถ ภเว ปุญฺญานิ กตฺวา อมฺหากํ ภควโต กาเล สาวตฺถิยํ กุลเคเห นิพฺพโตฺต ติ ลทฺธนาโม สตฺถุ สนฺติเก ธมฺมํ  สุตฺวา ปพฺพชิตฺวา วิปสฺสนํ วเฑฺฒตฺวา อรหตฺตํ ปาปุณิฯ โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ปเจฺจกพุทฺธสฺส มณฺฑปํ กตฺวา ปทุมปุเปฺผหิ ฉทนเมว วิเสโสฯ</p>


<p> สตฺตมาปทาเน ติอาทิกํ อายสฺมโต เหมกเตฺถรสฺส อปทานํฯ ตตฺถาปิ อิสิปพฺพชฺชํ ปพฺพชิตฺวา หิมวเนฺต วสโนฺต ปิยทสฺสิํ ภควนฺตํ อุปคตํ ทิสฺวา รตนมยํ ปีฐํ อตฺถริตฺวา อฎฺฐาสิฯ ตตฺถ นิสินฺนสฺส กุมฺภมตฺตํ ชมฺพุผลํ อาหริตฺวา อทาสิฯ ภควา ตสฺส จิตฺตปฺปสาทตฺถาย ตํ ผลํ ปริภุญฺชิฯ เอตฺตกเมว วิเสโสฯ</p>


<p> อฎฺฐมาปทาเน ติอาทิกํ อายสฺมโต โตเทยฺยเตฺถรสฺส อปทานํฯ ตตฺถ ติ ทหรกาลโต ปฎฺฐาย สพฺพสงฺคาเมสุ ชินโต, จตูหิ สงฺคหวตฺถูหิ ชนํ รญฺชนโต อลฺลียนโต วิชโย นาม ราชา อโหสีติ อโตฺถฯ ติ เกตุ วุจฺจนฺติ ธชปฎากาฯ อถ วา นครโสภนตฺถาย นครมเชฺฌ อุสฺสาปิตรตนโตรณานิ, เต เกตู นิจฺจํ อุสฺสาปิตา โสภยมานา อสฺสา อตฺถีติ เกตุมตีฯ ปูเรติ ธนธเญฺญหิ สพฺพชนานํ มนนฺติ ปุรํฯ เกตุมตี จ สา ปุรญฺจ เสฎฺฐเฎฺฐน อุตฺตมเญฺจติ เกตุมตีปุรุตฺตมํ, ตสฺมิํ เกตุมตีปุรุตฺตเมฯ ติ อภีโต วีริยสมฺปโนฺน วิชโย นาม ราชา อชฺฌาวสีติ สมฺพโนฺธฯ อิตฺถํ  ภูตํ ปุรญฺจ สพฺพวตฺถุวาหนญฺจ ฉเฑฺฑตฺวา หิมวนฺตํ ปวิสิตฺวา อิสิปพฺพชฺชํ ปพฺพชิตฺวา วสโนฺต สุเมธภควนฺตํ ทิสฺวา โสมนสฺสํ อุปฺปาเทตฺวา จนฺทเนน ปูชากรณเมว วิเสโสฯ</p>


<p> นวมาปทาเน ติอาทิกํ อายสฺมโต ชตุกณฺณิเตฺถรสฺส อปทานํ ฯ ตตฺถ เสฎฺฐิปุโตฺต หุตฺวา สุวณฺณปาสาเท วสนภาโว จ ปญฺจหิ กามคุเณหิ สมงฺคี หุตฺวา วสนภาโว จ สพฺพเทสวาสีนํ สพฺพสิปฺปวิญฺญูนญฺจ อาคนฺตฺวา เสวนภาโว จ วิเสโสฯ</p>


<p> ทสมาปทาเน ติอาทิกํ อายสฺมโต อุเทนเตฺถรสฺส อปทานํฯ ตตฺถ หิมวนฺตสมีเป ปทุมปพฺพตํ นิสฺสาย ตาปสปพฺพชฺชํ  ปพฺพชิตฺวา วสเนฺตน ปทุมุตฺตรสฺส ภควโต ปทุมปุปฺผํ คเหตฺวา ปูชิตภาโวว วิเสโสฯ เสสํ สพฺพตฺถ อุตฺตานเมวาติฯ</p>

</p>





