<h1>อภิธมฺมฎฺฐกถากรณํ</h1>
<p> ปน ญฺจ ธาตุกถาทิ อฎฺฐกถญฺจาติ ติโสฺส อภิธมฺมฎฺฐกถาโย อตฺตนา สทิสนาเมน โสตตฺถกีคนฺถการเกน ภิกฺขุนา อายาจิโต อกาสิฯ วุตฺตเญฺหตํ ตาสุ –</p>


<p>
‘‘วิสุทฺธาจารสีเลน, นิปุณามลพุทฺธินา;  
  
ภิกฺขุนา  
พุทฺธโฆเสน,  
สกฺกจฺจํ อภิยาจิโต’’ติ  
ธ. ส. อฎฺฐ. คนฺถารมฺภกถา  
จฯ  
</p>
  
<p>
‘‘พุทฺธโฆโส  
ติ ครูหิ คหิตนามเธเยฺยน เถเรน กตา  
  
อยํ  
อฎฺฐสาลินี  
นาม ธมฺมสงฺคหฎฺฐกถา’’ติ  
ธ. ส. อฎฺฐ. นิคมนกถา  
จฯ  
</p>
  
<p>
‘‘อตฺถปฺปกาสนตฺถํ, ตสฺสาหํ ยาจิโต ฐิตคุเณน;  
  
ยตินา อทนฺธคตินา, สุพุทฺธินา  
พุทฺธโฆเสน  
ฯ  
</p>
  
<p>
ยํ อารภิํ รจยิตุํ, อฎฺฐกถํ สุนิปุเณสุ อเตฺถสุ;  
  
สโมฺมหวิโนทนโต,  
สโมฺมหวิโนทนิํ  
นามา’’ติ  
วิภ. อฎฺฐ. นิคมนกถา  
จฯ  
</p>
  
<p>
‘‘พุทฺธโฆโส  
ติ ครูหิ คหิตนามเธเยฺยน เถเรน กตา  
  
อยํ  
สโมฺมหวิโนทนี  
นาม วิภงฺคฎฺฐกถา’’ติ  
วิภ. อฎฺฐ. นิคมนกถา  
จฯ  
</p>
  
<p>อิมาสุ ปน ตีสุ ปญฺจปกรณฎฺฐกถาย นามวิเสโส นตฺถิ อายาจโก จ น ปกาสิโต, เกวลํ อตฺตโน สทฺธาย เอว สโญฺจทิเตน อาจริยพุทฺธโฆเสน สา กตา วิย ทิสฺสติฯ วุตฺตเญฺหตํ ตสฺสา นิคมเน –</p>


<p>
‘‘กุสลาทิธมฺมเภทํ,  
นิสฺสาย นเยหิ วิวิธคณเนหิ;  
  
วิตฺถาเรโนฺต สตฺตม-มภิธมฺมปฺปกรณํ สตฺถาฯ  
</p>
  
<p>
สุวิหิตสนฺนิฎฺฐาโน, ปฎฺฐานํ นาม ยํ ปกาเสสิ;  
  
สทฺธาย  
สมารทฺธา, ยา อฎฺฐกถา มยา ตสฺสาติ จฯ  
</p>
  
<p>‘‘เอตฺตาวตา</p>


<p>
สตฺตปฺปกรณํ นาโถ, อภิธมฺมมเทสยิ;  
  
เทวาติเทโว เทวานํ, เทวโลกมฺหิ ยํ ปุเร;  
  
ตสฺส  
อฎฺฐกถา  
เอสา,  
สกลสฺสา  
ปิ นิฎฺฐิตา’’ติ  
ปฎฺฐา. อฎฺฐ. ๑๙-๒๔.๑  
จฯ  
</p>
  
<p>
‘‘พุทฺธโฆโส  
ติ ครูหิ คหิตนามเธเยฺยน เถเรน กตา  
  
อยํ  
สกลสฺส  
ปิ  
อภิธมฺมปิฎกสฺส อฎฺฐกถา’’  
ติ  
ปฎฺฐา. อฎฺฐ. ๑๙-๒๔.๑  
จฯ  
</p>
  
<p>เอกเจฺจ ปน อาธุนิกา เถรา ‘‘อภิธมฺมฎฺฐกถาโย อาจริยพุทฺธโฆเสน ยาจิโต สงฺฆปาลพุทฺธมิตฺตโชติปาลาทีนํ อญฺญตโร เถโร อกาสี’’ติ วทนฺติฯ อยญฺจ เนสํ วิจารณา, อฎฺฐสาลินีสโมฺมหวิโนทนีสุ ‘‘ตา พุทฺธโฆเสน ยาจิโต อกาสี’’ติ คนฺถกาเรน วุตฺตํฯ เตน ญายติ ‘‘ตกฺการโก อโญฺญ, อาจริยพุทฺธโฆโส ปน ตาสุ ยาจกปุคฺคโลเยวา’’ติฯ อาคมฎฺฐกถาสุ จ อาจริยพุทฺธโฆเสน –</p>


<p>
‘‘สีลกถา ธุตธมฺมา, กมฺมฎฺฐานานิ เจว สพฺพานิ…เป.…  
  
อิติ ปน สพฺพํ ยสฺมา, วิสุทฺธิมเคฺค  
มยา  
สุปริสุทฺธํ;  
  
วุตฺตํ ตสฺมา ภิโยฺย, น ตํ อิธ วิจารยิสฺสามี’’ติ  
ที. นิ. อฎฺฐ. ๑.คนฺถารมฺภกถา  
–  
</p>
  
<p>เอวํ สีลกถาทีนํ  วิสุทฺธิมเคฺค วุตฺตภาโว ติปเทน ปกาสิโตฯ อฎฺฐสาลินิยํ ปน –</p>


<p>
‘‘กมฺมฎฺฐานานิ สพฺพานิ, จริยาภิญฺญา วิปสฺสนา;  
  
วิสุทฺธิมเคฺค ปนิทํ, ยสฺมา สพฺพํ ปกาสิต’’นฺติ  
ธ. ส. อฎฺฐ. คนฺถารมฺภกถา  
–  
</p>
  
<p>เอวํ ติ กตฺตุปเทน วินา วุตฺตํฯ เตนาปิ ญายติ ‘‘วิสุทฺธิมคฺคการโก อโญฺญ, อภิธมฺมฎฺฐกถาการโก อโญฺญ’’ติฯ กิญฺจาปิ อภิธมฺมฎฺฐกถาสุ อภิยาจโก พุทฺธโฆโส ภิกฺขุนาติ จ ยตินาติ จ  อิเมเหว สามญฺญคุณปเทหิ วุโตฺต น เถเรนาติ สคารวคุณปเทน, ตถาปิ โส ‘‘วิสุทฺธาจารสีเลน นิปุณามลพุทฺธินา’’ติ จ, ‘‘อทนฺธคตินา สุพุทฺธินา’’ติ จ อิเมหิ อธิกคุณปเทหิ โถมิตตฺตา ‘‘วิสุทฺธิมคฺคาทิการโก อาจริยพุทฺธโฆโสเยวา’’ติ สกฺกา คเหตุํฯ โส หิ อุปสมฺปนฺนกาลโตเยว ปฎฺฐาย คนฺถโกวิโท ปริยตฺติวิสารทคุณสมฺปโนฺน, ตสฺมิญฺจ กาเล อูนทสวโสฺส ภเวยฺย, ตสฺมา เถเรนาติ น วุโตฺตติ สกฺกา คเหตุนฺติฯ</p>


<p>ตํ ปน เตสํ อติวิจารณมตฺตเมวฯ น หิ อาจริยพุทฺธโฆสเตฺถโร ‘‘ตสฺมิํ กาเล อูนทสวโสฺส’’ติ สกฺกา คเหตุํ, วิสุทฺธิมคฺคนิคมเนปิ ‘‘พุทฺธโฆโสติ ครูหิ คหิตนามเธเยฺยน ติ วจนโต, น จ ‘‘วิสุทฺธาจารสีเลน, นิปุณามลพุทฺธินา’’ติ วา, ‘‘อทนฺธคตินา สุพุทฺธินา’’ติ วา เอตฺตเกเหว ทฺวีหิ ทฺวีหิ คุณปเทหิ โถมเนน สุโถมิโต โหติ, อญฺญทตฺถุ ‘‘นิปฺปภีกตขโชฺชโต สมุเทติ ทิวากโร’’ติ โถมนํ วิย โหติฯ นนุ อาจริเยน อตฺตโน คนฺถนิคมเนสุ –</p>

</p>


<p>อตฺตโน  คุณปทานิ ปกาสิตานิ, โสเยว จ โปราณสีหฬฎฺฐกถาโย สงฺขิปิตฺวา อภินวสงฺคหฎฺฐกถานํ  อเญฺญ ปน อภินวฎฺฐกถาการา ตเสฺสว อนุวตฺติตฺวา อวเสสเมกํ วา เทฺว วา อฎฺฐกถาโย อกํสุฯ อภิธมฺมฎฺฐกถาสุ จ โย โย อโตฺถ วิสุทฺธิมเคฺค วุโตฺต, โส โส ยถานุปฺปตฺตฎฺฐาเน ตโต คเหตฺวา ตเถว วุโตฺตฯ วิเสสโต ปน ปฎิจฺจสมุปฺปาทวิภงฺคขนฺธายตนธาตุสจฺจวิภงฺควณฺณนาสุ ฌานกถาวณฺณนาสุ จ อยมโตฺถ อติวิย ปากโฎ, โยปิ จ ตตฺถ อปฺปโก กติปยมโตฺต วิสุทฺธิมเคฺคน วิสทิโส สํวณฺณนาเภโท ทิสฺสติ, โสปิ อาภิธมฺมิกานํ มตานุสาเรน ยถา โปราณฎฺฐกถายํ วุโตฺต, ตเถว วุโตฺตติ เวทิตโพฺพฯ ยถา จ อฎฺฐสาลินิยํ สมนฺตปาสาทิกาย วินยฎฺฐกถาย อติเทโส  ทิสฺสติ , ตเถว สมนฺตปาสาทิกายมฺปิ อฎฺฐสาลินิยา อติเทโส ทิสฺสเตว ฯ ยทิ จ อฎฺฐสาลินี อเญฺญน กตา ภเวยฺย, กถํ ตาสุ อญฺญมญฺญาติเทโส สกฺกา กาตุํฯ ตสฺมา อภิธมฺมฎฺฐกถาสุ อภิยาจโก พุทฺธโฆโส อาจริเยน สมานนาโม ติ ยาวชฺชตนา อาจริยปรมฺปราย คหิโต กีคนฺถการโก อโญฺญเยว, น อาจริยมหาพุทฺธโฆสเตฺถโรฯ เตเนว ตตฺถ วุตฺตํ ‘‘ภิกฺขุนา’’ติ จ ‘‘ยตินา’’ติ จฯ</p>


<p>ยทิ ปน เอตฺตเกน นิฎฺฐํ น คเจฺฉยฺย, เอวมฺปิ วิจาเรตพฺพํ – กินฺนุ โข สงฺฆปาลาทโย เถรา วิสุทฺธิมคฺคาทีนํ กรณตฺถาย อาจริยพุทฺธโฆสเตฺถรํ อายาจมานา อตฺตนา สมตฺถตโรติ สทฺทหนฺตา อายาจนฺติ อุทาหุ อสทฺทหนฺตาติ? สทฺทหนฺตาเยว อายาจนฺตีติ ปากโฎเยวายมโตฺถฯ ตถา จ สติ อาจริยพุทฺธโฆสเตฺถโร สยํ อเญฺญหิ สมตฺถตโรว สมาโน กสฺมา อญฺญํ อายาเจยฺยฯ น หิ สทฺธาสมฺปนฺนสฺส ถามสมฺปนฺนสฺส โยพฺพนสมฺปนฺนสฺส อาจริยสฺส สุนฺทรตรํ อภิธมฺมฎฺฐกถํ กาตุํ ภาริยํ ภวิสฺสติฯ อภิธมฺมฎฺฐกถาสุ จ วุตฺตวจนานิ วิสุทฺธิมคฺคอาคมฎฺฐกถาสุ วุตฺตสํวณฺณนาวจเนหิ เอกาการาเนว โหนฺติฯ ยทิ จ อภิธมฺมฎฺฐกถํ อโญฺญ กเรยฺย, กถมปิ ตาหิ วจนาการสฺส วิสทิสตา ภเวยฺย เอวฯ เอตาสํ นิคมเน จ ทสฺสิเตน ‘‘พุทฺธโฆโสติ ครูหิ คหิตนามเธเยฺยน เถเรน กตา’’ติ วจเนน ‘‘อาจริยพุทฺธโฆเสน กตา’’เตฺวว ปากฎา โหนฺติ, น อเญฺญนาติฯ เยปิ ‘‘อเญฺญน กตา’’ติ วทนฺติ, เตปิ ‘‘อิมินา นาม เถเรนา’’ติ เอกํสโต ทเสฺสตุํ น สโกฺกนฺติ, ตถา ทเสฺสตุญฺจ เลสมตฺตมฺปิ สาธกวจนํ น ทิสฺสติฯ ตสฺมา อภิธมฺมฎฺฐกถาโยปิ อิทานิ อาจริเยหิ ติ โวหริเตน  นาม ภิกฺขุนายาจิโต วิสุทฺธิมคฺควินยาคมฎฺฐกถานํ การโก เยว อกาสีติ นิฎฺฐเมตฺถ คนฺตพฺพนฺติฯ</p>


<p>ยํ ปน มหาวํเส ‘‘อาจริยพุทฺธโฆโส สีหฬทีปาคมนโต ปุเพฺพ ชมฺพุทีเป วสนกาเลเยว อฎฺฐสาลินิํ อกาสี’’ติ อธิปฺปาเยน –</p>


<p> ‘‘ธมฺมสงฺคณิยากาสิ, กจฺฉํ โส อฎฺฐสาลินิ’’นฺติ –</p>


<p>วุตฺตํ,  ตํ อิทานิ ทิสฺสมานาย อฎฺฐสาลินิยา น สเมติฯ ตตฺถ หิ คนฺถารเมฺภเยว วิสุทฺธิมคฺคํ อติทิสิตฺวา ปจฺฉาปิ โส จ, สมนฺตปาสาทิกา จ พหูสุ ฐาเนสุ อติทิสียนฺติฯ ตสฺมา ตสฺสา อาจริเยน สีหฬทีปํ ปตฺวา วิสุทฺธิมคฺคเญฺจว สมนฺตปาสาทิกญฺจ กตฺวา ปจฺฉาเยว กตภาโว อติวิย ปากโฎติฯ</p>





