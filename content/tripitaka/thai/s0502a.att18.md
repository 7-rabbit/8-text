<h1>๑๘. มลวโคฺค</h1>
<h3>๑. โคฆาตกปุตฺตวตฺถุ</h3>
<p>    ติ อิมํ ธมฺมเทสนํ สตฺถา เชตวเน วิหรโนฺต เอกํ โคฆาตกปุตฺตํ อารพฺภ กเถสิฯ</p>


<p>สาวตฺถิยํ กิเรโก โคฆาตโก คาโว วธิตฺวา วรมํสานิ คเหตฺวา ปจาเปตฺวา ปุตฺตทาเรหิ สทฺธิํ นิสีทิตฺวา มํสญฺจ ขาทติ, มูเลน จ วิกฺกิณิตฺวา ชีวิกํ กเปฺปสิฯ โส เอวํ ปญฺจปณฺณาส วสฺสานิ โคฆาตกกมฺมํ กโรโนฺต ธุรวิหาเร วิหรนฺตสฺส สตฺถุ เอกทิวสมฺปิ กฎจฺฉุมตฺตมฺปิ ยาคุํ วา ภตฺตํ วา น อทาสิฯ โส จ วินา มํเสน ภตฺตํ น ภุญฺชติฯ โส เอกทิวสํ ทิวสภาเค มํสํ วิกฺกิณิตฺวา อตฺตโน อตฺถาย ปจิตุํ เอกํ มํสขณฺฑํ ภริยาย ทตฺวา นฺหายิตุํ อคมาสิฯ อถสฺส สหายโก เคหํ คนฺตฺวา ภริยํ อาห – ‘‘โถกํ เม วิกฺกิณิยมํสํ เทหิ, เคหํ  เม ปาหุนโก อาคโต’’ติฯ นตฺถิ วิกฺกิณิยมํสํ, สหายโก เต มํสํ วิกฺกิณิตฺวา อิทานิ นฺหายิตุํ คโตติฯ มา เอวํ กริ, สเจ มํสขณฺฑํ อตฺถิ, เทหีติฯ สหายกสฺส เต นิกฺขิตฺตมํสํ ฐเปตฺวา อญฺญํ นตฺถีติฯ โส ‘‘สหายกสฺส เม อตฺถาย ฐปิตมํสโต อญฺญํ มํสํ นตฺถิ, โส จ วินา มํเสน น ภุญฺชติ, นายํ ทสฺสตี’’ติ สามํเยว ตํ มํสํ คเหตฺวา ปกฺกามิฯ</p>


<p>โคฆาตโกปิ นฺหตฺวา อาคโต ตาย อตฺตโน ปกฺกปเณฺณน สทฺธิํ วเฑฺฒตฺวา ภเตฺต อุปนีเต อาห ‘‘กหํ มํส’’นฺติ? ‘‘นตฺถิ, สามี’’ติฯ นนุ อหํ ปจฺจนตฺถาย มํสํ ทตฺวา คโตติฯ ตว สหายโก อาคนฺตฺวา ‘‘ปาหุนโก เม อาคโต, วิกฺกิณิยมํสํ เทหี’’ติ วตฺวา มยา ‘‘สหายกสฺส เต ฐปิตมํสโต อญฺญํ มํสํ นตฺถิ, โส จ วินา มํเสน น ภุญฺชตี’’ติ วุเตฺตปิ พลกฺกาเรน ตํ มํสํ สามํเยว คเหตฺวา คโตติฯ อหํ วินา มํเสน ภตฺตํ น ภุญฺชามิ, หราหิ นนฺติฯ กิํ สกฺกา กาตุํ, ภุญฺช, สามีติฯ โส ‘‘นาหํ ภุญฺชามี’’ติ ตํ ภตฺตํ หราเปตฺวา สตฺถํ อาทาย ปจฺฉาเคเห ฐิโต โคโณ อตฺถิ, ตสฺส สนฺติกํ คนฺตฺวา มุเข หตฺถํ ปกฺขิปิตฺวา ชิวฺหํ นีหริตฺวา สเตฺถน มูเล  ฉินฺทิตฺวา อาทาย คนฺตฺวา องฺคาเรสุ ปจาเปตฺวา ภตฺตมตฺถเก  ฐเปตฺวา นิสิโนฺน เอกํ ภตฺตปิณฺฑํ ภุญฺชิตฺวา เอกํ มํสขณฺฑํ มุเข ฐเปสิฯ ตงฺขณเญฺญวสฺส  ชิวฺหา ฉิชฺชิตฺวา ภตฺตปาติยํ ปติฯ ตงฺขณเญฺญว กมฺมสริกฺขกํ วิปากํ ลภิฯ โสปิ โข โคโณ วิย โลหิตธาราย มุขโต ปคฺฆรนฺติยา อโนฺตเคหํ ปวิสิตฺวา ชณฺณุเกหิ วิจรโนฺต วิรวิฯ</p>


<p>ตสฺมิํ สมเย โคฆาตกสฺส ปุโตฺต ปิตรํ โอโลเกโนฺต สมีเป ฐิโต โหติฯ อถ นํ มาตา อาห – ‘‘ปสฺส, ปุตฺต, อิมํ โคฆาตกํ โคณํ วิย เคหมเชฺฌ ชณฺณุเกหิ วิจริตฺวา วิรวนฺตํ, อิทํ ทุกฺขํ ตว มตฺถเก ปติสฺสติ, มมมฺปิ อโนโลเกตฺวา อตฺตโน โสตฺถิํ กโรโนฺต ปลายสฺสู’’ติฯ โส มรณภยตชฺชิโต มาตรํ วนฺทิตฺวา ปลายิ, ปลายิตฺวา จ ปน ตกฺกสิลํ อคมาสิฯ โคฆาตโกปิ โคโณ วิย เคหมเชฺฌ วิรวโนฺต วิจริตฺวา กาลกโต อวีจิมฺหิ นิพฺพตฺติฯ โคโณปิ กาลมกาสิฯ โคฆาตกปุโตฺตปิ ตกฺกสิลํ คนฺตฺวา สุวณฺณการกมฺมํ อุคฺคณฺหิฯ อถสฺสาจริโย คามํ คจฺฉโนฺต ‘‘เอวรูปํ นาม อลงฺการํ กเรยฺยาสี’’ติ วตฺวา ปกฺกามิฯ โสปิ ตถารูปํ อลงฺการํ อกาสิฯ อถสฺสาจริโย อาคนฺตฺวา อลงฺการํ ทิสฺวา ‘‘อยํ ยตฺถ กตฺถจิ คนฺตฺวา ชีวิตุํ สมโตฺถ’’ติ วยปฺปตฺตํ อตฺตโน ธีตรํ อทาสิฯ โส ปุตฺตธีตาหิ วฑฺฒิฯ</p>


<p>อถสฺส ปุตฺตา วยปฺปตฺตา สิปฺปํ อุคฺคณฺหิตฺวา อปรภาเค สาวตฺถิยํ คนฺตฺวา ตตฺถ ฆราวาสํ สณฺฐเปตฺวา วสนฺตา สทฺธา ปสนฺนา อเหสุํฯ ปิตาปิ เนสํ ตกฺกสิลายํ กิญฺจิ กุสลํ อกตฺวาว ชรํ  ปาปุณิฯ อถสฺส ปุตฺตา ‘‘ปิตา โน มหลฺลโก’’ติ อตฺตโน สนฺติกํ ปโกฺกสาเปตฺวา ‘‘ปิตุ อตฺถาย ทานํ ทสฺสามา’’ติ พุทฺธปฺปมุขํ ภิกฺขุสงฺฆํ นิมนฺตยิํสุฯ เต ปุนทิวเส อโนฺตเคเห พุทฺธปฺปมุขํ ภิกฺขุสงฺฆํ นิสีทาเปตฺวา สกฺกจฺจํ ปริวิสิตฺวา ภตฺตกิจฺจาวสาเน สตฺถารํ อาหํสุ – ‘‘ภเนฺต, อเมฺหหิ อิทํ ปิตุ ชีวภตฺตํ ทินฺนํ, ปิตุ โน อนุโมทนํ กโรถา’’ติฯ สตฺถา ตํ อามเนฺตตฺวา, ‘‘อุปาสก, ตฺวํ มหลฺลโก ปริปกฺกสรีโร ปณฺฑุปลาสสทิโส, ตว ปรโลกคมนาย กุสลปาเถยฺยํ นตฺถิ, อตฺตโน ปติฎฺฐํ กโรหิ, ปณฺฑิโต ภว, มา พาโล’’ติ อนุโมทนํ กโรโนฺต อิมา เทฺว คาถา อภาสิ –</p>


<ol>
<li>
‘‘ปณฺฑุปลาโสว  
ทานิสิ,  
  
ยมปุริสาปิ จ เต อุปฎฺฐิตา;  
  
อุโยฺยคมุเข จ ติฎฺฐสิ,  
  
ปาเถยฺยมฺปิ จ เต น วิชฺชติฯ  
</li>
  
<li>
‘‘โส  
กโรหิ ทีปมตฺตโน,  
  
ขิปฺปํ วายม ปณฺฑิโต ภว;  
  
นิทฺธนฺตมโล อนงฺคโณ,  
  
ทิพฺพํ อริยภูมิํ อุเปหิสี’’ติฯ  
</li>
  
<p>ตตฺถ ติ, อุปาสก, ตฺวํ อิทานิ ฉิชฺชิตฺวา ภูมิยํ ปติตปณฺฑุปลาโส วิย อโหสิฯ ติ ยมทูตา วุจฺจนฺติ, อิทํ ปน มรณเมว สนฺธาย วุตฺตํ, มรณํ เต ปจฺจุปฎฺฐิตนฺติ อโตฺถฯ ติ ปริหานิมุเข, อวุฑฺฒิมุเข จ ฐิโตสีติ อโตฺถฯ นฺติ คมิกสฺส ตณฺฑุลาทิปาเถยฺยํ  วิย ปรโลกํ คจฺฉนฺตสฺส ตว กุสลปาเถยฺยมฺปิ นตฺถีติ อโตฺถฯ ติ โส ตฺวํ สมุเทฺท นาวาย ภินฺนาย ทีปสงฺขาตํ ปติฎฺฐํ วิย อตฺตโน กุสลปติฎฺฐํ กโรหิฯ กโรโนฺต จ ขิปฺปํ วายม, สีฆํ สีฆํ วีริยํ อารภ, อตฺตโน กุสลกมฺมปติฎฺฐกรเณน ปณฺฑิโต ภวฯ โย หิ มรณมุขํ อปฺปตฺวา กาตุํ สมตฺถกาเลว กุสลํ กโรติ, เอส ปณฺฑิโต นาม, ตาทิโส ภว, มา อนฺธพาโลติ อโตฺถฯ นฺติ เอวํ วีริยํ กโรโนฺต ราคาทีนํ มลานํ นีหฎตาย นิทฺธนฺตมโล องฺคณาภาเวน อนงฺคโณ นิกฺกิเลโส หุตฺวา ปญฺจวิธํ สุทฺธาวาสภูมิํ ปาปุณิสฺสสีติ อโตฺถฯ
</ol></p>


<p>เทสนาวสาเน อุปาสโก โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>


<p>เต ปุนทิวสตฺถายปิ สตฺถารํ นิมเนฺตตฺวา ทานํ ทตฺวา กตภตฺตกิจฺจํ สตฺถารํ อนุโมทนกาเล อาหํสุ – ‘‘ภเนฺต, อิทมฺปิ อมฺหากํ ปิตุ ชีวภตฺตเมว, อิมเสฺสว อนุโมทนํ กโรถา’’ติฯ สตฺถา ตสฺส อนุโมทนํ กโรโนฺต อิมา เทฺว คาถา อภาสิ –</p>


<ol>
<li>
‘‘อุปนีตวโย  
  
จ ทานิสิ,  
  
สมฺปยาโตสิ ยมสฺส สนฺติกํ;  
  
วาโส เต นตฺถิ อนฺตรา,  
  
ปาเถยฺยมฺปิ จ เต น วิชฺชติฯ  
</li>
  
<li>
‘‘โส กโรหิ ทีปมตฺตโน,  
  
ขิปฺปํ วายม ปณฺฑิโต ภว;  
  
นิทฺธนฺตมโล  
อนงฺคโณ,  
  
น ปุน ชาติชรํ อุเปหิสี’’ติฯ  
</li>
  
<p>ตตฺถ ติ ติ นิปาตมตฺตํ, ติ วิคตวโย อติกฺกนฺตวโย, ตฺวญฺจสิ ทานิ ตโย วเย อติกฺกมิตฺวา มรณมุเข ฐิโตติ อโตฺถฯ นฺติ มรณมุขํ คนฺตุํ สโชฺช หุตฺวา ฐิโตสีติ อโตฺถฯ ติ ยถา มคฺคํ คจฺฉนฺตา ตานิ ตานิ กิจฺจานิ กโรนฺตา อนฺตรามเคฺค วสนฺติ, น เอวํ ปรโลกํ คจฺฉนฺตาฯ น หิ สกฺกา ปรโลกํ คจฺฉเนฺตน ‘‘อธิวาเสถ กติปาหํ, ทานํ ตาว เทมิ, ธมฺมํ ตาว สุณามี’’ติอาทีนิ วตฺตุํฯ อิโต ปน จวิตฺวา ปรโลเก นิพฺพโตฺตว โหติฯ อิมมตฺถํ สนฺธาเยตํ วุตฺตํฯ นฺติ อิทํ กิญฺจาปิ เหฎฺฐา วุตฺตเมว, อุปาสกสฺส ปน ปุนปฺปุนํ ทฬฺหีกรณตฺถํ อิธาปิ สตฺถารา กถิตํฯ นฺติ เอตฺถ  พฺยาธิมรณานิปิ คหิตาเนว โหนฺติฯ เหฎฺฐิมคาถาหิ จ อนาคามิมโคฺค กถิโต, อิธ อรหตฺตมโคฺค กถิโตฯ เอวํ สเนฺตปิ ยถา นาม รญฺญา อตฺตโน มุขปมาเณน กพฬํ วเฑฺฒตฺวา ปุตฺตสฺส อุปนีเต โส กุมาโร อตฺตโน มุขปมาเณเนว คณฺหาติ, เอวเมว สตฺถารา อุปริมคฺควเสน ธเมฺม เทสิเตปิ อุปาสโก อตฺตโน อุปนิสฺสยวเสน เหฎฺฐา โสตาปตฺติผลํ ปตฺวา อิมิสฺสา อนุโมทนาย อวสาเน อนาคามิผลํ ปโตฺตฯ เสสปริสายปิ สาตฺถิกา ธมฺมเทสนา อโหสีติฯ
</ol></p>

</p>


<h3>๒. อญฺญตรพฺราหฺมณวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต อญฺญตรพฺราหฺมณํ อารพฺภ กเถสิฯ</p>


<p>โส กิร เอกทิวสํ ปาโตว นิกฺขมิตฺวา ภิกฺขูนํ จีวรปารุปนฎฺฐาเน ภิกฺขู จีวรํ ปารุปเนฺต โอโลเกโนฺต อฎฺฐาสิฯ ตํ ปน ฐานํ วิรูฬฺหติณํ โหติฯ อเถกสฺส ภิกฺขุโน จีวรํ ปารุปนฺตสฺส จีวรกโณฺณ ติเณสุ ปวเฎฺฎโนฺต อุสฺสาวพินฺทูหิ เตมิฯ พฺราหฺมโณ ‘‘อิมํ ฐานํ  อปฺปหริตํ กาตุํ วฎฺฎตี’’ติ ปุนทิวเส กุทฺทาลํ อาทาย คนฺตฺวา ตํ ฐานํ ตเจฺฉตฺวา ขลมณฺฑลสทิสํ อกาสิฯ ปุนทิวเสปิ ตํ ฐานํ อาคนฺตฺวา ภิกฺขูสุ จีวรํ ปารุปเนฺตสุ เอกสฺส  จีวรกณฺณํ ภูมิยํ ปติตฺวา ปํสุมฺหิ ปวฎฺฎมานํ ทิสฺวา ‘‘อิธ วาลุกํ โอกิริตุํ วฎฺฎตี’’ติ จิเนฺตตฺวา วาลุกํ อาหริตฺวา โอกิริฯ</p>


<p>อเถกทิวสํ ปุเรภตฺตํ จโณฺฑ อาตโป อโหสิ, ตทาปิ ภิกฺขูนํ จีวรํ ปารุปนฺตานํ คตฺตโต เสเท มุจฺจเนฺต ทิสฺวา ‘‘อิธ มยา มณฺฑปํ กาเรตุํ วฎฺฎตี’’ติ จิเนฺตตฺวา มณฺฑปํ กาเรสิฯ ปุนทิวเส ปาโตว วสฺสํ วสฺสิ, วทฺทลิกํ อโหสิฯ ตทาปิ พฺราหฺมโณ ภิกฺขู โอโลเกโนฺตว ฐิโต ตินฺตจีวรเก ภิกฺขู ทิสฺวา ‘‘เอตฺถ มยา สาลํ กาเรตุํ วฎฺฎตี’’ติ สาลํ กาเรตฺวา ‘‘อิทานิ สาลมหํ กริสฺสามี’’ติ จิเนฺตตฺวา พุทฺธปฺปมุขํ ภิกฺขุสงฺฆํ  นิมเนฺตตฺวา อโนฺต จ พหิ จ ภิกฺขู นิสีทาเปตฺวา ภตฺตกิจฺจาวสาเน อนุโมทนตฺถาย สตฺถุ ปตฺตํ คเหตฺวา, ‘‘ภเนฺต, อหํ ภิกฺขูนํ จีวรปารุปนกาเล อิมสฺมิํ ฐาเน โอโลเกโนฺต ฐิโต อิทญฺจิทญฺจ ทิสฺวา อิทญฺจิทญฺจ กาเรสิ’’นฺติ อาทิโต ปฎฺฐาย สพฺพํ ตํ ปวตฺติํ อาโรเจสิฯ สตฺถา ตสฺส วจนํ สุตฺวา, ‘‘พฺราหฺมณ, ปณฺฑิตา นาม ขเณ ขเณ โถกํ กุสลํ กโรนฺตา อนุปุเพฺพน อตฺตโน อกุสลมลํ นีหรนฺติเยวา’’ติ วตฺวา อิมํ คาถมาห –</p>


<ol>
<li>
‘‘อนุปุเพฺพน เมธาวี, โถกํ โถกํ ขเณ ขเณ;  
  
กมฺมาโร รชตเสฺสว, นิทฺธเม มลมตฺตโน’’ติฯ  
</li>
  
<p>ตตฺถ ติ อนุปฎิปาฎิยาฯ ติ ธโมฺมชปญฺญาย สมนฺนาคโตฯ ติ โอกาเส โอกาเส กุสลํ กโรโนฺตฯ ติ ยถา สุวณฺณกาโร เอกวารเมว สุวณฺณํ ตาเปตฺวา โกเฎฺฎตฺวา มลํ นีหริตฺวา ปิลนฺธนวิกติํ กาตุํ น สโกฺกติ , ปุนปฺปุนํ ตาเปโนฺต โกเฎฺฎโนฺต ปน มลํ นีหรติ, ตโต อเนกวิธํ ปิลนฺธนวิกติํ กโรติ, เอวเมว ปุนปฺปุนํ กุสลํ กโรโนฺต ปณฺฑิโต อตฺตโน ราคาทิมลํ นิทฺธเมยฺย, เอวํ นิทฺธนฺตมโล นิกฺกิเลโสว โหตีติ อโตฺถฯ
</ol></p>


<p>เทสนาวสาเน  พฺราหฺมโณ โสตาปตฺติผเล ปติฎฺฐติ, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๓. ติสฺสเตฺถรวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต ติสฺสเตฺถรํ นาม ภิกฺขุํ อารพฺภ กเถสิฯ</p>


<p>เอโก กิร สาวตฺถิวาสี กุลปุโตฺต ปพฺพชิตฺวา ลทฺธูปสมฺปโท ติสฺสเตฺถโรติ ปญฺญายิฯ โส อปรภาเค ชนปทวิหาเร วสฺสูปคโต อฎฺฐหตฺถกํ ถูลสาฎกํ ลภิตฺวา วุตฺถวโสฺส ปวาเรตฺวา ตํ อาทาย คนฺตฺวา ภคินิยา หเตฺถ ฐเปสิฯ สา ‘‘น เม เอโส สาฎโก ภาตุ อนุจฺฉวิโก’’ติ ตํ ติขิณาย วาสิยา ฉินฺทิตฺวา หีรหีรํ กตฺวา อุทุกฺขเล โกเฎฺฎตฺวา ปวิเสตฺวา โปเถตฺวา วเฎฺฎตฺวา สุขุมสุตฺตํ กนฺติตฺวา สาฎกํ วายาเปสิฯ เถโรปิ สุตฺตเญฺจว สูจิโย จ สํวิทหิตฺวา จีวรการเก ทหรสามเณเร สนฺนิปาเตตฺวา ภคินิยา สนฺติกํ คนฺตฺวา ‘‘ตํ  เม สาฎกํ เทถ, จีวรํ กาเรสฺสามี’’ติ อาหฯ สา นวหตฺถํ สาฎกํ นีหริตฺวา กนิฎฺฐภาติกสฺส หเตฺถ ฐเปสิฯ โส ตํ คเหตฺวา วิตฺถาเรตฺวา โอโลเกตฺวา ‘‘มม สาฎโก ถูโล อฎฺฐหโตฺถ, อยํ สุขุโม นวหโตฺถฯ นายํ มม สาฎโก, ตุมฺหากํ เอส, น เม อิมินา อโตฺถ, ตเมว เม เทถา’’ติ อาหฯ ‘‘ภเนฺต, ตุมฺหากเมว เอโส, คณฺหถ น’’นฺติ? โส เนว อิจฺฉิฯ อถสฺส อตฺตนา กตกิจฺจํ สพฺพํ อาโรเจตฺวา, ‘‘ภเนฺต, ตุมฺหากเมเวส, คณฺหถ น’’นฺติ อทาสิฯ โส ตํ อาทาย วิหารํ คนฺตฺวา จีวรกมฺมํ ปฎฺฐเปสิฯ</p>


<p>อถสฺส  ภคินี จีวรการานํ อตฺถาย ยาคุภตฺตาทีนิ สมฺปาเทสิฯ จีวรสฺส นิฎฺฐิตทิวเส ปน อติเรกสกฺการํ กาเรสิฯ โส จีวรํ โอโลเกตฺวา ตสฺมิํ อุปฺปนฺนสิเนโห ‘‘เสฺว ทานิ นํ ปารุปิสฺสามี’’ติ สํหริตฺวา จีวรวํเส ฐเปตฺวา ตํ รตฺติํ ภุตฺตาหารํ ชิราเปตุํ อสโกฺกโนฺต กาลํ กตฺวา ตสฺมิํเยว จีวเร อูกา หุตฺวา นิพฺพตฺติฯ ภคินีปิสฺส กาลกิริยํ สุตฺวา ภิกฺขูนํ ปาเทสุ ปวตฺตมานา โรทิฯ ภิกฺขู ตสฺส สรีรกิจฺจํ กตฺวา คิลานุปฎฺฐากสฺส อภาเวน สงฺฆเสฺสว ตํ ปาปุณาติฯ ‘‘ภาเชสฺสาม น’’นฺติ ตํ จีวรํ นีหราเปสุํฯ สา อูกา ‘‘อิเม มม สนฺตกํ วิลุมฺปนฺตี’’ติ วิรวนฺตี อิโต จิโต จ สนฺธาวิฯ สตฺถา คนฺธกุฎิยํ นิสิโนฺนว ทิพฺพาย โสตธาตุยา ตํ สทฺทํ สุตฺวา, ‘‘อานนฺท, ติสฺสสฺส จีวรํ อภาเชตฺวา สตฺตาหํ นิกฺขิปิตุํ วเทหี’’ติ อาหฯ เถโร ตถา กาเรสิฯ สาปิ สตฺตเม ทิวเส กาลํ กตฺวา ตุสิตวิมาเน นิพฺพตฺติฯ สตฺถา  ‘‘อฎฺฐเม ทิวเส ติสฺสสฺส จีวรํ ภาเชตฺวา คณฺหถา’’ติ อาณาเปสิฯ ภิกฺขู ตถา กริํสุฯ</p>


<p>ภิกฺขู  ธมฺมสภายํ กถํ สมุฎฺฐาเปสุํ ‘‘กสฺมา นุ โข สตฺถา ติสฺสสฺส จีวรํ สตฺต ทิวเส ฐปาเปตฺวา อฎฺฐเม ทิวเส คณฺหิตุํ อนุชานี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, ติโสฺส อตฺตโน จีวเร อูกา หุตฺวา นิพฺพโตฺต, ตุเมฺหหิ ตสฺมิํ ภาชิยมาเน ‘อิเม มม สนฺตกํ วิลุมฺปนฺตี’ติ วิรวนฺตี อิโต จิโต จ ธาวิฯ สา ตุเมฺหหิ จีวเร คยฺหมาเน ตุเมฺหสุ มนํ ปทุสฺสิตฺวา นิรเย นิพฺพเตฺตยฺย, เตน จาหํ จีวรํ นิกฺขิปาเปสิํฯ อิทานิ ปน สา ตุสิตวิมาเน นิพฺพตฺตา, เตน โว มยา จีวรคหณํ อนุญฺญาต’’นฺติ วตฺวา ปุน เตหิ ‘‘ภาริยา วต อยํ, ภเนฺต, ตณฺหา นามา’’ติ วุเตฺต ‘‘อาม, ภิกฺขเว, อิเมสํ สตฺตานํ ตณฺหา นาม ภาริยาฯ ยถา อยโต มลํ อุฎฺฐหิตฺวา อยเมว ขาทติ วินาเสติ อปริโภคํ กโรติ, เอวเมวายํ ตณฺหา อิเมสํ สตฺตานํ อพฺภนฺตเร อุปฺปชฺชิตฺวา เต สเตฺต นิรยาทีสุ นิพฺพตฺตาเปติ, วินาสํ ปาเปตี’’ติ วตฺวา อิมํ คาถมาห –</p>


<ol>
<li>
‘‘อยสาว มลํ สมุฎฺฐิตํ,  
  
ตตุฎฺฐาย ตเมว ขาทติ;  
  
เอวํ อติโธนจารินํ,  
  
สานิ กมฺมานิ นยนฺติ ทุคฺคติ’’นฺติฯ  
</li>
  
<p>ตตฺถ   ติ อยโต สมุฎฺฐิตํฯ ติ ตโต อุฎฺฐายฯ นฺติ โธนา วุจฺจติ จตฺตาโร ปจฺจเย ‘‘อิทมตฺถํ เอเต’’ติ ปจฺจเวกฺขิตฺวา ปริภุญฺชนปญฺญา, ตํ อติกฺกมิตฺวา จรโนฺต อติโธนจารี นามฯ อิทํ วุตฺตํ โหติ – ยถา อยโต มลํ สมุฎฺฐาย ตโต สมุฎฺฐิตํ ตเมว ขาทติ, เอวเมวํ จตุปจฺจเย อปจฺจเวกฺขิตฺวา ปริภุญฺชนฺตํ อติโธนจารินํ สานิ กมฺมานิ อตฺตนิ ฐิตตฺตา อตฺตโน สนฺตกาเนว ตานิ กมฺมานิ ทุคฺคติํ นยนฺตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. ลาลุทายิเตฺถรวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต ลาลุทายิเตฺถรํ อารพฺภ กเถสิฯ</p>


<p>สาวตฺถิยํ กิร ปญฺจโกฎิมตฺตา อริยสาวกา วสนฺติ, เทฺว โกฎิมตฺตา ปุถุชฺชนา วสนฺติฯ เตสุ อริยสาวกา ปุเรภตฺตํ  ทานํ ทตฺวา ปจฺฉาภตฺตํ สปฺปิเตลมธุผาณิตวตฺถาทีนิ คเหตฺวา วิหารํ คนฺตฺวา ธมฺมกถํ สุณนฺติฯ ธมฺมํ สุตฺวา คมนกาเล จ สาริปุตฺตโมคฺคลฺลานานํ คุณกถํ กเถนฺติฯ อุทายิเตฺถโร เตสํ กถํ สุตฺวา ‘‘เอเตสํ ตาว ธมฺมํ สุตฺวา ตุเมฺห เอวํ กเถถ, มม ธมฺมกถํ สุตฺวา กิํ นุ โข น กเถสฺสถา’’ติ วทติฯ มนุสฺสา ตสฺส กถํ สุตฺวา ‘‘อยํ เอโก ธมฺมกถิโก ภวิสฺสติ, อิมสฺสปิ อเมฺหหิ ธมฺมกถํ โสตุํ วฎฺฎตี’’ติ เต เอกทิวสํ เถรํ ยาจิตฺวา, ‘‘ภเนฺต, อชฺช อมฺหากํ ธมฺมสฺสวนทิวโส’’ติ สงฺฆสฺส ทานํ ทตฺวา, ‘‘ภเนฺต, ตุเมฺห อมฺหากํ ทิวา ธมฺมกถํ กเถยฺยาถา’’ติ อาหํสุฯ โสปิ เตสํ อธิวาเสสิฯ</p>


<p>เตหิ ธมฺมสฺสวนเวลาย อาคนฺตฺวา, ‘‘ภเนฺต, โน ธมฺมํ กเถถา’’ติ วุเตฺต ลาลุทายิเตฺถโร อาสเน นิสีทิตฺวา จิตฺตพีชนิํ คเหตฺวา  จาเลโนฺต เอกมฺปิ ธมฺมปทํ อทิสฺวา ‘‘อหํ สรภญฺญํ ภณิสฺสามิ, อโญฺญ ธมฺมกถํ กเถตู’’ติ วตฺวา โอตริฯ เต อเญฺญน ธมฺมกถํ กถาเปตฺวา สรภาณตฺถาย ปุน ตํ อาสนํ อาโรปยิํสุฯ โส ปุนปิ กิญฺจิ อทิสฺวา ‘‘อหํ รตฺติํ กเถสฺสามิ, อโญฺญ สรภญฺญํ ภณตู’’ติ วตฺวา อาสนา โอตริฯ เต อเญฺญน สรภญฺญํ ภณาเปตฺวา ปุน รตฺติํ เถรํ อานยิํสุฯ โส รตฺติมฺปิ กิญฺจิ อทิสฺวา ‘‘อหํ ปจฺจูสกาเล กเถสฺสามิ, รตฺติํ อโญฺญ กเถตู’’ติ วตฺวา โอตริฯ เต อเญฺญน รตฺติํ กถาเปตฺวา  ปุน ปจฺจูเส ตํ อานยิํสุฯ โส ปุนปิ กิญฺจิ นาทฺทสฯ มหาชโน เลฑฺฑุทณฺฑาทีนิ คเหตฺวา, ‘‘อนฺธพาล, ตฺวํ สาริปุตฺตโมคฺคลฺลานานํ วเณฺณ กถิยมาเน เอวเญฺจวญฺจ วเทสิ, อิทานิ กสฺมา น กเถสี’’ติ สนฺตเชฺชตฺวา ปลายนฺตํ อนุพนฺธิฯ โส ปลายโนฺต เอกิสฺสา วจฺจกุฎิยา ปติฯ</p>


<p>มหาชโน กถํ สมุฎฺฐาเปสิ – ‘‘อชฺช ลาลุทายี สาริปุตฺตโมคฺคลฺลานานํ คุณกถาย ปวตฺตมานาย อุสฺสูยโนฺต อตฺตโน ธมฺมกถิกภาวํ ปกาเสตฺวา มนุเสฺสหิ สกฺการํ กตฺวา ‘ธมฺมํ สุโณมา’ติ วุเตฺต จตุกฺขตฺตุํ อาสเน นิสีทิตฺวา กเถตพฺพยุตฺตกํ กิญฺจิ อปสฺสโนฺต ‘ตฺวํ อมฺหากํ  อเยฺยหิ สาริปุตฺตโมคฺคลฺลานเตฺถเรหิ สทฺธิํ ยุคคฺคาหํ คณฺหาสี’ติ เลฑฺฑุทณฺฑาทีนิ คเหตฺวา สนฺตเชฺชตฺวา ปลาปิยมาโน วจฺจกุฎิยา ปติโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เอโส คูถกูเป นิมุโคฺคเยวา’’ติ วตฺวา อตีตํ อาหริตฺวา –</p>


<p>
‘‘จตุปฺปโท อหํ สมฺม, ตฺวมฺปิ สมฺม จตุปฺปโท;  
  
เอหิ สมฺม นิวตฺตสฺสุ, กิํ นุ ภีโต ปลายสิฯ  
</p>
  
<p>
‘‘อสุจิปูติโลโมสิ, ทุคฺคโนฺธ วาสิ สูกร;  
  
สเจ ยุชฺฌิตุกาโมสิ, ชยํ สมฺม ททามิ เต’’ติฯ (ชา. ๑.๒.๕-๖) –  
</p>
  
<p>อิมํ   วิตฺถาเรตฺวา กเถสิฯ ตทา สีโห สาริปุโตฺต อโหสิ, สูกโร ลาลุทายีติฯ สตฺถา อิมํ ธมฺมเทสนํ อาหริตฺวา, ‘‘ภิกฺขเว, ลาลุทายินา อปฺปมตฺตโกว ธโมฺม อุคฺคหิโต, สชฺฌายํ ปน เนว  อกาสิ, กิญฺจิ ปริยตฺติํ อุคฺคเหตฺวา ตสฺสา อสชฺฌายกรณํ มลเมวา’’ติ วตฺวา อิมํ คาถมาห –</p>


<ol>
<li>
‘‘อสชฺฌายมลา มนฺตา, อนุฎฺฐานมลา ฆรา;  
  
มลํ วณฺณสฺส โกสชฺชํ, ปมาโท รกฺขโต มล’’นฺติฯ  
</li>
  
<p>ตตฺถ ติ ยากาจิ ปริยตฺติ วา สิปฺปํ วา ยสฺมา อสชฺฌายนฺตสฺส อนนุยุญฺชนฺตสฺส วินสฺสติ วา นิรนฺตรํ วา น อุปฎฺฐาติ, ตสฺมา ‘‘อสชฺฌายมลา มนฺตา’’ติ วุตฺตํฯ ยสฺมา ปน ฆราวาสํ วสนฺตสฺส อุฎฺฐายุฎฺฐาย ชิณฺณปฎิสงฺขรณาทีนิ อกโรนฺตสฺส ฆรํ นาม วินสฺสติ, ตสฺมา ติ วุตฺตํฯ ยสฺมา คิหิสฺส วา ปพฺพชิตสฺส วา โกสชฺชวเสน สรีรปฎิชคฺคนํ วา ปริกฺขารปฎิชคฺคนํ วา อกโรนฺตสฺส กาโย ทุพฺพโณฺณ โหติ, ตสฺมา นฺติ วุตฺตํฯ ยสฺมา คาโว รกฺขนฺตสฺส ปมาทวเสน นิทฺทายนฺตสฺส วา กีฬนฺตสฺส วา ตา คาโว อติตฺถปกฺขนฺทนาทินา  วา วาฬมิคโจราทิอุปทฺทเวน วา ปเรสํ สาลิเขตฺตาทีนิ โอตริตฺวา ขาทนวเสน วินาสํ อาปชฺชนฺติ, สยมฺปิ ทณฺฑํ วา ปริภาสํ วา ปาปุณาติ, ปพฺพชิตํ วา ปน ฉ ทฺวารานิ อรกฺขนฺตํ ปมาทวเสน กิเลสา โอตริตฺวา สาสนา จาเวนฺติ, ตสฺมา นฺติ วุตฺตํฯ โส หิสฺส วินาสาวหเนน มลฎฺฐานิยตฺตา มลนฺติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๕. อญฺญตรกุลปุตฺตวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต อญฺญตรํ กุลปุตฺตํ อารพฺภ กเถสิฯ</p>


<p>ตสฺส กิร สมานชาติกํ กุลกุมาริกํ อาเนสุํฯ สา อานีตทิวสโต ปฎฺฐาย อติจารินี อโหสิฯ โส กุลปุโตฺต ตสฺสา อติจาเรน ลชฺชิโต กสฺสจิ สมฺมุขีภาวํ อุปคนฺตุํ อสโกฺกโนฺต  พุทฺธุปฎฺฐานาทีนิ  ปจฺฉินฺทิตฺวา กติปาหจฺจเยน สตฺถารํ อุปสงฺกมิตฺวา วนฺทิตฺวา เอกมนฺตํ นิสิโนฺน ‘‘กิํ, อุปาสก, น ทิสฺสสี’’ติ วุเตฺต ตมตฺถํ อาโรเจสิฯ อถ นํ สตฺถา, ‘‘อุปาสก, ปุเพฺพปิ มยา ‘อิตฺถิโย นาม นทีอาทิสทิสา, ตาสุ ปณฺฑิเตน โกโธ น กาตโพฺพ’ติ วุตฺตํ, ตฺวํ ปน ภวปฎิจฺฉนฺนตฺตา น สลฺลเกฺขสี’’ติ วตฺวา เตน ยาจิโต –</p>


<p>
‘‘ยถา นที จ ปโนฺถ จ, ปานาคารํ สภา ปปา;  
  
เอวํ โลกิตฺถิโย นาม, เวลา ตาสํ น วิชฺชตี’’ติฯ (ชา. ๑.๑.๖๕; ๑.๑๒.๙) –  
</p>
  
<p> วิตฺถาเรตฺวา, ‘‘อุปาสก, อิตฺถิยา หิ อติจารินิภาโว มลํ, ทานํ เทนฺตสฺส มเจฺฉรํ มลํ, อิธโลกปรโลเกสุ สตฺตานํ อกุสลกมฺมํ วินาสนเตฺถน มลํ, อวิชฺชา ปน สพฺพมลานํ อุตฺตมมล’’นฺติ วตฺวา อิมา คาถา อภาสิ –</p>


<ol>
<li>
‘‘มลิตฺถิยา ทุจฺจริตํ, มเจฺฉรํ ททโต มลํ;  
  
มลา เว ปาปกา ธมฺมา, อสฺมิํ โลเก ปรมฺหิ จฯ  
</li>
  
<li>
‘‘ตโต มลา มลตรํ, อวิชฺชา ปรมํ มลํ;  
  
เอตํ มลํ ปหนฺตฺวาน, นิมฺมลา โหถ ภิกฺขโว’’ติฯ  
</li>
  
<p>ตตฺถ   นฺติ อติจาโรฯ อติจารินิญฺหิ อิตฺถิํ สามิโกปิ เคหา นีหรติ, มาตาปิตูนํ สนฺติกํ คตมฺปิ ‘‘ตฺวํ กุลสฺส อคารวภูตา, อกฺขีหิปิ น ทฎฺฐพฺพา’’ติ ตํ นีหรนฺติฯ สา อนาถา วิจรนฺตี มหาทุกฺขํ ปาปุณาติฯ เตนสฺสา ทุจฺจริตํ ‘‘มล’’นฺติ วุตฺตํฯ ติ ทายกสฺสฯ ยสฺส หิ เขตฺตกสนกาเล ‘‘อิมสฺมิํ เขเตฺต สมฺปเนฺน สลากภตฺตาทีนิ ทสฺสามี’’ติ จิเนฺตตฺวา นิปฺผเนฺน สเสฺสปิ มเจฺฉรํ อุปฺปชฺชิตฺวา จาคจิตฺตํ นิวาเรติ, โส มเจฺฉรวเสน จาคจิเตฺต อวิรูหเนฺต มนุสฺสสมฺปตฺติํ ทิพฺพสมฺปตฺติํ นิพฺพานสมฺปตฺตินฺติ ติโสฺส สมฺปตฺติโย น ลภติฯ เตน วุตฺตํ – นฺติฯ เสเสสุปิ เอเสว นโยฯ ติ อกุสลธมฺมา ปน อิธโลเก จ ปรโลเก จ มลเมวฯ
</ol></p>


<p>ติ เหฎฺฐา วุตฺตมลโตฯ นฺติ อติเรกมลํ โว กเถมีติ อโตฺถฯ ติ  อฎฺฐวตฺถุกํ อญฺญาณเมว ปรมํ มลํฯ ติ  เอตํ มลํ ชหิตฺวา, ภิกฺขเว, ตุเมฺห นิมฺมลา โหถาติ อโตฺถฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. จูฬสาริวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต จูฬสาริํ นาม สาริปุตฺตเตฺถรสฺส สทฺธิวิหาริกํ อารพฺภ กเถสิฯ</p>


<p>โส กิร เอกทิวเส เวชฺชกมฺมํ กตฺวา ปณีตโภชนํ ลภิตฺวา อาทาย นิกฺขมโนฺต อนฺตรามเคฺค เถรํ ทิสฺวา, ‘‘ภเนฺต, อิทํ มยา เวชฺชกมฺมํ กตฺวา ลทฺธํ, ตุเมฺห อญฺญตฺถ เอวรูปํ โภชนํ น ลภิสฺสถ, อิมํ ภุญฺชถ, อหํ เต เวชฺชกมฺมํ กตฺวา นิจฺจกาลํ เอวรูปํ อาหารํ อาหริสฺสามี’’ติ อาหฯ เถโร ตสฺส วจนํ สุตฺวา ตุณฺหีภูโตว ปกฺกามิฯ ภิกฺขู วิหารํ คนฺตฺวา สตฺถุ ตมตฺถํ อาโรเจสุํฯ สตฺถา, ‘‘ภิกฺขเว, อหิริโก นาม ปคโพฺภ กากสทิโส หุตฺวา เอกวีสติวิธาย อเนสนาย ฐตฺวา สุขํ ชีวติ, หิริโอตฺตปฺปสมฺปโนฺน ปน ทุกฺขํ ชีวตี’’ติ วตฺวา อิมา คาถา อภาสิ –</p>


<ol>
<li>
‘‘สุชีวํ  
อหิริเกน, กากสูเรน ธํสินา;  
  
ปกฺขนฺทินา ปคเพฺภน, สํกิลิเฎฺฐน ชีวิตํฯ  
</li>
  
<li>
‘‘หิรีมตา  
จ ทุชฺชีวํ, นิจฺจํ สุจิคเวสินา;  
  
อลีเนนาปฺปคเพฺภน, สุทฺธาชีเวน ปสฺสตา’’ติฯ  
</li>
  
<p>ตตฺถ ติ ฉินฺนหิโรตฺตปฺปเกนฯ เอวรูเปน หิ อมาตรเมว ‘‘มาตา เม’’ติ อปิตาทโย เอว จ ‘‘ปิตา เม’’ติอาทินา นเยน วตฺวา เอกวีสติวิธาย อเนสนาย ปติฎฺฐาย สุเขน ชีวตุํ สกฺกาฯ ติ สูรกากสทิเสนฯ ยถา หิ สูรกาโก กุลฆเรสุ ยาคุอาทีนิ คณฺหิตุกาโม ภิตฺติอาทีสุ นิสีทิตฺวา อตฺตโน โอโลกนภาวํ ญตฺวา อโนโลเกโนฺต วิย อญฺญวิหิตโก วิย  นิทฺทายโนฺต วิย จ หุตฺวา มนุสฺสานํ ปมาทํ สลฺลเกฺขตฺวา อนุปติตฺวา ‘‘สูสู’’ติ วทเนฺตสุเยว ภาชนโต มุขปูรํ คเหตฺวา ปลายติ, เอวเมวํ อหิริกปุคฺคโลปิ ภิกฺขูหิ สทฺธิํ คามํ ปวิสิตฺวา ยาคุภตฺตฎฺฐานาทีนิ ววตฺถเปติฯ ตตฺถ ภิกฺขู ปิณฺฑาย จริตฺวา ยาปนมตฺตํ อาทาย อาสนสาลํ คนฺตฺวา ปจฺจเวกฺขนฺตา ยาคุํ ปิวิตฺวา กมฺมฎฺฐานํ มนสิ กโรนฺติ สชฺฌายนฺติ อาสนสาลํ สมฺมชฺชนฺติฯ อยํ ปน อกตฺวา คามาภิมุโขว โหติฯ
</ol></p>


<p>โส หิ ภิกฺขูหิ ‘‘ปสฺสถิม’’นฺติ โอโลกิยมาโนปิ อโนโลเกโนฺต วิย อญฺญวิหิโต วิย นิทฺทายโนฺต วิย คณฺฐิกํ ปฎิมุญฺจโนฺต  วิย จีวรํ สํวิทหโนฺต วิย หุตฺวา ‘‘อสุกํ นาม เม กมฺมํ อตฺถี’’ติ วทโนฺต อุฎฺฐายาสนา คามํ ปวิสิตฺวา ปาโตว ววตฺถปิตเคเหสุ อญฺญตรํ เคหํ อุปสงฺกมิตฺวา ฆรมานุสเกสุ โถกํ กวาฎํ ปิธาย ทฺวาเร นิสีทิตฺวา กนฺทเนฺตสุปิ เอเกน หเตฺถน กวาฎํ ปณาเมตฺวา อโนฺต ปวิสติฯ อถ นํ ทิสฺวา อกามกาปิ อาสเน นิสีทาเปตฺวา ยาคุอาทีสุ ยํ อตฺถิ, ตํ เทนฺติฯ โส ยาวทตฺถํ ภุญฺชิตฺวา อวเสสํ ปเตฺตนาทาย ปกฺกมติฯ อยํ กากสูโร นามฯ เอวรูเปน อหิริเกน สุชีวนฺติ อโตฺถฯ</p>


<p>ติ ‘‘อสุกเตฺถโร นาม อปฺปิโจฺฉ’’ติอาทีนิ วทเนฺตสุ – ‘‘กิํ ปน มยํ น อปฺปิจฺฉา’’ติอาทิวจเนน ปเรสํ คุณธํสนตาย ธํสินาฯ ตถารูปสฺส วจนํ สุตฺวา ‘‘อยมฺปิ อปฺปิจฺฉตาทิคุเณ ยุโตฺต’’ติ มญฺญมานา มนุสฺสา ทาตพฺพํ มญฺญนฺติฯ โส ปน ตโต ปฎฺฐาย วิญฺญูปุริสานํ  จิตฺตํ อาราเธตุํ อสโกฺกโนฺต ตมฺหาปิ ลาภา ปริหายติฯ เอวํ ธํสิปุคฺคโล อตฺตโนปิ ปรสฺสปิ ลาภํ นาเสติเยวฯ</p>


<p>ติ ปกฺขนฺทจารินาฯ ปเรสํ กิจฺจานิปิ อตฺตโน กิจฺจานิ วิย ทเสฺสโนฺต ปาโตว ภิกฺขูสุ เจติยงฺคณาทีสุ วตฺตํ กตฺวา กมฺมฎฺฐานมนสิกาเรน โถกํ  นิสีทิตฺวา อุฎฺฐาย คามํ ปวิสเนฺตสุ มุขํ โธวิตฺวา ปณฺฑุกาสาวปารุปนอกฺขิอญฺชนสีสมกฺขนาทีหิ อตฺตภาวํ มเณฺฑตฺวา สมฺมชฺชโนฺต วิย เทฺว ตโย สมฺมชฺชนิปหาเร ทตฺวา ทฺวารโกฎฺฐกาภิมุโข โหติฯ มนุสฺสา ปาโตว ‘‘เจติยํ วนฺทิสฺสาม, มาลาปูชํ กริสฺสามา’’ติ  อาคตา ตํ ทิสฺวา ‘‘อยํ วิหาโร อิมํ ทหรํ นิสฺสาย ปฎิชคฺคนํ ลภติ, อิมํ มา ปมชฺชิตฺถา’’ติ วตฺวา ตสฺส ทาตพฺพํ มญฺญนฺติฯ เอวรูเปน ปกฺขนฺทินาปิ สุชีวํฯ ติ กายปาคพฺภิยาทีหิ สมนฺนาคเตนฯ นฺติ เอวํ ชีวิกํ กเปฺปตฺวา ชีวเนฺตน หิ ปุคฺคเลน สํกิลิเฎฺฐน หุตฺวา ชีวิตํ นาม โหติ, ตํ ทุชฺชีวิตํ ปาปเมวาติ อโตฺถฯ</p>


<p>ติ หิโรตฺตปฺปสมฺปเนฺนน ปุคฺคเลน ทุชฺชีวํฯ โส หิ อมาตาทโยว ‘‘มาตา เม’’ติอาทีนิ อวตฺวา อธมฺมิเก ปจฺจเย คูถํ วิย ชิคุจฺฉโนฺต ธเมฺมน สเมน ปริเยสโนฺต สปทานํ ปิณฺฑาย จริตฺวา ชีวิกํ กเปฺปโนฺต ลูขํ ชีวิกํ ชีวตีติ อโตฺถฯ ติ สุจีนิ กายกมฺมาทีนิ คเวสเนฺตนฯ ติ ชีวิตวุตฺติมนลฺลีเนนฯ ติ  เอวรูโป หิ ปุคฺคโล สุทฺธาชีโว นาม โหติฯ เตน เอวํ สุทฺธาชีเวน ตเมว สุทฺธาชีวํ สารโต ปสฺสตา ลูขชีวิตวเสน ทุชฺชีวํ โหตีติ อโตฺถฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. ปญฺจอุปาสกวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต ปญฺจ อุปาสเก อารพฺภ กเถสิฯ</p>


<p>เตสุ หิ เอโก ปาณาติปาตาเวรมณิสิกฺขาปทเมว รกฺขติ, อิตเร อิตรานิฯ เต เอกทิวสํ ‘‘อหํ ทุกฺกรํ กโรมิ, ทุกฺกรํ รกฺขามี’’ติ วิวาทาปนฺนา สตฺถุ สนฺติกํ คนฺตฺวา วนฺทิตฺวา  ตมตฺถํ อาโรเจสุํฯ สตฺถา เตสํ กถํ สุตฺวา เอกสีลมฺปิ กนิฎฺฐกํ อกตฺวา ‘‘สพฺพาเนว ทุรกฺขานี’’ติ วตฺวา อิมา คาถา อภาสิ –</p>


<ol>
<li>
‘‘โย ปาณมติปาเตติ, มุสาวาทญฺจ ภาสติ;  
  
โลเก อทินฺนมาทิยติ, ปรทารญฺจ คจฺฉติฯ  
</li>
  
<li>
‘‘สุราเมรยปานญฺจ  
  
, โย นโร อนุยุญฺชติ;  
  
อิเธว เมโส โลกสฺมิํ, มูลํ ขณติ อตฺตโนฯ  
</li>
  
<li>
‘‘เอวํ โภ ปุริส ชานาหิ, ปาปธมฺมา อสญฺญตา;  
  
มา ตํ โลโภ อธโมฺม จ, จิรํ ทุกฺขาย รนฺธยุ’’นฺติฯ  
</li>
  
<p>ตตฺถ ติ โย สาหตฺถิกาทีสุ ฉสุ ปโยเคสุ เอกปโยเคนาปิ ปรสฺส ชีวิตินฺทฺริยํ อุปจฺฉินฺทติฯ นฺติ ปเรสํ อตฺถภญฺชนกํ มุสาวาทญฺจ ภาสติฯ ติ อิมสฺมิํ สตฺตโลเก เถยฺยาวหาราทีสุ เอเกนปิ อวหาเรน ปรปริคฺคหิตํ อาทิยติฯ ติ ปรสฺส รกฺขิตโคปิเตสุ ภเณฺฑสุ อปรชฺฌโนฺต อุปฺปถจารํ จรติฯ นฺติ ยสฺส กสฺสจิ สุราย เจว เมรยสฺส จ ปานํฯ ติ เสวติ พหุลีกโรติฯ ติ ติฎฺฐตุ ปรโลโก, โส ปน ปุคฺคโล อิธ โลกสฺมิํเยว เยน เขตฺตวตฺถุอาทินา มูเลน ปติฎฺฐเปยฺย, ตมฺปิ อฎฺฐเปตฺวา วา วิสฺสเชฺชตฺวา วา สุรํ ปิวโนฺต อตฺตโน มูลํ ขณติ, อนาโถ กปโณ หุตฺวา วิจรติฯ ติ ปญฺจทุสฺสีลฺยกมฺมการกํ ปุคฺคลํ อาลปติฯ ติ ลามกธมฺมาฯ ติ กายสญฺญตาทิรหิตาฯ อเจตสาติปิ ปาโฐ, อจิตฺตกาติ อโตฺถฯ ติ โลโภ เจว โทโส จฯ อุภยมฺปิ เหตํ อกุสลเมวฯ นฺติ จิรกาลํ นิรยทุกฺขาทีนํ อตฺถาย  ตํ เอเต ธมฺมา มา รเนฺธนฺตุ มา มเตฺถนฺตูติ อโตฺถฯ
</ol></p>


<p>เทสนาวสาเน เต ปญฺจ อุปาสกา โสตาปตฺติผเล ปติฎฺฐหิํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๘. ติสฺสทหรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ติสฺสทหรํ นาม อารพฺภ กเถสิฯ</p>


<p>โส  กิร อนาถปิณฺฑิกสฺส คหปติโน วิสาขาย อุปาสิกายาติ ปญฺจนฺนํ อริยสาวกโกฎีนํ ทานํ นินฺทโนฺต วิจริ, อสทิสทานมฺปิ นินฺทิเยวฯ เตสํ เตสํ ทานเคฺค สีตลํ ลภิตฺวา ‘‘สีตล’’นฺติ นินฺทิ, อุณฺหํ ลภิตฺวา ‘‘อุณฺห’’นฺติ นินฺทิฯ อปฺปํ เทเนฺตปิ ‘‘กิํ อิเม อปฺปมตฺตกํ เทนฺตี’’ติ นินฺทิ, พหุํ เทเนฺตปิ ‘‘อิเมสํ เคเห ฐปนฎฺฐานํ มเญฺญ นตฺถิ, นนุ นาม ภิกฺขูนํ ยาปนมตฺตํ ทาตพฺพํ, เอตฺตกํ ยาคุภตฺตํ นิรตฺถกเมว วิสฺสชฺชตี’’ติ นินฺทิฯ อตฺตโน ปน ญาตเก อารพฺภ ‘‘อโห อมฺหากํ ญาตกานํ เคหํ จตูหิ ทิสาหิ อาคตาคตานํ ภิกฺขูนํ โอปานภูต’’นฺติอาทีนิ วตฺวา ปสํสํ  ปวเตฺตสิฯ โส ปเนกสฺส โทวาริกสฺส ปุโตฺต ชนปทํ วิจรเนฺตหิ วฑฺฒกีหิ สทฺธิํ วิจรโนฺต สาวตฺถิํ ปตฺวา ปพฺพชิโตฯ อถ นํ ภิกฺขู เอวํ มนุสฺสานํ ทานาทีนิ นินฺทนฺตํ ทิสฺวา ‘‘ปริคฺคณฺหิสฺสาม น’’นฺติ จิเนฺตตฺวา, ‘‘อาวุโส, ตว ญาตกา กหํ วสนฺตี’’ติ ปุจฺฉิตฺวา ‘‘อสุกคาเม นามา’’ติ สุตฺวาว กติปเย ทหเร เปเสสุํฯ เต ตตฺถ คนฺตฺวา คามวาสิเกหิ อาสนสาลาย นิสีทาเปตฺวา กตสกฺการา ปุจฺฉิํสุ – ‘‘อิมมฺหา คามา นิกฺขมิตฺวา ปพฺพชิโต ติโสฺส นาม ทหโร อตฺถิฯ ตสฺส กตเม ญาตกา’’ติ? มนุสฺสา ‘‘อิธ กุลเคหโต นิกฺขมิตฺวา ปพฺพชิตทารโก นตฺถิ, กิํ นุ โข อิเม วทนฺตี’’ติ จิเนฺตตฺวา, ‘‘ภเนฺต, เอโก โทวาริกปุโตฺต วฑฺฒกีหิ สทฺธิํ วิจริตฺวา ปพฺพชิโตติ สุโณม, ตํ สนฺธาย วเทถ มเญฺญ’’ติ อาหํสุฯ ทหรภิกฺขู ติสฺสสฺส ตตฺถ อิสฺสรญาตกานํ อภาวํ ญตฺวา สาวตฺถิํ คนฺตฺวา ‘‘อการณเมว, ภเนฺต, ติโสฺส วิลปโนฺต วิจรตี’’ติ ตํ ปวตฺติํ ภิกฺขูนํ อาโรเจสุํฯ ภิกฺขูปิ ตํ ตถาคตสฺส อาโรเจสุํฯ</p>


<p>สตฺถา ‘‘น, ภิกฺขเว, อิทาเนว วิกเตฺถโนฺต วิจรติ, ปุเพฺพปิ วิกตฺถโกว อโหสี’’ติ วตฺวา ภิกฺขูหิ ยาจิโต อตีตํ อาหริตฺวา –</p>


<p>
‘‘พหุมฺปิ โส วิกเตฺถยฺย, อญฺญํ ชนปทํ คโต;  
  
อนฺวาคนฺตฺวาน ทูเสยฺย, ภุญฺช โภเค กฎาหกา’’ติฯ (ชา. ๑.๑.๑๒๕) –  
</p>
  
<p>อิมํ  วิตฺถาเรตฺวา, ‘‘ภิกฺขเว, โย หิ ปุคฺคโล ปเรหิ อปฺปเก วา พหุเก วา ลูเข วา ปณีเต วา ทิเนฺน อเญฺญสํ วา ทตฺวา อตฺตโน  อทิเนฺน มงฺกุ โหติ, ตสฺส ฌานํ  วา  วิปสฺสนํ วา มคฺคผลาทีนิ วา น อุปฺปชฺชนฺตี’’ติ วตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘ททาติ เว ยถาสทฺธํ, ยถาปสาทนํ ชโน;  
  
ตตฺถ โย จ มงฺกุ โหติ, ปเรสํ ปานโภชเน;  
  
น โส ทิวา วา รตฺติํ วา, สมาธิมธิคจฺฉติฯ  
</li>
  
<li>
‘‘ยสฺส เจตํ สมุจฺฉินฺนํ, มูลฆจฺจํ สมูหตํ;  
  
ส เว ทิวา วา รตฺติํ วา, สมาธิมธิคจฺฉตี’’ติฯ  
</li>
  
<p>ตตฺถ นฺติ ลูขปณีตาทีสุ ยํกิญฺจิ เทโนฺต ชโน ยถาสทฺธํ อตฺตโน สทฺธานุรูปเมว เทติฯ นฺติ เถรนวาทีสุ จสฺส ยสฺมิํ ยสฺมิํ ปสาโท อุปฺปชฺชติ, ตสฺส เทโนฺต ยถาปสาทนํ อตฺตโน ปสาทานุรูปเมว เทติฯ ติ ตสฺมิํ ปรสฺส ทาเน ‘‘มยา อปฺปํ วา ลทฺธํ, ลูขํ วา ลทฺธ’’นฺติ มงฺกุภาวํ อาปชฺชติฯ นฺติ โส ปุคฺคโล ทิวา วา รตฺติํ วา อุปจารปฺปนาวเสน วา มคฺคผลวเสน วา สมาธิํ นาธิคจฺฉติฯ นฺติ ยสฺส ปุคฺคลสฺส เอตํ เอเกสุ ฐาเนสุ มงฺกุภาวสงฺขาตํ อกุสลํ สมุจฺฉินฺนํ มูลฆจฺจํ กตฺวา อรหตฺตมคฺคญาเณน สมูหตํ, โส วุตฺตปฺปการํ สมาธิํ อธิคจฺฉตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๙. ปญฺจอุปาสกวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ปญฺจ อุปาสเก อารพฺภ กเถสิฯ</p>


<p>เต กิร ธมฺมํ โสตุกามา วิหารํ คนฺตฺวา สตฺถารํ วนฺทิตฺวา เอกมนฺตํ นิสีทิํสุฯ พุทฺธานญฺจ ‘‘อยํ ขตฺติโย, อยํ พฺราหฺมโณ, อยํ อโฑฺฒ, อยํ ทุคฺคโต, อิมสฺส อุฬารํ กตฺวา ธมฺมํ เทเสสฺสามิ, อิมสฺส โน’’ติ จิตฺตํ น อุปฺปชฺชติฯ ยํกิญฺจิ อารพฺภ ธมฺมํ เทเสโนฺต ธมฺมคารวํ  ปุรกฺขตฺวา อากาสคงฺคํ  โอตาเรโนฺต วิย เทเสติฯ เอวํ เทเสนฺตสฺส ปน ตถาคตสฺส สนฺติเก นิสินฺนานํ เตสํ เอโก นิสินฺนโกว นิทฺทายิ, เอโก องฺคุลิยา ภูมิํ ลิขโนฺต นิสีทิ, เอโก เอกํ รุกฺขํ จาเลโนฺต นิสีทิ, เอโก อากาสํ อุโลฺลเกโนฺต นิสีทิ, เอโก ปน สกฺกจฺจํ ธมฺมํ อโสฺสสิฯ</p>


<p>อานนฺทเตฺถโร สตฺถารํ พีชยมาโน เตสํ อาการํ โอโลเกโนฺต สตฺถารํ อาห – ‘‘ภเนฺต, ตุเมฺห อิเมสํ มหาเมฆคชฺชิตํ คชฺชนฺตา วิย ธมฺมํ เทเสถ, เอเต ปน ตุเมฺหสุปิ ธมฺมํ กเถเนฺตสุ อิทญฺจิทญฺจ กโรนฺตา นิสินฺนา’’ติฯ ‘‘อานนฺท, ตฺวํ เอเต น ชานาสี’’ติ? ‘‘อาม, น ชานามิ, ภเนฺต’’ติฯ เอเตสุ หิ โย เอส นิทฺทายโนฺต นิสิโนฺน, เอส ปญฺจ ชาติสตานิ สปฺปโยนิยํ นิพฺพตฺติตฺวา โภเคสุ สีสํ ฐเปตฺวา นิทฺทายิ, อิทานิปิสฺส นิทฺทาย ติตฺติ นตฺถิ, นาสฺส กณฺณํ  มม สโทฺท ปวิสตีติฯ กิํ ปน, ภเนฺต, ปฎิปาฎิยา กเถถ, อุทาหุ อนฺตรนฺตราติฯ อานนฺท, เอตสฺส หิ กาเลน มนุสฺสตฺตํ, กาเลน เทวตฺตํ, กาเลน นาคตฺตนฺติ เอวํ อนฺตรนฺตรา อุปฺปชฺชนฺตสฺส อุปปตฺติโย สพฺพญฺญุตญฺญาเณนาปิ น สกฺกา ปริจฺฉินฺทิตุํฯ ปฎิปาฎิยา ปเนส ปญฺจ ชาติสตานิ นาคโยนิยํ นิพฺพตฺติตฺวา นิทฺทายโนฺตปิ นิทฺทาย อติโตฺตเยวฯ องฺคุลิยา ภูมิํ ลิขโนฺต นิสินฺนปุริโสปิ ปญฺจ ชาติสตานิ คณฺฑุปฺปาทโยนิยํ นิพฺพตฺติตฺวา ภูมิํ ขณิ, อิทานิปิ ภูมิํ ขณโนฺตว มม สทฺทํ น สุณาติฯ เอส รุกฺขํ จาเลโนฺต นิสินฺนปุริโสปิ ปฎิปาฎิยา ปญฺจ ชาติสตานิ มกฺกฎโยนิยํ นิพฺพตฺติ, อิทานิปิ ปุพฺพาจิณฺณวเสน รุกฺขํ จาเลติเยว, นาสฺส กณฺณํ มม สโทฺท ปวิสติฯ เอส อากาสํ อุโลฺลเกตฺวา นิสินฺนปุริโสปิ ปญฺจ ชาติสตานิ นกฺขตฺตปาฐโก หุตฺวา นิพฺพตฺติ, อิทานิ ปุพฺพาจิณฺณวเสน อชฺชาปิ อากาสเมว อุโลฺลเกติ, นาสฺส กณฺณํ มม สโทฺท ปวิสติฯ เอส สกฺกจฺจํ ธมฺมํ สุณโนฺต นิสินฺนปุริโส ปน ปฎิปาฎิยา ปญฺจ ชาติสตานิ ติณฺณํ เวทานํ ปารคู มนฺตชฺฌายกพฺราหฺมโณ หุตฺวา นิพฺพตฺติ, อิทานิปิ มนฺตํ สํสนฺทโนฺต วิย สกฺกจฺจํ สุณาตีติฯ</p>


<p>‘‘ภเนฺต, ตุมฺหากํ ธมฺมเทสนา ฉวิอาทีนิ ฉินฺทิตฺวา อฎฺฐิมิญฺชํ อาหจฺจ ติฎฺฐติ, กสฺมา อิเม ตุเมฺหสุปิ ธมฺมํ เทเสเนฺตสุ สกฺกจฺจํ น สุณนฺตี’’ติ? ‘‘อานนฺท, มม ธโมฺม สุสฺสวนีโยติ สญฺญํ กโรสิ มเญฺญ’’ติฯ ‘‘กิํ ปน, ภเนฺต, ทุสฺสวนีโย’’ติ? ‘‘อาม, อานนฺทา’’ติฯ ‘‘กสฺมา, ภเนฺต’’ติ ? ‘‘อานนฺท, พุโทฺธติ  วา ธโมฺมติ วา สโงฺฆติ วา ปทํ อิเมหิ สเตฺตหิ อเนเกสุปิ กปฺปโกฎิสตสหเสฺสสุ อสุตปุพฺพํฯ ยสฺมา อิมํ ธมฺมํ โสตุํ น สโกฺกนฺตา อนมตเคฺค สํสาเร อิเม สตฺตา อเนกวิหิตํ ติรจฺฉานกถํเยว สุณนฺตา อาคตา, ตสฺมา  สุราปานเกฬิมณฺฑลาทีสุ คายนฺตา นจฺจนฺตา วิจรนฺติ, ธมฺมํ โสตุํ น สโกฺกนฺตี’’ติฯ ‘‘กิํ นิสฺสาย ปเนเต น สโกฺกนฺติ, ภเนฺต’’ติ?</p>


<p>อถสฺส สตฺถา, ‘‘อานนฺท, ราคํ นิสฺสาย โทสํ นิสฺสาย โมหํ นิสฺสาย ตณฺหํ นิสฺสาย น สโกฺกนฺติฯ ราคคฺคิสทิโส อคฺคิ นาม นตฺถิ, โส ฉาริกมฺปิ อเสเสตฺวา สเตฺต ทหติฯ กิญฺจาปิ สตฺตสูริยปาตุภาวํ นิสฺสาย อุปฺปโนฺน กปฺปวินาสโก อคฺคิปิ กิญฺจิ อนวเสเสตฺวาว โลกํ ทหติ, โส ปน อคฺคิ กทาจิเยว ทหติฯ ราคคฺคิโน อทหนกาโล นาม นตฺถิ, ตสฺมา ราคสโม วา อคฺคิ โทสสโม วา คโห โมหสมํ วา ชาลํ ตณฺหาสมา วา นที นาม นตฺถี’’ติ วตฺวา อิมํ คาถมาห –</p>


<ol>
<li>
‘‘นตฺถิ ราคสโม อคฺคิ, นตฺถิ โทสสโม คโห;  
  
นตฺถิ โมหสมํ ชาลํ, นตฺถิ ตณฺหาสมา นที’’ติฯ  
</li>
  
<p>ตตฺถ ติ ธูมาทีสุ กิญฺจิ อทเสฺสตฺวา อโนฺตเยว อุฎฺฐาย ฌาปนวเสน ราเคน สโม อคฺคิ นาม นตฺถิฯ ติ ยกฺขคหอชครคหกุมฺภิลคหาทโย เอกสฺมิํเยว อตฺตภาเว คณฺหิตุํ สโกฺกนฺติ, โทสคโห ปน สพฺพตฺถ เอกนฺตเมว คณฺหาตีติ โทเสน สโม  คโห นาม นตฺถิฯ นฺติ โอนนฺธนปริโยนนฺธนเฎฺฐน ปน โมหสมํ ชาลํ นาม นตฺถิฯ ติ คงฺคาทีนํ นทีนํ ปุณฺณกาโลปิ อูนกาโลปิ สุกฺขกาโลปิ ปญฺญายติ, ตณฺหาย ปน ปุณฺณกาโล วา สุกฺขกาโล วา นตฺถิ, นิจฺจํ อูนาว ปญฺญายตีติ ทุปฺปูรณเฎฺฐน ตณฺหาย สมา นที นาม นตฺถีติ อโตฺถฯ
</ol></p>


<p>เทสนาวสาเน สกฺกจฺจํ ธมฺมํ สุณโนฺต อุปาสโก โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๑๐. เมณฺฑกเสฎฺฐิวตฺถุ</h3>
<p>  นฺติ อิมํ ธมฺมเทสนํ สตฺถา ภทฺทิยนครํ นิสฺสาย ชาติยาวเน วิหรโนฺต เมณฺฑกเสฎฺฐิํ อารพฺภ กเถสิฯ</p>


<p>สตฺถา  กิร องฺคุตฺตราเปสุ จาริกํ จรโนฺต เมณฺฑกเสฎฺฐิโน จ, ภริยาย จสฺส จนฺทปทุมาย, ปุตฺตสฺส จ ธนญฺจยเสฎฺฐิโน, สุณิสาย จ สุมนเทวิยา, นตฺตาย จสฺส วิสาขาย, ทาสสฺส จ ปุณฺณสฺสาติ อิเมสํ โสตาปตฺติผลูปนิสฺสยํ ทิสฺวา ภทฺทิยนครํ คนฺตฺวา ชาติยาวเน วิหาสิฯ เมณฺฑกเสฎฺฐิ สตฺถุ อาคมนํ อโสฺสสิฯ กสฺมา  ปเนส เมณฺฑกเสฎฺฐิ นาม ชาโตติ? ตสฺส กิร ปจฺฉิมเคเห อฎฺฐกรีสมเตฺต ฐาเน หตฺถิอสฺสอุสภปมาณา สุวณฺณเมณฺฑกา ปถวิํ ภินฺทิตฺวา ปิฎฺฐิยา ปิฎฺฐิํ ปหรมานา อุฎฺฐหิํสุฯ เตสํ มุเขสุ ปญฺจวณฺณานํ สุตฺตานํ เคณฺฑุกา ปกฺขิตฺตา โหนฺติฯ สปฺปิเตลมธุผาณิตาทีหิ วา วตฺถจฺฉาทนหิรญฺญสุวณฺณาทีหิ วา อเตฺถ สติ เตสํ มุขโต เคณฺฑุเก อปเนนฺติ, เอกสฺสาปิ เมณฺฑกสฺส มุขโต ชมฺพุทีปวาสีนํ ปโหนกํ สปฺปิเตลมธุผาณิตวตฺถจฺฉาทนหิรญฺญสุวณฺณํ นิกฺขมติฯ ตโต ปฎฺฐาย เมณฺฑกเสฎฺฐีติ ปญฺญายิฯ</p>


<p>กิํ ปนสฺส ปุพฺพกมฺมนฺติ? วิปสฺสีพุทฺธกาเล กิร เอส อวโรชสฺส นาม กุฎุมฺพิกสฺส ภาคิเนโยฺย มาตุเลน สมานนาโม อวโรโช นาม อโหสิฯ อถสฺส มาตุโล สตฺถุ คนฺธกุฎิํ กาตุํ อารภิฯ โส ตสฺส สนฺติกํ คนฺตฺวา, ‘‘มาตุล, อุโภปิ สเหว กโรมา’’ติ วตฺวา ‘‘อหํ อเญฺญหิ สทฺธิํ อสาธารณํ กตฺวา เอกโกว กริสฺสามี’’ติ เตน ปน ปฎิกฺขิตฺตกาเล ‘‘อิมสฺมิํ ฐาเน คนฺธกุฎิยา กตาย อิมสฺมิํ นาม ฐาเน กุญฺชรสาลํ นาม ลทฺธุํ วฎฺฎตี’’ติ จิเนฺตตฺวา อรญฺญโต ทพฺพสมฺภาเร อาหราเปตฺวา เอกํ ถมฺภํ สุวณฺณขจิตํ, เอกํ รชตขจิตํ, เอกํ มณิขจิตํ, เอกํ สตฺตรตนขจิตนฺติ เอวํ ตุลาสงฺฆาตทฺวารกวาฎวาตปานโคปานสีฉทนิฎฺฐกา สพฺพาปิ สุวณฺณาทิขจิตาว กาเรตฺวา คนฺธกุฎิยา สมฺมุขฎฺฐาเน ตถาคตสฺส สตฺตรตนมยํ กุญฺชรสาลํ กาเรสิฯ ตสฺสา อุปริ ฆนรตฺตสุวณฺณมยา กมฺพลา ปวาฬมยา สิขรถูปิกาโย อเหสุํฯ กุญฺชรสาลาย  มเชฺฌ ฐาเน  รตนมณฺฑปํ กาเรตฺวา ธมฺมาสนํ ปติฎฺฐาเปสิฯ ตสฺส ฆนรตฺตสุวณฺณมยา ปาทา อเหสุํ, ตถา จตโสฺส อฎนิโยฯ จตฺตาโร ปน สุวณฺณเมณฺฑเก การาเปตฺวา อาสนสฺส จตุนฺนํ ปาทานํ เหฎฺฐา ฐเปสิ, เทฺว เมณฺฑเก การาเปตฺวา ปาทปีฐกาย เหฎฺฐา ฐเปสิ, ฉ สุวณฺณเมณฺฑเก การาเปตฺวา มณฺฑปํ ปริกฺขิเปโนฺต ฐเปสิฯ ธมฺมาสนํ ปฐมํ สุตฺตมเยหิ รชฺชุเกหิ วายาเปตฺวา มเชฺฌ สุวณฺณสุตฺตมเยหิ อุปริ มุตฺตมเยหิ สุเตฺตหิ วายาเปสิฯ ตสฺส จนฺทนมโย อปสฺสโย อโหสิฯ เอวํ กุญฺชรสาลํ นิฎฺฐาเปตฺวา สาลามหํ กโรโนฺต อฎฺฐสฎฺฐีหิ ภิกฺขุสตสหเสฺสหิ สทฺธิํ สตฺถารํ นิมเนฺตตฺวา จตฺตาโร มาเส ทานํ ทตฺวา โอสานทิวเส ติจีวรํ อทาสิฯ ตตฺถ สงฺฆนวกสฺส สตสหสฺสคฺฆนิกํ ปาปุณิฯ</p>


<p>เอวํ  วิปสฺสีพุทฺธกาเล ปุญฺญกมฺมํ กตฺวา ตโต จุโต เทเวสุ จ มนุเสฺสสุ จ สํสรโนฺต อิมสฺมิํ ภทฺทกเปฺป พาราณสิยํ มหาโภคกุเล นิพฺพตฺติตฺวา พาราณสิเสฎฺฐิ นาม อโหสิฯ โส เอกทิวสํ ราชูปฎฺฐานํ คจฺฉโนฺต ปุโรหิตํ ทิสฺวา ‘‘กิํ, อาจริย, นกฺขตฺตมุหุตฺตํ, อุปธาเรถา’’ติ อาหฯ อาม, อุปธาเรมิ, กิํ อญฺญํ อมฺหากํ กมฺมนฺติฯ เตน หิ กีทิสํ ชนปทจาริตฺตนฺติ? เอกํ ภยํ  ภวิสฺสตีติฯ กิํ ภยํ นามาติ? ฉาตกภยํ เสฎฺฐีติฯ กทา ภวิสฺสตีติ? อิโต ติณฺณํ สํวจฺฉรานํ อจฺจเยนาติฯ ตํ สุตฺวา เสฎฺฐิ พหุํ กสิกมฺมํ กาเรตฺวา เคเห วิชฺชมานธเนนาปิ ธญฺญเมว คเหตฺวา อฑฺฒเตรสานิ โกฎฺฐสตานิ กาเรตฺวา สพฺพโกฎฺฐเก วีหีหิ ปริปูเรสิฯ โกเฎฺฐสุ อปฺปโหเนฺตสุ จาฎิอาทีนิ ปูเรตฺวา อวเสสํ ภูมิยํ อาวาเฎ กตฺวา นิขณิฯ นิธานาวเสสํ มตฺติกาย สทฺธิํ มทฺทิตฺวา ภิตฺติโย ลิมฺปาเปสิฯ</p>


<p>โส อปเรน สมเยน ฉาตกภเย สมฺปเตฺต ยถานิกฺขิตฺตํ ธญฺญํ ปริภุญฺชโนฺต โกเฎฺฐสุ จ จาฎิอาทีสุ จ นิกฺขิตฺตธเญฺญ ปริกฺขีเณ ปริชเน ปโกฺกสาเปตฺวา อาห – ‘‘คจฺฉถ, ตาตา, ปพฺพตปาทํ ปวิสิตฺวา ชีวนฺตา สุภิกฺขกาเล มม สนฺติกํ อาคนฺตุกามา อาคจฺฉถ, อนาคนฺตุกามา ตตฺถ ตเตฺถว ชีวถา’’ติฯ เต โรทมานา อสฺสุมุขา หุตฺวา เสฎฺฐิํ วนฺทิตฺวา ขมาเปตฺวา สตฺตาหํ นิสีทิตฺวา ตถา อกํสุฯ ตสฺส ปน สนฺติเก  เวยฺยาวจฺจกโร เอโกว ปุโณฺณ นาม ทาโส โอหียิ, เตน สทฺธิํ เสฎฺฐิชายา เสฎฺฐิปุโตฺต เสฎฺฐิสุณิสาติ ปเญฺจว ชนา อเหสุํฯ เต ภูมิยํ  อาวาเฎสุ นิหิตธเญฺญปิ ปริกฺขีเณ ภิตฺติมตฺติกํ ปาเตตฺวา เตเมตฺวา ตโต ลทฺธธเญฺญน ยาปยิํสุฯ อถสฺส ชายา ฉาตเก อวตฺถรเนฺต มตฺติกาย ขียมานาย ภิตฺติปาเทสุ อวสิฎฺฐมตฺติกํ ปาเตตฺวา เตเมตฺวา อฑฺฒาฬฺหกมตฺตํ วีหิํ ลภิตฺวา โกเฎฺฎตฺวา เอกํ ตณฺฑุลนาฬิํ คเหตฺวา ‘‘ฉาตกกาเล โจรา พหู โหนฺตี’’ติ โจรภเยน เอกสฺมิํ กุเฎ ปกฺขิปิตฺวา ปิทหิตฺวา ภูมิยํ นิขณิตฺวา ฐเปสิฯ อถ นํ เสฎฺฐิ ราชูปฎฺฐานโต อาคนฺตฺวา อาห – ‘‘ภเทฺท, ฉาโตมฺหิ, อตฺถิ กิญฺจี’’ติฯ สา วิชฺชมานํ ‘‘นตฺถี’’ติ อวตฺวา ‘‘เอกา ตณฺฑุลนาฬิ อตฺถี’’ติ อาหฯ ‘‘กหํ สา’’ติ? ‘‘โจรภเยน เม นิขณิตฺวา ฐปิตา’’ติฯ ‘‘เตน หิ นํ อุทฺธริตฺวา กิญฺจิ ปจาหี’’ติฯ ‘‘สเจ ยาคุํ ปจิสฺสามิ, เทฺว วาเร ลภิสฺสติฯ สเจ ภตฺตํ ปจิสฺสามิ, เอกวารเมว ลภิสฺสติ, กิํ ปจามิ, สามี’’ติ อาหฯ ‘‘อมฺหากํ อโญฺญ ปจฺจโย นตฺถิ, ภตฺตํ ภุญฺชิตฺวา มริสฺสาม, ภตฺตเมว ปจาหี’’ติฯ สา ภตฺตํ ปจิตฺวา ปญฺจ โกฎฺฐาเส กตฺวา เสฎฺฐิโน โกฎฺฐาสํ วเฑฺฒตฺวา ปุรโต ฐเปสิฯ</p>


<p>ตสฺมิํ ขเณ คนฺธมาทนปพฺพเต ปเจฺจกพุโทฺธ สมาปตฺติโต  วุฎฺฐาติฯ อโนฺตสมาปตฺติยํ กิร สมาปตฺติพเลน ชิฆจฺฉา น พาธติฯ สมาปตฺติโต วุฎฺฐิตานํ ปน พลวตี หุตฺวา อุทรปฎลํ  ฑยฺหนฺตี วิย อุปฺปชฺชติฯ ตสฺมา เต ลภนฎฺฐานํ โอโลเกตฺวา คจฺฉนฺติฯ ตํ ทิวสญฺจ เตสํ ทานํ ทตฺวา เสนาปติฎฺฐานาทีสุ อญฺญตรสมฺปตฺติํ ลภนฺติฯ ตสฺมา โสปิ ทิเพฺพน จกฺขุนา โอโลเกโนฺต ‘‘สกลชมฺพุทีเป ฉาตกภยํ อุปฺปนฺนํ, เสฎฺฐิเคเห จ ปญฺจนฺนํ ชนานํ นาฬิโกทโนว ปโกฺก, สทฺธา นุ โข เอเต, สกฺขิสฺสนฺติ วา มม สงฺคหํ กาตุ’’นฺติ เตสํ สทฺธภาวญฺจ สงฺคหํ กาตุํ สมตฺถภาวญฺจ ทิสฺวา ปตฺตจีวรมาทาย มหาเสฎฺฐิสฺส ปุรโต ทฺวาเร ฐิตเมว อตฺตานํ ทเสฺสสิฯ โส ตํ ทิสฺวา ปสนฺนจิโตฺต ‘‘ปุเพฺพปิ มยา ทานสฺส อทินฺนตฺตา เอวรูปํ ฉาตกํ ทิฎฺฐํ, อิทํ โข ปน ภตฺตํ มํ เอกทิวสเมว รเกฺขยฺยฯ อยฺยสฺส ปน ทินฺนํ อเนกาสุ กปฺปโกฎีสุ มม หิตสุขาวหํ ภวิสฺสตี’’ติ ตํ ภตฺตปาติํ อปเนตฺวา ปเจฺจกพุทฺธํ อุปสงฺกมิตฺวา ปญฺจปติฎฺฐิเตน วนฺทิตฺวา เคหํ ปเวเสตฺวา อาสเน นิสินฺนสฺส  ปาเท โธวิตฺวา สุวณฺณปาทปีเฐ ฐเปตฺวา ภตฺตปาติมาทาย ปเจฺจกพุทฺธสฺส ปเตฺต โอกิริฯ อุปฑฺฒาวเสเส ภเตฺต ปเจฺจกพุโทฺธ หเตฺถน ปตฺตํ  ปิทหิฯ อถ นํ, ‘‘ภเนฺต, เอกาย ตณฺฑุลนาฬิยา ปญฺจนฺนํ ชนานํ ปกฺกโอทนสฺส อยํ เอโก โกฎฺฐาโส, อิมํ ทฺวิธา กาตุํ น สกฺกาฯ มา มยฺหํ อิธโลเก สงฺคหํ กโรถ, อหํ นิรวเสสํ ทาตุกาโมมฺหี’’ติ วตฺวา สพฺพํ ภตฺตมทาสิฯ ทตฺวา จ ปน ปตฺถนํ ปฎฺฐเปสิ, ‘‘มา, ภเนฺต, ปุน นิพฺพตฺตนิพฺพตฺตฎฺฐาเน เอวรูปํ ฉาตกภยํ อทฺทสํ, อิโต ปฎฺฐาย สกลชมฺพุทีปวาสีนํ พีชภตฺตํ ทาตุํ สมโตฺถ ภเวยฺยํ, สหเตฺถน กมฺมํ กตฺวา ชีวิกํ น กเปฺปยฺยํ, อฑฺฒเตรส โกฎฺฐสตานิ โสธาเปตฺวา สีสํ นฺหายิตฺวา เตสํ ทฺวาเร นิสีทิตฺวา อุทฺธํ โอโลกิตกฺขเณเยว เม รตฺตสาลิธารา ปติตฺวา สพฺพโกเฎฺฐ ปูเรยฺยุํฯ นิพฺพตฺตนิพฺพตฺตฎฺฐาเน จ อยเมว ภริยา, อยเมว ปุโตฺต, อยเมว สุณิสา, อยเมว ทาโส โหตู’’ติฯ</p>


<p>ภริยาปิสฺส ‘‘มม สามิเก ชิฆจฺฉาย ปีฬิยมาเน น สกฺกา มยา ภุญฺชิตุ’’นฺติ จิเนฺตตฺวา อตฺตโน โกฎฺฐาสํ ปเจฺจกพุทฺธสฺส ทตฺวา ปตฺถนํ ปฎฺฐเปสิ, ‘‘ภเนฺต, อิทานิ นิพฺพตฺตนิพฺพตฺตฎฺฐาเน เอวรูปํ ฉาตกภยํ น ปเสฺสยฺยํ, ภตฺตถาลิกํ  ปุรโต กตฺวา สกลชมฺพุทีปวาสีนํ ภตฺตํ เทนฺติยาปิ จ เม ยาว น อุฎฺฐหิสฺสามิ, ตาว คหิตคหิตฎฺฐานํ ปูริตเมว โหตุฯ อยเมว สามิโก, อยเมว ปุโตฺต, อยเมว สุณิสา, อยเมว ทาโส โหตู’’ติฯ ปุโตฺตปิสฺส อตฺตโน โกฎฺฐาสํ ปเจฺจกพุทฺธสฺส ทตฺวา ปตฺถนํ ปฎฺฐเปสิ, ‘‘ภเนฺต, อิโต ปฎฺฐาย เอวรูปํ ฉาตกภยํ น ปเสฺสยฺยํ, เอกญฺจ เม สหสฺสถวิกํ คเหตฺวา สกลชมฺพุทีปวาสีนํ กหาปณํ เทนฺตสฺสาปิ อยํ สหสฺสถวิกา ปริปุณฺณาว โหตุ, อิเมเยว มาตาปิตโร โหนฺตุ, อยํ ภริยา, อยํ ทาโส โหตู’’ติฯ</p>


<p>สุณิสาปิสฺส  อตฺตโน โกฎฺฐาสํ ปเจฺจกพุทฺธสฺส ทตฺวา ปตฺถนํ ปฎฺฐเปสิ, ‘‘อิโต ปฎฺฐาย เอวรูปํ ฉาตกภยํ น ปเสฺสยฺยํ, เอกญฺจ เม ธญฺญปิฎกํ ปุรโต ฐเปตฺวา สกลชมฺพุทีปวาสีนํ พีชภตฺตํ เทนฺติยาปิ ขีณภาโว มา ปญฺญายิตฺถ, นิพฺพตฺตนิพฺพตฺตฎฺฐาเน อิเมเยว สสุรา โหนฺตุ, อยเมว สามิโก, อยเมว ทาโส โหตู’’ติฯ ทาโสปิ อตฺตโน โกฎฺฐาสํ ปเจฺจกพุทฺธสฺส ทตฺวา ปตฺถนํ ปฎฺฐเปสิ , ‘‘อิโต ปฎฺฐาย เอวรูปํ ฉาตกภยํ น ปเสฺสยฺยํ, สเพฺพ อิเม สามิกา โหนฺตุ, กสนฺตสฺส จ เม อิโต ติโสฺส, เอโตฺต ติโสฺส, มเชฺฌ เอกาติ ทารุอมฺพณมตฺตา สตฺต สตฺต สีตาโย คจฺฉนฺตู’’ติฯ โส ตํ ทิวสํ เสนาปติฎฺฐานํ ปเตฺถตฺวา ลทฺธุํ สมโตฺถปิ สามิเกสุ  สิเนเหน ‘‘อิเมเยว เม สามิกา โหนฺตู’’ติ ปตฺถนํ ปฎฺฐเปสิฯ ปเจฺจกพุโทฺธ สเพฺพสมฺปิ วจนาวสาเน ‘‘เอวํ โหตู’’ติ วตฺวา –</p>


<p>
‘‘อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ;  
  
สเพฺพ ปูเรนฺตุ สงฺกปฺปา, จโนฺท ปนฺนรโส ยถาฯ  
</p>
  
<p>
‘‘อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ;  
  
สเพฺพ ปูเรนฺตุ สงฺกปฺปา, มณิ โชติรโส ยถา’’ติฯ –  
</p>
  
<p>ปเจฺจกพุทฺธคาถาหิ อนุโมทนํ กตฺวา ‘‘มยา อิเมสํ จิตฺตํ ปสาเทตุํ วฎฺฎตี’’ติ จิเนฺตตฺวา ‘‘ยาว คนฺธมาทนปพฺพตา อิเม มํ ปสฺสนฺตู’’ติ อธิฎฺฐหิตฺวา ปกฺกามิฯ เตปิ โอโลเกตฺวาว อฎฺฐํสุฯ โส คนฺตฺวา ตํ ภตฺตํ ปญฺจหิ ปเจฺจกพุทฺธสเตหิ สทฺธิํ สํวิภชิฯ ตํ ตสฺสานุภาเวน สเพฺพสมฺปิ ปโหติฯ เต โอโลเกนฺตาเยว อฎฺฐํสุฯ</p>


<p>อติกฺกเนฺต ปน มชฺฌนฺหิเก เสฎฺฐิภริยา อุกฺขลิํ โธวิตฺวา ปิทหิตฺวา ฐเปสิฯ เสฎฺฐิปิ ชิฆจฺฉาย ปีฬิโต นิปชฺชิตฺวา นิทฺทํ โอกฺกมิฯ โส สายเนฺห ปพุชฺฌิตฺวา ภริยํ อาห – ‘‘ภเทฺท, อติวิย ฉาโตมฺหิ, อตฺถิ นุ โข อุกฺขลิยา ตเล ฌามกสิตฺถานี’’ติฯ สา โธวิตฺวา อุกฺขลิยา ฐปิตภาวํ ชานนฺตีปิ ‘‘นตฺถี’’ติ อวตฺวา ‘‘อุกฺขลิํ วิวริตฺวา อาจิกฺขิสฺสามี’’ติ อุฎฺฐาย อุกฺขลิมูลํ คนฺตฺวา อุกฺขลิํ วิวริ, ตาวเทว สุมนมกุลสทิสวณฺณสฺส ภตฺตสฺส ปูรา อุกฺขลิ ปิธานํ อุกฺขิปิตฺวา อฎฺฐาสิฯ สา ตํ ทิสฺวาว ปีติยา ผุฎฺฐสรีรา เสฎฺฐิํ อาห – ‘‘อุเฎฺฐหิ, สามิ, อหํ อุกฺขลิํ โธวิตฺวา ปิทหิํ, สา ปน สุมนมกุลสทิสวณฺณสฺส ภตฺตสฺส  ปูรา, ปุญฺญานิ นาม กตฺตพฺพรูปานิ, ทานํ นาม กตฺตพฺพยุตฺตกํฯ อุเฎฺฐหิ, สามิ, ภุญฺชสฺสู’’ติฯ สา ทฺวินฺนํ ปิตาปุตฺตานํ ภตฺตํ อทาสิฯ เตสุ สุตฺวา  อุฎฺฐิเตสุ สุณิสาย สทฺธิํ นิสีทิตฺวา ภุญฺชิตฺวา ปุณฺณสฺส ภตฺตํ อทาสิฯ คหิตคหิตฎฺฐานํ น ขียติ, กฎจฺฉุนา สกิํ คหิตฎฺฐานเมว ปญฺญายติฯ ตํทิวสเมว โกฎฺฐาทโย ปุเพฺพ ปูริตนิยาเมเนว ปุน ปูรยิํสุฯ ‘‘เสฎฺฐิสฺส เคเห ภตฺตํ อุปฺปนฺนํ, พีชภเตฺตหิ อตฺถิกา อาคนฺตฺวา คณฺหนฺตู’’ติ นคเร  โฆสนํ กาเรสิฯ มนุสฺสา ตสฺส เคหโต พีชภตฺตํ คณฺหิํสุฯ สกลชมฺพุทีปวาสิโน ตํ นิสฺสาย ชีวิตํ ลภิํสุเยวฯ</p>


<p>โส ตโต จุโต เทวโลเก นิพฺพตฺติตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท ภทฺทิยนคเร เสฎฺฐิกุเล นิพฺพตฺติฯ ภริยาปิสฺส มหาโภคกุเล นิพฺพตฺติตฺวา วยปฺปตฺตา ตเสฺสว เคหํ อคมาสิฯ ตสฺส ตํ ปุพฺพกมฺมํ นิสฺสาย ปจฺฉาเคเห ปุเพฺพ วุตฺตปฺปการา เมณฺฑกา อุฎฺฐหิํสุฯ ปุโตฺตปิ เนสํ ปุโตฺตว, สุณิสา สุณิสาว, ทาโส ทาโสว อโหสิฯ อเถกทิวสํ เสฎฺฐิ อตฺตโน ปุญฺญํ วีมํสิตุกาโม อฑฺฒเตรสานิ โกฎฺฐสตานิ โสธาเปตฺวา สีสํ นฺหาโต ทฺวาเร นิสีทิตฺวา อุทฺธํ โอโลเกสิฯ สพฺพานิปิ วุตฺตปฺปการานํ  รตฺตสาลีนํ ปูรยิํสุฯ โส เสสานมฺปิ ปุญฺญานิ วีมํสิตุกาโม ภริยญฺจ ปุตฺตาทโย จ ‘‘ตุมฺหากมฺปิ ปุญฺญานิ วีมํสิสฺสถา’’ติ อาหฯ</p>


<p>อถสฺส ภริยา สพฺพาลงฺกาเรหิ อลงฺกริตฺวา มหาชนสฺส ปสฺสนฺตเสฺสว ตณฺฑุเล มินาเปตฺวา เตหิ ภตฺตํ ปจาเปตฺวา ทฺวารโกฎฺฐเก ปญฺญตฺตาสเน นิสีทิตฺวา สุวณฺณกฎจฺฉุํ อาทาย ‘‘ภเตฺตน อตฺถิกา อาคจฺฉนฺตู’’ติ โฆสาเปตฺวา อาคตาคตานํ อุปนีตภาชนานิ ปูเรตฺวา อทาสิฯ สกลทิวสมฺปิ เทนฺติยา กฎจฺฉุนา คหิตฎฺฐานเมว ปญฺญายติฯ ตสฺสา ปน ปุริมพุทฺธานมฺปิ ภิกฺขุสงฺฆสฺส วามหเตฺถน อุกฺขลิํ ทกฺขิณหเตฺถน กฎจฺฉุํ คเหตฺวา เอวเมว ปเตฺต ปูเรตฺวา ภตฺตสฺส ทินฺนตฺตา วามหตฺถตลํ ปูเรตฺวา ปทุมลกฺขณํ นิพฺพตฺติ, ทกฺขิณหตฺถตลํ ปูเรตฺวา จนฺทลกฺขณํ นิพฺพตฺติฯ ยสฺมา ปน วามหตฺถโต ธมฺมกรณํ อาทาย ภิกฺขุสงฺฆสฺส อุทกํ ปริสฺสาเวตฺวา ททมานา อปราปรํ วิจริ, เตนสฺสา ทกฺขิณปาทตลํ ปูเรตฺวา จนฺทลกฺขณํ นิพฺพตฺติ, วามปาทตลํ ปูเรตฺวา ปทุมลกฺขณํ นิพฺพตฺติฯ ตสฺสา อิมินา การเณน จนฺทปทุมาติ นามํ กริํสุฯ</p>


<p>ปุโตฺตปิสฺส สีสํ นฺหาโต สหสฺสถวิกํ  อาทาย ‘‘กหาปเณหิ อตฺถิกา อาคจฺฉนฺตู’’ติ วตฺวา อาคตาคตานํ คหิตภาชนานิ ปูเรตฺวา อทาสิฯ ถวิกาย กหาปณสหสฺสํ อโหสิเยวฯ สุณิสาปิสฺส สพฺพาลงฺกาเรหิ อลงฺกริตฺวา วีหิปิฎกํ อาทาย อากาสงฺคเณ นิสินฺนา ‘‘พีชภเตฺตหิ อตฺถิกา อาคจฺฉนฺตู’’ติ วตฺวา อาคตาคตานํ คหิตภาชนานิ ปูเรตฺวา อทาสิฯ ปิฎกํ  ยถาปูริตเมว อโหสิฯ ทาโสปิสฺส  สพฺพาลงฺกาเรหิ อลงฺกริตฺวา สุวณฺณยุเคสุ สุวณฺณโยเตฺตหิ โคเณ โยเชตฺวา สุวณฺณปโตทยฎฺฐิํ อาทาย ทฺวินฺนํ โคณานํ คนฺธปญฺจงฺคุลิกานิ ทตฺวา วิสาเณสุ สุวณฺณโกสเก ปฎิมุญฺจิตฺวา เขตฺตํ คนฺตฺวา ปาเชสิฯ อิโต ติโสฺส, เอโตฺต ติโสฺส, มเชฺฌ เอกาติ สตฺต สีตา ภิชฺชิตฺวา อคมํสุฯ ชมฺพุทีปวาสิโน ภตฺตพีชหิรญฺญสุวณฺณาทีสุ ยถารุจิตํ เสฎฺฐิเคหโตเยว คณฺหิํสุฯ อิเม ปญฺจ มหาปุญฺญาฯ</p>


<p>เอวํ มหานุภาโว เสฎฺฐิ ‘‘สตฺถา กิร อาคโต’’ติ สุตฺวา ‘‘สตฺถุ ปจฺจุคฺคมนํ กริสฺสามี’’ติ นิกฺขมโนฺต อนฺตรามเคฺค ติตฺถิเย ทิสฺวา เตหิ ‘‘กสฺมา ตํ, คหปติ, กิริยวาโท สมาโน อกิริยวาทสฺส สมณสฺส โคตมสฺส สนฺติกํ คจฺฉสี’’ติ นิวาริยมาโนปิ เตสํ วจนํ อนาทิยิตฺวา คนฺตฺวา สตฺถารํ วนฺทิตฺวา เอกมนฺตํ นิสีทิ ฯ อถสฺส สตฺถา อนุปุพฺพิํ กถํ กเถสิฯ โส เทสนาวสาเน โสตาปตฺติผลํ ปตฺวา สตฺถุ ติตฺถิเยหิ อวณฺณํ วตฺวา อตฺตโน นิวาริตภาวํ อาโรเจสิฯ อถ นํ สตฺถา, ‘‘คหปติ, อิเม สตฺตา นาม มหนฺตมฺปิ อตฺตโน โทสํ น ปสฺสนฺติ, อวิชฺชมานมฺปิ ปเรสํ โทสํ วิชฺชมานํ กตฺวา ตตฺถ ตตฺถ ภุสํ วิย โอปุนนฺตี’’ติ วตฺวา อิมํ คาถมาห –</p>


<ol>
<li>
‘‘สุทสฺสํ วชฺชมเญฺญสํ, อตฺตโน ปน ทุทฺทสํ;  
  
ปเรสญฺหิ โส วชฺชานิ, โอปุนาติ ยถา ภุสํ;  
  
อตฺตโน ปน ฉาเทติ, กลิํว กิตวา สโฐ’’ติฯ  
</li>
  
<p>ตตฺถ นฺติ ปรสฺส อณุมตฺตมฺปิ วชฺชํ ขลิตํ สุทสฺสํ สุเขเนว ปสฺสิตุํ สกฺกา, อตฺตโน ปน อติมหนฺตมฺปิ ทุทฺทสํฯ ติ เตเนว การเณน โส ปุคฺคโล สงฺฆมชฺฌาทีสุ ปเรสํ วชฺชานิ อุจฺจฎฺฐาเน ฐเปตฺวา ภุสํ โอปุนโนฺต วิย โอปุนาติฯ ติ เอตฺถ สกุเณสุ อปรชฺฌนภาเวน อตฺตภาโว กลิ นาม, สาขภงฺคาทิกํ ปฎิจฺฉาทนํ กิตวา นาม, สากุณิโก สโฐ นามฯ ยถา สกุณลุทฺทโก สกุเณ คเหตฺวา มาเรตุกาโม กิตวา วิย  อตฺตภาวํ ปฎิจฺฉาเทติ, เอวํ อตฺตโน วชฺชํ ฉาเทตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๑. อุชฺฌานสญฺญิเตฺถรวตฺถุ</h3>
<p>ติ   อิมํ ธมฺมเทสนํ สตฺถา เชตวเน วิหรโนฺต อุชฺฌานสญฺญิํ นาม เอกํ เถรํ อารพฺภ กเถสิฯ</p>


<p>โส กิร ‘‘อยํ เอวํ นิวาเสติ, เอวํ ปารุปตี’’ติ ภิกฺขูนํ อนฺตรเมว คเวสโนฺต วิจรติฯ ภิกฺขู ‘‘อสุโก นาม, ภเนฺต, เถโร เอวํ กโรตี’’ติ สตฺถุ อาโรเจสุํฯ สตฺถา, ‘‘ภิกฺขเว, วตฺตสีเส ฐตฺวา เอวํ โอวทโนฺต อนนุปวาโทฯ โย ปน นิจฺจํ อุชฺฌานสญฺญิตาย ปเรสํ อนฺตรํ ปริเยสมาโน เอวํ วตฺวา วิจรติ, ตสฺส ฌานาทีสุ เอโกปิ วิเสโส นุปฺปชฺชติ, เกวลํ อาสวาเยว วฑฺฒนฺตี’’ติ วตฺวา อิมํ คาถมาห –</p>


<ol>
<li>
‘‘ปรวชฺชานุปสฺสิสฺส, นิจฺจํ อุชฺฌานสญฺญิโน;  
  
อาสวา ตสฺส วฑฺฒนฺติ, อารา โส อาสวกฺขยา’’ติฯ  
</li>
  
<p>ตตฺถ  ติ เอวํ นิวาเสตพฺพํ เอวํ ปารุปิตพฺพนฺติ ปเรสํ อนฺตรคเวสิตาย อุชฺฌานพหุลสฺส ปุคฺคลสฺส ฌานาทีสุ เอกธโมฺมปิ น วฑฺฒติ, อถ โข อาสวาว ตสฺส วฑฺฒนฺติฯ เตเนว การเณน โส อรหตฺตมคฺคสงฺขาตา อาสวกฺขยา อารา ทูรํ คโตว โหตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๒. สุภทฺทปริพฺพาชกวตฺถุ</h3>
<p>ติ อิทํ ธมฺมเทสนํ สตฺถา กุสินารายํ อุปวตฺตเน มลฺลานํ สาลวเน ปรินิพฺพานมญฺจเก นิปโนฺน สุภทฺทํ ปริพฺพาชกํ อารพฺภ กเถสิฯ</p>


<p>โส กิร อตีเต กนิฎฺฐภาตริ เอกสฺมิํ สเสฺส นวกฺขตฺตุํ อคฺคทานํ เทเนฺต ทานํ ทาตุํ อนิจฺฉโนฺต โอสกฺกิตฺวา อวสาเน อทาสิฯ ตสฺมา ปฐมโพธิยมฺปิ มชฺฌิมโพธิยมฺปิ สตฺถารํ ทฎฺฐุํ นาลตฺถฯ ปจฺฉิมโพธิยํ ปน สตฺถุ ปรินิพฺพานกาเล ‘‘อหํ ตีสุ ปเญฺหสุ อตฺตโน กงฺขํ มหลฺลเก  ปริพฺพาชเก  ปุจฺฉิตฺวา สมณํ โคตมํ ‘ทหโร’ติ สญฺญาย น ปุจฺฉิํ , ตสฺส จ ทานิ ปรินิพฺพานกาโล, ปจฺฉา เม สมณสฺส โคตมสฺส อปุจฺฉิตการณา วิปฺปฎิสาโร อุปฺปเชฺชยฺยา’’ติ สตฺถารํ อุปสงฺกมิตฺวา อานนฺทเตฺถเรน นิวาริยมาโนปิ สตฺถารา โอกาสํ กตฺวา, ‘‘อานนฺท, มา สุภทฺทํ นิวารยิ, ปุจฺฉตุ มํ ปญฺห’’นฺติ วุเตฺต อโนฺตสาณิํ ปวิสิตฺวา เหฎฺฐามญฺจเก นิสิโนฺน, ‘‘โภ สมณ, กิํ นุ โข อากาเส ปทํ นาม อตฺถิ, อิโต พหิทฺธา สมโณ นาม อตฺถิ, สงฺขารา สสฺสตา นาม อตฺถี’’ติ อิเม ปเญฺห ปุจฺฉิฯ อถสฺส สตฺถา เตสํ อภาวํ อาจิกฺขโนฺต อิมาหิ คาถาหิ ธมฺมํ เทเสสิ –</p>


<ol>
<li>
‘‘อากาเสว ปทํ นตฺถิ, สมโณ นตฺถิ พาหิเร;  
  
ปปญฺจาภิรตา ปชา, นิปฺปปญฺจา ตถาคตาฯ  
</li>
  
<li>
‘‘อากาเสว ปทํ นตฺถิ, สมโณ นตฺถิ พาหิเร;  
  
สงฺขารา สสฺสตา นตฺถิ, นตฺถิ พุทฺธานมิญฺชิต’’นฺติฯ  
</li>
  
<p>ตตฺถ นฺติ อิมสฺมิํ อากาเส วณฺณสณฺฐานวเสน เอวรูปนฺติ ปญฺญาเปตพฺพํ กสฺสจิ ปทํ นาม นตฺถิฯ ติ มม สาสนโต พหิทฺธา มคฺคผลโฎฺฐ สมโณ นาม นตฺถิฯ ติ อยํ สตฺตโลกสงฺขาตา ปชา ตณฺหาทีสุ ปปเญฺจสุเยวาภิรตาฯ ติ โพธิมูเลเยว สพฺพปปญฺจานํ สมุจฺฉินฺนตฺตา นิปฺปปญฺจา  ตถาคตาฯ ติ ปญฺจกฺขนฺธาฯ เตสุ หิ เอโกปิ สสฺสโต นาม นตฺถิฯ นฺติ พุทฺธานํ ปน ตณฺหามานาทีสุ อิญฺชิเตสุ เยน สงฺขารา สสฺสตาติ คเณฺหยฺย, ตํ เอกํ อิญฺชิตมฺปิ นาม นตฺถีติ อโตฺถฯ
</ol></p>


<p>เทสนาวสาเน สุภโทฺท อนาคามิผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>

</p>

</p>





