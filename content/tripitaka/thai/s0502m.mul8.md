<h1>๙. ปาปวโคฺค</h1>
<ol>
<li>
อภิตฺถเรถ  
กลฺยาเณ, ปาปา จิตฺตํ นิวารเย;  
  
ทนฺธญฺหิ กโรโต ปุญฺญํ, ปาปสฺมิํ รมตี มโนฯ  
</li>
  
<li>
ปาปเญฺจ ปุริโส กยิรา, น นํ  
น ตํ (สี. ปี.)  
กยิรา ปุนปฺปุนํ;  
  
น ตมฺหิ ฉนฺทํ กยิราถ, ทุโกฺข ปาปสฺส อุจฺจโยฯ  
</li>
  
<li>
ปุญฺญเญฺจ ปุริโส กยิรา, กยิรา นํ  
กยิราเถตํ (สี. สฺยา.), กยิราเถนํ (ปี.)  
ปุนปฺปุนํ;  
  
ตมฺหิ ฉนฺทํ กยิราถ, สุโข ปุญฺญสฺส อุจฺจโยฯ  
</li>
  
<li>
ปาโปปิ  
ปสฺสติ ภทฺรํ, ยาว ปาปํ น ปจฺจติ;  
  
ยทา จ ปจฺจติ ปาปํ, อถ ปาโป ปาปานิ  
อถ ปาปานิ (?)  
ปสฺสติฯ  
</li>
  
<li>
ภโทฺรปิ  
  
ปสฺสติ ปาปํ, ยาว ภทฺรํ น ปจฺจติ;  
  
ยทา จ ปจฺจติ ภทฺรํ, อถ ภโทฺร ภทฺรานิ  
อถ ภทฺรานิ (?)  
ปสฺสติฯ  
</li>
  
<li>
มาวมเญฺญถ  
มาปฺปมเญฺญถ (สี. สฺยา. ปี.)  
ปาปสฺส, น มนฺตํ  
น มํ ตํ (สี. ปี.), น มตฺตํ (สฺยา.)  
อาคมิสฺสติ;  
  
อุทพินฺทุนิปาเตน, อุทกุโมฺภปิ ปูรติ;  
  
พาโล ปูรติ  
ปูรติ พาโล (สี. ก.), อาปูรติ พาโล (สฺยา.)  
ปาปสฺส, โถกํ โถกมฺปิ  
โถก โถกมฺปิ (สี. ปี.)  
อาจินํฯ  
</li>
  
<li>
มาวมเญฺญถ ปุญฺญสฺส, น มนฺตํ อาคมิสฺสติ;  
  
อุทพินฺทุนิปาเตน, อุทกุโมฺภปิ ปูรติ;  
  
ธีโร ปูรติ ปุญฺญสฺส, โถกํ โถกมฺปิ อาจินํฯ  
</li>
  
<li>
วาณิโชว ภยํ มคฺคํ, อปฺปสโตฺถ มหทฺธโน;  
  
วิสํ ชีวิตุกาโมว, ปาปานิ ปริวชฺชเยฯ  
</li>
  
<li>
ปาณิมฺหิ  
เจ วโณ นาสฺส, หเรยฺย ปาณินา วิสํ;  
  
นาพฺพณํ วิสมเนฺวติ, นตฺถิ ปาปํ อกุพฺพโตฯ  
</li>
  
<li>
โย  
อปฺปทุฎฺฐสฺส นรสฺส ทุสฺสติ, สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ, สุขุโม รโช ปฎิวาตํว ขิโตฺตฯ  
</li>
  
<li>
คพฺภเมเก อุปฺปชฺชนฺติ, นิรยํ ปาปกมฺมิโน;  
  
สคฺคํ สุคติโน ยนฺติ, ปรินิพฺพนฺติ อนาสวาฯ  
</li>
  
<li>
น  
อนฺตลิเกฺข น สมุทฺทมเชฺฌ, น ปพฺพตานํ วิวรํ ปวิสฺส  
ปวิสํ (สฺยา.)  
;  
  
น  
วิชฺชตี  
น วิชฺชติ (ก. สี. ปี. ก.)  
โส ชคติปฺปเทโส, ยตฺถฎฺฐิโต  
ยตฺรฎฺฐิโต (สฺยา.)  
มุเจฺจยฺย ปาปกมฺมาฯ  
</li>
  
<li>
น อนฺตลิเกฺข น สมุทฺทมเชฺฌ, น ปพฺพตานํ วิวรํ ปวิสฺส;  
  
น วิชฺชตี โส ชคติปฺปเทโส, ยตฺถฎฺฐิตํ  
ยตฺรฎฺฐิตํ (สฺยา.)  
นปฺปสเหยฺย มจฺจุฯ  
</li>
  
ปาปวโคฺค นวโม นิฎฺฐิโตฯ  
</li>
  
  
  
  
  