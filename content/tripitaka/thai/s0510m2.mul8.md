<h1>๕๑. กณิการวโคฺค</h1>
<h3>๑. ติกณิการปุปฺผิยเตฺถรอปทานํ</h3>
<ol>
<li>
‘‘สุเมโธ  
  
  
นาม สมฺพุโทฺธ, พาตฺติํสวรลกฺขโณ;  
  
วิเวกกาโม สมฺพุโทฺธ, หิมวนฺตมุปาคมิํฯ  
</li>
  
<li>
‘‘อโชฺฌคยฺห หิมวนฺตํ, อโคฺค การุณิโก มุนิ;  
  
ปลฺลงฺกมาภุชิตฺวาน, นิสีทิ ปุริสุตฺตโมฯ  
</li>
  
<li>
‘‘วิชฺชาธโร ตทา อาสิํ, อนฺตลิกฺขจโร อหํ;  
  
ติสูลํ สุกตํ คยฺห, คจฺฉามิ อมฺพเร ตทาฯ  
</li>
  
<li>
‘‘ปพฺพตเคฺค ยถา อคฺคิ, ปุณฺณมาเยว จนฺทิมา;  
  
วเน โอภาสเต พุโทฺธ, สาลราชาว ผุลฺลิโตฯ  
</li>
  
<li>
‘‘วนคฺคา  
นิกฺขมิตฺวาน, พุทฺธรํสีภิธาวเร;  
  
นฬคฺคิวณฺณสงฺกาสา, ทิสฺวา จิตฺตํ ปสาทยิํฯ  
</li>
  
<li>
‘‘วิจินํ อทฺทสํ ปุปฺผํ, กณิการํ เทวคนฺธิกํ;  
  
ตีณิ ปุปฺผานิ อาทาย, พุทฺธเสฎฺฐมปูชยิํฯ  
</li>
  
<li>
‘‘พุทฺธสฺส อานุภาเวน, ตีณิ ปุปฺผานิ เม ตทา;  
  
อุทฺธํวณฺฎา อโธปตฺตา, ฉายํ กุพฺพนฺติ สตฺถุโนฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ  
เม สุกตํ พฺยมฺหํ, กณิการีติ ญายติ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</li>
  
<li>
‘‘สหสฺสกณฺฑํ สตเภณฺฑุ  
สตเคณฺฑุ (สฺยา.)  
, ธชาลุหริตามยํ;  
  
สตสหสฺสนิยฺยูหา, พฺยเมฺห ปาตุภวิํสุ เมฯ  
</li>
  
<li>
‘‘โสณฺณมยา มณิมยา, โลหิตงฺคมยาปิ จ;  
  
ผลิกาปิ จ ปลฺลงฺกา, เยนิจฺฉกา ยทิจฺฉกา  
เยนิจฺฉยา ยทิจฺฉกํ (สฺยา.), ยทิจฺฉกายทิจฺฉกา (ก.)  
ฯ  
</li>
  
<li>
‘‘มหารหญฺจ  
  
สยนํ, ตูลิกาวิกตียุตํ;  
  
อุทฺธโลมิกเอกนฺตํ, พิโมฺพหนสมายุตํ  
พิโพฺพหนสมายุตํ… (สฺยา. ก.)  
ฯ  
</li>
  
<li>
‘‘ภวนา นิกฺขมิตฺวาน, จรโนฺต เทวจาริกํ;  
  
ยทา อิจฺฉามิ คมนํ, เทวสงฺฆปุรกฺขโตฯ  
</li>
  
<li>
‘‘ปุปฺผสฺส เหฎฺฐา ติฎฺฐามิ, อุปริจฺฉทนํ มม;  
  
สมนฺตา โยชนสตํ, กณิกาเรหิ ฉาทิตํฯ  
</li>
  
<li>
‘‘สฎฺฐิตุริยสหสฺสานิ, สายปาตมุปฎฺฐหุํ;  
  
ปริวาเรนฺติ มํ นิจฺจํ, รตฺตินฺทิวมตนฺทิตาฯ  
</li>
  
<li>
‘‘ตตฺถ นเจฺจหิ คีเตหิ, ตาเฬหิ วาทิเตหิ จ;  
  
รมามิ ขิฑฺฑารติยา, โมทามิ กามกามิหํฯ  
</li>
  
<li>
‘‘ตตฺถ ภุตฺวา ปิวิตฺวา จ, โมทามิ ติทเส ตทา;  
  
นารีคเณหิ สหิโต, โมทามิ พฺยมฺหมุตฺตเมฯ  
</li>
  
<li>
‘‘สตานํ ปญฺจกฺขตฺตุญฺจ, เทวรชฺชมการยิํ;  
  
สตานํ ตีณิกฺขตฺตุญฺจ, จกฺกวตฺตี อโหสหํ;  
</li>
  
ปเทสรชฺชํ  
วิปุลํ, คณนาโต อสงฺขิยํฯ  
</li>
  
<li>
‘‘ภวาภเว สํสรโนฺต, มหาโภคํ ลภามหํ;  
  
โภเค เม อูนตา นตฺถิ, พุทฺธปูชายิทํ ผลํฯ  
</li>
  
<li>
‘‘ทุเว  
ภเว สํสรามิ, เทวเตฺต อถ มานุเส;  
  
อญฺญํ คติํ น ชานามิ, พุทฺธปูชายิทํ ผลํฯ  
</li>
  
<li>
‘‘ทุเว กุเล ปชายามิ, ขตฺติเย จาปิ พฺราหฺมเณ;  
  
นีเจ กุเล น ชายามิ, พุทฺธปูชายิทํ ผลํฯ  
</li>
  
<li>
‘‘หตฺถิยานํ อสฺสยานํ, สิวิกํ สนฺทมานิกํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘ทาสีคณํ ทาสคณํ, นาริโย สมลงฺกตา;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘โกเสยฺยกมฺพลิยานิ, โขมกปฺปาสิกานิ จ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘นววตฺถํ  
  
นวผลํ, นวคฺครสโภชนํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘อิมํ ขาท อิมํ ภุญฺช, อิมมฺหิ สยเน สย;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘สพฺพตฺถ ปูชิโต โหมิ, ยโส อพฺภุคฺคโต มม;  
  
มหาปโกฺข สทา โหมิ, อเภชฺชปริโส สทา;  
  
ญาตีนํ อุตฺตโม โหมิ, พุทฺธปูชายิทํ ผลํฯ  
</li>
  
<li>
‘‘สีตํ  
อุณฺหํ น ชานามิ, ปริฬาโห น วิชฺชติ;  
  
อโถ เจตสิกํ ทุกฺขํ, หทเย เม น วิชฺชติฯ  
</li>
  
<li>
‘‘สุวณฺณวโณฺณ หุตฺวาน, สํสรามิ ภวาภเว;  
  
เววณฺณิยํ น ชานามิ, พุทฺธปูชายิทํ ผลํฯ  
</li>
  
<li>
‘‘เทวโลกา จวิตฺวาน, สุกฺกมูเลน โจทิโต;  
  
สาวตฺถิยํ ปุเร ชาโต, มหาสาเล สุอฑฺฒเกฯ  
</li>
  
<li>
‘‘ปญฺจ กามคุเณ หิตฺวา, ปพฺพชิํ อนคาริยํ;  
  
ชาติยา สตฺตวโสฺสหํ, อรหตฺตมปาปุณิํฯ  
</li>
  
<li>
‘‘อุปสมฺปาทยี พุโทฺธ, คุณมญฺญาย จกฺขุมา;  
  
ตรุโณ ปูชนีโยหํ, พุทฺธปูชายิทํ ผลํฯ  
</li>
  
<li>
‘‘ทิพฺพจกฺขุ วิสุทฺธํ เม, สมาธิกุสโล อหํ;  
  
อภิญฺญาปารมิปฺปโตฺต, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา อนุปฺปโตฺต, อิทฺธิปาเทสุ โกวิโท;  
  
ธเมฺมสุ ปารมิปฺปโตฺต, พุทฺธปูชายิทํ ผลํฯ  
</li>
  
<li>
‘‘ติํสกปฺปสหสฺสมฺหิ  
, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
  
  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</li>
  
อิตฺถํ สุทํ อายสฺมา ติกณิการปุปฺผิโย เถโร อิมา  
</li>
  
<p>คาถาโย อภาสิตฺถาติฯ
</ol></p>

</p>


<h3>๒. เอกปตฺตทายกเตฺถรอปทานํ</h3>
<ol>
<li>
‘‘นคเร หํสวติยา, กุมฺภกาโร อโหสหํ;  
  
อทฺทสํ วิรชํ พุทฺธํ, โอฆติณฺณมนาสวํฯ  
</li>
  
<li>
‘‘สุกตํ มตฺติกาปตฺตํ, พุทฺธเสฎฺฐสฺสทาสหํ;  
  
ปตฺตํ ทตฺวา ภควโต, อุชุภูตสฺส ตาทิโนฯ  
</li>
  
<li>
‘‘ภเว นิพฺพตฺตมาโนหํ, โสณฺณถาเล ลภามหํ;  
  
รูปิมเย จ โสวเณฺณ, ตฎฺฎิเก จ มณีมเยฯ  
</li>
  
<li>
‘‘ปาติโย ปริภุญฺชามิ, ปุญฺญกมฺมสฺสิทํ ผลํ;  
  
ยสานญฺจ ธนานญฺจ  
ยสสาว ชนานญฺจ (สฺยา.)  
, อคฺคภูโต  
ปตฺตภูโต (สี. ปี.)  
จ โหมหํฯ  
</li>
  
<li>
‘‘ยถาปิ ภทฺทเก เขเตฺต, พีชํ อปฺปมฺปิ โรปิตํ;  
  
สมฺมาธารํ ปวจฺฉเนฺต, ผลํ โตเสติ กสฺสกํฯ  
</li>
  
<li>
‘‘ตเถวิทํ ปตฺตทานํ, พุทฺธเขตฺตมฺหิ โรปิตํ;  
  
ปีติธาเร ปวสฺสเนฺต, ผลํ มํ โตสยิสฺสติฯ  
</li>
  
<li>
‘‘ยาวตา เขตฺตา วิชฺชนฺติ, สงฺฆาปิ จ คณาปิ จ;  
  
พุทฺธเขตฺตสโม นตฺถิ, สุขโท สพฺพปาณินํฯ  
</li>
  
<li>
‘‘นโม  
เต ปุริสาชญฺญ, นโม เต ปุริสุตฺตม;  
  
เอกปตฺตํ ททิตฺวาน, ปโตฺตมฺหิ อจลํ ปทํฯ  
</li>
  
<li>
‘‘เอกนวุติโต กเปฺป, ยํ ปตฺตมททิํ ตทา;  
  
ทุคฺคติํ นาภิชานามิ, ปตฺตทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา เอกปตฺตทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๓. กาสุมารผลิยเตฺถรอปทานํ</h3>
<ol>
<li>
‘‘กณิการํว  
โชตนฺตํ, นิสินฺนํ ปพฺพตนฺตเร;  
  
อทฺทสํ วิรชํ พุทฺธํ, โลกเชฎฺฐํ นราสภํฯ  
</li>
  
<li>
‘‘ปสนฺนจิโตฺต สุมโน, สิเร กตฺวาน อญฺชลิํ;  
  
กาสุมาริกมาทาย, พุทฺธเสฎฺฐสฺสทาสหํฯ  
</li>
  
<li>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กาสุมารผลิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. อวฎผลิยเตฺถรอปทานํ</h3>
<ol>
<li>
‘‘สหสฺสรํสี ภควา, สยมฺภู อปราชิโต;  
  
วิเวกา อุฎฺฐหิตฺวาน, โคจรายาภินิกฺขมิฯ  
</li>
  
<li>
‘‘ผลหโตฺถ  
อหํ ทิสฺวา, อุปคจฺฉิํ นราสภํ;  
  
ปสนฺนจิโตฺต สุมโน, อวฎํ อททิํ ผลํฯ  
</li>
  
<li>
‘‘จตุนฺนวุติโต  
กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อวฎผลิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. ปาทผลิยเตฺถรอปทานํ</h3>
<ol>
<li>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, ปาทผลํ  
วารผลํ (สี.), จารผลํ (สฺยา.), ปารผลํ (ปี.)  
อทาสหํฯ  
</li>
  
<li>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปาทผลิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๖. มาตุลุงฺคผลทายกเตฺถรอปทานํ</h3>
<ol>
<li>
‘‘กณิการํว  
  
ชลิตํ, ปุณฺณมาเยว จนฺทิมํ;  
  
ชลนฺตํ ทีปรุกฺขํว, อทฺทสํ โลกนายกํฯ  
</li>
  
<li>
‘‘มาตุลุงฺคผลํ  
คยฺห, อทาสิํ สตฺถุโน อหํ;  
  
ทกฺขิเณยฺยสฺส วีรสฺส  
ธีรสฺส (สี.)  
, ปสโนฺน เสหิ ปาณิภิฯ  
</li>
  
<li>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา มาตุลุงฺคผลทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>


<h3>๗. อเชลิผลทายกเตฺถรอปทานํ</h3>
<ol>
<li>
‘‘อชฺชุโน  
อชิโน (สฺยา.)  
นาม สมฺพุโทฺธ, หิมวเนฺต วสี ตทา;  
  
จรเณน จ สมฺปโนฺน, สมาธิกุสโล มุนิฯ  
</li>
  
<li>
‘‘กุมฺภมตฺตํ  
คเหตฺวาน, อเชลิํ  
อญฺชลิํ (สฺยา.), อเชลํ (ปี.)  
ชีวชีวกํ;  
  
ฉตฺตปณฺณํ คเหตฺวาน, อทาสิํ สตฺถุโน อหํฯ  
</li>
  
<li>
‘‘จตุนฺนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อเชลิผลทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>


<h3>๘. อโมทผลิยเตฺถรอปทานํ</h3>
<ol>
<li>
‘‘สุวณฺณวณฺณํ  
  
  
สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, อโมทมททิํ ผลํฯ  
</li>
  
<li>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อโมทผลิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. ตาลผลทายกเตฺถรอปทานํ</h3>
<ol>
<li>
‘‘สตรํสี นาม ภควา, สยมฺภู อปราชิโต;  
  
วิเวกา วุฎฺฐหิตฺวาน, โคจรายาภินิกฺขมิฯ  
</li>
  
<li>
‘‘ผลหโตฺถ อหํ ทิสฺวา, อุปคจฺฉิํ นราสภํ;  
  
ปสนฺนจิโตฺต สุมโน, ตาลผลํ อทาสหํฯ  
</li>
  
<li>
‘‘จตุนฺนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา ตาลผลทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. นาฬิเกรผลทายกเตฺถรอปทานํ</h3>
<ol>
<li>
‘‘นคเร  
  
พนฺธุมติยา, อารามิโก อหํ ตทา;  
  
อทฺทสํ วิรชํ พุทฺธํ, คจฺฉนฺตํ อนิลญฺชเสฯ  
</li>
  
<li>
‘‘นาฬิเกรผลํ คยฺห, พุทฺธเสฎฺฐสฺสทาสหํ;  
  
อากาเส ฐิตโก สโนฺต, ปฎิคฺคณฺหิ มหายโสฯ  
</li>
  
<li>
‘‘วิตฺติสญฺชนโน  
มยฺหํ, ทิฎฺฐธมฺมสุขาวโห;  
  
ผลํ พุทฺธสฺส ทตฺวาน, วิปฺปสเนฺนน เจตสาฯ  
</li>
  
<li>
‘‘อธิคจฺฉิํ ตทา ปีติํ, วิปุลญฺจ สุขุตฺตมํ;  
  
อุปฺปชฺชเตว รตนํ, นิพฺพตฺตสฺส ตหิํ ตหิํฯ  
</li>
  
<li>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘ทิพฺพจกฺขุ วิสุทฺธํ เม, สมาธิกุสโล อหํ;  
  
อภิญฺญาปารมิปฺปโตฺต, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.…  
กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา นาฬิเกรผลทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
กณิกาเรกปตฺตา จ, กาสุมารี ตถาวฎา;  
  
ปาทญฺจ มาตุลุงฺคญฺจ, อเชลีโมทเมว จฯ  
</p>
  
<p>
ตาลํ ตถา นาฬิเกรํ, คาถาโย คณิตา วิห;  
  
เอกํ คาถาสตํ โหติ, อูนาธิกวิวชฺชิตํฯ  
</p>
  
  
  
  
  