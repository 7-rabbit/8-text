<h1>๑๔. จุทฺทสมวโคฺค</h1>
<h3>๑. กุสลากุสลปฎิสนฺทหนกถาวณฺณนา</h3>
<p> อิทานิ   กุสลากุสลปฎิสนฺทหนกถา นาม โหติฯ ตตฺถ กุสลํ วา อกุสลสฺส, อกุสลํ วา กุสลสฺส อนนฺตรา อุปฺปชฺชนกํ นาม นตฺถีติ เตสํ อญฺญมญฺญํ ปฎิสนฺธานํ น ยุชฺชติฯ เย ปน ยสฺมา เอกวตฺถุสฺมิเญฺญว รชฺชติ วิรชฺชติ จ, ตสฺมา ตํ อญฺญมญฺญํ ปฎิสนฺทหตีติ ลทฺธิํ คเหตฺวา ฐิตา, เสยฺยถาปิ มหาสงฺฆิกา; เต สนฺธาย ปุจฺฉา สกวาทิสฺส; ปฎิญฺญา อิตรสฺสฯ ติ อุภยํ อาวชฺชนเสฺสว นามํฯ ตญฺหิ ภวงฺคํ อาวเฎฺฎตีติ อาวฎฺฎนาฯ ภวงฺคารมฺมณโต อญฺญสฺมิํ อารมฺมเณ จิตฺตํ ปณิทหติ ฐเปตีติ ปณิธิฯ ติ ยํ ตํ อกุสลานนฺตรํ ปฎิสนฺทหนฺตํ กุสลํ อุปฺปชฺชติ, ตํ อนาวเฎฺฎนฺตสฺส อุปฺปชฺชตีติ ปุจฺฉติฯ อิตโร ปน วินา อาวชฺชเนน กุสลสฺส อุปฺปตฺติํ อปสฺสโนฺต ปฎิกฺขิปติฯ ติ อิทํ ยทิ อกุสลานนฺตรํ กุสลํ อุปฺปเชฺชยฺย, อกุสลเสฺสว อาวชฺชเนน อโยนิโส มนสิกโรโต อุปฺปเชฺชยฺยาติ โจทนตฺถํ วุตฺตํฯ เสสํ ยถาปาฬิเมว นิยฺยาติฯ นฺติ วจนํ เอการมฺมเณ สราควิราคุปฺปตฺติํ ทีเปติ, น กุสลากุสลานํ อนนฺตรตํ, ตสฺมา อสาธกนฺติฯ</p>

</p>


<h3>๒. สฬายตนุปฺปตฺติกถาวณฺณนา</h3>
<p> อิทานิ   สฬายตนุปฺปตฺติกถา นาม โหติฯ ตตฺถ อุปปเตฺตสิเยน ปฎิสนฺธิจิเตฺตน สเหว โอปปาติกานํ สฬายตนํ อุปฺปชฺชติฯ คพฺภเสยฺยกานํ อชฺฌตฺติกายตเนสุ มนายตนกายายตนาเนว ปฎิสนฺธิกฺขเณ อุปฺปชฺชนฺติฯ เสสานิ จตฺตาริ สตฺตสตฺตติรตฺติมฺหิฯ ตานิ จ โข เยน กมฺมุนา ปฎิสนฺธิ คหิตา, ตเสฺสว อญฺญสฺส วา กตตฺตาติ อยํ สกสมเย วาโทฯ เยสํ ปน เอกกมฺมสมฺภวตฺตา สมฺปนฺนสาขาวิฎปานํ รุกฺขาทีนํ อํกุโร วิย พีชมตฺตํ สฬายตนํ มาตุกุจฺฉิสฺมิํ ปฎิสนฺธิกฺขเณเยว อุปฺปชฺชตีติ ลทฺธิ, เสยฺยถาปิ ปุพฺพเสลิยานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ ติอาทิ สฬายตเน  สติ เอวรูโป หุตฺวา โอกฺกเมยฺยาติ โจทนตฺถํ วุตฺตํฯ ติ ปุจฺฉา ปรวาทิสฺสฯ ปรโต ติ ปุจฺฉา สกวาทิสฺสฯ เสสเมตฺถ อุตฺตานตฺถเมวาติฯ</p>

</p>


<h3>๓. อนนฺตรปจฺจยกถาวณฺณนา</h3>
<p> อิทานิ อนนฺตรปจฺจยกถา นาม โหติฯ ตตฺถ นจฺจคีตาทีสุ รูปทสฺสนสทฺทสวนาทีนํ ลหุปริวตฺติตํ ทิสฺวา ‘‘อิมานิ วิญฺญาณานิ อญฺญมญฺญสฺส อนนฺตรา อุปฺปชฺชนฺตี’’ติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ ติ ยทิ จกฺขุวิญฺญาณสฺส อนนฺตรา อุปฺปเชฺชยฺย, วิปากมโนธาตุ วิย รูปารมฺมณํ สิยาติ โจเทตุํ วุตฺตํฯ นฺติ ปเญฺหสุ สุตฺตาภาเวน ปฎิกฺขิปิตฺวา อนนฺตรุปฺปตฺติํ สลฺลเกฺขโนฺต ลทฺธิวเสน ปฎิชานาติฯ   นฺติ ยถา ปฐมชวนานนฺตรํ ทุติยชวนํ มโนวิญฺญาณภาเวน ตเญฺญว โหติ, กิํ เต ตถา เอตมฺปิ ทฺวยํ เอกเมวาติ ปุจฺฉติฯ อิมินา นเยน สพฺพวาเรสุ อโตฺถ เวทิตโพฺพฯ ติอาทิวจนํ  อารมฺมณสโมธาเน ลหุปริวตฺติตาย โวกิณฺณภาวํ ทีเปติ, น อนนฺตรปจฺจยตํ, ตสฺมา อสาธกนฺติฯ</p>

</p>


<h3>๔. อริยรูปกถาวณฺณนา</h3>
<p> อิทานิ อริยรูปกถา นาม โหติฯ ตตฺถ สมฺมาวาจากมฺมนฺตา รูปํ, ตญฺจ โข ‘‘สพฺพํ รูปํ จตฺตาริ จ มหาภูตานิ จตุนฺนญฺจ มหาภูตานํ อุปาทายรูป’’นฺติ (ม. นิ. ๓.๖๗) วจนโต อุปาทายรูปนฺติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ติ ปุจฺฉา  สกวาทิสฺสฯ ตตฺถ อริยานํ รูปํ, อริยํ วา รูปนฺติ ติ ลทฺธิยํ ฐตฺวา ปฎิญฺญา อิตรสฺสฯ นฺติ ปุโฎฺฐ ลทฺธิวเสเนว ปฎิชานาติฯ อนาสวปุจฺฉาทีสุปิ เอเสว นโยฯ นฺติ สุตฺตํ ฐเปตฺวา ภูตานิ เสสรูปสฺส อุปาทาภาวํ ทีเปติ, น สมฺมาวาจากมฺมนฺตานํฯ เตสญฺหิ รูปมตฺตเญฺญว อสิทฺธํ, กุโต อุปาทารูปตา; ตสฺมา อสาธกนฺติฯ</p>

</p>


<h3>๕. อโญฺญ อนุสโยติกถาวณฺณนา</h3>
<p> อิทานิ อโญฺญ อนุสโยติกถา นาม โหติฯ ตตฺถ ยสฺมา ปุถุชฺชโน กุสลาพฺยากเต จิเตฺต วตฺตมาเน สานุสโยติ วตฺตโพฺพ, น ปริยุฎฺฐิโตติ ตสฺมา อโญฺญ อนุสโย, อญฺญํ ปริยุฎฺฐานนฺติ  เยสํ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺส ปฎิญฺญา อิตรสฺสฯ เสสํ เหฎฺฐา อนุสยกถายํ วุตฺตนเยเนว เวทิตพฺพํฯ ติอาทิ ปน ตสฺมิํ สมเย อนุสยสฺส อปฺปหีนตฺตา สานุสโยติ  วตฺตพฺพตํ, อนุปฺปนฺนตฺตา จ ปริยุฎฺฐิโตติ อวตฺตพฺพตํ ทีเปติ, น อนุสยปริยุฎฺฐานานํ อญฺญตฺตํ, ตสฺมา อสาธกนฺติฯ</p>

</p>


<h3>๖. ปริยุฎฺฐานํ จิตฺตวิปฺปยุตฺตนฺติกถาวณฺณนา</h3>
<p> อิทานิ ปริยุฎฺฐานํ จิตฺตวิปฺปยุตฺตนฺติกถา นาม โหติฯ ตตฺถ ยสฺมา อนิจฺจาทิโต มนสิกโรโตปิ ราคาทโย อุปฺปชฺชนฺติฯ วุตฺตมฺปิ เจตํ – ‘‘อเปฺปกทา, โภ ภารทฺวาช, อสุภโต มนสิกริสฺสามีติ สุภโตว มนสิกโรตี’’ติ (สํ. นิ. ๔.๑๒๗)ฯ ตสฺมา ปริยุฎฺฐานํ จิตฺตวิปฺปยุตฺตนฺติ เยสํ ลทฺธิ, เสยฺยถาปิ อนฺธกานํเยว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ อุตฺตานตฺถเมวาติฯ</p>

</p>


<h3>๗. ปริยาปนฺนกถาวณฺณนา</h3>
<p> อิทานิ  ปริยาปนฺนกถา นาม โหติฯ ตตฺถ ยสฺมา กามราโค กามธาตุํ อนุเสติ, กามธาตุปริยาปโนฺนติ จ วุจฺจติ, ตสฺมา รูปราคารูปราคาปิ รูปธาตุอรูปธาตุโย อนุเสนฺติฯ รูปธาตุอรูปธาตุปริยาปนฺนาเยว จ นาม โหนฺตีติ เยสํ ลทฺธิ, เสยฺยถาปิ อนฺธกานเญฺจว สมฺมิติยานญฺจ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺส ฯ ตตฺถ ติ ยถา กามราโค กามวิตกฺกสงฺขาตํ กามธาตุํ สหชาตวเสน อนุเสติ, กิํ เต เอวํ รูปราโค รูปธาตุนฺติ ปุจฺฉติฯ ติ ยถา จ โส ติวิธาย กามธาตุยา กิเลสกามวเสน ปริยาปนฺนตฺตา กามธาตุปริยาปโนฺน, กิํ เต เอวํ รูปราโคปิ รูปธาตุปริยาปโนฺนติ ปุจฺฉติฯ อิตโร ปนสฺส อธิปฺปายํ อสลฺลเกฺขโนฺต เกวลํ ลทฺธิวเสน อามนฺตาติ  ปฎิชานาติฯ อถ นํ ตมตฺถํ สลฺลกฺขาเปตุํ กุสลวิปากกิริยสงฺขาเตหิ สมาปเตฺตสิยาทีหิ สํสนฺทิตฺวา ปุจฺฉิตุํ ติอาทิมาหฯ เสสเมตฺถ ยถาปาฬิเมว นิยฺยาติฯ ติอาทิวจนมฺปิ กามราคเสฺสว กามธาตุยํ อนุสยภาวํ ปริยาปนฺนตญฺจ ทีเปติ, น อิตเรสํ อิตรธาตูสูติฯ</p>

</p>


<h3>๘. อพฺยากตกถาวณฺณนา</h3>
<p> อิทานิ อพฺยากตกถา นาม โหติฯ ตตฺถ วิปากกิริยรูปนิพฺพานสงฺขาตํ จตุพฺพิธํ อพฺยากตํ อวิปากตฺตา อพฺยากตนฺติ วุตฺตํฯ ทิฎฺฐิคตํ ‘‘สสฺสโต โลโกติ โข, วจฺฉ, อพฺยากตเมต’’นฺติ (สํ. นิ. ๔.๔๑๖ โถกํ วิสทิสํ) สสฺสตาทิภาเวน อกถิตตฺตาฯ เยสํ ปน อิมํ วิภาคํ อคฺคเหตฺวา ปุริมาพฺยากตํ วิย ทิฎฺฐิคตมฺปิ อพฺยากตนฺติ ลทฺธิ, เสยฺยถาปิ อนฺธกานเญฺจว อุตฺตราปถกานญฺจ; เตสํ ตํ วิภาคํ ทเสฺสตุํ นฺติ ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถาปาฬิเมว นิยฺยาตีติฯ</p>

</p>


<h3>๙. อปริยาปนฺนกถาวณฺณนา</h3>
<p> อิทานิ  อปริยาปนฺนกถา นาม โหติฯ ตตฺถ ยสฺมา ปุถุชฺชโน ฌานลาภี กาเมสุ วีตราโคติ วตฺตโพฺพ โหติ, น ปน วิคตทิฎฺฐิโกติ , ตสฺมา ทิฎฺฐิคตํ อปริยาปนฺนนฺติ เยสํ ลทฺธิ, เสยฺยถาปิ ปุพฺพเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถาปาฬิเมว นิยฺยาตีติฯ</p>

</p>

</p>





