<h1>๑๒. วจฺฉโคตฺตสํยุตฺตํ</h1>
<h3>๑. รูปอญฺญาณสุตฺตํ</h3>
<p> เอกํ    สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข วจฺฉโคโตฺต ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ  เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ  อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วา’’ติ? ‘‘รูเป โข, วจฺฉ, อญฺญาณา, รูปสมุทเย อญฺญาณา, รูปนิโรเธ อญฺญาณา, รูปนิโรธคามินิยา ปฎิปทาย อญฺญาณา; เอวมิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วาติฯ อยํ โข, วจฺฉ, เหตุ, อยํ ปจฺจโย, ยานิมานิ  อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ  มรณาติ วา’’ติฯ ปฐมํฯ</p>


<h3>๒. เวทนาอญฺญาณสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฎฺฐิคตานิ  โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติ? ‘‘เวทนาย โข, วจฺฉ, อญฺญาณา, เวทนาสมุทเย อญฺญาณา, เวทนานิโรเธ อญฺญาณา, เวทนานิโรธคามินิยา  ปฎิปทาย อญฺญาณา; เอวมิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วาติฯ อยํ โข, วจฺฉ, เหตุ, อยํ ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติฯ ทุติยํฯ</p>


<h3>๓. สญฺญาอญฺญาณสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข วจฺฉโคโตฺต ปริพฺพาชโก  ภควนฺตํ เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติ? ‘‘สญฺญาย โข, วจฺฉ, อญฺญาณา, สญฺญาสมุทเย อญฺญาณา, สญฺญานิโรเธ อญฺญาณา, สญฺญานิโรธคามินิยา  ปฎิปทาย อญฺญาณา; เอวมิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วาติฯ อยํ โข, วจฺฉ, เหตุ, อยํ ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติฯ ตติยํฯ</p>


<h3>๔. สงฺขารอญฺญาณสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติ? ‘‘สงฺขาเรสุ โข, วจฺฉ, อญฺญาณา, สงฺขารสมุทเย  อญฺญาณา, สงฺขารนิโรเธ อญฺญาณา, สงฺขารนิโรธคามินิยา ปฎิปทาย อญฺญาณา; เอวมิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วาติฯ อยํ โข, วจฺฉ, เหตุ, อยํ ปจฺจโย, ยานิมานิ อเนกวิหิตานิ ทิฎฺฐิคตานิ โลเก  อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติฯ จตุตฺถํฯ</p>


<h3>๕. วิญฺญาณอญฺญาณสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา  …เป.… เนว โหติ น น โหติ ตถาคโต ปรํ มรณาติ วา’’ติ? ‘‘วิญฺญาเณ โข, วจฺฉ, อญฺญาณา, วิญฺญาณสมุทเย อญฺญาณา, วิญฺญาณนิโรเธ อญฺญาณา, วิญฺญาณนิโรธคามินิยา ปฎิปทาย อญฺญาณา; เอวมิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วาติฯ อยํ โข, วจฺฉ, เหตุ, อยํ ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติฯ ปญฺจมํฯ</p>


<h3>๖-๑๐. รูปอทสฺสนาทิสุตฺตปญฺจกํ</h3>
<p> สาวตฺถินิทานํฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติ? รูเป โข, วจฺฉ, อทสฺสนา…เป.… รูปนิโรธคามินิยา ปฎิปทาย อทสฺสนา…เป.… เวทนาย … สญฺญาย … สงฺขาเรสุ โข, วจฺฉ, อทสฺสนา…เป.… วิญฺญาเณ โข, วจฺฉ, อทสฺสนา…เป.… วิญฺญาณนิโรธคามินิยา ปฎิปทาย อทสฺสนา…เป.…ฯ ทสมํฯ</p>


<h3>๑๑-๑๕. รูปอนภิสมยาทิสุตฺตปญฺจกํ</h3>
<p> สาวตฺถินิทานํ ฯ รูเป โข, วจฺฉ, อนภิสมยา…เป.… รูปนิโรธคามินิยา ปฎิปทาย อนภิสมยา…เป.…ฯ</p>


<p>สาวตฺถินิทานํฯ เวทนาย โข, วจฺฉ, อนภิสมยา…เป.…ฯ</p>


<p>สาวตฺถินิทานํ ฯ สญฺญาย โข, วจฺฉ, อนภิสมยา…เป.…ฯ</p>


<p>สาวตฺถินิทานํฯ สงฺขาเรสุ โข, วจฺฉ, อนภิสมยา…เป.…ฯ</p>


<p>สาวตฺถินิทานํฯ วิญฺญาเณ โข, วจฺฉ, อนภิสมยา…เป.…ฯ ปนฺนรสมํฯ</p>


<h3>๑๖-๒๐. รูปอนนุโพธาทิสุตฺตปญฺจกํ</h3>
<p> สาวตฺถินิทานํ ฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ เอตทโวจ – โก นุ โข, โภ โคตม, เหตุ, โก ปจฺจโย…เป.… รูเป โข, วจฺฉ, อนนุโพธา…เป.… รูปนิโรธคามินิยา ปฎิปทาย อนนุโพธา…เป.…ฯ</p>


<p>สาวตฺถินิทานํฯ เวทนาย โข, วจฺฉ…เป.…ฯ</p>


<p>สาวตฺถินิทานํฯ สญฺญาย โข, วจฺฉ…เป.…ฯ</p>


<p>สาวตฺถินิทานํฯ สงฺขาเรสุ โข, วจฺฉ…เป.…ฯ</p>


<p>สาวตฺถินิทานํฯ วิญฺญาเณ โข, วจฺฉ อนนุโพธา…เป.… วิญฺญาณนิโรธคามินิยา ปฎิปทาย อนนุโพธาฯ วีสติมํฯ</p>


<h3>๒๑-๒๕. รูปอปฺปฎิเวธาทิสุตฺตปญฺจกํ</h3>
<p> สาวตฺถินิทานํฯ โก นุ โข, โภ โคตม, เหตุ, โก ปจฺจโย…เป.… ฯ รูเป โข, วจฺฉ, อปฺปฎิเวธา…เป.… วิญฺญาเณ โข, วจฺฉ, อปฺปฎิเวธา…เป.…ฯ ปญฺจวีสติมํฯ</p>


<h3>๒๖-๓๐. รูปอสลฺลกฺขณาทิสุตฺตปญฺจกํ</h3>
<p> สาวตฺถินิทานํฯ รูเป โข, วจฺฉ, อสลฺลกฺขณา…เป.… วิญฺญาเณ โข, วจฺฉ, อสลฺลกฺขณา…เป.…ฯ ติํสติมํฯ</p>


<h3>๓๑-๓๕. รูปอนุปลกฺขณาทิสุตฺตปญฺจกํ</h3>
<p> สาวตฺถินิทานํ ฯ รูเป โข, วจฺฉ, อนุปลกฺขณา…เป.… วิญฺญาเณ โข, วจฺฉ, อนุปลกฺขณา…เป.…ฯ ปญฺจติํสติมํฯ</p>


<h3>๓๖-๔๐. รูปอปฺปจฺจุปลกฺขณาทิสุตฺตปญฺจกํ</h3>
<p> สาวตฺถินิทานํ ฯ รูเป โข, วจฺฉ, อปฺปจฺจุปลกฺขณา…เป.… วิญฺญาเณ โข, วจฺฉ, อปฺปจฺจุปลกฺขณา…เป.…ฯ จตฺตาลีสมํฯ</p>


<h3>๔๑-๔๕. รูปอสมเปกฺขณาทิสุตฺตปญฺจกํ</h3>
<p> สาวตฺถินิทานํฯ รูเป โข, วจฺฉ, อสมเปกฺขณา…เป.… วิญฺญาเณ โข, วจฺฉ, อสมเปกฺขณา…เป.…ฯ ปญฺจจตฺตาลีสมํฯ</p>


<h3>๔๖-๕๐. รูปอปฺปจฺจุเปกฺขณาทิสุตฺตปญฺจกํ</h3>
<p> สาวตฺถินิทานํ ฯ รูเป โข, วจฺฉ, อปฺปจฺจุเปกฺขณา…เป.… วิญฺญาเณ โข, วจฺฉ, อปฺปจฺจุเปกฺขณา…เป.…ฯ ปญฺญาสมํฯ</p>


<h3>๕๑-๕๔. รูปอปฺปจฺจกฺขกมฺมาทิสุตฺตจตุกฺกํ</h3>
<p> สาวตฺถินิทานํฯ อถ โข วจฺฉโคโตฺต ปริพฺพาชโก เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข วจฺฉโคโตฺต ปริพฺพาชโก ภควนฺตํ เอตทโวจ – ‘‘โก นุ โข, โภ โคตม, เหตุ, โก ปจฺจโย, ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วา’’ติ? รูเป โข, วจฺฉ, อปฺปจฺจกฺขกมฺมา, รูปสมุทเย อปฺปจฺจกฺขกมฺมา , รูปนิโรเธ อปฺปจฺจกฺขกมฺมา, รูปนิโรธคามินิยา ปฎิปทาย อปฺปจฺจกฺขกมฺมา…เป.…ฯ</p>


<p>สาวตฺถินิทานํ ฯ เวทนาย โข, วจฺฉ, อปฺปจฺจกฺขกมฺมา…เป.… เวทนานิโรธคามินิยา ปฎิปทาย อปฺปจฺจกฺขกมฺมา…เป.…ฯ</p>


<p>สาวตฺถินิทานํฯ สญฺญาย โข, วจฺฉ, อปฺปจฺจกฺขกมฺมา…เป.… สญฺญานิโรธคามินิยา ปฎิปทาย อปฺปจฺจกฺขกมฺมา…เป.…ฯ</p>


<p>สาวตฺถินิทานํ ฯ สงฺขาเรสุ โข, วจฺฉ, อปฺปจฺจกฺขกมฺมา…เป.… สงฺขารนิโรธคามินิยา ปฎิปทาย อปฺปจฺจกฺขกมฺมา…เป.…ฯ จตุปญฺญาสมํฯ</p>


<h3>๕๕. วิญฺญาณอปฺปจฺจกฺขกมฺมสุตฺตํ</h3>
<p> สาวตฺถินิทานํฯ ‘‘วิญฺญาเณ โข, วจฺฉ, อปฺปจฺจกฺขกมฺมา, วิญฺญาณสมุทเย อปฺปจฺจกฺขกมฺมา, วิญฺญาณนิโรเธ อปฺปจฺจกฺขกมฺมา, วิญฺญาณนิโรธคามินิยา ปฎิปทาย อปฺปจฺจกฺขกมฺมา; เอวมิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ  – สสฺสโต โลโกติ วา, อสสฺสโต โลโกติ วา…เป.… เนว โหติ น น โหติ ตถาคโต ปรํ มรณาติ วาติฯ อยํ โข, วจฺฉ, เหตุ, อยํ ปจฺจโย , ยานิมานิ อเนกวิหิตานิ ทิฎฺฐิคตานิ โลเก อุปฺปชฺชนฺติ – สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วา’’ติฯ ปญฺจปญฺญาสมํฯ</p>


<p>วจฺฉโคตฺตสํยุตฺตํ สมตฺตํฯ</p>


<p>ตสฺสุทฺทานํ –</p>


<p>
อญฺญาณา อทสฺสนา เจว, อนภิสมยา อนนุโพธา;  
  
อปฺปฎิเวธา อสลฺลกฺขณา, อนุปลกฺขเณน อปฺปจฺจุปลกฺขณา;  
  
อสมเปกฺขณา อปฺปจฺจุเปกฺขณา, อปฺปจฺจกฺขกมฺมนฺติฯ  
</p>
  
  
  
  
  