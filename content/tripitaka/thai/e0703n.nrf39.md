<h1>จตฺตาลีสติม ปริเจฺฉท</h1>
<h3>อฎฺฐราชโก</h3>
<ol>
<li>
ตสฺสจฺจเย กุมาราทิ-ธาตุเสโนติ วิสฺสุโต;  
  
อหุ ตสฺส สุโต ราชา, เทวรูโป มหาพโลฯ  
</li>
  
<li>
การิเต ปิตรา’กาสิ, วิหาเร นวกมฺมกํ;  
  
กาเรตฺวา ธมฺมสงฺคีติํ ปริโสเธติ สาสนํฯ  
</li>
  
<li>
สนฺตเปฺปสิ  
มหาสงฺฆํ, ปจฺจเยหิ จตูหิปิ;  
  
กตฺวา ปุญฺญานิ’เนกานิ, นวเม หายเน’ติคาฯ  
</li>
  
<li>
ติตฺติเสโน สุโต ตสฺส, ราชา หุตฺวา อเนกธา;  
  
กตฺวา ปุญฺญานิ รชฺชํ ตํ, มาสมฺปิ นวเม ชหิฯ  
</li>
  
<li>
สิโว ตํ มาตุโล หนฺตฺวา, หุตฺวา ราชา อนปฺปกํ;  
  
ปุญฺญํ กโตฺว’ปติเสฺสน, ปญฺจวีส ทิเน หโตฯ  
</li>
  
<li>
อุปติโสฺส ตโต อาสิ, ราชา หนฺตฺวาน สีวกํ;  
  
โมคฺคลฺลานสฺส ภคินี, สามิโก ธชินีปติฯ  
</li>
  
<li>
ราชา ฐานนฺตราทีหิ, กตฺวาน ชนสงฺคหํ;  
  
สีลากาฬสฺส ปาทาสิ, สห โภ กนธีวรํฯ  
</li>
  
<li>
เอโก ปุโตฺต อหุ รโญฺญ, อุปติสฺสสฺส กสฺสโป;  
  
สโสฬส สหาเยหิ, สูโร สูเปหิ สญฺญุโตฯ  
</li>
  
<li>
เอก วุตฺติสหาเยหิ, ทานมาน มหาธโน;  
  
ธมฺมโฎฺฐ วีริยาชีวิ, สาธุ เชฎฺฐปจายโกฯ  
</li>
  
<li>
สิลา กาโฬตโต รชฺช-โลภวญฺจิต มานโส;  
  
ทกฺขิณํ มลยํ คนฺตฺวา, สงฺคณฺหิตฺวา มหา พลํฯ  
</li>
  
<li>
วิลุมฺปมาโน ปจฺจนฺติ, สมฺปโตฺต นครนฺติกํ;  
  
ตํ สุตฺวา กสฺสโป เชโฎฺฐ, วรมารุยฺห กุญฺชรํฯ  
</li>
  
<li>
อสฺสา เสตฺวาน ปิตรํ, สมาทาย สหายเก;  
  
นิกฺขมฺม นครา คจฺฉิ, สิลากาลสฺส ทสฺสนํฯ  
</li>
  
<li>
เอวํ สตฺต’ฎฺฐ วาเรสุ, ปลาโต ลีนวุตฺติโก;  
  
หเตฺถ กตฺวา อุปาเยน, เทเส ปาจิน ปจฺฉิเมฯ  
</li>
  
<li>
ยุชฺฌิตุํ ปุน ปาจิน-ติสฺส ปพฺพตมาคมิ;  
  
กสฺสโปปิ สหาเยหิ, สทฺธิมารุยฺห ทนฺตินํฯ  
</li>
  
<li>
ตตฺถ คนฺตฺวา ปลาเปตฺวา, โจรํ ปพฺพตมตฺถกํ;  
  
อาโรเปสิ มหานาคํ, เตนา’สิ คิริกสฺสโปฯ  
</li>
  
<li>
มานตฺถโทฺธ สิลากาโฬ, ภิโยฺย รฎฺฐํ ปภินฺทิย;  
  
สพฺพํ หตฺถคตํ กตฺวา, อเชยฺย พลวาหโนฯ  
</li>
  
<li>
อาคมฺม นครํ รุนฺธิ, สตฺถาหํ ราชเสวกา;  
  
ยุชฺฌิตฺวา วิรลา อาสุํ, ตโต จิเนฺตสิ กสฺสโปฯ  
</li>
  
<li>
เอเต  
นครโรเธน, สเพฺพ ภิชฺชนฺติ ปาณิโน;  
  
ปริหีนํ พลํ ราชา, อนฺธโก จ มหลฺลโกฯ  
</li>
  
<li>
เมรุกนฺทรเก กตฺวา, มาตรํ ปิตรญฺจ เม;  
  
องฺคเหตฺวา พลํ ปจฺฉา, โจโร นิคฺคณฺหิ โย อิติฯ  
</li>
  
<li>
รตฺติยํ โส สหาเย จ, ราชสาธนเมวจ;  
  
อาทาย ปิตโร เจว, มลยํ คนฺตุมารภิฯ  
</li>
  
<li>
ตทา มคฺคมชานนฺตา, สมฺมูฬา มคฺคเทสกา;  
  
นครสฺส สมีเปว, สมฺภมิํสุ อิโต ตโตฯ  
</li>
  
<li>
สิลากาโฬ ปวตฺติํ ตํ, สุตฺวา สงฺคมฺม เวคสา;  
  
ปริวาเรสิ สงฺคาโม, ตตฺถ ภิํสนโก อหุฯ  
</li>
  
<li>
เทวาสุรรณากาเร, วตฺตมาเน มหาหเว;  
  
ปติเตสุ สหาเยสุ, สีทมาเน มหาคเชฯ  
</li>
  
<li>
หตฺถาโรหสฺส ทตฺวา, ฉินฺทิตฺวา สีสมตฺตโน;  
  
ปุญฺฉิตฺวา โลหิตํ กตฺวา, โกสิยํ อสิ ปุตฺติกํฯ  
</li>
  
<li>
หตฺถิกุเมฺภ อุโภ หเตฺถ, ฐเปตฺวาน อวตฺถริ;  
  
อุปติโสฺสปิ ตํ สุตฺวา, โสกสลฺลาหโต มริฯ  
</li>
  
<li>
เอวํ ทิยฑฺฒวเสฺสน, อุปติเสฺส ทิวํคเต;  
  
ราชา’โหสิ สิลากาโฬ, ปุพฺพนาเมน เอกโตฯ  
</li>
  
<li>
ตํ อมฺพสามเณราทิ-สิลากาโฬติ โวหรุํ;  
  
ติตฺถํ เตรสวสฺสานิ, ทิปํ ธเมฺมน ปาลยิฯ  
</li>
  
<li>
มหาปาฬิมฺหิ ทาเปสิ, ปจฺจคฺฆํ ราชโภชนํ;  
  
เวชฺชสาลาสุ โภเค จ, วเฑฺฒสิ ชนตาหิโตฯ  
</li>
  
<li>
อนฺวหํ ปูชยิ โพธิํ, ปฎิมาโย จ การยิ;  
  
สเพฺพสํ ทีปวาสีนํ, ภิกฺขูนํ’ทา ติจีวรํฯ  
</li>
  
<li>
มาฆาตํ การยิทีเป, สเพฺพสํเยว ปาณินํ;  
  
อานิตํ อตฺตนา เกส-ธาตุํ สมฺมา อปูชยิฯ  
</li>
  
<li>
รเหรทกวารญฺจ, อทาสิ อภยุตฺตเร;  
  
ปุรตฺถิมา เถรียานํ, วิหารกุนฺถนาม โสฯ  
</li>
  
<li>
อาเนตฺวา อาสนํ ตตฺถ, ฐเปสิ ทุมราชเก;  
  
ยาวชีวํ ปวเตฺตสิ, ปุญฺญกมฺมมสงฺขิยํฯ  
</li>
  
<li>
โมคฺคลฺลาโน  
ตถา ทาฐา, ปภุติ โจ’ปติสฺสโก;  
  
ปุโตฺต ตสฺสา’สุมคฺคสฺส, เทสํ ทตฺวา ปุรตฺถิมํฯ  
</li>
  
<li>
ทตฺวา ฐานนฺตรญฺจาทิ-ปาทสญฺญํ วิสชฺชยิ;  
  
คนฺตฺวา ตตฺถ วสาหีติ, โสปิ คนฺตฺวา ตหิํ วสิฯ  
</li>
  
<li>
ฐานํ มลยราชคฺคํ, เทสํ ทตฺวาน ทกฺขิณํ;  
  
รกฺขณตฺถํ สมุทฺทสฺส, มชฺฌิมํ ตุ นิโยชยิฯ  
</li>
  
<li>
อุปติสฺสํ ตุ วาเสสิ, สนฺติเกเยว อตฺตโน;  
  
วิเสเสน มมายโนฺต, ยูนํ กลฺยานทสฺสนํฯ  
</li>
  
<li>
ตสฺส ทฺวาทสเม วเสฺส, อิโต กาสิ ปุรํ คโต;  
  
ธมฺมาตุ มิธา’เนสิ, ตโต วาณิช มาณโวฯ  
</li>
  
<li>
ราชา ทิสฺวา’สมโตฺถ โส, ธมฺมาธมฺมวิจารเณ;  
  
เหมสญฺญาย ทีปมฺหิ, ปตโนฺต สลโภ วิยฯ  
</li>
  
<li>
พุทฺธธโมฺมติ สญฺญาย, ตํ คเหตฺวาน สาธุกํ;  
  
กตฺวา สกฺการสมฺมานํ, เคเห ราชฆรนฺติเกฯ  
</li>
  
<li>
ฐเปตฺวา อนุวสฺสํ ตุ, เนตฺวา เชตวนํ มหํ;  
  
กาตุํ กาเรสิ จาริตฺตํ, หิตํ มนฺตฺวาน ปาณินํฯ  
</li>
  
<li>
เอวํ กตฺวา สิลากาโฬ, ปุญฺญกมฺมมนปฺปกํ;  
  
ปเตฺต เตรสเม วเสฺส, ยถากมฺมมุปาคมิฯ  
</li>
  
<li>
ทาฐปฺปภุติโก รชฺชํ, คเหตฺวา ภาตรํสกํ;  
  
อกฺกโมติ นิวาเรนฺตํ, มาราเปสิ วิพุทฺธิโกฯ  
</li>
  
<li>
โมคฺคลฺลาโน’ถ ตํ สุตฺวา, อปฺปตฺตํ รชฺชมคฺคหิ;  
  
อการเณ เม มาเรสิ, กณิฎฺฐํ ธมฺมวาทีนํฯ  
</li>
  
<li>
การาเปสฺสามหมฺปชฺช, รชฺชนฺติ ปริกุปฺปิย;  
  
สมาทาย มหาเสนํ, อคาราเหร ปพฺพตํฯ  
</li>
  
<li>
ราชาปิ สุตฺวา สนฺนทฺธ-พลกาโย กรินฺทเก;  
  
ปพฺพเต สิวิรํ พนฺธิ, โมคฺคลฺลาโน นิสมฺมตํฯ  
</li>
  
<li>
สาปราธาน เต เม วา, มนุสฺสา ทีปวาสิโน;  
  
เอกสฺมิญฺจ มเต รชฺช-มุภินฺนํเยว โนสิยาฯ  
</li>
  
<li>
ตสฺมา อเญฺญน ยุชฺฌนฺตุ, อุโภเยว มยํ อิธ;  
  
หตฺถิยุทฺธํ กโรมาติ, รโญฺญ เปเสสิ สาสนํฯ  
</li>
  
<li>
โสปิ  
สาธูติ วตฺวาน, พทฺธปญฺจายุโธ คชํ;  
  
อารุยฺห มุนิโน มาโร วิย โอตฺถริ ตาวเทฯ  
</li>
  
<li>
โมคฺคลฺลาโนปิ สนฺนโทฺธ, อารุยฺห กรีนํ วรํ;  
  
ตตฺถา’โค อญฺญมญฺญํ เต, ปาปุณิํสุ มหาคชาฯ  
</li>
  
<li>
สโทฺท สูยิตฺถ สงฺฆเฎฺฎ, อสนิราว สนฺนิโภ;  
  
ทนฺตฆาเตน อุฎฺฐาสิ, ชาลา วิชฺชุลฺลตา วิยฯ  
</li>
  
<li>
สญฺฌาฆนสภาคา’สุํ, คชา โลหิตมกฺขิตา;  
  
โมคฺคลฺลานคชาวิโทฺธ, รโญฺญโอสกฺกิ กุญฺชโรฯ  
</li>
  
<li>
ราชา อารภิ ตํ ทิสฺวา, ฉินฺทิตุํ สีสมตฺตโน;  
  
โมคฺคลฺลาโน’ถ วนฺทโนฺต, ยาจิ’เม’วํ กิรีอิติฯ  
</li>
  
<li>
ยาจมาเนปิ โสมานํ, มาเนโนฺต ฉินฺทิกนฺธรํ;  
  
ฉเฑฺฑสิ ฉหิ โส รชฺชํ, มาเสหิ ทิวเสหิ จฯ  
</li>
  
<li>
โมคฺคลฺลาโน ตโต ราชา, อาสิ ทีเป มหาพโล;  
  
มาตุลญฺจ ปฎิเจฺจมํ, จูลนาเมน โวหรุํฯ  
</li>
  
<li>
อาสาธารณกาเวโยฺย, วตฺถุตฺตย ปรายโณ;  
  
ทานสํยม โสเจโยฺย, โสรจฺจาทิคุณาลโยฯ  
</li>
  
<li>
ทาเนน ปิยวาจาย, อตฺถสฺส จริยาย จ;  
  
สมานตฺตสฺสภาเวน, สงฺคเหสิ มหาชนํฯ  
</li>
  
<li>
ปิณฺฑปาตวิหาเรหิ, เภสชฺชจฺฉาทเนหิ จ;  
  
ภิกฺขุสงฺฆญฺหิ สงฺคณฺหิ, ธมฺมิกาย จ คุตฺติยาฯ  
</li>
  
<li>
อติเรกาย ปูชาย, ปูเชตฺวา ธมฺมภาณเก;  
  
ปิฎเก ตีณิ วาเจสิ, สทฺธิมฎฺฐกถาย โสฯ  
</li>
  
<li>
กุมาเร อุปลาเลตฺวา, นิวาเปน ยถารุจิํ;  
  
สชฺฌาเปสิ สทา ธมฺมํ, ธมฺมทีโป มหามติฯ  
</li>
  
<li>
ธมฺมทีปญฺจ โส กตฺวา, กุญฺชรเสขเรนิ สา;  
  
ธมฺมาวาสาเน วาเจสิ, ปุรมฺหิ ปุริสุตฺตโมฯ  
</li>
  
<li>
พนฺธาเปสิ กทมฺพญฺจ, นทิํปพฺพตมชฺฌโต;  
  
ปตฺตปสาณวาปิญฺจ, ธนวาปิํ คริตรํฯ  
</li>
  
<li>
คณฺหาเปสิ สทีฆายุ-เหตุ กมฺมนฺติ สาทโร;  
  
ลิขาเปสิ จ สทฺธมฺมํ, วตฺถุปูชญฺจ การยิฯ  
</li>
  
<li>
โลกํ  
โส อนุกมฺปิตฺวา, มาตาปุตฺตํว โอรสํ;  
  
ทตฺวา ภุตฺวา ยถากามํ, วเสฺส วีสติเม มริฯ  
</li>
  
<li>
มเหสี ตสฺส ฆาเตตฺวา, วิสโยเคน ญาตเก;  
  
ปุตฺตํ รเชฺช’ภิสิญฺจิตฺวา, สยํ รชฺชํ วิจารยิฯ  
</li>
  
<li>
ตถาภิสิโตฺต โส กิตฺติ-สิริเมโฆ นราธิโป;  
  
ติปุปเตฺตหิ ฉาเทสิ, ทุมินฺทธรมาทิโตฯ  
</li>
  
<li>
กปณทฺธิวณิพฺพานํ, มหาทานํ ปวตฺตยิ;  
  
มคฺคปาโล ตถากาโร, อหุ สโพฺพปโภคิโยฯ  
</li>
  
<li>
มเหสี สา สทา อาสิ, ปธานา สพฺพกมฺมสุ;  
  
รชฺชํ ตสฺสา’สิ เตเนว, เหฎฺฐุปริยวตฺติกํฯ  
</li>
  
<li>
ราชาปาทา มหามจฺจา’-เหสุํ ลญฺจปรายนา;  
  
ทุพฺพเล จ วิเหเฐสุํ, พลี ชานปทา นราฯ  
</li>
  
<li>
สิลากาฬสฺส กาลมฺหิ, คาเม สงฺคิลฺลนามเก;  
  
ภยวสีวฺหโย โปโส, อหุ โมริยวํสโชฯ  
</li>
  
<li>
อโหสิ ปุโตฺต สีวสฺส, อคฺคโพธิ สนามโก;  
  
ภาคิเนโยฺยปิ ตสฺสาสิ, มหานาโคติ วิสฺสุโตฯ  
</li>
  
<li>
ภาคิเนโย มหานาโค, อคฺคโพธิ จ สุนฺทโร;  
  
อุฬารชฺฌาสยตฺตา โส, มหานาโค มหพฺพโลฯ  
</li>
  
<li>
หิตฺวา กสฺสกกมฺมานิ, โจรกมฺมมกา วเน;  
  
โคธํ ลทฺธาน เปเสสิ, มาตุลานิย สนฺติกํฯ  
</li>
  
<li>
โคธํ ทิสฺวา’วสา ญตฺวา, ธญฺญปจฺฉิมเปสยิ;  
  
กมฺมารสฺสา’ปิ เปเสสิ, สสํ โสปิ ตเถวกาฯ  
</li>
  
<li>
พีชํ ภคินี มายาจิ, พีชคาหญฺจ ตสฺส สา;  
  
ทาสญฺจ ญตฺวา เปเสสิ, อนฺนปานาทินา รโหฯ  
</li>
  
<li>
ตทา ทุพฺภิกฺขกาลมฺหิ, เอโก มนฺตธโร นโร;  
  
ภิกฺขาลาภาย สเทฺธหิ, ภิกฺขุเวเสน ภิกฺขติฯ  
</li>
  
<li>
ตํ คามํ ปวิสิตฺวา โส, อลทฺธา กิญฺจิ โภชนํ;  
  
อภิภูโต ชิฆจฺฉาย, กมฺปมาโน นิคจฺฉติฯ  
</li>
  
<li>
ตํ ทิสฺวา กรุณายโนฺต, มหานาโค มหาทโย;  
  
ปตฺตมาทาย คามนฺต-มาหิณฺฑิตฺวาปิ สพฺพโสฯ  
</li>
  
<li>
ยาคุมตฺตมฺปิ  
นาลตฺถ, ตโต อุตฺตรสาฎกํ;  
  
ทตฺวา อาหริ อาหารํ, โส ตํ ภุตฺวา ปสีทิยฯ  
</li>
  
<li>
รชฺชารหมิมํ ทีเป, กริสฺสามีติ จินฺติย;  
  
ตมาทาย ขเณนา’คา, โคกณฺณกมหณฺณวํฯ  
</li>
  
<li>
อถ ตตฺถ นิสีทิตฺวา, สญฺชปโนฺต ยถาวิธิํม;  
  
มโนฺตนา’เนสิ นาคินฺทํ, ผุสฺสปุณฺณมรตฺติยํฯ  
</li>
  
<li>
มหานาคํ ผุสาหีติ, มหานาคํ นิโยชยิ;  
  
โส ภีโต ปุริเม ยาเม, อาคตํ ตํ น สมฺภุสีฯ  
</li>
  
<li>
ตถา มชฺฌิมยาเมปิ, ปจฺฉิเม ปน นงฺคเล;  
  
คเหตฺวา ขิปิ ตีเหว, องฺคุลีหิ สตํ ฉุปิฯ  
</li>
  
<li>
โส ตํ พฺยากาสิ ตํ ทิตฺวา, สพลํ เม ปริสฺสมํ;  
  
ตีหิ ราชูหิ ยุชฺฌิตฺวา, จตุตฺถํ ตฺวํ นิฆาติยฯ  
</li>
  
<li>
วุโฑฺฒ ตีเณว วสฺสานิ, ราชา หุตฺวา น ชีวสิ;  
  
ตถา เหสฺสนฺติ ราชาโน, ตโย เต วํสชา นราฯ  
</li>
  
<li>
คนฺตฺวา เสวสฺสุ ราชานํ, ปจฺฉา ปสฺสสิ เมขลํ;  
  
อิติ วตฺวาน เปเสสิ, โสปิ คนฺตฺวา นริสฺสรํฯ  
</li>
  
<li>
ปสฺสิตฺวา ตมุปฎฺฐาสิ, ราชา โรหณกมฺมิกํ;  
  
ตํ อกาสิ ตทุฎฺฐานํ, ภณฺฑมาหริ โส พหุํฯ  
</li>
  
<li>
ราชา ตสฺมิํ ปสีทิตฺวา, อนฺธเสนาปติวฺหยํ;  
  
ทตฺวา ฐานนฺตรํ ตสฺส, คนฺตุํ ตเตฺถว โยชยิฯ  
</li>
  
<li>
ภยสีวสฺส ปุตฺตญฺจ, ภาคิเนยฺยญฺจ อตฺตโน;  
  
อาทาย คนฺตฺวา ตํ เทสํ, ปริวเตฺตสิ สพฺพโสฯ  
</li>
  
<li>
ปเจฺจกโภคํ กตฺวาน, โรหณํ ตตฺถ โส วสํ;  
  
ทาฐปฺปภูตินา กาตุํ, ยุทฺธํคนฺตฺวา มหพฺพโลฯ  
</li>
  
<li>
โมคฺคลฺลานภยา คนฺตฺวา, โรหณญฺจ ตหิํ วสี;  
  
สุตฺวา กิตฺติสิรีเมฆวณฺณ-รโญฺญ รเชฺช สมญฺชสํฯ  
</li>
  
<li>
รชฺชํ คเหตุํ กาโลติ, สีฆํ อาคมฺม โรหณา;  
  
เอกูนวิเส ทิวเส, มารยิตฺวา มหีปติํฯ  
</li>
  
<li>
สยํ หุตฺวา มหีปาโล, เทสํ กตฺวา ยถา ปุเร;  
  
ภาคิเนยฺยสฺส ปาเหสิ, ปณฺณมาคจฺฉตูติ โสฯ  
</li>
  
<li>
อาคจฺฉโนฺต  
นิมิเตฺตน, นิวตฺติตฺวา มริตฺถ โส;  
  
ตโต มาตุลปุตฺตํ’กา, อุปรชฺชํ กตญฺญุโกฯ  
</li>
  
<li>
อาลวาลํ ทุมินฺทสฺส, กตฺวา เหมมยํ ฆรํ;  
  
ฉาทาเปสิ มุนินฺทสฺส, ปฎิมาโย จ สนฺทหิฯ  
</li>
  
<li>
มหาเจติตฺตเย กาสิ, สุธากมฺมญฺจ จุมฺพฎํ;  
  
หตฺถิเวทิญฺจ กาเรตฺวา, จิตฺตกมฺมมการยิฯ  
</li>
  
<li>
เปสการกคามํ โส, ชเมฺพลวฺหยมุตฺตเร;  
  
มหาวิหาเรจาพนฺธิ, คามํ ตินฺติณิกวฺหยํฯ  
</li>
  
<li>
อุทฺธคามมฺหิ วสภ-คามํ เชตวนสฺส’ทา;  
  
วตฺถทานํ นิกาเยสุ, ตีสุ เจว ปวตฺตยิฯ  
</li>
  
<li>
เขตฺตานํ หิสตํ ทตฺวา, วิหาเร เชตนามเก;  
  
ยาคุํ ตตฺถ ปวเตฺตสิ, ภิกฺขูนํ สพฺพกาลิกํฯ  
</li>
  
<li>
สหสฺส ทูรติสฺสวฺหา, เขตฺตํ ทตฺวา ตปสฺสินํ;  
  
มหาวิหารวาสีนํ, ยาคุํ นิจฺจํ ปวตฺตยิฯ  
</li>
  
<li>
จิรมาติกวารญฺจ, ตเตฺถว’ทา คุเณ รโต;  
  
มยูรปริเวเณ จ, นวกมฺมมการยิฯ  
</li>
  
<li>
กาสิขเณฺฑ มหาเทว-รตฺตกุรวนามเก;  
  
วิหาเร อนุรารามํ, ชิณฺณญฺจ ปฎิสงฺขรีฯ  
</li>
  
<li>
กมํ โสวคฺคิกํ กตฺวา, เอวมาทิํ นริสฺสโร;  
  
อคมา ตีหิ วเสฺสหิ, เทวราชสหพฺยตํฯ  
</li>
  
<li>
อเฎฺฐเต กุฎฺฐจิตฺตา’ปริมิตวิภวา ราชราเชนรูปา;  
  
ราชาโน ราชมานา นรกริตุรคาสูรเสนารเถหิ;  
  
อเนฺต หิตฺวา’ขิลํ ตํ วิคตปริชนา’ฬาหนํ สงฺขตาสุํ;  
  
สปฺปโญฺญ ตํ สรโนฺต ภวตุ ภวสุขํ วนฺตุกาโม หิเตสีฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
อฎฺฐราชโก นาม  
</li>
  
จตฺตาลีสติโม ปริเจฺฉโทฯ  
</li>
  
  
  
  
  