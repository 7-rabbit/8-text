<h2>วินยปิฎเก</h2>
<h2>วินยาลงฺการ-ฎีกา (ปฐโม ภาโค)</h2>
<h3>คนฺถารมฺภกถา</h3>
<h3>มุตฺตหาราทินยคาถา</h3>
<p>
โย  
  
โลเก โลกโลโก วรตรปรโท ราชราชคฺคชโญฺญ;  
  
อากาสาการกาโร ปรมรติรโต เทวเทวนฺตวโชฺชฯ  
</p>
  
<p>
สํสาราสารสาโร สุนรนมนโต มารหารนฺตรโฎฺฐ;  
  
โลกาลงฺการกาโร อติสติคติมา ธีรวีรตฺตรโมฺมฯ  
</p>
  
<h3>สีหนิวตฺตนนยคาถา</h3>
<p>
สํสารจกฺกวิทฺธํสํ,  
สมฺพุทฺธํ ตํ สุมานสํ;  
  
สํนมามิ สุคุเณสํ, สํเทสิตสุทุทฺทสํฯ  
</p>
  
<h3>อโนตโตฺตทกาวตฺตนยคาถา</h3>
<p>
เยน  
วิทฺธํสิตา ปาปา, เยน นิพฺพาปิตา ทรา;  
  
เยน โลกา นิสฺสริสุํ, เยน จาหํ นมามิ ตํฯ  
</p>
  
<h3>จตุทีปจกฺกวตฺตนนยคาถา</h3>
<p>
สงฺฆํ สสงฺฆํ นมามิ, วนฺตนฺตวรธมฺมชํ;  
  
มคฺคคฺคมนผลฎฺฐํ, สุสํสํ สุภมานสํฯ  
</p>
  
<h3>อพฺยเปตจตุปาทอาทิยมกคาถา</h3>
<p>
วินยํ วินยํ สารํ, สงฺคหํ สงฺคหํ กรํ;  
  
จริยํ จริยํ วเนฺท, ปรมํ ปรมํ สุตํฯ  
</p>
  
<h3>พฺยเปตจตุปาทอาทิอนฺตยมกคาถา</h3>
<p>
ปกาเร พหุปกาเร, สาคเร คุณสาคเร;  
  
ครโว มม ครโว, วนฺทามิ อภิวนฺทามิฯ  
</p>
  
<p>
วตฺถุตฺตเย คนฺถกาเร, ครูสุ สาทรํ มยา;  
  
กเตน นมกฺกาเรน, หิตฺวา สเพฺพ อุปทฺทเวฯ  
</p>
  
<p>
สิกฺขากาเมหิ  
ธีเรหิ, ชินสาสนการิภิ;  
  
ภิกฺขูหิ วินยญฺญูหิ, สาทรํ อภิยาจิโตฯ  
</p>
  
<p>
วณฺณยิสฺสามิ  
วินย-สงฺคหํ  
ปีติวฑฺฒนํ;  
  
ภิกฺขูนํ เวนยิกานํ, ยถาสตฺติพลํ อหํฯ  
</p>
  
<p>
โปราเณหิ กตา ฎีกา, กิญฺจาปิ อตฺถิ สา ปน;  
  
อติสเงฺขปภาเวน, น สาเธติ ยถิจฺฉิตํฯ  
</p>
  
<p>
ตสฺมา หิ นานาสเตฺถหิ, สารมาทาย สาธุกํ;  
  
นาติสเงฺขปวิตฺถารํ, กริสฺสํ  
อตฺถวณฺณนํ  
ฯ  
</p>
  
<p>
วินยาลงฺการํ  
นาม, เปสลานํ ปโมทนํ;  
  
อิมํ ปกรณํ สเพฺพ, สมฺมา ธาเรนฺตุ สาธโวติฯ  
</p>
  
<h2>คนฺถารมฺภกถาวณฺณนา</h2>
<p>วิวิธวิเสสนยสมนฺนาคตํ  กายวาจาวินยนกรณสมตฺถํ ลชฺชิเปสลภิกฺขูนํ สํสยวิโนทนการกํ โยคาวจรปุคฺคลานํ สีลวิสุทฺธิสมฺปาปกํ ชินสาสนวุฑฺฒิเหตุภูตํ ปกรณมิทมารภิตุกาโม อยมาจริยาสโภ ปฐมํ ตาว รตนตฺตยปณามปณามารหภาวอภิเธยฺยกรณเหตุ กรณปฺปการปกรณาภิธานนิมิตฺตปโยชนานิ ทเสฺสตุํ ติอาทิมาหฯ เอตฺถ หิ ติ อิมินา รตนตฺตยปณาโม วุโตฺต ปณาเมตพฺพปณามอตฺถทสฺสนโตฯ นฺติ อิมินา ปณามารหภาโว ปณามเหตุทสฺสนโตฯ นฺติ อภิเธโยฺย อิมสฺส ปกรณสฺส อตฺถภาวโตฯ ติ กรณเหตุ เตเนวการเณน ปกรณสฺส กตตฺตาฯ นฺติ กรณปฺปกาโร เตนากาเรน ปกรณสฺส กรณโตฯ ปกรณาภิธานํ ปน สมาหริตสทฺทสฺส สามตฺถิยโต ทสฺสิตํ สมาหริตฺวา ทสฺสเนเนว อิมสฺส ปกรณสฺส วินยสงฺคหอิติ นามสฺส ลภนโตฯ</p>


<p>นิมิตฺตํ  ปน อชฺฌตฺติกพาหิรวเสน ทุวิธํฯ ตตฺถ อชฺฌตฺติกํ นาม กรุณา, ตํ ทสฺสนกิริยาย สามตฺถิยโต ทสฺสิตํ ตสฺมิํ อสติ ทสฺสนกิริยาย อภาวโตฯ พาหิรํ นาม โสตุชนสมูโห, ตํ นฺติ ตสฺส กรุณารมฺมณภาวโตฯ ปโยชนํ ปน ทุวิธํ ปณามปโยชนปกรณปโยชนวเสนฯ ตตฺถ ปณามปโยชนํ นาม อนฺตรายวิโสสนปสาทชนนาทิกํ, ตํ นฺติ อิมสฺส สามตฺถิยโต ทสฺสิตํ เหตุมฺหิ สติ ผลสฺส อวินาภาวโตฯ วุตฺตญฺหิ อภิธมฺมฎีกาจริเยน ‘‘คุณวิเสสวา หิ ปณามารโห  โหติ, ปณามารเห จ กโต ปณาโม วุตฺตปฺปโยชนสิทฺธิกโรว โหตี’’ติ (ธ. ส. มูลฎี. ๑)ฯ ปกรณปโยชนมฺปิ ทุวิธํ มุขฺยานุสงฺคิกวเสนฯ เตสุ มุขฺยปโยชนํ นาม พฺยญฺชนานุรูปํ อตฺถสฺส ปฎิวิชฺฌนํ ปกาสนญฺจ อตฺถานุรูปํ พฺยญฺชนสฺส อุทฺทิสนํ อุเทฺทสาปนญฺจ, ตํ ติ อิมินา วุตฺตํฯ อนุสงฺคิกปโยชนํ นาม สีลาทิอนุปาทาปรินิพฺพานโนฺต อโตฺถ, ตํ นฺติ อิมสฺส สามตฺถิเยน ทสฺสิตํ เอกตฺถ สมาหริตฺวา ทสฺสเน สติ ตทุคฺคหปริปุจฺฉาทินา กตปโยคสฺส อนนฺตราเยน ตทตฺถสิชฺฌนโตติฯ</p>


<p>กิมตฺถํ ปเนตฺถ รตนตฺตยปณามาทโย อาจริเยน กตา, นนุ อธิเปฺปตคนฺถารโมฺภว กาตโพฺพติ? วุจฺจเต – เอตฺถ รตนตฺตยปณามกรณํ ตพฺพิหตนฺตราโย หุตฺวา อนายาเสน คนฺถปริสมาปนตฺถํฯ ปณามารหภาววจนํ อตฺตโน ยุตฺตปตฺตการิตาทสฺสนตฺถํ, ตํ วิญฺญูนํ โตสาปนตฺถํ, ตํ ปกรณสฺส อุคฺคหณตฺถํ, ตํ สพฺพสมฺปตฺตินิปฺผาทนตฺถํฯ อภิเธยฺยกถนํ วิทิตาภิเธยฺยสฺส คนฺถสฺส วิญฺญูนํ อุคฺคหธารณาทิวเสน ปฎิปชฺชนตฺถํฯ กรณเหตุกถนํ อการเณ กตสฺส วายามสฺส นิปฺผลภาวโต ตปฺปฎิเกฺขปนตฺถํฯ กรณปฺปการกถนํ วิทิตปฺปการสฺส คนฺถสฺส โสตูนํ อุคฺคหณาทีสุ รุจิชนนตฺถํฯ อภิธานทสฺสนํ โวหารสุขตฺถํฯ นิมิตฺตกถนํ อาสนฺนการณทสฺสนตฺถํฯ ปโยชนทสฺสนํ ทุวิธปโยชนกามีนํ โสตูนํ สมุสฺสาหชนนตฺถนฺติฯ</p>


<p>รตนตฺตยปณามปโยชนํ ปน พหูหิ ปกาเรหิ วิตฺถารยนฺติ อาจริยา, ตํ ตตฺถ ตตฺถ วุตฺตนเยเนว คเหตพฺพํฯ อิธ ปน คนฺถครุภาวโมจนตฺถํ อฎฺฐกถาจริเยหิ อธิเปฺปตปโยชนเมว กถยิมฺหฯ วุตฺตญฺหิ อฎฺฐกถาจริเยน –</p>


<p>
‘‘นิปจฺจการเสฺสตสฺส  
  
;  
  
กตสฺส รตนตฺตเย;  
  
อานุภาเวน โสเสตฺวา;  
  
อนฺตราเย อเสสโต’’ติฯ (ธ. ส. อฎฺฐ. คนฺถารมฺภกถา ๗);  
</p>
  
<p>อยเมตฺถ สมุทายโตฺถ, อยํ ปน อวยวโตฺถ – อหํ สพฺพปาณีนํ สรณํ สรณีภูตํ วตฺถุตฺตยํ นมสฺสามิ, นมสฺสิตฺวา โยคาวจรภิกฺขูนํ วินเย ปาฎวตฺถาย อเนกตฺถวิปฺปกิณฺณํ ปาฬิมุตฺตวินิจฺฉยํ เอกตฺถ สมาหริตฺวา อนากุลํ กตฺวา ทสฺสยิสฺสํ ทสฺสยิสฺสามีติ โยชนาฯ</p>


<p>ตตฺถ วสนฺติ เอตฺถาติ วตฺถุฯ กิํ ตํ? พุทฺธาทิรตนํฯ ตญฺหิ ยสฺมา สรณคตา สปฺปุริสา สรณคมนสมงฺคิโน หุตฺวา พุทฺธาทิรตนํ อารมฺมณํ กตฺวา ตสฺมิํ อารมฺมเณ วสนฺติ อาวสนฺติ นิวสนฺติ, ตสฺมา ‘‘วตฺถู’’ติ วุจฺจติฯ อารมฺมณญฺหิ อาธาโร, อารมฺมณิกํ อาเธโยฺยติฯ อิโต ปรานิปิ วตฺถุสทฺทสฺส วจนตฺถาทีนิ อาจริเยหิ วุตฺตานิ, ตานิปิ ตตฺถ ตตฺถ วุตฺตนเยเนว เวทิตพฺพานิฯ อิธ ปน คนฺถวิตฺถารปริหรณตฺถํ เอตฺตกเมว วุตฺตนฺติ เวทิตพฺพนฺติฯ ติณฺณํ สมูโหติ ตยํ, ตโย อํสา อวยวา อสฺสาติ วา ตยํฯ กิํ ตํ? สมุทาโยฯ วตฺถูนํ ตยนฺติ ฯ กิํ ตํ? พุทฺธาทิรตนตฺตยํฯ นมสฺสามีติ  อนมินฺติ ฯ พุทฺธาทิรตนญฺหิ อารมฺมณํ กตฺวา จิตฺตสฺส อุปฺปชฺชนกาเล ตฺวา-ปจฺจโย ปจฺจุปฺปนฺนกาลิโก โหติ, ตสฺมา ปฐโม วิคฺคโห กโต, ปาฬิมุตฺตวินิจฺฉยํ เอกตฺถ ทสฺสนกาเล อตีตกาลิโก, ตสฺมา ทุติโย วิคฺคโหฯ เตเนว จ การเณน อตฺถโยชนายปิ ปจฺจุปฺปนฺนกาลอตีตกาลวเสน โยชนา กตาฯ</p>


<p>สรติ หิํสตีติ ฯ กิํ ตํ? พุทฺธาทิรตนตฺตยํฯ ตญฺหิ สรณคตานํ สปฺปุริสานํ ภยํ สนฺตาสํ ทุกฺขํ ทุคฺคติวินิปาตํ  สํกิเลสํ สรติ หิํสติ วินาเสติ, ตสฺมา ‘‘สรณ’’นฺติ วุจฺจติฯ วุตฺตญฺหิ ภควตา –</p>


<p>‘‘ยสฺมิํ, มหานาม, สมเย อริยสาวโก ตถาคตํ อนุสฺสรติ, เนวสฺส ตสฺมิํ สมเย ราคปริยุฎฺฐิตํ จิตฺตํ โหตี’’ติอาทิ (อ. นิ. ๖.๑๐; ๑๑.๑๑),</p>


<p>
‘‘เอวํ  
พุทฺธํ สรนฺตานํ;  
  
ธมฺมํ สงฺฆญฺจ ภิกฺขโว;  
  
ภยํ วา ฉมฺภิตตฺตํ วา;  
  
โลมหํโส น เหสฺสตี’’ติ จฯ (สํ. นิ. ๑.๒๔๙);  
</p>
  
<p>ยสฺมา ปน ‘‘สรณ’’นฺติ อิทํ ปทํ ‘‘นาถ’’นฺติ ปทสฺส เววจนภูตํ กิตสุทฺธนามปทํ โหติ, น กิตมตฺตปทํ, ตสฺมา ธาตฺวโตฺถ อโนฺตนีโตฯ ‘‘สร หิํสาย’’นฺติ หิ วุตฺตํ หิํสตฺถํ คเหตฺวา สพฺพปาณีนํ สรณํ หิํสกํ วตฺถุตฺตยํ นมสฺสิตฺวา วิญฺญายมาเน อนิฎฺฐปฺปสงฺคโต สพฺพปาณีนํ สรณํ สรณีภูตํ นาถภูตํ วตฺถุตฺตยํ นมสฺสิตฺวาติ วิญฺญายมาเนเยว ยุชฺชติ, เตเนว จ การเณน อตฺถโยชนายมฺปิ ตถา โยชนา กตาฯ -สโทฺท นิรวเสสตฺถวาจกํ สพฺพนามปทํฯ สห อเวน โย วตฺตตีติ สโพฺพติ กเต ปน สกล-สโทฺท วิย สมุทายวาจกํ สมาสนามปทํ โหติฯ ปาโณ เอเตสํ อตฺถีติ ปาณิโน, ปาโณติ เจตฺถ ชีวิตินฺทฺริยํ อธิเปฺปตํฯ สเพฺพ ปาณิโน สพฺพปาณิโน, เตสํ ฯ เอตฺตาวตา วตฺถุตฺตยสฺส สพฺพโลกสรณภาวํ, ตโตเยว จ นมสฺสนารหภาวํ, นมสฺสนารเห จ กตายนมสฺสนกิริยาย ยถาธิเปฺปตตฺถสิทฺธิกรภาวํ, อตฺตโน กิริยาย จ เขตฺตงฺคตภาวํ ทเสฺสติฯ</p>


<p>เอวํ สเหตุกํ รตนตฺตยปณามํ ทเสฺสตฺวา อิทานิ ปกรณารมฺภสฺส สนิมิตฺตํ มุขฺยปโยชนํ ทเสฺสตุมาห   นฺติฯ เอตฺถ จ ติ มุขฺยปโยชนทสฺสนํ, ตํทสฺสเนน จ อนุสงฺคิกปโยชนมฺปิ วิภาวิตเมว โหติ การเณ สิเทฺธ การิยสฺส สิชฺฌนโตฯ นฺติ พาหิรนิมิตฺตทสฺสนํ, ตสฺมิํ ทสฺสิเต อชฺฌตฺติกนิมิตฺตมฺปิ ทีปิตเมว โหติ อารมฺมเณ ญาเต อารมฺมณิกสฺส ญาตพฺพโตฯ ตตฺถ วิวิธา นยา เอตฺถาติ วินโย, ทุวิธปาติโมกฺขทุวิธวิภงฺคปญฺจวิธปาติโมกฺขุเทฺทสปญฺจอาปตฺติกฺขนฺธสตฺตอาปตฺติกฺขนฺธาทโย วิวิธา อเนกปฺปการา นยา เอตฺถ สนฺตีติ อโตฺถฯ อถ วา วิเสสา นยา เอตฺถาติ วินโย, ทฬฺหีกมฺมสิถิลกรณปโยชนา อนุปญฺญตฺตินยาทโย วิเสสา นยา เอตฺถ สนฺตีติ อโตฺถฯ อถ วา วิเนตีติ วินโยฯ กาโย วิเนติ กายวาจาโย, อิติ กายวาจานํ วินยนโต วินโยฯ วุตฺตญฺหิ อฎฺฐกถายํ –</p>


<p>
‘‘วิวิธวิเสสนยตฺตา  
;  
  
วินยนโต เจว กายวาจานํ;  
  
วินยตฺถวิทูหิ อยํ;  
  
วินโย ‘วินโย’ติ อกฺขาโต’’ติฯ (ปารา. อฎฺฐ. ๑.ปฐมมหาสงฺคีติกถา; ธ. ส. อฎฺฐ. นิทานกถา; ที. นิ. อฎฺฐ. ๑.ปฐมมหาสงฺคีติกถา);  
</p>
  
<p>โก โส? วินยปิฎกํฯ ตสฺมิํ ฯ ปฎติ วิยตฺตภาวํ คจฺฉตีติ ปฎุฯ โก โส? ปณฺฑิโตฯ ปฎุโน ภาโว ปาฎวํฯ กิํ ตํ? ญาณํฯ อสติ การณานุรูปํ ภวตีติ อโตฺถฯ โก โส? ปโยชนํฯ ปาฎวเมว อโตฺถ ปาฎวโตฺถ, ตสฺส  วินยปิฎเก โกสลฺลญาณปโยชนายาติ วุตฺตํ โหติฯ ยุญฺชนํ โยโค, กมฺมฎฺฐานมนสิกาโรฯ อวจรนฺตีติ อวจรา, โยเค อวจรา โยคาวจรา, กมฺมฎฺฐานิกา ภิกฺขูฯ สํสาเร ภยํ อิกฺขนฺตีติ ภิกฺขู, โยคาวจรา จ เต ภิกฺขู จาติ โยคาวจรภิกฺขู, เตสํ ฯ เอเตน  วินเย ปฎุภาโว นาม ภิกฺขูนํเยว อโตฺถ โหติ, น คหฎฺฐตาปสปริพฺพาชกาทีนํฯ ภิกฺขูสุ จ กมฺมฎฺฐาเน นิยุตฺตานํ ลชฺชิเปสลภิกฺขูนํเยว, น วิสฺสฎฺฐกมฺมฎฺฐานานํ อลชฺชิภิกฺขูนนฺติ อิมมตฺถํ ทเสฺสติฯ</p>


<p>เอวํ ปกรณารมฺภสฺส สนิมิตฺตํ ปโยชนํ ทเสฺสตฺวา อิทานิ สเหตุกํ อภิเธยฺยํ ทเสฺสตุํ นฺติ อาหฯ ตตฺถ ติ อิมินา ปกรณารมฺภสฺส เหตุํ ทเสฺสติ เหตุมนฺตวิเสสนตฺตา, อิมสฺส อเนกตฺถวิปฺปกิณฺณตฺตาเยว อาจริยสฺส อารโมฺภ โหติ, น อวิปฺปกิเณฺณ สติฯ วกฺขติ หิ ‘‘สมาหริตฺวา เอกตฺถ ทสฺสยิสฺส’’นฺติ (วิ. สงฺค. อฎฺฐ. คนฺถารมฺภกถา)ฯ นฺติ อิมินา ปกรณาภิเธยฺยํฯ ตตฺถ กิรติ วิกฺขิปตีติ กิโณฺณ, ปกาเรน กิโณฺณ ปกิโณฺณ, วิวิเธน ปกิโณฺณ วิปฺปกิโณฺณฯ โก โส? ปาฬิมุตฺตวินิจฺฉโย, ตํ ฯ</p>


<p>ติ เอตฺถ สงฺขฺยาวาจโก สพฺพนามิโก เอก-สโทฺท, น เอโก อเนเกฯ พหฺวตฺถวาจโก อเนกสโทฺทฯ เอกนฺตเอกวจนโนฺตปิ เอก-สโทฺท น-อิตินิปาเตน ยุตฺตตฺตา พหุวจนโนฺต ชาโตติฯ ตตฺถ  พหูสูติ อโตฺถ, ปาราชิกกณฺฑฎฺฐกถาทีสุ อเนเกสุ ปกรเณสูติ  วุตฺตํ โหติฯ โปราณฎีกายํ ปน ติ อเนเกสุ สิกฺขาปทปเทเสสูติ อโตฺถ ทสฺสิโต, เอวญฺจ สติ อุปริ ‘‘สมาหริตฺวา เอกตฺถา’’ติ วกฺขมานตฺตา ‘‘อเนกตฺถวิปฺปกิณฺณํ เอกตฺถ สมาหริตฺวา’’ติ อิเมสํ ปทานํ สหโยคีภูตตฺตา อเนเกสุ สิกฺขาปทปเทเสสุ วิปฺปกิณฺณํ เอกสฺมิํ สิกฺขาปทปเทเส สมาหริตฺวาติ อโตฺถ ภเวยฺย, โส จ อโตฺถ อยุโตฺตฯ กสฺมา? อเนเกสุ ปกรเณสุ วิปฺปกิณฺณํ เอกสฺมิํ ปกรเณ สมาหริตฺวาติ  อโตฺถ อเมฺหหิ วุโตฺตฯ อถ ปน ‘‘เอกตฺถา’’ติ อิมสฺส ‘‘เอกโต’’ติ อตฺถํ วิกเปฺปตฺวา อเนเกสุ สิกฺขาปทปเทเสสุ วิปฺปกิณฺณํ เอกโต สมาหริตฺวาติ อตฺถํ คเณฺหยฺย, โส อโตฺถ ยุโตฺต ภเวยฺยฯ</p>


<p>ปกฎฺฐานํ อาฬีติ ปาฬิ, อุตฺตมานํ วจนานํ อนุกฺกโมติ อโตฺถฯ อถ วา อตฺตตฺถปรตฺถาทิเภทํ อตฺถํ ปาเลติ รกฺขตีติ ปาฬิ, ลฬานมวิเสโสฯ กา สา? วินยตนฺติฯ มุจฺจตีติ มุโตฺต, ปาฬิโต มุโตฺต ปาฬิมุโตฺตฯ ฉินฺทิยเต อเนนาติ ฉโย, นีหริตฺวา ฉโย นิจฺฉโย, วิเสเสน นิจฺฉโย วินิจฺฉโย, ขิลมทฺทนากาเรน ปวโตฺต สทฺทนโย อตฺถนโย จฯ ปาฬิมุโตฺต จ โส วินิจฺฉโย จาติ ปาฬิมุตฺตวินิจฺฉโย, ตํ ฯ อิทญฺจ ‘‘อานครา ขทิรวน’’นฺติอาทีสุ วิย เยภุยฺยนยวเสน วุตฺตํ กตฺถจิ ปาฬิวินิจฺฉยสฺสปิ ทิสฺสนโตฯ โปราณฎีกายํ ปน ปาฬิวินิจฺฉโย จ ปาฬิมุตฺตวินิจฺฉโย จ ปาฬิมุตฺตวินิจฺฉโยติ เอวํ เอกเทสสรูเปกเสสวเสน วา เอตํ วุตฺตนฺติ ทฎฺฐพฺพนฺติ ทุติยนโยปิ วุโตฺต, เอวญฺจ สติ ปาฬิวินิจฺฉยปาฬิมุตฺตวินิจฺฉเยหิ อญฺญสฺส วินิจฺฉยสฺส อภาวา กิเมเตน คนฺถครุกเรน ปาฬิมุตฺตคฺคหเณนฯ วิเสสนญฺหิ สมฺภวพฺยภิจาเร จ สติ สาตฺถกํ สิยาติ ปฐมนโยว อาราธนีโย โหติฯ</p>


<p>เอวํ สเหตุกํ อภิเธยฺยํ ทเสฺสตฺวา อิทานิ กรณปฺปการํ ทเสฺสติ ติอาทินาฯ ทุวิโธ เหตฺถ กรณปฺปกาโร เอกตฺถสมาหรณอนากุลกรณวเสนฯ โส ทุวิโธปิ เตน ปกาเรน ปกรณสฺส กตตฺตา ‘‘กรณปฺปกาโร’’ติ วุจฺจติฯ ตตฺถ สมาหริสฺสามีติ  สํ-สโทฺท สเงฺขปโตฺถ, ตสฺมา สงฺขิปิย อาหริสฺสามีติ อโตฺถฯ อนาคตกาลิกวเสน ปจฺจมาเนน ‘‘ทสฺสยิสฺส’’นฺติ  ปเทน สมานกาลตฺตา อนาคตกาลิโก อิธ ตฺวา-ปจฺจโย วุโตฺตฯ ติ เอกสฺมิํ อิธ วินยสงฺคหปฺปกรเณฯ ติ วา เอกโตฯ นฺติ ทสฺสยิสฺสามิ, ญาปยิสฺสามีติ อโตฺถฯ อากุลติ พฺยากุลตีติ อากุโล, น อากุโล  อนากุโล, ปุพฺพาปรพฺยากิณฺณวิรหิโต ปาฬิมุตฺตวินิจฺฉโยฯ นฺติ ปน ภาวนปุํสกํ, ตสฺมา กรธาตุมเยน กตฺวาสเทฺทน โยเชตฺวา ทสฺสนกิริยาย สมฺพนฺธิตพฺพํฯ</p>


<p>เอวํ รตนตฺตยปณามาทิกํ ปุพฺพกรณํ ทเสฺสตฺวา อิทานิ เย ปาฬิมุตฺตวินิจฺฉเย ทเสฺสตุกาโม, เตสํ อนุกฺกมกรณตฺถํ มาติกํ ฐเปโนฺต ติอาทิมาหฯ มาติกาย หิ อสติ ทสฺสิตวินิจฺฉยา วิกิรนฺติ วิธํเสนฺติ ยถา ตํ สุเตฺตน อสงฺคหิตานิ ปุปฺผานิฯ สนฺติยา ปน มาติกาย ทสฺสิตวินิจฺฉยา น วิกิรนฺติ น วิธํเสนฺติ ยถา ตํ สุเตฺตน สงฺคหิตานิ ปุปฺผานิฯ ตํ ตํ อตฺถํ ชานิตุกาเมหิ มาติกานุสาเรน คนฺตฺวา อิจฺฉิติจฺฉิตวินิจฺฉยํ ปตฺวา โส โส อโตฺถ ชานิตโพฺพ โหติ, ตสฺมา สุขคฺคหณตฺถํ มาติกา ฐปิตาฯ ตตฺถ ติ ตสฺมิํ ปาฬิมุตฺตวินิจฺฉเยฯ นฺติ อยํ มยา วกฺขมานาฯ มาตา วิยาติ ฯ ยถา หิ ปุตฺตา มาติโต ปภวนฺติ, เอวํ นิเทฺทสปทานิ อุเทฺทสโต ปภวนฺติ, ตสฺมา อุเทฺทโส มาติกา วิยาติ ‘‘มาติกา’’ติ วุจฺจติฯ</p>


<p>ติอาทีสุ  ทิวาเสยฺยวินิจฺฉยกถาฯ  ปริกฺขารวินิจฺฉยกถา…เป.…  ปกิณฺณกวินิจฺฉยกถาติ โยชนาฯ เตเนว วกฺขติ ‘‘ทิวาสยนวินิจฺฉยกถา สมตฺตา’’ติอาทิฯ -สโทฺท อิทมโตฺถ วา นิทสฺสนโตฺถ วา ปริสมาปนโตฺถ วาฯ เตสุ อิทมเตฺถ กา สา? ทิวาเสยฺยา…เป.… ปกิณฺณกํ อิติ อยนฺติฯ นิทสฺสนเตฺถ  กถํ สา? ทิวาเสยฺยา…เป.… ปกิณฺณกํ อิติ ทฎฺฐพฺพาติฯ ปริสมาปนเตฺถ สา กิตฺตเกน ปริสมตฺตา? ทิวาเสยฺยา…เป.… ปกิณฺณกํ อิติ เอตฺตเกน ปริสมตฺตาติ อโตฺถฯ อิเมสํ ปน ทิวาเสยฺยาทิปทานํ วากฺยวิคฺคหํ กตฺวา อเตฺถ อิธ วุจฺจมาเน อติปปโญฺจ ภวิสฺสติ, โสตูนญฺจ ทุสฺสลฺลกฺขณีโย, ตสฺมา ตสฺส ตสฺส นิเทฺทสสฺส อาทิมฺหิเยว ยถานุรูปํ วกฺขามฯ</p>

</p>





