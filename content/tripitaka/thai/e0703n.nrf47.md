<h1>อฎฺฐจตฺตาลีสติม ปริเจฺฉท</h1>
<h3>เอกราชโก</h3>
<ol>
<li>
ตโต  
ตสฺสา’นุโช เสโน, ฉตฺตํ อุสฺสาปยี ปุเร;  
  
ปิยํ’ว ปุตฺตํ ปสฺสโนฺต, สเตฺต สเพฺพ มหาธโนฯ  
</li>
  
<li>
จริยํ ปุพฺพราชูนํ, สมาจริ ยถาภตํ;  
  
อปุพฺพมฺปิ จ วเตฺตสิ, จริยํ ธมฺมสํหิตํฯ  
</li>
  
<li>
ภิกฺขูนํ ภิกฺขูนีนญฺจ, ญาตีนํ ทีปวาสินํ;  
  
มจฺฉานํ มิคปกฺขีนํ, กตฺตพฺพํ ส สมาจริฯ  
</li>
  
<li>
มหินฺทํ ปรตีรํ โส, คตํ โยชิยมารยิ;  
  
เอวํ โส สุวิโสเธสิ, รชฺชปจฺจตฺถิเก’ขิเลฯ  
</li>
  
<li>
มหาทานํ ปวเตฺตสิ, ยาจกานํ ธเนสินํ;  
  
ภิกฺขูนํ พฺราหฺมณานญฺจ, มนุญฺญํ ราชโภชนํฯ  
</li>
  
<li>
อเหสุํ อนุชาตสฺส, มหิโนฺท กสฺสโป ตถา;  
  
อุทโยติ ตโย เตสุ, มหิโนฺท ยุวราชโกฯ  
</li>
  
<li>
หุตฺวา ตสฺสานุวตฺตโนฺต, สกฺกจฺจํ ตมุปฎฺฐหิ;  
  
สงฺฆานามาสิ ราชสฺส, ภริยา ตสฺส ราชินีฯ  
</li>
  
<li>
กีฬนตฺถํ สมุทฺทสฺส, คเต ราชินิ ปฎฺฎนํ;  
  
อุทโย อาทิปาโทโส, โอหีโน นคเร ตทาฯ  
</li>
  
<li>
นาลนามํ คเหตฺวาน, ธีตรํ มาณิลานิยา;  
  
รกฺขิตํ ราชรกฺขาย, ปุฬตฺถินครํ อคาฯ  
</li>
  
<li>
ราชา ตสฺมิํ อกุชฺฌิตฺวา, สนฺธิํ กตฺวา อกุปฺปิยํ;  
  
มหาทีปาทํ เปเสตฺวา, โตสตฺวา ตํ อิธานยิฯ  
</li>
  
<li>
เอวํ สมคฺคา เต อาสุํ, ตโต ปฎฺฐาย ขตฺติยา;  
  
รกฺขนฺตา สาสนํ โลกํ, วสิํสุ สุสมาหิตาฯ  
</li>
  
<li>
ตโต เกนจิ กาเลน, ปณฺฑุราชา มหาพโล;  
  
ชมฺพุทีปา อิธา’คมฺม, ทีป คณฺหิตุมารภิฯ  
</li>
  
<li>
ราชา  
สุตฺวา มหาเสนํ, เปสุยิตฺถ ตทนฺติกํ;  
  
อมจฺจานํ วิวาเทน, ถโทฺธตาโร นาราธิโปฯ  
</li>
  
<li>
ปณฺฑุราชา วินาเสโนฺต, สพฺพํ ตํ เทสมุตฺตรํ;  
  
ขนฺธาวารํ นิเวเสสิ, มหาตาลิตคามเกฯ  
</li>
  
<li>
วสนฺตา ทมิฬา เอตฺถ, พหโว เย ตหิํ ตหิํ;  
  
สเพฺพ ตํ ปกฺขิยาเหสุํ, ตโต โส พลวา อหุฯ  
</li>
  
<li>
ตตฺถ คนฺตา มหาเสนา, รโญฺญ ยุชฺฌิตุมารภิ;  
  
หตฺถิกฺขนฺธคโต ปณฺฑุ-ราชาปิ สมุปาวิสิฯ  
</li>
  
<li>
อหุ ทมิฬเสนาสา, ปสฺสนฺติ สามิโน มุขํ;  
  
สมฺปตฺตพลหุสฺสาหา, ตทเตฺถ จตฺตชีวิตาฯ  
</li>
  
<li>
ทีปเสนา ตุ สามิน-มภาเวน นิรุสฺสุกฺกา;  
  
ยุชฺฌนฺติ ปริภินฺทิตฺวา, ปลายิตฺถ ตโต ตโตฯ  
</li>
  
<li>
โอตริตฺถมหาเสนา, ปณฺฑุราชาสฺส ตงฺขเณ;  
  
มารเสนาว คจฺฉนฺติ, วิจุเณฺณนฺติ มหาชนํฯ  
</li>
  
<li>
ราชา เสนาย ภินฺนตฺตํ, สุกฺกา สพฺพํ สมาทิย;  
  
หตฺถสารํ ปุรํ หิตฺวา, มลยาภิมุโข คโตฯ  
</li>
  
<li>
ตโต หตฺถิํ สมารุยฺห, ยุวราชา มหินฺทโก;  
  
ยุชฺฌโนฺต สกเสนาย, ปลาตตฺตํ สเมกฺขิยฯ  
</li>
  
<li>
เอเกนเม น สกฺกา เว, สเพฺพ เอเตหิ มาริตุํ;  
  
เอเตสํ น จ นีจานํ, หเตฺถสุ มรณํ สุขํฯ  
</li>
  
<li>
ตสฺมา วรํ เม มรณํ, มยา เอเวติ จินฺติย;  
  
หตฺถิกฺขนฺธคโตเยว, ฉินฺทิ โส สีสมตฺตโนฯ  
</li>
  
<li>
ตํ ทิสฺวา พหโว สีเส, ตตฺถ ฉินฺทิํสุ เสวกา;  
  
ตํ ทิสฺวา ทมิฬี เสนา, หฎฺฐตุฎฺฐา ปโมทิสาฯ  
</li>
  
<li>
เอตํ สพฺพํ สเมกฺขิตฺวา, อาทาปาโท สกสฺสโป;  
  
ตุรงฺควรมารุยฺห, สุสนฺนโทฺธ มหายุโธฯ  
</li>
  
<li>
วิหารมุปสงฺกมฺม, อภยํ เอกโกว โส;  
  
ตาทิสมฺปิ มหาเสนํ, โอคาเหตฺวา วิทารยิฯ  
</li>
  
<li>
สุปโณฺณ วิย คณฺหโนฺต, ภูชเคน สลิลาล เย;  
  
โส ตํ สพฺพํ นิวเตฺตสิ, อตฺตานญฺจ สุโคปยิฯ  
</li>
  
<li>
อโสฺส  
เอโกว ทิสฺสิตฺถ, ตุรงฺคาวลิสนฺนิโภ;  
  
อตฺตโน โส ชนํ กญฺจิ, อปสฺสโนฺต’นุคามินํฯ  
</li>
  
<li>
กิํ เม เอเกน เวรินํ, ปูริเตน มโนรถํ;  
  
กาลนฺตเรหํ ชีวโนฺต, ปูเรสฺสํ เม มโนรถํฯ  
</li>
  
<li>
ตสฺมา คนฺตุํว ยุตฺตนฺติ, นิโมฺผเฎตฺวา มหาพลํ;  
  
นิพฺภโยว มหาโยโธ, โกณฺฑิวาตมุปาคมิฯ  
</li>
  
<li>
ปณฺฑุราชา มหาเสนา, อคฺคเหสิ ตโต ปุรํ;  
  
สีสํ ตํ ยุวราชสฺส, ปณฺฑุราชสฺส ทสฺสยุํฯ  
</li>
  
<li>
โส ตํ ทิสฺวา จ ฌาเปตฺวา, ราชูนํ ปณฺฑุเทสินํ;  
  
สพฺพมาฬาหเน กิจฺจํ, ตสฺส กาตุํ นิโยชยิฯ  
</li>
  
<li>
สพฺพํ สารํ หราเปสิ, ภณฺฑาคารมฺหิ ราชิโน;  
  
อคฺคณฺหิตฺถ คเหตพฺพํ, วิหาเร นคเรปิ จฯ  
</li>
  
<li>
ปาสาเท รตเน สเพฺพ, โสวณฺณํสตฺถุพิมฺพกํ;  
  
สิลามย มุนินฺทสฺส, จกฺขุภูก มณิทฺวยํฯ  
</li>
  
<li>
ตถา โสวณฺณปเฎฺฎ จ, ถูปารามมฺหิ เจติเย;  
  
สุวณฺณ ปฎิมาโย จ, วิหาเรสุ ตหิํ ตหิํฯ  
</li>
  
<li>
สพฺพํ คเหตฺวา นิสฺสารํ, ลงฺกาทีป มกาสิ โส;  
  
ฉฑฺฑยิตฺถ ปุรํ รมฺม, ยกฺขภกฺขิต รูปกํฯ  
</li>
  
<li>
ราชา’ปิ รกฺขํ ทตฺวาน, มหามเคฺค ตหิํ ตหิํ;  
  
คงฺคาทฺวย มุเข วาสํ, กเปฺปสิ ปริสงฺกิโตฯ  
</li>
  
<li>
ปณฺฑุราชา ตโต สทฺธิํ, กาตุํ สีหฬสามินา;  
  
อมเจฺจ ตตฺถ เปเสสิ, ทิสฺวา เต สีหลาธิโปฯ  
</li>
  
<li>
สุณิตฺวา สาสนํ เตสํ, สพฺพํ ตํ สมฺปฎิจฺฉิย;  
  
ทูตานํ การยิตฺวาน, ยถากาเมน สงฺคหํฯ  
</li>
  
<li>
หตฺถิทฺวยํ สทตฺวาน, สพฺพมาภรณมฺปิ จ;  
  
ตสฺส เปเสสิ ทูเตโส, อตฺตโนปิ หิตาวเหฯ  
</li>
  
<li>
ปณฺฑุราชา สิตํ สพฺพํ, ทิสฺวา สนฺตุฎฺฐมานโส;  
  
นิยฺยาเตตฺวาน ทูตานํ, ตทเหว มหาปุรํฯ  
</li>
  
<li>
นิกฺขมิตฺวา ปุรา คนฺตฺวา, น จิเรเนว ปฎฺฎนํ;  
  
ตตฺถ อารุยฺห นาวํ โส, สก เทส มุปาคมิฯ  
</li>
  
<li>
ตโต  
อาคมฺม นครํ, สีลาเมโฆ มหีปติ;  
  
ยถาฐาเน ฐเปตฺวาน, ทีปํ วสิ สมาหิโตฯ  
</li>
  
<li>
ภาตรํ ทุติยํ กตฺวา, อุทยํ นาม ขตฺติยํ;  
  
มหาทีปาทํ ตสฺสา’ทา, โสคตฺถํ ทกฺขิณํ ทิสํฯ  
</li>
  
<li>
โสปิ โข น จิเรเนว, กตฺวา ปุญฺญํ ยถารหํ;  
  
โรเคเนเกน สมฺผุโฎฺฐ, ปวิโฎฺฐ มจฺจุโน มุขํฯ  
</li>
  
<li>
กสฺสโป อาทิปาโทปิ, ปุลตฺถินคเร วสํ;  
  
โยเชตฺวา ปณฺฑุราเชน, อโหสิ กิร มาริโตฯ  
</li>
  
<li>
ตทา กสฺสปนามสฺส, ปุตฺตา อาสุํ มหารหา;  
  
อาทิปาทสฺส จตฺตาโร, ธญฺญลกฺขณ สญฺญุตาฯ  
</li>
  
<li>
โย เสนํ สพฺพปฐโม, เสโน นาม กุมารโก;  
  
สูโร วีโร มหุสฺสาโห, ราชภารกฺขโม สโมฯ  
</li>
  
<li>
ราชา มหาทีปาทตฺตํ, ตสฺส ทตฺวา ยถาวิธิํ;  
  
โภคตฺถํ ทกฺขิณํ เทสํ, สวาหน มุปาทิสิฯ  
</li>
  
<li>
โรหณาธิปติสฺสา’สุํ, ปุตฺตา กิตฺตคฺคโพธิโต;  
  
จตฺตาโร ธีตโร ติโสฺส, ทสฺสเนยฺยา มโนรมาฯ  
</li>
  
<li>
ตทา เชฎฺฐสุตํ ตสฺส, มหินฺทํ นาม ขตฺติยํ;  
  
ปิตุจฺฉา มารยิตฺวาน, เทสํ คณฺหิ สสาธนํฯ  
</li>
  
<li>
ภาตโร เต ตโย ตสฺมิํ,  
  
สํรุฎฺฐา ภาตุ ฆาตเน;  
  
อาทาย ภคีนี ติโสฺส,  
  
รโญฺญ สนฺติกมาคมุํฯ  
</li>
  
<li>
ราชาปิ ทิสฺวา เตตีว, มมายโนฺต ทยาลุโก;  
  
สเพฺพ เทวกุมาเรว, สุขํ วเฑฺฒสิ เปมวาฯ  
</li>
  
<li>
ตโต กสฺสปนามํ โส, เตสํ เชฎฺฐํ นริสฺสโร;  
  
เทสํ ตํ คณฺห ยาหีติ, ทตฺวา พลมเปสยิฯ  
</li>
  
<li>
โส’ปิ คนฺตฺวาน ตํ หนฺตฺวา, โรหณํ กสิณมฺปิ ตํ;  
  
กตฺวา หตฺถคตํ ตตฺถ, วสิตฺถ นิรุปทฺทโวฯ  
</li>
  
<li>
อถ โส ภาตโร เทฺว’ปิ, เสนญฺจ อุทยํ ตถา;  
  
ปโกฺกสิตฺวาน, ภาเชตฺวา, เทสํ เตหิ สหาวสิฯ  
</li>
  
<li>
ราชา  
ตา สาธุ วเฑฺฒตฺวา, วยปตฺตาสุ ตีสุ โส;  
  
ราชกญฺญาสุ ธญฺญาสุ, เทวจฺฉรสู รูปิสุฯ  
</li>
  
<li>
ฐเปตฺวา ราชินิ ฐาเน, อุปราชสฺส ทาปยิ;  
  
สงฺฆนามํ มหาโภคํ, ทตฺวา รชฺชสริกฺขกํฯ  
</li>
  
<li>
กณิโฎฺฐ อุปราชสฺส, มหิโนฺท นาม ภาตุโก;  
  
อตฺถิ สพฺพคุโณเปโต, สพฺพสตฺถวิสารโทฯ  
</li>
  
<li>
ตสฺสา’ทาสิ ทุเว ราชา, ราชกญฺญา มโนหรา;  
  
ติสฺสวฺหกิตฺต นามญฺจ, ทตฺวา โภคํ ยถารุจิํฯ  
  
<li>
เอวํ กโรโนฺต ญาตีนํ, สํคหํ โส ยถารหํ;  
  
อาราเธโนฺต จ ทานาทิ-สงฺคเหหิ มหาชนํฯ  
</li>
  
<li>
ราชา ทสยิ ราชูนํ, ธเมฺมหิ สมุปาคโต;  
  
สมาจรโนฺต ปุญฺญานิ, ปริภุญฺชิตฺถ เมทินิํฯ  
</li>
  
<li>
ปํสุกูลิก ภิกฺขูนํ, กตฺวา’ริฎฺฐมฺหิ ปพฺพเต;  
  
มหาโภคํ อทารามํ, นิมฺมิตํ วิย อิทฺธิยาฯ  
</li>
  
<li>
ปริหารญฺจ ตสฺสทา, ราชารหมเสสโต;  
  
อารามิเก จ พหโว, ทาเส กมฺมกเรปิ จฯ  
</li>
  
<li>
ปาสาทํ โสว กาเรสิ, วิหาเร เชตนามเก;  
  
อเนกภูมิํ ภูมิโนฺท, พุทฺธภูมิคตาสโยฯ  
</li>
  
<li>
วเฑฺฒตฺวา ตตฺถ กาเรตฺวา, สพฺพ โสวณฺณยํ ชินํ;  
  
สณฺฐเปตฺวา มหาโภคํ, วสาเปสิ จ ภิกฺขโวฯ  
</li>
  
<li>
มหาทิ ปริเวณมฺหิ, กาเรสิ สุมโนหรํ;  
  
ปาสาท มคฺคิสนฺทํฑฺฒํ, ตสฺมิํเยว วิหารเกฯ  
</li>
  
<li>
กตฺวา วีรงฺกุรารามํ, วิหาเร อภยุตฺตเร;  
  
มหาสงฺฆิก ภิกฺขูนํ, เถริยานญฺจ ทาปยิฯ  
</li>
  
<li>
ปุพฺพารามญฺจ กาเรสิ, สมฺปนฺน จตุปจฺจยํ;  
  
สทฺธิํ โส สงฺฆนามาย, เทวิยาปิ จ อตฺตโนฯ  
</li>
  
<li>
มหาวิหาเรตาเยว, สทฺธิํ กาเรสิ ภูมิโป;  
  
อาวาสํ สงฺฆเสนวฺหํ, มหาโภคํ มหามติฯ  
</li>
  
<li>
กาเรตฺวา สพฺพโสวณฺณํ, เกสธาตุ กรณฺฑกํ;  
  
มหาปูชํ ปวเตฺตสิ, รชฺชํ วิสฺสชฺชิ อุตฺตโมฯ  
</li>
  
<li>
เจติยสฺส  
คีริสฺสาทา, กาณวาปิํ พหุทยํ;  
  
ภิกฺขูนํ ทิปวาสีนํ, ทาเปสิ จ ติจีวรํฯ  
</li>
  
<li>
ปุลตฺถิ นคเร กาสิ, วาปิโย ถุสวาปิยา;  
  
เสนคฺคโพธิมาวาสํ, คามารามิก สญฺญุตํฯ  
</li>
  
<li>
ตสฺมิํเยว จ กาเรสิ, มหาปาฬิํ สุโภชนํ;  
  
มหาปาฬิญฺจ สเพฺพสํ, มหาเนตฺตมฺปิ ปพฺพเตฯ  
</li>
  
<li>
เวชฺชสาลมฺปิ กาเรสิ, นครสฺส จ ปจฺฉิเม;  
  
อนาถานํ ปวเตฺตสิ, ยาคุทานํ สขชฺชกํฯ  
</li>
  
<li>
ปํสุกูลิก ภิกฺขูนํ, ปเจฺจกญฺจ มหานสํ;  
  
กตฺวา ทาเปสิ สกฺกจฺจํ, นิจฺจํ โภชนมุตฺตโมฯ  
</li>
  
<li>
หุตฺวา มหาทิปาโท’ยํ, กปฺปูร ปริเวณเก;  
  
อุตฺตราเฬฺห จ กาเรสิ, ปริเจฺฉเท สนามเกฯ  
</li>
  
<li>
ตุลาภารญฺจ ปาทาสี, ติกฺขตฺตุํ โส มหาธเน;  
  
ปุญฺญมญฺญมฺปิ โส’กาสิ, ราชา นานปฺปการกํฯ  
</li>
  
<li>
สงฺฆนามาปิ สา เทวี, อุตฺตรมฺหิ วิหารเก;  
  
กตฺวา มหินฺทเสนวฺหา-วาสํ วาเสสิ ภิกฺขโวฯ  
</li>
  
<li>
อารโทฺธ ทปฺปุลวฺหสฺส, กาเล ราชสฺส ธีมโภ;  
  
มหาเทเวน โส อาสิ, รโมฺม ทปฺปุล ปพฺพโตฯ  
</li>
  
<li>
ทารุกสฺสปนาเมน, ตถา กสฺสปราชิกํ;  
  
อุโภปิ เต วิปฺปกเต, ราชา โส วสมาปยิฯ  
</li>
  
<li>
ภโทฺท เสนาปติ ตสฺส, ภทฺทเสนาปติ’วฺหยํ;  
  
ปริเวณมฺปิ กาเรสิ, ทาสโภคสมายุตํฯ  
</li>
  
<li>
อุตฺตโร จ อมโจฺจ’กา, วิหาเร อภยุตฺตเร;  
  
วาสมุตฺตรเสนวฺหํ, รมฺม มุตฺตรปจฺจยํฯ  
</li>
  
<li>
วชิโร นาม ตเตฺถวา-วาสํ วชิรเสนกํ;  
  
กาสิ รกฺขสนาโมจา-วาสํ รกฺขสนามกํฯ  
</li>
  
<li>
ตโต วีสติ วเสฺสสุ, ปุลตฺถิ นคเร วสํ;  
  
ปณฺฑุราชกตํ การํ, สรโนฺต สรทสฺสโนฯ  
</li>
  
<li>
ททโนฺต วิย เสนสฺส, สูรสฺสาวสรญฺจโส;  
  
ปหาย ทีปํ ทีโป’ว, มหาวาต หโต คโตฯ  
</li>
  
<li>
โภโค  
อนิจฺจา สห ชีวิเตน;  
  
ปเคว เต พนฺธุชนา สหายา;  
  
นราธีปํ ปสฺสถ เอกเมว;  
  
สมาคตํ มจฺจุมุขํ สุโฆรํฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
เอก ราชโก นาม  
</li>
  
อฎฺฐจตฺตาลีสติโม ปริเจฺฉโทฯ  
</li>
  
  
  
  
  