<h1>๑๐. สุธาวโคฺค</h1>
<h3>๑. สุธาปิณฺฑิยเตฺถรอปทานํ</h3>
<ol>
<li>
‘‘ปูชารเห  
  
  
ปูชยโต, พุเทฺธ ยทิ ว สาวเก;  
  
ปปญฺจสมติกฺกเนฺต, ติณฺณโสกปริทฺทเวฯ  
</li>
  
<li>
‘‘เต ตาทิเส ปูชยโต, นิพฺพุเต อกุโตภเย;  
  
น สกฺกา ปุญฺญํ สงฺขาตุํ, อิเมตฺตมปิ  
อิทมฺมตฺตนฺติ (สี.), อิเมตฺถมปิ (ก.)  
เกนจิฯ  
</li>
  
<li>
‘‘จตุนฺนมปิ ทีปานํ, อิสฺสรํ โยธ การเย;  
  
เอกิสฺสา ปูชนาเยตํ, กลํ นาคฺฆติ โสฬสิํฯ  
</li>
  
<li>
‘‘สิทฺธตฺถสฺส  
นรคฺคสฺส, เจติเย ผลิตนฺตเร;  
  
สุธาปิโณฺฑ มยา ทิโนฺน, วิปฺปสเนฺนน เจตสาฯ  
</li>
  
<li>
‘‘จตุนฺนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปฎิสงฺขารสฺสิทํ ผลํฯ  
</li>
  
<li>
‘‘อิโต ติํสติกปฺปมฺหิ, ปฎิสงฺขารสวฺหยา;  
  
สตฺตรตนสมฺปนฺนา, เตรส จกฺกวตฺติโนฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สุธาปิณฺฑิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. สุจินฺติกเตฺถรอปทานํ</h3>
<ol>
<li>
‘‘ติสฺสสฺส โลกนาถสฺส, สุทฺธปีฐมทาสหํ;  
  
หโฎฺฐ หเฎฺฐน จิเตฺตน, พุทฺธสฺสาทิจฺจพนฺธุโนฯ  
</li>
  
<li>
‘‘อฎฺฐารเส  
  
อฎฺฐติํเส (สี. สฺยา.)  
อิโต กเปฺป, ราชา อาสิํ มหารุจิ;  
  
โภโค จ วิปุโล อาสิ, สยนญฺจ อนปฺปกํฯ  
</li>
  
<li>
‘‘ปีฐํ  
พุทฺธสฺส ทตฺวาน, วิปฺปสเนฺนน เจตสา;  
  
อนุโภมิ สกํ กมฺมํ, ปุเพฺพ สุกตมตฺตโนฯ  
</li>
  
<li>
‘‘เทฺวนวุเต  
อิโต กเปฺป, ยํ ปีฐมททิํ ตทา;  
  
ทุคฺคติํ นาภิชานามิ, ปีฐทานสฺสิทํ ผลํฯ  
</li>
  
<li>
‘‘อฎฺฐติํเส อิโต กเปฺป, ตโย เต จกฺกวตฺติโน;  
  
รุจิ อุปรุจิ เจว, มหารุจิ ตติยโกฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุจินฺติโก เถโร อิมา คาถาโย อภาสิตฺถาติฯ
</ol></p>

</p>


<h3>๓. อฑฺฒเจฬกเตฺถรอปทานํ</h3>
<ol>
<li>
‘‘ติสฺสสฺสาหํ ภควโต, อุปฑฺฒทุสฺสมทาสหํ;  
  
ปรมกาปญฺญปโตฺตมฺหิ  
ปรมการุญฺญปโตฺตมฺหิ (สฺยา. ก.)  
, ทุคฺคเตน  
ทุคฺคเนฺธน (สี.)  
สมปฺปิโตฯ  
</li>
  
<li>
‘‘อุปฑฺฒทุสฺสํ ทตฺวาน, กปฺปํ สคฺคมฺหิ โมทหํ;  
  
อวเสเสสุ กเปฺปสุ, กุสลํ การิตํ มยาฯ  
</li>
  
<li>
‘‘เทฺวนวุเต  
อิโต กเปฺป, ยํ ทุสฺสมททิํ ตทา;  
  
ทุคฺคติํ นาภิชานามิ, ทุสฺสทานสฺสิทํ ผลํฯ  
</li>
  
<li>
‘‘เอกูนปญฺญาสกปฺปมฺหิ  
เอกปญฺญาสกปฺปมฺหิ (สฺยา.)  
, ราชาโน จกฺกวตฺติโน;  
  
สมนฺตจฺฉทนา นาม, พาตฺติํสาสุํ  
ขตฺติยาสุํ (สฺยา. ก.)  
ชนาธิปาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อฑฺฒเจฬโก เถโร อิมา คาถาโย อภาสิตฺถาติฯ
</ol></p>

</p>


<h3>๔. สูจิทายกเตฺถรอปทานํ</h3>
<ol>
<li>
‘‘กมฺมาโรหํ  
  
ปุเร อาสิํ, พนฺธุมายํ ปุรุตฺตเม;  
  
สูจิทานํ มยา ทินฺนํ, วิปสฺสิสฺส มเหสิโนฯ  
</li>
  
<li>
‘‘วชิรคฺคสมํ ญาณํ, โหติ กเมฺมน ตาทิสํ;  
  
วิราโคมฺหิ วิมุโตฺตมฺหิ  
วิภโวมฺหิ วิภโตฺตมฺหิ (ก.)  
, ปโตฺตมฺหิ อาสวกฺขยํฯ  
</li>
  
<li>
‘‘อตีเต  
จ ภเว สเพฺพ, วตฺตมาเน จนาคเต  
อตีตา จ ภวา สเพฺพ, วตฺตมานา จ’นาคตา (สฺยา. ก.)  
;  
  
ญาเณน วิจินิํ สพฺพํ, สูจิทานสฺสิทํ ผลํฯ  
</li>
  
<li>
‘‘เอกนวุติโต กเปฺป, สตฺตาสุํ วชิรวฺหยา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สูจิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. คนฺธมาลิยเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, คนฺธถูปํ อกาสหํ;  
  
สุมเนหิ ปฎิจฺฉนฺนํ, พุทฺธานุจฺฉวิกํ กตํฯ  
</li>
  
<li>
‘‘กญฺจนคฺฆิยสงฺกาสํ, พุทฺธํ โลกคฺคนายกํ;  
  
อินฺทีวรํว ชลิตํ, อาทิตฺตํว หุตาสนํฯ  
</li>
  
<li>
‘‘พฺยคฺฆูสภํว ปวรํ, อภิชาตํว เกสริํ;  
  
นิสินฺนํ สมณานคฺคํ, ภิกฺขุสงฺฆปุรกฺขตํฯ  
</li>
  
<li>
‘‘วนฺทิตฺวา สตฺถุโน ปาเท, ปกฺกามิํ อุตฺตรามุโข;  
  
จตุนฺนวุติโต กเปฺป, คนฺธมาลํ ยโต อทํฯ  
</li>
  
<li>
‘‘พุเทฺธ กตสฺส การสฺส, ผเลนาหํ วิเสสโต;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘จตฺตารีสมฺหิ เอกูเน, กเปฺป อาสิํสุ โสฬส;  
  
เทวคนฺธสนามา เต, ราชาโน จกฺกวตฺติโนฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา คนฺธมาลิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. ติปุปฺผิยเตฺถรอปทานํ</h3>
<ol>
<li>
‘‘มิคลุโทฺท  
  
ปุเร อาสิํ, อรเญฺญ กานเน อหํ  
พฺรหา (สฺยา.)  
;  
  
ปาฎลิํ หริตํ ทิสฺวา, ตีณิ ปุปฺผานิ โอกิริํฯ  
</li>
  
<li>
‘‘ปติตปตฺตานิ  
สตฺตปตฺตานิ (สี.), สตปตฺตานิ (ก.), สุกฺขปณฺณานิ (สฺยา.)  
คณฺหิตฺวา, พหิ ฉเฑฺฑสหํ ตทา;  
  
อโนฺตสุทฺธํ พหิสุทฺธํ, สุวิมุตฺตํ อนาสวํฯ  
</li>
  
<li>
‘‘สมฺมุขา วิย สมฺพุทฺธํ, วิปสฺสิํ โลกนายกํ;  
  
ปาฎลิํ อภิวาเทตฺวา, ตตฺถ กาลงฺกโต อหํฯ  
</li>
  
<li>
‘‘เอกนวุติโต กเปฺป, ยํ โพธิมภิปูชยิํ;  
  
ทุคฺคติํ นาภิชานามิ, โพธิปูชายิทํ ผลํฯ  
</li>
  
<li>
‘‘สมนฺตปาสาทิกา นาม, เตรสาสิํสุ ราชิโน;  
  
อิโต เตตฺติํสกปฺปมฺหิ  
ติํสติกปฺปมฺหิ (สฺยา.)  
, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๗. มธุปิณฺฑิกเตฺถรอปทานํ</h3>
<ol>
<li>
‘‘วิปิเน  
  
วิวเน (สฺยา. อฎฺฐ.)  
กานเน ทิสฺวา, อปฺปสเทฺท นิรากุเล;  
  
สิทฺธตฺถํ อิสินํ เสฎฺฐํ, อาหุตีนํ ปฎิคฺคหํฯ  
</li>
  
<li>
‘‘นิพฺพุตตฺตํ  
  
นิพฺพุตคฺคํ (ก.), นิพฺพูติกํ (สฺยา.)  
มหานาคํ, นิสภาชานิยํ ยถา;  
  
โอสธิํว วิโรจนฺตํ, เทวสงฺฆนมสฺสิตํฯ  
</li>
  
<li>
‘‘วิตฺติ มมาหุ ตาวเท  
วิตฺติ เม ปาหุนา ตาว (สี. สฺยา.)  
, ญาณํ อุปฺปชฺชิ ตาวเท;  
  
วุฎฺฐิตสฺส สมาธิมฺหา, มธุํ ทตฺวาน สตฺถุโนฯ  
</li>
  
<li>
‘‘วนฺทิตฺวา  
สตฺถุโน ปาเท, ปกฺกามิํ ปาจินามุโข;  
  
จตุตฺติํสมฺหิ กปฺปมฺหิ, ราชา อาสิํ สุทสฺสโนฯ  
</li>
  
<li>
‘‘มธุ ภิเสหิ สวติ, โภชนมฺหิ จ ตาวเท;  
  
มธุวสฺสํ ปวสฺสิตฺถ, ปุพฺพกมฺมสฺสิทํ ผลํฯ  
</li>
  
<li>
‘‘จตุนฺนวุติโต  
กเปฺป, ยํ มธุํ อททิํ ตทา;  
  
ทุคฺคติํ นาภิชานามิ, มธุทานสฺสิทํ ผลํฯ  
</li>
  
<li>
‘‘จตุตฺติํเส อิโต กเปฺป, จตฺตาโร เต สุทสฺสนา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา มธุปิณฺฑิโก เถโร อิมา คาถาโย อภาสิตฺถาติฯ
</ol></p>

</p>


<h3>๘. เสนาสนทายกเตฺถรอปทานํ</h3>
<ol>
<li>
‘‘สิทฺธตฺถสฺส ภควโต, อทาสิํ ปณฺณสนฺถรํ;  
  
สมนฺตา อุปหารญฺจ, กุสุมํ โอกิริํ อหํฯ  
</li>
  
<li>
‘‘ปาสาเทวํ คุณํ รมฺมํ  
ปาสาเท จ คุหํ รมฺมํ (สฺยา.)  
, อนุโภมิ มหารหํ;  
  
มหคฺฆานิ จ ปุปฺผานิ, สยเนภิสวนฺติ เมฯ  
</li>
  
<li>
‘‘สยเนหํ ตุวฎฺฎามิ, วิจิเตฺต ปุปฺผสนฺถเต;  
  
ปุปฺผวุฎฺฐิ จ สยเน, อภิวสฺสติ ตาวเทฯ  
</li>
  
<li>
‘‘จตุนฺนวุติโต  
กเปฺป, อทาสิํ ปณฺณสนฺถรํ;  
  
ทุคฺคติํ นาภิชานามิ, สนฺถรสฺส อิทํ ผลํฯ  
</li>
  
<li>
‘‘ติณสนฺถรกา นาม, สเตฺตเต จกฺกวตฺติโน;  
  
อิโต เต ปญฺจเม กเปฺป, อุปฺปชฺชิํสุ ชนาธิปาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เสนาสนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. เวยฺยาวจฺจกเตฺถรอปทานํ</h3>
<ol>
<li>
‘‘วิปสฺสิสฺส  
  
ภควโต, มหาปูคคโณ อหุ;  
  
เวยฺยาวจฺจกโร อาสิํ, สพฺพกิเจฺจสุ วาวโฎ  
พฺยาวโฎ (สี. สฺยา.)  
ฯ  
</li>
  
<li>
‘‘เทยฺยธโมฺม จ เม นตฺถิ, สุคตสฺส มเหสิโน;  
  
อวนฺทิํ สตฺถุโน ปาเท, วิปฺปสเนฺนน เจตสาฯ  
</li>
  
<li>
‘‘เอกนวุติโต กเปฺป, เวยฺยาวจฺจํ อกาสหํ;  
  
ทุคฺคติํ นาภิชานามิ, เวยฺยาวจฺจสฺสิทํ ผลํฯ  
</li>
  
<li>
‘‘อิโต จ อฎฺฐเม กเปฺป, ราชา อาสิํ สุจินฺติโต;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เวยฺยาวจฺจโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. พุทฺธุปฎฺฐากเตฺถรอปทานํ</h3>
<ol>
<li>
‘‘วิปสฺสิสฺส ภควโต, อโหสิํ สงฺขธมฺมโก;  
  
นิจฺจุปฎฺฐานยุโตฺตมฺหิ, สุคตสฺส มเหสิโนฯ  
</li>
  
<li>
‘‘อุปฎฺฐานผลํ  
  
ปสฺส, โลกนาถสฺส ตาทิโน;  
  
สฎฺฐิตูริยสหสฺสานิ, ปริวาเรนฺติ มํ สทาฯ  
</li>
  
<li>
‘‘เอกนวุติโต  
กเปฺป, อุปฎฺฐหิํ มหาอิสิํ;  
  
ทุคฺคติํ นาภิชานามิ, อุปฎฺฐานสฺสิทํ ผลํฯ  
</li>
  
<li>
‘‘จตุวีเส  
จตุนวุเต (สฺยา.)  
อิโต กเปฺป, มหานิโคฺฆสนามกา;  
  
โสฬสาสิํสุ ราชาโน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พุทฺธุปฎฺฐาโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
สุธา  
สุจินฺติ เจฬญฺจ, สูจี จ คนฺธมาลิโย;  
  
ติปุปฺผิโย มธุเสนา, เวยฺยาวโจฺจ จุปฎฺฐโก;  
  
สมสฎฺฐิ จ คาถาโย, อสฺมิํ วเคฺค ปกิตฺติตาฯ  
</p>
  
<p>อถ วคฺคุทฺทานํ –</p>


<p>
พุทฺธวโคฺค หิ ปฐโม, สีหาสนิ สุภูติ จ;  
  
กุณฺฑธาโน อุปาลิ จ, พีชนิสกจินฺติ จฯ  
  
นาคสมาโล  
ติมิโร, สุธาวเคฺคน เต ทส;  
  
จตุทฺทสสตา คาถา, ปญฺจปญฺญาสเมว จฯ  
</p>
  
พุทฺธวคฺคทสกํฯ  
</p>
  
ปฐมสตกํ สมตฺตํฯ  
</p>
  
  
  
  
  