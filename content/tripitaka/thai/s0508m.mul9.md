<h1>๑๐. ทสกนิปาโต</h1>
<h3>๑. กาฬุทายิเตฺถรคาถา</h3>
<ol>
<li>
‘‘องฺคาริโน  
  
  
ทานิ ทุมา ภทเนฺต, ผเลสิโน ฉทนํ วิปฺปหาย;  
  
เต อจฺจิมโนฺตว ปภาสยนฺติ, สมโย มหาวีร ภาคี รสานํฯ  
</li>
  
<li>
‘‘ทุมานิ  
ผุลฺลานิ มโนรมานิ, สมนฺตโต สพฺพทิสา ปวนฺติ;  
  
ปตฺตํ ปหาย ผลมาสสานา  
ผลมาสมาโน (ก.)  
, กาโล อิโต ปกฺกมนาย วีรฯ  
</li>
  
<li>
‘‘เนวาติสีตํ น ปนาติอุณฺหํ, สุขา อุตุ อทฺธนิยา ภทเนฺต;  
  
ปสฺสนฺตุ ตํ สากิยา โกฬิยา จ, ปจฺฉามุขํ โรหินิยํ ตรนฺตํฯ  
</li>
  
<li>
‘‘อาสาย กสเต เขตฺตํ, พีชํ อาสาย วปฺปติ;  
  
อาสาย วาณิชา ยนฺติ, สมุทฺทํ ธนหารกา;  
  
ยาย อาสาย ติฎฺฐามิ, สา เม อาสา สมิชฺฌตุฯ  
</li>
  
<li>
  
สํ. นิ. ๑.๑๙๘  
‘‘ปุนปฺปุนํ เจว วปนฺติ พีชํ, ปุนปฺปุนํ วสฺสติ เทวราชา;  
  
ปุนปฺปุนํ เขตฺตํ กสนฺติ กสฺสกา, ปุนปฺปุนํ ธญฺญมุเปติ รฎฺฐํฯ  
</li>
  
<li>
  
สํ. นิ. ๑.๑๙๘  
‘‘ปุนปฺปุนํ ยาจนกา จรนฺติ, ปุนปฺปุนํ ทานปตี ททนฺติ;  
  
ปุนปฺปุนํ ทานปตี ททิตฺวา, ปุนปฺปุนํ สคฺคมุเปนฺติ ฐานํฯ  
</li>
  
<li>
‘‘วีโร  
  
หเว สตฺตยุคํ ปุเนติ, ยสฺมิํ กุเล ชายติ ภูริปโญฺญ;  
  
มญฺญามหํ สกฺกติ เทวเทโว, ตยา หิ ชาโต  
ตยาภิชาโต (สี.)  
มุนิ สจฺจนาโมฯ  
</li>
  
<li>
‘‘สุโทฺธทโน  
นาม ปิตา มเหสิโน, พุทฺธสฺส มาตา ปน มายนามา;  
  
ยา โพธิสตฺตํ ปริหริย กุจฺฉินา, กายสฺส เภทา ติทิวมฺหิ โมทติฯ  
</li>
  
<li>
‘‘สา โคตมี กาลกตา อิโต จุตา, ทิเพฺพหิ กาเมหิ สมงฺคิภูตา;  
  
สา โมทติ กามคุเณหิ ปญฺจหิ, ปริวาริตา เทวคเณหิ เตหิฯ  
</li>
  
<li>
‘‘พุทฺธสฺส ปุโตฺตมฺหิ อสยฺหสาหิโน, องฺคีรสสฺสปฺปฎิมสฺส ตาทิโน;  
  
ปิตุปิตา มยฺหํ ตุวํสิ สกฺก, ธเมฺมน เม โคตม อยฺยโกสี’’ติฯ  
</li>
  
… กาฬุทายี เถโร…ฯ  
</li>
  
<h3>๒. เอกวิหาริยเตฺถรคาถา</h3>
</ol>
<ol>
<li>
‘‘ปุรโต  
ปจฺฉโต วาปิ, อปโร เจ น วิชฺชติ;  
  
อตีว ผาสุ ภวติ, เอกสฺส วสโต วเนฯ  
</li>
  
<li>
‘‘หนฺท  
เอโก คมิสฺสามิ, อรญฺญํ พุทฺธวณฺณิตํ;  
  
ผาสุ  
ผาสุํ (สฺยา. ปี.)  
เอกวิหาริสฺส, ปหิตตฺตสฺส ภิกฺขุโนฯ  
</li>
  
<li>
‘‘โยคี-ปีติกรํ รมฺมํ, มตฺตกุญฺชรเสวิตํ;  
  
เอโก อตฺตวสี ขิปฺปํ, ปวิสิสฺสามิ กานนํฯ  
</li>
  
<li>
‘‘สุปุปฺผิเต สีตวเน, สีตเล คิริกนฺทเร;  
  
คตฺตานิ ปริสิญฺจิตฺวา, จงฺกมิสฺสามิ เอกโกฯ  
</li>
  
<li>
‘‘เอกากิโย อทุติโย, รมณีเย มหาวเน;  
  
กทาหํ วิหริสฺสามิ, กตกิโจฺจ อนาสโวฯ  
</li>
  
<li>
‘‘เอวํ เม กตฺตุกามสฺส, อธิปฺปาโย สมิชฺฌตุ;  
  
สาธิยิสฺสามหํเยว, นาโญฺญ อญฺญสฺส การโกฯ  
</li>
  
<li>
‘‘เอส  
พนฺธามิ สนฺนาหํ, ปวิสิสฺสามิ กานนํ;  
  
น ตโต นิกฺขมิสฺสามิ, อปฺปโตฺต อาสวกฺขยํฯ  
</li>
  
<li>
‘‘มาลุเต อุปวายเนฺต, สีเต สุรภิคนฺธิเก  
คนฺธเก (สฺยา. ปี. ก.)  
;  
  
อวิชฺชํ ทาลยิสฺสามิ, นิสิโนฺน นคมุทฺธนิฯ  
</li>
  
<li>
‘‘วเน กุสุมสญฺฉเนฺน, ปพฺภาเร นูน สีตเล;  
  
วิมุตฺติสุเขน สุขิโต, รมิสฺสามิ คิริพฺพเชฯ  
</li>
  
<li>
‘‘โสหํ  
ปริปุณฺณสงฺกโปฺป, จโนฺท ปนฺนรโส ยถา;  
  
สพฺพาสวปริกฺขีโณ, นตฺถิ ทานิ ปุนพฺภโว’’ติฯ  
</li>
  
… เอกวิหาริโย เถโร…ฯ  
</li>
  
<h3>๓. มหากปฺปินเตฺถรคาถา</h3>
</ol>
<ol>
<li>
‘‘อนาคตํ  
โย ปฎิกจฺจ  
ปฎิคจฺจ (สี.)  
ปสฺสติ, หิตญฺจ อตฺถํ อหิตญฺจ ตํ ทฺวยํ;  
  
วิเทฺทสิโน ตสฺส หิเตสิโน วา, รนฺธํ น ปสฺสนฺติ สเมกฺขมานาฯ  
</li>
  
<li>
  
ปฎิ. ม. ๑.๑๖๐ ปฎิสมฺภิทามเคฺค  
‘‘อานาปานสตี ยสฺส, ปริปุณฺณา สุภาวิตา;  
  
อนุปุพฺพํ ปริจิตา, ยถา พุเทฺธน เทสิตา;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
‘‘โอทาตํ  
วต เม จิตฺตํ, อปฺปมาณํ สุภาวิตํ;  
  
นิพฺพิทฺธํ ปคฺคหีตญฺจ, สพฺพา โอภาสเต ทิสาฯ  
</li>
  
<li>
‘‘ชีวเต วาปิ สปฺปโญฺญ, อปิ วิตฺตปริกฺขโย;  
  
ปญฺญาย จ อลาเภน, วิตฺตวาปิ น ชีวติฯ  
</li>
  
<li>
‘‘ปญฺญา สุตวินิจฺฉินี, ปญฺญา กิตฺติสิโลกวทฺธนี;  
  
ปญฺญาสหิโต นโร อิธ, อปิ ทุเกฺขสุ สุขานิ วินฺทติฯ  
</li>
  
<li>
‘‘นายํ อชฺชตโน ธโมฺม, นเจฺฉโร นปิ อพฺภุโต;  
  
ยตฺถ ชาเยถ มีเยถ, ตตฺถ กิํ วิย อพฺภุตํฯ  
</li>
  
<li>
‘‘อนนฺตรํ หิ ชาตสฺส, ชีวิตา มรณํ ธุวํ;  
  
ชาตา ชาตา มรนฺตีธ, เอวํธมฺมา หิ ปาณิโนฯ  
</li>
  
<li>
‘‘น  
เหตทตฺถาย มตสฺส โหติ, ยํ ชีวิตตฺถํ ปรโปริสานํ;  
  
มตมฺหิ รุณฺณํ น ยโส น โลกฺยํ, น  
วณฺณิตํ สมณพฺราหฺมเณหิฯ  
</li>
  
<li>
‘‘จกฺขุํ สรีรํ อุปหนฺติ เตน  
อุปหนฺติ รุณฺณํ (สี.), อุปหนฺติ โรณฺณํ (สฺยา. ปี.)  
, นิหียติ วณฺณพลํ มตี จ;  
  
อานนฺทิโน ตสฺส ทิสา ภวนฺติ, หิเตสิโน นาสฺส สุขี ภวนฺติฯ  
</li>
  
<li>
‘‘ตสฺมา หิ อิเจฺฉยฺย กุเล วสเนฺต, เมธาวิโน เจว พหุสฺสุเต จ;  
  
เยสํ  
หิ ปญฺญาวิภเวน กิจฺจํ, ตรนฺติ นาวาย นทิํว ปุณฺณ’’นฺติฯ  
</li>
  
… มหากปฺปิโน เถโร…ฯ  
</li>
  
<h3>๔. จูฬปนฺถกเตฺถรคาถา</h3>
</ol>
<ol>
<li>
‘‘ทนฺธา มยฺหํ คตี อาสิ, ปริภูโต ปุเร อหํ;  
  
ภาตา จ มํ ปณาเมสิ, ‘คจฺฉ ทานิ ตุวํ ฆรํ’ฯ  
</li>
  
<li>
‘‘โสหํ ปณามิโต สโนฺต  
ภาตา (อฎฺฐ.)  
, สงฺฆารามสฺส โกฎฺฐเก;  
  
ทุมฺมโน ตตฺถ อฎฺฐาสิํ, สาสนสฺมิํ อเปกฺขวาฯ  
</li>
  
<li>
‘‘ภควา ตตฺถ อาคจฺฉิ  
อาคญฺฉิ (สี. ปี.)  
, สีสํ มยฺหํ ปรามสิ;  
  
พาหาย มํ คเหตฺวาน, สงฺฆารามํ ปเวสยิฯ  
</li>
  
<li>
‘‘อนุกมฺปาย เม สตฺถา, ปาทาสิ ปาทปุญฺฉนิํ;  
  
‘เอตํ สุทฺธํ อธิเฎฺฐหิ, เอกมนฺตํ สฺวธิฎฺฐิตํ’ฯ  
</li>
  
<li>
‘‘ตสฺสาหํ วจนํ สุตฺวา, วิหาสิํ สาสเน รโต;  
  
สมาธิํ  
ปฎิปาเทสิํ, อุตฺตมตฺถสฺส ปตฺติยาฯ  
</li>
  
<li>
‘‘ปุเพฺพนิวาสํ  
ชานามิ, ทิพฺพจกฺขุ วิโสธิตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สหสฺสกฺขตฺตุมตฺตานํ  
, นิมฺมินิตฺวาน ปนฺถโก;  
  
นิสีทมฺพวเน รเมฺม, ยาว กาลปฺปเวทนาฯ  
</li>
  
<li>
‘‘ตโต เม สตฺถา ปาเหสิ, ทูตํ กาลปฺปเวทกํ;  
  
ปเวทิตมฺหิ กาลมฺหิ, เวหาสาทุปสงฺกมิํ  
เวหาสานุปสงฺกมิํ (สฺยา. ก.)  
ฯ  
</li>
  
<li>
‘‘วนฺทิตฺวา สตฺถุโน ปาเท, เอกมนฺตํ นิสีทหํ;  
  
นิสินฺนํ มํ วิทิตฺวาน, อถ สตฺถา ปฎิคฺคหิฯ  
</li>
  
<li>
‘‘อายาโค สพฺพโลกสฺส, อาหุตีนํ ปฎิคฺคโห;  
  
ปุญฺญเกฺขตฺตํ มนุสฺสานํ, ปฎิคณฺหิตฺถ ทกฺขิณ’’นฺติฯ  
</li>
  
… จูฬปนฺถโก เถโร…ฯ  
</li>
  
<h3>๕. กปฺปเตฺถรคาถา</h3>
</ol>
<ol>
<li>
‘‘นานากุลมลสมฺปุโณฺณ, มหาอุกฺการสมฺภโว;  
  
จนฺทนิกํว ปริปกฺกํ, มหาคโณฺฑ มหาวโณฯ  
</li>
  
<li>
‘‘ปุพฺพรุหิรสมฺปุโณฺณ, คูถกูเปน คาฬฺหิโต  
คูถกูเป นิคาฬฺหิโต (สฺยา. ปี. ก.)  
;  
  
อาโปปคฺฆรโณ กาโย, สทา สนฺทติ ปูติกํฯ  
</li>
  
<li>
‘‘สฎฺฐิกณฺฑรสมฺพโนฺธ  
, มํสเลปนเลปิโต;  
  
จมฺมกญฺจุกสนฺนโทฺธ, ปูติกาโย นิรตฺถโกฯ  
</li>
  
<li>
‘‘อฎฺฐิสงฺฆาตฆฎิโต, นฺหารุสุตฺตนิพนฺธโน;  
  
เนเกสํ สํคตีภาวา, กเปฺปติ อิริยาปถํฯ  
</li>
  
<li>
‘‘ธุวปฺปยาโต  
มรณาย, มจฺจุราชสฺส สนฺติเก;  
  
อิเธว ฉฑฺฑยิตฺวาน, เยนกามงฺคโม นโรฯ  
</li>
  
<li>
‘‘อวิชฺชาย นิวุโต กาโย, จตุคเนฺถน คนฺถิโต;  
  
โอฆสํสีทโน กาโย, อนุสยชาลโมตฺถโตฯ  
</li>
  
<li>
‘‘ปญฺจนีวรเณ ยุโตฺต, วิตเกฺกน สมปฺปิโต;  
  
ตณฺหามูเลนานุคโต, โมหจฺฉาทนฉาทิโตฯ  
</li>
  
<li>
‘‘เอวายํ วตฺตเต กาโย, กมฺมยเนฺตน ยนฺติโต;  
  
สมฺปตฺติ จ วิปตฺยนฺตา, นานาภาโว วิปชฺชติฯ  
</li>
  
<li>
‘‘เยมํ  
  
กายํ มมายนฺติ, อนฺธพาลา ปุถุชฺชนา;  
  
วเฑฺฒนฺติ กฎสิํ โฆรํ, อาทิยนฺติ ปุนพฺภวํฯ  
</li>
  
<li>
‘‘เยมํ กายํ วิวเชฺชนฺติ, คูถลิตฺตํว ปนฺนคํ;  
  
ภวมูลํ วมิตฺวาน, ปรินิพฺพิสฺสนฺตินาสวา’’ติ  
ปรินิพฺพนฺตุนาสวา (สี.)  
ฯ  
</li>
  
… กโปฺป เถโร…ฯ  
</li>
  
<h3>๖. วงฺคนฺตปุตฺตอุปเสนเตฺถรคาถา</h3>
</ol>
<ol>
<li>
‘‘วิวิตฺตํ อปฺปนิโคฺฆสํ, วาฬมิคนิเสวิตํ;  
  
เสเว เสนาสนํ ภิกฺขุ, ปฎิสลฺลานการณาฯ  
</li>
  
<li>
‘‘สงฺการปุญฺชา อาหตฺวา  
อาหิตฺวา (ก.)  
, สุสานา รถิยาหิ จ;  
  
ตโต สงฺฆาฎิกํ กตฺวา, ลูขํ ธาเรยฺย จีวรํฯ  
</li>
  
<li>
‘‘นีจํ มนํ กริตฺวาน, สปทานํ กุลา กุลํ;  
  
ปิณฺฑิกาย จเร ภิกฺขุ, คุตฺตทฺวาโร สุสํวุโตฯ  
</li>
  
<li>
‘‘ลูเขนปิ วา  
ลูเขนปิ จ (พหูสุ)  
สนฺตุเสฺส, นาญฺญํ ปเตฺถ รสํ พหุํ;  
  
รเสสุ  
อนุคิทฺธสฺส, ฌาเน น รมตี มโนฯ  
</li>
  
<li>
‘‘อปฺปิโจฺฉ เจว สนฺตุโฎฺฐ, ปวิวิโตฺต วเส มุนิ;  
  
อสํสโฎฺฐ คหเฎฺฐหิ, อนาคาเรหิ จูภยํฯ  
</li>
  
<li>
‘‘ยถา ชโฬ ว มูโค ว, อตฺตานํ ทสฺสเย ตถา;  
  
นาติเวลํ สมฺภาเสยฺย, สงฺฆมชฺฌมฺหิ ปณฺฑิโตฯ  
</li>
  
<li>
‘‘น โส อุปวเท กญฺจิ, อุปฆาตํ วิวชฺชเย;  
  
สํวุโต ปาติโมกฺขสฺมิํ, มตฺตญฺญู จสฺส โภชเนฯ  
</li>
  
<li>
‘‘สุคฺคหีตนิมิตฺตสฺส, จิตฺตสฺสุปฺปาทโกวิโท;  
  
สมํ อนุยุเญฺชยฺย, กาเลน จ วิปสฺสนํฯ  
</li>
  
<li>
‘‘วีริยสาตจฺจสมฺปโนฺน  
, ยุตฺตโยโค สทา สิยา;  
  
น จ อปฺปตฺวา ทุกฺขนฺตํ, วิสฺสาสํ เอยฺย ปณฺฑิโตฯ  
</li>
  
<li>
‘‘เอวํ วิหรมานสฺส, สุทฺธิกามสฺส ภิกฺขุโน;  
  
ขียนฺติ อาสวา สเพฺพ, นิพฺพุติญฺจาธิคจฺฉตี’’ติฯ  
</li>
  
… อุปเสโน วงฺคนฺตปุโตฺต เถโร…ฯ  
</li>
  
<h3>๗. (อปร)-โคตมเตฺถรคาถา</h3>
</ol>
<ol>
<li>
‘‘วิชาเนยฺย  
  
สกํ อตฺถํ, อวโลเกยฺยาถ ปาวจนํ;  
  
ยเญฺจตฺถ อสฺส ปติรูปํ, สามญฺญํ อชฺฌุปคตสฺสฯ  
</li>
  
<li>
‘‘มิตฺตํ อิธ จ กลฺยาณํ, สิกฺขา วิปุลํ สมาทานํ;  
  
สุสฺสูสา จ ครูนํ, เอตํ สมณสฺส ปติรูปํฯ  
</li>
  
<li>
‘‘พุเทฺธสุ สคารวตา, ธเมฺม อปจิติ ยถาภูตํ;  
  
สเงฺฆ  
จ จิตฺติกาโร, เอตํ สมณสฺส ปติรูปํฯ  
</li>
  
<li>
‘‘อาจารโคจเร ยุโตฺต, อาชีโว โสธิโต อคารโยฺห;  
  
จิตฺตสฺส จ สณฺฐปนํ, เอตํ สมณสฺส ปติรูปํฯ  
</li>
  
<li>
‘‘จาริตฺตํ อถ วาริตฺตํ, อิริยาปถิยํ ปสาทนิยํ;  
  
อธิจิเตฺต จ อาโยโค, เอตํ สมณสฺส ปติรูปํฯ  
</li>
  
<li>
‘‘อารญฺญกานิ เสนาสนานิ, ปนฺตานิ อปฺปสทฺทานิ;  
  
ภชิตพฺพานิ มุนินา, เอตํ สมณสฺส ปติรูปํฯ  
</li>
  
<li>
‘‘สีลญฺจ พาหุสจฺจญฺจ, ธมฺมานํ ปวิจโย ยถาภูตํ;  
  
สจฺจานํ อภิสมโย, เอตํ สมณสฺส ปติรูปํฯ  
</li>
  
<li>
‘‘ภาเวยฺย จ อนิจฺจนฺติ, อนตฺตสญฺญํ อสุภสญฺญญฺจ;  
  
โลกมฺหิ จ อนภิรติํ, เอตํ สมณสฺส ปติรูปํฯ  
</li>
  
<li>
‘‘ภาเวยฺย จ โพชฺฌเงฺค, อิทฺธิปาทานิ อินฺทฺริยานิ พลานิ;  
  
อฎฺฐงฺคมคฺคมริยํ, เอตํ สมณสฺส ปติรูปํฯ  
</li>
  
<li>
‘‘ตณฺหํ ปชเหยฺย มุนิ, สมูลเก อาสเว ปทาเลยฺย;  
  
วิหเรยฺย วิปฺปมุโตฺต, เอตํ สมณสฺส ปติรูป’’นฺติฯ  
</li>
  
… โคตโม เถโร…ฯ  
</li>
  
ทสกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
กาฬุทายี จ โส เถโร, เอกวิหารี จ กปฺปิโน;  
  
จูฬปนฺถโก กโปฺป จ, อุปเสโน จ โคตโม;  
  
สตฺติเม ทสเก เถรา, คาถาโย เจตฺถ สตฺตตีติฯ  
</p>
  
  
  
  
  