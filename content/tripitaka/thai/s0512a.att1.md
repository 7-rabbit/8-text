<h1>๑. อกิตฺติวโคฺค</h1>
<h3>๑. อกิตฺติจริยาวณฺณนา</h3>
<p> เอวํ   ภควา อายสฺมโต สาริปุตฺตเตฺถรสฺส สเทวมนุสฺสาย จ ปริสาย อตฺตโน ปุพฺพจริยาย สวเน อุสฺสาหํ ชเนตฺวา อิทานิ ตํ ปุพฺพจริตํ ภวนฺตรปฎิจฺฉนฺนํ หตฺถตเล อามลกํ วิย ปจฺจกฺขํ กโรโนฺต ติอาทิมาหฯ</p>


<p>ตตฺถ ติ ยสฺมิํ กาเลฯ ติ มหาอรเญฺญ, อรญฺญานิยํ, มหเนฺต วเนติ อโตฺถฯ ติ ชนวิวิเตฺตฯ ติ วิปินภูเต กานเน, ปททฺวเยนาปิ ตสฺส อรญฺญสฺส คหนภาวเมว ทีเปติ, สพฺพเมตํ การทีปํ  สนฺธาย วุตฺตํฯ ติ อนุปวิสิตฺวาฯ ติ ทิพฺพพฺรหฺมอริยอาเนญฺชวิหาเรหิ สมุปฺปาทิตสุขวิเสเสน อิริยาปถวิหาเรน สรีรทุกฺขํ วิจฺฉินฺทิตฺวา หรามิ อตฺตภาวํ ปวเตฺตมิฯ ติ เอวํนามโก ตาปโส หุตฺวา ยทา อหํ ตสฺมิํ อรเญฺญ วิหรามีติ อโตฺถฯ สตฺถา ตทา อตฺตโน อกิตฺติตาปสภาวํ ธมฺมเสนาปติสฺส วทติฯ ตตฺรายํ อนุปุพฺพิกถา –</p>


<p>อตีเต กิร อิมสฺมิํเยว ภทฺทกเปฺป พาราณสิยํ พฺรหฺมทเตฺต นาม ราชินิ รชฺชํ กาเรเนฺต โพธิสโตฺต อสีติโกฎิวิภวสฺส พฺราหฺมณมหาสาลสฺส กุเล นิพฺพตฺติ, ‘‘อกิตฺตี’’ติสฺส นามํ กริํสุฯ ตสฺส ปทสา คมนกาเล ภคินีปิ ชายิฯ ‘‘ยสวตี’’ติสฺสา นามํ กริํสุฯ โส โสฬสวสฺสกาเล ตกฺกสิลํ คนฺตฺวา สพฺพสิปฺปานิ อุคฺคเหตฺวา ปจฺจาคมาสิฯ อถสฺส มาตาปิตโร กาลมกํสุฯ โส เตสํ เปตกิจฺจานิ กาเรตฺวา กติปยทิวสาติกฺกเมน รตนาวโลกนํ อายุตฺตกปุริเสหิ การยมาโน ‘‘เอตฺตกํ มตฺติกํ, เอตฺตกํ เปตฺติกํ, เอตฺตกํ ปิตามห’’นฺติ สุตฺวา สํวิคฺคมานโส หุตฺวา ‘‘อิทํ ธนเมว ปญฺญายติ, น ธนสฺส สํหารกา, สเพฺพ อิมํ ธนํ ปหาเยว คตา, อหํ ปน นํ อาทาย คมิสฺสามี’’ติ ราชานํ อาปุจฺฉิตฺวา เภริํ จราเปสิ – ‘‘ธเนน อตฺถิกา อกิตฺติปณฺฑิตสฺส เคหํ อาคจฺฉนฺตู’’ติฯ</p>


<p>โส   สตฺตาหํ มหาทานํ ปวเตฺตตฺวา ธเน อขียมาเน ‘‘กิํ เม อิมาย ธนกีฬาย, อตฺถิกา คณฺหิสฺสนฺตี’’ติ นิเวสนทฺวารํ วิวริตฺวา หิรญฺญสุวณฺณาทิภริเต สารคเพฺภ วิวราเปตฺวา ‘‘ทินฺนํเยว หรนฺตู’’ติ เคหํ ปหาย ญาติปริวฎฺฎสฺส ปริเทวนฺตสฺส ภคินิํ คเหตฺวา พาราณสิโต นิกฺขมิตฺวา  นทิํ อุตฺตริตฺวา เทฺว ตีณิ โยชนานิ คนฺตฺวา ปพฺพชิตฺวา รมณีเย ภูมิภาเค ปณฺณสาลํ กริตฺวา วสติฯ เยน ปน ทฺวาเรน ตทา นิกฺขมิ, ตํ อกิตฺติทฺวารํ นาม ชาตํฯ เยน ติเตฺถน นทิํ โอติโณฺณ, ตํ อกิตฺติติตฺถํ นาม ชาตํฯ ตสฺส ปพฺพชิตภาวํ สุตฺวา พหู มนุสฺสา คามนิคมราชธานิวาสิโน ตสฺส คุเณหิ อากฑฺฒิยมานหทยา อนุปพฺพชิํสุฯ มหาปริวาโร อโหสิ, มหาลาภสกฺกาโร นิพฺพตฺติ, พุทฺธุปฺปาโท วิย อโหสิฯ อถ มหาสโตฺต ‘‘อยํ ลาภสกฺกาโร มหา, ปริวาโรปิ มหโนฺต, กายวิเวกมตฺตมฺปิ อิธ น ลภติ, มยา เอกากินา วิหริตุํ วฎฺฎตี’’ติ จิเนฺตตฺวา ปรมปฺปิจฺฉภาวโต วิเวกนินฺนตาย จ กสฺสจิ อชานาเปตฺวา เอกโกว นิกฺขมิตฺวา อนุปุเพฺพน ทมิฬรฎฺฐํ ปตฺวา กาวีรปฎฺฎนสมีเป อุยฺยาเน วิหรโนฺต ฌานาภิญฺญาโย นิพฺพเตฺตสิฯ ตตฺราปิสฺส มหาลาภสกฺกาโร อุปฺปชฺชิฯ โส ตํ ชิคุจฺฉโนฺต ฉเฑฺฑตฺวา อากาเสน คนฺตฺวา การทีเป โอตริฯ ตทา การทีโป อหิทีโป นามฯ โส ตตฺถ มหนฺตํ การรุกฺขํ อุปนิสฺสาย ปณฺณสาลํ มาเปตฺวา วาสํ กเปฺปสิฯ อปฺปิจฺฉตาย ปน กตฺถจิ อคนฺตฺวา ตสฺส รุกฺขสฺส ผลกาเล ผลานิ ขาทโนฺต ผเล อสติ ปตฺตานิ อุทกสิตฺตานิ ขาทโนฺต ฌานสมาปตฺตีหิ วีตินาเมสิฯ</p>


<p>ตสฺส สีลเตเชน สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ สโกฺก ‘‘โก นุ โข มํ อิมมฺหา ฐานา จาเวตุกาโม’’ติ อาวเชฺชโนฺต ปณฺฑิตํ ทิสฺวา ‘‘กิมตฺถํ นุ โข อยํ ตาปโส เอวํ ทุกฺกรํ ตปํ จรติ, สกฺกตฺตํ นุ โข ปเตฺถติ, อุทาหุ อญฺญํ, วีมํสิสฺสามิ นํฯ อยญฺหิ สุวิสุทฺธกายวจีมโนสมาจาโร ชีวิเต นิรเปโกฺข อุทกสิตฺตานิ การปตฺตานิ ขาทติ, สเจ สกฺกตฺตํ ปเตฺถติ อตฺตโน สิตฺตานิ การปตฺตานิ มยฺหํ ทสฺสติ, โน เจ, น ทสฺสตี’’ติ พฺราหฺมณวเณฺณน ตสฺส สนฺติกํ อคมาสิ ฯ โพธิสโตฺตปิ การปตฺตานิ เสเทตฺวา ‘‘สีตลีภูตานิ ขาทิสฺสามี’’ติ ปณฺณสาลทฺวาเร นิสีทิฯ อถสฺส ปุรโต สโกฺก พฺราหฺมณรูเปน  ภิกฺขาย อตฺถิโก หุตฺวา อฎฺฐาสิฯ มหาสโตฺต ตํ ทิสฺวา ‘‘ลาภา วต เม, สุลทฺธํ วต เม, จิรสฺสํ วต เม ยาจโก ทิโฎฺฐ’’ติ โสมนสฺสปฺปโตฺต หุตฺวา ‘‘อชฺช มม มโนรถํ มตฺถกํ ปาเปตฺวา ทานํ ทสฺสามี’’ติ ปกฺกภาชเนเนว อาทาย คนฺตฺวา ทานปารมิํ อาวเชฺชตฺวา อตฺตโน อเสเสตฺวาว ตสฺส ภิกฺขาภาชเน ปกฺขิปิฯ สโกฺก ตํ คเหตฺวา โถกํ คนฺตฺวา อนฺตรธายิฯ มหาสโตฺตปิ ตสฺส ทตฺวา ปุน ปริเยฎฺฐิํ อนาปชฺชิตฺวา เตเนว ปีติสุเขน วีตินาเมสิฯ</p>


<p>ทุติยทิวเส  ปน การปตฺตานิ ปจิตฺวา ‘‘หิโยฺย ทกฺขิเณยฺยํ อลภิํ, อชฺช นุ โข กถ’’นฺติ ปณฺณสาลทฺวาเร นิสีทิฯ สโกฺกปิ ตเถว อาคมิฯ มหาสโตฺต ปุนปิ ตเถว ทตฺวา วีตินาเมสิฯ ตติยทิวเส จ ตเถว ทตฺวา ‘‘อโห วต เม ลาภา, พหุํ วต ปุญฺญํ ปสวามิ, สจาหํ ทกฺขิเณยฺยํ ลเภยฺยํ, เอวเมว มาสมฺปิ เทฺวมาสมฺปิ ทานํ ทเทยฺย’’นฺติ จิเนฺตสิฯ ตีสุปิ ทิวเสสุ ‘‘เตน ทาเนน น ลาภสกฺการสิโลกํ น จกฺกวตฺติสมฺปตฺติํ น สกฺกสมฺปตฺติํ น พฺรหฺมสมฺปตฺติํ น สาวกโพธิํ น ปเจฺจกโพธิํ ปเตฺถมิ, อปิ จ อิทํ เม ทานํ สพฺพญฺญุตญฺญาณสฺส ปจฺจโย โหตู’’ติ ยถาธิการํ จิตฺตํ ฐเปสิฯ เตน วุตฺตํ –</p>


<ol>
<li>
‘‘ตทา มํ ตปเตเชน, สนฺตโตฺต ติทิวาภิภู;  
  
ธาเรโนฺต พฺราหฺมณวณฺณํ, ภิกฺขาย มํ อุปาคมิฯ  
</li>
  
<li>
‘‘ปวนา อาภตํ ปณฺณํ, อเตลญฺจ อโลณิกํ;  
  
มม ทฺวาเร ฐิตํ ทิสฺวา, สกฎาเหน อากิริํฯ  
</li>
  
<li>
‘‘ตสฺส ทตฺวานหํ ปณฺณํ, นิกุชฺชิตฺวาน ภาชนํ;  
  
ปุเนสนํ ชหิตฺวาน, ปาวิสิํ ปณฺณสาลกํฯ  
</li>
  
<li>
‘‘ทุติยมฺปิ ตติยมฺปิ, อุปคญฺฉิ มมนฺติกํ;  
  
อกมฺปิโต อโนลโคฺค, เอวเมวมทาสหํฯ  
</li>
  
<li>
‘‘น เม ตปฺปจฺจยา อตฺถิ, สรีรสฺมิํ วิวณฺณิยํ;  
  
ปีติสุเขน รติยา, วีตินาเมมิ ตํ ทิวํฯ  
</li>
  
<li>
‘‘ยทิ มาสมฺปิ เทฺวมาสํ, ทกฺขิเณยฺยํ วรํ ลเภ;  
  
อกมฺปิโต อโนลีโน, ทเทยฺยํ ทานมุตฺตมํฯ  
</li>
  
<li>
‘‘น  
  
ตสฺส ทานํ ททมาโน, ยสํ ลาภญฺจ ปตฺถยิํ;  
  
สพฺพญฺญุตํ ปตฺถยาโน, ตานิ กมฺมานิ อาจริ’’นฺติฯ  
</li>
  
<p>ตตฺถ ติ ยทา อหํ อกิตฺตินามโก ตาปโส หุตฺวา ตสฺมิํ ทีเป การารเญฺญ วิหรามิ, ตทา ฯ นฺติ มมฯ ติ สีลปารมิตานุภาเวนฯ สีลญฺหิ ทุจฺจริตสํกิเลสสฺส ตปนโต ‘‘ตโป’’ติ วุจฺจติ, เนกฺขมฺมวีริยปารมิตานุภาเวน วาฯ ตาปิ หิ ตณฺหาสํกิเลสสฺส โกสชฺชสฺส จ ตปนโต ‘‘ตโป’’ติ วุจฺจติ, อุกฺกํสคตา จ ตา โพธิสตฺตสฺส อิมสฺมิํ อตฺตภาเวติฯ ขนฺติสํวรสฺส จาปิ ปรมุกฺกํสคมนโต ‘‘ขนฺติปารมิตานุภาเวนา’’ติปิ วตฺตุํ วฎฺฎเตวฯ ‘‘ขนฺตี ปรมํ ตโป’’ติ (ที. นิ. ๒.๙๐; ธ. ป. ๑๘๔) หิ วุตฺตํฯ ติ ยถาวุตฺตคุณานุภาวชนิเตน ธมฺมตาสิเทฺธน ปณฺฑุกมฺพลสิลาสนสฺส อุณฺหากาเรน สนฺตาปิโตฯ ติ เทวโลกาธิปติ, สโกฺกติ อโตฺถฯ ปณฺณสาลาย สมีเป คหิตมฺปิ การปณฺณํ ปณฺณสาลาย อรญฺญมชฺฌคตตฺตา นฺติ วุตฺตํฯ
</ol></p>


<p>นฺติ เทยฺยธมฺมสฺส อนุฬารภาเวปิ อชฺฌาสยสมฺปตฺติยา ทานธมฺมสฺส มหาชุติกภาวํ ทเสฺสตุํ วุตฺตํฯ ติ มยฺหํ ปณฺณสาลาย ทฺวาเรฯ นฺติ อิมินา อตฺตโน กิญฺจิปิ อเสเสตฺวา ทินฺนภาวํ ทเสฺสติฯ</p>


<p>ติ ‘‘เอกทิวสํ ทฺวิกฺขตฺตุํ ฆาเสสนํ น สเลฺลข’’นฺติ จิเนฺตตฺวา ทานปีติยา ติโตฺต วิย หุตฺวา ตสฺมิํ ทิวเส ปุน อาหารปริเยฎฺฐิํ อกตฺวาฯ</p>


<p>ติ สุทูรวิกฺขมฺภิตตฺตา มจฺฉริเยน อจลิโต ทานชฺฌาสยโต จลนมตฺตมฺปิ อการิโตฯ ติ โลภวเสน อีสกมฺปิ อลโคฺคฯ ติ -สเทฺทน ทุติยมฺปีติ อิมํ สมฺปิเณฺฑติฯ นฺติ ยถา ปฐมํ, เอวเมวํ ทุติยมฺปิ, ตติยมฺปิ อทาสิํ อหํฯ</p>


<p>ติ คาถาย วุตฺตเมวตฺถํ ปากฎํ กโรติฯ ตตฺถ ติ ทานปจฺจยา ตีสุ ทิวเสสุ ฉินฺนาหารตาย สรีรสฺมิํ เยน เววณฺณิเยน ภวิตพฺพํ, ตมฺปิ เม  ทานปจฺจยาเยว นตฺถิ ฯ กสฺมา? ทานวิสเยน  ทานวิสยาย เอว จ นฺติ ตํ สกลํ ติมตฺตทิวสํ วีตินาเมมิ, น เกวลญฺจ ตีณิ เอว ทิวสานิ, อถ โข มาสทฺวิมาสมตฺตมฺปิ กาลํ, เอวเมว ทาตุํ ปโหมีติ ทเสฺสตุํ  ติอาทิ วุตฺตํฯ ติ อลีนจิโตฺต, ทาเน อสงฺกุจิตจิโตฺตติ อโตฺถฯ</p>


<p>ติ พฺราหฺมณรูเปน อาคตสฺส สกฺกสฺสฯ นฺติ กิตฺติํ, ปริวารสมฺปตฺติํ วาฯ ติ เทวมนุเสฺสสุ จกฺกวตฺติอาทิภาเวน ลทฺธพฺพํ ลาภํ วา ฯ อถ โข สพฺพญฺญุตํ สมฺมาสโมฺพธิํ  อากงฺขมาโน  ตีสุ ทิวเสสุ อเนกวารํ อุปฺปนฺนานิ ทานมยานิ  ปุญฺญ ทานสฺส วา ปริวารภูตานิ กายสุจริตาทีนิ ปุญฺญกมฺมานิ  อกาสินฺติฯ</p>


<p>อิติ ภควา ตสฺมิํ อตฺตภาเว อตฺตโน สุทุกฺกรํ ปุญฺญจริตมตฺตเมว อิธ มหาเถรสฺส ปกาเสสิฯ  ปน จตุตฺถทิวเส สกฺกสฺส อุปสงฺกมิตฺวา โพธิสตฺตสฺส อชฺฌาสยชานนํ วเรน อุปนิมนฺตนา โพธิสตฺตสฺส วรสมฺปฎิจฺฉนสีเสน ธมฺมเทสนา เทยฺยธมฺมทกฺขิเณยฺยานํ ปุน สกฺกสฺส อนาคมนสฺส จ อากงฺขมานตา จ ปกาสิตาฯ วุตฺตเญฺหตํ –</p>


<p>
‘‘อกิตฺติํ ทิสฺวาน สมฺมนฺตํ, สโกฺก ภูตปตี พฺรวิ;  
  
กิํ ปตฺถยํ มหาพฺรเหฺม, เอโก สมฺมสิ ฆมฺมนิฯ  
</p>
  
<p>
‘‘ทุโกฺข ปุนพฺภโว สกฺก, สรีรสฺส จ เภทนํ;  
  
สโมฺมหมรณํ ทุกฺขํ, ตสฺมา สมฺมามิ, วาสวฯ  
</p>
  
<p>
‘‘เอตสฺมิํ เต สุลปิเต, ปติรูเป สุภาสิเต;  
  
วรํ กสฺสป เต ทมฺมิ, ยํ กิญฺจิ มนสิจฺฉสิฯ  
</p>
  
<p>
‘‘วรเญฺจ เม อโท สกฺก, สพฺพภูตานมิสฺสร;  
  
<p>
เยน ปุเตฺต จ ทาเร จ, ธนธญฺญํ ปิยานิ จ;  
  
ลทฺธา นรา น ตปฺปนฺติ, โส โลโภ น มยี วเสฯ  
</p>
  
เอตสฺมิํ เต สุลปิเต…เป.… มนสิจฺฉสิฯ  
</p>
  
<p>
‘‘วรเญฺจ  
เม อโท สกฺก, สพฺพภูตานมิสฺสร;  
  
<p>
เขตฺตํ วตฺถุํ หิรญฺญญฺจ, ควาสฺสํ ทาสโปริสํ;  
  
เยน ชาเตน ชียนฺติ, โส โทโส น มยี วเสฯ  
</p>
  
‘‘เอตสฺมิํ เต สุลปิเต…เป.… มนสิจฺฉสิฯ  
</p>
  
<p>
‘‘วรเญฺจ  
เม อโท สกฺก, สพฺพภูตานมิสฺสร;  
  
<p>
พาลํ น ปเสฺส น สุเณ, น จ พาเลน สํวเส;  
  
พาเลนลฺลาปสลฺลาปํ, น กเร น จ โรจเยฯ  
</p>
  
<p>
‘‘กิํ  
นุ เต อกรํ พาโล, วท กสฺสป การณํ;  
  
เกน กสฺสป พาลสฺส, ทสฺสนํ นาภิกงฺขสิฯ  
</p>
  
<p>
‘‘อนยํ นยติ ทุเมฺมโธ, อธุรายํ นิยุญฺชติ;  
  
<p>
ทุนฺนโย เสยฺยโส โหติ, สมฺมา วุโตฺต ปกุปฺปติ;  
  
วินยํ โส น ชานาติ, สาธุ ตสฺส อทสฺสนํฯ  
</p>
  
‘‘เอตสฺมิํ เต สุลปิเต…เป.… มนสิจฺฉสิฯ  
</p>
  
<p>
‘‘วรเญฺจ เม อโท สกฺก, สพฺพภูตานมิสฺสร;  
  
<p>
ธีรํ ปเสฺส สุเณ ธีรํ, ธีเรน สห สํวเส;  
  
ธีเรนลฺลาปสลฺลาปํ, ตํ กเร ตญฺจ โรจเยฯ  
</p>
  
<p>
‘‘กิํ นุ เต อกรํ ธีโร, วท กสฺสป การณํ;  
  
เกน กสฺสป ธีรสฺส, ทสฺสนํ อภิกงฺขสิฯ  
</p>
  
<p>
‘‘นยํ นยติ เมธาวี, อธุรายํ น ยุญฺชติ;  
  
<p>
สุนโย เสยฺยโส โหติ, สมฺมา วุโตฺต น กุปฺปติ;  
  
วินยํ โส ปชานาติ, สาธุ เตน สมาคโมฯ  
</p>
  
‘‘เอตสฺมิํ เต สุลปิเต…เป.… มนสิจฺฉสิฯ  
</p>
  
<p>
‘‘วรเญฺจ เม อโท สกฺก, สพฺพภูตานมิสฺสร;  
  
<p>
ตโต รตฺยา วิวสาเน, สูริยุคฺคมนํ ปติ;  
  
ทิพฺพา ภกฺขา ปาตุภเวยฺยุํ, สีลวโนฺต จ ยาจกาฯ  
</p>
  
<p>
‘‘ททโต  
เม น ขีเยถ, ทตฺวา นานุตเปยฺยหํ;  
  
ททํ จิตฺตํ ปสาเทยฺยํ, เอตํ สกฺก วรํ วเรฯ  
</p>
  
‘‘เอตสฺมิํ เต สุลปิเต…เป.… มนสิจฺฉสิฯ  
  
<p>
‘‘วรเญฺจ  
เม อโท สกฺก, สพฺพภูตานมิสฺสร;  
  
น มํ ปุน อุเปยฺยาสิ, เอตํ สกฺก วรํ วเรฯ  
</p>
  
<p>
‘‘พหูหิ วตจริยาหิ, นรา จ อถ นาริโย;  
  
ทสฺสนํ อภิกงฺขนฺติ, กิํ นุ เม ทสฺสเน ภยํฯ  
</p>
  
<p>
‘‘ตํ ตาทิสํ เทววณฺณํ, สพฺพกามสมิทฺธินํ;  
  
ทิสฺวา ตโป ปมเชฺชยฺยํ, เอตํ เต ทสฺสเน ภย’’นฺติฯ (ชา. ๑.๑๓.๘๓-๑๐๓);  
</p>
  
<p>อถ สโกฺก ‘‘สาธุ, ภเนฺต, น เต อิโต ปฎฺฐาย สนฺติกํ อาคมิสฺสามี’’ติ ตํ อภิวาเทตฺวา ปกฺกามิฯ มหาสโตฺต ยาวชีวํ ตเตฺถว วสโนฺต อายุปริโยสาเน พฺรหฺมโลเก นิพฺพตฺติฯ</p>


<p>อนุรุทฺธเตฺถโร ตทา สโกฺก อโหสิ, โลกนาโถ อกิตฺติปณฺฑิโตฯ</p>


<p>ตสฺส มหาภินิกฺขมนสทิสํ นิกฺขนฺตตฺตา ฯ สุวิสุทฺธสีลาจารตาย ฯ กามวิตกฺกาทีนํ  สุฎฺฐุ วิกฺขมฺภิตตฺตา ฯ ขนฺติสํวรสฺส ปรมุกฺกํสคมนโต ฯ ปฎิญฺญานุรูปํ ปฎิปตฺติยา ฯ สพฺพตฺถ อจลสมาทานาธิฎฺฐาเนน ฯ สพฺพสเตฺตสุ หิตชฺฌาสเยน ฯ สตฺตสงฺขารกตวิปฺปกาเรสุ มชฺฌตฺตภาวปฺปตฺติยา ฯ ตาสํ อุปการานุปกาเร ธเมฺม ชานิตฺวา อนุปกาเร ธเมฺม ปหาย อุปการธเมฺมสุ ปวตฺตาปนปุเรจรา สหชาตา จ อุปายโกสลฺลภูตา อติสเลฺลขวุตฺติสาธนี จ ปญฺญา ติ อิมาปิ ทส ปารมิโย ลพฺภนฺติฯ</p>


<p>ทานชฺฌาสยสฺส  ปน อติอุฬารภาเวน ทานมุเขน เทสนา ปวตฺตาฯ ตสฺมา สพฺพตฺถ สมกา มหากรุณา, เทฺวปิ ปุญฺญญาณสมฺภารา, กายสุจริตาทีนิ ตีณิ โพธิสตฺตสุจริตานิ, สจฺจาธิฎฺฐานาทีนิ จตฺตาริ อธิฎฺฐานานิ, อุสฺสาหาทโย จตโสฺส พุทฺธภูมิโย, สทฺธาทโย ปญฺจ มหาโพธิปริปาจนียา ธมฺมา, อโลภชฺฌาสยาทโย ฉ โพธิสตฺตานํ อชฺฌาสยา, ติโณฺณ ตาเรสฺสามีติอาทโย สตฺต ปฎิญฺญา ธมฺมา, อปฺปิจฺฉสฺสายํ ธโมฺม, นายํ ธโมฺม มหิจฺฉสฺสาติอาทโย (ที. นิ. ๓.๓๕๘; อ. นิ. ๘.๓๐) อฎฺฐ มหาปุริสวิตกฺกา (ที. นิ. ๓.๓๕๘), นว โยนิโสมนสิการมูลกา ธมฺมา, ทานชฺฌาสยาทโย ทส มหาปุริสชฺฌาสยา, ทานสีลาทโย ทส ปุญฺญกิริยวตฺถูนีติ เอวมาทโย เย อเนกสตอเนกสหสฺสปฺปเภทา โพธิสมฺภารภูตา  มหาโพธิสตฺตคุณาฯ เต สเพฺพปิ ยถารหํ อิธ นิทฺธาเรตฺวา วตฺตพฺพาฯ</p>


<p>อปิ เจตฺถ มหนฺตํ โภคกฺขนฺธํ มหนฺตญฺจ ญาติปริวฎฺฎํ ปหาย มหาภินิกฺขมนสทิสํ เคหโต นิกฺขมนํ, นิกฺขมิตฺวา ปพฺพชิตสฺส พหุชนสมฺมตสฺส สโต ปรมปฺปิจฺฉภาเวน กุเลสุ คเณสุ จ อลคฺคตา, อจฺจนฺตเมว ลาภสกฺการสิโลกชิคุจฺฉา, ปวิเวกาภิรติ, กายชีวิตนิรเปโกฺข ปริจฺจาโค, อนาหารเสฺสว สโต ทิวสตฺตยมฺปิ ทานปีติยา ปริตุฎฺฐสฺส นิพฺพิการสรีรยาปนํ, มาสทฺวิมาสมตฺตมฺปิ กาลํ ยาจเก สติ อาหารํ ตเถว ทตฺวา ‘‘ทานคเตเนว ปีติสุเขน สรีรํ ยาเปสฺสามี’’ติ ปริจฺจาเค อโนลีนวุตฺติสาธโก อุฬาโร ทานชฺฌาสโย, ทานํ ทตฺวา ปุน  อาหารปริเยฎฺฐิยา อกรณเหตุภูตา ปรมสเลฺลขวุตฺตีติ เอวมาทโย มหาสตฺตสฺส คุณานุภาวา เวทิตพฺพาฯ เตเนตํ วุจฺจติ –</p>


<p>
‘‘เอวํ อจฺฉริยา เหเต, อพฺภุตา จ มเหสิโน;  
  
มหาการุณิกา ธีรา, สพฺพโลเกกพนฺธวาฯ  
</p>
  
<p>
‘‘อจิเนฺตยฺยานุภาวา จ, สทา สทฺธมฺมโคจรา;  
  
โพธิสตฺตา มหาสตฺตา, สุจิสเลฺลขวุตฺติโนฯ  
</p>
  
<p>
‘‘มหาวาตสมุทฺธต-วีจิมาโล มโหทธิ;  
  
อปิ ลเงฺฆยฺย เวลนฺตํ, โพธิสตฺตา น ธมฺมตํฯ  
</p>
  
<p>
‘‘โลเก  
สญฺชาตวทฺธาปิ, น เต ภาวิตภาวิโน;  
  
ลิมฺปนฺติ โลกธเมฺมหิ, โตเยน ปทุมํ ยถาฯ  
</p>
  
<p>
‘‘เยสํ เว อตฺตนิ เสฺนโห, นิหียติ ยถา ยถา;  
  
สเตฺตสุ กรุณาเสฺนโห, วฑฺฒเตว ตถา ตถาฯ  
</p>
  
<p>
‘‘ยถา จิตฺตํ วเส โหติ, น จ จิตฺตวสานุคา;  
  
ตถา กมฺมํ วเส โหติ, น จ กมฺมวสานุคาฯ  
</p>
  
<p>
‘‘โทเสหิ นาภิภูยนฺติ, สมุคฺฆาเตนฺติ วา น เต;  
  
จรนฺตา โพธิปริเยฎฺฐิํ, ปุริสาชานิยา พุธาฯ  
</p>
  
<p>
‘‘เตสุ  
จิตฺตปฺปสาโทปิ, ทุกฺขโต ปริโมจเย;  
  
ปเควานุกิริยา เตสํ, ธมฺมสฺส อนุธมฺมโต’’ติฯ  
</p>
  
ปรมตฺถทีปนิยา จริยาปิฎกสํวณฺณนาย  
</p>
  
อกิตฺติจริยาวณฺณนา นิฎฺฐิตาฯ  
</p>
  
<h3>๒. สงฺขพฺราหฺมณจริยาวณฺณนา</h3>
<p> ทุติยสฺมิํ นฺติ ปุน อปรํ, น เกวลมิทํ อกิตฺติจริยเมว, อถ โข ปุน อปรํ อญฺญํ สงฺขจริยมฺปิ ปวกฺขิสฺสํ, สุโณหีติ อธิปฺปาโยฯ อิโต ปเรสุปิ เอเสว นโยฯ ติ สงฺขนาโมฯ ติ สุวณฺณภูมิํ คนฺตุํ นาวาย มหาสมุทฺทํ ตริตุกาโมฯ นฺติ ตามลิตฺติปฎฺฎนํ อุทฺทิสฺส คจฺฉามิฯ สยมฺภุญาเณน ปเจฺจกโพธิยา อธิคตตฺตา สยเมว ภูตนฺติ ฯ กิเลสมาราทีสุ เกนจิปิ น ปราชิตนฺติ  ติณฺณํ มารานํ มตฺถกํ มทฺทิตฺวา ฐิตนฺติ อโตฺถฯ ติ ฆมฺมสนฺตาเปน สนฺตตฺตาย สกฺขรวาลุกานิจิตตฺตา ขราย กกฺขฬาย ภูมิยา ฯ</p>


<p> นฺติ ตํ ปเจฺจกพุทฺธํฯ นฺติ อิมํ อิทานิ วกฺขมานํ ‘‘อิทํ เขตฺต’’นฺติอาทิกํ  อตฺถํฯ นฺติ ตทา สงฺขพฺราหฺมณภูโต จิเนฺตสินฺติ สตฺถา วทติฯ ตตฺรายํ อนุปุพฺพิกถา –</p>


<p>อตีเต อยํ พาราณสี โมฬินี นาม อโหสิฯ โมฬินีนคเร พฺรหฺมทเตฺต รชฺชํ กาเรเนฺต โพธิสโตฺต สโงฺข นาม พฺราหฺมโณ หุตฺวา อโฑฺฒ มหทฺธโน จตูสุ นครทฺวาเรสุ นครมเชฺฌ อตฺตโน นิเวสนทฺวาเรติ ฉสุ ฐาเนสุ ฉ ทานสาลาโย กาเรตฺวา เทวสิกํ ฉสตสหสฺสานิ วิสฺสเชฺชโนฺต กปณทฺธิกาทีนํ มหาทานํ ปวเตฺตสิฯ โส เอกทิวสํ จิเนฺตสิ – ‘‘อหํ เคเห ธเน ขีเณ ทานํ ทาตุํ น สกฺขิสฺสามิ, อปริกฺขีเณเยว ธเน นาวาย สุวณฺณภูมิํ คนฺตฺวา ธนํ อาหริสฺสามี’’ติฯ โส นาวํ ภณฺฑสฺส ปูราเปตฺวา ปุตฺตทารํ อามเนฺตตฺวา ‘‘ยาวาหํ อาคจฺฉิสฺสามิ, ตาว เม ทานํ อนุปจฺฉินฺทนฺตา ปวเตฺตยฺยาถา’’ติ วตฺวา ทาสกมฺมกรปริวุโต อุปาหนํ อารุยฺห ฉเตฺตน ธาริยมาเนน ปฎฺฎนคามาภิมุโข ปายาสิฯ</p>


<p>ตสฺมิํ  ขเณ คนฺธมาทเน เอโก ปเจฺจกพุโทฺธ สตฺตาหํ นิโรธสมาปตฺติํ สมาปชฺชิตฺวา นิโรธสมาปตฺติโต วุฎฺฐาย โลกํ โวโลเกโนฺต ตํ ธนาหรณตฺถํ คจฺฉนฺตํ ทิสฺวา ‘‘มหาปุริโส ธนํ อาหริตุํ คจฺฉติ, ภวิสฺสติ นุ โข อสฺส มหาสมุเทฺท อนฺตราโย, โน’’ติ อาวเชฺชตฺวา ‘‘ภวิสฺสตี’’ติ ญตฺวา ‘‘เอส มํ ทิสฺวา ฉตฺตญฺจ อุปาหนญฺจ มยฺหํ ทตฺวา อุปาหนทานนิสฺสเนฺทน สมุเทฺท ภินฺนาย นาวาย ปติฎฺฐํ ลภิสฺสติ, กริสฺสามิสฺส อนุคฺคห’’นฺติ อากาเสน คนฺตฺวา ตสฺส อวิทูเร โอตริตฺวา มชฺฌนฺหิกสมเย จณฺฑวาตาตเปน องฺคารสนฺถตสทิสํ อุณฺหวาลุกํ มทฺทโนฺต ตสฺส อภิมุขํ อาคญฺฉิฯ โส ตํ ทิสฺวาว หฎฺฐตุโฎฺฐ ‘‘ปุญฺญเกฺขตฺตํ เม อาคตํ, อชฺช มยา เอตฺถ พีชํ โรเปตุํ วฎฺฎตี’’ติ จิเนฺตสิฯ เตน วุตฺตํ ‘‘ตมหํ ปฎิปเถ ทิสฺวา, อิมมตฺถํ วิจินฺตยิ’’นฺติอาทิฯ</p>


<p>ตตฺถ นฺติอาทิ จินฺติตาการทสฺสนํฯ นฺติ  ขิตฺตํ พีชํ มหปฺผลภาวกรเณน ตายตีติ เขตฺตํ, ปุพฺพณฺณาปรณฺณวิรุหนภูมิฯ อิธ ปน เขตฺตํ วิยาติ เขตฺตํ, อคฺคทกฺขิเณโยฺย ปเจฺจกพุโทฺธฯ เตเนวาห ‘‘ปุญฺญกามสฺส ชนฺตุโน’’ติฯ</p>


<p> นฺติ วิปุลผลาคมํ, สสฺสสมฺปตฺติทายกนฺติ อโตฺถฯ ติ พีชํ น วปติฯ</p>


<ol>
<li>
<p> นฺติ เขตฺตวเรสุปิ อุตฺตมํฯ สีลาทิคุณสมฺปนฺนา หิ วิเสสโต อริยสาวกา  เขตฺตวรา, ตโตปิ อคฺคภูโต ปเจฺจกพุโทฺธ เขตฺตวรุตฺตโมฯ นฺติ สกฺการํฯ ยทิ น กโรมีติ สมฺพโนฺธฯ อิทํ วุตฺตํ โหติ – อิทมีทิสํ อนุตฺตรํ ปุญฺญเกฺขตฺตํ ลภิตฺวา ตตฺถ ปูชาสกฺการํ ยทิ น กโรมิ, ปุเญฺญน อตฺถิโก นามาหํ น ภเวยฺยนฺติฯ
</ol></p>


<p> ติอาทีนํ ทฺวินฺนํ คาถานํ อยํ สเงฺขปโตฺถ –  นาม โย โกจิ รญฺญา มุทฺทาธิกาเร ฐปิโต ลญฺฉนธโร อมจฺจปุริโส เสนาปติ วา โส  พหิทฺธา จ พลกายาทีสุ  ยถานุสิฎฺฐํ น ปฎิปชฺชติ  ตํ ตํ กตฺตพฺพํ วตฺตํ ปริหาเปติฯ โส  ปริหายติ มุทฺทาธิการลทฺธวิภวโต  ปริธํสติ,  อหมฺปิ ปุญฺญกมฺมสฺส รโต ลทฺธพฺพปุญฺญผลสงฺขาตํ  ทกฺขิณาย วิปุลผลภาวกรเณน  ตํ  อุฬารํ ทกฺขิเณยฺยํ ลภิตฺวา  อายติํ ปุญฺญผลโต จ ปริธํสามิฯ ตสฺมา อิธ มยา ปุญฺญํ กาตพฺพเมวาติฯ</p>


<p>เอวํ ปน จิเนฺตตฺวา มหาปุริโส ทูรโตว อุปาหนา โอโรหิตฺวา เวเคน อุปสงฺกมิตฺวา วนฺทิตฺวา ‘‘ภเนฺต, มยฺหํ อนุคฺคหตฺถาย อิมํ รุกฺขมูลํ อุปคจฺฉถา’’ติ วตฺวา ตสฺมิํ รุกฺขมูลํ อุปสงฺกมเนฺต ตตฺถ วาลุกํ อุสฺสาเปตฺวา อุตฺตราสงฺคํ ปญฺญาเปตฺวา ปเจฺจกพุเทฺธ ตตฺถ นิสิเนฺน วนฺทิตฺวา วาสิตปริสฺสาวิเตน อุทเกน ตสฺส ปาเท โธวิตฺวา, คนฺธเตเลน มเกฺขตฺวา, อตฺตโน อุปาหนํ ปุญฺฉิตฺวา, คนฺธเตเลน มเกฺขตฺวา, ตสฺส ปาเท ปฎิมุญฺจิตฺวา ‘‘ภเนฺต, อิมํ อุปาหนํ อารุยฺห, อิมํ ฉตฺตํ มตฺถเก กตฺวา คจฺฉถา’’ติ ฉตฺตุปาหนํ อทาสิฯ โสปิสฺส อนุคฺคหตฺถาย ตํ คเหตฺวา ปสาทสํวฑฺฒนตฺถํ ปสฺสนฺตเสฺสว เวหาสํ อุปฺปติตฺวา คนฺธมาทนํ อคมาสิฯ เตน วุตฺตํ –</p>


<ol>
<li>
‘‘เอวาหํ  
จินฺตยิตฺวาน, โอโรหิตฺวา อุปาหนา;  
  
ตสฺส ปาทานิ วนฺทิตฺวา, อทาสิํ ฉตฺตุปาหน’’นฺติฯ  
</li>
  
<p>โพธิสโตฺต ตํ ทิสฺวา อติวิย ปสนฺนจิโตฺต ปฎฺฎนํ คนฺตฺวา นาวํ อภิรุหิฯ อถสฺส มหาสมุทฺทํ ตรนฺตสฺส สตฺตเม ทิวเส นาวา วิวรมทาสิฯ อุทกํ อุสฺสิญฺจิตุํ นาสกฺขิํสุฯ มหาชโน มรณภยภีโต อตฺตโน อตฺตโน เทวตา นมสฺสิตฺวา มหาวิรวํ วิรวิฯ โพธิสโตฺต เอกํ อุปฎฺฐากํ คเหตฺวา สกลสรีรํ เตเลน มเกฺขตฺวา สปฺปินา สทฺธิํ สกฺขรจุณฺณานิ ยาวทตฺถํ ขาทิตฺวา ตมฺปิ ขาทาเปตฺวา เตน สทฺธิํ กูปกยฎฺฐิมตฺถกํ อารุยฺห ‘‘อิมาย ทิสาย อมฺหากํ นคร’’นฺติ ทิสํ ววตฺถเปตฺวา มจฺฉกจฺฉปปริปนฺถโต อตฺตานํ สจฺจาธิฎฺฐาเนน ปโมเจโนฺต เตน สทฺธิํ อุสภมตฺตฎฺฐานํ อติกฺกมิตฺวา ปติตฺวา สมุทฺทํ ตริตุํ อารภิฯ มหาชโน ปน ตเตฺถว วินาสํ  ปาปุณิฯ ตสฺส ตรนฺตเสฺสว สตฺต ทิวสา คตาฯ โส ตสฺมิมฺปิ กาเล โลโณทเกน มุขํ วิกฺขาเลตฺวา อุโปสถิโก อโหสิเยวฯ
</ol></p>


<p>ตทา  ปน อีทิสานํ ปุริสวิเสสานํ รกฺขณตฺถาย จตูหิ โลกปาเลหิ ฐปิตา มณิเมขลา นาม เทวธีตา อตฺตโน อิสฺสริเยน สตฺตาหํ ปมชฺชิตฺวา สตฺตเม ทิวเส ตํ ทิสฺวา ‘‘สจายํ อิธ มริสฺส, อติวิย คารยฺหา อภวิสฺส’’นฺติ สํวิคฺคหทยา สุวณฺณปาติยา ทิพฺพโภชนสฺส ปูเรตฺวา เวเคนาคนฺตฺวา ‘‘พฺราหฺมณ, อิทํ ทิพฺพโภชนํ ภุญฺชา’’ติ อาหฯ โส ตํ อุโลฺลเกตฺวา ‘‘นาหํ ภุญฺชามิ, อุโปสถิโกมฺหี’’ติ ปฎิกฺขิปิตฺวา ตํ ปุจฺฉโนฺต –</p>


<p>
‘‘ยํ ตฺวํ สุเขนาภิสเมกฺขเส มํ, ภุญฺชสฺสุ ภตฺตํ อิติ มํ วเทสิ;  
  
ปุจฺฉามิ ตํ นาริ มหานุภาเว, เทวี นุสิ ตฺวํ อุท มานุสี นู’’ติฯ (ชา. ๑.๑๐.๔๒) –  
</p>
  
<p>อาหฯ สา ตสฺส ปฎิวจนํ เทนฺตี –</p>


<p>
‘‘เทวี อหํ สงฺข มหานุภาวา, อิธาคตา สาครวาริมเชฺฌ;  
  
อนุกมฺปิกา โน จ ปทุฎฺฐจิตฺตา, ตเวว อตฺถาย อิธาคตาสฺมิฯ  
</p>
  
<p>
‘‘อิธนฺนปานํ สยนาสนญฺจ, ยานานิ นานาวิวิธานิ สงฺข;  
  
สพฺพสฺส  
ตฺยาหํ ปฎิปาทยามิ, ยํ กิญฺจิ ตุยฺหํ มนสาภิปตฺถิต’’นฺติฯ (ชา. ๑.๑๐.๔๓-๔๔) –  
</p>
  
<p>อิมา คาถา อภาสิฯ ตํ สุตฺวา มหาสโตฺต ‘‘อยํ เทวธีตา สมุทฺทปิเฎฺฐ มยฺหํ ‘อิทญฺจิทญฺจ ทมฺมี’ติ วทติ, ยเญฺจสา มยฺหํ เทติ, ตมฺปิ มม ปุเญฺญเนว, ตํ ปน ปุญฺญํ อยํ เทวธีตา ชานาติ นุ โข, อุทาหุ น ชานาติ, ปุจฺฉิสฺสามิ ตาว น’’นฺติ จิเนฺตตฺวา ปุจฺฉโนฺต อิมํ คาถมาห –</p>


<p>
‘‘ยํ กิญฺจิ ยิฎฺฐญฺจ หุตญฺจ มยฺหํ, สพฺพสฺส โน อิสฺสรา ตฺวํ สุคเตฺต;  
  
สุโสฺสณิ สุพฺภูรุ วิลคฺคมเชฺฌ, กิสฺส เม กมฺมสฺส อยํ วิปาโก’’ติฯ (ชา. ๑.๑๐.๔๕);  
</p>
  
<p>ตตฺถ   นฺติ ทานวเสน ยชิตํฯ นฺติ อาหุนปาหุนวเสน ทินฺนํฯ นฺติ อมฺหากํ ปุญฺญกมฺมสฺส สพฺพสฺส ตฺวํ อิสฺสรา, ‘‘อยํ อิมสฺส วิปาโก, อยํ อิมสฺสา’’ติ พฺยากริตุํ สมตฺถาฯ ติ สุนฺทรชฆเนฯ ติ สุนฺทเรหิ ภมุเกหิ อูรูหิ จ สมนฺนาคเตฯ ติ วิลคฺคตนุมเชฺฌฯ ติ มยา กตกเมฺมสุ กตร เยนาหํ อปฺปติเฎฺฐ มหาสมุเทฺท อชฺช ปติฎฺฐํ ลภามีติฯ</p>


<p>ตํ สุตฺวา เทวธีตา ‘‘อยํ พฺราหฺมโณ ‘ยํ อตฺตนา กุสลกมฺมํ กตํ, ตํ กมฺมํ น ชานาตี’ติ สญฺญาย ปุจฺฉติ มเญฺญ, กเถสฺสามิ น’’นฺติ นาวาภิรุหนทิวเส ปเจฺจกพุทฺธสฺส ฉตฺตุปาหนทานปุญฺญเมว ตสฺส การณนฺติ กเถนฺตี –</p>


<p>
‘‘ฆเมฺม ปเถ พฺราหฺมณ เอกภิกฺขุํ, อุคฺฆฎฺฎปาทํ ตสิตํ กิลนฺตํ;  
  
ปฎิปาทยี สงฺข อุปาหนานิ, สา ทกฺขิณา กามทุหา ตวชฺชา’’ติฯ (ชา. ๑.๑๐.๔๖) –  
</p>
  
<p>คาถมาหฯ</p>


<p>ตตฺถ นฺติ เอกํ ปเจฺจกพุทฺธํ สนฺธายาหฯ นฺติ อุณฺหวาลุกาย ฆฎฺฎปาทํ, วิพาธิตปาทนฺติ  อโตฺถฯ นฺติ ปิปาสิตํฯ ติ ปฎิปาเทสิ โยเชสิฯ ติ สพฺพกามทายิกาฯ</p>


<p>ตํ สุตฺวา มหาสโตฺต ‘‘เอวรูเปปิ นาม อปฺปติเฎฺฐ มหาสมุเทฺท มยา ทินฺนํ ฉตฺตุปาหนทานํ มม สพฺพกามททํ ชาตํ อโห สุทินฺน’’นฺติ ตุฎฺฐจิโตฺต –</p>


<p>
‘‘สา โหตุ นาวา ผลกูปปนฺนา, อนวสฺสุตา เอรกวาตยุตฺตา;  
  
อญฺญสฺส ยานสฺส น เหตฺถ ภูมิ, อเชฺชว มํ โมฬินิํ ปาปยสฺสู’’ติฯ (ชา. ๑.๑๐.๔๗) –  
</p>
  
<p>คาถมาหฯ</p>


<p>ตตฺถ   ติ มหานาวตาย พหูหิ ผลเกหิ อุเปตาฯ อุทกปฺปเวสนาภาเวน ฯ สมฺมา คเหตฺวา คมนกวาเตน ฯ</p>


<p>เทวธีตา ตสฺส วจนํ สุตฺวา ตุฎฺฐหฎฺฐา ทีฆโต อฎฺฐอุสภํ วิตฺถารโต จตุอุสภํ คมฺภีรโต วีสติยฎฺฐิกํ สตฺตรตนมยํ นาวํ มาเปตฺวา กูปผิยาริตฺตยุตฺตานิ อินฺทนีลรชตสุวณฺณมยาทีนิ นิมฺมินิตฺวา สตฺตนฺนํ รตนานํ ปูเรตฺวา พฺราหฺมณํ อาลิเงฺคตฺวา นาวํ อาโรเปสิ, อุปฎฺฐากํ ปนสฺส น โอโลเกสิฯ พฺราหฺมโณ อตฺตนา กตกลฺยาณโต ตสฺส ปตฺติํ อทาสิ, โส อนุโมทิฯ อถ เทวธีตา ตมฺปิ อาลิเงฺคตฺวา นาวาย ปติฎฺฐาเปตฺวา ตํ นาวํ โมฬินีนครํ เนตฺวา พฺราหฺมณสฺส ฆเร ธนํ ปติฎฺฐาเปตฺวา อตฺตโน วสนฎฺฐานเมว อคมาสิฯ เตนาห ภควา –</p>


<p>
‘‘สา ตตฺถ วิตฺตา สุมนา ปตีตา, นาวํ สุจิตฺตํ อภินิมฺมินิตฺวา;  
  
อาทาย สงฺขํ ปุริเสน สทฺธิํ, อุปานยี นครํ สาธุรมฺม’’นฺติฯ (ชา. ๑.๑๐.๔๘);  
</p>
  
<p>มหาปุริสสฺส หิ จิตฺตสมฺปตฺติยา ปเจฺจกพุทฺธสฺส จ นิโรธโต วุฎฺฐิตภาเวน สตฺตสุ เจตนาสุ อาทิเจตนา ทิฎฺฐธมฺมเวทนียา อติอุฬารผลา จ ชาตาฯ อิทมฺปิ ตสฺส ทานสฺส  อปฺปมตฺตผลนฺติ ทฎฺฐพฺพํฯ อปริมาณผลญฺหิ ตํ ทานํ โพธิสมฺภารภูตํฯ เตน วุตฺตํ –</p>


<ol>
<li>
‘‘เตเนวาหํ สตคุณโต, สุขุมาโล สุเขธิโต;  
  
อปิ จ ทานํ ปริปูเรโนฺต, เอวํ ตสฺส อทาสห’’นฺติฯ  
</li>
  
<p>ตตฺถ ติ ตโต ปเจฺจกพุทฺธโต, ติ สตคุเณน  ตทา สงฺขภูโต  ตสฺมา  สุขสํวโฑฺฒ,  เอวํ สเนฺตปิ  มยฺหํ ทานปารมี ปริปูเรตูติ  ปเจฺจกพุทฺธสฺส อตฺตโน สรีรทุกฺขํ อนเปกฺขิตฺวา ฉตฺตุปาหนํ นฺติ อตฺตโน ทานชฺฌาสยสฺส อุฬารภาวํ สตฺถา ปเวเทสิฯ
</ol></p>


<p>โพธิสโตฺตปิ  ยาวชีวํ อมิตธนเคหํ อชฺฌาวสโนฺต ภิโยฺยโสมตฺตาย ทานานิ ทตฺวา สีลานิ รกฺขิตฺวา อายุปริโยสาเน สปริโส เทวนครํ ปูเรสิฯ</p>


<p>ตทา เทวธีตา อุปฺปลวณฺณา อโหสิ, ปุริโส อานนฺทเตฺถโร, โลกนาโถ สงฺขพฺราหฺมโณฯ</p>


<p>ตสฺส  สุวิสุทฺธนิจฺจสีลอุโปสถสีลาทิวเสน สีลปารมี ทานสีลาทีนํ ปฎิปกฺขโต นิกฺขนฺตตฺตา กุสลธมฺมวเสน เนกฺขมฺมปารมี, ทานาทินิปฺผาทนตฺถํ อพฺภุสฺสหนวเสน ตถา มหาสมุทฺทตรณวายามวเสน จ วีริยปารมี, ตทตฺถํ อธิวาสนขนฺติวเสน ขนฺติปารมี, ปฎิญฺญานุรูปปฺปฎิปตฺติยา สจฺจปารมี, สพฺพตฺถ อจลสมาทานาธิฎฺฐานวเสน อธิฎฺฐานปารมี, สพฺพสเตฺตสุ หิตชฺฌาสยวเสน เมตฺตาปารมี, สตฺตสงฺขารกตวิปฺปกาเรสุ มชฺฌตฺตภาวปฺปตฺติยา อุเปกฺขาปารมี, สพฺพปารมีนํ อุปการานุปกาเร ธเมฺม ชานิตฺวา อนุปกาเร ธเมฺม ปหาย อุปการธเมฺมสุ ปวตฺตาปนปุเรจรา สหชาตา จ อุปายโกสลฺลภูตา ปญฺญา ปญฺญาปารมีติ อิมาปิ ปารมิโย ลพฺภนฺติฯ</p>


<p>ทานชฺฌาสยสฺส ปน อติอุฬารภาเวน ทานปารมีวเสน เทสนา ปวตฺตาฯ ยสฺมา เจตฺถ ทส ปารมิโย ลพฺภนฺติ, ตสฺมา เหฎฺฐา วุตฺตา มหากรุณาทโย โพธิสตฺตคุณา อิธาปิ ยถารหํ นิทฺธาเรตพฺพาฯ ตถา อตฺตโน โภคสุขํ อนเปกฺขิตฺวา มหากรุณาย ‘‘ทานปารมิํ ปูเรสฺสามี’’ติ ทานสมฺภารสํหรณตฺถํ สมุทฺทตรณํ, ตตฺถ จ สมุทฺทปติตสฺสปิ อุโปสถาธิฎฺฐานํ, สีลขณฺฑภเยน เทวธีตายปิ อุปคตาย อาหารานาหรณนฺติ เอวมาทโย มหาสตฺตสฺส คุณา เวทิตพฺพาฯ อิทานิ วกฺขมาเนสุ เสสจริเตสุ อิมินาว นเยน คุณนิทฺธารณํ เวทิตพฺพํ ฯ ตตฺถ ตตฺถ วิเสสมตฺตเมว วกฺขามฯ เตเนตํ วุจฺจติ –</p>


<p>
‘‘เอวํ อจฺฉริยา เหเต, อพฺภุตา จ มเหสิโน…เป.…;  
  
ปเควานุกิริยา เตสํ, ธมฺมสฺส อนุธมฺมโต’’ติฯ  
</p>
  
สงฺขพฺราหฺมณจริยาวณฺณนา นิฎฺฐิตาฯ  
</p>
  
<h3>๓. กุรุราชจริยาวณฺณนา</h3>
<ol>
<li>
<p> ตติเย  ติ อินฺทปตฺถนามเก กุรุรฎฺฐสฺส ปุรวเร อุตฺตมนคเรฯ ติ ธเมฺมน สเมน จตูหิ สงฺคหวตฺถูหิ ปริสํ รเญฺชตีติ ราชาฯ ติ กุสเลหิ  ทสหิ สมนฺนาคโต, ทานาทีหิ ทสหิ ปุญฺญกิริยวตฺถูหิ, ทสหิ กุสลกมฺมปเถหิ วา ยุโตฺตติ อโตฺถฯ
</ol></p>


<p> ติ กลิงฺครฎฺฐสงฺขาตวิสยาฯ นฺติ กลิงฺคราเชน อุโยฺยชิตา อฎฺฐ พฺราหฺมณา มํ อุปสงฺกมิํสุฯ อุปสงฺกมิตฺวา จ ปน นฺติ หตฺถิภูตํ มหานาคํ มํ อายาจิํสุฯ นฺติ ธนายิตพฺพสิริโสภคฺคปฺปตฺตํ ลกฺขณสมฺปนฺนํฯ นฺติ ตายเยว ลกฺขณสมฺปตฺติยา มงฺคลํ อภิวุฑฺฒิการณนฺติ อภิสมฺมตํ ชเนหิฯ</p>


<p> ติ วสฺสรหิโตฯ ติ ทุลฺลภโภชโนฯ ติ มหตี ชิฆจฺฉาพาธา วตฺตตีติ อโตฺถฯ ติ เทหิฯ นฺติ นีลวณฺณํฯ นฺติ อญฺชนสเทฺทน อวฺหาตพฺพํ, อญฺชนนามกนฺติ อโตฺถฯ อิทํ วุตฺตํ โหติ – อมฺหากํ กลิงฺครฎฺฐํ อวุฎฺฐิกํ, เตน อิทานิ มหาทุพฺภิกฺขํ ตตฺถ มหนฺตํ ฉาตกภยํ อุปฺปนฺนํ, ตสฺส วูปสมตฺถาย อิมํ อญฺชนคิริสงฺกาสํ ตุยฺหํ อญฺชนนามกํ มงฺคลหตฺถิํ เทหิ, อิมสฺมิญฺหิ ตตฺถ นีเต เทโว วสฺสิสฺสติ, เตน ตํ สพฺพภยํ วูปสมฺมิสฺสตีติฯ ตตฺรายํ อนุปุพฺพิกถา –</p>


<p>อตีเต กุรุรเฎฺฐ อินฺทปตฺถนคเร โพธิสโตฺต กุรุราชสฺส อคฺคมเหสิยา กุจฺฉิมฺหิ ปฎิสนฺธิํ คเหตฺวา อนุปุเพฺพน วิญฺญุตํ ปโตฺต, ตกฺกสิลํ คนฺตฺวา โยควิหิตานิ สิปฺปายตนานิ วิชฺชาฎฺฐานานิ จ อุคฺคเหตฺวา ปจฺจาคโต ปิตรา อุปรเชฺช ฐปิโต, อปรภาเค ปิตุ อจฺจเยน รชฺชํ ปตฺวา ทส ราชธเมฺม  อโกเปโนฺต ธเมฺมน รชฺชํ กาเรสิ ธนญฺชโย นาม นาเมนฯ โส จตูสุ นครทฺวาเรสุ นครมเชฺฌ นิเวสนทฺวาเรติ ฉ ทานสาลาโย กาเรตฺวา เทวสิกํ ฉสตสหสฺสํ ธนํ วิสฺสเชฺชโนฺต สกลชมฺพุทีปํ อุนฺนงฺคลํ กตฺวา ทานํ อทาสิฯ ตสฺส ทานชฺฌาสยตา ทานาภิรติ สกลชมฺพุทีปํ ปตฺถริฯ</p>


<p>ตสฺมิํ  กาเล กลิงฺครเฎฺฐ ทุพฺภิกฺขภยํ ฉาตกภยํ โรคภยนฺติ ตีณิ ภยานิ อุปฺปชฺชิํสุฯ สกลรฎฺฐวาสิโน ทนฺตปุรํ คนฺตฺวา ราชภวนทฺวาเร อุกฺกุฎฺฐิมกํสุ ‘‘เทวํ วสฺสาเปหิ เทวา’’ติฯ ราชา ตํ สุตฺวา ‘‘กิํการณา เอเต วิรวนฺตี’’ติ อมเจฺจ ปุจฺฉิฯ อมจฺจา รโญฺญ ตมตฺถํ อาโรเจสุํฯ ราชา โปราณกราชาโน เทเว อวสฺสเนฺต กิํ กโรนฺตีติฯ ‘‘เทโว วสฺสตู’’ติ ทานํ ทตฺวา อุโปสถํ อธิฎฺฐาย สมาทินฺนสีลา สิริคพฺภํ ปวิสิตฺวา ทพฺพสนฺถเร สตฺตาหํ นิปชฺชนฺตีติฯ ตํ สุตฺวา ตถา อกาสิฯ เทโว น วสฺสิ, เอวํ ราชา อหํ มยา กตฺตพฺพกิจฺจํ อกาสิํ, เทโว น วสฺสติ, กินฺติ กโรมาติฯ เทว, อินฺทปตฺถนคเร ธนญฺชยสฺส นาม กุรุราชสฺส มงฺคลหตฺถิมฺหิ อานีเต เทโว วสฺสิสฺสตีติ ฯ โส ราชา พลวาหนสมฺปโนฺน ทุปฺปสโห, กถมสฺส หตฺถิํ อาเนสฺสามาติฯ มหาราช, เตน สทฺธิํ ยุทฺธกิจฺจํ นตฺถิ, ทานชฺฌาสโย โส ราชา ทานาภิรโต ยาจิโต สมาโน อลงฺกตสีสมฺปิ ฉินฺทิตฺวา ปสาทสมฺปนฺนานิ อกฺขีนิปิ อุปฺปาเฎตฺวา สกลรชฺชมฺปิ นิยฺยาเตตฺวา ทเทยฺย, หตฺถิมฺหิ วตฺตพฺพเมว นตฺถิ, อวสฺสํ ยาจิโต สมาโน ทสฺสตีติฯ เก ปน ยาจิตุํ สมตฺถาติ? พฺราหฺมณา, มหาราชาติฯ ราชา อฎฺฐ พฺราหฺมเณ ปโกฺกสาเปตฺวา สกฺการสมฺมานํ กตฺวา ปริพฺพยํ ทตฺวา หตฺถิยาจนตฺถํ เปเสสิฯ เต สพฺพตฺถ เอกรตฺติวาเสน ตุริตคมนํ คนฺตฺวา กติปาหํ นครทฺวาเร ทานสาลาสุ ภุญฺชนฺตา สรีรํ สนฺตเปฺปตฺวา รโญฺญ ทานคฺคํ อาคมนปเถ กาลํ อาคมยมานา ปาจีนทฺวาเร อฎฺฐํสุฯ</p>


<p>โพธิสโตฺตปิ ปาโตว นฺหาตานุลิโตฺต สพฺพาลงฺการปฺปฎิมณฺฑิโต อลงฺกตวรวารณขนฺธคโต มหเนฺตน ราชานุภาเวน ทานสาลํ คนฺตฺวา โอตริตฺวา สตฺตฎฺฐชนานํ สหเตฺถน ทานํ ทตฺวา ‘‘อิมินาว นีหาเรน เทถา’’ติ วตฺวา หตฺถิํ อภิรุหิตฺวา  ทกฺขิณทฺวารํ อคมาสิฯ พฺราหฺมณา ปาจีนทฺวาเร อารกฺขสฺส พลวตาย โอกาสํ อลภิตฺวา ทกฺขิณทฺวารํ คนฺตฺวา ราชานํ อาคจฺฉนฺตํ อุโลฺลกยมานา ทฺวารโต นาติทูเร อุนฺนตฎฺฐาเน ฐิตา สมฺปตฺตํ ราชานํ หเตฺถ อุกฺขิปิตฺวา ชยาเปสุํฯ ราชา วชิรงฺกุเสน วารณํ นิวเตฺตตฺวา เตสํ สนฺติกํ คนฺตฺวา เต พฺราหฺมเณ ‘‘กิํ อิจฺฉถา’’ติ ปุจฺฉิฯ พฺราหฺมณา ‘‘กลิงฺครฎฺฐํ ทุพฺภิกฺขภเยน ฉาตกภเยน โรคภเยน จ อุปทฺทุตํฯ โส อุปทฺทโว อิมสฺมิํ ตว มงฺคลหตฺถิมฺหิ นีเต  วูปสมฺมิสฺสติฯ ตสฺมา อิมํ อญฺชนวณฺณํ นาคํ อมฺหากํ เทหี’’ติ อาหํสุฯ ตมตฺถํ ปกาเสโนฺต สตฺถา อาห ‘‘กลิงฺครฎฺฐวิสยา…เป.… อญฺชนสวฺหย’’นฺติฯ ตสฺสโตฺถ วุโตฺต เอวฯ</p>


<p>อถ โพธิสโตฺต ‘‘น เมตํ ปติรูปํ, ยํ เม ยาจกานํ มโนรถวิฆาโต สิยา, มยฺหญฺจ สมาทานเภโท สิยา’’ติ หตฺถิกฺขนฺธโต โอตริตฺวา ‘‘สเจ อนลงฺกตฎฺฐานํ อตฺถิ, อลงฺกริตฺวา ทสฺสามี’’ติ สมนฺตโต โอโลเกตฺวา อนลงฺกตฎฺฐานํ อทิสฺวา โสณฺฑาย นํ คเหตฺวา พฺราหฺมณานํ หเตฺถสุ ฐเปตฺวา รตนภิงฺคาเรน ปุปฺผคนฺธวาสิตํ อุทกํ ปาเตตฺวา อทาสิฯ เตน วุตฺตํ –</p>


<ol>
<li>
‘‘น เม ยาจกมนุปฺปเตฺต, ปฎิเกฺขโป อนุจฺฉโว;  
  
มา เม ภิชฺชิ สมาทานํ, ทสฺสามิ วิปุลํ คชํฯ  
</li>
  
<li>
‘‘นาคํ คเหตฺวา โสณฺฑาย, ภิงฺคาเร รตนามเย;  
  
ชลํ หเตฺถ อากิริตฺวา, พฺราหฺมณานํ อทํ คช’’นฺติฯ  
</li>
  
<p>ตตฺถ  ติ ยาจเก อนุปฺปเตฺตฯ ติ อนุจฺฉวิโก ปติรูโปฯ นฺติ สพฺพญฺญุตญฺญาณตฺถาย สพฺพสฺส ยาจกสฺส สพฺพํ อนวชฺชํ อิจฺฉิตํ ททโนฺต ทานปารมิํ ปูเรสฺสามีติ ยํ มยฺหํ สมาทานํ, ตํ มา ภิชฺชิฯ ตสฺมา นฺติ มหนฺตํ อิมํ มงฺคลหตฺถิํ ทสฺสามีติฯ นฺติ อทาสิํฯ
</ol></p>


<ol>
<li>
<p> ตสฺมิํ ปน หตฺถิมฺหิ ทิเนฺน อมจฺจา โพธิสตฺตํ เอตทโวจุํ – ‘‘กสฺมา, มหาราช, มงฺคลหตฺถิํ ททตฺถ, นนุ อโญฺญ หตฺถี ทาตโพฺพ, รญฺญา นาม เอวรูโป โอปวโยฺห มงฺคลหตฺถี อิสฺสริยํ อภิวิชยญฺจ อากงฺขเนฺตน น ทาตโพฺพ’’ติ ฯ มหาสโตฺต ยํ มํ ยาจกา ยาจนฺติ, ตเทว มยา ทาตพฺพํ, สเจ ปน มํ รชฺชํ ยาเจยฺยุํ, รชฺชมฺปิ เตสํ ทเทยฺยํ, มยฺหํ รชฺชโตปิ ชีวิตโตปิ สพฺพญฺญุตญฺญาณเมว ปิยตรํ, ตสฺมา ตํ หตฺถิํ อทาสินฺติ อาหฯ เตน วุตฺตํ ติอาทิฯ ตตฺถ ติ ตสฺส เตน, ตสฺมิํ  หตฺถิมฺหิ ทิเนฺนฯ
</ol></p>


<p> นฺติ มงฺคลคุเณหิ สมนฺนาคตํฯ นฺติ สงฺคามวิชยา อุตฺตมํ, สงฺคามวิชเย วา อุตฺตมํ ปธานํ ปวรํ นาคํฯ   ติ ตสฺมิํ นาเค อปคเต ตว รชฺชํ กิํ กริสฺสติ, รชฺชกิจฺจํ น กริสฺสติ, รชฺชมฺปิ อปคตเมวาติ ทเสฺสติฯ</p>


<p> นฺติ ติฎฺฐตุ นาโค ติรจฺฉานคโต, อิทํ เม สพฺพํ กุรุรฎฺฐมฺปิ ยาจกานํ ทเทยฺยํฯ ติ รเชฺชปิ วา กิํ วตฺตพฺพํ, อตฺตโน สรีรมฺปิ ยาจกานํ ทเทยฺยํ, สโพฺพปิ หิ เม อชฺฌตฺติกพาหิโร ปริคฺคโห โลกหิตตฺถเมว มยา ปริจฺจโตฺตฯ ยสฺมา  สพฺพญฺญุตา จ ทานปารมิํ อาทิํ กตฺวา สพฺพปารมิโย อปูเรเนฺตน น สกฺกา ลทฺธุํ, ตสฺมา นาคํ อทาสิํ อหนฺติ ทเสฺสติฯ</p>


<p>เอวมฺปิ ตสฺมิํ นาเค อานีเต กลิงฺครเฎฺฐ เทโว น วสฺสเตวฯ กลิงฺคราชา ‘‘อิทานิปิ น วสฺสติ, กิํ นุ โข การณ’’นฺติ ปุจฺฉิตฺวา ‘‘กุรุราชา ครุธเมฺม รกฺขติ, เตนสฺส รเฎฺฐ อนฺวทฺธมาสํ อนุทสาหํ เทโว วสฺสติ, รโญฺญ คุณานุภาโว เอส, น อิมสฺส ติรจฺฉานคตสฺสา’’ติ ชานิตฺวา ‘‘มยมฺปิ ครุธเมฺม รกฺขิสฺสาม, คจฺฉถ ธนญฺจยโกรพฺยสฺส สนฺติเก เต สุวณฺณปเฎฺฎ ลิขาเปตฺวา อาเนถา’’ติ อมเจฺจ เปเสสิฯ ครุธมฺมา วุจฺจนฺติ ปญฺจ สีลานิ, ตานิ โพธิสโตฺต สุปริสุทฺธานิ กตฺวา รกฺขติ, ยถา จ โพธิสโตฺตฯ เอวมสฺส มาตา  อคฺคมเหสี, กนิฎฺฐภาตา อุปราชา, ปุโรหิโต พฺราหฺมโณ, รชฺชุคฺคาหโก อมโจฺจ, สารถิ เสฎฺฐิ, โทณมาปโก โทวาริโก, นครโสภินี วณฺณทาสีติฯ เตน วุตฺตํ –</p>


<p>
‘‘ราชา มาตา มเหสี จ, อุปราชา ปุโรหิโต;  
  
รชฺชุคฺคาโห สารถี เสฎฺฐิ, โทโณ โทวาริโก ตถา;  
  
คณิกา เต เอกาทส, ครุธเมฺม ปติฎฺฐิตา’’ติฯ  
</p>
  
<p>เต  อมจฺจา โพธิสตฺตํ อุปสงฺกมิตฺวา วนฺทิตฺวา ตมตฺถํ อาโรเจสุํฯ มหาสโตฺต ‘‘มยฺหํ ครุธเมฺม กุกฺกุจฺจํ อตฺถิ, มาตา ปน เม สุรกฺขิตํ รกฺขติ, ตสฺสา สนฺติเก คณฺหถา’’ติ วตฺวา เตหิ ‘‘มหาราช, กุกฺกุจฺจํ นาม สิกฺขากามสฺส สเลฺลขวุตฺติโน โหติ, เทถ โน’’ติ ยาจิโต ‘‘ปาโณ น หนฺตโพฺพ, อทินฺนํ น อาทาตพฺพํ, กาเมสุมิจฺฉาจาโร น จริตโพฺพ, มุสา น ภณิตพฺพํ, มชฺชํ น ปาตพฺพ’’นฺติ สุวณฺณปเฎฺฎ ลิขาเปตฺวา ‘‘เอวํ สเนฺตปิ มาตุ สนฺติเก คณฺหถา’’ติ อาหฯ</p>


<p>ทูตา  ราชานํ วนฺทิตฺวา ตสฺสา สนฺติกํ คนฺตฺวา ‘‘เทวิ, ตุเมฺห กิร ครุธมฺมํ รกฺขถ, ตํ โน เทถา’’ติ วทิํสุฯ โพธิสตฺตสฺส มาตาปิ ตเถว อตฺตโน กุกฺกุจฺจสฺส อตฺถิภาวํ วตฺวาว เตหิ ยาจิตา อทาสิฯ ตถา มเหสิอาทโยปิฯ เต สเพฺพสมฺปิ สนฺติเก สุวณฺณปเฎฺฎ ครุธเมฺม ลิขาเปตฺวา ทนฺตปุรํ คนฺตฺวา กลิงฺครโญฺญ ทตฺวา ตํ ปวตฺติํ อาโรเจสุํฯ โสปิ ราชา ตสฺมิํ ธเมฺม วตฺตมาโน ปญฺจ สีลานิ ปูเรสิฯ ตโต สกลกลิงฺครเฎฺฐ เทโว วสฺสิฯ ตีณิ ภยานิ วูปสนฺตานิฯ รฎฺฐํ เขมํ สุภิกฺขํ อโหสิฯ โพธิสโตฺต ยาวชีวํ ทานาทีนิ ปุญฺญานิ กตฺวา สปริโส สคฺคปุรํ ปูเรสิฯ</p>


<p>ตทา คณิกาทโย อุปฺปลวณฺณาทโย อเหสุํฯ วุตฺตเญฺหตํ –</p>


<p>
‘‘คณิกา อุปฺปลวณฺณา, ปุโณฺณ โทวาริโก ตทา;  
  
รชฺชุคฺคาโห จ กจฺจาโน, โทณมาปโก จ โกลิโตฯ  
</p>
  
<p>
‘‘สาริปุโตฺต ตทา เสฎฺฐิ, อนุรุโทฺธ จ สารถิ;  
  
พฺราหฺมโณ กสฺสโป เถโร, อุปราชานนฺทปณฺฑิโตฯ  
</p>
  
<p>
‘‘มเหสี  
ราหุลมาตา, มายาเทวี ชเนตฺติกา;  
  
กุรุราชา โพธิสโตฺต, เอวํ ธาเรถ ชาตก’’นฺติฯ (ธ. ป. อฎฺฐ. ๒.๓๖๑ หํสฆาตกภิกฺขุวตฺถุ);  
</p>
  
<p>อิธาปิ เนกฺขมฺมปารมิอาทโย เสสธมฺมา จ วุตฺตนเยเนว นิทฺธาเรตพฺพาติฯ</p>

</p>


<h3>๔. มหาสุทสฺสนจริยาวณฺณนา</h3>
<p> จตุเตฺถ  ติ กุสาวตีนามเก นคเร, ยสฺมิํ ฐาเน เอตรหิ กุสินารา นิวิฎฺฐาฯ ติ ขตฺติโย, นาเมน  นามฯ ติ จกฺกรตนํ วเตฺตติ จตูหิ วา สมฺปตฺติจเกฺกหิ วตฺตติ, เตหิ จ ปรํ ปวเตฺตติ, ปรหิตาย จ อิริยาปถจกฺกานํ วโตฺต เอตสฺมิํ อตฺถีติปิ จกฺกวตฺตีฯ อถ วา จตูหิ อจฺฉริยธเมฺมหิ สงฺคหวตฺถูหิ จ สมนฺนาคเตน, ปเรหิ อนภิภวนียสฺส อนติกฺกมนียสฺส อาณาสงฺขาตสฺส จกฺกสฺส วโตฺต เอตสฺมิํ อตฺถีติปิ ฯ ปริณายกรตนปุพฺพงฺคเมน  หตฺถิรตนาทิปมุเขน มหาพลกาเยน ปุญฺญานุภาวนิพฺพเตฺตน กายพเลน จ สมนฺนาคตตฺตา นฺติ สมฺพโนฺธฯ ตตฺรายํ อนุปุพฺพิกถา –</p>


<p>อตีเต กิร มหาปุริโส สุทสฺสนตฺตภาวโต ตติเย อตฺตภาเว คหปติกุเล นิพฺพโตฺต ธรมานกสฺส พุทฺธสฺส สาสเน เอกํ เถรํ อรญฺญวาสํ วสนฺตํ อตฺตโน กเมฺมน อรญฺญํ ปวิโฎฺฐ รุกฺขมูเล นิสินฺนํ ทิสฺวา ‘‘อิธ มยา อยฺยสฺส ปณฺณสาลํ กาตุํ วฎฺฎตี’’ติ จิเนฺตตฺวา อตฺตโน กมฺมํ ปหาย ทพฺพสมฺภารํ ฉินฺทิตฺวา นิวาสโยคฺคํ ปณฺณสาลํ กตฺวา ทฺวารํ โยเชตฺวา กฎฺฐตฺถรณํ กตฺวา ‘‘กริสฺสติ นุ โข ปริโภคํ, น นุ โข กริสฺสตี’’ติ เอกมเนฺต นิสีทิฯ เถโร อโนฺตคามโต อาคนฺตฺวา ปณฺณสาลํ ปวิสิตฺวา กฎฺฐตฺถรเณ นิสีทิฯ มหาสโตฺตปิ นํ อุปสงฺกมิตฺวา ‘‘ผาสุกา, ภเนฺต, ปณฺณสาลา’’ติ ปุจฺฉิฯ ผาสุกา, ภทฺทมุข, ปพฺพชิตสารุปฺปาติฯ วสิสฺสถ, ภเนฺต, อิธาติ? อาม, อุปาสกาติฯ โส อธิวาสนากาเรเนว ‘‘วสิสฺสตี’’ติ ญตฺวา ‘‘นิพทฺธํ มยฺหํ ฆรทฺวารํ อาคนฺตพฺพ’’นฺติ ปฎิชานาเปตฺวา นิจฺจํ อตฺตโน  ฆเรเยว ภตฺตวิสฺสคฺคํ การาเปสิฯ โส ปณฺณสาลายํ กฎสารกํ ปตฺถริตฺวา มญฺจปีฐํ ปญฺญเปสิ, อปเสฺสนํ นิกฺขิปิ, ปาทกฐลิกํ ฐเปสิ, โปกฺขรณิํ ขณิ, จงฺกมํ กตฺวา วาลุกํ โอกิริ, ปริสฺสยวิโนทนตฺถํ ปณฺณสาลํ กณฺฎกวติยา ปริกฺขิปิ, ตถา โปกฺขรณิํ จงฺกมญฺจฯ เตสํ อโนฺตวติปริยเนฺต ตาลปนฺติโย โรเปสิฯ เอวมาทินา  อาวาสํ นิฎฺฐาเปตฺวา เถรสฺส ติจีวรํ อาทิํ กตฺวา สพฺพํ สมณปริกฺขารํ อทาสิฯ เถรสฺส หิ ตทา โพธิสเตฺตน ติจีวรปิณฺฑปาตปตฺตถาลกปริสฺสาวนธมกรณปริโภคภาชนฉตฺตุปาหนอุทกตุมฺพสูจิกตฺตร- ยฎฺฐิอารกณฺฎกปิปฺผลินขเจฺฉทนปทีเปยฺยาทิ ปพฺพชิตานํ ปริโภคชาตํ อทินฺนํ นาม นาโหสิฯ โส ปญฺจ สีลานิ รกฺขโนฺต อุโปสถํ กโรโนฺต ยาวชีวํ เถรํ อุปฎฺฐหิฯ เถโร ตเตฺถว วสโนฺต อรหตฺตํ ปตฺวา ปรินิพฺพายิฯ</p>


<p> โพธิสโตฺตปิ ยาวตายุกํ ปุญฺญํ กตฺวา เทวโลเก นิพฺพตฺติตฺวา ตโต จุโต มนุสฺสโลกํ อาคจฺฉโนฺต กุสาวติยา ราชธานิยา นิพฺพตฺติตฺวา มหาสุทสฺสโน นาม ราชา อโหสิ จกฺกวตฺตีฯ ตสฺสิสฺสริยานุภาโว ‘‘ภูตปุพฺพํ, อานนฺท, ราชา มหาสุทสฺสโน นาม อโหสิ ขตฺติโย  มุทฺธาวสิโตฺต’’ติอาทินา (ที. นิ. ๒.๒๔๒) นเยน สุเตฺต อาคโต เอวฯ ตสฺส กิร จตุราสีติ นครสหสฺสานิ กุสาวตีราชธานิปฺปมุขานิ, จตุราสีติ ปาสาทสหสฺสานิ ธมฺมปาสาทปฺปมุขานิ, จตุราสีติ กูฎาคารสหสฺสานิ มหาพฺยูหกูฎาคารปฺปมุขานิ, ตานิ สพฺพานิ ตสฺส เถรสฺส กตาย เอกิสฺสา ปณฺณสาลาย นิสฺสเนฺทน นิพฺพตฺตานิ, จตุราสีติ ปลฺลงฺกสหสฺสานิ นาคสหสฺสานิ อสฺสสหสฺสานิ รถสหสฺสานิ ตสฺส ทินฺนสฺส มญฺจปีฐสฺส, จตุราสีติ มณิสหสฺสานิ ตสฺส ทินฺนสฺส ปทีปสฺส, จตุราสีติ โปกฺขรณิสหสฺสานิ เอกโปกฺขรณิยา, จตุราสีติ อิตฺถิสหสฺสานิ ปุตฺตสหสฺสานิ คหปติสหสฺสานิ จ ปตฺตถาลกาทิปริโภคารหสฺส ปพฺพชิตปริกฺขารทานสฺส, จตุราสีติ เธนุสหสฺสานิ ปญฺจโครสทานสฺส, จตุราสีติ วตฺถโกฎฺฐสหสฺสานิ นิวาสนปารุปนทานสฺส, จตุราสีติ ถาลิปากสหสฺสานิ โภชนทานสฺส นิสฺสเนฺทน นิพฺพตฺตานิฯ โส สตฺตหิ รตเนหิ จตูหิ อิทฺธีหิ จ สมนฺนาคโต ราชาธิราชา หุตฺวา สกลํ สาครปริยนฺตํ ปถวิมณฺฑลํ ธเมฺมน อภิวิชิย อชฺฌาวสโนฺต อเนกสเตสุ ฐาเนสุ ทานสาลาโย กาเรตฺวา มหาทานํ ปฎฺฐเปสิฯ ทิวสสฺส ติกฺขตฺตุํ นคเร เภริํ จราเปสิ ‘‘โย ยํ อิจฺฉติ, โส ทานสาลาสุ อาคนฺตฺวา ตํ คณฺหาตู’’ติฯ เตน วุตฺตํ นฺติอาทิฯ</p>


<p>ตตฺถ ติ ตสฺมิํ นคเรฯ ‘‘ตทาห’’นฺติปิ ปาโฐ, ตสฺส ตทา อหํ, มหาสุทสฺสนกาเลติ  อโตฺถฯ นฺติ ตสฺมิํ ตสฺมิํ ฐาเน, ตสฺส ตสฺส ปาการสฺส อโนฺต จ พหิ จาติ  อโตฺถฯ ติ พฺราหฺมณาทีสุ โย โกจิ สโตฺต อนฺนาทีสุ เทยฺยธเมฺมสุ ยํ กิญฺจิ อิจฺฉติฯ ติ ตเสฺสว เววจนํฯ นฺติ อเนกวารํ ปริยายนฺตเรหิ จ ทานโฆสนาย ปวตฺติตภาวทสฺสนตฺถํ วุตฺตํ, เอเตน ทานปารมิยา สรูปํ ทเสฺสติฯ เทยฺยธมฺมปฎิคฺคาหกวิกปฺปรหิตา หิ โพธิสตฺตานํ ทานปารมีติฯ</p>


<p> อิทานิ ทานโฆสนาย ตสฺส ตสฺส เทยฺยธมฺมสฺส อนุจฺฉวิกปุคฺคลปริกิตฺตนํ ทเสฺสตุํ ติอาทิ วุตฺตํฯ</p>


<p>ตตฺถ  ติ ชิฆจฺฉิโตฯ ติ ปิปาสิโตฯ นฺติปิ ‘‘อิจฺฉตี’’ติ ปทํ อาเนตฺวา โยเชตพฺพํฯ ติ วตฺถวิกโล, วเตฺถน อตฺถิโกติ อธิปฺปาโยฯ ติ นิวาสิสฺสติฯ</p>


<p> ติ โก ปถิโก ปเถ มเคฺค อตฺตโน วสฺสวาตาตปรกฺขณตฺถํ ฉตฺตํ คณฺหาติ, ฉเตฺตน อตฺถิโกติ อโตฺถฯ ติ ทสฺสนียตาย สุภา สุขสมฺผสฺสตาย มุทู อุปาหนา อตฺตโน ปาทานํ จกฺขูนญฺจ รกฺขณตฺถํฯ ติ โก ตาหิ อตฺถิโกติ อธิปฺปาโยฯ ติ เอตฺถ -สเทฺทน มชฺฌนฺหิเก จาติ อาหริตฺวา วตฺตพฺพํฯ ‘‘ทิวเส ติกฺขตฺตุํ โฆสาเปมี’’ติ หิ วุตฺตํฯ</p>


<p> ติ ตํ ทานํ น ทสสุ ฐาเนสุ ปฎิยตฺตนฺติ โยชนาฯ  วา  อปิ จ โข อเนกสเตสุ ฐาเนสุ ปฎิยตฺตํฯ นฺติ ยาจเก อุทฺทิสฺส ธนํ ปฎิยตฺตํ อุปกฺขฎํฯ ทฺวาทสโยชนายาเม หิ นคเร สตฺตโยชนวิตฺถเต สตฺตสุ ปาการนฺตเรสุ สตฺต ตาลปนฺติปริเกฺขปา, ตาสุ ตาลปนฺตีสุ จตุราสีติ โปกฺขรณิสหสฺสานิ ปาฎิเยกฺกํ โปกฺขรณิตีเร มหาทานํ ปฎฺฐปิตํฯ วุตฺตเญฺหตํ ภควตา –</p>

</p>


<p> ตตฺถายํ  ทานสฺส ปวตฺติตากาโร – มหาปุริโส หิ อิตฺถีนญฺจ ปุริสานญฺจ อนุจฺฉวิเก อลงฺกาเร กาเรตฺวา อิตฺถิมตฺตเมว ตตฺถ ปริจารวเสน เสสญฺจ สพฺพํ ปริจฺจาควเสน  ฐเปตฺวา ‘‘ราชา มหาสุทสฺสโน ทานํ เทติ, ตํ ยถาสุขํ ปริภุญฺชถา’’ติ เภริํ จราเปสิฯ มหาชนา โปกฺขรณิตีรํ คนฺตฺวา นฺหตฺวา วตฺถาทีนิ นิวาเสตฺวา มหาสมฺปตฺติํ อนุภวิตฺวา เยสํ ตาทิสานิ อตฺถิ, เต ปหาย คจฺฉนฺติ ฯ เยสํ นตฺถิ, เต คเหตฺวา คจฺฉนฺติฯ เย หตฺถิยานาทีสุปิ นิสีทิตฺวา ยถาสุขํ วิจริตฺวา วรสยเนสุปิ สยิตฺวา สมฺปตฺติํ อนุภวิตฺวา อิตฺถีหิปิ สทฺธิํ สมฺปตฺติํ อนุภวิตฺวา สตฺตวิธรตนปสาธนานิ ปสาเธตฺวา สมฺปตฺติํ อนุภวิตฺวา ยํ ยํ อตฺถิกา, ตํ ตํ คเหตฺวา คจฺฉนฺติ, อนตฺถิกา โอหาย คจฺฉนฺติฯ ตมฺปิ ทานํ อุฎฺฐาย สมุฎฺฐาย เทวสิกํ ทียเตวฯ ตทา ชมฺพุทีปวาสีนํ อญฺญํ กมฺมํ นตฺถิ, ทานํ ปริภุญฺชนฺตา สมฺปตฺติํ อนุภวนฺตา วิจรนฺติฯ น ตสฺส ทานสฺส กาลปริเจฺฉโท อโหสิฯ รตฺติญฺจาปิ ทิวาปิ ยทา ยทา อตฺถิกา อาคจฺฉนฺติ, ตทา ตทา ทียเตวฯ เอวํ มหาปุริโส ยาวชีวํ สกลชมฺพุทีปํ อุนฺนงฺคลํ กตฺวา มหาทานํ ปวเตฺตสิฯ เตน วุตฺตํ ติอาทิฯ</p>


<p>ตตฺถ ติ เอเตนสฺส ยถากาลํ ทานํ ทเสฺสติฯ ยาจกานญฺหิ ลาภาสาย อุปสงฺกมนกาโล เอว โพธิสตฺตานํ ทานสฺส กาโล นามฯ ติ ยาจโกฯ นฺติ เอเตน ยถาภิรุจิตํ ทานํฯ โย โย หิ ยาจโก ยํ ยํ เทยฺยธมฺมํ อิจฺฉติ, ตสฺส ตสฺส ตํตเทว โพธิสโตฺต เทติฯ น ตสฺส มหคฺฆทุลฺลภาทิภาวํ อตฺตโน อุปโรธํ จิเนฺตสิฯ ติ เอเตน ยาวทิจฺฉกํ ทานํ ทเสฺสติ, ยตฺตกญฺหิ ยาจกา อิจฺฉนฺติ, ตตฺตกํ อปริหาเปตฺวาว มหาสโตฺต เทติ อุฬารชฺฌาสยตาย จ มหิทฺธิกตาย จฯ</p>


<p> นฺติ เอเตน ทานสฺส กาลปริยนฺตาภาวํ ทเสฺสติฯ สมาทานโต ปฎฺฐาย หิ มหาสตฺตา ยาวปาริปูริ เวมเชฺฌ น กาลปริเจฺฉทํ กโรนฺติ, โพธิสมฺภารสมฺภรเณ สโงฺกจาภาเวน อนฺตรนฺตรา อโวสานาปตฺติโต มรเณนปิ อนุปเจฺฉโท เอว, ตโต ปรมฺปิ ตเถว ปฎิปชฺชนโต, ‘‘ยาวชีวิก’’นฺติ ปน มหาสุทสฺสนจริตสฺส วเสน วุตฺตํฯ ติ อิทํ ธนํ นาม มยฺหํ  น เทสฺสํ อมนาปนฺติ เอวรูปํ มหาทานํ เทโนฺต เคหโต จ ธนํ นีหราเปมิฯ ติ มม สมีเป ธนนิจโย ธนสงฺคโห นาปิ นตฺถิ, สเลฺลขวุตฺติสมโณ วิย อสงฺคโหปิ น โหมีติ อโตฺถฯ อิทํ เยน อชฺฌาสเยน ตสฺสิทํ มหาทานํ ปวตฺติตํ, ตํ ทเสฺสตุํ วุตฺตํฯ</p>


<p> อิทานิ   ตํ อุปมาย วิภาเวตุํ ติอาทิมาหฯ ตตฺถิทํ อุปมาสํสนฺทเนน สทฺธิํ อตฺถทสฺสนํ – ยถา นาม  โรคาภิภูโต ปุริโส โรคโต อตฺตานํ ปริโมเจตุกาโม  หิรญฺญสุวณฺณาทินา  ติกิจฺฉกํ  อาราเธตฺวา ยถาวิธิ ปฎิปชฺชโนฺต ตโต  วิมุจฺจติฯ</p>


<p>  เอวเมว อหมฺปิ อฎฺฎภูตํ สกลโลกํ กิเลสโรคโต สกลสํสารทุกฺขโรคโต จ ปริโมเจตุกาโม ตสฺส ตโต ปริโมจนสฺส อยํ สพฺพสาปเตยฺยปริจฺจาโค ทานปารมิอุปาโยติ  พุชฺฌมาโน  เทยฺยธมฺมสฺส ปฎิคฺคาหกานญฺจ วเสน อนวเสสโต มหาทานสฺส วเสน สตฺตานํ อชฺฌาสยํ  อตฺตโน จ น มยฺหํ ทานปารมี ปริปุณฺณา, ตสฺมา นฺติ ปวตฺตํ อูนํ มนํ  ปวตฺตยิตุํ  ยาจเก  เอวรูปํ มหาทานํ ททามิ, ตญฺจ โข ตสฺมิํ ทานธเมฺม ตสฺส จ ผเล  อนเปโกฺข  กิญฺจิปิ อปจฺจาสีสมาโน เกวลํ  สพฺพญฺญุตญฺญาณเมว อธิคนฺตุํ ติฯ</p>


<p>เอวํ มหาสโตฺต มหาทานํ ปวเตฺตโนฺต อตฺตโน ปุญฺญานุภาวนิพฺพตฺตํ ธมฺมปาสาทํ อภิรุยฺห มหาพฺยูหกูฎาคารทฺวาเร เอว กามวิตกฺกาทโย นิวเตฺตตฺวา ตตฺถ โสวณฺณมเย ราชปลฺลเงฺก นิสิโนฺน ฌานาภิญฺญาโย นิพฺพเตฺตตฺวา ตโต นิกฺขมิตฺวา โสวณฺณมยํ กูฎาคารํ ปวิสิตฺวา ตตฺถ รชตมเย ปลฺลเงฺก นิสิโนฺน จตฺตาโร พฺรหฺมวิหาเร ภาเวตฺวา จตุราสีติ วสฺสสหสฺสานิ ฌานสมาปตฺตีหิ วีตินาเมตฺวา มรณสมเย ทสฺสนาย อุปคตานํ สุภทฺทาเทวีปมุขานํ จตุราสีติยา อิตฺถาคารสหสฺสานํ อมจฺจปาริสชฺชาทีนญฺจ –</p>


<p>
‘‘อนิจฺจา  
วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโข’’ติฯ (ที. นิ. ๒.๒๒๑, ๒๗๒; สํ. นิ. ๑.๑๘๖; ๒.๑๔๓) –  
</p>
  
<p>อิมาย คาถาย โอวทิตฺวา อายุปริโยสาเน พฺรหฺมโลกปรายโน อโหสิฯ</p>


<p>ตทา สุภทฺทาเทวี ราหุลมาตา อโหสิ, ปริณายกรตนํ ราหุโล, เสสปริสา พุทฺธปริสา, มหาสุทสฺสโน ปน โลกนาโถฯ</p>


<p>อิธาปิ   ทส ปารมิโย สรูปโต ลพฺภนฺติ เอว, ทานชฺฌาสยสฺส ปน อุฬารตาย ทานปารมี เอว  อาคตาฯ เสสธมฺมา เหฎฺฐา วุตฺตนยา เอวฯ ตถา อุฬาเร สตฺตรตนสมุชฺชเล จตุทีปิสฺสริเยปิ ฐิตสฺส ตาทิสํ โภคสุขํ อนลงฺกริตฺวา กามวิตกฺกาทโย ทูรโต วิกฺขเมฺภตฺวา ตถารูเป มหาทาเน ปวเตฺตนฺตเสฺสว จตุราสีติ วสฺสสหสฺสานิ สมาปตฺตีหิ วีตินาเมตฺวา อนิจฺจตาทิปฎิสํยุตฺตํ ธมฺมกถํ กตฺวาปิ วิปสฺสนาย อนุสฺสุกฺกนํ สพฺพตฺถ อนิสฺสงฺคตาติ เอวมาทโย คุณานุภาวา นิทฺธาเรตพฺพาติฯ</p>

</p>


<h3>๕. มหาโควินฺทจริยาวณฺณนา</h3>
<p>ปญฺจเม ติ สตฺตภูอาทีนํ สตฺตนฺนํ ราชูนํ สพฺพกิจฺจานุสาสกปุโรหิโตฯ ติ เตหิ เอว อเญฺญหิ จ ชมฺพุทีเป สเพฺพเหว ขตฺติเยหิ จตุปจฺจยปูชาย สกฺการสมฺมาเนน จ ปูชิโตฯ ติ มหานุภาวตาย โควินฺทสฺสาภิเสเกน อภิสิตฺตตาย จ ‘‘มหาโควิโนฺท’’ติ สงฺขํ คโต พฺราหฺมโณ, อภิสิตฺตกาลโต ปฎฺฐาย หิ โพธิสตฺตสฺส อยํ สมญฺญา ชาตา, นาเมน ปน  นามฯ ตสฺส กิร ชาตทิวเส สพฺพาวุธานิ โชติํสุฯ ราชาปิ ปจฺจูสสมเย อตฺตโน มงฺคลาวุธํ ปชฺชลิตํ ทิสฺวา ภีโต อตฺตโน ปุโรหิตํ โพธิสตฺตสฺส ปิตรํ อุปฎฺฐานํ อาคตํ ปุจฺฉิตฺวา ‘‘มา ภายิ, มหาราช, มยฺหํ ปุโตฺต ชาโต, ตสฺสานุภาเวน น เกวลํ ราชเคเหเยว, สกลนคเรปิ อาวุธานิ ปชฺชลิํสุ, น  ตํ นิสฺสาย ตุยฺหํ อนฺตราโย อตฺถิ, สกลชมฺพุทีเป ปน ปญฺญาย เตน สโม น ภวิสฺสติ, ตเสฺสตํ ปุพฺพนิมิตฺต’’นฺติ ปุโรหิเตน สมสฺสาสิโต ตุฎฺฐจิโตฺต ‘‘กุมารสฺส ขีรมูลํ โหตู’’ติ สหสฺสํ ทตฺวา ‘‘วยปฺปตฺตกาเล มยฺหํ ทเสฺสถา’’ติ อาหฯ โส วุทฺธิปฺปโตฺต อปรภาเค อลมตฺถทโสฺส สตฺตนฺนํ ราชูนํ สพฺพกิจฺจานุสาสโก หุตฺวา ปพฺพชิตฺวา จ สเตฺต ทิฎฺฐธมฺมิกสมฺปรายิเกหิ อนเตฺถหิ ปาเลตฺวา อเตฺถหิ นิโยเชสิฯ อิติ โชติตตฺตา ปาลนสมตฺถตาย  จ ‘‘โชติปาโล’’ติสฺส นามํ อกํสุฯ เตน วุตฺตํ ‘‘นาเมน โชติปาโล นามา’’ติ (ที. นิ. ๒.๓๐๔)ฯ</p>


<p>ตตฺถ โพธิสโตฺต ทิสมฺปติสฺส นาม รโญฺญ ปุโรหิตสฺส โควินฺทพฺราหฺมณสฺส ปุโตฺต หุตฺวา อตฺตโน ปิตุ ตสฺส จ รโญฺญ อจฺจเยน ตสฺส ปุโตฺต เรณุ, สหายา จสฺส สตฺตภู, พฺรหฺมทโตฺต, เวสฺสภู , ภรโต, เทฺว จ ธตรฎฺฐาติ อิเม สตฺต ราชาโน ยถา อญฺญมญฺญํ น วิวทนฺติฯ เอวํ รเชฺช ปติฎฺฐาเปตฺวา เตสํ อตฺถธเมฺม อนุสาสโนฺต ชมฺพุทีปตเล สเพฺพสํ ราชูนํ อเญฺญสญฺจ พฺราหฺมณานํ เทวนาคคหปติกานํ สกฺกโต ครุกโต มานิโต ปูชิโต อปจิโต อุตฺตมํ คารวฎฺฐานํ ปโตฺต อโหสิฯ ตสฺส อตฺถธเมฺมสุ กุสลตาย ‘‘มหาโควิโนฺท’’เตฺวว สมญฺญา อุทปาทิฯ ยถาห ‘‘โควิโนฺท วต, โภ พฺราหฺมโณ, มหาโควิโนฺท วต, โภ พฺราหฺมโณ’’ติ (ที. นิ. ๒.๓๐๕)ฯ เตน วุตฺตํ –</p>


<ol>
<li>
‘‘ปุนาปรํ ยทา โหมิ, สตฺตราชปุโรหิโต;  
  
ปูชิโต นรเทเวหิ, มหาโควินฺทพฺราหฺมโณ’’ติฯ  
</li>
  
<p>อถ โพธิสตฺตสฺส ปุญฺญานุภาวสมุสฺสาหิเตหิ ราชูหิ เตสํ อนุยุเตฺตหิ ขตฺติเยหิ พฺราหฺมณคหปติเกหิ เนคมชานปเทหิ จ อุปรูปริ อุปนีโต สมนฺตโต มโหโฆ วิย อโชฺฌตฺถรมาโน อปริเมโยฺย อุฬาโร ลาภสกฺกาโร อุปฺปชฺชิ, ยถา ตํ อปริมาณาสุ ชาตีสุ อุปจิตวิปุลปุญฺญสญฺจยสฺส อุฬาราภิชาตสฺส ปริสุทฺธสีลาจารสฺส เปสลสฺส ปริโยทาตสพฺพสิปฺปสฺส สพฺพสเตฺตสุ ปุตฺตสทิสมหากรุณาวิปฺผารสินิทฺธมุทุหทยสฺสฯ โส จิเนฺตสิ – ‘‘เอตรหิ โข มยฺหํ มหาลาภสกฺกาโร, ยํนูนาหํ อิมินา สพฺพสเตฺต สนฺตเปฺปตฺวา ทานปารมิํ ปริปูเรยฺย’’นฺติฯ โส นครสฺส มเชฺฌ จตูสุ ทฺวาเรสุ อตฺตโน นิเวสนทฺวาเรติ ฉ ทานสาลาโย กาเรตฺวา เทวสิกํ อปริมิตธนปริจฺจาเคน มหาทานํ  ปวเตฺตสิฯ ยํ ยํ อุปายนํ อานียติ, ยญฺจ อตฺตโน อตฺถาย อภิสงฺขรียติ, สพฺพํ ตํ ทานสาลาสุ เอว เปเสสิฯ เอวํ ทิวเส ทิวเส มหาปริจฺจาคํ กโรนฺตสฺส จสฺส จิตฺตสฺส ติตฺติ วา สโนฺตโส วา นาโหสิ, กุโต ปน สโงฺกโจฯ ทานคฺคญฺจสฺส ลาภาสาย อาคจฺฉเนฺตหิ เทยฺยธมฺมํ คเหตฺวา คจฺฉเนฺตหิ จ มหาสตฺตสฺส จ คุณวิเสเส กิตฺตยเนฺตหิ มหาชนกาเยหิ อโนฺตนครํ พหินครญฺจ  สมนฺตโต เอโกฆภูตํ กปฺปวุฎฺฐานมหาวายุสงฺฆฎฺฎปริพฺภมิตํ วิย มหาสมุทฺทํ เอกโกลาหลํ เอกนินฺนาทํ อโหสิฯ เตน วุตฺตํ –
</ol></p>


<ol>
<li>
‘‘ตทาหํ สตฺตรเชฺชสุ, ยํ เม อาสิ อุปายนํ;  
  
เตน เทมิ มหาทานํ, อโกฺขภํ สาครูปม’’นฺติฯ  
</li>
  
<p>ตตฺถ นฺติ ยทา สตฺตราชปุโรหิโต มหาโควินฺทพฺราหฺมโณ โหมิ, ตทา อหํฯ ติ เรณุอาทีนํ สตฺตนฺนํ ราชูนํ รเชฺชสุฯ นฺติ อพฺภนฺตเรหิ จ พาหิเรหิ จ ปจฺจตฺถิเกหิ  อปฺปฎิเสธนียตาย เกนจิ อโกฺขภนียํฯ ‘‘อจฺจุพฺภ’’นฺติปิ ปาโฐฯ อติปุณฺณทานชฺฌาสยสฺส เทยฺยธมฺมสฺส จ อุฬารภาเวน วิปุลภาเวน จ อติวิย ปริปุณฺณนฺติ อโตฺถฯ นฺติ สาครสทิสํ, ยถา สาคเร อุทกํ สกเลนปิ โลเกน หรเนฺตน เขเปตุํ น สกฺกา, เอวํ ตสฺส ทานเคฺค เทยฺยธมฺมนฺติฯ
</ol></p>


<p> โอสานคาถาย นฺติ อุตฺตมํ อิจฺฉิตํ วา ธนํฯ เสสํ วุตฺตนยเมวฯ</p>


<p>เอวํ มหาสโตฺต ปฐมกปฺปิกมหาเมโฆ วิย มหาวสฺสํ อวิภาเคน มหนฺตํ ทานวสฺสํ วสฺสาเปโนฺต ทานพฺยาวโฎ หุตฺวาปิ เสสํ สตฺตนฺนํ ราชูนํ อตฺถธเมฺม อปฺปมโตฺต อนุสาสติฯ สตฺต จ พฺราหฺมณมหาสาเล วิชฺชาสิปฺปํ สิกฺขาเปติ, สตฺต จ นฺหาตกสตานิ มเนฺต วาเจติฯ ตสฺส อปเรน สมเยน เอวํ กลฺยาโณ กิตฺติสโทฺท อพฺภุคฺคโต ‘‘สกฺขิ มหาโควิโนฺท พฺราหฺมโณ พฺรหฺมานํ ปสฺสติ, สกฺขิ มหาโควิโนฺท พฺราหฺมโณ พฺรหฺมุนา สากเจฺฉติ สลฺลปติ มเนฺตตี’’ติ (ที. นิ. ๒.๓๑๒)ฯ โส จิเนฺตสิ – ‘‘เอตรหิ โข มยฺหํ อยํ อภูโต กิตฺติสโทฺท อพฺภุคฺคโต ‘พฺรหฺมานํ ปสฺสติ, สกฺขิ มหาโควิโนฺท พฺราหฺมโณ พฺรหฺมุนา สากเจฺฉติ สลฺลปติ มเนฺตตี’ติ, ยํนูนาหํ อิมํ ภูตํ เอว กเรยฺย’’นฺติฯ โส ‘‘เต สตฺต ราชาโน สตฺต จ พฺราหฺมณมหาสาเล สตฺต จ นฺหาตกสตานิ อตฺตโน ปุตฺตทารญฺจ อาปุจฺฉิตฺวา พฺรหฺมานํ  ปเสฺสยฺย’’นฺติ จิตฺตํ ปณิธาย วสฺสิเก จตฺตาโร มาเส พฺรหฺมวิหารภาวนมนุยุญฺชิฯ ตสฺส เจตสา เจโตปริวิตกฺกมญฺญาย พฺรหฺมา สนงฺกุมาโร ปุรโต ปาตุรโหสิฯ ตํ ทิสฺวา มหาปุริโส ปุจฺฉิ –</p>


<p>
‘‘วณฺณวา  
ยสวา สิริมา, โก นุ ตฺวมสิ มาริส;  
  
อชานนฺตา ตํ ปุจฺฉาม, กถํ ชาเนมุ ตํ มย’’นฺติฯ (ที. นิ. ๒.๓๑๘);  
</p>
  
<p>ตสฺส พฺรหฺมา อตฺตานํ ชานาเปโนฺต –</p>


<p>
‘‘มํ เว กุมารํ ชานนฺติ, พฺรหฺมโลเก สนนฺตนํ;  
  
สเพฺพ ชานนฺติ มํ เทวา, เอวํ โควินฺท ชานาหี’’ติฯ (ที. นิ. ๒.๓๑๘) –  
</p>
  
<p>วตฺวา เตน –</p>


<p>
‘‘อาสนํ  
อุทกํ ปชฺชํ, มธุสากญฺจ พฺรหฺมุโน;  
  
อเคฺฆ ภวนฺตํ ปุจฺฉาม, อคฺฆํ กุรุตุ โน ภว’’นฺติฯ (ที. นิ. ๒.๓๑๘) –  
</p>
  
<p>อุปนีตํ อติถิสกฺการํ อนตฺถิโกปิ พฺรหฺมา ตสฺส จิตฺตสมฺปหํสนตฺถํ วิสฺสาสกรณตฺถญฺจ สมฺปฎิจฺฉโนฺต ‘‘ปฎิคฺคณฺหาม เต อคฺฆํ, ยํ, ตฺวํ โควินฺท, ภาสสี’’ติฯ วตฺวา โอกาสทานตฺถํ –</p>


<p>
‘‘ทิฎฺฐธมฺมหิตตฺถาย, สมฺปรายสุขาย จ;  
  
กตาวกาโส ปุจฺฉสฺสุ, ยํกิญฺจิ อภิปตฺถิต’’นฺติฯ (ที. นิ. ๒.๓๑๘) –  
</p>
  
<p>โอกาสมกาสิฯ</p>


<p>อถ นํ มหาปุริโส สมฺปรายิกํ เอว อตฺถํ –</p>


<p>
‘‘ปุจฺฉามิ พฺรหฺมานํ สนงฺกุมารํ, กงฺขี อกงฺขิํ ปรเวทิเยสุ;  
  
กตฺถฎฺฐิโต กิมฺหิ จ สิกฺขมาโน, ปโปฺปติ มโจฺจ อมตํ พฺรหฺมโลก’’นฺติฯ (ที. นิ. ๒.๓๑๙) –  
</p>
  
<p>ปุจฺฉิฯ</p>


<p>ตสฺส พฺรหฺมา พฺยากโรโนฺต –</p>


<p>
‘‘หิตฺวา มมตฺตํ มนุเชสุ พฺรเหฺม, เอโกทิภูโต กรุเณธิมุโตฺต;  
  
นิรามคโนฺธ วิรโต เมถุนสฺมา, เอตฺถฎฺฐิโต เอตฺถ จ สิกฺขมาโน;  
  
ปโปฺปติ มโจฺจ อมตํ พฺรหฺมโลก’’นฺติฯ (ที. นิ. ๒.๓๑๙) –  
</p>
  
<p>พฺรหฺมโลกคามิมคฺคํ กเถสิฯ</p>


<p>ตตฺถ   ติ เว เอกํเสน มํ ‘‘กุมาโร’’ติ ชานนฺติฯ ติ เสฎฺฐโลเกฯ นฺติ จิรตนํ โปราณํฯ ติ, โควินฺท, เอวํ มํ ธาเรหิฯ</p>


<p>นฺติ  อิทํ โภโต พฺรหฺมุโน นิสีทนตฺถาย อาสนํ ปญฺญตฺตํฯ อิทํ  ปริโภชนียํ ปาทานํ โธวนตฺถํ ปานียํ ปิปาสหรณตฺถายฯ อิทํ  ปริสฺสมวิโนทนตฺถํ ปาทพฺภญฺชนเตลํฯ อิทํ  อตกฺกํ อโลณิกํ อธูปนํ อุทเกน เสทิตํ สากํ สนฺธาย วทติฯ ตทา หิ โพธิสตฺตสฺส ตํ จตุมาสํ พฺรหฺมจริยํ อภิสเลฺลขวุตฺติปรมุกฺกฎฺฐํ อโหสิฯ ตสฺสิเม สเพฺพ  กตฺวา  ตยิทํ  ปฎิคฺคณฺหาตุ  อิทํ อคฺฆนฺติ วุตฺตํ โหติฯ อิติ มหาปุริโส พฺรหฺมุโน เนสํ อปริภุญฺชนํ ชานโนฺตปิ วตฺตสีเส ฐตฺวา อตฺตโน อาจิณฺณํ อติถิปูชนํ ทเสฺสโนฺต เอวมาหฯ พฺรหฺมาปิสฺส อธิปฺปายํ ชานโนฺต ‘‘ปฎิคฺคณฺหาม เต อคฺฆํ, ยํ ตฺวํ, โควินฺท, ภาสสี’’ติ อาหฯ</p>


<p>ตตฺถ ตสฺส เต อาสเน มยํ นิสินฺนา นาม โหม, ปาโททเกน ปาทา โธตา นาม โหนฺตุ, ปานียํ ปีตา นาม โหม, ปาทพฺภญฺชเนน ปาทา มกฺขิตา นาม โหนฺตุ, อุทกสากมฺปิ ปริภุตฺตํ นาม โหตูติ อโตฺถฯ</p>


<p>ติ อหํ สวิจิกิโจฺฉ ปเรน สยํ อภิสงฺขตตฺตา ปรสฺส ปากเฎสุ ปรเวทิเยสุ ปเญฺหสุ นิพฺพิจิกิจฺฉํฯ</p>


<p>นฺติ ‘‘อิทํ มม, อิทํ มมา’’ติ ปวตฺตนกํ อุปกรณตณฺหํ จชิตฺวาฯ ติ สเตฺตสุฯ ติ โพธิสตฺตํ อาลปติฯ ติ เอโก อุเทติ ปวตฺตตีติ เอโกทิภูโต เอกีภูโต, เอเกน กายวิเวกํ ทเสฺสติฯ อถ วา เอโก อุเทตีติ เอโกทิ, สมาธิฯ ตํ ภูโต ปโตฺตติ  อุปจารปฺปนาสมาธีหิ สมาหิโตติ อโตฺถฯ เอตํ เอโกทิภาวํ กรุณาพฺรหฺมวิหารวเสน ทเสฺสโนฺต ติ อาหฯ กรุณชฺฌาเน อธิมุโตฺต, ตํ ฌานํ นิพฺพเตฺตตฺวาติ อโตฺถฯ ติ กิเลสสงฺขาตวิสฺสคนฺธรหิโตฯ ติ เอเตสุ ธเมฺมสุ ฐิโต, เอเต ธเมฺม สมฺปาเทตฺวาฯ ติ เอเตสุ ธเมฺมสุ สิกฺขมาโน , เอตํ พฺรหฺมวิหารภาวนํ ภาเวโนฺตติ อโตฺถฯ อยเมตฺถ สเงฺขโป, วิตฺถาโร ปน  (ที. นิ. ๒.๒๙๓ อาทโย) อาคโตเยวาติฯ</p>


<p>อถ มหาปุริโส ตสฺส พฺรหฺมุโน วจนํ สุตฺวา อามคเนฺธ ชิคุจฺฉโนฺต ‘‘อิทาเนวาหํ ปพฺพชิสฺสามี’’ติ อาหฯ พฺรหฺมาปิ  ‘‘สาธุ, มหาปุริส, ปพฺพชสฺสุฯ เอวํ สติ มยฺหมฺปิ ตว สนฺติเก อาคมนํ สฺวาคมนเมว ภวิสฺสติ, ตฺวํ, ตาต, สกลชมฺพุทีเป อคฺคปุริโส ปฐมวเย ฐิโต, เอวํ มหนฺตํ นาม สมฺปตฺติํ อิสฺสริยญฺจ ปหาย ปพฺพชนํ นาม คนฺธหตฺถิโน อโยพนฺธนํ ฉินฺทิตฺวา  วนคมนํ วิย อติอุฬารํ, พุทฺธตนฺติ นาเมสา’’ติ มหาโพธิสตฺตสฺส ทฬฺหีกมฺมํ กตฺวา พฺรหฺมโลกเมว คโตฯ มหาสโตฺตปิ ‘‘มม อิโต นิกฺขมิตฺวา ปพฺพชนํ นาม น ยุตฺตํ, อหํ ราชกุลานํ อตฺถํ อนุสาสามิ, ตสฺมา เตสํ อาโรเจตฺวา สเจ เตปิ ปพฺพชนฺติ สุนฺทรเมว, โน เจ ปุโรหิตฎฺฐานํ นิยฺยาเตตฺวา ปพฺพชิสฺสามี’’ติ จิเนฺตตฺวา เรณุสฺส ตาว รโญฺญ อาโรเจตฺวา เตน ภิโยฺยโสมตฺตาย กาเมหิ นิมนฺติยมาโน อตฺตโน สํเวคเหตุํ เอกเนฺตน ปพฺพชิตุกามตญฺจสฺส นิเวเทตฺวา เตน ‘‘ยทิ เอวํ อหมฺปิ ปพฺพชิสฺสามี’’ติ วุเตฺต ‘‘สาธู’’ติ สมฺปฎิจฺฉิตฺวา เอเตเนว นเยน สตฺตภูอาทโย ฉ ขตฺติเย, สตฺต จ พฺราหฺมณมหาสาเล, สตฺต จ นฺหาตกสตานิ, อตฺตโน ภริยาโย จ อาปุจฺฉิตฺวา สตฺตาหมตฺตเมว เตสํ จิตฺตานุรกฺขณตฺถํ ฐตฺวา มหาภินิกฺขมนสทิสํ นิกฺขมิตฺวา ปพฺพชิฯ</p>


<p>ตสฺส เต สตฺตราชาโน อาทิํ กตฺวา สเพฺพว อนุปพฺพชิํสุฯ สา อโหสิ มหตี ปริสาฯ อเนกโยชนวิตฺถาราย ปริสาย ปริวุโต มหาปุริโส ธมฺมํ เทเสโนฺต คามนิคมชนปทราชธานีสุ จาริกํ จรติ, มหาชนํ ปุเญฺญ ปติฎฺฐาเปติฯ คตคตฎฺฐาเน พุทฺธโกลาหลํ วิย โหติฯ มนุสฺสา ‘‘โควินฺทปณฺฑิโต กิร อาคจฺฉตี’’ติ สุตฺวา ปุเรตรเมว มณฺฑปํ กาเรตฺวา ตํ อลงฺการาเปตฺวา ปจฺจุคฺคนฺตฺวา มณฺฑปํ ปเวเสตฺวา นานคฺครสโภชเนน ปติมาเนนฺติฯ มหาลาภสกฺกาโร มโหโฆ วิย อโชฺฌตฺถรโนฺต อุปฺปชฺชิฯ มหาปุริโส มหาชนํ ปุเญฺญ ปติฎฺฐาเปสิ สีลสมฺปทาย อินฺทฺริยสํวเร โภชเน มตฺตญฺญุตาย ชาคริยานุโยเค กสิณปริกเมฺม ฌาเนสุ อภิญฺญาสุ อฎฺฐสมาปตฺตีสุ พฺรหฺมวิหาเรสูติฯ พุทฺธุปฺปาทกาโล วิย อโหสิฯ</p>


<p>โพธิสโตฺต  ยาวตายุกํ ปารมิโย ปูเรโนฺต สมาปตฺติสุเขน วีตินาเมตฺวา อายุปริโยสาเน พฺรหฺมโลเก นิพฺพตฺติฯ ตสฺส ตํ พฺรหฺมจริยํ อิทฺธเญฺจว ผีตญฺจ วิตฺถาริกํ พาหุชญฺญํ ปุถุภูตํ ยาว เทวมนุเสฺสหิ สุปฺปกาสิตํ จิรํ ทีฆมทฺธานํ ปวตฺติตฺถฯ ตสฺส  เย สาสนํ สเพฺพน สพฺพํ อาชานิํสุ, เต กายสฺส เภทา ปรํ มรณา สุคติํ พฺรหฺมโลกํ อุปปชฺชิํสุฯ เย น อาชานิํสุ, เต อเปฺปกเจฺจ ปรนิมฺมิตวสวตฺตีนํ เทวานํ สหพฺยตํ อุปปชฺชิํสุฯ อเปฺปกเจฺจ นิมฺมานรตีนํ…เป.… ตุสิตานํ ยามานํ ตาวติํสานํ จาตุมหาราชิกานํ เทวานํ สหพฺยตํ อุปปชฺชิํสุฯ เย สพฺพนิหีนา, เต คนฺธพฺพกายํ ปริปูเรสุํฯ อิติ มหาชโน เยภุเยฺยน พฺรหฺมโลกูปโค สคฺคูปโค จ อโหสิฯ ตสฺมา เทวพฺรหฺมโลกา ปริปูริํสุฯ จตฺตาโร อปายา สุญฺญา วิย อเหสุํฯ</p>


<p>อิธาปิ   (ชา. ๑.๑๓.๘๓ อาทโย) วิย โพธิสมฺภารนิทฺธารณา เวทิตพฺพา – ตทา สตฺต ราชาโน มหาเถรา อเหสุํ, เสสปริสา พุทฺธปริสา, มหาโควิโนฺท โลกนาโถฯ ตถา เรณุอาทีนํ สตฺตนฺนํ ราชูนํ อญฺญมญฺญาวิโรเธน ยถา สกรเชฺช ปติฎฺฐาปนํ, ตถา มหติ สตฺตวิเธ รเชฺช เตสํ อตฺถธมฺมานุสาสเน อปฺปมาโท, ‘‘พฺรหฺมุนาปิ สากจฺฉํ สมาปชฺชตี’’ติ ปวตฺตสมฺภาวนํ ยถาภูตํ กาตุํ จตฺตาโร มาเส ปรมุกฺกํสคโต พฺรหฺมจริยวาโสฯ เตน พฺรหฺมุโน อตฺตนิ สมาปชฺชนํ, พฺรหฺมุโน โอวาเท ฐตฺวา สตฺตหิ ราชูหิ สกเลน จ โลเกน อุปนีตํ ลาภสกฺการํ เขฬปิณฺฑํ วิย ฉเฑฺฑตฺวา อปริมาณาย ขตฺติยพฺราหฺมณาทิปริสาย อนุปพฺพชฺชานิมิตฺตาย ปพฺพชฺชาย อนุฎฺฐานํ, พุทฺธานํ สาสนสฺส วิย อตฺตโน สาสนสฺส จิรกาลานุปฺปพโนฺธติ เอวมาทโย คุณานุภาวา วิภาเวตพฺพาติฯ</p>

</p>


<h3>๖. นิมิราชจริยาวณฺณนา</h3>
<p> ฉเฎฺฐ ติ มิถิลานามเก วิเทหานํ อุตฺตมนคเรฯ ติ เนมิํ ฆเฎโนฺต วิย อุปฺปโนฺน ‘‘นิมี’’ติ ลทฺธนาโม, มหเนฺตหิ ทานสีลาทิคุณวิเสเสหิ มหตา จ  ราชานุภาเวน สมนฺนาคตตฺตา มหโนฺต ราชาติ มหาราชาฯ ติ อตฺตโน จ ปเรสญฺจ ปุญฺญตฺถิโกฯ</p>


<p>อตีเต กิร วิเทหรเฎฺฐ มิถิลานคเร อมฺหากํ โพธิสโตฺต  มฆเทโว นาม ราชา อโหสิฯ โส จตุราสีติ วสฺสสหสฺสานิ กุมารกีฬํ กีฬิตฺวา จตุราสีติ วสฺสหสฺสานิ อุปรชฺชํ กาเรตฺวา จตุราสีติ วสฺสสหสฺสานิ รชฺชํ กาเรโนฺต ‘‘ยทา เม สิรสฺมิํ ปลิตานิ ปเสฺสยฺยาสิ, ตทา เม อาโรเจยฺยาสี’’ติ กปฺปกสฺส วตฺวา อปรภาเค เตน ปลิตานิ ทิสฺวา อาโรจิเต สุวณฺณสณฺฑาเสน อุทฺธราเปตฺวา หเตฺถ ปติฎฺฐาเปตฺวา ปลิตํ โอโลเกตฺวา ‘‘ปาตุภูโต โข มยฺหํ เทวทูโต’’ติ สํเวคชาโต ‘‘อิทานิ มยา ปพฺพชิตุํ วฎฺฎตี’’ติ จิเนฺตตฺวา สตสหสฺสุฎฺฐานกํ คามวรํ กปฺปกสฺส ทตฺวา เชฎฺฐกุมารํ ปโกฺกสาเปตฺวา ตสฺส –</p>


<p>
‘‘อุตฺตมงฺครุหา มยฺหํ, อิเม ชาตา วโยหรา;  
  
ปาตุภูตา เทวทูตา, ปพฺพชฺชาสมโย มมา’’ติฯ (ชา. ๑.๑.๙) –  
</p>
  
<p>วตฺวา  สาธุกํ รเชฺช สมนุสาสิตฺวา ยทิปิ อตฺตโน อญฺญานิปิ จตุราสีติ วสฺสสหสฺสานิ อายุ อตฺถิ, เอวํ สเนฺตปิ มจฺจุโน สนฺติเก ฐิตํ วิย อตฺตานํ มญฺญมาโน สํวิคฺคหทโย ปพฺพชฺชํ โรเจติฯ เตน วุตฺตํ –</p>


<p>
‘‘สิรสฺมิํ ปลิตํ ทิสฺวา, มฆเทโว ทิสมฺปติ;  
  
สํเวคํ อลภี ธีโร, ปพฺพชฺชํ สมโรจยี’’ติฯ (ม. นิ. อฎฺฐ. ๒.๓๐๙);  
</p>
  
<p>โส ปุตฺตํ ‘‘อิมินาว นีหาเรน วเตฺตยฺยาสิ ยถา มยา ปฎิปนฺนํ, มา โข ตฺวํ อนฺติมปุริโส อโหสี’’ติ โอวทิตฺวา นครา นิกฺขมฺม ภิกฺขุปพฺพชฺชํ ปพฺพชิตฺวา จตุราสีติ วสฺสสหสฺสานิ ฌานสมาปตฺตีหิ วีตินาเมตฺวา อายุปริโยสาเน พฺรหฺมโลกปรายโน อโหสิฯ ปุโตฺตปิสฺส พหูนิ วสฺสสหสฺสานิ ธเมฺมน รชฺชํ กาเรตฺวา เตเนว อุปาเยน ปพฺพชิตฺวา พฺรหฺมโลกปรายโน อโหสิฯ ตถา ตสฺส ปุโตฺต, ตถา ตสฺส ปุโตฺตติ เอวํ ทฺวีหิ อูนานิ จตุราสีติ ขตฺติยสหสฺสานิ สีเส ปลิตํ ทิสฺวาว ปพฺพชิตานิฯ อถ โพธิสโตฺต พฺรหฺมโลเก ฐิโตว ‘‘ปวตฺตติ นุ โข มยา มนุสฺสโลเก กตํ กลฺยาณํ น ปวตฺตตี’’ติ อาวเชฺชโนฺต อทฺทส  ‘‘เอตฺตกํ อทฺธานํ ปวตฺตํ, อิทานิ นปฺปวตฺติสฺสตี’’ติฯ โส ‘‘น โข ปนาหํ มยฺหํ ปเวณิยา อุจฺฉิชฺชิตุํ ทสฺสามี’’ติ อตฺตโน วํเส ชาตรโญฺญ เอว อคฺคมเหสิยา กุจฺฉิมฺหิ ปฎิสนฺธิํ คณฺหิตฺวา อตฺตโน วํสสฺส เนมิํ ฆเฎโนฺต วิย นิพฺพโตฺตฯ เตน วุตฺตํ ‘‘เนมิํ ฆเฎโนฺต วิย อุปฺปโนฺนติ  นิมีติ ลทฺธนาโม’’ติฯ</p>


<p>ตสฺส หิ นามคฺคหณทิวเส ปิตรา อานีตา ลกฺขณปาฐกาฯ ลกฺขณานิ โอโลเกตฺวา ‘‘มหาราช, อยํ กุมาโร ตุมฺหากํ วํสํ ปคฺคณฺหาติ, ปิตุปิตามเหหิปิ มหานุภาโว มหาปุโญฺญ’’ติ พฺยากริํสุฯ ตํ สุตฺวา ราชา ยถาวุเตฺตนเตฺถน ‘‘นิมี’’ติสฺส นามํ อกาสิ, โส ทหรกาลโต ปฎฺฐาย สีเล อุโปสถกเมฺม จ ยุตฺตปฺปยุโตฺต อโหสิฯ อถสฺส ปิตา ปุริมนเยเนว ปลิตํ ทิสฺวา กปฺปกสฺส คามวรํ ทตฺวา ปุตฺตํ รเชฺช สมนุสาสิตฺวา นครา นิกฺขมฺม ปพฺพชิตฺวา ฌานานิ นิพฺพเตฺตตฺวา พฺรหฺมโลกปรายโน อโหสิฯ</p>


<p>นิมิราชา ปน ทานชฺฌาสยตาย จตูสุ นครทฺวาเรสุ นครมเชฺฌ จาติ ปญฺจ ทานสาลาโย กาเรตฺวา มหาทานํ ปวเตฺตสิฯ เอเกกาย ทานสาลาย สตสหสฺสํ สตสหสฺสํ กตฺวา เทวสิกํ ปญฺจสตสหสฺสานิ ปริจฺจชิ, ปญฺจ สีลานิ รกฺขิ, ปกฺขทิวเสสุ อุโปสถกมฺมํ สมาทิยิ , มหาชนมฺปิ ทานาทีสุ ปุเญฺญสุ สมาทเปสิ, สคฺคมคฺคํ อาจิกฺขิ, นิรยภเยน ตเชฺชสิ, ปาปโต นิวาเรสิฯ ตสฺส โอวาเท ฐตฺวา มหาชโน ทานาทีนิ ปุญฺญานิ กตฺวา ตโต จุโต เทวโลเก นิพฺพตฺติ, เทวโลโก ปริปูริ, นิรโย ตุโจฺฉ วิย อโหสิฯ ตทา ปน อตฺตโน ทานชฺฌาสยสฺส อุฬารภาวํ สวิเสสํ ทานปารมิยา ปูริตภาวญฺจ ปเวเทโนฺต สตฺถา –</p>


<ol>
<li>
‘‘ตทาหํ มาปยิตฺวาน, จตุสฺสาลํ จตุมฺมุขํ;  
  
ตตฺถ ทานํ ปวเตฺตสิํ, มิคปกฺขินราทิน’’นฺติฯ – อาทิมาห;  
</li>
  
<p>ตตฺถ ติ ตสฺมิํ นิมิราชกาเลฯ ติ การาเปตฺวาฯ นฺติ จตูสุ ทิสาสุ สมฺพนฺธสาลํฯ นฺติ จตูสุ ทิสาสุ จตูหิ ทฺวาเรหิ ยุตฺตํฯ ทานสาลาย หิ มหนฺตภาวโต เทยฺยธมฺมสฺส ยาจกชนสฺส จ พหุภาวโต น สกฺกา เอเกเนว ทฺวาเรน  ทานธมฺมํ ปริยนฺตํ กาตุํ เทยฺยธมฺมญฺจ ปริโยสาเปตุนฺติ สาลาย จตูสุ ทิสาสุ จตฺตาริ มหาทฺวารานิ การาเปสิฯ ตตฺถ ทฺวารโต ปฎฺฐาย ยาว โกณา เทยฺยธโมฺม ราสิกโต ติฎฺฐติฯ อรุณุคฺคํ อาทิํ กตฺวา ยาว ปกติยา สํเวสนกาโล, ตาว ทานํ ปวเตฺตติฯ อิตรสฺมิมฺปิ กาเล อเนกสตา ปทีปา ฌายนฺติฯ ยทา ยทา อตฺถิกา อาคจฺฉนฺติ, ตทา ตทา ทียเตวฯ ตญฺจ ทานํ น กปณทฺธิกวนิพฺพกยาจกานเญฺญว , อถ โข อฑฺฒานํ มหาโภคานมฺปิ อุปกปฺปนวเสน มหาสุทสฺสนทานสทิสํ อุฬารตรปณีตตรานํ เทยฺยธมฺมานํ ปริจฺจชนโต สเพฺพปิ สกลชมฺพุทีปวาสิโน มนุสฺสา ปฎิคฺคเหสุเญฺจว ปริภุญฺชิํสุ จฯ สกลชมฺพุทีปญฺหิ อุนฺนงฺคลํ กตฺวา มหาปุริโส ตทา มหาทานํ ปวเตฺตสิฯ ยถา จ มนุสฺสานํ, เอวํ มิคปกฺขิเก อาทิํ กตฺวา ติรจฺฉานคตานมฺปิ ทานสาลาย พหิ เอกมเนฺต เตสํ อุปกปฺปนวเสน ทานํ ปวเตฺตสิฯ เตน วุตฺตํ – ‘‘ตตฺถ ทานํ ปวเตฺตสิํ, มิคปกฺขินราทิน’’นฺติฯ น เกวลญฺจ ติรจฺฉานานเมว, เปตานมฺปิ ทิวเส ทิวเส ปตฺติํ ทาเปสิฯ ยถา จ เอกิสฺสา ทานสาลาย, เอวํ ปญฺจสุปิ ทานสาลาสุ ทานํ ปวตฺติตฺถฯ  ปน ‘‘ตทาหํ มาปยิตฺวาน, จตุสฺสาลํ จตุมฺมุข’’นฺติ เอกํ วิย วุตฺตํ, ตํ นครมเชฺฌ ทานสาลํ สนฺธาย วุตฺตํฯ
</ol></p>


<p> อิทานิ ตตฺถ เทยฺยธมฺมํ เอกเทเสน ทเสฺสโนฺต นฺติ อาหฯ</p>


<p>ตตฺถ นฺติ โขมสุขุมาทินานาวิธนิวาสนปารุปนํฯ นฺติ มญฺจปลฺลงฺกาทิเญฺจว โคนกจิตฺตกาทิญฺจ อเนกวิธํ สยิตพฺพกํ, อาสนมฺปิ เจตฺถ สยนคฺคหเณเนว  คหิตนฺติ ทฎฺฐพฺพํฯ นฺติ เตสํ เตสํ สตฺตานํ ยถาภิรุจิตํ นานคฺครสํ อนฺนเญฺจว ปานญฺจ อวสิฎฺฐํ นานาวิธโภชนวิกติญฺจฯ ติ อารมฺภโต ปฎฺฐาย ยาว อายุปริโยสานา อโหรตฺตํ อวิจฺฉินฺนํ กตฺวาฯ</p>


<p> อิทานิ ตสฺส ทานสฺส สมฺมาสโมฺพธิํ อารพฺภ ทานปารมิภาเวน ปวตฺติตภาวํ ทเสฺสโนฺต ยถา ตทา อตฺตโน อชฺฌาสโย ปวโตฺต, ตํ อุปมาย ทเสฺสตุํ ติอาทิมาหฯ ตสฺสโตฺถ – ยถา นาม เสวกปุริโส อตฺตโน สามิกํ กาลานุกาลํ เสวนวเสน  อุปคโต ลทฺธพฺพธนเหตุ กาเยน วาจาย มนสา สพฺพถาปิ กายวจีมโนกเมฺมหิ ยถา โส อาราธิโต โหติ, เอวํ  อาราธนเมว  คเวสติ, ตถา  โพธิสตฺตภูโต สเทวกสฺส โลกสฺส สามิภูตํ อนุตฺตรํ พุทฺธภาวํ  ตสฺส อาราธนตฺถํ  สพฺพสฺมิํ  นิพฺพตฺตนิพฺพตฺตภเว ทานปารมิปริปูรณวเสน  สพฺพ สนฺตเปฺปตฺวา โพธิสงฺขาตโต อริยมคฺคญาณโต ชาตตฺตา นฺติ ลทฺธนามํ สพฺพญฺญุตญฺญาณํ ปรโต สพฺพถา นานูปาเยหิ เอสิสฺสามิ คเวสิสฺสามิ, ตํ  สมฺมาสโมฺพธิํ ชีวิตปริจฺจาคาทิํ ยํกิญฺจิ กตฺวา  อภิปเตฺถมีติฯ</p>


<p>เอวมิธ ทานชฺฌาสยสฺส อุฬารภาวํ ทเสฺสตุํ ทานปารมิวเสเนว เทสนา กตาฯ  ปนสฺส สีลปารมิอาทีนมฺปิ ปริปูรณํ วิภาวิตเมว, ตถา หิสฺส เหฎฺฐา วุตฺตนเยเนว สีลาทิคุเณหิ อตฺตานํ อลงฺกริตฺวา มหาชนํ ตตฺถ ปติฎฺฐเปนฺตสฺส โอวาเท ฐตฺวา นิพฺพตฺตเทวตา สุธมฺมายํ เทวสภายํ สนฺนิปติตา ‘‘อโห อมฺหากํ นิมิราชานํ นิสฺสาย มยํ อิมํ สมฺปตฺติํ ปตฺตา, เอวรูปาปิ นาม อนุปฺปเนฺน พุเทฺธ มหาชนสฺส พุทฺธกิจฺจํ สาธยมานา อจฺฉริยมนุสฺสา โลเก อุปฺปชฺชนฺตี’’ติ มหาปุริสสฺส คุเณ วเณฺณนฺตา อภิตฺถวิํสุฯ เตน วุตฺตํ –</p>


<p>
‘‘อเจฺฉรํ วต โลกสฺมิํ, อุปฺปชฺชนฺติ วิจกฺขณา;  
  
ยทา อหุ นิมิราชา, ปณฺฑิโต กุสลตฺถิโก’’ติฯ (ชา. ๒.๒๒.๔๒๑) –  
</p>
  
<p>อาทิฯ</p>


<p>ตํ สุตฺวา สกฺกํ เทวานมินฺทํ อาทิํ กตฺวา สเพฺพ เทวา โพธิสตฺตํ ทฎฺฐุกามา อเหสุํฯ อเถกทิวสํ  มหาปุริสสฺส อุโปสถิกสฺส อุปริปาสาทวรคตสฺส ปจฺฉิมยาเม ปลฺลงฺกํ อาภุชิตฺวา นิสินฺนสฺส เอวํ เจตโส ปริวิตโกฺก อุทปาทิ ‘‘ทานํ นุ โข วรํ, อุทาหุ พฺรหฺมจริย’’นฺติฯ โส ตํ อตฺตโน กงฺขํ ฉินฺทิตุํ นาสกฺขิฯ ตสฺมิํ ขเณ สกฺกสฺส ภวนํ อุณฺหาการํ ทเสฺสสิฯ สโกฺก ตํ การณํ อาวเชฺชโนฺต โพธิสตฺตํ ตถา วิตเกฺกนฺตํ ทิสฺวา ‘‘หนฺทสฺส วิตกฺกํ ฉินฺทิสฺสามี’’ติ อาคนฺตฺวา ปุรโต ฐิโต เตน ‘‘โกสิ ตฺว’’นฺติ ปุโฎฺฐ อตฺตโน เทวราชภาวํ อาโรเจตฺวา  ‘‘กิํ, มหาราช, จิเนฺตสี’’ติ วุเตฺต ตมตฺถํ อาโรเจสิฯ สโกฺก พฺรหฺมจริยเมว อุตฺตมํ กตฺวา ทเสฺสโนฺต –</p>


<p>
‘‘หีเนน พฺรหฺมจริเยน, ขตฺติเย อุปปชฺชติ;  
  
มชฺฌิเมน จ เทวตฺตํ, อุตฺตเมน วิสุชฺฌติฯ  
</p>
  
<p>
‘‘น  
เหเต สุลภา กายา, ยาจโยเคน เกนจิ;  
  
เย กาเย อุปปชฺชนฺติ, อนคารา ตปสฺสิโน’’ติฯ (ชา. ๒.๒๒.๔๒๙-๔๓๐) –  
</p>
  
<p>อาหฯ</p>


<p>ตตฺถ ปุถุติตฺถายตเนสุ เมถุนวิรติมตฺตํ  นาม, เตน ขตฺติยกุเล อุปปชฺชติฯ ฌานสฺส อุปจารมตฺตํ  นาม, เตน เทวตฺตํ อุปปชฺชติฯ อฎฺฐสมาปตฺตินิพฺพตฺตนํ ปน  นาม, เตน พฺรหฺมโลเก นิพฺพตฺตติฯ ตญฺหิ พาหิรกา ‘‘นิพฺพาน’’นฺติ กเถนฺติฯ เตนาห ‘‘วิสุชฺฌตี’’ติฯ สาสเน ปน ปริสุทฺธสีลสฺส ภิกฺขุโน อญฺญตรํ เทวนิกายํ ปเตฺถนฺตสฺส พฺรหฺมจริยเจตนา หีนตาย  นาม, เตน ยถาปตฺถิเต เทวโลเก นิพฺพตฺตติฯ ปริสุทฺธสีลสฺส อฎฺฐสมาปตฺตินิพฺพตฺตนํ  นาม, เตน พฺรหฺมโลเก นิพฺพตฺตติฯ ปริสุทฺธสีลสฺส ปน วิปสฺสนํ วเฑฺฒตฺวา อรหตฺตปฺปตฺติ  นาม, เตน วิสุชฺฌตีติฯ อิติ สโกฺก ‘‘มหาราช, ทานโต พฺรหฺมจริยวาโสว สตคุเณน สหสฺสคุเณน สตสหสฺสคุเณน มหปฺผโล’’ติ วเณฺณสิฯ ติ พฺรหฺมคณาฯ ติ ยาจนยุเตฺตนฯ ‘‘ยาชโยเคนา’’ติปิ ปาฬิ, ยชนยุเตฺตน, ทานยุเตฺตนาติ อโตฺถฯ ติ ตปนิสฺสิตกาฯ อิมายปิ คาถาย พฺรหฺมจริยวาสเสฺสว มหานุภาวตํ ทีเปติฯ เอวญฺจ ปน วตฺวา ‘‘กิญฺจาปิ, มหาราช, ทานโต พฺรหฺมจริยเมว มหปฺผลํ, เทฺวปิ ปเนเต มหาปุริสกตฺตพฺพาว ฯ ทฺวีสุปิ อปฺปมโตฺต หุตฺวา ทานญฺจ เทหิ สีลญฺจ รกฺขาหี’’ติ วตฺวา ตํ โอวทิตฺวา สกฎฺฐานเมว คโตฯ</p>


<p>อถ นํ เทวคโณ ‘‘มหาราช, กุหิํ คตตฺถา’’ติ อาหฯ สโกฺก ‘‘มิถิลายํ นิมิรโญฺญ กงฺข ฉินฺทิตุ’’นฺติ ตมตฺถํ ปกาเสตฺวา โพธิสตฺตสฺส คุเณ วิตฺถารโต วเณฺณสิฯ ตํ สุตฺวา เทวา ‘‘มหาราช, มยฺหํ นิมิราชานํ ทฎฺฐุกามมฺหา, สาธุ นํ ปโกฺกสาเปหี’’ติ วทิํสุฯ สโกฺก ‘‘สาธู’’ติ สมฺปฎิจฺฉิตฺวา มาตลิํ อามเนฺตสิ – ‘‘คจฺฉ นิมิราชานํ เวชยนฺตํ อาโรเปตฺวา อาเนหี’’ติ ฯ โส ‘‘สาธู’’ติ สมฺปฎิจฺฉิตฺวา รเถน คนฺตฺวา ตตฺถ มหาสตฺตํ อาโรเปตฺวา เตน ยาจิโต ยถากมฺมํ ปาปกมฺมีนํ ปุญฺญกมฺมีนญฺจ ฐานานิ อาจิกฺขโนฺต อนุกฺกเมน เทวโลกํ เนสิ ฯ เทวาปิ โข ‘‘นิมิราชา อาคโต’’ติ สุตฺวา ทิพฺพคนฺธวาสปุปฺผหตฺถา ยาว จิตฺตกูฎทฺวารโกฎฺฐกา ปจฺจุคฺคนฺตฺวา มหาสตฺตํ ทิพฺพคนฺธาทีหิ ปูเชนฺตา สุธมฺมํ เทวสภํ อานยิํสุฯ ราชา รถา โอตริตฺวา เทวสภํ ปวิสิตฺวา สเกฺกน สทฺธิํ เอกาสเน นิสีทิตฺวา เตน ทิเพฺพหิ กาเมหิ นิมนฺติยมาโน ‘‘อลํ, มหาราช, มยฺหํ อิเมหิ ยาจิตกูปเมหิ กาเมหี’’ติ ปฎิกฺขิปิตฺวา อเนกปริยาเยน ธมฺมํ เทเสตฺวา มนุสฺสคณนาย สตฺตาหเมว ฐตฺวา ‘‘คจฺฉามหํ มนุสฺสโลกํ, ตตฺถ ทานาทีนิ ปุญฺญานิ กริสฺสามี’’ติ อาหฯ สโกฺก ‘‘นิมิราชานํ มิถิลํ เนหี’’ติ มาตลิํ อาณาเปสิฯ โส ตํ เวชยนฺตรถํ อาโรเปตฺวา ปาจีนทิสาภาเคน มิถิลํ ปาปุณิฯ มหาชโน ทิพฺพรถํ ทิสฺวา รโญฺญ ปจฺจุคฺคมนํ อกาสิฯ มาตลิ สีหปญฺชเร มหาสตฺตํ โอตาเรตฺวา อาปุจฺฉิตฺวา สกฎฺฐานเมว คโตฯ มหาชโนปิ ราชานํ ปริวาเรตฺวา ‘‘กีทิโส, เทว, เทวโลโก’’ติ ปุจฺฉิฯ ราชา เทวโลกสมฺปตฺติํ วเณฺณตฺวา ‘‘ตุเมฺหปิ ทานาทีนิ ปุญฺญานิ กโรถ, เอวํ ตสฺมิํ เทวโลเก อุปฺปชฺชิสฺสถา’’ติ ธมฺมํ เทเสสิฯ โส อปรภาเค ปุเพฺพ วุตฺตนเยน ปลิตํ ทิสฺวา ปุตฺตสฺส รชฺชํ ปฎิจฺฉาเปตฺวา กาเม ปหาย ปพฺพชิตฺวา จตฺตาโร พฺรหฺมวิหาเร ภาเวตฺวา พฺรหฺมโลกูปโค อโหสิฯ</p>


<p>ตทา สโกฺก อนุรุโทฺธ อโหสิฯ มาตลิ อานโนฺทฯ จตุราสีติ ราชสหสฺสานิ พุทฺธปริสาฯ นิมิราชา โลกนาโถฯ</p>


<p>ตสฺส อิธาปิ เหฎฺฐา วุตฺตนเยเนว โพธิสมฺภารา นิทฺธาเรตพฺพาฯ ตถา พฺรหฺมโลกสมฺปตฺติํ ปหาย ปุเพฺพ อตฺตนา ปวตฺติตํ กลฺยาณวตฺตํ อนุปฺปพเนฺธสฺสามีติ มหากรุณาย มนุสฺสโลเก นิพฺพตฺตนํ, อุฬาโร ทานชฺฌาสโย, ตทนุรูปา ทานาทีสุ ปฎิปตฺติ, มหาชนสฺส จ ตตฺถ ปติฎฺฐาปนํ, ยาว เทวมนุสฺสานํ ปตฺถฎยสตา, สกฺกสฺส เทวราชสฺส อุปสงฺกมเน อติวิมฺหยตา, เตน ทิพฺพสมฺปตฺติยา นิมนฺติยมาโนปิ  ตํ อนลงฺกริตฺวา ปุญฺญสมฺภารปริพฺรูหนตฺถํ ปุน มนุสฺสวาสูปคมนํ, ลาภสมฺปตฺตีสุ สพฺพตฺถ อลคฺคภาโวติ เอวมาทโย คุณานุภาวา นิทฺธาเรตพฺพาติฯ</p>

</p>


<h3>๗. จนฺทกุมารจริยาวณฺณนา</h3>
<p> สตฺตเม   ติ เอกราชสฺส นาม กาสิรโญฺญ โอรสปุโตฺตฯ ติ ปุปฺผวตินามเก นคเรฯ ติ จนฺทสเทฺทน อวฺหาตโพฺพ, จนฺทนาโมติ อโตฺถฯ</p>


<p>อตีเต กิร อยํ พาราณสี ปุปฺผวตี นาม อโหสิฯ ตตฺถ วสวตฺติรโญฺญ ปุโตฺต เอกราชา นาม รชฺชํ กาเรสิฯ โพธิสโตฺต ตสฺส โคตมิยา นาม อคฺคมเหสิยา กุจฺฉิมฺหิ ปฎิสนฺธิํ อคฺคเหสิฯ ‘‘จนฺทกุมาโร’’ติสฺส นามมกํสุฯ ตสฺส ปทสา คมนกาเล อปโรปิ ปุโตฺต อุปฺปโนฺน, ตสฺส ‘‘สูริยกุมาโร’’ติ นามมกํสุฯ ตสฺส ปทสา คมนกาเล เอกา ธีตา อุปฺปนฺนา, ‘‘เสลา’’ติสฺสา นามมกํสุฯ เวมาติกา จ เนสํ ภทฺทเสโน สูโร จาติ เทฺว ภาตโร อเหสุํฯ โพธิสโตฺต อนุปุเพฺพน วุทฺธิปฺปโตฺต สิเปฺปสุ จ วิชฺชาฎฺฐาเนสุ จ ปารํ อคมาสิฯ ตสฺส ราชา อนุจฺฉวิกํ จนฺทํ นาม ราชธีตรํ อาเนตฺวา อุปรชฺชํ อทาสิฯ โพธิสตฺตสฺส เอโก ปุโตฺต อุปฺปโนฺน, ตสฺส ‘‘วาสุโล’’ติ นามมกํสุฯ ตสฺส ปน รโญฺญ ขณฺฑหาโล นาม ปุโรหิโต, ตํ ราชา วินิจฺฉเย ฐเปสิฯ โส ลญฺชวิตฺตโก หุตฺวา ลญฺชํ คเหตฺวา อสฺสามิเก สามิเก กโรติ, สามิเก จ อสฺสามิเก กโรติฯ อเถกทิวสํ อฎฺฎปราชิโต เอโก ปุริโส วินิจฺฉยฎฺฐาเน อุปโกฺกเสโนฺต นิกฺขมิตฺวา ราชูปฎฺฐานํ คจฺฉนฺตํ โพธิสตฺตํ ทิสฺวา ตสฺส ปาเทสุ นิปติตฺวา ‘‘สามิ ขณฺฑหาโล วินิจฺฉเย วิโลปํ ขาทติ, อหํ เตน ลญฺชํ คเหตฺวา ปราชยํ ปาปิโต’’ติ อฎฺฎสฺสรมกาสิฯ โพธิสโตฺต ‘‘มา ภายี’’ติ ตํ อสฺสาเสตฺวา วินิจฺฉยํ เนตฺวา สามิกเมว สามิกํ อกาสิฯ มหาชโน มหาสเทฺทน สาธุการมทาสิฯ</p>


<p>ราชา ‘‘โพธิสเตฺตน กิร อโฎฺฎ สุวินิจฺฉิโต’’ติ สุตฺวา ตํ อามเนฺตตฺวา ‘‘ตาต, อิโต ปฎฺฐาย  ตฺวเมว อฎฺฎกรเณ วินิจฺฉยํ วินิจฺฉินาหี’’ติ วินิจฺฉยํ โพธิสตฺตสฺส อทาสิฯ ขณฺฑหาลสฺส อาโย ปจฺฉิชฺชิฯ โส ตโต ปฎฺฐาย โพธิสเตฺต อาฆาตํ พนฺธิตฺวา  โอตาราเปโกฺข วิจริฯ โส ปน ราชา มุธปฺปสโนฺนฯ โส เอกทิวสํ สุปินเนฺตน เทวโลกํ ปสฺสิตฺวา ตตฺถ คนฺตุกาโม หุตฺวา ‘‘ปุโรหิตํ  พฺรหฺมโลกคามิมคฺคํ อาจิกฺขา’’ติ อาหฯ โส ‘‘อติทานํ ททโนฺต สพฺพจตุเกฺกน ยญฺญํ ยชสฺสู’’ติ วตฺวา รญฺญา ‘‘กิํ อติทาน’’นฺติ ปุโฎฺฐ ‘‘อตฺตโน ปิยปุตฺตา ปิยภริยา ปิยธีตโร มหาวิภวเสฎฺฐิโน มงฺคลหตฺถิอสฺสาทโยติ เอเต จตฺตาโร จตฺตาโร กตฺวา ทฺวิปทจตุปฺปเท ยญฺญตฺถาย ปริจฺจชิตฺวา เตสํ คลโลหิเตน ยชนํ อติทานํ นามา’’ติ สญฺญาเปสิฯ อิติ โส ‘‘สคฺคมคฺคํ อาจิกฺขิสฺสามี’’ติ นิรยมคฺคํ อาจิกฺขิฯ</p>


<p>ราชาปิ ตสฺมิํ ปณฺฑิตสญฺญี หุตฺวา ‘‘เตน วุตฺตวิธิ สคฺคมโคฺค’’ติ สญฺญาย ตํ ปฎิปชฺชิตุกาโม มหนฺตํ ยญฺญาวาฎํ การาเปตฺวา ตตฺถ โพธิสตฺตาทิเก จตฺตาโร ราชกุมาเร อาทิํ กตฺวา ขณฺฑหาเลน วุตฺตํ สพฺพํ ทฺวิปทจตุปฺปทํ ยญฺญปสุตฎฺฐาเน เนถาติ อาณาเปสิฯ สพฺพญฺจ ยญฺญสมฺภารํ อุปกฺขฎํ อโหสิฯ ตํ สุตฺวา มหาชโน มหนฺตํ โกลาหลํ อกาสิฯ ราชา วิปฺปฎิสารี หุตฺวา ขณฺฑหาเลน อุปตฺถมฺภิโต ปุนปิ ตถา ตํ อาณาเปสิฯ โพธิสโตฺต ‘‘ขณฺฑหาเลน วินิจฺฉยฎฺฐานํ อลภเนฺตน มยิ อาฆาตํ พนฺธิตฺวา มเมว มรณํ อิจฺฉเนฺตน มหาชนสฺส อนยพฺยสนํ อุปฺปาทิต’’นฺติ ชานิตฺวา นานาวิเธหิ อุปาเยหิ ราชานํ ตโต ทุคฺคหิตคฺคาหโต วิเวเจตุํ วายมิตฺวาปิ นาสกฺขิฯ มหาชโน ปริเทวิ, มหนฺตํ การุญฺญมกาสิฯ มหาชนสฺส ปริเทวนฺตเสฺสว ยญฺญาวาเฎ สพฺพกมฺมานิ นิฎฺฐาเปสิฯ ราชปุตฺตํ เนตฺวา คีวาย นาเมตฺวา นิสีทาเปสุํฯ ขณฺฑหาโล สุวณฺณปาติํ อุปนาเมตฺวา ขคฺคํ อาทาย ‘‘ตสฺส คีวํ ฉินฺทิสฺสามี’’ติ อฎฺฐาสิฯ ตํ ทิสฺวา จนฺทา นาม ราชปุตฺตสฺส เทวี ‘‘อญฺญํ เม ปฎิสรณํ นตฺถิ, อตฺตโน สจฺจพเลน สามิกสฺส โสตฺถิํ กริสฺสามี’’ติ อญฺชลิํ ปคฺคยฺห ปริสาย อนฺตเร วิจรนฺตี ‘‘อิทํ เอกเนฺตเนว ปาปกมฺมํ, ยํ ขณฺฑหาโล สคฺคมโคฺคติ กโรติฯ อิมินา มยฺหํ สจฺจวจเนน มม สามิกสฺส โสตฺถิ โหตุฯ</p>


<p>
‘‘ยา เทวตา อิธ โลเก, สพฺพา ตา สรณํ คตา;  
  
อนาถํ ตายถ มมํ, ยถาหํ ปติมา สิย’’นฺติฯ –  
</p>
  
<p>สจฺจกิริยมกาสิฯ สโกฺก  เทวราชา ตสฺสา ปริเทวนสทฺทํ สุตฺวา ตํ ปวตฺติํ ญตฺวา ชลิตํ อโยกูฎํ อาทาย อาคนฺตฺวา ราชานํ ตาเสตฺวา  สเพฺพ วิสฺสชฺชาเปสิฯ สโกฺกปิ ตทา อตฺตโน ทิพฺพรูปํ ทเสฺสตฺวา สมฺปชฺชลิตํ สโชติภูตํ วชิรํ ปริพฺภมโนฺต ‘‘อเร, ปาปราช กาฬกณฺณิ, กทา ตยา ปาณาติปาเตน สุคติคมนํ ทิฎฺฐปุพฺพํ, จนฺทกุมารํ สพฺพญฺจ อิมํ ชนํ พนฺธนโต  โมเจหิ, โน เจ โมเจสฺสสิ, เอเตฺถว เต อิมสฺส จ ทุฎฺฐพฺราหฺมณสฺส สีสํ ผาเลสฺสามี’’ติ อากาเส อฎฺฐาสิฯ ตํ อจฺฉริยํ ทิสฺวา ราชา พฺราหฺมโณ จ สีฆํ สเพฺพ พนฺธนา โมเจสุํฯ</p>


<p>อถ มหาชโน เอกโกลาหลํ กตฺวา สหสา ยญฺญาวาฎํ อโชฺฌตฺถริตฺวา ขณฺฑหาลสฺส เอเกกํ เลฑฺฑุปฺปหารํ เทโนฺต ตเตฺถว นํ ชีวิตกฺขยํ ปาเปตฺวา ราชานมฺปิ มาเรตุํ อารภิฯ โพธิสโตฺต ปุเรตรเมว ปิตรํ ปลิสฺสชิตฺวา ฐิโต มาเรตุํ น อทาสิฯ มหาชโน ‘‘ชีวิตํ ตาวสฺส ปาปรโญฺญ เทม, ฉตฺตํ ปนสฺส น ทสฺสาม, นคเร วาสํ วา น ทสฺสาม, ตํ จณฺฑาลํ กตฺวา พหินคเร วาสาเปสฺสามา’’ติ ราชเวสํ หาเรตฺวา กาสาวํ นิวาสาเปตฺวา หลิทฺทิปิโลติกาย สีสํ เวเฐตฺวา จณฺฑาลํ กตฺวา จณฺฑาลคามํ ปหิณิํสุฯ เย ปน ตํ ปสุฆาตยญฺญํ ยชิํสุ เจว ยชาเปสุญฺจ อนุโมทิํสุ จ, สเพฺพ เต นิรยปรายนา อเหสุํฯ เตนาห ภควา –</p>


<p>
‘‘สเพฺพ ปติฎฺฐา นิรยํ, ยถา ตํ ปาปกํ กริตฺวาน;  
  
น หิ ปาปกมฺมํ กตฺวา, ลพฺภา สุคติํ อิโต คนฺตุ’’นฺติฯ (ชา. ๒.๒๒.๑๑๔๓);  
</p>
  
<p>อถ สพฺพาปิ ราชปริสา นาครา เจว ชานปทา จ สมาคนฺตฺวา โพธิสตฺตํ รเชฺช อภิสิญฺจิํสุฯ โส ธเมฺมน รชฺชํ อนุสาสโนฺต ตํ อตฺตโน มหาชนสฺส จ อการเณเนว อุปฺปนฺนํ อนยพฺยสนํ อนุสฺสริตฺวา สํเวคชาโต ปุญฺญกิริยาสุ ภิโยฺยโสมตฺตาย อุสฺสาหชาโต มหาทานํ ปวเตฺตสิ, สีลานิ รกฺขิ, อุโปสถกมฺมํ สมาทิยิฯ เตน วุตฺตํ –</p>


<ol>
<li>
‘‘ตทาหํ ยชนา มุโตฺต, นิกฺขโนฺต ยญฺญวาฎโต;  
  
สํเวคํ ชนยิตฺวาน, มหาทานํ ปวตฺตยิ’’นฺติฯ – อาทิ;  
</li>
  
<p>ตตฺถ   ติ ขณฺฑหาเลน วิหิตยญฺญวิธิโต วุตฺตนเยน ฆาเตตพฺพโต มุโตฺตฯ ติ อภิเสกกรณตฺถาย อุสฺสาหชาเตน มหาชเนน สทฺธิํ ตโต ยญฺญภูมิโต นิคฺคโตฯ ติ เอวํ ‘‘พหุอนฺตราโย โลกสนฺนิวาโส’’ติ อติวิย สํเวคํ อุปฺปาเทตฺวาฯ นฺติ ฉ ทานสาลาโย การาเปตฺวา มหตา ธนปริจฺจาเคน เวสฺสนฺตรทานสทิสํ  มหาทานมทาสิํฯ เอเตน อภิเสกกรณโต ปฎฺฐาย ตสฺส มหาทานสฺส ปวตฺติตภาวํ ทเสฺสติฯ
</ol></p>


<p> ติ ทกฺขิณารเห ปุคฺคเล เทยฺยธมฺมํ อปริจฺจชิตฺวาฯ ติ อเปฺปกทา ฉปิ ปญฺจปิ รตฺติโย อตฺตโน ปิวนขาทนภุญฺชนานิ น กโรมีติ ทเสฺสติฯ</p>


<p>ตทา กิร โพธิสโตฺต สกลชมฺพุทีปํ อุนฺนงฺคลํ กตฺวา มหาเมโฆ วิย อภิวสฺสโนฺต มหาทานํ ปวเตฺตสิฯ ตตฺถ กิญฺจาปิ ทานสาลาสุ อนฺนปานาทิอุฬารุฬารปณีตปณีตเมว ยาจกานํ ยถารุจิตํ ทิวเส ทิวเส ทียติ, ตถาปิ อตฺตโน สชฺชิตํ อาหารํ ราชารหโภชนมฺปิ ยาจกานํ อทตฺวา น ภุญฺชติ, ตํ สนฺธาย วุตฺตํ ติอาทิฯ</p>


<p> อิทานิ ตถา ยาจกานํ ทาเน การณํ ทเสฺสโนฺต อุปมํ ตาว อาหรติ ติอาทินาฯ ตสฺสโตฺถ – ยถา นาม วาณิโช ภณฺฑฎฺฐานํ คนฺตฺวา อเปฺปน ปาภเตน พหุํ ภณฺฑํ วิกฺกิณิตฺวา วิปุลํ ภณฺฑสนฺนิจยํ กตฺวา เทสกาลํ ชานโนฺต สฺส  อุทโย  เทเส กาเล วา  ภณฺฑํ  อุปเนติ วิกฺกิณาติฯ</p>


<p> ติ สกภุตฺตโตปิ อตฺตนา ปริภุตฺตโตปิฯ ‘‘สกปริภุตฺตาปี’’ติปิ ปาโฐฯ ติ ปรสฺมิํ ปฎิคฺคาหกปุคฺคเลฯ ติ อเนกสตภาโค อายติํ ภวิสฺสติฯ อิทํ วุตฺตํ โหติ – ยถา วาณิเชน กีตภณฺฑํ ตเตฺถว อวิกฺกิณิตฺวา ตถารูเป เทเส กาเล จ วิกฺกิณิยมานํ พหุํ อุทยํ วิปุลํ ผลํ โหติ, ตเถว อตฺตโน สนฺตกํ อตฺตนา อนุปภุญฺชิตฺวา ปรสฺมิํ ปฎิคฺคาหกปุคฺคเล ทินฺนํ มหปฺผลํ อเนกสตภาโค ภวิสฺสติ, ตสฺมา อตฺตนา  อภุญฺชิตฺวาปิ ปรสฺส ทาตพฺพเมวาติฯ วุตฺตเญฺหตํ ภควตา – ‘‘ติรจฺฉานคเต ทานํ ทตฺวา สตคุณา  ทกฺขิณา ปาฎิกงฺขิตพฺพาฯ ปุถุชฺชนทุสฺสีเล ทานํ ทตฺวา สหสฺสคุณา’’ติ (ม. นิ. ๓.๓๗๙) วิตฺถาโรฯ อปรมฺปิ วุตฺตํ ‘‘เอวํ เจ, ภิกฺขเว, สตฺตา ชาเนยฺยุํ ทานสํวิภาคสฺส วิปากํ, ยถาหํ ชานามิ, น อทตฺวา ภุเญฺชยฺยุํ, น จ เนสํ มเจฺฉรมลํ จิตฺตํ ปริยาทาย ติเฎฺฐยฺยฯ โยปิ เนสํ อสฺส จริโม อาโลโป จริมํ กพฬํ, ตโตปิ น อสํวิภชิตฺวา ภุเญฺชยฺยุ’’นฺติอาทิ (อิติวุ. ๒๖)ฯ</p>


<p> ติ เอตํ ทานสฺส มหปฺผลภาวสงฺขาตเญฺจว สมฺมาสโมฺพธิยา ปจฺจยภาวสงฺขาตญฺจ  อตฺถวสํ การณํ ชานิตฺวาฯ ติ ทานปารมิโต อีสกมฺปิ น นิวตฺตามิ อภิกฺกมามิ เอวฯ กิมตฺถํ? ติ สโมฺพธิํ สพฺพญฺญุตญฺญาณํ อนุปฺปตฺติยา อนุปฺปตฺติยตฺถํ, อธิคนฺตุนฺติ อโตฺถฯ</p>


<p>ตทา โพธิสโตฺต มหาชเนน ปิตริ จณฺฑาลคามํ ปเวสิเต ทาตพฺพยุตฺตกํ ปริพฺพยํ ทาเปสิ นิวาสนานิ ปารุปนานิ จฯ โสปิ นครํ ปวิสิตุํ อลภโนฺต โพธิสเตฺต อุยฺยานกีฬาทิอตฺถํ พหิคเต อุปสงฺกมติ, ปุตฺตสญฺญาย ปน น วนฺทติ, น อญฺชลิกมฺมํ กโรติ, ‘‘จิรํ ชีว, สามี’’ติ วทติฯ โพธิสโตฺตปิ ทิฎฺฐทิวเส อติเรกสมฺมานํ กโรติฯ โส เอวํ ธเมฺมน รชฺชํ กาเรตฺวา อายุปริโยสาเน สปริโส เทวโลกํ ปูเรสิฯ</p>


<p>ตทา ขณฺฑหาโล เทวทโตฺต อโหสิ, โคตมี เทวี มหามายา, จนฺทา ราชธีตา ราหุลมาตา, วาสุโล ราหุโล, เสลา อุปฺปลวณฺณา, สูโร มหากสฺสโป, ภทฺทเสโน มหาโมคฺคลฺลาโน, สูริยกุมาโร สาริปุโตฺต, จนฺทราชา โลกนาโถฯ</p>


<p>ตสฺส อิธาปิ ปุเพฺพ วุตฺตนเยเนว ยถารหํ เสสปารมิโย นิทฺธาเรตพฺพาฯ ตทา ขณฺฑหาลสฺส กกฺขฬผรุสภาวํ ชานโนฺตปิ อชฺฌุเปกฺขิตฺวา ธเมฺมน สเมน อฎฺฎสฺส วินิจฺฉโย, อตฺตานํ มาเรตุกามเสฺสว ขณฺฑหาลสฺส ตถา ยญฺญวิธานํ ชานิตฺวาปิ ตสฺส อุปริ จิตฺตปฺปโกปาภาโว, อตฺตโน ปริสํ คเหตฺวา ปิตุ สตฺตุ ภวิตุํ สมโตฺถปิ ‘‘มาทิสสฺส นาม ครูหิ วิโรโธ น ยุโตฺต’’ติ อตฺตานํ ปุริสปสุํ กตฺวา ฆาตาเปตุกามสฺส ปิตุ อาณายํ อวฎฺฐานํ, โกสิยา อสิํ คเหตฺวา สีสํ  ฉินฺทิตุํ อุปกฺกมเนฺต  ปุโรหิเต อตฺตโน ปิตริ ปุเตฺต สพฺพสเตฺตสุ จ เมตฺตาผรเณน สมจิตฺตตา, มหาชเน ปิตรํ มาเรตุํ อุปกฺกมเนฺต สยํ ปลิสฺสชิตฺวา ตสฺส ชีวิตทานญฺจ, ทิวเส ทิวเส เวสฺสนฺตรทานสทิสํ มหาทานํ ททโตปิ ทาเนน อติตฺตภาโว, มหาชเนน จณฺฑาเลสุ วาสาปิตสฺส ปิตุ ทาตพฺพยุตฺตกํ ทตฺวา โปสนํ, มหาชนํ ปุญฺญกิริยาสุ ปติฎฺฐาปนนฺติ เอวมาทโย คุณานุภาวา นิทฺธาเรตพฺพาติฯ</p>

</p>


<h3>๘. สิวิราชจริยาวณฺณนา</h3>
<p> อฎฺฐเม  ติ อริฎฺฐปุรนามเก นคเรฯ ติ สิวีติ โคตฺตโต เอวํนามโก ราชา อโหสิฯ</p>


<p>อตีเต กิร สิวิรเฎฺฐ อริฎฺฐปุรนคเร สิวิราเช รชฺชํ กาเรเนฺต มหาสโตฺต ตสฺส ปุโตฺต หุตฺวา นิพฺพตฺติฯ ‘‘สิวิกุมาโร’’ติสฺส นามมกํสุฯ โส วยปฺปโตฺต ตกฺกสิลํ คนฺตฺวา อุคฺคหิตสิโปฺป อาคนฺตฺวา ปิตุ สิปฺปํ ทเสฺสตฺวา อุปรชฺชํ ลภิตฺวา อปรภาเค ปิตุ อจฺจเยน ราชา หุตฺวา อคติคมนํ ปหาย ทส ราชธเมฺม อโกเปตฺวา รชฺชํ กาเรโนฺต นครสฺส จตูสุ ทฺวาเรสุ นครมเชฺฌ นิเวสนทฺวาเรติ ฉ ทานสาลาโย กาเรตฺวา เทวสิกํ ฉสตสหสฺสปริจฺจาเคน มหาทานํ ปวเตฺตสิฯ อฎฺฐมีจาตุทฺทสีปนฺนรสีสุ สยํ ทานสาลํ คนฺตฺวา ทานคฺคํ โอโลเกติฯ</p>


<p>โส เอกทา ปุณฺณมทิวเส ปาโตว สมุสฺสิตเสตจฺฉเตฺต ราชปลฺลเงฺก นิสิโนฺน อตฺตนา ทินฺนทานํ อาวเชฺชโนฺต พาหิรวตฺถุํ อตฺตนา อทินฺนํ นาม อทิสฺวา ‘‘น เม พาหิรกทานํ ตถา จิตฺตํ โตเสติ, ยถา อชฺฌตฺติกทานํ, อโห วต มม ทานสาลํ คตกาเล โกจิ ยาจโก พาหิรวตฺถุํ อยาจิตฺวา  อชฺฌตฺติกเมว ยาเจยฺย, สเจ หิ เม โกจิ สรีเร มํสํ วา โลหิตํ วา สีสํ วา หทยมํสํ วา อกฺขีนิ วา อุปฑฺฒสรีรํ วา สกลเมว วา อตฺตภาวํ ทาสภาเวน ยาเจยฺย, ตํตเทวสฺส  อธิปฺปายํ ปูเรโนฺต ทาตุํ สโกฺกมี’’ติ จิเนฺตสิฯ  ปน อกฺขีนํ เอว วเสน อาคตาฯ เตน วุตฺตํ –</p>


‘‘นิสชฺช ปาสาทวเร, เอวํ จิเนฺตสหํ ตทา’’ฯ  
</p>
  
<ol>
<li>
‘‘ยํกิญฺจิ มานุสํ ทานํ, อทินฺนํ เม น วิชฺชติ;  
  
โยปิ ยาเจยฺย มํ จกฺขุํ, ทเทยฺยํ อวิกมฺปิโต’’ติฯ  
</li>
  
<p>ตตฺถ นฺติ ปกติมนุเสฺสหิ ทาตพฺพทานํ อนฺนปานาทิฯ เอวํ ปน มหาสตฺตสฺส อุฬาเร ทานชฺฌาสเย อุปฺปเนฺน สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ โส ตสฺส การณํ อาวเชฺชโนฺต โพธิสตฺตสฺส อชฺฌาสยํ ทิสฺวา ‘‘สิวิราชา อชฺช สมฺปตฺตยาจกา จกฺขูนิ เจ ยาจนฺติ, จกฺขูนิ อุปฺปาเฎตฺวา เนสํ ทสฺสามีติ จิเนฺตสี’’ติ สโกฺก เทวปริสาย  วตฺวา ‘‘โส สกฺขิสฺสติ นุ โข ตํ ทาตุํ, อุทาหุ โนติ วีมํสิสฺสามิ ตาว น’’นฺติ โพธิสเตฺต โสฬสหิ คโนฺธทกฆเฎหิ นฺหตฺวา สพฺพาลงฺกาเรหิ ปฎิมณฺฑิเต อลงฺกตหตฺถิกฺขนฺธวรคเต ทานคฺคํ คจฺฉเนฺต ชราชิโณฺณ อนฺธพฺราหฺมโณ วิย หุตฺวา ตสฺส จกฺขุปเถ เอกสฺมิํ อุนฺนตปฺปเทเส อุโภ หเตฺถ ปสาเรตฺวา ราชานํ ชยาเปตฺวา ฐิโต โพธิสเตฺตน ตทภิมุขํ วารณํ เปเสตฺวา ‘‘พฺราหฺมณ, กิํ อิจฺฉสี’’ติ ปุจฺฉิโต ‘‘ตว ทานชฺฌาสยํ นิสฺสาย สมุคฺคเตน กิตฺติโฆเสน สกลโลกสนฺนิวาโส นิรนฺตรํ ผุโฎ, อหญฺจ อโนฺธ, ตสฺมา ตํ ยาจามี’’ติ อุปจารวเสน เอกํ จกฺขุํ ยาจิฯ เตน วุตฺตํ –
</ol></p>


<ol>
<li>
‘‘มม สงฺกปฺปมญฺญาย, สโกฺก เทวานมิสฺสโร;  
  
นิสิโนฺน เทวปริสาย, อิทํ วจนมพฺรวิฯ  
</li>
  
<li>
‘‘นิสชฺช ปาสาทวเร, สิวิราชา มหิทฺธิโก;  
  
จิเนฺตโนฺต วิวิธํ ทานํ, อเทยฺยํ โส น ปสฺสติฯ  
</li>
  
<li>
‘‘ตถํ นุ วิตถํ เนตํ, หนฺท วีมํสยามิ ตํ;  
  
มุหุตฺตํ อาคเมยฺยาถ, ยาว ชานามิ ตํ มนํฯ  
</li>
  
<li>
‘‘ปเวธมาโน ปลิตสิโร, วลิคโตฺต ชราตุโร;  
  
อนฺธวโณฺณว หุตฺวาน, ราชานํ อุปสงฺกมิฯ  
</li>
  
<li>
‘‘โส  
ตทา ปคฺคเหตฺวาน, วามํ ทกฺขิณพาหุ จ;  
  
สิรสฺมิํ อญฺชลิํ กตฺวา, อิทํ วจนมพฺรวิฯ  
</li>
  
<li>
‘‘‘ยาจามิ ตํ มหาราช, ธมฺมิก รฎฺฐวฑฺฒน;  
  
ตว ทานรตา กิตฺติ, อุคฺคตา เทวมานุเสฯ  
</li>
  
<li>
‘‘‘อุโภปิ เนตฺตา นยนา, อนฺธา อุปหตา มม;  
  
เอกํ เม นยนํ เทหิ, ตฺวมฺปิ เอเกน ยาปยา’’’ติฯ  
</li>
  
<p>ตตฺถ นฺติ อตฺตนา ทินฺนํ วิวิธํ ทานํ จิเนฺตโนฺต, อาวเชฺชโนฺต ทานํ วา อตฺตนา ทินฺนํ วิวิธํ พาหิรํ เทยฺยธมฺมํ จิเนฺตโนฺตฯ ติ พาหิรํ วิย อชฺฌตฺติกวตฺถุมฺปิ อเทยฺยํ ทาตุํ อสกฺกุเณยฺยํ น ปสฺสติ, ‘‘จกฺขูนิปิ อุปฺปาเฎตฺวา ทสฺสามี’’ติ จิเนฺตสีติ  อธิปฺปาโยฯ นฺติ เอตํ อชฺฌตฺติกวตฺถุโนปิ  อเทยฺยสฺส อทสฺสนํ เทยฺยภาเวเนว ทสฺสนํ จินฺตนํ สจฺจํ นุ โข, อุทาหุ, อสจฺจนฺติ อโตฺถฯ ติ วามพาหุํ ทกฺขิณพาหุญฺจ ตทา ปคฺคเหตฺวา, อุโภ พาหู อุกฺขิปิตฺวาติ อโตฺถฯ ติ รฎฺฐวฑฺฒีกรฯ ติ เอเกน จกฺขุนา สมวิสมํ ปสฺสโนฺต สกํ อตฺตภาวํ ตฺวํ ยาเปหิ, อหมฺปิ ภวโต ลเทฺธน เอเกน ยาเปมีติ ทเสฺสติฯ
</ol></p>


<p>ตํ สุตฺวา มหาสโตฺต ตุฎฺฐมานโส ‘‘อิทาเนวาหํ ปาสาเท นิสิโนฺน เอวํ จิเนฺตตฺวา อาคโต, อยญฺจ เม จิตฺตํ ญตฺวา วิย จกฺขุํ ยาจติ, อโห วต เม ลาภา, อชฺช เม มโนรโถ มตฺถกํ ปาปุณิสฺสติ, อทินฺนปุพฺพํ วต ทานํ ทสฺสามี’’ติ อุสฺสาหชาโต อโหสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตสฺสาหํ วจนํ สุตฺวา, หโฎฺฐ สํวิคฺคมานโส;  
  
กตญฺชลี เวทชาโต, อิทํ วจนมพฺรวิํฯ  
</li>
  
<li>
‘‘‘อิทานาหํ จินฺตยิตฺวาน, ปาสาทโต อิธาคโต;  
  
ตฺวํ มม จิตฺตมญฺญาย, เนตฺตํ ยาจิตุมาคโตฯ  
</li>
  
<li>
‘‘‘อโห  
เม มานสํ สิทฺธํ, สงฺกโปฺป ปริปูริโต;  
  
อทินฺนปุพฺพํ ทานวรํ, อชฺช ทสฺสามิ ยาจเก’’’ติฯ  
</li>
  
<p>ตตฺถ ติ ตสฺส พฺราหฺมณรูปธรสฺส สกฺกสฺสฯ ติ ตุโฎฺฐฯ ติ มม จิตฺตํ ชานิตฺวา วิย อิมินา พฺราหฺมเณน จกฺขุ ยาจิตํ, เอตฺตกํ กาลํ เอวํ อจิเนฺตตฺวา ปมชฺชิโต วตมฺหีติ สํวิคฺคจิโตฺตฯ ติ ชาตปีติปาโมโชฺชฯ นฺติ อภาสิํฯ นฺติ มนสิ ภวํ มานสํ, ทานชฺฌาสโย, ‘‘จกฺขุํ ทสฺสามี’’ติ อุปฺปนฺนทานชฺฌาสโยติ อโตฺถฯ ติ มโนรโถฯ ติ ปริปุโณฺณฯ
</ol></p>


<p>อถ โพธิสโตฺต จิเนฺตสิ – ‘‘อยํ พฺราหฺมโณ มม จิตฺตาจารํ ญตฺวา วิย ทุจฺจชมฺปิ จกฺขุํ มํ ยาจติ, สิยา นุ โข กายจิ เทวตาย อนุสิโฎฺฐ ภวิสฺสติ, ปุจฺฉิสฺสามิ ตาว น’’นฺติ จิเนฺตตฺวา ตํ พฺราหฺมณํ ปุจฺฉิฯ เตนาห ภควา  –</p>


<p>
‘‘เกนานุสิโฎฺฐ  
อิธมาคโตสิ, วนิพฺพก จกฺขุปถานิ ยาจิตุํ;  
  
สุทุจฺจชํ  
ยาจสิ อุตฺตมงฺคํ, ยมาหุ เนตฺตํ ปุริเสน ทุจฺจช’’นฺติฯ(ชา. ๑.๑๕.๕๓);  
</p>
  
<p>ตํ สุตฺวา พฺราหฺมณรูปธโร สโกฺก อาห –</p>


<p>
‘‘ยมาหุ เทเวสุ สุชมฺปตีติ, มฆวาติ นํ อาหุ มนุสฺสโลเก;  
  
เตนานุสิโฎฺฐ อิธมาคโตสฺมิ, วนิพฺพโก จกฺขุปถานิ ยาจิตุํฯ  
</p>
  
<p>
‘‘วนิพฺพโต มยฺหํ วนิํ อนุตฺตรํ, ททาหิ เต จกฺขุปถานิ ยาจิโต;  
  
ททาหิ เม จกฺขุปถํ อนุตฺตรํ, ยมาหุ เนตฺตํ ปุริเสน ทุจฺจช’’นฺติฯ (ชา. ๑.๑๕.๕๔-๕๕);  
</p>
  
<p>มหาสโตฺต อาห –</p>


<p>
‘‘เยน อเตฺถน อาคจฺฉิ, ยมตฺถมภิปตฺถยํ;  
  
เต เต อิชฺฌนฺตุ สงฺกปฺปา, ลภ จกฺขูนิ พฺราหฺมณฯ  
</p>
  
<p>
‘‘เอกํ  
เต ยาจมานสฺส, อุภยานิ ททามหํ;  
  
ส จกฺขุมา คจฺฉ ชนสฺส เปกฺขโต,  
  
ยทิจฺฉเส ตฺวํ ตท เต สมิชฺฌตู’’ติฯ (ชา. ๑.๑๕.๕๖-๕๗);  
</p>
  
<p>ตตฺถ ติ ตํ อาลปติฯ ติ ทสฺสนสฺส ปถภาวโต จกฺขูนเมเวตํ นามํฯ ติ ยํ โลเก ‘‘ทุจฺจช’’นฺติ กเถนฺติฯ ติ ยาจนฺตสฺสฯ นฺติ ยาจนํฯ ติ เต ตว ตสฺส อนฺธสฺส สงฺกปฺปาฯ ติ โส ตฺวํ มม จกฺขูหิ จกฺขุมา หุตฺวาฯ ติ ยํ ตฺวํ มม สนฺติกา อิจฺฉสิ, ตํ เต สมิชฺฌตูติฯ</p>


<p>ราชา เอตฺตกํ กเถตฺวา ‘‘อยํ พฺราหฺมโณ สเกฺกน อนุสิโฎฺฐ อิธาคโตสฺมีติ ภณติ, นูน อิมสฺส อิมินา อุปาเยน จกฺขุ สมฺปชฺชิสฺสตี’’ติ ญตฺวา ‘‘อิเธว มยา จกฺขูนิ อุปฺปาเฎตฺวา ทาตุํ อสารุปฺป’’นฺติ จิเนฺตตฺวา พฺราหฺมณํ อาทาย อเนฺตปุรํ คนฺตฺวา ราชาสเน นิสีทิตฺวา สิวกํ นาม เวชฺชํ ปโกฺกสาเปสิฯ อถ ‘‘อมฺหากํ กิร ราชา อกฺขีนิ อุปฺปาเฎตฺวา พฺราหฺมณสฺส ทาตุกาโม’’ติ สกลนคเร เอกโกลาหลํ  อโหสิฯ อถ นํ รโญฺญ ญาติเสนาปติอาทโย ราชวลฺลภา  อมจฺจา ปาริสชฺชา นาครา โอโรธา จ สเพฺพ สนฺนิปติตฺวา นานาอุปาเยหิ นิวาเรสุํฯ ราชาปิ เน อนุวาเรสิ เตนาห –</p>


<p>
‘‘มา โน เทว อทา จกฺขุํ, มา โน สเพฺพ ปรากริ;  
  
ธนํ เทหิ มหาราช, มุตฺตา เวฬุริยา พหูฯ  
</p>
  
<p>
‘‘ยุเตฺต เทว รเถ เทหิ, อาชานีเย จลงฺกเต;  
  
นาเค เทหิ มหาราช, เหมกปฺปนวาสเสฯ  
</p>
  
<p>
‘‘ยถา ตํ สิวโย สเพฺพ, สโยคฺคา สรถา สทา;  
  
สมนฺตา ปริกิเรยฺยุํ, เอวํ เทหิ รเถสภา’’ติฯ (ชา. ๑.๑๕.๕๘-๖๐);  
</p>
  
<p>อถ ราชา ติโสฺส คาถา อภาสิ –</p>


<p>
‘‘โย เว ทสฺสนฺติ วตฺวาน, อทาเน กุรุเต มโน;  
  
ภูมฺยํ โส ปติตํ ปาสํ, คีวายํ ปฎิมุญฺจติฯ  
</p>
  
<p>
‘‘โย  
เว ทสฺสนฺติ วตฺวาน, อทาเน กุรุเต มโน;  
  
ปาปา ปาปตโร โหติ, สมฺปโตฺต ยมสาธนํฯ  
</p>
  
<p>
‘‘ยญฺหิ ยาเจ ตญฺหิ ทเท, ยํ น ยาเจ น ตํ ทเท;  
  
สฺวาหํ ตเมว ทสฺสามิ, ยํ มํ ยาจติ พฺราหฺมโณ’’ติฯ (ชา. ๑.๑๕.๖๑-๖๓);  
</p>
  
<p>ตตฺถ ติ ติ นิปาตมตฺตํฯ เทว, มา  อทาสิฯ ติ อเมฺห สเพฺพ มา ปริจฺจชิฯ อกฺขีสุ หิ ทิเนฺนสุ ตฺวํ รชฺชํ น กริสฺสสิ, เอวํ ตยา มยํ ปริจฺจตฺตา นาม ภวิสฺสามาติ อธิปฺปาเยน เอวมาหํสุฯ นฺติ ปริวาเรยฺยุํฯ ติ ยถา ตํ อวิกลจกฺขุํ สิวโย จิรํ ปริวาเรยฺยุํ, เอวํ เทหิ ธนเมวสฺส เทหิ, มา อกฺขีนิ, อกฺขีสุ หิ ทิเนฺนสุ น ตํ สิวโย ปริวาเรสฺสนฺตีติ ทเสฺสติฯ</p>


<p>ติ ปฎิปเวเสติฯ ติ ลามกา ลามกตโร นาม โหติฯ นฺติ ยมสฺส อาณาปวตฺติฎฺฐานํ อุสฺสทนิรยํ เอส ปโตฺต นาม โหติฯ ติ  ยํ วตฺถุํ ยาจโก ยาจติ, ทายโกปิ ตเทว ทเทยฺย, น อยาจิตํ, อยญฺจ พฺราหฺมโณ จกฺขุํ มํ ยาจติ, น มุตฺตาทิกํ ธนํ, ตํ ทสฺสามีติ วทติฯ</p>


<p>อถ  นํ ‘‘อายุอาทีสุ กิํ ปเตฺถตฺวา จกฺขูนิ เทสิ เทวา’’ติ ปุจฺฉิํสุฯ มหาปุริโส ‘‘นาหํ ทิฎฺฐธมฺมิกํ สมฺปรายิกํ วา สมฺปตฺติํ ปเตฺถตฺวา เทมิ, อปิ จ โพธิสตฺตานํ อาจิณฺณสมาจิโณฺณ โปราณกมโคฺค เอส, ยทิทํ ทานปารมิปูรณํ นามา’’ติ อาหฯ เตน วุตฺตํ –</p>


<p>
‘‘อายุํ นุ วณฺณํ นุ สุขํ พลํ นุ, กิํ ปตฺถยาโน นุ ชนินฺท เทสิ;  
  
กถญฺหิ ราชา สิวินํ อนุตฺตโร, จกฺขูนิ ทชฺชา ปรโลกเหตุฯ  
</p>
  
<p>
‘‘น วาหเมตํ ยสสา ททามิ, น ปุตฺตมิเจฺฉ น ธนํ น รฎฺฐํ;  
  
สตญฺจ ธโมฺม จริโต ปุราโณ, อิเจฺจว ทาเน รมเต มโน มมา’’ติฯ (ชา. ๑.๑๕.๖๔-๖๕);  
</p>
  
<p>ตตฺถ  ติ, มหาราช, กถํ นาม ตุมฺหาทิโส ปณฺฑิตปุริโส สกฺกสมฺปตฺติสทิสํ สนฺทิฎฺฐิกํ อิสฺสริยํ ปหาย ปรโลกเหตุ จกฺขูนิ ทเทยฺยาติฯ</p>


<p>นฺติ น เว อหํฯ ติ ทิพฺพสฺส วา มานุสสฺส วา อิสฺสริยสฺส การณา, อปิจ  โพธิสตฺตานํ  พุทฺธการโก  อาจริโต อาจิโณฺณ ปุราตโน  อิมินา การเณน เยว อีทิโส  นิรโตติฯ</p>


<p>เอวญฺจ ปน วตฺวา ราชา อมเจฺจ สญฺญาเปตฺวา สิวกํ เวชฺชํ อาณาเปสิ – ‘‘เอหิ, สิวก, มม อุโภปิ อกฺขีนิ อิมสฺส พฺราหฺมณสฺส ทาตุํ สีฆํ อุปฺปาเฎตฺวา หเตฺถ ปติฎฺฐเปหี’’ติฯ เตน วุตฺตํ –</p>


<ol>
<li>
‘‘เอหิ สิวก อุเฎฺฐหิ, มา ทนฺธยิ มา ปเวธยิ;  
  
อุโภปิ นยนํ เทหิ, อุปฺปาเฎตฺวา วนิพฺพเกฯ  
</li>
  
<li>
‘‘ตโต โส โจทิโต มยฺหํ, สิวโก วจนํกโร;  
  
อุทฺธริตฺวาน ปาทาสิ, ตาลมิญฺชํว ยาจเก’’ติฯ  
</li>
  
<p>ตตฺถ  ติ อุฎฺฐานวีริยํ กโรหิฯ อิมสฺมิํ มม จกฺขุทาเน สหายกิจฺจํ กโรหีติ ทเสฺสติฯ ติ มา จิรายิฯ อยญฺหิ อติทุลฺลโภ จิรกาลํ ปตฺถิโต มยา อุตฺตโม ทานกฺขโณ ปฎิลโทฺธ, โส มา วิรชฺฌีติ อธิปฺปาโยฯ ติ ‘‘อมฺหากํ รโญฺญ จกฺขูนิ อุปฺปาเฎมี’’ติ จิตฺตุตฺราสวเสน มา เวธยิ สรีรกมฺปํ มา อาปชฺชิฯ   นฺติ อุโภปิ นยเนฯ ติ ยาจกสฺส นฺติ มยาฯ ติ โส เวโชฺช รโญฺญ อกฺขิกูปโต อุโภปิ อกฺขีนิ อุปฺปาเฎตฺวา รโญฺญ หเตฺถ อทาสิฯ
</ol></p>


<p>เทโนฺต จ น สตฺถเกน อุทฺธริตฺวา อทาสิฯ โส หิ จิเนฺตสิ – ‘‘อยุตฺตํ มาทิสสฺส สุสิกฺขิตเวชฺชสฺส รโญฺญ อกฺขีสุ สตฺถปาตน’’นฺติ เภสชฺชานิ ฆํเสตฺวา เภสชฺชจุเณฺณน นีลุปฺปลํ ปริภาเวตฺวา ทกฺขิณกฺขิํ อุปสิงฺฆาเปสิ, อกฺขิ ปริวตฺติ, ทุกฺขา เวทนา อุปฺปชฺชิฯ โส ปริภาเวตฺวา ปุนปิ อุปสิงฺฆาเปสิ, อกฺขิ อกฺขิกูปโต มุจฺจิ, พลวตรา เวทนา อุทปาทิ, ตติยวาเร ขรตรํ ปริภาเวตฺวา อุปนาเมสิ, อกฺขิ โอสธพเลน ปริพฺภมิตฺวา อกฺขิกูปโต นิกฺขมิตฺวา นฺหารุสุตฺตเกน โอลมฺพมานํ อฎฺฐาสิ, อธิมตฺตา  เวทนา อุทปาทิ, โลหิตํ ปคฺฆริ, นิวตฺถสาฎกาปิ โลหิเตน เตมิํสุฯ โอโรธา จ อมจฺจา จ รโญฺญ ปาทมูเล ปติตฺวา ‘‘เทว, อกฺขีนิ มา เทหิ, เทว, อกฺขีนิ มา เทหี’’ติ มหาปริเทวํ ปริเทวิํสุฯ</p>


<p>ราชา เวทนํ อธิวาเสตฺวา ‘‘ตาต, มา ปปญฺจํ กรี’’ติ อาหฯ โส ‘‘สาธุ, เทวา’’ติ วามหเตฺถน อกฺขิํ ธาเรตฺวา ทกฺขิณหเตฺถน สตฺถกํ อาทาย อกฺขิสุตฺตกํ ฉินฺทิตฺวา อกฺขิํ คเหตฺวา มหาสตฺตสฺส หเตฺถ ฐเปสิฯ โส วามกฺขินา ทกฺขิณกฺขิํ โอโลเกตฺวา ปริจฺจาคปีติยา อภิภุยฺยมานํ ทุกฺขเวทนํ เวเทโนฺต ‘‘เอหิ, พฺราหฺมณา’’ติ พฺราหฺมณํ ปโกฺกสาเปตฺวา ‘‘มม อิโต จกฺขุโต สตคุเณน สหสฺสคุเณน สตสหสฺสคุเณน สมนฺตจกฺขุเมว ปิยตรํ, ตสฺส เม อิทํ อกฺขิทานํ ปจฺจโย โหตู’’ติ พฺราหฺมณสฺส อกฺขิํ อทาสิฯ โส ตํ อุกฺขิปิตฺวา อตฺตโน อกฺขิมฺหิ ฐเปสิ, ตํ ตสฺสานุภาเวน วิกสิตนีลุปฺปลํ วิย หุตฺวา อุปฎฺฐาสิฯ มหาสโตฺต วามกฺขินา ตสฺส ตํ อกฺขิํ ทิสฺวา ‘‘อโห สุทินฺนํ มยา อกฺขี’’ติ อโนฺตสมุคฺคตาย ปีติยา นิรนฺตรํ ผุฎสรีโร หุตฺวา อปรมฺปิ อทาสิฯ สโกฺกปิ ตํ  ตเถว กตฺวา ราชนิเวสนา นิกฺขมิตฺวา มหาชนสฺส โอโลเกนฺตเสฺสว นครา นิกฺขมิตฺวา เทวโลกเมว คโตฯ</p>


<p>รโญฺญ นจิรเสฺสว อกฺขีนิ อาวาฎภาวํ อปฺปตฺตานิ กมฺพลเคณฺฑุกํ วิย อุคฺคเตน มํสปิเณฺฑน ปูเรตฺวา จิตฺตกมฺมรูปสฺส วิย รุหิํสุ, เวทนา ปจฺฉิชฺชิฯ อถ มหาสโตฺต กติปาหํ ปาสาเท วสิตฺวา ‘‘กิํ อนฺธสฺส รเชฺชนาติ อมจฺจานํ รชฺชํ นิยฺยาเตตฺวา อุยฺยานํ คนฺตฺวา ปพฺพชิตฺวา สมณธมฺมํ  กริสฺสามี’’ติ จิเนฺตตฺวา อมจฺจานํ ตมตฺถํ อาโรเจตฺวา ‘‘มุขโธวนาทิทายโก เอโก ปุริโส มยฺหํ สนฺติเก โหตุ, สรีรกิจฺจฎฺฐาเนสุปิ เม รชฺชุกํ พนฺธถา’’ติ วตฺวา สิวิกาย คนฺตฺวา โปกฺขรณิตีเร ราชปลฺลเงฺก นิสีทิฯ อมจฺจาปิ วนฺทิตฺวา ปฎิกฺกมิํสุฯ โพธิสโตฺตปิ อตฺตโน ทานํ อาวเชฺชสิฯ ตสฺมิํ ขเณ สกฺกสฺส อาสนํ อุณฺหาการํ ทเสฺสสิฯ สโกฺก ตํ ทิสฺวา ‘‘มหาราชสฺส วรํ ทตฺวา จกฺขุํ ปฎิปากติกํ กริสฺสามี’’ติ โพธิสตฺตสฺส สมีปํ คนฺตฺวา ปทสทฺทมกาสิฯ มหาสเตฺตน จ ‘‘โก เอโส’’ติ วุเตฺต –</p>


<p>
‘‘สโกฺกหมสฺมิ  
เทวิโนฺท, อาคโตสฺมิ ตวนฺติเก;  
  
วรํ วรสฺสุ ราชีสิ, ยํ กิญฺจิ มนสิจฺฉสี’’ติฯ (ชา. ๑.๑๕.๗๑) –  
</p>
  
<p>วตฺวา เตน –</p>


<p>
‘‘ปหูตํ เม ธนํ สกฺก, พลํ โกโส จนปฺปโก;  
  
อนฺธสฺส เม สโต ทานิ, มรณเญฺญว รุจฺจตี’’ติฯ (ชา. ๑.๑๕.๗๒) –  
</p>
  
<p>วุเตฺต อถ นํ สโกฺก อาห – ‘‘สิวิราช, กิํ ปน ตฺวํ มริตุกาโม หุตฺวา มรณํ โรเจสิ, อุทาหุ อนฺธภาเวนา’’ติฯ อนฺธภาเวน, เทวาติฯ ‘‘มหาราช, ทานํ นาม น เกวลํ สมฺปรายตฺถเมว ทิยฺยติ, ทิฎฺฐธมฺมตฺถายปิ ปจฺจโย โหติ, ตสฺมา ตว ทานปุญฺญเมว นิสฺสาย สจฺจกิริยํ กโรหิ, ตสฺส พเลเนว เต จกฺขุ อุปฺปชฺชิสฺสตี’’ติ วุเตฺต ‘‘เตน หิ มยา มหาทานํ สุทินฺน’’นฺติ วตฺวา สจฺจกิริยํ กโรโนฺต –</p>


<p>
‘‘เย  
มํ ยาจิตุมายนฺติ, นานาโคตฺตา วนิพฺพกา;  
  
โยปิ มํ ยาจเต ตตฺถ, โสปิ เม มนโส ปิโย;  
  
เอเตน สจฺจวเชฺชน, จกฺขุ เม อุปปชฺชถา’’ติฯ (ชา. ๑.๑๕.๗๔) –  
</p>
  
<p>อาหฯ</p>


<p>ตตฺถ นฺติ เย มํ ยาจิตุมาคจฺฉนฺติ, เตสุปิ อาคเตสุ  อิมํ นาม เทหีติ วาจํ นิจฺฉาเรโนฺต  ติ สเจ มยฺหํ สเพฺพปิ ยาจกา ปิยา, สจฺจเมเวตํ มยา วุตฺตํ, เอเตน  สจฺจวจเนน เอกํ  อุปฺปชฺชตูติฯ</p>


<p>อถสฺส วจนสมนนฺตรเมว ปฐมํ จกฺขุ อุทปาทิฯ ตโต ทุติยสฺส อุปฺปชฺชนตฺถาย –</p>


<p>
‘‘ยํ มํ โส ยาจิตุํ อาคา, เทหิ จกฺขุนฺติ พฺราหฺมโณ;  
  
ตสฺส จกฺขูนิ ปาทาสิํ, พฺราหฺมณสฺส วนิพฺพโตฯ  
</p>
  
<p>
‘‘ภิโยฺย มํ อาวิสี ปีติ, โสมนสฺสญฺจนปฺปกํ;  
  
เอเตน สจฺจวเชฺชน, ทุติยํ เม อุปปชฺชถา’’ติฯ (ชา. ๑.๑๕.๗๕-๗๖) –  
</p>
  
<p>อาหฯ</p>


<p>ตตฺถ นฺติ โย มํฯ ติ โส จกฺขุยาจโก ติ อาคโตฯ ติ ยาจนฺตสฺสฯ ติ พฺราหฺมณสฺส  จกฺขูนิ ทตฺวา อนฺธกาเลปิ ตถารูปํ เวทนํ อคเณตฺวา ‘‘อโห สุทินฺนํ เม ทาน’’นฺติ ปจฺจเวกฺขนฺตํ มํ  อติเรกตรา ปีติ อาวิสิฯ นฺติ อปริมาณํ โสมนสฺสํ อุปฺปชฺชิฯ ติ สเจ ตทา มม อนปฺปกํ ปีติโสมนสฺสํ อุปฺปนฺนํ, สจฺจเมเวตํ มยา วุตฺตํ, เอเตน  สจฺจวจเนน ทุติยมฺปิ จกฺขุ อุปปชฺชตูติฯ</p>


<p>ตํขณเญฺญว ทุติยมฺปิ จกฺขุ อุทปาทิฯ ตานิ ปนสฺส จกฺขูนิ เนว ปากติกานิ, น ทิพฺพานิฯ สกฺกพฺราหฺมณสฺส หิ ทินฺนํ จกฺขุํ ปุน ปากติกํ กาตุํ น สกฺกา, อุปหตจกฺขุโน จ ทิพฺพจกฺขุ นาม นุปฺปชฺชติ, วุตฺตนเยน ปนสฺส อาทิมชฺฌปริโยสาเนสุ อวิปรีตํ อตฺตโน ทานปีติํ อุปาทาย ปีติผรณวเสน นิพฺพตฺตานิ ‘‘สจฺจปารมิตาจกฺขูนี’’ติ วุตฺตานิฯ เตน วุตฺตํ –</p>


<ol>
<li>
‘‘ททมานสฺส  
เทนฺตสฺส, ทินฺนทานสฺส เม สโต;  
  
จิตฺตสฺส อญฺญถา นตฺถิ, โพธิยาเยว การณา’’ติฯ  
</li>
  
<p>ตตฺถ ติ จกฺขูนิ ทาตุํ เวเชฺชน อุปฺปาเฎนฺตสฺสฯ ติ อุปฺปาฎิตานิ ตานิ สกฺกพฺราหฺมณสฺส  หเตฺถ ฐเปนฺตสฺสฯ ติ จกฺขุทานํ ทินฺนวโตฯ ติ ทานชฺฌาสยสฺส อญฺญถาภาโวฯ ติ ตญฺจ สพฺพญฺญุตญฺญาณเสฺสว เหตูติ อโตฺถฯ
</ol></p>


<p> สพฺพญฺญุตญฺญาณสฺส สุทุลฺลภตาย เอวํ สุทุกฺกรํ มยา กตนฺติ น จกฺขูนํ น อตฺตภาวสฺสปิ อปฺปิยตายาติ ทเสฺสโนฺต ติ โอสานคาถมาหฯ ตตฺถ ติ ปฐโม -กาโร นิปาตมโตฺตฯ อตฺตา น เม กุชฺฌิตโพฺพ, น อปฺปิโยติ อโตฺถฯ ‘‘อตฺตานํ เม น เทสฺสิย’’นฺติปิ ปาโฐฯ ตสฺสโตฺถ – เม อตฺตานํ อหํ น เทสฺสิยํ น กุเชฺฌยฺยํ น กุชฺฌิตุํ อรหามิ น โส มยา กุชฺฌิตโพฺพติฯ ‘‘อตฺตาปิ เม น เทสฺสิโย’’ติปิ ปฐนฺติฯ นฺติ อทาสิํ อหํฯ ‘‘อทาสิห’’นฺติปิ ปาโฐฯ</p>


<p>ตทา ปน โพธิสตฺตสฺส สจฺจกิริยาย จกฺขูสุ อุปฺปเนฺนสุ สกฺกานุภาเวน สพฺพา ราชปริสา สนฺนิปติตาว อโหสิฯ อถสฺส สโกฺก มหาชนมเชฺฌ อากาเส ฐตฺวา –</p>


<p>
‘‘ธเมฺมน  
ภาสิตา คาถา, สิวีนํ รฎฺฐวฑฺฒน;  
  
เอตานิ ตว เนตฺตานิ, ทิพฺพานิ ปฎิทิสฺสเรฯ  
</p>
  
<p>
‘‘ติโรกุฎฺฎํ ติโรเสลํ, สมติคฺคยฺห ปพฺพตํ;  
  
สมนฺตา โยชนสตํ, ทสฺสนํ อนุโภนฺตุ เต’’ติฯ (ชา. ๑.๑๕.๗๗-๗๘) –  
</p>
  
<p>อิมาหิ คาถาหิ ถุติํ กตฺวา เทวโลกเมว คโตฯ โพธิสโตฺตปิ มหาชนปริวุโต มหเนฺตน สกฺกาเรน นครํ ปวิสิตฺวา ราชเคหทฺวาเร สุสชฺชิเต มหามณฺฑเป สมุสฺสิตเสตจฺฉเตฺต ราชปลฺลเงฺก นิสิโนฺน จกฺขุปฎิลาเภน ตุฎฺฐหฎฺฐปมุทิตานํ ทฎฺฐุํ อาคตานํ นาครานํ ชานปทานํ ราชปริสาย จ ธมฺมํ เทเสโนฺต –</p>


<p>
‘‘โก นีธ วิตฺตํ น ทเทยฺย ยาจิโต, อปิ วิสิฎฺฐํ สุปิยมฺปิ อตฺตโน;  
  
ตทิงฺฆ สเพฺพ สิวโย สมาคตา, ทิพฺพานิ เนตฺตานิ มมชฺช ปสฺสถฯ  
</p>
  
<p>
‘‘ติโรกุฎฺฎํ  
ติโรเสลํ, สมติคฺคยฺห ปพฺพตํ;  
  
สมนฺตา โยชนสตํ, ทสฺสนํ อนุโภนฺติ เมฯ  
</p>
  
<p>
‘‘น  
จาคมตฺตา ปรมตฺถิ กิญฺจิ, มจฺจานํ อิธ ชีวิเต;  
  
ทตฺวาน มานุสํ จกฺขุํ, ลทฺธํ เม จกฺขุ อมานุสํฯ  
</p>
  
<p>
‘‘เอตมฺปิ ทิสฺวา สิวโย, เทถ ทานานิ ภุญฺชถ;  
  
ทตฺวา จ ภุตฺวา จ ยถานุภาวํ, อนินฺทิตา สคฺคมุเปถ ฐาน’’นฺติฯ (ชา. ๑.๑๕.๗๙-๘๒) –  
</p>
  
<p>อิมา คาถา อภาสิฯ ตตฺถ ติ, มหาราช, อิมา เต คาถา ธเมฺมน สภาเวเนว ภาสิตาฯ ติ ทิพฺพานุภาวยุตฺตานิฯ ติ ปฎิทิสฺสนฺติฯ นฺติ ปรกุฎฺฎํฯ นฺติ ปรเสลํฯ ติ อติกฺกมิตฺวาฯ  ทสทิสา  รูป สาเธนฺตุฯ</p>


<p>ติ โก นุ อิธฯ นฺติ อุตฺตมมฺปิ สมานํฯ ติ จาคปฺปมาณโต อญฺญํ วรํ นาม นตฺถิฯ ติ อิมสฺมิํ  ชีวโลเกฯ ‘‘อิธ ชีวต’’นฺติปิ ปฐนฺติฯ อิมสฺมิํ โลเก ชีวมานานนฺติ อโตฺถฯ นฺติ ทิพฺพจกฺขุ มยา  อิมินา การเณน เวทิตพฺพเมตํ ‘‘จาคโต อุตฺตมํ นาม นตฺถี’’ติฯ ติ เอตํ มยา ลทฺธํ ทิพฺพจกฺขุํ ทิสฺวาปิฯ</p>


<p>อิติ อิมาหิ จตูหิ คาถาหิ น เกวลํ ตสฺมิํเยว ขเณ, อถ โข อนฺวทฺธมาสมฺปิ อุโปสเถ มหาชนํ สนฺนิปาเตตฺวา ธมฺมํ เทเสสิฯ ตํ สุตฺวา มหาชโน ทานาทีนิ ปุญฺญานิ กตฺวา เทวโลกปรายโน อโหสิฯ</p>


<p>ตทา เวโชฺช อานนฺทเตฺถโร อโหสิ, สโกฺก อนุรุทฺธเตฺถโร, เสสปริสา พุทฺธปริสา, สิวิราชา โลกนาโถฯ</p>


<p>ตสฺส อิธาปิ วุตฺตนเยเนว ยถารหํ ปารมิโย นิทฺธาเรตพฺพาฯ ตถา ทิวเส ทิวเส ยถา อทินฺนปุพฺพํ พาหิรเทยฺยธมฺมวตฺถุ น โหติ, เอวํ อปริมิตํ มหาทานํ ปวเตฺตนฺตสฺส เตน อปริตุฎฺฐสฺส กถํ นุ โข อหํ อชฺฌตฺติกวตฺถุกํ ทานํ ทเทยฺยํ, กทา นุ โข มํ โกจิ อาคนฺตฺวา  อชฺฌตฺติกํ เทยฺยธมฺมํ ยาเจยฺย, สเจ หิ โกจิ ยาจโก เม หทยมํสสฺส นามํ คเณฺหยฺย, กณเยน นํ นีหริตฺวา ปสนฺนอุทกโต สนาฬํ ปทุมํ อุทฺธรโนฺต วิย โลหิตพินฺทุํ ปคฺฆรนฺตํ  หทยํ นีหริตฺวา ทสฺสามิฯ สเจ สรีรมํสสฺส นามํ คเณฺหยฺย, อวเลขเนน ตาลคุฬปฎลํ อุปฺปาเฎโนฺต วิย สรีรมํสํ อุปฺปาเฎตฺวา ทสฺสามิฯ สเจ โลหิตสฺส นามํ คเณฺหยฺย, อสินา วิชฺฌิตฺวา ยนฺตมุเข วา ปติตฺวา อุปนีตํ ภาชนํ ปูเรตฺวา โลหิตํ ทสฺสามิฯ สเจ ปน โกจิ ‘‘เคเห เม กมฺมํ นปฺปวตฺตติ, ตตฺถ เม ทาสกมฺมํ กโรหี’’ติ วเทยฺย, ราชเวสํ อปเนตฺวา ตสฺส อตฺตานํ สาเวตฺวา ทาสกมฺมํ กริสฺสามิฯ สเจ วา ปน โกจิ อกฺขีนํ นามํ คเณฺหยฺย, ตาลมิญฺชํ นีหรโนฺต วิย อกฺขีนิ อุปฺปาเฎตฺวา ตสฺส ทสฺสามีติ เอวํ อนญฺญสาธารณวสีภาวปฺปตฺตานํ มหาโพธิสตฺตานํเยว อาเวณิกา อุฬารตรา ปริวิตกฺกุปฺปตฺติ, จกฺขุยาจกํ ลภิตฺวา อมจฺจปาริสชฺชาทีหิ นิวาริยมานสฺสาปิ เตสํ วจนํ อนาทิยิตฺวา อตฺตโน ปริวิตกฺกานุรูปํ ปฎิปตฺติยา จ ปรมา ปีติปฎิสํเวทนา, ตสฺสา ปีติมนตาย อวิตถภาวํ นิสฺสาย สกฺกสฺส ปุรโต สจฺจกิริยากรณํ, เตน จ อตฺตโน จกฺขูนํ ปฎิปากติกภาโว, เตสญฺจ ทิพฺพานุภาวตาติ เอวมาทโย มหาสตฺตสฺส คุณานุภาวา เวทิตพฺพาติฯ</p>

</p>


<h3>๙. เวสฺสนฺตรจริยาวณฺณนา</h3>
<p> นวเม  ติ เอตฺถ ติ เวสฺสนฺตรภูตํ อตฺตานํ สนฺธาย สตฺถา วทติฯ เตเนวาห – ‘‘ผุสฺสตี นาม ขตฺติยา’’ติฯ ตทา หิสฺส มาตา ‘‘ผุสฺสตี’’ติ เอวํนามิกา ขตฺติยานี อโหสิฯ ติ สา ตโต อนนฺตราตีตชาติยํฯ เอกเตฺถ หิ เอตํ พหุวจนํฯ  อโหสีติ สมฺพโนฺธฯ อถ วา ยา เม อโหสิ ชนิกา อิมสฺมิํ จริมตฺตภาเว, สา อตีตาสุ ชาตีสุ ผุสฺสตี นาม, ตตฺถ อตีตาย ชาติยา ขตฺติยา, ยตฺถาหํ ตสฺสา กุจฺฉิมฺหิ เวสฺสนฺตโร  หุตฺวา นิพฺพตฺติํ, ตโต อนนฺตราตีตาย สกฺกสฺส มเหสี ปิยา อโหสีติฯ ตตฺรายํ อนุปุพฺพิกถา –</p>


<p>อิโต หิ เอกนวุเต กเปฺป วิปสฺสี นาม สตฺถา โลเก อุทปาทิฯ ตสฺมิํ พนฺธุมตีนครํ อุปนิสฺสาย เขเม มิคทาเย วิหรเนฺต พนฺธุมา ราชา เกนจิ รญฺญา เปสิตํ มหคฺฆํ จนฺทนสารํ อตฺตโน  เชฎฺฐธีตาย อทาสิฯ สา เตน สุขุมํ จนฺทนจุณฺณํ กาเรตฺวา สมุคฺคํ ปูเรตฺวา วิหารํ คนฺตฺวา สตฺถุ สุวณฺณวณฺณํ สรีรํ ปูเชตฺวา เสสจุณฺณานิ คนฺธกุฎิยํ วิกิริตฺวา ‘‘ภเนฺต, อนาคเต ตุมฺหาทิสสฺส พุทฺธสฺส มาตา ภเวยฺย’’นฺติ ปตฺถนํ อกาสิฯ สา ตโต จุตา ตสฺสา จนฺทนจุณฺณปูชาย ผเลน รตฺตจนฺทนปริโปฺผสิเตน วิย สรีเรน เทเวสุ จ มนุเสฺสสุ จ สํสรนฺตี ตาวติํสภวเน สกฺกสฺส เทวรโญฺญ อคฺคมเหสี หุตฺวา นิพฺพตฺติฯ อถสฺสา อายุปริโยสาเน ปุพฺพนิมิเตฺตสุ อุปฺปเนฺนสุ สโกฺก เทวราชา ตสฺสา ปริกฺขีณายุกตํ ญตฺวา ตสฺสา อนุกมฺปาย ‘‘ภเทฺท, ผุสฺสติ ทส เต วเร ทมฺมิ, เต คณฺหสฺสู’’ติ อาหฯ เตน วุตฺตํ –</p>


<ol>
<li>
‘‘ตสฺสา อายุกฺขยํ ญตฺวา, เทวิโนฺท เอตทพฺรวิ;  
  
‘ททามิ เต ทส วเร, วร ภเทฺท ยทิจฺฉสี’’’ติฯ  
</li>
  
<p>ตตฺถ ติ วรสฺสุ วรํ คณฺหฯ ติ, ภเทฺท, ผุสฺสติ ยํ อิจฺฉสิ ยํ ตว ปิยํ, ตํ ทสหิ โกฎฺฐาเสหิ ‘‘วรํ วรสฺสุ ปฎิคฺคณฺหาหี’’ติ วทติฯ
</ol></p>


<p> ติ ปุน อิทํ สา อตฺตโน จวนธมฺมตํ อชานนฺตี ติอาทิกํ อภาสิฯ สา หิ ปมตฺตา หุตฺวา อตฺตโน อายุกฺขยํ  อชานนฺตี อยํ ‘‘วรํ คณฺหา’’ติ วทโนฺต ‘‘กตฺถจิ มม อุปฺปชฺชนํ อิจฺฉตี’’ติ ญตฺวา เอวมาหฯ ตตฺถ ติ อปราโธ อตฺถิฯ ติ กิํ การณํ อหํ ตว เทสฺสา กุชฺฌิตพฺพา อปฺปิยา ชาตาฯ ติ รมณียา อิมสฺมา ฐานา จาเวสิฯ นฺติ เยน พลวา มาลุโต วิย รุกฺขํ อุมฺมูเลโนฺต อิมมฺหา เทวโลกา จาเวตุกาโมสิ กิํ นุ การณนฺติ ตํ ปุจฺฉติฯ</p>


<p> นฺติ ตสฺสา อิทํฯ นฺติ น เจว ตยา กิญฺจิ ปาปํ กตํ เยน เต อปราโธ  สิยาฯ ติ มม ตฺวํ น จาปิ อปฺปิยา, เยน เทสฺสา นาม มม อปฺปิยาติ อธิปฺปาโยฯ</p>


<p> อิทานิ เยน อธิปฺปาเยน วเร ทาตุกาโม, ตํ ทเสฺสโนฺต ติ วตฺวา วเร คณฺหาเปโนฺต ติ อาหฯ</p>


<p>ตตฺถ ติ วเรสุ อุตฺตเม อคฺควเรฯ</p>


<p> ติ  ‘‘วเร ทสฺสามี’’ติ ปฎิญฺญาทานวเสน ทินฺนวราฯ ติ อิจฺฉิตลาภปริโตเสน ตุฎฺฐา เจว ตสฺส จ สิขาปฺปตฺติทสฺสเนน หาสวเสน หฎฺฐา จฯ ติ พลวปาโมเชฺชน ปมุทิตาฯ ติ เตสุ วเรสุ มํ อพฺภนฺตรํ กริตฺวาฯ ติ สา อตฺตโน ขีณายุกภาวํ ญตฺวา สเกฺกน วรทานตฺถํ กโตกาสา สกลชมฺพุทีปตลํ โอโลเกนฺตี อตฺตโน อนุจฺฉวิกํ สิวิรโญฺญ นิเวสนํ ทิสฺวา ตตฺถ ตสฺส อคฺคมเหสิภาโว นีลเนตฺตตา นีลภมุกตา ผุสฺสตีตินามํ คุณวิเสสยุตฺตปุตฺตปฎิลาโภ อนุนฺนตกุจฺฉิภาโว อลมฺพตฺถนตา อปลิตภาโว สุขุมจฺฉวิตา วชฺฌชนานํ โมจนสมตฺถตา จาติ อิเม ทส วเร คณฺหิฯ</p>


<p>อิติ สา ทส วเร คเหตฺวา ตโต จุตา มทฺทรโญฺญ อคฺคมเหสิยา กุจฺฉิมฺหิ นิพฺพตฺติฯ ชายมานา จ สา จนฺทนจุณฺณปริโปฺผสิเตน วิย สรีเรน ชาตาฯ เตนสฺสา นามคฺคหณทิวเส ‘‘ผุสฺสตี’’ เตฺวว นามํ กริํสุฯ สา มหเนฺตน ปริวาเรน วฑฺฒิตฺวา โสฬสวสฺสกาเล อุตฺตมรูปธรา  อโหสิฯ อถ นํ เชตุตฺตรนคเร สิวิมหาราชา ปุตฺตสฺส สญฺชยกุมารสฺสตฺถาย อาเนตฺวา เสตจฺฉตฺตํ อุสฺสาเปตฺวา ตํ โสฬสนฺนํ อิตฺถิสหสฺสานํ เชฎฺฐกํ กตฺวา อคฺคมเหสิฎฺฐาเน ฐเปสิฯ เตน วุตฺตํ –</p>


<ol>
<li>
‘‘ตโต จุตา สา ผุสฺสตี, ขตฺติเย อุปปชฺชถ;  
  
เชตุตฺตรมฺหิ นคเร, สญฺชเยน สมาคมี’’ติฯ  
</li>
  
<p>สา สญฺชยรโญฺญ ปิยา อโหสิ มนาปาฯ อถ สโกฺก อาวเชฺชโนฺต ‘‘มยา ผุสฺสติยา ทินฺนวเรสุ นว วรา สมิทฺธา’’ติ ทิสฺวา ‘‘ปุตฺตวโร น สมิโทฺธ, ตมฺปิสฺสา สมิชฺฌาเปสฺสามี’’ติ จิเนฺตตฺวา โพธิสตฺตํ ตทา ตาวติํสเทวโลเก ขีณายุกํ ทิสฺวา ตสฺส สนฺติกํ คนฺตฺวา ‘‘มาริส, ตยา มนุสฺสโลเก  สิวิสญฺชยรโญฺญ อคฺคมเหสิยา กุจฺฉิมฺหิ ปฎิสนฺธิํ คณฺหิตุํ วฎฺฎตี’’ติ ตสฺส เจว อเญฺญสญฺจ จวนธมฺมานํ สฎฺฐิสหสฺสานํ เทวปุตฺตานํ ปฎิญฺญํ คเหตฺวา สกฎฺฐานเมว คโตฯ มหาสโตฺตปิ ตโต จวิตฺวา ตตฺถุปฺปโนฺนฯ เสสา เทวปุตฺตาปิ สฎฺฐิสหสฺสานํ อมจฺจานํ เคเหสุ นิพฺพตฺติํสุฯ มหาสเตฺต กุจฺฉิคเต ผุสฺสติเทวี จตูสุ นครทฺวาเรสุ นครมเชฺฌ นิเวสนทฺวาเรติ ฉ ทานสาลาโย กาเรตฺวา เทวสิกํ ฉสตสหสฺสานิ วิสฺสเชฺชตฺวา ทานํ ทาตุํ โทหฬินี อโหสิฯ ราชา ตสฺสา โทหฬํ สุตฺวา เนมิตฺตเก พฺราหฺมเณ ปโกฺกสาเปตฺวา ปุจฺฉิตฺวา ‘‘มหาราช, เทวิยา กุจฺฉิมฺหิ ทานาภิรโต อุฬาโร สโตฺต อุปฺปโนฺน, ทาเนน ติตฺติํ น ปาปุณิสฺสตี’’ติ สุตฺวา ตุฎฺฐมานโส วุตฺตปฺปการํ ทานํ ปฎฺฐเปสิฯ สมณพฺราหฺมณชิณฺณาตุรกปณทฺธิกวนิพฺพกยาจเก  สนฺตเปฺปสิฯ โพธิสตฺตสฺส ปฎิสนฺธิคฺคหณโต ปฎฺฐาย รโญฺญ อายสฺส ปมาณํ นาโหสิฯ ตสฺส ปุญฺญานุภาเวน สกลชมฺพุทีเป ราชาโน ปณฺณาการํ ปหิณนฺติฯ เตน วุตฺตํ –
</ol></p>


<ol>
<li>
‘‘ยทาหํ ผุสฺสติยา กุจฺฉิํ, โอกฺกโนฺต ปิยมาตุยา;  
  
มม เตเชน เม มาตา, ตทา ทานรตา อหุฯ  
</li>
  
<li>
‘‘อธเน  
อาตุเร ชิเณฺณ, ยาจเก อทฺธิเก ชเน;  
  
สมเณ พฺราหฺมเณ ขีเณ, เทติ ทานํ อกิญฺจเน’’ติ;  
</li>
  
<p>ตตฺถ ติ มม ทานชฺฌาสยานุภาเวนฯ ติ โภคาทีหิ ปริกฺขีเณ ปาริชุญฺญปฺปเตฺตฯ ติ อปริคฺคเหฯ สพฺพตฺถ วิสเย ภุมฺมํฯ อธนาทโย หิ ทานธมฺมสฺส ปวตฺติยา วิสโยฯ
</ol></p>


<p>เทวี มหเนฺตน ปริหาเรน คพฺภํ ธาเรนฺตี ทสมาเส ปริปุเณฺณ นครํ ทฎฺฐุกามา หุตฺวา รโญฺญ อาโรเจสิฯ ราชา เทวนครํ วิย นครํ อลงฺการาเปตฺวา เทวิํ รถวรํ อาโรเปตฺวา นครํ ปทกฺขิณํ กาเรสิฯ ตสฺสา เวสฺสวีถิยา มชฺฌปฺปตฺตกาเล กมฺมชวาตา จลิํสุฯ อมจฺจา รโญฺญ อาโรเจสุํฯ โส เวสฺสวีถิยํเยวสฺสา สูติฆรํ กาเรตฺวา  อารกฺขํ คณฺหาเปสิฯ สา ตตฺถ ปุตฺตํ วิชายิฯ เตนาห –</p>


<ol>
<li>
‘‘ทสมาเส ธารยิตฺวาน, กโรเนฺต ปุรํ ปทกฺขิณํ;  
  
เวสฺสานํ วีถิยา มเชฺฌ, ชเนสิ ผุสฺสตี มมํฯ  
</li>
  
<p> ‘‘น มยฺหํ มตฺติกํ นามํ, นาปิ เปตฺติกสมฺภวํฯ
</ol></p>


ชาเตตฺถ เวสฺสวีถิยํ, ตสฺมา เวสฺสนฺตโร อหู’’ติฯ  
</p>
  
<p>ตตฺถ นฺติ เทวิํ คเหตฺวา สญฺชยมหาราเช นครํ ปทกฺขิณํ กุรุมาเนฯ นฺติ วาณิชานํฯ</p>


<p>นฺติ น มาตุอาคตํ มาตามหาทีนํ นามํฯ นฺติ ปิตุ อิทนฺติ เปตฺติกํ , สมฺภวติ เอตสฺมาติ สมฺภโว, ตํ เปตฺติกํ สมฺภโว เอตสฺสาติ เปตฺติกสมฺภวํ, นามํฯ มาตาปิตุสมฺพนฺธวเสน น กตนฺติ ทเสฺสติฯ ติ ชาโต เอตฺถฯ ‘‘ชาโตมฺหี’’ติปิ ปาโฐฯ ติ ยสฺมา ตทา เวสฺสวีถิยํ ชาโต, ตสฺมา เวสฺสนฺตโร นาม อโหสิ, เวสฺสนฺตโรติ นามํ อกํสูติ อโตฺถฯ</p>


<p>มหาสโตฺต มาตุ กุจฺฉิโต นิกฺขมโนฺต วิสโท หุตฺวา อกฺขีนิ อุมฺมีเลตฺวาว นิกฺขมิฯ นิกฺขนฺตมเตฺต เอว มาตุ หตฺถํ ปสาเรตฺวา ‘‘อมฺม, ทานํ ทสฺสามิ, อตฺถิ กิญฺจี’’ติ อาหฯ อถสฺส มาตา ‘‘ตาต, ยถาชฺฌาสยํ ทานํ เทหี’’ติ หตฺถสมีเป สหสฺสตฺถวิกํ ฐเปสิฯ โพธิสโตฺต หิ   (ชา. ๒.๒๒.๕๙๐ อาทโย) อิมสฺมิํ  ปจฺฉิมตฺตภาเวติ ตีสุ ฐาเนสุ ชาตมโตฺตว กเถสิฯ ราชา มหาสตฺตสฺส อติทีฆาทิโทสวิวชฺชิตา มธุรขีรา จตุสฎฺฐิธาติโย อุปฎฺฐาเปสิฯ เตน สทฺธิํ ชาตานํ สฎฺฐิยา ทารกสหสฺสานมฺปิ ธาติโย ทาเปสิฯ โส สฎฺฐิทารกสหเสฺสหิ สทฺธิํ มหเนฺตน ปริวาเรน วฑฺฒติฯ ตสฺส ราชา สตสหสฺสคฺฆนกํ กุมารปิฬนฺธนํ การาเปตฺวา อทาสิฯ โส จตุปญฺจวสฺสิกกาเล ตํ โอมุญฺจิตฺวา ธาตีนํ ทตฺวา ปุน ตาหิ ทียมานํ น คณฺหาติฯ ตํ  สุตฺวา ราชา ‘‘มม ปุเตฺตน ทินฺนํ สุทินฺน’’นฺติ วตฺวา อปรมฺปิ กาเรสิฯ ตมฺปิ เทติฯ ทารกกาเลเยว ธาตีนํ นววาเร ปิฬนฺธนํ อทาสิฯ</p>


<p>อฎฺฐวสฺสิกกาเล ปน สยนปีเฐ นิสิโนฺน จิเนฺตสิ – ‘‘อหํ พาหิรกทานํ เทมิ, น ตํ มํ ปริโตเสติ, อชฺฌตฺติกทานํ ทาตุกาโมมฺหิฯ สเจ หิ มํ โกจิ หทยํ ยาเจยฺย, หทยํ นีหริตฺวา ทเทยฺยํฯ สเจ อกฺขีนิ ยาเจยฺย, อกฺขีนิ อุปฺปาเฎตฺวา ทเทยฺยํฯ สเจ สกลสรีเร มํสํ รุธิรมฺปิ วา ยาเจยฺย, สกลสรีรโต มํสํ ฉินฺทิตฺวา รุธิรมฺปิ อสินา วิชฺฌิตฺวา ทเทยฺยํฯ อถาปิ โกจิ ‘ทาโส เม โหหี’ติ วเทยฺย, อตฺตานํ ตสฺส สาเวตฺวา ทเทยฺย’’นฺติฯ ตเสฺสวํ สภาวํ สรสํ จิเนฺตนฺตสฺส จตุนหุตาธิกทฺวิโยชนสตสหสฺสพหลา อยํ มหาปถวี อุทกปริยนฺตํ กตฺวา กมฺปิฯ สิเนรุปพฺพตราชา โอนมิตฺวา เชตุตฺตรนคราภิมุโข อฎฺฐาสิฯ เตน วุตฺตํ –</p>


<ol>
<li>
‘‘ยทาหํ ทารโก โหมิ, ชาติยา อฎฺฐวสฺสิโก;  
  
ตทา นิสชฺช ปาสาเท, ทานํ ทาตุํ วิจินฺตยิํฯ  
</li>
  
<li>
‘‘หทยํ  
ทเทยฺยํ จกฺขุํ, มํสมฺปิ รุธิรมฺปิ จ;  
  
ทเทยฺยํ กายํ สาเวตฺวา, ยทิ โกจิ ยาจเย มมํฯ  
</li>
  
<li>
‘‘สภาวํ จินฺตยนฺตสฺส, อกมฺปิตมสณฺฐิตํ;  
  
อกมฺปิ ตตฺถ ปถวี, สิเนรุวนวฎํสกา’’ติฯ  
</li>
  
<p>ตตฺถ ติ ‘‘อชฺช ปฎฺฐาย อหํ อิมสฺส ทาโส’’ติ ทาสภาวํ สาเวตฺวาฯ นฺติ โกจิ มํ ยทิ ยาเจยฺยฯ ติ อวิปรีตํ อตฺตโน ยถาภูตํ สภาวํ อติตฺติมํ  ยถาชฺฌาสยํ จิเนฺตนฺตสฺส มม, มยิ จิเนฺตเนฺตติ อโตฺถฯ นฺติ กมฺปิตรหิตํฯ นฺติ สโงฺกจรหิตํฯ เยน หิ โลภาทินา อโพธิสตฺตานํ จกฺขาทิทาเน จิตฺตุตฺราสสงฺขาตํ กมฺปิตํ สโงฺกจสงฺขาตํ สณฺฐิตญฺจ สิยา, เตน วินาติ อโตฺถฯ ติ อจลิฯ ติ สิเนรุมฺหิ อุฎฺฐิตนนฺทนวนผารุสกวนมิสฺสกวนจิตฺตลตาวนาทิกปฺปกตรุวนํ สิเนรุวนํฯ อถ วา สิเนรุ จ ชมฺพุทีปาทีสุ รมณียวนญฺจ สิเนรุวนํ , ตํ วนํ วฎํสกํ เอติสฺสาติ สิเนรุวนวฎํสกาฯ
</ol></p>


<p>เอวญฺจ ปถวิกมฺปเน วตฺตมาเน มธุรคมฺภีรเทโว คชฺชโนฺต ขณิกวสฺสํ วสฺสิ, วิชฺชุลตา นิจฺฉริํสุ, มหาสมุโทฺท อุพฺภิชฺชิ, สโกฺก เทวราชา อโปฺผเฎสิ, มหาพฺรหฺมา สาธุการมทาสิ, ยาว พฺรหฺมโลกา เอกโกลาหลํ อโหสิฯ มหาสโตฺต โสฬสวสฺสกาเลเยว สพฺพสิปฺปานํ นิปฺผตฺติํ ปาปุณิฯ ตสฺส ปิตา รชฺชํ ทาตุกาโม มาตรา สทฺธิํ มเนฺตตฺวา มทฺทราชกุลโต มาตุลธีตรํ มทฺทิํ นาม ราชกญฺญํ อาเนตฺวา โสฬสนฺนํ อิตฺถิสหสฺสานํ เชฎฺฐกํ อคฺคมเหสิํ กตฺวา มหาสตฺตํ รเชฺช อภิสิญฺจิฯ มหาสโตฺต รเชฺช ปติฎฺฐิตกาลโต ปฎฺฐาย เทวสิกํ ฉสตสหสฺสานิ วิสฺสเชฺชตฺวา มหาทานํ ปวเตฺตโนฺต อนฺวทฺธมาสํ ทานํ โอโลเกตุํ อุปสงฺกมติฯ อปรภาเค มทฺทิเทวี ปุตฺตํ วิชายิฯ ตํ กญฺจนชาเลน สมฺปฎิจฺฉิํสุ, เตนสฺส ‘‘ชาลิกุมาโร’’เตฺวว นามํ กริํสุฯ ตสฺส ปทสา คมนกาเล สา ธีตรํ วิชายิฯ ตํ กณฺหาชิเนน สมฺปฎิจฺฉิํสุ, เตนสฺสา ‘‘กณฺหาชินา’’เตฺวว นามํ กริํสุฯ เตน วุตฺตํ –</p>


<ol>
<li>
‘‘อนฺวทฺธมาเส ปนฺนรเส, ปุณฺณมาเส อุโปสเถ;  
  
ปจฺจยํ นาคมารุยฺห, ทานํ ทาตุํ อุปาคมิ’’นฺติฯ  
</li>
  
<p>ตตฺถ ติ อนุอทฺธมาเส, อทฺธมาเส อทฺธมาเสติ อโตฺถฯ ติ ปุณฺณมาสิยํ, มาสปริปูริยา  จนฺทปริปูริยา จ สมนฺนาคเต ปนฺนรเส ทานํ ทาตุํ อุปาคมินฺติ สมฺพโนฺธฯ ตตฺรายํ โยชนา –  อทฺธมาเส อทฺธมาเส  ทานสาลํ  เอวํ อุปคจฺฉโนฺต จ ยทา เอกสฺมิํ ปนฺนรเส ปุณฺณมาสิอุโปสเถ ทานํ ทาตุํ อุปาคมิํ, ตทา   นฺติ ตตฺถ นฺติ ปจฺจยนามกํ มงฺคลหตฺถิํฯ โพธิสตฺตสฺส หิ ชาตทิวเส เอกา อากาสจารินี กเรณุกา อภิมงฺคลสมฺมตํ สพฺพเสตหตฺถิโปตกํ อาเนตฺวา มงฺคลหตฺถิฎฺฐาเน ฐเปตฺวา ปกฺกามิฯ ตสฺส มหาสตฺตํ  ปจฺจยํ กตฺวา ลทฺธตฺตา ‘‘ปจฺจโย’’เตฺวว นามํ กริํสุฯ ตํ ปจฺจยนามกํ โอปวยฺหํ หตฺถินาคํ อารุยฺห ทานํ ทาตุํ อุปาคมินฺติฯ เตน วุตฺตํ –
</ol></p>


<ol>
<li>
‘‘กลิงฺครฎฺฐวิสยา, พฺราหฺมณา อุปคญฺฉุ มํ;  
  
อยาจุํ มํ หตฺถินาคํ, ธญฺญํ มงฺคลสมฺมตํฯ  
</li>
  
<li>
‘‘อวุฎฺฐิโก ชนปโท, ทุพฺภิโกฺข ฉาตโก มหา;  
  
ททาหิ ปวรํ นาคํ, สพฺพเสตํ คชุตฺตม’’นฺติฯ  
</li>
  
<p>ตตฺถ ติอาทิคาถา เหฎฺฐา  (จริยา. ๑.๒๑-๒๒) อาคตา เอว, ตสฺมา ตาสํ อโตฺถ กถามโคฺค จ ตตฺถ วุตฺตนเยเนว เวทิตโพฺพฯ อิธ ปน มงฺคลหตฺถิโน เสตตฺตา นฺติ วุตฺตํฯ โพธิสโตฺต หตฺถิกฺขนฺธวรคโต –
</ol></p>


<ol>
<li>
‘‘ททามิ น วิกมฺปามิ, ยํ มํ ยาจนฺติ พฺราหฺมณา;  
  
สนฺตํ นปฺปฎิคูหามิ, ทาเน เม รมเต มโน’’ติฯ –  
</li>
  
<p>อตฺตโน ทานาภิรติํ ปเวเทโนฺต –
</ol></p>


<ol>
<li>
‘‘น เม ยาจกมนุปฺปเตฺต, ปฎิเกฺขโป อนุจฺฉโว;  
  
มา เม ภิชฺชิ สมาทานํ, ทสฺสามิ วิปุลํ คช’’นฺติฯ (จริยา. ๑.๒๓) –  
</li>
  
<p>ปฎิชานิตฺวา หตฺถิกฺขนฺธโต โอรุยฺห อนลงฺกตฎฺฐานํ โอโลกนตฺถํ อนุปริยายิตฺวา อนลงฺกตฎฺฐานํ อทิสฺวา กุสุมมิสฺสคโนฺธทกภริตํ สุวณฺณภิงฺคารํ คเหตฺวา ‘‘โภโนฺต อิโต เอถา’’ติ  อลงฺกตรชตทามสทิสํ หตฺถิโสณฺฑํ เตสํ หเตฺถ ฐเปตฺวา อุทกํ ปาเตตฺวา อลงฺกตวารณํ อทาสิฯ เตน วุตฺตํ –
</ol></p>


<ol>
<li>
‘‘นาคํ คเหตฺวา โสณฺฑาย, ภิงฺคาเร รตนามเย;  
  
ชลํ หเตฺถ อากิริตฺวา, พฺราหฺมณานํ อทํ คช’’นฺติฯ (จริยา. ๑.๒๔);  
</li>
  
<p>ตตฺถ  นฺติ วิชฺชมานํ เทยฺยธมฺมํฯ ติ น ปฎิจฺฉาเทมิฯ โย หิ อตฺตโน สนฺตกํ ‘‘มยฺหเมว โหตู’’ติ จิเนฺตติ, ยาจิโต วา ปฎิกฺขิปติ, โส ยาจกานํ อภิมุเข ฐิตมฺปิ อตฺถโต ปฎิจฺฉาเทติ นามฯ มหาสโตฺต ปน อตฺตโน สีสํ อาทิํ กตฺวา อชฺฌตฺติกทานํ ทาตุกาโมว, กถํ พาหิรํ ปฎิกฺขิปติ, ตสฺมา อาห ‘‘สนฺตํ นปฺปฎิคูหามี’’ติฯ เตเนวาห ‘‘ทาเน เม รมเต มโน’’ติฯ เสสํ เหฎฺฐา วุตฺตตฺถเมวฯ
</ol></p>


<p>ตสฺส ปน หตฺถิโน จตูสุ ปาเทสุ อลงฺการา จตฺตาริ สตสหสฺสานิ  อคฺฆนฺติ, อุโภสุ ปเสฺสสุ อลงฺการา เทฺว สตสหสฺสานิ, เหฎฺฐา อุทเร กมฺพลํ สตสหสฺสํ, ปิฎฺฐิยํ มุตฺตาชาลํ มณิชาลํ กญฺจนชาลนฺติ ตีณิ ชาลานิ ตีณิ สตสหสฺสานิ, อุโภ กณฺณาลงฺการา เทฺว สตสหสฺสานิ, ปิฎฺฐิยํ อตฺถตกมฺพลํ สตสหสฺสํ, กุมฺภาลงฺกาโร สตสหสฺสํ, ตโย วฎํสกา ตีณิ สตสหสฺสานิ, กณฺณจูฬาลงฺกาโร สตสหสฺสํ, ทฺวินฺนํ ทนฺตานํ อลงฺการา เทฺว สตสหสฺสานิ, โสณฺฑาย โสวตฺถิกาลงฺกาโร สตสหสฺสํ, นงฺคุฎฺฐาลงฺกาโร สตสหสฺสํ, อาโรหณนิเสฺสณิ สตสหสฺสํ, ภุญฺชนกฎาหํ สตสหสฺสํ, ฐเปตฺวา อนคฺฆภณฺฑํ อิทํ ตาว เอตฺตกํ จตุวีสติ สตสหสฺสานิ อคฺฆติฯ ฉตฺตปิณฺฑิยํ ปน มณิ, จูฬามณิ, มุตฺตาหาเร มณิ, องฺกุเส มณิ, หตฺถิกณฺฐเวฐนมุตฺตาหาเร มณิ, หตฺถิกุเมฺภ มณีติ อิมานิ ฉ อนคฺฆานิ, หตฺถีปิ อนโคฺฆ เอวาติ หตฺถินา สทฺธิํ สตฺต อนคฺฆานิ, ตานิ สพฺพานิ พฺราหฺมณานํ อทาสิฯ ตถา หตฺถิโน ปริจารกานิ ปญฺจ กุลสตานิ หตฺถิเมณฺฑหตฺถิโคปเกหิ สทฺธิํ อทาสิฯ สห ทาเนน ปนสฺส เหฎฺฐา วุตฺตนเยเนว ภูมิกมฺปาทโย อเหสุํฯ เตน วุตฺตํ –</p>


<ol>
<li>
‘‘ปุนาปรํ ททนฺตสฺส, สพฺพเสตํ คชุตฺตมํ;  
  
ตทาปิ ปถวี กมฺปิ, สิเนรุวนวฎํสกา’’ติฯ  
</li>
  
<p> (ชา. ๒.๒๒.๑๖๗๓) วุตฺตํ –
</ol></p>


<p>
‘‘ตทาสิ  
ยํ ภิํสนกํ, ตทาสิ โลมหํสนํ;  
  
หตฺถินาเค ปทินฺนมฺหิ, เมทนี สมฺปกมฺปถา’’ติฯ  
</p>
  
<p>   ติ ฉหิ อนเคฺฆหิ สทฺธิํ จตุวีสติสตสหสฺสคฺฆนิกอลงฺการภณฺฑสหิตสฺส ตสฺส มงฺคลหตฺถิสฺส ปริจฺจาเคนฯ ติ สิวิราชกุมารา เจว สิวิรฎฺฐวาสิโน จฯ ‘‘สิวโย’’ติ จ เทสนาสีสเมตํฯ ตตฺถ หิ อมจฺจา ปาริสชฺชา พฺราหฺมณคหปติกา เนคมชานปทา นาครา สกลรฎฺฐวาสิโน จ สญฺชยมหาราชํ ผุสฺสติเทวิํ มทฺทิเทวิญฺจ ฐเปตฺวา สเพฺพ เอวฯ ติ เทวตาวตฺตเนน โพธิสตฺตสฺส กุทฺธาฯ ติ สนฺนิปติตาฯ เต  กิร พฺราหฺมณา หตฺถิํ ลภิตฺวา ตํ อภิรุหิตฺวา มหาทฺวาเรน ปวิสิตฺวา นครมเชฺฌน ปายิํสุฯ มหาชเนน จ ‘‘อโมฺภ พฺราหฺมณา, อมฺหากํ หตฺถี กุโต อภิรุโฬฺห’’ติ วุเตฺต ‘‘เวสฺสนฺตรมหาราเชน โน หตฺถี ทิโนฺน, เก ตุเมฺห’’ติ หตฺถวิการาทีหิ ฆเฎฺฎนฺตา อคมํสุฯ อถ อมเจฺจ อาทิํ กตฺวา มหาชนา ราชทฺวาเร สนฺนิปติตฺวา ‘‘รญฺญา นาม พฺราหฺมณานํ ธนํ วา ธญฺญํ วา เขตฺตํ วา วตฺถุ วา ทาสิทาสปริจาริกา วา ทาตพฺพา สิยา, กถญฺหิ นามายํ เวสฺสนฺตรมหาราชา ราชารหํ มงฺคลหตฺถิํ ทสฺสติ, น อิทานิ เอวํ รชฺชํ วินาเสตุํ ทสฺสามา’’ติ อุชฺฌายิตฺวา สญฺชยมหาราชสฺส ตมตฺถํ อาโรเจตฺวา เตน อนุนียมานา อนนุยนฺตา อคมํสุฯ เกวลํ ปน –</p>


<p>
‘‘มา นํ ทเณฺฑน สเตฺถน, น หิ โส พนฺธนารโห;  
  
ปพฺพาเชหิ จ นํ รฎฺฐา, วเงฺก วสตุ ปพฺพเต’’ติฯ (ชา. ๒.๒๒.๑๖๘๗) –  
</p>
  
<p>วทิํสุฯ เตน วุตฺตํ –</p>


‘‘ปพฺพาเชสุํ สกา รฎฺฐา, วงฺกํ คจฺฉตุ ปพฺพต’’นฺติฯ  
</p>
  
ตตฺถ  
ปพฺพาเชสุ  
นฺติ รชฺชโต พหิ วาสตฺถาย อุสฺสุกฺกมกํสุ; –  
</p>
  
<p>ราชาปิ ‘‘มหา โข อยํ ปฎิปโกฺข, หนฺท มม ปุโตฺต กติปาหํ รชฺชโต พหิ วสตู’’ติ จิเนฺตตฺวา –</p>


<p>
‘‘เอโส  
เจ สิวีนํ ฉโนฺท, ฉนฺทํ นปฺปนุทามเส;  
  
อิมํ โส วสตุ รตฺติํ, กาเม จ ปริภุญฺชตุฯ  
</p>
  
<p>
‘‘ตโต รตฺยา วิวสาเน, สูริยุคฺคมนํ ปติ;  
  
สมคฺคา สิวโย หุตฺวา, รฎฺฐา ปพฺพาชยนฺตุ น’’นฺติฯ (ชา. ๒.๒๒.๑๖๘๘-๑๖๘๙) –  
</p>
  
<p>วตฺวา  ปุตฺตสฺส สนฺติเก กตฺตารํ เปเสสิ ‘‘อิมํ ปวตฺติํ มม ปุตฺตสฺส อาโรเจหี’’ติฯ โส ตถา อกาสิฯ</p>


<p>มหาสโตฺตปิ ตํ สุตฺวา –</p>


<p>
‘‘กิสฺมิํ เม สิวโย กุทฺธา, นาหํ ปสฺสามิ ทุกฺกฎํ;  
  
ตํ เม กเตฺต วิยาจิกฺข, กสฺมา ปพฺพาชยนฺติ ม’’นฺติฯ (ชา. ๒.๒๒.๑๗๐๑) –  
</p>
  
<p>การณํ ปุจฺฉิฯ เตน ‘‘ตุมฺหากํ หตฺถิทาเนนา’’ติ วุเตฺต โสมนสฺสปฺปโตฺต หุตฺวา –</p>


<p>
‘‘หทยํ จกฺขุมฺปหํ ทชฺชํ, กิํ เม พาหิรกํ ธนํ;  
  
หิรญฺญํ วา สุวณฺณํ วา, มุตฺตา เวฬุริยา มณิฯ  
</p>
  
<p>
‘‘ทกฺขิณํ  
วาปหํ พาหุํ, ทิสฺวา ยาจกมาคเต;  
  
ทเทยฺยํ น วิกเมฺปยฺยํ, ทาเน เม รมเต มโนฯ  
</p>
  
<p>
‘‘กามํ มํ สิวโย สเพฺพ, ปพฺพาเชนฺตุ หนนฺตุ วา;  
  
เนว ทานา วิรมิสฺสํ, กามํ ฉินฺทนฺตุ สตฺตธา’’ติฯ (ชา. ๒.๒๒.๑๗๐๓-๑๗๐๕) –  
</p>
  
<p>วตฺวา ‘‘นาครา เม เอกทิวสํ ทานํ ทาตุํ โอกาสํ เทนฺตุ, เสฺว ทานํ ทตฺวา ตติยทิวเส คมิสฺสามี’’ติ วตฺวา กตฺตารํ เตสํ สนฺติเก เปเสตฺวา ‘‘อหํ เสฺว สตฺตสตกํ นาม มหาทานํ ทสฺสามิ , สตฺตหตฺถิสตานิ สตฺตอสฺสสตานิ สตฺตรถสตานิ สตฺตอิตฺถิสตานิ สตฺตทาสสตานิ สตฺตทาสิสตานิ สตฺตเธนุสตานิ ปฎิยาเทหิ, นานปฺปการญฺจ อนฺนปานาทิํ สพฺพํ ทาตพฺพยุตฺตกํ อุปฎฺฐเปหี’’ติ สพฺพกมฺมิกํ อมจฺจํ อาณาเปตฺวา เอกโกว มทฺทิเทวิยา วสนฎฺฐานํ คนฺตฺวา ‘‘ภเทฺท มทฺทิ, อนุคามิกนิธิํ นิทหมานา, สีลวเนฺตสุ ทเทยฺยาสี’’ติ ตมฺปิ ทาเน นิโยเชตฺวา ตสฺสา อตฺตโน คมนการณํ อาจิกฺขิตฺวา ‘‘อหํ วนํ วสนตฺถาย คมิสฺสามิ, ตฺวํ อิเธว อนุกฺกณฺฐิตา วสาหี’’ติ อาหฯ สา ‘‘นาหํ, มหาราช, ตุเมฺหหิ วินา เอกทิวสมฺปิ วสิสฺสามี’’ติ อาหฯ</p>


<p>ทุติยทิวเส สตฺตสตกํ มหาทานํ ปวเตฺตสิฯ ตสฺส สตฺตสตกํ ทานํ เทนฺตเสฺสว สายํ อโหสิฯ อลงฺกตรเถน มาตาปิตูนํ วสนฎฺฐานํ คนฺตฺวา ‘‘อหํ เสฺว คมิสฺสามี’’ติ เต อาปุจฺฉิตฺวา อกามกานํ เตสํ อสฺสุมุขานํ โรทนฺตานํเยว วนฺทิตฺวา ปทกฺขิณํ กตฺวา ตโต นิกฺขมิตฺวา  ตํ ทิวสํ อตฺตโน นิเวสเน วสิตฺวา ปุนทิวเส ‘‘คมิสฺสามี’’ติ ปาสาทโต โอตริฯ มทฺทิเทวี สสฺสุสสุเรหิ นานานเยหิ ยาจิตฺวา นิวตฺติยมานาปิ เตสํ วจนํ อนาทิยิตฺวา เต วนฺทิตฺวา ปทกฺขิณํ กตฺวา เสสิตฺถิโย อปโลเกตฺวา เทฺว ปุเตฺต อาทาย เวสฺสนฺตรสฺส ปฐมตรํ คนฺตฺวา รเถ อฎฺฐาสิฯ</p>


<p>มหาปุริโส รถํ อภิรุหิตฺวา รเถ ฐิโต มหาชนํ อาปุจฺฉิตฺวา ‘‘อปฺปมตฺตา ทานาทีนิ ปุญฺญานิ กโรถา’’ติ โอวาทมสฺส ทตฺวา นครโต นิกฺขมิฯ โพธิสตฺตสฺส มาตา ‘‘ปุโตฺต เม ทานวิตฺตโก ทานํ เทตู’’ติ อาภรเณหิ สทฺธิํ สตฺตรตนปูรานิ สกฎานิ อุโภสุ ปเสฺสสุ เปเสสิฯ โสปิ อตฺตโน กายารุฬฺหเมว อาภรณภณฺฑํ สมฺปตฺตยาจกานํ  อฎฺฐารส วาเร ทตฺวา เสสํ สพฺพมทาสิฯ นครา นิกฺขมิตฺวาว นิวตฺติตฺวา โอโลเกตุกาโม อโหสิฯ อถสฺส ปุญฺญานุภาเวน รถปฺปมาเณ ฐาเน มหาปถวี ภิชฺชิตฺวา ปริวตฺติตฺวา รถํ นคราภิมุขํ อกาสิฯ โส มาตาปิตูนํ วสนฎฺฐานํ โอโลเกสิฯ เตน การุเญฺญน ปถวิกโมฺป อโหสิฯ เตน วุตฺตํ นฺติอาทิฯ</p>


<p> ตตฺถ นฺติ เตสุ สิวีสุ นิกฺกฑฺฒเนฺตสุ, ปพฺพาเชเนฺตสูติ อโตฺถฯ เตสํ วา นิกฺขมนฺตานํฯ นฺติ สตฺตสตกมหาทานํ ทาตุํฯ นฺติ ยาจิํฯ ติ โฆสาเปตฺวาฯ นฺติ ยุคลมหาเภริํฯ นฺติ ททามิ อหํฯ</p>


<p> ติ อเถวํ ทาเน ทียมาเน เอตสฺมิํ ทานเคฺคฯ ติ เอกโกลาหลีภูโตฯ ติ  ภยาวโหฯ มหาสตฺตญฺหิ ฐเปตฺวา อเญฺญสํ โส ภยํ ชเนติ, ตสฺส ภยชนนาการํ ทเสฺสตุํฯ นฺติอาทิ วุตฺตํฯ อิมํ เวสฺสนฺตรมหาราชานํ ทาเนน เหตุนา สิวโย รฎฺฐโต นีหรนฺติ ปพฺพาเชนฺติ, ตถาปิ ปุน จ เอวรูปํ ทานํ เทติ อยนฺติฯ</p>


<p> อิทานิ ตํ ทานํ ทเสฺสตุํ นฺติ คาถมาหฯ ตตฺถ นฺติ เธนุํฯ ติ วหนฺตีติ วาหิโน, อสฺสา, จตุโร อาชญฺญสินฺธเว  รถญฺจ พฺราหฺมณานํ ทตฺวาติ อโตฺถฯ มหาสโตฺต หิ ตถา นครโต นิกฺขมโนฺต สหชาเต สฎฺฐิสหเสฺส อมเจฺจ เสสชนญฺจ อสฺสุปุณฺณมุขํ อนุพทฺธนฺตํ นิวเตฺตตฺวา รถํ ปาเชโนฺต มทฺทิํ อาห – ‘‘สเจ, ภเทฺท, ปจฺฉโต ยาจกา อาคจฺฉนฺติ, อุปธาเรยฺยาสี’’ติฯ สา โอโลเกนฺตี นิสีทิฯ อถสฺส สตฺตสตกมหาทานํ คมนกาเล กตทานญฺจ สมฺปาปุณิตุํ อสโกฺกนฺตา จตฺตาโร พฺราหฺมณา อาคนฺตฺวา ‘‘เวสฺสนฺตโร กุหิ’’นฺติ ปุจฺฉิตฺวา ‘‘ทานํ ทตฺวา รเถน คโต’’ติ วุเตฺต ‘‘อเสฺส ยาจิสฺสามา’’ติ อนุพนฺธิํสุฯ มทฺที เต อาคจฺฉเนฺต ทิสฺวา ‘‘ยาจกา, เทวา’’ติ อาโรเจสิฯ มหาสโตฺต รถํ ฐเปสิฯ เต อาคนฺตฺวา อเสฺส ยาจิํสุฯ มหาสโตฺต อเสฺส อทาสิฯ เต เต คเหตฺวา คตาฯ อเสฺสสุ  ปน ทิเนฺนสุ รถธุรํ อากาเสเยว อฎฺฐาสิฯ อถ จตฺตาโร เทวปุตฺตา โรหิตมิควเณฺณนาคนฺตฺวา รถธุรํ สมฺปฎิจฺฉิตฺวา อคมํสุฯ มหาสโตฺต เตสํ เทวปุตฺตภาวํ ญตฺวา –</p>


<p>
‘‘อิงฺฆ มทฺทิ นิสาเมหิ, จิตฺตรูปํว ทิสฺสติ;  
  
มิคโรหิจฺจวเณฺณน, ทกฺขิณสฺสา วหนฺติ ม’’นฺติฯ (ชา. ๒.๒๒.๑๘๖๔) –  
</p>
  
<p>มทฺทิยา อาหฯ</p>


<p>ตตฺถ ติ อจฺฉริยรูปํ วิยฯ ติ สุสิกฺขิตอสฺสา วิย ฯ</p>


<p>อถ นํ เอวํ คจฺฉนฺตํ อปโร พฺราหฺมโณ อาคนฺตฺวา รถํ ยาจิฯ มหาสโตฺต ปุตฺตทารํ โอตาเรตฺวา รถํ อทาสิฯ รเถ ปน ทิเนฺน เทวปุตฺตา อนฺตรธายิํสุฯ ตโต ปฎฺฐาย ปน สเพฺพปิ ปตฺติกาว อเหสุํฯ อถ มหาสโตฺต ‘‘มทฺทิ, ตฺวํ กณฺหาชินํ คณฺหาหิ, อหํ ชาลิกุมารํ คณฺหามี’’ติ อุโภปิ เทฺว ทารเก อเงฺกนาทาย อญฺญมญฺญํ ปิยสลฺลาปา ปฎิปถํ อาคจฺฉเนฺต มนุเสฺส วงฺกปพฺพตสฺส มคฺคํ ปุจฺฉนฺตา สยเมว โอนเตสุ ผลรุเกฺขสุ ผลานิ ทารกานํ ททนฺตา อตฺถกามาหิ  เทวตาหิ มคฺคสฺส สงฺขิปิตตฺตา ตทเหว เจตรฎฺฐํ สมฺปาปุณิํสุฯ เตน วุตฺตํ ติอาทิฯ</p>


<p>ตตฺถ ติ อตฺตโน คมนมเคฺคน ปสฺสโต อาคเตน เตน พฺราหฺมเณน อาคตมเคฺคน จ วินิวิชฺฌิตฺวา คตฎฺฐานตฺตา จตุกฺกสงฺขาเต  จตุมหาปเถ ฐตฺวา ตสฺส พฺราหฺมณสฺส รถํ ทตฺวาฯ ติ อมจฺจเสวกาทิสหายาภาเวน เอกโกฯ เตเนวาห ติฯ ติ มทฺทิเทวิํ อิทํ อภาสิฯ</p>


<p> ติ ปทุมํ วิย, ปุณฺฑรีกํ วิย จฯ ติ กณฺหาชินํ อคฺคเหสิฯ ติ ชาติสมฺปนฺนาฯ นฺติ วิสมํ สมญฺจ ภูมิปฺปเทสํฯ ติ อาคจฺฉนฺติฯ ติ อนุมเคฺค วา ปฎิปเถ วาติ -สทฺทสฺส โลโป ทฎฺฐโพฺพฯ นฺติ ภาวนปุํสกนิเทฺทโส, กรุณายิตตฺตนฺติ อโตฺถฯ ติ อิเม เอวํ สุขุมาลา ปทสา คจฺฉนฺติ, ทูเรว อิโต วงฺกปพฺพโตติ เต ตทา อเมฺหสุ การุญฺญวเสน อตฺตนา ทุกฺขํ ปฎิลภนฺติ, ตถา อตฺตโน  อุปฺปนฺนทุกฺขํ ปฎิเวเทนฺติ วาติ อโตฺถฯ</p>


<p> ติ มหาวเนฯ ติ ผลวเนฺตฯ ติ อุทฺธํ อุคฺคตา อุจฺจาฯ ติ ยถา ผลานิ ทารกานํ หตฺถูปคยฺหกานิ โหนฺติ, เอวํ รุกฺขา สยเมว สาขาหิ โอนมิตฺวา ทารเก อุเปนฺติฯ</p>


<p> นฺติ อจฺฉราโยคฺคํ, อจฺฉรํ ปหริตุํ ยุตฺตํฯ อภูตปุพฺพํ ภูตนฺติ ฯ โลมานํ หํสนสมตฺถตาย นฺติ สาธุการํ, อยเมว วา ปาโฐฯ อิตฺถิรตนภาเวน สเพฺพหิ อเงฺคหิ อวยเวหิ โสภตีติ ฯ</p>


<p> ติ อจฺฉริยํ วตฯ ติ เวสฺสนฺตรสฺส ปุญฺญานุภาเวนฯ ติ เทวตา มหาสตฺตสฺส ปุญฺญเตเชน โจทิตา ตํ มคฺคํ ปริกฺขยํ ปาเปสุํ, อปฺปกํ อกํสุ, ตํ ปน ทารเกสุ กรุณาย กตํ วิย กตฺวา วุตฺตํ ติฯ เชตุตฺตรนครโต หิ สุวณฺณคิริตาโล นาม ปพฺพโต ปญฺจ โยชนานิ, ตโต โกนฺติมารา นาม นที ปญฺจ โยชนานิ, ตโต มารญฺชนาคิริ นาม ปพฺพโต ปญฺจ โยชนานิ, ตโต ทณฺฑพฺราหฺมณคาโม นาม ปญฺจ โยชนานิ, ตโต มาตุลนครํ ทส  โยชนานิ, อิติ ตํ รฎฺฐํ เชตุตฺตรนครโต ติํส โยชนานิ โหติฯ เทวตา  โพธิสตฺตสฺส ปุญฺญเตเชน โจทิตา มคฺคํ ปริกฺขยํ ปาเปสุํฯ ตํ สพฺพํ เอกาเหเนว อติกฺกมิํสุฯ เตน วุตฺตํ นฺติฯ</p>


<p>เอวํ มหาสโตฺต สายนฺหสมยํ เจตรเฎฺฐ มาตุลนครํ ปตฺวา ตสฺส นครสฺส ทฺวารสมีเป สาลายํ นิสีทิฯ อถสฺส มทฺทิเทวี ปาเทสุ รชํ ปุญฺฉิตฺวา ปาเท สมฺพาหิตฺวา ‘‘เวสฺสนฺตรสฺส อาคตภาวํ ชานาเปสฺสามี’’ติ สาลโต นิกฺขมิตฺวา ตสฺส จกฺขุปเถ สาลทฺวาเร อฎฺฐาสิฯ นครํ ปวิสนฺติโย จ นิกฺขมนฺติโย จ อิตฺถิโย ตํ ทิสฺวา ปริวาเรสุํฯ มหาชโน ตญฺจ เวสฺสนฺตรญฺจ ปุเตฺต จสฺส ตถา อาคเต ทิสฺวา ราชูนํ อาจิกฺขิฯ สฎฺฐิสหสฺสา ราชาโน โรทนฺตา ปริเทวนฺตา ตสฺส สนฺติกํ อาคนฺตฺวา มคฺคปริสฺสมํ วิโนเทตฺวา  ตถา อาคมนการณํ ปุจฺฉิํสุฯ</p>


<p>มหาสโตฺต หตฺถิทานํ อาทิํ กตฺวา สพฺพํ กเถสิฯ ตํ สุตฺวา เต อตฺตโน รเชฺชน นิมนฺตยิํสุฯ มหาปุริโส ‘‘มยา ตุมฺหากํ รชฺชํ ปฎิคฺคหิตเมว โหตุ, ราชา ปน มํ รฎฺฐา ปพฺพาเชติ, ตสฺมา วงฺกปพฺพตเมว คมิสฺสามี’’ติ วตฺวา เตหิ นานปฺปการํ ตตฺถ วาสํ ยาจิยมาโนปิ ตํ อนลงฺกริตฺวา เตหิ คหิตารโกฺข ตํ รตฺติํ สาลายเมว วสิตฺวา ปุนทิวเส ปาโตว นานคฺครสโภชนํ ภุญฺชิตฺวา เตหิ ปริวุโต นิกฺขมิตฺวา ปนฺนรสโยชนมคฺคํ คนฺตฺวา วนทฺวาเร ฐตฺวา เต นิวเตฺตตฺวา ปุรโต ปนฺนรสโยชนมคฺคํ เตหิ อาจิกฺขิตนิยาเมเนว อคมาสิฯ เตน วุตฺตํ –</p>


<ol>
<li>
‘‘สฎฺฐิราชสหสฺสานิ, ตทา วสนฺติ มาตุเล;  
  
สเพฺพ ปญฺชลิกา หุตฺวา, โรทมานา อุปาคมุํฯ  
</li>
  
<li>
‘‘ตตฺถ วเตฺตตฺวา สลฺลาปํ, เจเตหิ เจตปุเตฺตหิ;  
  
เต ตโต นิกฺขมิตฺวาน, วงฺกํ อคมุ ปพฺพต’’นฺติฯ  
</li>
  
<p>ตตฺถ นฺติ ตตฺถ เตหิ ราชูหิ สมาคเมหิ สทฺธิํ ปฎิสโมฺมทมานา กถํ ปวเตฺตตฺวาฯ ติ เจตราชปุเตฺตหิฯ ติ เต ราชาโน ตโต วนทฺวารฎฺฐาเน นิวเตฺตตฺวาฯ นฺติ อเมฺห จตฺตาโร ชนา วงฺกปพฺพตํ อุทฺทิสฺส อคมมฺหาฯ
</ol></p>


<p>อถ  มหาสโตฺต เตหิ อาจิกฺขิตมเคฺคน คจฺฉโนฺต คนฺธมาทนปพฺพตํ ปตฺวา ตํ ทิวสํ ตตฺถ  วสิตฺวา ตโต อุตฺตรทิสาภิมุโข เวปุลฺลปพฺพตปาเทน คนฺตฺวา เกตุมตีนทีตีเร นิสีทิตฺวา วนจรเกน ทินฺนํ มธุมํสํ ขาทิตฺวา ตสฺส สุวณฺณสูจิํ ทตฺวา นฺหตฺวา ปิวิตฺวา ปฎิปฺปสฺสทฺธทรโถ นทิํ อุตฺตริตฺวา สานุปพฺพตสิขเร ฐิตสฺส นิโคฺรธสฺส มูเล โถกํ นิสีทิตฺวา อุฎฺฐาย คจฺฉโนฺต นาลิกปพฺพตํ ปริหรโนฺต มุจลินฺทสรํ คนฺตฺวา สรตีเรน ปุพฺพุตฺตรกณฺณํ ปตฺวา เอกปทิกมเคฺคเนว วนฆฎํ ปวิสิตฺวา ตํ อติกฺกมฺม คิริวิทุคฺคานํ นทีปภวานํ ปุรโต จตุรสฺสโปกฺขรณิํ ปาปุณิฯ</p>


<p> ตสฺมิํ  ขเณ สโกฺก อาวเชฺชโนฺต ‘‘มหาสโตฺต หิมวนฺตํ ปวิโฎฺฐ, วสนฎฺฐานํ ลทฺธุํ วฎฺฎตี’’ติ จิเนฺตตฺวา วิสฺสกมฺมํ เปเสสิ – ‘‘คจฺฉ วงฺกปพฺพตกุจฺฉิมฺหิ รมณีเย ฐาเน อสฺสมปทํ มาเปหี’’ติฯ โส ตตฺถ เทฺว ปณฺณสาลาโย เทฺว จงฺกเม เทฺว จ รตฺติฎฺฐานทิวาฎฺฐานานิ มาเปตฺวา เตสุ เตสุ ฐาเนสุ นานาปุปฺผวิจิเตฺต รุเกฺข ผลิเต รุเกฺข ปุปฺผคเจฺฉ กทลิวนาทีนิ จ ทเสฺสตฺวา สเพฺพ ปพฺพชิตปริกฺขาเร ปฎิยาเทตฺวา ‘‘เยเกจิ ปพฺพชิตุกามา, เต คณฺหนฺตู’’ติ อกฺขรานิ ลิขิตฺวา อมนุเสฺส จ เภรวสเทฺท มิคปกฺขิโน จ ปฎิกฺกมาเปตฺวา สกฎฺฐานเมว คโตฯ</p>


<p>มหาสโตฺต เอกปทิกมคฺคํ ทิสฺวา ‘‘ปพฺพชิตานํ วสนฎฺฐานํ ภวิสฺสตี’’ติ มทฺทิญฺจ ปุเตฺต จ ตเตฺถว ฐเปตฺวา อสฺสมปทํ ปวิสิตฺวา อกฺขรานิ โอโลเกตฺวา ‘‘สเกฺกน ทิโนฺนสฺมี’’ติ ปณฺณสาลทฺวารํ วิวริตฺวา ปวิโฎฺฐ ขคฺคญฺจ ธนุญฺจ อปเนตฺวา สาฎเก โอมุญฺจิตฺวา อิสิเวสํ คเหตฺวา กตฺตรทณฺฑํ อาทาย นิกฺขมิตฺวา ปเจฺจกพุทฺธสทิเสน อุปสเมน ทารกานํ สนฺติกํ อคมาสิฯ มทฺทิเทวีปิ มหาสตฺตํ ทิสฺวา ปาเทสุ ปติตฺวา โรทิตฺวา เตเนว สทฺธิํ อสฺสมํ ปวิสิตฺวา อตฺตโน ปณฺณสาลํ คนฺตฺวา อิสิเวสํ คณฺหิฯ ปจฺฉา ปุเตฺตปิ ตาปสกุมารเก กริํสุฯ โพธิสโตฺต มทฺทิํ วรํ ยาจิ ‘‘มยํ อิโต ปฎฺฐาย ปพฺพชิตา นาม, อิตฺถี จ นาม พฺรหฺมจริยสฺส มลํ, มา ทานิ อกาเล มม สนฺติกํ อาคจฺฉา’’ติฯ สา ‘‘สาธู’’ติ สมฺปฎิจฺฉิตฺวา มหาสตฺตมฺปิ วรํ ยาจิ ‘‘เทว, ตุเมฺห ปุเตฺต คเหตฺวา อิเธว โหถ, อหํ ผลาผลํ อาหริสฺสามี’’ติฯ สา ตโต ปฎฺฐาย อรญฺญโต ผลาผลานิ อาหริตฺวา ตโย ชเน ปฎิชคฺคิฯ อิติ จตฺตาโร ขตฺติยา วงฺกปพฺพตกุจฺฉิยํ สตฺตมาสมตฺตํ วสิํสุฯ เตน วุตฺตํ นฺติอาทิฯ</p>


<p>ตตฺถ  ติ ปโกฺกสาเปตฺวาฯ นฺติ มหติยา เทวิทฺธิยา สมนฺนาคตํฯ นฺติ อสฺสมปทํ สุกตํ กตฺวาฯ  เวสฺสนฺตรสฺส วสนานุจฺฉวิกํ ติ สุฎฺฐุ มาปยฯ อาณาเปสีติ วจนเสโสฯ ติ สมฺมา มาเปสิฯ</p>


<p> ติ  ยถา โส อสฺสโม อสุโญฺญ โหติ, เอวํ ตสฺส อสุญฺญภาวกรเณน  อสุโญฺญ โหมิฯ ‘‘อสุเญฺญ’’ติ วา ปาโฐ, มม วสเนเนว อสุเญฺญ อสฺสเม ทารเก อนุรกฺขโนฺต วสามิ ตตฺถ ติฎฺฐามิฯ โพธิสตฺตสฺส เมตฺตานุภาเวน สมนฺตา ติโยชเน สเพฺพ ติรจฺฉานาปิ เมตฺตํ ปฎิลภิํสุฯ</p>


<p>เอวํ เตสุ ตตฺถ วสเนฺตสุ กลิงฺครฎฺฐวาสี  นาม พฺราหฺมโณ  นาม ภริยาย ‘‘นาหํ เต นิจฺจํ ธญฺญโกฎฺฎนอุทกาหรณยาคุภตฺตปจนาทีนิ กาตุํ สโกฺกมิ, ปริจารกํ เม ทาสํ วา ทาสิํ วา อาเนหี’’ติ วุเตฺต ‘‘กุโตหํ เต โภติ ทุคฺคโต ทาสํ วา ทาสิํ วา ลภิสฺสามี’’ติ วตฺวา ตาย ‘‘เอส เวสฺสนฺตโร ราชา วงฺกปพฺพเต วสติฯ ตสฺส ปุเตฺต มยฺหํ ปริจารเก ยาจิตฺวา อาเนหี’’ติ วุเตฺต กิเลสวเสน ตสฺสา ปฎิพทฺธจิตฺตตาย ตสฺสา วจนํ อติกฺกมิตุํ อสโกฺกโนฺต ปาเถยฺยํ ปฎิยาทาเปตฺวา อนุกฺกเมน เชตุตฺตรนครํ ปตฺวา ‘‘กุหิํ เวสฺสนฺตรมหาราชา’’ติ ปุจฺฉิฯ</p>


<p>มหาชโน ‘‘อิเมสํ ยาจกานํ อติทาเนน อมฺหากํ ราชา รฎฺฐา ปพฺพาชิโต, เอวํ อมฺหากํ ราชานํ นาเสตฺวา ปุนปิ อิเธว อาคจฺฉตี’’ติ เลฑฺฑุทณฺฑาทิหโตฺถ อุปโกฺกสโนฺต พฺราหฺมณํ อนุพนฺธิฯ โส เทวตาวิคฺคหิโต หุตฺวา ตโต นิกฺขมิตฺวา วงฺกปพฺพตคามิมคฺคํ อภิรุโฬฺห อนุกฺกเมน วนทฺวารํ ปตฺวา มหาวนํ อโชฺฌคาเหตฺวา มคฺคมูโฬฺห หุตฺวา วิจรโนฺต เตหิ ราชูหิ โพธิสตฺตสฺส อารกฺขณตฺถาย ฐปิเตน เจตปุเตฺตน สมาคญฺฉิฯ เตน ‘‘กหํ, โภ พฺราหฺมณ, คจฺฉสี’’ติ ปุโฎฺฐ ‘‘เวสฺสนฺตรมหาราชสฺส สนฺติก’’นฺติ วุเตฺต ‘‘อทฺธา อยํ พฺราหฺมโณ ตสฺส ปุเตฺต วา เทวิํ วา ยาจิตุํ คจฺฉตี’’ติ จิเนฺตตฺวา ‘‘มา โข, ตฺวํ พฺราหฺมณ, ตตฺถ คญฺฉิ, สเจ คจฺฉสิ, เอเตฺถว เต สีสํ ฉินฺทิตฺวา มยฺหํ สุนขานํ ฆาสํ กริสฺสามี’’ติ เตน สนฺตชฺชิโต มรณภยภีโต ‘‘อหมสฺส ปิตรา เปสิโต ทูโต, ‘ตํ อาเนสฺสามี’ติ อาคโต’’ติ มุสาวาทํ อภาสิฯ ตํ สุตฺวา เจตปุโตฺต ตุฎฺฐหโฎฺฐ พฺราหฺมณสฺส  สกฺการสมฺมานํ กตฺวา วงฺกปพฺพตคามิมคฺคํ อาจิกฺขิฯ โส ตโต ปรํ คจฺฉโนฺต อนฺตรามเคฺค อจฺจุเตน นาม ตาปเสน สทฺธิํ สมาคนฺตฺวา ตมฺปิ มคฺคํ ปุจฺฉิตฺวา เตนาปิ มเคฺค อาจิกฺขิเต เตน อาจิกฺขิตสญฺญาย มคฺคํ คจฺฉโนฺต อนุกฺกเมน โพธิสตฺตสฺส อสฺสมปทฎฺฐานสมีปํ คนฺตฺวา มทฺทิเทวิยา ผลาผลตฺถํ  คตกาเล โพธิสตฺตํ อุปสงฺกมิตฺวา อุโภ ทารเก ยาจิฯ เตน วุตฺตํ –</p>


<ol>
<li>
‘‘ปวเน วสมานสฺส, อทฺธิโก มํ อุปาคมิ;  
  
อยาจิ ปุตฺตเก มยฺหํ, ชาลิํ กณฺหาชินํ จุโภ’’ติฯ  
  
<p>เอวํ  พฺราหฺมเณน ทารเกสุ ยาจิเตสุ มหาสโตฺต ‘‘จิรสฺสํ วต เม ยาจโก อธิคโต, อชฺชาหํ อนวเสสโต ทานปารมิํ ปูเรสฺสามี’’ติ อธิปฺปาเยน โสมนสฺสชาโต ปสาริตหเตฺถ สหสฺสตฺถวิกํ ฐเปโนฺต วิย พฺราหฺมณสฺส จิตฺตํ ปริโตเสโนฺต สกลญฺจ ตํ ปพฺพตกุจฺฉิํ อุนฺนาเทโนฺต ‘‘ททามิ ตว มยฺหํ ปุตฺตเก, อปิ จ มทฺทิเทวี ปน ปาโตว ผลาผลตฺถาย วนํ คนฺตฺวา สายํ อาคมิสฺสติ, ตาย อาคตาย เต ปุตฺตเก ทเสฺสตฺวา ตฺวญฺจ มูลผลาผลํ ขาทิตฺวา เอกรตฺติํ วสิตฺวา วิคตปริสฺสโม ปาโตว คมิสฺสสี’’ติ อาหฯ พฺราหฺมโณ ‘‘กามเญฺจส อุฬารชฺฌาสยตาย ปุตฺตเก ททาติ, มาตา ปน วจฺฉคิทฺธา อาคนฺตฺวา ทานสฺส อนฺตรายมฺปิ กเรยฺย, ยํนูนาหํ อิมํ นิปฺปีเฬตฺวา ทารเก คเหตฺวา อเชฺชว คเจฺฉยฺย’’นฺติ จิเนฺตตฺวา ‘‘ปุตฺตา เจ เต มยฺหํ ทินฺนา, กิํ ทานิ มาตรํ ทเสฺสตฺวา เปสิเตหิ, ทารเก คเหตฺวา อเชฺชว คมิสฺสามี’’ติ อาหฯ ‘‘สเจ, ตฺวํ พฺราหฺมณ, ราชปุตฺติํ มาตรํ ทฎฺฐุํ น อิจฺฉสิ, อิเม ทารเก คเหตฺวา เชตุตฺตรนครํ คจฺฉ, ตตฺถ สญฺชยมหาราชา ทารเก คเหตฺวา มหนฺตํ เต ธนํ ทสฺสติ, เตน ทาสทาสิโย คณฺหิสฺสสิ, สุขญฺจ ชีวิสฺสสิ, อญฺญถา อิเม สุขุมาลา ราชทารกา, กิํ เต เวยฺยาวจฺจํ กริสฺสนฺตี’’ติ อาหฯ
</ol></p>


<p>พฺราหฺมโณ ‘‘เอวมฺปิ มยา น สกฺกา กาตุํ, ราชทณฺฑโต ภายามิ, มยฺหเมว คามํ เนสฺสามี’’ติ อาหฯ อิมํ เตสํ กถาสลฺลาปํ สุตฺวา ทารกา ‘‘ปิตา โน โข อเมฺห พฺราหฺมณสฺส ทาตุกาโม’’ติ ปกฺกมิตฺวา โปกฺขรณิํ คนฺตฺวา ปทุมินิคเจฺฉ นิลียิํสุฯ พฺราหฺมโณ เต อทิสฺวาว ‘‘ตฺวํ  ‘ทารเก ททามี’ติ วตฺวา เต อปกฺกมาเปสิ, เอโส เต สาธุภาโว’’ติ อาหฯ อถ มหาสโตฺต สหสาว อุฎฺฐหิตฺวา ทารเก คเวสโนฺต ปทุมินิคเจฺฉ นิลีเน ทิสฺวา ‘‘เอถ, ตาตา, มา มยฺหํ ทานปารมิยา อนฺตรายํ อกตฺถ, มม ทานชฺฌาสยํ มตฺถกํ ปาเปถ, อยญฺจ พฺราหฺมโณ ตุเมฺห คเหตฺวา ตุมฺหากํ อยฺยกสฺส สญฺชยมหาราชสฺส สนฺติกํ คมิสฺสติ , ตาต ชาลิ, ตฺวํ ภุชิโสฺส โหตุกาโม พฺราหฺมณสฺส นิกฺขสหสฺสํ ทตฺวา ภุชิโสฺส ภเวยฺยาสิ, กณฺหาชิเน ตฺวํ ทาสสตํ ทาสิสตํ หตฺถิสตํ อสฺสสตํ อุสภสตํ นิกฺขสตนฺติ สพฺพสตํ ทตฺวา ภุชิสฺสา ภเวยฺยาสี’’ติ กุมาเร อคฺฆาเปตฺวา สมสฺสาเสตฺวา คเหตฺวา อสฺสมปทํ คนฺตฺวา กมณฺฑลุนา อุทกํ คเหตฺวา สพฺพญฺญุตญฺญาณสฺส ปจฺจยํ กตฺวา พฺราหฺมณสฺส หเตฺถ อุทกํ ปาเตตฺวา อติวิย ปีติโสมนสฺสชาโต หุตฺวา ปถวิํ อุนฺนาเทโนฺต ปิยปุตฺตทานํ อทาสิฯ อิธาปิ ปุเพฺพ วุตฺตนเยเนว ปถวิกมฺปาทโย อเหสุํฯ เตน วุตฺตํ –</p>


<ol>
<li>
‘‘ยาจกํ อุปคตํ ทิสฺวา, หาโส เม อุปปชฺชถ;  
  
อุโภ ปุเตฺต คเหตฺวาน, อทาสิํ พฺราหฺมเณ ตทาฯ  
  
<li>
‘‘สเก  
ปุเตฺต จชนฺตสฺส, ชูชเก พฺราหฺมเณ ยทา;  
  
ตทาปิ ปถวี กมฺปิ, สิเนรุวนวฎํสกา’’ติฯ  
  
<p>อถ พฺราหฺมโณ ทารเก อคนฺตุกาเม ลตาย หเตฺถสุ พนฺธิตฺวา อากฑฺฒิฯ เตสํ พนฺธฎฺฐาเน ฉวิํ ฉินฺทิตฺวา โลหิตํ ปคฺฆริฯ โส ลตาทเณฺฑน ปหรโนฺต อากฑฺฒิฯ เต ปิตรํ โอโลเกตฺวาฯ
</ol></p>


<p>
‘‘อมฺมา จ ตาต นิกฺขนฺตา, ตฺวญฺจ โน ตาต ทสฺสสิ;  
  
มา โน ตฺวํ ตาต อททา, ยาว อมฺมาปิ เอตุ โน;  
  
ตทายํ พฺราหฺมโณ กามํ, วิกฺกิณาตุ หนาตุ วา’’ติฯ (ชา. ๒.๒๒.๒๑๒๖) –  
</p>
  
<p>วตฺวา ปุนปิ อยํ เอวรูโป โฆรทสฺสโน กุรูรกมฺมโนฺต –</p>


<p>
‘‘มนุโสฺส อุทาหุ ยโกฺข, มํสโลหิตโภชโน;  
  
คามา อรญฺญมาคมฺม, ธนํ ตํ ตาต ยาจติ;  
  
นียมาเน ปิสาเจน, กิํ นุ ตาต อุทิกฺขสี’’ติฯ (ชา. ๒.๒๒.๒๑๓๐-๒๑๓๑) –  
</p>
  
<p>อาทีนิ วทนฺตา ปริเทวิํสุฯ ตตฺถ นฺติ ปุตฺตธนํฯ</p>


<p>ชูชโก  ทารเก ตถา ปริเทวเนฺตเยว โปเถโนฺตว คเหตฺวา ปกฺกามิฯ มหาสตฺตสฺส ทารกานํ กรุณํ ปริเทวิเตน ตสฺส จ พฺราหฺมณสฺส อการุญฺญภาเวน พลวโสโก อุปฺปชฺชิ, วิปฺปฎิสาโร จ อุทปาทิฯ โส ตงฺขณเญฺญว โพธิสตฺตานํ ปเวณิํ อนุสฺสริฯ ‘‘สเพฺพว หิ โพธิสตฺตา ปญฺจ มหาปริจฺจาเค ปริจฺจชิตฺวา พุทฺธา ภวิสฺสนฺติ, อหมฺปิ  เตสํ อพฺภนฺตโร, ปุตฺตทานญฺจ มหาปริจฺจาคานํ อญฺญตรํ, ตสฺมา เวสฺสนฺตร ทานํ ทตฺวา ปจฺฉานุตาโป น เต อนุจฺฉวิโก’’ติ อตฺตานํ ปริภาเสตฺวา ‘‘ทินฺนกาลโต ปฎฺฐาย มม เต น กิญฺจิ โหนฺตี’’ติ อตฺตานํ อุปตฺถเมฺภตฺวา ทฬฺหสมาทานํ อธิฎฺฐาย ปณฺณสาลทฺวาเร ปาสาณผลเก กญฺจนปฎิมา วิย นิสีทิฯ</p>


<p>อถ มทฺทิเทวี อรญฺญโต ผลาผลํ คเหตฺวา นิวตฺตนฺตี ‘‘มา มหาสตฺตสฺส ทานนฺตราโย โหตู’’ติ  วาฬมิครูปธราหิ เทวตาหิ อุปรุทฺธมคฺคา เตสุ อปคเตสุ จิเรน อสฺสมํ ปตฺวา ‘‘อชฺช เม ทุสฺสุปินํ ทิฎฺฐํ, ทุนฺนิมิตฺตานิ จ อุปฺปนฺนานิ, กิํ นุ โข ภวิสฺสตี’’ติ จิเนฺตนฺตี อสฺสมํ ปวิสิตฺวา ปุตฺตเก อปสฺสนฺตี โพธิสตฺตสฺส สนฺติกํ คนฺตฺวา ‘‘เทว, น โข อมฺหากํ ปุตฺตเก ปสฺสามิ, กุหิํ เต คตา’’ติ อาหฯ โส ตุณฺหี อโหสิฯ สา ปุตฺตเก อุปธาเรนฺตี ตหิํ ตหิํ อุปธาวิตฺวา คเวสนฺตี อทิสฺวา ปุนปิ คนฺตฺวา ปุจฺฉิฯ โพธิสโตฺต ‘‘กกฺขฬกถาย นํ ปุตฺตโสกํ ชหาเปสฺสามี’’ติ จิเนฺตตฺวา –</p>


<p>
‘‘นูน มทฺที วราโรหา, ราชปุตฺตี ยสสฺสินี;  
  
ปาโต คตาสิ อุญฺฉาย, กิมิทํ สายมาคตา’’ติฯ (ชา. ๒.๒๒.๒๒๒๕) –  
</p>
  
<p>วตฺวา ตาย จิรายนการเณ กถิเต ปุนปิ ทารเก สนฺธาย น กิญฺจิ อาหฯ สา ปุตฺตโสเกน เต อุปธาเรนฺตี ปุนปิ วาตเวเคน วนานิ วิจริฯ ตาย เอกรตฺติยํ วิจริตฎฺฐานํ ปริคฺคณฺหนฺตํ ปนฺนรสโยชนมตฺตํ อโหสิฯ อถ วิภาตาย รตฺติยา มหาสตฺตสฺส สนฺติกํ คนฺตฺวา ฐิตา ทารกานํ อทสฺสเนน พลวโสกาภิภูตา ตสฺส ปาทมูเล ฉินฺนกทลี วิย ภูมิยํ วิสญฺญี หุตฺวา ปติฯ โส ‘‘มตา’’ติ สญฺญาย กมฺปมาโน อุปฺปนฺนพลวโสโกปิ สติํ ปจฺจุปฎฺฐเปตฺวา ‘‘ชานิสฺสามิ ตาว ชีวติ, น ชีวตี’’ติ สตฺตมาเส กายสํสคฺคํ อนาปนฺนปุโพฺพปิ  อญฺญสฺส อภาเวน ตสฺสา สีสํ อุกฺขิปิตฺวา อูรูสุ ฐเปตฺวา อุทเกน ปริโปฺผสิตฺวา อุรญฺจ มุขญฺจ หทยญฺจ ปริมชฺชิฯ มทฺทีปิ โข โถกํ วีตินาเมตฺวา สติํ ปฎิลภิตฺวา หิโรตฺตปฺปํ ปจฺจุปฎฺฐเปตฺวา ‘‘เทว, ทารกา เต กุหิํ คตา’’ติ ปุจฺฉิฯ โส อาห – ‘‘เทวิ, เอกสฺส เม พฺราหฺมณสฺส มํ ยาจิตฺวา อาคตสฺส ทาสตฺถาย ทินฺนา’’ติ วตฺวา ตาย ‘‘กสฺมา, เทว, ปุเตฺต พฺราหฺมณสฺส  ทตฺวา มม สพฺพรตฺติํ ปริเทวิตฺวา วิจรนฺติยา นาจิกฺขี’’ติ วุเตฺต ‘‘ปฐมเมว วุเตฺต ตว จิตฺตทุกฺขํ พหุ ภวิสฺสติ, อิทานิ ปน สรีรทุเกฺขน ตนุกํ ภวิสฺสตี’’ติ วตฺวา –</p>


<p>
‘‘มํ ปสฺส มทฺทิ มา ปุเตฺต, มา พาฬฺหํ ปริเทวสิ;  
  
ลจฺฉาม ปุเตฺต ชีวนฺตา, อโรคา จ ภวามเส’’ติฯ (ชา. ๒.๒๒.๒๒๖๐) –  
</p>
  
<p>โส สมสฺสาเสตฺวา ปุน –</p>


<p>
‘‘ปุเตฺต  
ปสุญฺจ ธญฺญญฺจ, ยญฺจ อญฺญํ ฆเร ธนํ;  
  
ทชฺชา สปฺปุริโส ทานํ, ทิสฺวา ยาจกมาคตํ;  
  
อนุโมทาหิ เม มทฺทิ, ปุตฺตเก ทานมุตฺตม’’นฺติฯ (ชา. ๒.๒๒.๒๒๖๑) –  
</p>
  
<p>วตฺวา อตฺตโน ปุตฺตทานํ ตํ อนุโมทาเปสิฯ</p>


<p>สาปิ –</p>


<p>
‘‘อนุโมทามิ เต เทว, ปุตฺตเก ทานมุตฺตมํ;  
  
ทตฺวา จิตฺตํ ปสาเทหิ, ภิโยฺย ทานํ ทโท ภวา’’ติฯ (ชา. ๒.๒๒.๒๒๖๒) –  
</p>
  
<p>วตฺวา อนุโมทิฯ</p>


<p>เอวํ เตสุ อญฺญมญฺญํ สโมฺมทนียํ กถํ กเถเนฺตสุ สโกฺก จิเนฺตสิ – ‘‘มหาปุริโส หิโยฺย ชูชกสฺส ปถวิํ อุนฺนาเทตฺวา ทารเก อทาสิฯ อิทานิ นํ โกจิ หีนปุริโส อุปสงฺกมิตฺวา มทฺทิเทวิํ ยาจิตฺวา คเหตฺวา คเจฺฉยฺย, ตโต ราชา นิปฺปจฺจโย ภเวยฺย, หนฺทาหํ พฺราหฺมณวเณฺณน นํ อุปสงฺกมิตฺวา มทฺทิํ ยาจิตฺวา ปารมิกูฎํ คาหาเปตฺวา กสฺสจิ อวิสฺสชฺชิยํ กตฺวา ปุน นํ ตเสฺสว ทตฺวา อาคมิสฺสามี’’ติฯ โส สูริยุคฺคมนเวลายํ พฺราหฺมณวเณฺณน ตสฺส สนฺติกํ อคมาสิฯ ตํ ทิสฺวา มหาปุริโส ‘‘อติถิ โน อาคโต’’ติ ปีติโสมนสฺสชาโต เตน สทฺธิํ มธุรปฎิสนฺถารํ กตฺวา ‘‘พฺราหฺมณ, เกนเตฺถน อิธาคโตสี’’ติ  ปุจฺฉิฯ อถ นํ สโกฺก มทฺทิเทวิํ ยาจิฯ เตน วุตฺตํ –</p>


<ol>
<li>
‘‘ปุนเทว สโกฺก โอรุยฺห, หุตฺวา พฺราหฺมณสนฺนิโภ;  
  
อยาจิ มํ มทฺทิเทวิํ, สีลวนฺติํ ปติพฺพต’’นฺติฯ  
  
<p>ตตฺถ ติ ทารเก ทินฺนทิวสโต ปจฺฉา เอวฯ ตทนนฺตรเมวาติ อโตฺถฯ ติ เทวโลกโต โอตริตฺวาฯ ติ พฺราหฺมณสมานวโณฺณฯ
</ol></p>


<p>อถ  มหาสโตฺต ‘‘หิโยฺย เม เทฺวปิ ทารเก พฺราหฺมณสฺส ทินฺนา, อหมฺปิ อรเญฺญ เอกโกว, กถํ เต มทฺทิํ สีลวนฺติํ  ปติพฺพตํ ทสฺสามี’’ติ อวตฺวาว ปสาริตหเตฺถ อนคฺฆรตนํ ฐเปโนฺต วิย อสชฺชิตฺวา อพชฺฌิตฺวา อโนลีนมานโส ‘‘อชฺช เม ทานปารมี มตฺถกํ ปาปุณิสฺสตี’’ติ หฎฺฐตุโฎฺฐ คิริํ อุนฺนาเทโนฺต วิย –</p>


<p>
‘‘ททามิ น วิกมฺปามิ, ยํ มํ ยาจสิ พฺราหฺมณ;  
  
สนฺตํ นปฺปฎิคูหามิ, ทาเน เม รมตี มโน’’ติฯ (ชา. ๒.๒๒.๒๒๗๘) –  
</p>
  
<p>วตฺวา สีฆเมว กมณฺฑลุนา อุทกํ อาหริตฺวา พฺราหฺมณสฺส หเตฺถ อุทกํ ปาเตตฺวา ภริยมทาสิฯ เตน วุตฺตํ –</p>


<ol>
<li>
‘‘มทฺทิํ หเตฺถ คเหตฺวาน, อุทกญฺชลิ ปูริย;  
  
ปสนฺนมนสงฺกโปฺป, ตสฺส มทฺทิํ อทาสห’’นฺติฯ  
</li>
  
<p>ตตฺถ ติ อุทกํ อญฺชลิํ, ‘‘อุทก’’นฺติ จ กรณเตฺถ ปจฺจตฺตวจนํ, อุทเกน ตสฺส พฺราหฺมณสฺส อญฺชลิํ ปสาริตหตฺถตลํ ปูเรตฺวาติ อโตฺถฯ ติ ‘‘อทฺธา อิมินา ปริจฺจาเคน ทานปารมิํ มตฺถกํ ปาเปตฺวา สมฺมาสโมฺพธิํ อธิคมิสฺสามี’’ติ อุปนฺนสทฺธาปสาเทน ปสนฺนจิตฺตสงฺกโปฺปฯ ตงฺขณเญฺญว เหฎฺฐา วุตฺตปฺปการานิ สพฺพปาฎิหาริยานิ ปาตุรเหสุํฯ ‘‘อิทานิสฺส น ทูเร สมฺมาสโมฺพธี’’ติ เทวคณา พฺรหฺมคณา อติวิย ปีติโสมนสฺสชาตา อเหสุํฯ เตน วุตฺตํ –
</ol></p>


<ol>
<li>
‘‘มทฺทิยา ทียมานาย, คคเน เทวา ปโมทิตา;  
  
ตทาปิ ปถวี กมฺปิ, สิเนรุวนวฎํสกา’’ติฯ  
</li>
  
<p>ตโต  ปน ทียมานาย มทฺทิยา เทวิยา รุณฺณํ วา ทุมฺมุขํ วา ภากุฎิมตฺตํ วา นาโหสิ, เอวํ จสฺสา อโหสิ ‘‘ยํ เทโว อิจฺฉติ, ตํ กโรตู’’ติฯ
</ol></p>


<p>
‘‘โกมารี  
ยสฺสาหํ ภริยา, สามิโก มม อิสฺสโร;  
  
ยสฺสิเจฺฉ ตสฺส มํ ทชฺชา, วิกฺกิเณยฺย หเนยฺย วา’’ติฯ (ชา. ๒.๒๒.๒๒๘๒) –  
</p>
  
<p>อาหฯ</p>


<p>มหาปุริโสปิ ‘‘อโมฺภ, พฺราหฺมณ, มทฺทิโต เม สตคุเณน สหสฺสคุเณน สตสหสฺสคุเณน สพฺพญฺญุตญฺญาณเมว ปิยตรํ, อิทํ เม ทานํ สพฺพญฺญุตญฺญาณปฺปฎิเวธสฺส ปจฺจโย โหตู’’ติ วตฺวา อทาสิฯ เตน วุตฺตํ –</p>


<ol>
<li>
‘‘ชาลิํ กณฺหาชินํ ธีตํ, มทฺทิเทวิํ ปติพฺพตํ;  
  
จชมาโน น จิเนฺตสิํ, โพธิยาเยว การณาฯ  
</li>
  
<li>
น  
เม เทสฺสา อุโภ ปุตฺตา, มทฺทิเทวี น เทสฺสิยา;  
  
สพฺพญฺญุตํ ปิยํ มยฺหํ, ตสฺมา ปิเย อทาสห’’นฺติฯ  
</li>
  
<p>ตตฺถ นฺติ ปริจฺจชโนฺต สนฺตาปวเสน น จิเนฺตสิํ, วิสฺสโฎฺฐ หุตฺวา ปริจฺจชินฺติ อโตฺถฯ
</ol></p>


<p>เอตฺถาห – กสฺมา ปนายํ มหาปุริโส อตฺตโน ปุตฺตทาเร ชาติสมฺปเนฺน ขตฺติเย ปรสฺส ทาสภาเวน ปริจฺจชิ, น หิ เยสํ เกสญฺจิปิ ภุชิสฺสานํ อภุชิสฺสภาวกรณํ สาธุธโมฺมติ? วุจฺจเต – อนุธมฺมภาวโตฯ อยญฺหิ พุทฺธการเก ธเมฺม อนุคตธมฺมตา, ยทิทํ สพฺพสฺส อตฺตนิยสฺส มมนฺติ ปริคฺคหิตวตฺถุโน อนวเสสปริจฺจาโค, น หิ เทยฺยธมฺมปฎิคฺคาหกวิกปฺปรหิตํ ทานปารมิํ ปริปูเรตุํ อุสฺสุกฺกมาปนฺนานํ โพธิสตฺตานํ มมนฺติ ปริคฺคหิตวตฺถุํ ยาจนฺตสฺส ยาจกสฺส น ปริจฺจชิตุํ ยุตฺตํ, โปราโณปิ จายมนุธโมฺมฯ สเพฺพสญฺหิ โพธิสตฺตานํ อยํ อาจิณฺณสมาจิณฺณธโมฺม กุลวํโส กุลปฺปเวณี, ยทิทํ สพฺพสฺส ปริจฺจาโคฯ ตตฺถ จ วิเสสโต ปิยตรวตฺถุปริจฺจาโค, น หิ เกจิ โพธิสตฺตา วํสานุคตํ รชฺชิสฺสริยาทิธนปริจฺจาคํ, อตฺตโน สีสนยนาทิองฺคปริจฺจาคํ, ปิยชีวิตปริจฺจาคํ, กุลวํสปติฎฺฐาปกปิยปุตฺตปริจฺจาคํ, มนาปจารินีปิยภริยาปริจฺจาคนฺติ  อิเม ปญฺจ มหาปริจฺจาเค อปริจฺจชิตฺวา พุทฺธา นาม ภูตปุพฺพา อตฺถิฯ ตถา หิ มงฺคเล ภควติ โพธิสตฺตภูเต  โพธิปริเยสนํ จรมาเน จ จริมตฺตภาวโต ตติเย อตฺตภาเว สปุตฺตทาเร เอกสฺมิํ ปพฺพเต วสเนฺต ขรทาฐิโก นาม ยโกฺข มหาปุริสสฺส ทานชฺฌาสยตํ สุตฺวา พฺราหฺมณวเณฺณน อุปสงฺกมิตฺวา มหาสตฺตํ เทฺว ทารเก ยาจิฯ</p>


<p>มหาสโตฺต ‘‘ททามิ พฺราหฺมณสฺส ปุตฺตเก’’ติ หฎฺฐปหโฎฺฐ อุทกปริยนฺตํ ปถวิํ กเมฺปโนฺต เทฺวปิ ทารเก อทาสิฯ ยโกฺข จงฺกมนโกฎิยํ อาลมฺพนผลกํ นิสฺสาย ฐิโต มหาสตฺตสฺส ปสฺสนฺตเสฺสว มุฬาลกลาปํ วิย เทฺว ทารเก ขาทิฯ อคฺคิชาลํ วิย โลหิตธารํ อุคฺคิรมานํ ยกฺขสฺส มุขํ โอโลเกนฺตสฺส มหาปุริสสฺส ‘‘วเญฺจสิ วต มํ ยโกฺข’’ติ อุปฺปชฺชนกจิตฺตุปฺปาทสฺส โอกาสํ อเทนฺตสฺส อุปายโกสลฺลสฺส สุภาวิตตฺตา อตีตธมฺมานํ  อปฺปฎิสนฺธิสภาวโต อนิจฺจาทิวเสน สงฺขารานํ สุปริมทฺทิตภาวโต จ เอวํ อิตฺตรฎฺฐิติเกน ปภงฺคุนา อสาเรน สงฺขารกลาเปน ‘‘ปูริตา วต เม ทานปารมี, มหนฺตํ วต เม อตฺถํ สาเธตฺวา อิทํ อธิคต’’นฺติ โสมนสฺสเมว อุปฺปชฺชิฯ โส อิทํ อนญฺญสาธารณํ ตสฺมิํ ขเณ อตฺตโน จิตฺตาจารํ ญตฺวา ‘‘อิมสฺส นิสฺสเนฺทน อนาคเต อิมินาว นีหาเรน สรีรโต รสฺมิโย นิกฺขมนฺตู’’ติ ปตฺถนมกาสิฯ ตสฺส ตํ ปตฺถนํ นิสฺสาย พุทฺธภูตสฺส สรีรปฺปภา นิจฺจเมว ทสสหสฺสิโลกธาตุํ ผริตฺวา อฎฺฐาสิ (ธ. ส. อฎฺฐ. นิทานกถา)ฯ เอวํ อเญฺญปิ โพธิสตฺตา อตฺตโน ปิยตรํ ปุตฺตทารํ ปริจฺจชิตฺวา สพฺพญฺญุตญฺญาณํ ปฎิวิชฺฌิํสุฯ</p>


<p>อปิ จ ยถา นาม โกจิ ปุริโส กสฺสจิ สนฺติเก คามํ วา ชนปทํ วา เกณิยา คเหตฺวา กมฺมํ กโรโนฺต อตฺตโน อเนฺตวาสิกานํ วา ปมาเทน ปูติภูตํ ธนํ ธาเรยฺย, ตเมนํ โส คาหาเปตฺวา พนฺธนาคารํ ปเวเสยฺยฯ ตสฺส เอวมสฺส ‘‘อหํ โข อิมสฺส รโญฺญ กมฺมํ กโรโนฺต เอตฺตกํ นาม ธนํ ธาเรมิ, เตนาหํ รญฺญา พนฺธนาคาเร ปเวสิโต, สจาหํ อิเธว โหมิ, อตฺตานญฺจ ชีเยยฺย, ปุตฺตทารกมฺมกรโปริสา จ เม ชีวิกาปคตา มหนฺตํ อนยพฺยสนํ อาปเชฺชยฺยุํฯ ยํนูนาหํ รโญฺญ อาโรเจตฺวา อตฺตโน ปุตฺตํ วา กนิฎฺฐภาตรํ วา อิธ ฐเปตฺวา นิกฺขเมยฺยํ ฯ เอวาหํ อิโต พนฺธนโต มุโตฺต นจิรเสฺสว ยถามิตฺตํ ยถาสนฺทิฎฺฐํ ธนํ สํหริตฺวา รโญฺญ ทตฺวา ตมฺปิ พนฺธนโต โมเจมิ, อปฺปมโตฺตว หุตฺวา อุฎฺฐานพเลน อตฺตโน สมฺปตฺติํ ปฎิปากติกํ กริสฺสามี’’ติฯ โส ตถา กเรยฺยฯ เอวํ สมฺปทมิทํ ทฎฺฐพฺพํฯ</p>


<p>ตตฺริทํ โอปมฺมสํสนฺทนํ – ราชา วิย กมฺมํ, พนฺธนาคาโร วิย สํสาโร, รญฺญา พนฺธนาคาเร ฐปิตปุริโส วิย กมฺมวเสน สํสารจารเก ฐิโต มหาปุริโส, ตสฺส พนฺธนาคาเร ฐิตปุริสสฺส ตตฺถ ปุตฺตสฺส วา ภาตุโน วา ปราธีนภาวกรเณน เตสํ อตฺตโน จ ทุกฺขปฺปโมจนํ  วิย มหาปุริสสฺส อตฺตโน ปุตฺตาทิเก ปเรสํ ทตฺวา สพฺพญฺญุตญฺญาณปฺปฎิลาเภน สพฺพสตฺตานํ วฎฺฎทุกฺขปฺปโมจนํ, ตสฺส วิคตทุกฺขสฺส เตหิ สทฺธิํ ยถาธิเปฺปตสมฺปตฺติยํ ปติฎฺฐานํ วิย มหาปุริสสฺส อรหตฺตมเคฺคน  อปคตวฎฺฎทุกฺขสฺส พุทฺธภาเวน ทสพลาทิสพฺพญฺญุตญฺญาณสมฺปตฺติสมนฺนาคโม อตฺตโน วจนการกานํ วิชฺชตฺตยาทิสมฺปตฺติสมนฺนาคโม จาติ เอวํ อนวชฺชสภาโว เอว มหาปุริสานํ ปุตฺตทารปริจฺจาโคฯ เอเตเนว นเยน เนสํ องฺคชีวิตปริจฺจาเค ยา โจทนา, สาปิ วิโสธิตาติ เวทิตพฺพาติฯ</p>


<p>เอวํ ปน มหาสเตฺตน มทฺทิเทวิยา ทินฺนาย สโกฺก อจฺฉริยพฺภุตจิตฺตชาโต หุตฺวา –</p>


<p>
‘‘สเพฺพ ชิตา เต ปจฺจูหา, เย ทิพฺพา เย จ มานุสา;  
  
นินฺนาทิตา เต ปถวี, สโทฺท เต ติทิวํ คโตฯ (ชา. ๒.๒๒.๒๒๘๓-๒๒๘๔);  
</p>
  
<p>
‘‘ทุทฺททํ ททมานานํ, ทุกฺกรํ กมฺม กุพฺพตํ;  
  
อสโนฺต นานุกุพฺพนฺติ, สตํ ธโมฺม ทุรนฺนโยฯ  
</p>
  
<p>
‘‘ตสฺมา สตญฺจ อสตํ, นานา โหติ อิโต คติ;  
  
อสโนฺต นิรยํ ยนฺติ, สโนฺต สคฺคปรายนา’’ติฯ (ชา. ๒.๒๒.๒๒๘๖-๒๒๘๗) –  
</p>
  
<p>อาทินา นเยน มหาปุริสสฺส ทานานุโมทนวเสน ถุติํ อกาสิฯ</p>


<p>ตตฺถ ติ ปจฺจตฺถิกาฯ ติ ทิพฺพยสปฎิพาหกาฯ ติ มนุสฺสยสปฎิพาหกาฯ เก ปน เตติ? มจฺฉริยธมฺมา, เต สเพฺพ ปุตฺตทารํ เทเนฺตน มหาสเตฺตน ชิตาติ ทเสฺสติฯ นฺติ ปุตฺตทาราทิทุทฺททํ   ตเมว  ตุมฺหาทิสานํ กมฺมํ อเญฺญ สาวกปเจฺจกโพธิสตฺตา นานุกุพฺพนฺติ, ปเคว อสโนฺต มจฺฉริโนฯ ตสฺมา  สาธูนํ มหาโพธิสตฺตานํ ปฎิปตฺติธโมฺม อเญฺญหิ ทุรนุคโมฯ</p>


<p>เอวํ สโกฺก มหาปุริสสฺส อนุโมทนวเสน ถุติํ กตฺวา มทฺทิเทวิํ นิยฺยาเตโนฺต –</p>


<p>
‘‘ททามิ  
โภโต ภริยํ, มทฺทิํ สพฺพงฺคโสภนํ;  
  
ตฺวเญฺจว มทฺทิยา ฉโนฺน, มทฺที จ ปติโน ตวา’’ติฯ (ชา. ๒.๒๒.๒๒๘๙) –  
</p>
  
<p>วตฺวา ตํ มทฺทิํ ปฎิทตฺวา ทิพฺพตฺตภาเวน ชลโนฺต ตรุณสูริโย วิย อากาเส ฐตฺวา อตฺตานํ อาจิกฺขโนฺต –</p>


<p>
‘‘สโกฺกหมสฺมิ  
เทวิโนฺท, อาคโตสฺมิ ตวนฺติเก;  
  
วรํ วรสฺสุ ราชิสิ, วเร อฎฺฐ ททามิ เต’’ติฯ (ชา. ๒.๒๒.๒๒๙๒) –  
</p>
  
<p>วตฺวา วเรหิ นิมเนฺตสิฯ มหาสโตฺตปิ ‘‘ปิตา มํ ปุนเทว รเชฺช ปติฎฺฐาเปตุ, วชฺฌปฺปตฺตํ วธโต โมเจยฺยํ, สพฺพสตฺตานํ อวสฺสโย ภเวยฺยํ, ปรทารํ น คเจฺฉยฺยํ, อิตฺถีนํ วสํ น คเจฺฉยฺยํ, ปุโตฺต เม ทีฆายุโก สิยา, อนฺนปานาทิเทยฺยธโมฺม พหุโก สิยา, ตญฺจ อปริกฺขยํ ปสนฺนจิโตฺต ทเทยฺยํ, เอวํ มหาทานานิ ปวเตฺตตฺวา เทวโลกํ คนฺตฺวา ตโต อิธาคโต สพฺพญฺญุตํ ปาปุเณยฺย’’นฺติ อิเม อฎฺฐ วเร ยาจิฯ สโกฺก ‘‘นจิรเสฺสว ปิตา สญฺชยมหาราชา อิเธว อาคนฺตฺวา ตํ คเหตฺวา รเชฺช ปติฎฺฐาเปสฺสติ, อิตโร จ สโพฺพ เต มโนรโถ มตฺถกํ ปาปุณิสฺสติ, มา จินฺตยิ, อปฺปมโตฺต โหหี’’ติ โอวทิตฺวา สกฎฺฐานเมว คโตฯ โพธิสโตฺต จ มทฺทิเทวี จ สโมฺมทมานา สกฺกทตฺติเย อสฺสเม วสิํสุฯ</p>


<p>ชูชเกปิ กุมาเร คเหตฺวา คจฺฉเนฺต เทวตา อารกฺขมกํสุฯ ทิวเส ทิวเส เอกา เทวธีตา รตฺติภาเค อาคนฺตฺวา มทฺทิวเณฺณน กุมาเร ปฎิชคฺคิฯ โส เทวตาวิคฺคหิโต หุตฺวา ‘‘กลิงฺครฎฺฐํ คมิสฺสามี’’ติ อฑฺฒมาเสน เชตุตฺตรนครเมว สมฺปาปุณิฯ ราชา วินิจฺฉเย นิสิโนฺน พฺราหฺมเณน สทฺธิํ ทารเก ราชงฺคเณน คจฺฉเนฺต ทิสฺวา สญฺชานิตฺวา พฺราหฺมเณน  สทฺธิํ เต ปโกฺกสาเปตฺวา ตํ ปวตฺติํ สุตฺวา โพธิสเตฺตน กถิตนิยาเมเนว ธนํ ทตฺวา กุมาเร กิณิตฺวา นฺหาเปตฺวา โภเชตฺวา สพฺพาลงฺการปฎิมณฺฑิเต กตฺวา ราชา ทารกํ ผุสฺสติเทวี ทาริกํ อุจฺฉเงฺค กตฺวา โพธิสตฺตสฺส ราชปุตฺติยา จ ปวตฺติํ สุณิํสุฯ</p>


<p>ตํ สุตฺวา ราชา ‘‘ภูนหจฺจํ วต มยา กต’’นฺติ สํวิคฺคมานโส ตาวเทว ทฺวาทสอโกฺขภนีปริมาณํ เสนํ สนฺนยฺหิตฺวา วงฺกปพฺพตาภิมุโข ปายาสิ สทฺธิํ ผุสฺสติเทวิยา เจว  ทารเกหิ จฯ อนุกฺกเมน คนฺตฺวา ปุเตฺตน จ สุณิสาย จ สมาคญฺฉิฯ เวสฺสนฺตโร ปิยปุเตฺต ทิสฺวา โสกํ สนฺธาเรตุํ อสโกฺกโนฺต วิสญฺญี หุตฺวา ตเตฺถว ปติ, ตถา มทฺที มาตาปิตโร สหชาตา สฎฺฐิสหสฺสา จ อมจฺจาฯ ตํ การุญฺญํ ปสฺสเนฺตสุ เอโกปิ สกภาเวน สนฺธาเรตุํ  นาสกฺขิ, สกลํ อสฺสมปทํ ยุคนฺธรวาตปมทฺทิตํ วิย สาลวนํ อโหสิฯ สโกฺก เทวราชา เตสํ วิสญฺญิภาววิโนทนตฺถํ โปกฺขรวสฺสํ วสฺสาเปสิ, เตเมตุกามา เตเมนฺติ, โปกฺขเร ปติตวสฺสํ วิย วินิวตฺติตฺวา อุทกํ คจฺฉติฯ สเพฺพ สญฺญํ ปฎิลภิํสุฯ ตทาปิ ปถวิกมฺปาทโย เหฎฺฐา วุตฺตปฺปการา อจฺฉริยา ปาตุรเหสุํฯ เตน วุตฺตํ –</p>


<ol>
<li>
‘‘ปุนาปรํ พฺรหารเญฺญ, มาตาปิตุสมาคเม;  
  
กรุณํ ปริเทวเนฺต, สลฺลปเนฺต สุขํ ทุขํฯ  
</li>
  
<li>
‘‘หิโรตฺตเปฺปน ครุนา, อุภินฺนํ อุปสงฺกมิ;  
  
ตทาปิ ปถวี กมฺปิ, สิเนรุวนวฎํสกา’’ติฯ  
</li>
  
<p>ตตฺถ ติ มาตาปิตโร อาทิํ กตฺวา สพฺพสฺมิํ อาคตชเน กรุณํ ปริเทวมาเนฯ นฺติ สุขทุกฺขํ ปุจฺฉิตฺวา ปฎิสนฺถารวเสน อาลาปสลฺลาปํ กโรเนฺตฯ นฺติ อิเม สิวีนํ วจนํ คเหตฺวา อทูสกํ ธเมฺม ฐิตํ มํ ปพฺพาชยิํสูติ จิตฺตปฺปโกปํ อกตฺวา อุโภสุ เอเตสุ มาตาปิตูสุ ธมฺมคารวสมุสฺสิเตน หิโรตฺตเปฺปเนว ยถารูเป ฯ เตน เม ธมฺมเตเชน ฯ
</ol></p>


<p>อถ  สญฺชยมหาราชา โพธิสตฺตํ ขมาเปตฺวา รชฺชํ ปฎิจฺฉาเปตฺวา ตงฺขณเญฺญว เกสมสฺสุกมฺมาทีนิ การาเปตฺวา นฺหาเปตฺวา สพฺพาภรณวิภูสิตํ เทวราชานมิว วิโรจมานํ สห มทฺทิเทวิยา รเชฺช อภิสิญฺจิตฺวา ตาวเทว จ ตโต ปฎฺฐาย ทฺวาทสอโกฺขภนีปริมาณาย จตุรงฺคินิยา เสนาย จ ปุตฺตํ ปริวารยิตฺวา วงฺกปพฺพตโต ยาว เชตุตฺตรนครา สฎฺฐิโยชนมคฺคํ อลงฺการาเปตฺวา ทฺวีหิ มาเสหิ สุเขเนว นครํ ปเวเสสิฯ มหาชโน อุฬารํ ปีติโสมนสฺสํ ปฎิสํเวเทสิฯ เจลุเกฺขปาทโย ปวตฺติํสุฯ นคเร จ นนฺทิเภริํ จราเปสุํฯ อนฺตมโส พิฬาเร อุปาทาย สเพฺพสํ พนฺธเน ฐิตานํ พนฺธนโมโกฺข อโหสิฯ โส นครํ ปวิฎฺฐทิวเสเยว ปจฺจูสกาเล จิเนฺตสิ – ‘‘เสฺว วิภาตาย รตฺติยา มมาคตภาวํ สุตฺวา ยาจกา อาคมิสฺสนฺติ, เตสาหํ กิํ ทสฺสามี’’ติฯ ตสฺมิํ ขเณ สกฺกสฺส อาสนํ อุณฺหาการํ ทเสฺสสิฯ โส อาวเชฺชโนฺต  ตํ การณํ ญตฺวา  ตาวเทว ราชนิเวสนสฺส ปุริมวตฺถุํ ปจฺฉิมวตฺถุญฺจ กฎิปฺปมาณํ ปูเรโนฺต ฆนเมโฆ วิย สตฺตรตนวสฺสํ วสฺสาเปสิฯ สกลนคเร ชณฺณุปฺปมาณํ วสฺสาเปสีติฯ เตน วุตฺตํ –</p>


<ol>
<li>
‘‘ปุนาปรํ พฺรหารญฺญา, นิกฺขมิตฺวา สญาติภิ;  
  
ปวิสามิ ปุรํ รมฺมํ, เชตุตฺตรํ ปุรุตฺตมํฯ  
</li>
  
<li>
‘‘รตนานิ สตฺต วสฺสิํสุ, มหาเมโฆ ปวสฺสถ;  
  
ตทาปิ ปถวี กมฺปิ, สิเนรุวนวฎํสกาฯ  
</li>
  
<li>
‘‘อเจตนายํ ปถวี, อวิญฺญาย สุขํ ทุขํ;  
  
สาปิ ทานพลา มยฺหํ, สตฺตกฺขตฺตุํ ปกมฺปถา’’ติฯ  
</li>
  
<p>เอวํ สตฺตรตนวเสฺส วุเฎฺฐ ปุนทิวเส มหาสโตฺต ‘‘เยสํ กุลานํ ปุริมปจฺฉิมวตฺถูสุ วุฎฺฐธนํ, เตสเญฺญว โหตู’’ติ ทาเปตฺวา อวเสสํ อาหราเปตฺวา อตฺตโน เคหวตฺถุสฺมิํ ธเนน สทฺธิํ โกฎฺฐาคาเรสุ โอกิราเปตฺวา มหาทานํ ปวเตฺตสิฯ ติ เจตนารหิตา อยํ มหาภูตา ปถวี, เทวตา ปน เจตนาสหิตาฯ นฺติ อเจตนตฺตา เอว สุขํ ทุกฺขํ อชานิตฺวาฯ สติปิ สุขทุกฺขปจฺจยสํโยเค  ตํ นานุภวนฺตีฯ นฺติ เอวํภูตาปิ สา มหาปถวี มม ทานปุญฺญานุภาวเหตุฯ ติ อฎฺฐวสฺสิกกาเล หทยมํสาทีนิปิ ยาจกานํ ทเทยฺยนฺติ ทานชฺฌาสยุปฺปาเท มงฺคลหตฺถิทาเน ปพฺพาชนกาเล ปวตฺติตมหาทาเน ปุตฺตทาเน ภริยาทาเน วงฺกปพฺพเต ญาติสมาคเม นครํ ปวิฎฺฐทิวเส รตนวสฺสกาเลติ อิเมสุ ฐาเนสุ สตฺตวารํ อกมฺปิตฺถฯ เอวํ เอกสฺมิํเยว อตฺตภาเว สตฺตกฺขตฺตุํ มหาปถวิกมฺปนาทิอจฺฉริยปาตุภาวเหตุภูตานิ ยาวตายุกํ มหาทานานิ ปวเตฺตตฺวา มหาสโตฺต อายุปริโยสาเน ตุสิตปุเร อุปฺปชฺชิฯ เตนาห ภควา –
</ol></p>


<p>
‘‘ตโต เวสฺสนฺตโร ราชา, ทานํ ทตฺวาน ขตฺติโย;  
  
กายสฺส เภทา สปฺปโญฺญ, สคฺคํ โส อุปปชฺชถา’’ติฯ (ชา. ๒.๒๒.๒๔๔๐);  
</p>
  
<p>ตทา ชูชโก เทวทโตฺต อโหสิ, อมิตฺตตาปนา จิญฺจมาณวิกา , เจตปุโตฺต ฉโนฺน, อจฺจุตตาปโส  สาริปุโตฺต, สโกฺก อนุรุโทฺธ, มทฺที ราหุลมาตา, ชาลิกุมาโร ราหุโล, กณฺหาชินา อุปฺปลวณฺณา, มาตาปิตโร มหาราชกุลานิ, เสสปริสา พุทฺธปริสา, เวสฺสนฺตโร ราชา โลกนาโถฯ</p>


<p>อิธาปิ เหฎฺฐา วุตฺตนเยเนว ยถารหํ เสสปารมิโย นิทฺธาเรตพฺพาฯ ตถา มหาสเตฺต กุจฺฉิคเต มาตุ เทวสิกํ ฉสตสหสฺสานิ วิสฺสเชฺชตฺวา ทานํ ทาตุกามตาโทหโฬ, ตถา ทียมาเนปิ ธนสฺส ปริกฺขยาภาโว, ชาตกฺขเณ เอว หตฺถํ ปสาเรตฺวา ‘‘ทานํ ทสฺสามิ, อตฺถิ กิญฺจี’’ติ วาจานิจฺฉารณํ, จตุปญฺจวสฺสิกกาเล อตฺตโน อลงฺการสฺส ธาตีนํ หตฺถคตสฺส ปุน อคฺคเหตุกามตา, อฎฺฐวสฺสิกกาเล หทยมํสาทิกสฺส อตฺตโน สรีราวยวสฺส ทาตุกามตาติ เอวมาทิกา สตฺตกฺขตฺตุํ มหาปถวิกมฺปนาทิอเนกจฺฉริยปาตุภาวเหตุภูตา อิธ มหาปุริสสฺส คุณานุภาวา วิภาเวตพฺพาฯ เตเนตํ วุจฺจติ –</p>


<p>
‘‘เอวํ อจฺฉริยา เหเต, อพฺภุตา จ มเหสิโน…เป.…;  
  
เตสุ จิตฺตปฺปสาโทปิ, ทุกฺขโต ปริโมจเย;  
  
ปเควานุกิริยา เตสํ, ธมฺมสฺส อนุธมฺมโต’’ติฯ  
</p>
  
เวสฺสนฺตรจริยาวณฺณนา นิฎฺฐิตาฯ  
</p>
  
<h3>๑๐. สสปณฺฑิตจริยาวณฺณนา</h3>
<p> ทสเม  ติ อหํ, สาริปุตฺต, โพธิปริเยสนํ จรมาโน ยทา สสปณฺฑิโต โหมิฯ โพธิสตฺตา หิ กมฺมวสิปฺปตฺตาปิ ตาทิสานํ ติรจฺฉานานํ อนุคฺคณฺหนตฺถํ ติรจฺฉานโยนิยํ นิพฺพตฺตนฺติฯ ติ มหาวนจารีฯ ทพฺพาทิติณานิ รุกฺขคเจฺฉสุ ปณฺณานิ ยํกิญฺจิ สากํ รุกฺขโต ปติตผลานิ จ ภโกฺข เอตสฺสาติ ติ ปรปีฬาวิรหิโตฯ ติ อุทฺทโปโต จฯ ติ ยทาหํ สสโก โหมิ, ตทา เอเต มกฺกฎาทโย ตโย สหาเย โอวทามิฯ</p>


<p> ติ กุสเล เจว อกุสเล จ กเมฺมฯ ติ อนุสาสนาการทสฺสนํฯ ตตฺถ   ติ ปาณาติปาโต…เป.… มิจฺฉาทิฎฺฐีติ อิมานิ ปาปานิ ปริวเชฺชถฯ ติ ทานํ สีลํ…เป.… ทิฎฺฐุชุกมฺมนฺติ อิทํ  กลฺยาณํ, อิมสฺมิํ กลฺยาเณ อตฺตโน กายวาจาจิตฺตานิ อภิมุขภาเวน นิวิสฺสถ, อิมํ กลฺยาณปฎิปตฺติํ ปฎิปชฺชถาติ อโตฺถฯ</p>


<p>เอวํ มหาสโตฺต ติรจฺฉานโยนิยํ นิพฺพโตฺตปิ ญาณสมฺปนฺนตาย กลฺยาณมิโตฺต หุตฺวา เตสํ ติณฺณํ ชนานํ กาเลน กาลํ อุปคตานํ โอวาทวเสน ธมฺมํ เทเสสิฯ เต ตสฺส โอวาทํ สมฺปฎิจฺฉิตฺวา อตฺตโน วสนฎฺฐานํ ปวิสิตฺวา วสนฺติฯ เอวํ กาเล คจฺฉเนฺต โพธิสโตฺต อากาสํ โอโลเกตฺวา จนฺทปาริปูริํ ทิสฺวา ‘‘อุโปสถกมฺมํ กโรถา’’ติ โอวทิฯ เตนาห –</p>


<ol>
<li>
‘‘อุโปสถมฺหิ ทิวเส, จนฺทํ ทิสฺวาน ปูริตํ;  
  
เอเตสํ ตตฺถ อาจิกฺขิํ, ทิวโส อชฺชุโปสโถฯ  
</li>
  
<li>
‘‘ทานานิ ปฎิยาเทถ, ทกฺขิเณยฺยสฺส ทาตเว;  
  
ทตฺวา ทานํ ทกฺขิเณเยฺย, อุปวสฺสถุโปสถ’’นฺติฯ  
</li>
  
<p>ตตฺถ นฺติ ชุณฺหปกฺขจาตุทฺทสิยํ อีสกํ อปริปุณฺณภาเวน จนฺทํ น ปริปูริตํ ทิสฺวา ตโต วิภาตาย รตฺติยา อรุณุคฺคมนเวลายเมว  ปนฺนรเส  มกฺกฎาทีนํ มยฺหํ  สหายานํ ฯ ตสฺมา ติอาทินา ตตฺถ อุโปสถทิวเส ปฎิปตฺติวิธานํ นฺติ โยเชตพฺพํฯ ตตฺถ ติ เทยฺยธเมฺมฯ ติ ยถาสตฺติ ยถาพลํ สเชฺชถฯ ติ ทาตุํฯ ติ อุโปสถกมฺมํ กโรถ, อุโปสถสีลานิ รกฺขถ, สีเล ปติฎฺฐาย ทินฺนทานํ มหปฺผลํ โหติ, ตสฺมา ยาจเก สมฺปเตฺต ตุเมฺหหิ ขาทิตพฺพาหารโต ทตฺวา ขาเทยฺยาถาติ ทเสฺสติฯ
</ol></p>


<p>เต ‘‘สาธู’’ติ โพธิสตฺตสฺส โอวาทํ สิรสา สมฺปฎิจฺฉิตฺวา อุโปสถงฺคานิ อธิฎฺฐหิํสุฯ เตสุ อุทฺทโปโต ปาโตว ‘‘โคจรํ ปริเยสิสฺสามี’’ติ นทีตีรํ คโตฯ อเถโก พาฬิสิโก สตฺต โรหิตมเจฺฉ อุทฺธริตฺวา วลฺลิยา อาวุณิตฺวา นทีตีเร วาลุกาย ปฎิจฺฉาเทตฺวา มเจฺฉ คณฺหโนฺต นทิยา อโธ โสตํ  ภสฺสิฯ อุโทฺท มจฺฉคนฺธํ ฆายิตฺวา วาลุกํ วิยูหิตฺวา มเจฺฉ ทิสฺวา นีหริตฺวา ‘‘อตฺถิ นุ โข เอเตสํ สามิโก’’ติ ติกฺขตฺตุํ โฆเสตฺวา สามิกํ อปสฺสโนฺต วลฺลิยํ ฑํสิตฺวา อตฺตโน วสนคุเมฺพ ฐเปตฺวา ‘‘เวลายเมว ขาทิสฺสามี’’ติ อตฺตโน สีลํ อาวเชฺชโนฺต นิปชฺชิฯ สิงฺคาโลปิ โคจรํ ปริเยสโนฺต เอกสฺส เขตฺตโคปกสฺส กุฎิยํ เทฺว มํสสูลานิ เอกํ โคธํ เอกญฺจ ทธิวารกํ ทิสฺวา ‘‘อตฺถิ นุ โข เอเตสํ สามิโก’’ติ ติกฺขตฺตุํ  โฆเสตฺวา สามิกํ อทิสฺวา ทธิวารกสฺส อุคฺคหณรชฺชุกํ คีวายํ ปเวเสตฺวา มํสสูเล จ โคธญฺจ มุเขน ฑํสิตฺวา อตฺตโน วสนคุเมฺพ ฐเปตฺวา ‘‘เวลายเมว ขาทิสฺสามี’’ติ อตฺตโน สีลํ อาวเชฺชโนฺต นิปชฺชิฯ มกฺกโฎปิ วนสณฺฑํ ปวิสิตฺวา อมฺพปิณฺฑํ อาหริตฺวา อตฺตโน วสนคุเมฺพ ฐเปตฺวา ‘‘เวลายเมว ขาทิสฺสามี’’ติ อตฺตโน สีลํ อาวเชฺชโนฺต นิปชฺชิฯ ติณฺณมฺปิ ‘‘อโห อิธ นูน ยาจโก อาคเจฺฉยฺยา’’ติ จิตฺตํ อุปฺปชฺชิฯ เตน วุตฺตํ –</p>


<ol>
<li>
‘‘เต เม สาธูติ วตฺวาน, ยถาสตฺติ ยถาพลํ;  
  
ทานานิ ปฎิยาเทตฺวา, ทกฺขิเณยฺยํ คเวสิสุ’’นฺติฯ  
</li>
  
<p>โพธิสโตฺต ปน ‘‘เวลายเมว นิกฺขมิตฺวา ทพฺพาทิติณานิ ขาทิสฺสามี’’ติ อตฺตโน วสนคุเมฺพเยว นิสิโนฺน จิเนฺตสิ – ‘‘มม สนฺติกํ อาคตานํ ยาจกานํ ติณานิ ขาทิตุํ น สกฺกา, ติลตณฺฑุลาทโยปิ มยฺหํ  นตฺถิ, สเจ เม สนฺติกํ ยาจโก อาคมิสฺสติ, อหํ ติเณน ยาเปมิ, อตฺตโน สรีรมํสํ ทสฺสามี’’ติฯ เตนาห ภควา –
</ol></p>


<ol>
<li>
‘‘อหํ นิสชฺช จิเนฺตสิํ, ทานํ ทกฺขิณนุจฺฉวํ;  
  
ยทิหํ ลเภ ทกฺขิเณยฺยํ, กิํ เม ทานํ ภวิสฺสติฯ  
</li>
  
<li>
‘‘น เม อตฺถิ ติลา มุคฺคา, มาสา วา ตณฺฑุลา ฆตํ;  
  
อหํ ติเณน ยาเปมิ, น สกฺกา ติณ ทาตเวฯ  
</li>
  
<li>
‘‘ยทิ โกจิ เอติ ทกฺขิเณโยฺย, ภิกฺขาย มม สนฺติเก;  
  
ทชฺชาหํ สกมตฺตานํ, น โส ตุโจฺฉ คมิสฺสตี’’ติฯ  
</li>
  
<p>ตตฺถ  นฺติ ทกฺขิณาภาเวน อนุจฺฉวิกํ ทานํ ทกฺขิเณยฺยสฺส ทาตพฺพํ เทยฺยธมฺมํ ติ ยทิ อหํ กิญฺจิ ทกฺขิเณยฺยํ อชฺช ลเภยฺยํฯ ติ กิํ มม ทาตพฺพํ ภวิสฺสติฯ ติ ยทิ ทกฺขิเณยฺยสฺส ทาตุํ ติลมุคฺคาทิกํ มยฺหํ นตฺถิ, ยํ ปน มม อาหารภูตํ, ตํ น สกฺกา ติณํ ทกฺขิเณยฺยสฺส ทาตุํฯ นฺติ กิํ วา มยฺหํ เอตาย เทยฺยธมฺมจินฺตาย, นนุ อิทเมว มยฺหํ อนวชฺชํ อปราธีนตาย สุลภํ ปเรสญฺจ ปริโภคารหํ สรีรํ สเจ   มม สนฺติกํ อาคจฺฉติ, ตยิทํ สกมตฺตานํ ตสฺส ทชฺชามหํฯ เอวํ สเนฺต  มม สนฺติกํ อาคโต อริตฺตหโตฺถ หุตฺวา ติฯ
</ol></p>


<p>เอวํ มหาปุริสสฺส ยถาภูตสภาวํ ปริวิตเกฺกนฺตสฺส ปริวิตกฺกานุภาเวน สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ โส อาวเชฺชโนฺต อิมํ การณํ ทิสฺวา ‘‘สสราชํ วีมํสิสฺสามี’’ติ ปฐมํ อุทฺทสฺส วสนฎฺฐานํ คนฺตฺวา พฺราหฺมณเวเสน อฎฺฐาสิฯ เตน ‘‘กิมตฺถํ, พฺราหฺมณ, ฐิโตสี’’ติ จ วุเตฺต สเจ กญฺจิ อาหารํ ลเภยฺยํ, อุโปสถิโก หุตฺวา สมณธมฺมํ กเรยฺยนฺติฯ โส ‘‘สาธูติ เต อาหารํ ทสฺสามี’’ติ อาหฯ เตน วุตฺตํ –</p>


<p>
‘‘สตฺต เม โรหิตา มจฺฉา, อุทกา ถลมุพฺภตา;  
  
อิทํ พฺราหฺมณ เม อตฺถิ, เอตํ ภุตฺวา วเน วสา’’ติฯ (ชา. ๑.๔.๖๑);  
</p>
  
<p>พฺราหฺมโณ  ‘‘ปเคว ตาว โหตุ, ปจฺฉา ชานิสฺสามี’’ติ ตเถว สิงฺคาลสฺส มกฺกฎสฺส จ สนฺติกํ คนฺตฺวา เตหิปิ อตฺตโน วิชฺชมาเนหิ เทยฺยธเมฺมหิ นิมนฺติโต ‘‘ปเคว ตาว โหตุ, ปจฺฉา ชานิสฺสามี’’ติ อาหฯ เตน วุตฺตํ –</p>


<p>
‘‘ทุสฺส เม เขตฺตปาลสฺส, รตฺติภตฺตํ อปาภตํ;  
  
มํสสูลา จ เทฺว โคธา, เอกญฺจ ทธิวารกํ;  
  
อิทํ พฺราหฺมณ เม อตฺถิ, เอตํ ภุตฺวา วเน วสา’’ติฯ  
</p>
  
<p>
‘‘อมฺพปกฺกํ ทกํ สีตํ, สีตจฺฉายา มโนรมา;  
  
อิทํ พฺราหฺมณ เม อตฺถิ, เอตํ ภุตฺวา วเน วสา’’ติฯ (ชา. ๑.๔.๖๒-๖๓);  
</p>
  
<p>ตตฺถ ติ อมุสฺสฯ นฺติ รตฺติโภชนโต อปนีตํฯ ติ องฺคารปกฺกานิ  เทฺว มํสสูลานิ เอกา จ โคธาฯ นฺติ ทธิวารโกฯ</p>


<p> อถ พฺราหฺมโณ สสปณฺฑิตสฺส สนฺติกํ คโตฯ เตนาปิ ‘‘กิมตฺถมาคโตสี’’ติ วุเตฺต ตเถวาหฯ เตน วุตฺตํ ติอาทิฯ</p>


<p>ตตฺถ  ติ ปุเพฺพ วุตฺตปฺปการํ ปริวิตกฺกํ ชานิตฺวาฯ ติ พฺราหฺมณรูปวตา อตฺตภาเวนฯ นฺติ วสนคุมฺพํฯ</p>


<p> ติ สมํ สพฺพภาเคเนว ตุโฎฺฐฯ ติ อาหารเหตุฯ นฺติ เยหิ เกหิจิ อโพธิสเตฺตหิ อทินฺนปุพฺพํฯ นฺติ อุตฺตมทานํฯ นฺติ วตฺวา นฺติ ตํ ปาณาติปาตโต อปเนตฺวา อิทานิ ตสฺส ปริโภคโยคฺคํ อตฺตานํ กตฺวา ทาตุํ ติอาทิมาหฯ</p>


<p>ตตฺถ นฺติ ตยา กเต องฺคารคเพฺภ อหเมว ปติตฺวา อตฺตานํ ปจิสฺสํฯ ติ ตถา ปน ปกฺกํ ตฺวํ ขาทิสฺสสิฯ</p>


<p>   ติ โส พฺราหฺมณเวสธารี สโกฺก นานาทารูนิ สมาเนโนฺต วิย อโหสิฯ นฺติ วีตจฺจิกํ วิคตธูมํ องฺคารภริตพฺภนฺตรํ สมนฺตโต ชลมานํ มม สรีรสฺส นิมุชฺชนปฺปโหนกํ ตงฺขณเญฺญว มหนฺตํ จิตกํ อกาสิ, สหสา อิทฺธิยา อภินิมฺมินีติ อธิปฺปาโยฯ เตนาห ติฯ</p>


<p>ตตฺถ ติ โส อคฺคิกฺขโนฺธ สีฆํ มหโนฺต ยถา ภเวยฺย, ตถา ติ ‘‘สเจ โลมนฺตเรสุ ปาณกา อตฺถิ, เต มา มริํสู’’ติ ปํสุคเต มม คเตฺต ติกฺขตฺตุํ วิธุนิตฺวาฯ นฺติ น ตาว กฎฺฐานิ อาทิตฺตานีติ เตสํ อาทีปนํ อุทิกฺขโนฺต โถกํ เอกมนฺตํ นิสีทิํฯ</p>


<p> ติ ยทา ปน โส ทารุราสิ สมนฺตโต อาทิโตฺต วายุเวคสมุทฺธฎานํ ชาลสิขานํ วเสน ‘‘ธมธมา’’ติ เอวํ กโรติฯ ติ ตทา ตสฺมิํ กาเล ‘‘มม สรีรสฺส ฌาปนสมโตฺถ อยํ องฺคารราสี’’ติ จิเนฺตตฺวา อุปฺปติตฺวา อุลฺลงฺฆิตฺวา ชาลสิขานํ  อพฺภนฺตรภูเต ตสฺส องฺคารราสิสฺส มเชฺฌ ปทุมปุเญฺช ราชหํโส วิย ปมุทิตจิโตฺต สกลสรีรํ ทานมุเข ทตฺวา ปตติฯ</p>


<p> ติ ยถา ฆมฺมกาเล สีตลํ อุทกํ เยน เกนจิ ปวิฎฺฐํ ตสฺส  ทรถปริฬาหํ วูปสเมติ, อสฺสาทํ ปีติญฺจ อุปฺปาเทติฯ นฺติ เอวํ ตถา ปชฺชลิตํ องฺคารราสิ ตทา มม ปวิฎฺฐสฺส อุสุมมตฺตมฺปิ นาโหสิฯ อญฺญทตฺถุ ทานปีติยา สพฺพทรถปริฬาหวูปสโม เอว อโหสิฯ จิรสฺสํ วต เม ฉวิจมฺมาทิโก สโพฺพ สรีราวยโว ทานมุเข ชุหิตพฺพตํ อุปคโต อภิปตฺถิโต มโนรโถ มตฺถกํ ปโตฺตติฯ เตน วุตฺตํ –</p>


<ol>
<li>
‘‘ฉวิํ จมฺมํ มํสํ นฺหารุํ, อฎฺฐิํ หทยพนฺธนํ;  
  
เกวลํ สกลํ กายํ, พฺราหฺมณสฺส อทาสห’’นฺติฯ  
</li>
  
<p>ตตฺถ นฺติ หทยมํสเปสิฯ ตญฺหิ หทยวตฺถุํ พนฺธิตฺวา วิย ฐิตตฺตา ‘‘หทยพนฺธน’’นฺติ วุตฺตํฯ อถ วา นฺติ หทยญฺจ พนฺธนญฺจ, หทยมํสเญฺจว  ตํ พนฺธิตฺวา วิย ฐิตยกนมํสญฺจาติ อโตฺถฯ นฺติ อนวเสสํ สพฺพํ สรีรํฯ
</ol></p>


<p>เอวํ ตสฺมิํ อคฺคิมฺหิ อตฺตโน สรีเร โลมกูปมตฺตมฺปิ อุณฺหํ กาตุํ อสโกฺกโนฺต โพธิสโตฺตปิ หิมคพฺภํ ปวิโฎฺฐ วิย หุตฺวา พฺราหฺมณรูปธรํ สกฺกํ เอวมาห – ‘‘พฺราหฺมณ, ตยา กโต อคฺคิ อติสีตโล, กิํ นาเมต’’นฺติ? ปณฺฑิต, นาหํ พฺราหฺมโณ, สโกฺกหมสฺมิ, ตว วีมํสนตฺถํ อาคโต เอวมกาสินฺติฯ ‘‘สกฺก, ตฺวํ ตาว ติฎฺฐตุ, สกโลปิ เจ โลโก มํ ทาเนน วีมํเสยฺย, เนว เม อทาตุกามตํ กถญฺจิปิ อุปฺปาเทยฺย ปเสฺสถ น’’นฺติ โพธิสโตฺต สีหนาทํ นทิฯ</p>


<p>อถ นํ สโกฺก ‘‘สสปณฺฑิต, ตว คุณา สกลกปฺปมฺปิ ปากฎา โหนฺตู’’ติ ปพฺพตํ ปีเฬตฺวา ปพฺพตรสํ อาทาย จนฺทมณฺฑเล สสลกฺขณํ อาลิขิตฺวา โพธิสตฺตํ ตสฺมิํ  วนสเณฺฑ ตเตฺถว วนคุเมฺพ ตรุณทพฺพติณปีเฐ นิปชฺชาเปตฺวา อตฺตโน เทวโลกเมว คโตฯ เตปิ จตฺตาโร ปณฺฑิตา สมคฺคา สโมฺมทมานา นิจฺจสีลํ อุโปสถสีลญฺจ ปูเรตฺวา ยถารหํ ปุญฺญานิ กตฺวา ยถากมฺมํ คตาฯ</p>


<p>ตทา อุโทฺท อายสฺมา อานโนฺท อโหสิ, สิงฺคาโล มหาโมคฺคลฺลาโน, มกฺกโฎ สาริปุโตฺต, สสปณฺฑิโต ปน โลกนาโถฯ</p>


<p>ตสฺส อิธาปิ สีลาทิปารมิโย เหฎฺฐา วุตฺตนเยเนว ยถารหํ นิทฺธาเรตพฺพาฯ ตถา สติปิ ติรจฺฉานุปปตฺติยํ กุสลาทิธเมฺม กุสลาทิโต ยถาภูตาวโพโธ, เตสุ อณุมตฺตมฺปิ วชฺชํ ภยโต ทิสฺวา  สุฎฺฐุ อกุสลโต โอรมณํ, สมฺมเทว จ กุสลธเมฺมสุ อตฺตโน ปติฎฺฐาปนํ, ปเรสญฺจ ‘‘อิเม นาม ปาปธมฺมา เต เอวํ คหิตา เอวํ ปรามฎฺฐา เอวํคติกา ภวนฺติ เอวํอภิสมฺปรายา’’ติ อาทีนวํ ทเสฺสตฺวา ตโต วิรมเณ นิโยชนํ, อิทํ ทานํ นาม, อิทํ สีลํ นาม, อิทํ อุโปสถกมฺมํ นาม, เอตฺถ ปติฎฺฐิตานํ เทวมนุสฺสสมฺปตฺติโย หตฺถคตา เอวาติอาทินา ปุญฺญกเมฺมสุ อานิสํสํ ทเสฺสตฺวา ปติฎฺฐาปนํ, อตฺตโน สรีรชีวิตนิรเปกฺขํ, ปเรสํ สตฺตานํ อนุคฺคณฺหนํ, อุฬาโร จ ทานชฺฌาสโยติ เอวมาทโย อิธ โพธิสตฺตสฺส คุณานุภาวา วิภาเวตพฺพาฯ เตเนตํ วุจฺจติ – ‘‘เอวํ อจฺฉริยา เหเต…เป.… ธมฺมสฺส อนุธมฺมโต’’ติฯ</p>

</p>


<p>อิทานิ  ติอาทินา ยถาวุเตฺต ทสปิ จริยาวิเสเส อุทาเนตฺวา นิคเมติฯ ตตฺถ ติ โย ตานิ อุตฺตมทานานิ อทาสิ, โส อกิตฺติพฺราหณาทิโก อหเมว ตทา ตสฺมิํ กาเล อโหสิํ, น อโญฺญติฯ อิติ เตสุ อตฺตภาเวสุ สติปิ สีลาทิปารมีนํ ยถารหํ ปูริตภาเว อตฺตโน ปน ตทา ทานชฺฌาสยสฺส อติวิย อุฬารภาวํ สนฺธาย ทานปารมิวเสเนว เทสนํ อาโรเปสิฯ ติ เย อิเม  ทีสุ (ชา. ๑.๑๓.๘๓ อาทโย) อเนกาการโวการา มยา ปวตฺติตา เทยฺยธมฺมปริจฺจาคา มม สรีราวยวปุตฺตทารปริจฺจาคา ปรมโกฎิกา, กิญฺจาปิ เต กรุณูปายโกสลฺลปริคฺคหิตตฺตา สพฺพญฺญุตญฺญาณเมว อุทฺทิสฺส ปวตฺติตตฺตา ทานสฺส ปรมุกฺกํสคมเนน ทานปารมี เอว, ตถาปิ มม ทานสฺส ปรมตฺถปารมิภูตสฺส ปริกฺขรณโตสนฺตานสฺส ปริภาวนาวเสน อภิสงฺขรณโต เอเต ทานปริกฺขารา นามฯ ยสฺส ปเนเต ปริกฺขารา, ตํ ทเสฺสตุํ นฺติ วุตฺตํฯ เอตฺถ หิ ฐเปตฺวา สสปณฺฑิตจริยํ เสสาสุ นวสุ จริยาสุ ยถารหํ ทานปารมิทานอุปปารมิโย เวทิตพฺพา,  (จริยา. ๑.๑๒๕ อาทโย) ปน ทานปรมตฺถปารมีฯ เตน วุตฺตํ –</p>


<p>
‘‘ภิกฺขาย อุปคตํ ทิสฺวา, สกตฺตานํ ปริจฺจชิํ;  
  
ทาเนน เม สโม นตฺถิ, เอสา เม ทานปารมี’’ติฯ (จริยา. ๑.ตสฺสุทฺทาน);  
</p>
  
<p>กิญฺจาปิ หิ มหาปุริสสฺส ยถาวุเตฺต อกิตฺติพฺราหฺมณาทิกาเล อญฺญสฺมิญฺจ มหาชนกมหาสุตโสมาทิกาเล  ทานปารมิยา ปูริตตฺตภาวานํ ปริมาณํ นาม นตฺถิ, ตถาปิ เอกเนฺตเนว สสปณฺฑิตกาเล ทานปารมิยา ปรมตฺถปารมิภาโว วิภาเวตโพฺพติฯ</p>

</p>

</p>


<p>ทานปารมิวิภาวนสฺส</p>

</p>





