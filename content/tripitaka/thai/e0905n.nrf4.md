<h1>จูฬวคฺคปาฬิ</h1>
<h3>๑. กมฺพกฺขนฺธก</h3>
<p> ภณฺฑนาทิการกสฺส  อาวุโส ภิกฺขุโน ตชฺชนียกมฺมํ กาตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต ปณฺฑุกโลหิตเก ภิกฺขู อารพฺภ อนุญฺญาตํ, ปณฺฑุกโลหิตกา ภเนฺต ภิกฺขู อตฺตนา ภณฺฑนการกา กลหการกา วิวาทการกา ภสฺสการกา สเงฺฆ อธิกรณการกา, เยปิ จเญฺญ ภิกฺขู ภณฺฑนการกา กลหการกา วิวาทการกา ภสฺสการกา สเงฺฆ อธิกรณการกา เต อุปสงฺกมิตฺวา เอวมาหํสุ ‘‘มา โข ตุเมฺห อายสฺมโนฺต เอโส อเชสิ, พลวาพลวํ ปฎิมเนฺตถ, ตุเมฺห เตน ปณฺฑิตตรา จ พฺยตฺตตรา จ พหุสฺสุตตรา จ อลมตฺตตรา จ, มา จสฺส ภายิตฺถ, มยมฺปิ ตุมฺหากํ ปกฺขา ภวิสฺสามา’’ติ, เตน อนุปฺปนฺนานิ เจว ภณฺฑนานิ อุปฺปชฺชนฺติ, อุปฺปนฺนานิ จ ภณฺฑนานิ ภิโยฺยภาวาย เวปุลฺลาย สํวตฺตนฺติฯ ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ตชฺชนียกมฺมกตสฺส  อาวุโส ภิกฺขุโน กติสุ วเตฺตสุ สมฺมา วตฺตนฺตสฺส ตํ กมฺมํ ปฎิปฺปสฺสเมฺภตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> อฎฺฐารสสุ  ภเนฺต วเตฺตสุ สมฺมา วตฺตนฺตสฺส ตชฺชนียกมฺมกตสฺส ภิกฺขุโน ตํ กมฺมํ ปฎิปฺปสฺสเมฺภตุํ ภควตา สาวตฺถิยํ อนุญฺญาตํ, เตเยว ปณฺฑุกโลหิตกา ภิกฺขู สเงฺฆน ตชฺชนียกมฺมกตา สมฺมา วตฺติตฺวา สงฺฆํ อุปสงฺกมิตฺวา ยาจิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> พาลสฺส  อาวุโส อพฺยตฺตสฺส อาปตฺติพหุลสฺส อนปทานสฺส คิหิสํสฎฺฐสฺส อนนุโลมิเกหิ คิหิสํสเคฺคหิ นิยสฺสกมฺมํ กาตุํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ เสยฺยสกํ อารพฺภ ปญฺญตฺตํ, อายสฺมา ภเนฺต เสยฺยสโก พาโล อโหสิ อพฺยโตฺต อาปตฺติพหุโล อนปทาโน คิหิสํสโฎฺฐ วิหาสิ อนนุโลมิเกหิ คิหิสํสเคฺคหิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> นิยสฺสกมฺมกตสฺส  อาวุโส ภิกฺขุโน กติสุ วเตฺตสุ สมฺมา วตฺตนฺตสฺส ตํ กมฺมํ ปฎิปฺปสฺสเมฺภตุํ ภควตา อนุญฺญาตํฯ</p>


<p> อฎฺฐารสสุ ภเนฺต วเตฺตสุ สมฺมา วตฺตนฺตสฺส นิยสฺส กมฺมกตสฺส ภิกฺขุโน ตํ กมฺมํ ปฎิปฺปสฺสเมฺภตุํ ภควตา อนุญฺญาตํ, น อุปสมฺปาเทตพฺพํ, น นิสฺสโย ทาตโพฺพ, น สามเณโร อุปฎฺฐาเปตโพฺพ, น ภิกฺขุโนวาทกสมฺมุติ สาทิตพฺพา, สมฺมเตนปิ ภิกฺขุนิโย น โอวทิตพฺพา, เอวมาทีสุ ภเนฺต อฎฺฐารสสุ วเตฺตสุ สมฺมา วตฺตนฺตสฺส นิยสฺสกมฺมกตสฺส ภิกฺขุโน ตํ กมฺมํ ปฎิปฺปสฺสเมฺภตุํ ภควตา อนุญฺญาตํฯ</p>


<p> กุลทูสกสฺส  อาวุโส ปาปสมาจารสฺส ภิกฺขุโน ปพฺพาชนียกมฺมํ กาตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต อสฺสชิปุนพฺพสุเก ภิกฺขู อารพฺภ อนุญฺญาตํ, อสฺสชิปุนพฺพสุกา ภเนฺต ภิกฺขู กีฎาคิริสฺมิํ กุลทูสกา อเหสุํ ปาปสมาจารา, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ปฎิสารณียกมฺมํ  อาวุโส ปุจฺฉามิ, สทฺธํ อาวุโส ปสนฺนํ คหปติํ ทายกํ การกํ สงฺฆุปฎฺฐากํ หีเนน ขุํเสนฺตสฺส ภิกฺขุโน  ปฎิสารณียกมฺมํ กาตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต อายสฺมนฺตํ สุธมฺมํ อารพฺภ อนุญฺญาตํ, ภควติ ภเนฺต สาวตฺถิยํ วิหรติ อายสฺมา สุธโมฺม มจฺฉิกาสเณฺฑ จิตฺตํ คหปติํ สทฺธํ ปสนฺนํ ทายกํ การกํ สงฺฆุปฎฺฐากํ หีเนน ขุํเสสิ หีเนน วเมฺภสิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p>เตนหิ  ภิกฺขเว สโงฺฆ สุธมฺมสฺส ภิกฺขุโน ปฎิสารณียกมฺมํ กโรตุ ‘‘จิโตฺต เต คหปติ ขมาเปตโพฺพ’’ติ –</p>


<p> ปฎิสารณียกมฺมกตสฺส  อาวุโส ภิกฺขุโน อนุทูตํ ทาตุญฺจ เตน อนุทูเตน สทฺธิํ คนฺตฺวา ยถาขุํสิตํ คหปติํ ขมาเปตุํ  จ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต อายสฺมนฺตํเยว สุธมฺมํ อารพฺภ อนุญฺญาตํ, อายสฺมา ภเนฺต สุธโมฺม มจฺฉิกาสณฺฑํ คนฺตฺวา มงฺกุภูโต นาสกฺขิ จิตฺตํ คหปติํ ขมาเปตุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ปฎิสารณียกมฺมกตสฺส  อาวุโส ภิกฺขุโน กติสุ วเตฺตสุ สมฺมา วตฺตนฺตสฺส ตํ กมฺมํ ปฎิปฺปสฺสเมฺภตุํ ภควตา อนุญฺญาตํฯ</p>


<p> อฎฺฐารสสุ ภเนฺต วเตฺตสุ สมฺมา วตฺตนฺตสฺส ปฎิสารณีย กมฺมกตสฺส ภิกฺขุโน ตํ กมฺมํ ปฎิปฺปสฺสเมฺภตุํ ภควตา อนุญฺญาตํฯ</p>


<p> อาปตฺติํ  อาวุโส อาปชฺชิตฺวา ตํ อาปตฺติํ ปสฺสิตุํ วา ปฎิกาตุํ วา น อิจฺฉนฺตสฺส ภิกฺขุโน อาปตฺติยา อทสฺสเน วา อปฺปฎิกเมฺม วา อุเกฺขปนียกมฺมํ กาตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> โกสมฺพิยํ ภเนฺต อายสฺมนฺตํ ฉนฺนเตฺถรํ อารพฺภ ปญฺญตฺตํ, อายสฺมา ภเนฺต ฉโนฺน อาปตฺติํ อาปชฺชิตฺวา น อิจฺฉิ ตํ อาปตฺติํ ปสฺสิตุํ วา ปฎิกาตุํ วา, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อาปตฺติยา  อาวุโส อทสฺสเนน วา อปฺปฎิกเมฺม วา อุเกฺขปนีย กมฺมกเตน ภิกฺขุนา กติสุ วเตฺตสุ สมฺมา วตฺติตพฺพํฯ</p>


<p> เตจตฺตาลีสาย ภเนฺต วเตฺตสุ สมฺมา วตฺติตพฺพํฯ</p>


<p> อุเกฺขปนียกมฺมกตสฺส  อาวุโส ภิกฺขุโน สมฺมา วตฺตนฺตสฺส ตํ กมฺมํ ปฎิปฺปสฺสเมฺภตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> โกสมฺพิยํ ภเนฺต อายสฺมนฺตํเยว ฉนฺนํ อารพฺภ อนุญฺญาตํ, อายสฺมา ภเนฺต ฉโนฺน สเงฺฆน อาปตฺติยา อทสฺสเน วา อปฺปฎิกเมฺม วา อุเกฺขปนียกมฺมกโต สมฺมา วเตฺตสิ โลมํปาเตสิ เนตฺถารํ วเตฺตสิ สงฺฆํ อุปสงฺกมิตฺวา ตสฺส กมฺมสฺส ปฎิปฺปสฺสทฺธิยา ยาจิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ปาปิกํ  อาวุโส ทิฎฺฐิํ คเหตฺวา ตํ ทิฎฺฐิํ น ปฎินิสฺสชฺชนฺตสฺส ปาปิกาย ทิฎฺฐิยา อปฺปฎินิสฺสเคฺค อุเกฺขปนียกมฺมํ กาตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อริฎฺฐํ ภิกฺขุํ คทฺธพาธิปุพฺพํ อารพฺภ ปญฺญตฺตํ, ภควติ ภเนฺต สาวตฺถิยํ วิหรติ อริฎฺฐสฺส นาม ภิกฺขุโน คทฺธพาธิปุพฺพสฺส เอวรูปํ ปาปกํ ทิฎฺฐิคตํ อุปฺปนฺนํ อโหสิ ‘‘ตถาหํ ภควตา ธมฺมํ เทสิตํ อาชานามิ, ยถาเยเม อนฺตรายิกา ธมฺมา วุตฺตา ภควตา, เต ปฎิเสวโต  นาลํ อนฺตรายายา’’ติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปาปิกาย อาวุโส ทิฎฺฐิยา อปฺปฎินิสฺสเคฺค อุเกฺขปนียกมฺมกเตน ภิกฺขุนา กติสุ วเตฺตสุ สมฺมา วตฺติตพฺพํฯ</p>


<p> เตจตฺตาลีสาย  ภเนฺต วเตฺตสุ สมฺมา วตฺติตพฺพํฯ</p>


<p> กมฺมกฺขนฺธกํ ปุจฺฉิสฺสํ, สนิทานิ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> กมฺมกฺขนฺธกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๒. ปาริวาสิกกฺขนฺธก</h3>
<p> ปาริวาสิกสฺส  อาวุโส ปกตตฺตานํ ภิกฺขูนํ อภิวาทนาทีนิ สาทิยนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ปาริวาสิเก ภิกฺขู อารพฺภ ปญฺญตฺตํ, ปาริวาสิกา ภเนฺต ภิกฺขู สาทิยิํสุ ปกตตฺตานํ ภิกฺขูนํ อภิวาทนาทีนิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปาริวาสิเกน  อาวุโส ภิกฺขุนา กติสุ วเตฺตสุ สมฺมา วตฺติตพฺพํฯ</p>


<p> ปาริวาสิเกน ภเนฺต ภิกฺขุนา จตุนวุติยา วเตฺตสุ สมฺมา วตฺติตพฺพํฯ</p>


<p> ปาริวาสิกํ ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> ปาริวาสิกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๓. สมุจฺจยกฺขนฺธก</h3>
<p> สมุจฺจยํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> สมุจฺจยํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๔. สมถกฺขนฺธก</h3>
<p> อสมฺมุขีภูตานํ  อาวุโส ภิกฺขูนํ ตชฺชนียํ วา นิยสฺสํ วา ปพฺพาชนียํ วา ปฎิสารณียํ วา อุเกฺขปนียํ วา กมฺมํ กโรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อสมฺมุขีภูตานํ ภิกฺขูนํ กมฺมํ อกํสุ ตชฺชนียมฺปิ นิยสฺสมฺปิ ปพฺพาชนียมฺปิ ปฎิสารณียมฺปิ อุเกฺขปนียมฺปิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สติเวปุลฺลปตฺตสฺส  อาวุโส ภิกฺขุโน สติวินยํ ทานํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต เมตฺติยภูมชเก ภิกฺขู อารพฺภ อนุญฺญาตํ เมตฺติยภูมชกา ภเนฺต ภิกฺขู อายสฺมนฺตํ ทพฺพํ มลฺลปุตฺตํ อมูลิกาย สีลวิปตฺติยา อนุทฺธํเสสุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> กติปนาวุโส  เอตฺถ ธมฺมิกานิ สติวินยทานานิฯ</p>


<p> ปญฺจิมานิ ภเนฺต ธมฺมิกานิ สติวินยสฺส ทานานิ, สุโทฺธ โหติ ภิกฺขุ อนาปตฺติโก, อนุวทนฺติ จ นํ, ยาจติ จ, ตสฺส สโงฺฆ สติวินยํ เทติ ธเมฺมน สมเคฺคน, อิมานิ โข ภเนฺต ปญฺจ ธมฺมิกานิ สติ วินยสฺส ทานานิฯ</p>


<p> อมูฬฺหสฺส  อาวุโส ภิกฺขุโน อมูฬฺหวินยํ ทาตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู คคฺคํ ภิกฺขุํ อุมฺมตฺตเกน จิตฺตวิปริยาสกเตน  อชฺฌาจิเณฺณน อาปตฺติยา โจเทสุํ ‘‘สรตา ยสฺมา เอวรูปิํ อาปตฺติํ อาปชฺชิตา’’ติ, โส เอวํ วเทติ ‘‘อหํ โข อาวุโส อุมฺมตฺตโก อโหสิ จิตฺตวิปริยาสกโต, เตน เม อุมฺมตฺตเกน จิตฺตวิปริยาสกเตน พหุํ อสฺสามณกํ อชฺฌาจิณฺณํ ภาสิตปริกฺกนฺตํ, นาหํ ตํ สรามิ, มูเฬฺหน เม เอตํ กต’’นฺติฯ เอวมฺปิ นํ วุจฺจมานา โจเทเนฺตว ‘‘สรตา ยสฺมา เอวรูปิํ อาปตฺติํ อาปชฺชิตา’’ติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> กติ  อาวุโส อธมฺมิกานิ อมูฬฺหวินยสฺส ทานานิ, วิภชิตฺวา กเถหิฯ</p>


<p> ตีณิ ภเนฺต อธมฺมิกานิ อมูฬฺหวินยสฺส ทานานิ, อิธ ภเนฺต ภิกฺขุ อาปตฺติํ อาปโนฺน โหติ, ตเมนํ โจเทติ สโงฺฆ วา สมฺพหุลา วา เอกปุคฺคโล วา ‘‘สรตายสฺมา เอวรูปิํ อาปตฺติํ อาปชฺชิตา’’ติ, โส สรมาโนว เอวํ วเทติ ‘‘น โข อหํ อาวุโส สรามิ เอวรูปิํ อาปตฺติํ อาปชฺชิตา’’ติฯ อโญฺญ สรมาโนว เอวํ วเทติ ‘‘สรามิ โข อหํ อาวุโส ยถา สุปินเนฺตนา’’ติฯ อโญฺญ อนุมฺมตฺตโกว อุมฺมตฺตกาลยํ กโรติ ‘‘อหมฺปิ โข เอวํ กโรมิ, ตุเมฺหปิ เอวํ กโรถ, มยฺหมฺปิ เอตํ กปฺปติ, ตุมฺหากเมฺปตํ กปฺปตี’’ติฯ เอสํ สโงฺฆ อมูฬฺหวินยํ เทติ, อธมฺมิกํ ภเนฺต อมูฬฺหวินยสฺส ทานํฯ อิมานิ โข ภเนฺต ตีณิ อธมฺมิกานิ อมูฬฺหวินยสฺส ทานานิฯ</p>


<p> กติ  อาวุโส ธมฺมิกานิ อมูฬฺหวินยสฺส ทานานิ, วิภชิตฺวา กเถหิฯ</p>


<p> ตีณิ ภเนฺต ธมฺมิกานิ อมูฬฺหวินยสฺส ทานานิ, อิธ ภเนฺต ภิกฺขุ อุมฺมตฺตโก โหติ จิตฺตวิปริยาสกโต เตน อุมฺมตฺตเกน จิตฺตวิปริยาสกเตน พหุํ อสฺสามณกํ อชฺฌาจิณฺณํ โหติ ภาสิตปริกฺกนฺตํ, ตเมนํ โจเทติ สโงฺฆ วา สมฺพหุลา วา เอกปุคฺคโล วา ‘‘สรตายสฺมา เอวรูปิํ อาปตฺติํ อาปชฺชิตา’’ติ, โส อสฺสรมาโนว เอวํ วเทติ ‘‘น โข อหํ อาวุโส สรามิ เอวรูปิํ อาปตฺติํ อาปชฺชิตา’’ติฯ อโญฺญปิ อสฺสรมาโนว เอวํ วเทติ ‘‘สรามิ โข อหํ อาวุโส ยถา สุปินเนฺตนา’’ติฯ อโญฺญปิ อุมฺมตฺตโกว อุมฺมตฺตกาลยํ กโรติ ‘‘อหมฺปิ เอวํ กโรมิ, ตุเมฺหปิ เอวํ กโรถ, มยฺหมฺปิ เอตํ กปฺปติ, ตุมฺหากเมฺปตํ กปฺปตี’’ติฯ เอสํ ภเนฺต ติณฺณํ ภิกฺขูนํ สโงฺฆ อมูฬฺหวินยํ เทติ, ธมฺมิกํ ภเนฺต อมูฬฺหวินยสฺส ทานํฯ อิมานิ โข ภเนฺต ตีณิ ธมฺมิกานิ อมูฬฺหวินยสฺส ทานานิฯ</p>


<p> อปฺปฎิญฺญาย  อาวุโส ภิกฺขูนํ ตชฺชนียาทีนิ กมฺมานิ กโรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อปฺปฎิญฺญาย ภิกฺขูนํ กมฺมานิ อกํสุ ตชฺชนียาทีนิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กถํ อาวุโส อธมฺมิกํ โหติ ปฎิญฺญาตกรณํฯ</p>


<p> อญฺญถา ภเนฺต อาปตฺติํ อาปชฺชนฺตสฺส อญฺญถา ปฎิชานนฺตสฺส ยถา โส ปฎิชานาติ, ตถา สโงฺฆ กาเรติ, เอวํ โข ภเนฺต อธมฺมิกํ โหติ ปฎิญฺญาตกรณํฯ</p>


<p> กถํ  อาวุโส ธมฺมิกํ โหติ ปฎิญฺญาตกรณํฯ</p>


<p> ยํ ภเนฺต อาปตฺติํ อาปชฺชนฺตสฺส ตเมว ปฎิชานนฺตสฺส เตเนว สโงฺฆ กาเรติ, เอวํ โข ภเนฺต ธมฺมิกํ ปฎิญฺญาตกรณํฯ</p>


<p> เยภุยฺยสิกาย  อาวุโส อธิกรณํ วูปสเมตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห  ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหริํสุ, น สโกฺกนฺติ ตํ อธิกรณํ วูปสเมตุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> กถํ อาวุโส อธิกรณํ เยภุยฺยสิกาย วูปสเมตพฺพํฯ</p>


<p> ปญฺจหิ ภเนฺต อเงฺคหิ สมนฺนาคโต ภิกฺขุ สลากคฺคาหาปโก สมฺมนฺนิตโพฺพ, เตน ภเนฺต สลากคฺคาหาปเกน  สลากา คาหาตพฺพา ยถา พหุตรา ภิกฺขู ธมฺมวาทิโน วทนฺติ ตถา ตํ อธิกรณํ วูปสเมตพฺพํ, เอวํ โข ภเนฺต เยภุยฺยสิกาย อธิกรณํ วูปสเมตพฺพํฯ</p>


<p> กติ  อาวุโส อธมฺมิกา สลากคฺคาหาฯ</p>


<p> ทส ภเนฺต อธมฺมิกา สลากคฺคาหา, โอรมตฺตกญฺจ อธิกรณํ โหติ, น จ คติคตํ โหติ, น จ สริตสาริตํ โหติ, ชานาติ ‘อธมฺมวาที พหุตรา’ติ, อเปฺปว นาม อธมฺมวาที พหุตรา อสฺสูติ, ชานาติ ‘สโงฺฆ ภิชฺชิสฺสตี’ติ, อเปฺปว นาม สโงฺฆ ภิเชฺชยฺยาติ, อธเมฺมน คณฺหนฺติ, วคฺคา คณฺหนฺติ, น จ ยถาทิฎฺฐิยา คณฺหนฺติ, อิเม โข ภเนฺต ทส อธมฺมิกา กลากคฺคาหาฯ</p>


<p> กติ  อาวุโส ธมฺมิกา สลากคฺคาหาฯ</p>


<p> ทส ภเนฺต ธมฺมิกา สลากคฺคาหา วุตฺตวิปริยาเยนฯ</p>


<p> ปาปุสฺสนฺนสฺส อาวุโส ภิกฺขุสฺส ตสฺส ปาปิยสิกา กมฺมํ กาตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อุปวาฬํ ภิกฺขุํ อารพฺภ ปญฺญตฺตํ, อุปวาโฬ ภเนฺต ภิกฺขุ สงฺฆมเชฺฌ อาปตฺติยา อนุยุญฺชิยมาโน อวชานิตฺวา ปฎิชานาติ, ปฎิชานิตฺวา อวชานาติ, อเญฺญนญฺญํ ปฎิจรติ, สมฺปชานมุสา ภาสติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กติ  อาวุโส ธมฺมิกานิ ตสฺสปาปิยสิกา กมฺมสฺส กรณานิฯ</p>


<p> ปญฺจิมานิ ภเนฺต ธมฺมิกานิ ตสฺสปาปิยสิกา กมฺมสฺส กรณานิฯ อสุจิ จ โหติ, อลชฺชี จ, สานุวาโท จ, ตสฺส สโงฺฆ ตสฺสปาปิยสิกา กมฺมํ กโรติ ธเมฺมน สมเคฺคน, อิมานิ โข ภเนฺต ปญฺจ ธมฺมิกานิ ตสฺส ปาปิยสิกา กมฺมสฺส กรณานิฯ</p>


<p> ตสฺส  ปาปิยสิกากมฺมกเตน อาวุโส ภิกฺขุนา กติสุ วเตฺตสุ สมฺมา วตฺติตพฺพํฯ</p>


<p> ตสฺส ปาปิยสิกากมฺมกเตน ภเนฺต ภิกฺขุนา อฎฺฐารสสุ วเตฺตสุ สมฺมา วตฺติตพฺพํฯ น อุปสมฺปาเทตพฺพํ, น นิสฺสโย ทาตโพฺพ, น สามเณโร อุปฎฺฐาเปตโพฺพ, เอวมาทีสุ ภเนฺต อฎฺฐารสสุ วเตฺตสุ สมฺมา วตฺติตพฺพํฯ</p>


<p> กติ  อาวุโส อธิกรณานิ สมเถหิ วูปสเมตพฺพานิฯ</p>


<p> จตฺตาริมานิ ภเนฺต อธิกรณานิ สมเถหิ วูปสเมตพฺพานิ, วิวาทาธิกรณํ อนุวาทาธิกรณํ อาปตฺตาธิกรณํ กิจฺจาธิกรณํ, อิมานิ ภเนฺต จตฺตาริ อธิกรณานิ สมเถหิ วูปสเมตพฺพานิฯ</p>


<p> กิํ  อาวุโส วิวาทาธิกรณสฺส มูลํฯ</p>


<p> ฉ ภเนฺต วิวาทมูลานิ วิวาทาธิกรณสฺส มูลํ, ตีณิปิ อกุสลมูลานิ วิวาทาธิกรณสฺส มูลํ, ตีณิปิ กุสลมูลานิ วิวาทาธิกรณสฺส มูลํ, อิทํ ภเนฺต วิวาทาธิกรณสฺส มูลํฯ</p>


<p> กิํ  ปนาวุโส อนุวาทาธิกรณสฺส มูลํฯ</p>


<p> ฉ ภเนฺต อนุวาทมูลานิ อนุวาทาธิกรณสฺส มูลํ, ตีณิปิ อกุสลมูลานิ อนุวาทาธิกรณสฺส มูลํ, ตีณิปิ กุสลมูลานิ อนุวาทาธิกรณสฺส มูลํ, กาโยปิ อนุวาทาธิกรณสฺส มูลํ, วาจาปิ อนุวาทาธิกรณสฺส มูลํ, อิทํ โข ภเนฺต อนุวาทาธิกรณสฺส มูลํฯ</p>


<p> กิํ  ปนาวุโส อาปตฺตาธิกรณสฺส มูลํฯ</p>


<p> ฉ ภเนฺต อาปตฺติสมุฎฺฐานา อาปตฺตาธิกรณสฺส มูลํ, อตฺติ ภเนฺต อาปตฺติ กายโต สมุฎฺฐาติ น วาจโต น จิตฺตโต, อตฺถิ ภเนฺต อาปตฺติ วาจโต สมุฎฺฐาติ น กายโต น จิตฺตโต, อตฺถิ ภเนฺต อาปตฺติ กายโต  จ วาจโต จ สมุฎฺฐาติ น จิตฺตโต, อตฺถิ ภเนฺต อาปตฺติ กายโต จ จิตฺตโต จ สมุฎฺฐาติ น วาจโต, อตฺถิ ภเนฺต อาปตฺติ วาจโต จ จิตฺตโต จ สมุฎฺฐาติ น กายโต, อตฺถิ ภเนฺต อาปตฺติ กายโต จ วาจโต จ จิตฺตโต จ สมุฎฺฐาติ, อิมานิ ภเนฺต ฉ อาปตฺติ สมุฎฺฐานานิ อาปตฺตาธิกรณสฺส มูลํฯ</p>


<p> กิํ  ปนาวุโส กิจฺจาธิกรณสฺส มูลํฯ</p>


<p> กิจฺจาธิกรณสฺส ภเนฺต เอกํ มูลํ สโงฺฆฯ</p>


<p> สมถํ อาวุโส ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> สมถํ ภเนฺต วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เทฺว อาปตฺติโยฯ</p>


<h3>๕. ขุทฺทกวตฺถุกฺขนฺธก</h3>
<p> นหายเนฺตน  อาวุโส ภิกฺขุนา รุเกฺข วา ถเมฺภ วา กุเฎฺฎ วา กายํ อุคฺฆํเสนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู นหายมานา รุเกฺขปิ ถเมฺภปิ กุเฎฺฎปิ กายํ อุคฺฆํเสสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> คนฺธพฺพหตฺถเกน วา อาวุโส กุรุวินฺทกสุตฺติยา วา มลฺลเกน วา นหายนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภฺภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู คนฺธพฺพหตฺถเกนปิ กุรุวินฺทกสุตฺติยาปิ  มลฺลเกนปิ นหายิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปาณินา อาวุโส ปริกมฺมํ กาตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู ปิฎฺฐิปริกมฺมํ กาตุํ กุกฺกุจฺจายิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> วลฺลิกํ  วา อาวุโส ปามงฺคํ วา กณฺฐสุตฺตกํ วา กฎิสุตฺตกํ วา โอวฎฺฎิกํ วา กายุรํ วา หตฺถาภรณํ วา องฺคุลิมุทฺทิกํ วา ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู วลฺลิกาทีนิ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ทีเฆ  อาวุโส เกเส ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ทีเฆ เกเส ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> โกเจฺฉนวา  อาวุโส ผณเกนวา หตฺถผณเกนวา เกเส โอสเณฺฐนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู โกจฺฉาทีหิ เกเส โอสเณฺฐสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อาทาเส  วา อาวุโส อุทกปเตฺต วา มุขนิมิตฺตํ โอโลเกนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อาทาเสปิ อุทกปเตฺตปิ มุขนิมิตฺตํ โอโลเกสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อาพาธปจฺจยา  ปนาวุโส อาทาเส วา อุทกปเตฺต วา มุขนิมิตฺตํ โอโลเกตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต อญฺญตรํ ภิกฺขุํ อารพฺภ อนุญฺญาตํ, ภควติ ภเนฺต ราชคเห วิหรติ อญฺญตรสฺส ภิกฺขุโน มุเข วโณ อโหสิ, โส ภิกฺขู เอตทโวจ ‘‘กีทิโส เม อาวุโส วโณ’’ติ, ภิกฺขู เอวมาหํสุ ‘‘เอทิโส เต อาวุโส วโณ’’ติ, โส น สทฺทหติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> มุขาเลปนาทีนิ  อาวุโส กโรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู มุขาเลปนาทีนิ อกํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> นจฺจํ  วา อาวุโส คีตํ วา วาทิตํ วา ทสฺสนาย คจฺฉนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต นจฺจมฺปิ คีตมฺปิ วาทิตมฺปิ ทสฺสนาย คจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กถํ อาวุโส นจฺจาทีนิ ปสฺสนฺตสฺส อาปตฺติ โหติ, กถํ ปน อนาปตฺติฯ</p>


<p> นจฺจํ วา ภเนฺต คีตํ วา วาทิตํ วา ทสฺสนาย คจฺฉติ อาปตฺติ ทุกฺกฎสฺส, ยตฺถ ฐิโต ปสฺสติ วา สุณาติ วา อาปตฺติ ทุกฺกฎสฺส , ทสฺสนูปจารํ วิชหิตฺวา ปุนปฺปุนํ ปสฺสติ อาปตฺติ ทุกฺกฎสฺส, อาราเม ฐิตสฺส ปสฺสโต อนาปตฺติ, วิหารโต ปน วิหารํ ปสฺสิสฺสามีติ คจฺฉโต อาปตฺติเยว, ยตฺถ ฐิโต ปสฺสติ วา สุณาติ วา อาปตฺติ ทุกฺกฎสฺส, อาสนสาลาย นิสิโนฺน ปสฺสติ อนาปตฺติ, ปสฺสิสฺสามีติ วุฎฺฐหิตฺวา คจฺฉติ อาปตฺติ ทุกฺกฎสฺส, ยตฺถ ฐิโต ปสฺสติ วา สุณาติ วา อาปตฺติ ทุกฺกฎสฺส, ปติปถํ คจฺฉโนฺต ปสฺสติ อนาปตฺติ, คีวํ ปริวเตฺตตฺวา ปสฺสโต ปน อาปตฺติ ภเนฺตฯ</p>


<p> อายตเกน  อาวุโส คีตสฺสเรน ธมฺมํ คายนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อายตเกน คีตสฺสเรน ธมฺมํ คายิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ทารุปตฺตํ  อาวุโส ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อายสฺมนฺตํ ปิโณฺฑลภารทฺวาชํ อารพฺภ ปญฺญตฺตํ, อายสฺมา ภเนฺต ปิโณฺฑลภารทฺวาโช ฉวสฺส ทารุปตฺตสฺส การณา คิหีนํ อุตฺตริมนุสฺสธมฺมํ อิทฺธิปาฎิหาริยํ ทเสฺสติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>น  จ ภิกฺขเว ทารุปโตฺต ธาเรตโพฺพ, โย ธาเรยฺย อาปตฺติ ทุกฺกฎสฺส –</p>


<p> ภควตา อาวุโส อุจฺจาวเจ ปเตฺต ปฎิกฺขิปิตฺวา อโย ปโตฺต ภูมิปโตฺตติ อิเมเยว เทฺว ปตฺตา กตฺถ อนุญฺญาตา, กํ อารพฺภ กิสฺมิํ วตฺถุสฺมิํ อนุญฺญาตาฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ อนุญฺญาตา, ฉพฺพคฺคิยา ภเนฺต ภิกฺขู อุจฺจาวเจ ปเตฺต ธาเรสุํ โสวณฺณมยา  รูปิยมยา, ตสฺมิํ ภเนฺต วตฺถุสฺมิํ อนุญฺญาตาฯ</p>


<p> โสทกํ  อาวุโส ปตฺตํ ปฎิสาเมนฺตสฺส จ โอตาเปนฺตสฺสจ อุเณฺห ปตฺตํ นิทหนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู โสทกํ ปตฺตํ ปฎิสาเมสุํ, โอตาเปสุํ, อุเณฺห ปตฺตํ นิทหิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ฉวสีสปตฺตํ  อาวุโส ธาเรนฺตสฺส จ สพฺพปํสุกูลิกสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ สพฺพปํสุกูลิโก อโหสิ, โส ฉวสีสสฺส ปตฺตํ ธาเรสิ, อญฺญตรา อิตฺถี ปสฺสิตฺวา ภีตา  วิสฺสรมกาสิ ‘‘อภุํ เม ปิสาโจ วตาย’’นฺติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> จลกานิ วา อาวุโส อฎฺฐิกานิ วา อุจฺฉิโฎฺฐทกํ วา ปเตฺตน นีหรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู จลกานิปิ อฎฺฐิกานิปิ อุจฺฉิโฎฺฐ ทกมฺปิ ปเตฺตน นีหริํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อุปาหนตฺถวิกา  อาวุโส ภควตา กตฺถ อนุญฺญาตา, กํ อารพฺภ กิสฺมิํ วตฺถุสฺมิํ อนุญฺญาตาฯ</p>


<p> อนฺตรา จ ภเนฺต ราชคหํ อนฺตรา จ เวสาลิํ อญฺญตรํ ภิกฺขุํ อารพฺภ อนุญฺญาตา, อญฺญตโร ภเนฺต ภิกฺขุ อุปาหนาโย กายพนฺธเนน พนฺธิตฺวา คามํ ปิณฺฑาย ปาวิสิ, อญฺญตโร อุปาสโก ตํ ภิกฺขุํ อภิวาเทโนฺต อุปาหนาโย สีเสน ฆเฎฺฎติ, โส ภิกฺขุ มงฺกุ อโหสิ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p> อทฺธานมคฺคปฺปฎิปเนฺนน  อาวุโส ปริสฺสาวนํ ยาจิยมาเนน น ททนฺตสฺส จ อปฺปฎิสฺสาวนเกน อทฺธานํ ปฎิปชฺชนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อนฺตรา จ ภเนฺต ราชคหํ อนฺตรา จ เวสาลิํ อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ ปริสฺสาวนํ ยาจิยมาโน น อทาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปุปฺผาภิกิเณฺณ  อาวุโส สยเน สยนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ปุปฺผาภิกิเณฺณสุ สยเนสุ สยิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> เอกภาชเน วา อาวุโส ภุญฺชนฺตานํ เอกถาลเก วา ปิวนฺตานํ เอกตฺถรณปาวุรณานํ วา ตุวฎฺฎานํ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู เอกภาชเนปิ ภุญฺชิํสุ, เอกถาลเกปิ  ปิวิํสุ, เอกมญฺจเกปิ ตุวเฎฺฎสุํ, เอกตฺถรณาปิ ตุวเฎฺฎสุํ, เอกปาวุรณาปิ ตุวเฎฺฎสุํ, เอกตฺถรณปาวุรณาปิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> จามริพีชนิํ อาวุโส ปฎิกฺขิปิตฺวา ติโสฺส พีชนิโย ภควตา กตฺถ อนุญฺญาตา, กิสฺมิญฺจ วตฺถุสฺมิํ อนุญฺญาตาฯ</p>


<p> สาวตฺถิยํ ภเนฺต อนุญฺญาตา, สาวตฺถิยํ ภเนฺต ภควติ วิหรติ สงฺฆสฺส จามริพีชนี อุปฺปนฺนา อโหสิ, ภควโต เอตมตฺถํ อาโรเจสุํ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p>น  ภิกฺขเว จามริพีชนี ธาเรตพฺพา, โย ธาเรยฺย, อาปตฺติ ทุกฺกฎสฺสฯ อนุชานามิ ภิกฺขเว ติโสฺส พีชนิโย วากมยํ อุสีรมยํ โมรปิญฺฉา มยํฯ</p>


<p> ทีเฆ อาวุโส นเข ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ ทีเฆ นเข ธาเรสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กตฺตริกาย  อาวุโส เกเส เฉทาเปนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู กตฺตริกาย เกเส ฉินฺทิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ทีเฆ  อาวุโส นาสิกาโลเม ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ทีฆานิ นาสิกาโลมานิ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อุจฺจาวจา อาวุโส กณฺณมลหรณิโย ปฎิกฺขิปิตฺวา ทส กณฺณมลหรณิโย ภควตา กตฺถ อนุญฺญาตา, กํ อารพฺภ กิสฺมิํ วตฺถุสฺมิํ อนุญฺญาตาฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ อนุญฺญาตา, ฉพฺพคฺคิยา ภเนฺต ภิกฺขู อุจฺจาวจา กณฺณมลหรณิโย ธาเรสุํ  โสวณฺณมยํ รูปิยมยํ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p> สงฺฆาฎิปลฺลตฺถิกาย นิสีทนฺตสฺส อาวุโส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สงฺฆาฎิปลฺลตฺถิกาย นิสีทิํสุ, สงฺฆาฎิยา  ปตฺตา ลุชฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อกายพนฺธเนน อาวุโส คามํ ปวิสนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ อกายพนฺธโน คามํ ปิณฺฑาย ปาวิสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> คิหินิวตฺถํ  อาวุโส นิวาเสนฺตสฺส จ, คิหิปารุตํ ปารุปนฺตสฺส จ, สํเวลฺลิยํ นิวาเสนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู คิหินิวตฺถํ นิวาสิํสุ, คิหิปารุตมฺปิ ปารุปิํสุ, สํเวลฺลิยมฺปิ นิวาสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อุภโต  กาชํ อาวุโส ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อุภโต กาชํ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> โลกายตํ  อาวุโส ปริยาปุณนฺตสฺส จ วาเจนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู โลกายตํ ปริยาปุณิํสุปิ วาเจสุมฺปิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ติรจฺฉานวิชฺชํ  อาวุโส ปริยาปุณนฺตสฺส จ วาเจนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ติรจฺฉานวิชฺชํ ปริยาปุณิํสุปิ วาเจสุมฺปิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ขิปิเต อาวุโส ‘‘ชีวา’’ติวทนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต สมฺพหุเล ภิกฺขู อารพฺภ ปญฺญตฺตํ, ภควา ภเนฺต มหติยา ปริสาย ปริวุโต ธมฺมํ เทเสโนฺต ขิปิ, ภิกฺขู ‘‘ชีวตุ ภเนฺต ภควา, ชีวตุ สุคโตติ’’ อุจฺจาสทฺทํ มหาสทฺทํ อกํสุ, เตน สเทฺทน ธมฺมกถา อนฺตรา อโหสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อาราเม อาวุโส ปสฺสาววจฺจานํ ตหํ ตหํ กรณํ ปฎิกฺขิปิตฺวา เอกมนฺตํ กาตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อาราเม ตหํ ตหํ ปสฺสาวํ อกํสุ, ตหํ ตหํ วจฺจํ อกํสุ, อาราโม ทุสฺสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>ขุทฺทกวตฺถุกฺขนฺธก</h3>
<p> ขุทฺทกวตฺถุํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> ขุทฺทกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๖. เสนาสนกฺขนฺธก</h3>
<p> ปญฺจ  อาวุโส เลณานิ ภควตา กตฺถ อนุญฺญาตานิ, กํ อารพฺภ กิสฺมิํ วตฺถุสฺมิํ อนุญฺญาตานิฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาตานิ, สมฺพหุลา ภเนฺต ภิกฺขู ภควนฺตํ อุปสงฺกมิตฺวา เอตทโวจุํ ‘‘ราชคหโก ภเนฺต เสฎฺฐี วิหาเร การาเปตุกาโม, กถํ นุ โข ภเนฺต ปฎิปชฺชิตพฺพ’’นฺติ, ตสฺมิํ ภเนฺต วตฺถุสฺมิํ อนุญฺญาตานิฯ</p>


<p> กถํ  อาวุโส วิหารา ปฐมํ อุปฺปนฺนา, กถญฺจ เต ปติฎฺฐาปิ ตาฯ</p>


<p> เอกาเหเนว  ภเนฺต ราชคหเกน เสฎฺฐินา ฉฎฺฐิวิหารา ปติฎฺฐาปิตา, เต อิธ ภเนฺต สฎฺฐิวิหารา พุทฺธปฺปมุขสฺส อาคตานาคตสฺส จาตุทฺทิสสฺส สงฺฆสฺส ปติฎฺฐาปิตาฯ</p>


<p> วิหาเร  อาวุโส ปฎิภานกมฺมํ ปฎิกฺขิปิตฺวา มาลากมฺมาทีนิ ภควตา กตฺถ อนุญฺญาตานิ, กํ อารพฺภ กิสฺมิํ วตฺถุสฺมิํ อนุญฺญาตานิฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ อนุญฺญาตานิฯ ฉพฺพคฺคิยา ภเนฺต ภิกฺขู วิหาเร ปฎิภานจิตฺตํ การาเปสุํ อิตฺถิรูปกํ ปุริสรูปกํ, ตสฺมิํ ภเนฺต วตฺถุสฺมิํ อนุญฺญาตานิฯ</p>


<p> ยถาวุฑฺฒํ  อาวุโส อภิวาทนาทีนิ จ อคฺคาสนาทีนิ จ อนุชานิตฺวา สงฺฆิกํ ยถาวุฑฺฒํ ปฎิพาหนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อนฺตรา จ ภเนฺต เวสาลิํ อนฺตรา จ สาวตฺถิํ ฉพฺพคฺคิยานํ ภิกฺขูนํ อเนฺตวาสิเก ภิกฺขู อารพฺภ ปญฺญตฺตํ, ฉพฺพคฺคิยานํ ภเนฺต ภิกฺขูนํ อเนฺตวาสิกา ภิกฺขู พุทฺธปฺปมุขสฺส สงฺฆสฺส ปุรโต ปุรโต คนฺตฺวา วิหาเร ปฎิคฺคเหสุํ, เสยฺยาโย ปฎิคฺคเหสุํ ‘‘อิทํ อมฺหากํ อุปชฺฌายานํ ภวิสฺสติ, อิทํ อมฺหากํ อาจริยานํ ภวิสฺสติ, อิทํ อมฺหากํ ภวิสฺสตี’’ติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> เอเกน  อาวุโส เทฺว ปฎิพาหนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต เอโก เทฺว ปฎิพาหิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> นวเกน  อาวุโส อุทฺทิสเนฺตน สมเก วา อาสเน นิสีทิตุํ อุจฺจตเร วา ธมฺมคารเวน, เถเรน ปน ภิกฺขุนา อุทฺทิสาเปเนฺตน สมเก วา อาสเน นิสีทิตุํ นีจตเร วา ธมฺมคารเวน ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู อายสฺมโต อุปาลิสฺส สนฺติเก วินยํ ปริยาปุณิํสุ, อายสฺมา ภเนฺต อุปาลิ ฐิตโกว อุทฺทิสติ เถรานํ ภิกฺขูนํ คารเวน, ตตฺถ ภเนฺต เถรา เจว ภิกฺขู กิลมิํสุ อายสฺมา จ อุปาลิ กิลมิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ติวสฺสนฺตเรน  อาวุโส สห นิสีทิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลานํ ภเนฺต ภิกฺขูนํ เอตทโหสิ ‘‘กิตฺตาวตานุ โข สมานาสนิโก โหตี’’ติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> มเญฺจ  จ อาวุโส ปีเฐ จ ทฺวินฺนํเยว นิสีทิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล สมานาสนิเก อารพฺภ ปญฺญตฺตํ, สมฺพหุลา ภเนฺต ภิกฺขู สมานาสนิกา มเญฺจ นิสีทิตฺวา มญฺจํ ภินฺทิํสุ, ปีเฐ นิสีทิตฺวา ปีฐํ ภินฺทิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ทีฆาสเน  ปนาวุโส อสมานาสนิเกหิปิ นิสีทิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู ทีฆาสเน อสมานาสนิเกหิ สห นิสีทิตุํ กุกฺกุจฺจายิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ปญฺจ  อาวุโส อวิสฺสชฺชิยานิ ภควตา กตฺถ ปญฺญตฺตานิ, กํ อารพฺภ กิสฺมิํ วตฺถุสฺมิํ ปญฺญตฺตานิฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตานิ, สมฺพหุลา ภเนฺต ภิกฺขู สงฺฆิกํ เสนาสนํ วิสฺสเชฺชสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปญฺจ  อาวุโส อเวภงฺคิยานิ ภควตา กตฺถ ปญฺญตฺตานิ, กํ อารพฺภ กิสฺมิํ วตฺถุสฺมิํ ปญฺญตฺตานิฯ</p>


<p> กีฎาคิริสฺมิํ ภเนฺต อสฺสชิปุนพฺพสุเก ภิกฺขู อารพฺภ ปญฺญตฺตานิ, อสฺสชิปุนพฺพสุกา ภเนฺต ภิกฺขู สงฺฆิกํ เสนาสนํ วิภชิํสุ, ตสฺมิํ ภเนฺต วตฺถุสฺมิํ ปญฺญตฺตานิฯ</p>


<p> อญฺญตฺร  ปริโภคํ อาวุโส อญฺญตฺร ปริภุญฺชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อญฺญตรสฺส อุปาสกสฺส วิหารปริโภคํ เสนาสนํ อญฺญตฺร ปริภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อโธเตหิ จ อาวุโส อเลฺลหิ จ ปาเทหิ เสนาสนํ อกฺกมนฺตสฺส จ สอุปาหเนน เสนาสนํ อกฺกมนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ  ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อโธเตหิ ปาเทหิ เสนาสนํ อกฺกมิํสุ, อเลฺลหิ จ ปาเทหิ เสนาสนํ อกฺกมิํสุ, สอุปาหนาปิ เสนาสนํ อกฺกมิํสุ, เสนาสนํ ทุสฺสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปริกมฺมกตาย อาวุโส ภูมิยา นิฎฺฐุภนฺตสฺส จ ปริกมฺมกตํ ภิตฺติํ อปสฺสยนฺตสฺส จ ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ  ภเนฺต สมฺพหุเลว ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ปริกมฺมกตาย ภูมิยา นิฎฺฐุภิํสุ, ปริกมฺมกตํ ภิตฺติํ อปสฺสยิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> เสนาสนกฺขนฺธกํ ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> เสนาสนกฺขนฺธกํ  วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๗. สงฺฆเตทกกฺขนฺธก</h3>
<p> กถํ  อาวุโส ฉนฺนํ สกฺยกุมารานํ สห อุปาลิกปฺปเกน ปพฺพชฺชา อโหสิ, กถญฺจ เนสํ วิเสโส อุทปาทิฯ</p>


<p> ภควา ภเนฺต อุปาลิํ กปฺปกํ ปฐมํ ปพฺพาเชสิ, ปจฺฉา เต สกฺยกุมาเร, อถ ภเนฺต อายสฺมา ภทฺทิโย เตเนว อนฺตรวเสฺสน ติโสฺส วิชฺชา สจฺฉากาสิ, อายสฺมา อนุรุโทฺธ ทิพฺพจกฺขุํ อุปฺปาเทสิ, อายสฺมา อานโนฺท โสตาปตฺติผลํ สจฺฉากาสิ, เทวทโตฺต โปถุชฺชนิกํ อิทฺธิํ อภินิปฺผาเทสิฯ เอวํ โข ภเนฺต ฉนฺนํ สกฺยกุมารานํ อุปาลิกปฺปเกน สห ปพฺพชฺชา อโหสิ, เอวญฺจ ปน ภเนฺต เตสํ วิเสสาธิคโม อโหสิฯ</p>


<h3>ปกาสนีย</h3>
<p> ปกาสนียกมฺมํ  อาวุโส กาตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต เทวทตฺตํ อารพฺภ ปญฺญตฺตํ, เทวทโตฺต ภเนฺต ‘‘สราชิกาย มํ ภควา ปริสาย เขฬาสกวาเทน อปสาเทติ, สาริปุตฺตโมคฺคลฺลาเนว อุกฺกํสตี’’ติ กุปิโต อนตฺตมโน ภควติ อาฆาตํ พนฺธิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>ปกาสนีย</h3>
<p> เทวทตฺตสฺส  อาวุโส ปกาสนียกมฺมํ การาเปตฺวา กถํ ภควา ปกาเสตุํ อาณาเปสิฯ</p>


<p> ภควา ภเนฺต เทวทตฺตสฺส ปกาสนียกมฺมํ กาตุํ ปญฺญเปตฺวา อายสฺมนฺตํ สาริปุตฺตํ อามเนฺตสิ ‘‘เตน หิ ตฺวํ สาริปุตฺต เทวทตฺตํ ราชคเห ปกาเสหี’’ติ, เอวํ โข ภเนฺต เทวทตฺตสฺส ปกาสนียกมฺมํ กตฺวา เทวทตฺตํ ราชคเห ปกาเสตุํ ภควา อาณาเปสิฯ</p>


<h3>เทวทตฺต</h3>
<p> กถํ  อาวุโส เทวทเตฺตน ทุฎฺฐจิเตฺตน วธกจิเตฺตน ตถา คตสฺส รุหิรํ อุปฺปาเทตฺวา ปฐมํ อานนฺตริยํ กมฺมํ อุปจิตํฯ</p>


<p> ภควา ภเนฺต คิชฺฌกูฎสฺส ปพฺพตสฺส ฉายายํ จงฺกมิ, อถ ภเนฺต เทวทโตฺต คิชฺฌกูฎํ ปพฺพตํ อารุหิตฺวา มหติํ สิลํ ปวิชฺฌิ ‘‘อิมาย สมณํ โคตมํ ชีวิตา โวโรเปสฺสามี’’ติ, อถ โข ภเนฺต เทฺว ปพฺพตกูฎานิ สมาคนฺตฺวา ตํ สิลํ สมฺปฎิจฺฉิํสุ, ตโต ปปติกา อุปฺปติตฺวา ภควโต ปาเท รุหิรํ อุปฺปาเทสิฯ เอวํ โข ภเนฺต เทวทเตฺตน ทุเฎฺฐน วธกจิเตฺตน ตถาคตสฺส รุหิรํ อุปฺปาเทตฺวา ปฐมํ อานนฺตริยกมฺมํ อุปจิตํฯ</p>


<p> กุเลสุ  อาวุโส ติกโภชนํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต เทวทตฺตํ อารพฺภ ปญฺญตฺตํ, เทวทโตฺต ภเนฺต ปริหีนลาภสกฺกาโร สปริโส กุเลสุ วิญฺญาเปตฺวา วิญฺญาเปตฺวา ภุญฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อลํ  เทวทตฺต, มา เต รุจฺจิ สงฺฆเภโท, ครุโก โข เทวทตฺต สงฺฆเภโทติอาทิโก อาวุโส โอวาโท ภควตา กตฺถ ทิโนฺน, กิสฺมิํ วตฺถุสฺมิํ ทิโนฺนฯ</p>


<p> ราชคเห ภเนฺต เทวทตฺตํ อารพฺภ ทิโนฺน, เทวทโตฺต ภเนฺต สงฺฆเภทาย ปรกฺกมิ จกฺกเภทาย, ตสฺมิํ ภเนฺต วตฺถุสฺมิํ ทิโนฺนฯ</p>


<p>อลํ  เทวทตฺต, มา เต รุจฺจิ สงฺฆเภโท, ครุโก โข เทวทตฺต สงฺฆเภโท –</p>


<p> ‘‘สุกรํ สาธุนา สาธุํ, สาธุํ ปาเปน ทุกฺกรํฯ ปาปํ ปาเปน สุกรํ, ปาปมริเยหิ ทุกฺกร’’นฺติ- อาวุโส  อิทํ อุทานํ ภควตา กตฺถ อุทานิตํ, กํ อารพฺภ กิสฺมิํ วตฺถุสฺมิํ อุทานิตํฯ</p>


<p> ราชคเห ภเนฺต เทวทตฺตํเยว อารพฺภ อุทานิตํ, อายสฺมา ภเนฺต อานโนฺท ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิ, อถ โข ภเนฺต เทวทโตฺต เยนายสฺมา อานโนฺท เตนุปสงฺกมิ, อุปสงฺกมิตฺวา อายสฺมนฺตํ อานนฺทํ เอตทโวจ ‘‘อชฺชตเคฺค ทานาหํ อาวุโส อานนฺท อญฺญเตฺรว ภควตา อญฺญเตฺรว ภิกฺขุสงฺฆา อุโปสถํ กริสฺสามิ สงฺฆกมฺมํ กริสฺสามี’’ติ, ตสฺมิํ ภเนฺต วตฺถุสฺมิํ อุทานิตํฯ</p>


<p>
สุกรํ สาธุนา สาธุํ, สาธุํ ปาเปน ทุกฺกรํ;  
  
ปาปํ ปาเปน สุกรํ, ปาปมริเยหิ ทุกฺกรํฯ  
</p>
  
<p> เภทานุวตฺตกานํ  อาวุโส ภิกฺขูนํ ถุลฺลจฺจยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, อายสฺมา ภเนฺต สาริปุโตฺต ภควนฺตํ อุปสงฺกมิตฺวา เอตทโวจ ‘‘สาธุ ภเนฺต เภทานุวตฺตกา ภิกฺขู ปุน อุปสมฺปเชฺชยฺยุ’’นฺติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>‘‘สาธุ  ภเนฺต เภทานุวตฺตกา ภิกฺขู ปุน อุปสมฺปเชฺชยฺยุ’’นฺติ –</p>


<p> กิตฺตาวตา  นุ โข อาวุโส สงฺฆราชิ โหติ โน จ สงฺฆเภโท, กิตฺตาวตา จ ปน สงฺฆราชิ เจว โหติ สงฺฆเภโท จฯ</p>


<p> เอกโต ภเนฺต เอโก โหติ, เอกโต เทฺว จตุโตฺถ อนุสฺสาเวติ, สลากํ คาเหติ ‘‘อยํ ธโมฺม อยํ วินโย อิทํ สตฺถุสาสนํ อิมํ คณฺหถ อิมํ โรเจถาติ’’, เอเตเนว ภเนฺต นเยน จตุนฺนํ วา ปญฺจนฺนํ วา ฉนฺนํ วา สตฺตนฺนํ วา อฎฺฐนฺนํ วา สงฺฆราชิ โหติ, โน จ สงฺฆเภโท, เอกโต ภเนฺต จตฺตาโร โหนฺติ, เอกโต จตฺตาโร, นวโม อนุสฺสาเวติ, สลากํ คาเหติ ‘‘อยํ ธโมฺม อยํ วินโย อิทํ สตฺถุสาสนํ อิมํ คณฺหถ อิมํ โรเจถา’’ติ, เอวํ โข ภเนฺต สงฺฆราชิ เจว โหติ สงฺฆเภโท จฯ เอวํ โข ภเนฺต สงฺฆราชิ โหติ, โน จ สงฺฆเภโท, เอวญฺจ ปน ภเนฺต สงฺฆราชิ เจว โหติ สงฺฆเภโท จฯ</p>


<p> กิตฺตาวตา  นุ โข อาวุโส สโงฺฆ ภิโนฺน โหติฯ</p>


<p> อิธ ภเนฺต ภิกฺขู อธมฺมาทิํ ธมฺมาทีนีติ ทีเปนฺติ, เต อิเมหิ อฎฺฐารสหิ วตฺถูหิ อปกสฺสนฺติ, อวปกสฺสนฺติ, อาเวนิํ  อุโปสถํ กโรนฺติ, อาเวนิํ ปวารณํ กโรนฺติ, อาเวนิํ สงฺฆกมฺมํ กโรนฺติ, เอวํ โข ภเนฺต สโงฺฆ ภิโนฺน โหติฯ</p>


<p> กิตฺตาวตา นุ โข อาวุโส สโงฺฆ สมโคฺค โหติฯ</p>


<p> อิธ ภเนฺต ภิกฺขู อธมฺมํ อธโมฺมติ ทีเปนฺติ, ธมฺมํ ธโมฺมติ ทีเปนฺติ, อวินยํ อวินโยติ ทีเปนฺติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปนฺติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปนฺติ, เต อิเมหิ อฎฺฐารสหิ วตฺถูหิ น อปกสฺสนฺติ, น อวปกสฺสนฺติ, น อาเวนิํ อุโปสถํ กโรนฺติ, น อาเวนิํ ปวารณํ กโรนฺติ, น อาเวนิํ สงฺฆกมฺมํ กโรนฺติ, เอตฺตาวตา โข ภเนฺต สโงฺฆ สมโคฺค โหติฯ</p>


<p> สมคฺคํ  อาวุโส สงฺฆํ ภินฺทิตฺวา กิํ โส ปสวติฯ</p>


<p> สมคฺคํ โข ภเนฺต สงฺฆํ ภินฺทิตฺวา กปฺปฎฺฐิติกํ กิพฺพิสํ ปสวติ, กปฺปํ นิรยมฺหิ ปจฺจติฯ</p>


<p> ภินฺนํ  โข อาวุโส สงฺฆํ สมคฺคํ กตฺวา กิํ โส ปสวติฯ</p>


<p> ภินฺนํ โข ภเนฺต สงฺฆํ สมคฺคํ กตฺวา พฺรหฺมํ ปุญฺญํ ปสวติ, กปฺปํ สคฺคมฺหิ โมทติฯ</p>


<p> สงฺฆเภทํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> สงฺฆเภทํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เทฺว อาปตฺติโยฯ</p>


<h3>๘. วตฺตกฺขนฺธก</h3>
<p> อาคนฺตุกานํ  อาวุโส ภิกฺขูนํ วตฺตํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล อาคนฺตุเก ภิกฺขู อารพฺภ ปญฺญตฺตํ, อาคนฺตุกา ภเนฺต ภิกฺขู สอุปาหนาปิ อารามํ ปวิสิํสุ, ฉตฺตปคฺคหิตาปิ อารามํ ปวิสิํสุ, โอคุณฺฐิตาปิ อารามํ ปวิสิํสุ, สีเสปิ จีวรํ กริตฺวา อารามํ ปวิสิํสุ, ปานีเยนปิ ปาเท โทวิํสุ, วุฑฺฒตเรปิ อาวาสิเก ภิกฺขู นาภิวาเทสุํ, นปิ เสนาสนํ ปุจฺฉิํสุ, ตสฺมิํ ภเนฺต วตฺถุสฺมิํ ‘‘เตน หิ ภิกฺขเว อาคนฺตุกานํ ภิกฺขูนํ วตฺตํ ปญฺญเปสฺสามิ, ยถา อาคนฺตุเกหิ ภิกฺขูหิ สมฺมา วตฺติตพฺพํ, อาคนฺตุเกน ภิกฺขเว ภิกฺขุนา อิทานิ อารามํ ปวิสิสฺสามีติ อุปาหนา โอมุญฺจิตฺวา นีจํ กตฺวา ปโปฺผเฎตฺวา คเหตฺวา ฉตฺตํ อปนาเมตฺวา สีสํ วิวริตฺวา สีเส จีวรํ ขเนฺธ กตฺวา สาธุกํ อตรมาเนน อาราโม ปวิสิตโพฺพ’’ เอวมาทินา ภเนฺต อาคนฺตุกานํ ภิกฺขูนํ วตฺตํ ปญฺญตฺตํฯ</p>


<p> อาวาสิกานํ  อาวุโส ภิกฺขูนํ วตฺตํ ภควตา กตฺถ กํ อารพฺภ กิสฺมิํ วตฺถุสฺมิํ ปญฺญตฺตํ, กถญฺจ ปน ปญฺญตฺตํฯ</p>


<p> สาวตฺถิยํ ภเนฺต สมฺพหุเล อาวาสิเก ภิกฺขู อารพฺภ ปญฺญตฺตํ, สมฺพหุลา ภเนฺต อาวาสิกา ภิกฺขู อาคนฺตุเก ภิกฺขู ทิสฺวา เนว อาสนํ ปญฺญเปสุํ, น ปาโททกํ ปาทปีฐํ ปาทกถลิกํ อุปนิกฺขิปิํสุ, น ปจฺจุคฺคนฺตฺวา ปตฺตจีวรํ ปฎิคฺคเหสุํ, น เสนาสนํ ปญฺญเปสุํ, ตสฺมิํ ภเนฺต วตฺถุสฺมิํ ปญฺญตฺตํ, ตสฺมิํ ภเนฺต วตฺถุสฺมิํ –</p>


<p>‘‘อาวาสิเกน ภิกฺขเว ภิกฺขุนา อาคนฺตุกํ ภิกฺขุํ วุฑฺฒตรํ ทิสฺวา อาสนํ ปญฺญเปตพฺพํ, ปาโททกํ ปาทปีฐํ ปาทกถลิกํ อุปนิกฺขิปิตพฺพํ, ปจฺจุคฺคนฺตฺวา ปตฺตจีวรํ ปฎิคฺคเหตพฺพํ  ปานีเยน ปุจฺฉิตโพฺพ’’ เอวมาทินา ภเนฺต อาวาสิกานํ ภิกฺขูนํ วตฺตํ ภควตา ปญฺญตฺตํฯ</p>


<p> คมิกานํ  อาวุโส ภิกฺขูนํ วตฺตํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํ, กถญฺจปน ปญฺญตฺตํฯ</p>


<p> สาวตฺถิยํ ภเนฺต สมฺพหุเล คมิเก ภิกฺขู อารพฺภ ปญฺญตฺตํ, สมฺพหุลา ภเนฺต คมิกา ภิกฺขู ทารุภณฺฑํ มตฺติกาภณฺฑํ อปฺปฎิสาเมตฺวา ทฺวารวาตปานํ วิวริตฺวา เสนาสนํ อนาปุจฺฉา ปกฺกมิํสุ, ตสฺมิํ ภเนฺต วตฺถุสฺมิํ ‘‘คมิเกน ภิกฺขเว ภิกฺขุนา ทารุภณฺฑํ ปฎิสาเมตฺวา ทฺวารวาตปานํ ถเกตฺวา เสนาสนํ อาปุจฺฉา ปกฺกมิตพฺพํ’’ เอวมาทินา ภเนฺต อากาเรน ภควตา คมิกานํ ภิกฺขูนํ วตฺตํ ปญฺญตฺตํฯ</p>


<p> ภตฺตเคฺค  อาวุโส อนุโมทิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ  ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู ภตฺตเคฺค นานุโมทิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ภิกฺขูนํ อาวุโส ภตฺตคฺควตฺตํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ทุนฺนิวตฺถา ทุปฺปารุตา อนากปฺปสมฺปนฺนา ภตฺตคฺคํ คจฺฉิํสุ, ตสฺมิํ ภเนฺต วตฺถุสฺมิํ ‘‘สเจ อาราเม กาโล อาโรจิโต โหติ, ติมณฺฑลํ ปฎิจฺฉาเทเนฺตน ปริมณฺฑลํ นิวาเสตฺวา กายพนฺธนํ พนฺธิตฺวา สคุณํ กตฺวา สงฺฆาฎิโย ปารุปิตฺวา คณฺฐิกํ ปฎิมุญฺจิตฺวา โธวิตฺวา  ปตฺตํ คเหตฺวา สาธุกํ อตรมาเนน คาโม ปวิสิตโพฺพ’’ติ เอวมาทินา ภเนฺต ภตฺตคฺควตฺตํ ปญฺญตฺตํฯ</p>


<p> ภิกฺขูนํ  อาวุโส เสนาสนวตฺตํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํ, กถญฺจ ตํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขูสุ อโชฺฌกาเส จีวรํ กโรเนฺตสุ ปฎิวาเต องฺคเณ เสนาสนํ ปโปฺผเฎสุํ, ตสฺมิํ ภเนฺต วตฺถุสฺมิํ ‘‘ยสฺมิํ วิหาเร วิหรติ, สเจ โส วิหาโร อุกฺลาโป โหติ, สเจ อุสฺสหติ โสเธตโพฺพ’’ติ เอวมาทินา ภเนฺต ภิกฺขูนํ เสนาสนวตฺตํ ภควตา ปญฺญตฺตํฯ</p>


<p> สมาจารํ ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> สมาจารํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๙. ปาติโมกฺขฎฺฐปนกฺขนฺธก</h3>
<p> สาปตฺติเกน  อาวุโส ปาติโมกฺขํ สุณนฺตสฺส ปาติโมกฺขํ ฐเปตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ปุคฺคลํ ทุสฺสีลํ ปาปธมฺมํ อารพฺภ ปญฺญตฺตํ, อญฺญตโร ภเนฺต ปุคฺคโล ทุสฺสีโล ปาปธโมฺม ตทหุโปสเถ สงฺฆมเชฺฌ นิสิโนฺน อโหสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ฐปนํ  อาวุโส ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> ฐปนํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๑๐. ภิกฺขุนิกฺขนฺธก</h3>
<p> อฎฺฐหิ  อาวุโส ครุธเมฺมหิ อุปสมฺปทา ภควตา กตฺถ อนุญฺญาตา, กสฺส อนุญฺญาตา, กิสฺมิญฺจ วตฺถุสฺมิํ อนุญฺญาตาฯ</p>


<p> เวสาลิยํ ภเนฺต มหาปชาปติยา โคตมิยา อนุญฺญาตา, มหาปชาปติ ภเนฺต โคตมี สูเนหิ ปาเทหิ รโชกิเณฺณน คเตฺตน ทุกฺขี ทุมฺมนา อสฺสุมุขี รุทมานา พหิทฺวารโกฎฺฐเก อฎฺฐาสิ, อถ โข ภเนฺต อายสฺมา อานโนฺท มหาปชาปติํ โคตมิํ ตํ การณํ ปุจฺฉิตฺวา ภควนฺตํ จตุกฺขตฺตุํ ยาจิ มาตุคามสฺส ตถาคตปฺปเวทิเต ธมฺมวินเย อาคารสฺมา อนาคาริยํ ปพฺพชฺชํ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p> ภิกฺขูหิ  อาวุโส ภิกฺขุนิโย อุปสมฺปาเทตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> เวสาลิยํ ภเนฺต มหาปชาปติํ โคตมิํ อารพฺภ อนุญฺญาตํ, มหาปชาปติ ภเนฺต โคตมี ภควนฺตํ เอตทโวจ ‘‘กถาหํ ภเนฺต อิมาสุ สากิยานีสุ ปฎิปชฺชามี’’ติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> เอกโต  อุปสมฺปนฺนาย อาวุโส ภิกฺขุนิสเงฺฆ วิสุทฺธาย ภิกฺขุสเงฺฆ อุปสมฺปาเทตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู ภิกฺขุนีนํ อนฺตรายิเก ธเมฺม ปุจฺฉิํสุ, อุปสมฺปทาเปกฺขาโย วิตฺถายิํสุ, มงฺกู อเหสุํ, น สกฺขิํสุ วิสฺสเชฺชตุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ภิกฺขุนิกฺขนฺธกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> ภิกฺขุนิกฺขนฺธกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เทฺว อาปตฺติโยฯ</p>


<h3>๑๑. ปญฺจสติกกฺขนฺธก</h3>
<h3>ปฐม สํคายนา</h3>
<p> ปญฺจสติกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> ปญฺจสติกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต น กตมา อาปตฺติฯ</p>


<h3>๑๒. สตฺตสติกกฺขนฺธก</h3>
<h3>ทุติย สํคายนา</h3>
<p> สตฺตสติกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> สตฺตสติกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต น กตมา อาปตฺติฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เก อาวุโส สิกฺขนฺติฯ</p>


<p> เสกฺขา จ ภเนฺต ปุถุชฺชนกลฺยาณกา จ สิกฺขนฺติฯ</p>


<p> เก  อาวุโส สิกฺขิตสิกฺขาฯ</p>


<p> อรหโนฺต ภเนฺต สิกฺขิตสิกฺขาฯ</p>


<p> กตฺถ อาวุโส ฐิตํฯ</p>


<p> สิกฺขากาเมสุ ภเนฺต ฐิตํฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>





