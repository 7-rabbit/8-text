<h1>อนฺตรเปยฺยาลํ</h1>
<h3>กติปุจฺฉาวารวณฺณนา</h3>
<p>    ติ ราคาทิเวรํ มณติ วินาเสติฯ ติ วิรติยาฯ นฺติ มคฺคํฯ นฺติ กายปาคพฺพิยวเสน ปวตฺตํ กายทุจฺจริตํฯ</p>


<p> ติ สริตพฺพยุตฺตา อนุสฺสรณารหา อทฺธาเน อติกฺกเนฺตปิ น สมฺมุสฺสิตพฺพาฯ มิชฺชติ สินิยฺหติ เอตายาติ เมตฺตา, มิตฺตภาโวฯ เมตฺตา เอตสฺส อตฺถีติ  กายกมฺมํ, ตํ ปน ยสฺมา เมตฺตาสหคตจิตฺตสมุฎฺฐานํ, ตสฺมา วุตฺตํ นฺติฯ ติ ปกาสํฯ ปกาสภาโว เจตฺถ ยํ อุทฺทิสฺส ตํ กายกมฺมํ กรียติ, ตสฺส สมฺมุขภาวโตติ อาห ติฯ ติ อปกาสํฯ อปกาสตา จ ยํ อุทฺทิสฺส ตํ กมฺมํ กรียติ, ตสฺส อปจฺจกฺขภาวโตติ อาห ติฯ ติ นวเกหิ เถเรหิ จฯ ปิยํ ปิยายิตพฺพํ กโรตีติ ฯ ครุํ ครุฎฺฐานิยํ กโรตีติ ติ สงฺคหวตฺถุวิเสสภาวโต สพฺรหฺมจารีนํ สงฺคหณตฺถายฯ ติ สงฺคหวตฺถุภาวโต เอว น วิวาทายฯ สติ จ อวิวาทเหตุภูตสงฺคหกเตฺต เตสํ วเสน สพฺรหฺมจารีนํ สมคฺคภาโว เภทาภาโว สิโทฺธเยวาติ อาห ติอาทิฯ</p>


<p>นฺติ เกวลํ ‘‘เทโว’’ติ อวตฺวา ‘‘เทวเตฺถโร’’ติ คุเณหิ ถิรภาวโชตนํ ปคฺคณฺหิตฺวา อุจฺจํ กตฺวา วจนํฯ มมตฺตโพธนวจนํ ฯ เอกนฺตติโรกฺขสฺส มโนกมฺมสฺส สมฺมุขตา นาม วิญฺญตฺติสมุฎฺฐาปนวเสเนว โหติ, ตญฺจ โข โลเก กายกมฺมนฺติ ปากฎํ ปญฺญาตํ หตฺถวิการาทิํ อนามสิตฺวาเยว ทเสฺสโนฺต ติอาทิมาหฯ กามเญฺจตฺถ เมตฺตาสิเนหสินิทฺธานํ นยนานํ อุมฺมีลนา ปสเนฺนน มุเขน โอโลกนญฺจ เมตฺตํ กายกมฺมเมว, ยสฺส ปน จิตฺตสฺส วเสน นยนานํ เมตฺตาสิเนหสินิทฺธตา มุขสฺส จ ปสนฺนตา, ตํ สนฺธาย วุตฺตํ ติฯ</p>


<p>อิมานิ   (ที. นิ. อฎฺฐ. ๒.๑๔๑; ม. นิ. อฎฺฐ. ๑.๔๙๒; อ. นิ. อฎฺฐ. ๓.๖.๑๑) จ เมตฺตกายกมฺมาทีนิ ปาฬิยํ ภิกฺขูนํ วเสน อาคตานิ คิหีสุปิ ลพฺภนฺติเยวฯ ภิกฺขูนญฺหิ เมตฺตจิเตฺตน อาจริยุปชฺฌายวตฺตาทิอาภิสมาจาริกธมฺมปูรณํ เมตฺตํ กายกมฺมํ นามฯ สพฺพญฺจ อนวชฺชกายกมฺมํ อาภิสมาจาริกกมฺมโนฺตคธเมวาติ เวทิตพฺพํฯ คิหีนํ เจติยวนฺทนตฺถาย โพธิวนฺทนตฺถาย สงฺฆนิมนฺตนตฺถาย คมนํ, คามํ วา ปิณฺฑาย ปวิเฎฺฐ ภิกฺขู ทิสฺวา ปจฺจุคฺคมนํ, ปตฺตปฎิคฺคหณํ, อาสนปญฺญาปนํ, อนุคมนนฺติ เอวมาทิกํ เมตฺตํ กายกมฺมํ นามฯ ภิกฺขูนํ เมตฺตจิเตฺตน อาจารปญฺญตฺติสิกฺขาปน กมฺมฎฺฐานกถน ธมฺมเทสนา ปริปุจฺฉน อฎฺฐกถากถนวเสน ปวตฺติยมานํ เตปิฎกมฺปิ พุทฺธวจนํ เมตฺตํ วจีกมฺมํ นามฯ คิหีนํ ‘‘เจติยวนฺทนตฺถาย คจฺฉาม, โพธิวนฺทนตฺถาย คจฺฉาม, ธมฺมสฺสวนํ กริสฺสาม, ทีปมาลาปุปฺผปูชํ กริสฺสาม, ตีณิ สุจริตานิ สมาทาย วตฺติสฺสาม, สลากภตฺตาทีนิ ทสฺสาม, วสฺสาวาสิกํ ทสฺสาม, อชฺช สงฺฆสฺส จตฺตาโร ปจฺจเย ทสฺสาม, สงฺฆํ นิมเนฺตตฺวา ขาทนียาทีนิ สํวิทหถ, อาสนานิ ปญฺญเปถ, ปานียํ อุปฎฺฐาเปถ, สงฺฆํ ปจฺจุคฺคนฺตฺวา อาเนถ, ปญฺญตฺตาสเน นิสีทาเปถ, ฉนฺทชาตา อุสฺสาหชาตา เวยฺยาวจฺจํ กโรถา’’ติอาทิกถนกาเล เมตฺตํ วจีกมฺมํ นามฯ ภิกฺขูนํ ปาโตว อุฎฺฐาย สรีรปฎิชคฺคนํ เจติยงฺคณวตฺตาทีนิ จ กตฺวา วิวิตฺตาสเน นิสีทิตฺวา ‘‘อิมสฺมิํ วิหาเร ภิกฺขู สุขี โหนฺตุ อเวรา อพฺยาปชฺชา’’ติ จินฺตนํ เมตฺตํ มโนกมฺมํ นามฯ คิหีนํ ‘‘อยฺยา สุขี โหนฺตุ อเวรา อพฺยาปชฺชา’’ติ จินฺตนํ เมตฺตํ มโนกมฺมํ นามฯ</p>


<p>ติ จีวราทโย ลทฺธปจฺจยาฯ ติ กุหนาทิเภทํ มิจฺฉาชีวํ วเชฺชตฺวา ธเมฺมน สเมน ภิกฺขาจริยวเตฺตน อุปฺปนฺนาฯ ติ ปจฺฉิมโกฎิยา ปเตฺต ปริยาปนฺนํ ปตฺตสฺส อโนฺตคตํ ทฺวตฺติกฎจฺฉุภิกฺขามตฺตมฺปิฯ เทยฺยํ ทกฺขิเณยฺยญฺจ อปฺปฎิวิภตฺตํ กตฺวา ภุญฺชตีติ ฯ เอตฺถ หิ เทฺว ปฎิวิภตฺตานิ นาม อามิสปฎิวิภตฺตํ ปุคฺคลปฎิวิภตฺตญฺจฯ ตตฺถ ‘‘เอตฺตกํ ทสฺสามิ, เอตฺตกํ น ทสฺสามี’’ติ เอวํ จิเตฺตน วิภชนํ  นามฯ ‘‘อสุกสฺส ทสฺสามิ, อสุกสฺส น ทสฺสามี’’ติ เอวํ จิเตฺตน วิภชนํ ปน  นามฯ ตทุภยมฺปิ อกตฺวา โย อปฺปฎิวิภตฺตํ ภุญฺชติ, อยํ  นามฯ เตนาห ติอาทิฯ ติ -สเทฺทน  ทาตุมฺปิ วฎฺฎตีติ ทเสฺสติฯ ทานญฺหิ นาม น กสฺสจิ นิวาริตํ, เตน ทุสฺสีลสฺสปิ อตฺถิกสฺส สติ สมฺภเว ทาตพฺพํ, ตญฺจ โข กรุณายนวเสน, น วตฺตปูรณวเสนฯ สารณียธมฺมปูรกสฺส อปฺปฎิวิภตฺตโภคิตาย ติ วุตฺตํฯ คิลานาทีนํ ปน โอทิสฺสกํ กตฺวา ทานํ อปฺปฎิวิภาคปกฺขิกํ ‘‘อสุกสฺส  น ทสฺสามี’’ติ ปฎิเกฺขปสฺส อภาวโตฯ พฺยติเรกปฺปธาโน หิ ปฎิวิภาโคฯ เตนาห ติฯ</p>


<p>ติ เอตฺถ สาธารณโภคิโน อิทํ ลกฺขณํ – ยํ ยํ ปณีตํ ลภติ, ตํ ตํ เนว ลาเภน ลาภํ นิชิคีสนมุเขน คิหีนํ เทติ อตฺตโน อาชีวสุทฺธิํ รกฺขมาโน, น อตฺตนาว ปริภุญฺชติ ‘‘มยฺหํ อสาธารณโภคิตา มา โหตู’’ติฯ ตํ ปฎิคฺคณฺหโนฺต จ ‘‘สเงฺฆน สาธารณํ โหตู’’ติ คเหตฺวา ฆณฺฎิํ ปหริตฺวา ปริภุญฺชิตพฺพํ สงฺฆสนฺตกํ วิย ปสฺสติฯ อิมินา จ ตสฺส ลาภสฺส ตีสุปิ กาเลสุ สาธารณโต ฐปนํ ทสฺสิตํฯ ‘‘ตํ ปฎิคฺคณฺหโนฺต จ สเงฺฆน สาธารณํ โหตู’’ติ อิมินา ปฎิคฺคหณกาโล ทสฺสิโต, ‘‘คเหตฺวา…เป.… ปสฺสตี’’ติ อิมินา ปฎิคฺคหิตกาโลฯ ตทุภยํ ปน ตาทิเสน ปุพฺพภาเคน วินา น โหตีติ อตฺถสิโทฺธ ปุริมกาโลฯ ตยิทมฺปิ ปฎิคฺคหณโต ปุเพฺพวสฺส โหติ ‘‘สเงฺฆน สาธารณํ โหตูติ ปฎิคฺคเหสฺสามี’’ติ, ปฎิคฺคณฺหนฺตสฺส โหติ ‘‘สเงฺฆน สาธารณํ โหตูติ ปฎิคฺคณฺหามี’’ติ, ปฎิคฺคเหตฺวา โหติ ‘‘สเงฺฆน สาธารณํ โหตูติ ปฎิคฺคหิตํ มยา’’ติ เอวํ ติลกฺขณสมฺปนฺนํ กตฺวา ลทฺธลาภํ โอสานลกฺขณํ อวิโกเปตฺวา ปริภุญฺชโนฺต สาธารณโภคี อปฺปฎิวิภตฺตโภคี จ โหติฯ</p>


<p>อิมํ (ที. นิ. อฎฺฐ. ๒.๑๔๑; ม. นิ. อฎฺฐ. ๑.๔๙๒; อ. นิ. อฎฺฐ. ๓.๖.๑๑) ปน สารณียธมฺมํ โก ปูเรติ, โก น ปูเรติ? ทุสฺสีโล ตาว น ปูเรติฯ น หิ ตสฺส สนฺตกํ สีลวโนฺต คณฺหนฺติฯ ปริสุทฺธสีโล ปน วตฺตํ อขเณฺฑโนฺต ปูเรติฯ ตตฺริทํ วตฺตํ – โย โอทิสฺสกํ กตฺวา มาตุ วา ปิตุ วา อาจริยุปชฺฌายาทีนํ วา เทติ, โส ทาตพฺพํ เทตุ, สารณียธโมฺม ปนสฺส น โหติ, ปลิโพธชคฺคนํ นาม โหติฯ สารณียธโมฺม หิ มุตฺตปลิโพธเสฺสว วฎฺฎติฯ เตน ปน  โอทิสฺสกํ เทเนฺตน คิลานคิลานุปฎฺฐากอาคนฺตุกคมิกานเญฺจว นวปพฺพชิตสฺส จ สงฺฆาฎิปตฺตคฺคหณํ อชานนฺตสฺส ทาตพฺพํฯ เอเตสํ ทตฺวา อวเสสํ เถราสนโต ปฎฺฐาย โถกํ โถกํ อทตฺวา โย ยตฺตกํ คณฺหาติ, ตสฺส ตตฺตกํ ทาตพฺพํฯ อวสิเฎฺฐ อสติ ปุน ปิณฺฑาย จริตฺวา เถราสนโต ปฎฺฐาย ยํ ยํ ปณีตํ, ตํ ตํ ทตฺวา เสสํ ภุญฺชิตพฺพํฯ</p>


<p>อยํ ปน สารณียธโมฺม สารณียธมฺมปูรณวิธิมฺหิ สุสิกฺขิตาย ปริสาย สุปูโร โหติฯ สุสิกฺขิตาย หิ ปริสาย โย อญฺญโต ลภติ, โส น คณฺหาติฯ อญฺญโต อลภโนฺตปิ ปมาณยุตฺตเมว คณฺหาติ, น อติเรกํฯ อยญฺจ ปน สารณียธโมฺม เอวํ ปุนปฺปุนํ ปิณฺฑาย  จริตฺวา ลทฺธํ ลทฺธํ เทนฺตสฺสปิ ทฺวาทสหิ วเสฺสหิ ปูรติ, น ตโต โอรํฯ สเจ หิ ทฺวาทสเมปิ วเสฺส สารณียธมฺมปูรโก ปิณฺฑปาตปูรํ ปตฺตํ อาสนสาลายํ ฐเปตฺวา นหายิตุํ คจฺฉติ, สงฺฆเตฺถโร จ ‘‘กเสฺสโส ปโตฺต’’ติ วตฺวา ‘‘สารณียธมฺมปูรกสฺสา’’ติ วุเตฺต ‘‘อาหรถ น’’นฺติ สพฺพํ ปิณฺฑปาตํ วิจาเรตฺวา ภุญฺชิตฺวาว ริตฺตปตฺตํ ฐเปติฯ อถ โส ภิกฺขุ ริตฺตปตฺตํ ทิสฺวา ‘‘มยฺหํ อนวเสเสตฺวาว ปริภุญฺชิํสู’’ติ โทมนสฺสํ อุปฺปาเทติ, สารณียธโมฺม ภิชฺชติ, ปุน ทฺวาทส วสฺสานิ ปูเรตโพฺพ โหติฯ ติตฺถิยปริวาสสทิโส เหส, สกิํ ขเณฺฑ ชาเต ปุน ปูเรตโพฺพวฯ โย ปน ‘‘ลาภา วต เม, สุลทฺธํ วต เม, ยสฺส เม ปตฺตคตํ อนาปุจฺฉาว สพฺรหฺมจาริโน ปริภุญฺชนฺตี’’ติ โสมนสฺสํ ชเนติ, ตสฺส ปุโณฺณ นาม โหติฯ</p>


<p>เอวํ ปูริตสารณียธมฺมสฺส ปน เนว อิสฺสา, น มจฺฉริยํ โหติ, มนุสฺสานํ ปิโย โหติ สุลภปจฺจโย, ปตฺตคตมสฺส ทิยฺยมานมฺปิ น ขียติ, ภาชนียภณฺฑฎฺฐาเน อคฺคภณฺฑํ ลภติ, ภเย วา ฉาตเก วา สมฺปเตฺต เทวตา อุสฺสุกฺกํ อาปชฺชนฺติฯ</p>


<p>ตตฺริมานิ วตฺถูนิ – เลณคิริวาสี ติสฺสเตฺถโร กิร มหาขีรคามํ อุปนิสฺสาย วสติฯ ปญฺญาสมตฺตา เถรา นาคทีปํ เจติยวนฺทนตฺถาย คจฺฉนฺตา ขีรคาเม ปิณฺฑาย จริตฺวา กิญฺจิ อลทฺธา นิกฺขมิํสุฯ เถโร ปวิสโนฺต เต ทิสฺวา ปุจฺฉิ ‘‘ลทฺธํ, ภเนฺต’’ติฯ วิจริมฺห, อาวุโสติฯ โส อลทฺธภาวํ ญตฺวา อาห ‘‘ภเนฺต, ยาวาหํ อาคจฺฉามิ, ตาว อิเธว โหถา’’ติ ฯ มยํ, อาวุโส, ปญฺญาส ชนา ปตฺตเตมนมตฺตมฺปิ น ลภิมฺหาติฯ ภเนฺต, เนวาสิกา นาม ปฎิพลา โหนฺติ, อลภนฺตาปิ ภิกฺขาจารมคฺคสภาคํ ชานนฺตีติฯ เถรา อาคมิํสุฯ เถโร คามํ ปาวิสิฯ ธุรเคเหเยว มหาอุปาสิกา ขีรภตฺตํ สเชฺชตฺวา เถรํ โอโลกยมานา ฐิตา เถรสฺส ทฺวารํ สมฺปตฺตเสฺสว ปตฺตํ ปูเรตฺวา อทาสิฯ โส ตํ อาทาย เถรานํ สนฺติกํ คนฺตฺวา ‘‘คณฺหถ, ภเนฺต’’ติ สงฺฆเตฺถรํ อาหฯ เถโร ‘‘อเมฺหหิ เอตฺตเกหิ กิญฺจิ น ลทฺธํ, อยํ สีฆเมว คเหตฺวา อาคโต, กิํ นุ โข’’ติ เสสานํ มุขํ โอโลเกสิฯ เถโร โอโลกนากาเรเนว ญตฺวา ‘‘ภเนฺต, ธเมฺมน สเมน ลโทฺธ ปิณฺฑปาโต, นิกฺกุกฺกุจฺจา คณฺหถา’’ติอาทิโต ปฎฺฐาย สเพฺพสํ ยาวทตฺถํ ทตฺวา อตฺตนาปิ ยาวทตฺถํ ภุญฺชิฯ อถ นํ ภตฺตกิจฺจาวสาเน เถรา ปุจฺฉิํสุ ‘‘กทา, อาวุโส, โลกุตฺตรธมฺมํ ปฎิวิชฺฌี’’ติ? นตฺถิ เม, ภเนฺต, โลกุตฺตรธโมฺมติฯ ฌานลาภีสิ อาวุโสติ? เอตมฺปิ เม, ภเนฺต, นตฺถีติฯ นนุ, อาวุโส, ปาฎิหาริยนฺติ? สารณียธโมฺม เม, ภเนฺต, ปูริโต, ตสฺส เม ปูริตกาลโต ปฎฺฐาย สเจปิ ภิกฺขุสตสหสฺสํ โหติ, ปตฺตคตํ น ขียตีติฯ สาธุ สาธุ สปฺปุริส อนุจฺฉวิกมิทํ ตุยฺหนฺติฯ อิทํ ตาว ติ เอตฺถ วตฺถุฯ</p>


<p>อยเมว  ปน เถโร เจติยปพฺพเต คิริภณฺฑมหาปูชาย ทานฎฺฐานํ คนฺตฺวา ‘‘อิมสฺมิํ ทาเน กิํ วรภณฺฑ’’นฺติ ปุจฺฉิฯ เทฺว สาฎกา, ภเนฺตติฯ เอเต มยฺหํ ปาปุณิสฺสนฺตีติฯ ตํ สุตฺวา อมโจฺจ รโญฺญ อาโรเจสิ ‘‘เอโก ทหโร เอวํ วทตี’’ติฯ ‘‘ทหรสฺส เอวํ จิตฺตํ, มหาเถรานํ ปน สุขุมา สาฎกา วฎฺฎนฺตี’’ติ วตฺวา ‘‘มหาเถรานํ ทสฺสามี’’ติ ฐเปสิฯ ตสฺส ภิกฺขุสเงฺฆ ปฎิปาฎิยา ฐิเต เทนฺตสฺส มตฺถเก ฐปิตาปิ เต สาฎกา หตฺถํ นาโรหนฺติ, อเญฺญว อาโรหนฺติฯ ทหรสฺส ทานกาเล ปน หตฺถํ อารุฬฺหาฯ โส ตสฺส หเตฺถ ฐเปตฺวา อมจฺจสฺส มุขํ โอโลเกตฺวา ทหรํ นิสีทาเปตฺวา ทานํ ทตฺวา สงฺฆํ วิสฺสเชฺชตฺวา ทหรสฺส สนฺติเก นิสีทิตฺวา ‘‘ภเนฺต, อิมํ ธมฺมํ กทา ปฎิวิชฺฌิตฺถา’’ติ อาหฯ โส ปริยาเยนปิ อสนฺตํ อวทโนฺต ‘‘นตฺถิ มยฺหํ, มหาราช, โลกุตฺตรธโมฺม’’ติ อาหฯ นนุ, ภเนฺต, ปุเพฺพว อวจุตฺถาติฯ อาม มหาราช, สารณียธมฺมปูรโก อหํ, ตสฺส เม ธมฺมสฺส ปูริตกาลโต ปฎฺฐาย ภาชนียฎฺฐาเน อคฺคภณฺฑํ ปาปุณาตีติฯ ‘‘สาธุ สาธุ ภเนฺต, อนุจฺฉวิกมิทํ ตุมฺหาก’’นฺติ  วนฺทิตฺวา ปกฺกามิฯ อิทํ ติ เอตฺถ วตฺถุฯ</p>


<p>จณฺฑาลติสฺสภเยน ปน ภาตรคามวาสิโน นาคเตฺถริยา อนาโรเจตฺวาว ปลายิํสุฯ เถรี ปจฺจูสสมเย ‘‘อติ วิย อปฺปนิโคฺฆโส คาโม, อุปธาเรถ ตาวา’’ติ ทหรภิกฺขุนิโย อาหฯ ตา คนฺตฺวา สเพฺพสํ คตภาวํ ญตฺวา อาคมฺม เถริยา อาโรเจสุํฯ สา สุตฺวา ‘‘มา ตุเมฺห เตสํ คตภาวํ จินฺตยิตฺถ, อตฺตโน อุเทฺทสปริปุจฺฉาโยนิโสมนสิกาเรสุเยว โยคํ กโรถา’’ติ วตฺวา ภิกฺขาจารเวลายํ ปารุปิตฺวา อตฺตทฺวาทสมา คามทฺวาเร นิโคฺรธมูเล อฎฺฐาสิฯ รุเกฺข อธิวตฺถา เทวตา ทฺวาทสนฺนมฺปิ ภิกฺขุนีนํ ปิณฺฑปาตํ ทตฺวา ‘‘อเยฺย อญฺญตฺถ มา คจฺฉถ, นิจฺจํ อิเธว เอถา’’ติ อาหฯ เถริยา ปน กนิฎฺฐภาตา นาคเตฺถโร นาม อตฺถิ, โส ‘‘มหนฺตํ ภยํ, น สกฺกา ยาเปตุํ, ปรตีรํ คมิสฺสามี’’ติ อตฺตทฺวาทสโม อตฺตโน วสนฎฺฐานา นิกฺขโนฺต ‘‘เถริํ ทิสฺวา คมิสฺสามี’’ติ ภาตรคามํ อาคโตฯ เถรี ‘‘เถรา อาคตา’’ติ สุตฺวา เตสํ สนฺติกํ คนฺตฺวา ‘‘กิํ อยฺยา’’ติ ปุจฺฉิฯ โส ตํ ปวตฺติํ อาจิกฺขิฯ สา ‘‘อชฺช เอกทิวสํ วิหาเร วสิตฺวา เสฺวว คมิสฺสถา’’ติ อาหฯ เถรา วิหารํ อาคมํสุฯ</p>


<p>เถรี ปุนทิวเส รุกฺขมูเล ปิณฺฑาย จริตฺวา เถรํ อุปสงฺกมิตฺวา ‘‘อิมํ ปิณฺฑปาตํ ปริภุญฺชถา’’ติ อาหฯ เถโร ‘‘วฎฺฎิสฺสติ เถรี’’ติ วตฺวา ตุณฺหี อฎฺฐาสิฯ ธมฺมิโก ตาต ปิณฺฑปาโต, กุกฺกุจฺจํ อกตฺวา ปริภุญฺชถาติฯ วฎฺฎิสฺสติ เถรีติฯ สา ปตฺตํ คเหตฺวา อากาเส ขิปิฯ ปโตฺต อากาเส อฎฺฐาสิฯ เถโร ‘‘สตฺตตาลมเตฺต ฐิตมฺปิ ภิกฺขุนีภตฺตเมว เถรี’’ติ วตฺวา ‘‘ภยํ นาม สพฺพกาลํ น โหติ, ภเย วูปสเนฺต อริยวํสํ กถยมาโน ‘โภ ปิณฺฑปาติก  ภิกฺขุนีภตฺตํ ภุญฺชิตฺวา วีตินามยิตฺถา’ติ จิเตฺตน อนุวทิยมาโน สนฺถมฺภิตุํ น สกฺขิสฺสามิ, อปฺปมตฺตา โหถ เถริโย’’ติ มคฺคํ อารุหิฯ รุกฺขเทวตาปิ ‘‘สเจ เถโร เถริยา หตฺถโต ปิณฺฑปาตํ ปริภุญฺชิสฺสติ, น นํ นิวเตฺตสฺสามิ, สเจ น ปริภุญฺชิสฺสติ, นิวเตฺตสฺสามี’’ติ จินฺตยมานา ฐตฺวา เถรสฺส คมนํ ทิสฺวา รุกฺขา โอรุยฺห ‘‘ปตฺตํ, ภเนฺต, เทถา’’ติ ปตฺตํ คเหตฺวา เถรํ รุกฺขมูลํเยว อาเนตฺวา อาสนํ ปญฺญเปตฺวา ปิณฺฑปาตํ ทตฺวา กตภตฺตกิจฺจํ ปฎิญฺญํ กาเรตฺวา ทฺวาทส ภิกฺขุนิโย ทฺวาทส จ ภิกฺขู สตฺต วสฺสานิ อุปฎฺฐหิ ฯ อิทํ ติ เอตฺถ วตฺถุฯ ตตฺร หิ เถรี สารณียธมฺมปูริกา อโหสิฯ</p>


<p>นตฺถิ เอเตสํ ขณฺฑนฺติ  ตํ ปน เนสํ ขณฺฑํ ทเสฺสตุํ ติอาทิ วุตฺตํฯ ตตฺถ อุปสมฺปนฺนสีลานํ อุเทฺทสกฺกเมน อาทิอนฺตา เวทิตพฺพาฯ เตนาห ติอาทิฯ อนุปสมฺปนฺนสีลานํ ปน สมาทานกฺกเมนปิ อาทิอนฺตา ลพฺภนฺติฯ ติ วตฺถเนฺต ทสเนฺต วา ฉินฺนวตฺถํ วิยฯ วิสทิสุทาหรณเญฺจตํ ‘‘อขณฺฑานี’’ติ อิมสฺส อธิกตตฺตาฯ เอวํ เสสานิปิ อุทาหรณานิฯ นฺติ ขณฺฑวนฺตํ, ขณฺฑิตํ วาฯ นฺติอาทีสุปิ เอเสว นโยฯ วิสภาควเณฺณน คาวี วิยาติ สมฺพโนฺธฯ วิสภาควเณฺณน อุปฑฺฒํ ตติยภาคํ วา สมฺภินฺนวณฺณํ  วิสภาควเณฺณเหว ปน พินฺทูหิ อนฺตรนฺตรา วิมิสฺสํ ฯ อยํ อิเมสํ วิเสโสฯ</p>


<p>ติ ตณฺหาทาสพฺยโต โมเจตฺวา ภุชิสฺสภาวกรณโตฯ สีลสฺส จ ตณฺหาทาสพฺยโต โมจนํ วิวฎฺฎูปนิสฺสยภาวาปาทนํ, เตนสฺส วิวฎฺฎูปนิสฺสยตา ทสฺสิตาฯ ‘‘ภุชิสฺสภาวกรณโต’’ติ จ อิมินา ภุชิสฺสกรานิ ติ อุตฺตรปทโลเปนายํ นิเทฺทโสติ ทเสฺสติฯ ยสฺมา จ ตํสมงฺคีปุคฺคโล เสรี สยํวสี ภุชิโสฺส นาม โหติ, ตสฺมาปิ ภุชิสฺสานิฯ สุปริสุทฺธภาเวน ปาสํสตฺตา ฯ อวิญฺญูนํ ปสํสาย อปฺปมาณภาวโต วิญฺญูคหณํ กตํฯ ติ ‘‘อิมินาหํ สีเลน เทโว วา ภวิสฺสามิ เทวญฺญตโร วา’’ติ ตณฺหาปรามาเสน ‘‘อิมินาหํ สีเลน เทโว หุตฺวา ตตฺถ นิโจฺจ ธุโว สสฺสโต ภวิสฺสามี’’ติ ทิฎฺฐิปรามาเสน จ อปรามฎฺฐตฺตาฯ อถ วา ‘‘อยํ เต สีเลสุ ทาโส’’ติ จตูสุ วิปตฺตีสุ ยํ วา ตํ วา วิปตฺติํ ทเสฺสตฺวา ‘‘อิมํ นาม ตฺวํ อาปนฺนปุโพฺพ’’ติ เกนจิ ปรามฎฺฐุํ อนุทฺธํเสตุํ อสกฺกุเณยฺยตฺตา ติ เอวเมตฺถ อโตฺถ ทฎฺฐโพฺพฯ สีลํ นาม อวิปฺปฎิสาราทิปารมฺปริเยน ยาวเทว สมาธิสมฺปาทนตฺถนฺติ อาห ติฯ สมาธิสํวตฺตนปฺปโยชนานิ ฯ</p>


<p>สมานภาโว   สามญฺญํ, ปริปุณฺณจตุปาริสุทฺธิภาเวน มเชฺฌ ภินฺนสุวณฺณสฺส วิย เภทาภาวโต สีเลน สามญฺญํ สีลสามญฺญํ, ตํ คโต อุปคโตติ ฯ เตนาห ติ, สีลสมฺปตฺติยา สมานภาวํ อุปคตสีโล สภาควุตฺติโกติ อโตฺถฯ โสตาปนฺนาทีนญฺหิ สีลํ สมุทฺทนฺตเรปิ เทวโลเกปิ วสนฺตานํ อเญฺญสํ โสตาปนฺนาทีนํ สีเลน สมานเมว โหติ, นตฺถิ มคฺคสีเล นานตฺตํฯ กามญฺหิ ปุถุชฺชนานมฺปิ จตุปาริสุทฺธิสีเล นานตฺตํ น สิยา, ตํ ปน น เอกนฺติกนฺติ อิธ นาธิเปฺปตํ, มคฺคสีลํ ปน เอกนฺติกํ นิยตภาวโตติ ตเมว สนฺธาย ติอาทิ วุตฺตํฯ</p>


<p>นฺติ ยา อยํ มยฺหเญฺจว ตุมฺหากญฺจ ปจฺจกฺขภูตาฯ ติ มคฺคสมฺมาทิฎฺฐิฯ ติ นิทฺธุตโทสา, สมุจฺฉินฺนราคาทิปาปธมฺมาติ อโตฺถฯ ติ วฎฺฎทุกฺขโต นิสฺสรติ นิคจฺฉติฯ สยํ นิยนฺตีเยว หิ ตํมคฺคสมงฺคีปุคฺคลํ วฎฺฎทุกฺขโต นิยฺยาเปตีติ วุจฺจติฯ ยา สตฺถุ อนุสิฎฺฐิ, ตํ กโรตีติ  ตสฺส, ยถานุสิฎฺฐํ ปฎิปชฺชนกสฺสาติ อโตฺถฯ ติ สจฺจสมฺปฎิเวเธน สมานทิฎฺฐิภาวํ อุปคโตฯ</p>

</p>


<h3>ฉอาปตฺติสมุฎฺฐานวารกถาวณฺณนา</h3>
<p> ติอาทิ สพฺพํ อุเทฺทสนิเทฺทสาทิวเสน ปวตฺตปาฬิํ อนุสาเรเนว สกฺกา วิญฺญาตุํฯ</p>


<h2>สมถเภทํ</h2>
<h3>อธิกรณปริยายวารกถาวณฺณนา</h3>
<p>    ติอาทีสุ ปน โลภเหตุ วิวทนโต ‘‘โลโภ ปุพฺพงฺคโม’’ติ วุตฺตํฯ เอวํ เสเสสุปิฯ ติ การณานิฯ ติฎฺฐนฺติ เอตฺถาติ ฯ เก ติฎฺฐนฺติ? วิวาทาธิกรณาทโยฯ วสนฺติ เอตฺถาติ ฯ ภวนฺติ เอตฺถาติ ฯ กุสลากุสลาพฺยากตจิตฺตสมงฺคิโน วิวทนโต ติ วุตฺตํฯ ติ ‘‘โกธโน โหติ อุปนาหี’’ติอาทีนิ ทฺวาทส มูลานิฯ</p>


<p> อิมาเนว ทฺวาทส กายวาจาหิ สทฺธิํ ติ วุตฺตานิฯ ติ เอตฺถ อาปตฺติํ อาปชฺชิตฺวา ปฎิจฺฉาเทนฺตสฺส ยา อาปตฺติ, ตสฺสา ปุเพฺพ อาปนฺนา อาปตฺติโย ฐานานีติ เวทิตพฺพํฯ ‘‘นตฺถิ อาปตฺตาธิกรณํ กุสล’’นฺติ วจนโต อาปตฺตาธิกรเณ อกุสลาพฺยากตวเสน ฉ เหตู วุตฺตาฯ กุสลจิตฺตํ ปน องฺคํ โหติ, น เหตุฯ</p>


<p> ติ เอตฺถ ‘‘เอวํ กตฺตพฺพ’’นฺติ อิติกตฺตพฺพตาทสฺสนวเสน ปวตฺตปาฬิ  นาม, ยถาฐิตปาฬิวเสน กโรนฺตานํ กิริยา  นามฯ ญตฺติญตฺติทุติยญตฺติจตุตฺถกมฺมานิ ญตฺติโต ชายนฺติ, อปโลกนกมฺมํ อปโลกนโตวาติ อาห ติฯ กิจฺจาธิกรณํ เอเกน สมเถน  สมฺปชฺชตีติ อโตฺถฯ เตหิ สเมตพฺพตฺตา ‘‘วิวาทาธิกรณสฺส สาธารณา’’ติ วุตฺตํฯ</p>


<h3>ตพฺภาคิยวารกถาวณฺณนา</h3>
<p> ติ วิวาทาธิกรณสฺส วูปสมโต ตปฺปกฺขิกาฯ</p>


<h3>สมถา สมถสฺส สาธารณวารกถาวณฺณนา</h3>
<p> เอกํ  อธิกรณํ สเพฺพ สมถา เอกโต หุตฺวา สเมตุํ สโกฺกนฺติ น สโกฺกนฺตีติ ปุจฺฉโนฺต   ติ อาหฯ เยภุยฺยสิกาย สมนํ สมฺมุขาวินยํ วินา น โหตีติ อาห ติฯ สติวินยาทีหิ สมนสฺส เยภุยฺยสิกาย กิจฺจํ นตฺถีติ อาห ติฯ เอวํ เสเสสุปิฯ ตพฺภาคิยวาเรปิ เอเสว นโยฯ</p>


<h3>วินยวารกถาวณฺณนา</h3>
<p> สเพฺพสมฺปิ สมถานํ วินยปริยาโย ลพฺภตีติ ติอาทินา วินยวาโร อุทฺธโฎฯ ติ เอตฺถ สมฺมุขาวินยํ ฐเปตฺวา สติวินยาทโย เสสสมถา อธิเปฺปตาฯ เอส นโย เสเสสุปิฯ</p>


<h3>กุสลวารกถาวณฺณนา</h3>
<p> สงฺฆสฺส สมฺมุขา ปฎิญฺญาเต ตํ ปฎิชานนํ สงฺฆสมฺมุขตา นามฯ ตสฺส ปฎิชานนจิตฺตํ สนฺธาย ติอาทิ วุตฺตนฺติ วทนฺติฯ ติ ธมฺมวินยปุคฺคลสมฺมุขตาหิ ติวงฺคิโก สมฺมุขาวินโย เอเตหิ วินา นตฺถิฯ ตตฺถ กุสลจิเตฺตหิ กรณกาเล กุสโล, อรหเนฺตหิ กรณกาเล อพฺยากโตฯ เอเตสํ สงฺฆสมฺมุขตาทีนํ อกุสลปฎิปกฺขตฺตา อกุสลสฺส สมฺภโว นตฺถิ, ตสฺมา ‘‘นตฺถิ สมฺมุขาวินโย อกุสโล’’ติ วุตฺตํฯ ‘‘เยภุยฺยสิกา อธมฺมวาทีหิ วูปสมนกาเล, ธมฺมวาทีนมฺปิ อธมฺมวาทิมฺหิ สลากคฺคาหาปเก ชาเต อกุสลาฯ สติวินโย อนรหโต สญฺจิจฺจ สติวินยทาเน อกุสโลฯ อมูฬฺหวินโย อนุมฺมตฺตกสฺส ทาเน, ปฎิญฺญาตกรณํ มูฬฺหสฺส อชานโต ปฎิญฺญาย กรเณ, ตสฺสปาปิยสิกา สุทฺธสฺส กรเณ, ติณวตฺถารกํ มหากลเห สญฺจิจฺจ กรเณ จ อกุสลํฯ สพฺพตฺถ อรหโต วเสเนว อพฺยากต’’นฺติ สพฺพเมตํ  วุตฺตํฯ</p>


<h3>สมถวารวิสฺสชฺชนาวารกถาวณฺณนา</h3>
<p> ติอาทิ ปุจฺฉาฯ   ติอาทิ ตสฺสา  วิสฺสชฺชนํ, ยสฺมิํ สมเย สมฺมุขาวินเยน จ เยภุยฺยสิกาย จ อธิกรณํ วูปสมฺมติ, ตสฺมิํ สมเย ยตฺถ เยภุยฺยสิกา ลพฺภติ, ตตฺถ สมฺมุขาวินโย ลพฺภตีติ เอวํ สพฺพตฺถ สมฺพโนฺธฯ ติ เอตฺถ เอกํ วา เทฺว วา พหู วา ภิกฺขู ‘‘อิมํ นาม อาปตฺติํ อาปโนฺนสี’’ติ ปุจฺฉิเต สติ ‘‘อามา’’ติ ปฎิชานเน เทฺวปิ ปฎิญฺญาตกรณสมฺมุขาวินยา ลพฺภนฺติฯ ตตฺถ ‘‘สงฺฆสมฺมุขตา ธมฺมวินยปุคฺคลสมฺมุขตา’’ติ เอวํ วุตฺตสมฺมุขาวินเย สงฺฆสฺส ปุรโต ปฎิญฺญาตํ เจ, สงฺฆสมฺมุขตาฯ ตเตฺถว เทสิตํ เจ, ธมฺมวินยสมฺมุขตาโยปิ ลทฺธา โหนฺติฯ อถ วิวทนฺตา อญฺญมญฺญํ ปฎิชานนฺติ เจ, ปุคฺคลสมฺมุขตาฯ ตเสฺสว สนฺติเก เทสิตํ เจ, ธมฺมวินยสมฺมุขตาโยปิ ลทฺธา โหนฺติฯ เอกเสฺสว วา เอกสฺส สนฺติเก อาปตฺติเทสนกาเล ‘‘ปสฺสสิ, ปสฺสามี’’ติ วุเตฺต ตตฺถ ธมฺมวินยปุคฺคลสมฺมุขตาสญฺญิโต สมฺมุขาวินโย จ ปฎิญฺญาตกรณญฺจ ลทฺธํ โหติฯ</p>


<h3>สํสฎฺฐวารกถาวณฺณนา</h3>
<p> อธิกรณานํ วูปสโมว  นาม, ตสฺมา อธิกรเณน วินา สมถา นตฺถีติ อาห นฺติฯ</p>


<h3>สมถาธิกรณวารกถาวณฺณนา</h3>
<p> ติอาทิ ปุจฺฉาฯ ติอาทิ วิสฺสชฺชนํฯ ตตฺถ ติ เอตฺถ ติ สมฺปชฺชนฺติ, อธิกรณา วา ปน สมฺมนฺติ วูปสมํ คจฺฉนฺติ, ตสฺมา ติ เอตฺถ สมฺมุขาวินเยน สทฺธิํ เยภุยฺยสิกา สมฺปชฺชติ, น สติวินยาทีหิ สทฺธิํ เตสํ ตสฺสา อนุปการตฺตาติ เอวมโตฺถ ทฎฺฐโพฺพฯ</p>


<p> ‘‘สมฺมุขาวินโย วิวาทาธิกรเณน สมฺมตี’’ติ ปาโฐฯ ‘‘สมฺมุขาวินโย น เกนจิ สมฺมตี’’ติ หิ อวสาเน วุตฺตตฺตา สมฺมุขาวินโย  สยํ สมเถน วา อธิกรเณน วา สเมตโพฺพ น โหติฯ</p>


<p> ติ เอตฺถ ‘‘สุณาตุ เม ภเนฺต  …เป.… ปฐมํ สลากํ นิกฺขิปามี’’ติ เอวํ วิวาทาธิกรณํ กิจฺจาธิกรเณน สมฺมตีติ ทฎฺฐพฺพํฯ</p>


<h3>สมุฎฺฐาปนวารกถาวณฺณนา</h3>
<p> ติ ‘‘นายํ ธโมฺม’’ติ วุตฺตมเตฺตเนว กิญฺจิ อธิกรณํ น สมุฎฺฐาเปตีติ อโตฺถฯ</p>


<h3>ภชติวารกถาวณฺณนา</h3>
<p> นฺติ กตมาธิกรณปริยาปนฺนํ, อยเมว วา ปาโฐฯ ติ ปฐมุปฺปนฺนวิวาทํ ปจฺฉา อุปฺปโนฺน ภชติฯ ติ ‘‘มํ วูปสเมตุํ สมตฺถา ตุเมฺห’’ติ วทนฺตํ วิย ภชติฯ นฺติ ‘‘มยํ ตํ วูปสเมสฺสามา’’ติ วทเนฺตหิ วิย ทฺวีหิ สมเถหิ สงฺคหิตํฯ</p>


<h2>ขนฺธกปุจฺฉาวาโร</h2>
<h3>ปุจฺฉาวิสฺสชฺชนาวณฺณนา</h3>
<p>    นฺติ เอตฺถ ติ สิกฺขาปทปญฺญตฺติเทสสงฺขาเตน นิทาเนนฯ ติ ปุคฺคลาทินิเทฺทเสนฯ อุภเยนปิ ตสฺส ตสฺส สิกฺขาปทสฺส วตฺถุ ทสฺสิตํ, ตสฺมา วตฺถุนา สทฺธิํ ขนฺธกํ ปุจฺฉิสฺสามีติ อยเมตฺถ อโตฺถฯ ติ ตสฺมิํ อุปสมฺปทกฺขนฺธเกฯ ติ ‘‘น, ภิกฺขเว, อูนวีสติวโสฺส ปุคฺคโล อุปสมฺปาเทตโพฺพ’’ติอาทินา (มหาว. ๙๙, ๑๒๔) นเยน อุตฺตมปทานิ วุตฺตานิฯ ติ จมฺมกฺขนฺธเกฯ</p>





