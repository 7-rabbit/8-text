<h1>๙. อาฎานาฎิยสุตฺตวณฺณนา</h1>
<h3>ปฐมภาณวารวณฺณนา</h3>
<p>     นฺติ อาฎานาฎิยสุตฺตํฯ ตตฺรายมปุพฺพปทวณฺณนา – ติ อสุรเสนาย นิวารณตฺถํ สกฺกสฺส เทวานมินฺทสฺส จตูสุ ทิสาสุ อารกฺขํ ฐเปตฺวาฯ ติ พลคุมฺพํ ฐเปตฺวาฯ ติ จตูสุ ทิสาสุ อารกฺขเก ฐเปตฺวาฯ เอวํ สกฺกสฺส เทวานมินฺทสฺส อารกฺขํ สุสํวิหิตํ กตฺวา อาฎานาฎนคเร นิสินฺนา สตฺต พุเทฺธ อารพฺภ อิมํ ปริตฺตํ พนฺธิตฺวา ‘‘เย สตฺถุ ธมฺมอาณํ อมฺหากญฺจ ราชอาณํ น สุณนฺติ, เตสํ อิทญฺจิทญฺจ กริสฺสามา’’ติ สาวนํ กตฺวา อตฺตโนปิ จตูสุ ทิสาสุ มหติยา จ ยกฺขเสนายาติอาทีหิ จตูหิ เสนาหิ อารกฺขํ สํวิทหิตฺวา อภิกฺกนฺตาย รตฺติยา…เป.… เอกมนฺตํ นิสีทิํสุฯ</p>


<p>ติ เอตฺถ อภิกฺกนฺตสโทฺท ขยสุนฺทราภิรูปอพฺภนุโมทนาทีสุ ทิสฺสติฯ ตตฺถ ‘‘อภิกฺกนฺตา, ภเนฺต รตฺติ, นิกฺขโนฺต ปฐโม ยาโม, จิรนิสิโนฺน ภิกฺขุสโงฺฆ อุทฺทิสตุ, ภเนฺต, ภควา ภิกฺขูนํ ปาติโมกฺข’’นฺติ (อ. นิ. ๘.๒๐) เอวมาทีสุ ขเย ทิสฺสติฯ ‘‘อยํ อิเมสํ จตุนฺนํ ปุคฺคลานํ อภิกฺกนฺตตโร ปณีตตโร จา’’ติ (อ. นิ. ๔.๑๐๐) เอวมาทีสุ สุนฺทเรฯ</p>


<p>
‘‘โก  
เม วนฺทติ ปาทานิ, อิทฺธิยา ยสสา ชลํ;  
  
อภิกฺกเนฺตน วเณฺณน, สพฺพา โอภาสยํ ทิสา’’ติฯ (วิ. ว. ๘๕๗);  
</p>
  
<p>เอวมาทีสุ อภิรูเปฯ ‘‘อภิกฺกนฺตํ, โภ โคตมาติ (ปารา. ๑๕) เอวมาทีสุ อพฺภนุโมทเน ฯ อิธ ปน ขเยฯ เตน อภิกฺกนฺตาย รตฺติยา, ปริกฺขีณาย รตฺติยาติ วุตฺตํ โหติฯ</p>


<p>ติ อิธ อภิกฺกนฺตสโทฺท อภิรูเปฯ วณฺณสโทฺท ปน ฉวิถุติกุลวคฺคการณสณฺฐานปมาณรูปายตนาทีสุ ทิสฺสติฯ ตตฺถ ‘‘สุวณฺณวโณฺณสิ ภควา’’ติ (ม. นิ. ๒.๓๙๙) เอวมาทีสุ ฉวิยํฯ ‘‘กทา สญฺญูฬฺหา ปน เต, คหปติ, อิเม สมณสฺส โคตมสฺส วณฺณา’’ติ (ม. นิ. ๒.๗๗) เอวมาทีสุ ถุติยํฯ ‘‘จตฺตาโรเม , โภ โคตม, วณฺณา’’ติ (ที. นิ. ๑.๒๖๖) เอวมาทีสุ กุลวเคฺคฯ ‘‘อถ เกน นุ วเณฺณน คนฺธเถโนติ วุจฺจตี’’ติอาทีสุ (สํ. นิ. ๑.๒๓๔) การเณฯ ‘‘มหนฺตํ หตฺถิราชวณฺณํ อภินิมฺมินิตฺวา’’ติ (สํ. นิ. ๑.๑๓๘) เอวมาทีสุ สณฺฐาเนฯ ‘‘ตโย ปตฺตสฺส วณฺณา’’ติ (ปารา. ๖๐๒) เอวมาทีสุ ปมาเณฯ ‘‘วโณฺณ คโนฺธ รโส โอชา’’ติ เอวมาทีสุ รูปายตเนฯ โส อิธ ฉวิยํ ทฎฺฐโพฺพฯ เตน ‘‘อภิกฺกนฺตวณฺณา อภิรูปจฺฉวี’’ติ วุตฺตํ โหติฯ</p>


<p>นฺติ เอตฺถ เกวลสโทฺท อนวเสสเยภุยฺยอพฺยามิสฺสานติเรกทฬฺหตฺถวิสํโยคาทิอเนกโตฺถฯ ตถา หิสฺส ‘‘เกวลปริปุณฺณํ ปริสุทฺธํ พฺรหฺมจริย’’นฺติ (ปารา. ๑) เอวมาทีสุ อนวเสสตา อโตฺถฯ ‘‘เกวลกปฺปา จ องฺคมาคธา ปหูตํ ขาทนียํ โภชนียํ อาทาย อภิกฺกมิตุกามา โหนฺตี’’ติ (มหาว. ๔๓) เอวมาทีสุ เยภุยฺยตาฯ ‘‘เกวลสฺส ทุกฺขกฺขนฺธสฺส สมุทโย โหตี’’ติ (มหาว. ๑) เอวมาทีสุ อพฺยามิสฺสตาฯ ‘‘เกวลํ สทฺธามตฺตกํ นูน อยมายสฺมา’’ติ (อ. นิ. ๖.๕๕) เอวมาทีสุ อนติเรกตาฯ ‘‘อายสฺมโต, ภเนฺต, อนุรุทฺธสฺส พาหิโก นาม สทฺธิวิหาริโก เกวลกปฺปํ สงฺฆเภทาย ฐิโต’’ติ (อ. นิ. ๔.๒๔๓) เอวมาทีสุ ทฬฺหตฺถตาฯ ‘‘เกวลี วุสิตวา อุตฺตมปุริโสติ วุจฺจตี’’ติ (อ. นิ. ๑๐.๑๒) เอวมาทีสุ วิสํโยโคฯ อิธ ปนสฺส อนวเสสโตฺถ อธิเปฺปโตฯ</p>


<p>กปฺปสโทฺท ปนายํ อภิสทฺทหนโวหารกาลปญฺญตฺติเฉทนวิกปฺปเลสสมนฺตภาวาทิอเนกโตฺถฯ ตถา หิสฺส ‘‘โอกปฺปนิยเมตํ โภโต โคตมสฺสฯ ยถา ตํ อรหโต สมฺมาสมฺพุทฺธสฺสา’’ติ (ม. นิ. ๑.๓๘๗) เอวมาทีสุ อภิสทฺทหนมโตฺถฯ ‘‘อนุชานามิ, ภิกฺขเว, ปญฺจหิ สมณกเปฺปหิ  ผลํ ปริภุญฺชิตุ’’นฺติ (จูฬว. ๒๕๐) เอวมาทีสุ โวหาโรฯ ‘‘เยน สุทํ นิจฺจกปฺปํ วิหรามี’’ติ (ม. นิ. ๑.๓๘๗) เอวมาทีสุ กาโลฯ ‘‘อิจฺจายสฺมา กโปฺป’’ติ (สุ. นิ. ๑๐๙๘)  เอวมาทีสุ ปญฺญตฺติฯ ‘‘อลงฺกโต กปฺปิตเกสมสฺสู’’ติ (วิ. ว. ๑๐๙๔) เอวมาทีสุ เฉทนํฯ ‘‘กปฺปติ ทฺวงฺคุลกโปฺป’’ติ (จูฬว. ๔๔๖) เอวมาทีสุ วิกโปฺป, อตฺถิ กโปฺป นิปชฺชิตุ’’นฺติ (อ. นิ. ๘.๘๐) เอวมาทีสุ เลโสฯ ‘‘เกวลกปฺปํ เวฬุวนํ โอภาเสตฺวา’’ติ (สํ. นิ. ๑.๙๔) เอวมาทีสุ  สมนฺตภาโวฯ อิธ ปน สมนฺตภาโว อโตฺถ อธิเปฺปโตฯ ตสฺมา ‘‘เกวลกปฺปํ คิชฺฌกูฎ’’นฺติ เอตฺถ อนวเสสํ สมนฺตโต คิชฺฌกูฎนฺติ เอวมโตฺถ ทฎฺฐโพฺพฯ</p>


<p>ติ วตฺถมาลาลงฺการสรีรสมุฎฺฐิตาย อาภาย ผริตฺวา, จนฺทิมา วิย สูริโย วิย จ เอโกภาสํ เอกปโชฺชตํ กริตฺวาติ อโตฺถฯ ติ เทวตานํ ทสพลสฺส สนฺติเก นิสินฺนฎฺฐานํ นาม น พหุ, อิมสฺมิํ ปน สุเตฺต ปริตฺตคารววเสน นิสีทิํสุฯ</p>


<p> ติ กิญฺจาปิ จตฺตาโร มหาราชาโน อาคตา, เวสฺสวโณ ปน ทสพลสฺส วิสฺสาสิโก กถาปวตฺตเน พฺยโตฺต สุสิกฺขิโต, ตสฺมา เวสฺสวโณ มหาราชา ภควนฺตํ เอตทโวจฯ ติ มเหสกฺขานุภาวสมฺปนฺนาฯ ติ ปาณาติปาเต ทิฎฺฐธมฺมิกสมฺปรายิกํ อาทีนวํ ทเสฺสตฺวา ตโต เวรมณิยา ธมฺมํ เทเสติฯ เสเสสุปิ เอเสว นโยฯ ติ เตสุ เสนาสเนสุ สนฺติ อุฬารา ยกฺขา นิพทฺธวาสิโนฯ นฺติ อาฎานาฎนคเร พทฺธตฺตา เอวํนามํฯ กิํ ปน ภควโต อปจฺจกฺขธโมฺม นาม อตฺถีติ, นตฺถิฯ อถ กสฺมา เวสฺสวโณ ‘‘อุคฺคณฺหาตุ, ภเนฺต, ภควา’’ติอาทิมาห? โอกาสกรณตฺถํฯ โส หิ ภควนฺตํ อิมํ ปริตฺตํ สาเวตุํ โอกาสํ กาเรโนฺต เอวมาหฯ สตฺถุ กถิเต อิมํ ปริตฺตํ ครุ ภวิสฺสตีติปิ อาหฯ ติ คมนฎฺฐานาทีสุ จตูสุ อิริยาปเถสุ สุขวิหารายฯ</p>


<p> ติ น วิปสฺสีเยว จกฺขุมา, สตฺตปิ พุทฺธา จกฺขุมโนฺต, ตสฺมา เอเกกสฺส พุทฺธสฺส เอตานิ สตฺต สตฺต นามานิ โหนฺติฯ สเพฺพปิ พุทฺธา จกฺขุมโนฺต, สเพฺพ สพฺพภูตานุกมฺปิโน, สเพฺพ นฺหาตกิเลสตฺตา นฺหาตกาฯ สเพฺพ  มารเสนาปมทฺทิโน, สเพฺพ วุสิตวโนฺต, สเพฺพ วิมุตฺตา, สเพฺพ องฺคโต รสฺมีนํ นิกฺขนฺตตฺตา องฺคีรสาฯ น เกวลญฺจ พุทฺธานํ เอตาเนว สตฺต นามานิ อสเงฺขฺยยฺยานิ นามานิ สคุเณน มเหสิโนติ วุตฺตํฯ</p>


<p>เวสฺสวโณ ปน อตฺตโน ปากฎนามวเสน เอวมาหฯ ติ อิธ ขีณาสวา ชนาติ อธิเปฺปตาฯ ติ เทสนาสีสมตฺตเมตํ, อมุสา อปิสุณา อผรุสา มนฺตภาณิโนติ อโตฺถ ฯ ติ  มหนฺตภาวํ ปตฺตาฯ ‘‘มหนฺตา’’ติปิ ปาโฐ, มหนฺตาติ อโตฺถฯ ติ นิสฺสารทา วิคตโลมหํสาฯ</p>


<p>นฺติ เมตฺตาผรเณน หิตํฯ ติ เอตฺถ ยนฺติ นิปาตมตฺตํฯ นฺติ มหนฺตํฯ อยเมว วา ปาโฐ, อิทํ วุตฺตํ โหติ ‘‘เย จาปิ โลเก กิเลสนิพฺพาเนน นิพฺพุตา ยถาภูตํ วิปสฺสิสุํ, วิชฺชาทิคุณสมฺปนฺนญฺจ หิตํ เทวมนุสฺสานํ โคตมํ นมสฺสนฺติ, เต ชนา อปิสุณา, เตสมฺปิ นมตฺถู’’ติฯ อฎฺฐกถายํ ปน เต ชนา อปิสุณาติ เต พุทฺธา อปิสุณาติ เอวํ ปฐมคาถาย พุทฺธานํเยว วโณฺณ กถิโต, ตสฺมา ปฐมคาถา สตฺตนฺนํ พุทฺธานํ วเสน วุตฺตาฯ ทุติยคาถาย ‘‘โคตม’’นฺติ เทสนามุขมตฺตเมตํฯ อยมฺปิ หิ สตฺตนฺนํเยว วเสน วุตฺตาติ เวทิตพฺพาฯ อยเญฺหตฺถ อโตฺถ – โลเก ปณฺฑิตา เทวมนุสฺสา ยํ นมสฺสนฺติ โคตมํ, ตสฺส จ ตโต ปุริมานญฺจ พุทฺธานํ นมตฺถูติฯ</p>


<p> ติ ยโต ฐานโต อุเทติฯ ติ อทิติยา ปุโตฺต, เววจนมตฺตํ วา เอตํ สูริยสทฺทสฺสฯ มหนฺตํ มณฺฑลํ อสฺสาติ ติ ยมฺหิ อุคฺคจฺฉมาเนฯ ติ รตฺติ อนฺตรธายติฯ ติ ยสฺมิํ อุคฺคเตฯ</p>


<p>ติ อุทกรหโทฯ ติ ยโต อุคฺคจฺฉติ สูริโย, ตสฺมิํ ฐาเนฯ ติ โย โส รหโทติ วุโตฺต, โส น อโญฺญ, อถ โข สมุโทฺทฯ ติ วิสโฎทโก, สริตา นานปฺปการา นทิโย อสฺส อุทเก ปวิฎฺฐาติ วา ติ ตํ รหทํ ตตฺถ เอวํ ชานนฺติ ฯ กินฺติ ชานนฺติ? สมุโทฺท สริโตทโกติ เอวํ ชานนฺติฯ</p>


<p>ติ สิเนรุโต วา เตสํ นิสินฺนฎฺฐานโต วาฯ ติ อยํ มหาชโนฯ ติ อินฺทนาเมน เอกนามาฯ สเพฺพสํ กิร เตสํ สกฺกสฺส เทวรโญฺญ นามเมว นามมกํสุฯ ติ เอกนวุติชนาฯ ติ อิโนฺทติ เอวํนามาฯ นฺติ กิเลสนิทฺทาปคมเนนาปิ พุทฺธํฯ อาทิเจฺจน สมานโคตฺตตายปิ อาทิจฺจพนฺธุนํฯ ติ อนวเชฺชน นิปุเณน วา สพฺพญฺญุตญฺญาเณน มหาชนํ โอโลเกสิฯ ติ อมนุสฺสาปิ ตํ ‘‘สพฺพญฺญุตญฺญาเณน  มหาชนํ โอโลเกสี’’ติ วตฺวา วนฺทนฺติฯ ติ เอตํ อเมฺหหิ อภิกฺขณํ สุตํฯ นฺติ อเมฺหหิ ปุฎฺฐา ชินํ วนฺทาม โคตมนฺติ วทนฺติฯ</p>


<p>   ติ เปตา นาม กาลงฺกตา, เต เยน ทิสาภาเคน นีหริยนฺตูติ วุจฺจนฺติฯ ติ ปิสุณาวาจา เจว ปิฎฺฐิมํสํ ขาทนฺตา วิย ปรมฺมุขา ครหกา จฯ เอเต จ เยน นีหริยนฺตูติ วุจฺจนฺติ, สเพฺพปิ เหเต ทกฺขิณทฺวาเรน นีหริตฺวา ทกฺขิณโต นครสฺส ฑยฺหนฺตุ วา ฉิชฺชนฺตุ วา หญฺญนฺตุ วาติ เอวํ วุจฺจนฺติฯ ติ เยน ทิสาภาเคน เต เปตา จ ปิสุณาทิกา จ นีหริยนฺตูติ วุจฺจนฺติ, อิโต สา ทกฺขิณา ทิสาฯ ติ สิเนรุโต วา เตสํ นิสินฺนฎฺฐานโต วาฯ นฺติ เต กิร เทวา มโหทรา โหนฺติ, รหสฺสงฺคมฺปิ จ เนสํ กุโมฺภ วิย มหนฺตํ โหติฯ ตสฺมา กุมฺภณฺฑาติ วุจฺจนฺติฯ</p>


<p> ติ ยสฺมิํ ทิสาภาเค สูริโย อตฺถํ คจฺฉติฯ</p>


<p> ติ เยน ทิสาภาเคนฯ ติ มหาสิเนรุ ปพฺพตราชาฯ ติ โสวณฺณมยตฺตา สุนฺทรทสฺสโนฯ สิเนรุสฺส หิ ปาจีนปสฺสํ รชตมยํ, ทกฺขิณปสฺสํ มณิมยํ , ปจฺฉิมปสฺสํ ผลิกมยํ, อุตฺตรปสฺสํ โสวณฺณมยํ, ตํ มนุญฺญทสฺสนํ โหติฯ ตสฺมา เยน ทิสาภาเคน สิเนรุ สุทสฺสโนติ อยเมตฺถโตฺถฯ ติ ตตฺถ อุตฺตรกุรุมฺหิ มนุสฺสา ชายนฺติฯ ติ วตฺถาภรณปานโภชนาทีสุปิ มมตฺตวิรหิตาฯ ติ อิตฺถิปริคฺคเหน อปริคฺคหาฯ เตสํ กิร ‘‘อยํ มยฺหํ ภริยา’’ติ มมตฺตํ น โหติ, มาตรํ วา ภคินิํ วา ทิสฺวา ฉนฺทราโค นุปฺปชฺชติฯ</p>


<p>ติ นงฺคลานิปิ ตตฺถ ‘‘กสิกมฺมํ กริสฺสามา’’ติ น เขตฺตํ นียนฺติฯ นฺติ อกเฎฺฐ ภูมิภาเค อรเญฺญ สยเมว ชาตํฯ นฺติ ตณฺฑุลาว ตสฺส ผลํ โหติฯ</p>


<p>ติ อุกฺขลิยํ อากิริตฺวา นิทฺธุมงฺคาเรน อคฺคินา ปจิตฺวาฯ ตตฺถ กิร โชติกปาสาณา นาม โหนฺติฯ อถ  โข เต ตโย ปาสาเณ ฐเปตฺวา ตํ อุกฺขลิํ อาโรเปนฺติฯ ปาสาเณหิ เตโช สมุฎฺฐหิตฺวา ตํ ปจติฯ นฺติ ตโต อุกฺขลิโต โภชนเมว ภุญฺชนฺติ, อโญฺญ สูโป วา พฺยญฺชนํ วา น โหติ, ภุญฺชนฺตานํ จิตฺตานุกูโลเยวสฺส รโส โหติฯ เต ตํ ฐานํ สมฺปตฺตานํ เทนฺติเยว, มจฺฉริยจิตฺตํ นาม น โหติฯ พุทฺธปเจฺจกพุทฺธาทโยปิ มหิทฺธิกา ตตฺถ คนฺตฺวา ปิณฺฑปาตํ คณฺหนฺติฯ</p>


<p>  ติ คาวิํ คเหตฺวา เอกขุรํ วาหนเมว กตฺวาฯ ตํ อภิรุยฺห เวสฺสวณสฺส ปริจารกา ยกฺขาฯ นฺติ ตาย ตาย ทิสาย จรนฺติฯ ติ ฐเปตฺวา คาวิํ อวเสสจตุปฺปทชาติกํ ปสุํ เอกขุรํ วาหนเมว กตฺวา ทิโสทิสํ อนุยนฺติฯ</p>


<p>ติ เยภุเยฺยน คพฺภินิํ มาตุคามํ วาหนํ กริตฺวาฯ ตสฺสา ปิฎฺฐิยา นิสีทิตฺวา จรนฺติฯ ตสฺสา กิร ปิฎฺฐิ โอนมิตุํ สหติฯ อิตรา ปน อิตฺถิโย ยาเน โยเชนฺติฯ ติ ปุริเส คเหตฺวา ยาเน โยเชนฺติฯ คณฺหนฺตา จ สมฺมาทิฎฺฐิเก คเหตุํ น สโกฺกนฺติฯ เยภุเยฺยน ปจฺจนฺติมมิลกฺขุวาสิเก คณฺหนฺติฯ อญฺญตโร กิเรตฺถ  ชานปโท เอกสฺส เถรสฺส สมีเป นิสีทิตฺวา นิทฺทายติ, เถโร ‘‘อุปาสก อติวิย นิทฺทายสี’’ติ ปุจฺฉิฯ ‘‘อชฺช, ภเนฺต, สพฺพรตฺติํ เวสฺสวณทาเสหิ กิลมิโตมฺหี’’ติ อาหฯ</p>


<p>ติ กุมาริโย คเหตฺวา เอกขุรํ วาหนํ กตฺวา รเถ โยเชนฺติฯ  เอเสว นโยฯ ติ ตสฺส รโญฺญ ปริจาริกาฯ นฺติ น เกวลํ โคยานาทีนิเยว, หตฺถิอสฺสยานาทีนิปิ อภิรุหิตฺวา วิจรนฺติฯ นฺติ อญฺญมฺปิ เนสํ พหุวิธํ ทิพฺพยานํ อุปฎฺฐิตเมว โหติ, เอตานิ ตาว เนสํ อุปกปฺปนยานานิฯ เต ปน ปาสาเท วรสยนมฺหิ นิปนฺนาปิ ปีฐสิวิกาทีสุ จ นิสินฺนาปิ วิจรนฺติฯ เตน วุตฺตํ ‘‘ปาสาทา สิวิกา เจวา’’ติฯ ติ เอวํ อานุภาวสมฺปนฺนสฺส ยสสฺสิโน มหาราชสฺส เอตานิ ยานานิ นิพฺพตฺตนฺติฯ</p>


<p>  ติ ตสฺส รโญฺญ อากาเส สุฎฺฐุ มาปิตา เอเต อาฎานาฎาทิกา นครา อเหสุํ, นครานิ ภวิํสูติ อโตฺถฯ เอกญฺหิสฺส นครํ อาฎานาฎา นาม อาสิ, เอกํ กุสินาฎา นาม, เอกํ ปรกุสินาฎา นาม, เอกํ นาฎสูริยา นาม, เอกํ ปรกุสิฎนาฎา นามฯ</p>


<p>ติ ตสฺมิํ ฐตฺวา อุชุํ อุตฺตรทิสาย กสิวโนฺต นาม อญฺญํ นครํฯ ติ เอตสฺส อปรภาเค ชโนฆํ นาม อญฺญํ นครํฯ ติ อญฺญมฺปิ นวนวติโย นาม เอกํ นครํฯ อปรํ อมฺพรอมฺพรวติโย นามฯ ติ อปรมฺปิ อาฬกมนฺทา นาม ราชธานีฯ</p>


<p>  ติ อยํ กิร อนุปฺปเนฺน พุเทฺธ กุเวโร นาม พฺราหฺมโณ หุตฺวา อุจฺฉุวปฺปํ กาเรตฺวา สตฺต ยนฺตานิ โยเชสิฯ เอกิสฺสาย ยนฺตสาลาย อุฎฺฐิตํ อายํ อาคตาคตสฺส มหาชนสฺส ทตฺวา ปุญฺญํ อกาสิฯ อวเสสสาลาหิ ตเตฺถว พหุตโร อาโย อุฎฺฐาสิ, โส เตน ปสีทิตฺวา อวเสสสาลาสุปิ อุปฺปชฺชนกํ คเหตฺวา วีสติ วสฺสสหสฺสานิ ทานํ อทาสิฯ โส กาลํ กตฺวา จาตุมหาราชิเกสุ กุเวโร นาม เทวปุโตฺต ชาโตฯ อปรภาเค วิสาณาย ราชธานิยา รชฺชํ กาเรสิฯ ตโต ปฎฺฐาย เวสฺสวโณติ วุจฺจติฯ</p>


<p>ติ ปฎิเอสโนฺต วิสุํ วิสุํ อเตฺถ อุปปริกฺขมานา  อนุสาสมานา อเญฺญ ทฺวาทส ยกฺขรฎฺฐิกา ปกาเสนฺติฯ เต กิร ยกฺขรฎฺฐิกา สาสนํ คเหตฺวา ทฺวาทสนฺนํ ยกฺขโทวาริกานํ นิเวเทนฺติฯ ยกฺขโทวาริกา ตํ สาสนํ มหาราชสฺส นิเวเทนฺติฯ อิทานิ เตสํ ยกฺขรฎฺฐิกานํ นามํ ทเสฺสโนฺต ติอาทิมาหฯ เตสุ กิร เอโก ตโตลา นาม, เอโก ตตฺตลา นาม, เอโก ตโตตลา นาม, เอโก โอชสิ นาม, เอโก เตชสิ นาม, เอโก ตโตชสี นามฯ ติ เอโก สูโร นาม, เอโก ราชา นาม, เอโก สูโรราชา นาม, ติ เอโก อริโฎฺฐ นาม, เอโก เนมิ นาม, เอโก อริฎฺฐเนมิ นามฯ</p>


<p>  ติ ตตฺถ ปเนโก นาเมน ธรณี นาม อุทกรหโท อตฺถิ, ปณฺณาสโยชนา มหาโปกฺขรณี อตฺถีติ วุตฺตํ โหติฯ ติ ยโต โปกฺขรณิโต อุทกํ คเหตฺวา เมฆา ปวสฺสนฺติฯ ติ ยโต วุฎฺฐิโย อวตฺถรมานา นิคจฺฉนฺติฯ เมเฆสุ กิร อุฎฺฐิเตสุ ตโต โปกฺขรณิโต ปุราณอุทกํ ภสฺสติฯ อุปริ เมโฆ อุฎฺฐหิตฺวา ตํ โปกฺขรณิํ นโวทเกน ปูเรติฯ ปุราโณทกํ เหฎฺฐิมํ หุตฺวา นิกฺขมติฯ ปริปุณฺณาย โปกฺขรณิยา วลาหกา วิคจฺฉนฺติฯ ติ สภาฯ ตสฺสา กิร โปกฺขรณิยา ตีเร สาลวติยา นาม ลตาย ปริกฺขิโตฺต ทฺวาทสโยชนิโก รตนมณฺฑโป อตฺถิ, ตํ สนฺธาเยตํ วุตฺตํฯ</p>


<p>ติ นิสีทนฺติฯ ติ ตสฺมิํ ฐาเน ตํ มณฺฑปํ ปริวาเรตฺวา สทา ผลิตา อมฺพชมฺพุอาทโย รุกฺขา นิจฺจปุปฺผิตา จ จมฺปกมาลาทโยติ ทเสฺสติฯ ติ วิวิธปกฺขิสงฺฆสมากุลาฯ ติ มยูเรหิ โกญฺจสกุเณหิ จ อภิรุทา อุปคีตาฯ</p>


<p>ติ ‘‘ชีว ชีวา’’ติ เอวํ วิรวนฺตานํ ชีวญฺชีวกสกุณานมฺปิ เอตฺถ สโทฺท  อตฺถิฯ ติ ‘‘อุเฎฺฐหิ, จิตฺต, อุเฎฺฐหิ จิตฺตา’’ติ เอวํ วสฺสมานา อุฎฺฐวจิตฺตกสกุณาปิ ตตฺถ วิจรนฺติฯ ติ วนกุกฺกุฎกาฯ ติ  สุวณฺณกกฺกฎกาฯ ติ ปทุมวเนฯ ติ โปกฺขรสาตกา นาม สกุณาฯ</p>


<p>ติ สุกานญฺจ สาฬิกานญฺจ สโทฺท เอตฺถฯ ติ มนุสฺสมุขสกุณาฯ เต กิร ทฺวีหิ หเตฺถหิ สุวณฺณทณฺฑํ คเหตฺวา เอกํ โปกฺขรปตฺตํ อกฺกมิตฺวา อนนฺตเร โปกฺขรปเตฺต สุวณฺณทณฺฑํ นิกฺขิปนฺตา วิจรนฺติฯ ติ สา โปกฺขรณี สพฺพกาลํ โสภติฯ ติ กุเวรสฺส นฬินี ปทุมสรภูตา, สา ธรณี นาม โปกฺขรณี สทา นิรนฺตรํ โสภติฯ</p>


<p> ติ อิทํ เวสฺสวโณ อาฎานาฎิยํ รกฺขํ นิฎฺฐเปตฺวา ตสฺสา ปริกมฺมํ ทเสฺสโนฺต อาหฯ ตตฺถ ติ อตฺถญฺจ พฺยญฺชนญฺจ ปริโสเธตฺวา สุฎฺฐุ อุคฺคหิตาฯ ติ ปทพฺยญฺชนานิ อหาเปตฺวา  ปริปุณฺณํ อุคฺคหิตาฯ อตฺถมฺปิ ปาฬิมฺปิ วิสํวาเทตฺวา สพฺพโส วา ปน อปฺปคุณํ กตฺวา ภณนฺตสฺส หิ ปริตฺตํ เตชวนฺตํ น โหติ, สพฺพโส ปคุณํ กตฺวา ภณนฺตเสฺสว เตชวนฺตํ โหติฯ ลาภเหตุ อุคฺคเหตฺวา ภณนฺตสฺสาปิ อตฺถํ น สาเธติ, นิสฺสรณปเกฺข ฐตฺวา เมตฺตํ ปุเรจาริกํ กตฺวา ภณนฺตเสฺสว อตฺถาย โหตีติ ทเสฺสติฯ ติ ยกฺขปริจารโกฯ</p>


<p>ติ ฆรวตฺถุํ วาฯ ติ ตตฺถ นิพทฺธวาสํ วาฯ นฺติ สมาคมํฯ นฺติ น อาวาหยุตฺตํฯ นฺติ น วิวาหยุตฺตํฯ เตน สห อาวาหวิวาหํ น กเรยฺยุนฺติ อโตฺถฯ ติ ‘‘กฬารกฺขิ กฬารทนฺตา’’ติ เอวํ เอเตสํ อตฺตภาวํ อุปเนตฺวา วุตฺตาหิ ปริปุณฺณพฺยญฺชนาหิ ปริภาสาหิ ปริภาเสยฺยุํ ยกฺขอโกฺกเสหิ นาม อโกฺกเสยฺยุนฺติ อโตฺถฯ นฺติ ภิกฺขูนํ ปตฺตสทิสเมว โลหปตฺตํ โหติฯ ตํ สีเส นิกฺกุชฺชิตํ ยาว คลวาฎกา ภสฺสติฯ อถ นํ มเชฺฌ อโยขีเลน อาโกเฎนฺติฯ</p>


<p>ติ  โกธนาฯ ติ วิรุทฺธาฯ ติ กรณุตฺตริยาฯ ติ วจนํ น คณฺหนฺติ, อาณํ น กโรนฺติฯ นฺติ อฎฺฐวีสติยกฺขเสนาปตีนํฯ นฺติ ยกฺขเสนาปตีนํ เย มนสฺสา เตสํฯ ติ ปจฺจามิตฺตา เวริโนฯ นฺติ ปริตฺตํ วตฺวา อมนุเสฺส ปฎิกฺกมาเปตุํ อสโกฺกเนฺตน เอเตสํ ยกฺขานํ อุชฺฌาเปตพฺพํ, เอเต ชานาเปตพฺพาติ อโตฺถฯ</p>


<h3>ปริตฺตปริกมฺมกถา</h3>
<p>อิธ  ปน ฐตฺวา ปริตฺตสฺส ปริกมฺมํ กเถตพฺพํฯ ปฐมเมว หิ อาฎานาฎิยสุตฺตํ น ภณิตพฺพํ, เมตฺตสุตฺตํ ธชคฺคสุตฺตํ รตนสุตฺตนฺติ อิมานิ สตฺตาหํ ภณิตพฺพานิฯ สเจ มุญฺจติ, สุนฺทรํฯ โน เจ มุญฺจติ, อาฎานาฎิยสุตฺตํ ภณิตพฺพํ, ตํ ภณเนฺตน ภิกฺขุนา ปิฎฺฐํ วา มํสํ วา น ขาทิตพฺพํ, สุสาเน น วสิตพฺพํฯ กสฺมา? อมนุสฺสา โอกาสํ ลภนฺติฯ ปริตฺตกรณฎฺฐานํ หริตุปลิตฺตํ กาเรตฺวา ตตฺถ ปริสุทฺธํ อาสนํ ปญฺญเปตฺวา นิสีทิตพฺพํฯ</p>


<p>ปริตฺตการโก  ภิกฺขุ วิหารโต ฆรํ เนเนฺตหิ ผลกาวุเธหิ ปริวาเรตฺวา เนตโพฺพฯ อโพฺภกาเส นิสีทิตฺวา น วตฺตพฺพํ, ทฺวารวาตปานานิ ปิทหิตฺวา นิสิเนฺนน อาวุธหเตฺถหิ สํปริวาริเตน เมตฺตจิตฺตํ ปุเรจาริกํ กตฺวา วตฺตพฺพํฯ ปฐมํ สิกฺขาปทานิ คาหาเปตฺวา สีเล ปติฎฺฐิตสฺส ปริตฺตํ กาตพฺพํฯ เอวมฺปิ โมเจตุํ อสโกฺกเนฺตน วิหารํ อาเนตฺวา เจติยงฺคเณ นิปชฺชาเปตฺวา อาสนปูชํ กาเรตฺวา ทีเป ชาลาเปตฺวา เจติยงฺคณํ สมฺมชฺชิตฺวา มงฺคลกถา วตฺตพฺพาฯ สพฺพสนฺนิปาโต โฆเสตโพฺพฯ วิหารสฺส อุปวเน เชฎฺฐกรุโกฺข นาม โหติ, ตตฺถ ภิกฺขุสโงฺฆ ตุมฺหากํ อาคมนํ ปฎิมาเนตีติ ปหิณิตพฺพํฯ สพฺพสนฺนิปาตฎฺฐาเน อนาคนฺตุํ นาม น ลพฺภติฯ ตโต อมนุสฺสคหิตโก ‘‘ตฺวํ โก นามา’’ติ ปุจฺฉิตโพฺพฯ นาเม กถิเต นาเมเนว อาลปิตโพฺพฯ อิตฺถนฺนาม ตุยฺหํ มาลาคนฺธาทีสุ ปตฺติ อาสนปูชาย ปตฺติ ปิณฺฑปาเต ปตฺติ, ภิกฺขุสเงฺฆน ตุยฺหํ ปณฺณาการตฺถาย มหามงฺคลกถา วุตฺตา, ภิกฺขุสเงฺฆ  คารเวน เอตํ มุญฺจาหีติ โมเจตโพฺพฯ สเจ น มุญฺจติ, เทวตานํ อาโรเจตพฺพํ ‘‘ตุเมฺห ชานาถ, อยํ อมนุโสฺส อมฺหากํ วจนํ น กโรติ, มยํ พุทฺธอาณํ กริสฺสามา’’ติ ปริตฺตํ กาตพฺพํฯ เอตํ ตาว คิหีนํ ปริกมฺมํฯ สเจ ปน ภิกฺขุ อมนุเสฺสน คหิโต โหติ, อาสนานิ โธวิตฺวา สพฺพสนฺนิปาตํ โฆสาเปตฺวา คนฺธมาลาทีสุ ปตฺติํ ทตฺวา ปริตฺตํ ภณิตพฺพํฯ อิทํ ภิกฺขูนํ ปริกมฺมํฯ</p>


<p>นฺติ สพฺพสนฺนิปาตํ โฆสาเปตฺวา อฎฺฐวีสติ ยกฺขเสนาปตโย กนฺทิตพฺพาฯ นฺติ ‘‘อยํ ยโกฺข คณฺหาตี’’ติอาทีนิ ภณเนฺตน เตหิ สทฺธิํ กเถตพฺพํฯ ตตฺถ ติ สรีเร อธิมุจฺจติฯ ติ ตเสฺสว เววจนํฯ อถ วา ลคฺคติ น อเปตีติ วุตฺตํ โหติฯ ติ อุปฺปนฺนํ โรคํ วเฑฺฒโนฺต พาธติฯ ติ ตเสฺสว เววจนํฯ ติ อปฺปมํสโลหิตํ กโรโนฺต ทุกฺขาเปติฯ ติ ตเสฺสว เววจนํฯ ติ อปฺปมาทคาโห หุตฺวา มุญฺจิตุํ น อิจฺฉติ, เอวํ เอเตสํ วิรวิตพฺพํฯ</p>


<p> อิทานิ  เยสํ เอวํ วิรวิตพฺพํ, เต ทเสฺสตุํ นฺติอาทิมาหฯ ตตฺถ ติอาทีนิ เตสํ นามานิฯ เตสุ ติ  เวสฺสามิตฺตปพฺพตวาสี เอโก ยโกฺขฯ  ยุคนฺธรปพฺพตวาสีเยวฯ ติ หิริ จ เนตฺติ จ มนฺทิโย จฯ ติ มณิ จ มาณิ จ วโร จ ทีโฆ จฯ ติ เตหิ สห อโญฺญ เสรีสโก นามฯ ‘‘อิเมสํ ยกฺขานํ…เป.… อุชฺฌาเปตพฺพ’’นฺติ อยํ ยโกฺข อิมํ เหเฐติ วิเหเฐติ น มุญฺจตีติ เอวํ เอเตสํ ยกฺขเสนาปตีนํ อาโรเจตพฺพํฯ ตโต เต ภิกฺขุสโงฺฆ อตฺตโน ธมฺมอาณํ กโรติ, มยมฺปิ อมฺหากํ ยกฺขราชอาณํ กโรมาติ อุสฺสุกฺกํ กริสฺสนฺติฯ เอวํ อมนุสฺสานํ โอกาโส น ภวิสฺสติ, พุทฺธสาวกานํ ผาสุวิหาโร จ ภวิสฺสตีติ ทเสฺสโนฺต ‘‘อยํ โข สา, มาริส, อาฎานาฎิยา รกฺขา’’ติอาทิมาหฯ ตํ สพฺพํ, ตโต ปรญฺจ อุตฺตานตฺถเมวาติฯ</p>

</p>

</p>





