<h1>๔. อุปาทินฺนตฺติกํ</h1>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> อุปาทินฺนุปาทานิยํ    ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ ปฎิจฺจ เทฺว ขนฺธา; ปฎิสนฺธิกฺขเณ อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา กฎตฺตา จ รูปํ…เป.… เทฺว ขเนฺธ ปฎิจฺจ เทฺว ขนฺธา กฎตฺตา จ รูปํ; ขเนฺธ ปฎิจฺจ วตฺถุ, วตฺถุํ ขนฺธา; อุปาทินฺนุปาทานิยํ เอกํ มหาภูตํ ปฎิจฺจ ตโย มหาภูตา…เป.… เทฺว มหาภูเต ปฎิจฺจ เทฺว มหาภูตา, มหาภูเต ปฎิจฺจ กฎตฺตารูปํ อุปาทารูปํฯ (๑)</p>


<p>อุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิเย ขเนฺธ ปฎิจฺจ จิตฺตสมุฎฺฐานํ รูปํฯ (๒)</p>


<p>อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย จ อนุปาทินฺนุปาทานิโย จ ธมฺมา อุปฺปชฺชนฺติ เหตุปจฺจยา – อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูปํฯ (๓)</p>


<p>อนุปาทินฺนุปาทานิยํ  ธมฺมํ ปฎิจฺจ อนุปาทินฺนุปาทานิโย ธโมฺม  อุปฺปชฺชติ เหตุปจฺจยา – อนุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูปํ; อนุปาทินฺนุปาทานิยํ เอกํ มหาภูตํ ปฎิจฺจ ตโย มหาภูตา…เป.… มหาภูเต ปฎิจฺจ จิตฺตสมุฎฺฐานํ รูปํ อุปาทารูปํฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนอนุปาทานิยํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ ปฎิจฺจ เทฺว ขนฺธาฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนอนุปาทานิเย ขเนฺธ ปฎิจฺจ จิตฺตสมุฎฺฐานํ รูปํฯ (๒)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปฺปชฺชนฺติ เหตุปจฺจยา – อนุปาทินฺนอนุปาทานิยํ เอกํ  ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูปํฯ (๓)</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนอนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปฎิจฺจ  อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<h3>อารมฺมณปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ อารมฺมณปจฺจยา – อุปาทินฺนุปาทานิยํ เอกํ ขนฺธํ ปฎิจฺจ…เป.… ปฎิสนฺธิกฺขเณ…เป.…ฯ</p>


<p>อนุปาทินฺนุปาทานิยํ  ธมฺมํ ปฎิจฺจ…เป.…ฯ</p>


<p>อนุปาทินฺนอนุปาทานิยํ ธมฺมํ ปฎิจฺจ…เป.… อารมฺมณปจฺจยา… ตีณิฯ</p>


<h3>อธิปติปจฺจโย</h3>
<p> อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ อธิปติปจฺจยา – อนุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เอกํ มหาภูตํ ปฎิจฺจ…เป.… มหาภูเต ปฎิจฺจ จิตฺตสมุฎฺฐานํ รูปํ อุปาทารูปํฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ… ตีณิฯ</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ อธิปติปจฺจยา – อนุปาทินฺนอนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<h3>อนนฺตรปจฺจยาทิ</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ อนนฺตรปจฺจยา… สมนนฺตรปจฺจยา… สหชาตปจฺจยา – อุปาทินฺนุปาทานิยํ เอกํ ขนฺธํ ปฎิจฺจ…เป.… ปฎิสนฺธิกฺขเณ…เป.… เอกํ มหาภูตํ ปฎิจฺจ…เป.… มหาภูเต ปฎิจฺจ  กฎตฺตารูปํ อุปาทารูปํ; อสญฺญสตฺตานํ เอกํ มหาภูตํ ปฎิจฺจ…เป.… มหาภูเต ปฎิจฺจ กฎตฺตารูปํ อุปาทารูปํ ฯ</p>


<p>อุปาทินฺนุปาทานิยํ ธมฺมํ ปฎิจฺจ… ตีณิฯ</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ สหชาตปจฺจยา – อนุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ  …เป.… เอกํ มหาภูตํ ปฎิจฺจ…เป.… มหาภูเต ปฎิจฺจ จิตฺตสมุฎฺฐานํ รูปํ อุปาทารูปํฯ พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ</p>


<p>อนุปาทินฺนอนุปาทานิยํ ธมฺมํ ปฎิจฺจ… ตีณิฯ</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปฎิจฺจ…เป.… อนุปาทินฺนุปาทานิโย…เป.…ฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปฎิจฺจ อนุปาทินฺนุปาทานิโย…เป.…ฯ (๑)</p>


<h3>อญฺญมญฺญปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ อญฺญมญฺญปจฺจยา – อุปาทินฺนุปาทานิยํ เอกํ ขนฺธํ ปฎิจฺจ…เป.… ปฎิสนฺธิกฺขเณ อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา วตฺถุ จ…เป.… ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธา; เอกํ มหาภูตํ ปฎิจฺจ…เป.… เทฺว มหาภูเต ปฎิจฺจ เทฺว มหาภูตา; อสญฺญสตฺตานํ เอกํ มหาภูตํ…เป.…ฯ (๑)</p>


<p>อนุปาทินฺนุปาทานิยํ ธมฺมํ ปฎิจฺจ…เป.… พาหิรํ… อาหารสมุฎฺฐานํ… อุตุสมุฎฺฐานํ…เป.…ฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ…เป.…ฯ (๑)</p>


<h3>นิสฺสย-อุปนิสฺสยปจฺจยา</h3>
<p> อุปาทินฺนุปาทานิยํ ธมฺมํ ปฎิจฺจ นิสฺสยปจฺจยา… นวฯ อุปนิสฺสยปจฺจยา… ตีณิฯ</p>


<h3>ปุเรชาตปจฺจโย</h3>
<p> อุปาทินฺนุปาทานิยํ   ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ ปุเรชาตปจฺจยา… ตีณิฯ</p>


<h3>อาเสวนปจฺจโย</h3>
<p> อนุปาทินฺนุปาทานิยํ  ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ อาเสวนปจฺจยา – อนุปาทินฺนุปาทานิยํ เอกํ ขนฺธํ ปฎิจฺจ…เป.…ฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ อาเสวนปจฺจยา – อนุปาทินฺนอนุปาทานิยํ เอกํ ขนฺธํ ปฎิจฺจ…เป.…ฯ (๑)</p>


<h3>กมฺมปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ กมฺมปจฺจยา (เหตุปจฺจยสทิสา นว)ฯ</p>


<h3>วิปากปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ วิปากปจฺจยา… ตีณิฯ</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ วิปากปจฺจยา – เอกํ มหาภูตํ ปฎิจฺจ…เป.… มหาภูเต ปฎิจฺจ จิตฺตสมุฎฺฐานํ รูปํ อุปาทารูปํฯ</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ วิปากปจฺจยา – วิปากํ อนุปาทินฺนอนุปาทานิยํ เอกํ ขนฺธํ ปฎิจฺจ ตโย ขนฺธา…เป.… นวฯ</p>


<h3>อาหารปจฺจยาทิ</h3>
<p> อุปาทินฺนุปาทานิยํ  ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ อาหารปจฺจยา…เป.… อินฺทฺริยปจฺจยา… ฌานปจฺจยา… มคฺคปจฺจยา… สมฺปยุตฺตปจฺจยา… วิปฺปยุตฺตปจฺจยา… อตฺถิปจฺจยา… นตฺถิปจฺจยา… วิคตปจฺจยา… อวิคตปจฺจยาฯ</p>


<p>(ยถา กุสลตฺติกสฺส ปฎิจฺจวาโร สชฺฌายมเคฺคน วิตฺถาริโต, เอวํ วิตฺถาเรตพฺพํฯ)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา   นว, อารมฺมเณ ตีณิ, อธิปติยา ปญฺจ, อนนฺตเร ตีณิ, สมนนฺตเร ตีณิ, สหชาเต นว, อญฺญมเญฺญ ตีณิ, นิสฺสเย นว, อุปนิสฺสเย ตีณิ, ปุเรชาเต ตีณิ, อาเสวเน เทฺว, กเมฺม นว, วิปาเก นว, อาหาเร นว, อินฺทฺริเย นว, ฌาเน นว, มเคฺค นว, สมฺปยุเตฺต ตีณิ, วิปฺปยุเตฺต นว, อตฺถิยา นว, นตฺถิยา ตีณิ, วิคเต ตีณิ, อวิคเต นวฯ</p>


<h3>เหตุทุกํ</h3>
<p>เหตุปจฺจยา อารมฺมเณ ตีณิ…เป.… อวิคเต นวฯ</p>


<p>(ยถา กุสลตฺติเก ปฎิจฺจคณนา สชฺฌายมเคฺคน คณิตา, เอวํ คเณตพฺพํฯ)</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> อุปาทินฺนุปาทานิยํ  ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุกํ อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา, เทฺว ขเนฺธ ปฎิจฺจ เทฺว ขนฺธา, อเหตุกปฎิสนฺธิกฺขเณ อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา กฎตฺตา จ รูปํ…เป.… เทฺว ขเนฺธ ปฎิจฺจ เทฺว ขนฺธา กฎตฺตา จ รูปํ; ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธา; เอกํ มหาภูตํ ปฎิจฺจ ตโย มหาภูตา…เป.… มหาภูเต ปฎิจฺจ กฎตฺตารูปํ อุปาทารูปํ; อสญฺญสตฺตานํ เอกํ มหาภูตํ ปฎิจฺจ…เป.… มหาภูเต ปฎิจฺจ กฎตฺตารูปํ อุปาทารูปํฯ (๑)</p>


<p>อุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุเก อุปาทินฺนุปาทานิเย ขเนฺธ  ปฎิจฺจ จิตฺตสมุฎฺฐานํ รูปํฯ (๒)</p>


<p>อุปาทินฺนุปาทานิยํ  ธมฺมํ ปฎิจฺจ อุปาทินฺนุปาทานิโย จ อนุปาทินฺนุปาทานิโย จ ธมฺมา อุปฺปชฺชนฺติ นเหตุปจฺจยา – อเหตุกํ อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูปํฯ (๓)</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุกํ อนุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูปํฯ อนุปาทินฺนุปาทานิยํ เอกํ มหาภูตํ…เป.… มหาภูเต ปฎิจฺจ จิตฺตสมุฎฺฐานํ รูปํ อุปาทารูปํฯ พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.… มหาภูเต ปฎิจฺจ อุปาทารูปํฯ วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ วิจิกิจฺฉาสหคโต อุทฺธจฺจสหคโต โมโหฯ (๑)</p>


<p>อุปาทินฺนุปาทานิยญฺจ  อนุปาทินฺนุปาทานิยญฺจ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุเก อุปาทินฺนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<h3>นอารมฺมณปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา – ปฎิสนฺธิกฺขเณ อุปาทินฺนุปาทานิเย ขเนฺธ ปฎิจฺจ กฎตฺตารูปํ, ขเนฺธ ปฎิจฺจ วตฺถุ, เอกํ มหาภูตํ ปฎิจฺจ…เป.… อสญฺญสตฺตานํ เอกํ มหาภูตํ ปฎิจฺจ…เป.…ฯ (๑)</p>


<p>อุปาทินฺนุปาทานิยํ  ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา – อุปาทินฺนุปาทานิเย ขเนฺธ ปฎิจฺจ จิตฺตสมุฎฺฐานํ รูปํฯ (๒)</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา – อนุปาทินฺนุปาทานิเย ขเนฺธ ปฎิจฺจ จิตฺตสมุฎฺฐานํ รูปํ, เอกํ มหาภูตํ ปฎิจฺจ …เป.… พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา – อนุปาทินฺนอนุปาทานิเย ขเนฺธ ปฎิจฺจ จิตฺตสมุฎฺฐานํ รูปํฯ (๑)</p>


<p>อนุปาทินฺนุปาทานิยญฺจ  อนุปาทินฺนอนุปาทานิยญฺจ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา – อนุปาทินฺนอนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา – อุปาทินฺนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<h3>นอธิปติปจฺจโย</h3>
<p> อุปาทินฺนุปาทานิยํ  ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นอธิปติปจฺจยา (ปฎิสนฺธิ ปริปุณฺณํ)… ตีณิฯ</p>


<p>อนุปาทินฺนุปาทานิยํ ธมฺมํ ปฎิจฺจ… เอกาฯ</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ นอธิปติปจฺจยา – อนุปาทินฺนอนุปาทานิเย ขเนฺธ ปฎิจฺจ อนุปาทินฺนอนุปาทานิยา อธิปติฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ  ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอธิปติปจฺจยา – อุปาทินฺนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ</p>


<h3>นอนนฺตรปจฺจยาทิ</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นอนนฺตรปจฺจยา…เป.… นสมนนฺตรปจฺจยา…. นอญฺญมญฺญปจฺจยา… นอุปนิสฺสยปจฺจยา… นปุเรชาตปจฺจยา… นปจฺฉาชาตปจฺจยา… นอาเสวนปจฺจยา…เป.…ฯ</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ นอาเสวนปจฺจยา – วิปากํ อนุปาทินฺนอนุปาทานิยํ เอกํ ขนฺธํ ปฎิจฺจ ตโย ขนฺธา (สํขิตฺตํ)ฯ</p>


<h3>นกมฺมปจฺจโย</h3>
<p> อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นกมฺมปจฺจยา  – อนุปาทินฺนุปาทานิเย ขเนฺธ ปฎิจฺจ อนุปาทินฺนุปาทานิยา เจตนา ฯ พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ นกมฺมปจฺจยา – กุสเล อนุปาทินฺนอนุปาทานิเย ขเนฺธ ปฎิจฺจ อนุปาทินฺนอนุปาทานิยา เจตนาฯ (๒)</p>


<h3>นวิปากปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นวิปากปจฺจยา – อสญฺญสตฺตานํ เอกํ มหาภูตํ ปฎิจฺจ…เป.… มหาภูเต ปฎิจฺจ กฎตฺตารูปํ อุปาทารูปํฯ (๑)</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นวิปากปจฺจยา… เอกา ฯ</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ นวิปากปจฺจยา – กุสลํ อนุปาทินฺนอนุปาทานิยํ เอกํ ขนฺธํ ปฎิจฺจ ตโย ขนฺธา… ตีณิฯ</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นวิปากปจฺจยา – กุสเล อนุปาทินฺนอนุปาทานิเย ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<h3>นอาหารปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นอาหารปจฺจยา – อสญฺญสตฺตานํ เอกํ มหาภูตํ ปฎิจฺจ…เป.…ฯ (๑)</p>


<p>อนุปาทินฺนุปาทานิยํ  ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอาหารปจฺจยา – พาหิรํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ (๑)</p>


<h3>นอินฺทฺริยปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นอินฺทฺริยปจฺจยา – อสญฺญสตฺตานํ มหาภูเต ปฎิจฺจ รูปชีวิตินฺทฺริยํฯ (๑)</p>


<p>อนุปาทินฺนุปาทานิยํ  ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นอินฺทฺริยปจฺจยา – พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ (๑)</p>


<h3>นฌานปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นฌานปจฺจยา – ปญฺจวิญฺญาณสหคตํ เอกํ ขนฺธํ ปฎิจฺจ ตโย ขนฺธา…เป.… อสญฺญสตฺตานํ เอกํ มหาภูตํ ปฎิจฺจ  …เป.…ฯ (๑)</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นฌานปจฺจยา – พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ (๑)</p>


<h3>นมคฺคปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นมคฺคปจฺจยา – อเหตุกํ อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา… ปญฺจฯ</p>


<h3>นสมฺปยุตฺตปจฺจโย</h3>
<p> อุปาทินฺนุปาทานิยํ  ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นสมฺปยุตฺตปจฺจยา (นอารมฺมณปจฺจยสทิสํ)ฯ</p>


<h3>นวิปฺปยุตฺตปจฺจโย</h3>
<p> อุปาทินฺนุปาทานิยํ ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ นวิปฺปยุตฺตปจฺจยา – อรูเป อุปาทินฺนุปาทานิยํ เอกํ ขนฺธํ ปฎิจฺจ ตโย ขนฺธา…เป.… อสญฺญสตฺตานํ เอกํ มหาภูตํ ปฎิจฺจ…เป.…ฯ (๑)</p>


<p>อนุปาทินฺนุปาทานิยํ ธมฺมํ ปฎิจฺจ อนุปาทินฺนุปาทานิโย ธโมฺม อุปฺปชฺชติ นวิปฺปยุตฺตปจฺจยา – อรูเป อนุปาทินฺนุปาทานิยํ เอกํ ขนฺธํ ปฎิจฺจ ตโยขนฺธา…เป.… พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปฎิจฺจ…เป.…ฯ (๑)</p>


<p>อนุปาทินฺนอนุปาทานิยํ ธมฺมํ ปฎิจฺจ อนุปาทินฺนอนุปาทานิโย ธโมฺม อุปฺปชฺชติ นวิปฺปยุตฺตปจฺจยา – อรูเป อนุปาทินฺนอนุปาทานิยํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ ปฎิจฺจ เทฺว ขนฺธาฯ (๑)</p>


<h3>โนนตฺถิ-โนวิคตปจฺจยา</h3>
<p> อุปาทินฺนุปาทานิยํ  ธมฺมํ ปฎิจฺจ อุปาทินฺนุปาทานิโย ธโมฺม อุปฺปชฺชติ โนนตฺถิปจฺจยา… โนวิคตปจฺจยาฯ</p>


<p>(ยถา กุสลตฺติเก  ปจฺจนียวาโร วิตฺถาริโต, เอวํ วิตฺถาเรตโพฺพฯ)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา  ปญฺจ, นอารมฺมเณ ฉ, นอธิปติยา ฉ, นอนนฺตเร ฉ, นสมนนฺตเร ฉ, นอญฺญมเญฺญ ฉ, นอุปนิสฺสเย ฉ, นปุเรชาเต สตฺต, นปจฺฉาชาเต นว, นอาเสวเน นว, นกเมฺม เทฺว, นวิปาเก ฉ, นอาหาเร เทฺว, นอินฺทฺริเย เทฺว, นฌาเน เทฺว, นมเคฺค ปญฺจ, นสมฺปยุเตฺต ฉ, นวิปฺปยุเตฺต ตีณิ, โนนตฺถิยา ฉ, โนวิคเต ฉฯ</p>


<h3>นเหตุทุกํ</h3>
<p>นเหตุปจฺจยา นอารมฺมเณ จตฺตาริ, นอธิปติยา ปญฺจ, นอนนฺตเร จตฺตาริ…เป.… นอาเสวเน ปญฺจ, นกเมฺม เอกํ, นวิปาเก เทฺว…เป.… นฌาเน เทฺว, นมเคฺค ปญฺจ, นสมฺปยุเตฺต จตฺตาริ, นวิปฺปยุเตฺต เทฺว…เป.… โนวิคเต จตฺตาริฯ</p>


<p>(ยถา กุสลตฺติเก คณนา, เอวํ คเณตพฺพํฯ)</p>


<h3>ปจฺจนียํฯ</h3>
<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา นอารมฺมเณ ฉ…เป.… นปุเรชาเต สตฺต, นปจฺฉาชาเต นว, นอาเสวเน นว, นกเมฺม เทฺว, นวิปาเก ฉ, นสมฺปยุเตฺต ฉ, นวิปฺปยุเตฺต ตีณิ…เป.… โนวิคเต ฉฯ</p>


<p>(ยถา กุสลตฺติเก อนุโลมปจฺจนียคณนา, เอวํ คเณตพฺพาฯ)</p>

</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา   อารมฺมเณ เทฺว…เป.… สหชาเต ปญฺจ, อญฺญมเญฺญ เทฺว, นิสฺสเย ปญฺจ, อุปนิสฺสเย เทฺว, ปุเรชาเต เทฺว, อาเสวเน เอกํ, กเมฺม ปญฺจ…เป.… ฌาเน ปญฺจ, มเคฺค เอกํ, สมฺปยุเตฺต เทฺว, วิปฺปยุเตฺต ปญฺจ…เป.… อวิคเต ปญฺจฯ</p>


<p>(ยถา กุสลตฺติเก ปจฺจนียานุโลมคณนา, เอวํ คเณตพฺพาฯ)</p>

</p>

</p>


<h2>๒. สหชาตวาโร</h2>
<h3>๑-๔. ปจฺจยจตุกฺกํ</h3>
<p> อุปาทินฺนุปาทานิยํ ธมฺมํ สหชาโต อุปาทินฺนุปาทานิโย ธโมฺม อุปฺปชฺชติ เหตุปจฺจยาฯ (ปฎิจฺจวาโรปิ สหชาตวาโรปิ สทิโสฯ)</p>

</p>


<h2>๓. ปจฺจยวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> อุปาทินฺนุปาทานิยํ   ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิยํ เอกํ ขนฺธํ ปจฺจยา ตโย ขนฺธา…เป.… ปฎิสนฺธิกฺขเณ…เป.… ขเนฺธ ปจฺจยา วตฺถุ, วตฺถุํ ปจฺจยา ขนฺธา; เอกํ มหาภูตํ ปจฺจยา ตโย มหาภูตา…เป.… มหาภูเต ปจฺจยา กฎตฺตารูปํ อุปาทารูปํ; วตฺถุํ ปจฺจยา อุปาทินฺนุปาทานิยา ขนฺธาฯ (๑)</p>


<p>อุปาทินฺนุปาทานิยํ  ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิเย ขเนฺธ ปจฺจยา จิตฺตสมุฎฺฐานํ รูปํ; วตฺถุํ ปจฺจยา อนุปาทินฺนุปาทานิยา ขนฺธาฯ (๒)</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ เหตุปจฺจยา – วตฺถุํ ปจฺจยา อนุปาทินฺนอนุปาทานิยา ขนฺธาฯ (๓)</p>


<p>อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย จ อนุปาทินฺนุปาทานิโย จ ธมฺมา อุปฺปชฺชนฺติ เหตุปจฺจยา – อุปาทินฺนุปาทานิยํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.…ฯ (๔)</p>


<p> อนุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ เหตุปจฺจยา… เอกาฯ</p>


<p>อนุปาทินฺนอนุปาทานิยํ  ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ เหตุปจฺจยา… ตีณิฯ</p>


<p>อุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนอนุปาทานิยํ เอกํ ขนฺธญฺจ วตฺถุญฺจ  ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ (๑)</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนอนุปาทานิเย ขเนฺธ จ มหาภูเต จ ปจฺจยา จิตฺตสมุฎฺฐานํ รูปํฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิเย ขเนฺธ จ มหาภูเต จ ปจฺจยา จิตฺตสมุฎฺฐานํ รูปํ; อนุปาทินฺนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ (๑)</p>


<h3>อารมฺมณปจฺจโย</h3>
<p> อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ อารมฺมณปจฺจยา – อุปาทินฺนุปาทานิยํ เอกํ ขนฺธํ ปจฺจยา ตโย ขนฺธา…เป.… เทฺว ขเนฺธ ปจฺจยา เทฺว ขนฺธา; ปฎิสนฺธิกฺขเณ อุปาทินฺนุปาทานิยํ เอกํ ขนฺธํ ปจฺจยา ตโย ขนฺธา…เป.… เทฺว ขเนฺธ ปจฺจยา เทฺว ขนฺธา; วตฺถุํ ปจฺจยา ขนฺธา; จกฺขายตนํ  ปจฺจยา จกฺขุวิญฺญาณํ…เป.… กายายตนํ ปจฺจยา กายวิญฺญาณํ; วตฺถุํ ปจฺจยา อุปาทินฺนุปาทานิยา ขนฺธาฯ (๑)</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ อารมฺมณปจฺจยา – วตฺถุํ ปจฺจยา อนุปาทินฺนุปาทานิยา ขนฺธาฯ (๒)</p>


<p>อุปาทินฺนุปาทานิยํ  ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ อารมฺมณปจฺจยา – วตฺถุํ ปจฺจยา อนุปาทินฺนอนุปาทานิยา ขนฺธา ฯ (๓)</p>


<p>อนุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ อารมฺมณปจฺจยา – อนุปาทินฺนุปาทานิยํ เอกํ ขนฺธํ ปจฺจยา ตโย ขนฺธา…เป.… เทฺว ขเนฺธ ปจฺจยา เทฺว ขนฺธาฯ (๑)</p>


<p>อนุปาทินฺนอนุปาทานิยํ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ อารมฺมณปจฺจยา – อนุปาทินฺนอนุปาทานิยํ เอกํ ขนฺธํ ปจฺจยา ตโย ขนฺธา…เป.… เทฺว ขเนฺธ ปจฺจยา เทฺว ขนฺธาฯ (๑)</p>


<p>อุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ อารมฺมณปจฺจยา – อนุปาทินฺนอนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ อารมฺมณปจฺจยา – อนุปาทินฺนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ (๑)</p>


<h3>อธิปติปจฺจโย</h3>
<p> อุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ อธิปติปจฺจยา – วตฺถุํ ปจฺจยา อนุปาทินฺนุปาทานิยา ขนฺธาฯ (๑)</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ อธิปติปจฺจยา – วตฺถุํ ปจฺจยา อนุปาทินฺนอนุปาทานิยา ขนฺธาฯ (๒)</p>


<p>อนุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ อธิปติปจฺจยา… เอกาฯ</p>


<p>อนุปาทินฺนอนุปาทานิยํ  ธมฺมํ ปจฺจยา… ติโสฺสฯ</p>


<p>อุปาทินฺนุปาทานิยญฺจ   อนุปาทินฺนอนุปาทานิยญฺจ ธมฺมํ ปจฺจยา…เป.… อธิปติปจฺจยา…เป.…ฯ (๑)</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา…เป.… อธิปติปจฺจยาฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ อธิปติปจฺจยา – อนุปาทินฺนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ (๑)</p>


<h3>อนนฺตรปจฺจโย</h3>
<p> อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ อนนฺตรปจฺจยาฯ</p>


<p>(จตุวีสติปจฺจยา วิตฺถาเรตพฺพา, อวิคตปจฺจยาฯ)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา เอกาทส, อารมฺมเณ สตฺต, อธิปติยา นว, อนนฺตเร สตฺต, สมนนฺตเร สตฺต, สหชาเต เอกาทส, อญฺญมเญฺญ สตฺต, นิสฺสเย เอกาทส, อุปนิสฺสเย สตฺต, ปุเรชาเต สตฺต, อาเสวเน ฉ, กเมฺม เอกาทส, วิปาเก เอกาทส, อาหาเร เอกาทส, อินฺทฺริเย เอกาทส, ฌาเน เอกาทส, มเคฺค เอกาทส, สมฺปยุเตฺต สตฺต, วิปฺปยุเตฺต เอกาทส, อตฺถิยา เอกาทส, นตฺถิยา สตฺต, วิคเต สตฺต, อวิคเต เอกาทสฯ</p>


<h3>เหตุทุกํ</h3>
<p>เหตุปจฺจยา  อารมฺมเณ สตฺต…เป.… อวิคเต เอกาทสฯ</p>


<p>(ยถา กุสลตฺติเก คณนา เอวํ คเณตพฺพาฯ)</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> อุปาทินฺนุปาทานิยํ   ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุกํ อุปาทินฺนุปาทานิยํ เอกํ ขนฺธํ ปจฺจยา…เป.… อเหตุกปฎิสนฺธิกฺขเณ…เป.… อสญฺญสตฺตานํ เอกํ มหาภูตํ…เป.… จกฺขายตนํ ปจฺจยา จกฺขุวิญฺญาณํ…เป.… กายายตนํ ปจฺจยา กายวิญฺญาณํ; วตฺถุํ ปจฺจยา อเหตุกา อุปาทินฺนุปาทานิยา ขนฺธาฯ (๑)</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุเก อุปาทินฺนุปาทานิเย ขเนฺธ ปจฺจยา จิตฺตสมุฎฺฐานํ รูปํ; วตฺถุํ ปจฺจยา อเหตุกา อนุปาทินฺนุปาทานิยา ขนฺธา; วตฺถุํ ปจฺจยา วิจิกิจฺฉาสหคโต อุทฺธจฺจสหคโต โมโหฯ (๒)</p>


<p>อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย จ อนุปาทินฺนุปาทานิโย จ ธมฺมา อุปฺปชฺชนฺติ นเหตุปจฺจยา – อเหตุกํ อุปาทินฺนุปาทานิยํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.…ฯ (๓)</p>


<p>อนุปาทินฺนุปาทานิยํ  ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุกํ อนุปาทินฺนุปาทานิยํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ…เป.… รูปํ; วิจิกิจฺฉาสหคเต อุทฺธจฺจสหคเต ขเนฺธ ปจฺจยา วิจิกิจฺฉาสหคโต อุทฺธจฺจสหคโต โมโหฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุเก อุปาทินฺนุปาทานิเย ขเนฺธ จ มหาภูเต จ ปจฺจยา จิตฺตสมุฎฺฐานํ  รูปํ; อเหตุกํ อนุปาทินฺนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธา; วิจิกิจฺฉาสหคเต อุทฺธจฺจสหคเต ขเนฺธ จ วตฺถุญฺจ ปจฺจยา วิจิกิจฺฉาสหคโต อุทฺธจฺจสหคโต โมโหฯ (๑)</p>


<h3>นอารมฺมณปจฺจโย</h3>
<p> อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ นอารมฺมณปจฺจยา (สํขิตฺตํ)ฯ</p>


<h3>นอธิปติปจฺจโย</h3>
<p> อุปาทินฺนุปาทานิยํ  ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ นอธิปติปจฺจยา – อุปาทินฺนุปาทานิยํ เอกํ ขนฺธํ ปจฺจยา…เป.…ฯ (๑)</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นอธิปติปจฺจยา – อุปาทินฺนุปาทานิเย ขเนฺธ ปจฺจยา จิตฺตสมุฎฺฐานํ รูปํ; วตฺถุํ ปจฺจยา อนุปาทินฺนุปาทานิยา ขนฺธาฯ (๒)</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นอธิปติปจฺจยา – วตฺถุํ ปจฺจยา อนุปาทินฺนอนุปาทานิยา อธิปติฯ (๓)</p>


<p>อุปาทินฺนุปาทานิยํ  ธมฺมํ ปจฺจยา อุปาทินฺนุปาทานิโย จ อนุปาทินฺนุปาทานิโย จ ธมฺมา อุปฺปชฺชนฺติ นอธิปติปจฺจยา – อุปาทินฺนุปาทานิยํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.…ฯ (๔)</p>


<p>อนุปาทินฺนุปาทานิยํ ธมฺมํ ปจฺจยาฯ (เอกา ปญฺหาฯ)</p>


<p>อนุปาทินฺนอนุปาทานิยํ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นอธิปติปจฺจยา – อนุปาทินฺนอนุปาทานิเย ขเนฺธ ปจฺจยา อนุปาทินฺนอนุปาทานิยา อธิปติฯ (๑)</p>


<p>อุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา  อนุปาทินฺนอนุปาทานิโย ธโมฺม อุปฺปชฺชติ น อธิปติปจฺจยา – อนุปาทินฺนอนุปาทานิเย ขเนฺธ จ วตฺถุญฺจ ปจฺจยา อนุปาทินฺนอนุปาทานิยา อธิปติฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นอธิปติปจฺจยา – อุปาทินฺนุปาทานิเย ขเนฺธ จ มหาภูเต จ ปจฺจยา จิตฺตสมุฎฺฐานํ รูปํ; อนุปาทินฺนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ (๑)</p>


<h3>นอนนฺตรปจฺจยาทิ</h3>
<p> อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ นอนนฺตรปจฺจยา… นสมนนฺตรปจฺจยา… นอญฺญมญฺญปจฺจยา… นอุปนิสฺสยปจฺจยา… นปุเรชาตปจฺจยา… นปจฺฉาชาตปจฺจยา… นอาเสวนปจฺจยา…เป.…ฯ</p>


<h3>นกมฺมปจฺจโย</h3>
<p> อุปาทินฺนุปาทานิยํ  ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นกมฺมปจฺจยา – วตฺถุํ ปจฺจยา อนุปาทินฺนุปาทานิยา เจตนาฯ (๑)</p>


<p>อุปาทินฺนุปาทานิยํ  ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นกมฺมปจฺจยา – วตฺถุํ ปจฺจยา กุสลา อนุปาทินฺนอนุปาทานิยา เจตนาฯ (๒)</p>


<p>อนุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นกมฺมปจฺจยา – อนุปาทินฺนุปาทานิเย ขเนฺธ ปจฺจยา อนุปาทินฺนุปาทานิยา เจตนาฯ พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ ปจฺจยา…เป.…ฯ (๑)</p>


<p>อนุปาทินฺนอนุปาทานิยํ  ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นกมฺมปจฺจยา – กุสเล อนุปาทินฺนอนุปาทานิเย ขเนฺธ ปจฺจยา อนุปาทินฺนอนุปาทานิยา เจตนาฯ (๑)</p>


<p>อุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นกมฺมปจฺจยา – กุสเล อนุปาทินฺนอนุปาทานิเย ขเนฺธ จ วตฺถุญฺจ ปจฺจยา อนุปาทินฺนอนุปาทานิยา กุสลา เจตนาฯ (๑)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นกมฺมปจฺจยา – อนุปาทินฺนุปาทานิเย ขเนฺธ จ วตฺถุญฺจ ปจฺจยา อนุปาทินฺนุปาทานิยา เจตนาฯ (๑)</p>


<h3>นวิปากปจฺจโย</h3>
<p> อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ นวิปากปจฺจยา – อสญฺญสตฺตานํ เอกํ มหาภูตํ ปจฺจยา…เป.… (๑)ฯ</p>


<p>อุปาทินฺนุปาทานิยํ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นวิปากปจฺจยา; วตฺถุํ ปจฺจยา อนุปาทินฺนุปาทานิยา ขนฺธาฯ (๒)</p>


<p>อุปาทินฺนุปาทานิยํ  ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นวิปากปจฺจยา – วตฺถุํ ปจฺจยา กุสลา อนุปาทินฺนอนุปาทานิยา ขนฺธาฯ (๓)</p>


<p>อนุปาทินฺนุปาทานิยํ  ธมฺมํ ปจฺจยา… เอกาฯ</p>


<p>อนุปาทินฺนอนุปาทานิยํ ธมฺมํ ปจฺจยา… ตีณิฯ</p>


<p>อุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา อนุปาทินฺนอนุปาทานิโย ธโมฺม อุปฺปชฺชติ นวิปากปจฺจยาฯ (สํขิตฺตํฯ)</p>


<p>อนุปาทินฺนุปาทานิยญฺจ อนุปาทินฺนอนุปาทานิยญฺจ ธมฺมํ ปจฺจยา  อนุปาทินฺนุปาทานิโย ธโมฺม อุปฺปชฺชติ นวิปากปจฺจยาฯ (สํขิตฺตํฯ)</p>


<p>อุปาทินฺนุปาทานิยญฺจ อนุปาทินฺนุปาทานิยญฺจ ธมฺมํ ปจฺจยา อนุปาทินฺนุปาทานิโย ธโมฺม อุปฺปชฺชติ นวิปากปจฺจยา – อนุปาทินฺนุปาทานิยํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ จ วตฺถุญฺจ ปจฺจยา เทฺว ขนฺธาฯ</p>


<h3>นอาหารปจฺจยาทิ</h3>
<p> อุปาทินฺนุปาทานิยํ ธมฺมํ ปจฺจยา อุปาทินฺนุปาทานิโย ธโมฺม อุปฺปชฺชติ นอาหารปจฺจยา… นอินฺทฺริยปจฺจยา… นฌานปจฺจยา… นมคฺคปจฺจยา… นสมฺปยุตฺตปจฺจยา… นวิปฺปยุตฺตปจฺจยา… โนนตฺถิปจฺจยา… โนวิคตปจฺจยา (สํขิตฺตํ)ฯ</p>


<h2>๒. ปจฺจยปจฺจนียํ</h2>
<h3>๒. สงฺขฺยาวาโร</h3>
<p> นเหตุยา ปญฺจ, นอารมฺมเณ ฉ, นอธิปติยา อฎฺฐ, นอนนฺตเร ฉ, นสมนนฺตเร ฉ, นอญฺญมเญฺญ ฉ, นอุปนิสฺสเย ฉ, นปุเรชาเต สตฺต, นปจฺฉาชาเต เอกาทส, นอาเสวเน เอกาทส , นกเมฺม ฉ, นวิปาเก ทส, นอาหาเร เทฺว, นอินฺทฺริเย เทฺว, นฌาเน เทฺว, นมเคฺค ปญฺจ, น สมฺปยุเตฺต ฉ, นวิปฺปยุเตฺต ตีณิ, โนนตฺถิยา ฉ, โนวิคเต ฉ (วิตฺถาเรน คเณตพฺพํ)ฯ</p>


<h3>๓. ปจฺจยานุโลมปจฺจนียํ</h3>
<p> เหตุปจฺจยา นอารมฺมเณ ฉ…เป.… โนวิคเต ฉฯ (วิตฺถาเรน คเณตพฺพํฯ)</p>


<h3>๔. ปจฺจยปจฺจนียานุโลมํ</h3>
<p> นเหตุปจฺจยา อารมฺมเณ จตฺตาริ…เป.… อวิคเต ปญฺจฯ</p>

</p>


<h2>๔. นิสฺสยวาโร</h2>
<p> อุปาทินฺนุปาทานิยํ   ธมฺมํ นิสฺสาย อุปาทินฺนุปาทานิโย ธโมฺม อุปฺปชฺชติ เหตุปจฺจยา – อุปาทินฺนุปาทานิยํ เอกํ ขนฺธํ นิสฺสาย ตโย ขนฺธา, ตโย ขเนฺธ นิสฺสาย… (สํขิตฺตํ)ฯ (ปจฺจยวาโรปิ นิสฺสยวาโรปิ สทิโส)ฯ</p>

</p>


<h2>๕. สํสฎฺฐวาโร</h2>
<h2>๑. ปจฺจยานุโลมํ</h2>
<h3>เหตุปจฺจโย</h3>
<p> อุปาทินฺนุปาทานิยํ ธมฺมํ สํสโฎฺฐ อุปาทินฺนุปาทานิโย ธโมฺม อุปฺปชฺชติ เหตุปจฺจยา  – อุปาทินฺนุปาทานิยํ เอกํ ขนฺธํ สํสฎฺฐา ตโย ขนฺธา, ตโย ขเนฺธ สํสโฎฺฐ เอโก ขโนฺธ, เทฺว ขเนฺธ สํสฎฺฐา เทฺว ขนฺธา, ปฎิสนฺธิกฺขเณ อุปาทินฺนุปาทานิยํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ สํสฎฺฐา เทฺว ขนฺธาฯ (๑)</p>


<p>อนุปาทินฺนุปาทานิยํ ธมฺมํ สํสโฎฺฐ อนุปาทินฺนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนุปาทานิยํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ สํสฎฺฐา เทฺว ขนฺธาฯ (๑)</p>


<p>อนุปาทินฺนอนุปาทานิยํ ธมฺมํ สํสโฎฺฐ อนุปาทินฺนอนุปาทานิโย ธโมฺม อุปฺปชฺชติ เหตุปจฺจยา – อนุปาทินฺนอนุปาทานิยํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ สํสฎฺฐา เทฺว ขนฺธาฯ (๑) (สํขิตฺตํฯ)</p>


<h3>สงฺขฺยาวาโร</h3>
<p> เหตุยา ตีณิ…เป.… อธิปติยา เทฺว…เป.… อาเสวเน เทฺว…เป.… วิปาเก เทฺว…เป.… อวิคเต ตีณิฯ</p>


<p>(ยถา  กุสลตฺติเก คณนา, เอวํ คเณตพฺพาฯ)</p>

</p>


<h2>๒. ปจฺจยปจฺจนียํ</h2>
<h3>นเหตุปจฺจโย</h3>
<p> อุปาทินฺนุปาทานิยํ  ธมฺมํ สํสโฎฺฐ อุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุกํ อุปาทินฺนุปาทานิยํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ สํสฎฺฐา เทฺว ขนฺธา; อเหตุกปฎิสนฺธิกฺขเณ…เป.…ฯ (๑)</p>


<p>อนุปาทินฺนุปาทานิยํ  ธมฺมํ สํสโฎฺฐ อนุปาทินฺนุปาทานิโย ธโมฺม อุปฺปชฺชติ นเหตุปจฺจยา – อเหตุกํ อนุปาทินฺนุปาทานิยํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ สํสฎฺฐา เทฺว ขนฺธา; วิจิกิจฺฉาสหคเต อุทฺธจฺจสหคเต ขเนฺธ สํสโฎฺฐ วิจิกิจฺฉาสหคโต อุทฺธจฺจสหคโต โมโหฯ (๑) (สํขิตฺตํฯ)</p>


<p>นเหตุยา เทฺว, น อธิปติยา ตีณิ…เป.… นวิปฺปยุเตฺต ตีณิฯ (สํขิตฺตํฯ)</p>

</p>


<h2>๓. ปจฺจยานุโลมปจฺจนียํ</h2>
<p>เหตุปจฺจยา นอธิปติยา ตีณิ…เป.… นวิปฺปยุเตฺต ตีณิฯ</p>


<h2>๔. ปจฺจยปจฺจนียานุโลมํ</h2>
<p>นเหตุปจฺจยา อารมฺมเณ เทฺว…เป.… อวิคเต เทฺวฯ</p>

</p>


<h3>๖. สมฺปยุตฺตวาโร</h3>
<p> อุปาทินฺนุปาทานิยํ ธมฺมํ สมฺปยุโตฺต อุปาทินฺนุปาทานิโย ธโมฺม อุปฺปชฺชติ เหตุปจฺจยาฯ (สํขิตฺตํฯ) เหตุยา ตีณิ…เป.… อวิคเต ตีณิฯ</p>


<p>(สํสฎฺฐวาโรปิ สมฺปยุตฺตวาโรปิ สทิโส ฯ)</p>

</p>


<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> อุปาทินฺนุปาทานิโย   ธโมฺม อุปาทินฺนุปาทานิยสฺส ธมฺมสฺส เหตุปจฺจเยน ปจฺจโย – อุปาทินฺนุปาทานิยา เหตู สมฺปยุตฺตกานํ ขนฺธานํ เหตุปจฺจเยน ปจฺจโย; ปฎิสนฺธิกฺขเณ อุปาทินฺนุปาทานิยา เหตู สมฺปยุตฺตกานํ ขนฺธานํ กฎตฺตา จ รูปานํ เหตุปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส เหตุปจฺจเยน ปจฺจโย – อุปาทินฺนุปาทานิยา เหตู จิตฺตสมุฎฺฐานานํ รูปานํ เหตุปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส เหตุปจฺจเยน ปจฺจโย – อุปาทินฺนุปาทานิยา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส เหตุปจฺจเยน ปจฺจโย – อนุปาทินฺนุปาทานิยา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส เหตุปจฺจเยน ปจฺจโย – อนุปาทินฺนอนุปาทานิยา เหตู สมฺปยุตฺตกานํ  ขนฺธานํ เหตุปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส เหตุปจฺจเยน ปจฺจโย – อนุปาทินฺนอนุปาทานิยา เหตู จิตฺตสมุฎฺฐานานํ รูปานํ เหตุปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย  ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส เหตุปจฺจเยน ปจฺจโย – อนุปาทินฺนอนุปาทานิยา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<h3>อารมฺมณปจฺจโย</h3>
<p> อุปาทินฺนุปาทานิโย  ธโมฺม อุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย – เสกฺขา วา ปุถุชฺชนา วา จกฺขุํ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติ; กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ โสตํ… ฆานํ… ชิวฺหํ… กายํ… อุปาทินฺนุปาทานิเย รูเป… คเนฺธ… รเส… โผฎฺฐเพฺพ… วตฺถุํ… อุปาทินฺนุปาทานิเย ขเนฺธ อนิจฺจโต ทุกฺขโต อนตฺตโต วิปฺปสฺสนฺติ, อสฺสาเทนฺติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ อุปาทินฺนุปาทานิยํ รูปายตนํ จกฺขุวิญฺญาณสฺส…เป.… อุปาทินฺนุปาทานิยํ คนฺธายตนํ… รสายตนํ… โผฎฺฐพฺพายตนํ กายวิญฺญาณสฺส อารมฺมณปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส  อารมฺมณปจฺจเยน ปจฺจโย – จกฺขุํ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ โสตํ… ฆานํ… ชิวฺหํ… กายํ… อุปาทินฺนุปาทานิเย รูเป… คเนฺธ… รเส… โผฎฺฐเพฺพ… วตฺถุํ… อุปาทินฺนุปาทานิเย ขเนฺธ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ ทิเพฺพน จกฺขุนา อุปาทินฺนุปาทานิยํ รูปํ ปสฺสติ, เจโตปริยญาเณน อุปาทินฺนุปาทานิยจิตฺตสมงฺคิสฺส จิตฺตํ ชานาติฯ อุปาทินฺนุปาทานิยา ขนฺธา อิทฺธิวิธญาณสฺส, เจโตปริยญาณสฺส, ปุเพฺพนิวาสานุสฺสติญาณสฺส อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๒)</p>


<p> อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย – ทานํ ทตฺวา, สีลํ สมาทิยิตฺวา, อุโปสถกมฺมํ กตฺวา ตํ ปจฺจเวกฺขติ, ปุเพฺพ สุจิณฺณานิ  ปจฺจเวกฺขติ, ฌานา วุฎฺฐหิตฺวา ฌานํ ปจฺจเวกฺขติ, อริยา โคตฺรภุํ ปจฺจเวกฺขนฺติ, โวทานํ ปจฺจเวกฺขนฺติ, อริยา ปหีเน กิเลเส ปจฺจเวกฺขนฺติ, วิกฺขมฺภิเต กิเลเส ปจฺจเวกฺขนฺติ, ปุเพฺพ สมุทาจิเณฺณ กิเลเส ชานนฺติ; อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ… อนุปาทินฺนุปาทานิเย ขเนฺธ อนิจฺจโต ทุกฺขโต อนตฺตโต  วิปสฺสนฺติ, อสฺสาเทนฺติ อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ ทิเพฺพน จกฺขุนา อนุปาทินฺนุปาทานิยํ รูปํ ปสฺสนฺติ, ทิพฺพาย โสตธาตุยา  สทฺทํ สุณนฺติ, เจโตปริยญาเณน อนุปาทินฺนุปาทานิยจิตฺตสมงฺคิสฺส จิตฺตํ ชานนฺติฯ อากาสานญฺจายตนํ วิญฺญาณญฺจายตนสฺส อารมฺมณปจฺจเยน ปจฺจโยฯ อากิญฺจญฺญายตนํ เนวสญฺญานาสญฺญายตนสฺส อารมฺมณปจฺจเยน ปจฺจโยฯ อนุปาทินฺนุปาทานิยา ขนฺธา อิทฺธิวิธญาณสฺส, เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย – เสกฺขา วา ปุถุชฺชนา วา อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ… อนุปาทินฺนุปาทานิเย ขเนฺธ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ อากาสานญฺจายตนกุสลํ วิญฺญาณญฺจายตนวิปากสฺส อารมฺมณปจฺจเยน ปจฺจโยฯ อากิญฺจญฺญายตนกุสลํ เนวสญฺญานาสญฺญายตนวิปากสฺส อารมฺมณปจฺจเยน ปจฺจโยฯ อนุปาทินฺนุปาทานิยํ รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส อารมฺมณปจฺจเยน ปจฺจโยฯ (๒)</p>


<p> อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อารมฺมณปจฺจเยน ปจฺจโย – นิพฺพานํ มคฺคสฺส, ผลสฺส อารมฺมณปจฺจเยน  ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย – อริยา มคฺคา วุฎฺฐหิตฺวา มคฺคํ ปจฺจเวกฺขนฺติ, ผลํ ปจฺจเวกฺขนฺติ, นิพฺพานํ ปจฺจเวกฺขนฺติ; นิพฺพานํ โคตฺรภุสฺส, โวทานสฺส, อาวชฺชนาย อารมฺมณปจฺจเยน ปจฺจโยฯ อริยา เจโตปริยญาเณน อนุปาทินฺนอนุปาทานิยจิตฺตสมงฺคิสฺส จิตฺตํ ชานนฺติ; อนุปาทินฺนอนุปาทานิยา  ขนฺธา เจโตปริยญาณสฺส, ปุเพฺพนิวาสานุสฺสติญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๒)</p>


<h3>อธิปติปจฺจโย</h3>
<p> อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส อธิปติปจฺจเยน ปจฺจโยฯ  – จกฺขุํ ครุํ กตฺวา อสฺสาเทติ อภินนฺทติ; ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติฯ โสตํ… ฆานํ… ชิวฺหํ… กายํ… อุปาทินฺนุปาทานิเย รูเป… คเนฺธ… รเส… โผฎฺฐเพฺพ… วตฺถุํ… อุปาทินฺนุปาทานิเย ขเนฺธ ครุํ กตฺวา อสฺสาเทติ อภินนฺทติ; ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติฯ (๑)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ ทตฺวา, สีลํ สมาทิยิตฺวา, อุโปสถกมฺมํ กตฺวา ตํ ครุํ กตฺวา ปจฺจเวกฺขติ, ปุเพฺพ สุจิณฺณานิ ครุํ กตฺวา ปจฺจเวกฺขติ; ฌานา วุฎฺฐหิตฺวา ฌานํ ครุํ กตฺวา ปจฺจเวกฺขติ; เสกฺขา โคตฺรภุํ ครุํ  กตฺวา ปจฺจเวกฺขนฺติ, โวทานํ ครุํ กตฺวา ปจฺจเวกฺขนฺติฯ อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ… อนุปาทินฺนุปาทานิเย ขเนฺธ ครุํ กตฺวา อสฺสาเทนฺติ อภินนฺทนฺติ; ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติฯ  – อนุปาทินฺนุปาทานิยาธิปติ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – นิพฺพานํ มคฺคสฺส ผลสฺส อธิปติปจฺจเยน ปจฺจโยฯ  – อนุปาทินฺนอนุปาทานิยาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – อริยา มคฺคา วุฎฺฐหิตฺวา มคฺคํ  ครุํ กตฺวา ปจฺจเวกฺขนฺติ, ผลํ ครุํ กตฺวา ปจฺจเวกฺขนฺติ, นิพฺพานํ ครุํ กตฺวา ปจฺจเวกฺขนฺติฯ นิพฺพานํ โคตฺรภุสฺส, โวทานสฺส อธิปติปจฺจเยน ปจฺจโยฯ  – อนุปาทินฺนอนุปาทานิยาธิปติ จิตฺตสมุฎฺฐานานํ รูปานํ อธิปติปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย  ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส อธิปติปจฺจเยน ปจฺจโย ฯ  – อนุปาทินฺนอนุปาทานิยาธิปติ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๓)</p>


<h3>อนนฺตรปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อุปาทินฺนุปาทานิยา ขนฺธา ปจฺฉิมานํ ปจฺฉิมานํ อุปาทินฺนุปาทานิยานํ ขนฺธานํ อนนฺตรปจฺจเยน ปจฺจโย; ปญฺจวิญฺญาณํ วิปากมโนธาตุยา อนนฺตรปจฺจเยน ปจฺจโย; วิปากมโนธาตุ วิปากมโนวิญฺญาณธาตุยา อนนฺตรปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อนนฺตรปจฺจเยน ปจฺจโย – ภวงฺคํ อาวชฺชนาย, วิปากมโนวิญฺญาณธาตุ กิริยมโนวิญฺญาณธาตุยา อนนฺตรปจฺจเยน ปจฺจโยฯ (๒)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อนุปาทินฺนุปาทานิยา ขนฺธา ปจฺฉิมานํ ปจฺฉิมานํ อนุปาทินฺนุปาทานิยานํ ขนฺธานํ อนนฺตรปจฺจเยน ปจฺจโย; อนุโลมํ โคตฺรภุสฺส… อนุโลมํ โวทานสฺส… อาวชฺชนา อนุปาทินฺนุปาทานิยานํ ขนฺธานํ อนนฺตรปจฺจเยน ปจฺจโยฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อนนฺตรปจฺจเยน ปจฺจโย – อาวชฺชนา ปญฺจนฺนํ วิญฺญาณานํ อนนฺตรปจฺจเยน ปจฺจโย; อนุปาทินฺนุปาทานิยา ขนฺธา วุฎฺฐานสฺส อนนฺตรปจฺจเยน ปจฺจโยฯ (๒)</p>


<p>อนุปาทินฺนุปาทานิโย   ธโมฺม อนุปาทินฺนอนุปาทานิยสฺส ธมฺมสฺส อนนฺตรปจฺจเยน ปจฺจโย – โคตฺรภุ มคฺคสฺส… โวทานํ มคฺคสฺส… อนุโลมํ ผลสมาปตฺติยา… นิโรธา วุฎฺฐหนฺตสฺส… เนวสญฺญานาสญฺญายตนํ ผลสมาปตฺติยา อนนฺตรปจฺจเยน ปจฺจโยฯ (๓)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อนุปาทินฺนอนุปาทานิยา ขนฺธา ปจฺฉิมานํ ปจฺฉิมานํ อนุปาทินฺนอนุปาทานิยานํ ขนฺธานํ อนนฺตรปจฺจเยน ปจฺจโยฯ มโคฺค ผลสฺส… ผลํ ผลสฺส อนนฺตรปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย  ธโมฺม อุปาทินฺนุปาทานิยสฺส ธมฺมสฺส อนนฺตรปจฺจเยน ปจฺจโย – ผลํ วุฎฺฐานสฺส อนนฺตรปจฺจเยน ปจฺจโยฯ (๒)</p>


<h3>สมนนฺตรปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส สมนนฺตรปจฺจเยน ปจฺจโย (อนนฺตรปจฺจยสทิสํ)ฯ</p>


<h3>สหชาตปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส สหชาตปจฺจเยน ปจฺจโย – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ สหชาตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ…เป.… ปฎิสนฺธิกฺขเณ อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ กฎตฺตา จ รูปานํ สหชาตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ กฎตฺตา จ รูปานํ…เป.… ขนฺธา วตฺถุสฺส…เป.… วตฺถุ ขนฺธานํ…เป.… เอกํ มหาภูตํ ติณฺณนฺนํ มหาภูตานํ…เป.… ตโย มหาภูตา เอกสฺส มหาภูตสฺส  …เป.… เทฺว มหาภูตา ทฺวินฺนํ มหาภูตานํ…เป.… มหาภูตา กฎตฺตารูปานํ อุปาทารูปานํ สหชาตปจฺจเยน ปจฺจโยฯ อสญฺญสตฺตานํ เอกํ มหาภูตํ…เป.…ฯ (๑)</p>


<p>อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส สหชาตปจฺจเยน ปจฺจโย – อุปาทินฺนุปาทานิยา ขนฺธา จิตฺตสมุฎฺฐานานํ รูปานํ สหชาตปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส สหชาตปจฺจเยน ปจฺจโย – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ สหชาตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ สหชาตปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส สหชาตปจฺจเยน ปจฺจโย – อนุปาทินฺนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ สหชาตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ สหชาตปจฺจเยน ปจฺจโยฯ อนุปาทินฺนุปาทานิยํ เอกํ มหาภูตํ…เป.… มหาภูตา จิตฺตสมุฎฺฐานานํ รูปานํ …เป.… พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ…เป.… มหาภูตา อุปาทารูปานํ สหชาตปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส  ธมฺมสฺส สหชาตปจฺจเยน ปจฺจโย – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ…เป.… เทฺว ขนฺธา ทฺวินฺนํ ขนฺธานํ สหชาตปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส สหชาตปจฺจเยน ปจฺจโย – อนุปาทินฺนอนุปาทานิยา ขนฺธา จิตฺตสมุฎฺฐานานํ รูปานํ สหชาตปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส สหชาตปจฺจเยน ปจฺจโย; อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ สหชาตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ สหชาตปจฺจเยน ปจฺจโยฯ (๓)</p>


<p>อนุปาทินฺนุปาทานิโย  จ อนุปาทินฺนอนุปาทานิโย จ ธมฺมา อนุปาทินฺนุปาทานิยสฺส ธมฺมสฺส สหชาตปจฺจเยน ปจฺจโย – อนุปาทินฺนอนุปาทานิยา ขนฺธา จ มหาภูตา จ จิตฺตสมุฎฺฐานานํ รูปานํ สหชาตปจฺจเยน ปจฺจโยฯ (๑)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อนุปาทินฺนุปาทานิยสฺส ธมฺมสฺส สหชาตปจฺจเยน ปจฺจโย – อุปาทินฺนุปาทานิยา ขนฺธา จ มหาภูตา จ จิตฺตสมุฎฺฐานานํ รูปานํ สหชาตปจฺจเยน ปจฺจโยฯ (๑)</p>


<h3>อญฺญมญฺญปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส  อญฺญมญฺญปจฺจเยน ปจฺจโย – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ อญฺญมญฺญปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ…เป.… ปฎิสนฺธิกฺขเณ อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ วตฺถุสฺส จ…เป.… ขนฺธา วตฺถุสฺส…เป.… วตฺถุ ขนฺธานํ…เป.… เอกํ มหาภูตํ ติณฺณนฺนํ มหาภูตานํ…เป.… เทฺว มหาภูตา ทฺวินฺนํ มหาภูตานํ…เป.… อสญฺญสตฺตานํ เอกํ มหาภูตํ…เป.…ฯ (๑)</p>


<p>อนุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส อญฺญมญฺญปจฺจเยน ปจฺจโย – อนุปาทินฺนุปาทานิโย เอโก ขโนฺธ ติณฺณนฺนํ ขนฺธานํ…เป.… เทฺว ขนฺธา ทฺวินฺนํ ขนฺธานํ อญฺญมญฺญปจฺจเยน ปจฺจโยฯ เอกํ มหาภูตํ…เป.… พาหิรํ… อาหารสมุฎฺฐานํ… อุตุสมุฎฺฐานํ เอกํ มหาภูตํ…เป.…ฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อญฺญมญฺญปจฺจเยน ปจฺจโย – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ…เป.… เทฺว ขนฺธา ทฺวินฺนํ ขนฺธานํ…เป.…ฯ (๑)</p>


<h3>นิสฺสยปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส นิสฺสยปจฺจเยน ปจฺจโย  – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ นิสฺสยปจฺจเยน ปจฺจโย…เป.… ปฎิสนฺธิกฺขเณ…เป.… เอกํ มหาภูตํ…เป.… อสญฺญสตฺตานํ เอกํ มหาภูตํ…เป.… จกฺขายตนํ จกฺขุวิญฺญาณสฺส…เป.… กายายตนํ กายวิญฺญาณสฺส…เป.… วตฺถุ อุปาทินฺนุปาทานิยานํ ขนฺธานํ นิสฺสยปจฺจเยน ปจฺจโยฯ (๑)</p>


<p>อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส นิสฺสยปจฺจเยน ปจฺจโย – อุปาทินฺนุปาทานิยา ขนฺธา จิตฺตสมุฎฺฐานานํ รูปานํ นิสฺสยปจฺจเยน ปจฺจโยฯ วตฺถุ อนุปาทินฺนุปาทานิยานํ ขนฺธานํ นิสฺสยปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อนุปาทินฺนอนุปาทานิยสฺส ธมฺมสฺส นิสฺสยปจฺจเยน ปจฺจโย – วตฺถุ อนุปาทินฺนอนุปาทานิยานํ ขนฺธานํ นิสฺสยปจฺจเยน ปจฺจโยฯ (๓)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส นิสฺสยปจฺจเยน ปจฺจโย – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ นิสฺสยปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ นิสฺสยปจฺจเยน ปจฺจโยฯ (๔)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส… เอกาฯ</p>


<p>อนุปาทินฺนอนุปาทานิโย ธโมฺม… ตีณิฯ</p>


<p>อุปาทินฺนุปาทานิโย  จ อนุปาทินฺนอนุปาทานิโย จ ธมฺมา อนุปาทินฺนอนุปาทานิยสฺส ธมฺมสฺส นิสฺสยปจฺจเยน ปจฺจโย – อนุปาทินฺนอนุปาทานิโย เอโก ขโนฺธ จ วตฺถุ จ ติณฺณนฺนํ ขนฺธานํ นิสฺสยปจฺจเยน ปจฺจโย…เป.… เทฺว ขนฺธา จ วตฺถุ จ ทฺวินฺนํ ขนฺธานํ นิสฺสยปจฺจเยน ปจฺจโยฯ (๑)</p>


<p>อนุปาทินฺนุปาทานิโย จ อนุปาทินฺนอนุปาทานิโย จ ธมฺมา  อนุปาทินฺนุปาทานิยสฺส ธมฺมสฺส  นิสฺสยปจฺจเยน ปจฺจโย – อนุปาทินฺนอนุปาทานิยา ขนฺธา จ มหาภูตา จ จิตฺตสมุฎฺฐานานํ รูปานํ นิสฺสยปจฺจเยน ปจฺจโยฯ (๑)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อนุปาทินฺนุปาทานิยสฺส ธมฺมสฺส นิสฺสยปจฺจเยน ปจฺจโย – อุปาทินฺนุปาทานิยา ขนฺธา จ มหาภูตา จ จิตฺตสมุฎฺฐานานํ รูปานํ นิสฺสยปจฺจเยน ปจฺจโยฯ อนุปาทินฺนุปาทานิโย เอโก ขโนฺธ จ วตฺถุ จ ติณฺณนฺนํ ขนฺธานํ นิสฺสยปจฺจเยน ปจฺจโย…เป.… เทฺว ขนฺธา จ วตฺถุ จ ทฺวินฺนํ ขนฺธานํ นิสฺสยปจฺจเยน ปจฺจโยฯ (๑)</p>


<h3>อุปนิสฺสยปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – กายิกํ สุขํ กายิกสฺส สุขสฺส, กายิกสฺส ทุกฺขสฺส อุปนิสฺสยปจฺจเยน ปจฺจโยฯ กายิกํ ทุกฺขํ กายิกสฺส สุขสฺส, กายิกสฺส ทุกฺขสฺส…เป.… อุตุ กายิกสฺส สุขสฺส, กายิกสฺส ทุกฺขสฺส…เป.… โภชนํ กายิกสฺส สุขสฺส, กายิกสฺส ทุกฺขสฺส…เป.… กายิกํ สุขํ… กายิกํ ทุกฺขํ… อุตุ… โภชนํ กายิกสฺส สุขสฺส, กายิกสฺส ทุกฺขสฺส อุปนิสฺสยปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – กายิกํ สุขํ อุปนิสฺสาย ทานํ  เทติ, สีลํ สมาทิยติ, อุโปสถกมฺมํ กโรติ, ฌานํ อุปฺปาเทติ, วิปสฺสนํ อุปฺปาเทติ, อภิญฺญํ อุปฺปาเทติ, สมาปตฺติํ อุปฺปาเทติ, ปาณํ หนติ…เป.… สงฺฆํ ภินฺทติฯ กายิกํ ทุกฺขํ… อุตุํ… โภชนํ อุปนิสฺสาย ทานํ เทติ…เป.… สงฺฆํ ภินฺทติฯ กายิกํ สุขํ… กายิกํ ทุกฺขํ… อุตุ… โภชนํ อนุปาทินฺนุปาทานิยาย  สทฺธาย… สีลสฺส… สุตสฺส… จาคสฺส… ปญฺญาย… ราคสฺส… โทสสฺส… โมหสฺส… มานสฺส… ทิฎฺฐิยา… ปตฺถนาย อุปนิสฺสยปจฺจเยน ปจฺจโยฯ (๒)</p>


<p>อุปาทินฺนุปาทานิโย  ธโมฺม อนุปาทินฺนอนุปาทานิยสฺส ธมฺมสฺส อุปนิสฺสยปจฺจเยน ปจฺจโยฯ  – กายิกํ สุขํ อุปนิสฺสาย มคฺคํ อุปฺปาเทติ, ผลสมาปตฺติํ สมาปชฺชติฯ กายิกํ ทุกฺขํ… อุตุํ… โภชนํ อุปนิสฺสาย มคฺคํ อุปฺปาเทติ, ผลสมาปตฺติํ สมาปชฺชติฯ กายิกํ สุขํ… กายิกํ ทุกฺขํ… อุตุ… โภชนํ มคฺคสฺส… ผลสมาปตฺติยา อุปนิสฺสยปจฺจเยน ปจฺจโยฯ (๓)</p>


<p> อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อนุปาทินฺนุปาทานิยํ สทฺธํ อุปนิสฺสาย ทานํ เทติ, สีลํ สมาทิยติ, อุโปสถกมฺมํ กโรติ, ฌานํ อุปฺปาเทติ, วิปสฺสนํ อุปฺปาเทติ, อภิญฺญํ อุปฺปาเทติ, สมาปตฺติํ อุปฺปาเทติ, มานํ ชเปฺปติ, ทิฎฺฐิํ คณฺหาติฯ อนุปาทินฺนุปาทานิยํ สีลํ… สุตํ… จาคํ… ปญฺญํ… ราคํ… โทสํ… โมหํ… มานํ … ทิฎฺฐิํ… ปตฺถนํ… อุตุํ… โภชนํ… เสนาสนํ อุปนิสฺสาย ทานํ เทติ…เป.… สมาปตฺติํ อุปฺปาเทติ, มานํ ชเปฺปติ, ทิฎฺฐิํ คณฺหาติ, ปาณํ หนติ…เป.… สงฺฆํ ภินฺทติฯ อนุปาทินฺนุปาทานิยา สทฺธา… สีลํ… สุตํ… จาโค… ปญฺญา… ราโค… โทโส… โมโห… มาโน… ทิฎฺฐิ… ปตฺถนา… อุตุ… โภชนํ… เสนาสนํ… อนุปาทินฺนุปาทานิยาย สทฺธาย… สีลสฺส… สุตสฺส… จาคสฺส… ปญฺญาย… ราคสฺส… โทสสฺส… โมหสฺส… มานสฺส… ทิฎฺฐิยา… ปตฺถนาย อุปนิสฺสยปจฺจเยน ปจฺจโยฯ ปฐมสฺส ฌานสฺส ปริกมฺมํ ปฐมสฺส ฌานสฺส…เป.… เนวสญฺญานาสญฺญายตนสฺส ปริกมฺมํ เนวสญฺญานาสญฺญายตนสฺส…เป.… ปฐมํ ฌานํ ทุติยสฺส…เป.… อากิญฺจญฺญายตนํ เนวสญฺญานาสญฺญายตนสฺส…เป.… ปาณาติปาโต ปาณาติปาตสฺส…เป.… นิยตมิจฺฉาทิฎฺฐิ นิยตมิจฺฉาทิฎฺฐิยา…เป.…ฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อนุปาทินฺนุปาทานิยํ สทฺธํ อุปนิสฺสาย อตฺตานํ อาตาเปติ ปริตาเปติ, ปริยิฎฺฐิมูลกํ ทุกฺขํ ปจฺจนุโภติฯ อนุปาทินฺนุปาทานิยํ สีลํ …เป.… เสนาสนํ อุปนิสฺสาย อตฺตานํ อาตาเปติ ปริตาเปติ, ปริยิฎฺฐิมูลกํ ทุกฺขํ ปจฺจนุโภติฯ อนุปาทินฺนุปาทานิยา สทฺธา…เป.… เสนาสนํ กายิกสฺส สุขสฺส , กายิกสฺส ทุกฺขสฺส อุปนิสฺสยปจฺจเยน ปจฺจโยฯ กุสลากุสลํ กมฺมํ วิปากสฺส อุปนิสฺสยปจฺจเยน ปจฺจโยฯ (๒)</p>


<p>อนุปาทินฺนุปาทานิโย  ธโมฺม อนุปาทินฺนอนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – ปฐมสฺส มคฺคสฺส ปริกมฺมํ ปฐมสฺส มคฺคสฺส อุปนิสฺสยปจฺจเยน ปจฺจโยฯ ทุติยสฺส มคฺคสฺส…เป.… ตติยสฺส มคฺคสฺส…เป.… จตุตฺถสฺส มคฺคสฺส ปริกมฺมํ จตุตฺถสฺส มคฺคสฺส อุปนิสฺสยปจฺจเยน ปจฺจโยฯ (๓)</p>


<p> อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – ปฐโม มโคฺค ทุติยสฺส มคฺคสฺส อุปนิสฺสยปจฺจเยน ปจฺจโยฯ ทุติโย มโคฺค ตติยสฺส มคฺคสฺส…เป.… ตติโย มโคฺค จตุตฺถสฺส มคฺคสฺส…เป.… มโคฺค ผลสมาปตฺติยา อุปนิสฺสยปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – ผลสมาปตฺติ กายิกสฺส สุขสฺส อุปนิสฺสยปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อริยา มคฺคํ อุปนิสฺสาย อนุปฺปนฺนํ สมาปตฺติํ อุปฺปาเทนฺติ, อุปฺปนฺนํ สมาปตฺติํ สมาปชฺชนฺติ, สงฺขาเร อนิจฺจโต  ทุกฺขโต อนตฺตโต วิปสฺสนฺติฯ มโคฺค อริยานํ อตฺถปฺปฎิสมฺภิทาย ธมฺมปฺปฎิสมฺภิทาย นิรุตฺติปฺปฎิสมฺภิทาย ปฎิภานปฺปฎิสมฺภิทาย ฐานาฐานโกสลฺลสฺส อุปนิสฺสยปจฺจเยน ปจฺจโยฯ (๓)</p>


<h3>ปุเรชาตปจฺจโย</h3>
<p> อุปาทินฺนุปาทานิโย   ธโมฺม อุปาทินฺนุปาทานิยสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – เสกฺขา วา ปุถุชฺชนา วา จกฺขุํ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติ; กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ โสตํ… ฆานํ… ชิวฺหํ… กายํ… อุปาทินฺนุปาทานิเย รูเป… คเนฺธ… รเส… โผฎฺฐเพฺพ… วตฺถุํ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ อุปาทินฺนุปาทานิยํ รูปายตนํ จกฺขุวิญฺญาณสฺส…เป.… อุปาทินฺนุปาทานิยํ คนฺธายตนํ… รสายตนํ… โผฎฺฐพฺพายตนํ กายวิญฺญาณสฺส ปุเรชาตปจฺจเยน ปจฺจโยฯ  – จกฺขายตนํ จกฺขุวิญฺญาณสฺส…เป.… กายายตนํ กายวิญฺญาณสฺส…เป.… วตฺถุ อุปาทินฺนุปาทานิยานํ ขนฺธานํ ปุเรชาตปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ  อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ โสตํ…เป.… วตฺถุํ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ ทิเพฺพน จกฺขุนา อุปาทินฺนุปาทานิยํ รูปํ ปสฺสนฺติฯ  – วตฺถุ อนุปาทินฺนุปาทานิยานํ ขนฺธานํ ปุเรชาตปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อนุปาทินฺนอนุปาทานิยสฺส ธมฺมสฺส ปุเรชาตปจฺจเยน ปจฺจโยฯ  – วตฺถุ อนุปาทินฺนอนุปาทานิยานํ ขนฺธานํ ปุเรชาตปจฺจเยน ปจฺจโยฯ (๓)</p>


<p> อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส ปุเรชาตปจฺจเยน ปจฺจโยฯ  – อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ  …เป.… โทมนสฺสํ  อุปฺปชฺชติฯ ทิเพฺพน จกฺขุนา อนุปาทินฺนุปาทานิยํ รูปํ ปสฺสติ, ทิพฺพาย โสตธาตุยา สทฺทํ สุณาติฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส ปุเรชาตปจฺจเยน ปจฺจโยฯ  – อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา  อุปฺปชฺชติฯ อนุปาทินฺนุปาทานิยํ รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส ปุเรชาตปจฺจเยน ปจฺจโยฯ (๒)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส ธมฺมสฺส ปุเรชาตปจฺจเยน ปจฺจโย – ฯ อนุปาทินฺนุปาทานิยํ รูปายตนญฺจ จกฺขายตนญฺจ จกฺขุวิญฺญาณสฺส ปุเรชาตปจฺจเยน ปจฺจโย…เป.… อนุปาทินฺนุปาทานิยํ โผฎฺฐพฺพายตนญฺจ กายายตนญฺจ กายวิญฺญาณสฺส ปุเรชาตปจฺจเยน ปจฺจโยฯ อนุปาทินฺนุปาทานิยํ รูปายตนญฺจ วตฺถุ จ อุปาทินฺนุปาทานิยานํ ขนฺธานํ ปุเรชาตปจฺจเยน ปจฺจโย…เป.… อนุปาทินฺนุปาทานิยํ โผฎฺฐพฺพายตนญฺจ วตฺถุ จ อุปาทินฺนุปาทานิยานํ ขนฺธานํ ปุเรชาตปจฺจเยน ปจฺจโยฯ (๑)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อนุปาทินฺนุปาทานิยสฺส ธมฺมสฺส ปุเรชาตปจฺจเยน ปจฺจโย – ฯ อนุปาทินฺนุปาทานิยํ รูปายตนญฺจ วตฺถุ จ อนุปาทินฺนุปาทานิยานํ ขนฺธานํ ปุเรชาตปจฺจเยน ปจฺจโย…เป.… อนุปาทินฺนุปาทานิยํ โผฎฺฐพฺพายตนญฺจ วตฺถุ จ อนุปาทินฺนุปาทานิยานํ ขนฺธานํ ปุเรชาตปจฺจเยน ปจฺจโยฯ (๒)</p>


<h3>ปจฺฉาชาตปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส ปจฺฉาชาตปจฺจเยน  ปจฺจโยฯ (๑)</p>


<p>อุปาทินฺนุปาทานิโย   ธโมฺม อนุปาทินฺนุปาทานิยสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อุปาทินฺนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส ปจฺฉาชาตปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส ปจฺฉาชาตปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อนุปาทินฺนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส ปจฺฉาชาตปจฺจเยน ปจฺจโยฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อนุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส ปจฺฉาชาตปจฺจเยน ปจฺจโยฯ (๒)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา  อนุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส ปจฺฉาชาตปจฺจเยน ปจฺจโยฯ (๓)</p>


<p> อนุปาทินฺนอนุปาทานิโย ธโมฺม อุปาทินฺนุปาทานิยสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อนุปาทินฺนอนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส ปจฺฉาชาตปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อนุปาทินฺนอนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส ปจฺฉาชาตปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย  ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อนุปาทินฺนอนุปาทานิยา  ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส ปจฺฉาชาตปจฺจเยน ปจฺจโยฯ (๓)</p>


<h3>อาเสวนปจฺจโย</h3>
<p> อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อาเสวนปจฺจเยน ปจฺจโย – ปุริมา ปุริมา อนุปาทินฺนุปาทานิยา ขนฺธา ปจฺฉิมานํ ปจฺฉิมานํ อนุปาทินฺนุปาทานิยานํ ขนฺธานํ อาเสวนปจฺจเยน ปจฺจโยฯ อนุโลมํ โคตฺรภุสฺส… อนุโลมํ โวทานสฺส อาเสวนปจฺจเยน  ปจฺจโยฯ (๑)</p>


<p>อนุปาทินฺนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อาเสวนปจฺจเยน ปจฺจโย – โคตฺรภุ มคฺคสฺส… โวทานํ มคฺคสฺส อาเสวนปจฺจเยน ปจฺจโยฯ (๒)</p>


<h3>กมฺมปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส กมฺมปจฺจเยน ปจฺจโย – อุปาทินฺนุปาทานิยา เจตนา สมฺปยุตฺตกานํ ขนฺธานํ กมฺมปจฺจเยน ปจฺจโย; ปฎิสนฺธิกฺขเณ อุปาทินฺนุปาทานิยา เจตนา สมฺปยุตฺตกานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ เจตนา วตฺถุสฺส กมฺมปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส กมฺมปจฺจเยน ปจฺจโย – อุปาทินฺนุปาทานิยา เจตนา จิตฺตสมุฎฺฐานานํ รูปานํ กมฺมปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส กมฺมปจฺจเยน ปจฺจโย – อุปาทินฺนุปาทานิยา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ (๓)</p>


<p>อนุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส กมฺมปจฺจเยน ปจฺจโย – อนุปาทินฺนุปาทานิยา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ (๑)</p>


<p>อนุปาทินฺนุปาทานิโย  ธโมฺม อุปาทินฺนุปาทานิยสฺส ธมฺมสฺส  กมฺมปจฺจเยน ปจฺจโย – นานากฺขณิกา อนุปาทินฺนุปาทานิยา เจตนา วิปากานํ อุปาทินฺนุปาทานิยานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ (๒)</p>


<p> อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – อนุปาทินฺนอนุปาทานิยา เจตนา สมฺปยุตฺตกานํ ขนฺธานํ กมฺมปจฺจเยน ปจฺจโยฯ  – อนุปาทินฺนอนุปาทานิยา กุสลา เจตนา วิปากานํ อนุปาทินฺนอนุปาทานิยานํ ขนฺธานํ กมฺมปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส กมฺมปจฺจเยน ปจฺจโย – อนุปาทินฺนอนุปาทานิยา เจตนา จิตฺตสมุฎฺฐานานํ รูปานํ กมฺมปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส กมฺมปจฺจเยน ปจฺจโย – อนุปาทินฺนอนุปาทานิยา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ (๓)</p>


<h3>วิปากปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส วิปากปจฺจเยน ปจฺจโย – วิปาโก อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ วิปากปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ วิปากปจฺจเยน ปจฺจโย; ปฎิสนฺธิกฺขเณ วิปาโก อุปาทินฺนุปาทานิโย  เอโก ขโนฺธ ติณฺณนฺนํ ขนฺธานํ กฎตฺตา จ รูปานํ วิปากปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ กฎตฺตา จ รูปานํ วิปากปจฺจเยน ปจฺจโยฯ ขนฺธา วตฺถุสฺส วิปากปจฺจเยน ปจฺจโยฯ (๑)</p>


<p>อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส วิปากปจฺจเยน ปจฺจโย – วิปากา อุปาทินฺนุปาทานิยา ขนฺธา จิตฺตสมุฎฺฐานานํ รูปานํ วิปากปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส วิปากปจฺจเยน ปจฺจโย – วิปาโก อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ วิปากปจฺจเยน ปจฺจโย …เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ วิปากปจฺจเยน ปจฺจโยฯ (๓)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส วิปากปจฺจเยน ปจฺจโย – วิปาโก อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ วิปากปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ วิปากปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส วิปากปจฺจเยน ปจฺจโย – วิปากา อนุปาทินฺนอนุปาทานิยา ขนฺธา จิตฺตสมุฎฺฐานานํ รูปานํ วิปากปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส วิปากปจฺจเยน ปจฺจโย – วิปาโก  อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ วิปากปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ วิปากปจฺจเยน ปจฺจโยฯ (๓)</p>


<h3>อาหารปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อุปาทินฺนุปาทานิยา อาหารา สมฺปยุตฺตกานํ ขนฺธานํ อาหารปจฺจเยน ปจฺจโย; ปฎิสนฺธิกฺขเณ อุปาทินฺนุปาทานิยา อาหารา สมฺปยุตฺตกานํ ขนฺธานํ กฎตฺตา จ รูปานํ อาหารปจฺจเยน ปจฺจโยฯ อุปาทินฺนุปาทานิโย กพฬีกาโร อาหาโร อุปาทินฺนุปาทานิยสฺส กายสฺส อาหารปจฺจเยน ปจฺจโยฯ (๑)</p>


<p>อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อุปาทินฺนุปาทานิยา อาหารา จิตฺตสมุฎฺฐานานํ รูปานํ อาหารปจฺจเยน ปจฺจโย; อุปาทินฺนุปาทานิโย กพฬีกาโร อาหาโร อนุปาทินฺนุปาทานิยสฺส กายสฺส อาหารปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อาหารปจฺจเยน ปจฺจโย – อุปาทินฺนุปาทานิยา อาหารา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อาหารปจฺจเยน ปจฺจโย ฯ อุปาทินฺนุปาทานิโย กพฬีกาโร อาหาโร อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อาหารปจฺจเยน ปจฺจโยฯ (๓)</p>


<p> อนุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อนุปาทินฺนุปาทานิยา อาหารา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อาหารปจฺจเยน ปจฺจโยฯ อนุปาทินฺนุปาทานิโย กพฬีกาโร อาหาโร อนุปาทินฺนุปาทานิยสฺส กายสฺส อาหารปจฺจเยน ปจฺจโยฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อนุปาทินฺนุปาทานิโย กพฬีกาโร อาหาโร อุปาทินฺนุปาทานิยสฺส กายสฺส อาหารปจฺจเยน ปจฺจโยฯ (๒)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อาหารปจฺจเยน ปจฺจโย – อนุปาทินฺนุปาทานิโย กพฬีกาโร อาหาโร อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อาหารปจฺจเยน ปจฺจโยฯ (๓)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อาหารปจฺจเยน ปจฺจโย – อนุปาทินฺนอนุปาทานิยา อาหารา สมฺปยุตฺตกานํ ขนฺธานํ อาหารปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย  ธโมฺม อนุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อนุปาทินฺนอนุปาทานิยา อาหารา จิตฺตสมุฎฺฐานานํ รูปานํ อาหารปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส อาหารปจฺจเยน ปจฺจโย – อนุปาทินฺนอนุปาทานิยา  อาหารา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อาหารปจฺจเยน ปจฺจโยฯ (๓)</p>


<p> อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อุปาทินฺนุปาทานิโย จ อนุปาทินฺนุปาทานิโย จ กพฬีกาโร อาหาโร อุปาทินฺนุปาทานิยสฺส กายสฺส อาหารปจฺจเยน ปจฺจโยฯ (๑)</p>


<p>อุปาทินฺนุปาทานิโย  จ อนุปาทินฺนุปาทานิโย จ ธมฺมา อนุปาทินฺนุปาทานิยสฺส ธมฺมสฺส อาหารปจฺจเยน ปจฺจโย – อุปาทินฺนุปาทานิโย จ อนุปาทินฺนุปาทานิโย จ กพฬีกาโร อาหาโร อนุปาทินฺนุปาทานิยสฺส กายสฺส อาหารปจฺจเยน ปจฺจโยฯ (๒)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อาหารปจฺจเยน ปจฺจโย – อุปาทินฺนุปาทานิโย จ อนุปาทินฺนุปาทานิโย จ กพฬีกาโร อาหาโร อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อาหารปจฺจเยน ปจฺจโยฯ (๓)</p>


<h3>อินฺทฺริยปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อินฺทฺริยปจฺจเยน ปจฺจโย – อุปาทินฺนุปาทานิยา อินฺทฺริยา สมฺปยุตฺตกานํ ขนฺธานํ อินฺทฺริยปจฺจเยน ปจฺจโย; ปฎิสนฺธิกฺขเณ อุปาทินฺนุปาทานิยา อินฺทฺริยา สมฺปยุตฺตกานํ ขนฺธานํ กฎตฺตา จ รูปานํ อินฺทฺริยปจฺจเยน ปจฺจโยฯ จกฺขุนฺทฺริยํ จกฺขุวิญฺญาณสฺส…เป.… กายินฺทฺริยํ  กายวิญฺญาณสฺส…เป.… รูปชีวิตินฺทฺริยํ กฎตฺตารูปานํ อินฺทฺริยปจฺจเยน ปจฺจโยฯ (๑)</p>


<p>อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส อินฺทฺริยปจฺจเยน ปจฺจโย – อุปาทินฺนุปาทานิยา อินฺทฺริยา จิตฺตสมุฎฺฐานานํ รูปานํ อินฺทฺริยปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อินฺทฺริยปจฺจเยน ปจฺจโย – อุปาทินฺนุปาทานิยา อินฺทฺริยา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อินฺทฺริยปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อินฺทฺริยปจฺจเยน ปจฺจโย – อนุปาทินฺนุปาทานิยา อินฺทฺริยา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อินฺทฺริยปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อินฺทฺริยปจฺจเยน ปจฺจโย – อนุปาทินฺนอนุปาทานิยา อินฺทฺริยา สมฺปยุตฺตกานํ ขนฺธานํ อินฺทฺริยปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย  ธโมฺม อนุปาทินฺนุปาทานิยสฺส ธมฺมสฺส อินฺทฺริยปจฺจเยน ปจฺจโย – อนุปาทินฺนอนุปาทานิยา อินฺทฺริยา จิตฺตสมุฎฺฐานานํ รูปานํ อินฺทฺริยปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส  จ อนุปาทินฺนอนุปาทานิยสฺส จ ธมฺมสฺส อินฺทฺริยปจฺจเยน ปจฺจโย – อนุปาทินฺนอนุปาทานิยา อินฺทฺริยา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อินฺทฺริยปจฺจเยน ปจฺจโยฯ (๓)</p>


<h3>ฌานปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส ฌานปจฺจเยน ปจฺจโย – อุปาทินฺนุปาทานิยานิ ฌานงฺคานิ สมฺปยุตฺตกานํ ขนฺธานํ ฌานปจฺจเยน ปจฺจโย; ปฎิสนฺธิกฺขเณ อุปาทินฺนุปาทานิยานิ  ฌานงฺคานิ สมฺปยุตฺตกานํ ขนฺธานํ กฎตฺตา จ รูปานํ ฌานปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส ฌานปจฺจเยน ปจฺจโย – อุปาทินฺนุปาทานิยานิ ฌานงฺคานิ จิตฺตสมุฎฺฐานานํ รูปานํ ฌานปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ฌานปจฺจเยน ปจฺจโย – อุปาทินฺนุปาทานิยานิ ฌานงฺคานิ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ ฌานปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส ฌานปจฺจเยน ปจฺจโย – อนุปาทินฺนุปาทานิยานิ ฌานงฺคานิ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ ฌานปจฺจเยน ปจฺจโยฯ (๑)</p>


<p> อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส  ธมฺมสฺส ฌานปจฺจเยน ปจฺจโย – อนุปาทินฺนอนุปาทานิยานิ ฌานงฺคานิ สมฺปยุตฺตกานํ ขนฺธานํ ฌานปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส ฌานปจฺจเยน ปจฺจโย – อนุปาทินฺนอนุปาทานิยานิ ฌานงฺคานิ จิตฺตสมุฎฺฐานานํ รูปานํ ฌานปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย  ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส ฌานปจฺจเยน ปจฺจโย – อนุปาทินฺนอนุปาทานิยานิ ฌานงฺคานิ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ ฌานปจฺจเยน ปจฺจโยฯ (๓)</p>


<h3>มคฺคปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส มคฺคปจฺจเยน ปจฺจโย – อุปาทินฺนุปาทานิยานิ  มคฺคงฺคานิ สมฺปยุตฺตกานํ ขนฺธานํ มคฺคปจฺจเยน ปจฺจโยฯ ปฎิสนฺธิกฺขเณ…เป.…ฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส มคฺคปจฺจเยน ปจฺจโย – อุปาทินฺนุปาทานิยานิ มคฺคงฺคานิ จิตฺตสมุฎฺฐานานํ รูปานํ มคฺคปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส มคฺคปจฺจเยน ปจฺจโย – อุปาทินฺนุปาทานิยานิ มคฺคงฺคานิ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ มคฺคปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส  ธมฺมสฺส มคฺคปจฺจเยน ปจฺจโย – อนุปาทินฺนุปาทานิยานิ มคฺคงฺคานิ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ มคฺคปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส มคฺคปจฺจเยน ปจฺจโย – อนุปาทินฺนอนุปาทานิยานิ มคฺคงฺคานิ สมฺปยุตฺตกานํ ขนฺธานํ มคฺคปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส มคฺคปจฺจเยน ปจฺจโย – อนุปาทินฺนอนุปาทานิยานิ มคฺคงฺคานิ จิตฺตสมุฎฺฐานานํ รูปานํ มคฺคปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส มคฺคปจฺจเยน ปจฺจโย – อนุปาทินฺนอนุปาทานิยานิ มคฺคงฺคานิ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ มคฺคปจฺจเยน ปจฺจโยฯ (๓)</p>


<h3>สมฺปยุตฺตปจฺจโย</h3>
<p> อุปาทินฺนุปาทานิโย  ธโมฺม อุปาทินฺนุปาทานิยสฺส ธมฺมสฺส สมฺปยุตฺตปจฺจเยน ปจฺจโย  – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ สมฺปยุตฺตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ…เป.… ปฎิสนฺธิกฺขเณ…เป.…ฯ (๑)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส สมฺปยุตฺตปจฺจเยน ปจฺจโย – อนุปาทินฺนุปาทานิโย เอโก ขโนฺธ ติณฺณนฺนํ ขนฺธานํ สมฺปยุตฺตปจฺจเยน ปจฺจโย…เป.… เทฺว ขนฺธา ทฺวินฺนํ  ขนฺธานํ…เป.…ฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส สมฺปยุตฺตปจฺจเยน ปจฺจโย – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ สมฺปยุตฺตปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ…เป.…ฯ (๑)</p>


<h3>วิปฺปยุตฺตปจฺจโย</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปุเรชาตํ, ปจฺฉาชาตํฯ  – ปฎิสนฺธิกฺขเณ อุปาทินฺนุปาทานิยา ขนฺธา กฎตฺตารูปานํ วิปฺปยุตฺตปจฺจเยน ปจฺจโยฯ ขนฺธา วตฺถุสฺส วิปฺปยุตฺตปจฺจเยน ปจฺจโยฯ วตฺถุ ขนฺธานํ วิปฺปยุตฺตปจฺจเยน ปจฺจโยฯ  – จกฺขายตนํ จกฺขุวิญฺญาณสฺส วิปฺปยุตฺตปจฺจเยน ปจฺจโย…เป.… กายายตนํ กายวิญฺญาณสฺส วิปฺปยุตฺตปจฺจเยน ปจฺจโยฯ วตฺถุ อุปาทินฺนุปาทานิยานํ ขนฺธานํ วิปฺปยุตฺตปจฺจเยน ปจฺจโยฯ  – อุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปุเรชาตํ, ปจฺฉาชาตํฯ  – อุปาทินฺนุปาทานิยา ขนฺธา จิตฺตสมุฎฺฐานานํ รูปานํ วิปฺปยุตฺตปจฺจเยน ปจฺจโยฯ  – วตฺถุ อนุปาทินฺนุปาทานิยานํ ขนฺธานํ วิปฺปยุตฺตปจฺจเยน ปจฺจโยฯ  – อุปาทินฺนุปาทานิยา ขนฺธา  ปุเรชาตสฺส อิมสฺส อนุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโยฯ (๒)</p>


<p>อุปาทินฺนุปาทานิโย   ธโมฺม อนุปาทินฺนอนุปาทานิยสฺส ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ อนุปาทินฺนอนุปาทานิยานํ ขนฺธานํ วิปฺปยุตฺตปจฺจเยน ปจฺจโยฯ (๓)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส วิปฺปยุตฺตปจฺจเยน ปจฺจโยฯ  – อุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส วิปฺปยุตฺตปจฺจเยน ปจฺจโยฯ (๔)</p>


<p> อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํฯ  – อนุปาทินฺนุปาทานิยา ขนฺธา จิตฺตสมุฎฺฐานานํ รูปานํ วิปฺปยุตฺตปจฺจเยน ปจฺจโยฯ  – อนุปาทินฺนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโยฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส วิปฺปยุตฺตปจฺจเยน ปจฺจโยฯ  – อนุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโยฯ (๒)</p>


<p>อนุปาทินฺนุปาทานิโย  ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส วิปฺปยุตฺตปจฺจเยน ปจฺจโยฯ  – อนุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส วิปฺปยุตฺตปจฺจเยน ปจฺจโยฯ (๓)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส ธมฺมสฺส วิปฺปยุตฺตปจฺจเยน ปจฺจโยฯ  – อนุปาทินฺนอนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํฯ  – อนุปาทินฺนอนุปาทานิยา ขนฺธา จิตฺตสมุฎฺฐานานํ รูปานํ วิปฺปยุตฺตปจฺจเยน ปจฺจโยฯ  – อนุปาทินฺนอนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย   ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส วิปฺปยุตฺตปจฺจเยน ปจฺจโยฯ  – อนุปาทินฺนอนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส วิปฺปยุตฺตปจฺจเยน ปจฺจโยฯ (๓)</p>


<h3>อตฺถิปจฺจโย</h3>
<p> อุปาทินฺนุปาทานิโย  ธโมฺม อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ, อินฺทฺริยํฯ  – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ อตฺถิปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ อตฺถิปจฺจเยน ปจฺจโย; ปฎิสนฺธิกฺขเณ อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ กฎตฺตา จ รูปานํ อตฺถิปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ กฎตฺตา จ รูปานํ อตฺถิปจฺจเยน ปจฺจโยฯ ขนฺธา วตฺถุสฺส…เป.… วตฺถุ ขนฺธานํ…เป.… เอกํ มหาภูตํ…เป.… มหาภูตา กฎตฺตารูปานํ อุปาทารูปานํ อตฺถิปจฺจเยน ปจฺจโยฯ อสญฺญสตฺตานํ เอกํ มหาภูตํ…เป.… มหาภูตา กฎตฺตารูปานํ อุปาทารูปานํ อตฺถิปจฺจเยน ปจฺจโยฯ</p>


<p> – เสกฺขา วา ปุถุชฺชนา วา จกฺขุํ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ โสตํ… ฆานํ… ชิวฺหํ… กายํ… อุปาทินฺนุปาทานิเย รูเป… คเนฺธ… รเส… โผฎฺฐเพฺพ… วตฺถุํ อนิจฺจโต ทุกฺขโต อนตฺตโต วิปสฺสนฺติ, อสฺสาเทนฺติ อภินนฺทนฺติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ อุปาทินฺนุปาทานิยํ รูปายตนํ จกฺขุวิญฺญาณสฺส…เป.… อุปาทินฺนุปาทานิยํ คนฺธายตนํ… รสายตนํ… โผฎฺฐพฺพายตนํ กายวิญฺญาณสฺส…เป.… จกฺขายตนํ จกฺขุวิญฺญาณสฺส…เป.… กายายตนํ  กายวิญฺญาณสฺส…เป.… วตฺถุ อุปาทินฺนุปาทานิยานํ ขนฺธานํ อตฺถิปจฺจเยน ปจฺจโยฯ</p>


<p> – อุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส  อตฺถิปจฺจเยน ปจฺจโยฯ อุปาทินฺนุปาทานิโย  อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ  กฎตฺตารูปานํ อตฺถิปจฺจเยน ปจฺจโยฯ (๑)</p>


<p>อุปาทินฺนุปาทานิโย  ธโมฺม อนุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํฯ  – อุปาทินฺนุปาทานิยา ขนฺธา จิตฺตสมุฎฺฐานานํ รูปานํ อตฺถิปจฺจเยน ปจฺจโยฯ  – จกฺขุํ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ โสตํ… ฆานํ… ชิวฺหํ… กายํ… อุปาทินฺนุปาทานิเย รูเป… คเนฺธ… รเส… โผฎฺฐเพฺพ… วตฺถุํ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ ทิเพฺพน จกฺขุนา อุปาทินฺนุปาทานิยํ รูปํ ปสฺสติฯ วตฺถุ อนุปาทินฺนุปาทานิยํ ขนฺธานํ อตฺถิปจฺจเยน ปจฺจโยฯ  – อุปาทินฺนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ อุปาทินฺนุปาทานิโย  อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๒)</p>


<p>อุปาทินฺนุปาทานิโย  ธโมฺม อนุปาทินฺนอนุปาทานิยสฺส ธมฺมสฺส อตฺถิปจฺจเยน ปจฺจโยฯ  – วตฺถุ อนุปาทินฺนอนุปาทานิยานํ ขนฺธานํ อตฺถิปจฺจเยน ปจฺจโยฯ (๓)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อตฺถิปจฺจเยน ปจฺจโย – สหชาตํ, ปจฺฉาชาตํ, อาหารํฯ  – อุปาทินฺนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ  – อุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ อุปาทินฺนุปาทานิโย  อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๔)</p>


<p> อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํฯ  – อนุปาทินฺนุปาทานิโย เอโก ขโนฺธ  ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ เอกํ มหาภูตํ ติณฺณนฺนํ มหาภูตานํ …เป.… มหาภูตา จิตฺตสมุฎฺฐานานํ รูปานํ อุปาทารูปานํ อตฺถิปจฺจเยน ปจฺจโยฯ พาหิรํ… อาหารสมุฎฺฐานํ … อุตุสมุฎฺฐานํ เอกํ มหาภูตํ…เป.…ฯ  – อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ ทิเพฺพน จกฺขุนา อนุปาทินฺนุปาทานิยํ รูปํ ปสฺสติฯ ทิพฺพาย โสตธาตุยา สทฺทํ สุณาติฯ  – อนุปาทินฺนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ อนุปาทินฺนุปาทานิโย  อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๑)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – ปุเรชาตํ, ปจฺฉาชาตํ, อาหารํฯ  – อนุปาทินฺนุปาทานิเย รูเป… สเทฺท… คเนฺธ… รเส… โผฎฺฐเพฺพ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ; ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ กุสลากุสเล นิรุเทฺธ วิปาโก ตทารมฺมณตา อุปฺปชฺชติฯ อนุปาทินฺนุปาทานิยํ รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส อตฺถิปจฺจเยน ปจฺจโยฯ  – อนุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ อนุปาทินฺนุปาทานิโย  อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๒)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อตฺถิปจฺจเยน ปจฺจโย – ปจฺฉาชาตํ, อาหารํฯ  – อนุปาทินฺนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส  จ กายสฺส อตฺถิปจฺจเยน ปจฺจโยฯ อนุปาทินฺนุปาทานิโย  อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๓)</p>


<p> อนุปาทินฺนอนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อตฺถิปจฺจเยน ปจฺจโย  – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ  อตฺถิปจฺจเยน ปจฺจโย…เป.… เทฺว ขนฺธา ทฺวินฺนํ ขนฺธานํ อตฺถิปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโยฯ  – อนุปาทินฺนอนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – สหชาตํ, ปจฺฉาชาตํฯ  – อนุปาทินฺนอนุปาทานิยา ขนฺธา จิตฺตสมุฎฺฐานานํ รูปานํ อตฺถิปจฺจเยน ปจฺจโยฯ  – อนุปาทินฺนอนุปาทานิยา ขนฺธา ปุเรชาตสฺส อิมสฺส อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๓)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส จ  อนุปาทินฺนอนุปาทานิยสฺส จ ธมฺมสฺส อตฺถิปจฺจเยน ปจฺจโย – ฯ สหชาโต – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ ปุเรชาตสฺส อิมสฺส อุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ ตโย ขนฺธา เอกสฺส ขนฺธสฺส ปุเรชาตสฺส อิมสฺส อุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ เทฺว ขนฺธา ทฺวินฺนํ ขนฺธานํ ปุเรชาตสฺส อิมสฺส อุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๔)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส อตฺถิปจฺจเยน ปจฺจโย –  – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ ตโย ขนฺธา เอกสฺส ขนฺธสฺส จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ เทฺว ขนฺธา ทฺวินฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ สหชาโต – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ ปุเรชาตสฺส อิมสฺส อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ ตโย ขนฺธา เอกสฺส ขนฺธสฺส ปุเรชาตสฺส อิมสฺส อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ เทฺว ขนฺธา  ทฺวินฺนํ ขนฺธานํ  ปุเรชาตสฺส อิมสฺส อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๕)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส จ  อนุปาทินฺนุปาทานิยสฺส จ ธมฺมสฺส อตฺถิปจฺจเยน ปจฺจโยฯ  – อนุปาทินฺนอนุปาทานิยา ขนฺธา ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๖)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส อตฺถิปจฺจเยน ปจฺจโย – ฯ สหชาโต – อนุปาทินฺนอนุปาทานิโย เอโก ขโนฺธ ติณฺณนฺนํ ขนฺธานํ ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ ตโย ขนฺธา เอกสฺส ขนฺธสฺส ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ เทฺว ขนฺธา ทฺวินฺนํ ขนฺธานํ ปุเรชาตสฺส อิมสฺส อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๗)</p>


<p> อุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – ฯ ปจฺฉาชาตา – อนุปาทินฺนอนุปาทานิยา ขนฺธา จ รูปชีวิตินฺทฺริยญฺจ กฎตฺตารูปานํ อตฺถิปจฺจเยน ปจฺจโยฯ (๑)</p>


<p>อุปาทินฺนุปาทานิโย จ อนุปาทินฺนอนุปาทานิโย จ ธมฺมา อนุปาทินฺนอนุปาทานิยสฺส ธมฺมสฺส อตฺถิปจฺจเยน ปจฺจโย –  ฯ สหชาโต – อนุปาทินฺนอนุปาทานิโย เอโก ขโนฺธ จ วตฺถุ จ ติณฺณนฺนํ ขนฺธานํ อตฺถิปจฺจเยน ปจฺจโยฯ ตโย ขนฺธา จ วตฺถุ จ เอกสฺส ขนฺธสฺส อตฺถิปจฺจเยน ปจฺจโยฯ เทฺว ขนฺธา จ วตฺถุ จ ทฺวินฺนํ ขนฺธานํ อตฺถิปจฺจเยน ปจฺจโยฯ (๒)</p>


<p>อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – ฯ ปจฺฉาชาตา – อนุปาทินฺนอนุปาทานิยา ขนฺธา  จ อนุปาทินฺนุปาทานิโย กพฬีกาโร อาหาโร จ อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๑)</p>


<p>อนุปาทินฺนุปาทานิโย  จ อนุปาทินฺนอนุปาทานิโย จ ธมฺมา อนุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – ฯ สหชาตา – อนุปาทินฺนอนุปาทานิยา ขนฺธา จ มหาภูตา จ จิตฺตสมุฎฺฐานานํ รูปานํ อตฺถิปจฺจเยน ปจฺจโยฯ ปจฺฉาชาตา – อนุปาทินฺนอนุปาทานิยา ขนฺธา จ อนุปาทินฺนุปาทานิโย กพฬีกาโร อาหาโร จ อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๒)</p>


<p>อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อตฺถิปจฺจเยน ปจฺจโย – ฯ ปจฺฉาชาตา – อนุปาทินฺนอนุปาทานิยา ขนฺธา จ อนุปาทินฺนุปาทานิโย กพฬีกาโร อาหาโร  จ อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๓)</p>


<p> อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – ฯ ปุเรชาตํ – อนุปาทินฺนุปาทานิยํ รูปายตนญฺจ จกฺขายตนญฺจ จกฺขุวิญฺญาณสฺส อตฺถิปจฺจเยน ปจฺจโย…เป.… อนุปาทินฺนุปาทานิยํ โผฎฺฐพฺพายตนญฺจ กายายตนญฺจ กายวิญฺญาณสฺส อตฺถิปจฺจเยน ปจฺจโยฯ อนุปาทินฺนุปาทานิยํ รูปายตนญฺจ วตฺถุ จ อุปาทินฺนุปาทานิยานํ ขนฺธานํ…เป.… อนุปาทินฺนุปาทานิยํ โผฎฺฐพฺพายตนญฺจ วตฺถุ จ อุปาทินฺนุปาทานิยานํ ขนฺธานํ อตฺถิปจฺจเยน ปจฺจโยฯ ปจฺฉาชาตา – อุปาทินฺนุปาทานิยา ขนฺธา จ อนุปาทินฺนุปาทานิโย กพฬีกาโร อาหาโร จ อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ อุปาทินฺนุปาทานิโย จ อนุปาทินฺนุปาทานิโย จ กพฬีกาโร อาหาโร อุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ ปจฺฉาชาตา – อนุปาทินฺนุปาทานิยา ขนฺธา จ รูปชีวิตินฺทฺริยญฺจ กฎตฺตารูปานํ อตฺถิปจฺจเยน ปจฺจโยฯ (๑)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อนุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ,  – อุปาทินฺนุปาทานิยา  ขนฺธา จ  มหาภูตา จ จิตฺตสมุฎฺฐานานํ รูปานํ อตฺถิปจฺจเยน ปจฺจโยฯ  – อนุปาทินฺนุปาทานิยํ รูปายตนญฺจ วตฺถุ จ อนุปาทินฺนุปาทานิยานํ ขนฺธานํ…เป.… อนุปาทินฺนุปาทานิยํ โผฎฺฐพฺพายตนญฺจ วตฺถุ จ อนุปาทินฺนุปาทานิยานํ ขนฺธานํ  อตฺถิปจฺจเยน ปจฺจโยฯ ปจฺฉาชาตา – อุปาทินฺนุปาทานิยา ขนฺธา จ อนุปาทินฺนุปาทานิโย กพฬีกาโร อาหาโร จ อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ อุปาทินฺนุปาทานิโย จ อนุปาทินฺนุปาทานิโย จ กพฬีกาโร อาหาโร อนุปาทินฺนุปาทานิยสฺส กายสฺส อตฺถิปจฺจเยน ปจฺจโยฯ (๒)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส อตฺถิปจฺจเยน ปจฺจโย…  อุปาทินฺนุปาทานิโย จ อนุปาทินฺนุปาทานิโย จ กพฬีกาโร อาหาโร อุปาทินฺนุปาทานิยสฺส จ อนุปาทินฺนุปาทานิยสฺส จ กายสฺส อตฺถิปจฺจเยน ปจฺจโยฯ (๓)</p>


<p>อุปาทินฺนุปาทานิโย จ อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส ธมฺมสฺส อตฺถิปจฺจเยน ปจฺจโย – ฯ ปจฺฉาชาตา – อนุปาทินฺนอนุปาทานิยา ขนฺธา จ อนุปาทินฺนอนุปาทานิโย กพฬีกาโร อาหาโร จ รูปชีวิตินฺทฺริยญฺจ กฎตฺตารูปานํ อตฺถิปจฺจเยน ปจฺจโยฯ (๑)</p>


<h3>นตฺถิ-วิคตาวิคตปจฺจยา</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส  นตฺถิปจฺจเยน ปจฺจโย… วิคตปจฺจเยน ปจฺจโย… อวิคตปจฺจเยน ปจฺจโยฯ (สํขิตฺตํฯ)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา  สตฺต, อารมฺมเณ ฉ, อธิปติยา ปญฺจ, อนนฺตเร สตฺต, สมนนฺตเร สตฺต, สหชาเต นว, อญฺญมเญฺญ ตีณิ, นิสฺสเย เอกาทส, อุปนิสฺสเย นว, ปุเรชาเต สตฺต, ปจฺฉาชาเต นว, อาเสวเน เทฺว, กเมฺม อฎฺฐ, วิปาเก ฉ, อาหาเร ทฺวาทส, อินฺทฺริเย สตฺต, ฌาเน สตฺต, มเคฺค สตฺต, สมฺปยุเตฺต ตีณิ, วิปฺปยุเตฺต ทส, อตฺถิยา เตวีส, นตฺถิยา สตฺต, วิคเต สตฺต, อวิคเต เตวีสฯ</p>


<h3>สภาคํ</h3>
<p>เหตุปจฺจยา  อธิปติยา จตฺตาริ, สหชาเต สตฺต, อญฺญมเญฺญ ตีณิ, นิสฺสเย สตฺต, วิปาเก ฉ, อินฺทฺริเย สตฺต, มเคฺค สตฺต, สมฺปยุเตฺต ตีณิ, วิปฺปยุเตฺต จตฺตาริ, อตฺถิยา สตฺต, อวิคเต สตฺต (สํขิตฺตํ)ฯ</p>


<p>(ยถา กุสลตฺติกสฺส คณนา สชฺฌายมเคฺคน คณิตา, เอวํ คเณตพฺพาฯ กุสลตฺติกสฺส คณนโต อุปาทินฺนตฺติเก คณนา คมฺภีรา สุขุมตรา จ, เอวํ กาตูน อสโมฺมหเนฺตน คเณตพฺพํฯ)</p>

</p>


<h3>ปจฺจนียุทฺธาโร</h3>
<p> อุปาทินฺนุปาทานิโย ธโมฺม อุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน  ปจฺจโย… ปุเรชาตปจฺจเยน ปจฺจโย … ปจฺฉาชาตปจฺจเยน ปจฺจโย… อาหารปจฺจเยน ปจฺจโย… อินฺทฺริยปจฺจเยน ปจฺจโยฯ (๑)</p>


<p>อุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย… ปจฺฉาชาตปจฺจเยน ปจฺจโย… อาหารปจฺจเยน ปจฺจโยฯ (๒)</p>


<p>อุปาทินฺนุปาทานิโย ธโมฺม อนุปาทินฺนอนุปาทานิยสฺส ธมฺมสฺส อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๓)</p>


<p>อุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส สหชาตปจฺจเยน ปจฺจโย… ปจฺฉาชาตปจฺจเยน ปจฺจโย… อาหารปจฺจเยน ปจฺจโยฯ (๔)</p>


<p>อนุปาทินฺนุปาทานิโย ธโมฺม อนุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย… ปจฺฉาชาตปจฺจเยน ปจฺจโย… อาหารปจฺจเยน ปจฺจโยฯ (๑)</p>


<p>อนุปาทินฺนุปาทานิโย  ธโมฺม อุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย… ปจฺฉาชาตปจฺจเยน ปจฺจโย… กมฺมปจฺจเยน ปจฺจโย… อาหารปจฺจเยน ปจฺจโยฯ (๒)</p>


<p>อนุปาทินฺนุปาทานิโย  ธโมฺม อนุปาทินฺนอนุปาทานิยสฺส ธมฺมสฺส อุปนิสฺสยปจฺจเยน ปจฺจโยฯ (๓)</p>


<p>อนุปาทินฺนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ปจฺฉาชาตปจฺจเยน ปจฺจโย… อาหารปจฺจเยน ปจฺจโยฯ (๔)</p>


<p> อนุปาทินฺนอนุปาทานิโย  ธโมฺม อนุปาทินฺนอนุปาทานิยสฺส ธมฺมสฺส สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส ธมฺมสฺส อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๒)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๓)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส สหชาตํ, ปจฺฉาชาตํฯ (๔)</p>


<p>อนุปาทินฺนอนุปาทานิโย ธโมฺม อนุปาทินฺนุปาทานิยสฺส จ อนุปาทินฺนอนุปาทานิยสฺส จ ธมฺมสฺส สหชาตํ, ปจฺฉาชาตํฯ (๕)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ปจฺฉาชาตปจฺจเยน ปจฺจโยฯ (๖)</p>


<p>อนุปาทินฺนอนุปาทานิโย ธโมฺม อุปาทินฺนุปาทานิยสฺส จ อนุปาทินฺนุปาทานิยสฺส  จ อนุปาทินฺนอนุปาทานิยสฺส จ ธมฺมสฺส สหชาตํ, ปจฺฉาชาตํฯ (๗)</p>


<p>อุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส ธมฺมสฺส ปจฺฉาชาตํ, อินฺทฺริยํฯ (๑)</p>


<p>อุปาทินฺนุปาทานิโย  จ อนุปาทินฺนอนุปาทานิโย จ ธมฺมา อนุปาทินฺนอนุปาทานิยสฺส ธมฺมสฺส สหชาตํ, ปุเรชาตํฯ (๒)</p>


<p>อนุปาทินฺนุปาทานิโย  จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส ธมฺมสฺส ปจฺฉาชาตํ, อาหารํฯ (๑)</p>


<p>อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อนุปาทินฺนุปาทานิยสฺส ธมฺมสฺส สหชาตํ, ปจฺฉาชาตํ, อาหารํฯ (๒)</p>


<p>อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส จ อนุปาทินฺนุปาทานิยสฺส จ ธมฺมสฺส ปจฺฉาชาตํ, อาหารํฯ (๓)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส ธมฺมสฺส ปุเรชาตํ, ปจฺฉาชาตํ, อาหารํ, อินฺทฺริยํฯ (๑)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อนุปาทินฺนุปาทานิยสฺส ธมฺมสฺส สหชาตํ, ปุเรชาตํ, ปจฺฉาชาตํ, อาหารํฯ (๒)</p>


<p>อุปาทินฺนุปาทานิโย จ อนุปาทินฺนุปาทานิโย จ ธมฺมา อุปาทินฺนุปาทานิยสฺส  จ อนุปาทินฺนุปาทานิยสฺส จ ธมฺมสฺส อาหารํฯ (๓)</p>


<p>อุปาทินฺนุปาทานิโย จ อนุปาทินฺนุปาทานิโย จ อนุปาทินฺนอนุปาทานิโย จ ธมฺมา อุปาทินฺนุปาทานิยสฺส ธมฺมสฺส ปจฺฉาชาตํ, อาหารํ, อินฺทฺริยํฯ (๑)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา จตุวีสติ, นอารมฺมเณ จตุวีสติ, นอธิปติยา จตุวีสติ, นอนนฺตเร จตุวีสติ, นสมนนฺตเร จตุวีสติ, นสหชาเต วีสติ, นอญฺญมเญฺญ วีสติ, นนิสฺสเย วีสติ, นอุปนิสฺสเย เตวีสติ, นปุเรชาเต เตวีสติ, นปจฺฉาชาเต สตฺตรส, นอาเสวเน จตุวีสติ, นกเมฺม จตุวีสติ, นวิปาเก จตุวีสติ, นอาหาเร วีสติ, นอินฺทฺริเย พาวีสติ, นฌาเน จตุวีสติ, นมเคฺค จตุวีสติ, นสมฺปยุเตฺต วีสติ, นวิปฺปยุเตฺต จุทฺทส, โนอตฺถิยา นว, โนนตฺถิยา จตุวีสติ, โนวิคเต จตุวีสติ, โนอวิคเต นวฯ</p>


<h3>ทุกํ</h3>
<p> นเหตุปจฺจยา   นอารมฺมเณ จตุวีสติ (สํขิตฺตํ)ฯ</p>


<p>(ยถา กุสลตฺติเก ปจฺจนียคณนา วิตฺถาริตา, เอวํ วิตฺถาเรตพฺพํฯ)</p>

</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา นอารมฺมเณ สตฺต, นอธิปติยา สตฺต, นอนนฺตเร สตฺต, นสมนนฺตเร สตฺต, นอญฺญมเญฺญ จตฺตาริ, นอุปนิสฺสเย สตฺต, นปุเรชาเต สตฺต, นปจฺฉาชาเต สตฺต, นอาเสวเน สตฺต, นกเมฺม สตฺต, นวิปาเก จตฺตาริ, นอาหาเร สตฺต, นอินฺทฺริเย สตฺต, นฌาเน สตฺต, นมเคฺค สตฺต, นสมฺปยุเตฺต จตฺตาริ, นวิปฺปยุเตฺต  ตีณิ, โนนตฺถิยา สตฺต, โนวิคเต สตฺตฯ</p>


<h3>เหตุฆฎนา</h3>
<p> เหตุ-สหชาต-นิสฺสย-อตฺถิ-อวิคตนฺติ นอารมฺมเณ สตฺต, นอธิปติยา สตฺต, นอนนฺตเร สตฺต…เป.… นอญฺญมเญฺญ จตฺตาริ…เป.… นวิปาเก จตฺตาริ…เป.… นสมฺปยุเตฺต จตฺตาริ, นวิปฺปยุเตฺต ตีณิ, โนนตฺถิยา สตฺต, โนวิคเต สตฺต (สํขิตฺตํ)ฯ</p>


<p>(ยถา กุสลตฺติเก อนุโลมปจฺจนียคณนา วิภตฺตา, เอวํ คเณตพฺพาฯ)</p>

</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา  อารมฺมเณ ฉ, อธิปติยา ปญฺจ, อนนฺตเร สตฺต, สมนนฺตเร สตฺต, สหชาเต นว, อญฺญมเญฺญ ตีณิ, นิสฺสเย เอกาทส, อุปนิสฺสเย  นว, ปุเรชาเต สตฺต, ปจฺฉาชาเต นว, อาเสวเน เทฺว, กเมฺม อฎฺฐ, วิปาเก ฉ, อาหาเร ทฺวาทส, อินฺทฺริเย สตฺต, ฌาเน สตฺต, มเคฺค สตฺต, สมฺปยุเตฺต ตีณิ, วิปฺปยุเตฺต ทส, อตฺถิยา เตวีสติ, นตฺถิยา สตฺต, วิคเต สตฺต, อวิคเต เตวีสติ (สํขิตฺตํ)ฯ</p>


<p>(ยถา กุสลตฺติเก ปจฺจนียานุโลมคณนา วิภตฺตา, เอวํ คเณตพฺพาฯ)</p>

</p>

</p>





