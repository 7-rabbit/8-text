<h1>๔. ขตฺติยาวโคฺค</h1>
<h3>๑. ยสวตีปมุขอฎฺฐารสภิกฺขุนีสหสฺสอปทานํ</h3>
<ol>
<li>
‘‘ภวา  
  
  
  
สเพฺพ ปริกฺขีณา, ภวา สนฺติ วิโมจิตา;  
  
สพฺพาสวา จ โน นตฺถิ, อาโรเจม มหามุเนฯ  
</li>
  
<li>
‘‘ปุริมํ กุสลํ กมฺมํ  
ปริกมฺมญฺจ กุสลํ (สฺยา.)  
, ยํ กิญฺจิ สาธุปตฺถิตํ;  
  
ปริโภคมยํ ทินฺนํ, ตุยฺหตฺถาย มหามุเนฯ  
</li>
  
<li>
‘‘พุทฺธปเจฺจกพุทฺธานํ, สาวกานญฺจ ปตฺถิตํ  
พุทฺธานํ สาวกานญฺจ (สี. ก.)  
;  
  
ปริโภคมยํ ทินฺนํ, ตุยฺหตฺถาย มหามุเนฯ  
</li>
  
<li>
‘‘อุจฺจนีจมยํ กมฺมํ, ภิกฺขูนํ สาธุปตฺถิตํ;  
  
อุจฺจากุลปริกมฺมํ, กตเมตํ มหามุเน  
กตเมฺหหิ มหามุเน (สฺยา. ปี.)  
ฯ  
</li>
  
<li>
‘‘เตเนว สุกฺกมูเลน, โจทิตา กมฺมสมฺปทา;  
  
มานุสิกมติกฺกนฺตา, ชายิํสุ ขตฺติเย กุเลฯ  
</li>
  
<li>
‘‘อุปฺปเตฺต จ กเต กเมฺม, ชาติยา วาปิ เอกโต;  
  
ปจฺฉิเม เอกโต ชาตา, ขตฺติยา กุลสมฺภวาฯ  
</li>
  
<li>
‘‘รูปวตี โภควตี, ลาภสกฺการปูชิตา;  
  
อเนฺตปุเร มหาวีร, เทวานํ วิย นนฺทเนฯ  
</li>
  
<li>
‘‘นิพฺพินฺทิตฺวา อคารมฺหา, ปพฺพชิมฺหนคาริยํ;  
  
กติปาหํ อุปาทาย, สพฺพา ปตฺตามฺห นิพฺพุติํฯ  
</li>
  
<li>
‘‘จีวรํ  
ปิณฺฑปาตญฺจ, ปจฺจยํ สยนาสนํ;  
  
อุปเนนฺติ พหู อเมฺห, สทา สกฺกตปูชิตาฯ  
</li>
  
<li>
‘‘กิเลสา ฌาปิตา อมฺหํ, ภวา สเพฺพ สมูหตา;  
  
นาคีว พนฺธนํ เฉตฺวา, วิหราม อนาสวาฯ  
</li>
  
<li>
‘‘สฺวาคตํ วต โน อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ ยสวตีปมุขานิ ขตฺติยกญฺญาภิกฺขุนิโย อฎฺฐารสสหสฺสานิ ภควโต สมฺมุขา อิมา คาถาโย อภาสิตฺถาติฯ
</ol></p>

</p>


<h3>๒. จตุราสีติภิกฺขุนีสหสฺสอปทานํ</h3>
<ol>
<li>
‘‘จุลฺลาสีติสหสฺสานิ  
, พฺราหฺมญฺญกุลสมฺภวา  
พฺราหฺมณกุลสมฺภวา (สฺยา. ก.)  
;  
  
สุขุมาลหตฺถปาทา, ปุเร ตุยฺหํ มหามุเนฯ  
</li>
  
<li>
‘‘เวสฺสสุทฺทกุเล ชาตา, เทวา นาคา จ กินฺนรา;  
  
จาตุทฺทีปา พหู กญฺญา, ปุเร ตุยฺหํ มหามุเนฯ  
</li>
  
<li>
‘‘กาจิ ปพฺพชิตา อตฺถิ, สพฺพทสฺสาวิโน  
สจฺจทสฺสาวิโน (สี. ปี.)  
หู;  
  
เทวา จ กินฺนรา นาคา, ผุสิสฺสนฺติ อนาคเตฯ  
</li>
  
<li>
‘‘อนุโภตฺวา ยสํ สพฺพํ, ปตฺวาน สพฺพสมฺปทา;  
  
ตุมฺหํ  
  
ตฺวยิ (สี. ปี.)  
ปสาทํ ปฎิลทฺธา, พุชฺฌิสฺสนฺติ อนาคเตฯ  
</li>
  
<li>
‘‘อเมฺห พฺราหฺมณธีตา ตุ, พฺราหฺมญฺญกุลสมฺภวา;  
  
เปกฺขโต โน  
ลกฺขณา จ (สฺยา.)  
มหาวีร, ปาเท วนฺทาม จกฺขุมฯ  
</li>
  
<li>
‘‘อุปหตา ภวา สเพฺพ, มูลตณฺหา สมูหตา;  
  
สมุจฺฉินฺนา อนุสยา, ปุญฺญสงฺขารทาลิตาฯ  
</li>
  
<li>
‘‘สมาธิโคจรา สพฺพา, สมาปตฺติวสี กตา;  
  
ฌาเนน ธมฺมรติยา, วิหริสฺสาม โน สทาฯ  
</li>
  
<li>
‘‘ภวเนตฺติ อวิชฺชา จ, สงฺขาราปิ จ เขปิตา;  
  
สุทุทฺทสํ ปทํ คนฺตฺวา, อนุชานาถ  
อนุชานิมฺห (สฺยา. ปี. ก.)  
นายกฯ  
</li>
  
<li>
‘‘อุปการา มมํ ตุเมฺห, ทีฆรตฺตํ กตาวิโน;  
  
จตุนฺนํ สํสยํ เฉตฺวา, สพฺพา คจฺฉนฺตุ นิพฺพุติํฯ  
</li>
  
<li>
‘‘วนฺทิตฺวา  
  
มุนิโน ปาเท, กตฺวา อิทฺธิวิกุพฺพนํ;  
  
กาจิ ทเสฺสนฺติ อาโลกํ, อนฺธการมถาปราฯ  
</li>
  
<li>
‘‘ทเสฺสนฺติ จนฺทสูริเย, สาครญฺจ สมจฺฉกํ;  
  
สิเนรุํ ปริภณฺฑญฺจ, ทเสฺสนฺติ ปาริฉตฺตกํฯ  
</li>
  
<li>
‘‘ตาวติํสญฺจ ภวนํ, ยามํ ทเสฺสนฺติ อิทฺธิยา;  
  
ตุสิตํ นิมฺมิเต เทเว, วสวตฺตี มหิสฺสเรฯ  
</li>
  
<li>
‘‘พฺรหฺมาโน กาจิ ทเสฺสนฺติ, จงฺกมญฺจ มหารหํ;  
  
พฺรหฺมวณฺณญฺจ มาเปตฺวา, ธมฺมํ เทเสนฺติ สุญฺญตํฯ  
</li>
  
<li>
‘‘นานาวิกุพฺพนํ กตฺวา, อิทฺธิํ ทสฺสิย สตฺถุโน;  
  
ทสฺสยิํสุ  
พลํ สพฺพา, ปาเท วนฺทิํสุ สตฺถุโนฯ  
</li>
  
<li>
‘‘อิทฺธีสุ  
จ วสี โหม, ทิพฺพาย โสตธาตุยา;  
  
เจโตปริยญาณสฺส, วสี โหม มหามุเนฯ  
</li>
  
<li>
‘‘ปุเพฺพนิวาสํ ชานาม, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ อมฺหํ มหาวีร, อุปฺปนฺนํ ตว สนฺติเกฯ  
</li>
  
<li>
‘‘ปุพฺพานํ โลกนาถานํ, สงฺคมํ โน นิทสฺสิตํ;  
  
อธิการํ พหุํ อมฺหํ, ตุยฺหตฺถาย มหามุเนฯ  
</li>
  
<li>
‘‘ยํ อเมฺหหิ กตํ กมฺมํ, กุสลํ สร ตํ มุเน;  
  
ตุยฺหตฺถาย มหาวีร, ปุญฺญานุปจิตานิ โนฯ  
</li>
  
<li>
‘‘สตสหสฺสิโต กเปฺป, ปทุมุตฺตโร มหามุนิ;  
  
ปุรํ หํสวตี นาม, สมฺพุทฺธสฺส กุลาสยํฯ  
</li>
  
<li>
‘‘ทฺวาเรน หํสวติยา, คงฺคา สนฺทติ สพฺพทา;  
  
อุพฺพฬฺหา นทิยา ภิกฺขู, คมนํ น ลภนฺติ เตฯ  
</li>
  
<li>
‘‘ทิวสํ เทฺว ตโย เจว, สตฺตาหํ มาสิกํ ตโต;  
  
จตุมาสมฺปิ สมฺปุณฺณํ, คมนํ น ลภนฺติ เตฯ  
</li>
  
<li>
‘‘ตทา อหุ สตฺตสาโร, ชฎิโล นาม รฎฺฐิโก;  
  
โอรุเทฺธ  
โอรตีเร (สฺยา.)  
ภิกฺขโว ทิสฺวา, เสตุํ คงฺคาย การยิฯ  
</li>
  
<li>
‘‘ตทา  
  
  
สตสหเสฺสหิ, เสตุํ คงฺคาย การยิ;  
  
สงฺฆสฺส โอริเม ตีเร, วิหารญฺจ อการยิฯ  
</li>
  
<li>
‘‘อิตฺถิโย ปุริสา เจว, อุจฺจนีจกุลานิ จ;  
  
ตสฺส เสตุํ วิหารญฺจ  
เตสุ เสตุวิหาเรสุ (สี.), ตสฺส เสตู วิหาเร จ (ปี.)  
, สมภาคํ อกํสุ เตฯ  
</li>
  
<li>
‘‘อเมฺห อเญฺญ จ มานุชา, วิปฺปสเนฺนน เจตสา;  
  
ตสฺส ธเมฺมสุ ทายาทา, นคเร ชนปเทสุ จฯ  
</li>
  
<li>
‘‘อิตฺถี ปุมา กุมารา จ, พหู เจว กุมาริกา;  
  
เสตุโน จ วิหารสฺส, วาลุกา อากิริํสุ เตฯ  
</li>
  
<li>
‘‘วีถิํ  
สมฺมชฺชนํ กตฺวา, กทลีปุณฺณฆเฎ ธเช;  
  
ธูปํ จุณฺณญฺจ มาลญฺจ, การํ กตฺวาน สตฺถุโนฯ  
</li>
  
<li>
‘‘เสตุวิหาเร กาเรตฺวา, นิมเนฺตตฺวา วินายกํ;  
  
มหาทานํ ททิตฺวาน, สโมฺพธิํ อภิปตฺถยิํฯ  
</li>
  
<li>
‘‘ปทุมุตฺตโร มหาวีโร, ตารโก สพฺพปาณินํ;  
  
อนุโมทนียํกาสิ, ชฎิลสฺส มหามุนิ  
กตฺวา, วิยากาสิ มหามุนิ (สฺยา.)  
ฯ  
</li>
  
<li>
‘‘‘สตสหสฺสาติกฺกเนฺต, กโปฺป เหสฺสติ ภทฺทโก;  
  
ภวาภเวนุโภตฺวาน, ปาปุณิสฺสติ โพธิยํฯ  
</li>
  
<li>
‘‘‘กาจิ หตฺถปริกมฺมํ, กตาวี นรนาริโย;  
  
อนาคตมฺหิ อทฺธาเน, สพฺพา เหสฺสนฺติ สมฺมุขา’ฯ  
</li>
  
<li>
‘‘เตน กมฺมวิปาเกน, เจตนาปณิธีหิ จ;  
  
อุปฺปนฺนา เทวภวนํ, ตุยฺหํ ตา ปริจาริกาฯ  
</li>
  
<li>
‘‘ทิพฺพสุขํ  
อสงฺขิยํ, มานุสญฺจ อสงฺขิยํ;  
  
ตุยฺหํ เต ปริจาเรม, สํสริมฺห ภวาภเวฯ  
</li>
  
<li>
‘‘สตสหสฺสิโต กเปฺป, สุกตํ กมฺมสมฺปทํ;  
  
สุขุมาลี มนุสฺสานํ, อโถ เทวปุเร วเรฯ  
</li>
  
<li>
‘‘รูปโภคยเส เจว, อโถ กิตฺติญฺจ สกฺกตํ  
กิตฺติสุขํ ปิยํ (สฺยา.)  
;  
  
ลภาม สตตํ สพฺพํ, สุกตํ กมฺมสมฺปทํฯ  
</li>
  
<li>
‘‘ปจฺฉิเม  
ภเว สมฺปเตฺต, ชาตามฺห พฺราหฺมเณ กุเล;  
  
สุขุมาลหตฺถปาทา, สกฺยปุตฺตนิเวสเนฯ  
</li>
  
<li>
‘‘สพฺพกาลมฺปิ  
ปถวิํ, น ปสฺสาม น ลงฺกตํ;  
  
จิกฺขลฺลภูมิมสุจิํ  
จิกฺขลฺลํ ภูมิํ คมนํ (สฺยา.)  
, น ปสฺสาม มหามุเนฯ  
</li>
  
<li>
‘‘อคารํ วสเนฺต อเมฺห, สกฺการํ สพฺพกาลิกํ;  
  
อุปเนนฺติ สทา สพฺพํ, ปุพฺพกมฺมผเลน โน  
ปุพฺพกมฺมผลํ ตโต (สี. ปี.)  
ฯ  
</li>
  
<li>
‘‘อคารํ  
ปชหิตฺวาน, ปพฺพชิตฺวานคาริยํ;  
  
สํสารปถนิตฺถิณฺณา, วีตราคา ภวามเส  
นตฺถิ ทานิ ปุนพฺภโว (สี. สฺยา. ปี.)  
ฯ  
</li>
  
<li>
‘‘จีวรํ ปิณฺฑปาตญฺจ, ปจฺจยํ สยนาสนํ;  
  
อุปเนนฺติ สทา อเมฺห, สหสฺสานิ ตโต ตโตฯ  
</li>
  
<li>
‘‘กิเลสา ฌาปิตา อมฺหํ…เป.… วิหราม อนาสวาฯ  
  
<li>
‘‘สฺวาคตํ  
วต โน อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ จตุราสีติพฺราหฺมณกญฺญาภิกฺขุนีสหสฺสานิ ภควโต สมฺมุขา อิมา คาถาโย อภาสิตฺถาติฯ
</ol></p>

</p>


<h3>๓. อุปฺปลทายิกาเถรีอปทานํ</h3>
<ol>
<li>
‘‘นคเร อรุณวติยา, อรุโณ นาม ขตฺติโย;  
  
ตสฺส รโญฺญ อหุํ ภริยา, เอกชฺฌํ จารยามหํฯ  
</li>
  
<li>
‘‘รโหคตา นิสีทิตฺวา, เอวํ จิเนฺตสหํ ตทา;  
  
‘กุสลํ เม กตํ นตฺถิ, อาทาย คมิยํ มมฯ  
</li>
  
<li>
‘‘‘มหาภิตาปํ กฎุกํ, โฆรรูปํ สุทารุณํ;  
  
นิรยํ นูน คจฺฉามิ, เอตฺถ เม นตฺถิ สํสโย’ฯ  
</li>
  
<li>
‘‘เอวาหํ  
จินฺตยิตฺวาน, ปหํเสตฺวาน มานสํ;  
  
ราชานํ อุปคนฺตฺวาน, อิทํ วจนมพฺรวิํฯ  
</li>
  
<li>
‘‘‘อิตฺถี นาม มยํ เทว, ปุริสานิตฺตรา อหุ  
ปุริสานุคตา สทา (สี.), ปุริสา น ภวาม โน (สฺยา.), ปุริสานํ ภรา มยํ (ปี.)  
;  
  
เอกํ เม สมณํ เทหิ, โภชยิสฺสามิ ขตฺติย’ฯ  
</li>
  
<li>
‘‘อทาสิ  
เม ตทา ราชา, สมณํ ภาวิตินฺทฺริยํ;  
  
ตสฺส ปตฺตํ คเหตฺวาน, ปรมเนฺนน ปูรยิํฯ  
</li>
  
<li>
‘‘ปูเรตฺวา  
  
ปรมํ อนฺนํ, สห สุคนฺธเลปนํ;  
  
มหาเจเลน ฉาทิตฺวา, อทาสิํ ตุฎฺฐมานสาฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘สหสฺสเทวราชูนํ, มเหสิตฺตมการยิํ;  
  
สหสฺสจกฺกวตฺตีนํ, มเหสิตฺตมการยิํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
นานาวิธํ พหุํ อญฺญํ, ตสฺส กมฺมผลํ ตโตฯ  
</li>
  
<li>
‘‘อุปฺปลเสฺสว เม วโณฺณ, อภิรูปา สุทสฺสนา;  
  
อิตฺถิสพฺพงฺคสมฺปนฺนา, อภิชาตา ชุตินฺธราฯ  
</li>
  
<li>
‘‘ปจฺฉิเม ภเว สมฺปเตฺต, อชายิํ สากิเย กุเล;  
  
นารีสหสฺสปาโมกฺขา, สุโทฺธทนสุตสฺสหํฯ  
</li>
  
<li>
‘‘นิพฺพินฺทิตฺวา อคาเรหํ, ปพฺพชิํ อนคาริยํ;  
  
สตฺตมีรตฺติสมฺปตฺตา  
สตฺตมิํรตฺติมปตฺตา (สี. สฺยา. ปี.)  
, จตุสจฺจมปาปุณิํฯ  
</li>
  
<li>
‘‘จีวรํ ปิณฺฑปาตญฺจ, ปจฺจยํ สยนาสนํ;  
  
ปริเมตุํ น สโกฺกมิ, ปิณฺฑปาตสฺสิทํ ผลํฯ  
</li>
  
<li>
‘‘ยํ มยฺหํ ปูริตํ กมฺมํ, กุสลํ สรเส มุนิ;  
  
ตุยฺหตฺถาย มหาวีร, ปริจตฺตํ พหุํ มยาฯ  
</li>
  
<li>
‘‘เอกตฺติํเส อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ปิณฺฑปาตสฺสิทํ ผลํฯ  
</li>
  
<li>
‘‘เทฺว  
  
คติโย ปชานามิ, เทวตฺตํ อถ มานุสํ;  
  
อญฺญํ คติํ น ชานามิ, ปิณฺฑปาตสฺสิทํ ผลํฯ  
</li>
  
<li>
‘‘อุเจฺจ กุเล ปชายามิ, มหาสาเล  
ตโย สาล (ก.)  
มหทฺธเน;  
  
อเญฺญ กุเล น ชายามิ, ปิณฺฑปาตสฺสิทํ ผลํฯ  
</li>
  
<li>
‘‘ภวาภเว สํสริตฺวา, สุกฺกมูเลน โจทิตา;  
  
อมนาปํ น ปสฺสามิ, โสมนสฺสกตํ ผลํฯ  
</li>
  
<li>
‘‘อิทฺธีสุ  
  
จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อุปฺปลทายิกา ภิกฺขุนี ภควโต สมฺมุขา อิมา คาถาโย อภาสิตฺถาติฯ
</ol></p>

</p>


<h3>๔. สิงฺคาลมาตุเถรีอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘ตทาหํ หํสวติยํ, ชาตามจฺจกุเล อหุํ;  
  
นานารตนปโชฺชเต, อิเทฺธ ผีเต มหทฺธเนฯ  
</li>
  
<li>
‘‘ปิตุนา สห คนฺตฺวาน, มหาชนปุรกฺขตา;  
  
ธมฺมํ พุทฺธสฺส สุตฺวาน, ปพฺพชิํ อนคาริยํฯ  
</li>
  
<li>
‘‘ปพฺพชิตฺวาน  
กาเยน, ปาปกมฺมํ วิวชฺชยิํ;  
  
วจีทุจฺจริตํ หิตฺวา, อาชีวํ ปริโสธยิํฯ  
</li>
  
<li>
‘‘พุเทฺธ ปสนฺนา ธเมฺม จ, สเงฺฆ จ ติพฺพคารวา;  
  
สทฺธมฺมสฺสวเน ยุตฺตา, พุทฺธทสฺสนลาลสา  
พุทฺธทสฺสนสาลยา (สฺยา.)  
ฯ  
</li>
  
<li>
‘‘อคฺคํ สทฺธาธิมุตฺตานํ, อโสฺสสิํ ภิกฺขุนิํ ตทา;  
  
ตํ ฐานํ ปตฺถยิตฺวาน, ติโสฺส สิกฺขา อปูรยิํฯ  
</li>
  
<li>
‘‘ตโต  
มํ สุคโต อาห, กรุณานุคตาสโย;  
  
‘ยสฺส สทฺธา ตถาคเต, อจลา สุปฺปติฎฺฐิตา;  
  
สีลญฺจ  
ยสฺส กลฺยาณํ, อริยกนฺตํ ปสํสิตํฯ  
</li>
  
<li>
‘‘‘สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</li>
  
<li>
‘‘‘ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ  
เมธาวี, สรํ พุทฺธาน  
พุทฺธานุสาสนํ (สี.), พุทฺธานํ สาสนํ (สฺยา.)  
สาสนํ’ฯ  
</li>
  
<li>
‘‘ตํ สุตฺวาหํ ปมุทิตา, อปุจฺฉิํ ปณิธิํ มม;  
  
ตทา อโนโม อมิโต, พฺยากริตฺถ วินายโก;  
  
‘พุเทฺธ ปสนฺนา กลฺยาณี, ลจฺฉเส ตํ สุปตฺถิตํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
สิงฺคาลกสฺส  
สิคาลกสฺส (สี. ปี.)  
มาตาติ, เหสฺสติ สตฺถุ สาวิกา’ฯ  
</li>
  
<li>
‘‘ตํ สุตฺวา มุทิตา หุตฺวา, ยาวชีวํ ตทา ชินํ;  
  
เมตฺตจิตฺตา ปริจริํ, ปฎิปตฺตีหิ นายกํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม จ ภเว ทานิ, คิริพฺพชปุรุตฺตเม;  
  
ชาตา เสฎฺฐิกุเล ผีเต, มหารตนสญฺจเยฯ  
</li>
  
<li>
‘‘ปุโตฺต  
สิงฺคาลโก นาม, มมาสิ วิปเถ รโต;  
  
ทิฎฺฐิคหนปกฺขโนฺท, ทิสาปูชนตปฺปโรฯ  
</li>
  
<li>
‘‘นานาทิสา นมสฺสนฺตํ  
นมสฺสติ (สฺยา.)  
, ปิณฺฑาย นครํ วชํ;  
  
ตํ ทิสฺวา โอวที พุโทฺธ, มเคฺค ฐตฺวา วินายโกฯ  
</li>
  
<li>
‘‘ตสฺส เทสยโต ธมฺมํ, ปนาโท วิมฺหโย อหุ;  
  
เทฺวโกฎินรนารีนํ, ธมฺมาภิสมโย อหุฯ  
</li>
  
<li>
‘‘ตทาหํ  
ปริสํ คนฺตฺวา, สุตฺวา สุคตภาสิตํ;  
  
โสตาปตฺติผลํ ปตฺตา, ปพฺพชิํ อนคาริยํฯ  
</li>
  
<li>
‘‘น  
  
จิเรเนว กาเลน, พุทฺธทสฺสนลาลสา;  
  
อนุสฺสติํ ตํ ภาเวตฺวา, อรหตฺตมปาปุณิํฯ  
</li>
  
<li>
‘‘ทสฺสนตฺถาย พุทฺธสฺส, สพฺพทา จ วชามหํ;  
  
อติตฺตาเยว ปสฺสามิ, รูปํ นยนนนฺทนํฯ  
</li>
  
<li>
‘‘สพฺพปารมิสมฺภูตํ, ลกฺขีนิลยนํ วรํ;  
  
รูปํ สพฺพสุภากิณฺณํ, อติตฺตา วิหรามหํฯ  
</li>
  
<li>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
สิงฺคาลกสฺส ยา มาตา, อคฺคา สทฺธาธิมุตฺติกา  
สํฆวิมุตฺติกา (ปี.), มมาธิมุตฺติกา (ก.)  
ฯ  
</li>
  
<li>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุนิฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ สิงฺคาลมาตา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๕. สุกฺกาเถรีอปทานํ</h3>
<ol>
<li>
‘‘เอกนวุติโต  
กเปฺป, วิปสฺสี นาม นายโก;  
  
อุปฺปชฺชิ จารุทสฺสโน, สพฺพธมฺมวิปสฺสโกฯ  
</li>
  
<li>
‘‘ตทาหํ พนฺธุมติยํ, ชาตา อญฺญตเร กุเล;  
  
ธมฺมํ สุตฺวาน มุนิโน, ปพฺพชิํ อนคาริยํฯ  
</li>
  
<li>
‘‘พหุสฺสุตา  
ธมฺมธรา, ปฎิภานวตี ตถา;  
  
วิจิตฺตกถิกา จาปิ, ชินสาสนการิกาฯ  
</li>
  
<li>
‘‘ตทา  
ธมฺมกถํ กตฺวา, หิตาย ชนตํ พหุํ  
ชนตาย หิตํ พหุํ (สี.) … สทา (สฺยา.), หิตาย ชนสํสริํ (ปี.)  
;  
  
ตโต จุตาหํ ตุสิตํ, อุปปนฺนา ยสสฺสินีฯ  
</li>
  
<li>
‘‘เอกติํเส อิโต กเปฺป, สิขี วิย สิขี ชิโน;  
  
ตปโนฺต ยสสา โลเก  
โลกํ (สฺยา. ปี.)  
, อุปฺปชฺชิ วทตํ วโรฯ  
</li>
  
<li>
‘‘ตทาปิ ปพฺพชิตฺวาน, พุทฺธสาสนโกวิทา;  
  
โชเตตฺวา ชินวากฺยานิ, ตโตปิ ติทิวํ คตาฯ  
</li>
  
<li>
‘‘เอกติํเสว กปฺปมฺหิ, เวสฺสภู นาม นายโก;  
  
อุปฺปชฺชิตฺถ มหาญาณี, ตทาปิ จ ตเถวหํฯ  
</li>
  
<li>
‘‘ปพฺพชิตฺวา  
ธมฺมธรา, โชตยิํ ชินสาสนํ;  
  
คนฺตฺวา มรุปุรํ รมฺมํ, อนุโภสิํ มหาสุขํฯ  
</li>
  
<li>
‘‘อิมมฺหิ ภทฺทเก กเปฺป, กกุสโนฺธ ชินุตฺตโม;  
  
อุปฺปชฺชิ นรสรโณ  
นรสทฺทูโล (สี. สฺยา. ปี.)  
, ตทาปิ จ ตเถวหํฯ  
</li>
  
<li>
‘‘ปพฺพชิตฺวา มุนิมตํ, โชตยิตฺวา ยถายุกํ;  
  
ตโต จุตาหํ ติทิวํ, อคํ สภวนํ ยถาฯ  
</li>
  
<li>
‘‘อิมสฺมิํเยว กปฺปมฺหิ, โกณาคมนนายโก;  
  
อุปฺปชฺชิ โลกสรโณ, อรโณ อมตงฺคโต  
วทตํ วโร, สพฺพสตฺตานมุตฺตโม (สฺยา.)  
ฯ  
</li>
  
<li>
‘‘ตทาปิ ปพฺพชิตฺวาน, สาสเน ตสฺส ตาทิโน;  
  
พหุสฺสุตา ธมฺมธรา, โชตยิํ ชินสาสนํฯ  
</li>
  
<li>
‘‘อิมสฺมิํเยว  
กปฺปมฺหิ, กสฺสโป มุนิมุตฺตโม;  
  
อุปฺปชฺชิ โลกสรโณ, อรโณ มรณนฺตคูฯ  
</li>
  
<li>
‘‘ตสฺสาปิ นรวีรสฺส, ปพฺพชิตฺวาน สาสเน;  
  
ปริยาปุฎสทฺธมฺมา, ปริปุจฺฉาวิสารทาฯ  
</li>
  
<li>
‘‘สุสีลา ลชฺชินี เจว, ตีสุ สิกฺขาสุ โกวิทา;  
  
พหุํ ธมฺมกถํ กตฺวา, ยาวชีวํ มหามุเนฯ  
</li>
  
<li>
‘‘เตน  
กมฺมวิปาเกน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม  
จ ภเว ทานิ, คิริพฺพชปุรุตฺตเม;  
  
ชาตา เสฎฺฐิกุเล ผีเต, มหารตนสญฺจเยฯ  
</li>
  
<li>
‘‘ยทา  
ภิกฺขุสหเสฺสน, ปริวุโต โลกนายโก;  
  
อุปาคมิ ราชคหํ, สหสฺสเกฺขน วณฺณิโตฯ  
</li>
  
<li>
‘‘‘ทโนฺต ทเนฺตหิ สห ปุราณชฎิเลหิ, วิปฺปมุโตฺต วิปฺปมุเตฺตหิ;  
  
สิงฺคีนิกฺขสวโณฺณ, ราชคหํ ปาวิสิ ภควา’ฯ  
</li>
  
<li>
‘‘ทิสฺวา พุทฺธานุภาวํ ตํ, สุตฺวาว คุณสญฺจยํ;  
  
พุเทฺธ จิตฺตํ ปสาเทตฺวา, ปูชยิํ ตํ ยถาพลํฯ  
</li>
  
<li>
‘‘อปเรน จ กาเลน, ธมฺมทินฺนาย สนฺติเก;  
  
อคารา นิกฺขมิตฺวาน, ปพฺพชิํ อนคาริยํฯ  
</li>
  
<li>
‘‘เกเสสุ ฉิชฺชมาเนสุ, กิเลเส ฌาปยิํ อหํ;  
  
อุคฺคหิํ สาสนํ สพฺพํ, ปพฺพชิตฺวาจิเรนหํฯ  
</li>
  
<li>
‘‘ตโต ธมฺมมเทเสสิํ, มหาชนสมาคเม;  
  
ธเมฺม เทสิยมานมฺหิ, ธมฺมาภิสมโย อหุฯ  
</li>
  
<li>
‘‘เนกปาณสหสฺสานํ, ตํ วิทิตฺวาติวิมฺหิโต;  
  
อภิปฺปสโนฺน เม ยโกฺข, ภมิตฺวาน คิริพฺพชํฯ  
</li>
  
<li>
‘‘กิํ เม กตา ราชคเห มนุสฺสา, มธุํ ปีตาว อจฺฉเร;  
  
เย สุกฺกํ น อุปาสนฺติ, เทเสนฺติํ อมตํ ปทํฯ  
</li>
  
<li>
‘‘ตญฺจ  
อปฺปฎิวานียํ, อเสจนกโมชวํ;  
  
ปิวนฺติ มเญฺญ สปฺปญฺญา, วลาหกมิวทฺธคูฯ  
</li>
  
<li>
‘‘อิทฺธีสุ  
จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ  
, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ สุกฺกา ภิกฺขุนี อิมา คาถาโย อภาสิตฺถาติฯ
</ol></p>

</p>

</p>


<h3>๖. อภิรูปนนฺทาเถรีอปทานํ</h3>
<ol>
<li>
‘‘เอกนวุติโต กเปฺป, วิปสฺสี นาม นายโก;  
  
อุปฺปชฺชิ จารุทสฺสโน, สพฺพธเมฺมสุ จกฺขุมาฯ  
</li>
  
<li>
‘‘ตทาหํ พนฺธุมติยํ, อิเทฺธ ผีเต มหากุเล;  
  
ชาตา  
สุรูปา ทยิตา, ปูชนียา ชนสฺส จฯ  
</li>
  
<li>
‘‘อุปคนฺตฺวา มหาวีรํ, วิปสฺสิํ โลกนายกํ;  
  
ธมฺมํ สุณิตฺวา สรณํ, อุเปสิํ นรนายกํฯ  
</li>
  
<li>
‘‘สีเลสุ สํวุตา หุตฺวา, นิพฺพุเต จ นรุตฺตเม;  
  
ธาตุถูปสฺส อุปริ, โสณฺณจฺฉตฺตมปูชยิํฯ  
</li>
  
<li>
‘‘มุตฺตจาคา สีลวตี, ยาวชีวํ ตโต จุตา;  
  
ชหิตฺวา มานุสํ เทหํ, ตาวติํสูปคา อหํฯ  
</li>
  
<li>
‘‘ตทา  
ทสหิ ฐาเนหิ, อธิโภตฺวาน เสสเก  
อธิโภตฺวา อเสสโต (สฺยา.)  
;  
  
รูปสเทฺทหิ คเนฺธหิ, รเสหิ ผุสเนหิ จฯ  
</li>
  
<li>
‘‘อายุนาปิ จ วเณฺณน, สุเขน ยสสาปิ จ;  
  
ตเถวาธิปเตเยฺยน, อธิคยฺห วิโรจหํฯ  
</li>
  
<li>
‘‘ปจฺฉิเม จ ภเว ทานิ, ชาตาหํ กปิลวฺหเย;  
  
ธีตา เขมกสกฺกสฺส, นนฺทา นามาติ วิสฺสุตาฯ  
</li>
  
<li>
‘‘อภิรูปสมฺปทมฺปิ  
อภิรุปํ อุปปทํ (สี.), อภิรุปํ อุปฺปาทํ (ปี.)  
, อหุ เม กนฺติสูจกํ;  
  
ยทาหํ โยพฺพนปฺปตฺตา, รูปลาวญฺญภูสิตาฯ  
</li>
  
<li>
‘‘ตทา  
  
  
ตทา มมตฺถํ (สี.), อิธ มมเตฺต (สฺยา. ก.)  
มเตฺถ สกฺยานํ, วิวาโท สุมหา อหุ;  
  
ปพฺพาเชสิ ตโต ตาโต, มา สกฺยา วินสฺสิํสุติฯ  
</li>
  
<li>
‘‘ปพฺพชิตฺวา ตถาคตํ, รูปเทสฺสิํ นรุตฺตมํ;  
  
สุตฺวาน โนปคจฺฉามิ, มม รูเปน คพฺพิตาฯ  
</li>
  
<li>
‘‘โอวาทมฺปิ  
น คจฺฉามิ, พุทฺธทสฺสนภีรุตา;  
  
ตทา ชิโน อุปาเยน, อุปเนตฺวา สสนฺติกํฯ  
</li>
  
<li>
‘‘ติสฺสิตฺถิโย  
ติโสฺส ถีโย (สี. ปี.)  
นิทเสฺสสิ, อิทฺธิยา มคฺคโกวิโท;  
  
อจฺฉรารูปสทิสํ, ตรุณิํ ชริตํ  
ชริกํ (สฺยา. ก.)  
มตํฯ  
</li>
  
<li>
‘‘ตาโย ทิสฺวา สุสํวิคฺคา, วิรตฺตาเส กเฬวเร;  
  
อฎฺฐาสิํ ภวนิพฺพินฺทา, ตทา มํ อาห นายโกฯ  
</li>
  
<li>
‘‘‘อาตุรํ อสุจิํ ปูติํ, ปสฺส นเนฺท สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภินนฺทิตํฯ  
</li>
  
<li>
‘‘‘อสุภาย จิตฺตํ ภาเวหิ, เอกคฺคํ สุสมาหิตํ;  
  
ยถา อิทํ ตถา เอตํ, ยถา เอตํ ตถา อิทํฯ  
</li>
  
<li>
‘‘‘เอวเมตํ อเวกฺขนฺตี, รตฺตินฺทิวมตนฺทิตา;  
  
ตโต สกาย ปญฺญาย, อภินิพฺพิชฺฌ วจฺฉสิ’ฯ  
</li>
  
<li>
‘‘ตสฺสา  
เม อปฺปมตฺตาย, วิจรนฺติยา  
วิจรนฺตฺวาธ (สี.), วิจินนฺตีธ (สฺยา. ปี.)  
โยนิโส;  
  
ยถาภูตํ อยํ กาโย, ทิโฎฺฐ สนฺตรพาหิโรฯ  
</li>
  
<li>
‘‘อถ นิพฺพินฺทหํ กาเย, อชฺฌตฺตญฺจ วิรชฺชหํ;  
  
อปฺปมตฺตา วิสํยุตฺตา, อุปสนฺตามฺหิ นิพฺพุตาฯ  
</li>
  
<li>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา  
, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</li>
  
<li>
‘‘กิเลสา  
  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อภิรูปนนฺทา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๗. อฑฺฒกาสิเถรีอปทานํ</h3>
<ol>
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘ตทาหํ ปพฺพชิตฺวาน, ตสฺส พุทฺธสฺส สาสเน;  
  
สํวุตา ปาติโมกฺขมฺหิ, อินฺทฺริเยสุ จ ปญฺจสุฯ  
</li>
  
<li>
‘‘มตฺตญฺญุนี จ อสเน, ยุตฺตา ชาคริเยปิ จ;  
  
วสนฺตี ยุตฺตโยคาหํ, ภิกฺขุนิํ วิคตาสวํฯ  
</li>
  
<li>
‘‘อโกฺกสิํ ทุฎฺฐจิตฺตาหํ, คณิเกติ ภณิํ ตทา;  
  
เตน ปาเปน กเมฺมน, นิรยมฺหิ อปจฺจิสํฯ  
</li>
  
<li>
‘‘เตน  
  
กมฺมาวเสเสน, อชายิํ คณิกากุเล;  
  
พหุโสว ปราธีนา, ปจฺฉิมาย จ ชาติยํฯ  
</li>
  
<li>
‘‘กาสีสุ เสฎฺฐิกุลชา, พฺรหฺมจารีพเลนหํ;  
  
อจฺฉรา วิย เทเวสุ, อโหสิํ รูปสมฺปทาฯ  
</li>
  
<li>
‘‘ทิสฺวาน ทสฺสนียํ มํ, คิริพฺพชปุรุตฺตเม;  
  
คณิกเตฺต นิเวเสสุํ, อโกฺกสนพเลน เมฯ  
</li>
  
<li>
‘‘สาหํ สุตฺวาน สทฺธมฺมํ, พุทฺธเสเฎฺฐน เทสิตํ;  
  
ปุพฺพวาสนสมฺปนฺนา, ปพฺพชิํ อนคาริยํฯ  
</li>
  
<li>
‘‘ตทูปสมฺปทตฺถาย, คจฺฉนฺตี ชินสนฺติกํ;  
  
มเคฺค ธุเตฺต ฐิเต สุตฺวา, ลภิํ ทูโตปสมฺปทํฯ  
</li>
  
<li>
‘‘สพฺพกมฺมํ  
  
ปริกฺขีณํ, ปุญฺญํ ปาปํ ตเถว จ;  
  
สพฺพสํสารมุตฺติณฺณา, คณิกตฺตญฺจ เขปิตํฯ  
</li>
  
<li>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อฑฺฒกาสิ ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๘. ปุณฺณิกาเถรีอปทานํ</h3>
<ol>
<li>
‘‘วิปสฺสิโน ภควโต, สิขิโน เวสฺสภุสฺส จ;  
  
กกุสนฺธสฺส มุนิโน, โกณาคมนตาทิโนฯ  
</li>
  
<li>
‘‘กสฺสปสฺส  
จ พุทฺธสฺส, ปพฺพชิตฺวาน สาสเน;  
  
ภิกฺขุนี สีลสมฺปนฺนา, นิปกา สํวุตินฺทฺริยาฯ  
</li>
  
<li>
‘‘พหุสฺสุตา ธมฺมธรา, ธมฺมตฺถปฎิปุจฺฉิกา;  
  
อุคฺคเหตา จ ธมฺมานํ, โสตา ปยิรุปาสิตาฯ  
</li>
  
<li>
‘‘เทเสนฺตี ชนมเชฺฌหํ, อโหสิํ ชินสาสเน;  
  
พาหุสเจฺจน เตนาหํ, เปสลา อติมญฺญิสํฯ  
</li>
  
<li>
‘‘ปจฺฉิเม  
จ ภเว ทานิ, สาวตฺถิยํ ปุรุตฺตเม;  
  
อนาถปิณฺฑิโน เคเห, ชาตาหํ กุมฺภทาสิยาฯ  
</li>
  
<li>
‘‘คตา อุทกหาริยํ, โสตฺถิยํ ทิชมทฺทสํ;  
  
สีตฎฺฎํ โตยมชฺฌมฺหิ, ตํ ทิสฺวา อิทมพฺรวิํฯ  
</li>
  
<li>
‘‘‘อุทหารี  
  
อหํ สีเต, สทา อุทกโมตริํ;  
  
อยฺยานํ ทณฺฑภยภีตา, วาจาโทสภยฎฺฎิตา  
วาจาโรสภยฎฺฎิตา (สฺยา.)  
ฯ  
</li>
  
<li>
‘‘‘กสฺส พฺราหฺมณ ตฺวํ ภีโต, สทา อุทกโมตริ;  
  
เวธมาเนหิ คเตฺตหิ, สีตํ เวทยเส ภุสํ’ฯ  
</li>
  
<li>
‘‘‘ชานนฺตี วต มํ โภติ, ปุณฺณิเก ปริปุจฺฉสิ;  
  
กโรนฺตํ กุสลํ กมฺมํ, รุนฺธนฺตํ  
นิทฺธนฺตํ (สี. ปี.), นุทนฺตํ (สฺยา.)  
กตปาปกํฯ  
</li>
  
<li>
‘‘‘โย เจ วุโฑฺฒ ทหโร วา, ปาปกมฺมํ ปกุพฺพติ;  
  
ทกาภิสิญฺจนา โสปิ  
โภติ (สี. ก.) เถรีคา. ๒๓๙  
, ปาปกมฺมา ปมุจฺจติ’ฯ  
</li>
  
<li>
‘‘อุตฺตรนฺตสฺส อกฺขาสิํ, ธมฺมตฺถสํหิตํ ปทํ;  
  
ตญฺจ สุตฺวา ส สํวิโคฺค  
สุสํวิโคฺค (สฺยา.)  
, ปพฺพชิตฺวารหา อหุฯ  
</li>
  
<li>
‘‘ปูเรนฺตี อูนกสตํ, ชาตา ทาสิกุเล ยโต;  
  
ตโต ปุณฺณาติ นามํ เม, ภุชิสฺสํ มํ อกํสุ เตฯ  
</li>
  
<li>
‘‘เสฎฺฐิํ ตโตนุชาเนตฺวา  
ตโต อนุโมเทตฺวา (สี. สฺยา.), ตโต อนุมาเนตฺวา (ปี.)  
, ปพฺพชิํ อนคาริยํ;  
  
น จิเรเนว กาเลน, อรหตฺตมปาปุณิํฯ  
</li>
  
<li>
‘‘อิทฺธีสุ  
จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ  
เม วิมลํ สุทฺธํ, พุทฺธเสฎฺฐสฺส วาหสาฯ  
</li>
  
<li>
‘‘ภาวนาย มหาปญฺญา, สุเตเนว สุตาวินี;  
  
มาเนน นีจกุลชา, น หิ กมฺมํ วินสฺสติ  
ปนสฺสติ (สฺยา.)  
ฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ ปุณฺณิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๙. อมฺพปาลิเถรีอปทานํ</h3>
<ol>
<li>
‘‘โย  
รํสิผุสิตาเวโฬ, ผุโสฺส นาม มหามุนิ;  
  
ตสฺสาหํ ภคินี อาสิํ, อชายิํ ขตฺติเย กุเลฯ  
</li>
  
<li>
‘‘ตสฺส ธมฺมํ สุณิตฺวาหํ, วิปฺปสเนฺนน เจตสา;  
  
มหาทานํ ททิตฺวาน, ปตฺถยิํ รูปสมฺปทํฯ  
</li>
  
<li>
‘‘เอกติํเส อิโต กเปฺป, สิขี โลกคฺคนายโก;  
  
อุปฺปโนฺน โลกปโชฺชโต, ติโลกสรโณ ชิโนฯ  
</li>
  
<li>
‘‘ตทารุณปุเร รเมฺม, พฺราหฺมญฺญกุลสมฺภวา;  
  
วิมุตฺตจิตฺตํ กุปิตา, ภิกฺขุนิํ อภิสาปยิํฯ  
</li>
  
<li>
‘‘เวสิกาว  
อนาจารา, ชินสาสนทูสิกา;  
  
เอวํ อโกฺกสยิตฺวาน, เตน ปาเปน กมฺมุนาฯ  
</li>
  
<li>
‘‘ทารุณํ  
นิรยํ คนฺตฺวา, มหาทุกฺขสมปฺปิตา;  
  
ตโต จุตา มนุเสฺสสุ, อุปปนฺนา ตปสฺสินีฯ  
</li>
  
<li>
‘‘ทสชาติสหสฺสานิ, คณิกตฺตมการยิํ;  
  
ตมฺหา ปาปา น มุจฺจิสฺสํ, ภุตฺวา ทุฎฺฐวิสํ ยถาฯ  
</li>
  
<li>
‘‘พฺรหฺมจริยมเสวิสฺสํ  
พฺรหฺมเวสมเสวิสฺสํ (สฺยา.), พฺรหฺมเจรมเสวิสฺสํ (ปี.)  
, กสฺสเป ชินสาสเน;  
  
เตน กมฺมวิปาเกน, อชายิํ ติทเส ปุเรฯ  
</li>
  
<li>
‘‘ปจฺฉิเม ภเว สมฺปเตฺต, อโหสิํ โอปปาติกา;  
  
อมฺพสาขนฺตเร ชาตา, อมฺพปาลีติ เตนหํฯ  
</li>
  
<li>
‘‘ปริวุตา  
ปาณโกฎีหิ, ปพฺพชิํ ชินสาสเน;  
  
ปตฺตาหํ อจลํ ฐานํ, ธีตา พุทฺธสฺส โอรสาฯ  
</li>
  
<li>
‘‘อิทฺธีสุ จ วสี โหมิ, โสตธาตุวิสุทฺธิยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ เม วิมลํ สุทฺธํ, พุทฺธเสฎฺฐสฺส วาหสาฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อมฺพปาลิ ภิกฺขุนี อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. เปสลาเถรีอปทานํ</h3>
<ol>
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘สาวตฺถิยํ  
ปุเร วเร, อุปาสกกุเล อหํ;  
  
ปสูตา ตํ  
นํ (สฺยา.)  
ชินวรํ, ทิสฺวา สุตฺวา จ เทสนํฯ  
</li>
  
<li>
‘‘ตํ วีรํ สรณํ คนฺตฺวา, สีลานิ จ สมาทิยิํ;  
  
กทาจิ โส มหาวีโร, มหาชนสมาคเมฯ  
</li>
  
<li>
‘‘อตฺตโน อภิสโมฺพธิํ, ปกาเสสิ นราสโภ;  
  
อนนุสฺสุตธเมฺมสุ, ปุเพฺพ ทุกฺขาทิเกสุ จฯ  
</li>
  
<li>
‘‘จกฺขุ ญาณญฺจ ปญฺญา จ, วิชฺชาโลโก จ อาสิ เม;  
  
ตํ สุตฺวา อุคฺคเหตฺวาน, ปริปุจฺฉิญฺจ ภิกฺขโวฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม  
จ ภเว ทานิ, ชาตา เสฎฺฐิมหากุเล;  
  
อุเปจฺจ พุทฺธํ สทฺธมฺมํ, สุตฺวา สจฺจูปสํหิตํฯ  
</li>
  
<li>
‘‘ปพฺพชิตฺวาจิเรเนว, สจฺจตฺถานิ  
สพฺพตฺถานิ (สฺยา. ก.)  
วิจินฺตยํ;  
  
เขเปตฺวา อาสเว สเพฺพ, อรหตฺตมปาปุณิํฯ  
</li>
  
<li>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ เม วิมลํ สุทฺธํ, พุทฺธเสฎฺฐสฺส วาหสาฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาคีว พนฺธนํ เฉตฺวา, วิหรามิ อนาสวาฯ  
</li>
  
<li>
‘‘สฺวาคตํ  
วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ เปสลา  ภิกฺขุนี อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ขตฺติยา  
พฺราหฺมณี เจว, ตถา อุปฺปลทายิกา;  
  
สิงฺคาลมาตา สุกฺกา จ, อภิรูปา อฑฺฒกาสิกาฯ  
</p>
  
<p>
ปุณฺณา จ อมฺพปาลี จ, เปสลาติ จ ตา ทส;  
  
คาถาโย ทฺวิสตาเนตฺถ, ทฺวิจตฺตาลีส จุตฺตริฯ  
</p>
  
<p>อถ  วคฺคุทฺทานํ –</p>


<p>
สุเมธา เอกูโปสถา, กุณฺฑลเกสี ขตฺติยา;  
  
สหสฺสํ ติสตา คาถา, สตฺตตาลีส ปิณฺฑิตาฯ  
</p>
  
<p>
สห อุทฺทานคาถาหิ, คณิตาโย วิภาวิภิ;  
  
สหสฺสํ ติสตํ คาถา, สตฺตปญฺญาสเมว จาติฯ  
</p>
  
เถริกาปทานํ สมตฺตํฯ  
</p>
  
อปทานปาฬิ สมตฺตาฯ  
</p>
  
  
  
  
  