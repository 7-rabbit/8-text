<h1>๔. จตุกนิปาโต</h1>
<h3>๑. นาคสมาลเตฺถรคาถา</h3>
<ol>
<li>
‘‘อลงฺกตา  
  
  
สุวสนา, มาลินี จนฺทนุสฺสทา;  
  
มเชฺฌ มหาปเถ นารี, ตุริเย นจฺจติ นฎฺฎกีฯ  
</li>
  
<li>
‘‘ปิณฺฑิกาย ปวิโฎฺฐหํ, คจฺฉโนฺต นํ อุทิกฺขิสํ;  
  
อลงฺกตํ สุวสนํ, มจฺจุปาสํว โอฑฺฑิตํฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถ  
สมฺปติฎฺฐถ (ก.)  
ฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส  
วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… นาคสมาโล เถโร…ฯ  
</li>
  
<h3>๒. ภคุเตฺถรคาถา</h3>
</ol>
<ol>
<li>
‘‘อหํ มิเทฺธน ปกโต, วิหารา อุปนิกฺขมิํ;  
  
จงฺกมํ อภิรุหโนฺต, ตเตฺถว ปปติํ ฉมาฯ  
</li>
  
<li>
‘‘คตฺตานิ ปริมชฺชิตฺวา, ปุนปารุยฺห จงฺกมํ;  
  
จงฺกเม จงฺกมิํ โสหํ, อชฺฌตฺตํ สุสมาหิโตฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… ภคุเตฺถโร…ฯ  
</li>
  
<h3>๓. สภิยเตฺถรคาถา</h3>
</ol>
<ol>
<li>
  
ธ. ป. ๖ ธมฺมปเทปิ  
‘‘ปเร จ น วิชานนฺติ, มยเมตฺถ ยมามเส;  
  
เย จ ตตฺถ วิชานนฺติ, ตโต สมฺมนฺติ เมธคาฯ  
</li>
  
<li>
‘‘ยทา  
จ อวิชานนฺตา, อิริยนฺตฺยมรา วิย;  
  
วิชานนฺติ จ เย ธมฺมํ, อาตุเรสุ อนาตุราฯ  
</li>
  
<li>
‘‘ยํ  
กิญฺจิ สิถิลํ กมฺมํ, สํกิลิฎฺฐญฺจ ยํ วตํ;  
  
สงฺกสฺสรํ พฺรหฺมจริยํ, น ตํ โหติ มหปฺผลํฯ  
</li>
  
<li>
‘‘ยสฺส สพฺรหฺมจารีสุ, คารโว นูปลพฺภติ;  
  
อารกา โหติ สทฺธมฺมา, นภํ ปุถวิยา ยถา’’ติฯ  
</li>
  
… สภิโย เถโร…ฯ  
</li>
  
<h3>๔. นนฺทกเตฺถรคาถา</h3>
</ol>
<ol>
<li>
‘‘ธิรตฺถุ  
ปูเร ทุคฺคเนฺธ, มารปเกฺข อวสฺสุเต;  
  
นวโสตานิ เต กาเย, ยานิ สนฺทนฺติ สพฺพทาฯ  
</li>
  
<li>
‘‘มา  
ปุราณํ อมญฺญิโตฺถ, มาสาเทสิ ตถาคเต;  
  
สเคฺคปิ เต น รชฺชนฺติ, กิมงฺคํ ปน  
กิมงฺค ปน (สี.)  
มานุเสฯ  
</li>
  
<li>
‘‘เย จ โข พาลา ทุเมฺมธา, ทุมฺมนฺตี โมหปารุตา;  
  
ตาทิสา ตตฺถ รชฺชนฺติ, มารขิตฺตมฺหิ พนฺธเนฯ  
</li>
  
<li>
‘‘เยสํ ราโค จ โทโส จ, อวิชฺชา จ วิราชิตา;  
  
ตาที ตตฺถ น รชฺชนฺติ, ฉินฺนสุตฺตา อพนฺธนา’’ติฯ  
</li>
  
… นนฺทโก เถโร…ฯ  
</li>
  
<h3>๕. ชมฺพุกเตฺถรคาถา</h3>
</ol>
<ol>
<li>
‘‘ปญฺจปญฺญาสวสฺสานิ, รโชชลฺลมธารยิํ;  
  
ภุญฺชโนฺต มาสิกํ ภตฺตํ, เกสมสฺสุํ อโลจยิํฯ  
</li>
  
<li>
‘‘เอกปาเทน อฎฺฐาสิํ, อาสนํ ปริวชฺชยิํ;  
  
สุกฺขคูถานิ จ ขาทิํ, อุเทฺทสญฺจ น สาทิยิํฯ  
</li>
  
<li>
‘‘เอตาทิสํ กริตฺวาน, พหุํ ทุคฺคติคามินํ;  
  
วุยฺหมาโน มโหเฆน, พุทฺธํ สรณมาคมํฯ  
</li>
  
<li>
‘‘สรณคมนํ ปสฺส, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… ชมฺพุโก เถโร…ฯ  
</li>
  
<h3>๖. เสนกเตฺถรคาถา</h3>
</ol>
<ol>
<li>
‘‘สฺวาคตํ  
  
วต เม อาสิ, คยายํ คยผคฺคุยา;  
  
ยํ อทฺทสาสิํ สมฺพุทฺธํ, เทเสนฺตํ ธมฺมมุตฺตมํฯ  
</li>
  
<li>
‘‘มหปฺปภํ  
คณาจริยํ, อคฺคปตฺตํ วินายกํ;  
  
สเทวกสฺส โลกสฺส, ชินํ อตุลทสฺสนํฯ  
</li>
  
<li>
‘‘มหานาคํ มหาวีรํ, มหาชุติมนาสวํ;  
  
สพฺพาสวปริกฺขีณํ, สตฺถารมกุโตภยํฯ  
</li>
  
<li>
‘‘จิรสํกิลิฎฺฐํ วต มํ, ทิฎฺฐิสนฺทานพนฺธิตํ  
สนฺธิตํ (สี. สฺยา.), สนฺทิตํ (ปี. สี. อฎฺฐ.)  
;  
  
วิโมจยิ โส ภควา, สพฺพคเนฺถหิ เสนก’’นฺติฯ  
</li>
  
… เสนโก เถโร…ฯ  
</li>
  
<h3>๗. สมฺภูตเตฺถรคาถา</h3>
</ol>
<ol>
<li>
‘‘โย ทนฺธกาเล ตรติ, ตรณีเย จ ทนฺธเย;  
  
อโยนิ  
อโยนิโส (สฺยา.)  
สํวิธาเนน, พาโล ทุกฺขํ นิคจฺฉติฯ  
</li>
  
<li>
‘‘ตสฺสตฺถา ปริหายนฺติ, กาฬปเกฺขว จนฺทิมา;  
  
อายสกฺยญฺจ  
อายสสฺยญฺจ (สี.)  
ปโปฺปติ, มิเตฺตหิ จ วิรุชฺฌติฯ  
</li>
  
<li>
‘‘โย ทนฺธกาเล ทเนฺธติ, ตรณีเย จ ตารเย;  
  
โยนิโส สํวิธาเนน, สุขํ ปโปฺปติ ปณฺฑิโตฯ  
</li>
  
<li>
‘‘ตสฺสตฺถา ปริปูเรนฺติ, สุกฺกปเกฺขว จนฺทิมา;  
  
ยโส กิตฺติญฺจ ปโปฺปติ, มิเตฺตหิ น วิรุชฺฌตี’’ติฯ  
</li>
  
… สมฺภูโต เถโร…ฯ  
</li>
  
<h3>๘. ราหุลเตฺถรคาถา</h3>
</ol>
<ol>
<li>
‘‘อุภเยเนว  
สมฺปโนฺน, ราหุลภโทฺทติ มํ วิทู;  
  
ยญฺจมฺหิ ปุโตฺต พุทฺธสฺส, ยญฺจ ธเมฺมสุ จกฺขุมาฯ  
</li>
  
<li>
‘‘ยญฺจ เม อาสวา ขีณา, ยญฺจ นตฺถิ ปุนพฺภโว;  
  
อรหา  
ทกฺขิเณโยฺยมฺหิ, เตวิโชฺช อมตทฺทโสฯ  
</li>
  
<li>
‘‘กามนฺธา  
ชาลปจฺฉนฺนา, ตณฺหาฉาทนฉาทิตา;  
  
ปมตฺตพนฺธุนา พทฺธา, มจฺฉาว กุมินามุเขฯ  
</li>
  
<li>
‘‘ตํ  
กามํ อหมุชฺฌิตฺวา, เฉตฺวา มารสฺส พนฺธนํ;  
  
สมูลํ ตณฺหมพฺพุยฺห, สีติภูโตสฺมิ นิพฺพุโต’’ติฯ  
</li>
  
… ราหุโล เถโร…ฯ  
</li>
  
<h3>๙. จนฺทนเตฺถรคาถา</h3>
</ol>
<ol>
<li>
‘‘ชาตรูเปน สญฺฉนฺนา  
ปจฺฉนฺนา (สี.)  
, ทาสีคณปุรกฺขตา;  
  
อเงฺกน ปุตฺตมาทาย, ภริยา มํ อุปาคมิฯ  
</li>
  
<li>
‘‘ตญฺจ ทิสฺวาน อายนฺติํ, สกปุตฺตสฺส มาตรํ;  
  
อลงฺกตํ สุวสนํ, มจฺจุปาสํว โอฑฺฑิตํฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม,  
ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… จนฺทโน เถโร…ฯ  
</li>
  
<h3>๑๐. ธมฺมิกเตฺถรคาถา</h3>
</ol>
<ol>
<li>
  
ชา. ๑.๑๐.๑๐๒ ชาตเกปิ  
‘‘ธโมฺม หเว รกฺขติ ธมฺมจาริํ, ธโมฺม สุจิโณฺณ สุขมาวหติ;  
  
เอสานิสํโส ธเมฺม สุจิเณฺณ, น ทุคฺคติํ คจฺฉติ ธมฺมจารีฯ  
</li>
  
<li>
  
ชา. ๑.๑๕.๓๘๕  
‘‘นหิ ธโมฺม อธโมฺม จ, อุโภ สมวิปากิโน;  
  
อธโมฺม  
นิรยํ เนติ, ธโมฺม ปาเปติ สุคฺคติํฯ  
</li>
  
<li>
‘‘ตสฺมา หิ ธเมฺมสุ กเรยฺย ฉนฺทํ, อิติ โมทมาโน สุคเตน ตาทินา;  
  
ธเมฺม ฐิตา สุคตวรสฺส สาวกา, นียนฺติ ธีรา สรณวรคฺคคามิโนฯ  
</li>
  
<li>
‘‘วิโปฺผฎิโต  
คณฺฑมูโล, ตณฺหาชาโล สมูหโต;  
  
โส ขีณสํสาโร น จตฺถิ กิญฺจนํ,  
  
จโนฺท ยถา โทสินา ปุณฺณมาสิย’’นฺติฯ  
</li>
  
… ธมฺมิโก เถโร…ฯ  
</li>
  
<h3>๑๑. สปฺปกเตฺถรคาถา</h3>
</ol>
<ol>
<li>
‘‘ยทา พลากา สุจิปณฺฑรจฺฉทา, กาฬสฺส เมฆสฺส ภเยน ตชฺชิตา;  
  
ปเลหิติ อาลยมาลเยสินี, ตทา นที อชกรณี รเมติ มํฯ  
</li>
  
<li>
‘‘ยทา  
  
พลากา สุวิสุทฺธปณฺฑรา, กาฬสฺส เมฆสฺส ภเยน ตชฺชิตา;  
  
ปริเยสติ เลณมเลณทสฺสินี, ตทา นที อชกรณี รเมติ มํฯ  
</li>
  
<li>
‘‘กํ นุ ตตฺถ น รเมนฺติ, ชมฺพุโย อุภโต ตหิํ;  
  
โสเภนฺติ อาปคากูลํ, มม เลณสฺส  
มหาเลณสฺส (สฺยา. ก.)  
ปจฺฉโตฯ  
</li>
  
<li>
‘‘ตา มตมทสงฺฆสุปฺปหีนา,  
  
เภกา  
มนฺทวตี ปนาทยนฺติ;  
  
‘นาชฺช คิรินทีหิ วิปฺปวาสสมโย,  
  
เขมา อชกรณี สิวา สุรมฺมา’’’ติฯ  
</li>
  
… สปฺปโก เถโร…ฯ  
</li>
  
<h3>๑๒. มุทิตเตฺถรคาถา</h3>
</ol>
<ol>
<li>
‘‘ปพฺพชิํ ชีวิกโตฺถหํ, ลทฺธาน อุปสมฺปทํ;  
  
ตโต สทฺธํ ปฎิลภิํ, ทฬฺหวีริโย ปรกฺกมิํฯ  
</li>
  
<li>
‘‘กามํ ภิชฺชตุยํ กาโย, มํสเปสี วิสียรุํ  
วิสิยนฺตุ (ก.)  
;  
  
อุโภ ชณฺณุกสนฺธีหิ, ชงฺฆาโย ปปตนฺตุ เมฯ  
</li>
  
<li>
‘‘นาสิสฺสํ  
น ปิวิสฺสามิ, วิหารา จ น นิกฺขเม;  
  
นปิ ปสฺสํ นิปาเตสฺสํ, ตณฺหาสเลฺล อนูหเตฯ  
</li>
  
<li>
‘‘ตสฺส เมวํ วิหรโต, ปสฺส วีริยปรกฺกมํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… มุทิโต เถโร…ฯ  
</li>
  
จตุกฺกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
นาคสมาโล ภคุ จ, สภิโย นนฺทโกปิ จ;  
  
ชมฺพุโก เสนโก เถโร, สมฺภูโต ราหุโลปิ จฯ  
</p>
  
<p>
ภวติ จนฺทโน เถโร, ทเสเต  
อิทานิ นเวว เถรา ทิสฺสนฺติ  
พุทฺธสาวกา;  
  
ธมฺมิโก สปฺปโก เถโร, มุทิโต จาปิ เต ตโย;  
  
คาถาโย เทฺว จ ปญฺญาส, เถรา สเพฺพปิ เตรสาติ  
อิทานิ ทฺวาทเสว เถรา ทิสฺสนฺติ  
ฯ  
</p>
  
  
  
  
  