<h1>๙. นวกนิปาโต</h1>
<h3>๑. ภูตเตฺถรคาถา</h3>
<ol>
<li>
‘‘ยทา  
  
  
ทุกฺขํ ชรามรณนฺติ ปณฺฑิโต, อวิทฺทสู ยตฺถ สิตา ปุถุชฺชนา;  
  
ทุกฺขํ ปริญฺญาย สโตว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา ทุกฺขสฺสาวหนิํ วิสตฺติกํ, ปปญฺจสงฺฆาตทุขาธิวาหินิํ;  
  
ตณฺหํ ปหนฺตฺวาน สโตว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา สิวํ เทฺวจตุรงฺคคามินํ, มคฺคุตฺตมํ  
สพฺพกิเลสโสธนํ;  
  
ปญฺญาย ปสฺสิตฺว สโตว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา อโสกํ วิรชํ อสงฺขตํ, สนฺตํ ปทํ สพฺพกิเลสโสธนํ;  
  
ภาเวติ สโญฺญชนพนฺธนจฺฉิทํ, ตโต รติํ ปรมตรํ น วินฺทติฯ  
</li>
  
<li>
‘‘ยทา นเภ คชฺชติ เมฆทุนฺทุภิ, ธารากุลา วิหคปเถ สมนฺตโต;  
  
ภิกฺขู จ ปพฺภารคโตว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา นทีนํ กุสุมากุลานํ, วิจิตฺต-วาเนยฺย-วฎํสกานํ;  
  
ตีเร นิสิโนฺน สุมโนว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา  
นิสีเถ รหิตมฺหิ กานเน, เทเว คฬนฺตมฺหิ นทนฺติ ทาฐิโน;  
  
ภิกฺขู จ ปพฺภารคโตว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา  
วิตเกฺก อุปรุนฺธิยตฺตโน, นคนฺตเร นควิวรํ สมสฺสิโต;  
  
วีตทฺทโร วีตขิโลว ฌายติ, ตโต รติํ ปรมตรํ น วินฺทติฯ  
</li>
  
<li>
‘‘ยทา  
สุขี มลขิลโสกนาสโน, นิรคฺคโฬ นิพฺพนโถ วิสโลฺล;  
  
สพฺพาสเว พฺยนฺติกโตว ฌายติ, ตโต รติํ ปรมตรํ น วินฺทตี’’ติฯ  
</li>
  
… ภูโต เถโร…ฯ  
</li>
  
นวกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
ภูโต ตถทฺทโส เถโร, เอโก ขคฺควิสาณวา;  
  
นวกมฺหิ นิปาตมฺหิ, คาถาโยปิ อิมา นวาติฯ  
</p>
  
  
  
  
  