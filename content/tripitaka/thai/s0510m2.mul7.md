<h1>๕๐. กิงฺกณิปุปฺผวโคฺค</h1>
<h3>๑. ติกิงฺกณิปุปฺผิยเตฺถรอปทานํ</h3>
<ol>
<li>
‘‘กณิการํว  
  
  
โชตนฺตํ, นิสินฺนํ ปพฺพตนฺตเร;  
  
อทฺทสํ วิรชํ พุทฺธํ, วิปสฺสิํ โลกนายกํฯ  
</li>
  
<li>
‘‘ตีณิ กิงฺกณิปุปฺผานิ, ปคฺคยฺห อภิโรปยิํ;  
  
สมฺพุทฺธมภิปูเชตฺวา, คจฺฉามิ ทกฺขิณามุโขฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘เอกนวุติโต กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
อิตฺถํ สุทํ อายสฺมา ติกิงฺกณิปุปฺผิโย เถโร อิมา  
</li>
  
<p>คาถาโย อภาสิตฺถาติฯ
</ol></p>

</p>


<h3>๒. ปํสุกูลปูชกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
, อุทงฺคโณ นาม ปพฺพโต;  
  
ตตฺถทฺทสํ ปํสุกูลํ, ทุมคฺคมฺหิ วิลมฺพิตํฯ  
</li>
  
<li>
‘‘ตีณิ กิงฺกณิปุปฺผานิ, โอจินิตฺวานหํ ตทา;  
  
หโฎฺฐ หเฎฺฐน จิเตฺตน, ปํสุกูลมปูชยิํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘เอกนวุติโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปูชิตฺวา อรหทฺธชํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปํสุกูลปูชโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๓. โกรณฺฑปุปฺผิยเตฺถรอปทานํ</h3>
<ol>
<li>
‘‘วนกมฺมิโก  
ปุเร อาสิํ, ปิตุมาตุมเตนหํ  
ปิตุเปตามเหนหํ (สี. สฺยา. ปี.)  
;  
  
ปสุมาเรน ชีวามิ, กุสลํ เม น วิชฺชติฯ  
</li>
  
<li>
‘‘มม อาสยสามนฺตา, ติโสฺส โลกคฺคนายโก;  
  
ปทานิ ตีณิ ทเสฺสสิ, อนุกมฺปาย จกฺขุมาฯ  
</li>
  
<li>
‘‘อกฺกเนฺต จ ปเท ทิสฺวา, ติสฺสนามสฺส สตฺถุโน;  
  
หโฎฺฐ หเฎฺฐน จิเตฺตน, ปเท จิตฺตํ ปสาทยิํฯ  
</li>
  
<li>
‘‘โกรณฺฑํ ปุปฺผิตํ ทิสฺวา, ปาทปํ ธรณีรุหํ;  
  
สโกสกํ คเหตฺวาน, ปทเสฎฺฐมปูชยิํ  
ปทเสเฎฺฐ อปูชยิํ (สี. ปี.)  
ฯ  
</li>
  
<li>
‘‘เตน  
  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
โกรณฺฑกฉวิ โหมิ, สุปฺปภาโส  
สปภาโส (สี. สฺยา. ปี. ก.)  
ภวามหํฯ  
</li>
  
<li>
‘‘เทฺวนวุเต อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปทปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โกรณฺฑปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. กิํสุกปุปฺผิยเตฺถรอปทานํ</h3>
<ol>
<li>
‘‘กิํสุกํ ปุปฺผิตํ ทิสฺวา, ปคฺคเหตฺวาน อญฺชลิํ;  
  
พุทฺธเสฎฺฐํ สริตฺวาน, อากาเส อภิปูชยิํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘เอกติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กิํสุกปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. อุปฑฺฒทุสฺสทายกเตฺถรอปทานํ</h3>
<ol>
<li>
‘‘ปทุมุตฺตรภควโต  
  
, สุชาโต นาม สาวโก;  
  
ปํสุกูลํ คเวสโนฺต, สงฺกาเร จรเต  
จรตี (สี. ก.)  
ตทาฯ  
</li>
  
<li>
‘‘นคเร หํสวติยา, ปเรสํ ภตโก อหํ;  
  
อุปฑฺฒทุสฺสํ ทตฺวาน, สิรสา อภิวาทยิํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘เตตฺติํสกฺขตฺตุํ  
เทวิโนฺท, เทวรชฺชมการยิํ;  
  
สตฺตสตฺตติกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
อุปฑฺฒทุสฺสทาเนน, โมทามิ อกุโตภโยฯ  
</li>
  
<li>
‘‘อิจฺฉมาโน จหํ อชฺช, สกานนํ สปพฺพตํ;  
  
โขมทุเสฺสหิ ฉาเทยฺยํ, อฑฺฒทุสฺสสฺสิทํ ผลํฯ  
</li>
  
<li>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, อฑฺฒทุสฺสสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อุปฑฺฒทุสฺสทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>


<h3>๖. ฆตมณฺฑทายกเตฺถรอปทานํ</h3>
<ol>
<li>
‘‘สุจินฺติตํ ภควนฺตํ, โลกเชฎฺฐํ นราสภํ;  
  
อุปวิฎฺฐํ มหารญฺญํ, วาตาพาเธน ปีฬิตํฯ  
</li>
  
<li>
‘‘ทิสฺวา  
จิตฺตํ ปสาเทตฺวา, ฆตมณฺฑมุปานยิํ;  
  
กตตฺตา อาจิตตฺตา  
อุปจิตตฺตา (สฺยา. ก.)  
จ, คงฺคา ภาคีรถี อยํฯ  
</li>
  
<li>
‘‘มหาสมุทฺทา จตฺตาโร, ฆตํ สมฺปชฺชเร มม;  
  
อยญฺจ ปถวี โฆรา, อปฺปมาณา อสงฺขิยาฯ  
</li>
  
<li>
‘‘มม สงฺกปฺปมญฺญาย, ภวเต มธุสกฺกรา  
มธุสกฺขรา (สฺยา. ก.)  
;  
  
จาตุทฺทีปา อิเม รุกฺขา, ปาทปา ธรณีรุหาฯ  
</li>
  
<li>
‘‘มม  
สงฺกปฺปมญฺญาย, กปฺปรุกฺขา ภวนฺติ เต;  
  
ปญฺญาสกฺขตฺตุํ เทวิโนฺท, เทวรชฺชมการยิํฯ  
</li>
  
<li>
‘‘เอกปญฺญาสกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘จตุนฺนวุติโต  
ฉนวุเต อิโต (สี.)  
กเปฺป, ยํ ทานมททิํ ตทา;  
  
ทุคฺคติํ นาภิชานามิ, ฆตมณฺฑสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ฆตมณฺฑทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๗. อุทกทายกเตฺถรอปทานํ</h3>
<ol>
<li>
‘‘ปทุมุตฺตรพุทฺธสฺส  
, ภิกฺขุสเงฺฆ อนุตฺตเร;  
  
ปสนฺนจิโตฺต สุมโน, ปานีฆฎมปูรยิํฯ  
</li>
  
<li>
‘‘ปพฺพตเคฺค ทุมเคฺค วา, อากาเส วาถ ภูมิยํ;  
  
ยทา ปานียมิจฺฉามิ, ขิปฺปํ นิพฺพตฺตเต มมฯ  
</li>
  
<li>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ทกทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อุทกทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. ปุลินถูปิยเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, ยมโก นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตาฯ  
</li>
  
<li>
‘‘นารโท นาม นาเมน, ชฎิโล อุคฺคตาปโน;  
  
จตุทฺทสสหสฺสานิ, สิสฺสา ปริจรนฺติ มํฯ  
</li>
  
<li>
‘‘ปฎิสลฺลีนโก สโนฺต, เอวํ จิเนฺตสหํ ตทา;  
  
‘สโพฺพ ชโน มํ ปูเชติ, นาหํ ปูเชมิ กิญฺจนํฯ  
</li>
  
<li>
‘‘‘น เม โอวาทโก อตฺถิ, วตฺตา โกจิ น วิชฺชติ;  
  
อนาจริยุปชฺฌาโย, วเน วาสํ อุเปมหํฯ  
</li>
  
<li>
‘‘‘อุปาสมาโน ยมหํ, ครุจิตฺตํ อุปฎฺฐเห;  
  
โส เม อาจริโย นตฺถิ, วนวาโส นิรตฺถโกฯ  
</li>
  
<li>
‘‘‘อายาคํ เม คเวสิสฺสํ, ครุํ ภาวนิยํ ตถา;  
  
สาวสฺสโย วสิสฺสามิ, น โกจิ ครหิสฺสติ’ฯ  
</li>
  
<li>
‘‘อุตฺตานกูลา นทิกา, สุปติตฺถา มโนรมา;  
  
สํสุทฺธปุลินากิณฺณา, อวิทูเร มมสฺสมํฯ  
</li>
  
<li>
‘‘นทิํ  
อมริกํ นาม, อุปคนฺตฺวานหํ ตทา;  
  
สํวฑฺฒยิตฺวา ปุลินํ, อกํ ปุลินเจติยํฯ  
</li>
  
<li>
‘‘เย  
เต อเหสุํ สมฺพุทฺธา, ภวนฺตกรณา มุนี;  
  
เตสํ เอตาทิโส ถูโป, ตํ นิมิตฺตํ กโรมหํฯ  
</li>
  
<li>
‘‘กริตฺวา  
ปุลินํ  
ปุฬิเน (สี. สฺยา. ปี.)  
ถูปํ, โสวณฺณํ มาปยิํ อหํ;  
  
โสณฺณกิงฺกณิปุปฺผานิ, สหเสฺส ตีณิ ปูชยิํฯ  
</li>
  
<li>
‘‘สายปาตํ นมสฺสามิ, เวทชาโต กตญฺชลี;  
  
สมฺมุขา วิย สมฺพุทฺธํ, วนฺทิํ ปุลินเจติยํฯ  
</li>
  
<li>
‘‘ยทา กิเลสา ชายนฺติ, วิตกฺกา เคหนิสฺสิตา;  
  
สรามิ สุกตํ ถูปํ, ปจฺจเวกฺขามิ ตาวเทฯ  
</li>
  
<li>
‘‘อุปนิสฺสาย วิหรํ, สตฺถวาหํ วินายกํ;  
  
กิเลเส สํวเสยฺยาสิ, น ยุตฺตํ ตว มาริสฯ  
</li>
  
<li>
‘‘สห  
อาวชฺชิเต ถูเป, คารวํ โหติ เม ตทา;  
  
กุวิตเกฺก วิโนเทสิํ, นาโค ตุตฺตฎฺฎิโต ยถาฯ  
</li>
  
<li>
‘‘เอวํ วิหรมานํ มํ, มจฺจุราชาภิมทฺทถ;  
  
ตตฺถ กาลงฺกโต สโนฺต, พฺรหฺมโลกมคจฺฉหํฯ  
</li>
  
<li>
‘‘ยาวตายุํ วสิตฺวาน, ติทิเว  
ติทเส (สี. ปี.)  
อุปปชฺชหํ;  
  
อสีติกฺขตฺตุํ เทวิโนฺท, เทวรชฺชมการยิํฯ  
</li>
  
<li>
‘‘สตานํ ตีณิกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘โสณฺณกิงฺกณิปุปฺผานํ  
  
เตสํ กิงฺกณิปุปฺผานํ (สี.)  
, วิปากํ อนุโภมหํ;  
  
ธาตีสตสหสฺสานิ, ปริวาเรนฺติ มํ  
เม (ก.)  
ภเวฯ  
</li>
  
<li>
‘‘ถูปสฺส ปริจิณฺณตฺตา, รโชชลฺลํ น ลิมฺปติ;  
  
คเตฺต เสทา น มุจฺจนฺติ, สุปฺปภาโส ภวามหํฯ  
</li>
  
<li>
‘‘อโห เม สุกโต ถูโป, สุทิฎฺฐามริกา นที;  
  
ถูปํ กตฺวาน ปุลินํ, ปโตฺตมฺหิ อจลํ ปทํฯ  
</li>
  
<li>
‘‘กุสลํ กตฺตุกาเมน, ชนฺตุนา สารคาหินา;  
  
นตฺถิ เขตฺตํ อเขตฺตํ วา, ปฎิปตฺตีว สาธกา  
สาริกา (ปี.), สารกา (สฺยา.), สารตา (ก.)  
ฯ  
</li>
  
<li>
‘‘ยถาปิ พลวา โปโส, อณฺณวํ ตริตุสฺสเห;  
  
ปริตฺตํ กฎฺฐมาทาย, ปกฺขเนฺทยฺย มหาสรํฯ  
</li>
  
<li>
‘‘อิมาหํ กฎฺฐํ นิสฺสาย, ตริสฺสามิ มโหทธิํ;  
  
อุสฺสาเหน วีริเยน, ตเรยฺย อุทธิํ นโรฯ  
</li>
  
<li>
‘‘ตเถว  
  
เม กตํ กมฺมํ, ปริตฺตํ โถกกญฺจ ยํ;  
  
ตํ กมฺมํ อุปนิสฺสาย, สํสารํ สมติกฺกมิํฯ  
</li>
  
<li>
‘‘ปจฺฉิเม ภเว สมฺปเตฺต, สุกฺกมูเลน โจทิโต;  
  
สาวตฺถิยํ ปุเร ชาโต, มหาสาเล สุอฑฺฒเกฯ  
</li>
  
<li>
‘‘สทฺธา มาตา ปิตา มยฺหํ, พุทฺธสฺส สรณํ คตา;  
  
อุโภ ทิฎฺฐปทา เอเต, อนุวตฺตนฺติ สาสนํฯ  
</li>
  
<li>
‘‘โพธิปปฎิกํ  
คยฺห, โสณฺณถูปมการยุํ;  
  
สายปาตํ  
สายํ ปาตํ (สฺยา. ก.)  
นมสฺสนฺติ, สกฺยปุตฺตสฺส สมฺมุขาฯ  
</li>
  
<li>
‘‘อุโปสถมฺหิ  
ทิวเส, โสณฺณถูปํ วินีหรุํ;  
  
พุทฺธสฺส วณฺณํ กิเตฺตนฺตา, ติยามํ วีตินามยุํฯ  
</li>
  
<li>
‘‘สห ทิสฺวานหํ  
ปสาเทตฺวานหํ (ก.)  
ถูปํ, สริํ ปุลินเจติยํ;  
  
เอกาสเน นิสีทิตฺวา, อรหตฺตมปาปุณิํฯ  
</li>
  
ทฺวาวีสติมํ ภาณวารํฯ  
</li>
  
<li>
‘‘คเวสมาโน ตํ วีรํ, ธมฺมเสนาปติทฺทสํ;  
  
อคารา นิกฺขมิตฺวาน, ปพฺพชิํ ตสฺส สนฺติเกฯ  
</li>
  
<li>
‘‘ชาติยา สตฺตวเสฺสน, อรหตฺตมปาปุณิํ;  
  
อุปสมฺปาทยี พุโทฺธ, คุณมญฺญาย จกฺขุมาฯ  
</li>
  
<li>
‘‘ทารเกเนว สเนฺตน, กิริยํ นิฎฺฐิตํ มยา;  
  
กตํ เม กรณียชฺช, สกฺยปุตฺตสฺส สาสเนฯ  
</li>
  
<li>
‘‘สพฺพเวรภยาตีโต, สพฺพสงฺคาติโค  
สพฺพสงฺกาติโต (ก.)  
อิสิ;  
  
สาวโก เต มหาวีร, โสณฺณถูปสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา ปุลินถูปิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. นฬกุฎิทายกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
, หาริโต นาม ปพฺพโต;  
  
สยมฺภู นารโท นาม, รุกฺขมูเล วสี ตทาฯ  
</li>
  
<li>
‘‘นฬาคารํ  
กริตฺวาน, ติเณน ฉาทยิํ อหํ;  
  
จงฺกมํ โสธยิตฺวาน, สยมฺภุสฺส อทาสหํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, นฬกุฎิกนิมฺมิตํ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</li>
  
<li>
‘‘จตุทฺทเสสุ กเปฺปสุ, เทวโลเก รมิํ อหํ;  
  
เอกสตฺตติกฺขตฺตุญฺจ, เทวรชฺชมการยิํฯ  
</li>
  
<li>
‘‘จตุติํสติกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘ธมฺมปาสาทมารุยฺห, สพฺพาการวรูปมํ;  
  
ยทิจฺฉกาหํ วิหเร, สกฺยปุตฺตสฺส สาสเนฯ  
</li>
  
<li>
‘‘เอกติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, นฬกุฎิยิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา นฬกุฎิทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. ปิยาลผลทายกเตฺถรอปทานํ</h3>
<ol>
<li>
‘‘มิคลุโทฺท  
ปุเร อาสิํ, วิปิเน วิจรํ ตทา;  
  
อทฺทสํ วิรชํ พุทฺธํ, สพฺพธมฺมาน ปารคุํฯ  
</li>
  
<li>
‘‘ปิยาลผลมาทาย, พุทฺธเสฎฺฐสฺสทาสหํ;  
  
ปุญฺญเกฺขตฺตสฺส วีรสฺส, ปสโนฺน เสหิ ปาณิภิฯ  
</li>
  
<li>
‘‘เอกติํเส  
อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปิยาลผลทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
กิงฺกณี ปํสุกูลญฺจ, โกรณฺฑมถ กิํสุกํ;  
  
อุปฑฺฒทุสฺสี ฆตโท, อุทกํ ถูปการโกฯ  
</p>
  
<p>
นฬการี จ นวโม, ปิยาลผลทายโก;  
  
สตเมกญฺจ คาถานํ, นวกญฺจ ตทุตฺตริฯ  
</p>
  
<p>อถ วคฺคุทฺทานํ –</p>


<p>
เมเตฺตยฺยวโคฺค ภทฺทาลิ, สกิํสมฺมชฺชโกปิ จ;  
  
เอกวิหารี วิภีตกี, ชคตี สาลปุปฺผิโยฯ  
</p>
  
<p>
นฬาคารํ ปํสุกูลํ, กิงฺกณิปุปฺผิโย ตถา;  
  
อสีติ เทฺว จ คาถาโย, จตุทฺทสสตานิ จฯ  
</p>
  
เมเตฺตยฺยวคฺคทสกํฯ  
</p>
  
ปญฺจมสตกํ สมตฺตํฯ  
</p>
  
  
  
  
  