<h1>๗. ปฎฺฐานมาติกา</h1>
<p>เหตุปจฺจโย  อารมฺมณปจฺจโย อธิปติปจฺจโย อนนฺตรปจฺจโย สมนนฺตรปจฺจโย สหชาตปจฺจโย อญฺญมญฺญปจฺจโย นิสฺสยปจฺจโย อุปนิสฺสยปจฺจโย ปุเรชาตปจฺจโย ปจฺฉาชาตปจฺจโย อาเสวนปจฺจโย กมฺมปจฺจโย วิปากปจฺจโย อาหารปจฺจโย อินฺทฺริยปจฺจโย ฌานปจฺจโย มคฺคปจฺจโย สมฺปยุตฺตปจฺจโย วิปฺปยุตฺตปจฺจโย อตฺถิปจฺจโย นตฺถิปจฺจโย วิคตปจฺจโย อวิคตปจฺจโยติ (ปฎฺฐา. ๑.๑.ปจฺจยุเทฺทส)ฯ</p>

</p>


<h3>นิคมนํ</h3>
<p>
สตฺตปฺปกรณนามโต  
  
, อภิธมฺมมเทสยิ;  
  
เทวาติเทโว เทวานํ, เทวโลกมฺหิ ตํ ปุเรฯ  
</p>
  
<p>
ตสฺสายํ  
มาติกา  
สพฺพา, สกลสฺสาปิ อุทฺธรา;  
  
จิรฎฺฐิตตฺถํ ธมฺมสฺส, ตํ ปคฺคณฺหนฺตุ สาธโวฯ  
</p>
  
<p>
ทฺวาวีสติ ติกา เจว, ตเถว เหตุโคจฺฉกํ;  
  
จูฬนฺตรทุกา สตฺต, โคจฺฉกา จ ตโต ปรํฯ  
</p>
  
<p>
มหนฺตรทุกา จาปิ, ตโต จุทฺทส นิทฺทิเส;  
  
โคจฺฉกานิ ทุเว ปิฎฺฐิ-ทุกานิฎฺฐารเสทิสาฯ  
</p>
  
<p>
ทฺวาจตฺตาลีส สุตฺตนฺต-ทุกา เตวนฺติ ปญฺจธา;  
  
สตฺตปฺปกรณิกา ภินฺนา, ธมฺมสงฺคณิมาติกาฯ  
</p>
  
อภิธมฺมมาติกาปาฬิ นิฎฺฐิตาฯ  
</p>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</p>
  
<h2>โมหวิเจฺฉทนี</h2>
<h3>คนฺถารมฺภกถา</h3>
<p>
๑  
.  
การุญฺญภาวิตํ  
  
ยสฺส, ญาณจกฺขุ มโหทยํฯ  
  
อนฺธภูตสฺส โลกสฺส, ชาตํ สามญฺญโลจนํฯ  
</p>
  
<p>
๒  
.  
ตํ พุทฺธํ สุคตํ ธีรํ, สสทฺธมฺมํ สสาวกํฯ  
  
วนฺทิตฺวานุสฺสริตฺวา จ, โถเมตฺวา จ วินายกํฯ  
</p>
  
<p>
๓  
.  
เถเร จ ถิรสีลาทิ-คุณาลงฺการโสภิเตฯ  
  
สาสนุโชฺชตเก ธีเร, ปุพฺพเก วํสปาลเกฯ  
</p>
  
<p>
๔  
.  
วิสุทฺธิเทวเทโว  
ยํ, เทวานํ ติทสาลเยฯ  
  
ปญฺญาย เทสยี ตสฺส, อภิธมฺมสฺส มาติกาฯ  
</p>
  
<p>
๕  
.  
ยา ตสฺสา วิปุลตฺถาย, ธมฺมสงฺคณิอาทิหิฯ  
  
อเนเกหิ ปกาเรหิ, ปาฬิอฎฺฐกถาหิ จฯ  
</p>
  
<p>
๖  
.  
อโตฺถ วินิจฺฉโย เจว,  
  
วิภโตฺต สาครูปโม;  
  
อนนฺตนยโวกิโณฺณ,  
  
ทุโกฺขคาโห ยโต ตโตฯ  
</p>
  
<p>
๗  
.  
สมาเสนาภิธมฺมตฺถํ, มาติกามุขโตขิลํฯ  
  
ญาตุกาเมหิ สุเทฺธหิ, อเนฺตวาสีหิ ยาจิโตฯ  
</p>
  
<p>
๘  
.  
สงฺกฑฺฒิตฺวาน  
นยโต, ปาฬิอฎฺฐกถาคตํฯ  
  
อตฺถํ วินิจฺฉยเญฺจว, สมาเสน นิรากุลํฯ  
</p>
  
<p>
๙  
.  
สามตฺถิยคตํ อตฺถํ, นิกายนฺตรนิสฺสฎํฯ  
  
มหาวิหารวาสีนํ, กมาภตนยานุคํฯ  
</p>
  
<p>
๑๐  
.  
ทีปยโนฺต นยญฺญูนํ, สทา สโมฺมทการินิํฯ  
  
โมหวิเจฺฉทนิํ  
นาม, กริสฺสามตฺถวณฺณนนฺติฯ  
</p>
  
คนฺถารมฺภกถา นิฎฺฐิตาฯ  
</p>
  
  
  
  
  