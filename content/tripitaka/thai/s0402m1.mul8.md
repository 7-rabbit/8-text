<h1>(๙) ๔. ธมฺมวโคฺค</h1>
<p> ‘‘เทฺวเม , ภิกฺขเว, ธมฺมาฯ กตเม เทฺว? เจโตวิมุตฺติ จ ปญฺญาวิมุตฺติ จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? ปคฺคาโห จ อวิเกฺขโป จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม , ภิกฺขเว, ธมฺมาฯ กตเม เทฺว? นามญฺจ รูปญฺจฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? วิชฺชา จ วิมุตฺติ จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? ภวทิฎฺฐิ จ วิภวทิฎฺฐิ จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? อหิริกญฺจ อโนตฺตปฺปญฺจ ฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? หิรี จ โอตฺตปฺปญฺจฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? โทวจสฺสตา จ ปาปมิตฺตตา จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? โสวจสฺสตา จ กลฺยาณมิตฺตตา จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม , ภิกฺขเว, ธมฺมาฯ กตเม เทฺว? ธาตุกุสลตา จ มนสิการกุสลตา จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม , ภิกฺขเว, ธมฺมาฯ กตเม เทฺว? อาปตฺติกุสลตา จ อาปตฺติวุฎฺฐานกุสลตา จฯ อิเม โข, ภิกฺขเว, เทฺว ธมฺมา’’ติฯ</p>

</p>





