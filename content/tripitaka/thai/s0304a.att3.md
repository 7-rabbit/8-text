<h1>๔. ชมฺพุขาทกสํยุตฺตํ</h1>
<h3>๑. นิพฺพานปญฺหาสุตฺตวณฺณนา</h3>
<p> ชมฺพุขาทกสํยุเตฺต    ติ เอวํนาโม เถรสฺส ภาคิเนโยฺย ฉนฺนปริพฺพาชโกฯ ติ นิพฺพานํ อาคมฺม ราโค ขียติ, ตสฺมา นิพฺพานํ ราคกฺขโยติ วุจฺจติฯ  เอเสว นโยฯ</p>


<p>โย ปน อิมินาว สุเตฺตน กิเลสกฺขยมตฺตํ นิพฺพานนฺติ วเทยฺย, โส วตฺตโพฺพ ‘‘กสฺส กิเลสานํ ขโย, กิํ อตฺตโน, อุทาหุ ปเรส’’นฺติ? อทฺธา ‘‘อตฺตโน’’ติ วกฺขติฯ ตโต ปุจฺฉิตโพฺพ ‘‘โคตฺรภุญาณสฺส กิํ อารมฺมณ’’นฺติ? ชานมาโน ‘‘นิพฺพาน’’นฺติ วกฺขติฯ กิํ ปน โคตฺรภุญาณกฺขเณ กิเลสา ขีณา ขียนฺติ ขียิสฺสนฺตีติ? ‘‘ขีณา’’ติ วา ‘‘ขียนฺตี’’ติ วา น วตฺตพฺพา, ‘‘ขียิสฺสนฺตี’’ติ ปน วตฺตพฺพาติฯ กิํ ปน เตสุ อขีเณสุเยว กิเลเสสุ โคตฺรภุญาณํ กิเลสกฺขยํ อารมฺมณํ กโรตีติ? อทฺธา เอวํ วุเตฺต นิรุตฺตโร ภวิสฺสติฯ</p>


<p>มคฺคญาเณนาปิ เจตํ โยเชตพฺพํฯ มคฺคกฺขเณปิ หิ กิเลสา ‘‘ขีณา’’ติ วา ‘‘ขียิสฺสนฺตี’’ติ วา น วตฺตพฺพา, ‘‘ขียนฺตี’’ติ ปน วตฺตพฺพา, น จ อขีเณสุเยว กิเลเสสุ กิเลสกฺขโย อารมฺมณํ โหติ, ตสฺมา สมฺปฎิจฺฉิตพฺพเมตํฯ ยํ อาคมฺม ราคาทโย ขียนฺติ, ตํ นิพฺพานํฯ ตํ ปเนตํ ‘‘รูปิโน ธมฺมา อรูปิโน ธมฺมา’’ติอาทีสุ (ธ. ส. ทุกมาติกา ๑๑) ทุเกสุ อรูปิโน ธมฺมาติ สงฺคหิตตฺตา น กิเลสกฺขยมตฺตเมวาติฯ</p>


<h3>๒. อรหตฺตปญฺหาสุตฺตวณฺณนา</h3>
<p> อรหตฺตปญฺหพฺยากรเณ  ยสฺมา อรหตฺตํ ราคโทสโมหานํ ขีณเนฺต อุปฺปชฺชติ, ตสฺมา ‘‘ราคกฺขโย โทสกฺขโย โมหกฺขโย’’ติ วุตฺตํฯ</p>


<h3>๓-๑๕. ธมฺมวาทีปญฺหาสุตฺตาทิวณฺณนา</h3>
<p>    ติ เต ราคาทโย ปหาย คตตฺตา สุฎฺฐุ คตาติ สุคตาฯ นฺติ วฎฺฎทุกฺขสฺส ปริชานนตฺถํฯ ติ ทุกฺขสภาโวฯ ติอาทีสุ ทุกฺขสงฺขาโต ทุกฺขสภาโว ทุกฺขทุกฺขตาฯ เสสปททฺวเยปิ เอเสว นโยฯ</p>


<h3>๑๖. ทุกฺกรปญฺหาสุตฺตวณฺณนา</h3>
<p> ติ ปพฺพชฺชาย อนุกฺกณฺฐนตาฯ ติ อาวุโส ธมฺมานุธมฺมปฺปฎิปโนฺน ภิกฺขุ ‘‘ปาโต อนุสิโฎฺฐ สายํ วิเสสมธิคมิสฺสติ, สายํ อนุสิโฎฺฐ ปาโต วิเสสมธิคมิสฺสตี’’ติ (ม. นิ. ๒.๓๔๕) วุตฺตตฺตา ฆเฎโนฺต วายมโนฺต นจิรสฺสํ ลหุเยว อรหํ อสฺส, อรหเตฺต ปติฎฺฐเหยฺยาติ ทเสฺสติฯ เสสํ สพฺพตฺถ อุตฺตานตฺถเมวาติฯ</p>

</p>





