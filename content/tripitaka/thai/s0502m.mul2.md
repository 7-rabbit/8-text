<h1>๓. จิตฺตวโคฺค</h1>
<ol>
<li>
ผนฺทนํ  
จปลํ จิตฺตํ, ทูรกฺขํ  
ทุรกฺขํ (สพฺพตฺถ)  
ทุนฺนิวารยํ;  
  
อุชุํ กโรติ เมธาวี, อุสุกาโรว เตชนํฯ  
</li>
  
<li>
วาริโชว ถเล ขิโตฺต, โอกโมกตอุพฺภโต;  
  
ปริผนฺทติทํ จิตฺตํ, มารเธยฺยํ ปหาตเวฯ  
</li>
  
<li>
ทุนฺนิคฺคหสฺส ลหุโน, ยตฺถกามนิปาติโน;  
  
จิตฺตสฺส ทมโถ สาธุ, จิตฺตํ ทนฺตํ สุขาวหํฯ  
</li>
  
<li>
สุทุทฺทสํ  
  
สุนิปุณํ, ยตฺถกามนิปาตินํ;  
  
จิตฺตํ รเกฺขถ เมธาวี, จิตฺตํ คุตฺตํ สุขาวหํฯ  
</li>
  
<li>
ทูรงฺคมํ เอกจรํ  
เอกจารํ (ก.)  
, อสรีรํ คุหาสยํ;  
  
เย  
จิตฺตํ สํยเมสฺสนฺติ, โมกฺขนฺติ มารพนฺธนาฯ  
</li>
  
<li>
อนวฎฺฐิตจิตฺตสฺส, สทฺธมฺมํ อวิชานโต;  
  
ปริปฺลวปสาทสฺส, ปญฺญา น ปริปูรติฯ  
</li>
  
<li>
อนวสฺสุตจิตฺตสฺส, อนนฺวาหตเจตโส;  
  
ปุญฺญปาปปหีนสฺส, นตฺถิ ชาครโต ภยํฯ  
</li>
  
<li>
กุมฺภูปมํ กายมิมํ วิทิตฺวา, นครูปมํ จิตฺตมิทํ ฐเปตฺวา;  
  
โยเธถ มารํ ปญฺญาวุเธน, ชิตญฺจ รเกฺข อนิเวสโน สิยาฯ  
</li>
  
<li>
อจิรํ  
วตยํ กาโย, ปถวิํ อธิเสสฺสติ;  
  
ฉุโทฺธ อเปตวิญฺญาโณ, นิรตฺถํว กลิงฺครํฯ  
</li>
  
<li>
ทิโส ทิสํ ยํ ตํ กยิรา, เวรี วา ปน เวรินํ;  
  
มิจฺฉาปณิหิตํ จิตฺตํ, ปาปิโย  
ปาปิยํ (?)  
นํ ตโต กเรฯ  
</li>
  
<li>
น ตํ มาตา ปิตา กยิรา, อเญฺญ วาปิ จ ญาตกา;  
  
สมฺมาปณิหิตํ จิตฺตํ, เสยฺยโส นํ ตโต กเรฯ  
</li>
  
จิตฺตวโคฺค ตติโย นิฎฺฐิโตฯ  
</li>
  
  
  
  
  