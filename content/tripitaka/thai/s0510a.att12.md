<h1>๑๒. มหาปริวารวโคฺค</h1>
<h3>๑. มหาปริวารกเตฺถรอปทานวณฺณนา</h3>
<p>   ติอาทิกํ อายสฺมโต มหาปริวารกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต อุปฺปนฺนสมเย ยกฺขโยนิยํ นิพฺพโตฺต อเนกยกฺขสตสหสฺสปริวาโร เอกสฺมิํ ขุทฺทกทีเป ทิพฺพสุขมนุภวโนฺต วิหรติฯ ตสฺมิญฺจ ทีเป เจติยาภิโสภิโต วิหาโร อตฺถิ, ตตฺถ ภควา อคมาสิฯ อถ โส ยกฺขเสนาธิปติ ตํ ภควนฺตํ ตตฺถ คตภาวํ ทิสฺวา ทิพฺพวตฺถานิ คเหตฺวา คนฺตฺวา ภควนฺตํ วนฺทิตฺวา ทิพฺพวเตฺถหิ ปูเชสิ, สปริวาโร สรณมคมาสิฯ โส เตน ปุญฺญกเมฺมน ตโต จุโต เทวโลเก นิพฺพตฺติตฺวา ตตฺถ ฉ กามาวจรสุขมนุภวิตฺวา ตโต จุโต มนุเสฺสสุ อคฺคจกฺกวตฺติอาทิสุขมนุภวิตฺวา อปรภาเค อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ วิเสสํ ปรมตฺถํ นิพฺพานํ ปสฺสตีติ วิปสฺสี, วิวิเธ สติปฎฺฐานาทโย สตฺตติํสโพธิปกฺขิยธเมฺม ปสฺสตีติ วา วิปสฺสี, วิวิเธ  อเนกปฺปกาเร โพธเนยฺยสเตฺต วิสุํ วิสุํ ปสฺสตีติ วา วิปสฺสี, โส วิปสฺสี ภควา  ทีเป ปูชนียฎฺฐานํ วิหารมคมาสีติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๒. สุมงฺคลเตฺถรอปทานวณฺณนา</h3>
<p>ติอาทิกํ อายสฺมโต สุมงฺคลเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร  ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล เอกสฺมิํ ตฬากสมีเป รุกฺขเทวตา หุตฺวา นิพฺพตฺติฯ ตสฺมิํ สมเย ภควา วิหารโต นิกฺขมิตฺวา นหายิตุกาโม ตสฺส ตฬากสฺส ตีรํ คนฺตฺวา ตตฺถ นฺหตฺวา เอกจีวโร ชลมาโน พฺรหฺมา วิย สูริโย วิย สุวณฺณพิมฺพํ วิย อฎฺฐาสิฯ อถ โส เทวปุโตฺต โสมนสฺสชาโต ปญฺชลิโก โถมนมกาสิ, อตฺตโน ทิพฺพคีตตูริเยหิ  อุปหารญฺจ อกาสิฯ โส เตน ปุญฺญกเมฺมน เทวมนุเสฺสสุ สมฺปตฺติโย อนุภวิตฺวา อปรภาเค อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต สตฺถริ ปสีทิตฺวา ปพฺพชิตฺวา นจิรเสฺสว อรหา อโหสิฯ</p>


<p> โส ปจฺฉา ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ปรมตฺถํ นิพฺพานํ ทกฺขติ ปสฺสตีติ อตฺถทสฺสี, อถ วา สพฺพสตฺตานํ จตุราริยสจฺจสงฺขาตํ อตฺถปโยชนํ ทสฺสนสีโลติ อตฺถทสฺสี, กิเลเส อชินิ ชินาติ ชินิสฺสตีติ ชิโนฯ วริตโพฺพ ปเตฺถตโพฺพ สพฺพสเตฺตหีติ วโร, อตฺถทสฺสี ชิโน จ โส วโร จาติ อตฺถทสฺสี ชินวโรฯ ติ ลุชฺชติ ปลุชฺชตีติ โลโก, โลกียติ ปสฺสียติ พุทฺธาทีหิ ปารปฺปโตฺตติ วา โลโก, โลโก จ โลโก จ โลโก จาติ โลโกฯ เอกเสสสมาสวเสน ‘‘โลกา’’ติ วตฺตเพฺพ ‘‘โลโก’’ติ วุโตฺตฯ โลกสฺส เชโฎฺฐ โลกเชโฎฺฐ, โส โลกเชโฎฺฐ นราสโภติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๓. สรณคมนิยเตฺถรอปทานวณฺณนา</h3>
<p>  ทิกํ อายสฺมโต สรณคมนิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อุปฺปนฺนุปฺปนฺนภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตเร ภควติ อุปฺปเนฺน อยํ หิมวเนฺต เทวราชา หุตฺวา นิพฺพตฺติ, ตสฺมิํ อปเรน ยกฺขเทวรญฺญา สทฺธิํ สงฺคามตฺถาย อุปฎฺฐิเต เทฺว อเนกยกฺขสหสฺสปริวารา ผลกาวุธาทิหตฺถา สงฺคามตฺถาย สมุปพฺยูฬฺหา อเหสุํฯ ตทา ปทุมุตฺตโร ภควา เตสุ สเตฺตสุ การุญฺญํ อุปฺปาเทตฺวา อากาเสน ตตฺถ คนฺตฺวา สปริวารานํ ทฺวินฺนํ เทวราชูนํ ธมฺมํ เทเสสิฯ ตทา เต สเพฺพ ผลกาวุธานิ ฉเฑฺฑตฺวา ภควนฺตํ คารวพหุมาเนน วนฺทิตฺวา สรณมคมํสุฯ เตสํ อยํ ปฐมํ สรณมคมาสิฯ โส เตน ปุเญฺญน  เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิมนฺวาย สตฺถริ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค ปุพฺพกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ สุจิโลมขรโลมอาฬวกกุมฺภีรกุเวราทโย วิย นามโคเตฺตน อปากฎา เทฺว ยกฺขราชาโน อญฺญาปเทเสน ทเสฺสโนฺต ‘‘อุภินฺนํ เทวราชูน’’นฺติอาทิมาหฯ ติ  สํ สุฎฺฐุ คาโม กลหตฺถาย อุปคมนนฺติ สงฺคาโม, โส สงฺคาโม สํ สุฎฺฐุ อุปฎฺฐิโต, เอกฎฺฐาเน อุปคนฺตฺวา ฐิโตติ อโตฺถฯ ติ สํ สุฎฺฐุ อุปสมีเป ราสิภูโตติ อโตฺถฯ</p>


<p> นฺติ เตสํ ราสิภูตานํ ยกฺขานํ อากาเส นิสิโนฺน ภควา จตุสจฺจธมฺมเทสนาย สํ สุฎฺฐุ เวเชสิ, อาทีนวทสฺสเนน คณฺหาเปสิ วิญฺญาเปสิ โพเธสีติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๔. เอกาสนิยเตฺถรอปทานวณฺณนา</h3>
<p>  ติอาทิกํ อายสฺมโต เอกาสนิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล วรุโณ นาม เทวราชา หุตฺวา นิพฺพตฺติฯ โส ภควนฺตํ ทิสฺวา ปสนฺนมานโส คนฺธมาลาทีหิ คีตวาทิเตหิ จ อุปฎฺฐยมาโน สปริวาโร ปูเชสิฯ ตโต อปรภาเค ภควติ ปรินิพฺพุเต ตสฺส มหาโพธิรุกฺขํ พุทฺธทสฺสนํ วิย สพฺพตูริยตาฬาวจเรหิ สปริวาโร อุปหารมกาสิฯ โส เตน ปุเญฺญน ตโต กาลงฺกตฺวา นิมฺมานรติเทวโลเก อุปฺปชฺชิฯ เอวํ เทวสมฺปตฺติมนุภวิตฺวา มนุเสฺสสุ จ มนุสฺสภูโต จกฺกวตฺติสมฺปตฺติํ อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปตฺวา สตฺถุ สาสเน ปพฺพชิตฺวา นจิรเสฺสว อรหา อโหสิฯ</p>


<p> โส ปจฺฉา สกกมฺมํ สริตฺวา ตํ ตถโต ญตฺวา โสมนสฺสชาโต ปุพฺพจริตาปทานํ ปกาเสโนฺต  ติอาทิมาหฯ ตตฺถ ยทา อหํ สโมฺพธนตฺถาย พุทฺธํ โพธิญฺจ ปูเชสิํ, ตทา วรุโณ นาม เทวราชา อโหสินฺติ สมฺพโนฺธฯ</p>


<p> นฺติ เอตฺถ รุกฺขลตาปพฺพตสตฺถรตนาทโย ธาเรตีติ ธรณี, ตสฺมิํ รุหติ ปติฎฺฐหตีติ ธรณีรุโหฯ ปาเทน ปิวตีติ ปาทโป, สิญฺจิตสิญฺจิโตทกํ ปาเทน มูเลน ปิวติ รุกฺขกฺขนฺธสาขาวิฎเปหิ อาโปรสํ ปตฺถริยตีติ อโตฺถ, ตํ ธรณีรุหปาทปํ โพธิรุกฺขนฺติ สมฺพโนฺธฯ</p>


<p> ติ อตฺตโน กุสลกเมฺมน อภิรโทฺธ ปสโนฺน อุตฺตเม โพธิมฺหิ ปสโนฺนติ สมฺพโนฺธฯ เสสํ สพฺพตฺถ อุตฺตานเมวาติฯ</p>

</p>


<h3>๕. สุวณฺณปุปฺผิยเตฺถรอปทานวณฺณนา</h3>
<p>  ติอาทิกํ อายสฺมโต สุวณฺณปุปฺผิยเตฺถรสฺส  อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ ฐาเน ภูมฎฺฐกเทวปุโตฺต หุตฺวา นิพฺพโตฺต ตสฺส ภควโต ธมฺมํ สุตฺวา ปสนฺนมานโส จตูหิ สุวณฺณปุเปฺผหิ ปูเชสิฯ ตานิ ปุปฺผานิ อากาเส สุวณฺณวิตานํ หุตฺวา ฉาเทสุํ, สุวณฺณปภา จ พุทฺธสฺส สรีรปภา จ เอกโต หุตฺวา มหาโอภาโส อโหสิฯ โส อติเรกตรํ ปสโนฺน สกภวนํ คโตปิ สรติเยวฯ โส เตน ปุญฺญกเมฺมน ตุสิตภวนาทิสุคตีสุเยว สํสรโนฺต ทิพฺพสมฺปตฺติํ อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต สตฺถุ ธมฺมเทสนํ สุตฺวา สาสเน อุรํ ทตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค ปุพฺพกมฺมํ สริตฺวา โสมนสฺสชาโต อตฺตโน ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ</p>


<p> ติ พลวปีติํ อุปฺปาเทตฺวา ‘‘ปาโมชฺชํ อาโมทนา ปโมทนา หาโส  ปหาโส วิตฺติ โอทคฺยํ อตฺตมนตา จิตฺตสฺสา’’ติอาทีสุ (ธ. ส. ๙, ๘๖; มหานิ. ๑) วิย อตฺตมนตา สกภาวํ อุปฺปาเทตฺวาติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๖. จิตกปูชกเตฺถรอปทานวณฺณนา</h3>
<p>ติอาทิกํ อายสฺมโต จิตกปูชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตโต ปรํ อุปฺปนฺนุปฺปนฺนภเว วิวฎฺฎูปนิสฺสยานิ ปุญฺญานิ อุปจินโนฺต สิขิสฺส ภควโต กาเล ราชายตนรุกฺขเทวตา หุตฺวา นิพฺพโตฺต อนฺตรนฺตรา เทวตาหิ สทฺธิํ ธมฺมํ  สุตฺวา ปสโนฺน ภควติ ปรินิพฺพุเต สปริวาโร คนฺธทีปธูปปุปฺผเภริอาทีนิ คาหาเปตฺวา ภควโต อาฬหนฎฺฐานํ คนฺตฺวา ทีปาทีนิ ปูเชตฺวา อเนเกหิ ตูริเยหิ อเนเกหิ วาทิเตหิ ตํ ปูเชสิฯ ตโต ปฎฺฐาย สกภวนํ อุปวิโฎฺฐปิ ภควนฺตเมว สริตฺวา สมฺมุขา วิย วนฺทติฯ โส เตเนว ปุเญฺญน เตน จิตฺตปฺปสาเทน ราชายตนโต กาลํ กโต ตุสิตาทีสุ นิพฺพโตฺต ทิพฺพสมฺปตฺติํ อนุภวิตฺวา ตโต มนุเสฺสสุ มนุสฺสสมฺปตฺติํ อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต ภควติ อุปฺปนฺนจิตฺตปฺปสาโท ภควโต สาสเน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ  เทวราชูนํ อายตนํ ราชายตนํ, ตสฺส รุกฺขสฺส นามเธโยฺย วาฯ ติ ปริสมนฺตโต กิญฺจิ อนวเสเสตฺวา ขนฺธปรินิพฺพานกาเล ปรินิพฺพานสมเย ปรินิพฺพานปฺปตฺตสฺส สิขิโน โลกพนฺธุโนติ สมฺพโนฺธฯ</p>


<p> นฺติ จนฺทนาครุเทวทารุกปฺปูรตโกฺกลาทิสุคนฺธทารูหิ จิตํ ราสิคตนฺติ จิตํ, จิตเมว จิตกํ, พุทฺธคารเวน จิตกํ ปูชนตฺถาย จิตกสฺส สมีปํ อหํ อคมาสินฺติ อโตฺถฯ ตตฺถ คนฺตฺวา กตกิจฺจํ ทเสฺสโนฺต ติอาทิมาหฯ ตํ สพฺพํ สุวิเญฺญยฺยเมวาติฯ</p>

</p>


<h3>๗. พุทฺธสญฺญกเตฺถรอปทานวณฺณนา</h3>
<p>  ติอาทิกํ อายสฺมโต พุทฺธสญฺญกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ ภูมฎฺฐกวิมาเน เทวปุโตฺต หุตฺวา นิพฺพตฺติฯ ตทา วิปสฺสี ภควา อายุสงฺขารํ โวสฺสชฺชิฯ อถ สกลทสสหสฺสิโลกธาตุ สสาครปพฺพตา ปกมฺปิตฺถฯ ตทา ตสฺส เทวปุตฺตสฺส ภวนมฺปิ กมฺปิตฺถฯ ตสฺมิํ ขเณ โส เทวปุโตฺต  สํสยชาโต – ‘‘กิํ นุ โข ปถวีกมฺปาย นิพฺพตฺตี’’ติ จิเนฺตตฺวา พุทฺธสฺส อายุสงฺขารโวสฺสชฺชภาวํ ญตฺวา มหาโสกํ โทมนสฺสํ อุปฺปาเทสิฯ ตทา เวสฺสวโณ มหาราชา อาคนฺตฺวา ‘‘มา จินฺตยิตฺถา’’ติ อสฺสาเสสิฯ โส เทวปุโตฺต ตโต จุโต เตน ปุเญฺญน เทวมนุเสฺสสุ สํสรโนฺต อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต ฆราวาสํ ปหาย ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ อา สมนฺตโต ยุโนติ ปาเลติ สเตฺตติ อายุ, อายุสฺส สงฺขาโร ราสิภาโว อายุสงฺขาโร, ตํ อายุสงฺขารํ โอสฺสชฺชิ ปริจฺจชิ ชหาสีติ อโตฺถฯ ตสฺมิํ อายุสงฺขารโวสฺสชฺชเนฯ ชลเมขลาสาคโรทกเมขลาสหิตา สกลทสสหสฺสจกฺกวาฬปถวี กมฺปิตฺถาติ สมฺพโนฺธฯ</p>


<p> นฺติ มยฺหํ ภวนํ โอตตํ วิตฺถตํ จิตฺตํ วิจิตฺตํ  สุปริสุทฺธํ  อเนเกหิ  สตฺตหิ รตเนหิ วิจิตฺตํ โสภมานํ  ปกาเรน กมฺปิตฺถาติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๘. มคฺคสญฺญกเตฺถรอปทานวณฺณนา</h3>
<p>ติอาทิกํ อายสฺมโต มคฺคสญฺญกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตโต โอรํ ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หิมวเนฺต เทวปุโตฺต หุตฺวา นิพฺพโตฺต อรญฺญํ คนฺตฺวา มคฺคมูฬฺหานํ มคฺคํ  คเวสนฺตานํ ตสฺส สาวกานํ โภเชตฺวา มคฺคํ อาจิกฺขิฯ โส เตน ปุเญฺญน เทวมนุสฺสสมฺปตฺติมนุภวิตฺวา อุปฺปนฺนุปฺปนฺนภเว สพฺพตฺถ อมูโฬฺห สญฺญวา อโหสิฯ อถ อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต ฆราวาเส อนลฺลีโน ปพฺพชิตฺวา นจิรเสฺสว อรหา อโหสิฯ</p>


<p> โส  อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ ภควโต วุตฺตวจนํ สมฺมา อาทเรน สุณนฺตีติ สาวกา, อถ วา ภควโต เทสนานุสาเรน ญาณํ เปเสตฺวา สทฺธมฺมํ สุณนฺตีติ สาวกาฯ วนจาริโน วเน วิจรณกา สาวกา  มคฺคมูฬฺหา มหาอรเญฺญ  จกฺขุวิรหิตาว  วิจรนฺตีติ สมฺพโนฺธฯ เสสํ สพฺพตฺถ อุตฺตานเมวาติฯ</p>

</p>


<h3>๙. ปจฺจุปฎฺฐานสญฺญกเตฺถรอปทานวณฺณนา</h3>
<p>ติอาทิกํ อายสฺมโต ปจฺจุปฎฺฐานสญฺญกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล ยกฺขโยนิยํ นิพฺพโตฺต ภควติ ธรมาเน ทสฺสนสฺส อลทฺธตฺตา ปจฺฉา ปรินิพฺพุเต มหาโสกปฺปโตฺต วิหาสิฯ ตทา หิสฺส ภควโต สาคโต นาม อคฺคสาวโก อนุสาสโนฺต ภควโต สารีริกธาตุปูชา ภควติ ธรมาเน กตปูชา วิย จิตฺตปฺปสาทวสา มหปฺผลํ ภวตี’’ติ วตฺวา ‘‘ถูปํ กโรหี’’ติ นิโยชิโต ถูปํ กาเรสิ, ตํ ปูเชตฺวา ตโต จุโต เทวมนุเสฺสสุ สกฺกจกฺกวตฺติสมฺปตฺติมนุภวิตฺวา อิมสฺมิํ พุทฺธุปฺปาเท สาวตฺถิยํ เอกสฺมิํ กุลเคเห นิพฺพโตฺต วิญฺญุตํ  ปโตฺต สตฺถริ ปสีทิตฺวา ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุญฺญกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตเมวฯ นฺติ เอตฺถ ปน อตฺตโน สกาสํ สมฺปตฺตสมฺปเตฺต ขาทนฺตา ยนฺติ คจฺฉนฺตีติ ยกฺขา, ยกฺขานํ โยนิ ชาตีติ ยกฺขโยนิ, ยกฺขโยนิยํ นิพฺพโตฺตติ อโตฺถฯ</p>


<p>   ติ เม มยา ลทฺธยสํ ทุลฺลทฺธํ, พุทฺธภูตสฺส สตฺถุโน สกฺการํ อกตตฺตา วิราเธตฺวา ลทฺธนฺติ อโตฺถฯ นฺติ ทุฎฺฐุ  ปภาตํ รตฺติยา ปภาตกรณํ, มยฺหํ น สุฎฺฐุํ ปภาตนฺติ อโตฺถฯ นฺติ ทุอุฎฺฐิตํ, สูริยสฺส อุคฺคมนํ มยฺหํ ทุอุคฺคมนนฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๑๐. ชาติปูชกเตฺถรอปทานวณฺณนา</h3>
<p>ติอาทิกํ อายสฺมโต ชาติปูชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพโตฺต วิญฺญุตํ ปโตฺต นกฺขตฺตปาฐเกหิ วิปสฺสิโพธิสตฺตสฺส วุตฺตลกฺขณนิมิตฺตํ สุตฺวา ‘‘อยํ กิร กุมาโร พุโทฺธ หุตฺวา สกลโลกสฺส อโคฺค เสโฎฺฐ สุตฺวา สพฺพสเตฺต สํสารโต อุทฺธริสฺสตี’’ติ สุตฺวา ตํ ภควนฺตํ กุมารกาเลเยว พุทฺธสฺส วิย มหาปูชมกาสิฯ ปจฺฉา กเมน กุมารกาลํ ราชกุมารกาลํ รชฺชกาลนฺติ กาลตฺตยมติกฺกมฺม พุเทฺธ ชาเตปิ มหาปูชํ กตฺวา ตโต จุโต ตุสิตาทีสุ นิพฺพโตฺต ทิพฺพสุขมนุภวิตฺวา ปจฺฉา มนุเสฺสสุ จกฺกวตฺตาทิมนุสฺสสุขมนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต สตฺตฎฺฐวสฺสกาเลเยว ภควติ ปสโนฺน ปพฺพชิตฺวา วิปสฺสนํ วเฑฺฒตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ</p>


<p> ติ เอตฺถ นิมิตฺตํ การณํ สุขทุกฺขปฺปตฺติเหตุํ ชานนฺตีติ เนมิตฺตา, เตสํ เนมิตฺตานํ นกฺขตฺตปาฐกานํ  วจนํ สุณิตฺวาติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>





