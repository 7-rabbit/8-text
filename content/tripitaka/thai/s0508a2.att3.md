<h1>๗. สตฺตกนิปาโต</h1>
<h3>๑. สุนฺทรสมุทฺทเตฺถรคาถาวณฺณนา</h3>
<p>สตฺตกนิปาเต   ติอาทิกา อายสฺมโต สุนฺทรสมุทฺทเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท ราชคเห อญฺญตรสฺส มหาวิภวสฺส เสฎฺฐิโน ปุโตฺต หุตฺวา นิพฺพตฺติฯ ติสฺส นามํ อโหสิฯ รูปสมฺปตฺติยา ปน ติ ปญฺญายิตฺถฯ โส ปฐมวเย ฐิโต ภควโต ราชคหปฺปเวเส พุทฺธานุภาวํ ทิสฺวา, ปฎิลทฺธสโทฺธ นิสฺสรณชฺฌาสยตาย ปพฺพชิตฺวา, ลทฺธูปสมฺปโท สมาทินฺนธุตธโมฺม ราชคหโต สาวตฺถิํ คนฺตฺวา, กลฺยาณมิตฺตสฺส สนฺติเก วิปสฺสนาจารํ อุคฺคเหตฺวา, กมฺมฎฺฐานํ อนุยุญฺชโนฺต วิหรติฯ ตสฺส มาตา ราชคเห อุสฺสวทิวเส อเญฺญ เสฎฺฐิปุเตฺต สปชาปติเก อลงฺกตปฎิยเตฺต อุสฺสวกีฬํ กีฬเนฺต ทิสฺวา, ปุตฺตํ อนุสฺสริตฺวา โรทติฯ ตํ ทิสฺวา อญฺญตรา คณิกา โรทนการณํ ปุจฺฉิฯ สา ตสฺสา ตํ การณํ กเถสิฯ ตํ สุตฺวา คณิกา ‘‘อหํ ตํ อาเนสฺสามิ, ปสฺส ตาว มม อิตฺถิภาว’’นฺติ วตฺวา ‘‘ยทิ เอวํ ตํเยว ตสฺส ปชาปติํ กตฺวา อิมสฺส กุลสฺส สามินิํ กริสฺสามี’’ติ ตาย พหุํ ธนํ ทตฺวา , วิสฺสชฺชิตา มหตา ปริวาเรน สาวตฺถิํ คนฺตฺวา, เถรสฺส ปิณฺฑาย วิจรณฎฺฐาเน เอกสฺมิํ เคเห วสมานา ทิวเส ทิวเส อเญฺญหิ เถรสฺส สกฺกจฺจํ ปิณฺฑปาตํ ทาเปสิฯ อลงฺกตปฎิยตฺตา จ หุตฺวา สุวณฺณปาทุกา อารุยฺห อตฺตานํ ทเสฺสสิฯ อเถกทิวสํ เคหทฺวาเรน คจฺฉนฺตํ เถรํ ทิสฺวา, สุวณฺณปาทุกา โอมุญฺจิตฺวา, อญฺชลิํ ปคฺคยฺห ปุรโต คจฺฉนฺตี นานปฺปการํ เถรํ กามนิมนฺตนาย นิมเนฺตสิฯ ตํ สุตฺวา เถโร ‘‘ปุถุชฺชนจิตฺตํ นาม จญฺจลํ, ยํนูน มยา อิทาเนว อุสฺสาโห กรณีโย’’ติ ตเตฺถว ฐิโต ภาวนํ อุสฺสุกฺกาเปตฺวา ฉฬภิโญฺญ อโหสิฯ ตํ สนฺธาย วุตฺตํ –</p>


<ol>
<li>
‘‘อลงฺกตา สุวสนา, มาลธารี วิภูสิตา;  
  
อลตฺตกกตาปาทา, ปาทุการุยฺห เวสิกาฯ  
</li>
  
<li>
‘‘ปาทุกา  
  
โอรุหิตฺวาน, ปุรโต ปญฺชลีกตา;  
  
สา มํ สเณฺหน มุทุนา, มฺหิตปุพฺพํ อภาสถฯ  
</li>
  
<li>
‘‘‘ยุวาสิ ตฺวํ ปพฺพชิโต, ติฎฺฐาหิ มม สาสเน;  
  
ภุญฺช มานุสเก กาเม, อหํ วิตฺตํ ททามิ เต;  
  
สจฺจํ เต ปฎิชานามิ, อคฺคิํ วา เต หรามหํฯ  
</li>
  
<li>
‘‘‘ยทา ชิณฺณา ภวิสฺสาม, อุโภ ทณฺฑปรายนา;  
  
อุโภปิ ปพฺพชิสฺสาม, อุภยตฺถ กฎคฺคโห’’’ฯ  
</li>
  
<li>
‘‘ตญฺจ ทิสฺวาน ยาจนฺติํ, เวสิกํ ปญฺชลีกตํ;  
  
อลงฺกตํ สุวสนํ, มจฺจุปาสํว โอฑฺฑิตํฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
<p>ตตฺถ ติ มาลาธารินี ปิฬนฺธปุปฺผทามาฯ ติ อูนฎฺฐานสฺส ปูรณวเสน ปุเปฺผหิ เจว คนฺธวิเลปนาทีหิ จ วิภูสิตคตฺตาฯ ติ อิมินา หตฺถูปคคีวูปคาทีหิ อาภรเณหิ อลงฺกรณํ อธิเปฺปตํฯ ติ ปริณตชยสุมนปุปฺผวเณฺณน ลาขารเสน รญฺชิตจรณยุคฬาฯ สมาสปทเญฺหตํ, ‘‘อลตฺตกกตปาทา’’ติ วตฺตเพฺพ คาถาสุขตฺถํ ทีฆํ กตฺวา วุตฺตํฯ อสมาสภาเว ปน ‘‘ตสฺสา’’ติ วจนเสโส เวทิตโพฺพฯ ติ เอกา รูปูปชีวิกา อิตฺถี ยถาวุตฺตเวสา สุวณฺณปาทุกา ปฎิมุญฺจิตฺวา ‘‘ฐิตา’’ติ วจนเสโสฯ
</ol></p>


<p>ติ ปาทุกาหิ โอตริตฺวา, สุวณฺณปาทุกาโย โอมุญฺจิตฺวาติ อโตฺถฯ ติ ปคฺคหิตอญฺชลิกา  เวสี มํฯ สามํ วา วจนปรมฺปรํ  วินา สยเมว อภาสถฯ ติ มเฎฺฐนฯ ติ มธุเรนฯ ‘‘วจเนนา’’ติ อวุตฺตมฺปิ วุตฺตเมว โหติ, อภาสถาติ, วุตฺตตฺตาฯ</p>


<p>  ติ ตฺวํ ปพฺพชโนฺต ยุวา, ทหโรเยว หุตฺวา ปพฺพชิโตสิ, นนุ ปพฺพชเนฺตน สตฺตเม ทสเก สมฺปเตฺตว ปพฺพชิตพฺพนฺติ ทเสฺสติฯ ติ มม วจเน ติฎฺฐฯ</p>


<p>กิํ  ปน ตนฺติ อาห ติ กาเม ปริภุญฺชิตุกามสฺส รูปสมฺปตฺติ, วยสมฺปตฺติ, ปริวารสมฺปตฺติ, โภคสมฺปตฺติ จ อิจฺฉิตพฺพาฯ ตตฺถ ‘‘กุโต เม โภคสมฺปตฺตี’’ติ วเทยฺยาติ, อาห ติฯ ‘‘ตยิทํ วจนํ กถํ สทฺทหาตพฺพ’’นฺติ มเญฺญยฺยาติ ตํ สทฺทหาเปนฺตี อาห นฺติฯ ‘‘ภุญฺช มานุสเก กาเม, อหํ วิตฺตํ ททามิ เต’’ติ ยทิทํ มยา ปฎิญฺญาตํ, ตํ เอกํเสน สจฺจเมว ปฎิชานามิ, สเจ เม น ปตฺติยายสิ, อคฺคิํ วา เต หรามหํ อคฺคิํ หริตฺวา อคฺคิปจฺจยํ สปถํ กโรมีติ อโตฺถฯ ติ อมฺหากํ อุภินฺนํ ชิณฺณกาเล ปพฺพชฺชนํ อุภยตฺถ ชยคฺคาโหฯ ยํ มยํ ยาว ทณฺฑปรายนกาลา โภเค ภุญฺชาม, เอวํ อิธโลเกปิ โภเคหิ น ชียาม, มยํ ปจฺฉา ปพฺพชิสฺสาม, เอวํ ปรโลเกปิ โภเคหิ น ชียามาติ อธิปฺปาโยฯ ติ ตํ นิมิตฺตํ, กาเมหิ นิมเนฺตนฺติยา ‘‘ยุวาสิ ตฺว’’นฺติอาทินา ‘‘ยทา ชิณฺณา ภวิสฺสามา’’ติอาทินา จ ตสฺสา เวสิยา วุตฺตวจนเหตุฯ ตญฺหิ วจนํ องฺกุสํ กตฺวา เถโร สมณธมฺมํ กโรโนฺต สทตฺถํ ปริปูเรสิฯ เสสํ เหฎฺฐา วุตฺตนยเมวฯ</p>

</p>


<h3>๒. ลกุณฺฑกภทฺทิยเตฺถรคาถาวณฺณนา</h3>
<p>ติอาทิกา อายสฺมโต ลกุณฺฑกภทฺทิยเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร มหาโภเค กุเล นิพฺพตฺติตฺวา, วยปฺปโตฺต สตฺถุ สนฺติเก ธมฺมํ สุณโนฺต นิสิโนฺน ตสฺมิํ ขเณ สตฺถารํ เอกํ ภิกฺขุํ มญฺชุสฺสรานํ อคฺคฎฺฐาเน ฐเปนฺตํ ทิสฺวา, สยมฺปิ ตํ ฐานํ ปเตฺถโนฺต พุทฺธปฺปมุขสฺส ภิกฺขุสงฺฆสฺส มหาทานํ ทตฺวา, ‘‘อโห วตาหมฺปิ อนาคเต อยํ ภิกฺขุ  วิย เอกสฺส พุทฺธสฺส สาสเน มญฺชุสฺสรานํ อโคฺค ภเวยฺย’’นฺติ ปณิธานํ อกาสิฯ ภควา จ ตสฺส อนนฺตรายตํ ทิสฺวา พฺยากริตฺวา ปกฺกามิฯ</p>


<p>โส  ตตฺถ ยาวชีวํ ปุญฺญานิ กตฺวา เทวมนุเสฺสสุ สํสรโนฺต ผุสฺสสฺส ภควโต กาเล จิตฺตปตฺตโกกิโล หุตฺวา ราชุยฺยานโต มธุรํ อมฺพผลํ ตุเณฺฑนาทาย คจฺฉโนฺต สตฺถารํ ทิสฺวา ปสนฺนมานโส ‘‘ทสฺสามี’’ติ จิตฺตํ อุปฺปาเทสิฯ สตฺถา ตสฺส จิตฺตํ ญตฺวา ปตฺตํ คเหตฺวา นิสีทิฯ โกกิโล ทสพลสฺส ปเตฺต อมฺพปกฺกํ ปติฎฺฐาเปสิฯ สตฺถา ตํ ปริภุญฺชิฯ โส โกกิโล  ปสนฺนมานโส เตเนว ปีติสุเขน สตฺตาหํ วีตินาเมสิฯ เตน จ ปุญฺญกเมฺมน มญฺชุสฺสโร อโหสิฯ กสฺสปสมฺมาสมฺพุทฺธกาเล ปน เจติเย อารเทฺธ กิํ ปมาณํ กโรม? สตฺตโยชนปฺปมาณํฯ อติมหนฺตเมตํฯ ฉโยชนปฺปมาณํฯ เอตมฺปิ อติมหนฺตํฯ ปญฺจโยชนํ, จตุโยชนํ, ติโยชนํ, ทฺวิโยชนนฺติ วุเตฺต อยํ ตทา เชฎฺฐวฑฺฒกี หุตฺวา ‘‘เอถ, โภ, อนาคเต สุขปฎิชคฺคิยํ กาตุํ วฎฺฎตี’’ติ วตฺวา รชฺชุยา ปริกฺขิปโนฺต คาวุตมตฺตเก ฐตฺวา ‘‘เอเกกํ มุขํ คาวุตํ คาวุตํ โหตุ, เจติยํ เอกโยชนาวฎฺฎํ โยชนุเพฺพธํ ภวิสฺสตี’’ติ อาหฯ เต ตสฺส วจเน อฎฺฐํสุฯ อิติ อปฺปมาณสฺส พุทฺธสฺส ปมาณํ อกาสีติฯ เตน ปน กเมฺมน นิพฺพตฺตนิพฺพตฺตฎฺฐาเน อเญฺญหิ นีจตรปฺปมาโณ โหติฯ</p>


<p>โส อมฺหากํ สตฺถุ กาเล สาวตฺถิยํ มหาโภคกุเล นิพฺพตฺติ, ติสฺส นามํ อโหสิฯ อติรสฺสตาย ปน ติ ปญฺญายิตฺถฯ โส สตฺถุ สนฺติเก ธมฺมํ สุตฺวา, ปฎิลทฺธสโทฺธ ปพฺพชิตฺวา, พหุสฺสุโต ธมฺมกถิโก หุตฺวา มธุเรน สเรน ปเรสํ ธมฺมํ กเถสิฯ อเถกสฺมิํ อุสฺสวทิวเส เอเกน พฺราหฺมเณน สทฺธิํ รเถน คจฺฉนฺตี อญฺญตรา คณิกา เถรํ ทิสฺวา ทนฺตวิทํสกํ หสิฯ เถโร ตสฺสา ทนฺตฎฺฐิเก นิมิตฺตํ คเหตฺวา ฌานํ อุปฺปาเทตฺวา, ตํ ปาทกํ กตฺวา, วิปสฺสนํ ปฎฺฐเปตฺวา, อนาคามี อโหสิฯ โส อภิณฺหํ กายคตาย สติยา วิหรโนฺต เอกทิวสํ อายสฺมตา ธมฺมเสนาปตินา โอวทิยมาโน อรหเตฺต ปติฎฺฐหิฯ เตน วุตฺตํ  (อป. เถร ๒.๕๕.๑-๓๓) –</p>


<p>
‘‘ปทุมุตฺตโร  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทาหํ หํสวติยํ เสฎฺฐิปุโตฺต มหทฺธโน;  
  
ชงฺฆาวิหารํ วิจรํ, สงฺฆารามํ อคจฺฉหํฯ  
</p>
  
<p>
‘‘ตทา โส โลกปโชฺชโต, ธมฺมํ เทเสสิ นายโก;  
  
มญฺชุสฺสรานํ ปวรํ, สาวกํ อภิกิตฺตยิฯ  
</p>
  
<p>
‘‘ตํ สุตฺวา มุทิโต หุตฺวา, การํ กตฺวา มเหสิโน;  
  
วนฺทิตฺวา สตฺถุโน ปาเท, ตํ ฐานมภิปตฺถยิํฯ  
</p>
  
<p>
‘‘ตทา พุโทฺธ วิยากาสิ, สงฺฆมเชฺฌ วินายโก;  
  
อนาคตมฺหิ อทฺธาเน, ลจฺฉเส ตํ มโนรถํฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
ภทฺทิโย นาม นาเมน, เหสฺสติ สตฺถุ สาวโกฯ  
</p>
  
<p>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘เทฺวนวุเต อิโต กเปฺป, ผุโสฺส อุปฺปชฺชิ นายโก;  
  
ทุราสโท ทุปฺปสโห, สพฺพโลกุตฺตโม ชิโนฯ  
</p>
  
<p>
‘‘จรเณน จ สมฺปโนฺน, พฺรหา อุชุ ปตาปวา;  
  
หิเตสี สพฺพสตฺตานํ, พหุํ โมเจสิ พนฺธนาฯ  
</p>
  
<p>
‘‘นนฺทารามวเน ตสฺส, อโหสิํ ผุสฺสโกกิโล;  
  
คนฺธกุฎิสมาสเนฺน, อมฺพรุเกฺข วสามหํฯ  
</p>
  
<p>
‘‘ตทา ปิณฺฑาย คจฺฉนฺตํ, ทกฺขิเณยฺยํ ชินุตฺตมํ;  
  
ทิสฺวา จิตฺตํ ปสาเทตฺวา, มญฺชุนาภินิกูชหํฯ  
</p>
  
<p>
‘‘ราชุยฺยานํ ตทา คนฺตฺวา, สุปกฺกํ กนกตฺตจํ;  
  
อมฺพปิณฺฑํ คเหตฺวาน, สมฺพุทฺธโสฺสปนามยิํฯ  
</p>
  
<p>
‘‘ตทา  
เม จิตฺตมญฺญาย, มหาการุณิโก ชิโน;  
  
อุปฎฺฐากสฺส หตฺถโต, ปตฺตํ ปคฺคณฺหิ นายโกฯ  
</p>
  
<p>
‘‘อทาสิํ หฎฺฐจิโตฺตหํ, อมฺพปิณฺฑํ มหามุเน;  
  
ปเตฺต ปกฺขิปฺป ปเกฺขหิ, ปญฺชลิํ กตฺวาน มญฺชุนาฯ  
</p>
  
<p>
‘‘สเรน รชนีเยน, สวนีเยน วคฺคุนา;  
  
วสฺสโนฺต พุทฺธปูชตฺถํ, นีฬํ คนฺตฺวา นิปชฺชหํฯ  
</p>
  
<p>
‘‘ตทา มุทิตจิตฺตํ มํ, พุทฺธเปมคตาสยํ;  
  
สกุณคฺฆิ อุปาคนฺตฺวา, ฆาตยี ทุฎฺฐมานโสฯ  
</p>
  
<p>
‘‘ตโต จุโตหํ ตุสิเต, อนุโภตฺวา มหาสุขํ;  
  
มนุสฺสโยนิมาคจฺฉิํ, ตสฺส กมฺมสฺส วาหสาฯ  
</p>
  
<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘สาสนํ โชตยิตฺวา โส, อภิภุยฺย กุติตฺถิเย;  
  
วินยิตฺวาน เวเนเยฺย, นิพฺพุโต โส สสาวโกฯ  
</p>
  
<p>
‘‘นิพฺพุเต ตมฺหิ โลกเคฺค, ปสนฺนา ชนตา พหู;  
  
ปูชนตฺถาย พุทฺธสฺส, ถูปํ กุพฺพนฺติ สตฺถุโนฯ  
</p>
  
<p>
‘‘สตฺตโยชนิกํ ถูปํ, สตฺตรตนภูสิตํ;  
  
กริสฺสาม มเหสิสฺส, อิเจฺจวํ มนฺตยนฺติ เตฯ  
</p>
  
<p>
‘‘กิกิโน กาสิราชสฺส, ตทา เสนาย นายโก;  
  
หุตฺวาหํ อปฺปมาณสฺส, ปมาณํ เจติเย วทิํฯ  
</p>
  
<p>
‘‘ตทา  
เต มม วาเกฺยน, เจติยํ โยชนุคฺคตํ;  
  
อกํสุ นรวีรสฺส, นานารตนภูสิตํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม จ ภเว ทานิ, ชาโต เสฎฺฐิกุเล อหํ;  
  
สาวตฺถิยํ ปุรวเร, อิเทฺธ ผีเต มหทฺธเนฯ  
</p>
  
<p>
‘‘ปุรปฺปเวเส  
สุคตํ, ทิสฺวา วิมฺหิตมานโส;  
  
ปพฺพชิตฺวาน น จิรํ, อรหตฺตมปาปุณิํฯ  
</p>
  
<p>
‘‘เจติยสฺส ปมาณํ ยํ, อกริํ เตน กมฺมุนา;  
  
ลกุณฺฑกสรีโรหํ, ชาโต ปริภวารโหฯ  
</p>
  
<p>
‘‘สเรน มธุเรนาหํ, ปูชิตฺวา อิสิสตฺตมํ;  
  
มญฺชุสฺสรานํ ภิกฺขูนํ, อคฺคตฺตมนุปาปุณิํฯ  
</p>
  
<p>
‘‘ผลทาเนน พุทฺธสฺส, คุณานุสฺสรเณน จ;  
  
สามญฺญผลสมฺปโนฺน, วิหรามิ อนาสโวฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อปรภาเค อญฺญํ พฺยากโรโนฺต –</p>


<ol>
<li>
‘‘ปเร อมฺพาฎการาเม, วนสณฺฑมฺหิ ภทฺทิโย;  
  
สมูลํ ตณฺหมพฺพุยฺห, ตตฺถ ภโทฺทว ฌายติฯ  
</li>
  
<li>
‘‘รมเนฺตเก  
มุทิเงฺคหิ, วีณาหิ ปณเวหิ จ;  
  
อหญฺจ รุกฺขมูลสฺมิํ, รโต พุทฺธสฺส สาสเนฯ  
</li>
  
<li>
‘‘พุโทฺธ เจ เม วรํ ทชฺชา, โส จ ลเพฺภถ เม วโร;  
  
คเณฺหหํ สพฺพโลกสฺส, นิจฺจํ กายคตํ สติ’’นฺติฯ –  
</li>
  
<p>อิมา ติโสฺส คาถา อภาสิฯ
</ol></p>


<p>ตตฺถ ติ เสเฎฺฐ อธิเก, วิสิเฎฺฐติ อโตฺถฯ อธิกวาจี หิ อยํ ปรสโทฺท ‘‘ปรํ วิย มตฺตายา’’ติอาทีสุ วิยฯ ติ เอวํนามเก อาราเมฯ โส กิร ฉายูทกสมฺปโนฺน วนสณฺฑมณฺฑิโต รมณีโย โหติ เตน ‘‘ปเร’’ติ วิเสเสตฺวา วุโตฺตฯ ‘‘อมฺพาฎกวเน อมฺพาฎเกหิ อภิลกฺขิตวเน’’ติ จ วทนฺติฯ ติ วนคหเน, ฆนนิจิตรุกฺขคจฺฉลตาสมูเห วเนติ อโตฺถฯ ติ เอวํนามโก, อตฺตานเมว เถโร อญฺญํ วิย วทติฯ ติ ตณฺหาย  มูลํ นาม อวิชฺชาฯ ตสฺมา สาวิชฺชํ ตณฺหํ อคฺคมเคฺคน  สมุคฺฆาเฎตฺวาติ อโตฺถฯ ติ โลกุตฺตเรหิ สีลาทีหิ ภโทฺท สุนฺทโร ตสฺมิํเยว วนสเณฺฑ กตกิจฺจตาย ทิฎฺฐธมฺมสุขวิหารวเสน อคฺคผลฌาเนน ฌายติฯ</p>


<p>ผลสุเขน จ ฌานสมาปตฺตีหิ จ วีตินาเมตีติ อตฺตโน วิเวกรติํ ทเสฺสตฺวา ติ คาถายปิ พฺยติเรกมุเขน ตเมวตฺถํ ทเสฺสติฯ ตตฺถ ติ องฺคิกาทีหิ มุรเชหิฯ ติ นนฺทินีอาทีหิ วีณาหิฯ ติ ตุริเยหิ รมนฺติ เอเก กามโภคิโน, สา ปน เตสํ รติ อนริยา อนตฺถสํหิตาฯ  ติ อหํ ปน, เอกโก  ภควโต สาสเน รโต, ตโต เอว รุกฺขมูลสฺมิํ  อภิรโต วิหรามีติ อโตฺถฯ</p>


<p>เอวํ อตฺตโน วิเวกาภิรติํ กิเตฺตตฺวา อิทานิ ยํ กายคตาสติกมฺมฎฺฐานํ ภาเวตฺวา อรหตฺตํ ปโตฺต, ตสฺส ปสํสนตฺถํ ติ คาถมาหฯ ตสฺสโตฺถ – สเจ  ภควา ‘‘เอกาหํ, ภเนฺต, ภควนฺตํ วรํ ยาจามี’’ติ มยา ยาจิโต ‘‘อติกฺกนฺตวรา โข, ภิกฺขุ, ตถาคตา’’ติ อปฎิกฺขิปิตฺวา มยฺหํ ยถายาจิตํ วรํ ทเทยฺย, โส จ วโร มมาธิปฺปายปูรโก  มยฺหํ มโนรถํ มตฺถกํ ปาเปยฺยาติ เถโร ปริกปฺปวเสน วทติฯ ‘‘ภเนฺต, สโพฺพ โลโก สพฺพกาลํ กายคตาสติกมฺมฎฺฐานํ ภาเวตู’’ติ ‘‘สพฺพโลกสฺส นิจฺจํ กายคตาสติ ภาเวตพฺพา’’ติ กตฺวา วรํ คเณฺห อหนฺติ ทเสฺสโนฺต อาห นฺติฯ อิทานิ อปริกฺขณครหามุเขน ปริกฺขณํ ปสํสโนฺต –</p>


<ol>
<li>
‘‘เย  
มํ รูเปน ปามิํสุ, เย จ โฆเสน อนฺวคู;  
  
ฉนฺทราควสูเปตา, น มํ ชานนฺติ เต ชนาฯ  
</li>
  
<li>
‘‘อชฺฌตฺตญฺจ น ชานาติ, พหิทฺธา จ น ปสฺสติ;  
  
สมนฺตาวรโณ พาโล, ส เว โฆเสน วุยฺหติฯ  
</li>
  
<li>
‘‘อชฺฌตฺตญฺจ น ชานาติ, พหิทฺธา จ วิปสฺสติ;  
  
พหิทฺธา ผลทสฺสาวี, โสปิ โฆเสน วุยฺหติฯ  
</li>
  
<li>
‘‘อชฺฌตฺตญฺจ  
ปชานาติ, พหิทฺธา จ วิปสฺสติ;  
  
อนาวรณทสฺสาวี, น โส โฆเสน วุยฺหตี’’ติฯ –  
</li>
  
<p>อิมา จตโสฺส คาถา อภาสิฯ
</ol></p>


<p>ตตฺถ ติ เย ชนา อวิทฺทสู มม รูเปน อปสาทิเกน นิหีเนน ‘‘อาการสทิสี ปญฺญา’’ติ, ธมฺมสรีเรน จ มํ นิหีนํ ปามิํสุ, ‘‘โอรโก อย’’นฺติ หีเฬนฺตา ปริจฺฉินฺทนวเสน  มญฺญิํสูติ อโตฺถฯ ติ เย จ สตฺตา โฆเสน มญฺชุนา มํ สมฺภาวนาวเสน อนุคตา พหุ มญฺญิํสุ, ตํ เตสํ มิจฺฉา, น หิ อหํ รูปมเตฺตน อวมนฺตโพฺพ, โฆสมเตฺตน วา น พหุํ มนฺตโพฺพ, ตสฺมา ติ เต ทุวิธาปิ ชนา ฉนฺทราคสฺส วสํ อุเปตา อปฺปหีนฉนฺทราคา สพฺพโส ปหีนฉนฺทราคํ มํ น ชานนฺติฯ</p>


<p>อวิสโย เตสํ มาทิโส อชฺฌตฺตํ พหิทฺธา จ อปริญฺญาตวตฺถุตายาติ ทเสฺสตุํ นฺติอาทิ วุตฺตํฯ นฺติ อตฺตโน สนฺตาเน ขนฺธายตนาทิธมฺมํฯ ติ ปรสนฺตาเนฯ อถ วา อชฺฌตฺตนฺติ, มม อพฺภนฺตเร อเสกฺขสีลกฺขนฺธาทิํฯ พหิทฺธาติ, มเมว อากปฺปสมฺปตฺติยาทิยุตฺตํ พหิทฺธา รูปธมฺมปฺปวตฺติํ จกฺขุวิญฺญาณาทิปฺปวตฺติญฺจฯ ติ เอวํ อชฺฌตฺตญฺจ พหิทฺธา จ อชานเนน สมนฺตโต อาวรณยุโตฺต อาวฎญาณคติโกฯ ติ โส ปรเนยฺยพุทฺธิโก พาโล โฆเสน ปเรสํ วจเนน วุยฺหติ นิยฺยติ อากฑฺฒียติฯ</p>


<p>ติ โย จ วุตฺตนเยน อชฺฌตฺตํ น ชานาติ, พหิทฺธา ปน สุตานุสาเรน อากปฺปสมฺปตฺติอาทิอุปธารเณน วา วิเสสโต ปสฺสติฯ ‘‘คุณวิเสสยุโตฺต สิยา’’ติ มญฺญติ, โสปิ  นยคฺคาเหน ผลมตฺตํ คณฺหโนฺต วุตฺตนเยน โฆเสน วุยฺหติ, โสปิ มาทิเส น ชานาตีติ อโตฺถฯ</p>


<p>โย ปน  ขีณาสวสฺส อพฺภนฺตเร อเสกฺขสีลกฺขนฺธาทิคุณํ ชานาติ, พหิทฺธา จสฺส ปฎิปตฺติสลฺลกฺขเณน วิเสสโต คุณวิเสสโยคํ ปสฺสติฯ  เกนจิ อนาวโฎ หุตฺวา อริยานํ คุเณ  ทฎฺฐุํ ญาตุํ สมโตฺถ, น โส โฆสมเตฺตน วุยฺหติ ยาถาวโต ทสฺสนโตติฯ</p>

</p>


<h3>๓. ภทฺทเตฺถรคาถาวณฺณนา</h3>
<p>ติอาทิกา  อายสฺมโต ภทฺทเตฺถรสฺส คาถาฯ กา อุปฺปตฺติ? อยํ กิร ปทุมุตฺตรํ ภควนฺตํ ภิกฺขุสงฺฆญฺจ สตสหสฺสปริมาณํ จีวราทีหิ จตูหิ ปจฺจเยหิ ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ เสฎฺฐิกุเล นิพฺพตฺติฯ นิพฺพตฺตมาโน  จ อปุตฺตเกสุ มาตาปิตูสุ เทวตายาจนาทีนิ กตฺวาปิ อลภเนฺตสุ สตฺถารํ อุปสงฺกมิตฺวา ‘‘สเจ, ภเนฺต, มยํ เอกํ ปุตฺตํ ลจฺฉาม, ตํ ตุมฺหากํ ทาสตฺถาย ทสฺสามา’’ติ วตฺวา อายาจิตฺวา คเตสุ สตฺถุ อธิปฺปายํ ญตฺวา อญฺญตโร เทวปุโตฺต ขีณายุโก หุตฺวา ฐิโต สเกฺกน เทวรญฺญา ‘‘อมุกสฺมิํ กุเล นิพฺพตฺตาหี’’ติ อาณโตฺต ตตฺถ นิพฺพตฺติ, ติสฺส นามํ อกํสุฯ ตํ สตฺตวสฺสุเทฺทสิกํ ชาตํ มาตาปิตโร อลงฺกริตฺวา ภควโต สนฺติกํ เนตฺวา ‘‘อยํ โส, ภเนฺต, ตุเมฺห อายาจิตฺวา ลทฺธทารโก, อิมํ ตุมฺหากํ นิยฺยาเตมา’’ติ อาหํสุฯ สตฺถา อานนฺทเตฺถรํ อาณาเปสิ – ‘‘อิมํ ปพฺพาเชหี’’ติฯ อาณาเปตฺวา จ คนฺธกุฎิํ ปาวิสิฯ เถโร ตํ ปพฺพาเชตฺวา สเงฺขเปน วิปสฺสนามุขํ อาจิกฺขิฯ โส อุปนิสฺสยสมฺปนฺนตฺตา วิปสฺสนาย กมฺมํ กโรโนฺต สูริเย อโนคฺคเตเยว ภาวนํ อุสฺสุกฺกาเปตฺวา ฉฬภิโญฺญ อโหสิฯ เตน วุตฺตํ  (อป. เถร ๑.๕.๕๔-๖๙) –</p>


<p>
‘‘ปทุมุตฺตรสมฺพุทฺธํ, เมตฺตจิตฺตํ มหามุนิํ;  
  
อุเปติ ชนตา สพฺพา, สพฺพโลกคฺคนายกํฯ  
</p>
  
<p>
‘‘สตฺตุกญฺจ พทฺธกญฺจ, อามิสํ ปานโภชนํ;  
  
ททนฺติ สตฺถุโน สเพฺพ, ปุญฺญเกฺขเตฺต อนุตฺตเรฯ  
</p>
  
<p>
‘‘อหมฺปิ ทานํ ทสฺสามิ, เทวเทวสฺส ตาทิโน;  
  
พุทฺธเสฎฺฐํ นิมเนฺตตฺวา, สงฺฆมฺปิ จ อนุตฺตรํฯ  
</p>
  
<p>
‘‘อุโยฺยชิตา  
มยา เจเต, นิมเนฺตสุํ ตถาคตํ;  
  
เกวลํ ภิกฺขุสงฺฆญฺจ, ปุญฺญเกฺขตฺตํ อนุตฺตรํฯ  
</p>
  
<p>
‘‘สตสหสฺสปลฺลงฺกํ, โสวณฺณํ โคนกตฺถตํ;  
  
ตูลิกาปฎลิกาย, โขมกปฺปาสิเกหิ จ;  
  
มหารหํ ปญฺญาปยิํ, อาสนํ พุทฺธยุตฺตกํฯ  
</p>
  
<p>
‘‘ปทุมุตฺตโร โลกวิทู, เทวเทโว นราสโภ;  
  
ภิกฺขุสงฺฆปริพฺยูโฬฺห, มม ทฺวารมุปาคมิฯ  
</p>
  
<p>
‘‘ปจฺจุคฺคนฺตฺวาน สมฺพุทฺธํ, โลกนาถํ ยสสฺสินํ;  
  
ปสนฺนจิโตฺต สุมโน, อภินามยิํ สงฺฆรํฯ  
</p>
  
<p>
‘‘ภิกฺขูนํ สตสหสฺสํ, พุทฺธญฺจ โลกนายกํ;  
  
ปสนฺนจิโตฺต สุมโน, ปรมเนฺนน ตปฺปยิํฯ  
</p>
  
<p>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</p>
  
<p>
‘‘เยนิทํ อาสนํ ทินฺนํ, โสวณฺณํ โคนกตฺถตํ;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘จตุสตฺตติกฺขตฺตุํ  
โส, เทวรชฺชํ กริสฺสติ;  
  
อนุโภสฺสติ สมฺปตฺติํ, อจฺฉราหิ ปุรกฺขโตฯ  
</p>
  
<p>
‘‘ปเทสรชฺชํ สหสฺสํ, วสุธํ อาวสิสฺสติ;  
  
เอกปญฺญาสกฺขตฺตุญฺจ, จกฺกวตฺตี ภวิสฺสติฯ  
</p>
  
<p>
‘‘สพฺพาสุ ภวโยนีสุ, อุจฺจากุลี ภวิสฺสติ;  
  
โส จ ปจฺฉา ปพฺพชิตฺวา, สุกฺกมูเลน โจทิโต;  
  
ภทฺทิโย นาม นาเมน, เหสฺสติ สตฺถุ สาวโกฯ  
</p>
  
<p>
‘‘วิเวกมนุยุโตฺตมฺหิ, ปนฺตเสนนิวาสหํ;  
  
ผลญฺจาธิคตํ สพฺพํ, จตฺตเกฺลโสมฺหิ อชฺชหํฯ  
</p>
  
<p>
‘‘มม สพฺพํ อภิญฺญาย, สพฺพญฺญู โลกนายโก;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</p>
  
<p>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสน’’นฺติฯ  
</p>
  
<p>ตสฺส  ภควา ฉฬภิญฺญุปฺปตฺติํ ญตฺวา ‘‘เอหิ, ภทฺทา’’ติ อาหฯ โส ตาวเทว สตฺถารํ อุปสงฺกมิตฺวา วนฺทิตฺวา ปญฺชลิโก สตฺถุ สมีเป อฎฺฐาสิ, สา เอว จสฺส อุปสมฺปทา อโหสิฯ พุทฺธูปสมฺปทา นาม กิเรสาฯ เถโร ชาติโต ปฎฺฐาย อตฺตโน ปวตฺติยา กถนมุเขน อญฺญํ พฺยากโรโนฺต –</p>


<ol>
<li>
‘‘เอกปุโตฺต อหํ อาสิํ, ปิโย มาตุ ปิโย ปิตุ;  
  
พหูหิ วตจริยาหิ, ลโทฺธ อายาจนาหิ จฯ  
</li>
  
<li>
‘‘เต จ มํ อนุกมฺปาย, อตฺถกามา หิเตสิโน;  
  
อุโภ ปิตา จ มาตา จ, พุทฺธสฺส อุปนามยุํฯ  
</li>
  
<li>
‘‘กิจฺฉา ลโทฺธ อยํ ปุโตฺต, สุขุมาโล สุเขธิโต;  
  
อิมํ ททาม เต นาถ, ชินสฺส ปริจารกํฯ  
</li>
  
<li>
‘‘สตฺถา จ มํ ปฎิคฺคยฺห, อานนฺทํ เอตทพฺรวิ;  
  
ปพฺพาเชหิ อิมํ ขิปฺปํ, เหสฺสตฺยาชานิโย อยํฯ  
</li>
  
<li>
‘‘ปพฺพาเชตฺวาน  
มํ สตฺถา, วิหารํ ปาวิสี ชิโน;  
  
อโนคฺคตสฺมิํ สูริยสฺมิํ, ตโต จิตฺตํ วิมุจฺจิ เมฯ  
</li>
  
<li>
‘‘ตโต  
สตฺถา นิรากตฺวา, ปฎิสลฺลานวุฎฺฐิโต;  
  
เอหิ ภทฺทาติ มํ อาห, สา เม อาสูปสมฺปทาฯ  
</li>
  
<li>
‘‘ชาติยา สตฺตวเสฺสน, ลทฺธา เม อุปสมฺปทา;  
  
ติโสฺส วิชฺชา อนุปฺปตฺตา, อโห ธมฺมสุธมฺมตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ, ‘‘เอวํ กตฺวา ปุตฺตํ ลภิสฺสถา’’ติ วุตฺตํ สมณพฺราหฺมณานํ วจนํ สุตฺวา, ขีรํ ปายิตฺวา, อนสนาทิวตจรเณหิฯ ติ เทวตายาจนาหิ สตฺถุอายาจนาย จ, อิทเมว เจตฺถ การณํ, อิตรํ เถโร มาตาปิตูนํ ปฎิปตฺติทสฺสนตฺถเญฺจว กิจฺฉลทฺธภาวทสฺสนตฺถญฺจ วทติฯ</p>


<p>ติ  มาตาปิตโรฯ นฺติ อุปนาเมสุํฯ</p>


<p>ติ สุขสํวฑฺฒิโตฯ ติ ตุยฺหํฯ นฺติ กิํการํฯ</p>


<p>นฺติ อยํ ทารโก มม สาสเน อาชานีโย ภวิสฺสติฯ ตสฺมา ขิปฺปํ อเชฺชว ปพฺพาเชหีติ เอตํ  อาหฯ</p>


<p>ติ อานนฺทเตฺถเรน ปพฺพาเชตฺวาฯ นฺติ คนฺธกุฎิํฯ นฺติ สูริเย อนตฺถงฺคเตเยวฯ ติ ตโต วิปสฺสนารมฺภโต ปรํ น จิเรเนว ขเณน สพฺพาสเวหิ เม จิตฺตํ วิมุจฺจิ, ขีณาสโว อโหสิํฯ</p>


<p>ติ มม อาสวกฺขยโต ปจฺฉาฯ ติ อตฺตนา สมาปนฺนํ ผลสมาปตฺติํ อเปฺปตฺวา ตโต วุฎฺฐายฯ เตนาห ติฯ ติ ยา มํ อุทฺทิสฺส ‘‘เอหิ, ภทฺทา’’ติ สตฺถุ วาจา ปวตฺตา, สา เอว เม มยฺหํ อุปสมฺปทา อาสิฯ เอวํ ติ สาติสยํ สตฺถารา อตฺตโน กตํ อนุคฺคหํ สาสนสฺส จ นิยฺยานิกตํ ทเสฺสติฯ เตนาห ติฯ</p>


<p>เอตฺถ จ ‘‘จิตฺตํ วิมุจฺจิ เม’’ติ ขีณาสวภาวํ ปกาเสตฺวาปิ ปุน ติ โลกิยาภิเญฺญกเทสทสฺสนํ ฉฬภิญฺญภาววิภาวนตฺถํฯ เตนาห อปทาเน ‘‘ฉฬภิญฺญา สจฺฉิกตา’’ติฯ</p>

</p>


<h3>๔. โสปากเตฺถรคาถาวณฺณนา</h3>
<p>   นฺติอาทิกา อายสฺมโต โสปากเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิทฺธตฺถสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปโตฺต พฺราหฺมณานํ วิชฺชาสิเปฺปสุ นิปฺผตฺติํ คโต กาเมสุ อาทีนวํ ทิสฺวา ฆราวาสํ ปหาย ตาปสปพฺพชฺชํ ปพฺพชิตฺวา เอกสฺมิํ  ปพฺพเต วิหรติฯ สตฺถา อาสนฺนมรณํ ตํ ญตฺวา ตสฺส สนฺติกํ อคมาสิฯ โส ภควนฺตํ ทิสฺวา ปสนฺนจิโตฺต อุฬารํ ปีติโสมนสฺสํ ปเวเทโนฺต ปุปฺผมยํ อาสนํ ปญฺญเปตฺวา อทาสิฯ สตฺถา ตตฺถ นิสีทิตฺวา, อนิจฺจตาปฎิสํยุตฺตํ ธมฺมิํ กถํ กเถตฺวา ตสฺส ปสฺสนฺตเสฺสว อากาเสน อคมาสิฯ โส ปุเพฺพ คหิตํ นิจฺจคฺคาหํ ปหาย อนิจฺจสญฺญํ หทเย ฐเปตฺวา, กาลงฺกตฺวา, เทวโลเก อุปฺปชิตฺวา, อปราปรํ เทวมนุเสฺสสุ สํสรโนฺต, อิมสฺมิํ พุทฺธุปฺปาเท ราชคเห โสปากโยนิยํ นิพฺพตฺติฯ โส ชาติอาคเตน ติ นาเมน ปญฺญายิฯ เกจิ ปน ‘‘วาณิชกุเล นิพฺพโตฺต, ‘โสปาโก’ติ ปน นามมตฺต’’นฺติ วทนฺติฯ ตํ อปทานปาฬิยา วิรุชฺฌติ ‘‘ปจฺฉิเม ภเว สมฺปเตฺต, โสปากโยนุปาคมิ’’นฺติ วจนโตฯ</p>


<p>ตสฺส จตุมาสชาตสฺส ปิตา กาลมกาสิ, จูฬปิตา โปเสสิฯ อนุกฺกเมน สตฺตวสฺสิโก ชาโตฯ เอกทิวสํ จูฬปิตา ‘‘อตฺตโน ปุเตฺตน กลหํ กโรตี’’ติ กุชฺฌิตฺวา, ตํ สุสานํ เนตฺวา, เทฺว หเตฺถ รชฺชุยา เอกโต พนฺธิตฺวา, ตาย เอว รชฺชุยา มตมนุสฺสสฺส สรีเร คาฬฺหํ พนฺธิตฺวา คโต ‘‘สิงฺคาลาทโย ขาทนฺตู’’ติฯ ปจฺฉิมภวิกตาย ทารกสฺส ปุญฺญผเลน สยํ มาเรตุํ น วิสหิ, สิงฺคาลาทโยปิ น อภิภวิํสุฯ ทารโก อฑฺฒรตฺตสมเย เอวํ วิปฺปลปติ –</p>


<p>
‘‘กา คติ เม อคติสฺส, โก วา พนฺธุ อพนฺธุโน;  
  
สุสานมเชฺฌ พนฺธสฺส, โก เม อภยทายโก’’ติฯ  
</p>
  
<p>สตฺถา ตาย เวลาย เวเนยฺยพนฺธเว โอโลเกโนฺต ทารกสฺส หทยพฺภนฺตเร ปชฺชลนฺตํ อรหตฺตูปนิสฺสยํ ทิสฺวา โอภาสํ ผริตฺวา สติํ ชเนตฺวา เอวมาห –</p>


<p>
‘‘เอหิ  
โสปาก มา ภายิ, โอโลกสฺสุ ตถาคตํ;  
  
อหํ ตํ ตารยิสฺสามิ, ราหุมุเขว จนฺทิม’’นฺติฯ  
</p>
  
<p>ทารโก พุทฺธานุภาเวน ฉินฺนพนฺธโน คาถาปริโยสาเน โสตาปโนฺน หุตฺวา คนฺธกุฎิสมฺมุเข อฎฺฐาสิฯ ตสฺส มาตา ปุตฺตํ อปสฺสนฺตี จูฬปิตรํ ปุจฺฉิตฺวา เตนสฺส ปวตฺติยา อกถิตาย ตตฺถ ตตฺถ  คนฺตฺวา วิจินนฺตี  ‘‘พุทฺธา กิร อตีตานาคตปจฺจุปฺปนฺนํ ชานนฺติ, ยํนูนาหํ ภควนฺตํ อุปสงฺกมิตฺวา มม ปุตฺตสฺส ปวตฺติํ ชาเนยฺย’’นฺติ สตฺถุ สนฺติกํ อคมาสิฯ สตฺถา, อิทฺธิยา ตํ ปฎิจฺฉาเทตฺวา, ‘‘ภเนฺต, มม ปุตฺตํ น ปสฺสามิ, อปิจ ภควา ตสฺส ปวตฺติํ ชานาตี’’ติ ตาย ปุโฎฺฐ –</p>


<p>
‘‘น สนฺติ ปุตฺตา ตาณาย, น ปิตา นาปิ พนฺธวา;  
  
อนฺตเกนาธิปนฺนสฺส, นตฺถิ ญาตีสุ ตาณตา’’ติฯ (ธ. ป. ๒๘๘) –  
</p>
  
<p>ธมฺมํ กเถสิฯ ตํ สุตฺวา สา โสตาปนฺนา อโหสิฯ ทารโก อรหตฺตํ ปาปุณิฯ เตน วุตฺตํ  (อป. เถร ๑.๒.๑๑๒-๑๒๓) –</p>


<p>
‘‘ปพฺภารํ โสธยนฺตสฺส, วิปิเน ปพฺพตุตฺตเม;  
  
สิทฺธโตฺถ นาม ภควา, อาคจฺฉิ มม สนฺติกํฯ  
</p>
  
<p>
‘‘พุทฺธํ อุปคตํ ทิสฺวา, โลกเชฎฺฐสฺส ตาทิโน;  
  
สนฺถรํ สนฺถริตฺวาน, ปุปฺผาสนมทาสหํฯ  
</p>
  
<p>
‘‘ปุปฺผาสเน นิสีทิตฺวา, สิทฺธโตฺถ โลกนายโก;  
  
มมญฺจ คติมญฺญาย, อนิจฺจตมุทาหริฯ  
</p>
  
<p>
‘‘อนิจฺจา วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโขฯ  
</p>
  
<p>
‘‘อิทํ วตฺวาน สพฺพญฺญู, โลกเชโฎฺฐ นราสโภ;  
  
นภํ อพฺภุคฺคมี วีโร, หํสราชาว อมฺพเรฯ  
</p>
  
<p>
‘‘สกํ ทิฎฺฐิํ ชหิตฺวาน, ภาวยานิจฺจสญฺญหํ;  
  
เอกาหํ ภาวยิตฺวาน, ตตฺถ กาลํ กโต อหํฯ  
</p>
  
<p>
‘‘เทฺว สมฺปตฺตี อนุโภตฺวา, สุกฺกมูเลน โจทิโต;  
  
ปจฺฉิเม ภเว สมฺปเตฺต, สปากโยนุปาคมิํฯ  
</p>
  
<p>
‘‘อคารา อภินิกฺขมฺม, ปพฺพชิํ อนคาริยํ;  
  
ชาติยา สตฺตวโสฺสหํ, อรหตฺตมปาปุณิํฯ  
</p>
  
<p>
‘‘อารทฺธวีริโย  
ปหิตโตฺต, สีเลสุ สุสมาหิโต;  
  
โตเสตฺวาน มหานาคํ, อลตฺถํ อุปสมฺปทํฯ  
</p>
  
<p>
‘‘จตุนฺนวุติโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปุปฺผทานสฺสิทํ ผลํฯ  
</p>
  
<p>
‘‘จตุนฺนวุติโต กเปฺป, ยํ สญฺญํ ภาวยิํ ตทา;  
  
ตํ สญฺญํ ภาวยนฺตสฺส, ปโตฺต เม อาสวกฺขโยฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อถ ภควา อิทฺธิํ ปฎิสํหริฯ สาปิ ปุตฺตํ ทิสฺวา หฎฺฐตุโฎฺฐ ตสฺส ขีณาสวภาวํ สุตฺวา ปพฺพาเชตฺวา คตาฯ โส สตฺถารํ คนฺธกุฎิจฺฉายายํ จงฺกมนฺตํ อุปสงฺกมิตฺวา, วนฺทิตฺวา อนุจงฺกมิฯ ตสฺส ภควา อุปสมฺปทํ อนุชานิตุกาโม ‘‘เอกํ นาม กิ’’นฺติอาทินา ทส ปเญฺห ปุจฺฉิฯ โสปิ สตฺถุ อธิปฺปายํ คณฺหโนฺต สพฺพญฺญุตญฺญาเณน สํสเนฺทโนฺต ‘‘สเพฺพ สตฺตา อาหารฎฺฐิติกา’’ติอาทินา (ขุ. ปา. ๔.๑) เต ปเญฺห วิสฺสเชฺชสิฯ เตเนว เต กุมารปญฺหา นาม ชาตาฯ สตฺถา ตสฺส ปญฺหพฺยากรเณน อาราธิตจิโตฺต อุปสมฺปทํ อนุชานิฯ เตน สา ปญฺหพฺยากรณูปสมฺปทา นาม ชาตาฯ ตสฺสิมํ อตฺตโน ปวตฺติํ ปกาเสตฺวา เถโร อญฺญํ พฺยากโรโนฺต –</p>


<ol>
<li>
‘‘ทิสฺวา ปาสาทฉายายํ, จงฺกมนฺตํ นรุตฺตมํ;  
  
ตตฺถ นํ อุปสงฺกมฺม, วนฺทิสฺสํ ปุริสุตฺตมํฯ  
</li>
  
<li>
‘‘เอกํสํ จีวรํ กตฺวา, สํหริตฺวาน ปาณโย;  
  
อนุจงฺกมิสฺสํ วิรชํ, สพฺพสตฺตานมุตฺตมํฯ  
</li>
  
<li>
‘‘ตโต ปเญฺห อปุจฺฉิ มํ, ปญฺหานํ โกวิโท วิทู;  
  
อจฺฉมฺภี จ อภีโต จ, พฺยากาสิํ สตฺถุโน อหํฯ  
</li>
  
<li>
‘‘วิสฺสชฺชิเตสุ ปเญฺหสุ, อนุโมทิ ตถาคโต;  
  
ภิกฺขุสงฺฆํ วิโลเกตฺวา, อิมมตฺถํ อภาสถฯ  
</li>
  
<li>
‘‘‘ลาภา องฺคานํ มคธานํ, เยสายํ ปริภุญฺชติ;  
  
จีวรํ ปิณฺฑปาตญฺจ, ปจฺจยํ สยนาสนํ;  
  
ปจฺจุฎฺฐานญฺจ สามีจิํ, เตสํ ลาภา’ติ จาพฺรวิฯ  
</li>
  
<li>
‘‘‘อชฺชทเคฺค  
มํ โสปาก, ทสฺสนาโยปสงฺกม;  
  
เอสา เจว เต โสปาก, ภวตุ อุปสมฺปทา’’’ฯ  
</li>
  
<li>
‘‘ชาติยา สตฺตวเสฺสน, ลทฺธาน อุปสมฺปทํ;  
  
ธาเรมิ อนฺติมํ เทหํ, อโห ธมฺมสุธมฺมตา’’ติฯ – อิมา คาถา อภาสิ;  
</li>
  
<p>ตตฺถ   นฺติ คนฺธกุฎิจฺฉายายํฯ นฺติ, อภิวนฺทิํฯ
</ol></p>


<p>ติ อุโภ หเตฺถ กมลมกุฬากาเรน สงฺคเต กตฺวา, อญฺชลิํ ปคฺคเหตฺวาติ อโตฺถฯ นฺติ จงฺกมนฺตสฺส สตฺถุโน อนุปจฺฉโต อนุคมนวเสน จงฺกมิํฯ นฺติ วิคตราคาทิรชํฯ</p>


<p>ติ กุมารปเญฺหฯ ติ เวทิตพฺพํ วิทิตวา, สพฺพญฺญูติ อโตฺถฯ ‘‘สตฺถา มํ ปุจฺฉตี’’ติ อุปฺปชฺชนกสฺส ฉมฺภิตตฺตสฺส ภยสฺส จ เสตุฆาเตน ปหีนตฺตา  จ  จ พฺยากาสิฯ</p>


<p>นฺติ เยสํ องฺคมคธานํ อยํ โสปาโกฯ นฺติ คิลานปจฺจยํฯ นฺติ มคฺคทานพีชนาทิสามีจิกิริยํฯ</p>


<p>ติ ท-กาโร ปทสนฺธิกโร, อชฺช อเคฺค อาทิํ กตฺวา, อชฺช ปฎฺฐายฯ ‘‘อชฺชตเคฺค’’ติปิ ปาฬิ, อชฺชตํ อาทิํ กตฺวาติ อโตฺถฯ ติ ‘‘หีนชโจฺจ, วยสา ตรุณตโร’’ติ วา อจิเนฺตตฺวา ทสฺสนาย มํ อุปสงฺกมฯ ติ ยา ตสฺส มม สพฺพญฺญุตญฺญาเณน สทฺธิํ สํสเนฺทตฺวา กตา ปญฺหวิสฺสชฺชนาฯ เอสาเยว เต ภวตุ อุปสมฺปทา อิติ จ อพฺรวีติ โยชนาฯ ‘‘ลทฺธา เม อุปสมฺปทา’’ติปิ ปาฬิฯ เย ปน ‘‘ลทฺธาน อุปสมฺปท’’นฺติปิ ปฐนฺติ, เตสํ ติ สตฺตเมน วเสฺสนาติ อโตฺถ, สตฺตวเสฺสน วา หุตฺวาติ วจนเสโสฯ ยํ ปเนตฺถ อวุตฺตํ, ตํ สุวิเญฺญยฺยเมวฯ</p>

</p>


<h3>๕. สรภงฺคเตฺถรคาถาวณฺณนา</h3>
<p>  ติอาทิกา อายสฺมโต สรภงฺคเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท ราชคเห อญฺญตรสฺส พฺราหฺมณสฺส ปุโตฺต หุตฺวา นิพฺพตฺติ, ติสฺส กุลวํสาคตํ นามํ อโหสิฯ โส วยปฺปโตฺต กาเม ปหาย ตาปสปพฺพชฺชํ ปพฺพชิตฺวา สรติณานิ  สยเมว ภญฺชิตฺวา ปณฺณสาลํ กตฺวา วสติฯ ตโต ปฎฺฐาย ติสฺส สมญฺญา อโหสิฯ อถ ภควา พุทฺธจกฺขุนา โลกํ โวโลเกโนฺต ตสฺส อรหตฺตูปนิสฺสยํ ทิสฺวา, ตตฺถ คนฺตฺวา, ธมฺมํ เทเสสิฯ โส ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปตฺวา ตเตฺถว วสติฯ อถสฺส ตาปสกาเล กตา ปณฺณสาลา ชิณฺณา ปลุคฺคา อโหสิฯ ตํ ทิสฺวา  มนุสฺสา ‘‘กิสฺส, ภเนฺต, อิมํ กุฎิกํ น ปฎิสงฺขโรถา’’ติ อาหํสุฯ เถโร ‘‘กุฎิกา ยถา ตาปสกาเล กตา, อิทานิ ตถา กาตุํ น สกฺกา’’ติ ตํ สพฺพํ ปกาเสโนฺต –</p>


<ol>
<li>
‘‘สเร หเตฺถหิ ภญฺชิตฺวา, กตฺวาน กุฎิมจฺฉิสํ;  
  
เตน เม สรภโงฺคติ, นามํ สมฺมุติยา อหุฯ  
</li>
  
<li>
‘‘น มยฺหํ กปฺปเต อชฺช, สเร หเตฺถหิ ภญฺชิตุํ;  
  
สิกฺขาปทา โน ปญฺญตฺตา, โคตเมน ยสสฺสินา’’ติฯ – เทฺว คาถา อภาสิ;  
</li>
  
<p>ตตฺถ ติ, ปุเพฺพ ตาปสกาเล สรติณานิ มม หเตฺถหิ ฉินฺทิตฺวา ติณกุฎิํ กตฺวา  วสิํ, นิสีทิเญฺจว นิปชฺชิญฺจฯ ติ กุฎิกรณตฺถํ สรานํ ภญฺชเนนฯ ติ อนฺวตฺถสมฺมุติยา สรภโงฺคติ, นามํ อหุ อโหสิฯ
</ol></p>


<p>ติ อชฺช อิทานิ อุปสมฺปนฺนสฺส มยฺหํ  สรติเณ หเตฺถหิ ภญฺชิตุํ น กปฺปเต น วฎฺฎติฯ กสฺมา? ติฯ เตน ยํ อมฺหากํ สตฺถารา สิกฺขาปทํ ปญฺญตฺตํ, ตํ มยํ ชีวิตเหตุนาปิ นาติกฺกมามาติ ทเสฺสติฯ</p>


<p>เอวํ  เอเกน ปกาเรน ติณกุฎิกาย อปฎิสงฺขรเณ การณํ ทเสฺสตฺวา อิทานิ อปเรนปิ ปริยาเยน นํ ทเสฺสโนฺต –</p>


<ol>
<li>
‘‘สกลํ สมตฺตํ โรคํ, สรภโงฺค นาทฺทสํ ปุเพฺพ;  
  
โสยํ โรโค ทิโฎฺฐ, วจนกเรนาติเทวสฺสา’’ติฯ – อิมํ คาถมาห;  
</li>
  
<p>ตตฺถ นฺติ สพฺพํฯ นฺติ สมฺปุณฺณํ, สพฺพภาคโต อนวเสสนฺติ อโตฺถฯ นฺติ ทุกฺขทุกฺขตาทิวเสน รุชนเฎฺฐน โรคภูตํ อุปาทานกฺขนฺธปญฺจกํ สนฺธาย วทติฯ ติ  สตฺถุ โอวาทปฎิลาภโต ปุเพฺพ น อทฺทกฺขิํฯ ติ สมฺมุติเทวา อุปปตฺติเทวา วิสุทฺธิเทวาติ สเพฺพปิ เทเว อตฺตโน สีลาทิคุเณหิ อติกฺกมิตฺวา ฐิตตฺตา อติเทวสฺส สมฺมาสมฺพุทฺธสฺส โอวาทปฎิกเรน สรภเงฺคน โส อยํ ขนฺธปญฺจกสงฺขาโต โรโค วิปสฺสนาปญฺญาสหิตาย มคฺคปญฺญาย ปญฺจกฺขนฺธโต ทิโฎฺฐ, ปริญฺญาโตติ อโตฺถฯ เอเตน เอวํ อตฺตภาวกุฎิกายมฺปิ อนเปโกฺข พาหิรํ ติณกุฎิกํ กถํ ปฎิสงฺขริสฺสตีติ ทเสฺสติฯ
</ol></p>


<p>อิทานิ ยํ มคฺคํ ปฎิปชฺชเนฺตน มยา อยํ อตฺตภาวโรโค ยาถาวโต ทิโฎฺฐ, สฺวายํ มโคฺค สพฺพพุทฺธสาธารโณฯ เยน เนสํ โอวาทธโมฺมปิ มเชฺฌ ภินฺนสุวณฺณสทิโส ยตฺถาหํ ปติฎฺฐาย ทุกฺขกฺขยํ ปโตฺตติ  เอวํ อตฺตโน อรหตฺตปฎิปตฺติํ พฺยากโรโนฺต –</p>


<ol>
<li>
‘‘เยเนว มเคฺคน คโต วิปสฺสี, เยเนว มเคฺคน สิขี จ เวสฺสภู;  
  
กกุสนฺธโกณาคมโน จ กสฺสโป, เตนญฺชเสน อคมาสิ โคตโมฯ  
</li>
  
<li>
‘‘วีตตณฺหา อนาทานา, สตฺต พุทฺธา ขโยคธา;  
  
เยหายํ เทสิโต ธโมฺม, ธมฺมภูเตหิ ตาทิภิฯ  
</li>
  
<li>
‘‘จตฺตาริ อริยสจฺจานิ, อนุกมฺปาย ปาณินํ;  
  
ทุกฺขํ สมุทโย มโคฺค, นิโรโธ ทุกฺขสงฺขโยฯ  
</li>
  
<li>
‘‘ยสฺมิํ  
นิวตฺตเต ทุกฺขํ, สํสารสฺมิํ อนนฺตกํ;  
  
เภทา อิมสฺส กายสฺส, ชีวิตสฺส จ สงฺขยา;  
  
อโญฺญ ปุนพฺภโว นตฺถิ, สุวิมุโตฺตมฺหิ สพฺพธี’’ติฯ –  
</li>
  
<p>อิมา คาถา อภาสิ –
</ol></p>


<p>ตตฺถ ติ เยเนว สปุพฺพภาเคน อริเยน อฎฺฐงฺคิเกน มเคฺคนฯ ติ ปฎิปโนฺน นิพฺพานํ อธิคโตฯ ติ วิปสฺสี สมฺมาสมฺพุโทฺธฯ ติ อวิภตฺติโก นิเทฺทโสฯ ‘‘กกุสนฺธโกณาคมนา’’ติปิ ปาโฐฯ ติ เตเนว อญฺชเสน อริยมเคฺคนฯ</p>


<p>ติ อนุปาทานา อปฺปฎิสนฺธิกา วาฯ ติ นิพฺพาโนคธา นิพฺพานปติฎฺฐาฯ ติ เยหิ สตฺตหิ สมฺมาสมฺพุเทฺธหิ อยํ สาสนธโมฺม เทสิโต ปเวทิโตฯ ติ ธมฺมกายตาย ธมฺมสภาเวหิ, นวโลกุตฺตรธมฺมโต วา ภูเตหิ ชาเตหิ, ธมฺมํ วา ปเตฺตหิฯ ติ, อิฎฺฐาทีสุ ตาทิภาวปฺปเตฺตหิฯ</p>


<p>  ติอาทินา เตหิ เทสิตํ ธมฺมํ ทเสฺสติฯ ตตฺถ ติ คณนปริเจฺฉโทฯ ติ ปริจฺฉินฺนธมฺมทสฺสนํฯ วจนตฺถโต ปน อริยานิ จ อวิตถเฎฺฐน สจฺจานิ จาติ อริยสจฺจานิ, อริยสฺส วา ภควโต สจฺจานิ เตน เทสิตตฺตา, อริยภาวกรานิ วา สจฺจานีติ อริยสจฺจานิฯ กุจฺฉิตภาวโต ตุจฺฉภาวโต จ  อุปาทานกฺขนฺธปญฺจกํฯ ตํ ทุกฺขํ สมุเทติ เอตสฺมาติ  ตณฺหาฯ กิเลเส มาเรโนฺต คจฺฉติ, นิพฺพานตฺถิเกหิ มคฺคียตีติ วา  สมฺมาทิฎฺฐิอาทโย อฎฺฐ ธมฺมาฯ สํสารจารกสงฺขาโต นตฺถิ เอตฺถ โรโธ, เอตสฺมิํ วา อธิคเต ปุคฺคลสฺส โรธาภาโว โหติ, นิรุชฺฌติ ทุกฺขเมตฺถาติ วา  นิพฺพานํฯ เตนาห ‘‘ทุกฺขสงฺขโย’’ติฯ อยเมตฺถ  สเงฺขโป, วิตฺถาโร ปน  วุตฺตนเยเนว เวทิตโพฺพฯ</p>


<p>นฺติ ยสฺมิํ นิโรเธ นิพฺพาเน อธิคเตฯ ติ อริยมคฺคภาวนาย สติ  อปริยนฺตํ อิมสฺมิํ สํสาเร ชาติอาทิทุกฺขํ น ปวตฺตติ อุจฺฉิชฺชติ, โส นิโรโธติ อยํ ธมฺมภูเตหิ สมฺมาสมฺพุเทฺธหิ เทสิโต  ธโมฺมติ โยชนาฯ ติอาทินา ‘‘โรโค ทิโฎฺฐ’’ติ ทุกฺขปริญฺญาย สูจิตํ อตฺตโน อรหตฺตปฺปตฺติํ สรูปโต ทเสฺสติฯ ‘‘ยสฺมิํ นิพฺพตฺตเต ทุกฺข’’นฺติ ปน ปาเฐ สกลคาถาย ตตฺถายํ โยชนา –  ขนฺธาทิปฎิปาฎิสญฺญิเต สํสาเร อิทํ อนนฺตกํ ชาติอาทิทุกฺขํ นิพฺพตฺตํ, โส อิโต ทุกฺขปฺปตฺติโต อโญฺญ ปุนปฺปุนํ ภวนภาวโต ปุนพฺภโวฯ อิมสฺส ชีวิตินฺทฺริยสฺส สงฺขยา กายสงฺขาตสฺส ขนฺธปญฺจกสฺส เภทา วินาสา อุทฺธํ นตฺถิ, ตสฺมา สพฺพธิ สเพฺพหิ กิเลเสหิ สเพฺพหิ ภเวหิ สุฎฺฐุ วิมุโตฺต วิสํยุโตฺต อมฺหีติฯ</p>

</p>

</p>





