<h1>๓. นิเกฺขปกโณฺฑ</h1>
<h2>ติกนิเกฺขปกถา</h2>
<p> เอตฺตาวตา   กุสลตฺติโก สเพฺพสํ กุสลาทิธมฺมานํ ปทภาชนนเยน วิตฺถาริโต โหติฯ ยสฺมา ปน ยฺวายํ กุสลตฺติกสฺส วิภชนนโย วุโตฺต, เสสติกทุกานมฺปิ เอเสว วิภชนนโย โหติ – ยถา หิ เอตฺถ, เอวํ ‘กตเม ธมฺมา สุขาย เวทนาย สมฺปยุตฺตา? ยสฺมิํ สมเย กามาวจรํ กุสลํ จิตฺตํ อุปฺปนฺนํ โหติ โสมนสฺสสหคตํ ญาณสมฺปยุตฺตํ รูปารมฺมณํ วา…เป.…  เย วา ปน ตสฺมิํ สมเย อเญฺญปิ อตฺถิ ปฎิจฺจสมุปฺปนฺนา อรูปิโน ธมฺมา ฐเปตฺวา เวทนาขนฺธํ, อิเม ธมฺมา สุขาย เวทนาย สมฺปยุตฺตา’ติอาทินา อนุกฺกเมน สพฺพติกทุเกสุ สกฺกา ปณฺฑิเตหิ วิภาชนนยํ สลฺลเกฺขตุํ – ตสฺมา ตํ วิตฺถารเทสนํ นิกฺขิปิตฺวา, อเญฺญน นาติสเงฺขปนาติวิตฺถารนเยน สพฺพติกทุกธมฺมวิภาคํ ทเสฺสตุํ ติ นิเกฺขปกณฺฑํ อารทฺธํฯ จิตฺตุปฺปาทกณฺฑญฺหิ วิตฺถารเทสนา, อฎฺฐกถากณฺฑํ สเงฺขปเทสนาฯ อิทํ ปน นิเกฺขปกณฺฑํ จิตฺตุปฺปาทกณฺฑํ อุปาทาย สเงฺขโป, อฎฺฐกถากณฺฑํ อุปาทาย วิตฺถาโรติ สงฺขิตฺตวิตฺถารธาตุกํ โหติฯ ตยิทํ, วิตฺถารเทสนํ นิกฺขิปิตฺวา เทสิตตฺตาปิ, เหฎฺฐา วุตฺตการณวเสนาปิ, นิเกฺขปกณฺฑํ นามาติ เวทิตพฺพํฯ วุตฺตเญฺหตํ –</p>


<p>
มูลโต ขนฺธโต จาปิ, ทฺวารโต จาปิ ภูมิโต;  
  
อตฺถโต ธมฺมโต จาปิ, นามโต จาปิ ลิงฺคโต;  
  
นิกฺขิปิตฺวา เทสิตตฺตา, นิเกฺขโปติ ปวุจฺจตีติฯ  
</p>
  
<p>อิทญฺหิ ติอาทินา นเยน มูลโต นิกฺขิปิตฺวา เทสิตํฯ ตํสมฺปยุโตฺต เวทนากฺขโนฺธติ  ขนฺธโตฯ ตํสมุฎฺฐานํ กายกมฺมนฺติ ทฺวารโตฯ กายทฺวารปฺปวตฺตญฺหิ กมฺมํ กายกมฺมนฺติ วุจฺจติฯ สุขภูมิยํ, กามาวจเรติ ภูมิโต นิกฺขิปิตฺวา เทสิตํฯ ตตฺถ ตตฺถ อตฺถธมฺมนามลิงฺคานํ วเสน เทสิตตฺตา อตฺถาทีหิ นิกฺขิปิตฺวา เทสิตํ นามาติ เวทิตพฺพํฯ</p>


<p>ตตฺถ  กุสลปทนิเทฺทเส ตาว ติ คณนปริเจฺฉโทฯ กุสลานิ จ ตานิ มูลานิ จ, กุสลานํ วา ธมฺมานํ เหตุปจฺจยปภวชนกสมุฎฺฐานนิพฺพตฺตกเฎฺฐน มูลานีติ ฯ เอวํ อตฺถวเสน ทเสฺสตฺวา อิทานิ นามวเสน ทเสฺสตุํ ติ อาหฯ เอตฺตาวตา ยสฺมา มูเลน มุตฺตํ กุสลํ นาม นตฺถิ, ตสฺมา จตุภูมกกุสลํ ตีหิ มูเลหิ ปริยาทิยิตฺวา ทเสฺสสิ ธมฺมราชาฯ ติ  เตหิ อโลภาทีหิ สมฺปยุโตฺตฯ ตตฺถ อโลเภน สมฺปยุเตฺต สงฺขารกฺขเนฺธ, อโทสาโมหาปิ อโลเภน สมฺปยุตฺตสงฺขารกฺขนฺธคณนํเยว คจฺฉนฺติฯ เสสทฺวยวเสน สมฺปโยเคปิ เอเสว นโยฯ อิติ จตุภูมกกุสลํ ปุน ตํสมฺปยุตฺตกจตุกฺขนฺธวเสน ปริยาทิยิตฺวา ทเสฺสสิ ธมฺมราชาฯ นฺติ เตหิ อโลภาทีหิ สมุฎฺฐิตํฯ อิมินาปิ นเยน ตเทว จตุภูมิกกุสลํ ติณฺณํ กมฺมทฺวารานํ วเสน ปริยาทิยิตฺวา ทเสฺสสิ ธมฺมราชาฯ เอวํ ตาว กุสลํ ตีสุ ฐาเนสุ ปริยาทิยิตฺวา ทสฺสิตํฯ</p>


<p> อกุสเลปิ เอเสว นโยฯ ทฺวาทสนฺนญฺหิ อกุสลจิตฺตานํ เอกมฺปิ มูเลน มุตฺตํ นาม นตฺถีติ มูเลน ปริยาทิยิตฺวา ทเสฺสสิ ธมฺมราชาฯ ตํสมฺปยุตฺตจตุกฺขนฺธโต จ อุทฺธํ อกุสลํ นาม นตฺถีติ ตาเนว ทฺวาทส อกุสลจิตฺตานิ จตุกฺขนฺธวเสน ปริยาทิยิตฺวา ทเสฺสสิฯ ธมฺมราชา กายกมฺมาทิวเสน ปน เนสํ ปวตฺติสพฺภาวโต กมฺมทฺวารวเสน ปริยาทิยิตฺวา ทเสฺสสิ ธมฺมราชาฯ ยํ ปเนตฺถ ติอาทิ วุตฺตํ, ตตฺถ เอกสฺมิํ จิเตฺต ปุคฺคเล วา ฐิตนฺติ ฯ ตตฺถ เอกสฺมิํ จิเตฺต ฐิตํ สหเชกฎฺฐํ นาม โหติฯ เอกสฺมิํ ปุคฺคเล ฐิตํ ปหาเนกฎฺฐํ นามฯ เตน โลภาทินา อเญฺญน วา ตตฺถ ตตฺถ นิทฺทิเฎฺฐน สห เอกสฺมิํ ฐิตนฺติ ฯ ตตฺถ ‘กตเม ธมฺมา สํกิลิฎฺฐสํกิเลสิกา? ตีณิ อกุสลมูลานิ – โลโภ โทโส โมโห, ตเทกฎฺฐา จ กิเลสา’ติ สํกิลิฎฺฐตฺติเก; ‘กตเม ธมฺมา หีนา? ตีณิ อกุสลมูลานิ – โลโภ โทโส โมโห, ตเทกฎฺฐา จ กิเลสา’ติ หีนตฺติเก ‘กตเม ธมฺมา อกุสลา? ตีณิ อกุสลมูลานิ – โลโภ โทโส โมโห, ตเทกฎฺฐา จ กิเลสา’ติ อิมสฺมิํ  กุสลตฺติเก; ‘กตเม  ธมฺมา สํกิลิฎฺฐา? ตีณิ อกุสลมูลานิ – โลโภ โทโส โมโห, ตเทกฎฺฐา จ กิเลสา’ติ กิเลสโคจฺฉเก ‘กตเม ธมฺมา สรณา? ตีณิ อกุสลมูลานิ  – โลโภ โทโส โมโห, ตเทกฎฺฐา จ กิเลสาติ สรณทุเก’ติ – อิเมสุ เอตฺตเกสุ ฐาเนสุ  อาคตํฯ</p>


<p>ทสฺสเนนปหาตพฺพตฺติเก ปน ‘อิมานิ ตีณิ สํโยชนานิ, ตเทกฎฺฐา จ กิเลสา’ติ, ทสฺสเนนปหาตพฺพเหตุกตฺติเกปิ ‘อิมานิ ตีณิ สํโยชนานิ, ตเทกฎฺฐา จ กิเลสา’ติ, ปุน ตเตฺถว ตีณิ สํโยชนานิ – สกฺกายทิฎฺฐิ วิจิกิจฺฉา สีลพฺพตปรามาโส, อิเม ธมฺมา ทสฺสเนนปหาตพฺพา; ตเทกโฎฺฐ โลโภ โทโส โมโห, อิเม ธมฺมา ทสฺสเนนปหาตพฺพเหตู; ตเทกฎฺฐา จ กิเลสา ตํสมฺปยุโตฺต เวทนาขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ วจีกมฺมํ มโนกมฺมํ, อิเม ธมฺมา ทสฺสเนนปหาตพฺพเหตุกาติ; สมฺมปฺปธานวิภเงฺค ‘‘ตตฺถ กตเม ปาปกา อกุสลา ธมฺมา? ตีณิ อกุสลมูลานิ – โลโภ โทโส โมโห, ตเทกฎฺฐา จ กิเลสา’’ติ (วิภ. ๓๙๑) – อิเมสุ ปน เอตฺตเกสุ ฐาเนสุ  อาคตนฺติ เวทิตพฺพํฯ</p>


<p> อพฺยากตปทนิเทฺทโส อุตฺตานโตฺถเยวาติฯ อิมสฺมิํ ติเก ตีณิ ลกฺขณานิ ติโสฺส ปญฺญตฺติโย กสิณุคฺฆาฎิมากาสํ อชฎากาสํ อากิญฺจญฺญายตนสฺส อารมฺมณํ นิโรธสมาปตฺติ จ น ลพฺภตีติ วุตฺตํฯ</p>


<p> นิเทฺทเส นฺติ เอตฺถ ยถา ตมฺพภูมิ กณฺหภูมีติ ตมฺพกณฺหภูมิโยว วุจฺจนฺติ, เอวํ สุขมฺปิ สุขภูมิ นามฯ ยถา อุจฺฉุภูมิ สาลิภูมีติ อุจฺฉุสาลีนํ อุปฺปชฺชนฎฺฐานานิ วุจฺจนฺติ, เอวํ สุขสฺส อุปฺปชฺชนฎฺฐานํ จิตฺตมฺปิ สุขภูมิ นามฯ ตํ อิธ อธิเปฺปตํฯ ยสฺมา ปน สา กามาวจเร วา โหติ, รูปาวจราทีสุ วา, ตสฺมาสฺสา  ตํ ปเภทํ ทเสฺสตุํ ติอาทิ วุตฺตํฯ ติ ยา สา สุขภูมิยํ สุขเวทนา, ตํ ฐเปตฺวาฯ ติ ตาย ฐปิตาย สุขเวทนาย สมฺปยุโตฺตฯ เสสปททฺวเยปิ อิมินาว นเยน อโตฺถ เวทิตโพฺพติฯ</p>


<p>อิมสฺมิํ  ติเก ติโสฺส เวทนา, สพฺพํ รูปํ, นิพฺพานนฺติ อิทมฺปิ น ลพฺภติฯ อยญฺหิ ติโก กุสลตฺติเก จ อลพฺภมาเนหิ อิเมหิ จ ตีหิ โกฎฺฐาเสหิ มุตฺตโก นามฯ อิโต ปเรสุ ปน ติกทุเกสุ ปาฬิโต จ อตฺถโต จ ยํ วตฺตพฺพํ สิยา ตํ สพฺพํ ปทานุกฺกเมน มาติกากถายเญฺจว กุสลาทีนํ นิเทฺทเส จ วุตฺตเมวฯ ยํ ปน ยตฺถ วิเสสมตฺตํ ตเทว วกฺขามฯ</p>


<p> ตตฺถ   ตาว กิญฺจาปิ อรูปธมฺมา วิย รูปธมฺมาปิ กมฺมสมุฎฺฐานา อตฺถิ, อนารมฺมณตฺตา ปน เต กมฺมสริกฺขกา น โหนฺตีติ สารมฺมณา อรูปธมฺมาว กมฺมสริกฺขกตฺตา วิปากาติ วุตฺตา, พีชสริกฺขกํ ผลํ วิยฯ สาลิพีชสฺมิญฺหิ วปิเต องฺกุรปตฺตาทีสุ นิกฺขเนฺตสุปิ สาลิผลนฺติ น วุจฺจติฯ ยทา ปน สาลิสีสํ ปกฺกํ โหติ ปริณตํ, ตทา พีชสริกฺขโก สาลิ เอว สาลิผลนฺติ วุจฺจติฯ องฺกุรปตฺตาทีนิ ปน พีชชาตานิ พีชโต นิพฺพตฺตานีติ วุจฺจนฺติ, เอวเมว รูปมฺปิ กมฺมชนฺติ วา อุปาทิณฺณนฺติ วา วตฺตุํ วฎฺฎติฯ</p>


<p>  กิญฺจาปิ ขีณาสวสฺส ขนฺธา ‘อมฺหากํ มาตุลเตฺถโร อมฺหากํ จูฬปิตุเตฺถโร’ติ วทนฺตานํ ปเรสํ อุปาทานสฺส ปจฺจยา โหนฺติ, มคฺคผลนิพฺพานานิ ปน อคฺคหิตานิ อปรามฎฺฐานิ อนุปาทิณฺณาเนวฯ ตานิ หิ, ยถา ทิวสํ สนฺตโตฺต อโยคุโฬ มกฺขิกานํ อภินิสีทนสฺส ปจฺจโย น โหติ, เอวเมว เตชุสฺสทตฺตา ตณฺหามานทิฎฺฐิวเสน คหณสฺส ปจฺจยา น โหนฺติฯ เตน วุตฺตํ – อิเม ธมฺมา อนุปาทิณฺณอนุปาทานิยาติฯ</p>


<p> อสํกิลิฎฺฐอสํกิเลสิเกสุปิ เอเสว นโยฯ</p>


<p>  วิตกฺกสหชาเตน วิจาเรน สทฺธิํ กุสลตฺติเก อลพฺภมานาว น ลพฺภนฺติฯ</p>


<p>   ปีติอาทโย อตฺตนา สหชาตธมฺมานํ ปีติสหคตาทิภาวํ ทตฺวา สยํ ปิฎฺฐิวฎฺฎกา ชาตาฯ อิมสฺมิญฺหิ ติเก เทฺว โทมนสฺสสหคตจิตฺตุปฺปาทา  ทุกฺขสหคตํ กายวิญฺญาณํ อุเปกฺขาเวทนา รูปํ นิพฺพานนฺติ – อิทมฺปิ น ลพฺภติฯ อยญฺหิ ติโก กุสลตฺติเก จ อลพฺภมาเนหิ อิเมหิ จ ปญฺจหิ โกฎฺฐาเสหิ มุตฺตโก นามฯ</p>


<p> ติ พนฺธนานิฯ ติ วิชฺชมานเฎฺฐน สติ ขนฺธปญฺจกสงฺขาเต กาเย; สยํ วา สตี ตสฺมิํ กาเย ทิฎฺฐีติ ฯ สีเลน สุชฺฌิตุํ สกฺกา, วเตน สุชฺฌิตุํ สกฺกา, สีลวเตหิ สุชฺฌิตุํ สกฺกาติ คหิตสมาทานํ ปน  นามฯ</p>


<p> ติ  เทสาปเทเส นิปาโตฯ สฺวายํ กตฺถจิ โลกํ อุปาทาย วุจฺจติฯ ยถาห – ‘‘อิธ ตถาคโต โลเก อุปฺปชฺชตี’’ติ (ที. นิ. ๑.๑๘๙)ฯ กตฺถจิ สาสนํฯ ยถาห – ‘‘อิเธว, ภิกฺขเว, สมโณ อิธ ทุติโย สมโณ’’ติ (ม. นิ. ๑.๑๓๙; อ. นิ. ๔.๒๔๑)ฯ กตฺถจิ โอกาสํฯ ยถาห –</p>


<p>
‘‘อิเธว ติฎฺฐมานสฺส, เทวภูตสฺส เม สโต;  
  
ปุนรายุ จ เม ลโทฺธ, เอวํ ชานาหิ มาริสา’’ติฯ (ที. นิ. ๒.๓๖๙);  
</p>
  
<p>กตฺถจิ ปทปูรณมตฺตเมวฯ ยถาห – ‘‘อิธาหํ, ภิกฺขเว, ภุตฺตาวี อสฺสํ ปวาริโต’’ติ (ม. นิ. ๑.๓๐)ฯ อิธ ปน โลกํ อุปาทาย วุโตฺตติ เวทิตโพฺพฯ</p>


<p>ติ เอตฺถ ปน ‘อาคมาธิคมาภาวา เญโยฺย อสฺสุตวา อิติ’ฯ ยสฺส หิ ขนฺธธาตุอายตนปจฺจยาการสติปฎฺฐานาทีสุ อุคฺคหปริปุจฺฉาวินิจฺฉยรหิตตฺตา ทิฎฺฐิปฎิเสธโก เนว ‘อาคโม’, ปฎิปตฺติยา อธิคนฺตพฺพสฺส อนธิคตตฺตา เนว ‘อธิคโม’ อตฺถิ, โส ‘อาคมาธิคมาภาวา เญโยฺย อสฺสุตวา อิติ’ฯ สฺวายํ –</p>


<p>
ปุถูนํ ชนนาทีหิ, การเณหิ ปุถุชฺชโน;  
  
ปุถุชฺชนโนฺตคธตฺตา, ปุถุวายํ ชโน อิติฯ (ที. นิ. อฎฺฐ. ๑.๗; ม. นิ. อฎฺฐ. ๑.๒; อ. นิ. อฎฺฐ. ๑.๑.๕๑; ปฎิ. ม. อฎฺฐ. ๒.๑.๑๓๐; จูฬนิ. อฎฺฐ. ๘๘; เนตฺติ. อฎฺฐ. ๕๖);  
</p>
  
<p>โส  หิ ปุถูนํ นานปฺปการานํ กิเลสาทีนํ ชนนาทีหิ การเณหิ ฯ ยถาห – ‘‘ปุถุ กิเลเส ชเนนฺตีติ ปุถุชฺชนาฯ ปุถุ อวิหตสกฺกายทิฎฺฐิกาติ ปุถุชฺชนาฯ ปุถุ สตฺถารานํ มุขุโลฺลกิกาติ ปุถุชฺชนาฯ ปุถุ สพฺพคตีหิ อวุฎฺฐิตาติ ปุถุชฺชนาฯ ปุถุ นานาภิสงฺขาเร อภิสงฺขโรนฺตีติ  ปุถุชฺชนาฯ ปุถุ นานาโอเฆหิ วุยฺหนฺตีติ ปุถุชฺชนาฯ ปุถุ นานาสนฺตาเปหิ สนฺตปฺปนฺตีติ ปุถุชฺชนาฯ ปุถุ นานาปริฬาเหหิ ปริฑยฺหนฺตีติ ปุถุชฺชนาฯ ปุถุ ปญฺจสุ กามคุเณสุ รตฺตา คิทฺธา คธิตา มุจฺฉิตา อโชฺฌสนฺนา ลคฺคา ลคฺคิตา ปลิพุทฺธาติ ปุถุชฺชนาฯ ปุถุ  ปญฺจหิ นีวรเณหิ อาวุตา นิวุตา โอวุตา ปิหิตา ปฎิจฺฉนฺนา ปฎิกุชฺชิตาติ ปุถุชฺชนา’’ติ (มหานิ. ๙๔)ฯ ปุถูนํ วา คณนปถมตีตานํ อริยธมฺมปรมฺมุขานํ นีจธมฺมสมาจารานํ ชนานํ อโนฺตคธตฺตาปิ ปุถุชฺชนาฯ ปุถุ วา อยํ – วิสุํเยว สงฺขฺยํ คโต, วิสํสโฎฺฐ สีลสุตาทิคุณยุเตฺตหิ อริเยหิ – ชโนติปิ ปุถุชฺชโนฯ เอวเมเตหิ ‘อสฺสุตวา ปุถุชฺชโน’ติ ทฺวีหิ ปเทหิ เย เต –</p>


<p>
‘‘ทุเว ปุถุชฺชนา วุตฺตา, พุเทฺธนาทิจฺจพนฺธุนา;  
  
อโนฺธ ปุถุชฺชโน เอโก, กลฺยาเณโก ปุถุชฺชโน’’ติฯ (ที. นิ. อฎฺฐ. ๑.๗; อ. นิ. อฎฺฐ. ๑.๑.๕๑; ปฎิ. ม. อฎฺฐ. ๒.๑.๑๓๐; จูฬนิ. อฎฺฐ. ๘๘);  
</p>
  
<p>เทฺว ปุถุชฺชนา วุตฺตา, เตสุ อนฺธปุถุชฺชโน วุโตฺต โหตีติ เวทิตโพฺพฯ</p>


<p>ติอาทีสุ ติ อารกตฺตา กิเลเสหิ, อนเย น อิริยนโต, อเย อิริยนโต, สเทวเกน โลเกน จ อรณียโต พุทฺธา จ ปเจฺจกพุทฺธา จ พุทฺธสาวกา จ วุจฺจนฺติฯ พุทฺธา เอว วา อิธ อริยาฯ ยถาห – ‘‘สเทวเก, ภิกฺขเว, โลเก…เป.… ตถาคโต อริโยติ วุจฺจตี’’ติ (สํ. นิ. ๕.๑๐๙๘)ฯ</p>


<p>ติ เอตฺถ ปน ปเจฺจกพุทฺธา ตถาคตสาวกา จ สปฺปุริสาติ เวทิตพฺพาฯ เต หิ โลกุตฺตรคุณโยเคน โสภนา ปุริสาติ ฯ สเพฺพว  วา เอเต เทฺวธาปิ วุตฺตาฯ พุทฺธาปิ หิ อริยา จ สปฺปุริสา จ ปเจฺจกพุทฺธา พุทฺธสาวกาปิฯ ยถาห –</p>


<p>
‘‘โย เว กตญฺญู กตเวทิ ธีโร,  
  
กลฺยาณมิโตฺต ทฬฺหภตฺติ จ โหติ;  
  
ทุขิตสฺส สกฺกจฺจ กโรติ กิจฺจํ,  
  
ตถาวิธํ สปฺปุริสํ วทนฺตี’’ติฯ (ชา. ๒.๑๗.๗๘);  
</p>
  
<p>‘กลฺยาณมิโตฺต  ทฬฺหภตฺติ จ โหตี’ติ เอตฺตาวตา หิ พุทฺธสาวโก วุโตฺตฯ กตญฺญุตาทีหิ  ปเจฺจกพุทฺธา พุทฺธาติฯ อิทานิ โย เตสํ อริยานํ อทสฺสนสีโล, น จ ทสฺสเน สาธุการี, โส ติ เวทิตโพฺพฯ โส จกฺขุนา อทสฺสาวี ญาเณน อทสฺสาวีติ ทุวิโธฯ เตสุ ญาเณน อทสฺสาวี อิธ อธิเปฺปโตฯ มํสจกฺขุนา หิ ทิพฺพจกฺขุนา วา อริยา ทิฎฺฐาปิ อทิฎฺฐาว โหนฺติ, เตสํ จกฺขูนํ วณฺณมตฺตคฺคหณโต, น อริยภาวโคจรโตฯ โสณสิงฺคาลาทโยปิ จกฺขุนา อริเย ปสฺสนฺติ, น จ เต อริยานํ ทสฺสาวิโนฯ</p>


<p>ตตฺริทํ วตฺถุ – จิตฺตลปพฺพตวาสิโน กิร ขีณาสวเตฺถรสฺส อุปฎฺฐาโก วุฑฺฒปพฺพชิโต เอกทิวสํ เถเรน สทฺธิํ ปิณฺฑาย จริตฺวา เถรสฺส ปตฺตจีวรํ คเหตฺวา ปิฎฺฐิโต อาคจฺฉโนฺต เถรํ ปุจฺฉิ – ‘อริยา นาม ภเนฺต กีทิสา’ติ? เถโร อาห – ‘อิเธกโจฺจ มหลฺลโก อริยานํ ปตฺตจีวรํ คเหตฺวา วตฺตปฎิปตฺติํ กตฺวา สห จรโนฺตปิ เนว อริเย ชานาติ, เอวํทุชฺชานาวุโส, อริยา’ติฯ เอวํ วุเตฺตปิ โส เนว อญฺญาสิฯ ตสฺมา น จกฺขุนา ทสฺสนํ ‘ทสฺสนํ’, ญาณทสฺสนเมว ‘ทสฺสนํ’ฯ ยถาห – ‘‘กิํ เต วกฺกลิ อิมินา ปูติกาเยน ทิเฎฺฐน? โย โข, วกฺกลิ, ธมฺมํ ปสฺสติ, โส มํ ปสฺสตี’’ติ (สํ. นิ. ๓.๘๗)ฯ ตสฺมา จกฺขุนา ปสฺสโนฺตปิ, ญาเณน อริเยหิ ทิฎฺฐํ อนิจฺจาทิลกฺขณํ อปสฺสโนฺต, อริยาธิคตญฺจ ธมฺมํ อนธิคจฺฉโนฺต, อริยกรธมฺมานํ อริยภาวสฺส จ อทิฎฺฐตฺตา, ‘อริยานํ อทสฺสาวี’ติ เวทิตโพฺพฯ</p>


<p>  ติ สติปฎฺฐานาทิเภเท อริยธเมฺม อกุสโลฯ ติ, เอตฺถ ปน</p>


<p>
ทุวิโธ วินโย นาม, เอกเมเกตฺถ ปญฺจธา;  
  
อภาวโต ตสฺส อยํ, อวินีโตติ วุจฺจติฯ  
</p>
  
<p>อยญฺหิ สํวรวินโย ปหานวินโยติ ทุวิโธ วินโยฯ เอตฺถ จ ทุวิเธปิ วินเย เอกเมโก วินโย ปญฺจธา ภิชฺชติฯ ปิ หิ สีลสํวโร สติสํวโร ญาณสํวโร ขนฺติสํวโร วีริยสํวโรติ ปญฺจวิโธฯ ปิ ตทงฺคปหานํ วิกฺขมฺภนปหานํ สมุเจฺฉทปหานํ ปฎิปฺปสฺสทฺธิปหานํ นิสฺสรณปหานนฺติ ปญฺจวิโธฯ</p>


<p>ตตฺถ   ‘‘อิมินา ปาติโมกฺขสํวเรน อุเปโต โหติ สมุเปโต’’ติ (วิภ. ๕๑๑) อยํ ฯ ‘‘รกฺขติ จกฺขุนฺทฺริยํ, จกฺขุนฺทฺริเย สํวรํ อาปชฺชตี’’ติ (ที. นิ. ๑.๒๑๓; ม. นิ. ๑.๒๙๕; สํ. นิ. ๔.๒๓๙; อ. นิ. ๓.๑๖) อยํ ฯ</p>


<p>
‘‘ยานิ โสตานิ โลกสฺมิํ, (อชิตาติ ภควา)  
  
สติ เตสํ นิวารณํ;  
  
โสตานํ สํวรํ พฺรูมิ,  
  
ปญฺญาเยเต ปิธียเร’’ติฯ (สุ. นิ. ๑๐๔๑) –  
</p>
  
<p>อยํ  นามฯ ‘‘ขโม โหติ สีตสฺส อุณฺหสฺสา’’ติ (ม. นิ. ๑.๒๔; อ. นิ. ๔.๑๑๔; ๖.๕๘) อยํ ฯ ‘‘อุปฺปนฺนํ กามวิตกฺกํ นาธิวาเสตี’’ติ (ม. นิ. ๑.๒๖; อ. นิ. ๔.๑๑๔; ๖.๕๘) อยํ ฯ สโพฺพปิ จายํ สํวโร ยถาสกํ สํวริตพฺพานํ วิเนตพฺพานญฺจ กายทุจฺจริตาทีนํ สํวรณโต สํวโร, วินยนโต วินโยติ วุจฺจติฯ เอวํ ตาว ‘สํวรวินโย’ ปญฺจธา ภิชฺชตีติ เวทิตโพฺพฯ</p>


<p>ตถา ยํ นามรูปปริเจฺฉทาทีสุ วิปสฺสนาญาเณสุ ปฎิปกฺขภาวโต, ทีปาโลเกเนว ตมสฺส, เตน เตน วิปสฺสนาญาเณน ตสฺส ตสฺส อนตฺถสฺส ปหานํ, เสยฺยถิทํ – นามรูปววตฺถาเนน สกฺกายทิฎฺฐิยา, ปจฺจยปริคฺคเหน  อเหตุวิสมเหตุทิฎฺฐีนํ, ตเสฺสว อปรภาเคน กงฺขาวิตรเณน กถํกถิภาวสฺส, กลาปสมฺมสเนน ‘อหํ มมา’ติ คาหสฺส, มคฺคามคฺคววตฺถาเนน อมเคฺค มคฺคสญฺญาย, อุทยทสฺสเนน อุเจฺฉททิฎฺฐิยา, วยทสฺสเนน สสฺสตทิฎฺฐิยา, ภยทสฺสเนน สภเย อภยสญฺญาย, อาทีนวทสฺสเนน อสฺสาทสญฺญาย, นิพฺพิทานุปสฺสนาย อภิรติสญฺญาย, มุจฺจิตุกมฺยตาญาเณน อมุจฺจิตุกามตาย, อุเปกฺขาญาเณน อนุเปกฺขาย, อนุโลเมน ธมฺมฎฺฐิติยํ นิพฺพาเน จ ปฎิโลมภาวสฺส, โคตฺรภุนา สงฺขารนิมิตฺตคฺคาหสฺส ปหานํ, เอตํ ‘ตทงฺคปหานํ’ นามฯ</p>


<p>ยํ ปน อุปจารปฺปนาเภเทน สมาธินา ปวตฺติภาวนิวารณโต, ฆฎปฺปหาเรเนว อุทกปิเฎฺฐ เสวาลสฺส, เตสํ เตสํ นีวรณาทิธมฺมานํ ปหานํ, เอตํ  นามฯ ‘‘ยํ จตุนฺนํ อริยมคฺคานํ ภาวิตตฺตา ตํตํมคฺควโต  อตฺตโน อตฺตโน สนฺตาเน ทิฎฺฐิคตานํ ปหานายา’’ติอาทินา  (ธ. ส. ๒๗๗) นเยน วุตฺตสฺส สมุทยปกฺขิกสฺส กิเลสคณสฺส อจฺจนฺตํ อปฺปวตฺติภาเวน ปหานํ, อิทํ  นามฯ ยํ ปน ผลกฺขเณ ปฎิปฺปสฺสทฺธตฺตํ กิเลสานํ, เอตํ  นามฯ ยํ สพฺพสงฺขตนิสฺสฎตฺตา ปหีนสพฺพสงฺขตํ นิพฺพานํ, เอตํ  นามฯ สพฺพมฺปิ เจตํ ปหานํ ยสฺมา จาคเฎฺฐน ปหานํ, วินยนเฎฺฐน วินโย, ตสฺมา ‘ปหานวินโย’ติ วุจฺจติฯ ตํตํปหานวโต วา ตสฺส ตสฺส วินยสฺส สมฺภวโตเปตํ ปหานวินโยติ วุจฺจติฯ เอวํ ปหานวินโยปิ ปญฺจธา ภิชฺชตีติ เวทิตโพฺพฯ</p>


<p>เอวมยํ สเงฺขปโต ทุวิโธ, เภทโต จ ทสวิโธ วินโย, ภินฺนสํวรตฺตา, ปหาตพฺพสฺส จ อปฺปหีนตฺตา, ยสฺมา เอตสฺส อสฺสุตวโต ปุถุชฺชนสฺส นตฺถิ, ตสฺมา อภาวโต ตสฺส, อยํ ‘อวินีโต’ติ วุจฺจตีติฯ เอส  นโย ติ เอตฺถาปิฯ นินฺนานากรณเญฺหตํ อตฺถโตฯ ยถาห – ‘‘เยว เต อริยา เตว เต สปฺปุริสา, เยว เต สปฺปุริสา เตว เต อริยาฯ โย เอว โส อริยานํ ธโมฺม โส เอว โส สปฺปุริสานํ ธโมฺม, โย เอว โส สปฺปุริสานํ ธโมฺม โส เอว โส อริยานํ ธโมฺมฯ เยว เต อริยวินยา เตว เต สปฺปุริสวินยา, เยว เต สปฺปุริสวินยา เตว เต อริยวินยาฯ อริเยติ วา สปฺปุริเสติ วา, อริยธเมฺมติ วา สปฺปุริสธเมฺมติ วา, อริยวินเยติ วา สปฺปุริสวินเยติ วา, เอเสเส เอเก เอกเฎฺฐ สเม สมภาเค ตชฺชาเต ตเญฺญวา’’ติฯ</p>


<p>ติ อิเธกโจฺจ รูปํ อตฺตโต สมนุปสฺสติ – ‘ยํ รูปํ โส อหํ, โย อหํ ตํ รูป’นฺติ รูปญฺจ อตฺตานญฺจ อทฺวยํ สมนุปสฺสติฯ ‘‘เสยฺยถาปิ นาม เตลปฺปทีปสฺส ฌายโต ยา อจฺจิ โส วโณฺณ, โย วโณฺณ สา อจฺจีติ อจฺจิญฺจ วณฺณญฺจ อทฺวยํ สมนุปสฺสติ,’’ เอวเมว อิเธกโจฺจ รูปํ อตฺตโต สมนุปสฺสตีติ เอวํ รูปํ อตฺตาติ ทิฎฺฐิปสฺสนาย ปสฺสติฯ นฺติ ‘อรูปํ อตฺตา’ติ คเหตฺวา, ฉายาวนฺตํ รุกฺขํ วิย, ตํ รูปวนฺตํ สมนุปสฺสติฯ นฺติ ‘อรูปเมว อตฺตา’ติ คเหตฺวา, ปุปฺผมฺหิ คนฺธํ วิย, อตฺตนิ รูปํ สมนุปสฺสติฯ   นฺติ ‘อรูปเมว อตฺตา’ติ คเหตฺวา, กรณฺฑเก มณิํ วิย, อตฺตานํ รูปสฺมิํ สมนุปสฺสติฯ เวทนาทีสุปิ เอเสว นโยฯ</p>


<p>ตตฺถ  ‘รูปํ อตฺตโต สมนุปสฺสตี’ติ สุทฺธรูปเมว อตฺตาติ กถิตํฯ ‘รูปวนฺตํ วา อตฺตานํ, อตฺตนิ วา รูปํ, รูปสฺมิํ วา อตฺตานํ; เวทนํ อตฺตโต สมนุปสฺสติ… สญฺญํ… สงฺขาเร… วิญฺญาณํ อตฺตโต สมนุปสฺสตี’ติ อิเมสุ สตฺตสุ ฐาเนสุ ‘อรูปํ อตฺตา’ติ กถิตํฯ เวทนาวนฺตํ  วา อตฺตานํ, อตฺตนิ วา เวทนํ, เวทนาย วา อตฺตานนฺติ เอวํ จตูสุ ขเนฺธสุ ติณฺณํ ติณฺณํ วเสน ทฺวาทสสุ ฐาเนสุ ‘รูปารูปมิสฺสโก อตฺตา’ กถิโตฯ ตตฺถ ‘รูปํ อตฺตโต สมนุปสฺสติ เวทนํ… สญฺญํ… สงฺขาเร… วิญฺญาณํ อตฺตโต สมนุปสฺสตี’ติ อิเมสุ ปญฺจสุ ฐาเนสุ อุเจฺฉททิฎฺฐิ กถิตาฯ อวเสเสสุ สสฺสตทิฎฺฐิฯ เอวเมตฺถ ปนฺนรส ภวทิฎฺฐิโย ปญฺจ วิภวทิฎฺฐิโย โหนฺติฯ ตา สพฺพาปิ มคฺคาวรณา, น สคฺคาวรณา, ปฐมมคฺควชฺฌาติ เวทิตพฺพาฯ</p>


<p> ติ สตฺถุ สรีเร วา คุเณ วา อุภยตฺถ วา กงฺขติฯ สรีเร กงฺขมาโน ‘ทฺวตฺติํสวรลกฺขณปฎิมณฺฑิตํ นาม สรีรํ อตฺถิ นุ โข นตฺถี’ติ กงฺขติฯ คุเณ กงฺขมาโน ‘อตีตานาคตปจฺจุปฺปนฺนชานนสมตฺถํ สพฺพญฺญุตญาณํ อตฺถิ นุ โข นตฺถี’ติ กงฺขติฯ อุภยตฺถ กงฺขมาโน ‘อสีติอนุพฺยญฺชนพฺยามปฺปภานุรญฺชิตาย สรีรนิปฺผตฺติยา สมนฺนาคโต สพฺพเญยฺยชานนสมตฺถํ สพฺพญฺญุตญฺญาณํ ปฎิวิชฺฌิตฺวา ฐิโต โลกตารโก พุโทฺธ นาม อตฺถิ นุ โข นตฺถี’ติ กงฺขติฯ อยญฺหิสฺส อตฺตภาเว คุเณ วา กงฺขนโต อุภยตฺถ กงฺขติ นามฯ ติ อารมฺมณํ นิเจฺฉตุํ อสโกฺกโนฺต กิจฺฉติ กิลมติฯ ติ ตเตฺถว อธิโมกฺขํ น ลภติฯ ติ จิตฺตํ อนาวิลํ กตฺวา ปสีทิตุํ น สโกฺกติ, คุเณสุ นปฺปสีทติฯ</p>


<p>ติอาทีสุ ปน ‘กิเลเส ปชหนฺตา จตฺตาโร อริยมคฺคา, ปฎิปฺปสฺสทฺธกิเลสานิ จตฺตาริ สามญฺญผลานิ, มคฺคผลานํ อารมฺมณปจฺจยภูตํ อมตํ มหานิพฺพานํ นาม อตฺถิ นุ โข นตฺถี’ติ กงฺขโนฺตปิ ‘อยํ ธโมฺม นิยฺยานิโก นุ โข อนิยฺยานิโก’ติ กงฺขโนฺตปิ   นามฯ ‘จตฺตาโร  มคฺคฎฺฐกา จตฺตาโร ผลฎฺฐกาติ อิทํ สงฺฆรตนํ อตฺถิ นุ โข นตฺถี’ติ กงฺขโนฺตปิ, ‘อยํ สโงฺฆ สุปฺปฎิปโนฺน นุ โข ทุปฺปฎิปโนฺน’ติ กงฺขโนฺตปิ, ‘เอตสฺมิํ สงฺฆรตเน ทินฺนสฺส วิปากผลํ อตฺถิ นุ โข นตฺถี’ติ กงฺขโนฺตปิ  นามฯ ‘ติโสฺส ปน สิกฺขา อตฺถิ นุ โข นตฺถี’ติ กงฺขโนฺตปิ, ‘ติโสฺส สิกฺขา สิกฺขิตปจฺจเยน อานิสํโส อตฺถิ นุ โข นตฺถี’ติ กงฺขโนฺตปิ  นามฯ</p>


<p>ปุพฺพโนฺต  วุจฺจติ อตีตานิ ขนฺธธาตายตนานิฯ อปรโนฺต อนาคตานิฯ ตตฺถ อตีเตสุ ขนฺธาทีสุ ‘อตีตานิ นุ โข, น นุ โข’ติ กงฺขโนฺต ติ นามฯ อนาคเตสุ ‘อนาคตานิ นุ โข, น นุ โข’ติ กงฺขโนฺต  นามฯ อุภยตฺถ กงฺขโนฺต  นามฯ ‘ทฺวาทสปทิกํ ปจฺจยวฎฺฎํ อตฺถิ นุ โข นตฺถี’ติ กงฺขโนฺต  นามฯ ตตฺรายํ วจนโตฺถ – อิเมสํ ชรามรณาทีนํ ปจฺจยา ‘อิทปฺปจฺจยา’ฯ อิทปฺปจฺจยานํ ภาโว ‘อิทปฺปจฺจยตา’ฯ อิทปฺปจฺจยา เอว วา ‘อิทปฺปจฺจยตา’; ชาติอาทีนเมตํ อธิวจนํฯ ชาติอาทีสุ ตํ ตํ ปฎิจฺจ อาคมฺม สมุปฺปนฺนาติ ‘ปฎิจฺจสมุปฺปนฺนา’ฯ อิทํ วุตฺตํ โหติ – อิทปฺปจฺจยตาย จ ปฎิจฺจสมุปฺปเนฺนสุ จ ธเมฺมสุ กงฺขตีติฯ</p>


<p> ติ โคสีลาทินาฯ ติ โควตาทินาวฯ ติ ตทุภเยนฯ ติ กิเลสสุทฺธิ; ปรมตฺถสุทฺธิภูตํ วา นิพฺพานเมวฯ ติ อิธ ปหาเนกฎฺฐํ ธุรํฯ อิมิสฺสา จ ปาฬิยา ทิฎฺฐิกิเลโส วิจิกิจฺฉากิเลโสติ เทฺวเยว อาคตาฯ โลโภ โทโส โมโห มาโน ถินํ อุทฺธจฺจํ อหิริกํ อโนตฺตปฺปนฺติ อิเม ปน อฎฺฐ อนาคตาฯ อาหริตฺวา ปน ทีเปตพฺพาฯ เอตฺถ หิ ทิฎฺฐิวิจิกิจฺฉาสุ ปหียมานาสุ อปายคมนีโย โลโภ โทโส โมโห มาโน ถินํ อุทฺธจฺจํ อหิริกํ อโนตฺตปฺปนฺติ สเพฺพปิเม ปหาเนกฎฺฐา หุตฺวา ปหียนฺติฯ สหเชกฎฺฐํ ปน อาหริตฺวา ทีเปตพฺพํฯ โสตาปตฺติมเคฺคน หิ  จตฺตาริ ทิฎฺฐิสหคตานิ วิจิกิจฺฉาสหคตญฺจาติ ปญฺจ จิตฺตานิ ปหียนฺติฯ ตตฺถ ทฺวีสุ อสงฺขาริกทิฎฺฐิจิเตฺตสุ ปหียเนฺตสุ เตหิ สหชาโต โลโภ โมโห อุทฺธจฺจํ อหิริกํ อโนตฺตปฺปนฺติ อิเม กิเลสา สหเชกฎฺฐวเสน ปหียนฺติฯ เสสทิฎฺฐิกิเลโส จ วิจิกิจฺฉากิเลโส จ ปหาเนกฎฺฐวเสน ปหียนฺติฯ ทิฎฺฐิคตสมฺปยุตฺตสสงฺขาริกจิเตฺตสุปิ ปหียเนฺตสุ เตหิ สหชาโต โลโภ โมโห  ถินํ อุทฺธจฺจํ อหิริกํ อโนตฺตปฺปนฺติ อิเม กิเลสา สหเชกฎฺฐวเสน ปหียนฺติฯ เสสทิฎฺฐิกิเลโส จ วิจิกิจฺฉากิเลโส จ ปหาเนกฎฺฐวเสน ปหียนฺติฯ เอวํ ปหาเนกฎฺฐสฺมิํเยว สหเชกฎฺฐํ ลพฺภตีติ อิทํ สหเชกฎฺฐํ อาหริตฺวา ทีปยิํสุฯ</p>


<p>ติ เตหิ ตเทกเฎฺฐหิ อฎฺฐหิ กิเลเสหิ สมฺปยุโตฺตฯ วินิโพฺภคํ วา กตฺวา เตน โลเภน เตน โทเสนาติ เอวํ เอเกเกน สมฺปยุตฺตตา ทีเปตพฺพาฯ ตตฺถ โลเภ คหิเต, โมโห มาโน ถินํ อุทฺธจฺจํ อหิริกํ อโนตฺตปฺปนฺติ อยํ สงฺขารกฺขเนฺธ กิเลสคโณ โลภสมฺปยุโตฺต นามฯ โทเส  คหิเต, โมโห ถินํ อุทฺธจฺจํ อหิริกํ อโนตฺตปฺปนฺติ อยํ กิเลสคโณ โทสสมฺปยุโตฺต นามฯ โมเห คหิเต, โลโภ โทโส มาโน ถินํ อุทฺธจฺจํ อหิริกํ อโนตฺตปฺปนฺติ อยํ กิเลสคโณ โมหสมฺปยุโตฺต นามฯ มาเน คหิเต, เตน สหุปฺปโนฺน โลโภ โมโห ถินํ อุทฺธจฺจํ อหิริกํ อโนตฺตปฺปนฺติ อยํ กิเลสคโณ มานสมฺปยุโตฺต นามฯ อิมินา อุปาเยน เตน ถิเนน เตน อุทฺธเจฺจน เตน อหิริเกน เตน อโนตฺตเปฺปน สมฺปยุโตฺต ตํสมฺปยุโตฺตติ โยชนา กาตพฺพาฯ นฺติ เตน โลเภน…เป.… เตน อโนตฺตเปฺปน สมุฎฺฐิตนฺติ อโตฺถฯ</p>


<p>ติ เอตฺถ ทสฺสนํ นาม โสตาปตฺติมโคฺค; เตน ปหาตพฺพาติ อโตฺถฯ ‘กสฺมา ปน โสตาปตฺติมโคฺค ทสฺสนํ นาม ชาโต’ติ? ‘ปฐมํ นิพฺพานทสฺสนโต’ฯ ‘นนุ โคตฺรภุ ปฐมตรํ ปสฺสตี’ติ ? ‘โน น ปสฺสติ; ทิสฺวาปิ กตฺตพฺพกิจฺจํ ปน น กโรติ, สํโยชนานํ อปฺปหานโตฯ ตสฺมา ปสฺสตี’ติ น วตฺตโพฺพฯ ยตฺถ กตฺถจิ ราชานํ ทิสฺวาปิ ปณฺณาการํ ทตฺวา กิจฺจนิปฺผตฺติยา อทิฎฺฐตฺตา ‘อชฺชาปิ ราชานํ น ปสฺสามี’ติ วทโนฺต เจตฺถ ชานปทปุริโส นิทสฺสนํฯ</p>


<p> ติ ทสฺสเนน ปหีนาวเสโสฯ โลโภ โทสโมเหสุปิ เอเสว นโยฯ ทสฺสเนน หิ อปายคมนียาว ปหีนาฯ เตหิ ปน อเญฺญ ทเสฺสตุํ อิทํ วุตฺตํฯ ติ เตหิ ปาฬิยํ อาคเตหิ ตีหิ กิเลเสหิ สมฺปโยคโตปิ ปหานโตปิ เอกฎฺฐา ปญฺจ กิเลสาฯ ติ อิทํ สํโยชนาทีนํ วิย  เตหิ มเคฺคหิ อปฺปหาตพฺพตํ สนฺธาย วุตฺตํฯ ยํ ปน ‘‘โสตาปตฺติมคฺคญาเณน อภิสงฺขารวิญฺญาณสฺส นิโรเธน สตฺต ภเว ฐเปตฺวา อนมตเคฺค สํสารวเฎฺฎ เย อุปฺปเชฺชยฺยุํ, นามญฺจ รูปญฺจ เอเตฺถเต นิรุชฺฌนฺตี’’ติอาทินา นเยน กุสลาทีนมฺปิ ปหานํ อนุญฺญาตํ, ตํ เตสํ มคฺคานํ อภาวิตตฺตา เย อุปฺปเชฺชยฺยุํ, เต อุปนิสฺสยปจฺจยานํ กิเลสานํ ปหีนตฺตา ปหีนาติ อิมํ ปริยายํ สนฺธาย วุตฺตนฺติ เวทิตพฺพํฯ</p>


<p>  อิเม ธมฺมา ทสฺสเนน ปหาตพฺพเหตุกาติ นิฎฺฐเปตฺวา, ปุน ติอาทิ ปหาตเพฺพ ทเสฺสตฺวา, ตเทกฎฺฐภาเวน เหตู เจว สเหตุเก จ ทเสฺสตุํ วุตฺตํฯ ตตฺถ ‘กิญฺจาปิ ทสฺสเนน ปหาตเพฺพสุ เหตูสุ โลภสหคโต โมโห โลเภน สเหตุโก โหติ, โทสสหคโต โมโห โทเสน, โลภโทสา จ โมเหนาติ ปหาตพฺพเหตุกปเทเปเต สงฺคหํ  คจฺฉนฺติ, วิจิกิจฺฉาสหคโต ปน โมโห อญฺญสฺส สมฺปยุตฺตเหตุโน อภาเวน เหตุเยว, น สเหตุโกติ ตสฺส ปหานํ ทเสฺสตุํ อิเม ธมฺมา ทสฺสเนน ปหาตพฺพเหตู’ติ วุตฺตํฯ</p>


<p> ทุติยปเท  อุทฺธจฺจสหคตสฺส โมหสฺส ปหานํ ทเสฺสตุํ ติ วุตฺตํฯ โส หิ อตฺตนา สมฺปยุตฺตธเมฺม สเหตุเก กตฺวา ปิฎฺฐิวฎฺฎโก ชาโต, วิจิกิจฺฉาสหคโต วิย อญฺญสฺส สมฺปยุตฺตเหตุโน อภาวา ปหาตพฺพเหตุกปทํ น ภชติฯ ตติยปเท ติ ปุน อกุสลคฺคหณํ วิจิกิจฺฉุทฺธจฺจสหคตานํ โมหานํ สงฺคหตฺถํ กตํฯ เต หิ สมฺปยุตฺตเหตุโน อภาวา ปหาตพฺพเหตุกา นาม น โหนฺติฯ</p>


<p> ปริตฺตารมฺมณตฺติเก ติ อารมฺมณํ กตฺวาฯ สยญฺหิ ปริตฺตา วา โหนฺตุ มหคฺคตา วา, ปริตฺตธเมฺม อารมฺมณํ กตฺวา อุปฺปนฺนา  มหคฺคเต อารมฺมณํ กตฺวา อุปฺปนฺนา  อปฺปมาเณ อารมฺมณํ กตฺวา อุปฺปนฺนา ฯ เต ปน ปริตฺตาปิ โหนฺติ มหคฺคตาปิ อปฺปมาณาปิฯ</p>


<p> มิจฺฉตฺตตฺติเก  ติ อนนฺตราเยน ผลทายกานิ; มาตุฆาตกกมฺมาทีนเมตํ อธิวจนํฯ เตสุ หิ เอกสฺมิมฺปิ กเมฺม กเต ตํ ปฎิพาหิตฺวา อญฺญํ กมฺมํ อตฺตโน วิปากสฺส โอกาสํ กาตุํ น สโกฺกติฯ สิเนรุปฺปมาเณปิ หิ สุวณฺณถูเป กตฺวา จกฺกวาฬมตฺตํ วา รตนมยปาการํ วิหารํ กาเรตฺวา ตํ ปูเรตฺวา นิสินฺนสฺส พุทฺธปฺปมุขสฺส สงฺฆสฺส ยาวชีวํ จตฺตาโร ปจฺจเย ททโตปิ ตํ กมฺมํ เอเตสํ กมฺมานํ วิปากํ ปฎิพาเหตุํ น สโกฺกติ เอวฯ ติ อเหตุกวาทอกิริยวาทนตฺถิกวาเทสุ อญฺญตราฯ ตญฺหิ คเหตฺวา ฐิตํ ปุคฺคลํ พุทฺธสตมฺปิ พุทฺธสหสฺสมฺปิ โพเธตุํ น สโกฺกติฯ</p>


<p> มคฺคารมฺมณตฺติเก ติ โลกุตฺตรมคฺคํ อารมฺมณํ กตฺวาฯ เต ปน ปริตฺตาปิ โหนฺติ มหคฺคตาปิฯ</p>


<p> มคฺคเหตุกนิเทฺทเส  ปฐมนเยน ปจฺจยเฎฺฐน เหตุนา มคฺคสมฺปยุตฺตานํ ขนฺธานํ สเหตุกภาโว ทสฺสิโตฯ ทุติยนเยน มคฺคภูเตน สมฺมาทิฎฺฐิสงฺขาเตน เหตุนา เสสมคฺคงฺคานํ สเหตุกภาโว  ทสฺสิโตฯ ตติยนเยน มเคฺค อุปฺปนฺนเหตูหิ สมฺมาทิฎฺฐิยา สเหตุกภาโว ทสฺสิโตติ เวทิตโพฺพฯ</p>


<p> ติ อารมฺมณาธิปติํ กตฺวาฯ เต จ โข ปริตฺตธมฺมาว โหนฺติฯ อริยสาวกานญฺหิ อตฺตโน มคฺคํ ครุํ กตฺวา ปจฺจเวกฺขณกาเล อารมฺมณาธิปติ ลพฺภติฯ เจโตปริยญาเณน ปน อริยสาวโก ปรสฺส มคฺคํ ปจฺจเวกฺขมาโน ครุํ กโรโนฺตปิ อตฺตนา ปฎิวิทฺธมคฺคํ วิย ครุํ น กโรติฯ ‘ยมกปาฎิหาริยํ กโรนฺตํ ตถาคตํ ทิสฺวา ตสฺส มคฺคํ ครุํ กโรติ น กโรตี’ติ? กโรติ, น ปน อตฺตโน มคฺคํ วิยฯ อรหา น กิญฺจิ ธมฺมํ ครุํ กโรติ ฐเปตฺวา มคฺคํ ผลํ นิพฺพานนฺติฯ เอตฺถาปิ อยเมวโตฺถฯ นฺติ อิทํ สหชาตาธิปติํ ทเสฺสตุํ วุตฺตํฯ ฉนฺทญฺหิ เชฎฺฐกํ กตฺวา มคฺคํ ภาเวนฺตสฺส ฉโนฺท อธิปติ นาม โหติ, น มโคฺคฯ เสสธมฺมาปิ ฉนฺทาธิปติโน นาม โหนฺติ, น มคฺคาธิปติโนฯ จิเตฺตปิ เอเสว นโยฯ วีมํสํ ปน เชฎฺฐกํ กตฺวา มคฺคํ ภาเวนฺตสฺส วีมํสาธิปติ เจว โหติ มโคฺค จาติฯ เสสธมฺมา มคฺคาธิปติโน นาม โหนฺติฯ วีริเยปิ เอเสว นโยฯ</p>


<p> อุปฺปนฺนตฺติกนิเทฺทเส  ติ นิพฺพตฺตา, ปฎิลทฺธตฺตภาวาฯ ติอาทีนิ เตสํเยว เววจนานิฯ ชาตา เอว หิ ภาวปฺปตฺติยา ภูตาฯ ปจฺจยสํโยเค ชาตตฺตา ฯ นิพฺพตฺติลกฺขณปฺปตฺตตฺตา ฯ อุปสเคฺคน ปน ปทํ วเฑฺฒตฺวา ติ วุตฺตาฯ ปากฎีภูตาติ ปาตุภูตาฯ ปุพฺพนฺตโต  อุทฺธํ ปนฺนาติ ฯ อุปสเคฺคน ปทํ วเฑฺฒตฺวา ติ วุตฺตาฯ นิพฺพตฺตเฎฺฐเนว อุทฺธํ ฐิตาติ ฯ ปจฺจยสํโยเค อุฎฺฐิตาติ ฯ ปุน ติวจเน การณํ เหฎฺฐา วุตฺตนเยเนว เวทิตพฺพํฯ ติ อุปฺปนฺนโกฎฺฐาเสน คณนํ คตาฯ นฺติ อิทํ เนสํ สภาวทสฺสนํฯ ทุติยปทนิเทฺทโส วุตฺตปฎิเสธนเยน เวทิตโพฺพฯ ตติยปทนิเทฺทโส อุตฺตานโตฺถเยวฯ</p>


<p>อยํ ปน ติโก ทฺวินฺนํ อทฺธานํ วเสน ปูเรตฺวา ทสฺสิโตฯ ลโทฺธกาสสฺส หิ กมฺมสฺส วิปาโก ทุวิโธ – ขณปฺปโตฺต, จ อปฺปโตฺต จฯ ตตฺถ ‘ขณปฺปโตฺต’ อุปฺปโนฺน นามฯ ‘อปฺปโตฺต’ จิตฺตานนฺตเร วา อุปฺปชฺชตุ, กปฺปสตสหสฺสาติกฺกเม วาฯ ธุวปจฺจยเฎฺฐน นตฺถิ นาม น โหติ, อุปฺปาทิโน ธมฺมา นาม ชาโตฯ ยถา หิ – ‘‘ติฎฺฐเตว สายํ, โปฎฺฐปาท, อรูปี อตฺตา สญฺญามโย ฯ อถ อิมสฺส ปุริสสฺส อญฺญา จ สญฺญา อุปฺปชฺชนฺติ อญฺญา จ สญฺญา นิรุชฺฌนฺตี’’ติ (ที. นิ. ๑.๔๑๙)ฯ เอตฺถ อารุเปฺป กามาวจรสญฺญาปวตฺติกาเล กิญฺจาปิ มูลภวงฺคสญฺญา นิรุทฺธา กามาวจรสญฺญาย ปน นิรุทฺธกาเล อวสฺสํ สา อุปฺปชฺชิสฺสตีติ อรูปสงฺขาโต อตฺตา นตฺถีติ สงฺขฺยํ อคนฺตฺวา ‘ติฎฺฐเตว’ นามาติ ชาโตฯ เอวเมว ลโทฺธกาสสฺส กมฺมสฺส วิปาโก ทุวิโธ…เป.… ธุวปจฺจยเฎฺฐน นตฺถิ นาม น โหติ, อุปฺปาทิโน ธมฺมา นาม ชาโตฯ</p>


<p>ยทิ ปน อายูหิตํ กุสลากุสลกมฺมํ สพฺพํ วิปากํ ทเทยฺย, อญฺญสฺส โอกาโส น ภเวยฺยฯ ตํ ปน ทุวิธํ โหติ – ธุววิปากํ, อธุววิปากญฺจฯ ตตฺถ ปญฺจ อานนฺตริยกมฺมานิ, อฎฺฐ สมาปตฺติโย, จตฺตาโร อริยมคฺคาติ เอตํ ‘ธุววิปากํ’ นามฯ ตํ  ปน ขณปฺปตฺตมฺปิ อตฺถิ, อปฺปตฺตมฺปิฯ ตตฺถ ‘ขณปฺปตฺตํ’ อุปฺปนฺนํ นามฯ ‘อปฺปตฺตํ’ อนุปฺปนฺนํ นามฯ ตสฺส วิปาโก จิตฺตานนฺตเร วา อุปฺปชฺชตุ กปฺปสตสหสฺสาติกฺกเม วาฯ ธุวปจฺจยเฎฺฐน อนุปฺปนฺนํ นาม น โหติ, อุปฺปาทิโน ธมฺมา นาม ชาตํฯ เมเตฺตยฺยโพธิสตฺตสฺส มโคฺค อนุปฺปโนฺน นาม, ผลํ อุปฺปาทิโน ธมฺมาเยว นาม ชาตํฯ</p>


<p> อตีตตฺติกนิเทฺทเส  ติ ขณตฺตยํ อติกฺกนฺตาฯ ติ นิโรธปฺปตฺตาฯ ติ วิภวํ คตา, วิคจฺฉิตา วาฯ ติ ปกติวิชหเนน วิปริณามํ คตาฯ นิโรธสงฺขาตํ อตฺถํ คตาติ ติ อุปสเคฺคน ปทํ วฑฺฒิตํฯ ติ นิพฺพตฺติตฺวา วิคจฺฉิตาฯ ปุน อตีตวจเน การณํ เหฎฺฐา วุตฺตเมวฯ ปรโต ปิ เอเสว นโยฯ ติ อตีตโกฎฺฐาเสน คณนํ คตาฯ กตเม เตติ? รูปํ เวทนา สญฺญา สงฺขารา วิญฺญาณํฯ ปรโต อนาคตาทีสุปิ เอเสว นโยฯ</p>


<p> อตีตารมฺมณตฺติกนิเทฺทเส ติอาทีสุ ปริตฺตมหคฺคตาว ธมฺมา เวทิตพฺพาฯ เต หิ อตีตาทีนิ อารพฺภ อุปฺปชฺชนฺติฯ</p>


<p> อชฺฌตฺตตฺติกนิเทฺทเส นฺติ ปททฺวเยน สพฺพสเตฺต ปริยาทิยติฯ นฺติ อุภยํ นิยกชฺฌตฺตาธิวจนํฯ ติ อตฺตนิ ชาตาฯ ติ ปาฎิเยกฺกสฺส ปาฎิเยกฺกสฺส  ปุคฺคลสฺส สนฺตกาฯ ติ สรีรฎฺฐกาฯ เต หิ กมฺมนิพฺพตฺตา วา โหนฺตุ มา วา, อาทินฺนคหิตปรามฎฺฐวเสน ปน อิธ อุปาทิณฺณาติ วุตฺตาฯ</p>


<p> นฺติ อตฺตานํ ฐเปตฺวา อวเสสสตฺตานํฯ นฺติ ตเสฺสว เววจนํฯ เสสํ เหฎฺฐา วุตฺตสทิสเมวฯ นฺติ ตํ อุภยํฯ</p>


<p> อชฺฌตฺตารมฺมณตฺติกสฺส ปฐมปเท ปริตฺตมหคฺคตา ธมฺมา เวทิตพฺพาฯ ทุติเย  อปฺปมาณาปิฯ ตติเย ปริตฺตมหคฺคตาวฯ อปฺปมาณา ปน กาเลน พหิทฺธา กาเลน อชฺฌตฺตํ อารมฺมณํ น กโรนฺติฯ สนิทสฺสนตฺติกนิเทฺทโส อุตฺตาโนเยวาติฯ</p>


<h2>ทุกนิเกฺขปกถา</h2>
<p> ทุเกสุ อโทสนิเทฺทเส เมตฺตายนวเสน ฯ เมตฺตากาโร ฯ เมตฺตาย อยิตสฺส เมตฺตาสมงฺคิโน จิตฺตสฺส ภาโว  ฯ อนุทยตีติ  รกฺขตีติ อโตฺถฯ อนุทฺทากาโร ฯ อนุทฺทายิตสฺส ภาโว ฯ หิตสฺส เอสนวเสน ฯ อนุกมฺปนวเสน ฯ สเพฺพหิปิ อิเมหิ ปเทหิ อุปจารปฺปนาปฺปตฺตา เมตฺตาว วุตฺตาฯ เสสปเทหิ โลกิยโลกุตฺตโร อโทโส กถิโตฯ</p>


<p> อโมหนิเทฺทเส นฺติ ทุกฺขสเจฺจ ปญฺญาฯ ติอาทีสุปิ เอเสว นโยฯ เอตฺถ จ ทุเกฺข ญาณํ สวนสมฺมสนปฎิเวธปจฺจเวกฺขณาสุ วตฺตติฯ ตถา ทุกฺขสมุทเยฯ นิโรเธ ปน สวนปฎิเวธปจฺจเวกฺขณาสุ เอวฯ ตถา ปฎิปทายฯ ติ อตีตโกฎฺฐาเสฯ ติ อนาคตโกฎฺฐาเสฯ ติ ตทุภเยฯ นฺติ อยํ ปจฺจโย, อิทํ ปจฺจยุปฺปนฺนํ, อิทํ ปฎิจฺจ อิทํ นิพฺพตฺตนฺติ, เอวํ ปจฺจเยสุ จ ปจฺจยุปฺปนฺนธเมฺมสุ จ ญาณํฯ</p>


<p> โลภนิเทฺทเสปิ เหฎฺฐา อนาคตานํ ปทานํ อยมโตฺถ – รญฺชนวเสน ฯ พลวรญฺชนเฎฺฐน ฯ วิสเยสุ สตฺตานํ อนุนยนโต ฯ อนุรุชฺฌตีติ  กาเมตีติ อโตฺถฯ ยตฺถ กตฺถจิ ภเว สตฺตา  เอตาย นนฺทนฺติ, สยํ วา นนฺทตีติ ฯ นนฺที  จ สา รญฺชนเฎฺฐน ราโค จาติ ฯ ตตฺถ เอกสฺมิํ อารมฺมเณ สกิํ อุปฺปนฺนา ตณฺหา ‘นนฺที’ฯ ปุนปฺปุนํ อุปฺปชฺชมานา ‘นนฺทีราโค’ติ วุจฺจติฯ ติ โย เหฎฺฐา พลวรญฺชนเฎฺฐน สาราโคติ วุโตฺต, โส น สตฺตสฺส, จิตฺตเสฺสว สาราโคติ อโตฺถฯ</p>


<p>อิจฺฉนฺติ เอตาย อารมฺมณานีติ ฯ พหลกิเลสภาเวน มุจฺฉนฺติ เอตาย ปาณิโนติ ฯ คิลิตฺวา ปรินิฎฺฐเปตฺวา คหณวเสน ฯ อิมินา สตฺตา คิชฺฌนฺติ, เคธํ อาปชฺชนฺตีติ  พหลเฎฺฐน วา เคโธฯ ‘‘เคธํ วา ปวนสณฺฑ’’นฺติ หิ พหลเฎฺฐเนว วุตฺตํฯ อนนฺตรปทํ อุปสคฺควเสน วฑฺฒิตํฯ สพฺพโตภาเคน วา เคโธติ ฯ สญฺชนฺติ เอเตนาติ  ลคฺคนเฎฺฐน วา สโงฺคฯ โอสีทนเฎฺฐน ฯ อากฑฺฒนวเสน ฯ ‘‘เอชา อิมํ ปุริสํ ปริกฑฺฒติ ตสฺส ตเสฺสว ภวสฺส อภินิพฺพตฺติยา’’ติ หิ วุตฺตํฯ วญฺจนเฎฺฐน ฯ วฎฺฎสฺมิํ สตฺตานํ ชนนเฎฺฐน  ฯ ‘‘ตณฺหา ชเนติ ปุริสํ จิตฺตมสฺส วิธาวตี’’ติ (สํ. นิ. ๑.๕๕-๕๗) หิ วุตฺตํฯ วฎฺฎสฺมิํ สเตฺต ทุเกฺขน สํโยชยมานา ชเนตีติ ฯ ฆฎนเฎฺฐน ฯ อยญฺหิ วฎฺฎสฺมิํ สเตฺต จุติปฎิสนฺธิวเสน สิพฺพติ ฆเฎติ, ตุนฺนกาโร วิย ปิโลติกาย ปิโลติกํ; ตสฺมา ฆฎนเฎฺฐน สิพฺพินีติ วุตฺตาฯ อเนกปฺปการํ วิสยชาลํ ตณฺหาวิปฺผนฺทิตนิเวสสงฺขาตํ วา ชาลมสฺสา อตฺถีติ ฯ</p>


<p>อากฑฺฒนเฎฺฐน สีฆโสตา สริตา วิยาติ ฯ อลฺลเฎฺฐน วา สริตาฯ วุตฺตเญฺหตํ – ‘‘สริตานิ สิเนหิตานิ จ โสมนสฺสานิ ภวนฺติ ชนฺตุโน’’ติ (ธ. ป. ๓๔๑)ฯ อลฺลานิ เจว สินิทฺธานิ จาติ อยเญฺหตฺถ อโตฺถฯ วิสตาติ  ฯ วิสฎาติ วิสตฺติกาฯ วิสาลาติ วิสตฺติกาฯ วิสกฺกตีติ วิสตฺติกาฯ วิสํวาทิกาติ วิสตฺติกาฯ วิสํหรตีติ วิสตฺติกาฯ วิสมูลาติ วิสตฺติกาฯ วิสผลาติ วิสตฺติกาฯ วิสปริโภคาติ วิสตฺติกาฯ วิสตา วา ปน สา ตณฺหา รูเป สเทฺท คเนฺธ รเส โผฎฺฐเพฺพ ธเมฺม กุเล คเณ วิตฺถตาติ วิสตฺติกา (มหานิ. ๓)ฯ อนยพฺยสนปาปนเฎฺฐน กุมฺมานุพนฺธสุตฺตกํ วิยาติ ฯ วุตฺตเญฺหตํ – ‘‘สุตฺตกนฺติ โข, ภิกฺขเว, นนฺทีราคเสฺสตํ อธิวจน’’นฺติ (สํ. นิ. ๒.๑๕๙)ฯ รูปาทีสุ วิตฺถตเฎฺฐน ฯ ตสฺส ตสฺส ปฎิลาภตฺถาย สเตฺต อายูหาเปตีติ ฯ อุกฺกณฺฐิตุํ อปฺปทานโต สหายเฎฺฐน ฯ อยญฺหิ สตฺตานํ วฎฺฎสฺมิํ อุกฺกณฺฐิตุํ น เทติ, คตคตฎฺฐาเน ปิยสหาโย วิย อภิรมาเปติฯ เตน วุตฺตํ –</p>


<p>
‘‘ตณฺหาทุติโย  
ปุริโส, ทีฆมทฺธาน สํสรํ;  
  
อิตฺถภาวญฺญถาภาวํ, สํสารํ นาติวตฺตตี’’ติฯ (อ. นิ. ๔.๙; อิติวุ. ๑๕; มหานิ. ๑๙๑; จูฬนิ. ปารายนานุคีติคาถานิเทฺทส ๑๐๗);  
</p>
  
<p>ปณิธานกวเสน ติ ภวรชฺชุฯ เอตาย หิ สตฺตา, รชฺชุยา คีวาย พทฺธา โคณา วิย, อิจฺฉิติจฺฉิตฎฺฐานํ นิยฺยนฺติฯ ตํ ตํ อารมฺมณํ วนติ ภชติ อลฺลียตีติ ฯ วนติ ยาจตีติ วา วนํฯ ติ พฺยญฺชเนน ปทํ วฑฺฒิตํฯ อนตฺถทุกฺขานํ วา สมุฎฺฐาปนเฎฺฐน คหนเฎฺฐน จ วนํ  วิยาติ ‘วนํ’; พลวตณฺหาเยตํ นามํฯ คหนตรเฎฺฐน ปน ตโต พลวตโร ‘วนโถ’ นามฯ เตน วุตฺตํ –</p>


<p>
‘‘วนํ ฉินฺทถ มา รุกฺขํ, วนโต ชายเต ภยํ;  
  
เฉตฺวา วนญฺจ วนถญฺจ, นิพฺพนา โหถ ภิกฺขโว’’ติฯ (ธ. ป. ๒๘๓);  
</p>
  
<p>สนฺถวนวเสน  สํสโคฺคติ อโตฺถฯ โส  ทุวิโธ – ตณฺหาสนฺถโว มิตฺตสนฺถโว จฯ เตสุ อิธ ตณฺหาสนฺถโว อธิเปฺปโตฯ สิเนหวเสน ฯ อาลยกรณวเสน อเปกฺขตีติ ฯ วุตฺตมฺปิ เจตํ – ‘‘อิมานิ เต เทว จตุราสีตินครสหสฺสานิ กุสาวตีราชธานีปมุขานิฯ เอตฺถ เทว ฉนฺทํ ชเนหิ, ชีวิเต อเปกฺขํ กโรหี’’ติ (ที. นิ. ๒.๒๖๖)ฯ อาลยํ กโรหีติ อยเญฺหตฺถ อโตฺถฯ ปาฎิเยเกฺก ปาฎิเยเกฺก อารมฺมเณ พนฺธตีติ ฯ ญาตกเฎฺฐน วา ปาฎิเยโกฺก พนฺธูติปิ ปฎิพนฺธุฯ นิจฺจสนฺนิสฺสิตเฎฺฐน หิ สตฺตานํ ตณฺหาสโม พนฺธุ นาม นตฺถิฯ</p>


<p>อารมฺมณานํ อสนโต ฯ อโชฺฌตฺถรณโต เจว ติตฺติํ อนุปคนฺตฺวาว ปริภุญฺชนโต จาติ อโตฺถฯ อาสิสนวเสน ฯ อาสิสิตสฺส ภาโว ฯ อิทานิ ตสฺสา ปวตฺติฎฺฐานํ ทเสฺสตุํ ติอาทิ วุตฺตํฯ ตตฺถ อาสิสนวเสน อาสาติ อาสาย อตฺถํ คเหตฺวา รูเป อาสา ติ เอวํ นวปิ ปทานิ เวทิตพฺพานิฯ เอตฺถ จ ปุริมานิ ปญฺจ ปญฺจกามคุณวเสน วุตฺตานิฯ ปริกฺขารโลภวเสน ฉฎฺฐํฯ ตํ วิเสสโต ปพฺพชิตานํฯ ตโต ปรานิ  ตีณิ อติตฺติยวตฺถุวเสน คหฎฺฐานํฯ น หิ เตสํ ธนปุตฺตชีวิเตหิ อญฺญํ ปิยตรํ อตฺถิฯ ‘เอตํ มยฺหํ เอตํ มยฺห’นฺติ วา ‘อสุเกน เม อิทํ ทินฺนํ อิทํ ทินฺน’นฺติ วา เอวํ สเตฺต ชปฺปาเปตีติ ฯ ปรโต เทฺว ปทานิ อุปสเคฺคน วฑฺฒิตานิฯ ตโต ปรํ อเญฺญนากาเรน วิภชิตุํ อารทฺธตฺตา ปุน ติ วุตฺตํฯ ชปฺปนากาโร ฯ ชปฺปิตสฺส ภาโว ฯ ปุนปฺปุนํ วิสเย ลุมฺปติ อากฑฺฒตีติ โลลุโปฯ โลลุปสฺส ภาโว ฯ โลลุปฺปากาโร ฯ โลลุปฺปสมงฺคิโน ภาโว ฯ</p>


<p>ติ  ยาย ตณฺหาย ลาภฎฺฐาเนสุ, ปุจฺฉํ จาลยมานา สุนขา วิย, กมฺปมานา วิจรนฺติ, ตํ ตสฺสา กมฺปนตณฺหาย นามํฯ สาธุ มนาปมนาเป วิสเย กาเมตีติ สาธุกาโมฯ ตสฺส ภาโว ฯ มาตา  มาตุจฺฉาติอาทิเก อยุตฺตฎฺฐาเน ราโคติ ฯ ยุตฺตฎฺฐาเนปิ พลวา หุตฺวา อุปฺปนฺนโลโภ ฯ ‘‘ราโค วิสม’’นฺติอาทิวจนโต (วิภ. ๙๒๔) วา ยุตฺตฎฺฐาเน วา อยุตฺตฎฺฐาเน วา อุปฺปโนฺน ฉนฺทราโค อธมฺมเฎฺฐน  วิสมเฎฺฐน ติ เวทิตโพฺพฯ</p>


<p>อารมฺมณานํ นิกามนวเสน ฯ นิกามนากาโร ฯ ปตฺถนาวเสน ฯ ปิหายนวเสน ฯ สุฎฺฐุ ปตฺถนา ฯ ปญฺจสุ กามคุเณสุ ตณฺหา ฯ รูปารูปภเว ตณฺหา ฯ อุเจฺฉทสงฺขาเต วิภเว ตณฺหา ฯ สุเทฺธ รูปภวสฺมิํเยว ตณฺหา ฯ อรูปภเว ตณฺหา ฯ อุเจฺฉททิฎฺฐิสหคโต ราโค ทิฎฺฐิราโคฯ นิโรเธ ตณฺหา ฯ รูเป ตณฺหา ฯ สเทฺท ตณฺหา ฯ คนฺธตณฺหาทีสุปิ เอเสว นโยฯ โอฆาทโย วุตฺตตฺถาวฯ</p>


<p>กุสลธเมฺม อาวรตีติ ฯ ฉาทนวเสน ฯ สเตฺต วฎฺฎสฺมิํ พนฺธตีติ ฯ จิตฺตํ อุปคนฺตฺวา กิลิสฺสติ สํกิลิฎฺฐํ กโรตีติ ฯ ถามคตเฎฺฐน อนุเสตีติ ฯ อุปฺปชฺชมานา จิตฺตํ ปริยุฎฺฐาตีติ  อุปฺปชฺชิตุํ อปฺปทาเนน กุสลจารํ คณฺหาตีติ อโตฺถฯ ‘‘โจรา มเคฺค ปริยุฎฺฐิํสุ ธุตฺตา มเคฺค ปริยุฎฺฐิํสู’’ติอาทีสุ (จูฬว. ๔๓๐) หิ มคฺคํ คณฺหิํสูติ อโตฺถฯ เอวมิธาปิ คหณเฎฺฐน ปริยุฎฺฐานํ เวทิตพฺพํฯ ปลิเวฐนเฎฺฐน ลตา วิยาติ ฯ ‘‘ลตา อุพฺภิชฺช ติฎฺฐตี’’ติ (ธ. ป. ๓๔๐) อาคตฎฺฐาเนปิ อยํ ตณฺหา ลตาติ วุตฺตาฯ วิวิธานิ วตฺถูนิ อิจฺฉตีติ ฯ วฎฺฎทุกฺขสฺส มูลนฺติ  ฯ ตเสฺสว ทุกฺขสฺส นิทานนฺติ ฯ ตํ ทุกฺขํ อิโต ปภวตีติ ฯ พนฺธนเฎฺฐน ปาโส วิยาติ ปาโสฯ มารสฺส ปาโส ฯ ทุรุคฺคิลนเฎฺฐน พฬิสํ วิยาติ พฬิสํฯ มารสฺส พฬิสํ  ฯ ตณฺหาภิภูตา มารสฺส วิสยํ นาติกฺกมนฺติ, เตสํ อุปริ มาโร วสํ วเตฺตตีติ อิมินา ปริยาเยน มารสฺส วิสโยติ  ฯ สนฺทนเฎฺฐน ตณฺหาว นที ฯ อโชฺฌตฺถรณเฎฺฐน ตณฺหาว ชาลํ ฯ ยถา สุนขา คทฺทุลพทฺธา ยทิจฺฉกํ นียนฺติ, เอวํ ตณฺหาพทฺธา สตฺตาปีติ ทฬฺหพนฺธนเฎฺฐน คทฺทุลํ วิยาติ คทฺทุลํฯ ตณฺหาว คทฺทุลํ ฯ ทุปฺปูรณเฎฺฐน ตณฺหาว สมุโทฺท ฯ</p>


<p> โทสนิเทฺทเส ติ อวุฑฺฒิํ เม อกาสิฯ อิมินา อุปาเยน สพฺพปเทสุ อโตฺถ เวทิตโพฺพฯ ติ อการเณ โกโป – เอกโจฺจ หิ ‘เทโว อติวสฺสตี’ติ กุปฺปติ, ‘น วสฺสตี’ติ กุปฺปติ, ‘สูริโย ตปฺปตี’ติ กุปฺปติ, ‘น ตปฺปตี’ติ กุปฺปติ, วาเต วายเนฺตปิ กุปฺปติ, อวายเนฺตปิ กุปฺปติ, สมฺมชฺชิตุํ อสโกฺกโนฺต โพธิปณฺณานํ กุปฺปติ, จีวรํ ปารุปิตุํ อสโกฺกโนฺต วาตสฺส กุปฺปติ, อุปกฺขลิตฺวา ขาณุกสฺส กุปฺปติ อิทํ สนฺธาย วุตฺตํ – อฎฺฐาเน วา ปน อาฆาโต ชายตีติฯ ตตฺถ เหฎฺฐา นวสุ ฐาเนสุ สเตฺต อารพฺภ อุปฺปนฺนตฺตา กมฺมปถเภโท โหติฯ อฎฺฐานาฆาโต ปน สงฺขาเรสุ อุปฺปโนฺน กมฺมปถเภทํ น กโรติฯ จิตฺตํ อาฆาเตโนฺต อุปฺปโนฺนติ ฯ ตโต พลวตโร ฯ ปฎิหญฺญนวเสน ฯ ปฎิวิรุชฺฌตีติ ฯ กุปฺปนวเสน ติ อุปสเคฺคน ปทํ วฑฺฒิตํฯ ทุสฺสนวเสน ติ อุปสเคฺคน ปทํ วฑฺฒิตํฯ ติ จิตฺตสฺส วิปนฺนตา, วิปริวตฺตนากาโรฯ มนํ ปทูสยมาโน อุปฺปชฺชตีติ ฯ กุชฺฌนวเสน ฯ กุชฺฌนากาโร ฯ กุชฺฌิตสฺส ภาโว ฯ</p>


<p>อิทานิ อกุสลนิเทฺทเส วุตฺตนยํ ทเสฺสตุํ ติอาทิ วุตฺตํฯ ตสฺมา ‘‘โย เอวรูโป จิตฺตสฺส อาฆาโต…เป.… กุชฺฌิตตฺต’’นฺติ จ อิธ วุโตฺต, ‘‘โทโส ทุสฺสนา’’ติอาทินา นเยน เหฎฺฐา วุโตฺต, อยํ วุจฺจติ โทโสติฯ เอวเมตฺถ โยชนา กาตพฺพาฯ เอวญฺหิ สติ ปุนรุตฺติโทโส ปฎิเสธิโต โหติฯ โมหนิเทฺทโส  อโมหนิเทฺทเส วุตฺตปฎิปกฺขนเยน  เวทิตโพฺพฯ สพฺพากาเรน ปเนส  อาวิ ภวิสฺสติฯ</p>


<p>   ติ เตหิ เหตุธเมฺมหิ เย อเญฺญ เหตุธมฺมา วา นเหตุธมฺมา วา เต สเหตุกาฯ อเหตุกปเทปิ เอเสว นโยฯ เอตฺถ จ เหตุ เหตุเยว จ โหติ, ติณฺณํ วา ทฺวินฺนํ วา เอกโต อุปฺปตฺติยํ สเหตุโก จฯ วิจิกิจฺฉุทฺธจฺจสหคโต ปน โมโห เหตุ อเหตุโกฯ เหตุสมฺปยุตฺตทุกนิเทฺทเสปิ เอเสว นโยฯ</p>


<p> สงฺขตทุกนิเทฺทเส ปุริมทุเก วุตฺตํ อสงฺขตธาตุํ สนฺธาย ติ เอกวจนนิเทฺทโส กโตฯ ปุริมทุเก ปน พหุวจนวเสน ปุจฺฉาย อุทฺธฎตฺตา อิเม ธมฺมา อปฺปจฺจยาติ ปุจฺฉานุสนฺธินเยน พหุวจนํ กตํฯ ติอาทีสุปิ เอเสว นโยฯ</p>


<p> เกนจิ วิเญฺญยฺยทุกนิเทฺทเส ติ จกฺขุวิญฺญาเณน วิชานิตพฺพาฯ เสสปเทสุปิ เอเสว นโยฯ เอตฺถ จ ติ จกฺขุวิญฺญาณาทีสุ เกนจิ เอเกน จกฺขุวิญฺญาเณน วา โสตวิญฺญาเณน วา วิชานิตพฺพาฯ ติ เตเนว จกฺขุวิญฺญาเณน วา โสตวิญฺญาเณน วา น วิชานิตพฺพาฯ ‘เอวํ สเนฺต ทฺวินฺนมฺปิ ปทานํ อตฺถนานตฺตโต ทุโก โหตี’ติ เหฎฺฐา วุตฺตตฺตา ‘เย เต ธมฺมา จกฺขุวิเญฺญยฺยา น เต ธมฺมา โสตวิเญฺญยฺยา’ติ อยํ ทุโก น โหติฯ รูปํ ปน จกฺขุวิเญฺญยฺยํ สโทฺท น จกฺขุวิเญฺญโยฺยติ อิมมตฺถํ คเหตฺวา ‘เย เต ธมฺมา จกฺขุวิเญฺญยฺยา น เต ธมฺมา โสตวิเญฺญยฺยา, เย วา ปน เต ธมฺมา โสตวิเญฺญยฺยา น เต ธมฺมา จกฺขุวิเญฺญยฺยา’ติ อยเมโก ทุโกติ เวทิตโพฺพฯ เอวํ เอเกกอินฺทฺริยมูลเก จตฺตาโร จตฺตาโร กตฺวา วีสติ ทุกา วิภตฺตาติ เวทิตพฺพาฯ</p>


<p>กิํ  ปน ‘มโนวิญฺญาเณน เกนจิ วิเญฺญยฺยา เกนจิ น วิเญฺญยฺยา’ นตฺถิ? เตเนตฺถ ทุกา น วุตฺตาติ? โน นตฺถิ, ววตฺถานาภาวโต ปน น วุตฺตาฯ น หิ, ยถา จกฺขุวิญฺญาเณน อวิเญฺญยฺยา เอวาติ ววตฺถานํ อตฺถิ, เอวํ มโนวิญฺญาเณนาปีติ ววตฺถานาภาวโต เอตฺถ ทุกา น วุตฺตาฯ มโนวิญฺญาเณน  ปน เกนจิ วิเญฺญยฺยา เจว อวิเญฺญยฺยา จาติ อยมโตฺถ อตฺถิฯ ตสฺมา โส อวุโตฺตปิ ยถาลาภวเสน เวทิตโพฺพฯ มโนวิญฺญาณนฺติ หิ สงฺขฺยํ คเตหิ กามาวจรธเมฺมหิ กามาวจรธมฺมา เอว ตาว เกหิจิ วิเญฺญยฺยา เกหิจิ อวิเญฺญยฺยาฯ เตหิเยว รูปาวจราทิธมฺมาปิ เกหิจิ วิเญฺญยฺยา เกหิจิ อวิเญฺญยฺยาฯ รูปาวจเรหิปิ กามาวจรา เกหิจิ วิเญฺญยฺยา เกหิจิ อวิเญฺญยฺยาฯ เตเหว รูปาวจราทโยปิ  เกหิจิ วิเญฺญยฺยา เกหิจิ อวิเญฺญยฺยาฯ อรูปาวจเรหิ ปน กามาวจรา รูปาวจรา อปริยาปนฺนา จ เนว วิเญฺญยฺยาฯ อรูปาวจรา ปน เกหิจิ วิเญฺญยฺยา เกหิจิ อวิเญฺญยฺยาฯ เตปิ จ เกจิเทว วิเญฺญยฺยา เกจิ อวิเญฺญยฺยาฯ อปริยาปเนฺนหิ กามาวจราทโย เนว วิเญฺญยฺยาฯ อปริยาปนฺนา ปน นิพฺพาเนน อวิเญฺญยฺยตฺตา เกหิจิ วิเญฺญยฺยา เกหิจิ อวิเญฺญยฺยาฯ เตปิ จ มคฺคผลานํ อวิเญฺญยฺยตฺตา เกจิเทว วิเญฺญยฺยา เกจิ อวิเญฺญยฺยาติฯ</p>


<p> อาสวนิเทฺทเส ปญฺจกามคุณิโก ราโค  นามฯ รูปารูปภเวสุ ฉนฺทราโค ฌานนิกนฺติ สสฺสตทิฎฺฐิสหชาโต ราโค ภววเสน ปตฺถนา  นามฯ ทฺวาสฎฺฐิ ทิฎฺฐิโย  นามฯ อฎฺฐสุ ฐาเนสุ อญฺญาณํ  นามฯ ตตฺถ ตตฺถ อาคเตสุ ปน อาสเวสุ อสโมฺมหตฺถํ เอกวิธาทิเภโท เวทิตโพฺพฯ อตฺถโต เหเต จิรปาริวาสิยเฎฺฐน อาสวาติ เอวํ เอกวิธาว โหนฺติฯ วินเย ปน ‘‘ทิฎฺฐธมฺมิกานํ อาสวานํ สํวราย สมฺปรายิกานํ อาสวานํ ปฎิฆาตายา’’ติ (ปารา. ๓๙) ทุวิเธน อาคตาฯ สุตฺตเนฺต  ตาว ‘‘ตโยเม, อาวุโส, อาสวา – กามาสโว ภวาสโว อวิชฺชาสโว’’ติ (สํ. นิ. ๔.๓๒๑) ติวิเธน อาคตาฯ นิเพฺพธิกปริยาเย ‘‘อตฺถิ, ภิกฺขเว, อาสวา นิรยคมนียา , อตฺถิ อาสวา ติรจฺฉานโยนิคมนียา, อตฺถิ อาสวา เปตฺติวิสยคมนียา, อตฺถิ อาสวา มนุสฺสโลกคมนียา, อตฺถิ อาสวา เทวโลกคมนียา’’ติ (อ. นิ. ๖.๖๓) ปญฺจวิเธน อาคตาฯ ฉกฺกนิปาเต  – ‘‘อตฺถิ อาสวา สํวรา ปหาตพฺพา, อตฺถิ อาสวา ปฎิเสวนา ปหาตพฺพา, อตฺถิ อาสวา อธิวาสนา ปหาตพฺพา, อตฺถิ อาสวา ปริวชฺชนา ปหาตพฺพา, อตฺถิ อาสวา  วิโนทนา ปหาตพฺพา, อตฺถิ อาสวา ภาวนา ปหาตพฺพา’’ติ (อ. นิ. ๖.๕๘) ฉพฺพิเธน อาคตาฯ  (ม. นิ. ๑.๑๔ อาทโย) ‘ทสฺสนปหาตเพฺพหิ’ สทฺธิํ สตฺตวิเธน อาคตาฯ อิธ ปเนเต กามาสวาทิเภทโต จตุพฺพิเธน อาคตาฯ ตตฺรายํ วจนโตฺถ – ปญฺจกามคุณสงฺขาเต กาเม อาสโว ฯ รูปารูปสงฺขาเต กมฺมโต จ อุปปตฺติโต จ ทุวิเธปิ ภเว อาสโว ฯ ทิฎฺฐิ เอว อาสโว ฯ อวิชฺชาว อาสโว ฯ</p>


<p> ติ ปญฺจสุ กามคุเณสุฯ ติ กามสงฺขาโต ฉโนฺท, น กตฺตุกมฺยตาฉโนฺท, น ธมฺมจฺฉโนฺทฯ กามนวเสน รชฺชนวเสน จ กาโมเยว ราโค ฯ กามนวเสน  นนฺทนวเสน จ กาโมว นนฺทีติ ฯ เอวํ สพฺพตฺถ กามตฺถํ วิทิตฺวา ตณฺหายนเฎฺฐน  สิเนหนเฎฺฐน  ปริฑยฺหนเฎฺฐน  มุจฺฉนเฎฺฐน  คิลิตฺวา ปรินิฎฺฐาปนเฎฺฐน นฺติ เวทิตพฺพํฯ ติ อยํ อฎฺฐหิ ปเทหิ วิภโตฺต กามาสโว นาม วุจฺจติฯ</p>


<p> ติ รูปารูปภเวสุ ภวปตฺถนาวเสเนว ปวโตฺต ฉโนฺท ฯ เสสปทานิปิ อิมินาว นเยน เวทิตพฺพานิฯ</p>


<p> ติอาทีหิ ทสหากาเรหิ ทิฎฺฐิปฺปเภโทว วุโตฺตฯ ตตฺถ ติ เอตฺถ ขนฺธปญฺจกํ โลโกติ คเหตฺวา ‘อยํ โลโก นิโจฺจ ธุโว สพฺพกาลิโก’ติ คณฺหนฺตสฺส ‘สสฺสต’นฺติ คหณาการปฺปวตฺตา ทิฎฺฐิฯ ติ  ตเมว โลกํ ‘อุจฺฉิชฺชติ วินสฺสตี’ติ คณฺหนฺตสฺส อุเจฺฉทคหณาการปฺปวตฺตา ทิฎฺฐิฯ ติ ปริตฺตกสิณลาภิโน ‘สุปฺปมเตฺต วา สราวมเตฺต วา’ กสิเณ สมาปนฺนสฺส อโนฺตสมาปตฺติยํ ปวตฺติตรูปารูปธเมฺม โลโกติ จ กสิณปริเจฺฉทเนฺตน จ ‘อนฺตวา’ติ คณฺหนฺตสฺส ‘อนฺตวา โลโก’ติ คหณาการปฺปวตฺตา ทิฎฺฐิฯ สา สสฺสตทิฎฺฐิปิ โหติ อุเจฺฉททิฎฺฐิปิฯ วิปุลกสิณลาภิโน ปน ตสฺมิํ กสิเณ สมาปนฺนสฺส อโนฺตสมาปตฺติยํ ปวตฺติตรูปารูปธเมฺม โลโกติ จ กสิณปริเจฺฉทเนฺตน  จ ‘อนโนฺต’ติ คณฺหนฺตสฺส ‘อนนฺตวา โลโก’ติ คหณาการปฺปวตฺตา ทิฎฺฐิฯ สา สสฺสตทิฎฺฐิปิ โหติ, อุเจฺฉททิฎฺฐิปิฯ</p>


<p>นฺติ เภทนธมฺมสฺส สรีรเสฺสว ‘ชีว’นฺติ คหิตตฺตา สรีเร อุจฺฉิชฺชมาเน ‘ชีวมฺปิ อุจฺฉิชฺชตี’ติ อุเจฺฉทคหณาการปฺปวตฺตา ทิฎฺฐิฯ ทุติยปเท สรีรโต อญฺญสฺส ชีวสฺส คหิตตฺตา สรีเร อุจฺฉิชฺชมาเนปิ ‘ชีวํ น อุจฺฉิชฺชตี’ติ สสฺสตคหณาการปฺปวตฺตา ทิฎฺฐิฯ ติอาทีสุ สโตฺต ตถาคโต นามฯ โส ปรํ มรณา โหตีติ คณฺหโต ปฐมา สสฺสตทิฎฺฐิฯ น โหตีติ คณฺหโต ทุติยา อุเจฺฉททิฎฺฐิฯ โหติ จ น จ โหตีติ คณฺหโต ตติยา เอกจฺจสสฺสตทิฎฺฐิฯ ติ คณฺหโต จตุตฺถา อมราวิเกฺขปทิฎฺฐิฯ ติ อิเม กามาสวญฺจ ภวาสวญฺจ ราควเสน เอกโต กตฺวา, สเงฺขปโต ตโย, วิตฺถารโต จตฺตาโร ธมฺมา อาสวา นามฯ</p>


<p>โย  ปน พฺรหฺมานํ วิมานกปฺปรุกฺขอาภรเณสุ ฉนฺทราโค อุปฺปชฺชติ, โส กามาสโว โหติ น โหตีติ? น โหติฯ กสฺมา? ปญฺจกามคุณิกสฺส ราคสฺส อิเธว ปหีนตฺตาฯ เหตุโคจฺฉกํ ปน ปตฺวา โลโภ เหตุ นาม โหติฯ คนฺถโคจฺฉกํ ปตฺวา อภิชฺฌากายคโนฺถ นามฯ กิเลสโคจฺฉกํ ปตฺวา โลโภ กิเลโส นาม โหติฯ ทิฎฺฐิสหชาโต ปน ราโค กามาสโว โหติ น โหตีติ? น โหติ; ทิฎฺฐิราโค นาม โหติฯ วุตฺตเญฺหตํ ‘‘ทิฎฺฐิราครเตฺต ปุริสปุคฺคเล ทินฺนทานํ น มหปฺผลํ โหติ, น มหานิสํส’’นฺติ  (ปฎิ. ม. ๑.๑๒๙)ฯ</p>


<p>อิเม ปน อาสเว กิเลสปฎิปาฎิยาปิ อาหริตุํ วฎฺฎติ, มคฺคปฎิปาฎิยาปิฯ กิเลสปฎิปาฎิยา กามาสโว อนาคามิมเคฺคน ปหียติ, ภวาสโว อรหตฺตมเคฺคน, ทิฎฺฐาสโว โสตาปตฺติมเคฺคน, อวิชฺชาสโว อรหตฺตมเคฺคนฯ มคฺคปฎิปาฎิยา โสตาปตฺติมเคฺคน ทิฎฺฐาสโว ปหียติ, อนาคามิมเคฺคน กามาสโว, อรหตฺตมเคฺคน ภวาสโว อวิชฺชาสโว จาติฯ</p>


<p> สํโยชเนสุ มานนิเทฺทเส ติ อุตฺตมเฎฺฐน ‘อหํ เสโยฺย’ติ เอวํ อุปฺปนฺนมาโนฯ ติ  สมสมเฎฺฐน ‘อหํ สทิโส’ติ เอวํ อุปฺปนฺนมาโนฯ ติ ลามกเฎฺฐน ‘อหํ หีโน’ติ เอวํ อุปฺปนฺนมาโนฯ เอวํ เสยฺยมาโน สทิสมาโน หีนมาโนติ อิเม ตโย มานา ติณฺณํ ชนานํ อุปฺปชฺชนฺติฯ เสยฺยสฺสาปิ หิ ‘อหํ เสโยฺย สทิโส หีโน’ติ ตโย มานา อุปฺปชฺชนฺติฯ สทิสสฺสาปิ, หีนสฺสาปิฯ ตตฺถ เสยฺยสฺส เสยฺยมาโนว ยาถาวมาโน, อิตเร เทฺว อยาถาวมานาฯ สทิสสฺส สทิสมาโนว…เป.… หีนสฺส หีนมาโนว ยาถาวมาโน, อิตเร เทฺว อยาถาวมานาฯ อิมินา กิํ กถิตํ? เอกสฺส ตโย มานา อุปฺปชฺชนฺตีติ กถิตํฯ ขุทฺทกวตฺถุเก ปน ปฐมกมานภาชนีเย เอโก มาโน ติณฺณํ ชนานํ อุปฺปชฺชตีติ กถิโตฯ</p>


<p>มานกรณวเสน นฺติ อาการภาวนิเทฺทสาฯ อุสฺสิตเฎฺฐน ฯ ยสฺสุปฺปชฺชติ ตํ ปุคฺคลํ อุนฺนาเมติ, อุกฺขิปิตฺวา ฐเปตีติ ฯ สมุสฺสิตเฎฺฐน ฯ อุกฺขิปนเฎฺฐน จิตฺตํ สมฺปคฺคณฺหาตีติ ฯ เกตุ วุจฺจติ พหูสุ ธเชสุ อจฺจุคฺคตธโชฯ มาโนปิ ปุนปฺปุนํ อุปฺปชฺชมาโน อปราปเร อุปาทาย อจฺจุคฺคตเฎฺฐน เกตุ วิยาติ ‘เกตุ’ฯ เกตุํ อิจฺฉตีติ เกตุกมฺยํ, ตสฺส ภาโว ฯ สา ปน จิตฺตสฺส, น อตฺตโนฯ เตน วุตฺตํ – ‘เกตุกมฺยตา  จิตฺตสฺสา’ติฯ มานสมฺปยุตฺตญฺหิ จิตฺตํ เกตุํ อิจฺฉติฯ ตสฺส จ ภาโว เกตุกมฺยตา; เกตุสงฺขาโต มาโนติฯ</p>


<p> อิสฺสานิเทฺทเส  ติ ยา เอเตสุ ปเรสํ ลาภาทีสุ ‘กิํ อิมินา อิเมส’นฺติ ปรสมฺปตฺติขิยฺยนลกฺขณา อิสฺสาฯ ตตฺถ ติ จีวราทีนํ จตุนฺนํ ปจฺจยานํ ปฎิลาโภฯ อิสฺสุกี หิ ปุคฺคโล ปรสฺส ตํ ลาภํ ขิยฺยติ, ‘กิํ อิมสฺส อิมินา’ติ น อิจฺฉติฯ ติ เตสํเยว ปจฺจยานํ สุกตานํ สุนฺทรานํ ปฎิลาโภฯ ติ ครุกิริยา, ภาริยกรณํฯ นฺติ มเนน ปิยกรณํฯ นฺติ ปญฺจปติฎฺฐิเตน วนฺทนํฯ ติ คนฺธมาลาทีหิ ปูชนาฯ อิสฺสายนวเสน ฯ อิสฺสากาโร ฯ อิสฺสายิตภาโว ทีนิ อิสฺสาทิเววจนานิฯ</p>


<p>อิมิสฺสา  ปน อิสฺสาย ขิยฺยนลกฺขณํ อาคาริเกนาปิ อนาคาริเกนาปิ ทีเปตพฺพํฯ อาคาริโก หิ เอกโจฺจ กสิวณิชฺชาทีสุ อญฺญตเรน อาชีเวน อตฺตโน ปุริสการํ นิสฺสาย ภทฺทกํ ยานํ วา วาหนํ วา รตนํ วา ลภติฯ อปโร ตสฺส อลาภตฺถิโก เตน ลาเภน น ตุสฺสติฯ ‘กทา นุ โข เอส อิมาย สมฺปตฺติยา ปริหายิตฺวา กปโณ หุตฺวา จริสฺสตี’ติ จิเนฺตตฺวา เอเกน การเณน ตสฺมิํ ตาย สมฺปตฺติยา ปริหีเน อตฺตมโน โหติฯ อนาคาริโกปิ เอโก อิสฺสามนโก อญฺญํ อตฺตโน สุตปริยตฺติอาทีนิ นิสฺสาย อุปฺปนฺนลาภาทิสมฺปตฺติํ ทิสฺวา ‘กทา นุ โข เอโส อิเมหิ ลาภาทีหิ ปริหายิสฺสตี’ติ จิเนฺตตฺวา, ยทา ตํ เอเกน การเณน ปริหีนํ ปสฺสติ, ตทา อตฺตมโน โหติฯ เอวํ ปรสมฺปตฺติขิยฺยนลกฺขณา ‘อิสฺสา’ติ เวทิตพฺพาฯ</p>


<p> มจฺฉริยนิเทฺทเส วตฺถุโต มจฺฉริยทสฺสนตฺถํ นฺติอาทิ วุตฺตํฯ ตตฺถ อาวาเส มจฺฉริยํ ฯ เสสปเทสุปิ เอเสว นโยฯ</p>


<p> นาม สกลาราโมปิ ปริเวณมฺปิ เอโกวรโกปิ รตฺติฎฺฐานทิวาฎฺฐานาทีนิปิฯ เตสุ วสนฺตา สุขํ วสนฺติ ปจฺจเย ลภนฺติฯ เอโก ภิกฺขุ วตฺตสมฺปนฺนเสฺสว เปสลสฺส ภิกฺขุโน ตตฺถ อาคมนํ น อิจฺฉติฯ อาคโตปิ ‘ขิปฺปํ  คจฺฉตู’ติ จิเนฺตติฯ อิทํ   นามฯ ภณฺฑนการกาทีนํ ปน ตตฺถ วาสํ อนิจฺฉโต อาวาสมจฺฉริยํ นาม น โหติฯ</p>


<p>นฺติ อุปฎฺฐากกุลมฺปิ ญาติกุลมฺปิฯ ตตฺถ อญฺญสฺส อุปสงฺกมนํ อนิจฺฉโต กุลมจฺฉริยํ โหติฯ ปาปปุคฺคลสฺส ปน อุปสงฺกมนํ อนิจฺฉโนฺตปิ มจฺฉรี นาม น โหติฯ โส หิ เตสํ ปสาทเภทาย ปฎิปชฺชติฯ ปสาทํ รกฺขิตุํ สมตฺถเสฺสว ปน ภิกฺขุโน ตตฺถ อุปสงฺกมนํ อนิจฺฉโนฺต มจฺฉรี นาม โหติฯ</p>


<p>ติ จตุปจฺจยลาโภวฯ ตํ อญฺญสฺมิํ สีลวเนฺตเยว ลภเนฺต ‘มา ลภตู’ติ จิเนฺตนฺตสฺส ลาภมจฺฉริยํ โหติฯ โย ปน สทฺธาเทยฺยํ วินิปาเตติ, อปริโภคทุปฺปริโภคาทิวเสน วินาเสติ, ปูติภาวํ คจฺฉนฺตมฺปิ อญฺญสฺส น เทติ, ตํ ทิสฺวา ‘สเจ อิมํ เอส น ลเภยฺย , อโญฺญ สีลวา ลเภยฺย, ปริโภคํ คเจฺฉยฺยา’ติ จิเนฺตนฺตสฺส มจฺฉริยํ นาม นตฺถิฯ</p>


<p> นาม สรีรวโณฺณปิ คุณวโณฺณปิฯ ตตฺถ สรีรวเณฺณ มจฺฉริปุคฺคโล ‘ปโร ปาสาทิโก รูปวา’ติ วุเตฺต ตํ น กเถตุกาโม โหติฯ คุณวณฺณมจฺฉรี สีเลน ธุตเงฺคน ปฎิปทาย อาจาเรน วณฺณํ น กเถตุกาโม โหติฯ</p>


<p>ติ ปริยตฺติธโมฺม จ ปฎิเวธธโมฺม จฯ ตตฺถ อริยสาวกา ปฎิเวธธมฺมํ น มจฺฉรายนฺติ, อตฺตนา ปฎิวิทฺธธเมฺม สเทวกสฺส โลกสฺส ปฎิเวธํ อิจฺฉนฺติฯ ตํ ปน ปฎิเวธํ ‘ปเร ชานนฺตู’ติ อิจฺฉนฺติฯ ตนฺติธเมฺมเยว ปน ธมฺมมจฺฉริยํ นาม โหติฯ เตน สมนฺนาคโต ปุคฺคโล ยํ คุฬฺหํ คนฺถํ วา กถามคฺคํ วา ชานาติ ตํ อญฺญํ น ชานาเปตุกาโม โหติฯ โย ปน ปุคฺคลํ อุปปริกฺขิตฺวา ธมฺมานุคฺคเหน, ธมฺมํ วา อุปปริกฺขิตฺวา ปุคฺคลานุคฺคเหน น เทติ, อยํ ธมฺมมจฺฉรี นาม น โหติฯ</p>


<p>ตตฺถ เอกโจฺจ ปุคฺคโล โลโล โหติ, กาเลน สมโณ โหติ, กาเลน พฺราหฺมโณ, กาเลน  นิคโณฺฐฯ โย หิ ภิกฺขุ ‘อยํ ปุคฺคโล ปเวณิอาคตํ ตนฺติํ สณฺหํ สุขุมํ ธมฺมนฺตรํ ภินฺทิตฺวา อาลุฬิสฺสตี’ติ น เทติ, อยํ ปุคฺคลํ อุปปริกฺขิตฺวา ธมฺมานุคฺคเหน น เทติ นาม ฯ โย ปน ‘อยํ ธโมฺม สโณฺห สุขุโม, สจายํ ปุคฺคโล คณฺหิสฺสติ อญฺญํ พฺยากริตฺวา อตฺตานํ อาวิกตฺวา นสฺสิสฺสตี’ติ น เทติ, อยํ ธมฺมํ อุปปริกฺขิตฺวา ปุคฺคลานุคฺคเหน น เทติ นามฯ โย ปน ‘สจายํ อิมํ ธมฺมํ คณฺหิสฺสติ, อมฺหากํ สมยํ ภินฺทิตุํ สมโตฺถ ภวิสฺสตี’ติ น เทติ, อยํ ธมฺมมจฺฉรี นาม โหติฯ</p>


<p>อิเมสุ ปญฺจสุ มจฺฉริเยสุ อาวาสมจฺฉริเยน ตาว ยโกฺข วา เปโต วา หุตฺวา ตเสฺสว อาวาสสฺส สงฺการํ สีเสน อุกฺขิปิตฺวา วิจรติฯ กุลมจฺฉริเยน ตสฺมิํ กุเล อเญฺญสํ ทานมานนาทีนิ กโรเนฺต ทิสฺวา ‘ภินฺนํ วติทํ กุลํ มมา’ติ จินฺตยโต โลหิตมฺปิ มุขโต อุคฺคจฺฉติ, กุจฺฉิวิเรจนมฺปิ โหติ, อนฺตานิปิ ขณฺฑาขณฺฑานิ หุตฺวา นิกฺขมนฺติฯ ลาภมจฺฉริเยน สงฺฆสฺส วา คณสฺส วา สนฺตเก ลาเภ มจฺฉรายิตฺวา ปุคฺคลิกปริโภคํ วิย ปริภุญฺชิตฺวา ยโกฺข วา เปโต วา มหาอชคโร วา หุตฺวา นิพฺพตฺตติฯ สรีรวณฺณคุณวณฺณมจฺฉเรน ปริยตฺติธมฺมมจฺฉริเยน จ อตฺตโนว  วณฺณํ วเณฺณติ, ปเรสํ วเณฺณ ‘กิํ วโณฺณ เอโส’ติ ตํ ตํ โทสํ วทโนฺต ปริยตฺติธมฺมญฺจ กสฺสจิ กิญฺจิ อเทโนฺต ทุพฺพโณฺณ เจว เอฬมูโค จ โหติฯ</p>


<p>อปิจ อาวาสมจฺฉริเยน โลหเคเห ปจฺจติฯ กุลมจฺฉริเยน อปฺปลาโภ โหติฯ ลาภมจฺฉริเยน คูถนิรเย นิพฺพตฺตติฯ วณฺณมจฺฉริเยน ภเว ภเว นิพฺพตฺตสฺส วโณฺณ นาม น โหติฯ ธมฺมมจฺฉริเยน กุกฺกุฬนิรเย นิพฺพตฺตตีติฯ</p>


<p>มจฺฉรายนวเสน ฯ มจฺฉรายนากาโร ฯ มจฺฉเรน อยิตสฺส มเจฺฉรสมงฺคิโน ภาโว ฯ ‘มยฺหเมว โหนฺตุ มา อญฺญสฺสา’ติ สพฺพาปิ อตฺตโน สมฺปตฺติโย พฺยาเปตุํ น อิจฺฉตีติ ฯ วิวิจฺฉสฺส ภาโว  มุทุมจฺฉริยเสฺสตํ นามํฯ กทริโย  วุจฺจติ อนาทโรฯ ตสฺส ภาโว ฯ ถทฺธมจฺฉริยเสฺสตํ นามํฯ เตน หิ สมนฺนาคโต ปุคฺคโล ปรมฺปิ ปเรสํ ททมานํ นิวาเรติฯ วุตฺตมฺปิ เจตํ –</p>


<p>
กทริโย ปาปสงฺกโปฺป, มิจฺฉาทิฎฺฐิ อนาทโร;  
  
ททมานํ นิวาเรติ, ยาจมานาน โภชนนฺติฯ (สํ. นิ. ๑.๑๓๒);  
</p>
  
<p>ยาจเก  ทิสฺวา กฎุกภาเวน จิตฺตํ อญฺจติ สโงฺกเจตีติ กฎุกญฺจุโกฯ ตสฺส ภาโว ฯ อปโร นโย –  วุจฺจติ กฎจฺฉุคฺคาโหฯ สมติตฺติกปุณฺณาย หิ อุกฺขลิยา ภตฺตํ คณฺหโนฺต สพฺพโตภาเคน สงฺกุฎิเตน อคฺคกฎจฺฉุนา คณฺหาติ, ปูเรตฺวา คเหตุํ น สโกฺกติ; เอวํ มจฺฉริปุคฺคลสฺส จิตฺตํ สงฺกุจติฯ ตสฺมิํ สงฺกุจิเต กาโยปิ ตเถว สงฺกุจติ, ปฎิกุฎติ, ปฎินิวตฺตติ, น สมฺปสาริยตีติ มเจฺฉรํ ‘กฎุกญฺจุกตา’ติ วุตฺตํฯ</p>


<p>ติ ปเรสํ อุปการกรเณ ทานาทินา อากาเรน ยถา น สมฺปสาริยติ, เอวํ อาวริตฺวา คหิตภาโว จิตฺตสฺสฯ ยสฺมา ปน มจฺฉริปุคฺคโล อตฺตโน สนฺตกํ ปเรสํ อทาตุกาโม โหติ ปรสนฺตกํ คณฺหิตุกาโม, ตสฺมา ‘อิทํ อจฺฉริยํ มยฺหเมว โหตุ, มา อญฺญสฺสา’ติ ปวตฺติวเสนสฺส อตฺตสมฺปตฺตินิคูหนลกฺขณตา อตฺตสมฺปตฺติคฺคหณลกฺขณตา  วา เวทิตพฺพาฯ เสสํ อิมสฺมิํ โคจฺฉเก อุตฺตานตฺถเมวฯ</p>


<p>อิมานิ ปน สํโยชนานิ กิเลสปฎิปาฎิยาปิ อาหริตุํ วฎฺฎติ มคฺคปฎิปาฎิยาปิฯ กิเลสปฎิปาฎิยา กามราคปฎิฆสํโยชนานิ อนาคามิมเคฺคน ปหียนฺติ, มานสํโยชนํ อรหตฺตมเคฺคน, ทิฎฺฐิวิจิกิจฺฉาสีลพฺพตปรามาสา โสตาปตฺติมเคฺคน, ภวราคสํโยชนํ อรหตฺตมเคฺคน, อิสฺสามจฺฉริยานิ โสตาปตฺติมเคฺคน, อวิชฺชา อรหตฺตมเคฺคนฯ มคฺคปฎิปาฎิยา ทิฎฺฐิวิจิกิจฺฉาสีลพฺพตปรามาสอิสฺสามจฺฉริยานิ โสตาปตฺติมเคฺคน ปหียนฺติ, กามราคปฎิฆา  อนาคามิมเคฺคน, มานภวราคอวิชฺชา อรหตฺตมเคฺคนาติฯ</p>


<p> คนฺถโคจฺฉเก นามกายํ คเนฺถติ, จุติปฎิสนฺธิวเสน วฎฺฎสฺมิํ ฆเฎตีติ ฯ สพฺพญฺญุภาสิตมฺปิ ปฎิกฺขิปิตฺวา สสฺสโต โลโก อิทเมว สจฺจํ โมฆมญฺญนฺติ อิมินา อากาเรน อภินิวิสตีติ ฯ ยสฺมา ปน อภิชฺฌากามราคานํ วิเสโส อตฺถิ, ตสฺมา อภิชฺฌากายคนฺถสฺส ปทภาชเน ‘‘โย กาเมสุ กามจฺฉโนฺท กามราโค’’ติ อวตฺวา โย ราโค สาราโคติอาทิ วุตฺตํฯ อิมินา ยํ เหฎฺฐา วุตฺตํ ‘พฺรหฺมานํ วิมานาทีสุ ฉนฺทราโค กามาสโว น โหติ, คนฺถโคจฺฉกํ ปตฺวา อภิชฺฌากายคโนฺถ โหตี’ติ ตํ สุวุตฺตนฺติ เวทิตพฺพํฯ ปรโต กิเลสโคจฺฉเกปิ เอเสว นโยฯ นฺติ อิทํ ยสฺมา สีลพฺพตปรามาโส ‘อิทเมว สจฺจ’นฺติอาทินา อากาเรน นาภินิวิสติ, ‘สีเลน สุทฺธี’ติอาทินา  เอว ปน อภินิวิสติ, ตสฺมา มิจฺฉาทิฎฺฐิภูตมฺปิ ตํ ปฎิกฺขิปโนฺต ‘ฐเปตฺวา’ติ อาหฯ</p>


<p> นีวรณโคจฺฉกสฺส ถินมิทฺธนิเทฺทเส ติ จิตฺตสฺส คิลานภาโวฯ คิลาโน หิ อกลฺลโกติ วุจฺจติฯ วินเยปิ วุตฺตํ – ‘‘นาหํ, ภเนฺต, อกลฺลโก’’ติ (ปารา. ๑๕๑)ฯ ติ จิตฺตเคลญฺญสงฺขาโตว อกมฺมญฺญตากาโรฯ ติ โอลียนากาโรฯ อิริยาปถิกจิตฺตญฺหิ อิริยาปถํ สนฺธาเรตุํ อสโกฺกนฺตํ, รุเกฺข วคฺคุลิ วิย, ขีเล ลคฺคิตผาณิตวารโก วิย จ, โอลียติฯ ตสฺส ตํ อาการํ  สนฺธาย โอลียนาติ วุตฺตํฯ ทุติยปทํ อุปสคฺควเสน วฑฺฒิตํฯ นฺติ อวิปฺผาริกตาย ปฎิกุฎิตํฯ อิตเร เทฺว อาการภาวนิเทฺทสาฯ นฺติ สปฺปิปิโณฺฑ วิย อวิปฺผาริกตาย ฆนภาเวน ฐิตํฯ ติ อาการนิเทฺทโสฯ ถิยิตภาโว  อวิปฺผารวเสเนว ถทฺธตาติ อโตฺถฯ</p>


<p> ติ  ขนฺธตฺตยสงฺขาตสฺส นามกายสฺสฯ ติ เหฎฺฐา วุตฺตนยเมวฯ เมโฆ วิย อากาสํ กายํ โอนยฺหตีติ ฯ สพฺพโตภาเคน โอนาโห ฯ อพฺภนฺตเร สโมรุนฺธตีติ ฯ ยถา หิ นคเร รุนฺธิตฺวา คหิเต มนุสฺสา พหิ นิกฺขมิตุํ น ลภนฺติ, เอวมฺปิ มิเทฺธน สโมรุทฺธา ธมฺมา วิปฺผารวเสน นิกฺขมิตุํ น ลภนฺติฯ ตสฺมา อโนฺตสโมโรโธติ วุตฺตํฯ เมธตีติ  อกมฺมญฺญภาเวน วิหิํสตีติ อโตฺถฯ สุปนฺติ เตนาติ ฯ อกฺขิทลาทีนํ ปจลภาวํ กโรตีติ นฺติ อาการภาวนิเทฺทสาฯ ยํ ปน เตสํ ปุรโต โสปฺปปทํ ตสฺส ปุนวจเน การณํ วุตฺตเมวฯ นฺติ อิทํ ถินญฺจ มิทฺธญฺจ เอกโต กตฺวา อาวรณเฎฺฐน ถินมิทฺธนีวรณนฺติ วุจฺจติฯ ยํ เยภุเยฺยน เสกฺขปุถุชฺชนานํ นิทฺทาย ปุพฺพภาคอปรภาเคสุ อุปฺปชฺชติ ตํ อรหตฺตมเคฺคน สมุจฺฉิชฺชติฯ ขีณาสวานํ ปน กรชกายสฺส ทุพฺพลภาเวน ภวโงฺคตรณํ โหติ, ตสฺมิํ อสมฺมิเสฺส วตฺตมาเน เต สุปนฺติ, สา เนสํ นิทฺทา นาม โหติฯ เตนาห ภควา – ‘‘อภิชานามิ โข ปนาหํ, อคฺคิเวสฺสน, คิมฺหานํ ปจฺฉิเม มาเส จตุคฺคุณํ สงฺฆาฎิํ ปญฺญเปตฺวา ทกฺขิเณน ปเสฺสน สโต สมฺปชาโน นิทฺทํ โอกฺกมิตา’’ติ (ม. นิ. ๑.๓๘๗)ฯ เอวรูโป ปนายํ กรชกายสฺส ทุพฺพลภาโว น มคฺควโชฺฌ, อุปาทินฺนเกปิ อนุปาทินฺนเกปิ ลพฺภติฯ อุปาทินฺนเก ลพฺภมาโน ยทา ขีณาสโว ทีฆมคฺคํ  คโต โหติ, อญฺญตรํ วา ปน กมฺมํ กตฺวา กิลโนฺต, เอวรูเป กาเล ลพฺภติฯ อนุปาทินฺนเก ลพฺภมาโน ปณฺณปุเปฺผสุ ลพฺภติฯ เอกจฺจานญฺหิ รุกฺขานํ ปณฺณานิ สูริยาตเปน ปสาริยนฺติ รตฺติํ ปฎิกุฎนฺติ, ปทุมปุปฺผาทีนิ สูริยาตเปน ปุปฺผนฺติ, รตฺติํ ปุน ปฎิกุฎนฺติ ฯ อิทํ ปน มิทฺธํ อกุสลตฺตา ขีณาสวานํ น โหตีติฯ</p>


<p>ตตฺถ  สิยา – ‘‘น มิทฺธํ อกุสลํฯ กสฺมา? รูปตฺตาฯ รูปญฺหิ อพฺยากตํฯ อิทญฺจ รูปํฯ เตเนเวตฺถ ‘กายสฺส อกลฺลตา อกมฺมญฺญตา’ติ กายคฺคหณํ กต’’นฺติฯ ยทิ ‘กายสฺสา’ติ วุตฺตมเตฺตเนเวตํ รูปํ, กายปสฺสทฺธาทโยปิ ธมฺมา รูปเมว ภเวยฺยุํฯ ‘สุขญฺจ กาเยน ปฎิสํเวเทติ’ (ธ. ส. ๑๖๓; ที. นิ. ๑.๒๓๐) ‘กาเยน เจว ปรมสจฺจํ สจฺฉิกโรตี’ติ (ม. นิ. ๒.๑๘๓; อ. นิ. ๔.๑๑๓) สุขปฎิสํเวทนปรมตฺถสจฺจสจฺฉิกรณานิปิ รูปกาเยเนว สิยุํฯ ตสฺมา น วตฺตพฺพเมตํ ‘รูปํ มิทฺธ’นฺติฯ นามกาโย เหตฺถ กาโย นามฯ ยทิ นามกาโย, อถ กสฺมา ‘โสปฺปํ ปจลายิกา’ติ วุตฺตํ? น หิ นามกาโย สุปติ, น จ ปจลายตีติฯ ‘ลิงฺคาทีนิ วิย อินฺทฺริยสฺส, ตสฺส ผลตฺตาฯ ยถา หิ ‘อิตฺถิลิงฺคํ อิตฺถินิมิตฺตํ อิตฺถิกุตฺตํ อิตฺถากโปฺป’ติ อิมานิ ลิงฺคาทีนิ อิตฺถินฺทฺริยสฺส ผลตฺตา วุตฺตานิ, เอวํ อิมสฺสาปิ นามกายเคลญฺญสงฺขาตสฺส มิทฺธสฺส ผลตฺตา โสปฺปาทีนิ วุตฺตานิฯ มิเทฺธ หิ สติ ตานิ โหนฺตีติฯ ผลูปจาเรน, มิทฺธํ อรูปมฺปิ สมานํ ‘โสปฺปํ ปจลายิกา สุปนา สุปิตตฺต’นฺติ วุตฺตํฯ</p>


<p>‘อกฺขิทลาทีนํ ปจลภาวํ กโรตีติ ปจลายิกา’ติ วจนเตฺถนาปิ จายมโตฺถ สาธิโตเยวาติ น รูปํ มิทฺธํฯ โอนาหาทีหิปิ จสฺส อรูปภาโว ทีปิโตเยวฯ น หิ รูปํ นามกายสฺส ‘โอนาโห ปริโยนาโห อโนฺตสโมโรโธ’ โหตีติฯ ‘นนุ จ อิมินาว การเณเนตํ รูปํ? น หิ อรูปํ กสฺสจิ โอนาโห, น ปริโยนาโห, น อโนฺตสโมโรโธ โหตี’ติฯ ยทิ เอวํ, อาวรณมฺปิ น ภเวยฺยฯ ตสฺมาฯ ยถา กามจฺฉนฺทาทโย อรูปธมฺมา อาวรณเฎฺฐน นีวรณา, เอวํ อิมสฺสาปิ โอนาหนาทิอเตฺถน โอนาหาทิตา เวทิตพฺพาฯ อปิจ ‘‘ปญฺจ นีวรเณ ปหาย เจตโส อุปกฺกิเลเส ปญฺญาย ทุพฺพลีกรเณ’’ติ (ที. นิ. ๒.๑๔๖; สํ. นิ. ๕.๒๓๓) วจนโตเปตํ อรูปํฯ น หิ  รูปํ จิตฺตุปกฺกิเลโส, น ปญฺญาย ทุพฺพลีกรณํ โหตีติฯ</p>


<p>กสฺมา  น โหติ? นนุ วุตฺตํ –</p>

</p>


<p>อปรมฺปิ  วุตฺตํ ‘‘ฉ โขเม, คหปติปุตฺต, อาทีนวา สุราเมรยมชฺชปมาทฎฺฐานานุโยเค – สนฺทิฎฺฐิกา ธนชานิ, กลหปฺปวฑฺฒนี, โรคานํ อายตนํ, อกิตฺติสญฺชนนี, โกปีนนิทํสนี, ปญฺญาย ทุพฺพลีกรณีเตฺวว ฉฎฺฐํ ปทํ ภวตี’’ติ (ที. นิ. ๓.๒๔๘)ฯ ปจฺจกฺขโตปิ เจตํ สิทฺธเมวฯ ยถา มเชฺช อุทรคเต, จิตฺตํ สํกิลิสฺสติ, ปญฺญา ทุพฺพลา โหติ, ตสฺมา มชฺชํ วิย มิทฺธมฺปิ จิตฺตสํกิเลโส เจว ปญฺญาย ทุพฺพลีกรณญฺจ สิยาติฯ น, ปจฺจยนิเทฺทสโตฯ ยทิ หิ มชฺชํ สํกิเลโส ภเวยฺย, โส ‘‘อิเม ปญฺจ นีวรเณ ปหาย เจตโส อุปกฺกิเลเส’’ติ (ม. นิ. ๑.๒๙๗) วา, ‘‘เอวเมว โข, ภิกฺขเว, ปญฺจิเม จิตฺตสฺส อุปกฺกิเลสา, เยหิ อุปกฺกิเลเสหิ อุปกฺกิลิฎฺฐํ จิตฺตํ น เจว มุทุ โหติ, น จ กมฺมนิยํ, น จ ปภสฺสรํ, ปภงฺคุ จ, น จ สมฺมา สมาธิยติ อาสวานํ ขยายฯ กตเม ปญฺจ? กามจฺฉโนฺท, ภิกฺขเว, จิตฺตสฺส อุปกฺกิเลโส’’ติ (สํ. นิ. ๕.๒๑๔) วา, ‘‘กตเม จ, ภิกฺขเว, จิตฺตสฺส อุปกฺกิเลสา? อภิชฺฌา วิสมโลโภ จิตฺตสฺส อุปกฺกิเลโส’’ติ (ม. นิ. ๑.๗๑) วา – เอวมาทีสุ อุปกฺกิเลสนิเทฺทเสสุ นิเทฺทสํ อาคเจฺฉยฺยฯ ยสฺมา ปน ตสฺมิํ ปีเต อุปกฺกิเลสา อุปฺปชฺชนฺติ เย จิตฺตสํกิเลสา เจว ปญฺญาย จ ทุพฺพลีกรณา โหนฺติ, ตสฺมา ตํ เตสํ ปจฺจยตฺตา ปจฺจยนิเทฺทสโต เอวํ วุตฺตํฯ มิทฺธํ ปน สยเมว จิตฺตสฺส สํกิเลโส เจว ปญฺญาย ทุพฺพลีกรณญฺจาติ อรูปเมว มิทฺธํฯ</p>


<p>กิญฺจ ภิโยฺย? สมฺปโยควจนโตฯ ‘‘ถินมิทฺธนีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจา’’ติ (ธ. ส. ๑๑๗๖) หิ วุตฺตํฯ ตสฺมา สมฺปโยควจนโต นยิทํ รูปํฯ น หิ รูปํ สมฺปยุตฺตสงฺขฺยํ ลภตีติฯ อถาปิ สิยา – ‘ยถาลาภวเสเนตํ  วุตฺตํฯ ยถา หิ ‘‘สิปฺปิสมฺพุกมฺปิ สกฺขรกถลมฺปิ มจฺฉคุมฺพมฺปิ จรนฺตมฺปิ ติฎฺฐนฺตมฺปี’’ติ (ที. นิ. ๑.๒๔๙; ม. นิ. ๑.๔๓๓) เอวํ เอกโต กตฺวา ยถาลาภวเสน วุตฺตํฯ สกฺขรกถลญฺหิ ติฎฺฐติ เยว น จรติ, อิตรทฺวยํ ติฎฺฐติปิ จรติปิฯ เอวมิธาปิ มิทฺธํ นีวรณเมว, น สมฺปยุตฺตํ , ถินํ นีวรณมฺปิ สมฺปยุตฺตมฺปีติ สพฺพํ เอกโต กตฺวา ยถาลาภวเสน ‘‘นีวรณเญฺจว นีวรณสมฺปยุตฺตญฺจา’’ติ วุตฺตํฯ มิทฺธํ ปน ยถา สกฺขรกถลํ ติฎฺฐเตว น จรติ, เอวํ นีวรณเมว, น สมฺปยุตฺตํฯ ตสฺมา รูปเมว มิทฺธนฺติฯ น, รูปภาวาสิทฺธิโตฯ สกฺขรกถลญฺหิ น จรตีติ วินาปิ สุเตฺตน สิทฺธํฯ ตสฺมา ตตฺถ ยถาลาภวเสนโตฺถ โหตุ ฯ มิทฺธํ ปน รูปนฺติ อสิทฺธเมตํฯ น สกฺกา ตสฺส อิมินา สุเตฺตน รูปภาโว สาเธตุนฺติ มิทฺธสฺส รูปภาวาสิทฺธิโต น อิทํ ยถาลาภวเสน วุตฺตนฺติ อรูปเมว มิทฺธํฯ</p>


<p>กิญฺจ ภิโยฺย? ‘จตฺตตฺตา’ติอาทิวจนโตฯ วิภงฺคสฺมิญฺหิ ‘‘วิคตถินมิโทฺธติ ตสฺส ถินมิทฺธสฺส จตฺตตฺตา วนฺตตฺตา มุตฺตตฺตา ปหีนตฺตา ปฎินิสฺสฎฺฐตฺตา, เตน วุจฺจติ วิคตถินมิโทฺธ’’ติ (วิภ. ๕๔๗) จ, ‘‘อิทํ จิตฺตํ อิมมฺหา ถินมิทฺธา โสเธติ วิโสเธติ ปริโสเธติ โมเจติ วิโมเจติ ปริโมเจติ, เตน วุจฺจติ ถินมิทฺธา จิตฺตํ ปริโสเธติ’’ จาติ (วิภ. ๕๕๑) – เอวํ ‘จตฺตตฺตา’ติอาทิ วุตฺตํฯ น จ ‘รูปํ’ เอวํ วุจฺจติ, ตสฺมาปิ อรูปเมว มิทฺธนฺติฯ น, จิตฺตชสฺสาสมฺภววจนโตฯ ติวิธญฺหิ มิทฺธํ – จิตฺตชํ อุตุชํ อาหารชญฺจฯ ตสฺมา ยํ ตตฺถ จิตฺตชํ ตสฺส วิภเงฺค ฌานจิเตฺตหิ อสมฺภโว วุโตฺต, น อรูปภาโว สาธิโตติ รูปเมว มิทฺธนฺติฯ น, รูปภาวาสิทฺธิโตวฯ มิทฺธสฺส หิ รูปภาเว สิเทฺธ สกฺกา เอตํ ลทฺธุํฯ ตตฺถ จิตฺตชสฺสาสมฺภโว วุโตฺตฯ โส เอว จ น สิชฺฌตีติ อรูปเมว มิทฺธํฯ</p>


<p>กิญฺจ ภิโยฺย? ปหานวจนโตฯ ภควตา หิ ‘‘ฉ, ภิกฺขเว, ธเมฺม ปหาย ภโพฺพ ปฐมชฺฌานํ  อุปสมฺปชฺช วิหริตุํ; กตเม ฉ? กามจฺฉนฺทํ, พฺยาปาทํ, ถินมิทฺธํ, อุทฺธจฺจํ, กกฺกุจฺจํ, วิจิกิจฺฉํ; กาเมสุ โข ปนสฺส อาทีนโว สมฺมปญฺญาย สุทิโฎฺฐ โหตี’’ติ (อ. นิ. ๖.๗๓) จ, ‘‘อิเม ปญฺจ นีวรเณ ปหาย พลวติยา ปญฺญาย อตฺตตฺถํ วา ปรตฺถํ วา ญสฺสตี’’ติ (อ. นิ. ๕.๕๑) จ อาทีสุ มิทฺธสฺสาปิ ปหานํ วุตฺตํฯ น จ รูปํ ปหาตพฺพํฯ ยถาห – ‘‘รูปกฺขโนฺธ อภิเญฺญโยฺย, ปริเญฺญโยฺย, น ปหาตโพฺพ, น ภาเวตโพฺพ น สจฺฉิกาตโพฺพ’’ติ (วิภ. ๑๐๓๑) อิมสฺสาปิ ปหานวจนโต อรูปเมว มิทฺธนฺติฯ น, รูปสฺสาปิ ปหานวจนโตฯ ‘‘รูปํ, ภิกฺขเว, น ตุมฺหากํ, ตํ ปชหถา’’ติ (ม. นิ. ๑.๒๔๗; สํ. นิ. ๓.๓๓)ฯ เอตฺถ หิ รูปสฺสาปิ ปหานํ วุตฺตเมวฯ ตสฺมา อการณเมตนฺติฯ น, อญฺญถา วุตฺตตฺตาฯ ตสฺมิญฺหิ สุเตฺต ‘‘โย, ภิกฺขเว, รูเป ฉนฺทราควินโย  ตํ ตตฺถ ปหาน’’นฺติ (สํ. นิ. ๓.๒๕) เอวํ ฉนฺทราคปฺปหานวเสน รูปสฺส ปหานํ วุตฺตํ, น ยถา ‘‘ฉ ธเมฺม ปหาย ปญฺจ นีวรเณ ปหายา’’ติ เอวํ ปหาตพฺพเมว วุตฺตนฺติ, อญฺญถา วุตฺตตฺตา, น รูปํ มิทฺธํฯ ตสฺมา ยาเนตานิ ‘‘โส อิเม ปญฺจ นีวรเณ ปหาย เจตโส  อุปกฺกิเลเส’’ติอาทีนิ สุตฺตานิ วุตฺตานิ, เอเตหิ เจว อเญฺญหิ จ สุเตฺตหิ อรูปเมว มิทฺธนฺติ เวทิตพฺพํฯ ตถา หิ –</p>

 ถินมิทฺธํ อุปฺปชฺชตี’’ติ (สํ. นิ. ๕.๒๑๖) จ, ‘‘เกวโลหายํ, ภิกฺขเว, อกุสลราสิ ยทิทํ ปญฺจ นีวรณา’’ติ (สํ. นิ. ๕.๓๗๑) จ –</p>


<p>เอวมาทีนิ จ อเนกานิ เอตสฺส อรูปภาวโชตกาเนว สุตฺตานิ วุตฺตานิฯ ยสฺมา เจตํ อรูปํ ตสฺมา อารุเปฺปปิ อุปฺปชฺชติฯ วุตฺตเญฺหตํ มหาปกรเณ  – ‘‘นีวรณํ ธมฺมํ ปฎิจฺจ นีวรโณ ธโมฺม อุปฺปชฺชติ, น ปุเรชาตปจฺจยา’’ติ เอตสฺส วิภเงฺค ‘‘อารุเปฺป กามจฺฉนฺทนีวรณํ ปฎิจฺจ ถินมิทฺธํ… อุทฺธจฺจํ อวิชฺชานีวรณ’’นฺติ (ปฎฺฐา. ๓.๘.๘) สพฺพํ วิตฺถาเรตพฺพํฯ ตสฺมา สนฺนิฎฺฐานเมตฺถ คนฺตพฺพํ อรูปเมว มิทฺธนฺติฯ</p>


<p> กุกฺกุจฺจนิเทฺทเส ติอาทีนิ มูลโต กุกฺกุจฺจทสฺสนตฺถํ วุตฺตานิฯ เอวํสญฺญิตาย หิ กเต วีติกเมฺม, นิฎฺฐิเต วตฺถุชฺฌาจาเร, ปุน สญฺชาตสติโนปิ ‘ทุฎฺฐุ มยา กต’นฺติ เอวํ อนุตปฺปมานสฺส ปจฺฉานุตาปวเสเนตํ อุปฺปชฺชติฯ เตน ตํ มูลโต ทเสฺสตุํ ‘อกปฺปิเย กปฺปิยสญฺญิตา’ติอาทิ วุตฺตํฯ ตตฺถ อกปฺปิยโภชนํ กปฺปิยสญฺญี หุตฺวา ปริภุญฺชติ, อกปฺปิยมํสํ กปฺปิยมํสสญฺญี หุตฺวา, อจฺฉมํสํ สูกรมํสนฺติ, ทีปิมํสํ วา มิคมํสนฺติ  ขาทติ; กาเล วีติวเตฺต กาลสญฺญาย, ปวาเรตฺวา อปฺปวาริตสญฺญาย, ปตฺตสฺมิํ รเช ปติเต ปฎิคฺคหิตสญฺญาย ภุญฺชติ – เอวํ ‘อกปฺปิเย กปฺปิยสญฺญาย’ วีติกฺกมํ  กโรติ นามฯ สูกรมํสํ ปน อจฺฉมํสสญฺญาย ขาทมาโน, กาเล จ วิกาลสญฺญาย ภุญฺชมาโน ‘กปฺปิเย อกปฺปิยสญฺญิตาย’ วีติกฺกมํ กโรติ นามฯ อนวชฺชํ ปน กิญฺจิเทว วชฺชสญฺญิตาย, วชฺชญฺจ อนวชฺชสญฺญิตาย กโรโนฺต ‘อนวเชฺช วชฺชสญฺญาย วเชฺช จ อนวชฺชสญฺญาย’ วีติกฺกมํ กโรติ นามฯ ยสฺมา ปเนตํ ‘‘อกตํ วต เม กลฺยาณํ, อกตํ กุสลํ, อกตํ ภีรุตฺตาณํ, กตํ ปาปํ, กตํ ลุทฺทํ, กตํ กิพฺพิส’’นฺติ เอวํ อนวเชฺช วชฺชสญฺญิตายปิ กเต วีติกฺกเม อุปฺปชฺชติ, ตสฺมาสฺส อญฺญมฺปิ วตฺถุํ อนุชานโนฺต นฺติอาทิมาหฯ</p>


<p>ตตฺถ  กุกฺกุจฺจปทํ วุตฺตตฺถเมวฯ กุกฺกุจฺจายนากาโร ฯ กุกฺกุเจฺจน อยิตสฺส ภาโว ติ เอตฺถ กตากตสฺส สาวชฺชานวชฺชสฺส วา อภิมุขคมนํ ‘วิปฺปฎิสาโร’ นามฯ ยสฺมา ปน โส กตํ วา ปาปํ อกตํ น กโรติ, อกตํ วา กลฺยาณํ กตํ น กโรติ, ตสฺมา วิรูโป กุจฺฉิโต วา ปฎิสาโรติ ‘วิปฺปฎิสาโร’ฯ โส ปน เจตโส, น สตฺตสฺสาติ ญาปนตฺถํ ‘เจตโส’ วิปฺปฎิสาโรติ วุตฺตํฯ อยมสฺส สภาวนิเทฺทโสฯ อุปฺปชฺชมานํ ปน กุกฺกุจฺจํ อารคฺคมิว กํสปตฺตํ มนํ วิลิขมานเมว อุปฺปชฺชติ, ตสฺมา ติ วุตฺตํฯ อยมสฺส กิจฺจนิเทฺทโสฯ ยํ ปน วินเย ‘‘อถ โข อายสฺมา สาริปุโตฺต ภควตา ปฎิกฺขิตฺตํ อนุวสิตฺวา อนุวสิตฺวา อาวสถปิณฺฑํ ปริภุญฺชิตุ’’นฺติ กุกฺกุจฺจายโนฺต น ปฎิคฺคเหสีติ (ปาจิ. ๒๐๔) กุกฺกุจฺจํ อาคตํ, น ตํ นีวรณํฯ น หิ อรหโต ‘ทุฎฺฐุ มยา อิทํ กต’นฺติ เอวํ อนุตาโป อตฺถิฯ นีวรณปติรูปกํ ปเนตํ ‘กปฺปติ น กปฺปตี’ติ วีมํสนสงฺขาตํ วินยกุกฺกุจฺจํ นามฯ</p>


<p> ติ ปทสฺส นิเทฺทเส ยสฺมา ถินมิทฺธํ อญฺญมญฺญํ น วิชหติ, ตสฺมา ติ อภินฺทิตฺวา วุตฺตํฯ ยสฺมา ปน อุทฺธเจฺจ สติปิ กุกฺกุจฺจสฺส อภาวา กุกฺกุเจฺจน วินาปิ อุทฺธจฺจํ อุปฺปชฺชติ, ตสฺมา ตํ ภินฺทิตฺวา วุตฺตํฯ ยญฺจ เยน สมฺปโยคํ น คจฺฉติ, ตํ น โยชิตนฺติ เวทิตพฺพํฯ</p>


<p>อิเม   ปน นีวรเณ กิเลสปฎิปาฎิยาปิ อาหริตุํ วฎฺฎติ มคฺคปฎิปาฎิยาปิฯ กิเลสปฎิปาฎิยา กามจฺฉนฺทพฺยาปาทา อนาคามิมเคฺคน ปหียนฺติ, ถินมิทฺธุทฺธจฺจานิ อรหตฺตมเคฺคน, กุกฺกุจฺจวิจิกิจฺฉา โสตาปตฺติมเคฺคน, อวิชฺชา อรหตฺตมเคฺคนฯ มคฺคปฎิปาฎิยา โสตาปตฺติมเคฺคน กุกฺกุจฺจวิจิกิจฺฉา ปหียนฺติ, อนาคามิมเคฺคน กามจฺฉนฺทพฺยาปาทา, อรหตฺตมเคฺคน ถินมิทฺธุทฺธจฺจาวิชฺชาติฯ</p>


<p> ปรามาสโคจฺฉเก  ติ ปุจฺฉาสภาเคน พหุวจนํ กตํฯ</p>


<p> อุปาทานนิเทฺทเส วตฺถุสงฺขาตํ กามํ อุปาทิยตีติ  กาโม จ โส อุปาทานญฺจาติปิ กามุปาทานํฯ นฺติ ทฬฺหคฺคหณํฯ ทฬฺหโตฺถ หิ เอตฺถ อุปสโทฺท อุปายาสอุปกฎฺฐาทีสุ วิยฯ ตถา ทิฎฺฐิ จ สา อุปาทานญฺจาติ ฯ ทิฎฺฐิํ อุปาทิยตีติ ทิฎฺฐุปาทานํฯ ‘สสฺสโต อตฺตา จ โลโก จา’ติอาทีสุ (ที. นิ. ๑.๓๑) หิ ปุริมทิฎฺฐิํ อุตฺตรทิฎฺฐิ อุปาทิยหิฯ ตถา สีลพฺพตํ อุปาทิยตีติ ฯ สีลพฺพตญฺจ ตํ อุปาทานญฺจาติปิ สีลพฺพตุปาทานํฯ โคสีลโควตาทีนิ หิ ‘เอวํ สุทฺธี’ติ อภินิเวสโต สยเมว อุปาทานานิฯ ตถา, วทนฺติ เอเตนาติ ‘วาโท’; อุปาทิยนฺติ เอเตนาติ ‘อุปาทานํ’ฯ กิํ วทนฺติ, อุปาทิยนฺติ วา? อตฺตานํฯ อตฺตโน วาทุปาทานํ  ‘อตฺตวาทมตฺตเมว วา อตฺตา’ติ อุปาทิยนฺติ เอเตนาติ อตฺตวาทุปาทานํฯ</p>


<p> ติ เอตฺถาปิ วตฺถุกามาว อนวเสสโต กามาติ อธิเปฺปตาฯ ตสฺมา วตฺถุกาเมสุ กามจฺฉโนฺท อิธ กามุปาทานนฺติ อนาคามิโนปิ ตํ สิทฺธํ โหติฯ ปญฺจกามคุณวตฺถุโก ปนสฺส กามราโคว นตฺถีติฯ</p>


<p> ทิฎฺฐุปาทานนิเทฺทเส นฺติฯ ทินฺนํ นาม อตฺถิ, สกฺกา กสฺสจิ กิญฺจิ ทาตุนฺติ ชานาติ; ทินฺนสฺส ปน ผลํ วิปาโก นตฺถีติ คณฺหาติฯ นฺติฯ ยิฎฺฐํ วุจฺจติ มหายาโคฯ ตํ ยชิตุํ สกฺกาติ ชานาติ; ยิฎฺฐสฺส ปน ผลํ วิปาโก นตฺถีติ คณฺหาติฯ นฺติ อาหุนปาหุนมงฺคลกิริยาฯ ตํ กาตุํ สกฺกาติ ชานาติ; ตสฺส ปน ผลํ วิปาโก นตฺถีติ  คณฺหาติฯ นฺติ เอตฺถ ทส กุสลกมฺมปถา สุกตกมฺมานิ นามฯ ทส อกุสลกมฺมปถา ทุกฺกฎกมฺมานิ  นามฯ เตสํ อตฺถิภาวํ  ชานาติ ผลํ วิปาโก ปน นตฺถีติ คณฺหาติฯ ติ ปรโลเก ฐิโต อิมํ โลกํ นตฺถีติ คณฺหาติฯ ติ อิธ โลเก ฐิโต ปรโลกํ นตฺถีติ คณฺหาติฯ ติ มาตาปิตูนํ อตฺถิภาวํ ชานาติ, เตสุ กตปจฺจเยน โกจิ ผลํ วิปาโก นตฺถีติ คณฺหาติฯ ติ จวนกอุปปชฺชนกา สตฺตา นตฺถีติ คณฺหาติฯ ติ อนุโลมปฎิปทํ ปฎิปนฺนา ธมฺมิกสมณพฺราหฺมณา โลกสฺมิํ นตฺถีติ คณฺหาติฯ ติ อิมญฺจ โลกํ ปรญฺจ โลกํ อตฺตนาว อภิวิสิเฎฺฐน ญาเณน ญตฺวา ปเวทนสมโตฺถ สพฺพญฺญู พุโทฺธ นาม นตฺถีติ คณฺหาติฯ</p>


<p>อิมานิ ปน อุปาทานานิ กิเลสปฎิปาฎิยาปิ อาหริตุํ วฎฺฎติ มคฺคปฎิปาฎิยาปิฯ กิเลสปฎิปาฎิยา กามุปาทานํ จตูหิ มเคฺคหิ ปหียติ, เสสานิ ตีณิ โสตาปตฺติมเคฺคนฯ มคฺคปฎิปาฎิยา โสตาปตฺติมเคฺคน ทิฎฺฐุปาทานาทีนิ ปหียนฺติ, จตูหิ มเคฺคหิ กามุปาทานนฺติฯ</p>


<p> กิเลสโคจฺฉเก กิเลสา เอว ฯ วสนฺติ วา เอตฺถ อขีณาสวา สตฺตา โลภาทีสุ ปติฎฺฐิตตฺตาติ ฯ กิเลสา จ เต ตปฺปติฎฺฐานํ สตฺตานํ วตฺถูนิ จาติ ฯ ยสฺมา เจตฺถ อนนฺตรปจฺจยาทิภาเวน อุปฺปชฺชมานา กิเลสาปิ วสนฺติ เอว นาม, ตสฺมา กิเลสานํ วตฺถูนีติปิ ‘กิเลสวตฺถูนิ’ฯ</p>


<p> ติ อยํ ปน โลโภ เหตุโคจฺฉเก คนฺถโคจฺฉเก อิมสฺมิํ กิเลสโคจฺฉเกติ ตีสุ ฐาเนสุ อติเรกปทสเตน นิทฺทิโฎฺฐฯ อาสวสํโยชนโอฆโยคนีวรณอุปาทานโคจฺฉเกสุ อฎฺฐหิ อฎฺฐหิ ปเทหิ นิทฺทิโฎฺฐฯ สฺวายํ อติเรกปทสเตน นิทฺทิฎฺฐฎฺฐาเนปิ อฎฺฐหิ อฎฺฐหิ ปเทหิ นิทฺทิฎฺฐฎฺฐาเนปิ นิปฺปเทสโตว คหิโตติ เวทิตโพฺพฯ เตสุ  เหตุคนฺถนีวรณอุปาทานกิเลสโคจฺฉเกสุ จตุมคฺควชฺฌา ตณฺหา เอเกเนว  โกฎฺฐาเสน ฐิตาฯ อาสวสํโยชนโอฆโยเคสุ จตุมคฺควชฺฌาปิ เทฺว โกฎฺฐาสา หุตฺวา ฐิตาฯ กถํ? อาสเวสุ กามาสโว ภวาสโวติ, สํโยชเนสุ กามราคสํโยชนํ ภวราคสํโยชนนฺติ, โอเฆสุ กาโมโฆ ภโวโฆติ, โยเคสุ กามโยโค ภวโยโคติฯ</p>


<p>อิมานิ ปน กิเลสวตฺถูนิ กิเลสปฎิปาฎิยาปิ อาหริตุํ วฎฺฎติ มคฺคปฎิปาฎิยาปิฯ กิเลสปฎิปาฎิยา  โลโภ จตูหิ มเคฺคหิ ปหียติ, โทโส อนาคามิมเคฺคน, โมหมานา อรหตฺตมเคฺคน, ทิฎฺฐิวิจิกิจฺฉา โสตาปตฺติมเคฺคน, ถินาทีนิ อรหตฺตมเคฺคนฯ มคฺคปฎิปาฎิยา โสตาปตฺติมเคฺคน ทิฎฺฐิวิจิกิจฺฉา ปหียนฺติ, อนาคามิมเคฺคน โทโส, อรหตฺตมเคฺคน เสสา สตฺตาติฯ</p>


<p> กามาวจรนิเทฺทเส ติ เหฎฺฐาภาเคนฯ นฺติ วา อคฺคิชาลานํ วา สตฺตานํ วา ทุกฺขเวทนาย วีจิ, อนฺตรํ, ฉิทฺทํ เอตฺถ นตฺถีติ อวีจิฯ สุขสงฺขาโต อโย เอตฺถ นตฺถีติ นิรโยฯ นิรติอเตฺถนปิ นิรสฺสาทเตฺถนปิ นิรโยฯ ติ ตํ อวีจิสงฺขาตํ นิรยํ อนฺตํ กตฺวาฯ ติ อุปริภาเคนฯ ติ ปรนิมฺมิเตสุ กาเมสุ วสํ วตฺตนโต เอวํลทฺธโวหาเร เทเวฯ ติ อโนฺต ปกฺขิปิตฺวาฯ ติ เย เอตสฺมิํ โอกาเสฯ ติ อิมินา ยสฺมา เอตสฺมิํ อนฺตเร อเญฺญปิ จรนฺติ กทาจิ กตฺถจิ สมฺภวโต, ตสฺมา เตสํ อสงฺคณฺหนตฺถํ ‘อวจรา’ติ วุตฺตํฯ เตน เย เอตสฺมิํ อนฺตเร โอคาฬฺหา หุตฺวา จรนฺติ สพฺพตฺถ สทา จ สมฺภวโต, อโธภาเค จรนฺติ อวีจินิรยสฺส เหฎฺฐา ภูตุปาทายปวตฺติภาเวน, เตสํ สงฺคโห กโต โหติฯ เต หิ อวคาฬฺหาว จรนฺติ, อโธภาเคว จรนฺตีติ ติ อิมินา ปน ยสฺมา เอเต เอตฺถาวจรา อญฺญตฺถาปิ อวจรนฺติ, น ปน ตตฺถ ปริยาปนฺนา โหนฺติ, ตสฺมา เตสํ อญฺญตฺถาปิ อวจรนฺตานํ ปริคฺคโห กโต โหติฯ อิทานิ เต เอตฺถ ปริยาปนฺนธเมฺม ราสิสุญฺญตปจฺจยภาวโต  เจว สภาวโต จ ทเสฺสโนฺต ติอาทิมาหฯ</p>


<p> รูปาวจรนิเทฺทเส  นฺติ ปฐมชฺฌานภูมิสงฺขาตํ พฺรหฺมฎฺฐานํฯ เสสเมตฺถ กามาวจรนิเทฺทเส วุตฺตนเยเนว เวทิตพฺพํฯ ติอาทีสุ ปฐมปเทน กุสลชฺฌานํ วุตฺตํ, ทุติเยน วิปากชฺฌานํ, วุตฺตํ ตติเยน กิริยชฺฌานํ วุตฺตนฺติ เวทิตพฺพํฯ</p>


<p> อรูปาวจรนิเทฺทเส ติ อากาสานญฺจายตนสงฺขาตํ ภวํ อุปคเตฯ ทุติยปเทปิ เอเสว นโยฯ เสสํ เหฎฺฐา วุตฺตนเยเนว เวทิตพฺพํฯ</p>


<p> สรณทุกนิเทฺทเส ยฺวายํ ตีสุ อกุสลมูเลสุ โมโห, โส โลภสมฺปยุโตฺต จ โลเภน   โทสสมฺปยุโตฺต จ โทเสน สรโณฯ วิจิกิจฺฉุทฺธจฺจสมฺปยุโตฺต ปน โมโห ทิฎฺฐิสมฺปยุเตฺตน เจว รูปราคอรูปราคสงฺขาเตน จ ราครเณน ปหาเนกฎฺฐภาวโต สรโณ สรโชติ เวทิตโพฺพฯ</p>


<h2>สุตฺตนฺติกทุกนิเกฺขปกถา</h2>
<p> สุตฺตนฺติกทุเกสุ มาติกากถายํ อตฺถโต วิเวจิตตฺตา ยานิ จ เนสํ นิเทฺทสปทานิ เตสมฺปิ เหฎฺฐา วุตฺตนเยเนว สุวิเญฺญยฺยตฺตา เยภุเยฺยน อุตฺตานตฺถานิ เอวฯ อิทํ ปเนตฺถ วิเสสมตฺตํ –  ตาว จกฺขุมา กิร ปุริโส เมฆนฺธกาเร รตฺติํ มคฺคํ ปฎิปชฺชิฯ ตสฺส อนฺธการตาย มโคฺค น ปญฺญายิฯ วิชฺชุ นิจฺฉริตฺวา อนฺธการํ วิทฺธํเสสิฯ อถสฺส อนฺธการวิคมา มโคฺค ปากโฎ อโหสิฯ โส ทุติยมฺปิ คมนํ อภินีหริฯ ทุติยมฺปิ อนฺธกาโร โอตฺถริฯ มโคฺค น ปญฺญายิฯ วิชฺชุ นิจฺฉริตฺวา ตํ วิทฺธํเสสิฯ วิคเต อนฺธกาเร มโคฺค ปากโฎ อโหสิฯ ตติยมฺปิ คมนํ อภินีหริฯ อนฺธกาโร โอตฺถริฯ มโคฺค น ปญฺญายิฯ วิชฺชุ นิจฺฉริตฺวา อนฺธการํ วิทฺธํเสสิฯ</p>


<p>ตตฺถ จกฺขุมโต ปุริสสฺส อนฺธกาเร มคฺคปฎิปชฺชนํ วิย อริยสาวกสฺส โสตาปตฺติมคฺคตฺถาย วิปสฺสนารโมฺภฯ อนฺธกาเร มคฺคสฺส อปญฺญายนกาโล วิย สจฺจจฺฉาทกตมํฯ วิชฺชุยา นิจฺฉริตฺวา อนฺธการสฺส วิทฺธํสิตกาโล วิย โสตาปตฺติมโคฺคภาเสน อุปฺปชฺชิตฺวา สจฺจจฺฉาทกตมสฺส  วิโนทิตกาโลฯ วิคเต อนฺธกาเร มคฺคสฺส ปากฎกาโล วิย  โสตาปตฺติมคฺคสฺส จตุนฺนํ สจฺจานํ ปากฎกาโลฯ มคฺคสฺส ปากฎํ ปน มคฺคสมงฺคิปุคฺคลสฺส ปากฎเมวฯ ทุติยคมนาภินีหาโร วิย สกทาคามิมคฺคตฺถาย วิปสฺสนารโมฺภฯ อนฺธกาเร มคฺคสฺส อปญฺญายนกาโล วิย สจฺจจฺฉาทกตมํฯ ทุติยํ วิชฺชุยา นิจฺฉริตฺวา อนฺธการสฺส วิทฺธํสิตกาโล วิย สกทาคามิมโคฺคภาเสน อุปฺปชฺชิตฺวา สจฺจจฺฉาทกตมสฺส วิโนทิตกาโลฯ วิคเต อนฺธกาเร มคฺคสฺส ปากฎกาโล วิย สกทาคามิมคฺคสฺส จตุนฺนํ สจฺจานํ ปากฎกาโลฯ มคฺคสฺส ปากฎํ ปน มคฺคสมงฺคิปุคฺคลสฺส ปากฎเมวฯ ตติยคมนาภินีหาโร วิย อนาคามิมคฺคตฺถาย วิปสฺสนารโมฺภฯ อนฺธกาเร มคฺคสฺส อปญฺญายนกาโล วิย สจฺจจฺฉาทกตมํฯ ตติยํ วิชฺชุยา นิจฺฉริตฺวา อนฺธการสฺส วิทฺธํสิตกาโล วิย อนาคามิมโคฺคภาเสน อุปฺปชฺชิตฺวา สจฺจจฺฉาทกตมสฺส วิโนทิตกาโลฯ วิคเต  อนฺธกาเร มคฺคสฺส ปากฎกาโล วิย อนาคามิมคฺคสฺส จตุนฺนํ สจฺจานํ ปากฎกาโลฯ มคฺคสฺส ปากฎํ ปน มคฺคสมงฺคิปุคฺคลสฺส ปากฎเมวฯ</p>


<p>วชิรสฺส ปน ปาสาโณ วา มณิ วา อเภโชฺช นาม นตฺถิฯ ยตฺถ ปตติ ตํ วินิวิทฺธเมว โหติฯ วชิรํ เขเปนฺตํ อเสเสตฺวา เขเปติฯ วชิเรน คตมโคฺค นาม ปุน ปากติโก น โหติฯ เอวเมว อรหตฺตมคฺคสฺส อวชฺฌกิเลโส นาม นตฺถิฯ สพฺพกิเลเส วินิวิชฺฌติ วชิรํ วิยฯ อรหตฺตมโคฺคปิ กิเลเส เขเปโนฺต อเสเสตฺวา เขเปติฯ วชิเรน คตมคฺคสฺส ปุน ปากติกตฺตาภาโว วิย อรหตฺตมเคฺคน ปหีนกิเลสานํ ปุน ปจฺจุทาวตฺตนํ นาม นตฺถีติฯ</p>


<p> นิเทฺทเส พาเลสุ อหิริกาโนตฺตปฺปานิ ปากฎานิ, มูลานิ จ เสสานํ พาลธมฺมานํฯ อหิริโก หิ อโนตฺตปฺปี จ น กิญฺจิ อกุสลํ น กโรติ นามาติฯ เอตานิ เทฺว ปฐมํเยว วิสุํ วุตฺตานิฯ สุกฺกปเกฺขปิ อยเมว นโยฯ ตถา กณฺหทุเกฯ</p>


<p> นิเทฺทเส กตตฺตา จ อกตตฺตา จ ตปนํ เวทิตพฺพํฯ   หิ กตตฺตา ตปนฺติ, กายสุจริตาทีนิ อกตตฺตาฯ ตถา หิ ปุคฺคโล ‘กตํ เม กายทุจฺจริต’นฺติ ตปฺปติ, ‘อกตํ เม กายสุจริต’นฺติ ตปฺปติฯ ‘กตํ เม วจีทุจฺจริต’นฺติ ตปฺปติ…เป.… ‘อกตํ เม  มโนสุจริต’นฺติ ตปฺปติฯ อตปนีเยปิ เอเสว นโยฯ กลฺยาณการี หิ ปุคฺคโล ‘กตํ เม กายสุจริต’นฺติ น ตปฺปติ, ‘อกตํ เม กายทุจฺจริต’นฺติ น ตปฺปติ…เป.… ‘อกตํ เม มโนทุจฺจริต’นฺติ น ตปฺปตีติ (อ. นิ. ๒.๓)ฯ</p>


<p> นิเทฺทเส นฺติ สพฺพธมฺมคฺคหณํฯ สงฺขายตีติ  สํกถิยตีติ อโตฺถฯ กินฺติ สํกถิยติ? อหนฺติ มมนฺติ ปโรติ ปรสฺสาติ สโตฺตติ ภาโวติ โปโสติ ปุคฺคโลติ นโรติ มาณโวติ ติโสฺสติ ทโตฺตติ, ‘มโญฺจ ปีฐํ ภิสิ พิโมฺพหนํ’ ‘วิหาโร ปริเวณํ ทฺวารํ วาตปาน’นฺติ เอวํ อเนเกหิ อากาเรหิ สํกถิยตีติ ฯ สมญฺญายตีติ ฯ กินฺติ สมญฺญายติ? ‘อหนฺติ…เป.… วาตปาน’นฺติ สมญฺญายตีติ  ‘สมญฺญา’ฯ ปญฺญาปิยตีติ ฯ โวหริยตีติ ฯ กินฺติ โวหริยติ? ‘อห’นฺติ…เป.… ‘วาตปาน’นฺติ โวหริยตีติ โวหาโรฯ</p>


<p>นฺติ จตุพฺพิธํ นามํ – สามญฺญนามํ คุณนามํ กิตฺติมนามํ โอปปาติกนามนฺติฯ ตตฺถ ปฐมกปฺปิเกสุ มหาชเนน สมฺมนฺนิตฺวา ฐปิตตฺตา มหาสมฺมโตติ รโญฺญ นามํ ‘สามญฺญนามํ’ นามฯ ยํ สนฺธาย วุตฺตํ – ‘‘มหาชนสมฺมโตติ โข, วาเสฎฺฐ, มหาสมฺมโต เตฺวว ปฐมํ อกฺขรํ อุปนิพฺพตฺต’’นฺติ (ที. นิ. ๓.๑๓๑)ฯ ธมฺมกถิโก  ปํสุกูลิโก วินยธโร เตปิฎโก สโทฺธ ปสโนฺนติ เอวรูปํ คุณโต อาคตนามํ ‘คุณนามํ’ นามฯ ภควา อรหํ สมฺมาสมฺพุโทฺธติอาทีนิปิ ตถาคตสฺส อเนกานิ นามสตานิ คุณนามาเนวฯ เตน วุตฺตํ –</p>


<p>
‘‘อสเงฺขฺยยฺยานิ นามานิ, สคุเณน มเหสิโน;  
  
คุเณน นามมุเทฺธยฺยํ, อปิ นามสหสฺสโต’’ติฯ  
</p>
  
<p>ยํ ปน ชาตสฺส กุมารกสฺส นามคฺคหณทิวเส ทกฺขิเณยฺยานํ สกฺการํ กตฺวา สมีเป ฐิตา ญาตกา กเปฺปตฺวา ปกเปฺปตฺวา ‘อยํ อสุโกนามา’ติ นามํ กโรนฺติ, อิทํ ‘กิตฺติมนาม’ นามฯ ยา ปน ปุริมปญฺญตฺติ ปจฺฉิมปญฺญตฺติยํ ปตติ, ปุริมโวหาโร ปจฺฉิมโวหาเร ปตติ, เสยฺยถิทํ – ปุริมกเปฺปปิ จโนฺท จโนฺทเยว นาม, เอตรหิปิ จโนฺทวฯ อตีเต สูริโย… สมุโทฺท… ปถวี… ปพฺพโต ปพฺพโตเยว, นาม, เอตรหิปิ  ปพฺพโตเยวาติ อิทํ ‘โอปปาติกนามํ’ นามฯ อิทํ จตุพฺพิธมฺปิ นามํ เอตฺถ นามเมว โหติฯ</p>


<p>นฺติ นามกรณํฯ นฺติ นามฎฺฐปนํฯ ติ นามนิรุตฺติฯ นฺติ นามพฺยญฺชนํฯ ยสฺมา ปเนตํ อตฺถํ พฺยเญฺชติ ตสฺมา เอวํ วุตฺตํฯ ติ นามาภิลาโปวฯ ติ อธิวจนสฺส โนปถธโมฺม นาม นตฺถิฯ เอกธโมฺม สพฺพธเมฺมสุ นิปตติ, สพฺพธมฺมา เอกธมฺมสฺมิํ นิปตนฺติฯ กถํ? อยญฺหิ นามปญฺญตฺติ เอกธโมฺม, โส สเพฺพสุ จตุภูมกธเมฺมสุ นิปตติฯ สโตฺตปิ สงฺขาโรปิ นามโต มุตฺตโก นาม นตฺถิฯ</p>


<p>อฎวีปพฺพตาทีสุ รุโกฺขปิ ชานปทานํ ภาโรฯ เต หิ ‘อยํ กิํ รุโกฺข นามา’ติ ปุฎฺฐา ‘ขทิโร’ ‘ปลาโส’ติ อตฺตนา ชานนกนามํ กเถนฺติฯ ยสฺส นามํ น ชานนฺติ ตมฺปิ ‘อนามโก’  นามาติ วทนฺติฯ ตมฺปิ ตสฺส นามเธยฺยเมว หุตฺวา ติฎฺฐติฯ สมุเทฺท มจฺฉกจฺฉปาทีสุปิ เอเสว นโยฯ อิตเร เทฺว ทุกา อิมินา สมานตฺถา เอวฯ</p>


<p>   นามกรณเฎฺฐน จ นมนเฎฺฐน จ นามนเฎฺฐน จ ฯ ตตฺถ จตฺตาโร ขนฺธา ตาว  ‘นามํ’ฯ ยถา หิ มหาชนสมฺมตตฺตา มหาสมฺมตสฺส มหาสมฺมโตติ นามํ อโหสิ, ยถา วา มาตาปิตโร ‘อยํ ติโสฺส นาม โหตุ, ผุโสฺส นาม โหตู’ติ เอวํ ปุตฺตสฺส กิตฺติมนามํ กโรนฺติ, ยถา วา ‘ธมฺมกถิโก’ ‘วินยธโร’ติ คุณโต นามํ อาคจฺฉติ, น เอวํ เวทนาทีนํฯ เวทนาทโย หิ มหาปถวีอาทโย วิย อตฺตโน นามํ กโรนฺตาว อุปฺปชฺชนฺติฯ เตสุ อุปฺปเนฺนสุ เตสํ นามํ อุปฺปนฺนเมว โหติฯ น หิ เวทนํ อุปฺปนฺนํ ‘ตฺวํ เวทนา นาม โหหี’ติ โกจิ ภณติฯ น จ ตสฺสา นามคฺคหณกิจฺจํ อตฺถิฯ ยถา ปถวิยา อุปฺปนฺนาย ‘ตฺวํ ปถวี นาม โหหี’ติ นามคฺคหณกิจฺจํ นตฺถิ, จกฺกวาฬสิเนรุจนฺทิมสูริยนกฺขเตฺตสุ อุปฺปเนฺนสุ ‘ตฺวํ จกฺกวาฬํ นาม โหหิ ตฺวํ นกฺขตฺตํ นาม โหหี’ติ นามคฺคหณกิจฺจํ นตฺถิ, นามํ อุปฺปนฺนเมว โหติ, โอปปาติกปญฺญตฺติยํ นิปตติ, เอวํ เวทนาย อุปฺปนฺนาย ‘ตฺวํ เวทนา นาม โหหี’ติ นามคฺคหณกิจฺจํ นตฺถิฯ ตาย  อุปฺปนฺนาย เวทนาติ นามํ อุปฺปนฺนเมว โหติฯ โอปปาติกปญฺญตฺติยํ นิปตติฯ สญฺญาทีสุปิ เอเสว นโยฯ อตีเตปิ หิ เวทนา เวทนาเยว, สญฺญา… สงฺขารา… วิญฺญาณํ วิญฺญาณเมวฯ อนาคเตปิ, ปจฺจุปฺปเนฺนปิฯ นิพฺพานํ ปน สทาปิ นิพฺพานเมวาติฯ ‘นามกรณเฎฺฐน’ นามํฯ</p>


<p> เจตฺถ จตฺตาโร ขนฺธา นามํฯ เต หิ อารมฺมณาภิมุขา นมนฺติฯ  สพฺพมฺปิ นามํฯ จตฺตาโร หิ ขนฺธา อารมฺมเณ อญฺญมญฺญํ นาเมนฺติฯ นิพฺพานํ อารมฺมณาธิปติปจฺจยตาย อตฺตนิ อนวชฺชธเมฺม นาเมติฯ</p>


<p> อวิชฺชาภวตณฺหา วฎฺฎมูลสมุทาจารทสฺสนตฺถํ คหิตาฯ</p>


<p> ติ ขนฺธปญฺจกํ อตฺตา จ โลโก จาติ คเหตฺวา ‘ตํ ภวิสฺสตี’ติ คหณากาเรน นิวิฎฺฐา ฯ ทุติยา ติ อากาเรน นิวิฎฺฐา อุเจฺฉททิฎฺฐิฯ</p>


<p>    ติ อตีตโกฎฺฐาสํ อารมฺมณํ กริตฺวาฯ อิมินา พฺรหฺมชาเล อาคตา อฎฺฐารส ปุพฺพนฺตานุทิฎฺฐิโย คหิตาฯ ติ อนาคตโกฎฺฐาสํ อารมฺมณํ กริตฺวาฯ อิมินา ตเตฺถว อาคตา จตุจตฺตาลีส อปรนฺตานุทิฎฺฐิโย คหิตาฯ</p>


<p> โทวจสฺสตานิเทฺทเส ติ สหธมฺมิกํ นาม ยํ ภควตา ปญฺญตฺตํ สิกฺขาปทํ, ตสฺมิํ วตฺถุํ ทเสฺสตฺวา อาปตฺติํ อาโรเปตฺวา ‘อิทํ นาม ตฺวํ อาปตฺติํ อาปโนฺน, อิงฺฆ เทเสหิ วุฎฺฐาหิ ปฎิกโรหี’ติ วุจฺจมาเนฯ นฺติอาทีสุ เอวํ โจทิยมานสฺส ปฎิโจทนาย วา อปฺปทกฺขิณคาหิตาย วา ทุพฺพจสฺส กมฺมํ โทวจสฺสายํฯ ตเทว โทวจสฺสนฺติปิ วุจฺจติฯ ตสฺส ภาโว ฯ อิตรํ ตเสฺสว เววจนํฯ ติ วิโลมคาหิตาฯ วิโลมคหณสงฺขาเตน วิปจฺจนีเกน สาตํ อสฺสาติ วิปจฺจนีกสาโตฯ ‘ปฎาณิกคหณํ คเหตฺวา เอกปเทเนว ตํ นิสฺสทฺทมกาสิ’นฺติ สุขํ ปฎิลภนฺตเสฺสตํ อธิวจนํฯ ตสฺส ภาโว ฯ โอวาทํ อนาทิยนวเสน อนาทรสฺส ภาโว ฯ อิตรํ ตเสฺสว เววจนํฯ อนาทิยนากาโร วา ฯ ครุวาสํ อวสนวเสน อุปฺปโนฺน อคารวภาโว ฯ สเชฎฺฐกวาสํ อวสนวเสน อุปฺปโนฺน อปฺปฎิสฺสวภาโว ติ อยํ  เอวรูปา โทวจสฺสตา นาม วุจฺจติฯ อตฺถโต ปเนสา เตนากาเรน ปวตฺตา จตฺตาโร ขนฺธา, สงฺขารกฺขโนฺธเยว วาติฯ ปิ เอเสว นโยฯ โทวจสฺสตา ปาปมิตฺตตาทโย หิ วิสุํ เจตสิกธมฺมา นาม นตฺถิฯ</p>


<p> นตฺถิ  เอเตสํ สทฺธาติ  พุทฺธาทีนิ วตฺถูนิ น สทฺทหนฺตีติ อโตฺถฯ ติ สีลสฺส ทุนฺนามํ นตฺถิ, นิสฺสีลาติ อโตฺถฯ ติ สุตรหิตาฯ ปญฺจ มจฺฉริยานิ เอเตสํ อตฺถีติ ติ นิปฺปญฺญาฯ เสวนกวเสน ฯ พลวเสวนา ฯ สพฺพโตภาเคน เสวนา ฯ อุปสคฺควเสน วา ปทํ วฑฺฒิตํฯ ตีหิปิ เสวนาว กถิตาฯ ติ อุปสงฺกมนาฯ ติ สพฺพโตภาเคน ภชนาฯ อุปสคฺควเสน วา ปทํ วฑฺฒิตํฯ ติ ทฬฺหภตฺติฯ ติ สพฺพโตภาเคน ภตฺติฯ อุปสคฺควเสน วา ปทํ วฑฺฒิตํฯ ทฺวีหิปิ ทฬฺหภตฺติ เอว กถิตาฯ ติ เตสุ ปุคฺคเลสุ กาเยน เจว จิเตฺตน จ สมฺปวงฺกภาโว; ตนฺนินฺนตา ตโปฺปณตา ตปฺปพฺภารตาติ อโตฺถฯ</p>


<p> โสวจสฺสตาทุกนิเทฺทโสปิ วุตฺตปฎิปกฺขนเยน เวทิตโพฺพฯ</p>


<p>   ติ มาติกานิเทฺทเสน ‘ปาราชิกํ สงฺฆาทิเสสํ ปาจิตฺติยํ ปาฎิเทสนียํ ทุกฺกฎ’นฺติ อิมา ปญฺจ อาปตฺติโยฯ ติ วินยนิเทฺทเสน ‘ปาราชิกํ สงฺฆาทิเสสํ ถุลฺลจฺจยํ ปาจิตฺติยํ ปาฎิเทสนียํ ทุกฺกฎํ ทุพฺภาสิต’นฺติ อิมา สตฺต อาปตฺติโยฯ ตตฺถ สห วตฺถุนา ตาสํ อาปตฺตีนํ ปริเจฺฉทชานนกปญฺญา  นามฯ สห กมฺมวาจาย อาปตฺติวุฎฺฐานปริเจฺฉทชานนกปญฺญา ปน  นามฯ</p>


<p> สมาปชฺชิตพฺพโต สมาปตฺติฯ สห ปริกเมฺมน อปฺปนาปริเจฺฉทชานนกปญฺญา ปน  นามฯ ‘จเนฺท วา สูริเย วา นกฺขเตฺต วา เอตฺตกํ ฐานํ คเต วุฎฺฐหิสฺสามี’ติ อวิรชฺฌิตฺวา ตสฺมิํเยว สมเย วุฎฺฐานกปญฺญาย อตฺถิตาย  นามฯ</p>


<p> อฎฺฐารสนฺนํ   ธาตูนํ อุคฺคหมนสิการสวนธารณปริเจฺฉทชานนกปญฺญา  นามฯ ตาสํเยว อุคฺคหมนสิการชานนกปญฺญา  นามฯ</p>


<p> ทฺวาทสนฺนํ อายตนานํ อุคฺคหมนสิการสวนธารณปริเจฺฉทชานนกปญฺญา ลตา นามฯ ตีสุปิ วา เอตาสุ กุสลตาสุ อุคฺคโห มนสิกาโร สวนํ สมฺมสนํ ปฎิเวโธ ปจฺจเวกฺขณาติ สพฺพํ วฎฺฎติฯ ตตฺถ สวนอุคฺคหปจฺจเวกฺขณา โลกิยา, ปฎิเวโธ โลกุตฺตโรฯ สมฺมสนมนสิการา โลกิยโลกุตฺตรมิสฺสกาฯ ‘อวิชฺชาปจฺจยา สงฺขารา’ติอาทีนิ (วิภ. อฎฺฐ. ๒๒๕) ปฎิจฺจสมุปฺปาทวิภเงฺค อาวิภวิสฺสนฺติฯ ‘อิมินา ปน ปจฺจเยน อิทํ โหตี’ติ ชานนกปญฺญา  นามฯ</p>


<p> ฐานาฎฺฐานกุสลตาทุกนิเทฺทเส ติ อุภยเมฺปตํ อญฺญมญฺญเววจนํฯ จกฺขุปสาโท หิ รูปํ อารมฺมณํ กตฺวา อุปฺปชฺชนกสฺส จกฺขุวิญฺญาณสฺส เหตุ เจว ปจฺจโย จฯ ตถา โสตปสาทาทโย โสตวิญฺญาณาทีนํ, อมฺพพีชาทีนิ จ อมฺพผลาทีนํฯ ทุติยนเย ติ วิสภาคปจฺจยธมฺมานํ นิทสฺสนํฯ นฺติ วิสภาคปจฺจยสมุปฺปนฺนธมฺมนิทสฺสนํฯ ติ จกฺขุปสาโท สทฺทํ อารมฺมณํ กตฺวา อุปฺปชฺชนกสฺส โสตวิญฺญาณสฺส น เหตุ น ปจฺจโยฯ ตถา โสตปสาทาทโย อวเสสวิญฺญาณาทีนํฯ อมฺพาทโย จ ตาลาทีนํ อุปฺปตฺติยาติ เอวมโตฺถ เวทิตโพฺพฯ</p>


<p> อชฺชวมทฺทวนิเทฺทเส  ติ ปทมตฺตเมว วิเสโสฯ ตสฺสโตฺถ – มานาภาเวน นีจํ จิตฺตํ อสฺสาติ นีจจิโตฺตฯ นีจจิตฺตสฺส ภาโว นีจจิตฺตตาฯ เสสํ จิตฺตุชุกตาจิตฺตมุทุตานํ ปทภาชนีเย อาคตเมวฯ</p>


<p> ขนฺตินิเทฺทเส ขมนกวเสน ฯ ขมนากาโร ฯ อธิวาเสนฺติ เอตาย, อตฺตโน อุปริ อาโรเปตฺวา วาเสนฺติ, น ปฎิพาหนฺติ, น ปจฺจนีกตาย ติฎฺฐนฺตีติ  ฯ อจณฺฑิกสฺส ภาโว ติ อสุโรโป วุจฺจติ น สมฺมาโรปิตตฺตา ทุรุตฺตวจนํฯ ตปฺปฎิปกฺขโต อนสุโรโป สุรุตฺตวาจาติ อโตฺถฯ เอวเมตฺถ ผลูปจาเรน  การณํ นิทฺทิฎฺฐํฯ ติ โสมนสฺสวเสน จิตฺตสฺส สกมนตา, อตฺตโน จิตฺตสภาโวเยว, น พฺยาปนฺนจิตฺตตาติ อโตฺถฯ</p>


<p> โสรจฺจนิเทฺทเส ติ ติวิธํ กายสุจริตํฯ ติ จตุพฺพิธํ วจีสุจริตํฯ กายิกวาจสิโกติ อิมินา กายวจีทฺวารสมุฎฺฐิตํ อาชีวฎฺฐมกสีลํ ปริยาทิยติฯ นฺติ อิทํ ปาปโต สุฎฺฐุ โอรตตฺตา โสรจฺจํ นาม วุจฺจติฯ ติ อิทํ ยสฺมา น เกวลํ กายวาจาเหว อนาจารํ อาจรติ มนสาปิ อาจรติ เอว, ตสฺมา มานสิกสีลํ ปริยาทาย ทเสฺสตุํ วุตฺตํฯ</p>


<p> สาขลฺยนิเทฺทเส ติ ยถา สโทเส รุเกฺข อณฺฑกานิ อุฎฺฐหนฺติ, เอวํ สโทสตาย ขุํสนวมฺภนาทิวจเนหิ อณฺฑกา ชาตาฯ ติ ปูติกา สา ยถา นาม ปูติรุโกฺข กกฺกโส โหติ ปคฺฆริตจุโณฺณ เอวํ กกฺกสา โหติฯ โสตํ ฆํสยมานา วิย ปวิสติฯ เตน วุตฺตํ ‘กกฺกสา’ติฯ ติ ปเรสํ กฎุกา อมนาปา โทสชนนีฯ ติ กุฎิลกณฺฎกสาขา วิย จเมฺมสุ วิชฺฌิตฺวา ปเรสํ อภิสชฺชนี, คนฺตุกามานมฺปิ คนฺตุํ อทตฺวา ลคฺคนการีฯ ติ โกธสฺส อาสนฺนาฯ ติ อปฺปนาสมาธิสฺส วา อุปจารสมาธิสฺส วา อสํวตฺตนิกาฯ อิติ สพฺพาเนเวตานิ สโทสวาจาย เววจนานิฯ ติ อิทํ ผรุสวาจํ อปฺปชหิตฺวา  ฐิตสฺส อนฺตรนฺตเร ปวตฺตาปิ สณฺหวาจา อสณฺหวาจา เอว นามาติ ทีปนตฺถํ วุตฺตํฯ</p>


<p>ติ  เอฬํ วุจฺจติ โทโสฯ นาสฺสา เอฬนฺติ เนฬา; นิโทฺทสาติ อโตฺถฯ ‘‘เนฬโงฺค เสตปจฺฉาโท’’ติ (อุทา. ๖๕; สํ. นิ. ๔.๓๔๗; เปฎโก. ๒๕) เอตฺถ วุตฺตเนฬํ วิยฯ ติ พฺยญฺชนมธุรตาย กณฺณานํ สุขา, สูจิวิชฺฌนํ วิย กณฺณสูลํ น ชเนติฯ อตฺถมธุรตาย สรีเร โกปํ อชเนตฺวา เปมํ ชเนตีติ ฯ หทยํ คจฺฉติ, อปฺปฎิหญฺญมานา สุเขน จิตฺตํ ปวิสตีติ ฯ คุณปริปุณฺณตาย ปุเร ภวาติ ฯ ปุเร สํวฑฺฒนารี วิย สุกุมาราติปิ โปรีฯ ปุรสฺส เอสาติปิ โปรี; นครวาสีนํ กถาติ อโตฺถฯ นครวาสิโน หิ  ยุตฺตกถา โหนฺติฯ ปิติมตฺตํ ปิตาติ ภาติมตฺตํ ภาตาติ วทนฺติฯ เอวรูปี กถา พหุโน ชนสฺส กนฺตา โหตีติ ฯ กนฺตภาเวเนว พหุโน ชนสฺส มนาปา จิตฺตวุฑฺฒิกราติ ติ ยา ตสฺมิํ ปุคฺคเลฯ ติ มฎฺฐวาจตาฯ ติ มุทุวาจตาฯ ติ อกกฺขฬวาจตาฯ</p>


<p> ปฎิสนฺถารนิเทฺทเส ติ อามิสอลาเภน อตฺตนา สห ปเรสํ ฉิทฺทํ ยถา ปิหิตํ โหติ ปฎิจฺฉนฺนํ เอวํ อามิเสน ปฎิสนฺถรณํฯ ติ ธมฺมสฺส อปฺปฎิลาเภน อตฺตนา สห ปเรสํ ฉิทฺทํ ยถา ปิหิตํ โหติ ปฎิจฺฉนฺนํ, เอวํ ธเมฺมน ปฎิสนฺถรณํฯ ติ เทฺวเยว หิ โลกสนฺนิวาสสฺส ฉิทฺทานิ, เตสํ ปฎิสนฺถารโก โหติฯ อามิสปฎิสนฺถาเรน วา ธมฺมปฎิสนฺถาเรน วาติ อิมินา ทุวิเธน ปฎิสนฺถาเรน ปฎิสนฺถารโก โหติ, ปฎิสนฺถรติ, นิรนฺตรํ กโรติฯ</p>


<p>ตตฺรายํ อาทิโต ปฎฺฐาย กถา – ปฎิสนฺถารเกน หิ ภิกฺขุนา อาคนฺตุกํ อาคจฺฉนฺตํ ทิสฺวาว ปจฺจุคฺคนฺตฺวา ปตฺตจีวรํ  คเหตพฺพํ, อาสนํ ทาตพฺพํ, ตาลวเณฺฎน พีชิตพฺพํ, ปาทา โธวิตฺวา มเกฺขตพฺพา, สปฺปิผาณิเต สติ เภสชฺชํ ทาตพฺพํ, ปานีเยน ปุจฺฉิตโพฺพ, อาวาโส ปฎิชคฺคิตโพฺพฯ เอวํ เอกเทเสน อามิสปฎิสนฺถาโร กโต นาม โหติฯ</p>


<p>สายํ ปน นวกตเรปิ อตฺตโน อุปฎฺฐานํ อนาคเตเยว, ตสฺส สนฺติกํ คนฺตฺวา นิสีทิตฺวา อวิสเย อปุจฺฉิตฺวา ตสฺส วิสเย ปโญฺห ปุจฺฉิตโพฺพฯ ‘ตุเมฺห กตรภาณกา’ติ อปุจฺฉิตฺวา ตุมฺหากํ ‘อาจริยุปชฺฌายา กตรํ คนฺถํ วฬเญฺชนฺตี’ติ ปุจฺฉิตฺวา ปโหนกฎฺฐาเน ปโญฺห ปุจฺฉิตโพฺพฯ สเจ กเถตุํ สโกฺกติ อิเจฺจตํ กุสลํฯ โน เจ สโกฺกติ สยํ กเถตฺวา ทาตพฺพํฯ เอวํ เอกเทเสน ธมฺมปฎิสนฺถาโร กโต นาม โหติฯ</p>


<p>สเจ  อตฺตโน สนฺติเก วสติ ตํ อาทาย นิพทฺธํ ปิณฺฑาย จริตพฺพํฯ สเจ คนฺตุกาโม โหติ ปุนทิวเส คมนสภาเคน ตํ อาทาย เอกสฺมิํ คาเม ปิณฺฑาย จริตฺวา อุโยฺยเชตโพฺพฯ สเจ อญฺญสฺมิํ ทิสาภาเค ภิกฺขู นิมนฺติตา โหนฺติ ตํ ภิกฺขุํ อิจฺฉมานํ อาทาย คนฺตพฺพํฯ ‘น  มยฺหํ เอสา ทิสา สภาคา’ติ คนฺตุํ อนิจฺฉเนฺต เสสภิกฺขู เปเสตฺวา ตํ อาทาย ปิณฺฑาย จริตพฺพํฯ อตฺตนา ลทฺธามิสํ ตสฺส ทาตพฺพํฯ เอวํ ‘อามิสปฎิสนฺถาโร’ กโต นาม โหติฯ</p>


<p>อามิสปฎิสนฺถารเกน ปน อตฺตนา ลทฺธํ กสฺส ทาตพฺพนฺติ? อาคนฺตุกสฺส ตาว ทาตพฺพํฯ สเจ คิลาโน วา อวสฺสิโก วา อตฺถิ, เตสมฺปิ ทาตพฺพํฯ อาจริยุปชฺฌายานํ ทาตพฺพํฯ ภณฺฑคาหกสฺส ทาตพฺพํฯ สาราณียธมฺมปูรเกน ปน สตวารมฺปิ สหสฺสวารมฺปิ อาคตาคตานํ เถราสนโต ปฎฺฐาย ทาตพฺพํฯ ปฎิสนฺถารเกน ปน เยน เยน น ลทฺธํ, ตสฺส ตสฺส ทาตพฺพํฯ พหิคามํ นิกฺขมิตฺวา ชิณฺณกํ วา อนาถํ ภิกฺขุํ วา ภิกฺขุนิํ วา ทิสฺวา เตสมฺปิ ทาตพฺพํฯ</p>


<p>ตตฺริทํ วตฺถุ – โจเรหิ กิร คุตฺตสาลคาเม ปหเต ตงฺขณเญฺญว เอกา นิโรธโต วุฎฺฐิตา ขีณาสวเตฺถรี ทหรภิกฺขุนิยา ภณฺฑกํ คาหาเปตฺวา มหาชเนน สทฺธิํ มคฺคํ ปฎิปชฺชิตฺวา ฐิตมชฺฌนฺหิเก นกุลนครคามทฺวารํ  ปตฺวา รุกฺขมูเล นิสีทิฯ ตสฺมิํ สมเย กาฬวลฺลิมณฺฑปวาสี มหานาคเตฺถโร นกุลนครคาเม ปิณฺฑาย จริตฺวา นิกฺขโนฺต เถริํ ทิสฺวา ภเตฺตน อาปุจฺฉิฯ สา ‘ปโตฺต เม นตฺถี’ติ อาหฯ เถโร ‘อิมินาว ภุญฺชถา’ติ สห ปเตฺตน อทาสิฯ เถรี ภตฺตกิจฺจํ กตฺวา ปตฺตํ โธวิตฺวา เถรสฺส ทตฺวา อาห – ‘อชฺช ตาว ภิกฺขาจาเรน กิลมิสฺสถ, อิโต ปฎฺฐาย ปน โว ภิกฺขาจารปริตฺตาโส นาม น ภวิสฺสติ, ตาตา’ติฯ ตโต ปฎฺฐาย เถรสฺส อูนกหาปณคฺฆนโก ปิณฺฑปาโต นาม น อุปฺปนฺนปุโพฺพฯ อยํ ‘อามิสปฎิสนฺถาโร’ นามฯ</p>


<p>อิมํ ปฎิสนฺถารํ กตฺวา ภิกฺขุนา สงฺคหปเกฺข ฐตฺวา ตสฺส ภิกฺขุโน กมฺมฎฺฐานํ กเถตพฺพํ, ธโมฺม วาเจตโพฺพ, กุกฺกุจฺจํ วิโนเทตพฺพํ, อุปฺปนฺนํ กิจฺจํ กรณียํ กาตพฺพํ, อพฺภานวุฎฺฐานมานตฺตปริวาสา ทาตพฺพาฯ ปพฺพชฺชารโห ปพฺพาเชตโพฺพ อุปสมฺปทารโห อุปสมฺปาเทตโพฺพฯ ภิกฺขุนิยาปิ อตฺตโน สนฺติเก อุปสมฺปทํ อากงฺขมานาย กมฺมวาจํ กาตุํ วฎฺฎติฯ อยํ ‘ธมฺมปฎิสนฺถาโร’ นามฯ</p>


<p>อิเมหิ   ทฺวีหิ ปฎิสนฺถาเรหิ ปฎิสนฺถารโก ภิกฺขุ อนุปฺปนฺนํ ลาภํ อุปฺปาเทติ, อุปฺปนฺนํ ถาวรํ กโรติ, สภยฎฺฐาเน อตฺตโน ชีวิตํ รกฺขติ โจรนาครโญฺญ ปตฺตคฺคหณหเตฺถเนว อคฺคํ คเหตฺวา ปเตฺตเนว ภตฺตํ อากิรโนฺต เถโร วิยฯ อลทฺธลาภุปฺปาทเน ปน อิโต ปลายิตฺวา ปรตีรํ คเตน มหานาครญฺญา เอกสฺส เถรสฺส สนฺติเก สงฺคหํ ลภิตฺวา ปุน อาคนฺตฺวา รเชฺช ปติฎฺฐิเตน เสตมฺพงฺคเณ ยาวชีวํ ปวตฺติตํ มหาเภสชฺชทานวตฺถุ กเถตพฺพํฯ อุปฺปนฺนลาภถาวรกรเณ ทีฆภาณกอภยเตฺถรสฺส หตฺถโต ปฎิสนฺถารํ ลภิตฺวา เจติยปพฺพเต โจเรหิ ภณฺฑกสฺส อวิลุตฺตภาเว วตฺถุ กเถตพฺพํฯ</p>


<p> อินฺทฺริเยสุ อคุตฺตทฺวารตานิเทฺทเส ติ การณวเสน จกฺขูติ ลทฺธโวหาเรน รูปทสฺสนสมเตฺถน  จกฺขุวิญฺญาเณน รูปํ ทิสฺวาฯ โปราณา ปนาหุ – ‘‘จกฺขุ รูปํ น ปสฺสติ, อจิตฺตกตฺตา; จิตฺตํ น ปสฺสติ, อจกฺขุกตฺตา; ทฺวารารมฺมณสงฺฆฎฺฎเนน ปน ปสาทวตฺถุเกน จิเตฺตน ปสฺสติฯ อีทิสี ปเนสา ‘ธนุนา วิชฺชตี’ติอาทีสุ วิย สสมฺภารกถา นาม โหติฯ ตสฺมา จกฺขุวิญฺญาเณน รูปํ ทิสฺวา’’ติ อยเมเวตฺถ อโตฺถติฯ ติ อิตฺถิปุริสนิมิตฺตํ วา สุภนิมิตฺตาทิกํ วา กิเลสวตฺถุภูตํ นิมิตฺตํ ฉนฺทราควเสน คณฺหาติ, ทิฎฺฐมเตฺตเยว น สณฺฐาติฯ ติ กิเลสานํ อนุพฺยญฺชนโต ปากฎภาวกรณโต อนุพฺยญฺชนนฺติ ลทฺธโวหารํ หตฺถปาทสิตหสิตกถิตอาโลกิตวิโลกิตาทิเภทํ อาการํ คณฺหาติฯ นฺติอาทิมฺหิ ยํการณา ยสฺส จกฺขุนฺทฺริยาสํวรสฺส เหตุ, เอตํ ปุคฺคลํ สติกวาเฎน จกฺขุนฺทฺริยํ อสํวุตํ อปิหิตจกฺขุทฺวารํ หุตฺวา วิหรนฺตํ เอเต อภิชฺฌาทโย ธมฺมา อนฺวาสฺสเวยฺยุํ อนุพเนฺธยฺยุํ อโชฺฌตฺถเรยฺยุํฯ ติ ตสฺส จกฺขุนฺทฺริยสฺส สติกวาเฎน ปิทหนตฺถาย น ปฎิปชฺชติฯ เอวํภูโตเยว จ น รกฺขติ จกฺขุนฺทฺริยํ, น จกฺขุนฺทฺริเย สํวรํ อาปชฺชตีติ วุจฺจติฯ</p>


<p>ตตฺถ กิญฺจาปิ จกฺขุนฺทฺริเย สํวโร วา อสํวโร วา นตฺถิ, น หิ จกฺขุปสาทํ นิสฺสาย สติ วา มุฎฺฐสฺสจฺจํ วา อุปฺปชฺชติฯ อปิจ ยทา รูปารมฺมณํ  จกฺขุสฺส อาปาถมาคจฺฉติ ตทา ภวเงฺค ทฺวิกฺขตฺตุํ อุปฺปชฺชิตฺวา นิรุเทฺธ กิริยมโนธาตุ อาวชฺชนกิจฺจํ สาธยมานา อุปฺปชฺชิตฺวา นิรุชฺฌติฯ ตโต จกฺขุวิญฺญาณํ ทสฺสนกิจฺจํ, ตโต วิปากมโนธาตุ  สมฺปฎิจฺฉนกิจฺจํ, ตโต วิปากาเหตุกมโนวิญฺญาณธาตุ สนฺตีรณกิจฺจํ, ตโต กิริยาเหตุกมโนวิญฺญาณธาตุ  โวฎฺฐพฺพนกิจฺจํ สาธยมานา อุปฺปชฺชิตฺวา นิรุชฺฌติฯ ตทนนฺตรํ ชวนํ ชวติฯ ตตฺราปิ เนว ภวงฺคสมเย น อาวชฺชนาทีนํ อญฺญตรสมเย สํวโร วา อสํวโร วา อตฺถิฯ ชวนกฺขเณ ปน ทุสฺสีลฺยํ วา มุฎฺฐสฺสจฺจํ วา อญฺญาณํ วา อกฺขนฺติ วา โกสชฺชํ วา อุปฺปชฺชติ, อสํวโร โหติฯ</p>


<p>เอวํ โหโนฺต ปน โส ‘จกฺขุนฺทฺริเย อสํวโร’ติ วุจฺจติฯ กสฺมา? ยสฺมา ตสฺมิํ อสํวเร สติ ทฺวารมฺปิ อคุตฺตํ โหติ, ภวงฺคมฺปิ, อาวชฺชนาทีนิปิ วีถิจิตฺตานิฯ ยถา กิํ? ยถา นคเร จตูสุ ทฺวาเรสุ อสํวุเตสุ กิญฺจาปิ อโนฺตฆรทฺวารโกฎฺฐกคพฺภาทโย สุสํวุตา, ตถาปิ อโนฺตนคเร สพฺพํ ภณฺฑํ อรกฺขิตํ อโคปิตเมว โหติฯ นครทฺวาเรน หิ ปวิสิตฺวา โจรา ยทิจฺฉกํ กเรยฺยุํฯ เอวเมว ชวเน ทุสฺสีลฺยาทีสุ อุปฺปเนฺนสุ ตสฺมิํ อสํวเร สติ ทฺวารมฺปิ อคุตฺตํ โหติ, ภวงฺคมฺปิ, อาวชฺชนาทีนิปิ วีถิจิตฺตานีติฯ</p>


<p>ติอาทีสุปิ เอเสว นโยฯ นฺติ เอวํ สํวรํ อนาปชฺชนฺตสฺส อิเมสํ ฉนฺนํ อินฺทฺริยานํ ยา อคุตฺติ ยา อโคปนา โย อนารโกฺข โย อสํวโร, อถกนํ, อปิทหนนฺติ อโตฺถฯ</p>


<p> โภชเน อมตฺตญฺญุตานิเทฺทเส ติ อิมสฺมิํ สตฺตโลเก เอกโจฺจฯ ติ ปฎิสงฺขานปญฺญาย อชานิตฺวา อนุปธาเรตฺวาฯ ติ อนุปาเยนฯ นฺติ อสิตปีตาทิอโชฺฌหรณียํฯ ติ ปริภุญฺชติ อโชฺฌหรติฯ ติอาทิ อนุปายทสฺสนตฺถํ วุตฺตํฯ อนุปาเยน หิ อาหาเรโนฺต ทวตฺถาย มทตฺถาย มณฺฑนตฺถาย วิภูสนตฺถาย วา อาหาเรติ, โน อิทมตฺถิตํ ปฎิจฺจฯ ยา ตตฺถ ติ ยา ตสฺมิํ อโยนิโส อาหารปริโภเค อสนฺตุสฺสนา  อสนฺตุฎฺฐิภาโวฯ ติ อมตฺตญฺญุภาโว, ปมาณสงฺขาตาย มตฺตาย อชานนํฯ ติ อยํ อปจฺจเวกฺขิตปริโภควเสน ปวตฺตา โภชเน อมตฺตญฺญุตา นาม วุจฺจติฯ</p>


<p> อินฺทฺริเยสุ  คุตฺตทฺวารตานิเทฺทเส ติอาทิ วุตฺตนเยเนว เวทิตพฺพํฯ ติ ฉนฺทราควเสน วุตฺตปฺปการํ นิมิตฺตํ น คณฺหาติฯ เอวํ เสสปทานิปิ วุตฺตปฎิปกฺขนเยเนว  เวทิตพฺพานิฯ ยถา จ เหฎฺฐา ‘ชวเน ทุสฺสีลฺยาทีสุ อุปฺปเนฺนสุ ตสฺมิํ อสํวเร สติ, ทฺวารมฺปิ อคุตฺตํ โหติ, ภวงฺคมฺปิ, อาวชฺชนาทีนิปิ วีถิจิตฺตานี’ติ วุตฺตํ, เอวมิธ ตสฺมิํ สีลาทีสุ อุปฺปเนฺนสุ ทฺวารมฺปิ คุตฺตํ โหติ, ภวงฺคมฺปิ, อาวชฺชนาทีนิปิ วีถิจิตฺตานิฯ ยถา กิํ? ยถา นครทฺวาเรสุ สุสํวุเตสุ, กิญฺจาปิ อโนฺตฆราทโย อสํวุตา โหนฺติ, ตถาปิ อโนฺตนคเร สพฺพํ ภณฺฑํ สุรกฺขิตํ สุโคปิตเมว โหติ – นครทฺวาเรสุ ปิหิเตสุ โจรานํ ปเวโส นตฺถิ – เอวเมว ชวเน สีลาทีสุ อุปฺปเนฺนสุ ทฺวารมฺปิ คุตฺตํ โหติ, ภวงฺคมฺปิ, อาวชฺชนาทีนิปิ วีถิจิตฺตานิฯ ตสฺมา ชวนกฺขเณ อุปฺปชฺชมาโนปิ ‘จกฺขุนฺทฺริเย สํวโร’ติ วุโตฺตฯ ติอาทีสุปิ เอเสว นโยฯ</p>


<p> โภชเน มตฺตญฺญุตานิเทฺทเส ติ ปฎิสงฺขานปญฺญาย ชานิตฺวา อุปาเยน อาหารํ ปริภุญฺชติฯ อิทานิ ตํ อุปายํ ทเสฺสตุํ ติอาทิ วุตฺตํฯ</p>


<p>ตตฺถ ติ ทวตฺถาย น อาหาเรติฯ ตตฺถ นฎลงฺฆกาทโย ทวตฺถาย อาหาเรนฺติ นามฯ ยญฺหิ โภชนํ ภุตฺตสฺส นจฺจคีตกพฺยสิโลกสงฺขาโต ทโว อติเรกตเรน ปฎิภาติ, ตํ โภชนํ อธเมฺมน วิสเมน ปริเยสิตฺวา เต อาหาเรนฺติฯ อยํ ปน ภิกฺขุ เอวํ น อาหาเรติฯ</p>


<p>  ติ มานมทปุริสมทานํ วฑฺฒนตฺถาย น อาหาเรติฯ ตตฺถ ราชราชมหามตฺตา มทตฺถาย อาหาเรนฺติ นามฯ เต หิ อตฺตโน มานมทปุริสมทานํ วฑฺฒนตฺถาย ปิณฺฑรสโภชนาทีนิ ปณีตโภชนานิ ภุญฺชนฺติฯ อยํ ปน ภิกฺขุ เอวํ น อาหาเรติฯ</p>


<p>ติ สรีรมณฺฑนตฺถาย น อาหาเรติฯ ตตฺถ รูปูปชีวินิโย มาตุคามา อเนฺตปุริกาทโย จ สปฺปิผาณิตํ นาม ปิวนฺติ, เต หิ สินิทฺธํ มุทุํ มนฺทํ โภชนํ อาหาเรนฺติ ‘เอวํ โน องฺคลฎฺฐิ สุสณฺฐิตา  ภวิสฺสติ, สรีเร ฉวิวโณฺณ ปสโนฺน ภวิสฺสตี’ติฯ อยํ ปน ภิกฺขุ เอวํ น อาหาเรติฯ</p>


<p>ติ สรีเร มํสวิภูสนตฺถาย น อาหาเรติฯ ตตฺถ นิพฺพุทฺธมลฺลมุฎฺฐิกมลฺลาทโย  สุสินิเทฺธหิ มจฺฉมํสาทีหิ สรีรมํสํ ปีเณนฺติ ‘เอวํ โน มํสํ อุสฺสทํ ภวิสฺสติ ปหารสหนตฺถายา’ติฯ อยํ ปน ภิกฺขุ เอวํ สรีเร มํสวิภูสนตฺถาย น อาหาเรติฯ</p>


<p>ติ อาหาราหรเณ ปโยชนสฺส ปริเจฺฉทนิยมทสฺสนํฯ ติ อิมสฺส จตุมหาภูติกกรชกายสฺส ฐปนตฺถาย อาหาเรติฯ อิทมสฺส อาหาราหรเณ ปโยชนนฺติ อโตฺถฯ ติ ชีวิตินฺทฺริยยาปนตฺถาย อาหาเรติฯ ติ วิหิํสา นาม อภุตฺตปจฺจยา อุปฺปชฺชนกา ขุทฺทาฯ ตสฺสา อุปรติยา วูปสมนตฺถาย อาหาเรติฯ ติ พฺรหฺมจริยํ นาม ติโสฺส สิกฺขา, สกลํ สาสนํ, ตสฺส อนุคฺคณฺหนตฺถาย อาหาเรติฯ</p>


<p>ติ อุปายนิทสฺสนํ; อิมินา อุปาเยนาติ อโตฺถฯ ติ ปุราณเวทนา นาม อภุตฺตปฺปจฺจยา อุปฺปชฺชนกเวทนาฯ ตํ ปฎิหนิสฺสามีติ อาหาเรติฯ ติ นวเวทนา นาม อติภุตฺตปฺปจฺจเยน อุปฺปชฺชนกเวทนาฯ ตํ น อุปฺปาเทสฺสามีติ อาหาเรติฯ อถ วา, ‘นวเวทนา’ นาม ภุตฺตปฺปจฺจยา  นอุปฺปชฺชนกเวทนาฯ ตสฺสา อนุปฺปนฺนาย อนุปฺปชฺชนตฺถเมว อาหาเรติฯ ติ ยาปนา จ เม ภวิสฺสติฯ ติ เอตฺถ อตฺถิ สาวชฺชํ อตฺถิ อนวชฺชํฯ ตตฺถ อธมฺมิกปริเยสนา อธมฺมิกปฎิคฺคหณํ อธเมฺมน ปริโภโคติ อิทํ ‘สาวชฺชํ’ นามฯ ธเมฺมน ปริเยสิตฺวา ธเมฺมน ปฎิคฺคเหตฺวา ปจฺจเวกฺขิตฺวา ปริภุญฺชนํ ‘อนวชฺชํ’ นามฯ เอกโจฺจ อนวเชฺชเยว สาวชฺชํ กโรติ, ‘ลทฺธํ เม’ติ กตฺวา ปมาณาติกฺกนฺตํ ภุญฺชติฯ ตํ ชีราเปตุํ อสโกฺกโนฺต อุทฺธํวิเรจนอโธวิเรจนาทีหิ กิลมติฯ สกลวิหาเร ภิกฺขู ตสฺส สรีรปฎิชคฺคนเภสชฺชปริเยสนาทีสุ อุสฺสุกฺกํ อาปชฺชนฺติฯ ‘กิํ อิท’นฺติ วุเตฺต ‘อสุกสฺส  นาม อุทรํ อุทฺธุมาต’นฺติอาทีนิ วทนฺติฯ ‘เอส นิจฺจกาลมฺปิ เอวํปกติโกเยว, อตฺตโน กุจฺฉิปมาณํ นาม น ชานาตี’ติ นินฺทนฺติ ครหนฺติฯ อยํ อนวเชฺชเยว สาวชฺชํ กโรติ นามฯ เอวํ อกตฺวา ‘อนวชฺชตา จ ภวิสฺสตี’ติ อาหาเรติฯ</p>


<p>ติ เอตฺถาปิ อตฺถิ ผาสุวิหาโร อตฺถิ น ผาสุวิหาโรฯ ตตฺถ ‘อาหรหตฺถโก อลํสาฎโก ตตฺถวฎฺฎโก กากมาสโก ภุตฺตวมิตโก’ติ อิเมสํ ปญฺจนฺนํ พฺราหฺมณานํ โภชนํ น ผาสุวิหาโร นามฯ เอเตสุ หิ  นาม พหุํ ภุญฺชิตฺวา อตฺตโน  ธมฺมตาย อุฎฺฐาตุํ อสโกฺกโนฺต ‘อาหร หตฺถ’นฺติ วทติฯ  นาม อจฺจุทฺธุมาตกุจฺฉิตาย อุฎฺฐิโตปิ สาฎกํ นิวาเสตุํ น สโกฺกติฯ  นาม อุฎฺฐาตุํ อสโกฺกโนฺต ตเตฺถว ปริวฎฺฎติฯ  นาม ยถา กาเกหิ อามสิตุํ สกฺกา โหติ, เอวํ ยาว มุขทฺวารา อาหาเรติฯ  นาม มุเขน สนฺธาเรตุํ อสโกฺกโนฺต ตเตฺถว วมติฯ เอวํ อกตฺวา ‘ผาสุวิหาโร จ เม ภวิสฺสตี’ติ อาหาเรติฯ ผาสุวิหาโร นาม จตูหิ ปญฺจหิ อาโลเปหิ อูนูทรตาฯ เอตฺตกญฺหิ ภุญฺชิตฺวา ปานียํ ปิวโต จตฺตาโร อิริยาปถา สุเขน ปวตฺตนฺติฯ ตสฺมา ธมฺมเสนาปติ เอวมาห –</p>


<p>
‘‘จตฺตาโร  
ปญฺจ อาโลเป, อภุตฺวา อุทกํ ปิเว;  
  
อลํ ผาสุวิหาราย, ปหิตตฺตสฺส ภิกฺขุโน’’ติฯ (เถรคา. ๙๘๓);  
</p>
  
<p>อิมสฺมิํ ปน ฐาเน องฺคานิ สโมธาเนตพฺพานิฯ ‘เนว ทวายา’ติหิ เอกํ องฺคํ, ‘น มทายา’ติ เอกํ, ‘น มณฺฑนายา’ติ เอกํ, ‘น วิภูสนายา’ติ เอกํ, ‘ยาวเทว อิมสฺส กายสฺส ฐิติยา ยาปนายา’ติ เอกํ, ‘วิหิํสูปรติยา พฺรหฺมจริยานุคฺคหายา’ติ เอกํ, ‘อิติ ปุราณญฺจ เวทนํ ปฎิหงฺขามิ นวญฺจ เวทนํ น อุปฺปาเทสฺสามี’ติ เอกํ, ‘ยาตฺรา จ เม ภวิสฺสตี’ติ เอกํ องฺคํฯ อนวชฺชตา จ ผาสุวิหาโร จาติ อยเมตฺถ โภชนานิสํโสฯ มหาสีวเตฺถโร ปนาห – เหฎฺฐา จตฺตาริ องฺคานิ ปฎิเกฺขโป นามฯ อุปริ ปน อฎฺฐงฺคานิ สโมธาเนตพฺพานีติ – ตตฺถ ‘ยาวเทว อิมสฺส กายสฺส ฐิติยา’ติ เอกํ องฺคํ, ‘ยาปนายา’ติ เอกํ, ‘วิหิํสูปรติยาติ’ เอกํ, ‘พฺรหฺมจริยานุคฺคหายา’ติ เอกํ, ‘อิติ ปุราณญฺจ เวทนํ ปฎิหงฺขามี’ติ เอกํ, ‘นวญฺจ  เวทนํ น อุปฺปาเทสฺสามี’ติ เอกํ, ‘ยาตฺรา จ เม ภวิสฺสตี’ติ เอกํ, ‘อนวชฺชตา’ จาติ เอกํฯ ผาสุวิหาโร ปน โภชนานิสํโสติฯ เอวํ อฎฺฐงฺคสมนฺนาคตํ อาหารํ อาหาเรโนฺต โภชเน มตฺตญฺญู นาม โหติฯ ติ อยํ ปริเยสนปฎิคฺคหณปริโภเคสุ ยุตฺตปฺปมาณชานนวเสน ปวโตฺต ปจฺจเวกฺขิตปริโภโค โภชเน มตฺตญฺญุตา นาม วุจฺจติฯ</p>


<p> มุฎฺฐสฺสจฺจนิเทฺทเส ติ สติวิรหิตา จตฺตาโร ขนฺธาฯ ติ อุปสคฺควเสน ปทํ วฑฺฒิตํฯ ติ อสรณากาโรฯ ติ ธาเรตุํ อสมตฺถตาฯ ตาย หิ สมนฺนาคโต ปุคฺคโล อาธานปฺปโตฺต นิธานกฺขโม น โหติฯ อุทเก อลาพุกฎาหํ  วิย อารมฺมเณ ปิลวตีติ ติ นฎฺฐมุฎฺฐสฺสติตาฯ ตาย หิ สมนฺนาคโต ปุคฺคโล นิกฺขิตฺตภโตฺต วิย กาโก, นิกฺขิตฺตมํโส วิย จ สิงฺคาโล โหติฯ</p>


<p> ภาวนาพลนิเทฺทเส นฺติ  โพธิปกฺขิยธมฺมานํ ติ อาทิเสวนาฯ ติ วฑฺฒนาฯ นฺติ ปุนปฺปุนํ กรณํฯ</p>


<p> สีลวิปตฺตินิเทฺทโส สีลสมฺปทานิเทฺทสปฎิปกฺขโต เวทิตโพฺพฯ ทิฎฺฐิวิปตฺตินิเทฺทโส จ ทิฎฺฐิสมฺปทานิเทฺทสปฎิปกฺขโต ทิฎฺฐิสมฺปทานิเทฺทโส จ ทิฎฺฐุปาทานนิเทฺทสปฎิปกฺขโตฯ สีลวิสุทฺธินิเทฺทโส กิญฺจาปิ สีลสมฺปทานิเทฺทเสน สมาโน, ตตฺถ ปน วิสุทฺธิสมฺปาปกํ ปาติโมกฺขสํวรสีลํ กถิตํ, อิธ วิสุทฺธิปฺปตฺตํ สีลํฯ สติ จ สมฺปชญฺญญฺจ, ปฎิสงฺขานพลญฺจ ภาวนาพลญฺจ, สมโถ จ วิปสฺสนา จ, สมถนิมิตฺตญฺจ ปคฺคหนิมิตฺตญฺจ, ปคฺคาโห จ อวิเกฺขโป จ, สีลสมฺปทา จ ทิฎฺฐิสมฺปทา จาติ อิเมหิ ปน ฉหิ ทุเกหิ จตุภูมกาปิ โลกิยโลกุตฺตรธมฺมาว กถิตาฯ</p>


<p> ทิฎฺฐิวิสุทฺธินิเทฺทเส นฺติ ‘อิทํ กมฺมํ สกํ, อิทํ โน สก’นฺติ ชานนปญฺญาฯ ตตฺถ อตฺตนา วา กตํ โหตุ ปเรน วา สพฺพมฺปิ อกุสลกมฺมํ โน สกํฯ กสฺมา? อตฺถภญฺชนโต อนตฺถชนนโต จฯ กุสลกมฺมํ ปน อนตฺถภญฺชนโต อตฺถชนนโต จ ‘สกํ’ นามฯ ตตฺถ ยถา  นาม สธโน สโภโค ปุริโส อทฺธานมคฺคํ ปฎิปชฺชิตฺวา อนฺตรามเคฺค คามนิคมาทีสุ นกฺขเตฺต สงฺฆุเฎฺฐ ‘อหํ อาคนฺตุโก, กํ นุ โข นิสฺสาย นกฺขตฺตํ กีเฬยฺย’นฺติ อจิเนฺตตฺวา ยถา ยถา อิจฺฉติ เตน เตน นีหาเรน นกฺขตฺตํ กีฬโนฺต สุเขน กนฺตารํ อติกฺกมติ, เอวเมว อิมสฺมิํ กมฺมสฺสกตญฺญาเณ ฐตฺวา อิเม สตฺตา พหุํ วฎฺฎคามิกมฺมํ อายูหิตฺวา สุเขน สุขํ อนุภวนฺตา อรหตฺตํ ปตฺตา คณนปถํ วีติวตฺตาฯ นฺติ  จตุนฺนํ สจฺจานํ อนุโลมํ วิปสฺสนาญาณํฯ นฺติ มคฺคญาณผลญาณานิเยวฯ</p>


<p> ‘ทิฎฺฐิวิสุทฺธิ โข ปนา’ติปทสฺส นิเทฺทเส ติอาทีหิ ปเทหิ เหฎฺฐา วุตฺตานิ กมฺมสฺสกตญฺญาณาทีเนว จตฺตาริ ญาณานิ วิภตฺตานิฯ</p>


<p>   นฺติ ปทสฺส นิเทฺทเส ติอาทีหิ ปเทหิ นิทฺทิฎฺฐํ วีริยํ ปญฺญาคติกเมว; ปญฺญาย หิ โลกิยฎฺฐาเน โลกิยํ โลกุตฺตรฎฺฐาเน โลกุตฺตรนฺติ เวทิตพฺพํฯ</p>


<p> สํเวคทุกนิเทฺทเส นฺติ ชาติํ ภยโต ทิสฺวา ฐิตญาณํฯ ชรามรณภยาทีสุปิ เอเสว นโยฯ</p>


<p> นฺติอาทีหิ ชาติอาทีนิ ภยโต ทิสฺวา ชาติชราพฺยาธิมรเณหิ มุจฺจิตุกามสฺส อุปายปธานํ กถิตํฯ ปทภาชนียสฺส ปนโตฺถ  (วิภ. อฎฺฐ. ๓๖๗ โพชฺฌงฺคปพฺพวณฺณนา) อาวิ ภวิสฺสติฯ</p>


<p> ติ ปทนิเทฺทเส ติ วิเสสกามตาฯ อิเธกโจฺจ หิ อาทิโตว ปกฺขิกภตฺตํ วา สลากภตฺตํ วา อุโปสถิกํ วา ปาฎิปทิกํ วา เทติ, โส เตน อสนฺตุโฎฺฐ หุตฺวา ปุน ธุรภตฺตํ สงฺฆภตฺตํ วสฺสาวาสิกํ เทติ, อาวาสํ กาเรติ, จตฺตาโรปิ ปจฺจเย เทติฯ ตตฺราปิ อสนฺตุโฎฺฐ หุตฺวา สรณานิ คณฺหาติ, ปญฺจ สีลานิ สมาทิยติฯ ตตฺราปิ อสนฺตุโฎฺฐ หุตฺวา ปพฺพชติฯ ปพฺพชิตฺวา เอกํ นิกายํ เทฺว นิกาเยติ เตปิฎกํ พุทฺธวจนํ คณฺหาติ, อฎฺฐ สมาปตฺติโย ภาเวติ, วิปสฺสนํ วเฑฺฒตฺวา อรหตฺตํ คณฺหาติ ฯ อรหตฺตปฺปตฺติโต ปฎฺฐาย มหาสนฺตุโฎฺฐ นาม โหติฯ เอวํ ยาว อรหตฺตา วิเสสกามตา ‘ภิโยฺยกมฺยตา’ นามฯ</p>


<p> นฺติ ปทสฺส นิเทฺทเส ยสฺมา ปนฺตเสนาสเนสุ อธิกุสลานํ ธมฺมานํ ภาวนาย อุกฺกณฺฐมาโน ปธานํ ปฎิวาเสติ นาม , อนุกฺกณฺฐมาโน โน ปฎิวาเสติ นาม, ตสฺมา ตํ นยํ ทเสฺสตุํ นฺติอาทิ วุตฺตํฯ ตตฺถ ติ กุสลานํ กรเณ สกฺกจฺจการิตาฯ ติ สตตเมว กรณํฯ ติ ขณฺฑํ อกตฺวา อฎฺฐเปตฺวา กรณํฯ ติ อลีนชีวิตา, อลีนปวตฺติตา วาฯ ติ กุสลจฺฉนฺทสฺส อนิกฺขิปนํฯ ติ กุสลกรเณ วีริยธุรสฺส อนิกฺขิปนํฯ</p>


<p>   ติ เอตฺถ ติ ปุเพฺพ นิวุตฺถกฺขนฺธา จ ขนฺธปฎิพทฺธญฺจฯ ปุเพฺพนิวาสสฺส อนุสฺสติ ปุเพฺพนิวาสานุสฺสติฯ ตาย สมฺปยุตฺตํ ญาณํ ฯ ตยิทํ ปุเพฺพ นิวุตฺถกฺขนฺธปฎิจฺฉาทกํ ตมํ วิชฺฌตีติ ฯ ตํ ตมํ วิชฺฌิตฺวา เต ขเนฺธ วิทิเต ปากเฎ กโรตีติ วิทิตกรณเฎฺฐนาปิ ฯ</p>


<p>นฺติ จุติยญฺจ อุปปาเต จ ญาณํฯ อิทมฺปิ สตฺตานํ จุติปฎิสนฺธิจฺฉาทกํ ตมํ วิชฺฌตีติ วิชฺชาฯ ตํ ตมํ วิชฺฌิตฺวา สตฺตานํ จุติปฎิสนฺธิโย วิทิตา ปากฎา กโรตีติ วิทิตกรณเฎฺฐนาปิ วิชฺชาฯ นฺติ สพฺพกิเลสานํ ขยสมเย ญาณํฯ ตยิทํ จตุสจฺจจฺฉาทกตมํ วิชฺฌตีติ ฯ ตํ ตมํ วิชฺฌิตฺวา จตฺตาริ สจฺจานิ วิทิตานิ ปากฎานิ กโรตีติ วิทิตกรณเฎฺฐนาปิ ฯ</p>


<p>   ติ เอตฺถ อารมฺมเณ อธิมุจฺจนเฎฺฐน, ปจฺจนีกธเมฺมหิ จ สุฎฺฐุมุตฺตเฎฺฐน อฎฺฐ สมาปตฺติโย  นามฯ อิตรํ ปน ‘นตฺถิ เอตฺถ ตณฺหาสงฺขาตํ วานํ’, ‘นิคฺคตํ วา ตสฺมา วานา’ติ ฯ ตตฺถ อฎฺฐ สมาปตฺติโย สยํ วิกฺขมฺภิตกิเลเสหิ วิมุตฺตตฺตา วิมุตฺตีติ วุตฺตา, นิพฺพานํ ปน สพฺพกิเลเสหิ อจฺจนฺตํ วิมุตฺตตฺตา วิมุตฺตีติฯ</p>


<p>   นฺติ จตฺตาริ มคฺคญาณานิฯ นฺติ จตฺตาริ ผลญาณานิฯ ตตฺถ ปฐมมคฺคญาณํ ปญฺจ กิเลเส เขเปนฺตํ นิโรเธนฺตํ วูปสเมนฺตํ ปฎิปฺปสฺสเมฺภนฺตํ อุปฺปชฺชตีติ ขเย ญาณํ นาม ชาตํฯ ทุติยมคฺคญาณํ จตฺตาโร กิเลเสฯ ตถา ตติยมคฺคญาณํฯ จตุตฺถมคฺคญาณํ ปน อฎฺฐ กิเลเส เขเปนฺตํ นิโรเธนฺตํ วูปสเมนฺตํ ปฎิปฺปสฺสเมฺภนฺตํ อุปฺปชฺชตีติ ‘ขเย ญาณํ’ นาม ชาตํฯ ตํ ตํ มคฺคผลญาณํ ปน เตสํ เตสํ กิเลสานํ ขีณเนฺต นิรุทฺธเนฺต วูปสมเนฺต ปฎิปฺปสฺสมฺภเนฺต อนุปฺปาทเนฺต อปฺปวตฺตเนฺต อุปฺปนฺนนฺติ อนุปฺปาเท ญาณํ นาม ชาตนฺติฯ</p>

</p>

</p>





