<h1>๙. วิปสฺสนากถา</h1>
<h3>วิปสฺสนากถาวณฺณนา</h3>
<p> อิทานิ  วิปสฺสนาปฎิสํยุตฺตาย สติปฎฺฐานกถาย อนนฺตรํ วิปสฺสนาปเภทํ ทเสฺสเนฺตน กถิตาย สุตฺตนฺตปุพฺพงฺคมาย วิปสฺสนากถาย อปุพฺพตฺถานุวณฺณนาฯ ตตฺถ สุตฺตเนฺต ตาว อิติ สพฺพนามตฺตา โย  วา โส วา สโพฺพปิ สงฺคหิโต โหติฯ ติ เอกํสเตฺถ นิปาโตฯ นฺติ อปฺปมตฺตกมฺปิ สงฺขารํฯ ติ เอตฺถ วิปสฺสนาญาณเมว โลกุตฺตรมคฺคํ อนุโลเมตีติ อนุโลมิกํ, ตเทว ขนฺติมเปกฺขิตฺวา อนุโลมิกาฯ สพฺพสงฺขารา ตสฺส อนิจฺจโต ทุกฺขโต อนตฺตโต ขมนฺติ รุจฺจนฺตีติ ขนฺติฯ สา มุทุกา มชฺฌิมา ติกฺขาติ ติวิธาฯ กลาปสมฺมสนาทิกา อุทยพฺพยญาณปริโยสานา มุทุกานุโลมิกา ขนฺติฯ ภงฺคานุปสฺสนาทิกา สงฺขารุเปกฺขาญาณปริโยสานา มชฺฌิมานุโลมิกา ขนฺติฯ อนุโลมญาณํ ติกฺขานุโลมิกา ขนฺติฯ ติ อุเปโตฯ ติ ยถาวุตฺตํ เอตํ ฐานํ เอตํ การณํ น วิชฺชติฯ นฺติ เอตฺถ ‘‘หิตสุขาวโห เม ภวิสฺสตี’’ติ เอวํ อาสีสโต ตเถว สมฺภวโต  อสุภาทีสุ จ อสุภนฺติอาทิอวิปรีตปฺปวตฺติสพฺภาวโต จ สมฺมา สภาโวติ สมฺมโตฺต, อนนฺตรผลทานาย อรหตฺตุปฺปตฺติยา จ นิยามภูตตฺตา นิยาโม, นิจฺฉโยติ อโตฺถฯ สมฺมโตฺต จ โส นิยาโม จาติ สมฺมตฺตนิยาโมฯ โก โส? โลกุตฺตรมโคฺค, วิเสสโต ปน โสตาปตฺติมโคฺคฯ เตน หิ มคฺคนิยาเมน นิยตตฺตา ‘‘นิยโต สโมฺพธิปรายโณ’’ติ (ปารา. ๒๑; ที. นิ. ๑.๓๗๓) วุตฺตํฯ ตํ สมฺมตฺตนิยามํ โอกฺกมิสฺสติ ปวิสิสฺสตีติ เอตํ อฎฺฐานนฺติ อโตฺถฯ โคตฺรภุโน ปน มคฺคสฺส อาวชฺชนฎฺฐานิยตฺตา ตํ อนาทิยิตฺวา อนุโลมิกขนฺติยา อนนฺตรํ สมฺมตฺตนิยาโมกฺกมนํ วุตฺตนฺติ เวทิตพฺพํฯ อถ วา อฎฺฐารสสุ มหาวิปสฺสนาสุ โคตฺรภุ วิวฎฺฎนานุปสฺสนา โหตีติ อนุโลมิกขนฺติยา เอว สงฺคหิตา โหติฯ จตูสุปิ สุตฺตเนฺตสุ อิมินาว นเยน อโตฺถ เวทิตโพฺพฯ เอเตหิ อนุโลมิกขนฺติสมฺมตฺตนิยามจตุอริยผลวเสน จ ฉ ธมฺมาติ ฉกฺกนิปาเต  (อ. นิ. ๖.๙๘, ๑๐๑) จตฺตาโร สุตฺตนฺตา วุตฺตาฯ กณฺหปกฺขสุกฺกปกฺขทฺวยวเสน หิ จตฺตาโร สุตฺตนฺตาว โหนฺตีติฯ</p>


<p> ติอาทิเก ปุจฺฉาปุพฺพงฺคเม สุตฺตนฺตนิเทฺทเส ติอาทีสุ นามรูปญฺจ นามรูปสฺส ปจฺจเย จ ปริคฺคเหตฺวา กลาปสมฺมสนวเสน อารทฺธวิปสฺสโก โยคาวจโร ปญฺจสุ ขเนฺธสุ เอเกกํ ขนฺธํ อนิจฺจนฺติกตาย อาทิอนฺตวตาย จ  ปสฺสติ ฯ อุปฺปาทวยปฎิปีฬนตาย ทุกฺขวตฺถุตาย จ ฯ ปจฺจยยาปนียตาย โรคมูลตาย จ ฯ ทุกฺขตาสูลโยคิตาย กิเลสาสุจิปคฺฆรณตาย อุปฺปาทชราภเงฺคหิ อุทฺธุมาตปริปกฺกปภินฺนตาย จ ฯ ปีฬาชนกตาย อโนฺตตุทนตาย ทุนฺนีหรณียตาย จ ฯ วิครหณียตาย อวฑฺฒิอาวหนตาย อฆวตฺถุตาย จ ฯ อเสริภาวชนกตาย อาพาธปทฎฺฐานตาย จ ฯ อวสตาย อวิเธยฺยตาย จ ฯ พฺยาธิชรามรเณหิ ลุชฺชนปลุชฺชนตาย ฯ อเนกพฺยสนาวหนตาย ฯ อวิทิตานํเยว วิปุลานํ อนตฺถานํ อาวหนโต สพฺพูปทฺทววตฺถุตาย จ ฯ สพฺพภยานํ อากรตาย จ ทุกฺขวูปสมสงฺขาตสฺส ปรมสฺสาสสฺส ปฎิปกฺขภูตตาย จ ฯ อเนเกหิ อนเตฺถหิ อนุพทฺธตาย โทสูปสฎฺฐตาย อุปสโคฺค วิย อนธิวาสนารหตาย จ ฯ พฺยาธิชรามรเณหิ เจว โลภาทีหิ จ โลกธเมฺมหิ ปจลิตตาย ฯ อุปกฺกเมน เจว สรเสน จ ปภงฺคุปคมนสีลตาย ฯ สพฺพาวตฺถนิปาติตาย ถิรภาวสฺส จ อภาวตาย ฯ อตายนตาย เจว อลพฺภเนยฺยเขมตาย จ ฯ อลฺลียิตุํ อนรหตาย อลฺลีนานมฺปิ จ เลณกิจฺจาการิตาย  ฯ นิสฺสิตานํ ภยสารกตฺตาภาเวน ฯ ยถาปริกปฺปิเตหิ ธุวสุภสุขตฺตภาเวหิ ริตฺตตาย ฯ ริตฺตตาเยว  อปฺปกตฺตา วาฯ อปฺปกมฺปิ หิ โลเก ตุจฺฉนฺติ วุจฺจติฯ สามินิวาสิเวทกการกาธิฎฺฐายกวิรหิตตาย ฯ สยญฺจ อสามิกภาวาทิตาย ฯ ปวตฺติทุกฺขตาย ทุกฺขสฺส จ อาทีนวตาย ฯ อถ วา อาทีนํ วาติ คจฺฉติ ปวตฺตตีติ อาทีนโวฯ กปณมนุสฺสเสฺสตํ อธิวจนํ, ขนฺธาปิ จ กปณาเยวาติ อาทีนวสทิสตาย อาทีนวโตฯ ชราย เจว มรเณน จาติ เทฺวธา ปริณามปกติตาย ฯ ทุพฺพลตาย เผคฺคุ วิย สุขภญฺชนียตาย จ ฯ อฆเหตุตาย ฯ มิตฺตมุขสปโตฺต วิย วิสฺสาสฆาติตาย ฯ วิคตภวตาย วิภวสมฺภูตตาย จ ฯ อาสวปทฎฺฐานตาย ฯ เหตุปจฺจเยหิ  อภิสงฺขตตาย ฯ มจฺจุมารกิเลสมารานํ อามิสภูตตาย ฯ ชาติชราพฺยาธิมรณปกติตาย ฯ โสกปริเทวอุปายาสเหตุตาย  ฯ ตณฺหาทิฎฺฐิทุจฺจริตสํกิเลสานํ วิสยธมฺมตาย  ปสฺสติฯ สเพฺพสุ จ อิเมสุ ‘‘ปสฺสตี’’ติ ปาฐเสโส ทฎฺฐโพฺพฯ</p>


<p> ติ สมูหโต วุเตฺตปิ เอเกกขนฺธวเสน อตฺถวณฺณนา กลาปสมฺมสนญาณนิเทฺทเส วิสุํ วิสุํ อาคตตฺตา ปริโยสาเน จ วิสุํ วิสุํ ขนฺธานํ วเสน อนุปสฺสนานํ คณิตตฺตา สมูเห ปวตฺตวจนานํ อวยเวปิ ปวตฺติสมฺภวโต จ กตาติ เวทิตพฺพา, วิสุํ วิสุํ ปวตฺตสมฺมสนานํ เอกโต สงฺขิปิตฺวา วจนวเสน วา ‘‘ปญฺจกฺขเนฺธ’’ติ วุตฺตนฺติ เวทิตพฺพํฯ ‘‘เอกปฺปหาเรน ปญฺจหิ ขเนฺธหิ วุฎฺฐาตี’’ติ (วิสุทฺธิ. ๒.๗๘๓) อฎฺฐกถาวจนสพฺภาวโต วา ปญฺจนฺนํ ขนฺธานํ เอกโต สมฺมสนํ วา ยุชฺชติเยวาติฯ ติอาทีนวญาณนิเทฺทเส วุตฺตนเยน วิปสฺสนากาเล สนฺติปทญาณวเสน นิจฺจํ นิพฺพานนฺติ ปสฺสโนฺตฯ ติ มคฺคกฺขเณ โอกฺกมติ, ผลกฺขเณ ปน โอกฺกโนฺต นาม โหติฯ เอเสว นโย สเพฺพสุปิ นิยาโมกฺกมนปริยาเยสุฯ นฺติ อาโรคฺยภูตํฯ นฺติ สลฺลวิรหิตํฯ เอเสว นโย อีทิเสสุฯ นฺติ อาพาธวิรหิตํ, อาพาธปฎิปกฺขภูตํ วาฯ เอส นโย อีทิเสสุฯ นฺติ อญฺญปจฺจยวิรหิตํฯ ติ จ นฺติ จ เกจิ สํโยคํ กตฺวา ปฐนฺติฯ นฺติ สพฺพสงฺขารสุญฺญตฺตา อุตฺตมตฺตา จ ปรมสุญฺญํฯ นฺติ สงฺขตาสงฺขตานํ อคฺคภูตตฺตา อุตฺตมตฺถํ ฯ ลิงฺควิปลฺลาสวเสน นปุํสกวจนํฯ นิพฺพานสฺส จ สุญฺญตฺตา อนตฺตตฺตา จ อิมสฺมิํ ทฺวเย ปฎิโลมปริยาโย น วุโตฺตฯ นฺติ อาสววิรหิตํฯ นฺติ อามิสวิรหิตํฯ นฺติ ชาติวิรหิตตฺตา อนุปฺปนฺนํฯ นฺติ ภงฺคาภาวโต มรณวิรหิตํฯ มรณมฺปิ หิ นปุํสกภาววจนวเสน ‘‘มต’’นฺติ วุจฺจติฯ</p>


<p> เอวมิมาย ปฎิปาฎิยา วุตฺตาสุ อาการเภทภินฺนาสุ จตฺตาลีสาย อนุปสฺสนาสุ สภาวสงฺคหวเสน ตีสุเยว อนุปสฺสนาสุ เอกสงฺคหํ  กโรโนฺต ติอาทิมาหฯ ตาสุ ยถานุรูปํ อนิจฺจทุกฺขานตฺตเตฺต โยชนา กาตพฺพาฯ อวสาเน ปเนตา วิสุํ วิสุํ คณนวเสน ทสฺสิตาฯ คณนาสุ จ คณนปฎิปาฎิวเสน ปฐมํ อนตฺตานุปสฺสนา คณิตาฯ ตตฺถ ติ ‘‘ปรโต ริตฺตโต ตุจฺฉโต สุญฺญโต อนตฺตโต’’ติ เอเกกสฺมิํ ขเนฺธ ปญฺจ ปญฺจ กตฺวา ปญฺจสุ ขเนฺธสุ ปญฺจวีสติ ฯ ติ ‘‘อนิจฺจโต ปโลกโต จลโต ปภงฺคุโต อทฺธุวโต วิปริณามธมฺมโต อสารกโต วิภวโต สงฺขตโต มรณธมฺมโต’’ติ เอเกกสฺมิํ ขเนฺธ ทส ทส กตฺวา ปญฺจสุ ขเนฺธสุ ปญฺญาสํ ติ เสสา ‘‘ทุกฺขโต โรคโต’’ติอาทโย  เอเกกสฺมิํ ขเนฺธ ปญฺจวีสติ ปญฺจวีสติ กตฺวา ปญฺจสุ ขเนฺธสุ ปญฺจวีสติสตํ ติ ยา อนุปสฺสนา ทุเกฺข ขนฺธปญฺจเก คณนวเสน ปวุจฺจนฺติ, ตา สตํ ปญฺจวีสติ เจวาติ สมฺพโนฺธ เวทิตโพฺพฯ ‘‘ยานี’’ติ เจตฺถ ลิงฺควิปลฺลาโส ทฎฺฐโพฺพติฯ</p>

</p>





