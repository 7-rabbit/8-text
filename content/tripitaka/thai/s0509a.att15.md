<h1>๑๖. มหานิปาโต</h1>
<h3>๑. สุเมธาเถรีคาถาวณฺณนา</h3>
<p>มหานิปาเต    ติอาทิกา สุเมธาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี, สกฺกจฺจํ วิโมกฺขสมฺภาเร สมฺภาเรนฺตี โกณาคมนสฺส ภควโต กาเล กุลเคเห นิพฺพตฺติตฺวา วิญฺญุตํ ปตฺวา, อตฺตโน สขีหิ กุลธีตาหิ สทฺธิํ เอกชฺฌาสยา หุตฺวา มหนฺตํ อารามํ กาเรตฺวา พุทฺธปฺปมุขสฺส ภิกฺขุสงฺฆสฺส นิยฺยาเทสิฯ สา เตน ปุญฺญกเมฺมน กายสฺส เภทา ตาวติํสํ อุปคจฺฉิฯ ตตฺถ ยาวตายุกํ ทิพฺพสมฺปตฺติํ อนุภวิตฺวา ตโต จุตา ยาเมสุ อุปปชฺชิฯ ตโต จุตา ตุสิเตสุ, ตโต จุตา นิมฺมานรตีสุ, ตโต จุตา ปรนิมฺมิตวสวตฺตีสูติ อนุกฺกเมน ปญฺจสุ กามสเคฺคสุ อุปฺปชฺชิตฺวา ตตฺถ ตตฺถ เทวราชูนํ มเหสี หุตฺวา ตโต จุตา กสฺสปสฺส ภควโต กาเล มหาวิภวสฺส เสฎฺฐิโน ธีตา หุตฺวา อนุกฺกเมน วิญฺญุตํ ปตฺวา สาสเน อภิปฺปสนฺนา หุตฺวา รตนตฺตยํ อุทฺทิสฺส อุฬารปุญฺญกมฺมํ อกาสิฯ</p>


<p>ตตฺถ ยาวชีวํ ธมฺมูปชีวินี กุสลธมฺมนิรตา หุตฺวา ตโต จุตา ตาวติํเสสุ นิพฺพตฺติตฺวา อปราปรํ สุคตีสุเยว สํสรนฺตี, อิมสฺมิํ พุทฺธุปฺปาเท มนฺตาวตีนคเร โกญฺจสฺส นาม รโญฺญ ธีตา หุตฺวา นิพฺพตฺติฯ ตสฺสา มาตาปิตโร ติ นามํ อกํสุฯ ตํ อนุกฺกเมน วุทฺธิปฺปตฺตวยปฺปตฺตกาเล มาตาปิตโร ‘‘วารณวตีนคเร อนิกรตฺตสฺส นาม รโญฺญ ทสฺสามา’’ติ สมฺมเนฺตสุํฯ สา ปน ทหรกาลโต ปฎฺฐาย อตฺตโน สมานวยาหิ ราชกญฺญาหิ ทาสิชเนหิ จ สทฺธิํ ภิกฺขุนุปสฺสยํ คนฺตฺวา ภิกฺขุนีนํ สนฺติเก ธมฺมํ สุตฺวา จิรกาลโต ปฎฺฐาย กตาธิการตาย สํสาเร ชาตสํเวคา สาสเน อภิปฺปสนฺนา หุตฺวา วยปฺปตฺตกาเล กาเมหิ วินิวตฺติตมานสา อโหสิฯ เตน สา มาตาปิตูนํ ญาตีนํ สมฺมนฺตนํ สุตฺวา ‘‘น มยฺหํ ฆราวาเสน กิจฺจํ, ปพฺพชิสฺสามห’’นฺติ อาหฯ ตํ มาตาปิตโร ฆราวาเส นิโยเชนฺตา นานปฺปกาเรน ยาจนฺตาปิ สญฺญาเปตุํ นาสกฺขิํสุฯ สา ‘‘เอวํ เม  ปพฺพชิตุํ ลพฺภตี’’ติ ขคฺคํ  คเหตฺวา สยเมว อตฺตโน เกเส ฉินฺทิตฺวา เต เอว เกเส อารพฺภ ปฎิกฺกูลมนสิการํ ปวเตฺตนฺตี ตตฺถ กตาธิการตาย ภิกฺขุนีนํ สนฺติเก มนสิการวิธานสฺส สุตปุพฺพตฺตา จ อสุภนิมิตฺตํ  อุปฺปาเทตฺวา ตตฺถ ปฐมชฺฌานํ อธิคจฺฉิฯ อธิคตปฐมชฺฌานา จ อตฺตนา ฆราวาเส อุโยฺยเชตุํ อุปคเต มาตาปิตโร อาทิํ กตฺวา อโนฺตชนปริชนํ สพฺพํ ราชกุลํ สาสเน อภิปฺปสนฺนํ กาเรตฺวา ฆรโต นิกฺขมิตฺวา ภิกฺขุนุปสฺสยํ คนฺตฺวา ปพฺพชิฯ ปพฺพชิตฺวา จ วิปสฺสนํ ปฎฺฐเปตฺวา สมฺมเทว ปริปกฺกญาณา วิมุตฺติปริปาจนียานํ ธมฺมานํ วิเสสิตาย น จิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๑.๑-๑๙) –</p>


<p>
‘‘ภควติ โกณาคมเน, สงฺฆารามมฺหิ นวนิเวสมฺหิ;  
  
สขิโย ติโสฺส ชนิโย, วิหารทานํ อทาสิมฺหฯ  
</p>
  
<p>
‘‘ทสกฺขตฺตุํ สตกฺขตฺตุํ, ทสสตกฺขตฺตุํ สตานิ จ สตกฺขตฺตุํ;  
  
เทเวสุ อุปปชฺชิมฺห, โก ปน วาโท มนุเสฺสสุฯ  
</p>
  
<p>
‘‘เทเวสุ มหิทฺธิกา อหุมฺห, มานุสกมฺหิ โก ปน วาโท;  
  
สตฺตรตนสฺส มเหสี, อิตฺถิรตนํ อหํ อาสิํฯ  
</p>
  
<p>
‘‘อิธ สญฺจิตกุสลา, สุสมิทฺธกุลปฺปชา;  
  
ธนญฺชานี จ เขมา จ, อหมฺปิ จ ตโย ชนาฯ  
</p>
  
<p>
‘‘อารามํ สุกตํ กตฺวา, สพฺพาวยวมณฺฑิตํ;  
  
พุทฺธปฺปมุขสงฺฆสฺส, นิยฺยาเทตฺวา ปโมทิตาฯ  
</p>
  
<p>
‘‘ยตฺถ ยตฺถูปปชฺชามิ, ตสฺส กมฺมสฺส วาหสา;  
  
เทเวสุ อคฺคตํ ปตฺตา, มนุเสฺสสุ ตเถว จฯ  
</p>
  
<p>
‘‘อิมสฺมิํเยว กปฺปมฺหิ, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘อุปฎฺฐาโก มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</p>
  
<p>
‘‘ตสฺสาสุํ  
  
สตฺต ธีตโร, ราชกญฺญา สุเขธิตา;  
  
พุโทฺธปฎฺฐานนิรตา, พฺรหฺมจริยํ จริํสุ ตาฯ  
</p>
  
<p>
‘‘ตาสํ  
สหายิกา หุตฺวา, สีเลสุ สุสมาหิตา;  
  
ทตฺวา ทานานิ สกฺกจฺจํ, อคาเรว วตํ จริํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปคา อหํฯ  
</p>
  
<p>
‘‘ตโต จุตา ยามมคํ, ตโตหํ ตุสิตํ คตา;  
  
ตโต จ นิมฺมานรติํ, วสวตฺติปุรํ คตาฯ  
</p>
  
<p>
‘‘ยตฺถ ยตฺถูปปชฺชามิ, ปุญฺญกมฺมสโมหิตา;  
  
ตตฺถ ตเตฺถว ราชูนํ, มเหสิตฺตมหารยิํฯ  
</p>
  
<p>
‘‘ตโต จุตา มนุสฺสเตฺต, ราชูนํ จกฺกวตฺตินํ;  
  
มณฺฑลีนญฺจ ราชูนํ, มเหสิตฺตมการยิํฯ  
</p>
  
<p>
‘‘สมฺปตฺติมนุโภตฺวาน, เทเวสุ มานุเสสุ จ;  
  
สพฺพตฺถ สุขิตา หุตฺวา, เนกชาตีสุ สํสริํฯ  
</p>
  
<p>
‘‘โส เหตุ โส ปภโว, ตมฺมูลํ สาว สาสเน ขนฺตี;  
  
ตํ ปฐมสโมธานํ, ตํ ธมฺมรตาย นิพฺพานํฯ  
</p>
  
<p>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาคีว พนฺธนํ เฉตฺวา, วิหรามิ อนาสวาฯ  
</p>
  
<p>
‘‘สฺวาคตํ วต เม อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</p>
  
<p>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสน’’นฺติฯ  
</p>
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘มนฺตาวติยา นคเร, รโญฺญ โกญฺจสฺส อคฺคมเหสิยา;  
  
ธีตา อาสิํ สุเมธา, ปสาทิตา สาสนกเรหิฯ  
</li>
  
<li>
‘‘สีลวตี จิตฺตกถา, พหุสฺสุตา พุทฺธสาสเน วินิตา;  
  
มาตาปิตโร อุปคมฺม, ภณติ อุภโย นิสาเมถฯ  
</li>
  
<li>
‘‘นิพฺพานาภิรตาหํ  
, อสสฺสตํ ภวคตํ ยทิปิ ทิพฺพํ;  
  
กิมงฺคํ ปน ตุจฺฉา กามา, อปฺปสฺสาทา พหุวิฆาตาฯ  
</li>
  
<li>
‘‘กามา  
กฎุกา อาสี, วิสูปมา เยสุ มุจฺฉิตา พาลา;  
  
เต ทีฆรตฺตํ นิรเย, สมปฺปิตา หญฺญเนฺต ทุกฺขิตาฯ  
</li>
  
<li>
‘‘โสจนฺติ ปาปกมฺมา, วินิปาเต ปาปวทฺธิโน สทา;  
  
กาเยน จ วาจาย จ, มนสา จ อสํวุตา พาลาฯ  
</li>
  
<li>
‘‘พาลา เต ทุปฺปญฺญา, อเจตนา ทุกฺขสมุทโยรุทฺธา;  
  
เทเสเนฺต อชานนฺตา, น พุชฺฌเร อริยสจฺจานิฯ  
</li>
  
<li>
‘‘สจฺจานิ ‘อมฺม’พุทฺธวรเทสิ, ตานิ เต พหุตรา อชานนฺตา เย;  
  
อภินนฺทนฺติ ภวคตํ, ปิเหนฺติ เทเวสุ อุปปตฺติํฯ  
</li>
  
<li>
‘‘เทเวสุปิ อุปปตฺติ, อสสฺสตา ภวคเต อนิจฺจมฺหิ;  
  
น จ สนฺตสนฺติ พาลา, ปุนปฺปุนํ ชายิตพฺพสฺสฯ  
</li>
  
<li>
‘‘จตฺตาโร  
วินิปาตา, ทุเว จ คติโย กถญฺจิ ลพฺภนฺติ;  
  
น จ วินิปาตคตานํ, ปพฺพชฺชา อตฺถิ นิรเยสุฯ  
</li>
  
<li>
‘‘อนุชานาถ มํ อุภโย, ปพฺพชิตุํ ทสพลสฺส ปาวจเน;  
  
อโปฺปสฺสุกฺกา ฆฎิสฺสํ, ชาติมรณปฺปหานายฯ  
</li>
  
<li>
‘‘กิํ ภวคเต อภินนฺทิ, เตน กายกลินา อสาเรน;  
  
ภวตณฺหาย นิโรธา, อนุชานาถ ปพฺพชิสฺสามิฯ  
</li>
  
<li>
‘‘พุทฺธานํ อุปฺปาโท, วิวชฺชิโต อกฺขโณ ขโณ ลโทฺธ;  
  
สีลานิ พฺรหฺมจริยํ, ยาวชีวํ น ทูเสยฺยํฯ  
</li>
  
<li>
‘‘เอวํ ภณติ สุเมธา, มาตาปิตโร ‘น ตาว อาหารํ;  
  
อาหริสฺสํ คหฎฺฐา, มรณวสํ คตาว เหสฺสามิ’ฯ  
</li>
  
<li>
‘‘มาตา ทุกฺขิตา โรทติ ปิตา จ;  
  
อสฺสา สพฺพโส สมภิหโต;  
  
ฆเฎนฺติ สญฺญาเปตุํ, ปาสาทตเล ฉมาปติตํฯ  
</li>
  
<li>
‘‘อุเฎฺฐหิ  
ปุตฺตก กิํ โสจิ, เตน ทินฺนาสิ วารณวติมฺหิ;  
  
ราชา อนีกรโตฺต, อภิรูโป ตสฺส ตฺวํ ทินฺนาฯ  
</li>
  
<li>
‘‘อคฺคมเหสี ภวิสฺสสิ, อนิกรตฺตสฺส ราชิโน ภริยา;  
  
สีลานิ พฺรหฺมจริยํ, ปพฺพชฺชา ทุกฺกรา ปุตฺตกฯ  
</li>
  
<li>
‘‘รเชฺช  
อาณา ธนมิสฺสริยํ, โภคา สุขา ทหริกาสิ;  
  
ภุญฺชาหิ กามโภเค, วาเรยฺยํ โหตุ เต ปุตฺตฯ  
</li>
  
<li>
‘‘อถ  
เน ภณติ สุเมธา, มา เอทิสิกานิ ภวคตมสารํ;  
  
ปพฺพชฺชา วา โหหิติ, มรณํ วา เม น เจว วาเรยฺยํฯ  
</li>
  
<li>
‘‘กิมิว ปูติกายมสุจิํ, สวนคนฺธํ ภยานกํ กุณปํ;  
  
อภิสํวิเสยฺยํ ภสฺตํ, อสกิํ ปคฺฆริตํ อสุจิปุณฺณํฯ  
</li>
  
<li>
‘‘กิมิว ตหํ ชานนฺตี, วิกูลกํ มํสโสณิตุปลิตฺตํ;  
  
กิมิกุลลยํ สกุณภตฺตํ, กเฬวรํ กิสฺส ทิยตีติฯ  
</li>
  
<li>
‘‘นิพฺพุยฺหติ สุสานํ, อจิรํ กาโย อเปตวิญฺญาโณ;  
  
ฉุโทฺธ กฬิงฺครํ วิย, ชิคุจฺฉมาเนหิ ญาตีหิฯ  
</li>
  
<li>
‘‘ฉุทฺธูน นํ สุสาเน, ปรภตฺตํ นฺหายนฺติ ชิคุจฺฉนฺตา;  
  
นิยกา มาตาปิตโร, กิํ ปน สาธารณา ชนตาฯ  
</li>
  
<li>
‘‘อโชฺฌสิตา อสาเร, กเฬวเร อฎฺฐินฺหารุสงฺฆาเต;  
  
เขฬสฺสุจฺจารสฺสวปริปุเณฺณ ปูติกายมฺหิฯ  
</li>
  
<li>
‘‘โย นํ วินิพฺภุชิตฺวา, อพฺภนฺตรมสฺส พาหิรํ กยิรา;  
  
คนฺธสฺส อสหมานา, สกาปิ มาตา ชิคุเจฺฉยฺยฯ  
</li>
  
<li>
‘‘ขนฺธธาตุอายตนํ, สงฺขตํ ชาติมูลกํ ทุกฺขํ;  
  
โยนิโส อนุวิจินนฺตี, วาเรยฺยํ กิสฺส อิเจฺฉยฺยํฯ  
</li>
  
<li>
‘‘ทิวเส ทิวเส ติสตฺติ, สตานิ นวนวา ปเตยฺยุํ กายมฺหิ;  
  
วสฺสสตมฺปิ จ ฆาโต, เสโยฺย ทุกฺขสฺส เจวํ ขโยฯ  
</li>
  
<li>
‘‘อชฺฌุปคเจฺฉ  
  
ฆาตํ, โย วิญฺญาเยวํ สตฺถุโน วจนํ;  
  
ทีโฆ เตสํ สํสาโร, ปุนปฺปุนํ หญฺญมานานํฯ  
</li>
  
<li>
‘‘เทเวสุ  
มนุเสฺสสุ จ, ติรจฺฉานโยนิยา อสุรกาเย;  
  
เปเตสุ จ นิรเยสุ จ, อปริมิตา ทิสฺสเนฺต ฆาตาฯ  
</li>
  
<li>
‘‘ฆาตา นิรเยสุ พหู, วินิปาตคตสฺส ปีฬิยมานสฺส;  
  
เทเวสุปิ อตฺตาณํ, นิพฺพานสุขา ปรํ นตฺถิฯ  
</li>
  
<li>
‘‘ปตฺตา เต นิพฺพานํ, เย ยุตฺตา ทสพลสฺส ปาวจเน;  
  
อโปฺปสฺสุกฺกา ฆเฎนฺติ, ชาติมรณปฺปหานายฯ  
</li>
  
<li>
‘‘อเชฺชว ตาตภินิกฺขมิสฺสํ, โภเคหิ กิํ อสาเรหิ;  
  
นิพฺพินฺนา เม กามา, วนฺตสมา ตาลวตฺถุกตาฯ  
</li>
  
<li>
‘‘สา เจวํ ภณติ ปิตรมนีกรโตฺต, จ ยสฺส สา ทินฺนา;  
  
อุปยาสิ วารณวเต, วาเรยฺยมุปฎฺฐิเต กาเลฯ  
</li>
  
<li>
‘‘อถ อสิตนิจิตมุทุเก, เกเส ขเคฺคน ฉินฺทิย สุเมธา;  
  
ปาสาทํ ปิทหิตฺวา, ปฐมชฺฌานํ สมาปชฺชิฯ  
</li>
  
<li>
‘‘สา จ ตหิํ สมาปนฺนา, อนีกรโตฺต จ อาคโต นครํ;  
  
ปาสาเท จ สุเมธา, อนิจฺจสญฺญํ สุภาเวติฯ  
</li>
  
<li>
‘‘สา จ มนสิ กโรติ, อนีกรโตฺต จ อารุหี ตุริตํ;  
  
มณิกนกภูสิตโงฺค, กตญฺชลี ยาจติ สุเมธํฯ  
</li>
  
<li>
‘‘รเชฺช อาณา ธนมิสฺสริยํ, โภคา สุขา ทหริกาสิ;  
  
ภุญฺชาหิ กามโภเค, กามสุขา ทุลฺลภา โลเกฯ  
</li>
  
<li>
‘‘นิสฺสฎฺฐํ เต รชฺชํ, โภเค ภุญฺชสฺสุ เทหิ ทานานิ;  
  
มา ทุมฺมนา อโหสิ, มาตาปิตโร เต ทุกฺขิตาฯ  
</li>
  
<li>
‘‘ตํ  
  
ตํ ภณติ สุเมธา, กาเมหิ อนตฺถิกา วิคตโมหา;  
  
มา กาเม อภินนฺทิ, กาเมสฺวาทีนวํ ปสฺสฯ  
</li>
  
<li>
‘‘จาตุทฺทีโป ราชา, มนฺธาตา อาสิ กามโภคินมโคฺค;  
  
อติโตฺต กาลงฺกโต, น จสฺส ปริปูริตา อิจฺฉาฯ  
</li>
  
<li>
‘‘สตฺต  
รตนานิ วเสฺสยฺย, วุฎฺฐิมา ทสทิสา สมเนฺตน;  
  
น จตฺถิ ติตฺติ กามานํ, อติตฺตาว มรนฺติ นราฯ  
</li>
  
<li>
‘‘อสิสูนูปมา กามา, กามา สปฺปสิโรปมา;  
  
อุโกฺกปมา อนุทหนฺติ, อฎฺฐิกงฺกลสนฺนิภาฯ  
</li>
  
<li>
‘‘อนิจฺจา อธุวา กามา, พหุทุกฺขา มหาวิสา;  
  
อโยคุโฬว สนฺตโตฺต, อฆมูลา ทุขปฺผลาฯ  
</li>
  
<li>
‘‘รุกฺขผลูปมา กามา, มํสเปสูปมา ทุขา;  
  
สุปิโนปมา วญฺจนิยา, กามา ยาจิตกูปมาฯ  
</li>
  
<li>
‘‘สตฺติสูลูปมา กามา, โรโค คโณฺฑ อฆํ นิฆํ;  
  
องฺคารกาสุสทิสา, อฆมูลํ ภยํ วโธฯ  
</li>
  
<li>
‘‘เอวํ พหุทุกฺขา กามา, อกฺขาตา อนฺตรายิกา;  
  
คจฺฉถ น เม ภวคเต, วิสฺสาโส อตฺถิ อตฺตโนฯ  
</li>
  
<li>
‘‘กิํ มม ปโร กริสฺสติ, อตฺตโน สีสมฺหิ ฑยฺหมานมฺหิ;  
  
อนุพเนฺธ ชรามรเณ, ตสฺส ฆาตาย ฆฎิตพฺพํฯ  
</li>
  
<li>
‘‘ทฺวารํ อปาปุริตฺวานหํ, มาตาปิตโร อนีกรตฺตญฺจ;  
  
ทิสฺวาน ฉมํ นิสิเนฺน, โรทเนฺต อิทมโวจํฯ  
</li>
  
<li>
‘‘ทีโฆ  
พาลานํ สํสาโร, ปุนปฺปุนญฺจ โรทตํ;  
  
อนมตเคฺค ปิตุ มรเณ, ภาตุ วเธ อตฺตโน จ วเธฯ  
</li>
  
<li>
‘‘อสฺสุ ถญฺญํ รุธิรํ, สํสารํ อนมตคฺคโต สรถ;  
  
สตฺตานํ สํสรตํ, สราหิ อฎฺฐีนญฺจ สนฺนิจยํฯ  
</li>
  
<li>
‘‘สร จตุโรทธี, อุปนีเต อสฺสุถญฺญรุธิรมฺหิ;  
  
สร เอกกปฺปมฎฺฐีนํ, สญฺจยํ วิปุเลน สมํฯ  
</li>
  
<li>
‘‘อนมตเคฺค  
สํสรโต, มหิํ ชมฺพุทีปมุปนีตํ;  
  
โกลฎฺฐิมตฺตคุฬิกา, มาตา มาตุเสฺวว นปฺปโหนฺติฯ  
</li>
  
<li>
‘‘ติณกฎฺฐสาขาปลาสํ, อุปนีตํ อนมตคฺคโต สร;  
  
จตุรงฺคุลิกา ฆฎิกา, ปิตุปิตุเสฺวว นปฺปโหนฺติฯ  
</li>
  
<li>
‘‘สร  
กาณกจฺฉปํ ปุพฺพสมุเทฺท, อปรโต จ ยุคฉิทฺทํ;  
  
สิรํ ตสฺส จ ปฎิมุกฺกํ, มนุสฺสลาภมฺหิ โอปมฺมํฯ  
</li>
  
<li>
‘‘สร รูปํ เผณปิโณฺฑปมสฺส, กายกลิโน อสารสฺส;  
  
ขเนฺธ ปสฺส อนิเจฺจ, สราหิ นิรเย พหุวิฆาเตฯ  
</li>
  
<li>
‘‘สร กฎสิํ วเฑฺฒเนฺต, ปุนปฺปุนํ ตาสุ ตาสุ ชาตีสุ;  
  
สร กุมฺภีลภยานิ จ, สราหิ จตฺตาริ สจฺจานิฯ  
</li>
  
<li>
‘‘อมตมฺหิ วิชฺชมาเน, กิํ ตว ปญฺจกฎุเกน ปีเตน;  
  
สพฺพา หิ กามรติโย, กฎุกตรา ปญฺจกฎุเกนฯ  
</li>
  
<li>
‘‘อมตมฺหิ วิชฺชมาเน, กิํ ตว กาเมหิ เย ปริฬาหา;  
  
สพฺพา หิ กามรติโย, ชลิตา กุถิตา กมฺปิตา สนฺตาปิตาฯ  
</li>
  
<li>
‘‘อสปตฺตมฺหิ  
สมาเน, กิํ ตว กาเมหิ เย พหุสปตฺตา;  
  
ราชคฺคิโจรอุทกปฺปิเยหิ, สาธารณา กามา พหุสปตฺตาฯ  
</li>
  
<li>
‘‘โมกฺขมฺหิ วิชฺชมาเน, กิํ ตว กาเมหิ เยสุ วธพโนฺธ;  
  
กาเมสุ หิ อสกามา, วธพนฺธทุขานิ อนุโภนฺติฯ  
</li>
  
<li>
‘‘อาทีปิตา ติณุกฺกา, คณฺหนฺตํ ทหนฺติ เนว มุญฺจนฺตํ;  
  
อุโกฺกปมา หิ กามา, ทหนฺติ เย เต น มุญฺจนฺติฯ  
</li>
  
<li>
‘‘มา  
อปฺปกสฺส เหตุ, กามสุขสฺส วิปุลํ ชหี สุขํ;  
  
มา ปุถุโลโมว พฬิสํ, คิลิตฺวา ปจฺฉา วิหญฺญสิฯ  
</li>
  
<li>
‘‘กามํ กาเมสุ ทมสฺสุ, ตาว สุนโขว สงฺขลาพโทฺธ;  
  
กาหินฺติ ขุ ตํ กามา, ฉาตา สุนขํว จณฺฑาลาฯ  
</li>
  
<li>
‘‘อปริมิตญฺจ ทุกฺขํ, พหูนิ จ จิตฺตโทมนสฺสานิ;  
  
อนุโภหิสิ กามยุโตฺต, ปฎินิสฺสช อทฺธุเว กาเมฯ  
</li>
  
<li>
‘‘อชรมฺหิ วิชฺชมาเน, กิํ ตว กาเมหิ เยสุ ชรา;  
  
มรณพฺยาธิคหิตา, สพฺพา สพฺพตฺถ ชาติโยฯ  
</li>
  
<li>
‘‘อิทมชรมิทมมรํ, อิทมชรามรํ ปทมโสกํ;  
  
อสปตฺตมสมฺพาธํ, อขลิตมภยํ นิรุปตาปํฯ  
</li>
  
<li>
‘‘อธิคตมิทํ  
พหูหิ, อมตํ อชฺชาปิ จ ลภนียมิทํ;  
  
โย โยนิโส ปยุญฺชติ, น จ สกฺกา อฆฎมาเนนฯ  
</li>
  
<li>
‘‘เอวํ ภณติ สุเมธา, สงฺขารคเต รติํ อลภมานา;  
  
อนุเนนฺตี อนิกรตฺตํ, เกเส จ ฉมํ ขิปิ สุเมธาฯ  
</li>
  
<li>
‘‘อุฎฺฐาย  
อนิกรโตฺต, ปญฺชลิโก ยาจตสฺสา ปิตรํ โส;  
  
วิสฺสเชฺชถ สุเมธํ, ปพฺพชิตุํ วิโมกฺขสจฺจทสฺสาฯ  
</li>
  
<li>
‘‘วิสฺสชฺชิตา มาตาปิตูหิ, ปพฺพชิ โสกภยภีตา;  
  
ฉ อภิญฺญา สจฺฉิกตา, อคฺคผลํ สิกฺขมานายฯ  
</li>
  
<li>
‘‘อจฺฉริยมพฺภุตํ ตํ, นิพฺพานํ อาสิ ราชกญฺญาย;  
  
ปุเพฺพนิวาสจริตํ, ยถา พฺยากริ ปจฺฉิเม กาเลฯ  
</li>
  
<li>
‘‘ภควติ โกณาคมเน, สงฺฆารามมฺหิ นวนิเวสมฺหิ;  
  
สขิโย ติโสฺส ชนิโย, วิหารทานํ อทาสิมฺหฯ  
</li>
  
<li>
‘‘ทสกฺขตฺตุํ สตกฺขตฺตุํ, ทสสตกฺขตฺตุํ สตานิ จ สตกฺขตฺตุํ;  
  
เทเวสุ อุปปชฺชิมฺห, โก ปน วาโท มนุเสฺสสุฯ  
</li>
  
<li>
‘‘เทเวสุ มหิทฺธิกา อหุมฺห, มานุสกมฺหิ โก ปน วาโท;  
  
สตฺตรตนสฺส  
มเหสี, อิตฺถิรตนํ อหํ อาสิํฯ  
</li>
  
<li>
‘‘โส เหตุ โส ปภโว, ตํ มูลํ สาว สาสเน ขนฺตี;  
  
ตํ ปฐมสโมธานํ, ตํ ธมฺมรตาย นิพฺพานํฯ  
</li>
  
<li>
‘‘เอวํ กโรนฺติ เย สทฺทหนฺติ, วจนํ อโนมปญฺญสฺส;  
  
นิพฺพินฺทนฺติ ภวคเต, นิพฺพินฺทิตฺวา วิรชฺชนฺตี’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ มนฺตวตีติ เอวํนามเก นคเรฯ ติ โกญฺจสฺส นาม รโญฺญ มเหสิยา กุจฺฉิมฺหิ ชาตา ธีตา อาสิํฯ ติ นาเมน สุเมธาฯ ติ  สตฺถุสาสนกเรหิ อริเยหิ ธมฺมเทสนาย สาสเน ปสาทิตา สญฺชาตรตนตฺตยปฺปสาทา กตาฯ</p>


<p>ติ  อาจารสีลสมฺปนฺนาฯ ติ จิตฺตธมฺมกถาฯ ติ ภิกฺขุนีนํ สนฺติเก ปริยตฺติธมฺมสฺสุติยุตาฯ ติ เอวํ ปวตฺติ, เอวํ นิวตฺติ, อิติ สีลํ, อิติ สมาธิ, อิติ ปญฺญาติ สุตฺตานุคเตน (ที. นิ. ๒.๑๘๖) โยนิโสมนสิกาเรน ตทงฺคโต กิเลสานํ วินิวตฺตตฺตา พุทฺธานํ สาสเน วินีตา สํยตกายวาจาจิตฺตาฯ ติ ตุเมฺห เทฺวปิ มม วจนํ นิสาเมถ, มาตาปิตโร อุปคนฺตฺวา ภณตีติ โยชนาฯ</p>


<p>นฺติ เทวโลกปริยาปนฺนมฺปิ ภวคตํ นาม สพฺพมฺปิ  อนิจฺจํ ทุกฺขํ วิปริณามธมฺมํฯ ติ กิมงฺคํ ปน มานุสกา กามา, เต สเพฺพปิ อสารกภาวโต ตุจฺฉา ริตฺตา, สตฺถธารายํ มธุพินฺทุ วิย  เอตรหิ อายติญฺจ วิปุลทุกฺขตาย ฯ</p>


<p>ติ อนิฎฺฐาฯ สปฺปฎิภยเฎฺฐน  กาเมสุฯ ติ อโชฺฌสิตาฯ ติ สกมฺมุนา สพฺพโส อปฺปิตา ขิตฺตา, อุปปนฺนาติ อโตฺถ ฯ ติ พาธียนฺติฯ</p>


<p>ติ อปาเยฯ</p>


<p>ติ อตฺตหิตเจตนาย อภาเวน อเจตนาฯ ติ ตณฺหานิมิตฺตสํสาเร อวรุทฺธาฯ ติ จตุสจฺจธเมฺม เทสิยมาเนฯ ติ อตฺถํ อชานนฺตาฯ ติ ทุกฺขาทีนิ อริยสจฺจานิ น ปฎิพุชฺฌนฺติฯ</p>


<p>ติ มาตรํ ปมุขํ กตฺวา อาลปติฯ ติ เย อภินนฺทนฺติ ภวคตํ ปิเหนฺติ เทเวสุ อุปปตฺติํ พุทฺธวรเทสิตานิ สจฺจานิ อชานนฺตา, เตเยว จ อิมสฺมิํ โลเก พหุตราติ โยชนาฯ</p>


<p>ติ สพฺพสฺมิํ ภเว อนิเจฺจ เทเวสุ อุปปตฺติ น สสฺสตา, เอวํ สเนฺตปิ  น จ  พาลา น อุตฺตสนฺติ น สํเวคํ อาปชฺชนฺติฯ ติ อปราปรํ อุปปชฺชมานสฺสฯ</p>


<p>ติ นิรโย ติรจฺฉานโยนิ เปตฺติวิสโย อสุรโยนีติ อิเม จตฺตาโร สุขสมุสฺสยโต วินิปาตคติโยฯ มนุสฺสเทวูปปตฺติสญฺญิตา  ปน เทฺวว  กิเจฺฉน กสิเรน ลพฺภนฺติ ปุญฺญกมฺมสฺส ทุกฺกรตฺตาฯ ติ สุขรหิเตสุ อปาเยสุฯ</p>


<p>ติ อญฺญกิเจฺจสุ นิรุสฺสุกฺกาฯ นฺติ วายมิสฺสํ ภาวนํ อนุยุญฺชิสฺสามิ, กายกลินา อสาเรน ภวคเต กิํ อภินนฺทิเตนาติ โยชนาฯ</p>


<p>ติ ภวคตาย ตณฺหาย นิโรธเหตุ นิโรธตฺถํฯ</p>


<p>พุทฺธานํ อุปฺปาโท ลโทฺธ, วิวชฺชิโต นิรยูปปตฺติอาทิโก อฎฺฐวิโธ อกฺขโณ,  นวโม ขโณ ลโทฺธติ โยชนาฯ ติ จตุปาริสุทฺธิสีลานิฯ นฺติ  สาสนพฺรหฺมจริยํฯ นฺติ น โกเปยฺยามิฯ</p>


<p>ติ ‘‘เนว ตาว อหํ คหฎฺฐา หุตฺวา อาหารํ อาหริสฺสามิ, สเจ ปพฺพชฺชํ น ลภิสฺสามิ, มรณวสเมว คตา ภวิสฺสามี’’ติ เอวํ สุเมธา มาตาปิตโร ภณตีติ โยชนาฯ</p>


<p>ติ สุเมธายฯ ติ อสฺสูหิ สพฺพโส อภิหตมุโขฯ นฺติ ปาสาทตเล ฉมาปติตํ สุเมธํ มาตา จ ปิตา จ คิหิภาวาย สญฺญาเปตุํ ฆเฎนฺติ วายมนฺติฯ ‘‘ฆเฎนฺติ วายมนฺตี’’ติปิ ปาโฐ, โส เอวโตฺถฯ</p>


<p>ติ ‘‘ปพฺพชฺชํ น ลภิสฺสามี’’ติ กิํ โสจเนนฯ ติ วารณวตีนคเร ทินฺนา อสิฯ ‘‘ทินฺนาสี’’ติ วตฺวา ปุนปิ ‘‘ตฺวํ ทินฺนา’’ติ วจนํ ทฬฺหํ ทินฺนภาวทสฺสนตฺถํฯ</p>


<p>ติ อนิกรตฺตสฺส รเชฺช ตว อาณา ปวตฺตติฯ นฺติ อิมสฺมิํ กุเล  ปติกุเล จ ธนํ อิสฺสริยญฺจ,  อติวิย อิฎฺฐา โภคาติ สพฺพมิทํ ตุยฺหํ อุปฎฺฐิตํ หตฺถคตํฯ ติ ตรุณี จาสิ, ตสฺมา ภุญฺชาหิ กามโภเคฯ เตน การเณน วาเรยฺยํ โหตุ เต ปุตฺตาติ โยชนาฯ</p>


<p>ติ มาตาปิตโรฯ ติ เอวรูปานิ รเชฺช อาณาทีนิ มา ภวนฺตุฯ กสฺมาติ เจ อาห นฺติอาทิฯ</p>


<p>ติ  กิมิ วิยฯ นฺติ อิมํ ปูติกเฬวรํฯ นฺติ วิสฺสฎฺฐวิสฺสคนฺธํฯ นฺติ อวีตราคานํ ภยาวหํฯ นฺติ กุณปภริตํ จมฺมปสิพฺพกํ,  นานปฺปการสฺส อสุจิโน ปุณฺณํ หุตฺวา  อสกิํ สพฺพกาลํ อธิปคฺฆรนฺตํ ‘‘มม อิท’’นฺติ อภินิเวเสยฺยํฯ</p>


<p>นฺติ อติวิย ปฎิกฺกูลํ อสุจีหิ มํสเปสีหิ โสณิเตหิ จ อุปลิตฺตํ อเนเกสํ กิมิกุลานํ อาลยํ สกุณานํ ภตฺตภูตํฯ ‘‘กิมิกุลาลสกุณภตฺต’’นฺติปิ ปาโฐ, กิมีนํ อวสิฎฺฐสกุณานญฺจ ภตฺตภูตนฺติ อโตฺถฯ ตํ อหํ กเฬวรํ ชานนฺตี ฐิตาฯ ตํ มํ อิทานิ วาเรยฺยวเสน  เกน นาม การเณน ทิยฺยตีติ ทเสฺสติฯ ตสฺส ตญฺจ ทานํ กิมิว กิํ วิย โหตีติ โยชนาฯ</p>


<p>ติ อยํ กาโย อจิเรเนว อปคตวิญฺญาโณ สุสานํ นิพฺพุยฺหติ อุปนียติฯ ติ ฉฑฺฑิโตฯ ติ นิรตฺถกกฎฺฐขณฺฑสทิโสฯ ติ ญาติชเนหิปิ ชิคุจฺฉมาเนหิฯ</p>


<p>ติ นํ กเฬวรํ สุสาเน ฉเฑฺฑตฺวาฯ นฺติ ปเรสํ โสณสิงฺคาลาทีนํ ภตฺตภูตํฯ ติ ‘‘อิมสฺส ปจฺฉโต อาคตา’’ติ เอตฺตเกนาปิ ชิคุจฺฉมานา สสีสํ นิมุชฺชนฺตา นฺหายนฺติ, ปเคว ผุฎฺฐวโนฺตฯ ติ อตฺตโน มาตาปิตโรปิฯ ติ อิตโร ปน สมูโห ชิคุจฺฉตีติ กิเมว วตฺตพฺพํฯ</p>


<p>ติ ตณฺหาวเสน อภินิวิฎฺฐาฯ ติ นิจฺจสาราทิสารรหิเตฯ</p>


<p>ติ  วิญฺญาณวินิโพฺภคํ กตฺวาฯ ติ คนฺธํ อสฺส กายสฺส อสหนฺตีฯ ติ อตฺตโน มาตาปิ ชิคุเจฺฉยฺย โกฎฺฐาสานํ วินิพฺภุชฺชเนน ปฎิกฺกูลภาวาย สุฎฺฐุตรํ  อุปฎฺฐหนโตฯ</p>


<p>นฺติ  รูปกฺขนฺธาทโย อิเม ปญฺจกฺขนฺธา, จกฺขุธาตุอาทโย อิมา อฎฺฐารสธาตุโย, จกฺขายตนาทีนิ อิมานิ ทฺวาทสายตนานีติ เอวํ ขนฺธา ธาตุโย อายตนานิ จาติ สพฺพํ อิทํ รูปารูปธมฺมชาตํ สเมจฺจ สมฺภุยฺย ปจฺจเยหิ กตตฺตา  ตยิทํ ตสฺมิํ ภเว ปวตฺตมานํ  ชาติปจฺจยตฺตา นฺติฯ เอวํ  อุปาเยน  จินฺตยนฺตี,  วิวาหํ,  เกน การเณน อิจฺฉิสฺสามิฯ</p>


<p>‘‘สีลานิ พฺรหฺมจริยํ, ปพฺพชฺชา ทุกฺกรา’’ติ ยเทตํ มาตาปิตูหิ วุตฺตํ ตสฺส ปฎิวจนํ ทาตุํ ติอาทิ วุตฺตํฯ ตตฺถ ติ ทิเน ทิเน ตีณิ สตฺติสตานิ ตาวเทว ปีตนิสิตภาเวน อภินวานิ กายสฺมิํ สมฺปเตยฺยุํฯ ติ นิรนฺตรํ วสฺสสตมฺปิ ปตมาโน ยถาวุโตฺต สตฺติฆาโต เสโยฺยฯ ติ เอวํ เจ วฎฺฎทุกฺขสฺส ปริกฺขโย ภเวยฺย, เอวํ มหนฺตมฺปิ ปวตฺติทุกฺขํ อธิวาเสตฺวา นิพฺพานาธิคมาย อุสฺสาโห กรณีโยติ อธิปฺปาโยฯ</p>


<p>ติ สมฺปฎิเจฺฉยฺยฯ นฺติ วุตฺตนเยนฯ อิทํ วุตฺตํ โหติ – โย ปุคฺคโล อนมตคฺคํ สํสารํ อปริมาณญฺจ วฎฺฎทุกฺขํ ทีเปนฺตํ สตฺถุโน วจนํ วิญฺญาย ฐิโต ยถาวุตฺตํ สตฺติฆาตทุกฺขํ สมฺปฎิเจฺฉยฺย, เตน เจว วฎฺฎทุกฺขสฺส ปริกฺขโย สิยาติฯ เตนาห – นฺติ, อปราปรํ ชาติชราพฺยาธิมรณาทีหิ พาธิยมานานนฺติ อโตฺถฯ</p>


<p>ติ กาลกญฺจิกาทิ เปตาสุรนิกาเยฯ ติ กายจิตฺตานํ อุปฆาตา วธาฯ</p>


<p>ติ ปญฺจวิธพนฺธนาทิกมฺมการณวเสน ปวตฺติยมานา พหู อเนกฆาตาฯ ติ เสสาปายสงฺขาตํ วินิปาตํ อุปคตสฺสาปิฯ ติ ติรจฺฉานาทิอตฺตภาเว อภิฆาตาทีหิ อาพาธิยมานสฺสฯ นฺติ เทวตฺตภาเวสุปิ ตาณํ นตฺถิ ราคปริฬาหาทินา สทุกฺขสวิฆาตภาวโตฯ   ติ นิพฺพานสุขโต  ปรํ อญฺญํ อุตฺตมํ สุขํ นาม นตฺถิ โลกิยสุขสฺส วิปริณามสงฺขารทุกฺขสภาวตฺตา ฯ เตนาห ภควา – ‘‘นิพฺพานํ ปรมํ สุข’’นฺติ (ธ. ป. ๒๐๓-๒๐๔)ฯ</p>


<p>นฺติ เต นิพฺพานํ ปตฺตาเยว นามฯ อถ วา เตเยว นิพฺพานํ ปตฺตาฯ ติ สมฺมาสมฺพุทฺธสฺส สาสเน เย ยุตฺตา ปยุตฺตาฯ</p>


<p>ติ วิรตฺตาฯ ติ มยาฯ ติ สุวานวมถุสทิสาฯ ติ ตาลสฺส ปติฎฺฐานสทิสา กตาฯ</p>


<p>ติ ปจฺฉา, มาตาปิตูนํ อตฺตโน อชฺฌาสยํ ปเวเทตฺวา อนิกรตฺตสฺส จ อาคตภาวํ สุตฺวาฯ ติ อินฺทนีลภมรสมานวณฺณตาย อสิเต, ฆนภาเวน นิจิเต, สิมฺพลิตูลสมสมฺผสฺสตาย มุทุเกฯ ติ อตฺตโน เกเส สุนิสิเตน อสินา ฉินฺทิตฺวาฯ ติ อตฺตโน วสนปาสาเท สิริคพฺภํ ปิธาย, ตสฺส ทฺวารํ ถเกตฺวาติ อโตฺถฯ ติ ขเคฺคน ฉิเนฺน อตฺตโน เกเส ปุรโต ฐเปตฺวา ตตฺถ ปฎิกฺกูลมนสิการํ ปวเตฺตนฺตี ยถาอุปฎฺฐิเต นิมิเตฺต อุปฺปนฺนํ ปฐมํ ฌานํ วสีภาวํ อาปาเทตฺวา สมาปชฺชิฯ</p>


<p>สา จ สุเมธา ตหิํ ปาสาเท สมาปนฺนา ฌานนฺติ อธิปฺปาโยฯ ติ ฌานโต วุฎฺฐหิตฺวา ฌานํ ปาทกํ กตฺวา วิปสฺสนํ ปฎฺฐเปตฺวา ‘‘ยํกิญฺจิ รูป’’นฺติอาทินา (อ. นิ. ๔.๑๘๑; ม. นิ. ๑.๒๔๔; ปฎิ. ม. ๑.๔๘) อนิจฺจานุปสฺสนํ สุฎฺฐุ ภาเวติ, อนิจฺจสญฺญาคหเณเนว เจตฺถ ทุกฺขสญฺญาทีนมฺปิ คหณํ กตนฺติ เวทิตพฺพํฯ</p>


<p>ติ มณิวิจิเตฺตหิ เหมมาลาลงฺกาเรหิ วิภูสิตคโตฺตฯ</p>


<p>ติอาทิ ยาจิตาการนิทสฺสนํฯ ตตฺถ ติ อาธิปจฺจํฯ นฺติ ยโส วิภวสมฺปตฺติฯ ติ อิฎฺฐา มนาปิยา กามูปโภคาฯ ติ ตฺวํ อิทานิ ทหรา ตรุณี อสิฯ</p>


<p>  นฺติ มยฺหํ สพฺพมฺปิ ติโยชนิกํ รชฺชํ ตุยฺหํ ปริจฺจตฺตํ, ตํ ปฎิปชฺชิตฺวา โภเค  จ ภุญฺชสฺสุ, อยํ มํ กาเมหิเยว นิมเนฺตตีติ มา  ทุมฺมนา อโหสิฯ ติ ยถารุจิยา มหนฺตานิ ทานานิ สมณพฺราหฺมเณสุ ปวเตฺตหิ, มาตาปิตโร เต ทุกฺขิตา โทมนสฺสปฺปตฺตา ตว ปพฺพชฺชาธิปฺปายํ สุตฺวา ตสฺมา กาเม ปริภุญฺชนฺตีฯ เตปิ อุปฎฺฐหนฺตี เตสํ จิตฺตํ ทุกฺขา โมเจหีติ เอวเมตฺถ ปทตฺถโยชนา เวทิตพฺพาฯ</p>


<p>ติ วตฺถุกาเม กิเลสกาเม มา อภินนฺทิฯ อถ โข เตสุ กาเมสุ อาทีนวํ โทสํ มยฺหํ วจนานุสาเรน  ญาณจกฺขุนา โอโลเกหิฯ</p>


<p>ติ ชมฺพุทีปาทีนํ จตุนฺนํ มหาทีปานํ อิสฺสโรฯ ติ เอวํนาโม ราชา, กามโภคีนํ  อคฺคภูโต อาสิฯ เตนาห ภควา – ‘‘ราหุคฺคํ อตฺตภาวีนํ, มนฺธาตา กามโภคิน’’นฺติ (อ. นิ. ๔.๑๕)ฯ ติ จตุราสีติวสฺสสหสฺสานิ กุมารกีฬาวเสน จตุราสีติวสฺสสหสฺสานิ โอปรชฺชวเสน จตุราสีติวสฺสสหสฺสานิ จกฺกวตฺตี ราชา หุตฺวา เทวโภคสทิเส โภเค ภุญฺชิตฺวา ฉตฺติํสาย สกฺกานํ อายุปฺปมาณกาลํ ตาวติํสภวเน สคฺคสมฺปตฺติํ อนุภวิตฺวาปิ กาเมหิ อติโตฺตว กาลงฺกโตฯ  อสฺส มนฺธาตุรโญฺญ กาเมสุ อาสา น จ ปริปุณฺณา อาสิฯ</p>


<p>ติ สตฺตปิ รตนานิ,  เทโว ทสทิสา พฺยาเปตฺวา,  สมนฺตโต ปุริสสฺส รุจิวเสน ยทิปิ วเสฺสยฺย, ยถา ตํ มนฺธาตุมหาราชสฺส เอวํ สเนฺตปิ น จตฺถิ ติตฺติ กามานํ, อติตฺตาว มรนฺติ นราฯ เตนาห ภควา – ‘‘น กหาปณวเสฺสน, ติตฺติ กาเมสุ วิชฺชตี’’ติ (ธ. ป. ๑๘๖; ชา. ๑.๓.๒๓)ฯ</p>


<p> อธิกุฎฺฎนเฎฺฐน,  สปฺปฎิภยเฎฺฐน,  ติณุกฺกูปมา อนุทหนเฎฺฐนฯ เตนาห ติฯ  อปฺปสฺสาทเฎฺฐนฯ</p>


<p>ติ หลาหลาทิมหาวิสสทิสาฯ ติ อฆสฺส ทุกฺขสฺส มูลา การณภูตาฯ เตนาห ติฯ</p>


<p>  องฺคปจฺจงฺคานํ ผลิภญฺชนเฎฺฐนฯ  พหุสาธารณเฎฺฐนฯ   อิตฺตรปจฺจุปฎฺฐานเฎฺฐน มายา วิย ปโลภนโตฯ เตนาห  ติ, วญฺจกาติ อโตฺถฯ ติ ยาจิตกภณฺฑสทิสา ตาวกาลิกเฎฺฐนฯ</p>


<p> วินิวิชฺฌนเฎฺฐนฯ รุชฺชนเฎฺฐน  ทุกฺขตาสุลภตฺตาฯ  กิเลสาสุจิปคฺฆรณโตฯ ทุกฺขุปฺปาทนเฎฺฐน ฯ มรณสมฺปาปเนน  มหาภิตาปนเฎฺฐนฯ ภยเหตุตาย เจว วธกปหูตตาย จ  นาม, กามาติ โยชนาฯ</p>


<p>ติ ‘‘สคฺคมคฺคาธิคมสฺส นิพฺพานคามิมคฺคสฺส จ อนฺตรายกรา’’ติ จกฺขุภูเตหิ พุทฺธาทีหิ วุตฺตาฯ ติ อนิกรตฺตํ สปริสํ วิสฺสเชฺชติฯ</p>


<p>ติ ปโร อโญฺญ มม กิํ นาม หิตํ กริสฺสติ อตฺตโน  อุตฺตมเงฺค เอกาทสหิ อคฺคีหิ ฑยฺหมาเนฯ เตนาห ติฯ  ชรามรณสฺส สีสฑาหสฺส,  สมุคฺฆาตาย,  วายมิตพฺพํฯ</p>


<p>นฺติ ฉมายํฯ นฺติ อิทํ ‘‘ทีโฆ พาลานํ สํสาโร’’ติอาทิกํ สํเวคสํวตฺตนกํ วจนํ อโวจํฯ</p>


<p>ติ กิเลสกมฺมวิปากวฎฺฎภูตานํ ขนฺธายตนาทีนํ ปฎิปาฎิปวตฺติสงฺขาโต สํสาโร อปริญฺญาตวตฺถุกานํ อนฺธพาลานํ ทีโฆ พุทฺธญาเณนปิ อปริจฺฉินฺทนิโยฯ ยถา หิ อนุปจฺฉินฺนตฺตา อวิชฺชาตณฺหานํ อปริจฺฉินฺนตาเยว ภวปพนฺธสฺส ปุพฺพา โกฎิ น ปญฺญายติ, เอวํ ปราปิ โกฎีติฯ นฺติ อปราปรํ โสกวเสน รุทนฺตานํฯ อิมินาปิ อวิชฺชาตณฺหานํ อนุปจฺฉินฺนตํเยว เตสํ วิภาเวติฯ</p>


<p>นฺติ ยํ ญาติพฺยสนาทินา ผุฎฺฐานํ โรทนฺตานํ  อสฺสุ จ ทารกกาเล มาตุถนโต ปีตํ ถญฺญญฺจ ยญฺจ ปจฺจตฺถิเกหิ ฆาติตานํ รุธิรํฯ  สํสารสฺส อนุ อมตคฺคตฺตา ญาเณน อนุคนฺตฺวาปิ อมตอคฺคตฺตา อวิทิตคฺคตฺตา อิมินา ทีเฆน อทฺธุนา สตฺตานํ  อปราปรํ สํสรนฺตานํ สํสริตํ  ตํ ‘‘กีว พหุก’’นฺติ อนุสฺสราหิ, อฎฺฐีนํ สนฺนิจยํ สราหิ อนุสฺสร, อุปธาเรหีติ อโตฺถฯ</p>


<p>อิทานิ   อาทีนวสฺส พหุภาวญฺจ อุปมาย ทเสฺสตุํ ติ คาถมาหฯ ตตฺถ ติ อิเมสํ สตฺตานํ อนมตคฺคสํสาเร สํสรนฺตานํ เอเกกสฺสปิ อสฺสุมฺหิ ถเญฺญ รุธิรมฺหิ จ ปมาณโต อุปเมตเพฺพ จตุโรทธี จตฺตาโร มหาสมุเทฺท อุปมาวเสน พุเทฺธหิ อุปนีเต สร สราหิฯ นฺติ เอกสฺส ปุคฺคลสฺส เอกสฺมิํ กเปฺป อฎฺฐีนํ สญฺจยํ เวปุลฺลปพฺพเตน สมํ อุปนีตํ สรฯ วุตฺตมฺปิ เจสํ –</p>


<p>
‘‘เอกเสฺสเกน กเปฺปน, ปุคฺคลสฺสฎฺฐิสญฺจโย;  
  
สิยา ปพฺพตสโม ราสิ, อิติ วุตฺตํ มเหสินาฯ  
</p>
  
<p>
‘‘โส โข ปนายํ อกฺขาโต, เวปุโลฺล ปพฺพโต มหา;  
  
อุตฺตโร คิชฺฌกูฎสฺส, มคธานํ คิริพฺพเช’’ติฯ (สํ. นิ. ๒.๑๓๓);  
</p>
  
<p>ติ ชมฺพุทีโปติสงฺขาตํ มหาปถวิํ โกลฎฺฐิมตฺตา พทรฎฺฐิมตฺตา คุฬิกา กตฺวา ตเตฺถเกกา ‘‘อยํ เม มาตุ, อยํ เม มาตุมาตู’’ติ เอวํ วิภาชิยมาเน ตา คุฬิกา มาตา มาตูเสฺวว นปฺปโหนฺติ, มาตา มาตูสุ อขีณาเสฺวว ปริยนฺติกา ตา คุฬิกา ปริกฺขยํ ปริยาทานํ คเจฺฉยฺยุํ, น เตฺวว อนมตเคฺค สํสาเร สํสรโต สตฺตสฺส มาตุมาตโรติ ฯ เอวํ ชมฺพุทีปมหิํ สํสารสฺส ทีฆภาเวน อุปมาภาเวน อุปนีตํ มนสิ กโรหีติฯ</p>


<p>นฺติ ติณญฺจ กฎฺฐญฺจ สาขาปลาสญฺจฯ นฺติ อุปมาภาเวน อุปนีตํฯ ติ สํสารสฺส อนมตคฺคภาวโตฯ ติ จตุรงฺคุลปฺปมาณานิ ขณฺฑานิฯ ติ ปิตุปิตามเหสุ เอว ตา ฆฎิกา นปฺปโหนฺติฯ อิทํ วุตฺตํ โหติ – อิมสฺมิํ โลเก สพฺพํ ติณญฺจ กฎฺฐญฺจ สาขาปลาสญฺจ จตุรงฺคุลิกา กตฺวา ตเตฺถเกกา ‘‘อยํ เม ปิตุ, อยํ เม ปิตามหสฺสา’’ติ วิภาชิยมาเน ตา ฆฎิกาว ปริกฺขยํ ปริยาทานํ คเจฺฉยฺยุํ, น เตฺวว อนมตเคฺค สํสาเร สํสรโต สตฺตสฺส ปิตุปิตามหาติฯ เอวํ ติณญฺจ กฎฺฐญฺจ สาขาปลาสญฺจ สํสารสฺส ทีฆภาเวน อุปนีตํ สราหีติฯ อิมสฺมิํ ปน ฐาเน –</p>


<p>‘‘อนมตโคฺคยํ , ภิกฺขเว, สํสาโร, ปุพฺพา โกฎิ น ปญฺญายติ อวิชฺชานีวรณานํ สตฺตานํ  ตณฺหาสํโยชนานํ สนฺธาวตํ สํสรตํฯ ตํ กิํ มญฺญถ, ภิกฺขเว, กตมํ นุ โข พหุตรํ, ยํ วา โว อิมินา ทีเฆน อทฺธุนา สนฺธาวตํ สํสรตํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุปสฺสนฺนํ ปคฺฆริตํ, ยํ วา จตูสุ มหาสมุเทฺทสุ อุทก’’นฺติอาทิกา (สํ. นิ. ๒.๑๒๖) – ‘อนมตคฺคปาฬิ’ อาหริตพฺพาฯ</p>


<p>นฺติ อุภยกฺขิกาณํ กจฺฉปํ อนุสฺสรฯ นฺติ ปุรตฺถิมสมุเทฺท อปรโต จ ปจฺฉิมุตฺตรทกฺขิณสมุเทฺท วาตเวเคน ปริพฺภมนฺตสฺส ยุคสฺส เอกจฺฉิทฺทํฯ นฺติ กาณกจฺฉปสฺส สีสํ ตสฺส จ วสฺสสตสฺส วสฺสสตสฺส อจฺจเยน คีวํ อุกฺขิปนฺตสฺส สีสสฺส ยุคจฺฉิเทฺท ปเวสนญฺจ สรฯ นฺติ ตยิทํ สพฺพมฺปิ พุทฺธุปฺปาทธมฺมเทสนาสุ วิย มนุสฺสตฺตลาเภ โอปมฺมํ  กตฺวา ปญฺญาย สร, ตสฺส อตีว ทุลฺลภสภาวตฺตํ สารชฺชภยสฺสาปิ อติจฺจสภาวตฺตาฯ วุตฺตเญฺหตํ – ‘‘เสยฺยถาปิ, ภิกฺขเว, ปุริโส มหาสมุเทฺท เอกจฺฉิคฺคฬฺหํ ยุคํ ปกฺขิเปยฺยา’’ติอาทิ (ม. นิ. ๓.๒๕๒; สํ. นิ. ๕.๑๑๑๗)ฯ</p>


<p>ติ วิมทฺทาสหนโต เผณปิณฺฑสทิสสฺส อเนกานตฺถสนฺนิปาตโต กายสงฺขาตสฺส  นิจฺจสาราทิวิรเหน  รูปํ อสุจิทุคฺคนฺธํ เชคุจฺฉปฎิกฺกูลภาวํ สรฯ ติ ปญฺจปิ อุปาทานกฺขเนฺธ หุตฺวา อภาวเฎฺฐน อนิเจฺจ ปสฺส ญาณจกฺขุนา โอโลเกหิฯ ติ อฎฺฐ มหานิรเย โสฬสอุสฺสทนิรเย จ พหุวิฆาเต พหุทุเกฺข มหาทุเกฺข จ อนุสฺสรฯ</p>


<p>ติ ปุนปฺปุนํ ตาสุ ตาสุ ชาตีสุ อปราปรํ อุปฺปตฺติยา ปุนปฺปุนํ กฎสิํ สุสานํ อาฬหนเมว วเฑฺฒเนฺต สเตฺต อนุสฺสรฯ ‘‘วฑฺฒโนฺต’’ติ วา ปาฬิ, ตฺวํ วฑฺฒโนฺตติ โยชนาฯ ติ อุทรโปสนตฺถํ อกิจฺจการิตาวเสน โอทริกตฺตภยานิฯ วุตฺตญฺหิ ‘‘กุมฺภีลภยนฺติ โข, ภิกฺขเว, โอทริกตฺตเสฺสตํ อธิวจน’’นฺติ (อ. นิ. ๔.๑๒๒)ฯ   ติ ‘‘อิทํ ทุกฺขํ อริยสจฺจํ…เป.… อยํ ทุกฺขนิโรธคามินิปฎิปทา อริยสจฺจ’’นฺติ จตฺตาริ อริยสจฺจานิ ยาถาวโต อนุสฺสร อุปธาเรหิฯ</p>


<p>เอวํ ราชปุตฺตี อเนกาการโวการํ อนุสฺสรณวเสน กาเมสุ สํสาเร จ อาทีนวํ ปกาเสตฺวา อิทานิ พฺยติเรเกนปิ ตํ ปกาเสตุํ ติอาทิมาหฯ ตตฺถ   ติ สมฺมาสมฺพุเทฺธน มหากรุณาย อุปนีเต สทฺธมฺมามเต อุปลพฺภมาเนฯ ติ ปริเยสนา ปริคฺคโห อารกฺขา ปริโภโค วิปาโก จาติ ปญฺจสุปิ ฐาเนสุ ติขิณตรทุกฺขานุพนฺธตาย สวิฆาตตฺตา สอุปายาสตฺตา กิํ ตุยฺหํ ปญฺจกฎุเกน ปญฺจกามคุณรเสน ปีเตน? อิทานิ วุตฺตเมวตฺถํ ปากฎตรํ กโรนฺตี อาห – ติ , อติวิย กฎุกตราติ อโตฺถฯ</p>


<p>ติ เย กามา สมฺปติ กิเลสปริฬาเหน อายติํ วิปากปริฬาเหน จ สปริฬาหา มหาวิฆาตาฯ ติ เอกาทสหิ อคฺคีหิ ปชฺชลิตา ปกฺกุถิตา จ หุตฺวา ตํสมงฺคีนํ กมฺปนกา สนฺตาปนกา จฯ</p>


<p>ติ สปตฺตรหิเต เนกฺขเมฺมฯ ติ สเนฺต วิชฺชมาเนฯ ‘‘พหุสปตฺตา’’ติ วตฺวา เยหิ พหู สปตฺตา, เต ทเสฺสตุํ ติอาทิ วุตฺตํฯ ราชูหิ จ อคฺคินา จ โจเรหิ จ อุทเกน จ ทายาทาทิอปฺปิเยหิ จ ราชคฺคิโจรอุทกปฺปิเยหิ สาธารณโต เตเสฺวโวปมา วุตฺตาฯ</p>


<p>ติ เยสุ กาเมสุ กามนิมิตฺตํ มรณโปถนาทิปริกฺกิเลโส อนฺทุพนฺธนาทิพโนฺธ จ โหตีติ อโตฺถฯ ติอาทิ วุตฺตเสฺสวตฺถสฺส ปากฎกรณํฯ ตตฺถ ติ เหตุอเตฺถ นิปาโตฯ ยสฺมา กาเมสุ กามเหตุ อิเม สตฺตา วธพนฺธนทุกฺขานิ อนุภวนฺติ ปาปุณนฺติ, ตสฺมา อาห – ติ, กามา นาเมเต อสโนฺต หีนา ลามกาติ อโตฺถฯ ‘‘อหกามา’’ติ วา ปาโฐ, โส เอวโตฺถฯ อหาติ หิ ลามกปริยาโย ‘‘อหโลกิตฺถิโย นามา’’ติอาทีสุ วิยฯ</p>


<p>ติ  ปชฺชลิตาฯ ติ ติเณหิ กตา อุกฺกาฯ ติ เย สตฺตา เต กาเม น มุญฺจนฺติ, อญฺญทตฺถุ คณฺหนฺติ, เต ทหนฺติเยว, สมฺปติ อายติญฺจ ฌาเปนฺติฯ</p>


<p>ติ ปุปฺผสฺสาทสทิสสฺส ปริตฺตกสฺส กามสุขสฺส เหตุ วิปุลํ อุฬารํ ปณีตญฺจ โลกุตฺตรํ สุขํ  มา ฉเฑฺฑหิฯ ติ อามิสโลเภน  พฬิสํ คิลิตฺวา พฺยสนํ ปาปุณโนฺต ‘‘ปุถุโลโม’’ติ ลทฺธนาโม มโจฺฉ วิย กาเม อปริจฺจชิตฺวา  ปจฺฉา วิฆาฎํ อาปชฺชสิฯ</p>


<p>ติ ยถา คทฺทุเลน พโทฺธ  สุนโข คทฺทุลพเนฺธน ถเมฺภ อุปนิพโทฺธ อญฺญโต คนฺตุํ อสโกฺกโนฺต ตเตฺถว ปริพฺภมติ, เอวํ ตฺวํ กามตณฺหาย พโทฺธ, อิทานิ  ยทิปิ กาเมสุ ตาว  อินฺทฺริยานิ ทเมหิฯ ติ ติ นิปาตมตฺตํฯ เต ปน กามา ตํ ตถา กริสฺสนฺติ, ยถา ฉาตชฺฌตฺตา สปากา สุนขํ ลภิตฺวา อนยพฺยสนํ ปาเปนฺตีติ อโตฺถฯ</p>


<p>นฺติ อปริมาณํ ‘‘เอตฺตก’’นฺติ ปริจฺฉินฺทิตุํ อสกฺกุเณยฺยํ นิรยาทีสุ กายิกํ ทุกฺขํฯ ติ จิเตฺต ลพฺภมานานิ พหูนิ อเนกานิ โทมนสฺสานิ เจโตทุกฺขานิฯ ติ อนุภวิสฺสสิฯ ติ กาเมหิ ยุโตฺต, เต อปฺปฎินิสฺสชฺชโนฺตฯ ติ อทฺธุเวหิ อนิเจฺจหิ กาเมหิ วินิสฺสช อเปหีติ อโตฺถฯ</p>


<p>ติ ยสฺมา หีนาทิเภทภินฺนา สพฺพตฺถ ภวาทีสุ ชาติโย ชรามรณพฺยาธินา จ คหิตา, เตหิ อปริมุตฺตา, ตสฺมา  นิพฺพาเน วิชฺชมาเน ชราทีหิ อปริมุเตฺตหิ กาเมหิ กิํ ตว ปโยชนนฺติ โยชนาฯ</p>


<p>เอวํ นิพฺพานคุณทสฺสนมุเขน กาเมสุ ภเวสุ จ อาทีนวํ ปกาเสตฺวา อิทานิ นิพฺพตฺติตํ นิพฺพานคุณเมว ปกาเสนฺตี นฺติอาทินา เทฺว คาถา อภาสิฯ ตตฺถ นฺติ อิทเมเวกํ อตฺตนิ ชราภาวโต อธิคตสฺส จ ชราภาวเหตุโต อชรํฯ นฺติ เอตฺถาปิ เอเสว  นโยฯ นฺติ ตทุภยเมกชฺฌํ กตฺวา โถมนาวเสน วทติฯ นฺติ วฎฺฎทุกฺขโต มุจฺจิตุกาเมหิ ปพฺพชิตพฺพโต ปฎิปชฺชิตพฺพโต ปทํฯ โสกเหตูนํ อภาวโต โสกาภาวโต จ ฯ สปตฺตกรธมฺมาภาวโต ฯ กิเลสสมฺพาธาภาวโต ฯ ขลิตสงฺขาตานํ ทุจฺจริตานํ อภาเวน ฯ อตฺตานุวาทาทิภยานํ วฎฺฎภยสฺส  จ สพฺพโส อภาวา ฯ ทุกฺขูปตาปสฺส กิเลสสฺสาปิ อภาเวน ฯ สพฺพเมตํ อมตมหานิพฺพานเมว สนฺธาย วทติฯ ตญฺหิ สา อนุสฺสวาทิสิเทฺธน อากาเรน อตฺตโน อุปฎฺฐหนฺตี เตสํ ปจฺจกฺขโต ทเสฺสนฺตี วิย ‘‘อิท’’นฺติ อโวจฯ</p>


<p>  นฺติ อิทํ อมตํ นิพฺพานํ พหูหิ อนนฺตอปริมาเณหิ พุทฺธาทีหิ อริเยหิ อธิคตํ ญาตํ อตฺตโน ปจฺจกฺขํ กตํฯ น เกวลํ เตหิ อธิคตเมว สนฺธาย วทติ, อถ โข  อิทานิปิ อธิคมนียํ อธิคนฺตุํ สกฺกาฯ เกน ลภนียนฺติ อาห ติ, โย ปุคฺคโล โยนิโส อุปาเยน สตฺถารา ทินฺนโอวาเท ฐตฺวา ยุญฺชติ สมฺมาปโยคญฺจ กโรติ, เตน ลภนียนฺติ โยชนาฯ ติ โย ปน โยนิโส น ปยุญฺชติ, เตน อฆฎมาเนน น จ สกฺกา, กทาจิปิ ลทฺธุํ น สกฺกาเยวาติ อโตฺถฯ</p>


<p>ติ เอวํ วุตฺตปฺปกาเรน สุเมธา ราชกญฺญา สํสาเร อตฺตโน สํเวคทีปนิํ กาเมสุ นิเพฺพธภาคินิํ ธมฺมกถํ กเถติฯ ติ อณุมเตฺตปิ สงฺขารปวเตฺต อภิรติํ อวินฺทนฺตีฯ นฺติ อนิกรตฺตํ ราชานํ สญฺญาเปนฺตีฯ ติ อตฺตโน ขเคฺคน ฉิเนฺน เกเส จ ภูมิยํ ขิปิ ฉเฑฺฑสิฯ</p>


<p>ติ โส อนิกรโตฺต อสฺสา สุเมธาย ปิตรํ โกญฺจราชานํ ยาจติฯ กินฺติ ยาจตีติ อาห ติ, สุเมธํ ราชปุตฺติํ ปพฺพชิตุํ วิสฺสเชฺชถ, สา จ ปพฺพชิตฺวา วิโมกฺขสจฺจทสฺสา อวิปรีตนิพฺพานทสฺสาวินี โหตูติ อโตฺถฯ</p>


<p>ติ  ญาติวิโยคาทิเหตุโต สพฺพสฺมาปิ สํสารภยโต ภีตา ญาณุตฺตรวเสน อุตฺราสิตาฯ ติ สิกฺขมานาย  สมานาย ฉ อภิญฺญา สจฺฉิกตา, ตโต เอว อคฺคผลํ อรหตฺตํ สจฺฉิกตํฯ</p>


<p>ติ ราชปุตฺติยา สุเมธาย กิเลเสหิ ปรินิพฺพานํ อจฺฉริยํ อพฺภุตญฺจ อาสิฯ ฉฬภิญฺญาว สิทฺธิยา กถนฺติ เจ ติ, ปจฺฉิเม ขนฺธปรินิพฺพานกาเล อตฺตโน ปุเพฺพนิวาสปริยาปนฺนจริตํ ยถา พฺยากาสิ, ตถา ตํ ชานิตพฺพนฺติฯ</p>


<p>ปุเพฺพนิวาสํ ปน ตาย ยถา พฺยากตํ, ตํ ทเสฺสตุํ ติอาทิ วุตฺตํฯ ตตฺถ ติ โกณาคมเน สมฺมาสมฺพุเทฺธ โลเก อุปฺปเนฺนฯ ติ  สงฺฆํ อุทฺทิสฺส อภินวนิเวสิเต อาราเมฯ ติ ธนญฺชานี เขมา อหญฺจาติ มยํ ติโสฺส สขิโย อารามํ สงฺฆสฺส วิหารทานํ อทมฺหฯ</p>


<p>นฺติ ตสฺส วิหารทานสฺส อานุภาเวน ทสวาเร เทเวสุ อุปปชิมฺห, ตโต มนุเสฺสสุ อุปปชฺชิตฺวา ปุน สตกฺขตฺตุํ เทเวสุ อุปปชฺชิมฺห, ตโตปิ มนุเสฺสสุ อุปปชฺชิตฺวา ปุน ทสสตกฺขตฺตุํ สหสฺสวารํ เทเวสุ อุปปชฺชิมฺห, ตโตปิ มนุเสฺสสุ อุปปชฺชิตฺวา ปุน สตานิ สตกฺขตฺตุํ ทสสหสฺสวาเร เทเวสุ อุปปชฺชิมฺห, โก ปน วาโท มนุเสฺสสุฯ เอวํ มนุเสฺสสุ อุปฺปนฺนวาเรสุ กถาว นตฺถิ, อเนกสหสฺสวารํ อุปปชฺชิมฺหาติ อโตฺถฯ</p>


<p>ติ เทเวสุ อุปปนฺนกาเล ตสฺมิํ ตสฺมิํ เทวนิกาเย มหิทฺธิกา มหานุภาวา อหุมฺหฯ ติ มนุสฺสตฺตลาเภ มหิทฺธิกตาย กถาว นตฺถิฯ อิทานิ ตเมว มนุสฺสตฺตภาเว อุกฺกํสตํ มหิทฺธิกตํ ทเสฺสนฺตี นฺติ อาหฯ ตตฺถ จกฺกรตนาทีนิ สตฺต รตนานิ เอตสฺส สนฺตีติ สตฺตรตโน, จกฺกวตฺตี, ตสฺส สตฺตรตนสฺสฯ ฉโทสรหิตา  ปญฺจกลฺยาณา อติกฺกนฺตมนุสฺสวณฺณา อปตฺตทิพฺพวณฺณาติ เอวมาทิคุณสมนฺนาคเมน อิตฺถีสุ รตนภูตา  อหํ อโหสิํฯ</p>


<p>ติ ยํ ตํ โกณาคมนสฺส ภควโต กาเล สงฺฆสฺส วิหารทานํ กตํ, โส ยถาวุตฺตาย ทิพฺพสมฺปตฺติยา จ เหตุฯ นฺติ ตเสฺสว ปริยายวจนํฯ ติ สา เอว อิธ สตฺถุสาสเน ธเมฺม นิชฺฌานกฺขนฺตีฯ นฺติ ตเทว สตฺถุสาสนธเมฺมน ปฐมํ สโมธานํ ปฐโม สมาคโม, ตเทว สตฺถุสาสนธเมฺม อภิรตาย ปริโยสาเน นิพฺพานนฺติ ผลูปจาเรน การณํ วทติฯ อิมา ปน จตโสฺส คาถา เถริยา อปทานสฺส วิภาวนวเสน ปวตฺตตฺตา อปทานปาฬิยมฺปิ สงฺคหํ อาโรปิตาฯ</p>


<p>โอสานคาถาย ติ ยถา มยา ปุริมตฺตภาเว เอตรหิ จ กตํ ปฎิปนฺนํ, เอวํ อเญฺญปิ กโรนฺติ ปฎิปชฺชนฺติฯ เก เอวํ กโรนฺตีติ อาห – ติ, เญยฺยปริยนฺติกญาณตาย ปริปุณฺณปญฺญสฺส สมฺมาสมฺพุทฺธสฺส วจนํ เย ปุคฺคลา สทฺทหนฺติ ‘‘เอวเมต’’นฺติ โอกปฺปนฺติ, เต เอวํ กโรนฺติ ปฎิปชฺชนฺติฯ อิทานิ ตาย อุกฺกํสคตาย  ปฎิปตฺติยา ตํ ทเสฺสตุํ ติ วุตฺตํฯ ตสฺสโตฺถ – เย ภควโต วจนํ ยาถาวโต สทฺทหนฺติ, เต วิสุทฺธิปฎิปทํ ปฎิปชฺชนฺตา สพฺพสฺมิํ ภวคเต เตภูมเก สงฺขาเร วิปสฺสนาปญฺญาย นิพฺพินฺทนฺติ, นิพฺพินฺทิตฺวา จ ปน อริยมเคฺคน สพฺพโส วิรชฺชนฺติ, สพฺพสฺมาปิ ภวคตา วิมุจฺจนฺตีติ อโตฺถฯ วิราเค อริยมเคฺค อธิคเต วิมุตฺตาเยว โหนฺตีติฯ</p>


<p>เอวเมตา เถริกาทโย สุเมธาปริโยสานา คาถาสภาเคน อิธ เอกชฺฌํ สงฺคหํ อารูฬฺหา ‘‘ติสตฺตติปริมาณา’’ติฯ ภาณวารโต ปน ทฺวาธิกา ฉสตมตฺตา เถริโย คาถา จฯ ตา สพฺพาปิ ยถา สมฺมาสมฺพุทฺธสฺส สาวิกาภาเวน เอกวิธา, ตถา อเสขภาเวน อุกฺขิตฺตปลิฆตาย สํกิณฺณปริกฺขตาย อพฺพูเฬฺหสิกตาย นิรคฺคลตาย ปนฺนภารตาย วิสญฺญุตฺตตาย ทสสุ อริยวาเสสุ วุฎฺฐวาสตาย จ, ตถา หิ ตา ปญฺจงฺควิปฺปหีนา ฉฬงฺคสมนฺนาคตา เอการกฺขา  จตุราปเสฺสนา  ปณุนฺนปเจฺจกสจฺจา สมวยสเฎฺฐสนา อนาวิลสงฺกปฺปา ปสฺสทฺธกายสงฺขารา สุวิมุตฺตจิตฺตา สุวิมุตฺตปญฺญา จาติ เอวมาทินา (ที. นิ. ๓.๓๖๐) นเยน เอกวิธาฯ</p>


<p>สมฺมุขาปรมฺมุขาเภทโต ทุวิธาฯ ยา หิ สตฺถุธรมานกาเล อริยาย ชาติยา ชาตา มหาปชาปติโคตมิอาทโย, ตา สมฺมุขาสาวิกา นามฯ ยา ปน ภควโต ขนฺธปรินิพฺพานโต ปจฺฉา อธิคตวิเสสา, ตา สติปิ สตฺถุธมฺมสรีรสฺส ปจฺจกฺขภาเว สตฺถุสรีรสฺส อปจฺจกฺขภาวโต ปรมฺมุขาสาวิกา นามฯ ตถา อุภโตภาควิมุตฺติปญฺญาวิมุตฺติตาวเสนฯ อิธ ปาฬิยาคตา ปน อุภโตภาควิมุตฺตาเยวฯ ตถา สาปทานนาปทานเภทโตฯ ยาสญฺหิ ปุริเมสุ สมฺมาสมฺพุเทฺธสุ ปเจฺจกพุเทฺธสุ สาวกพุเทฺธสุ วา ปุญฺญกิริยาวเสน กตาธิการตาสงฺขาตํ อตฺถิ อปทานํ, ตา สาปทานาฯ ยาสํ ตํ นตฺถิ, ตา นาปทานาฯ ตถา สตฺถุลทฺธูปสมฺปทา สงฺฆโต ลทฺธูปสมฺปทาติ ทุวิธาฯ ครุธมฺมปฎิคฺคหณมฺหิ ลทฺธูปสมฺปทา มหาปชาปติโคตมี สตฺถุสนฺติกาว ลทฺธูปสมฺปทตฺตา สตฺถุลทฺธูปสมฺปทา นามฯ เสสา สพฺพาปิ สงฺฆโต ลทฺธูปสมฺปทาฯ ตาปิ เอกโตอุปสมฺปนฺนา อุภโตอุปสมฺปนฺนาติ ทุวิธาฯ ตตฺถ ยา ตา มหาปชาปติโคตมิยา สทฺธิํ นิกฺขนฺตา ปญฺจสตา สากิยานิโย, ตา เอกโตอุปสมฺปนฺนา ภิกฺขุสงฺฆโต เอว ลทฺธูปสมฺปทตฺตา มหาปชาปติโคตมิํ ฐเปตฺวาฯ อิตรา อุภโตอุปสมฺปนฺนา อุภโตสเงฺฆ อุปสมฺปทตฺตาฯ</p>


<p>เอหิภิกฺขุทุโก  วิย เอหิภิกฺขุนิทุโก อิธ น ลพฺภติฯ กสฺมา? ภิกฺขุนีนํ ตถา อุปสมฺปทาย อภาวโตฯ ยทิ เอวํ ยํ ตํ เถริคาถาย สุภทฺทาย กุณฺฑลเกสาย วุตฺตํ –</p>


<p>
‘‘นิหจฺจ ชาณุํ วนฺทิตฺวา, สมฺมุขา อญฺชลิํ อกํ;  
  
เอหิ ภเทฺทติ มํ อวจ, สา เม อาสูปสมฺปทา’’ติฯ (เถรีคา. ๑๐๙);  
</p>
  
<p>ตถา อปทาเนปิ –</p>


<p>
‘‘อายาจิโต ตทา อาห, เอหิ ภเทฺทติ นายโก;  
  
ตทาหํ อุปสมฺปนฺนา, ปริตฺตํ โตยมทฺทส’’นฺติฯ (อป. เถรี ๒.๓.๔๔);  
</p>
  
<p>ตํ  กถนฺติ? นยิทํ เอหิภิกฺขุนิภาเวน  อุปสมฺปทํ สนฺธาย วุตฺตํฯ อุปสมฺปทาย ปน เหตุภาวโต ยา สตฺถุ อาณตฺติ, สา เม อาสูปสมฺปทาติ วุตฺตํฯ</p>


<p>ตถา หิ วุตฺตํ อฎฺฐกถายํ ‘‘เอหิ, ภเทฺท, ภิกฺขุนุปสฺสยํ คนฺตฺวา ภิกฺขุนีนํ สนฺติเก ปพฺพชฺช อุปสมฺปชฺชสฺสูติ มํ อโวจ อาณาเปสิฯ สา สตฺถุ อาณา มยฺหํ อุปสมฺปทาย การณตฺตา อุปสมฺปทา อโหสี’’ติฯ เอเตเนว อปทานคาถายปิ อโตฺถ สํวณฺณิโตติ ทฎฺฐโพฺพฯ</p>


<p>เอวมฺปิ ภิกฺขุนิวิภเงฺค เอหิ ภิกฺขุนีติ อิทํ กถนฺติ? เอหิภิกฺขุนิภาเวน ภิกฺขุนีนํ อุปสมฺปทาย อสภาวโชตนวจนํ ตถา อุปสมฺปทาย ภิกฺขุนีนํ อภาวโตฯ ยทิ เอวํ, กถํ เอหิภิกฺขุนีติ วิภเงฺค นิเทฺทโส กโตติ? เทสนานยโสตปติตภาเวนฯ อยญฺหิ โสตปติตตา นาม กตฺถจิ ลพฺภมานสฺสาปิ อนาหฎํ โหติฯ</p>


<p>ยถา อภิธเมฺม มโนธาตุนิเทฺทเส (ธ. ส. ๕๖๖-๕๖๗) ลพฺภมานมฺปิ ฌานงฺคํ ปญฺจวิญฺญาณโสตปติตตาย น อุทฺธฎํ กตฺถจิ เทสนาย อสมฺภวโตฯ ยถา ตเตฺถว วตฺถุนิเทฺทเส หทยวตฺถุ, กตฺถจิ อลพฺภมานสฺสาปิ คหณวเสนฯ ตถา ฐิตกปฺปินิเทฺทเสฯ ยถาห –</p>

 อสฺส, กปฺปสฺส จ อุฑฺฑยฺหนเวลา อสฺส, เนว ตาว กโปฺป อุฑฺฑเยฺหยฺย, ยาวายํ ปุคฺคโล น โสตาปตฺติผลํ สจฺฉิกโรตี’’ติ (ปุ. ป. ๑๗)ฯ</p>


<p>เอวมิธาปิ อลพฺภมานคหณวเสน เวทิตพฺพํ, ปริกปฺปวจนเญฺหตํ สเจ ภควา ภิกฺขุนิภาวโยคฺยํ กญฺจิ มาตุคามํ เอหิ ภิกฺขุนีติ วเทยฺย, เอวมฺปิ ภิกฺขุนิภาโว สิยาติฯ กสฺมา ปน ภควา เอวํ น กเถสีติ? ตถา กตาธิการานํ อภาวโตฯ เย ปน ‘‘อนาสนฺนสนฺนิหิตภาวโต’’ติ การณํ วตฺวา ‘‘ภิกฺขู เอว หิ สตฺถุ อาสนฺนจารี สทา สนฺนิหิตาว, ตสฺมา เต ‘เอหิภิกฺขู’ติ วตฺตพฺพตํ อรหนฺติ, น ภิกฺขุนิโย’’ติ วทนฺติ, ตํ เตสํ มติมตฺตํฯ สตฺถุ อาสนฺนทูรภาวสฺส ภพฺพาภพฺพภาวาสิทฺธตฺตาฯ วุตฺตเญฺหตํ ภควตา –</p>

 เจปิ, ภิกฺขเว, ภิกฺขุ คเหตฺวา ปิฎฺฐิโต ปิฎฺฐิโต อนุพโนฺธ อสฺส ปเท ปทํ นิกฺขิปโนฺต, โส จ โหติ อภิชฺฌาลุ กาเมสุ ติพฺพสาราโค พฺยาปนฺนจิโตฺต ปทุฎฺฐมนสงฺกโปฺป มุฎฺฐสฺสติ อสมฺปชาโน อสมาหิโต วิพฺภนฺตจิโตฺต ปากตินฺทฺริโย , อถ โข โส อารกาว มยฺหํ, อหญฺจ ตสฺสฯ ตํ กิสฺส เหตุ? ธมฺมญฺหิ โส, ภิกฺขเว, ภิกฺขุ น ปสฺสติ, ธมฺมํ อปสฺสโนฺต น มํ ปสฺสติฯ</p>

</p>


<p>ตสฺมา อการณํ เทสโต สตฺถุ อาสนฺนานาสนฺนตาฯ อกตาธิการตาย ปน ภิกฺขุนีนํ ตตฺถ อโยคฺยตาฯ เตน วุตฺตํ – ‘‘เอหิภิกฺขุนิทุโก อิธ น ลพฺภตี’’ติฯ เอวํ ทุวิธาฯ</p>


<p>อคฺคสาวิกา, มหาสาวิกา, ปกติสาวิกาติ ติวิธาฯ ตตฺถ เขมา, อุปฺปลวณฺณาติ อิมา เทฺว เถริโย อคฺคสาวิกา นามฯ กามํ สพฺพาปิ ขีณาสวเตฺถริโย สีลสุทฺธิอาทิเก สมฺปาเทนฺติโย จตูสุ สติปฎฺฐาเนสุ สุปฎฺฐิตจิตฺตา สตฺตโพชฺฌเงฺค ยถาภูตํ ภาเวตฺวา มคฺคปฎิปาฎิยา อนวเสสโต กิเลเส เขเปตฺวา อคฺคผเล ปติฎฺฐหนฺติฯ ตถาปิ ยถา สทฺธาวิมุตฺตโต  ทิฎฺฐิปฺปตฺตสฺส ปญฺญาวิมุตฺตโต จ อุภโตภาควิมุตฺตสฺส ปุพฺพภาคภาวนาวิเสสสิโทฺธ อิจฺฉิโต วิเสโส, เอวํ อภินีหารมหนฺตตาปุพฺพโยคมหนฺตตาหิสสนฺตาเน สาติสยคุณวิเสสสฺส นิปฺผาทิตตฺตา สีลาทีหิ คุเณหิ มหนฺตา สาวิกาติ มหาสาวิกาฯ เตสุเยว ปน โพธิปกฺขิยธเมฺมสุ ปาโมกฺขภาเวน ธุรภูตานํ สมฺมาทิฎฺฐิสมฺมาสมาธีนํ สาติสยกิจฺจานุภาวนิพฺพตฺติยา การณภูตาย ตชฺชาภินีหารตาย สกฺกจฺจํ นิรนฺตรํ จิรกาลสมฺภูตาย สมฺมาปฎิปตฺติยา ยถากฺกมํ ปญฺญาย สมาธิมฺหิ จ อุกฺกํสปารมิปฺปตฺติยา สวิเสสํ  สพฺพคุเณหิ อคฺคภาเว ฐิตตฺตา ตา เทฺวปิ อคฺคสาวิกา นามฯ มหาปชาปติโคตมิอาทโย ปน อภินีหารมหนฺตตาย ปุพฺพโยคมหนฺตตาย จ ปฎิลทฺธคุณวิเสสวเสน มหติโย สาวิกาติ มหาสาวิกา นามฯ อิตรา เถริกา ติสฺสา วีรา ธีราติ เอวมาทิกา อภินีหารมหนฺตตาทีนํ อภาเวน ปกติสาวิกา นามฯ ตา ปน อคฺคสาวิกา วิย มหาสาวิกา วิย จ น ปริมิตา, อถ โข อเนกสตานิ อเนกสหสฺสานิ เวทิตพฺพานิฯ เอวํ  อคฺคสาวิกาทิเภทโต ติวิธาฯ ตถา สุญฺญตวิโมกฺขาทิเภทโต ติวิธาฯ</p>


<p>ปฎิปทาทิวิภาเคน จตุพฺพิธาฯ อินฺทฺริยาธิกวิภาเคน ปญฺจวิธาฯ ตถา ปฎิปตฺติยาทิวิภาเคน ปญฺจวิธาฯ อนิมิตฺตวิมุตฺตาทิวเสน ฉพฺพิธาฯ อธิมุตฺติเภเทน สตฺตวิธาฯ ธุรปฎิปทาทิวิภาเคน อฎฺฐวิธาฯ วิมุตฺติวิภาเคน นววิธา ทสวิธา จฯ ตา ปเนตา ยถาวุเตฺตน ธุรเภเทน วิภชฺชมานา วีสติ โหนฺติ, ปฎิปทาวิภาเคน วิภชฺชมานา จตฺตาลีส โหนฺติฯ ปุน ปฎิปทาเภเทน ธุรเภเทน วิภชฺชมานา อสีติ โหนฺติฯ อถ วา สุญฺญตาวิมุตฺตาทิวิภาเคน วิภชฺชมานา จตฺตาลีสาธิกานิ เทฺวสตานิ โหนฺติฯ ปุน อินฺทฺริยาธิกวิภาเคน วิภชฺชมานา ทฺวิสตุตฺตรสหสฺสํ โหนฺตีติฯ เอวเมตาสํ เถรีนํ อตฺตโน คุณวเสเนว อเนกเภทภินฺนตา เวทิตพฺพาฯ อยเมตฺถ สเงฺขโป, วิตฺถาโร ปน เหฎฺฐา เถรคาถาสํวณฺณนายํ วุตฺตนเยเนว คเหตโพฺพติฯ</p>

</p>

</p>


<h3>นิคมนคาถา</h3>
<p>เอตฺตาวตา   จ –</p>


<p>
‘‘เย เต สมฺปนฺนสทฺธมฺมา, ธมฺมราชสฺส สตฺถุโน;  
  
โอรสา มุขชา ปุตฺตา, ทายาทา ธมฺมนิมฺมิตาฯ  
</p>
  
<p>
‘‘สีลาทิคุณสมฺปนฺนา, กตกิจฺจา อนาสวา;  
  
สุภูติอาทโย เถรา, เถริโย เถริกาทโยฯ  
</p>
  
<p>
‘‘เตหิ ยา ภาสิตา คาถา, อญฺญพฺยากรณาทินา;  
  
ตา สพฺพา เอกโต กตฺวา, เถรคาถาติ สงฺคหํฯ  
</p>
  
<p>
‘‘อาโรเปสุํ มหาเถรา, เถรีคาถาติ ตาทิโน;  
  
ตาสํ อตฺถํ ปกาเสตุํ, โปราณฎฺฐกถานยํฯ  
</p>
  
<p>
‘‘นิสฺสาย ยา สมารทฺธา, อตฺถสํวณฺณนา มยา;  
  
สา ตตฺถ ปรมตฺถานํ, ตตฺถ ตตฺถ ยถารหํฯ  
</p>
  
<p>
‘‘ปกาสนา  
ปรมตฺถทีปนี,  
นาม นามโต;  
  
สมฺปตฺตา ปรินิฎฺฐานํ, อนากุลวินิจฺฉยา;  
  
ทฺวานวุติปริมาณา, ปาฬิยา ภาณวารโตฯ  
</p>
  
<p>
‘‘อิติ ตํ สงฺขโรเนฺตน, ยํ ตํ อธิคตํ มยา;  
  
ปุญฺญํ ตสฺสานุภาเวน, โลกนาถสฺส สาสนํฯ  
</p>
  
<p>
‘‘โอคาเหตฺวา วิสุทฺธาย, สีลาทิปฎิปตฺติยา;  
  
สเพฺพปิ เทหิโน โหนฺตุ, วิมุตฺติรสภาคิโนฯ  
</p>
  
<p>
‘‘จิรํ  
ติฎฺฐตุ โลกสฺมิํ, สมฺมาสมฺพุทฺธสาสนํ;  
  
ตสฺมิํ สคารวา นิจฺจํ, โหนฺตุ สเพฺพปิ ปาณิโนฯ  
</p>
  
<p>
‘‘สมฺมา  
วสฺสตุ กาเลน, เทโวปิ ชคตีปติ;  
  
สทฺธมฺมนิรโต โลกํ, ธเมฺมเนว ปสาสตู’’ติฯ  
</p>
  
พทรติตฺถวิหารวาสินา  
อาจริยธมฺมปาลเตฺถเรน  
</p>
  
<p>กตา</p>

 นิฎฺฐิตาฯ</p>

</p>





