<h1>๒๓. เตวีสติมวโคฺค</h1>
<h3>๑. เอกาธิปฺปายกถาวณฺณนา</h3>
<p> อิทานิ   เอกาธิปฺปายกถา นาม โหติฯ ตตฺถ การุเญฺญน วา เอเกน อธิปฺปาเยน เอกาธิปฺปาโย, สํสาเร วา เอกโต ภวิสฺสามาติ อิตฺถิยา สทฺธิํ พุทฺธปูชาทีนิ กตฺวา ปณิธิวเสน เอโก อธิปฺปาโย อสฺสาติ เอกาธิปฺปาโยฯ เอวรูโป ทฺวินฺนมฺปิ ชนานํ เอกาธิปฺปาโย เมถุโน ธโมฺม ปฎิเสวิตโพฺพติ เยสํ ลทฺธิ, เสยฺยถาปิ อนฺธกานเญฺจว เวตุลฺลกานญฺจ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถาปาฬิเมว นิยฺยาตีติฯ</p>

</p>


<h3>๒. อรหนฺตวณฺณกถาวณฺณนา</h3>
<p> อิทานิ อรหนฺตวณฺณกถา นาม โหติฯ ตตฺถ อิริยาปถสมฺปเนฺน อากปฺปสมฺปเนฺน ปาปภิกฺขู ทิสฺวา ‘‘อรหนฺตานํ วเณฺณน อมนุสฺสา เมถุนํ ธมฺมํ ปฎิเสวนฺตี’’ติ เยสํ ลทฺธิ, เสยฺยถาปิ เอกจฺจานํ อุตฺตราปถกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ อุตฺตานตฺถเมวาติฯ</p>

</p>


<h3>๓-๗. อิสฺสริยกามการิกากถาวณฺณนา</h3>
<p> อิทานิ  อิสฺสริยกามการิกากถา นาม โหติฯ ฉทฺทนฺตชาตกาทีนิ สนฺธาย  ‘‘โพธิสโตฺต อิสฺสริยกามการิกาเหตุ วินิปาตํ  คจฺฉติ, คพฺภเสยฺยํ โอกฺกมติ, ทุกฺกรการิกํ อกาสิ, อปรนฺตปํ อกาสิ, อญฺญํ สตฺถารํ อุทฺทิสี’’ติ เยสํ ลทฺธิ, เสยฺยถาปิ อนฺธกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสํ ปฐมกถายํ อุตฺตานตฺถเมวฯ ทุติยกถายํ ติ ยทิ อิสฺสริยกามการิกาเหตุ คเจฺฉยฺย, อิทฺธิยา คเจฺฉยฺย, น กมฺมวเสนาติ โจทนตฺถํ วุตฺตํฯ อิตโร ปน ปฐมปเญฺห ภาวนามยํ สนฺธาย ปฎิกฺขิปติฯ ทุติยปเญฺห ปุญฺญิทฺธิํ สนฺธาย ปฎิชานาติฯ ตติยกถายํ อิสฺสริยกามการิกาเหตุ นาม ทุกฺกรการิกา มิจฺฉาทิฎฺฐิยา กริยติฯ ยทิ จ โส ตํ กเรยฺย, สสฺสตาทีนิปิ คเณฺหยฺยาติ โจทนตฺถํ ติอาทิ วุตฺตํฯ จตุตฺถกถายมฺปิ เอเสว นโยติฯ</p>

</p>


<h3>๘. ปติรูปกถาวณฺณนา</h3>
<p> อิทานิ ราคปติรูปกถา นาม โหติฯ ตตฺถ เมตฺตากรุณามุทิตาโย สนฺธาย ‘‘น ราโค ราคปติรูปโก’’ติ จ อิสฺสามจฺฉริยกุกฺกุจฺจานิ สนฺธาย ‘‘น โทโส โทสปติรูปโก’’ติ จ หสิตุปฺปาทํ สนฺธาย ‘‘น โมโห โมหปติรูปโก’’ติ จ ทุมฺมงฺกูนํ ปุคฺคลานํ นิคฺคหํ เปสลานํ ภิกฺขูนํ อนุคฺคหํ ปาปครหิตํ กลฺยาณปสํสํ อายสฺมโต ปิลินฺทวจฺฉสฺส วสลวาทํ ภควโต เขฬาสกวาทํ โมฆปุริสวาทญฺจ สนฺธาย ‘‘น กิเลโส กิเลสปติรูปโก’’ติ จ เยสํ ลทฺธิ, เสยฺยถาปิ อนฺธกานํ; เต สนฺธาย สพฺพกถาสุ ปุจฺฉา สกวาทิสฺส, ปฎิญฺญา อิตรสฺสฯ อถ นํ ยสฺมา ผสฺสาทิปติรูปกา นผสฺสาทโย นาม นตฺถิ, ตสฺมา ราคาทิปติรูปกา นราคาทโยปิ นตฺถีติ  โจเทตุํ ติอาทิมาห ฯ อิตโร เตสํ อภาวา ปฎิกฺขิปติฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๙. อปรินิปฺผนฺนกถาวณฺณนา</h3>
<p> อิทานิ  อปรินิปฺผนฺนกถา นาม โหติฯ ตตฺถ –</p>


<p>
‘‘ทุกฺขเมว หิ สโมฺภติ, ทุกฺขํ ติฎฺฐติ เวติ จ;  
  
นาญฺญตฺร ทุกฺขา สโมฺภติ, นาญฺญํ ทุกฺขา นิรุชฺฌตี’’ติฯ (สํ. นิ. ๑.๑๗๑) –  
</p>
  
<p>วจนํ นิสฺสาย ทุกฺขเญฺญว ปรินิปฺผนฺนํ, เสสา ขนฺธายตนธาตุอินฺทฺริยธมฺมา อปรินิปฺผนฺนาติ เยสํ ลทฺธิ, เสยฺยถาปิ เอกจฺจานํ อุตฺตรปถกานเญฺจว เหตุวาทานญฺจ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘สเจ รูปํ อปรินิปฺผนฺนํ, น อนิจฺจาทิสภาวํ สิยา’’ติ โจเทตุํ นฺติอาทิมาหฯ อิตโร ตถารูปํ รูปํ อปสฺสโนฺต ปฎิกฺขิปติฯ สกวาที นฺติอาทิ วจเนน ตสฺส เอกํ ลทฺธิํ ปฎิเสเธตฺวา ทุติยํ ปุจฺฉโนฺต นฺติอาทิมาหฯ อถสฺส ตมฺปิ ลทฺธิํ ปฎิเสเธตุํ นฺติอาทิมาหฯ ตตฺรายํ อธิปฺปาโย – น เกวลญฺหิ ปฐมสจฺจเมว ทุกฺขํฯ ยํ ปน กิญฺจิ อนิจฺจํ, ตํ ทุกฺขเมวฯ รูปญฺจ อนิจฺจํ, ตสฺมา ตมฺปิ ปรินิปฺผนฺนํฯ อิติ ยํ ตฺวํ วเทสิ ‘‘รูปํ อปรินิปฺผนฺนํ, ทุกฺขเญฺญว ปรินิปฺผนฺน’’นฺติ, ตํ โน วต เร วตฺตเพฺพ ‘‘ทุกฺขเญฺญว ปรินิปฺผนฺน’’นฺติฯ เวทนาทิมูลิกาทีสุปิ โยชนาสุ เอเสว นโยฯ ธมฺมายตนธมฺมธาตูสุ ปน ฐเปตฺวา นิพฺพานํ เสสธมฺมานํ วเสน อนิจฺจตา เวทิตพฺพาฯ อินฺทฺริยานิ อนิจฺจาเนวาติฯ</p>

</p>

</p>


<h3>นิคมนกถา</h3>
<p>เอตฺตาวตา    จ –</p>


<p>
ปณฺณาสเกหิ จตูหิ, ตีหิ วเคฺคหิ เจว จ;  
  
สงฺคเหตฺวา กถา สพฺพา, อูนติสตเภทนาฯ  
</p>
  
<p>
กถาวตฺถุปฺปกรณํ, กถามเคฺคสุ โกวิโท;  
  
ยํ ชิโน เทสยิ ตสฺส, นิฎฺฐิตา อตฺถวณฺณนาฯ  
</p>
  
<p>
อิมํ เตรสมเตฺตหิ, ภาณวาเรหิ ตนฺติยา;  
  
จิรฎฺฐิตตฺถํ ธมฺมสฺส, สงฺขโรเนฺตน ยํ มยาฯ  
</p>
  
<p>
ยํ ปตฺตํ กุสลํ เตน, โลโกยํ สนรามโร;  
  
ธมฺมราชสฺส สทฺธมฺม-รสเมวาธิคจฺฉตูติฯ  
</p>
  
กถาวตฺถุ-อฎฺฐกถา นิฎฺฐิตาฯ  
</p>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</p>
  
<h2>อภิธมฺมปิฎเก</h2>