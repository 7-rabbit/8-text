<h1>๓๓. กมฺมากมฺมวินิจฺฉยกถา</h1>
<p> เอวํ ครุกาปตฺติวุฎฺฐานวินิจฺฉยกถํ กเถตฺวา อิทานิ กมฺมากมฺมวินิจฺฉยกถํ กเถตุํ ติอาทิมาหฯ ตตฺถ สมเคฺคน สเงฺฆน กรียเต ตนฺติ กมฺมํ, อปโลกนาทิจตุพฺพิธวินยกมฺมํฯ อิตรสฺมิมฺปิ เอเสว นโยฯ อ-กาโร วุทฺธิอโตฺถ, น วุทฺธิปฺปตฺตํ กมฺมํ อกมฺมํฯ กมฺมญฺจ อกมฺมญฺจ  วชฺชาวชฺชํ วิย, ผลาผลํ วิย จฯ ตตฺถ จ นฺติ อปโลกนกมฺมญตฺติกมฺมทฺวยํฯ นฺติ ญตฺติทุติยกมฺมญตฺติจตอุตฺถกมฺมทฺวยํฯ อถ วา นฺติ จตูสุปิ เอเตสุ ลหุกกมฺมํฯ นฺติ ครุกกมฺมํฯ กมฺมากมฺมนฺติ เอตฺถ ปน วินิจฺฉโย เอวํ เวทิตโพฺพติ โยชนาฯ ตตฺถ ติ ปกฺขนฺตรเตฺถ นิปาโต , ครุกาปตฺติวุฎฺฐานวินิจฺฉยกถาปกฺขโต อโญฺญ กมฺมากมฺมวินิจฺฉยกถาปโกฺข เวทิตโพฺพติ วา มยา วุจฺจเตติ วา อโตฺถฯ</p>


<p>  ติ เอตฺถ ติ ปริเจฺฉทนิทสฺสนํฯ เตน วินยกมฺมานิ นาม จตฺตาริ เอว โหนฺติ, น อิโต อูนาธิกานีติ ทเสฺสติฯ ติ ปริจฺฉินฺนกมฺมนิทสฺสนํฯ นฺติอาทีนิ ปริจฺฉินฺนกมฺมานํ อุเทฺทสกถนํฯ ตตฺถ อปโลกียเต อายาจียเต อปโลกนํ, อปปุพฺพโลกธาตุ อายาจนเตฺถ, ยุปจฺจโย ภาวตฺถวาจโกฯ อปโลกนวเสน กตฺตพฺพํ กมฺมํ  สีมฎฺฐกสงฺฆํ อปโลเกตฺวา สงฺฆานุมติยา กตฺตพฺพํ กมฺมํฯ ญาปนา ญตฺติ, สงฺฆสฺส ชานาปนาติ อโตฺถฯ ญตฺติยา กตฺตพฺพํ กมฺมํ  อนุสฺสาวนํ อกตฺวา สุทฺธญตฺติยาเยว กตฺตพฺพกมฺมํฯ ทฺวินฺนํ ปูรณี ทุติยา, ญตฺติ ทุติยา เอตสฺส กมฺมสฺสาติ ญตฺติทุติยํ, ญตฺติทุติยญฺจ ตํ กมฺมญฺจาติ  เอกาย ญตฺติยา เอกาย อนุสฺสาวนาย กตฺตพฺพกมฺมํฯ จตุนฺนํ ปูรณี จตุตฺถี, ญตฺติ จตุตฺถี เอตสฺส กมฺมสฺสาติ ญตฺติจตุตฺถํ, ญตฺติจตุตฺถญฺจ ตํ กมฺมญฺจาติ  เอกาย ญตฺติยา ตีหิ อนุสฺสาวนาหิ กตฺตพฺพกมฺมํฯ เตน วกฺขติ ‘‘อปโลกนกมฺมํ นาม สีมฎฺฐกสงฺฆํ โสเธตฺวา’’ติอาทิฯ</p>


<p>เอวํ จตฺตาริ กมฺมานิ อุทฺทิสิตฺวา ปริวาเร (ปริ. ๔๘๒ อาทโย) กมฺมวเคฺค อาคตนเยเนว เตสํ จตุนฺนํ กมฺมานํ วิปตฺติการณานิ ปุจฺฉิตฺวา วิสฺสเชฺชตุํ ติอาทิมาหฯ ตตฺถ ติ วินยกมฺมสฺส การณภูตวตฺถุโตฯ ติ เทฺวปิ กมฺมวาจายเมวฯ ติ กมฺมกรณฎฺฐานภูตพทฺธสีมโตฯ ติ กมฺมปฺปตฺตฉนฺทารหภูตการกสงฺฆโตฯ ตานิเยว หิ ปญฺจ สเพฺพสํ วินยกมฺมานํ วิปตฺติการณานิ โหนฺติฯ</p>


<p>ตโต  ตํ กมฺมวิปตฺติการณภูตํ วตฺถุํ ปาฬินเยน วิตฺถาเรตุํ นฺตฺยาทิมาหฯ ตตฺถ สมฺมุขากรณียํ ปฎิปุจฺฉากรณียํ ปฎิญฺญายกรณียนฺติ อิเมสํ ติณฺณํ อตถากรเณน, สติวินโย อมูฬฺหวินโย ตสฺสปาปิยสิกา ตชฺชนียกมฺมํ นิยสกมฺมํ ปพฺพาชนียกมฺมํ ปฎิสารณียกมฺมํ อุเกฺขปนียกมฺมํ ปริวาโส มูลายปฎิกสฺสนา มานตฺตํ อพฺภานํ อุปสมฺปทนฺติ  อิเมสํ เตรสกมฺมานํ อญฺญกมฺมารหสฺส อญฺญกมฺมกรเณน, อุโปสโถ ปวารณาติ อิเมสํ ทฺวินฺนํ อทิวเส กรเณน, ปณฺฑโก เถยฺยสํวาสโก ติตฺถิยปกฺกนฺตโก ติรจฺฉานคโต มาตุฆาตโก ปิตุฆาตโก อรหนฺตฆาตโก โลหิตุปฺปาทโก สงฺฆเภทโก ภิกฺขุนิทูสโก อุภโตพฺยญฺชนโก อูนวีสติวโสฺส อนฺติมวตฺถุอชฺฌาปนฺนปุโพฺพติ อิเมสํ เตรสนฺนํ ปุคฺคลานํ อุปสมฺปทากมฺมกรเณน อิติ อิมานิ เอกติํส กมฺมานิ  โหติฯ ญตฺติโต ปญฺจ, อนุสฺสาวนโต ปญฺจาติ อิมานิ ทส การณานิ อโนฺตกมฺมวาจายเมว ลภนฺติ, สีมโต เอกาทส การณานิ สีมาสมฺมุติวเสน ลภนฺติ, ปริสโต ทฺวาทส การณานิ จตุวคฺคปญฺจวคฺคทสวคฺควีสติวคฺคสงฺขาเตสุ จตูสุ สเงฺฆสุ เอเกกสฺมิํ กมฺมปตฺตฉนฺทารหสมฺมุขีภูตสงฺขาตานํ ติณฺณํ ติณฺณํ สงฺฆานํ วเสน ลภนฺตีติฯ</p>


<p>เอวํ กมฺมวิปตฺติการณานิ ทเสฺสตฺวา ปุน จตุวคฺคสงฺฆาทีสุ สนฺนิสินฺนานํ ภิกฺขูนํ วิเสสนามํ ทเสฺสตุํ ติอาทิมาหฯ ตํ สุวิเญฺญยฺยเมวฯ</p>


<p> ตโต ปรํ จตุนฺนํ กมฺมานํ ฐานํ สเงฺขปโต ทเสฺสตุํ ติอาทิมาหฯ ตมฺปิ สุวิเญฺญยฺยเมวฯ</p>


<p> ตโต  ตานิเยว กมฺมานิ เตสุ ฐาเนสุ ปวตฺตานิ วิตฺถารโต ปกาเสตุกาโม ติอาทิมาหฯ ตตฺถ ตสฺสํ วินิจฺฉยกถายํ จตูสุ กเมฺมสุ กตมํ อปโลกนกมฺมํ นามาติ ปุจฺฉายํ ตํ ทเสฺสตุมาห ติอาทิฯ ตตฺถ ติ อวิปฺปวาสสงฺขาตมหาสีมฎฺฐกํ สงฺฆํ โสเธตฺวาฯ น หิ ขณฺฑสีมาย สนฺนิปติเต สเงฺฆ โสเธตพฺพกิจฺจํ อตฺถิ, อวิปฺปวาสสีมาสงฺขาตาย มหาสีมาย ปน วิตฺถารตฺตา พหูนํ ภิกฺขูนํ วสนฎฺฐานตฺตา สมคฺคภาวตฺถํ โสเธตพฺพํ โหติฯ ติ ติสฺสํ สีมายํ จตุวคฺคาทิคณํ ปูเรตฺวา หตฺถปาสํ อวิชหิตฺวา ฐิเตหิ ภิกฺขูหิ อเญฺญสํ หตฺถปาสํ อนาคตานํ ปกตตฺตภิกฺขูนํ ฉนฺทํ อาหริตฺวาฯ วุตฺตญฺหิ ‘‘จตุวคฺคกรเณ กเมฺม จตฺตาโร ภิกฺขู ปกตตฺตา กมฺมปฺปตฺตา, อวเสสา ปกตตฺตา ฉนฺทารหา’’ติ (ปริ. ๔๙๗)ฯ ติ ฉนฺทสฺส อาหริตตฺตา หตฺถปาสํ อาคตาปิ อนาคตาปิ สเพฺพ ภิกฺขู สมคฺคาเยว โหนฺติ, ตสฺมา สมคฺคสฺส สงฺฆสฺส อนุมติยาฯ ติ ‘‘สุณาตุ เม, ภเนฺต, สโงฺฆ’’ติอาทินา กมฺมวาจํ อภณิตฺวา  ‘‘รุจฺจติ สงฺฆสฺสฯ ทุติยมฺปิ…เป.… ตติยมฺปิ รุจฺจติ สงฺฆสฺสา’’ติ ติกฺขตฺตุํ สาเวตฺวา กตฺตพฺพกมฺมํ อปโลกนกมฺมํ นามาติ โยชนาฯ ติ อปโลกนกเมฺม วุตฺตนเยเนวฯ อิมินา ‘‘สีมฎฺฐกสงฺฆํ โสเธตฺวา, ฉนฺทารหานํ ฉนฺทํ อาหริตฺวา’’ติ อิทํ ทฺวยํ อติทิสติฯ อิตเรสุปิ เอเสว นโยฯ</p>


<p>ตตฺถ  เตสุ จตูสุ กเมฺมสุ กิํ อญฺญกมฺมํ อิตรกมฺมวเสน กาตพฺพนฺติ โจทนํ สนฺธายาห อิจฺจาทิฯ เอวํ โหตุ, เอวํ สเนฺต อวิเสเสน สพฺพมฺปิ กมฺมํ อญฺญวเสน กตฺตพฺพนฺติ อาห ติอาทิฯ ตตฺถ -สโทฺท วิเสสตฺถโชตโก, ญตฺติทุติยกเมฺม ปน วิเสโส อตฺถีติ อโตฺถฯ อิโต ปรานิ สุวิเญฺญยฺยาเนวฯ ปฎิกฺขิตฺตเมว อฎฺฐกถายนฺติ อชฺฌาหารสมฺพโนฺธฯ ยทิ เอวํ อกฺขรปริหีนาทีสุ สเนฺตสุ กมฺมโกโป สิยาติ โจทนํ มนสิ กตฺวา อาห ติอาทิฯ ตตฺถ นฺติ ‘‘สุณาตุ เม’’ติอาทีสุ สุ-การ ณา-การ ตุ-การาทีนํ ภสฺสนํฯ นฺติ สุณาตูติอาทีนํ วิภตฺยนฺตปทานํ ภสฺสนํฯ  ปน อุปริ วกฺขติฯ</p>


<p>อิทานิ ปุนปฺปุนวจเน ปโยชนํ ทเสฺสโนฺต ติ อาหฯ ตตฺถ นฺติ อิทํ ปุนปฺปุนํ วุตฺตกมฺมํฯ ติ อกุเปฺป ฐานารเห ปุเรกตกเมฺมฯ ติ ถิรตรกมฺมํ โหติ เอกาย รชฺชุยา พนฺธิตพฺพภาเร ทุติยตติยาทิรชฺชูหิ พนฺธนํ วิยฯ ติ อกฺขรปริหีนาทิวเสน กุเปฺป อฎฺฐานารเห ปุเรกตกเมฺมฯ ติ ปุนปฺปุนํ วุเตฺต สติ เตสํ อกฺขรปริหีนาทีนํ โสธิตตฺตา ปริสุทฺธกมฺมํ หุตฺวา ติฎฺฐติฯ ติ วา ภาเวนภาวลกฺขณเตฺถ ภุมฺมวจนํฯ ปุเรตรํ กตกมฺมสฺมิํ อกุปฺปกเมฺม สติ ปจฺฉา อิทํ ปุนปฺปุนํ วุตฺตกมฺมํ ทฬฺหิกมฺมํ โหติ, ปุเรกตกมฺมสฺมิํ กุปฺปกเมฺม สติ อิทํ ปุนปฺปุนํ วุตฺตกมฺมํ อกุปฺปํ ฐานารหํ ปริสุทฺธกมฺมํ หุตฺวา ติฎฺฐตีติฯ อิมํ ปาฐํ นิสฺสาย อาจริยวรา เอกปุคฺคลมฺปิ อเนกกฺขตฺตุํ อุปสมฺปทกมฺมํ กโรนฺติฯ กสฺมา ปน เต ภิกฺขู ลชฺชีเปสลพหุสฺสุตสิกฺขากามภูตานํ อตฺตโน  อาจริยุปชฺฌายานํ สนฺติเก สิกฺขํ คณฺหนฺตีติ? น เต อตฺตโน อาจริยุปชฺฌายานํ สนฺติกา ลทฺธสิกฺขํ ปจฺจกฺขาย อญฺญํ คณฺหนฺติ, อถ โข ตาย เอว สทฺธิํ ทิคุณติคุณํ กโรนฺติฯ เอวํ สเนฺตปิ ปุริมสิกฺขาย อสทฺทหนฺตาเยว กเรยฺยุํ, โน สทฺทหนฺตาติ? โน อสทฺทหนฺตา , สทฺทหนฺตาปิ เต ภิกฺขู ปุนปฺปุนกรเณ ยุตฺติโตปิ อาคมโตปิ อาทีนวํ อปสฺสนฺตา อานิสํสเมว ปสฺสนฺตา กโรนฺตีติฯ</p>


<p>กถํ ยุตฺติโต อานิสํสํ ปสฺสนฺติ? ยถา หิ โลเก อภิสิตฺตมฺปิ ราชานํ ปุนปฺปุนาภิสิญฺจเน อาทีนวํ น ปสฺสนฺติ, อถ โข อภิเสกานุภาเวน ราชิทฺธิปฺปตฺตตาทีหิ การเณหิ อานิสํสเมว ปสฺสนฺติ, ยถา จ สาสเน เจติยํ วา ปฎิมํ วา นิฎฺฐิตสพฺพกิจฺจํ ‘‘อเนกชาติสํสาร’’นฺติอาทีหิ ภควโต วจเนหิ อภิเสกมงฺคลํ กโรนฺตาปิ ปุนปฺปุนกรเณ อาทีนวํ อปสฺสนฺตา อติเรกตรํ มหิทฺธิกตามหานุภาวตาทิอานิสํสเมว ปสฺสนฺตา ปุนปฺปุนํ กโรนฺติเยว, เอวเมว กตอุปสมฺปทกมฺมํ ภิกฺขุํ ปุนเทว กมฺมวาจาภณเน อาทีนวํ อปสฺสนฺตา ปุเพฺพ กตกมฺมสฺมิํ วตฺถุอาทีสุ ปญฺจสุ อเงฺคสุ เอกสฺมิมฺปิ อเงฺค อปริปุเณฺณ สติ กมฺมโกปสมฺภวโต อิทานิ กตกเมฺมน ปริปุณฺณอเงฺค สติ กมฺมสมฺปตฺติสมฺภวญฺจ ปุเพฺพว กมฺมสมฺปตฺติสมฺภเวปิ ทฬฺหิกมฺมถิรตรสมฺภวญฺจ อานิสํสํ ปสฺสนฺตา กโรนฺติฯ กถํ อาคมโต อานิสํสํ ปสฺสนฺติ? ยถาวุตฺตปริวารฎฺฐกถาปาฐวินยสงฺคหปาเฐสุ ทุรุตฺตปทสฺส โสธนตฺถํ ปุนปฺปุนํ วตฺตพฺพภาวสฺส อุปลกฺขณนเยน วจนโตฯ เสสญตฺติโทสอนุสฺสาวนโทสานญฺจ วตฺถุวิปตฺติสีมวิปตฺติปริสวิปตฺติโทสานญฺจ โสธนํ ทสฺสิตํ โหติฯ เตเนว จ การเณน อยมฺปิ ปจฺฉิมปาโฐ อาจริเยน วุโตฺตฯ ตสฺสโตฺถ เหฎฺฐา  วุโตฺตวฯ อิติ ปุเพฺพ กตกมฺมสฺส โกปสมฺภเวปิ อิทานิ กตกเมฺมน สมฺปชฺชนสงฺขาตํ อานิสํสํ อาคมโต ปสฺสนฺตีติ ทฎฺฐพฺพํฯ</p>


<p>เกจิ ปน อาจริยา อิมํ ‘‘ปุนปฺปุนํ วตฺตุํ วฎฺฎตีติ ปาฐํ ตสฺมิํเยว ปฐมกมฺมกรณกาเล ทุรุตฺตโสธนตฺถํ วตฺตพฺพตํ สนฺธาย วุตฺตํ, น จิรกาเล’’ติ วทนฺติ, ตเทตํ วจนํ เนว อฎฺฐกถายํ อาคตํ, น ฎีกาทีสุ วินิจฺฉิตํ, เตสํ มติมตฺตเมว, ตสฺมา น คเหตพฺพํฯ อปิจ ตสฺมิํ ขเณ ปุนปฺปุนํ วจนโตปิ อปรภาเค วจนํ มหปฺผลํ โหติ มหานิสํสํฯ ตสฺมิญฺหิ กาเล ปุนปฺปุนํ ภณเน ญตฺติโทสอนุสฺสาวนโทสานิ ปจฺฉิมภณเน สุฎฺฐุ ภณโนฺต โสเธตุํ สกฺกุเณยฺย, น วตฺถุวิปตฺติสีมวิปตฺติปริสวิปตฺติโทสานิฯ ตสฺมิญฺหิ ขเณ ตเมว วตฺถุ, สา เอว สีมา, สา เอว ปริสา, ตสฺมา ตานิ ปุนปฺปุนวจเนน โสเธตุมสกฺกุเณยฺยานิ โหนฺติฯ อปรภาเค กโรโนฺต ปน ปุเพฺพ อปริปุณฺณวีสติวสฺสภาเวน วตฺถุวิปตฺติภูเตปิ อิทานิ ปริปุณฺณวีสติวสฺสตฺตา วตฺถุสมฺปตฺติ โหติ, ปุเพฺพ สีมสงฺกราทิภาเวน สีมวิปตฺติสมฺภเวปิ อิทานิ ตทภาวตฺถาย สุฎฺฐุ โสธิตตฺตา สีมสมฺปตฺติ โหติ, ปุเพฺพ วคฺคกมฺมาทิวเสน  ปริสวิปตฺติสมฺภเวปิ อิทานิ ตทภาวตฺถาย สุฎฺฐุ โสธิตตฺตา ปริสสมฺปตฺติ โหติ, เอวํ ปญฺจ วิปตฺติโย โสเธตฺวา ปญฺจ สมฺปตฺติโย สมฺปาเทตฺวา กาตุํ สกฺกุเณยฺยโต ปฐมกาเล ปุนปฺปุนํ ภณนโตปิ อปรภาเค ภณนํ มหปฺผลํ โหติ มหานิสํสนฺติ เวทิตพฺพํฯ</p>


<p>ยทิ เอวํ อุปสมฺปทสิกฺขาย ทหโร ภเวยฺยาติ? น ภเวยฺยฯ กสฺมา? โปราณสิกฺขํ อปฺปจฺจกฺขิตฺวา ตาย เอว ปติฎฺฐิตตฺตาติฯ เอวํ สเนฺตปิ ปุเรกตกมฺมสฺส สมฺปชฺชนภาเวน  ติฎฺฐเนฺต สติ ตาย ฐิตตฺตา อทหโร สิยาฯ ปุริมกมฺมสฺส อสมฺปชฺชนภาเวน อิทานิ กตกเมฺมเยว อุปสมฺปทภาเวน ติฎฺฐเนฺต สติ กสฺมา ทหโร น ภเวยฺยาติ? เอวํ สเนฺต ทหโร ภเวยฺยฯ เอวํ ทหโร สมาโน ปุริมสิกฺขาย วสฺสํ คเณตฺวา ยถาวุฑฺฒํ วนฺทนาทีนิ สมฺปฎิจฺฉโนฺต มหาสาวโชฺช ภเวยฺยาติ? เอวํ ปุริมสิกฺขาย อฎฺฐิตภาวํ ปจฺฉิมสิกฺขาย เอว ลทฺธุปสมฺปทภาวํ ตถโต ชานโนฺต เอวํ กโรโนฺต สาวโชฺช โหติ, เอวํ ปน อชานโนฺต ‘‘ปุริมสิกฺขายเมว ฐิโต’’ติ มญฺญิตฺวา เอวํ กโรโนฺต อนวโชฺชติ เวทิตโพฺพฯ กถํ วิญฺญายตีติ เจ? ติ เอตฺถ กิญฺจาปิ อุปสมฺปาเทนฺตสฺส อนาปตฺติ, ปุคฺคโล ปน อนุปสมฺปโนฺนว โหติฯ สเจ ปน โส ทสวสฺสจฺจเยน อญฺญํ อุปสมฺปาเทติ, ตํ เจ มุญฺจิตฺวา คโณ ปูรติ, สูปสมฺปโนฺนฯ โสปิ จ ยาว น ชานาติ, ตาวสฺส เนว สคฺคนฺตราโย, น โมกฺขนฺตราโยฯ ญตฺวา ปน ปุน อุปสมฺปชฺชิตพฺพ’’นฺติ สมนฺตปาสาทิกายํ (ปาจิ. อฎฺฐ. ๔๐๖) อาคตตฺตา วิญฺญายติฯ เอวํ วตฺถุวิปนฺนตฺตา กมฺมโกปโต อนุปสมฺปนฺนสฺส ปุคฺคลสฺส อุปชฺฌาโย ภวิตุํ ยุตฺตกาเล ปุน อุปสมฺปชฺชเนน อุปสมฺปนฺนภูตภาวสฺส อฎฺฐกถายํ อาคตตฺตา อิมินา นเยน สีมวิปนฺนปอสวิปนฺนญตฺติวิปนฺนอนุสฺสาวนวิปนฺนภูตตฺตา กมฺมโกปโต ปุเพฺพ อนุปสมฺปนฺนภูตํ ปุคฺคลมฺปิ อปรภาเค วุฑฺฒิปฺปตฺติกาเลปิ ปญฺจ วิปตฺติโทสานิ โสเธตฺวา ปุน อุปสมฺปทกมฺมวาจากรเณน อุปสมฺปาเทตุํ วฎฺฎติฯ โสปิ ปุคฺคโล ปุพฺพกมฺมกาเล อนุปสมฺปโนฺน หุตฺวาปิ อปรกมฺมกาเล อุปสมฺปโนฺน โหตีติ ทฎฺฐโพฺพฯ</p>


<p>เอกเจฺจ ปน ภิกฺขู โปราณสิกฺขํ ปจฺจกฺขาย นวสิกฺขเมว คณฺหิํสุ, เต ปน ภิกฺขู นวสิกฺขาวเสน ทหราว ภวนฺติ, เอวํ  กรณญฺจ อติวิย คุณวิสิฎฺฐํ อตฺตโน นวกตรํ ภิกฺขุํ ทิสฺวา ตสฺมิํ ปุคฺคเล ปยิรุปาสิตุกาโม ตํ ปุคฺคลํ อตฺตนา วุฑฺฒตรํ กาตุกาโม อตฺตานํ ทหรํ กาตุกาโม หุตฺวา ธมฺมคารเวน กโรโนฺต ยุโตฺต ภเวยฺยฯ อถ ปน สิกฺขาสมฺปนฺนํ  กตฺตุกาโม เอวํ กเรยฺย, สิกฺขา นาม ปญฺจงฺคสมนฺนาคเต สติ สมฺปชฺชติ, สีลวิสุทฺธิเยว การณํ โหติ, ตสฺมา ยทิ ปุริมสิกฺขา อฎฺฐิตา ภเวยฺย, ปจฺจกฺขานกิจฺจํ นตฺถิ, สยเมว ปติตา โหติฯ ปุริมสิกฺขาย ฐิตาย สติ วิพฺภมิตุกาโมเยว ปจฺจกฺขานํ กเรยฺย, น ภิกฺขุภวิตุกาโม, โส ปน จตุปาริสุทฺธิสีลเมว ปริสุทฺธํ กเรยฺย, ตสฺมา โปราณสิกฺขาย ปจฺจกฺขานํ อยุตฺตํ วิย ทิสฺสติฯ ตโต โปราณสิกฺขํ ปจฺจกฺขาย นวสิกฺขาคหณโต ปุนปฺปุนํ กรณํเยว ยุตฺตตรํ ทิสฺสติฯ กสฺมา? โปราณสิกฺขํ ปจฺจกฺขาย นวสิกฺขาคหเณ ปุริมกมฺมํ อสมฺปชฺชิตฺวา ปจฺฉิมกมฺมสมฺปชฺชเน สติ กิญฺจาปิ ปุริมสิกฺขา นตฺถิ, ยา ปจฺจกฺขาตพฺพา, ตถาปิ นวสิกฺขาย สมฺปชฺชิตตฺตา โทโส นตฺถิ, ทหรภาวํ ปโตฺตปิ ยุตฺตรูโปเยวฯ</p>


<p>ยทิ ปุริมกมฺมมฺปิ ปจฺฉิมกมฺมมฺปิ สมฺปชฺชติเยว, เอวํ สติ ปุริมสิกฺขาย ปจฺจกฺขานํ นิรตฺถกํฯ ปจฺฉิมสิกฺขาย ฐิโตปิ ทหรภาวํ ปตฺตตฺตา อยุตฺตรูโปฯ ยทิ ปน ปุริมกมฺมเมว สมฺปชฺชติ, น ปจฺฉิมกมฺมํ, เอวํ สติ ปุเพฺพ ฐิตโปราณสิกฺขาปิ ปจฺจกฺขาเนน ปติตาฯ ปจฺฉิมสิกฺขาปิ ปจฺฉิมกมฺมสฺส ปญฺจนฺนํ วิปตฺตีนํ อญฺญตเรน โยคโต น สมฺปชฺชติ, ตสฺมา ปุริมสิกฺขาย จ ปติตตฺตา ปจฺฉิมสิกฺขาย จ อลทฺธตฺตา อุภโต ภฎฺฐตฺตา อยุโตฺตว โหติฯ โปราณสิกฺขํ อปฺปจฺจกฺขาย นวสิกฺขาคหเณ ปน สติ ปุริมกมฺมํ สมฺปนฺนํ หุตฺวา ปจฺฉิมกมฺมํ อสมฺปนฺนํ โหนฺตมฺปิ ปุริมสิกฺขาย ปติฎฺฐิโตเยว, ปุริมํ อสมฺปนฺนํ หุตฺวา ปจฺฉิมํ สมฺปนฺนมฺปิ  ปจฺฉิมสิกฺขาย ฐิโต เอวฯ ปุริมปจฺฉิมกมฺมทฺวยมฺปิ ปญฺจหเงฺคหิ สมฺปนฺนมฺปิ ทฬฺหิกมฺมถิรตรภูตาย ปุริมสิกฺขาย ฐิโตเยว โส ภิกฺขุ โหติ, ตสฺมา ปุริมสิกฺขํ ปจฺจกฺขาย นวสิกฺขาคหณโต ปุริมสิกฺขํ อปฺปจฺจกฺขาย ปุนปฺปุนํ นวสิกฺขาคหณํ ยุตฺตตรํ โหตีติ ทฎฺฐพฺพํฯ</p>


<p>อิมํ ปน ปุนปฺปุนํ กโรนฺตานํ อาจริยานํ วาทํ อมนสิกโรนฺตา อเญฺญ อาจริยา อเนกปฺปการํ อนิจฺฉิตกถํ กเถนฺติฯ กถํ? เอกเจฺจ เถรา เอวํ วทนฺติ ‘‘กิํ อิเม ภิกฺขู เอวํ กโรนฺตา ปาราชิกปฺปตฺตํ ภิกฺขุํ ปุน สิกฺขาย ปติฎฺฐาเปสฺสามาติ มญฺญนฺตี’’ติฯ เต เถรา ปุนปฺปุนํ กมฺมวาจํ ภณเนฺต ภิกฺขู ทิสฺวา ‘‘อิเม ภิกฺขู อิมินา การเณน เอวํ กโรนฺตี’’ติ จิเนฺตตฺวา เอวมาหํสุฯ เอกเจฺจ ปน เถรา ‘‘กสฺมา อิเม ภิกฺขู ปุนปฺปุนํ กโรนฺติ, ยถา นาม อสนิ เอกวารเมว ปตนฺตี สเตฺต ชีวิตกฺขยํ ปาเปติ, เอวเมว ภควโต อาณาภูตา กมฺมวาจา  เอกวารํ ภณมานา กมฺมํ สิชฺฌาเปติ, น อเนกวาร’’นฺติ, เตปิ ‘‘กมฺมสิชฺฌนตฺถาย ปุนปฺปุนํ ภณนฺตี’’ติ จิเนฺตตฺวา เอวมาหํสุฯ พหโว ปน ภิกฺขู ปุนปฺปุนํ กโรเนฺต ทิสฺวา เอวํ วทนฺติ ‘‘อิเม ภิกฺขู อาจริยุปชฺฌาเยหิ ทินฺนสิกฺขํ อสทฺทหนฺตา เอวํ กโรนฺติ, อาจริยุปชฺฌายคุณาปราธกา เอเต สมณา’’ติฯ เต ‘‘ปุพฺพสิกฺขํ อสทฺทหิตฺวา ปุนปฺปุนํ กโรนฺตี’’ติ มญฺญนฺตา เอวมาหํสุฯ</p>


<p>อปเร ปน เถรา ‘‘ปฐมํ อุปสมฺปทกมฺมวาจาภณนกาเลเยว ปุนปฺปุนํ วตฺตพฺพํ, น อปรภาเค’’ติ, ตตฺถ การณํ เหฎฺฐา วุตฺตเมวฯ อเญฺญ เอวมาหํสุ ‘‘ญตฺติทุติยกมฺมวาจายเมว ปุนปฺปุนํ วตฺตพฺพนฺติ อฎฺฐกถายํ วุตฺตํ, น ญตฺติจตุตฺถกเมฺม, อถ จ ปนิเม ภิกฺขู ญตฺติจตุตฺถกมฺมภูตาย อุปสมฺปทกมฺมวาจาย ปุนปฺปุนํ กโรนฺติ, เอตํ อฎฺฐกถาย น สเมตี’’ติ, ตํ นีตตฺถเมว คเหตฺวา  วทิํสุฯ เนยฺยตฺถโต ปน อิมินา นเยน จตูสุปิ กเมฺมสุ ปุนปฺปุนํ กาตพฺพนฺติ ทเสฺสติฯ กมฺมสงฺกรเมว หิ ญตฺติทุติยกเมฺม วิเสสโต วทติ, ปุนปฺปุนํ วตฺตพฺพภาโว ปน สเพฺพสูติ ทฎฺฐโพฺพฯ เตเนว หิ ญตฺติจตุตฺถกมฺมวาจาย อุปสมฺปนฺนฎฺฐาเนเยว ปุเพฺพ อนุปสมฺปนฺนสฺส ปุคฺคลสฺส ปจฺฉา อุปสมฺปชฺชิตพฺพภาโว อฎฺฐกถายํ วุโตฺตติฯ</p>


<p>ติ เอตฺถ สเทฺทน ปฎิํญฺญาย กรณียาทโย สงฺคณฺหาติฯ ตตฺถ ติ ปุจฺฉิตฺวา โจเทตฺวา สาเรตฺวา กาตพฺพํ อปุจฺฉิตฺวา อโจเทตฺวา อสาเรตฺวา กโรติฯ ติ ปฎิญฺญํ อาโรเปตฺวา ยถาทินฺนาย ปฎิญฺญาย กาตพฺพํ อปฎิญฺญาย ปฎิญฺญํ อกโรนฺตสฺส วิลปนฺตสฺส พลกฺกาเรน กโรติฯ ติ ทพฺพมลฺลปุตฺตเตฺถรสทิสสฺส ขีณาสวสฺสฯ ติ คคฺคภิกฺขุสทิสสฺส อุมฺมตฺตกสฺสฯ ติ อุปวาฬภิกฺขุสทิสสฺส อุสฺสนฺนปาปสฺสฯ ติ ปณฺฑกโลหิตกภิกฺขุสทิสสฺส ภณฺฑนการกสฺสฯ ติ เสยฺยสกภิกฺขุสทิสสฺส อภิณฺหาปตฺติกสฺสฯ ติ อสฺสชิปุนพฺพสุกภิกฺขุสทิสสฺส กุลทูสกสฺสฯ ติ สุธมฺมภิกฺขุสอสสฺส อุปาสเก ชาติอาทีหิ ทูเสนฺตสฺสฯ ติ ฉนฺนภิกฺขุสทิสสฺส อาปตฺติํ อปสฺสนฺตสฺส อาปตฺติํ อเทเสนฺตสฺส อริฎฺฐภิกฺขุสทิสสฺส มิจฺฉาทิฎฺฐิํ อวิสฺสเชฺชนฺตสฺสฯ ติ ปฎิจฺฉนฺนสงฺฆาทิเสสาปตฺติกสฺสฯ ติ อนฺตราปตฺติํ  อาปนฺนสฺสฯ นฺติ อปฺปฎิจฺฉนฺนสงฺฆาทิเสสาปตฺติกํฯ นฺติ จิณฺณมานตฺตํ ภิกฺขุํฯ ติ อุปสมฺปทกมฺมํ กโรติฯ</p>


<p>  ติ อนุโปสถทิวเส อุโปสถํ กโรติฯ อุโปสถทิวโส นาม ฐเปตฺวา กตฺติกมาสํ อวเสเสสุ เอกาทสสุ มาเสสุ ภินฺนสฺส สงฺฆสฺส สามคฺคิทิวโส จ ยถาวุตฺตา จาตุทฺทสปนฺนรสา จ, เอตํ ติปฺปการมฺปิ อุโปสถทิวสํ ฐเปตฺวา อญฺญสฺมิํ ทิวเส อุโปสถํ กโรโนฺต อนุโปสเถ อุโปสถํ กโรติ นามฯ ยตฺร หิ ปตฺตจีวราทิอตฺถาย อปฺปมตฺตเกน การเณน วิวทนฺตา อุโปสถํ วา ปวารณํ วา ฐเปนฺติ, ตตฺถ ตสฺมิํ อธิกรเณ วินิจฺฉิเต ‘‘สมคฺคา ชาตมฺหา’’ติ อนฺตรา สามคฺคีอุโปสถํ กาตุํ น ลภนฺติ, กโรเนฺตหิ อนุโปสเถ อุโปสโถ กโต นาม โหติฯ</p>


<p>ติ อปฺปวารณทิวเส ปวาเรติฯ ปวารณทิวโส นาม เอกสฺมิํ กตฺติกมาเส ภินฺนสฺส สงฺฆสฺส สามคฺคิทิวโส จ ปจฺจุกฺกฑฺฒิตฺวา ฐปิตทิวโส จ เทฺว จ ปุณฺณมาสิโย, เอตํ จตุพฺพิธํ ปวารณทิวสํ ฐเปตฺวา อญฺญสฺมิํ ทิวเส ปวาเรโนฺต อปฺปวารณาย ปวาเรติ นามฯ อิธาปิ อปฺปมตฺตกสฺส วิวาทสฺส วูปสเม สามคฺคีปวารณํ กาตุํ น ลภนฺติฯ กโรเนฺตหิ อปฺปวารณาย ปวารณา กตา โหตีติ อยํ อฎฺฐกถาปาโฐ (ปริ. อฎฺฐ. ๔๘๓)ฯ</p>


<p>‘‘อุมฺมตฺตกสฺส ภิกฺขุโน อุมฺมตฺตกสมฺมุติ อุมฺมตฺตเกน ยาจิตฺวา กเต อสมฺมุขาปิ ทาตุํ วฎฺฎติ, ตตฺถ นิสิเนฺนปิ น กุปฺปติ นิยมาภาวโตฯ อสมฺมุขา กเต ปน โทสาภาวํ ทเสฺสตุํ ติ วุตฺตํฯ ทูเตน อุปสมฺปทา ปน สมฺมุขา กาตุํ น สกฺกา กมฺมวาจานานตฺตสมฺภวโตฯ ปตฺตนิกฺกุชฺชนาทโย หตฺถปาสโต อปนีตมเตฺตปิ กาตุํ วฎฺฎนฺติฯ ติอาทีสุ ยาวติกา ภิกฺขู กมฺมปฺปตฺตา, เต อาคตา โหนฺติ, ฉนฺทารหานํ  ฉโนฺท อาหโต โหติ, สมฺมุขีภูตา น ปฎิโกฺกสนฺติ, อยํ ฯ เยน ธเมฺมน เยน วินเยน เยน สตฺถุสาสเนน สโงฺฆ กมฺมํ กโรติ, อยํ ฯ ตตฺถ ติ ภูตํ วตฺถุฯ ติ โจทนา เจว สารณา จฯ  นาม ญตฺติสมฺปทา เจว อนุสฺสาวนสมฺปทา  จฯ ยสฺส สโงฺฆ กมฺมํ กโรติ, ตสฺส สมฺมุขาภาโว ฯ กตฺติกมาสสฺส ปวารณมาสตฺตา นฺติ วุตฺตํฯ ติ กาฬปเกฺข จาตุทฺทสิํ ปนฺนรสิํ วา สนฺธาย วุตฺตํฯ ติ ปฐมปจฺฉิมวสฺสูปคตานํ วเสน วุตฺต’’นฺติ สารตฺถทีปนิยํ (สารตฺถ. ฎี. ปริวาร ๓.๔๘๓) อาคตํฯ</p>


<p>‘‘ฐปิตอุโปสถปวารณานํ กตฺติกมาเส สามคฺคิยา กตาย สามคฺคีปวารณํ มุญฺจิตฺวา อุโปสถํ กาตุํ น วฎฺฎตีติ อาห นฺติฯ สเจ ปน เตสํ นานาสีมาสุ มหาปวารณาย วิสุํ ปวาริตานํ กตฺติกมาสพฺภนฺตเร สามคฺคี โหติ, สามคฺคีอุโปสโถ เอว เตหิ กาตโพฺพ, น ปวารณา เอกสฺมิํ วเสฺส กตปวารณานํ ปุน ปวารณาย อวิหิตตฺตาฯ ติ อนุโปสถทิวเส สามคฺคีกรณํ สนฺธาย วุตฺตํฯ สเจ ปน จาตุทฺทสิยํ ปนฺนรสิยํ วา สโงฺฆ สามคฺคิํ กโรติ, ตทา สามคฺคีอุโปสถทิวโส น โหติ, จาตุทฺทสีปนฺนรสีอุโปสโถว โหติฯ อุปริ ปวารณายปิ เอเสว นโยฯ ติ ภณฺฑนการเกหิ อุปทฺทุตา วา เกนจิเทว กรณีเยน ปวารณสงฺคหํ วา กตฺวา ฐปิโต กาฬปกฺขจาตุทฺทสีทิวโส จฯ ติ ปุพฺพกตฺติกปุณฺณมา ปจฺฉิมกตฺติกปุณฺณมา จาติ เทฺว ปุณฺณมาสิโยฯ   นฺติ ปุณฺณมาสิทฺวเยน สทฺธิํ สามคฺคีปวารณํ จาตุทฺทสีปวารณญฺจ สมฺปิเณฺฑตฺวา, อิทญฺจ ปกติจาริตฺตวเสน วุตฺตํฯ ตถารูปปจฺจเย ปน สติ อุภินฺนํ ปุณฺณมาสีนํ ปุริมา เทฺว จาตุทฺทสิโย, กาฬปกฺขจาตุทฺทสิยา อนนฺตรา ปนฺนรสีปีติ อิเมปิ ตโย ทิวสา ปวารณาทิวสา เอวาติ อิมํ สตฺตวิธมฺปิ ปวารณาทิวสํ ฐเปตฺวา อญฺญสฺมิํ ทิวเส ปวาเรตุํ น วฎฺฎตี’’ติ วิมติวิโนทนิยํ (วิ. วิ. ฎี. ปริวาร ๒.๔๘๓) อาคตํฯ</p>


<p>เอวํ วตฺถุวิปตฺติวินิจฺฉยํ ทเสฺสตฺวา อิทานิ ญตฺติวิปตฺติวินิจฺฉยํ อนุสฺสาวนวิปตฺติวินิจฺฉยญฺจ ทเสฺสโนฺต ติอาทิมาหฯ ตตฺถ ปญฺจมญตฺติวิปตฺติยํ ‘‘ปจฺฉา วา ญตฺติํ ฐเปตี’’ติ เอตสฺส สํวณฺณนายํ ติ ปฐมํ อนุสฺสาวนํ สาเวตฺวา ‘‘เอสา ญตฺตี’’ติ อนุสฺสาวนานนฺตรเมว สกลํ ญตฺติํ วตฺวา, ปริโยสาเน ‘‘เอสา ญตฺตี’’ติ วตฺวาติ อธิปฺปาโยฯ</p>


<p> จตุตฺถอนุสฺสาวนวิปตฺติสํวณฺณนายํ  นฺติ พฺยญฺชนปฺปเภโท อธิเปฺปโตฯ ติ เอตฺถ ทสธา ทสวิเธน พฺยญฺชนานํ ปเภโทติ โยเชตพฺพํฯ เกนายํ ปเภโทติ อาห ติฯ ยถาธิเปฺปตตฺถพฺยญฺชนโต พฺยญฺชนสงฺขาตานํ อกฺขรานํ ชนิกา พุทฺธิ พฺยญฺชนพุทฺธิ, ตาย  อกฺขรสมุฎฺฐาปกจิตฺตเภเทเนวาติ อโตฺถฯ ยํ วา สํโยคปรํ กตฺวา วุจฺจติ, อิทมฺปิ ครุกนฺติ โยชนา’’ติ วิมติวิโนทนิยํ วุตฺตํฯ</p>


<p>สารตฺถทีปนิยํ (สารตฺถ. ฎี. ปริวาร ๓.๔๘๕) ปน ‘‘ฐานกรณานิ สิถิลานิ กตฺวา อุจฺจาเรตพฺพมกฺขรํ  ตานิเยว ธนิตานิ อสิถิลานิ กตฺวา อุจฺจาเรตพฺพมกฺขรํ ฯ ทฺวิมตฺตกาลํ  เอกมตฺตกาลํ ติ เอวํ สิถิลาทิวเสน พฺยญฺชนพุทฺธิยา อกฺขรุปฺปาทกจิตฺตสฺส ทสปฺปกาเรน  ปเภโทฯ สพฺพานิ หิ อกฺขรานิ จิตฺตสมุฎฺฐานานิ ยถาธิเปฺปตตฺถพฺยญฺชนโต พฺยญฺชนานิ จฯ สํโยโค ปโร เอตสฺมาติ สํโยคปโรฯ น สํโยคปโร  ‘อายสฺมโต พุทฺธรกฺขิตเถรสฺส ยสฺส น ขมตี’ติ เอตฺถ ต-การ น-การสหิตาโร อสํโยคปโรฯ ติ กณฺฐาทีนิ’’ อิติ เอตฺตกํ วุตฺตํฯ</p>


<p>ปุน วิมติวิโนทนิยํ (วิ. วิ. ฎี. ปริวาร ๒.๔๘๕) ‘‘ตตฺถ ติอาทีสุ สรานนฺตริตานิ ส-การ ม-การาทิพฺยญฺชนานิ ‘สํโยโค’ติ วุจฺจนฺติฯ โย สํโยโค ปโร ยสฺส อ-การาทิโน, โส  นามฯ นฺติ อ-การาทิพฺยญฺชนรหิตํ ปทํฯ นฺติ ‘ยสฺส น ขมตี’ติอาทีสุ ส-การ น-การาทิพฺยญฺชนสหิตํ ปทํ สนฺธาย วุตฺตํฯ ต-การสฺส ถ-การํ อกตฺวา ‘สุณาตุ เม’ติอาทิํ อวตฺวา วคฺคนฺตเร สิถิลเมว กตฺวา ‘สุณาฎุ เม’ติอาทิํ วทโนฺตปิ ทุรุตฺตํ กโรติเยว ฐเปตฺวา อนุรูปํ อาเทสํฯ ยญฺหิ ‘สจฺจิกตฺถปรมเตฺถนา’ติ วตฺตเพฺพ ‘สจฺจิกฎฺฐปรมเฎฺฐนา’ติ จ ‘อตฺถกถา’ติ จ วตฺตเพฺพ ‘อฎฺฐกถา’ติ จ ตตฺถ ตตฺถ วุจฺจติ, ตาทิสํ ปาฬิอฎฺฐกถาทีสุ ทิฎฺฐปโยคํ ตทนุรูปญฺจ วตฺตุํ วฎฺฎติ, ตโต อญฺญํ น วฎฺฎติฯ เตนาห ติอาทิฯ นฺติอาทีสุ ‘ภิกฺขูน’นฺติ วตฺตเพฺพ ‘ภิกฺขุน’นฺติ วา ‘พหูสู’ติ วตฺตเพฺพ ‘พหุสู’ติ วา ‘นกฺขมตี’ติ วตฺตเพฺพ ‘น ขมตี’ติ วา ‘อุปสมฺปทาเปโกฺข’ติ วตฺตเพฺพ ‘อุปสมฺปทาเปโข’ติ วา เอวํ อนุรูปฎฺฐาเนสุ เอว ทีฆรสฺสาทิรสฺสทีฆาทิวเสน ปริวเตฺตตุํ วฎฺฎติ, น ปน ‘นาโค’ติ วตฺตเพฺพ ‘นโค’ติ วา ‘สโงฺฆ’ติ  วตฺตเพฺพ ‘สโฆ’ติ วา ‘ติโสฺส’ติ วตฺตเพฺพ ‘ติโส’ติ วา ‘ยาจตี’ติ วตฺตเพฺพ ‘ยาจนฺตี’ติ วา เอวํ อนนุรูปฎฺฐาเนสุ วตฺตุํ ฯ สมฺพนฺธํ ปน ววตฺถานญฺจ สพฺพถาปิ วฎฺฎตีติ คเหตพฺพ’’นฺติ อาคตํฯ เสสานิ อฎฺฐกถายํ วุตฺตนเยเนว สุฎฺฐุ สลฺลเกฺขตพฺพานิฯ</p>


<p> สีมวิปตฺติวินิจฺฉโย ปน เหฎฺฐา สีมกถายํ สเพฺพน กถิโต, ตสฺมา ตตฺถ วุตฺตนเยเนว คเหตโพฺพฯ</p>


<p>ปริสวิปตฺติกถาย ติ จตุวเคฺคน สเงฺฆน กตฺตเพฺพฯ ติ อุโปสถฎฺฐปนาทินา วา ลทฺธินานาสํวาสกภาเวน วา น พหิกตาฯ อฎฺฐกถายญฺหิ ติ อุกฺขิตฺตกสฺส วา ยสฺส วา อุโปสถปวารณา ฐปิตา โหนฺตี’’ติ (ปริ. อฎฺฐ. ๔๒๕) วุตฺตตฺตา ฐปิตอุโปสถปวารโณ ภิกฺขุ อปกตโตฺต เอวาติ คเหตพฺพํฯ ติ ปาราชิกํ อนาปนฺนา อธิเปฺปตาฯ ปริวาสาทิกเมฺมสุ ปน ครุกฎฺฐาปิ อปกตตฺตา เอวาติ คเหตพฺพํฯ ติ หตฺถปาสํ วิชหิตฺวา ฐิเต สนฺธาย วุตฺตํ, อวิชหิตฺวา ฐิตา ปน ฉนฺทารหา น โหนฺติ, เตปิ จตุวคฺคาทิโต อธิกา หตฺถปาสํ วิชหิตฺวาว ฉนฺทารหา โหนฺติ, ตสฺมา สงฺฆโต หตฺถปาสํ วิชหิตฺวา ฐิเตเนว ฉโนฺท วา ปาริสุทฺธิ วา ทาตพฺพาฯ</p>


<p>สารตฺถทีปนิยํ (สารตฺถ. ฎี. ปริวาร ๓.๔๘๘) ปน ‘‘อนุกฺขิตฺตา ปาราชิกํ อนาปนฺนา จ ปกตตฺตาติ อาห ติอาทิฯ ตตฺถ ติ ปุริมปทเสฺสว เววจนํฯ ติ ปาราชิกํ อนาปนฺนาฯ ติ ตีสุ ทฺวีสุ วา นิสิเนฺนสุ เอกสฺส วา ทฺวินฺนํ วา ฉนฺทปาริสุทฺธิ อาหฎาปิ อนาหฎาว โหตีติ อธิปฺปาโย’’ติ อาคโตฯ เอวํ ปาฬิยญฺจ อฎฺฐกถาย จ จตุนฺนมฺปิ กมฺมานํ สมฺปตฺติ จ วิปตฺติ จ อาคตา, ฎีกาจริเยหิ จ วินิจฺฉิตา, ตสฺมา  อฎฺฐกถายํ วุตฺตนเยเนว จตฺตาริ กมฺมานิ กตฺตพฺพานิ, น อวุตฺตนเยนฯ วุตฺตญฺหิ สมนฺตปาสาทิกายํ (ปารา. อฎฺฐ. ๑. คนฺถารมฺภกถา; ๒.๔๓๑) –</p>


<p>
‘‘พุเทฺธน  
ธโมฺม วินโย จ วุโตฺต;  
  
โย ตสฺส ปุเตฺตหิ ตเถว ญาโต;  
  
โส เยหิ เตสํ มติมจฺจชนฺตา;  
  
ยสฺมา ปุเร อฎฺฐกถา อกํสุฯ  
</p>
  
<p>
‘‘ตสฺมา หิ ยํ อฎฺฐกถาสุ วุตฺตํ;  
  
ตํ วชฺชยิตฺวาน ปมาทเลขํ;  
  
สพฺพมฺปิ สิกฺขาสุ สคารวานํ;  
  
ยสฺมา ปมาณํ อิธ ปณฺฑิตาน’’นฺติฯ  
</p>
  
<p>อิมสฺมิญฺหิ กมฺมวเคฺค อปโลกนาทีนํ จตุนฺนํ กมฺมานํ กรณฎฺฐานํ เอกาทสวิปตฺติสีมวิมุตฺตํ พทฺธสีมภูตํเยว วุตฺตํ, ‘‘เอกาทสหิ อากาเรหิ สีมโต กมฺมานิ วิปชฺชนฺตี’’ติ (ปริ. ๔๘๖) วจนโต น อพทฺธอุปจารสีมภูตํฯ น หิ ตตฺถ เอกาทสวิปตฺติ อตฺถิฯ อฎฺฐกถายมฺปิ (ปริ. อฎฺฐ. ๔๘๒)  นาม สีมฎฺฐกสงฺฆํ โสเธตฺวา ฉนฺทารหานํ ฉนฺทํ อาหริตฺวา สมคฺคสฺส สงฺฆสฺส อนุมติยา ติกฺขตฺตุํ สาเวตฺวา กตฺตพฺพํ กมฺม’’นฺติ อปโลกนกมฺมสฺสาปิ พทฺธสีมายเมว กตฺตพฺพภาโว วุโตฺต, น อุปจารสีมายํฯ น หิ ตตฺถ สีมฎฺฐกสงฺฆโสธนญฺจ ฉนฺทารหานญฺจ อตฺถิ, อโนฺตสีมํ ปวิฎฺฐปวิฎฺฐานํ สงฺฆลาโภ ทาตโพฺพเยว โหติ, ตสฺมา ‘‘ญตฺติกมฺมภูตํ อุโปสถปวารณากมฺมํ อพทฺธสีมวิหาเรปิ กตฺตพฺพ’’นฺติ คณฺหนฺตานํ อาจริยานํ วาโทปิ ‘‘ญตฺติทุติยกมฺมภูตํ กถินทานกมฺมํ อุปจารสีมายเมว กตฺตพฺพ’’นฺติ คณฺหนฺตานํ อาจริยานํ วาโทปิ ปาฬิวิโรโธ อฎฺฐกถาวิโรโธ จ โหตีติ เวทิตโพฺพฯ ยเมตฺถ วตฺตพฺพํ, ตํ อุโปสถปวารณกถาวณฺณนายญฺจ  กถินกถาวณฺณนายญฺจ วุตฺตํ, อตฺถิเกหิ ตตฺถ สุฎฺฐุ โอโลเกตฺวา สํสโย วิโนเทตโพฺพฯ</p>


<p>อิทานิ สเพฺพ ภิกฺขู เลขกาเรหิ ปริจยวเสน สพฺพคนฺถานํ อาทิมฺหิ ลิขิตํ มหานมกฺการปาฐํ สรณคมนสฺส, กมฺมวาจาย จ อารมฺภกาเล มหตา อุสฺสาเหน ภณนฺติ, โส ปน ปาโฐ เนว สรณคมนปริยาปโนฺน, น กมฺมวาจาปริยาปโนฺน, นาปิ กมฺมวาจาย ปุพฺพกรณปริยาปโนฺน, ตสฺมิํ อภณิเตปิ น สรณคมนสฺส วา กมฺมวาจาย วา หานิ อตฺถิ, น ภณิเต วฑฺฒิ, ตสฺมา ปกรณาจริยา สรณคมนารเมฺภปิ กมฺมวาจารเมฺภปิ ตสฺส มหานมกฺการปาฐสฺส  วณฺณนํ น วทนฺติ, วทโนฺต ปน ‘‘ภควโต อรหโต สมฺมาสมฺพุทฺธสฺส’’ อิติ ปทานํ อโตฺถ วิสุทฺธิมคฺคสมนฺตปาสาทิกาสารตฺถทีปนีอาทิปฺปกรเณสุ ‘‘ภควา อรหํ สมฺมาสมฺพุโทฺธ’’ อิติปทานํ อโตฺถ วิย วิตฺถาเรน วตฺตโพฺพ สิยา, เอวํ สเนฺตปิ ภควโต ยถาภูตคุณทีปนวเสน ปวตฺตตฺตา สเพฺพปิ อาจริยา สเพฺพสุ คนฺถารเมฺภสุ ติกฺขตฺตุํ มงฺคลตฺถํ ภณนฺติฯ ภณเนฺตหิ จ ปน น-การ โม-การาทีนํ ฐานกรณาทิสมฺปทํ อหาเปเนฺตน สิถิลธนิตทีฆรสฺสาทิวิเสสํ มนสิ กโรเนฺตน สมณสารุเปฺปน ปริมณฺฑเลน ปทพฺยญฺชเนน ภณิตโพฺพ โหติ, น อติอายตเกน คีตสทฺทสทิเสน สเทฺทนฯ วุตฺตเญฺหตํ ภควตา ‘‘น, ภิกฺขเว, อายตเกน คีตสฺสเรน ธโมฺม คายิตโพฺพ, โย คาเยยฺย, อาปตฺติ ทุกฺกฎสฺสา’’ติ (จูฬว. ๒๔๙)ฯ</p>


<p>
‘‘เอกมโตฺต ภเว รโสฺส, ทฺวิมโตฺต ทีฆมุจฺจเต;  
  
ติมโตฺต ตุ ปฺลุโต เญโยฺย, พฺยญฺชนญฺจฑฺฒมตฺติก’’นฺติฯ –  
</p>
  
<p>สทฺทปฺปกรณาจริเยหิ วุตฺตํ สทฺทลกฺขณํ นิสฺสาย น-การาทีสุ รสฺสภูเต อสเร เอกมตฺตํ, น-พฺยญฺชเน อฑฺฒมตฺตํ สมฺปิเณฺฑตฺวา  ทิยฑฺฒมตฺตกาลํ ปมาณํ กตฺวา อุจฺจารียเตฯ โม-การาทีสุ ทีฆภูเต โอ-การาทิสเร ทฺวิมตฺตํ, ม-การาทิพฺยญฺชเน อฑฺฒมตฺตํ สมฺปิเณฺฑตฺวา อฑฺฒเตยฺยมตฺตากาลํ ปมาณํ กตฺวา อุจฺจารียเต, น ตโต อุทฺธนฺติฯ นนุ ‘‘ปฺลุโต ติมโตฺต เญโยฺย’’ติ วุตฺตนฺติ? สจฺจํ, สา ปน ทูรโต อวฺหายนาทีสุเยว ลพฺภติ, นาญฺญตฺถฯ วุตฺตญฺหิ การิกายํ –</p>


<p>
‘‘ทูรโต อวฺหาเน คีเต, ตเถว โรทเนปิ จ;  
  
ปฺลุตา ติมตฺติกา วุตฺตา, สเพฺพเต เนตฺถ คยฺหเร’’ติฯ –  
</p>
  
<p>กิตฺตเกน ปน กาเลน เอกมตฺตา วิเญฺญยฺยาติ? อกฺขินิมิสอุมฺมิสมตฺตกาเลนาติ อาจริยาฯ เอเก ปน อาจริยา ‘‘องฺคุลิโผฎนกาลปฺปมาเณนา’’ติ วทนฺติฯ วุตฺตญฺหิ อาจริยธมฺมเสนาปติเตฺถเรน –</p>


<p>
‘‘ปมาณํ เอกมตฺตสฺส, นิมิสุมฺมิสโตพฺรวุํ;  
  
องฺคุลิโผฎกาลสฺส, ปมาเณนาปิ อพฺรวุ’’นฺติฯ  
</p>
  
<p>เอวํ  สทฺทสตฺถาจริเยหิ วจนโต สุทฺธรสฺสสรฎฺฐาเน เอกมตฺตาปมาณํ, สพฺยญฺชนรสฺสสรฎฺฐาเน ทิยฑฺฒมตฺตาปมาณํ, สุทฺธทีฆสรฎฺฐาเน ทฺวิมตฺตาปมาณํ, สพฺยญฺชนทีฆสรฎฺฐาเน อฑฺฒเตยฺยมตฺตาปมาณํ กาลํ สลฺลเกฺขตฺวา อุจฺจารียเตฯ</p>


<p>อิทานิ ปน ภิกฺขู มหานมกฺการภณเน พลวอุสฺสาหํ กตฺวา ภณนฺตา รสฺสฎฺฐาเนสุ ทฺวิติมตฺตากาลํ ทีฆฎฺฐาเนสุ จตุปญฺจมตฺตากาลํ สรํ ปฐเปตฺวา ภณนฺติ, ตทยุตฺตํ วิย ทิสฺสติฯ อปเร ปฐมวาเร ภณิตฺวา ‘‘สมฺมาสมฺพุทฺธสฺสา’’ติ ปริโยสานปทํ ปตฺวาปิ ตตฺถ อฎฺฐเปตฺวา ปุน ‘‘นโม ตสฺสา’’ติ ภณิตฺวา ส-กาเร ฐเปตฺวา โถกํ วิสฺสมิตฺวา ทุติยวาเร ‘‘ภควโต’’ติ อิทํ อาทิํ กตฺวา ยาว ปริโยสานํ ภณิตฺวา ฐเปนฺติฯ ตติยวาเร ปน อาทิโต ปฎฺฐาย ปริโยสาเน ฐเปนฺติฯ เอวํ ภณนฺตญฺจ พหู ปสํสนฺติ, เอวํ ปน กาตพฺพนฺติ เนว  ปาฬิยํ, น อฎฺฐกถายํ วิชฺชติฯ ยถา ญตฺติจตุตฺถกเมฺม กริยมาเน ตีณิ อนุสฺสาวนานิ สทฺทโต จ อตฺถโต จ อภินฺนานิ อญฺญมญฺญํ สงฺกรวิรหิตานิ กตฺวา ภณิตพฺพานิ, เอวํ มหานมกฺการปาเฐ ติกฺขตฺตุํ ภญฺญมาเน ตโย วารา สทฺทโต จ อตฺถโต จ อภิเนฺน กตฺวา สงฺกรวิรหิเต กตฺวา อาทิโต อารภิตฺวา ปริโยสาเน ฐเปตพฺพา โหนฺตีติฯ</p>


<p>ตตฺรายเมเกเอวํ วทนฺติ – ยถา นาม ชเวน คจฺฉนฺตสฺส ฐาตพฺพฎฺฐานํ ปตฺวาปิ สหสา ฐาตุํ น สโกฺกติ, เอกปาทมตฺตํ คนฺตฺวา ติฎฺฐติ, เอวํ อาทิโต ภณนฺตสฺส พลวอุสฺสาหตฺตา ปริโยสาเน ปเตฺตปิ ฐเปตุํ น สโกฺกติ, ‘‘นโม ตสฺสา’’ติ ทฺวิปทมตฺตํ ภณิตฺวา สโกฺกตีติฯ เอวํ สเนฺต ทุติยตติยวาเรสุ กสฺมา สโกฺกตีติ? ตทา ปน ทุติยวาเร โถกํ วิสฺสมิตตฺตา ลทฺธสฺสาโส หุตฺวา สโกฺกตีติฯ เอวํ เต อายสฺมโนฺต สยเมว อตฺตานํ วิฆาตํ ปาเปนฺติฯ น หิ ‘‘มหานมกฺการํ ภณเนฺตน ปฐมวาเร พลวอุสฺสาเหน ภณิตโพฺพ’’ติ ภควตา ปญฺญโตฺต, ธมฺมสงฺคาหกเตฺถเรหิ วา ฐปิโต อตฺถิฯ เอวํ สเนฺต ยถา ปาติโมกฺขุเทฺทสเกน ปาติโมกฺขํ อุทฺทิสเนฺตน ยตฺตกา ภิกฺขู ปาติโมกฺขํ สุณนฺติ, เตสํ สวนปฺปมาเณน ยาว ปริโยสานา อุทฺทิสิตุํ อตฺตโน สรปฺปมาณํ คเหตฺวา ปาติโมโกฺข อุทฺทิสิตโพฺพ, เอวํ กมฺมวาจํ ภณเนฺตนปิ สีมมณฺฑเล นิสินฺนภิกฺขูนํ สวนปฺปมาเณน ยาว ปริโยสานา อตฺตโน สรปฺปมาณํ คเหตฺวา ภณิตพฺพาติฯ</p>


<p>อปเร ปน อาจริยา โม-การาทีสุ โอ-การนฺตปเทสุ อเญฺญสํ ปทานํ อติเรเกน สเรน ทฺวตฺติกฺขตฺตุํ  อนุกรณสทฺทํ อนุพนฺธาปยมานา ภณนฺติ, เตสํ อาจริยานํ ตาทิสํ ภณนํ สุตฺวา ปริจยปฺปตฺตา อเญฺญ ภิกฺขู วา คหฎฺฐา วา อเญฺญสํ  อาจริยานํ กมฺมวาจํ น ครุํ กโรนฺติ, ตาย กมฺมวาจาย อุปสมฺปทา อลภิตพฺพา วิย มญฺญนฺติ, ตาทิสํ ปน ภณนํ เตสํ อาจริยานํ สิสฺสานุสิสฺสา เอว ตถา ภณนฺติ, น อเญฺญ อาจริยาฯ เต ปน โปราณาจริยานํ สรสมฺปนฺนานํ อนุกรณสทฺทรหิตมฺปิ สหิตํ วิย ขายมานํ สุณนฺตานํ อติมโนรถํ สทฺทํ สุตฺวา ทิฎฺฐานุคติํ อาปชฺชนฺตา เอวํ กโรนฺติ มเญฺญฯ น หิ วินเย วา สทฺทสเตฺถสุ วา ตถา ภณิตพฺพนฺติ อตฺถิ, ตสฺมา วิจาเรตพฺพเมตนฺติฯ</p>


<p>พหู ปน ภิกฺขู ‘‘สิถิลํ ธนิตญฺจ ทีฆรสฺส’’นฺติอาทินา วินเย กถิตวินิจฺฉยญฺจ ‘‘เอตฺถ ปญฺจสุ วเคฺคสู’’ติอาทินา สทฺทสเตฺถสุ กตวินิจฺฉยญฺจ อชานนฺตา ปิฎกตฺตยโกวิทานํ วินยธรพหุสฺสุตเตฺถรานํ สนฺติกา อลโทฺธปเทสา หุตฺวา ตตฺถ ตตฺถ อุปสมฺปทํ กโรนฺตานํ ภิกฺขูนํ วจนเมว คเหตฺวา เหโยฺยปาเทยฺยํ อชานนฺตา ปุเพฺพ ปรเทสโต อาคตานํ ปุญฺญวนฺตานํ สรสมฺปนฺนานํ มหาเถรานํ อโนสเรน ภณมานานํ สรํ สุตฺวา เตสํ เถรวรานํ มติํ อปุจฺฉิตฺวาว ยถาทิฎฺฐํ ยถาสุตํ ลิขิตฺวา ฐเปนฺตา อนุกฺกเมน ปณฺฑิเตหิ หสิตพฺพํ อยุตฺตํ กถํ ทีเปนฺตา ‘‘อิมสฺมิํ ฐาเน พฺยคฺฆิยา สทฺทสทิสํ สทฺทํ กโรนฺติ, อิมสฺมิํ ฐาเน สกุณิยา สทฺทสทิสํ สทฺทํ กโรนฺติ, อิมสฺมิํ ฐาเน ตมฺพุลกสฎปาตํ กโรนฺติ, อิมสฺมิํ ฐาเน ทกฺขิณโต นมนฺตา ภณนฺติ, อิมสฺมิํ ฐาเน วามโต นมนฺตา ภณนฺติ, อิมสฺมิํ ฐาเน วิลาสํ กุรุมานา ภณนฺตี’’ติอาทีนิ วตฺวา ตเทว สทฺทหนฺตา รุกฺขมูลอุมงฺคเลณาทีสุ นิสีทิตฺวา ตเมว วจนํ อนุสิกฺขนฺตา ตทนุรูปํ กมฺมวาจํ ภณนฺตา ‘‘อหํ กมฺมวาจากุสโล’’ติ วตฺวา พาลชเน สญฺญาเปตฺวา เตสํ เตสํ อุปสมฺปทาเปกฺขานํ กมฺมวาจํ ภณนฺติ, อิเม ภิกฺขู ภควโต อาณํ อติกฺกาเมนฺติ, สาสนํ โอสกฺกาเปนฺตีติ ทฎฺฐพฺพาฯ</p>


<p>อถาปเรปิ  ภิกฺขู คามกาวาสาทีสุ วสนฺตา ปณฺฑิตานํ สนฺติเก อปยิรุปาสมานา วตฺถุสมฺปตฺติมฺปิ วตฺถุวิปตฺติมฺปิ ญตฺติอนุสฺสาวนสีมปริสสมฺปตฺติมฺปิ วิปตฺติมฺปิ ตถโต อชานนฺตา พหโว สิเสฺส ฐเปตฺวา ปพฺพชฺชญฺจ อุปสมฺปทญฺจ กโรนฺตา ปริสํ วฑฺฒาเปนฺติ, เตปิ ภควโต สาสนํ โอสกฺกาเปนฺติ, ตสฺมา ภควโต อาณํ กโรเนฺตหิ ลชฺชีเปสเลหิ พหุสฺสุเตหิ สิกฺขากาเมหิ สปฺปุริสภิกฺขูหิ เอวรูปานํ ภิกฺขูนํ สหายเกหิ อุปตฺถมฺภเกหิ เอกสโมฺภคสํวาสกเรหิ น ภวิตพฺพํฯ อิทานิ ภิกฺขู –</p>


<p>
‘‘จ-การนฺตํ  
ส-การนฺตํ, ต-การนฺตสมํ วเท;  
  
ญ-การนฺตํ ล-การนฺตํ, น-การนฺตสมํ วเท’’ติฯ –  
</p>
  
<p>อิมํ สิโลกํ อุปนิสฺสาย สรณคมเนปิ ‘‘พุทฺธํ สรณํ คจฺฉามี’’ติ ปาฐํ ‘‘พุทฺธํ สรณํ คจฺฉามี’’ติ ปฐนฺติฯ กมฺมวาจายมฺปิ ‘‘ปฐมํ อุปชฺฌํ คาหาเปตโพฺพ’’ติอาทิปาฐํ ‘‘ปฐมํ อุปชฺฌํ คาหาเปตโพฺพ’’ติอาทินา ปฐนฺติฯ เอตฺถ ยุตฺติโตปิ อาคมโตปิ การณํ จิเนฺตตพฺพํฯ</p>


<p>ตตฺรายํ ยุตฺติจินฺตา – ‘‘จ-การนฺตํ ส-การนฺตํ, ต-การนฺตสมํ วเท’’ติ เอตฺถ จ-กาโร ตาลุโช, ต-กาโร ทนฺตโช, เอวเมเต อกฺขรา ฐานโตปิ อสมานาฯ จ-กาโร ชิวฺหามชฺฌกรโณ, ต-กาโร ชิวฺหคฺคกรโณ, เอวํ กรณโตปิ อสมานาฯ จ-กาโร ทุติยวคฺคปริยาปโนฺน, ต-กาโร จตุตฺถวคฺคปริยาปโนฺน, เอวํ วคฺคโตปิ อสมานาฯ สํโยคกฺขรวเสน น ปุพฺพกฺขรา สุติํ ลภนฺตา สรวิเสสํ ปาปุณนฺติ, เตเนว จ-กาเรน สทฺทสตฺถการาจริยา ‘‘สํโยเค ปเร รสฺสตฺต’’นฺติ จ ‘‘สํโยคปุพฺพา เอ-กาโร-การา รสฺสาอิว วตฺตพฺพา’’ติ จ วทนฺติฯ เอวํ สเนฺต กถํ อสมานฎฺฐานิเกน อสมานกรเณน อสมานวเคฺคน สํโยคกฺขเรน ลทฺธสุติกา อกฺขรา ตโต อเญฺญน อสมานฎฺฐานิเกน อสมานกรเณน อสมานวเคฺคน  สํโยคกฺขเรน ลทฺธสมานสุติกา ภเวยฺยุํฯ น เกวลญฺจ เอเต อกฺขรา อสมานฎฺฐานิกา อสมานกรณา อสมานวคฺคาว โหนฺติ, อถ โข อนาสนฺนฎฺฐานิกา อนาสนฺนกรณา อนาสนฺนวคฺคา จ โหนฺติฯ ยถา จ วีณํ วาเทนฺตานํ ทูเร ตนฺติสฺสเรน ตโต ทูเร ตนฺติสฺสโร อสมาโน โหติ, เอวํ ทูรฎฺฐานิเกน อกฺขเรน ทูรกรเณน ตโต ทูรฎฺฐานิโก ทูรกรโณ สมานสุติโก กถํ ภเวยฺย, วคฺคกฺขรานญฺจ อญฺญมญฺญํ อสงฺกรวเสน อสมานสุติวเสน ปวตฺตนโต ‘‘วคฺคนฺตํ วา วเคฺค’’ติ สุเตฺต นิคฺคหิตสฺส วคฺคนฺตกรเณ สติ อญฺญวคฺคสฺมิํ ปเร อญฺญวคฺคนฺตํ น ปาปุณาติ, ‘‘วเคฺค โฆสาโฆสานํ ตติยปฐมา’’ติ สุเตฺตน จ อสทิสเทฺวภาวกรเณ อญฺญวเคฺค อญฺญวคฺคเทฺวภาโว น โหติฯ</p>


<p>ยทิ จ จ-การนฺตกฺขโร ต-การนฺตกฺขเรน สมานสุติโก สิยา, เอวํ สติ กิํ จ-การนฺตกฺขรเลขเนน สพฺพตฺถ ต-การนฺตเมว ลิเขยฺย, ตถา ปน อลิขิตฺวา ปโยคานุรูปํ ปฐมกฺขรสฺส สทิสเทฺวภาวฎฺฐาเน ‘‘กโจฺจ กจฺจายโน’’ติ, อสทิสเทฺวภาวฎฺฐาเน ‘‘วโจฺฉ วจฺฉายโน’’ติ ตติยกฺขรสฺส สทิสเทฺวภาวฎฺฐาเน ‘‘มชฺชํ สมฺมชฺช’’นฺติ, อสทิสเทฺวภาวฎฺฐาเน ‘‘อุปชฺฌา  อุปชฺฌาโย’’ติ สมานฎฺฐานสมานกรณสมานวคฺคกฺขรานเมว เทฺวภาโว ลิขียติ, โน อิตเรสํ, ตสฺมา ปโยคานุรูปํ จ-การนฺต ช-การนฺตฎฺฐาเนสุ สกวคฺคสุติวเสเนว วตฺตพฺพํ, น อญฺญวคฺคสุติวเสนฯ ส-การเนฺต ปน ส-การสฺส ต-กาเรน สมานฎฺฐานิกตฺตา สมานกรณตฺตา จ วคฺคอวคฺควเสน ภิเนฺนปิ อวคฺคกฺขรานํ วคฺคกฺขเรหิ สาธารณตฺตา จ อวคฺคกฺขรานํ วคฺคกฺขรานํ วิย วิสุํ สุติยา อภาวโต จ ส-การนฺตสฺส ต-การนฺตภณนํ ยุตฺตํ สิยาฯ ส-กาโรปิ หิ ทนฺตโช, ต-กาโรปิ, ส-กาโรปิ ชิวฺหคฺคกรโณ, ต-กาโรปิ , ตสฺมา สมานฎฺฐานิกานํ สมานกรณานํ อกฺขรานํ สมานสุติภาโว ยุโตฺตฯ ญ-การนฺต ล-การนฺตานํ น-การนฺตภณเนปิ อิมินา นเยน ญ-การนฺต น-การนฺตานํ อสมานสุติภาโว ล-การนฺต น-การนฺตานํ สมานสุติภาโว ทฎฺฐโพฺพติฯ อยเมตฺถ ยุตฺติจินฺตาฯ</p>


<p>อาคมจินฺตา ปน เอวํ กาตพฺพา –</p>


<p>
‘‘จ-การนฺตํ ส-การนฺตํ, ต-การนฺตสมํ วเท;  
  
ญ-การนฺตํ ล-การนฺตํ, น-การนฺตสมํ วเท’’ติฯ –  
</p>
  
<p>อยํ สิโลโก กุโต ปภโว, กตฺถ อาคโต, เกน การิโตติ? ตตฺถ ติ ภควนฺตสฺมา วา ธมฺมสงฺคาหกเตฺถเรหิ วา อฎฺฐกถาจริเยหิ วา ปภโวฯ ติ วินเย วา สุตฺตเนฺต วา อภิธเมฺม วา ปาฬิยํ วา อฎฺฐกถาย วา ฎีกาทีสุ วา อาคโตฯ ติ เนตฺตินิรุตฺติเปฎโกปเทสกจฺจายนปฺปกรณการเกน อายสฺมตา มหากจฺจายนเตฺถเรน วา มุขมตฺตทีปนิการเกน วชิรพุทฺธาจริเยน วา ปทรูปสิทฺธิการเกน พุทฺธปิยาจริเยน วา สทฺทนีติปฺปกรณการเกน อคฺควํสาจริเยน วา ตทญฺญสตฺถการเกหิ มหาเถเรหิ วา การิโตติ เอวํ อาคมจินฺตายํ สติ อยํ สิโลโก ภควนฺตสฺมา ปภโว ธมฺมสงฺคาหกเตฺถเรหิ วา อฎฺฐกถาจริเยหิ วาติ น ปญฺญายติฯ ‘‘วินเย วา สุตฺตเนฺต วา อภิธเมฺม วา ปาฬิยํ วา อฎฺฐกถาย วา ฎีกาสุ วา อาคโต’’ติ หิ น สกฺกา วตฺตุํฯ กจฺจายนาจริยาทีหิ สทฺทสตฺถการเกหิ อาจริเยหิ กโตติปิ น ทิสฺสติฯ เอวํ สเนฺต อปฺปาฎิหีรกตํ อิทํ วจนํ อาปชฺชติฯ</p>


<p>เอวํ ปน มยํ จินฺตยิมฺหา – รามญฺญเทเส กิร สกภาสายํ จ-การนฺต ญ-การนฺตา น สนฺติ , เตเนว รามญฺญเทสิยา ภิกฺขู  ‘‘สจฺจ’’อิติ อิมํ ปาฐํ วทนฺตา ‘‘สตฺจ’’อิติ วทนฺติ, ‘‘ปญฺจงฺค’’อิติ ปาฐํ วทนฺตา ‘‘ปนฺจงฺค’’อิติ วทนฺติ, ตสฺมา อตฺตโน วิสเย อวิชฺชมานํ จ-การนฺต ญ-การนฺตํ ยถาปาฐํ วตฺตุมสโกฺกเนฺตหิ เตหิ ภิกฺขูหิ สกภาสานุรูปโต อยํ สิโลโก การิโต ภวิสฺสตีติฯ เอวํ สเนฺตปิ มรมฺมภาสาย จ-การนฺต ญ-การนฺตปทานํ สุติวิเสสวเสน วิสุํ ปญฺญายนโต มรมฺมเทสิยา ภิกฺขู ตํ สิโลกํ อนุวตฺติตฺวา ‘‘พุทฺธํ สรณํ คจฺฉามี’’ติ วา ‘‘ปฐมํ อุปตฺฌํ คาหาเปตโพฺพ’’ติ วา ‘‘เหตุปตฺจโย อารมฺมณปตฺจโย’’ติ วา วตฺตุํ น อรหนฺติฯ รามญฺญเทสิยาปิ สกภาสาย วิสุํ อวิชฺชมานมฺปิ จ-การนฺต ญ-การนฺตปทํ สกภาสากถนกาเลเยว ภาสานุรูปํ ต-การนฺต น-การนฺตภาเวน กเถตพฺพํ, มาคธภาสากถนกาเล ปน มาคธภาสาย จ-การนฺต ญ-การนฺตปทานํ วิสุํ ปโยคทสฺสนโต มาคธภาสานุรูปํ จ-การนฺต ญ-การนฺตปทานํ วิสุํ สุติวเสน ยถาปาฐเมว กเถตพฺพานีติ โน มติฯ อยเมตฺถ อาคมจินฺตาฯ</p>


<p>
ชินสาสนมารพฺภ, กถายํ กถิตา มยา;  
  
ยุตฺตายุตฺตํ จินฺตยนฺตุ, ปณฺฑิตา ชินสาวกาฯ  
</p>
  
<p>
ยุตฺตายุตฺตํ จินฺตยิตฺวา, ยุตฺตเญฺจ ธารยนฺตุ ตํ;  
  
อยุตฺตเญฺจ ปชหนฺตุ, มานโทสวิวชฺชิตาติฯ  
</p>
  
<p> เอวํ จตุนฺนํ กมฺมานํ สมฺปตฺติวิปตฺติํ ทเสฺสตฺวา อิทานิ เตสํ กมฺมานํ ฐานปฺปเภทํ ทเสฺสโนฺต ติอาทิมาหฯ ตตฺถ วินิจฺฉโย อฎฺฐกถายํ วุตฺตนเยเนว เวทิตโพฺพฯ อนุตฺตานปทตฺถเมว ทสฺสยิสฺสามฯ ติอาทีสุ พุทฺธาทีนํ อวณฺณภาสนมฺปิ อกปฺปิยาทิํ กปฺปิยาทิภาเวน ทีปนมฺปิ ทิฎฺฐิวิปตฺติยํเยว ปวิสติ, เตเนว วกฺขติ ‘‘ตํ ลทฺธิํ วิสฺสชฺชาเปตโพฺพ’’ติฯ ภิกฺขูนมฺปิ เอเสว  นโยฯ ติ พุทฺธวจนาธิปฺปายํ วิปรีตโต คณฺหโนฺต, โส เอว ติ วุโตฺตฯ เกจิ ปน ‘‘สสฺสตุเจฺฉทานํ อญฺญตรทิฎฺฐิยา สมนฺนาคโต’’ติ วทนฺติ, ตํ น ยุตฺตํฯ สสฺสตุเจฺฉทคาหสฺส สามเณรานํ ลิงฺคนาสนาย การณเตฺตน เหฎฺฐา อฎฺฐกถายเมว วุตฺตตฺตา อิธ จ ทณฺฑกมฺมนาสนาย เอว อธิเปฺปตตฺตาฯ ติ  สหเสยฺยปฎิคฺคหณาทิฯ ติ สุเภ รโต, สุฎฺฐุ โอรโตติ วา ติ นีจวุตฺติฯ</p>


<p>ติ วิชฺชมานํ มุขราทิภาวํ นิสฺสาย อปฺปฎิปุจฺฉิตฺวาปิ ปฎิญฺญํ อคฺคเหตฺวาปิ อาปตฺติํ อนาโรเปตฺวาปิ เทสิตายปิ อาปตฺติยา ขุํสนาทิโต อโนรมนฺตสฺส ทาตโพฺพวฯ โอรมนฺตสฺส ปน ขมาเปนฺตสฺส น ทาตโพฺพฯ นฺติ ขรทณฺฑสฺส อุกฺกฎฺฐทณฺฑสฺส ทานํฯ ตชฺชนียาทิกเมฺม หิ กเต โอวาทานุสาสนิปฺปทานปฎิเกฺขโป นตฺถิ, ทินฺนพฺรหฺมทเณฺฑ ปน ตสฺมิํ สทฺธิํ ตชฺชนียกมฺมาทิกเตหิ ปฎิกฺขิตฺตมฺปิ กาตุํ น วฎฺฎติ ‘‘เนว วตฺตโพฺพ’’ติอาทินา อาลาปสลฺลาปมตฺตสฺสปิ น-กาเรน ปฎิกฺขิตตฺตาฯ ตญฺหิ ทิสฺวา ภิกฺขู คีวํ ปริวเตฺตตฺวา โอโลกนมตฺตมฺปิ น กโรนฺติ, เอวํ วิวเชฺชตพฺพํ นิมฺมทนกรณตฺถเมว ตสฺส ทณฺฑสฺส อนุญฺญาตตฺตาฯ เตเนว ฉนฺนเตฺถโรปิ อุเกฺขปนียาทิกมฺมกโตปิ อภายิตฺวา พฺรหฺมทเณฺฑ ทิเนฺน ‘‘สเงฺฆนาหํ สพฺพถา วิวชฺชิโต’’ติ มุจฺฉิโต ปปติฯ โย ปน พฺรหฺมทณฺฑกเตน สทฺธิํ ญตฺวา สํสโฎฺฐ อวิวเชฺชตฺวา วิหรติ, ตสฺส ทุกฺกฎเมวาติ คเหตพฺพํฯ อญฺญถา พฺรหฺมทณฺฑวิธานสฺส นิรตฺถกตาปสงฺคโตฯ ติ พฺรหฺมทณฺฑกเตนฯ ยถา ตชฺชนียาทิกมฺมกเตหิ, เอวเมว ตโต อธิกมฺปิ สงฺฆํ อาราเธเนฺตน สมฺมา วตฺติตพฺพํ, ตญฺจ ‘‘โสรโต  นิวาตวุตฺตี’’ติอาทินา สรูปโต ทสฺสิตเมวฯ เตนาห ติฯ ติ ปฎิสงฺขาย, ญาเณน อุปปริกฺขิตฺวาฯ</p>


<p>ยํ ตํ ภควตา อวนฺทิยกมฺมํ อนุญฺญาตนฺติ สมฺพโนฺธฯ ‘‘ตสฺส ภิกฺขุโน ทณฺฑกมฺมํ กาตุ’’นฺติ สามญฺญโต อนุญฺญาตปฺปการํ ทเสฺสตฺวา ปุน วิเสสโต อนุญฺญาตปฺปการํ ทเสฺสตุํ ติอาทิ ปาฬิอุทฺธฎาติ เวทิตพฺพํฯ ติ อปโลกนกมฺมสามญฺญสฺส ปวตฺติฎฺฐานํ โหติฯ วิเสสพฺยติเรเกน อวิชฺชมานมฺปิ ตทญฺญตฺถ อปฺปวตฺติํ ทเสฺสตุํ วิเสสนิสฺสิตํ วิย โวหรียติฯ นฺติ อิมินา โอสารณาทิวเสน คหิตาวเสสานํ สเพฺพสํ อปโลกนกมฺมสามญฺญลกฺขณวเสน คหิตตฺตา ‘‘กมฺมเญฺญว ลกฺขณมสฺสาติ กมฺมลกฺขณ’’นฺติ นิพฺพจนํ ทเสฺสติ, อิทญฺจ วุตฺตาวเสสานํ กมฺมานํ นิฎฺฐานฎฺฐานํ สงฺขารกฺขนฺธธมฺมายตนาทีนิ วิย วุตฺตาวเสสขนฺธายตนานนฺติ ทฎฺฐพฺพํฯ เตเนว วกฺขติ ‘‘อยํ ปเนตฺถ ปาฬิมุตฺตโกปิ กมฺมลกฺขณวินิจฺฉโย’’ติอาทิฯ ยถา เจตฺถ, เอวํ  อุปริ ญตฺติกมฺมาทีสุปิ กมฺมลกฺขณํ วุตฺตนฺติ เวทิตพฺพํฯ สารตฺถทีปนิยํ (สารตฺถ. ฎี. ปริวาร ๓.๔๙๕-๔๙๖) ปน ‘‘กมฺมเมว ลกฺขณนฺติ ฯ โอสารณนิสฺสารณภณฺฑุกมฺมาทโย วิย กมฺมญฺจ หุตฺวา อญฺญญฺจ นามํ น ลภติ, กมฺมเมว หุตฺวา อุปลกฺขียตีติ กมฺมลกฺขณนฺติ วุจฺจตี’’ติ วุตฺตํฯ วชิรพุทฺธิฎีกายํ (วชิร. ฎี. ปริวาร ๔๙๕-๔๙๖) ปน ‘‘อิมสฺส อปโลกนกมฺมสฺส ฐานํ โหตีติ เอวมฺปิ อปโลกนกมฺมํ ปวตฺตตีติ อโตฺถฯ กมฺมเญฺญว ลกฺขณนฺติ ฯ โอสารณนิสฺสารณภณฺฑุกมฺมาทโย วิย กมฺมญฺจ หุตฺวา อญฺญญฺจ นามํ น ลภติ, กมฺมเมว หุตฺวา อุปลกฺขียตีติ   อุปนิสฺสโย วิยฯ เหตุปจฺจยาทิลกฺขณวิมุโตฺต หิ สโพฺพ ปจฺจยวิเสโส ตตฺถ สงฺคยฺหตี’’ติ วุตฺตํฯ นฺติ อวนฺทิยกมฺมสฺส กรณวิธานํฯ ติ, อิมินา วนฺทนฺติยา ทุกฺกฎนฺติ ทเสฺสตีติ ทฎฺฐพฺพํฯ สเงฺฆน กตํ กติกํ ญตฺวา มทฺทนํ วิย หิ สงฺฆสมฺมุติํ อนาทเรน อติกฺกมนฺตสฺส อาปตฺติ เอว โหติฯ</p>


<p> ติ อวนฺทิยกมฺมสฺส อุปลกฺขณมเตฺตน คหิตตฺตา ภิกฺขุสงฺฆสฺสปิ กมฺมลกฺขณํ ลพฺภติ เอวฯ สลากทานฎฺฐานํ  นาม, ยาคุภตฺตานํ ภาชนฎฺฐานานิ  นามฯ เอเตสุปิ หิ ฐาเนสุ สโพฺพ สโงฺฆ อุโปสเถ วิย สนฺนิปติโต, กมฺมญฺจ วคฺคกมฺมํ น โหติ, ‘‘มยเมตํ น ชานิมฺหา’’ติ ปจฺฉา ขียนฺตาปิ น โหนฺติ, ขณฺฑสีมาย ปน กเต ขียนฺติฯ สงฺฆิกปจฺจยญฺหิ อจฺฉินฺนจีวราทีนํ ทาตุํ อปโลเกเนฺตหิ อุปจารสีมฎฺฐานํ สเพฺพสํ อนุมติํ คเหตฺวาว กาตพฺพํฯ โย ปน วิสภาคปุคฺคโล ธมฺมิกํ อปโลกนํ ปฎิพาหติ, ตํ อุปาเยน พหิอุปจารสีมคตํ วา กตฺวา ขณฺฑสีมํ วา ปวิสิตฺวา กาตุํ วฎฺฎติฯ ยํ สนฺธาย ‘‘อปโลกนกมฺมํ กโรตี’’ติ สามญฺญโต ทเสฺสติ, ตํ อปโลกนกมฺมํ สรูปโต ทเสฺสตุํ อาห อิจฺจาทิฯ ยทิ อปโลเกตฺวาว จีวรํ ทาตพฺพํ, กิํ ปน อปฺปมตฺตกวิสฺสชฺชกสมฺมุติยาติ อาห ติอาทิฯ ติ ทิวเส ทิวเส อปโลเกตฺวา ทาตพฺพสฺส ปมาณทสฺสนํฯ เตน ยาปนมตฺตเมว อปโลเกตพฺพํ, น อธิกนฺติ ทเสฺสติฯ ติอาทิ ทสวีสติทิวสานํ เอกสฺมิํ ทิวเสเยว ทาตพฺพปริเจฺฉททสฺสนํฯ เตน ‘‘ยาวชีว’’นฺติ วา ‘‘ยาวโรคา  วุฎฺฐหตี’’ติ วา เอวํ อปโลเกตุํ น วฎฺฎตีติ ทเสฺสติฯ นฺติ อิณวตฺถุํ ทาตุํ วฎฺฎตีติ สมฺพโนฺธฯ ตญฺจ อิณายิเกหิ ปลิพุทฺธสฺส ลชฺชีเปสลสฺส สาสนุปการกสฺส ปมาณยุตฺตเมว กปฺปิยภณฺฑํ นิยเมตฺวา  ภิกฺขูหิ อปโลเกตฺวา ทาตพฺพํ, น ปน สหสฺสํ วา สตสหสฺสํ วา มหาอิณํฯ ตาทิสญฺหิ ภิกฺขาจริยวเตฺตน สเพฺพหิ ภิกฺขูหิ ตาทิสสฺส ภิกฺขุโน ปริเยสิตฺวา ทาตพฺพํฯ</p>


<p>ติ เอตฺถ ติ เจติยสฺส อุปริ จตุรสฺสจโย วุจฺจติฯ นฺติ ตโต อุทฺธํ วลยานิ ทเสฺสตฺวา กโต อคฺคจโย วุจฺจตี’’ติ สารตฺถทีปนิยํ (สารตฺถ. ฎี. ปริวาร ๓.๔๙๕-๔๙๖) วุตฺตํฯ ติ เจติยสฺส ปฎิชคฺคนตฺถาย วฑฺฒิยา ปโยเชตฺวา กปฺปิยการเกหิ ฐปิตวตฺถุโตฯ ติ น เกวลญฺจ ตตฺรุปฺปาทโต ปจฺจยทายเกหิ จตุปจฺจยตฺถาย สงฺฆสฺส ทินฺนวตฺถุนาปีติ อโตฺถฯ ติ มหาทานํ ททเนฺตหิปิ กริยมานํ สงฺฆภตฺตํ วิย กาเรตุํ น วฎฺฎตีติ อธิปฺปาโยฯ ติ วุตฺตตฺตา อตฺตโน อตฺตโน ปริโภคปโหนกํ อปฺปํ วา พหุํ วา คเหตพฺพํ, อธิกํ ปน คเหตุํ น ลภติฯ</p>


<p>ติ นิทสฺสนมตฺตํ, ยสฺมิํ กิสฺมิญฺจิ ทิวเสปิ กตํ สุกตเมว โหติฯ กโรเนฺตน ‘‘ยํ อิมสฺมิํ วิหาเร อโนฺตสีมาย สงฺฆสนฺตกํ…เป.… ยถาสุขํ ปริภุญฺชิตุํ มยฺหํ รุจฺจตี’’ติ เอวํ กติกา กาตพฺพาฯ ตถา ทฺวีหิ ตีหิปิ ‘‘อายสฺมนฺตานํ รุจฺจตี’’ติ วจนเมว เหตฺถ วิเสโสฯ ติ รุกฺขานํฯ ติ วิสุํ กติกา น กาตพฺพาติ อโตฺถฯ</p>


<p>นฺติ  รุกฺขานํ, สโงฺฆ สามีติ สมฺพโนฺธฯ ติ ปุริเม ยถาสุขํ ปริโภคตฺถาย กตกติเก วิหาเรฯ ติ ยตฺถ อรกฺขิยมาเน ผลาผลานิ รุกฺขา จ วินสฺสนฺติ, ตาทิสํ ฐานํ สนฺธาย วุตฺตํ, ตตฺถ สงฺฆสฺส กติกา น ปวตฺตตีติ อธิปฺปาโยฯ เยหิ ปน รุกฺขพีชานิ โรเปตฺวา อาทิโต ปฎฺฐาย ปฎิชคฺคิตา, เตปิ ทสมภาคํ ทตฺวา โรปเกเหว ปริภุญฺชิตพฺพานิฯ ติ ชคฺคิเตหิฯ</p>


<p>ติ ตสฺมิํ วิหาเรฯ ติอาทิกาเล, ปุเพฺพติ อโตฺถฯ ติ อปริจฺฉินฺนกาลา ยถาสุขํ ปริโภคตฺถาย กติกาฯ ติ ‘‘อภาชิตมิท’’นฺติ กุกฺกุจฺจํ  อกตฺวาติ อโตฺถฯ นฺติ เตน ขียเนน พหุํ ขาทนฺตานํ โทโส นตฺถิ อตฺตโน ปริโภคปฺปมาณเสฺสว คหิตตฺตา, ขียเนฺตปิ อตฺตโน ปโหนกํ คเหตฺวา ขาทิตพฺพนฺติ อธิปฺปาโยฯ</p>


<p>ติ ตถา วุเตฺต เตเนว ภิกฺขุนา ทินฺนํ วิย มเญฺญยฺยุํฯ ตํ นิสฺสาย มิจฺฉาชีวสมฺภโว โหตีติ วุตฺตํฯ เตนาห ติอาทิฯ ติ เอกสฺส ภิกฺขุโน ปฎิวีสโต อุปฑฺฒภาโค, เทเนฺตน จ ‘‘เอตฺตกํ ทาตุํ สโงฺฆ อนุญฺญาสี’’ติ เอวํ อตฺตานํ ปริโมเจตฺวา ยถา เต สเงฺฆ เอว ปสีทนฺติ, เอวํ วตฺวา ทาตพฺพํฯ ติ คิลานคมิกิสฺสราทีนํ อนุญฺญาตปุคฺคลานมฺปิ อตฺตโน สนฺตกํ เทเนฺตน อปจฺจาสีสเนฺตเนว ทาตพฺพํฯ อนนุญฺญาตปุคฺคลานํ ปน อปจฺจาสีสเนฺตนปิ ทาตุํ น วฎฺฎตีติฯ สงฺฆิกเมว ยถากติกาย ทาเปตพฺพํฯ อตฺตโน สนฺตกมฺปิ ปจฺจยทายกาทโย สยเมว วิสฺสาเสน คณฺหนฺติ, น วาเรตพฺพา, ‘‘ลทฺธกปฺปิย’’นฺติ ตุณฺหี ภวิตพฺพํฯ ติ ‘‘กุโทฺธ หิ โส รุเกฺขปิ ฉิเนฺทยฺยา’’ติอาทินา ตุณฺหีภาเว การณํ ปุเพฺพ วุตฺตเมว, เตหิ กตอนตฺถาภาเวปิ  การุเญฺญน ตุณฺหี ภวิตุํ วฎฺฎติ, ‘‘คณฺหถา’’ติอาทิ ปน วตฺตุํ น วฎฺฎติฯ</p>


<p>นฺติ ชีวรุกฺขานํ อารามฎฺฐานิยตฺตา ทารูนญฺจ เคหสมฺภารานุปคตตฺตา ‘‘สพฺพํ ตฺวเมว คณฺหาติ ทาตุํ น วฎฺฎตี’’ติ วุตฺตํฯ ติ ปุเพฺพ อวิชฺชมานํ เสนาสนํ กตฺวาฯ ติ ผลวาเร สมฺปเตฺตฯ ติ ชคฺคิตุํ อารทฺธกาเลฯ</p>


<p> ติ ญตฺติกมฺมสฺส ฐานเภเทฯ</p>

</p>

</p>

</p>





