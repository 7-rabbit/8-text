<h1>๖. อาขฺยาตกณฺฑ</h1>
<h3>สุทฺธกตฺตุรูป</h3>
<p>อถ  ธาตุปจฺจยสํสิทฺธํ กาล, การก, ปุริส, สงฺขฺยาเภททีปกํ ลิงฺคเภทรหิตํ กฺริยาปธานวาจกํ ตฺยาทฺยนฺตนามกํ อาขฺยาตปทํ ทีปิยเตฯ</p>


<p>ตตฺถ กฺริยํ ธาเรตีติ ฯ สา ปกติธาตุ, วิกติธาตุ, นามธาตุวเสน ติวิธาฯ</p>


<p>ตตฺถ ภู, หู, คมุ, ปจ อิจฺจาทิ  นาม สภาเวน สิทฺธตฺตาฯ</p>


<p>ติติกฺข, ติกิจฺฉ, พุภุกฺข, ชิฆจฺฉอิจฺจาทิ  นาม สงฺขตวเสน สิทฺธตฺตาฯ</p>


<p>ปุตฺตีย, ปพฺพตาย อิจฺจาทิ  นาม นามภูตสฺส สโต กฺริยวาจีปจฺจยโยเคน ธาตุฎฺฐาเน ฐิตตฺตาฯ</p>


<p>ปกติธาตุ จ สกมฺมิกา’กมฺมิกวเสน ทุวิธาฯ</p>


<p>ตตฺถยา ธาตุ กมฺมาเปกฺขํ กฺริยํ วทติ, สา  นามฯ คามํ คจฺฉติ, โอทนํ ปจติ อิจฺจาทิฯ</p>


<p>ยา กมฺมนิรเปกฺขํ กฺริยํ วทติ, สา  นามฯ ภวติ, โหติ, ติฎฺฐติ, เสติ อิจฺจาทิฯ</p>


<p>สกมฺมิกา จ เอกกมฺมิก, ทฺวิกมฺมิกวเสน ทุวิธาฯ</p>


<p>ตตฺถ ยา เอกกมฺมาเปกฺขํ กฺริยํ วทติ, สา เอกกมฺมิกา นามฯ คามํ คจฺฉติ, โอทนํ ปจติ อิจฺจาทิฯ</p>


<p>ยา ปธานา’ปธานวเสน กมฺมทฺวยาเปกฺขํ กฺริยํ วทติ, สา ทฺวิกมฺมิกา นามฯ</p>


<p>สา จ นฺยาทิ, ทุหาทิวเสน ทุวิธาฯ</p>


<p>ตตฺถ  ยา ธาตุ ปาปนตฺถา โหติ, สา นฺยาทิ นามฯ อชํ คามํ เนติ, ภารํ คามํ วหติ, สาขํ คามํ อากฑฺฒติฯ</p>


<p>เสสา ทฺวิกมฺมิกา ทุหาทิ นามฯ คาวิํ ขีรํ ทุหติ, พฺราหฺมณํ กมฺพลํ ยาจติ, ทายกํ ภิกฺขํ ภิกฺขติ, โคณํ วชํ รุนฺธติ, ภควนฺตํ ปญฺหํ ปุจฺฉติ, สิสฺสํ ธมฺมํ อนุสาสติ, ภควา ภิกฺขู เอตํ [วจนํ] อโวจ, ราชา อมจฺจํ วจนํ พฺรวีติ อิจฺจาทิฯ</p>


<p>ตตฺถ ยทา กมฺมสฺมิํ รูปํ สิชฺฌติ, ตทา วิภตฺติ, ปจฺจยา นฺยาทิมฺหิ ปธานกมฺมํ วทนฺติ, ทุหาทิมฺหิ อปธานกมฺมํ, สพฺพธาตูสุ การิตโยเค การิตกมฺมนฺติ, สพฺพเญฺจตํ ธาตูนํ ปกติอตฺถวเสน วุตฺตํ, อเนกตฺถตฺตา ปน ธาตูนํ อตฺถนฺตรวจเน วา นานุปสคฺคโยเค วา อกมฺมิกาปิ สกมฺมิกา โหนฺติ, สกมฺมิกาปิ อกมฺมิกา โหนฺติฯ</p>


<p>อตฺถนฺตรวจเน ตาว –</p>


<p>วิท – สตฺตายํ, ธโมฺม วิชฺชติ, สํวิชฺชติฯ</p>


<p>วิท – ญาเณ, ธมฺมํ วิทติฯ</p>


<p>วิท – ลาเภ, ธนํ วินฺทติฯ</p>


<p>วิท – อนุภวเน, สุขํ เวเทติ, วิปากํ ปฎิสํเวเทติ ฯ</p>


<p>วิท – อาโรจเน, เวทยามหํ ภเนฺต เวทยตีติ มํ ธาเรตุ , การณํ นิเวเทติ, ธมฺมํ ปฎิเวเทติ อิจฺจาทิฯ</p>


<p>นานุปสคฺคโยเค –</p>


<p>ปท-คติยํ, มคฺคํ ปชฺชติ, ปฎิปชฺชติ, มโคฺค อุปฺปชฺชติ, นิปชฺชติ, สมฺปชฺชติ, โภโค ภวติ, สมฺภวติ, โภคํ อนุภวติ, ตณฺหํ  อภิภวติ, ปริภวติ, อธิภวติ, อรญฺญํ อภิสมฺภวติ, อโชฺฌคาหตีติ อโตฺถฯ คจฺฉนฺตํ มเคฺค อภิสมฺภวติ, สมฺปาปุณาตีติ อโตฺถ อิจฺจาทิฯ</p>


<p>ปทานํ พฺยญฺชนสมฺปตฺติยา วา อตฺถสมฺปตฺติยา วา อุปการกา วิภตฺติ, ปจฺจยา ปจฺจยา นามฯ</p>


<p>ตตฺถ วิภตฺติโย ตฺยาทิ, ตฺวาทิอิจฺจาทินา อฎฺฐวิธา ภวนฺติ, สรูปโต ฉนฺนวุติวิธาฯ</p>


<p>ตตฺถ ปุพฺพฉกฺกภูตานิ อฎฺฐจตฺตาลีสรูปานิ  นามฯ ปรฉกฺกภูตานิ อฎฺฐจตฺตาลีสรูปานิ  นามฯ</p>


<p>ตตฺถ ปรหิตปฎิสํยุเตฺตสุ ฐาเนสุ ปวตฺติพหุลานิ ปทานิ ปรสฺสปทานิ นามฯ อตฺตหิตปฎิสํยุเตฺตสุ ปวตฺติพหุลานิ อตฺตโนปทานิ นามาติ ฯ</p>


<p>ปโร วุจฺจติ กตฺตา สพฺพกฺริยาสาธารณตฺตา, อตฺตา วุจฺจติ กมฺมํ สกสกกฺริยาสาธารณตฺตา, ปรสฺส อภิธายกานิ ปทานิ ปรสฺสปทานิ, อตฺตโน อภิธายกานิ ปทานิ อตฺตโนปทานีติ ฯ</p>


<p>อตฺตา วุจฺจติ ปทตฺถานํ สรีรภูตา กฺริยา, กตฺตุนา ปน สาธฺยเฎฺฐน กฺริยรูปานิ ภาว, กมฺมานิปิ อตฺตาติ วุจฺจนฺติฯ สาธกเฎฺฐน เตหิ ปรภูโต กตฺตา ปโร นามาติ ฯ</p>


<p>อตฺตา วุจฺจติ อมฺหโตฺถ, ปโร วุจฺจติ ตุมฺห, นามโตฺถ, ปุพฺพฉกฺกานิ ปรพหุลตฺตา ปรสฺสปทานิ นาม, ปรฉกฺกานิ ปน รูฬฺหีวเสน อตฺตโนปทานิ นามาติปิ วทนฺติฯ อิทํ น ยุชฺชติ ปรฉเกฺกสุ ตพฺพหุลมตฺตสฺสาปิ อสิทฺธตฺตาฯ ปาฬิภาสํ ปน ปตฺวา ทฺวินฺนํ ฉกฺกานํ อตฺตหิต, ปรหิเตสุ วา ตีสุ การเกสุ วา ปวตฺตินานาตฺตํ น ทิสฺสติเยว, ตสฺมา อิมสฺมิํ คเนฺถ ตํ นามทฺวยํ น คหิตนฺติ ทฎฺฐพฺพํฯ</p>


<p>ปจฺจยา  ปน จตุพฺพิธา วิกรณ, กิจฺจ, การิต, ธาตุปจฺจยวเสนฯ</p>


<p>ตตฺถ เย ธาตุสิทฺธานิ ตฺยาทิปทานิ ตพฺพาทิปทานิ จ คณวิภาควเสน อญฺญมญฺญํ วิสทิสรูปานิ กโรนฺติ, เต  นาม, ล, ย, โณอิจฺจาทโยฯ</p>


<p>ภาว, กมฺมวิสโย โกฺย  นามฯ</p>


<p>ปเรสํ อาณาปนสงฺขาเต ปโยชกพฺยาปาเร ปวตฺตา ณิ, ณาปิปจฺจยา  นามฯ</p>


<p>วิสุํ ตํตํกฺริยวาจีภาเวน ธาตุรูปา ข, ฉ, สอิจฺจาทิกา ปจฺจยา  นามฯ</p>


<p>‘‘กาล, การก, ปุริส, สงฺขฺยาเภททีปก’’นฺติ เอตฺถ อตีต, ปจฺจุปฺปนฺนา’นาคต, กาลวิมุตฺตวเสน กาลเภโท จตุพฺพิโธฯ</p>


<p>ตตฺถ หิยฺยตฺตนี, อชฺชตฺตนี , ปโรกฺขาติ อิมา ติโสฺส วิภตฺติโย อตีเต กาเล วตฺตนฺติฯ</p>


<p>วตฺตมานา, ปญฺจมีติ เทฺว ปจฺจุปฺปเนฺนฯ</p>


<p>เอกา ภวิสฺสนฺตี อนาคเตฯ</p>


<p>สตฺตมี, กาลาติปตฺตีติ เทฺว กาลวิมุเตฺต วตฺตนฺติ, อยํ กิร โปราณิโก วิภตฺตีนํ กโม, โส จ ปาฬิยา สเมติเยวฯ</p>


<p>‘‘สเพฺพ สทฺธมฺมครุโน, วิหํสุ วิหรนฺติ จฯ</p>


<p>อโถปิ วิหริสฺสนฺติ, เอสา พุทฺธาน ธมฺมตา’’ติ  จ –</p>


<p>‘‘อพฺภตีตา จ เย พุทฺธา, วตฺตมานา อนาคตา’’ติ จ  ปาฬีฯ อิมสฺมิํ กเม ปญฺจมี, สตฺตมีติ นามทฺวยมฺปิ อนฺวตฺถวเสน สิทฺธํ  ภวติฯ ปจฺฉา ปน ครุโน วตฺติจฺฉาวเสน วิภตฺตีนํ นานากมํ กโรนฺติฯ</p>


<p>กตฺตุ, กมฺม, ภาวา ปน การกเภโท นามฯ ตตฺถ ภาโว ทุวิโธ สาธฺย, สาธนวเสน วิเสสน, วิเสสฺยวเสน จฯ ตตฺถ ธาตฺวตฺถกฺริยา  นามฯ ปจฺจยตฺถกฺริยา  นามฯ</p>


<p>เตสุ สาธฺยภาโว นานาธาตูนํ วเสน นานาวิโธ โหติฯ สาธนภาโว นานาธาตฺวตฺถานํ ปวตฺตาการสงฺขาเตน เอกเฎฺฐน เอโกว โหติฯ โส ปน ยถา ชาติ นาม อนุปฺปนฺนปเกฺข ฐิเต สงฺขตธเมฺม อุปฺปาเทนฺตี วิย ขายติ, ตถา โวหารวิสยมเตฺต ฐิเต สพฺพธาตฺวเตฺถ ปาตุโภเนฺต กโรโนฺต วิย ขายติ, ตสฺมา โส สาธนนฺติ จ การกนฺติ จ วุจฺจติฯ ยถา จ ชาติวเสน อุปฺปนฺนา สงฺขตธมฺมา ‘‘จินฺตนํ ชาตํ, ผุสนํ ชาต’’ มิจฺจาทินา เอกนฺตเมว ชาติํ วิเสเสนฺติ, ตถา ปจฺจยตฺถวเสน ปาตุโภนฺตา นานาธาตฺวตฺถาปิ ‘‘ภุยฺยเต, คมฺยเต, ปจฺจเต, ภวนํ, คมนํ, ปจน’’ มิจฺจาทินา เอกนฺตเมว ปจฺจยตฺถํ วิเสเสนฺติฯ วตฺติจฺฉาวเสน ปน ภาวสาธนปเทสุ ธาตฺวตฺถ, ปจฺจยตฺถานํ อเภโทปิ วตฺตุํ ยุชฺชติเยวฯ อิธ ปน ทฺวีสุ ภาเวสุ สาธนภาโว อธิเปฺปโตติฯ</p>


<p>ปฐม, มชฺฌิมุ’ตฺตมปุริสา ปุริสเภโทฯ ‘ปุริโส’ติ จ ‘‘ยํกิญฺจายํ ปุริสปุคฺคโล ปฎิสํเวเทติ สุขํ วา ทุกฺขํ วา อทุกฺขมสุขํ วา’’ติ  เอตฺถ อตฺตา เอว วุจฺจติ, โส จ อตฺตา ‘‘โส กโรติ, โส ปฎิสํเวเทตี’’ติ  เอตฺถ การโกติ วุจฺจติฯ อิติ ‘ปุริโส’ติ การโก เอวฯ</p>


<p>โส จ ติวิโธ นามโตฺถ, ตุมฺหโตฺถ, อมฺหโตฺถ จาติฯ ตตฺถ อตฺตโน อชฺฌตฺตสนฺตานภูตตฺตา อมฺหโตฺถ อุตฺตมปุริโส  นาม, เสสา ปน กเมน ปฐมปุริโส, มชฺฌิมปุริโสติ วุจฺจนฺติฯ วิภตฺติโย ปน ตทฺทีปกตฺตา ปฐมปุริสาทินามํ ลภนฺติฯ อิทญฺจ นามํ การกเภเท อโนฺตคธเมวาติ กตฺวา อิมสฺมิํ คเนฺถ น คหิตนฺติฯ</p>


<p>สงฺขฺยาเภโท ทุวิโธ เอกตฺต, พหุตฺตวเสนฯ</p>


<p>‘ลิงฺคเภทรหิต’นฺติ ‘‘ปุริโส คจฺฉติ, อิตฺถี คจฺฉติ, กุลํ คจฺฉติ’’ อิจฺจาทีสุ ‘ปุริโส’อิจฺจาทีนํ อภิเธยฺยปทานํ ลิงฺคานุคโต รูปเภโท อาขฺยาตปเท นตฺถิฯ</p>


<p>‘กฺริยาปธานวาจก’นฺติ เอตฺถ กฺริยํ เอว ปธานโต อภิธาติ, น นามปทํ วิย ทพฺพํ ปธานโต อภิธาตีติ อธิปฺปาโยฯ</p>


<p>ตตฺถ กฺริยา นาม ธาตฺวตฺถภาโว วุจฺจติ, สา จ กาลวเสน อตีตกฺริยา, ปจฺจุปฺปนฺนกฺริยา, อนาคตกฺริยา, กาลวิมุตฺตกฺริยาติ จตุพฺพิธา โหติฯ</p>


<p>อาณตฺติกฺริยา, อาสิฎฺฐกฺริยา, อนุมติกฺริยา, ปริกปฺปกฺริยา, อรห, สกฺก, วิธิ, นิมนฺตนา’มนฺตนาทิกฺริยาติ พหุวิโธ กฺริยาเภโทติฯ</p>


<p>ภู-สตฺตายํ, สนฺตสฺส ภาโว สตฺตา, ตสฺสํ สตฺตายํ, ภูธาตุ สตฺตายมเตฺถ วตฺตเต, สพฺพปทตฺถานํ สทฺท, พุทฺธิวิสยภาเวน วิชฺชมานภาเว วตฺตเตตฺยโตฺถฯ</p>


<p>  ฯ</p>


<p>อธิการสุตฺตมิทํ, กฺริยตฺถา ปรํ วิภตฺติ, ปจฺจยา ภวนฺตีติ อโตฺถฯ กฺริยา อโตฺถ ยสฺสาติ กฺริยโตฺถฯ ปกติธาตุ, วิกติธาตุ, นามธาตุวเสน ติวิโธ ธาตุ, การิตปจฺจยนฺตรูปมฺปิ วิกติธาตุมฺหิ สงฺคยฺหติฯ</p>


<p>    ฯ</p>


<p>อารภิตฺวา นิฎฺฐํ อนุปคโต ภาโว วตฺตมาโน นาม, ตํสมฺพนฺธีกาโลปิ ตทูปจาเรน วตฺตมาโนติ วุจฺจติฯ วตฺตมาเน กาเล กฺริยตฺถา ปรํ ตฺยาทิวิภตฺติโย ภวนฺติฯ อยญฺจ วิภตฺติ ตฺยาทีติ จ วตฺตมานกาลวิสยตฺตา วตฺตมานาติ จ สิชฺฌติฯ</p>


<p>  ฯ</p>


<p>ตุมฺหนามํ, อมฺหนามํ, ตทุภยโต เสสนามนฺติ ตีสุ นาเมสุ ปยุชฺชมาเนสุ วา คมฺยมาเนสุ วา เอกสฺมิํ วา อเนเกสุ วา อเตฺถสุ ปุพฺพฉกฺก, ปรฉกฺกานํ เทฺว เทฺว มชฺฌิม, อุตฺตม, ปฐมา วิภตฺติโย ภวนฺติฯ ‘‘อุตฺตมนฺติ อุตฺตรํ อนฺติม’’นฺติ จูฬโมคฺคลฺลาเน วุตฺตํฯ</p>


<p>เอตฺถ จ วิภตฺติวิธานมุเขน ตํตํสญฺญาวิธานมฺปิ สิทฺธํ โหติฯ</p>


<p>กถํ?ติ, อนฺติ, สิ, ถ, มิ, ม อิติ ปุพฺพฉกฺกํ นามฯ</p>


<p>เต, อเนฺต, เส, เวฺห, เอ, เมฺห อิติ ปรฉกฺกํ นามฯ</p>


<p>ปุพฺพฉเกฺก จ-ติ, อนฺติทฺวยํ ปฐมทุกํ นาม, สิ, ถทฺวยํ มชฺฌิมทุกํ นาม, มิ, มทฺวยํ อุตฺตมทุกํ นามฯ เอวํ ปรฉเกฺกฯ</p>


<p>ตตฺถ ตุลฺยาธิกรณภูเต เสสนาเม ปยุชฺชมาเน วา คมฺยมาเน วา ปฐมทุกํ ภวติฯ ตถา ตุมฺหนาเม มชฺฌิมทุกํ, อมฺหนาเม อุตฺตมทุกํฯ ทุเกสุ จ เอกสฺมิํ อเตฺถ วตฺตเพฺพ เอกวจนํ, พหุมฺหิ วตฺตเพฺพ พหุวจนํฯ</p>


<p>เอตฺถ  จ นามานํ อตฺถนิสฺสิตา กตฺวตฺถ, กมฺมตฺถา อิธ นามตฺถาติ วุจฺจนฺติฯ กตฺตุ, กมฺมสงฺขาเต ยสฺมิํ นามเตฺถ ตฺยาทิวิภตฺติโย ภวนฺติ, โส นามโตฺถ ตฺยาทิวาจกานํ เอว วาจฺจภูโต วุตฺตโตฺถ นาม โหติ, น สฺยาทิวิภตฺตีนํฯ</p>


<p>วุตฺตกตฺตุ, กมฺมาธิฎฺฐานสฺส จ ลิงฺคตฺถสฺส วาจกํ นามปทํ อภิเธยฺยปทํ นาม, เอตเทว ตุลฺยาธิกรณปทนฺติ จ วุจฺจติฯ</p>


<p>อมาทโย จ อตฺถวาจกวิภตฺติโย เอตสฺมิํ โอกาสํ น ลภนฺติ, ลิงฺคตฺถมตฺตโชติกา ปฐมาวิภตฺติ เอว โอกาสํ ลภติฯ เอวรูปานิ ตุลฺยาธิกรณภูตานิ อภิเธยฺยปทานิ สนฺธาย สุเตฺต ‘ตุมฺหมฺหเสเสสู’ติ วุตฺตํฯ</p>


<p>อิทญฺจ สุตฺตํ สุเทฺธหิ ตุมฺห’มฺห, เสสนาเมหิ ยุตฺตวาเกฺย จ มิสฺสเกหิ ยุตฺตวาเกฺย จาติ ทฺวีสุ ทฺวีสุ วาเกฺยสุ เวทิตพฺพํฯ</p>


<p>ตตฺถ สุเทฺธหิ ยุเตฺต ปเจฺจกํ ทุกานิ วตฺตนฺติฯ ยถา? โส คจฺฉติ, เต คจฺฉนฺติ, ตฺวํ คจฺฉสิ, ตุเมฺห คจฺฉถ, อหํ คจฺฉามิ, มยํ คจฺฉามาติฯ</p>


<p>ตถา สุทฺธทฺวเนฺทปิฯ ยถา? โส จ โส จ คจฺฉติ, คจฺฉนฺติ วาฯ เต จ เต จ คจฺฉนฺติ, โส จ เต จ คจฺฉนฺติ, ตฺวญฺจ ตฺวญฺจ คจฺฉสิ, คจฺฉถ วาฯ ตุเมฺห จ ตุเมฺห จ คจฺฉถ, ตฺวญฺจ ตุเมฺห จ คจฺฉถาติฯ</p>


<p>มิสฺสเกหิ ยุเตฺต ทฺวนฺทวาเกฺย ปน ‘วิปฺปฎิเสเธ’ติ สเงฺกตตฺตา ปรทุกานิ เอว โอกาสํ ลภนฺติ, เตสุ จ พหุวจนานิ เอวฯ ยถา? โส จ ตฺวญฺจ คจฺฉถ, โส จ อหญฺจ คจฺฉาม, ตฺวญฺจ อหญฺจ คจฺฉาม, โส จ ตฺวญฺจ อหญฺจ คจฺฉามฯ เอกวจนจตุกฺกํฯ</p>


<p>เต จ ตุเมฺห จ คจฺฉถ, เต จ มยญฺจ คจฺฉาม, ตุเมฺห จ มยญฺจ คจฺฉาม, เต จ ตุเมฺห จ มยญฺจ คจฺฉามฯ พหุวจนจตุกฺกํฯ</p>


<p>โส  จ ตุเมฺห จ คจฺฉถ, โส จ มยญฺจ คจฺฉาม, ตฺวญฺจ มยญฺจ คจฺฉาม, โส จ ตฺวญฺจ มยญฺจ คจฺฉามฯ เอกวจนมูลจตุกฺกํฯ</p>


<p>เต จ ตฺวญฺจ คจฺฉถ, เต จ อหญฺจ คจฺฉาม, ตุเมฺห จ อหญฺจ คจฺฉาม, เต จ ตุเมฺห จ อหญฺจ คจฺฉามฯ พหุวจนมูลจตุกฺกํฯ</p>


<p>อปิ จ ตฺวญฺจ โส จ คจฺฉถ, อหญฺจ โส จ คจฺฉาม, ตฺวญฺจ อหญฺจ โส จ คจฺฉาม, ตุเมฺห จ โส จ คจฺฉถ, มยญฺจ โส จ คจฺฉาม, ตฺวญฺจ เต จ คจฺฉถ, อหญฺจ เต จ คจฺฉามอิจฺจาทีนิปิ จตุกฺกานิ เวทิตพฺพานิฯ</p>


<p>อตฺริมา ปาฬี – ตุวญฺจ ปุโตฺต สุณิสา จ นตฺตา, สโมฺมทมานา ฆรมาวเสถ ฯ อหญฺจ ปุโตฺต สุณิสา จ นตฺตา, สโมฺมทมานา ฆรมาวเสม ฯ</p>


<p>อหญฺจ ทานิ อายสฺมา จ สาริปุโตฺต ภิกฺขุสงฺฆํ ปริหริสฺสาม ฯ</p>


<p>อหญฺจ อิเม จ ภิกฺขู สมาธินา นิสีทิมฺหาฯ</p>


<p>อหญฺจ ภริยา จ ทานปตี อหุมฺหา ฯ</p>


<p>อหญฺจ สามิโก จ ทานปตี อหุมฺหา  อิจฺจาทิฯ</p>


<p>ยํ ปน ‘‘โส จ คจฺฉติ, ตฺวญฺจ คจฺฉสี’’ติ วตฺตเพฺพ ‘‘ตุเมฺห คจฺฉถา’’ติ วา ‘‘โส จ คจฺฉติ, อหญฺจ คจฺฉามี’’ติ วตฺตเพฺพ ‘‘มยํ คจฺฉามา’’ติ วา วจนํ, ตํ ปกติพหุวจนเมว, น ปโรปุริสพหุวจนํฯ</p>


<p>ยญฺจ กจฺจายเน – ‘‘สเพฺพสเมกาภิธาเน ปโร ปุริโส’’ติ  สุตฺตํ, ตตฺถปิ สเพฺพสํ ทฺวินฺนํ วา ติณฺณํ วา มิสฺสกภูตานํ  นาม, ตุมฺห’มฺหานํ เอกโต อภิธาเน มิสฺสกทฺวนฺทวาเกฺย ปโร ปุริโส โยเชตโพฺพติ อโตฺถ น น สมฺภวตีติฯ</p>


<p>  ฯ</p>


<p>อปโรเกฺขสุ มาน, นฺต, ตฺยาทีสุ ปเรสุ กฺริยตฺถา ปรํ กตฺตริ ลานุพโนฺธ อปจฺจโย โหติฯ ลานุพโนฺธ ‘อูลเสฺส’ติ สุเตฺต วิเสสนโตฺถฯ</p>


<p>เอเตน ยตฺถ มาน, นฺต, ตฺยาทโย กตฺตริ วตฺตนฺติ, ตตฺถ อยํ ลปจฺจโยติ ลปจฺจเยน เตสํ กตฺตุวาจกภาวํ ญาเปติ, เอส นโย ‘‘โกฺย ภาวกเมฺมสุ…’’ อิจฺจาทีสุปิฯ</p>


<p>เอตฺถ จ วิกรณปจฺจยา นาม พฺยญฺชนปูรณา เอว โหนฺติ, น อตฺถปูรณา, ตสฺมา ยสฺมิํ ปโยเค เตหิ วินา ปทรูปํ น สิชฺฌติ, ตเตฺถว เต วตฺตนฺติฯ ยตฺถ สิชฺฌติ, ตตฺถ น วตฺตนฺติ, อยมฺปิ ลปจฺจโย ธาตุโต ปรํ วิภตฺติสเร วา อาคมสเร วา อสเนฺต วตฺตติ, สเนฺต ปน ‘‘ปจามิ, ปจาม, ปจาหิ, คเมติ, คเมนฺติ, วเชฺชติ, วเชฺชนฺติ’’-อิจฺจาทีสุ การิยนฺตรตฺถาย วตฺตติฯ ยตฺถ จ ปจฺจยานํ โลโป วิหิโต, ตตฺถ คณนฺตร, รูปนฺตรปฺปสงฺคปฎิสิทฺธาย วตฺตติ, อญฺญตฺถ น วตฺตติฯ</p>


<p>  ฯ</p>


<p>วิภตฺติ, ปจฺจยา ปจฺจโย นามฯ อิ, กี, ขิ, จิ, ชิ อิจฺจาทโย อิวณฺณา นามฯ จุ, ชุ, ภู, หู อิจฺจาทโย อุวณฺณา นามฯ ปจฺจเย ปเร เอกกฺขรธาตฺวนฺตานํ อิวณฺณุ’วณฺณานํ กเมน เอ, โอวุทฺธิโย โหนฺติฯ ‘ปโร กฺวจี’ติ ปรสรโลโปฯ</p>


<p>สํปุโพฺพ-สโมฺภติ , สโมฺภนฺติ, สโมฺภสิ, สโมฺภถ, สโมฺภมิ, สโมฺภมฯ</p>


<p>อนุปุโพฺพ-อนุภวเน, โส โภคํ อนุโภติ, เต โภคํ อนุโภนฺติ, ตฺวํ โภคํ อนุโภสิ, ตุเมฺห โภคํ อนุโภถ, อหํ โภคํ อนุโภมิ, มยํ โภคํ อนุโภมฯ</p>


<p>ตตฺถ ยถา ‘‘นีโล ปโฎ’’ติ เอตฺถ นีลสทฺทสฺส อโตฺถ ทุวิโธ วาจฺจโตฺถ, อภิเธยฺยโตฺถติฯ</p>


<p>ตตฺถ คุณสงฺขาโต สกโตฺถ วาจฺจโตฺถ นามฯ</p>


<p>คุณนิสฺสโย ทพฺพโตฺถ อภิเธยฺยโตฺถ นามฯ</p>


<p>นีลสโทฺท ปน วจฺจาตฺถเมว อุชุํ วทติ, นีลสทฺทมตฺตํ สุณโนฺต นีลคุณเมว อุชุํ ชานาติ, ตสฺมา ‘‘ปโฎ’’ อิติ ปทนฺตเรน นีลสทฺทสฺส อภิเธยฺยโตฺถ อาจิกฺขียติฯ</p>


<p>ตถา ‘‘อนุโภตี’’ติ เอตฺถ ติสทฺทสฺส อโตฺถ ทุวิโธ วาจฺจโตฺถ, อภิเธยฺยโตฺถติฯ</p>


<p>ตตฺถ กตฺตุสตฺติสงฺขาโต สกโตฺถ  นามฯ</p>


<p>สตฺตินิสฺสโย ลิงฺคโตฺถ  นามฯ</p>


<p>ติสโทฺท ปน วาจฺจตฺถเมว อุชุํ วทติ, น อภิเธยฺยตฺถํฯ ‘‘อนุโภตี’’ติ สุณโนฺตสาธฺยกฺริยาสหิตํ กตฺตารเมว อุชุํ ชานาติ, น กิญฺจิ ทพฺพนฺติ อโตฺถฯ ตสฺมา ‘‘โส’’ อิติ ปทนฺตเรน ติสทฺทสฺส อภิเธยฺยโตฺถ อาจิกฺขียติ, วาจฺจตฺถสฺส ปน ติสเทฺทเนว อุชุํ วุตฺตตฺตา ตติยาวิภตฺติยา ปุน อาจิกฺขิตพฺพกิจฺจํ นตฺถิ, ลิงฺคตฺถโชตนตฺถํ อภิเธยฺยปเท ปฐมาวิภตฺติ เอว ปวตฺตตีติฯ เอส นโย สพฺพตฺถฯ</p>


<p>  ฯ</p>


<p>สเร  ปเร เอ, โอนํ กเมน อย, อวา โหนฺติฯ ย, เวสุ อ-กาโร อุจฺจารณโตฺถฯ</p>


<p>ภวติ, ภวนฺติ, ภวสิ, ภวถฯ</p>


<p>  ฯ</p>


<p>หิ, มิ, เมสุ ปเรสุ อ-การสฺส ทีโฆ โหติฯ</p>


<p>ภวามิ, ภวามฯ</p>


<p>ปรฉเกฺก – ภวเต, ภวเนฺต, ภวเส, ภวเวฺห, ภเว, ภวเมฺหฯ</p>


<p>ปปุโพฺพ ภู-ปวตฺติยํ, นที ปภวติฯ</p>


<p>อธฺยา’ภิ, ปริปุโพฺพ หิํสายํ, อธิภวติ, อภิภวติ, ปริภวติฯ</p>


<p>วิปุโพฺพ วินาเส, ปากเฎ, โสภเณ จ, วิภวติฯ</p>


<p>ปราปุโพฺพ ปราชเย, ปราภวติฯ</p>


<p>อภิ, สํปุโพฺพ ปตฺติยํ, อโชฺฌคาเห จ, อภิสมฺภวติ, ตถา ปาตุพฺภวติ, อาวิภวติ อิจฺจาทิฯ</p>

</p>


<h3>สุทฺธภาวกมฺมรูป</h3>
<p>    ฯ</p>


<p>ปโรกฺขาวชฺชิเตสุ มาน, นฺตปจฺจเยสุ ตฺยาทีสุ จ ปเรสุ กฺริยตฺถา ภาวสฺมิํ กมฺมนิ จ กานุพโนฺธ ยปจฺจโย โหติ, พหุลาธิการา กฺวจิ กตฺตริ จฯ</p>


<p>รูปํ วิภุยฺยติ, โส ปหียิสฺสติ , ภตฺตํ ปจฺจติ, คิเมฺห อุทกํ ฉิชฺชติ, กุสูโล ภิชฺชติฯ</p>


<p> ฯ</p>


<p>กานุพเนฺธ นาคเม จ อิวณฺณุ’วณฺณานํ อสฺส จ เต เอ, โอ,-อา น โหนฺตีติ กฺยมฺหิ วุทฺธิ นตฺถิฯ</p>


<p>กเมฺม-เตน ปุริเสน โภโค อนุภูยติ, เตน โภคา อนุภูยนฺติ, เตน ตฺวํ อนุภูยสิ, เตน ตุเมฺห อนุภูยถ, เตน อหํ อนุภูยามิ, เตน มยํ อนุภูยามฯ ยสฺส ทฺวิตฺตํ รสฺสตฺตญฺจ, อนุภุยฺยติ, อนุภุยฺยนฺติฯ</p>


<p>ตตฺถ ‘‘อนุภูยตี’’ติ เอตฺถ กฺยปจฺจยสหิตสฺส ติสทฺทสฺส อโตฺถ ทุวิโธ วาจฺจโตฺถ, อภิเธยฺยโตฺถติฯ</p>


<p>ตตฺถ กมฺมสตฺติสงฺขาโต สกโตฺถ  นามฯ</p>


<p>สตฺตินิสฺสโย ลิงฺคโตฺถ  นามฯ</p>


<p>ติสโทฺท ปน กฺยปจฺจยสหิโต วาจฺจตฺถเมว อุชุํ วทติ, น อภิเธยฺยตฺถํฯ ‘‘อนุภูยตี’’ติ สุณโนฺต สาธฺยกฺริยาสหิตํ กมฺมสตฺติํ เอว อุชุํ ชานาติ, น กิญฺจิ ทพฺพนฺติ วุตฺตํ โหติฯ เสสํ ปุเพฺพ วุตฺตนยเมวฯ</p>


<p>อนุภูยเต , อนุภุยฺยเต, อนุภูยเนฺต, อนุภุยฺยเนฺต, อนุภูยเส, อนุภูยเวฺห, อนุภูเย, อนุภุเยฺย, อนุภูยเมฺห, อนุภุยฺยเมฺหฯ</p>


<p>  ฯ</p>


<p>ครุปุพฺพมฺหา รสฺสโต เนฺต, นฺตีนํ เรอาเทโส โหติฯ</p>


<p>ชายเร, ชายนฺติ, ชายเร, ชายเนฺต, คจฺฉเร, คจฺฉนฺติ, คจฺฉเร, คจฺฉเนฺต, คมิสฺสเร, คมิสฺสนฺติ, คมิสฺสเร, คมิสฺสเนฺตฯ</p>


<p>ครุปุพฺพาติ กิํ? ปจนฺติ, ปจเนฺตฯ</p>


<p>รสฺสาติ กิํ? ปาเจนฺติ, ปาจเนฺตฯ</p>


<p>เอตฺถ จ สุตฺตวิภาเคน ‘‘สพฺพํ หิทํ ภญฺชเร กาลปริยายํ , มุญฺจเร พนฺธนสฺมา , ชีวเร’ วาปิ สุสฺสตี’’ติ  เอตานิ ปาฬิปทานิ สิชฺฌนฺติฯ</p>


<p>ตตฺถ ‘ภญฺชเร’ติ ภิชฺชติ, ‘มุญฺจเร’ติ มุญฺจนฺตุ, ‘ชีวเร’ วาปี’ติ ชีวโนฺต’วาปิฯ อนุภูยเร, อนุภูยนฺติ, อนุภูยเร, อนุภูยเนฺตฯ</p>


<p>ภาโว นาม ภวน, คมนาทิโก กฺริยากาโร, โส ธาตุนา เอว ตุลฺยาธิกรณภาเวน วิเสสียติ, น นามปเทน, ตสฺมา ตตฺถ ตุมฺห’มฺห, เสสนามวเสน ตฺยาทิทุกวิเสสโยโค นาม นตฺถิ, ปฐมทุกเมว ตตฺถ ภวติ, ทพฺพเสฺสว จ ตสฺส อพฺยตฺตสรูปตฺตา สงฺขฺยาเภโทปิ นตฺถิ, เอกวจนเมว ภวติฯ</p>


<p>เตน โภคํ อนุภูยติ, อนุภุยฺยติ, อนุภูยเต, อนุภุยฺยเต, อนุภวนํ โหตีติ อโตฺถฯ</p>

</p>


<h3>เหตุกตฺตุรูป</h3>
<p>    ฯ</p>


<p>โย สุทฺธกตฺตารํ ปโยเชติ, ตสฺส ปโยชกสฺส กตฺตุโน พฺยาปาเร กฺริยตฺถา ณิ จ ณาปิ จ โหนฺติฯ ณานุพนฺธา วุทฺธุตฺถาฯ</p>


<p>เตสุ จ อาการนฺตโต  ณาปิเยว โหติ, ทาเปติ, ทาปยติฯ</p>


<p>อุวณฺณนฺตโต ณิเยว, สาเวติ, สาวยติฯ</p>


<p>เสสโต เทฺวปิ, ปาเจติ, ปาจยติ, ปาจาเปติ, ปาจาปยติฯ</p>


<p>ปโยชกพฺยาปาโรปิ กฺริยา เอวาติ ตทตฺถวาจีหิ ณิ,-ณาปีหิ ปรํ วิภตฺติ, ปจฺจยา ภวนฺติ, ธาตฺวนฺตสฺส จ ณิ, ณาปีนญฺจ วุทฺธิฯ</p>


<p>โส มคฺคํ ภาเวติ, เต มคฺคํ ภาเวนฺติ, ตฺวํ มคฺคํ ภาเวสิ, ตุเมฺห มคฺคํ ภาเวถ, อหํ มคฺคํ ภาเวมิ, มยํ มคฺคํ ภาเวมฯ</p>


<p>  ฯ</p>


<p>เอ, โอนํ กเมน อาย, อาวา โหนฺติ สราโท ณานุพเนฺธ ปจฺจเย ปเร, สุตฺตวิภตฺติยา อณานุพเนฺธปิ อายา’วา โหนฺติฯ</p>


<p>เค-สเทฺท, คายติ, คายนฺติฯ</p>


<p>อปปุโพฺพ เจ-ปูชายํ, อปจายติ, อปจายนฺติฯ</p>


<p>เฌ-จินฺตายํ, ฌายติ, ฌายนฺติ, อุชฺฌายติ, นิชฺฌายติ อิจฺจาทิฯ</p>


<p>  ฯ</p>


<p>ณิ , ณาปิ, อาปีหิ จ กตฺตริ โล โหติ วาฯ</p>


<p>การยติ, การาปยติ, สทฺทาปยติฯ</p>


<p>อิมินา อสเร ฐาเน อยาเทสโต ปรํ อกาโร โหติ, โส มคฺคํ ภาวยติ, ภาวยนฺติ, ภาวยสิ, ภาวยถ, ภาวยามิ, ภาวยามฯ</p>

</p>


<h3>ตฺยาทิ</h3>
<p>‘โกฺย ภาวกเมฺมสู…’ติ ณิ, ณาปิปจฺจยนฺตโต โยฯ</p>


<p>  ฯ</p>


<p>กฺริยตฺถา ปรสฺส กฺยสฺส อาทิมฺหิ อีญ โหติฯ</p>


<p>เตน มโคฺค ภาวียติ, เตน มคฺคา ภาวียนฺติ, เตน ตฺวํ ภาวียสิ, เตน ตุเมฺห ภาวียถ, เตน อหํ ภาวียามิ, เตน มยํ ภาวียามฯ</p>


<p>รสฺสเตฺต-ภาวิยติ, ภาวิยนฺติฯ</p>


<p>ทฺวิเตฺต-ภาวิยฺยติ, ภาวิยฺยนฺติฯ ตถา ภาวยียติ, ภาวยียนฺติฯ</p>


<p>รสฺสเตฺต-ภาวยิยติ, ภาวยิยนฺติฯ</p>


<p>ทฺวิเตฺต-ภาวยิยฺยติ, ภาวยิยฺยนฺติฯ</p>


<p>
อกมฺมิกาปิ ยา ธาตุ, การิเต เตฺว’กกมฺมิกา;  
  
เอกกมฺมา ทฺวิกมฺมา จ, ทฺวิกมฺมา จ ติกมฺมกาฯ  
</p>
  
<p>อิติ  สุทฺธกตฺตุรูปํ, สุทฺธกมฺมรูปํ, เหตุกตฺตุรูปํ, เหตุกมฺมรูปนฺติ เอกธาตุมฺหิ จตฺตาริ นิปฺผนฺนรูปานิ ลพฺภนฺติฯ</p>


<p>กตฺตุรูเปน เจตฺถ กมฺมกตฺตุรูปมฺปิ สงฺคยฺหติฯ กุสูโล ภิชฺชติ, ภิชฺชนธโมฺม ภิชฺชติฯ</p>


<p>กมฺมรูเปน จ กตฺตุกมฺมรูปมฺปิ สงฺคยฺหติฯ ตตฺถ ยํ ปทํ กตฺตุวาจกํ สมานํ สทฺทรูเปน กมฺมรูปํ ภวติ, ตํ กตฺตุกมฺมรูปํ นาม, ตํ ปาฬิยํ พหุลํ ทิสฺสติฯ</p>


<p>รูปํ วิภาวิยฺยติ , อติกฺกมิยฺยติ, สมติกฺกมิยฺยติ, วีติวตฺติยฺยติ, นิมิตฺตํ อภิภุยฺยตีติ โคตฺรภุ , ปวตฺตํ อภิภุยฺยติ , จุติํ อภิภุยฺยติ, อุปปตฺติํ อภิภุยฺยตีติ  โคตฺรภุ อิจฺจาทิฯ</p>


<p>ตถา โส ปหีเยถาปิ โนปิ ปหีเยถ , โส ปหียิสฺสติ , นิหิยฺยติ ยโส ตสฺส , หิโยฺยติ หิยฺยติ โปโส, ปเรติ ปริหายติ , อาชานียา หสียนฺติ , วิธุรสฺส หทยํ ธนิยติ  อิจฺจาทิฯ</p>


<p>ยญฺจ ‘ยมฺหิ ทา ธา มา ถา หา ปา มห มถาทีนมี’ติ กจฺจายเน สุตฺตํ, ตํ กมฺมนิ อิจฺฉนฺติ, กตฺตริ เอว ยุชฺชติ กมฺมนิ อิวณฺณาคมสฺส สพฺภาวาฯ สทฺทนีติยํ ปน ‘‘โส ปหียิสฺสตี’’ติ ปทานํ ภาวรูปตฺตํ ทฬฺหํ วทติ, ตานิ ปน กตฺตุกมฺมรูปานิ เอวาติฯ</p>


<p>เอตฺถ จ วตฺตมานํ จตุพฺพิธํ นิจฺจปวตฺตํ, ปวตฺตาวิรตํ, ปวตฺตุปรตํ, สมีปวตฺตมานนฺติฯ</p>


<p>ตตฺถ  – อิธายํ ปพฺพโต ติฎฺฐติ, จนฺทิมสูริยา ปริยายนฺติ, ทิสา ภนฺติ วิโรจมานา ฯ</p>


<p>  – อปิ นุ เต คหปติ กุเล ทานํ ทียตีติ, ทียติ เม ภเนฺต กุเล ทานํ ฯ</p>


<p>เอตฺถ จ ยาว ทาเน สอุสฺสาโห, ตาว ยถาปวตฺตา ทานกฺริยา วตฺตมานา เอว นาม โหติ อุสฺสาหสฺส อวิรตตฺตาฯ</p>


<p> – น ขาทติ อยํ มํสํ, เนว ปาณํ หนติ , น อทินฺนํ อาทิยติ ฯ เอตฺถ ยาว ตพฺพิปกฺขกฺริยํ น กโรติ, ตาว วิรมณกฺริยา วตฺตมานา เอว นาม โหติฯ</p>


<p> – อตีเต – กุโต นุ ตฺวํ อาคจฺฉสิ , ราชคหโต อาคจฺฉามีติฯ อนาคเต – ธมฺมํ เต เทเสมิ, สาธุกํ สุโณหิฯ</p>


<p>สุตฺตวิภเตฺตน ตทาโยเค อตีเตปิ อยํ วิภตฺติ โหติ, วากจีรานิ ธุนโนฺต, คจฺฉามิ อมฺพเร ตทา ฯ</p>


<p>ยาว, ปุเร, ปุราโยเค อนาคเตปิ-อิเธว ตาว ติฎฺฐาหิ, ยาวาหํ อาคจฺฉามิ, ยํนูนาหํ ธมฺมญฺจ วินยญฺจ สงฺคาเยยฺยํ , ปุเร อธโมฺม ทิพฺพติ, ธโมฺม ปฎิพาหิยฺยติ , ทเนฺต อิเม ฉินฺท ปุรา มรามิ ฯ</p>


<p>เอกํสเตฺถปิ-นิรยํ นูนคจฺฉามิ, เอตฺถ เม นตฺถิ สํสโย ฯ อวสฺสมฺภาวิยเตฺถปิ-ธุวํ พุโทฺธ ภวามหํ , ธุวํ พุโทฺธ ภวิสฺสติ  วาฯ</p>


<p>อนิยมเตฺถปิ-มนสา เจ ปสเนฺนน, ภาสติ วา กโรติ วา  จิเนฺตตีติ จิตฺตํ , ผุสตีติ ผโสฺส , พุชฺฌตีติ พุโทฺธฯ</p>


<p>กทา  กรหิโยเคปิ-กทา คจฺฉติ, กรหิ คจฺฉติ, คมิสฺสติ วาฯ</p>

</p>


<h3>ตฺวาทิ</h3>
<p>อถ ตฺวาทิ วุจฺจเตฯ</p>


<p>  ฯ</p>


<p>วตฺตมาเน กาเล ปญฺห, ปตฺถนา, วิธีสุ กฺริยตฺถา ตฺวาทโย โหนฺติฯ</p>


<p>ปเญฺห-ธมฺมํ วา ตฺวํ อธิยสฺสุ วินยํ วา ฯ</p>


<p>ปตฺถนาสเทฺทน อาสีสาทโยปิ สงฺคยฺหนฺติฯ</p>


<p>ตตฺถ ปตฺถนายํ-ภวาภเว สํสรโนฺต, สโทฺธ โหมิ อมจฺฉรีฯ</p>


<p>อาสีสายํ-เอเตน สจฺจวเชฺชน, ปชฺชุโนฺน อภิวสฺสตุ , สเพฺพ ภทฺรานิ ปสฺสนฺตุ , สเพฺพ สตฺตา อเวรา โหนฺตุ ฯ</p>


<p>ยาจเน-เอกํ เม นยนํ เทหิ ฯ</p>


<p>อายาจเน-เทเสตุ ภเนฺต ภควา ธมฺมํ , โอวทตุ มํ ภควา , อนุสาสตุ มํ สุคต , อุลฺลุมฺปตุ มํ ภเนฺต สโงฺฆ , อสฺมากํ อธิปนฺนานํ, ขมสฺสุ ราชกุญฺชร , เอถ พฺยคฺฆา นิวตฺตโวฺห ฯ</p>


<p>วิธิสเทฺทน นิโยชนาทโยปิ สงฺคยฺหนฺติฯ</p>


<p>ตตฺถ  วิธิมฺหิ-อกุสลํ ปชหถ, กุสลํ อุปสมฺปชฺช วิหรถ , เอวํ วิตเกฺกถ, มา เอวํ วิตเกฺกถ ฯ</p>


<p>นิโยชเน-เอถ ภิกฺขเว สีลวา โหถ , อปฺปมาเทน สมฺปาเทถ , เอถ คณฺหถ พนฺธถ , มา โว มุญฺจิตฺถ กิญฺจนํ ฯ</p>


<p>อเชฺฌสเน-อุทฺทิสตุ ภเนฺต เถโร ปาติโมกฺขํ ฯ</p>


<p>อาณตฺติยํ-สุณาตุ เม ภเนฺต สโงฺฆ ฯ</p>


<p>เปสเน-คจฺฉถ ตุเมฺห สาริปุตฺตา ฯ</p>


<p>ปวารณายํ-วทตุ มํ ภเนฺต สโงฺฆ , วเทถ ภเนฺต เยนโตฺถ ฯ</p>


<p>อนุมติยํ-ปริภุญฺช วา วิสฺสเชฺชหิ วา ยถาปจฺจยํ วา กโรหิ ฯ</p>


<p>วรทาเน-ผุสฺสตี วรวณฺณาเภ, วรสฺสุ ทสธา วเร , อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ ฯ</p>


<p>อนุญฺญายํ-ปุจฺฉ วาสว มํ ปญฺหํ, ยํ กิญฺจิ มนสิจฺฉสิ ฯ</p>


<p>กตาวกาสา ปุจฺฉโวฺห ฯ</p>


<p>สมฺปฎิจฺฉเน-เอวํ โหตุ ฯ</p>


<p>อโกฺกเส-มุทฺธา เต ผลตุ สตฺตธา , โจรา ตํ ขณฺฑาขณฺฑิกํ ฉินฺทนฺตุ ฯ</p>


<p>สปเถ-เอเตน สจฺจวเชฺชน, ปุโตฺต อุปฺปชฺชตํ อิเส , มุสา เม ภณมานาย, มุทฺธา ผลตุ สตฺตธา ฯ</p>


<p>อามนฺตเน-เอตุ  เวสฺสนฺตโร ราชา , ‘‘เอหิ ภิกฺขุ จร พฺรหฺมจริยํ , เอถ ภิกฺขเว สีลวา โหถ’’ อิจฺจาทีสุปิ เอหิ, เอถสทฺทา อามนฺตเน ติฎฺฐนฺติฯ</p>


<p>นิมนฺตเน-อธิวาเสตุ เม ภเนฺต ภควา สฺวาตนาย ภตฺตํ ฯ</p>


<p>ปเวทเน-เวทยตีติ มํ สโงฺฆ ธาเรตุ , อุปาสกํ มํ ภวํ โคตโม ธาเรตุ , ปุนารายุ จ เม ลโทฺธ, เอวํ ชานาหิ มาริส ฯ</p>


<p>ปตฺตกาเล-ปรินิพฺพาตุ ภเนฺต ภควา, ปรินิพฺพาตุ สุคโต, ปรินิพฺพานกาโล ภเนฺต ภควโต , กาโล โข เต มหาวีร, อุปฺปชฺช มาตุกุจฺฉิยํ , พฺยากโรหิ อคฺคิเวสฺสน น ทานิ เต ตุณฺหีภาวสฺส กาโล ฯ</p>


<p>อนุโภตุ, อนุโภนฺตุ, อนุโภหิ, อนุโภถ, อนุโภมิ, อนุโภม, ภวตุ, ภวนฺตุ, ‘หิมิเมสฺวสฺสา’ติ หิ, มิ, เมสุ อสฺส ทีโฆ, ตฺวํ ปณฺฑิโต ภวาหิฯ</p>


<p>  ฯ</p>


<p>อการโต ปรสฺส หิสฺส โลโป โหติฯ</p>


<p>อโตติ กิํ? พฺรูหิ, เทหิ, โหหิฯ</p>


<p>อิมินา อโต หิสฺส โลโป, ตฺวํ ปณฺฑิโต ภวฯ</p>


<p>ตุเมฺห ปณฺฑิตา ภวถ, ภวามิ, ภวามฯ</p>


<p>ปรฉเกฺก-โส ภวตํ, เต ภวนฺตํ, ตฺวํ ภวสฺสุ, ตุเมฺห ภวโวฺห, อหํ ภเว, มยํ ภวามเส, อิมานิ สุทฺธกตฺตุรูปานิฯ</p>


<p>อนุภูยตุ , อนุภูยนฺตุ, อนุภุยฺยตุ, อนุภุยฺยนฺตุ อิจฺจาทิ สุทฺธกมฺมรูปํฯ</p>


<p>ภาเวตุ, ภาเวนฺตุ, ภาวยตุ, ภาวยนฺตุ อิจฺจาทิ เหตุกตฺตุรูปํฯ</p>


<p>ภาวียตุ, ภาวียนฺตุฯ รสฺสเตฺต-ภาวิยตุ, ภาวิยนฺตุฯ ทฺวิเตฺต-ภาวิยฺยตุ, ภาวิยฺยนฺตุฯ ตถา ภาวยียตุ, ภาวยียนฺตุอิจฺจาทิ เหตุกมฺมรูปํฯ</p>


<p>‘เอยฺยาถเสฺส’อิจฺจาทิสุเตฺตน ถสฺส โวฺห, ตุเมฺห ภวโวฺห, ภวถ วาฯ</p>

</p>


<h3>เอยฺยาทิ</h3>
<p>อถ เอยฺยาทิ วุจฺจเตฯ</p>


<p>    ฯ</p>


<p>อญฺญมญฺญสมฺพนฺธินิยา เหตุกฺริยายญฺจ ผลกฺริยายญฺจ กฺริยตฺถา เอยฺยาทโย โหนฺติ วาฯ เหตุผเลสุปิ กทาจิ อญฺญวิภตฺตุปฺปตฺติทีปนโตฺถ วาสโทฺท, สเจ โส ยานํ ลภิสฺสติ, คมิสฺสติ, สเจ น ลภิสฺสติ, น คมิสฺสติ อิจฺจาทิฯ</p>


<p>สเจ สงฺขาโร นิโจฺจ ภเวยฺย, สุโข นาม ภเวยฺย, สเจ โส ปณฺฑิโต ภเวยฺย, สุขิโต ภเวยฺยฯ</p>


<p>  ฯ</p>


<p>เอเตสุ  เอยฺยาทโย โหนฺติฯ</p>


<p>ปเญฺห-กินฺนุ โข ตฺวํ วินยํ วา อธิเยฺยยฺยาสิ ธมฺมํ วาฯ</p>


<p>ปตฺถนายํ-ภเวยฺยํ ชาติชาติยํฯ</p>


<p>วิธิมฺหิ-ปาณํ น หเนยฺย, อทินฺนํ น อาทิเยยฺย, ทานํ ทเทยฺย, สีลํ รเกฺขยฺยฯ</p>


<p>  ฯ</p>


<p>สตฺติยํ อรหเตฺถ จ เอยฺยาทโย โหนฺติฯ</p>


<p>ภวํ รชฺชํ กเรยฺย, ภวํ รชฺชํ กาตุํ สโกฺก, กาตุํ อรโหติ อโตฺถฯ</p>


<p>โส อิมํ วิชฎเย ชฎํ ฯ</p>


<p>  ฯ</p>


<p>สมฺภาวเนปิ เอยฺยาทโย โหนฺติ วาฯ</p>


<p>ปพฺพตมปิ สิรสา ภิเนฺทยฺย, ภเวยฺย, ภเวยฺยุํ, ภเวยฺยาสิ, ภเวยฺยาถ, ภเวยฺยามิ, ภเวยฺยามฯ</p>


<p>ปรฉเกฺก-โส ภเวถ, เต ภเวรํ, ตฺวํ ภเวโถ, ตุเมฺห ภเวยฺยาโวฺห, อหํ ภเวยฺยํ, มยํ ภเวยฺยาเมฺห, อิติ สุทฺธกตฺตุรูปานิฯ</p>


<p>อนุภูเยยฺย, อนุภูเยยฺยุํฯ ทฺวิเตฺต รสฺสตฺตํ, อนุภุเยฺยยฺย, อนุภุเยฺยยฺยุํ อิจฺจาทิ สุทฺธกมฺมรูปํฯ</p>


<p>ภาเวยฺย , ภาเวยฺยุํ, ภาวเยยฺย, ภาวเยยฺยุํ อิจฺจาทิ เหตุกตฺตุรูปํฯ</p>


<p>ภาวีเยยฺย, ภาวีเยยฺยุํฯ รสฺสเตฺต-ภาวยิเยยฺย, ภาวยิเยยฺยุํฯ ทฺวิเตฺต-ภาวิเยฺยยฺย, ภาวิเยฺยยฺยุํฯ ตถา ภาวยีเยยฺย, ภาวยีเยยฺยุํ อิจฺจาทิ เหตุกมฺมรูปํฯ</p>


<p>  ฯ</p>


<p>เอยฺย, เอยฺยาสิ, เอยฺยมิเจฺจเตสํ เฎ โหติ วาฯ</p>


<p>อตฺริมา ปาฬี-จเช มตฺตา สุขํ ธีโร, ปเสฺส เจ วิปุลํ สุขํ ฯ กิํ ตฺวํ สุตโสมา’นุตเปฺป , ธีรํ ปเสฺส สุเณ ธีรํ, ธีเรน สห สํวเส  อิจฺจาทิฯ</p>


<p>โส ภเว, ภเวยฺย, ตฺวํ ภเว, ภเวยฺยาสิ, อหํ ภเว, ภเวยฺยํฯ</p>


<p>  ฯ</p>


<p>เอยฺยุํสฺส อุํ โหติ วาฯ</p>


<p>อตฺริมา ปาฬี-วชฺชุํ วา เต น วา วชฺชุํ, นตฺถิ นาสาย รูหนา , อุปยานานิ เม ทชฺชุํ, ราชปุตฺต ตยี คเตติ ฯ</p>


<p>  ฯ</p>


<p>เอยฺยามสฺส เอมุ จ โหติ, อนฺตสฺส อุ จฯ</p>


<p>อตฺริมา ปาฬี-กถํ ชาเนมุ ตํ มยํ , มุเญฺจมุ นํ อุรคํ พนฺธนสฺมา , ทเกฺขมุ เต นาค นิเวสนานิ , คนฺตฺวาน ตํ ปฎิกเรมุ อจฺจยํ, อเปฺปว นํ ปุตฺต ลเภมุ ชีวิตํ , ทเชฺชมุ โข  ปญฺจสตานิ โภโต , ปญฺหํ ปุเจฺฉมุ มาริส , วิหเรมุ อเวริโน , ตยาชฺช คุตฺตา วิหเรมุ รตฺตินฺติ ฯ ภเวยฺยามุ, ภเวยฺยามฯ</p>


<p>มหาวุตฺตินา กฺวจิ มเชฺฌ ยฺยา-การสฺส โลโป, อตฺถํ ธมฺมญฺจ ปุเจฺฉสิ , อุเรคณฺฑาโย พุเชฺฌสิ, ตาโย พุเชฺฌสิ มาณว , ยถา คติํ เม อภิสมฺภเวถ , ยถา คติํ เต อภิสมฺภเวม , โอกาสํ สมฺปชานาถ, วเน ยตฺถ วเสมเสติ ฯ</p>


<p>‘เอยฺยาถเสฺส’อิจฺจาทิสุเตฺตน เอยฺยาถสฺส โอ จ, ตุเมฺห ภเวยฺยาโถ, ภเวยฺยาถ วาฯ</p>


<p>เอตฺถ จ ปุเพฺพ วุตฺตา ปญฺห, ปตฺถนา, วิธิปฺปเภทา อิธปิ ยถาปโยคํ เวทิตพฺพาฯ ปญฺหสเทฺทน ปริปญฺห, ปริปุจฺฉา, ปริวิตกฺก, ปริวีมํสาทโย สงฺคยฺหนฺติฯ</p>


<p>ปริปเญฺห-ธมฺมํ วา ปฐมํ สงฺคาเยยฺยาม วินยํ วาฯ</p>


<p>ปริปุจฺฉายํ-วเทถ ภเนฺต กิมหํ กเรยฺยํ, โก อิมสฺส อโตฺถ, กถญฺจสฺส อตฺถํ อหํ ชาเนยฺยํฯ</p>


<p>ปริวิตเกฺก-กสฺสาหํ ปฐมํ ธมฺมํ เทเสยฺยํ , ยํนูนาหํ ธมฺมญฺจ วินยญฺจ สงฺคาเยยฺยํ ฯ</p>


<p>ปริวีมํสายํ-คเจฺฉยฺยํ วา อหํ อุโปสถํ, น วาคเจฺฉยฺยํ ฯ</p>


<p>ปตฺถนายํ-เอวํรูโป สิยํ อหํ อนาคตมทฺธานํ , อุมฺมาทนฺตฺยา รมิตฺวาน, สิวิราชา ตโต สิยํ , ปเสฺสยฺย ตํ วสฺสสตํ อโรคํ ฯ</p>


<p>อายาจเน-ลเภยฺยาหํ  ภเนฺต ภควโต สนฺติเก ปพฺพชฺชํ, ลเภยฺยํ อุปสมฺปทํ ฯ</p>


<p>วิธิมฺหิ-จเรยฺย ธมฺมํ ฯ</p>


<p>นิโยชเน-จเรยฺยาทิตฺตสีโสว, นตฺถิ มจฺจุสฺส นา คโม ฯ</p>


<p>อเชฺฌสเน-ยสฺส สิยา อาปตฺติ, โส อาวิกเรยฺย , ยสฺส นกฺขมติ, โส ภาเสยฺย ฯ</p>


<p>ปวารณายํ-วเทยฺยาถ ภเนฺต เยนโตฺถ ฯ</p>


<p>อนุมติยํ-ตํ ชโน หเรยฺย วา ทเหยฺย วา ยถาปจฺจยํ วา กเรยฺย ฯ</p>


<p>อนุญฺญายํ-อากงฺขมาโน สโงฺฆ กมฺมํ กเรยฺย ฯ</p>


<p>อามนฺตเน-ยทา เต ปหิเณยฺยามิ, ตทา เอยฺยาสิ ขตฺติย ฯ</p>


<p>นิมนฺตเน-อิธ ภวํ นิสีเทยฺยฯ</p>


<p>ปตฺตกาเล-สโงฺฆ อุโปสถํ กเรยฺย, ปาติโมกฺขํ อุทฺทิเสยฺย ฯ</p>


<p>‘สมฺภาวเน วา’ติ วาสโทฺท อวุตฺตวิกปฺปนโตฺถ, เตน ปริกปฺป, กฺริยาติปนฺนาทโย สงฺคยฺหนฺติฯ</p>


<p>ตตฺถ ปริกโปฺป ทุวิโธ ภูตา’ภูตวเสนฯ</p>


<p>ตตฺถ ภูตปริกเปฺป-โย พาลํ เสเวยฺย, โสปิ พาโล ภเวยฺยฯ</p>


<p>อภูตปริกเปฺป-ยทา  กจฺฉปโลมานํ, ปาวาโร ติวิโธ สิยา ฯ ยทา สสวิสาณานํ, นิเสฺสณี สุกตา สิยา ฯ</p>


<p>กฺริยาติปเนฺน-สเจ โส อคารํ อชฺฌาวเสยฺย, ราชา อสฺส จกฺกวตฺตี ฯ</p>

</p>


<h3>หิยฺยตฺตนี</h3>
<p>อถ หิยฺยตฺตนี วุจฺจเตฯ</p>


<p>  ฯ</p>


<p>อชฺชโต อญฺญสฺมิํ ภูเต กาเล กฺริยตฺถา ปรํ อาอิจฺจาทโย โหนฺติฯ</p>


<p>  ฯ</p>


<p>อาอิจฺจาทีสุ อีอิจฺจาทีสุ สฺสาทีสุ จ เตสํ อาทิมฺหิ ออุ โหติ วาฯ</p>


<p>โส อภวา, ภวา, เต อภวู, ภวู, ตฺวํ อภโว, ภโว, ตุเมฺห อภวตฺถ, ภวตฺถ, อหํ อภว, ภว, มยํ อภวมฺหา, ภวมฺหาฯ</p>


<p>ปรฉเกฺก-อภวตฺถ, ภวตฺถ, อภวตฺถุํ, ภวตฺถุํ, อภวเส, ภวเส, อภววฺหํ, ภววฺหํ, อภวิํ, ภวิํ, อภวมฺหเส, ภวมฺหเสฯ</p>


<p>    ฯ</p>


<p>เอเตสํ รโสฺส โหติ วาฯ</p>


<p>โส อภว, เต อภวุ, มยํ อภวมฺหฯ</p>


<p>‘เอยฺยาถเสฺส’อิจฺจาทินา อาสฺส ตฺถตฺตํ, อสฺส จ อํ, โส อภวตฺถ, ภวตฺถ, อภวา, ภวา วา, อหํ อภวํ, ภวํ, อภว, ภว วา, อิมานิ สุทฺธกตฺตุรูปานิฯ</p>


<p>เอตฺถ จ มหาวุตฺตินา อา-วิภตฺติยา ถาเทโส พหุลํ ทิสฺสติ, เมทนี สมฺปกมฺปถ , วิสญฺญี สมปชฺชถ , อิมา คาถา อภาสถ , ตุโจฺฉ กาโย อทิสฺสถ , นิพฺพิทา สมติฎฺฐถ , เอโก รหสิ ฌายถ  อิจฺจาทิฯ ตถา โอ-วิภตฺติยา จ, ทุเพฺภยฺยํ มํ อมญฺญถ อิจฺจาทิฯ</p>

</p>


<h3>อชฺชตฺตนี</h3>
<p>อถ อชฺชตฺตนี วุจฺจเตฯ</p>


<p>  ฯ</p>


<p>อภวีติ ภูโต, อตีโตติ อโตฺถ, ภูเต กาเล กฺริยตฺถา ปรํ อีอิจฺจาทโย โหนฺติฯ</p>


<p>  ฯ</p>


<p>ออาทิสฺส อีอาทิสฺส สฺสาอาทิสฺส สฺสติอาทิสฺส จ พฺยญฺชนสฺส อาทิมฺหิ อิอุ โหติฯ ‘พฺยญฺชนสฺสา’ติ เอเตน ออาทิมฺหิ  ปญฺจ, อีอาทิมฺหิ สตฺตาติ ทฺวาทส สุทฺธสรวิภตฺติโย ปฎิกฺขิปติฯ</p>


<p>‘อาอีสฺสาทีสฺวอุ วา’อิติ สุเตฺตน วิกเปฺปน ธาตฺวาทิมฺหิ อกาโรฯ</p>


<p>โส อภวี, ภวี, เต อภวุํ, ภวุํ, ตฺวํ อภโว, ภโว, ตุเมฺห อภวิตฺถ, ภวิตฺถ, อหํ อภวิํ, ภวิํ, มยํ อภวิมฺหา, ภวิมฺหา, โส อภวา, ภวา, เต อภวู, ภวู, ตฺวํ อภวิเส, ภวิเส, ตุเมฺห อภวิวฺหํ, ภวิวฺหํ, อหํ อภวํ, ภวํ, มยํ อภวิเมฺห, ภวิเมฺหฯ</p>


<p>‘อาอีอู’อิจฺจาทินา อี, มฺหา, อา, อูนํ รสฺสเตฺต-โส อภวิ, ภวิ, มยํ อภวิมฺห, ภวิมฺห, โส อภว, ภว, เต อภวุ, ภวุฯ</p>


<p>  ฯ</p>


<p>เอยฺยาถาทีนํ ยถากฺกมํ โออาทโย โหนฺติ วาฯ</p>


<p>ตุเมฺห คเจฺฉยฺยาโถ, คเจฺฉยฺยาถ วา, ตฺวํ อคจฺฉิสฺส, อคจฺฉิเสฺส วา, อหํ อคมํ, คมํ, อคม, คม วา, โส อคมิตฺถ, คมิตฺถ, อคมา, คมา วา, โส อคมิโตฺถ, คมิโตฺถ, อคมี, คมี วา, ตุเมฺห คจฺฉโวฺห, คจฺฉถ วาติฯ</p>


<p>อิมินา อี, อา, อวจนานํ โตฺถ, ตฺถ, อํอาเทสา โหนฺติ, โส อภวิโตฺถ, ภวิโตฺถ, โส อภวิตฺถ, ภวิตฺถ, อหํ อภวํ, ภวํฯ</p>


<p>อตฺริมา ปาฬี – อีมฺหิ-ปโงฺก จ มา วิสิยิโตฺถ , สญฺชคฺฆิโตฺถ มยา สห ฯ อามฺหิ-อนุโมทิตฺถ วาสโว , นิมนฺตยิตฺถ  วาสโว , ขุพฺภิตฺถ นครํ ตทา , สุภูติเตฺถโร คาถํ อภาสิตฺถ ฯ อมฺหิ-อิธาหํ มลฺลิกํ เทวิํ เอตทโวจํ , อชานเมวํ อาวุโส อวจํ ชานามีติ , อหํ กามานํ วสมนฺวคํ , อชฺฌคํ อมตํ สนฺติํ อิจฺจาทิฯ</p>


<p>  ฯ</p>


<p>อุมิจฺจสฺส อิํสุ, อํสุ โหนฺติฯ</p>


<p>อคมิํสุ, อคมํสุ, อคมุํฯ อิมินา อุํสฺส อิํสุ, อภวิํสุ, ภวิํสุฯ</p>


<p>  ฯ</p>


<p>โอสฺส ออิจฺจาทโย โหนฺติฯ</p>


<p>ตฺวํ อภว, ตฺวํ อภวิ, ตฺวํ อภวิตฺถ, ตฺวํ อภวิโตฺถฯ</p>


<p>อตฺริมา ปาฬี-โอสฺส อเตฺต-มา เหวํ อานนฺท อวจ , ตฺวเมว ทานิ’มกร, ยํ กาโม พฺยคมา ตยิ ฯ อิเตฺต-มา ตฺวํ ภายิ มหาราช, มา ตฺวํ ภายิ รเถสภ , มา จิเนฺตสิ มา ตฺวํ โสจิ, ยาจามิ ลุทฺทกํ อหํ ฯ ตฺถเตฺตมาสฺสุ ติโณฺณ อมญฺญิตฺถ , มา กิลิตฺถ มยา วินา , มาสฺสุ กุชฺฌิตฺถ นาวิก ฯ โตฺถเตฺต-มา ปุราเณ อมญฺญิโตฺถ , มา ทยฺหิโตฺถ ปุนปฺปุนํ , ติณมเตฺต อสชฺชิโตฺถ , มา ตฺวํ พฺรหฺมุโน วจนํ อุปาติวตฺติโตฺถ , มา ตฺวํ มญฺญิโตฺถ น มํ ชานาตี  ติฯ</p>


<p>ตตฺถ  ‘มา ทยฺหิโตฺถ’อิจฺจาทีนิ ปโรกฺขาวจเนนปิ สิชฺฌนฺติฯ</p>


<p>สุตฺตวิภเตฺตน ตฺถสฺส โตฺถ โหติ, ตํ โว วทามิ ภทฺทเนฺต, ยาวเนฺตตฺถ สมาคตา , มสฺสุ มิตฺตานํ ทุพฺภิโตฺถฯ มิตฺตทุโพฺภ หิ ปาปโกติ ฯ</p>


<p>มหาวุตฺตินา โอสฺส กฺวจิ โลโป, ปุน ทานํ อทา ตุวํ , มา โน ตฺวํ ตาต อททา , มา โภติ กุปิตา อหุ , มาหุ ปจฺฉานุตาปินี ฯ</p>


<p>  ฯ</p>


<p>โอสฺส สิ โหติ วาฯ</p>


<p>ตฺวํ อภวสิ, ภวสิ, ตฺวํ อนุโภสิฯ</p>


<p>  ฯ</p>


<p>มฺหา, ตฺถานํ อาทิมฺหิ อุอุ โหติฯ</p>


<p>อโสฺสสุมฺหา, อเหสุมฺหา, อโวจุมฺหา, อโวจุตฺถ อิจฺจาทีนิ ทิสฺสนฺติฯ</p>


<p>ตุเมฺห อภวุตฺถ, ภวุตฺถ, อภวิตฺถ, ภวิตฺถ วา, มยํ อภวุมฺหา, ภวุมฺหา, อภวิมฺหา, ภวิมฺหา วาฯ</p>


<p>  ฯ</p>


<p>อิมิจฺจสฺส มฺหา, ตฺถานญฺจ อาทิมฺหิ สุอุ โหติ, สาคโม โหตีติ อโตฺถฯ จสเทฺทน อีอาทีนมฺปิ อาทิมฺหิ สาคโม โหติ, สาคเม จ สติ พฺยญฺชนํ โหติ, ตสฺส อาทิมฺหิ อิอาคโม ลพฺภติฯ เตน ‘‘อิมา คาถา อภาสิสุํ , เต เม  อเสฺส อยาจิสุํ, ยถาภูตํ วิปสฺสิสุํ’’  อิจฺจาทีนิ  สิชฺฌนฺติฯ</p>


<p>โส โภคํ อนุโภสิ, อนุภวิ วา, ตุเมฺห อนุโภสิตฺถ, อนุภวิตฺถ วา, อหํ อนุโภสิ, อนุภวิํ วาฯ มยํ อนุโภสิมฺหา อนุภวิมฺหา วาฯ</p>


<p>  ฯ</p>


<p>เอทนฺตโต โอทนฺตโต จ ปรสฺส อุํวจนสฺส สุํ โหติ วาฯ</p>


<p>อาเนสุํ, สาเยสุํ, จิเนฺตสุํ, ปจฺจนุโภสุํ, ปริโภสุํ, อธิโภสุํ, อภิโภสุํฯ</p>


<p>สุตฺตวิภเตฺตน อาทนฺตโตปิ จ, วิหาสุํ วิหรนฺติ จ , เต อนุโภสุํ, อิมานิ สุทฺธกตฺตุรูปานิฯ</p>


<p>เตน โภโค อนฺวภูยี, อนุภูยีฯ</p>


<p>รสฺสเตฺต-อนฺวภูยิ, อนุภูยิฯ</p>


<p>ทฺวิเตฺต-อนฺวภุยฺยิ, อนุภุยฺยิฯ</p>


<p>เตน โภคา อนฺวภูยุํ, อนุภูยุํ, อนฺวภูยิํสุ, อนุภูยิํสุ อิจฺจาทิ สุทฺธกมฺมรูปํฯ</p>


<p>โส มคฺคํ อภาวิ, ภาวิ, อภาเวสิ, ภาเวสิ, อภาวยิ, ภาวยิ, เต มคฺคํ อภาวิํสุ, ภาวิํสุฯ</p>


<p>‘เอโอนฺตาสุ’นฺติ เอทนฺตมฺหา สุํฯ เต มคฺคํ อภาเวสุํ, ภาเวสุํ, อภาวยิํสุ, ภาวยิํสุ, ตฺวํ มคฺคํ อภาวย, ภาวย, อภาวยิ, ภาวยิ, ตฺวํ มคฺคํ อภาวิตฺถ, ภาวิตฺถ, อภาวยิตฺถ, ภาวยิตฺถ, ตฺวํ มคฺคํ อภาวยิโตฺถ, ภาวยิโตฺถ, ตฺวํ มคฺคํ  อภาเวสิ, ภาเวสิ, ตุเมฺห มคฺคํ อภาวิตฺถ, ภาวิตฺถ, อภาวยิตฺถ, ภาวยิตฺถ, อหํ มคฺคํ อภาวิํ, ภาวิํ, อภาเวสิํ, ภาเวสิํ, อภาวยิํ, ภาวยิํ, มยํ มคฺคํ อภาวิมฺหา, ภาวิมฺหา, อภาวิมฺห, ภาวิมฺห, อภาวยิมฺหา, ภาวยิมฺหา, อภาวยิมฺห, ภาวยิมฺหฯ</p>


<p>โส มคฺคํ อภาวา, ภาวา, อภาวิตฺถ, ภาวิตฺถ, อภาวยิตฺถ, ภาวยิตฺถ อิจฺจาทิ เหตุกตฺตุรูปํฯ</p>


<p>เตน มโคฺค อภาวิยิ, ภาวิยิ, เตน มคฺคา อภาวิยิํสุ, ภาวิยิํสุ อิจฺจาทิ เหตุกมฺมรูปํฯ</p>

</p>


<h3>ปโรกฺขา</h3>
<p>อถ ปโรกฺขา วุจฺจเตฯ</p>


<p>  ฯ</p>


<p>อกฺขานํ อินฺทฺริยานํ ปรํ ปโรกฺขํ, อปจฺจกฺขนฺติ อโตฺถฯ ภูเต กาเล อตฺตโน ปโรกฺขกฺริยาย วตฺตพฺพาย กฺริยตฺถา ออาทโย โหนฺติฯ</p>


<p>มหาวุตฺตินา คสฺส ทีโฆ วา, โส กิร ชคาม, เต กิร ชคามุ, ตฺวํ กิร ชคาเม, ตุเมฺห กิร ชคามิตฺถ, อหํ กิร ชคามํ, มยํ กิร ชคามิมฺห อิจฺจาทิฯ</p>


<p>เอตฺถ จ ‘โส กิร ชคาม’ อิจฺจาทีนิ  นามฯ</p>


<p>‘อหํ  กิร ชคามํ, มยํ กิร ชคามิมฺหา’ติ อิทํ อตฺตนา คนฺตฺวาปิ คมนํ ปมุฎฺฐสฺส วา อสมฺปฎิจฺฉิตุกามสฺส วา  นามฯ</p>


<p>  ฯ</p>


<p>ปโรกฺขมฺหิ ปุพฺพกฺขรํ เอกสฺสรํ เทฺวรูปํ โหติ, จสเทฺทน อญฺญสฺมิมฺปิ เทฺวเทฺวรูปํ สิชฺฌติฯ</p>


<p>จงฺกมติ, ททฺทลฺลติ, ททาติ, ชหาติ, ชุโหติ, โลลุโป, โมมูโหฯ</p>


<p>  ฯ</p>


<p>ทฺวิเตฺต ปุเพฺพสํ ทุติย, จตุตฺถานํ กเมน ปฐม, ตติยา โหนฺติฯ</p>


<p>  ฯ</p>


<p>ทฺวิเตฺต ปุพฺพสฺส ภูสฺส อโนฺต อ โหติฯ</p>


<p>  ฯ</p>


<p>ทฺวิเตฺต ภูธาตุสฺส อเนฺต วุก โหติ, วาคโม โหตีติ อโตฺถฯ</p>


<p>‘‘ตตฺถปฺปนาโท ตุมุโล พภูวา’’ติ  ปาฬิฯ</p>


<p>โส กิร ราชา พภูว, เต กิร ราชาโน พภูวุ, ตฺวํ พภูเวฯ</p>


<p>‘อ อี สฺสา สฺสตฺยาทีนํ พฺยญฺชนสฺสิอุ’ อิติ สุเตฺตน พฺยญฺชนาทิมฺหิ อิอาคโม, ตุเมฺห พภูวิตฺถ, อหํ พภูวํ, มยํ พภูวิมฺห , โส พภูวิตฺถ, เต พภูวิเร, ตฺวํ พภูวิโตฺถ, ตุเมฺห พภูวิโวฺห, อหํ พภูวิํ, มยํ พภูวิเมฺห, อิมานิ สุทฺธกตฺตุรูปานิฯ</p>


<p>‘โกฺย ภาวกเมฺมสฺวปโรเกฺขสู’ติ ปฎิสิทฺธตฺตา ปโรกฺขมฺหิ ภาวกเมฺมสุ ยปจฺจโย น โหติ, ‘เตน กิร โภโค อนุพภูวิตฺถ, เตน โภโค อนุพภูวิเร’ติอาทินา โยเชตพฺพํฯ</p>

</p>


<h3>สฺสตฺยาทิ</h3>
<p>อถ สฺสตฺยาทิ วุจฺจเตฯ</p>


<p>  ฯ</p>


<p>ภวิสฺสตีติ ภวิสฺสโนฺต, อนาคตกาโล, ตสฺมิํ ภวิสฺสติ กาเล กฺริยตฺถสฺส ตฺยาทโย โหนฺติฯ</p>


<p>  ฯ</p>


<p>นิปาตนามโยเค ครหายญฺจ วิมฺหเย จ สฺสตฺยาทโย โหนฺติ, อตีตกาเลปิ สฺสตฺยาทีนํ อุปฺปตฺติทีปนตฺถมิทํ สุตฺตํ, อนุตฺถุนน, ปจฺจานุตาป, ปจฺจานุโมทนาทีนิปิ เอตฺถ สงฺคยฺหนฺติฯ</p>


<p>ตตฺถ ครหายํ-อตฺถิ นาม ตาต สุทินฺน อาภิโทสิกํ กุมฺมาสํ ปริภุญฺชิสฺสสิ ฯ</p>


<p>วิมฺหเย-ยตฺร  หิ นาม สญฺญี สมาโน ปญฺจมตฺตานํ สกฎสตานํ สทฺทํ น โสสฺสติ ฯ</p>


<p>อนุตฺถุนนาทีสุ-น อตฺตนา ปฎิโจเทสฺสํ, น คณสฺส อาโรเจสฺสํ , น ปุเพฺพ ธนเมสิสฺสํ , อิติ ปจฺฉานุตปฺปติ , ภูตานํ นาปจายิสฺสํ, ปหุ สโนฺต น โปสิสฺสํ, ปรทารํ อเสวิสฺสํ , น ปุเพฺพ ปยิรุปาสิสฺสํ , อิติ ปจฺฉานุตปฺปติ , อเนกชาติสํสารํ, สนฺธาวิสฺสํ อนิพฺพิสํ ฯ</p>


<p>กตฺถจิ ปน คาถาวเสน เอกสการโลโป, มิโตฺต มิตฺตสฺส ปานิยํ, อทินฺนํ ปริภุญฺชิสํ , นิรยมฺหิ อปจฺจิสํ , คจฺฉโนฺต นํ อุทกฺขิสํ , โยนิโส ปจฺจเวกฺขิสํ  อิจฺจาทิฯ</p>


<p>‘อ อี สฺสา สฺสตฺยาทีนํ พฺยญฺชนสฺสิอุ’ อิติ อิอาคโม, ภวิสฺสติ, ภวิสฺสนฺติ, ภวิสฺสเร, ภวิสฺสสิ, ภวิสฺสถ, ภวิสฺสามิ, ภวิสฺสาม, ภวิสฺสเต, ภวิสฺสเนฺต, ภวิสฺสเร, ภวิสฺสเส, ภวิสฺสเวฺห, ภวิสฺสํ, ภวิสฺสาเมฺหฯ</p>


<p>อนุโภสฺสติ, อนุโภสฺสนฺติ, อนุโภสฺสเร อิจฺจาทิ สุทฺธกตฺตุรูปํฯ</p>


<p>อนุภูยิสฺสติ, อนุภูยิสฺสนฺติ, อนุภูยิสฺสเรฯ</p>


<p>  ฯ</p>


<p>กฺยสฺส โลโป โหติ วา สฺสการวติ วิภตฺติมฺหิฯ</p>


<p>เตน มโคฺค คมิสฺสติ, คมียิสฺสติ วา, เตน มโคฺค อคมิสฺสา, อคมียิสฺสา วาติ วิกเปฺปน กฺยสฺส โลโปฯ</p>


<p>เตน  โภโค อนุภวิสฺสติ, อนุภูยิสฺสติ วา, เตน โภคา อนุภวิสฺสนฺติ, อนุภูยิสฺสนฺติ วา อิจฺจาทิ สุทฺธกมฺมรูปํฯ</p>


<p>ภาวิสฺสติ, ‘อูลเสฺส’ติ อิสฺส เอ, ภาเวสฺสติ, ภาวยิสฺสติอิจฺจาทิ เหตุกตฺตุรูปํฯ</p>


<p>เตน มโคฺค ภาวียิสฺสติ, มคฺคา ภาวียิสฺสนฺติ อิจฺจาทิ เหตุกมฺมรูปํฯ</p>

</p>


<h3>สฺสาทิ</h3>
<p>อถ สฺสาทิ วุจฺจเตฯ</p>


<p>  ฯ</p>


<p>เอยฺยาทิวิสเย กฺริยาติปตฺติยํ สฺสาทโย ภวนฺติฯ เอยฺยาทิวิสโย นาม เหตุผลกฺริยาสมฺภโว, ตทุภยกฺริยาย อภาโว กฺริยาติปตฺติฯ</p>


<p>สา ทุวิธา อตีตา จ อนาคตา จฯ</p>


<p>ตตฺถ อตีตายํ-สเจ โส ปฐมวเย ปพฺพชฺชํ อลภิสฺสา, อรหา อภวิสฺสา  อิจฺจาทิฯ</p>


<p>อนาคตายํ-สจาหํ น คมิสฺสํ, มหาชานิโย โส อภวิสฺสา อิจฺจาทิฯ</p>


<p>‘อาอีสฺสาทีสฺวอุ  วา’อิติ ธาตฺวาทิมฺหิ วิกเปฺปน อการาคโม,‘อ อีสฺสา สฺสตฺยาทีนํ พฺยญฺชนสฺสิอุ’ อิติ สฺสาทีสุ อิอาคโม, อภวิสฺสา, ภวิสฺสา, อภวิสฺสํสุ, ภวิสฺสํสุ, อภวิเสฺส, ภวิเสฺส, อภวิสฺสถ, ภวิสฺสถ, อภวิสฺสํ, ภวิสฺสํ, อภวิสฺสามฺหา, ภวิสฺสามฺหา, อภวิสฺสถ, ภวิสฺสถ, อภวิสฺสิํสุ, ภวิสฺสิํสุ, อภวิสฺสเส, ภวิสฺสเส, อภวิสฺสเวฺห, ภวิสฺสเวฺห, อภวิสฺสิํ, ภวิสฺสิํ, อภวิสฺสามฺหเส, ภวิสฺสามฺหเสฯ</p>


<p>‘อาอีอู’อิจฺจาทินา สฺสา, สฺสามฺหานํ รสฺสเตฺต-โส อภวิสฺส, ภวิสฺส, มยํ อภวิสฺสามฺห, ภวิสฺสามฺหฯ ‘เอยฺยาถเสฺส’อิจฺจาทินา เสฺสสฺส อเตฺต-ตฺวํ อภวิสฺส, ภวิสฺส อิจฺจาทีนิ รูปจตุกฺกานิ ยถาสมฺภวํ โยเชตพฺพานิฯ</p>

</p>

</p>

</p>


<h3>ภูวาทิคณ</h3>
<h3>สรนฺตธาตุ</h3>
<h3>อาการนฺตธาตุรูป</h3>
<p>อิโต ปฎฺฐาย สรนฺตธาตุโย สรานุกฺกเมน, พฺยญฺชนนฺตธาตุโย อกฺขรานุกฺกเมน วุจฺจเนฺตฯ</p>


<p>กจฺจายนคเนฺถ อเนกสฺสรธาตุโย อิธ พฺยญฺชนนฺตธาตุโย นามฯ ตสฺมา อิธ ธาตฺวนฺตสรโลปกิจฺจํ นาม นตฺถิฯ</p>


<p>ขา, ขฺยา-กถเน, คา-สเทฺท, ฆา-คโนฺธปาทาเน, ญา-ปญฺญายเน อวโพธเน จ, ฐา-คตินิวตฺติยํ, ตา-ปาลเน, ถา-ฐาเน , ทา-ทาเน, ธา-ธารเณ, ปา-ปาเน, ผา-วุทฺธิยํ, ภา-ทิตฺติยํ, มา-มาเน, ยา-คติยํ, ลา-อาทาเน เฉทเน จ, วา-คติ, พนฺธ, คนฺธเนสุ, สา-อสฺสาทเน ตนุกรเณ อนฺตกมฺมนิ จ, หา-จาเค, นฺหา-โสเจเยฺยฯ</p>


<p>ตฺยาทฺยุปฺปตฺติ, กตฺตริโล, มหาวุตฺตินา สเร ปเร อาทนฺตมฺหา กฺวจิ ยาคโม, อกฺขาติฯ ปรสฺสรโลโป, อกฺขายติ, กฺริยํ อาขฺยาติ, อาขฺยายติ, ชาติํ อกฺขาหิ ปุจฺฉิโต , สงฺคายติ, สงฺคายิํสุ มเหสโย , คนฺธํ ฆายติ, ปญฺญายติ, ปญฺญายนฺติ, ปญฺญายตุ, ปญฺญายนฺตุฯ</p>


<p>กเมฺม โกฺย, ธโมฺม ญายติ, ธมฺมา ญายนฺติ, วิญฺญายติ, วิญฺญายนฺติฯ</p>


<p>ปโยชกพฺยาปาเร-ณาปิ, ญาเปติ, ญาเปนฺติ, ญาปยติ, ญาปยนฺติฯ</p>


<p>กเมฺม-ญาปียติ, ญาปียนฺติ, ฐาติ, ฐานฺติ, โอปุปฺผา ปทฺมา ฐานฺติ, มาลาว คนฺถิตา ฐานฺติ, ธชคฺคาเนว ทิสฺสเร ฯ</p>


<p>  ฯ</p>


<p>ญานุพนฺธสฺส อีอาคมสฺส จ กตฺตริ วิหิตสฺส ลปจฺจยสฺส จ กฺวจิ เอตฺตํ โหตีติ ลสฺส เอตฺตํฯ</p>


<p>อธิเฎฺฐติ, อธิเฎฺฐนฺติฯ</p>


<p>  ฯ</p>


<p>ฐา, ปานํ ติฎฺฐ, ปิวา โหนฺติ นฺต, มาน, ตฺยาทีสุฯ</p>


<p>ติฎฺฐติ, ติฎฺฐนฺติฯ</p>


<p>  ฯ</p>


<p>ปาทโย  อุปสคฺคา ปาทิ นาม, ปาทิโต ปรสฺส ฐาสฺส ฐโห โหติ วา กฺวจิฯ</p>


<p>สณฺฐหติ, สณฺฐหนฺติ, สณฺฐาติ, สณฺฐานฺติ, อุปฎฺฐหติ, อุปฎฺฐหนฺติ, อุปฎฺฐาติ, อุปฎฺฐานฺติฯ</p>


<p>กเมฺม –</p>


<p>  ฯ</p>


<p>ญาทิโต อญฺญสฺส อาการนฺตกฺริยตฺถสฺส อิ โหติ เกฺย ปรมฺหิฯ</p>


<p>อธิฎฺฐียติ, อธิฎฺฐียนฺติ, อุปฎฺฐียติ, อุปฎฺฐียนฺติฯ</p>


<p>อญฺญาทิสฺสาติ กิํ? ญายติ, ญายนฺติ, อากฺขายติ, อากฺขายนฺติ, อาขฺยายติ, อาขฺยายนฺติฯ</p>


<p>ณาปิมฺหิ-ปติฎฺฐาเปติ, ปติฎฺฐาเปนฺติ, ปติฎฺฐาปยติ, ปติฎฺฐาปยนฺติฯ</p>


<p>อชฺฌตฺตนิมฺหิ วิกเปฺปน สาคโม, อฎฺฐาสิ, ปติฎฺฐาสิ, อธิฎฺฐหิ, อธิฎฺฐาสิ, อธิเฎฺฐสิ, สณฺฐหิ, สณฺฐาสิ, อุปฎฺฐหิ, อุปฎฺฐาสิฯ</p>


<p>‘อุํสฺสิํสฺวํสู’ติ อุํสฺส อิํสุ, อํสุ, อธิฎฺฐหิํสุ, สณฺฐหิํสุ, อุปฎฺฐหิํสุฯ อตฺถเมนฺตมฺหิ สูริเย, วาฬา ปเนฺถ อุปฎฺฐหุํ ฯ อฎฺฐํสุ, อุปฎฺฐหํสุฯ</p>


<p>ปรฉเกฺก-อฎฺฐา พุทฺธสฺส สนฺติเก ฯ</p>


<p>กเมฺม-อธิฎฺฐิยิ, อธิฎฺฐิยิํสุ, อุปฎฺฐิยิ, อุปฎฺฐิยิํสุฯ</p>


<p>ณาปิมฺหิ-ปติฎฺฐาเปสิ , ปติฎฺฐาปยิ, สณฺฐาเปสิ, สณฺฐาปยิฯ</p>


<p>‘เอโอนฺตาสุ’นฺติ อุํสฺสสุํ, สรโลโป, อฎฺฐาสุํ, อุปฎฺฐาสุํ, ปติฎฺฐาเปสุํ, สณฺฐาเปสุํ, ปติฎฺฐาปยุํ, สณฺฐาปยุํ, ปติฎฺฐาปยิํสุ, สณฺฐาปยิํสุฯ</p>


<p>สฺสตฺยาทิมฺหิ-ฐสฺสติ, ฐสฺสนฺติ, รสฺสตฺตํ, อุปฎฺฐิสฺสติ, อุปฎฺฐิสฺสนฺติ, อหํ โภติํ อุปฎฺฐิสฺสํ , สณฺฐหิสฺสติ, สณฺฐหิสฺสนฺติฯ</p>


<p>ณาปิมฺหิ-ปติฎฺฐาเปสฺสติ, ปติฎฺฐาเปสฺสนฺติฯ</p>


<p>ตา-ปาลเน, ภยํ ตายติฯ</p>


<p>ถา-ฐาเน, อวตฺถาติ, อวตฺถายติ, วิตฺถายติ, วิตฺถายนฺติ, มา โข วิตฺถาสิ ฯ</p>


<p>ทา-ทาเน, ‘อูลเสฺส’ติ ลสฺส เอตฺตํ, เทติ, เทนฺติ, เทสิ, เทถ, เทมิ, เทมฯ</p>


<p>‘ปโรกฺขายญฺจา’ติ สุเตฺต จสเทฺทน ทาสฺส ทฺวิตฺตํฯ ‘รโสฺส ปุพฺพสฺสา’ติ ปุพฺพสฺส รสฺสตฺตํ, ททาติ, ททนฺติ, ททาสิ, ททาถ, ททามิ, ททามฯ</p>


<p>  ฯ</p>


<p>อทฺวิเตฺต ทาสฺส ทํ โหติ วา มิ, เมสุ, นิคฺคหีตสฺส วคฺคนฺตตฺตํฯ</p>


<p>ทมฺมิ, ทมฺมฯ</p>


<p>อทฺวิเตฺตติ กิํ? ททามิ, ททามฯ</p>


<p>  ฯ</p>


<p>ปาทิโต  ปรสฺส ทาสฺส อิยง โหติ กฺวจิฯ</p>


<p>‘อิยง’ อิติ สุตฺตวิภเตฺตน อญฺญธาตูนมฺปิฯ ชา-หานิยํ, อเปฺปน พหุํ ชิยฺยาม , ตเสฺสวา’นุวิธิยฺยติ , วิธุรสฺส หทยํ ธนิยติ , นิหียติ ตสฺส ยโส , เอโก ราชา วิหิยฺยสิ , โส ปหียิสฺสติ  อิจฺจาทิฯ</p>


<p>อาทิยติ, อาทิยนฺติ, อุปาทิยติ, อุปาทิยนฺติ, สมาทิยติ, สมาทิยนฺติ, สิกฺขาปทํ สมาทิยามิ , วตฺตํ สมาทิยามิ ฯ</p>


<p>  ฯ</p>


<p>เอเตสํ ฆมฺม, วชฺช, ทชฺชา โหนฺติ วา นฺต, มาน, ตฺยาทีสุฯ</p>


<p>ทชฺชติ, ทชฺชนฺติ, ทชฺชสิ, ทชฺชถ, ทชฺชามิ, ทชฺชามฯ</p>


<p>‘อูลเสฺส’ติ ลสฺส เอตฺตํ, ทเชฺชติ, ทเชฺชนฺติฯ</p>


<p>กเมฺม ‘อญฺญาทิสฺสิ เกฺย’ติ กฺยมฺหิ อาสฺส อิตฺตํ, ทิยติ, ทิยนฺติฯ</p>


<p>ทีฆเตฺต-ทียติ, ทียนฺติฯ</p>


<p>ทฺวิเตฺต-ทิยฺยติ, ทิยฺยนฺติ, ทชฺชียติ, ทชฺชียนฺติฯ</p>


<p>ณาปิมฺหิ-ทาเปติ, ทาเปนฺติ, ทาปยติ, ทาปยนฺติฯ</p>


<p>ปาทิปุเพฺพ รโสฺส, สมาทเปติ , สมาทเปนฺติ, สมาทปยติ, สมาทปยนฺติฯ</p>


<p>กเมฺม-ทาปียติ , ทาปียนฺติ, สมาทปียติ, สมาทปียนฺติฯ</p>


<p>เอยฺยาทิมฺหิ มหาวุตฺตินา ทชฺชโต เอยฺยาทีนํ อนฺตสฺส เอยฺยสฺส โลโป วา, ทานํ ทชฺชา, ทเทยฺย, ทชฺชุํ, ทเทยฺยุํ, ทชฺชาสิ, ทเทยฺยาสิ, ทชฺชาถ, ทเทยฺยาถ, ทชฺชามิ, ทเทยฺยามิ, ทชฺชาม, ทเทยฺยาม, อหํ ทชฺชํ, ทเทยฺยํ, มยํ ทชฺชาเมฺห, ทเทยฺยาเมฺหฯ</p>


<p>อตฺริมา ปาฬี-ทชฺชา สปฺปุริโส ทานํ , อุปายนานิ เม ทชฺชุํ , มาตรํ เกน โทเสน, ทชฺชาสิ ทกรกฺขิโน ฯ ตานิ อมฺมาย ทเชฺชสิ , ฉฎฺฐาหํ ทชฺชมตฺตานํ, เนว ทชฺชํ มโหสธํ ฯ</p>


<p>อชฺฌตฺตนิมฺหิ-อททิ, อทาสิ, อททุํ, อทํสุ, อทชฺชิ, อทชฺชุํ, ตฺวํ อทโทฯ วรเญฺจ เม อโท สกฺก ฯ</p>


<p>ปรฉเกฺก-โส ทานํ อทา, พฺราหฺมณสฺส อทา ทานํ, สิวีนํ รฎฺฐวฑฺฒโน ฯ</p>


<p>สฺสตฺยาทิมฺหิ-ทาสฺสติ, ทาสฺสนฺติ, ททิสฺสติ, ททิสฺสนฺติ, ทชฺชิสฺสติ, ทชฺชิสฺสนฺติฯ</p>


<p>ทาอิจฺจสฺส ทิจฺฉ, ปเวจฺฉาเทสมฺปิ อิจฺฉนฺติ, วิปุลํ อนฺนํ ปานญฺจ, สมณานํ ปเวจฺฉสิ ฯ อปฺปเสฺมเก ปเวจฺฉนฺติ, พหุเนเก น ทิจฺฉเร ฯ เทโว สมฺมา ธารํ ปเวจฺฉตุฯ โภชนํ โภชนตฺถีนํ, สมฺมเทว ปเวจฺฉถฯ</p>


<p>ธา-ธารเณ, สนฺธาติ, วิธาติ, นิเธติ, นิเธนฺติฯ วิเธติ, วิเธนฺติฯ</p>


<p>‘ปโรกฺขายญฺจา’ติ จสเทฺทน ทฺวิตฺตํฯ ‘ทุติยจตุตฺถาน…’นฺติ ธสฺส ทตฺตํฯ ‘รโสฺส ปุพฺพสฺสา’ติ ปุพฺพสฺส รโสฺสฯ</p>


<p>  ฯ</p>


<p>ทฺวิเตฺต  ปรสฺส ธาสฺส โห โหติฯ</p>


<p>สทฺทหาติ, สทฺทหติ วาฯ สทฺทหาติ ตถาคตสฺส โพธิํฯ วิทหาติ, นิทหาติ, สทฺทหนฺติ, วิทหนฺติ, นิทหนฺติฯ</p>


<p>‘มยทา สเร’ติ สุเตฺต ‘มยทา’ติ สุตฺตวิภตฺติยา พฺยญฺชเนปิ นิคฺคหีตสฺส ทตฺตํ, กมฺมํ สทฺทหาติ, กมฺมผลํ สทฺทหาติ, สทฺทหนฺติ, วตฺถํ ปริทหาติ, ปริทหนฺติฯ</p>


<p>กเมฺม-สนฺธียติ, สนฺธียนฺติ, สนฺธิยฺยติ, สนฺธิยฺยนฺติ, วิธิยฺยติฯ นเวน สุขทุเกฺขน, โปราณํ อปิธิยฺยติ ฯ</p>


<p>ณาปิมฺหิ-นิธาเปติ, นิธาเปนฺติ, นิธาปยติ, นิธาปยนฺติฯ</p>


<p>กเมฺม-นิธาปียติ, นิธาปียนฺติฯ</p>


<p>เอยฺยาทิมฺหิ-สทฺทเหยฺยํ, สทฺทเหยฺยุํฯ</p>


<p>อีอาทิมฺหิ-สทฺทหิ, สทฺทหิํสุฯ ตตฺร ภิกฺขโว สมาทหิํสุ , สมาทหํสุ วาฯ</p>


<p>ปา-ปาเน, ปาติ, ปานฺติฯ</p>


<p>‘ฐาปานํ ติฎฺฐปิวา’ติ ปาสฺส ปิโว, ปิวติ, ปิวนฺติฯ</p>


<p>กเมฺม-ปียติ, ปียนฺติฯ</p>


<p>ณิมฺหิ-‘อาสฺสา ณาปิมฺหิ ยุก’ อิติ สุเตฺตน ณานุพเนฺธ อาสฺส อเนฺต ยาคโม, ปุตฺตํ ถญฺญํ ปาเยติ, ปาเยนฺติ, ปายยติ, ปายยนฺติฯ</p>


<p>กเมฺม-ปายียติ, ปายียนฺติฯ</p>


<p>สฺสตฺยาทิมฺหิ-ปสฺสติ, ปสฺสนฺติ, ปิสฺสติ, ปิสฺสนฺติฯ</p>


<p>อตฺริมา  ปาฬี-อยญฺหิ เต มยา’รุโฬฺห, สโร ปิสฺสติ โลหิตํ ,อโคฺคทกานิ ปิสฺสามิ, ยูถสฺส ปุรโต วชํ ฯ นเฬน วาริํ ปิสฺสาม, น จ มํ ตฺวํ วธิสฺสสิ ฯ</p>


<p>ภา-ทิตฺติยํ, ภาติ, รตฺติมาภาติ จนฺทิมา , ทิสา ภนฺติ วิโรจมานา , ททฺทลฺลมานา อาภนฺติ , ปฎิภาติ, ปฎิภนฺติ, ปฎิภาตุ, ปฎิภนฺตุ ตํ จุนฺท โพชฺฌงฺคา , ติโสฺส มํ อุปมาโย ปฎิภํสุ , รตฺติ วิภาติ, วิภายติฯ</p>


<p>มา-มาเน, ทฺวิตฺตํ รโสฺส จ, มมายติ, มมายนฺติฯ เยมํ กายํ มมายนฺติ, อนฺธา พาลา ปุถุชฺชนา ฯ</p>


<p>ยา-คติยํ, ยาติ, ยนฺติ, ยายติ, ยายนฺติ, ยายนฺต’ มนุยายนฺติ , อุยฺยาติ, อุยฺยนฺติ, นิยฺยาติ, นิยฺยนฺติ ธีรา โลกมฺหา, หิตฺวา มารํ สวาหนํฯ อนุยาติ, อนุยนฺติ, อนุปริยายติ, อนุปริยายนฺติฯ</p>


<p>ลา-อาทาเน, ลาติฯ</p>


<p>วา-คติ, คนฺธเนสุ, วาติ เทเวสุ อุตฺตโม , วาโต วายติ, วายนฺติ, นิพฺพาติ, นิพฺพนฺติ, นิพฺพายติ, นิพฺพายนฺติ, ปรินิพฺพาติ, ปรินิพฺพายติฯ</p>


<p>ณาปิมฺหิ-นิพฺพาเปติ, นิพฺพาปยติฯ</p>


<p>อีอาทิมฺหิ-ปรินิพฺพายิ, ปรินิพฺพายิํสุฯ</p>


<p>สฺสตฺยาทิมฺหิ-ปรินิพฺพิสฺสติ, ปรินิพฺพิสฺสนฺติ, ปรินิพฺพายิสฺสติ, ปรินิพฺพายิสฺสนฺติฯ</p>


<p>สา-อสฺสาทน, ตนุกรณ, อนฺตกฺริยาสุ, สาติ, สายติ, สายนฺติ, ปริโยสายนฺติฯ</p>


<p>ณาปิมฺหิ-โอสาเปติ , ปริโยสาเปติ, โอสาปยติ, ปริโยสาปยติฯ</p>


<p>กเมฺม-โอสาปียติ, ปริโยสาปียติฯ</p>


<p>หา-จาเค, ปหาติ, ปหายติ, ปหายนฺติฯ</p>


<p>กตฺตุ, กมฺมนิ โกฺย, อีอุอาคโม, หิโยฺยติ หิยฺยติ โปโส , นิหิยฺยติ ตสฺส ยโส , ตฺวํ เอโก อวหิยฺยสิ, ทฺวิตฺตํ รโสฺส จฯ</p>


<p>  ฯ</p>


<p>ทฺวิเตฺต ปุเพฺพสํ กวคฺค, หานํ จวคฺค, ชา โหนฺติฯ</p>


<p>ชหาติ, ปชหาติ, ชหนฺติ, ปชหนฺติฯ</p>


<p>กเมฺม-ปหียติ, ปหียนฺติฯ</p>


<p>รสฺสเตฺต-ปหิยติ, ปหิยนฺติฯ</p>


<p>ทฺวิเตฺต-ปหิยฺยติ, ปหิยฺยนฺติ, ปชหียติ, ปชหียนฺติฯ</p>


<p>ณาปิมฺหิ-หาเปติ, หาเปนฺติ, หาปยติ, หาปยนฺติ, ชหาเปติ, ชหาเปนฺติ, ชหาปยติ, ชหาปยนฺติฯ</p>


<p>กเมฺม-หาปียติ, ชหาปียติฯ</p>


<p>อีอาทิมฺหิ-ปหาสิ, ปหาสุํ, ปชหิ, ปชหิํสุฯ</p>


<p>  ฯ</p>


<p>หาโต ปรสฺส สฺส-การสฺส ห โหติ วาฯ</p>


<p>‘‘หาหิสิ  ตฺวํ ชีวโลก’’นฺติ  ปาฬิ, หาหิติ, หาหินฺติ, หาหติ, หาหนฺติ, ชหิสฺสติ, หิสฺสติ, อญฺญมญฺญํ วธิตฺวาน, ขิปฺปํ หิสฺสาม ชีวิตํ ฯ</p>


<p>นฺหา-โสเจเยฺย, นฺหาติ, นฺหายติ, นฺหายนฺติฯ</p>


<p>มหาวุตฺตินา พฺยญฺชนวฑฺฒเน, นหาติ, นหายติ, นหายนฺติฯ</p>

</p>


<h3>อิวณฺณนฺตธาตุรูป</h3>
<p>อิ-คติยํ อชฺฌายเน จ, ขิ-ขเย ปกาสเน จ, จิจเย, ชิ-ชเย, ฑี-เวหาสคติยํ, นี-นเย, ภี-ภเย, ลี-ลเย, สี-สเย, มฺหิ-หาเสฯ</p>


<p>ตฺยาทฺยุปฺปตฺติ, กตฺตริ โล, เอติ, เอนฺติ, เอสิ, เอถ, เอมิ, เอม, เวติ, เวนฺติ, สเมติ, สเมนฺติ, อเพฺภติ, อเพฺภนฺติ, อภิสเมติ, อภิสเมนฺติ, อเวติ, อเวนฺติ, สมเวติ, สมเวนฺติ, อเปติ, อเปนฺติ, อุเปติ, อุเปนฺติ, อเนฺวติ, อเนฺวนฺติ, อเจฺจติ, อเจฺจนฺติ, ปเจฺจติ, ปเจฺจนฺติ, อเชฺฌติ, อเชฺฌนฺติ, อุเทติ, อุเทนฺติ, สมุเทติ, สมุเทนฺติ, ปริเยติ, ปริเยนฺติ, อุปยติ, อุปยนฺติ, อจฺจยติ, อจฺจยนฺติ, อุทยติ, สมุทยติฯ</p>


<p>เอตุ, สเมตุ, เอนฺตุ, สเมนฺตุ, เอหิ, สเมหิ, เอถ, สเมถ, เอถ พฺยคฺฆา นิวตฺตโวฺห, ปจฺจุเปถ มหาวนํ ฯ</p>


<p>มหาวุตฺตินา อิธาตุมฺหา เอยฺยาทีนํ เอการสฺส โลโป, น จ อปตฺวา ทุกฺขสฺสนฺตํ , วิสฺสาสํ เอยฺย ปณฺฑิโต, ยทา เต ปหิเณยฺยามิ, ตทา เอยฺยาสิ ขตฺติย ฯ</p>


<p>อีอาทิมฺหิ  ‘ปโร กฺวจี’ติ วิภตฺติสรโลโป, ธมฺมํ อภิสมิ, อภิสมิํสุฯ</p>


<p>‘เอโอนฺตา สุ’นฺติ อุํสฺส สุํ, อภิสเมสุํ, อภิสมยุํ, อภิสมยิํสุฯ</p>


<p>สฺสตฺยาทิมฺหิ –</p>


<p>  ฯ</p>


<p>‘เอตี’ติ ธาตุนิเทฺทโส ติสโทฺท, อิธาตุมฺหา ปรสฺส สฺสการสฺส หิ โหติ วาฯ</p>


<p>เอหิติ, เอสฺสติฯ โพธิรุกฺขมุเปหิติ , เนรญฺชรมุเปหิติ , อุเปสฺสติ, ตทา เอหินฺติ เม วสํ , ตโต นิพฺพานเมหิสิ , น ปุนํ ชาติชรํ อุเปหิสิ ฯ สุตฺตวิภเตฺตน อญฺญธาตูหิปิ, กถํ ชีวิหิสิ ตฺวํ , ชายิหิติปฺปสาโท , ปญฺญายิหินฺติ เอตา ทหรา ฯ</p>


<p>สฺสาทิมฺหิ ‘‘สเจ ปุตฺตํ สิงฺคาลานํ, กุกฺกุรานํ อทาหิสี’’ติ  ปาฬิ, ‘อทาหิสี’ติ จ อททิสฺสเสตฺยโตฺถฯ</p>


<p>ขิ-ขเย อวณฺณปกาสเน จ, ขยติ, ขยนฺติฯ</p>


<p>ขิโต ยาคโม, วิกเปฺปน ยสฺส ทฺวิตฺตํ, กโปฺป ขีเยถ, วโณฺณ น ขีเยถ ตถาคตสฺส , อุชฺฌายนฺติ ขียนฺติ , อวณฺณํ ปกาเสนฺตีติ อโตฺถฯ ขิยฺยติ, ขิยฺยนฺติ, อายุ ขิยฺยติ มจฺจานํ, กุนฺนทีนํว โอทกํ ฯ</p>


<p>จิ-จเย, สมุเจฺจติ, สมุจฺจยติฯ</p>


<p>  ฯ</p>


<p>นิโต  ปรสฺส จิสฺส จ-การสฺส โฉ โหติฯ</p>


<p>นิจฺฉยติ, วินิจฺฉยติ, วินิจฺฉยนฺติ, วินิเจฺฉติ, วินิเจฺฉนฺติ,</p>


<p>กเมฺม โกฺย –</p>


<p>  ฯ</p>


<p>สรนฺตสฺส ธาตุสฺส ทีโฆ โหติ กฺยมฺหีติ อิการุ’การานํ กฺยมฺหิ วิกเปฺปน ทีโฆฯ</p>


<p>สมุจฺจียติ สมุจฺจียนฺติ, วินิจฺฉียติ, วินิจฺฉียนฺติฯ</p>


<p>ชิ-ชเย, เชติ, เชนฺติ, วิเชติ, วิเชนฺติ, ปราเชติ, ปราเชนฺติ, ชยติ, ชยนฺติ, วิชยติ, วิชยนฺติ, ปราชยติ, ปราชยนฺติฯ</p>


<p>กเมฺม กฺยมฺหิ ทีโฆ, น ตํ ชิตํ สาธุ ชิตํ, ยํ ชิตํ อวชียติฯ ตํ โข ชิตํ สาธุ ชิตํ, ยํ ชิตํ นาวชียติ ฯ</p>


<p>ณาปิมฺหิ ปุพฺพสฺสรโลโป วา, ชาเปติ, ชาปยติฯ โย น หนฺติ น ฆาเตติ, น ชินาติ น ชาปเย ฯ ชยาเปติ, ชยาปยติ, ชยาปียติ, ชยาปียนฺติ, ชยตุ, ชยนฺตุฯ</p>


<p>อีอาทิมฺหิ-อเชสิ, อเชสุํ, วิเชสิ, วิเชสุํ, อชยิ, อชยุํ, อชยิํสุ, วิชยิ, วิชยุํ, วิชยิํสุ, เชสฺสติ, วิเชสฺสติ, ปราเชสฺสติ, ชยิสฺสติ, วิชยิสฺสติ, ปราชยิสฺสติฯ</p>


<p>ฑี-เวหาสคติยํ, สกุโณ เฑติ, เฑนฺติ ฯ ปาสํ โอเฑฺฑติ, โอเฑฺฑนฺติฯ</p>


<p>นี-นเย , เนติ, เนนฺติ, วิเนติ, วิเนนฺติ, นยติ, นยนฺติ, วินยติ, วินยนฺติฯ</p>


<p>กเมฺม-นียติ, นียนฺติฯ</p>


<p>ทฺวิเตฺต-นิยฺยติ, นิยฺยนฺติ, นิยฺยเรฯ</p>


<p>ณาปิมฺหิ อายาเทสสฺส รโสฺส, นยาเปติ, นยาเปนฺติ, นยาปยติ, นยาปยนฺติฯ</p>


<p>กเมฺม-นยาปียติ, นยาปียนฺติฯ</p>


<p>อีอาทิมฺหิ-เนสิ, เนสุํ, วิเนสิ, วิเนสุํ, อาเนสิ, อาเนสุํ, อนยิ, นยิ, อนยิํสุ, นยิํสุ, อานยิ, อานยิํสุ, วินยิ, วินยิํสุฯ</p>


<p>สฺสตฺยาทิมฺหิ-เนสฺสติ, เนสฺสนฺติ, นยิสฺสติ, นยิสฺสนฺติฯ</p>


<p>ภี-ภเย, เภติฯ มา เภถ กิํ โสจถ โมทถโวฺห , วิเภมิ เอตํ อสาธุํ, อุคฺคเตโช หิ พฺราหฺมโณ ฯ ภายติ, ภายนฺติฯ</p>


<p>การิเต มหาวุตฺตินา สาคโม วา, ภีเสติ, ภีสยติ, ภีสาเปติ, ภีสาปยติฯ ภิกฺขุํ ภีเสยฺย วา ภีสาเปยฺย วา ฯ</p>


<p>สี-สเย, เสติ, เสนฺติ, อติเสติ, อติเสนฺติ, สยติ, สยนฺติฯ</p>


<p>กเมฺม-อติสียติ, อติสียนฺติฯ</p>


<p>ณาปิมฺหิ รโสฺส, สยาเปติ, สยาปยติฯ</p>


<p>ณิมฺหิ-สาเยติ, สายยติ, สาเยสุํ ทีนมานสา ฯ</p>


<p>มฺหิ-หาเส , อุเมฺหติ, อุมฺหยติ, วิเมฺหติ, วิมฺหยติ, น นํ อุมฺหยเต ทิสฺวา, น จ นํ ปฎินนฺทติ ฯ</p>


<p>กเมฺม-อุมฺหียติ, วิมฺหียติฯ</p>


<p>การิเต ปุพฺพสฺสรโลโป, สเจ มํ นาคนาสูรู, อุมฺหาเยยฺย ปภาวตีฯ สเจ มํ นาคนาสูรู, ปมฺหาเยยฺย ปภาวตี ฯ</p>

</p>


<h3>อุวณฺณนฺตธาตุรูป</h3>
<p>จุ-จวเน, ชุ-สีฆคมเน, ถุ-อภิตฺถวเน, ทุ-คติยํ อุปตาเป จ, ภู-สตฺตายํ, ยุ-มิสฺสเน คติยญฺจ, รุ-สเทฺท, พฺรู-วิยตฺติยํ วาจายํ, สุ-สนฺทเน ชนเน จ, สู-ปสวเน, หุ-ทาเน ภกฺขเน ปูชายํ สตฺติยญฺจ, หู-สตฺตายํฯ</p>


<p>ตฺยาทฺยุปฺปตฺติ, ‘กตฺตริ โล’ติ ลปจฺจโย, อุวณฺณสฺส อวาเทโส, ‘ทีโฆ สรสฺสา’ติ สกมฺมิกธาตูนํ กฺยมฺหิ ทีโฆฯ</p>


<p>จุ-จวเน, จวติ, จวนฺติฯ</p>


<p>ณิมฺหิ-จาเวติ, จาวยติฯ</p>


<p>ชุ-สีฆคมเน, ชวติ, ชวนฺติฯ</p>


<p>ถุ-อภิตฺถวเน, อภิตฺถวติ, อภิตฺถวนฺติฯ</p>


<p>‘พหุล’นฺติ อธิกตตฺตา กฺยมฺหิ กฺวจิ วุทฺธิ, อวาเทโส, อภิตฺถวียติ, อภิตฺถวียนฺติ, อภิตฺถวิยฺยติ, อภิตฺถวิยฺยนฺติฯ</p>


<p>ทุ-อุปตาเป, อุปทฺทวติ, อุปทฺทวนฺติฯ</p>


<p>ภู-สตฺตายํ, สโมฺภติ, สมฺภวติฯ</p>


<p>ยุ-คติยํ , ยวติฯ</p>


<p>รุ-สเทฺท, รวติ, รวนฺติ, วิรวติ, วิรวนฺติฯ</p>


<p>พฺรู-วิยตฺติยํ วาจายํ –</p>


<p> ฯ</p>


<p>พฺยญฺชเน ปเร พฺรูสฺส โอ น โหติฯ</p>


<p>พฺรูติฯ</p>


<p>  ฯ</p>


<p>พฺรูโต ติสฺส อาทิมฺหิ อีอุ โหติฯ อีมฺหิ ปุพฺพโลโปฯ</p>


<p>พฺรวีติฯ</p>


<p>  ฯ</p>


<p>อิวณฺณุ’วณฺณนฺตานํ ธาตูนํ กฺวจิ อิยง, อุวง โหนฺติ สเรฯ</p>


<p>พฺรุวนฺติ, พฺรุนฺติ วาฯ ‘‘อชานนฺตา โน ปพฺรุนฺตี’’ติ ปาฬิฯ พฺรูสิ, พฺรูถ, พฺรูมิ, พฺรูมฯ</p>


<p>  ฯ</p>


<p>ติ, อนฺตีสุ พฺรูสฺส อาห โหติ, เตสญฺจ ฎ, ฎู โหนฺติฯ</p>


<p>โส อาห, เต อาหุฯ</p>


<p>อตฺริมา ปาฬี-นิพฺพานํ ภควา อาห, สพฺพคนฺถปโมจนํ, อาห เตสญฺจ โย นิโรโธ , ยํ ปเร สุขโต อาหุ, ตทริยา อาหุ ทุกฺขโตฯ ยํ ปเร ทุกฺขโต อาหุ, ตทริยา สุขโต วิทู ฯ ตตฺถ ‘อาหา’ติ กเถติฯ ‘อาหู’ติ กเถนฺติฯ</p>


<p>พฺรูตุ , พฺรูวนฺตุ, พฺรูหิ มงฺคลมุตฺตมํ , พฺรูถ, พฺรูมิ, พฺรูมฯ</p>


<p>เอยฺยาทิมฺหิ-พฺรูสฺส อุวง โหติ, พฺรุเวยฺย, พฺรุเวยฺยุํฯ</p>


<p>อีอาทิมฺหิ สเร ปเร พฺรูสฺส โอตฺตํ, โอสฺส จ อวาเทโส, อพฺรวิ, อพฺรวุํ, อพฺรวิํสุฯ</p>


<p>อุวาเทเส-อพฺรุวิ, อพฺรุวุํ, อพฺรุวิํสุฯ</p>


<p>ปโรกฺขมฺหิ –</p>


<p>  ฯ</p>


<p>ออาทีสุ พฺรูสฺส อาห ภวติฯ</p>


<p>โส อาห, เต อาหุฯ</p>


<p>  ฯ</p>


<p>อาหาเทสมฺหา ปรสฺส อุวจนสฺส อํสุ โหติ วาฯ</p>


<p>เต อาหํสุ, สจฺจํ กิเรวมาหํสุ, นรา เอกจฺจิยา อิธ ฯ</p>


<p>สุ-สนฺทเน, นที สวติ, สวนฺติ, อาภวคฺคา สวนฺติฯ</p>


<p>สู-ปสวเน, ปุญฺญํ ปสวติ , ปสวนฺติฯ</p>


<p>หุ-ปูชายํ, ‘ปโรกฺขายญฺจา’ติ ทฺวิตฺตํ, ‘กวคฺคหานํ จวคฺคชา’ติ หสฺส โช, ชุโหติ, ชุโหนฺติฯ</p>


<p>กเมฺม-เตน อคฺคิ หูยเตฯ</p>


<p>ณิมฺหิ-ชุหาเวติ, ชุหาวยติฯ</p>


<p>ณาปิมฺหิ-ชุหาเปติ, ชุหาปยติฯ</p>


<p>หุ-สตฺติยํ, ปโหติ, สมฺปโหติ, ปโหนฺติ, สมฺปโหนฺติฯ</p>


<p>หู-สตฺตายํ , โหติ, โหนฺติ, โหตุ, โหนฺตุฯ</p>


<p>เอยฺยาทิมฺหิ- ‘ยุวณฺณานมิยงอุวง สเร’ติ ธาตฺวนฺตสฺส อุวาเทโส, หุเวยฺย, หุเวยฺยุํฯ</p>


<p>อาอาทิมฺหิ-โส อหุวาฯ วณฺณคนฺธผลูเปโต, อโมฺพยํ อหุวา ปุเร ฯ อหุวา เต ปุเร สขา , เต อหุวู, ตฺวํ อหุโว, ตุเมฺห อหุวตฺถ , ฌายถ ภิกฺขเว มา ปมาทาตฺถ, มา ปจฺฉา วิปฺปฎิสาริโน อหุวตฺถ, อหุว, อหุวํ วา, อหุวมฺหาฯ ‘‘อกรมฺหส เต กิจฺจํ, ยํ พลํ อหุวมฺหเส ฯ อหุวเมฺหว มยํ ปุเพฺพ, น นาหุวมฺหา’’ติ  ปาฬิโยฯ</p>


<p>อีอาทิมฺหิ สาคโม, อโหสิ, ปาตุรโหสิฯ</p>


<p>มหาวุตฺตินา อีโลโป รโสฺส จฯ อหุเทว ภยํ อหุ ฉมฺภิตตฺตํฯ อหุเทว กุกฺกุจฺจํ, อหุ วิปฺปฎิสาโร ฯ อาทีนโว ปาตุรหุ , ทิโพฺพ รโถ ปาตุรหุฯ</p>


<p>  ฯ</p>


<p>หูโต ญุํวจนสฺส เรสุํ โหติฯ สุตฺตวิภเตฺตน มฺหาสฺส เรสุมฺหา จฯ ‘รานุพเนฺธนฺตสราทิสฺสา’ติ ธาตฺวนฺตโลโปฯ</p>


<p>เต ปุเพฺพ อเหสุํฯ อุวาเทเส อหุวุํ, ปุพฺพสฺสรโลเป อหุํฯ</p>


<p>อตฺริมา ปาฬี- สพฺพมฺหิ ตํ อรญฺญมฺหิ, ยาวเนฺตตฺถ ทิชา อหุํ ฯ กูฎาคารสหสฺสานิ, สพฺพโสณฺณมยา อหุํ ฯ</p>


<p>โอสฺส  สิ, อิตฺถ, โตฺถฯ ตฺวํ อโหสิ, อหุวิ, อหุวิตฺถ, อหุวิโตฺถฯ</p>


<p>มหาวุตฺตินา โอโลโป รโสฺส, มา โภติ กุปิตา อหุ , มาหุ ปจฺฉานุตาปินี , อโหสิํ นุ โข อหํ อตีตมทฺธานํ, น นุ โข อโหสิํ, กินฺนุ โข อโหสิํ, กถํ นุ โข อโหสิํ , อหํ อหุวิํ, มยํ อโหสิมฺหา, อโหสิมฺห วาฯ อเหสุมฺหา นุ โข มยํ อตีตมทฺธานํ, น นุ โข อเหสุมฺหา, กินฺนุ โข อเหสุมฺหา, กถํ นุ โข อเหสุมฺหา ฯ มยํ ปุเพฺพ อหุวิมฺหา, อหุมฺหา วาฯ ‘‘มยํ ปุเพฺพ ทานปติโน อหุมฺหา’’ติ  ปาฬิฯ</p>


<p>รสฺสเตฺต-อหุมฺหฯ</p>


<p>มหาวุตฺตินา มฺหาสฺส อุญฺจฯ ‘‘ปญฺจสตา มยํ สพฺพา, ตาวติํสุปคา อหุ’’นฺติ ปาฬิฯ</p>


<p>ปรฉเกฺก อสฺส อํ, อหํ ปุเพฺพ อหุวํ, อหุว วาฯ</p>


<p>‘ปโร กฺวจี’ติ ปรโลโป, อหุํฯ</p>


<p>อตฺริมา ปาฬี- ‘‘อหํ เกวฎฺฎคามสฺมิํ, อหุํ เกวฎฺฎทารโก , จกฺกวตฺตี อหุํ ราชา, ชมฺพุมณฺฑสฺส อิสฺสโรฯ สตฺตกฺขตฺตุํ มหาพฺรหฺมา, วสวตฺตี ตทา อหุํฯ มุทฺธาภิสิโตฺต ขตฺติโย, มนุสฺสาธิปตี อหุ’’นฺติฯ มยํ อหุวิเมฺหฯ</p>


<p>สฺสตฺยาทิมฺหิ –</p>


<p>  ฯ</p>


<p>สฺสตฺยาทิมฺหิ หูธาตุสฺส เห จ โหหิ จ โหหิ จ โหนฺติฯ</p>


<p>เหสฺสติ , เหสฺสนฺติ, เหหิสฺสติ, เหหิสฺสนฺติ, โหหิสฺสติ, โหหิสฺสนฺติฯ พุโทฺธ เหสฺสํ สเทวเก , อนาคตมฺหิ อทฺธาเน, เหสฺสาม สมฺมุขา อิมํ ฯ</p>


<p>  ฯ</p>


<p>เอเตหิ อาเทเสหิ สฺสสฺส โลโป โหติ วาฯ สุตฺตวิภเตฺตน อเญฺญหิปิ สฺสโลโปฯ</p>


<p>สกฺขิสิ ตฺวํ กุณฺฑลินิ, มญฺญิสิ ขตฺตพนฺธุนิ ฯ น หิ สกฺขินฺติ เฉตฺตุํ , อธโมฺม หญฺญิติ ธมฺมมชฺช , พฺรหฺมทโตฺต ปลายิติ อิจฺจาทิฯ</p>


<p>เหหิติ, เหหินฺติ, โหหิติ, โหหินฺติฯ</p>


<p>อตฺริมา ปาฬี-ปิโย จ เม เหหิติ มาลภารี, อหญฺจ นํ มาลินี อชฺฌุเปสฺสํ , ติโลทโน เหหิติ สาธุปโกฺก ฯ โทโส เปมญฺจ เหหิติ ฯ มม ตฺวํ เหหิสิ ภริยา ฯ ตโต สุขี โหหิสิ วีตราโคฯ ขิปฺปํ โหหิสิ อนาสโว  อิจฺจาทิฯ</p>

</p>


<h3>เอทนฺตธาตุรูป</h3>
<p>เอ-อาคติยํ คติยญฺจ, เก-สเทฺท, เข-ขาทนุ’ปฎฺฐาเนสุ, เค-สเทฺท, อปปุพฺพ เจ-ปูชายํ, เฌ-จินฺตายํ ทาห’ชฺฌาเนสุ จ, เต-ปาลเน, เถ-สทฺท, สงฺฆาเตสุ, เท-สุทฺธิ, นิทฺทาสุ, เป-วุทฺธิยํ , เภ-ภเย, เล-เฉทเน, เว-คติยํ ตนฺตสนฺตาเน จ, เส-อนฺตกฺริยายํ, หเร-ลชฺชายํ, คิเล-กิลมเน, ปเล-คติยํ, มิเล-หานิยํฯ</p>


<p>ณานุพนฺธปจฺจเยน วินา เยสํ ธาตูนํ อายาเทโส ลพฺภติ, เต เอทนฺตา นามฯ มหาวุตฺตินา ยโลเป สติ อาทเนฺตหิ สมานรูปํ, อาทนฺตานญฺจ ยาคเม สติ เอทเนฺตหิ สมานรูปํ, ตสฺมา อาทนฺต, เอทนฺตา เยภุเยฺยน สมานรูปา ภวนฺติฯ</p>


<p>มหาวุตฺตินา เอทนฺตานํ ตฺยาทีสุ ตพฺพาทีสุ จ อายาเทโส, กฺวจิ ยโลโป, เอ-อาคติยํฯ อยํ โส สารถี เอติ , สเจ เอนฺติ มนุสฺสตฺตํ , ลกฺขณํ ปสฺส อายนฺตํ, มิคสงฺฆปุรกฺขตํ , โยค’มายนฺติ มจฺจุโน , อายามาวุโส , อายามานนฺท ฯ</p>


<p>เอตฺถ เอธาตุ อาคจฺฉ, คจฺฉามาติ อตฺถทฺวยํ วทติ, ยาธาตุวเสน อาคจฺฉ, ยามาติปิ อตฺถํ วทนฺติฯ</p>


<p>เอ-วุทฺธิยํ วา, ‘‘กาโย, อปาโย, อุปาโย, สมุทาโย’’ติอาทีสุ –</p>


<p>กุจฺฉิตา ธมฺมา อายนฺติ วฑฺฒนฺติ เอตฺถาติ กาโย, ‘อาโย’ติ วุจฺจติ วฑฺฒิ, ตโต อเปโต อปาโย, เตน อุเปโต อุปาโย, อวยวธมฺมา สมุเทนฺติ เอตฺถาติ สมุทาโย, ปริพฺยตฺตํ อายนฺติ เอเตนาติ ปริยาโยฯ</p>


<p>เก-สเทฺท, กายติฯ</p>


<p>กเมฺม-กิยฺยติฯ</p>


<p>เข-ขาทเน, ติณํ ขายติ, วิกฺขายติ, อุนฺทุรา ขายนฺติ, วิกฺขายนฺติฯ</p>


<p>เข-อุปฎฺฐาเน , ขายติ, ปกฺขายติ, อลกฺขี วิย ขายติฯ</p>


<p>เค-สเทฺท, คายติ, คายนฺติฯ</p>


<p>อปปุพฺพ เจ-ปูชายํ, อปจายติ, เย วุทฺธ’มปจายนฺติ ฯ</p>


<p>เฌ-จินฺตายํ, ฌายติ, ฌายนฺติ, ปชฺฌายติ, ปชฺฌายนฺติ, อภิชฺฌายติ, อภิชฺฌายนฺติฯ</p>


<p>เฌ-โอโลกเน, นิชฺฌายติ, นิชฺฌายนฺติ, อุปนิชฺฌายติ, อุปนิชฺฌายนฺติ, อุชฺฌายติ, อุชฺฌายนฺติฯ</p>


<p>เฌ-ทยฺหเน, ปทีโป ฌายติ, ปริชฺฌายติฯ</p>


<p>กเมฺม-ฌายียติฯ</p>


<p>ณาปิมฺหิ ยโลโป, กฎฺฐํ ฌาเปติ, ฌาเปนฺติ, ฌาปยติ, ฌาปยนฺติฯ</p>


<p>เฌ-อชฺฌยเน สํปุโพฺพ, มหาวุตฺตินา นิคฺคหีตสฺส ชาเทโส, สชฺฌายติ, สชฺฌายนฺติ, มนฺตํ สชฺฌายติฯ</p>


<p>เต-ปาลเน, ตายติ, ตายนฺติฯ</p>


<p>เถ-สทฺท, สงฺฆาเตสุ, ถายติฯ</p>


<p>เท-สุทฺธิยํ, โวทายติ, โวทายนฺติฯ</p>


<p>เท-โสปฺปเน, นิทฺทายติ, นิทฺทายนฺติฯ</p>


<p>เป-วุทฺธิยํ, อปฺปายติ, อปฺปายนฺติฯ</p>


<p>เภ-ภเย, ภายติ, ภายนฺติ, สเพฺพ ภายนฺติ มจฺจุโน , ภายสิ, สเจ ภายถ ทุกฺขสฺส , กินฺนุ โข อหํ ตสฺส สุขสฺส ภายามิ , นตํ ภายามิ อาวุโส, ภายาม ฯ</p>


<p>ณาปิมฺหิ-ภยาเปติ, ภายาเปติ, ภายาปยติฯ</p>


<p>อีอาทิมฺหิ-มา  ภายิ, มา โสจิ , มา จินฺตยิฯ</p>


<p>สฺสตฺยาทิมฺหิ-ภายิสฺสติ, ภายิสฺสนฺติฯ</p>


<p>เล-เฉทเน, ติณํ ลายติ, สาลิํ ลายติ, ลายนฺติฯ</p>


<p>เว-คติยํ, วาโต วายติ, วาตา วายนฺติฯ</p>


<p>เว-ตนฺตสนฺตาเน, ตนฺตํ วายติ, วายนฺติฯ</p>


<p>กเมฺม-วายียติ, ปุพฺพโลเป วียติ, วิยฺยติฯ</p>


<p>ณาปิมฺหิ-จีวรํ วายาเปติ , วายาเปนฺติฯ</p>


<p>เส-อนฺตกฺริยายํ, โอสายติ, ปริโยสายติ, อโชฺฌสายติฯ</p>


<p>กเมฺม-ปริโยสียติฯ</p>


<p>ณาปิมฺหิ-ปริโยสาเปติฯ</p>


<p> ฯ</p>


<p>ณิ, ณาปีนํ โลโป โหติ เตสุณิ, ณาปีสุ ปเรสุฯ</p>


<p>ภิกฺขุ อตฺตนา วิปฺปกตํ กุฎิํ ปเรหิ ปริโยสาเปติ ฯ เอตฺถ อกมฺมกตฺตา ธาตุสฺส ‘กุฎิ’นฺติ จ ‘ปเรหี’ติ จ เทฺว กมฺมานิ ทฺวิกฺขตฺตุํ ปวเตฺตหิ การิเตหิ สิชฺฌนฺติฯ</p>


<p>อเนกสฺสรเอทนฺตมฺปิ กิญฺจิ อิธ วุจฺจติฯ</p>


<p>หเร-ลชฺชายํ, หรายติ, หรายนฺติ, อฎฺฎิยามิ หรายามิ , หรายาม, หรายตีติ หิรี, มหาวุตฺตินา อุปนฺตสฺส อิตฺตํฯ</p>


<p>คิเล-รุชฺชเน, คิลายติ, ปิฎฺฐิ เม อาคิลายติ , คิลายนฺติฯ</p>


<p>ปเล-คติยํ , ปลายติ, ปลายนฺติฯ</p>


<p>มิเล-หานิยํ, มิลายติ, มิลายนฺติฯ</p>


<p>‘‘ฌานํ, อุชฺฌานํ, นิชฺฌานํ, ตาณํ, ปริตฺตาณํ, โวทานํ, นิทฺทานํ, คิลาโน, ปลาโต, มิลาตนฺติ’’อาทีสุ ยโลโปฯ</p>

</p>

</p>


<h3>พฺยญฺชนนฺตธาตุ</h3>
<h3>อวุทฺธิกรูป</h3>
<h3>ตุทาทิคณ</h3>
<p>อถ พฺยญฺชนนฺตธาตุรูปานิ วุจฺจเนฺตฯ ตานิ จ อวุทฺธิก, สวุทฺธิกวเสน ทุวิธานิ โหนฺติฯ ตตฺถ อวุทฺธิกานิ ตาว วุจฺจเนฺตฯ</p>


<p>ฯ</p>


<p>อิธ ธาตูนํ อนฺตสฺสโร อุจฺจารณโตฺถ, โส รูปวิธาเน นปฺปยุชฺชเตฯ</p>


<p>  ฯ</p>


<p>ตุทาทีหิ กานุพโนฺธ อปจฺจโย โหติฯ กานุพโนฺธ อวุทฺธิทีปนโตฺถฯ</p>


<p>ขิป-ขิปเน, ขิปติ, ปกฺขิปติ, อุกฺขิปติ, โอกฺขิปติ, นิกฺขิปติ, วิกฺขิปติ, ปฎิกฺขิปติ, สํขิปติฯ</p>


<p>กเมฺม-ขิปียติฯ</p>


<p>การิเต-ขิเปติ , ขิปยติ, ขิปาเปติ, ขิปาปยติ, เขเปติ, เขปยติ วา, อุทกํ เขเปติ, ตณฺหํ เขเปติ, ขยาเปตีติ อโตฺถฯ</p>


<p>คุห-สํวรเณ, คุหติ, นิคฺคุหติฯ</p>


<p>กเมฺม-คุหิยติฯ</p>


<p>การิเต คุสฺส ทีโฆ, คูเหติ, คูหยติ, คูหาเปติ, คูหาปยติฯ</p>


<p>กเมฺม-คูหาปียติฯ</p>


<p>ฆฎ-เจตายํ, ฆฎติฯ</p>


<p>กเมฺม-ฆฎียติฯ</p>


<p>การิเต-ฆเฎติ, ฆฎยติ, ฆฎาเปติ, ฆฎาปยติฯ</p>


<p>ตุท-พฺยธเน, พฺยธนํ วิชฺฌนํ, ตุทติ, วิตุทติฯ</p>


<p>อสฺส เอเตฺต-ตุเทติ, ตุเทนฺติฯ</p>


<p>กเมฺม-ตุทียติฯ</p>


<p>‘ตวคฺควรณานํ เย จวคฺคพยญา’ติ ทสฺส ชตฺตํฯ ‘วคฺคลเสหิ เต’ติ ยสฺส ปุพฺพรูปตฺตํ, ตุชฺชติฯ</p>


<p>การิเต-ตุเทติ, ตุทยติ, ตุทาเปติ, ตุทาปยติฯ</p>


<p>ทิสี-อุทฺทิสเน, อุทฺทิสนํ สรูปโต กถนํฯ อุทฺทิสติ, ปาติโมกฺขํ อุทฺทิสนฺติ , นิทฺทิสติ, นิทฺทิสนฺติ, อปทิสติ, อปทิสนฺติฯ</p>


<p>กเมฺม-อุทฺทิสียติ, อุทฺทิสียนฺติฯ</p>


<p>การิเต-อาจริโย สิสฺสํ ปาฬิธมฺมํ อุทฺทิสาเปติ, อุทฺทิสาปยติ, วาเจตีติ อโตฺถฯ ปาเฐสุ ปน สทฺวยมฺปิ ทิสฺสติฯ</p>


<p>นุท-ขิปเน , นุทติ, ปนุทติ, วิโนเทติ, ปฎิวิโนเทติ วาฯ</p>


<p>กเมฺม-ปนุทียติ, ปนุชฺชติฯ</p>


<p>การิเต-ปนุเทติ, ปนุทยติ, ปนุทาเปติ, ปนุทาปยติฯ</p>


<p>ปิส-สํจุเณฺณ, ปิสติฯ</p>


<p>กเมฺม-ปิสียติฯ</p>


<p>การิเต-ปิเสติ, ปิสยติ, ปิสาเปติ, ปิสาปยติฯ</p>


<p>ผุส-สมฺผเสฺส ปตฺติยญฺจ, ผุสติ, ผุสนฺติ ธีรา นิพฺพานํ , วชฺชํ นํ ผุเสยฺย ฯ</p>


<p>กเมฺม-ผุสียติฯ</p>


<p>การิเต-ผุเสติ, ผุสยติ, ผุสาเปติ, ผุสาปยติฯ</p>


<p>ลิข-เลขเน, ลิขติ, สลฺลิขติ, วิลิขติฯ</p>


<p>การิเต-ลิเขติ, สลฺลิเขติ, วิลิเขติฯ</p>


<p>วธ-หิํสายํ, วธติ, วเธติฯ</p>


<p>กเมฺม-วธียติฯ</p>


<p>ยมฺหิ ธสฺส ฌตฺตํ, ยสฺส ปุพฺพรูปํฯ ‘จตุตฺถทุติเยเสฺวสํ ตติยปฐมา’ติ ฌสฺส ตติยชตฺตํ, วชฺฌติ, วชฺฌนฺติ, วชฺฌเรฯ อิเม สตฺตา หญฺญนฺตุ วา วชฺฌนฺตุ วา ฯ</p>


<p>การิเต-วเธติ, วธยติ, วธาเปติ, วธาปยติ, สามิโก ปุริสํ มคฺคํ คเมติ, คมยติ, คมาเปติ, คมาปยติ อิจฺจาทีนิปิ อิธ วตฺตพฺพานิฯ</p>

</p>


<h3>สวุทฺธิกรูป</h3>
<p>อถ  สวุทฺธิกรูปานิ วุจฺจเนฺตฯ</p>


<p>อส-ภุวิ, อาส-นิวาเส อุปเวสเน จ, อิสุ-อิจฺฉา, กนฺตีสุ, กมุ-ปทคมเน, กุส-อโกฺกเส, คมุ-คติมฺหิ, ชรวโยหานิมฺหิ, ชน-ชนเน, มร-ปาณจาเค, ยมุ-อุปรเม, รุท-อสฺสุวิโมจเน กนฺทเน จ, รุห-ชนเน, ลภ-ลาเภ, วจ, วท-วิยตฺติยํ วาจายํ, วิท-ญาเณ, วส-นิวาเส, วิสปเวสเน, สท-คตฺยา’วสาเน, หน-หิํสายํ, หรหรเณฯ</p>


<p>ตฺยาทฺยุปฺปตฺติ, กตฺตริ โล, อส-ภุวิ, สตฺตายนฺติ อโตฺถฯ</p>


<p>  ฯ</p>


<p>อตฺถิโต ปรสฺสติ, ตูนํ ตสฺส โถ โหติฯ</p>


<p>‘ปรรูปมยกาเร พฺยญฺชเน’ติ สุเตฺตน พฺยญฺชเน ปเร ธาตฺวนฺตสฺส ปรรูปตฺตํ, ‘จตุตฺถทุติเยเสฺวสํ ตติยปฐมา’ติ สุเตฺตน ปรรูปสฺส ทุติยสฺส ปฐมตฺตํฯ</p>


<p>ธนํ เม อตฺถิฯ</p>


<p>เอตฺถ จ ‘‘อตฺถิ ตฺวํ เอตรหิ, น ตฺวํ นตฺถิ, อตฺถิ อหํ เอตรหิ, นาหํ นตฺถิ, ปุตฺตา มตฺถิ ธนา มตฺถิ , อตฺถิ อิมสฺมิํ กาเย เกสา’’ติ  อาทีสุ อตฺถิสโทฺท อาขฺยาตปฎิรูปโก กตฺตุวาจโก นิปาโตฯ</p>


<p>‘‘อตฺถีติ โข กจฺจายน อยเมโก อโนฺต, นตฺถีติ ทุติโย อโนฺต’’ติ  จ ‘‘อตฺถิปจฺจโย, นตฺถิปจฺจโย’’ติ  จ เอวมาทีสุ นามปฎิรูปโกฯ ตถา นตฺถิสโทฺทฯ</p>


<p>ตุมฺหิ-วิปสฺสิสฺส  จ นมตฺถุ , นโม เต พุทฺธ วีรตฺถุ , เอตฺถ จ ‘‘ธิรตฺถุมํ ปูติกาย’’นฺติ อาทีสุ อตฺถุสโทฺท นิปาโตฯ</p>


<p>  ฯ</p>


<p>นฺต, มาน, อนฺติ, อนฺตุ, อิยา, อิยุํสุ อตฺถิสฺส อาทิโลโป โหติฯ</p>


<p>สนฺติ, สนฺตุฯ</p>


<p>  ฯ</p>


<p>อตฺถิสฺส อฎ โหติ สิ, หีสุฯ</p>


<p>มนุโสฺสสิ , ปุริโสสิ ฯ หิมฺหิ ทีโฆ, ตฺวํ ปณฺฑิโต อาหิ, ภวาหีติ อโตฺถฯ ตวิภตฺตีสุ ธาตฺวนฺตสฺส ปรรูปํ, ตุเมฺห อตฺถ, กจฺจิตฺถ ปริสุทฺธา ฯ ตฺวาทิมฺหิ-มา ปมาทตฺถ , ตุเมฺห สมคฺคา อตฺถฯ</p>


<p>  ฯ</p>


<p>อตฺถิโต ปเรสํ มิ, มานํ มฺหิ, มฺหา โหนฺติ วา, อตฺถิสฺส จ อฎ โหติฯ</p>


<p>อหํ ปสโนฺนมฺหิ, มยํ ปสนฺนามฺหฯ</p>


<p>ตฺวาทิมฺหิ-อหํ อิมินา ปุเญฺญน อนาคเต ปญฺญวา อมฺหิ, มยํ ปญฺญวโนฺต อมฺหฯ</p>


<p>  ฯ</p>


<p>เอเตสุ  มิ, เมสุ อตฺถิสฺส สสฺส โส โหติฯ ปรรูปนิเสธนตฺถมิทํ สุตฺตํฯ</p>


<p>อหํ ปณฺฑิโต อสฺมิ, มยํ ปณฺฑิตา อสฺมฯ</p>


<p>ตฺวาทิมฺหิ-อหํ อนาคเต ปญฺญวา อสฺมิ, มยํ ปญฺญวโนฺต อสฺมฯ</p>


<p>เอยฺยาทิมฺหิ –</p>


<p>  ฯ</p>


<p>‘อตฺถี’ติ ธาตุนิเทฺทโส ติ-กาโร, อตฺถิโต ปเรสํ เอยฺยาทีนํ ฉนฺนํ สาทโย โหนฺติฯ</p>


<p>เอวมสฺส วจนีโย , เอวมสฺสุ วจนียา , ตฺวํ อสฺสสิ, ตุเมฺห อสฺสถ, อหํ อสฺสํ, มยํ อสฺสามฯ</p>


<p>อสฺสุนิปาโตปิ พหุํ ทิสฺสติ, ตยสฺสุ ธมฺมา ชหิตา ภวนฺติ , เกนสฺสุ ตรตี โอฆํ, เกนสฺสุ ตรติ อณฺณวํ ฯ ‘‘กิํสุ เฉตฺวา สุขํ เสติ, กิํสุ เฉตฺวา น โสจตี’’ติ  เอตฺถ นิคฺคหีตมฺหา สํโยคาทิโลโปฯ</p>


<p>  ฯ</p>


<p>อตฺถิโต เอยฺยาทีสุ อาทิมฺหิ ทฺวินฺนํ อิยา, อิยุํ โหนฺติฯ ‘นฺตมานนฺตนฺติยิยุํสู…’ติอาทิโลโปฯ</p>


<p>โส  สิยา, เต สิยุํ, เอเต เทฺว นิปาตาปิ โหนฺติฯ ‘‘เวทนากฺขโนฺธ สิยา กุสโล, สิยา อกุสโล, สิยา อพฺยากโต’’ติ  อาทีสุ เอกโจฺจติ อโตฺถฯ</p>


<p>‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย เหตุปจฺจยา’’ติ  อาทีสุ กินฺนูติ อโตฺถฯ</p>


<p>‘‘ทฺวาทสากุสลา สิยุ’’นฺติ  อาทีสุ ภวนฺตีติ อโตฺถฯ</p>


<p>มหาวุตฺตินา เอยฺยุํ, เอยฺยมิเจฺจเตสํ อิยํสุ, อิยํ โหนฺติ, อาทิโลโป, สิยํสุ เทฺว ภิกฺขู อภิธเมฺม นานาวาทา , เอวํรูโป สิยํ อหํ อนาคตมทฺธานํ, เอวํเวทโน สิยํ, เอวํสโญฺญ สิยํ ฯ</p>


<p>อชฺชตฺตนิมฺหิ –</p>


<p>  ฯ</p>


<p>อตฺถิสฺส ทีโฆ โหติ อีอาทีสุฯ</p>


<p>โส อาสิ, เต อาสุํ, อาสิํสุ, ตฺวํ อาสิ, ตุเมฺห อาสิตฺถ, อหํ อาสิํฯ ตตฺราปาสิํ เอวํวโณฺณ ฯ มยํ อาสิมฺห, อาสิมฺหาฯ</p>


<p>  ฯ</p>


<p>ออาทิปโรกฺขายญฺจ อาอาทิหิยฺยตฺตนิยญฺจ สฺสาทีสุ ภวิสฺสนฺติ, กาลาติปตฺตีสุ จ อตฺถิสฺส ภู โหติฯ อิทญฺจ สุตฺตํ อตฺถิสฺส เอตาสํ วิภตฺตีนมฺปิ สาธารณกรณตฺถํฯ รูปมฺปิ ภูรูปเมวฯ</p>


<p>โส  พภูว, เต พภูวุ, โส อภวา, เต อภวู, โส ภวิสฺสติ, เต ภวิสฺสนฺติ, โส อภวิสฺสา, เต อภวิสฺสํสุ อิจฺจาทิฯ</p>


<p>  ฯ</p>


<p>ตฺยาทิวชฺชิเตสุ นฺตวชฺชิเตสุ จ ปจฺจเยสุ อตฺถิสฺส ภู โหติฯ เอเตน ตฺยาทิ, ตฺวาทิ, เอยฺยาทิ, อีอาทิสงฺขาตาสุ จตูสุ วิภตฺตีสุ นฺตปจฺจเย จ อตฺถิสฺส ภูอาเทโส นตฺถิ, เสสาสุ จตูสุ วิภตฺตีสุ จ นฺตวชฺชิเตสุ ตพฺพาทีสุ จ อตฺถิสฺส ภูอาเทโส ลพฺภตีติ เวทิตโพฺพฯ</p>


<p>อาส-อุปเวสเนฯ คุรุํ อุปาสติ, ปยิรุปาสติ, อุปาสนฺติ, ปยิรุปาสนฺติฯ</p>


<p>กเมฺม-อุปาสียติ, ปยิรุปาสียติฯ</p>


<p>การิเต-มาตา ปุตฺตํ คุรุํ อุปาเสติ, ปยิรุปาเสติ, อุปาสยติ, ปยิรุปาสยติฯ</p>


<p>อีอาทิมฺหิ-อุปาสิ, ปยิรุปาสิ, อุปาสิํสุ, ปยิรุปาสิํสุ, อุปาสุํ, ปยิรุปาสุํฯ</p>


<p>อาส-นิวาเสฯ</p>


<p>  ฯ</p>


<p>คมุ, ยมุ, อิสุ, อาส, ทิสานํ อโนฺต พฺยญฺชโน งานุพโนฺธ โจฺฉ โหติ วา นฺต, มาน, ตฺยาทีสุฯ</p>


<p>คจฺฉโนฺต, นิยจฺฉโนฺต, อิจฺฉโนฺต, อจฺฉโนฺต, ทิจฺฉโนฺตติ อิมินา ตฺยาทีสุ อาสสฺส โจฺฉ, อจฺฉติ, อจฺฉนฺติ, โส อจฺฉิ, เต อจฺฉิํสุฯ</p>


<p>อิสุ-เอสนายํ ฯ</p>


<p>  ฯ</p>


<p>อนฺตสฺส สมีเป ปวตฺตตีติ อุปโนฺต, พฺยญฺชนนฺตธาตูนํ ปุพฺพสฺสโร ‘อุปโนฺต’ติ วุจฺจติ, ลหุภูตสฺส อุปนฺตภูตสฺส จ อิวณฺณุ’วณฺณสฺส เอ, โอวุทฺธี โหนฺติฯ</p>


<p>อิร-กมฺปเน, เอรติ, โมทติฯ</p>


<p>ลหุสฺสาติ กิํ? ชีวติ, ธูปติ, อิกฺขติ, สุกฺขติฯ</p>


<p>อุปนฺตสฺสาติ กิํ? สิญฺจติ, ภุญฺชติ, นิคฺคหีตาคเมน พฺยวหิตตฺตา อุปโนฺต น โหติฯ</p>


<p>อิวณฺณุวณฺณสฺสาเตฺววํ? ปจติ, วทติฯ</p>


<p>อิมินา อิสฺส เอวุทฺธิ โหติ, เอสติ, อเนฺวสติ, ปริเยสติฯ</p>


<p>อธิปุโพฺพ อิสุ-อายาจเน, อเชฺฌสติฯ</p>


<p>กเมฺม-เอสียติ, ปริเยสียติ, อเนฺวสียติ, อเชฺฌสียติฯ</p>


<p>การิเต-เอเสติ, เอสยติ, เอสาเปติ, เอสาปยติฯ</p>


<p>อิสุ-อิจฺฉายํ, จฺฉาเทโส, อิจฺฉติ, อิจฺฉนฺติ, สมฺปฎิจฺฉติ, สมฺปฎิจฺฉนฺติฯ</p>


<p>กเมฺม-อิจฺฉียติฯ</p>


<p>การิเต-อิจฺฉาเปติ, อิจฺฉาปยติ, สมฺปฎิจฺฉาเปติ, สมฺปฎิจฺฉาปยติฯ</p>


<p>กเมฺม-อิจฺฉาปียติ, อิจฺฉาปยียติ, โส อิจฺฉิ, เต อิจฺฉิํสุ, อิจฺฉิสฺสติ, อิจฺฉิสฺสนฺติฯ</p>


<p>กมุ-วิชฺฌเน, คมฺภีเรสุ ฐาเนสุ ญาณํ กมติ, น สตฺถํ กมติ, น วิสํ กมติ, น อคฺคิ กมติ , น วิชฺฌตีติ อโตฺถฯ</p>


<p>กมุ-ปทคมเน , ปกฺกมติ, อปกฺกมติ, อุปกฺกมติ, วิกฺกมติ, อภิกฺกมติ, ปฎิกฺกมติ, อติกฺกมติ, สงฺกมติ, โอกฺกมติฯ</p>


<p>  ฯ</p>


<p>นิมฺหา ปรสฺส กมสฺส กสฺส โข โหติฯ ‘อาทิสฺสา’ติ สเงฺกตตฺตา กสฺสาติ ญายติฯ</p>


<p>นิกฺขมติ, นิกฺขมนฺติฯ</p>


<p>การิเต –</p>


<p>  ฯ</p>


<p>พฺยญฺชนนฺตสฺส ธาตุสฺส อาทิมฺหิ อ-การสฺส อาวุทฺธิ โหติ ณานุพเนฺธ ปจฺจเยฯ ‘พหุล’นฺติ อธิกตตฺตา ณาปิมฺหิ อาวุทฺธิ นตฺถิฯ</p>


<p>ปกฺกาเมติ, ปกฺกามยติ, นิกฺขาเมติ, นิกฺขามยติ, นิกฺขมาเปติ, นิกฺขมาปยติฯ</p>


<p>อีอาทิมฺหิ มหาวุตฺตินา อาทิทีโฆ วา โหติ, โส ปกฺกมิ, ปกฺกามิ, อิทํ วตฺวาน ปกฺกามิ, มทฺที สพฺพงฺคโสภณา , ปกฺกมุํ, ปกฺกามุํ, สโมฺมทมานา ปกฺกามุํ, อญฺญมญฺญํ ปิยํ วทา , ปกฺกมิํสุ, ปกฺกามิํสุ, ปกฺกมํสุ, ปกฺกามํสุ, ปกฺกมิสฺสติ, ปกฺกมิสฺสนฺติ, ปกฺกมิสฺสเรฯ</p>


<p>อาปุโพฺพ กุส-อโกฺกเส, ลหุปนฺตตฺตา วุทฺธิ, อโกฺกสติ, อโกฺกสนฺติฯ ปปุโพฺพ อามนฺตเน, ปโกฺกสติ, ปโกฺกสนฺติฯ วิปุโพฺพ อุจฺจสเทฺท, วิโกฺกสติ, วิโกฺกสนฺติฯ ปฎิปุโพฺพ นีวารเณ, ปฎิโกฺกสติ, ปฎิโกฺกสนฺติฯ</p>


<p>อีอาทิมฺหิ  –</p>


<p>  ฯ</p>


<p>กุสโต รุหโต จ ปรสฺส อีสฺส จฺฉิ โหติฯ</p>


<p>อโกฺกจฺฉิ มํ อวธิ มํ , อิทญฺจ รูปํ กุธ, กุปธาตูหิปิ สาเธนฺติ, เอวํ สติ ‘‘อโกฺกจฺฉิ เม’’ติ ปาโฐ สิยาฯ อโกฺกสิ, อโกฺกสิํสุฯ</p>


<p>คมุ คติมฺหิ, กตฺตริ โล, ‘อูลเสฺส’ติ ลสฺส เอตฺตํ, คเมติ, คเมนฺติฯ อวปุโพฺพ ญาเณ, อวคเมติ, อวคเมนฺติ, อธิปุโพฺพ ญาเณ ลาเภ จ, อธิคเมติ, อธิคเมนฺติฯ วิปุโพฺพ วิคเม, วิคเมติ, วิคเมนฺติฯ</p>


<p>กเมฺม-คมียติ, คมิยติ, คมิยฺยติฯ</p>


<p>ปุพฺพรูปเตฺต-คมฺมติ, คมฺมนฺติ, อธิคมฺมติ, อธิคมฺมนฺติ, อธิคมฺมเร, อธิคมฺมเต, อธิคมฺมเนฺต, อธิคมฺมเรฯ</p>


<p>การิเต วุทฺธิ นตฺถิ, คเมติ, คมยติ, คมาเปติ, คมาปยติฯ</p>


<p>กเมฺม-คมยียติ, คมยียนฺติ, คมาปียติ, คมาปียนฺติฯ</p>


<p>หิยฺยตฺตนิมฺหิ-โส อคมา, คมา, เต อคมู, คมู, ตฺวํ อคโม, อคม, อคมิ, ตุเมฺห อคมุตฺถ, อหํ อคมิํ, คมิํ, มยํ อคมมฺหา, คมมฺหา, อคมุมฺหา, คมุมฺหา, โส อคมตฺถ, เต อคมตฺถุํ, ตฺวํ อคมเส, ตุเมฺห อคมวฺหํ, อหํ อคมํ, มยํ อคมมฺหเสฯ</p>


<p>อชฺฌตฺตนิมฺหิ อีอาทีสุ อิการาคโม, โส อคมี, คมีฯ</p>


<p>รสฺสเตฺต-อคมิ, คมิฯ</p>


<p>มหาวุตฺตินา  อากาเรน สห สาคโม, โส อคมาสิ, คามํ อคมาสิ, นครํ อคมาสิฯ</p>


<p>‘เอยฺยาถเสฺส’อิจฺจาทินา อีสฺส โตฺถ, โส คามํ อคมิโตฺถ, คมิโตฺถ, เต อคมุํ, คมุํฯ</p>


<p>‘อุํสฺสิํสฺวํสู’ติ อิํสุ, อํสุ, เต อคมิํสุ, คมิํสุ, อคมํสุ, คมํสุ, ตฺวํ อคโม, คโมฯ</p>


<p>‘โอสฺส อ อิ ตฺถ โตฺถ’ ‘สี’ติ สุตฺตานิ, ตฺวํ อคม, คม, อคมิ, คมิ, อคมิตฺถ, คมิตฺถ, อคมิโตฺถ, คมิโตฺถ, อคมาสิ, คมาสิ, ตุเมฺห อคมิตฺถฯ</p>


<p>‘มฺหาตฺถานมุอุ’อิติ อุตฺตํ, ตุเมฺห อคมุตฺถ, คมุตฺถ, อหํ อคมิํ, คมิํ, อคมาสิํ, คมาสิํ, มยํ อคมิมฺหา, คมิมฺหาฯ</p>


<p>รสฺสเตฺต-อคมิมฺห, คมิมฺห, อคมุมฺหา, คมุมฺหา, อคมุมฺห, คมุมฺห, อคมาสิมฺหา, คมาสิมฺหา, อคมาสิมฺห, คมาสิมฺหฯ</p>


<p>ปรฉเกฺก-โส อคมา, คมาฯ</p>


<p>รสฺสเตฺต-อคม, คมฯ</p>


<p>‘เอยฺยาถเสฺส’อิจฺจาทินา ตฺถเตฺต-โส อคมิตฺถ, คมิตฺถ, เต อคมู, คมูฯ</p>


<p>รสฺสเตฺต-อคมุ, คมุ, ตฺวํ อคมิเส, คมิเส, ตุเมฺห อคมิวฺหํ, คมิวฺหํ, อหํ อคม, คม, อคมํ, คมํ วา, อคมิเมฺห, คมิเมฺหฯ</p>


<p>กเมฺม-อคมียิ, อคมฺมิ, อคมียิโตฺถ, อคมฺมิโตฺถ, อคมียุํ, คมียุํ, อคมียิํสุ, คมียิํสุ, อคมฺมุํ, คมฺมุํ, อคมฺมิํสุ, คมฺมิํสุฯ</p>


<p>ปรฉเกฺก-อคมียิตฺถ, คมียิตฺถ, อคมฺมิตฺถ, คมฺมิตฺถฯ</p>


<p>การิเต-อคมาปยิ, คมาปยิ, อคมาเปสิ, คมาเปสิ, อคมาปยุํ, คมาปยุํ, อคมาปยิํสุ, คมาปยิํสุฯ</p>


<p>  ฯ</p>


<p>อาอาทิมฺหิ  อีอาทิมฺหิ จ คมิสฺส มสฺส อา โหติฯ สรโลโปฯ</p>


<p>โส อคา, เต อคู, ตฺวํ อโค, ตุเมฺห อคุตฺถ, อหํ อคํ, มยํ อคุมฺหาฯ</p>


<p>อีอาทิมฺหิ อีสรโลโป, อคา เทวาน สนฺติเก , วายโส อนุปริยคา ฯ</p>


<p>อาปุโพฺพ อาคมเน, อนวฺหิโต ตโต อาคา , โสปา’คา สมิติํ วนํ ฯ</p>


<p>อธิปุโพฺพ ปฎิลาเภ, อชฺฌคา อมตํ สนฺติํ , ตณฺหานํ ขยมชฺฌคา ฯ</p>


<p>อติปุโพฺพ อุปาธิปุโพฺพ จ ติติกฺกเม, นกฺขตฺตํ ปฎิมาเนนฺตํ, อโตฺถ พาลํ อุปชฺฌคา ฯ ขโณ เว มา อุปชฺฌคาฯ</p>


<p>เอตานิ โอ, อวจนานํ โลเป สติ ตุมฺห’มฺหโยเคปิ ลภนฺติ, อคุํ, อคิํสุ, อคํสุฯ สมนฺตา วิชฺชุตา อาคุํ , เตปา’คุํสมิติํ วนํ , วิเสสํ อชฺฌคํสุเต , อเสสํ ปรินิพฺพนฺติ, อเสสํ ทุกฺขมชฺฌคุํ , สพฺพํ ทุกฺขํ อุปชฺฌคุํ ฯ อชฺฌโค, อชฺฌค, อชฺฌคิ, อชฺฌคุตฺถ, อชฺฌคิํ, อชฺฌคิมฺหา, อชฺฌคุมฺหา, อคา, อาคา, อนฺวคา, อชฺฌคา, อุปชฺฌคา, อคู, อาคูฯ อาคู เทวา ยสสฺสิโน , จิตฺตสฺส เอกธมฺมสฺส, สเพฺพว วสมนฺวคู ฯ เจตา หนิํสุ เวทพฺพํ, สเพฺพ เต พฺยสนมชฺฌคู ฯ</p>


<p>ปโรกฺขายํ  อาทิสฺส ทฺวิตฺตํ, ‘กวคฺคหานํ จวคฺคชา’ติ ปุพฺพสฺส จวโคฺคฯ โส ชคม, มหาวุตฺตินา อุปนฺตสฺส ทีโฆ, กฺวจิ อสฺส อิตฺตํ, ‘‘ราชา ทุทีโป ชคามิ มคฺค’’นฺติ  ปาฬิฯ โส ชคาม, เต ชคามุ, ตฺวํ ชคเมฯ</p>


<p>พฺยญฺชนาทิมฺหิ อิการาคโม, ตุเมฺห ชคมิตฺถ, อหํ ชคมํ, มยํ ชคมิมฺห, โส ชคมิตฺถ, เต ชคมิเร, ตฺวํ ชคมิโตฺถ, ตุเมฺห ชคมิโวฺห, อหํ ชคมิํ, มยํ ชคมิเมฺหฯ</p>


<p>สฺสตฺยาทิมฺหิ-คมิสฺสติ, คมิสฺสนฺติ, คมิสฺสเรฯ</p>


<p>ปรฉเกฺก-โส คมิสฺสเต, เต คมิสฺสเนฺต, คมิสฺสเร, ตฺวํ คมิสฺสเส, ตุเมฺห คมิสฺสเวฺห, อหํ คมิสฺสํ, มยํ คมิสฺสาเมฺหฯ</p>


<p>สฺสาทิมฺหิ-โส อคมิสฺสา, คมิสฺสาฯ</p>


<p>‘อาอีอูมฺหาสฺสาสฺสามฺหานํ วา’ติ สฺสา, สฺสามฺหานํ รโสฺส, อคมิสฺส, คมิสฺส, เต อคมิสฺสํสุ, คมิสฺสํสุ, ตฺวํ อคมิเสฺส, คมิเสฺสฯ</p>


<p>‘เอยฺยาถเสฺส’ อิจฺจาทินา เสฺสสฺส อตฺตํ, ตฺวํ อคมิสฺส, คมิสฺส, ตุเมฺห อคมิสฺสถ, คมิสฺสถ, อหํ อคมิสฺสํ, คมิสฺสํ, มยํ อคมิสฺสามฺหา, คมิสฺสามฺหา, อคมิสฺสามฺห, คมิสฺสามฺหฯ</p>


<p>‘คม วท ทานํ ฆมฺมวชฺชทชฺชา’ติ สพฺพวิภตฺตีสุ คมิสฺส ฆโมฺม, ฆมฺมติ, ฆมฺมนฺติฯ</p>


<p>กเมฺม-ฆมฺมียติ, ฆมฺมียนฺติฯ</p>


<p>มหาวุตฺตินา คคฺฆาเทโส วา, ตฺวํ เยน เยเนว คคฺฆสิ, ผาสุํเยว คคฺฆสิ ฯ</p>


<p>‘คมยมิสาสทิสานํ  วาจฺฉง’ อิติ สุเตฺตน สพฺพวิภตฺตีสุ คมิสฺส มสฺส โจฺฉ, คจฺฉติ, คจฺฉนฺติ, คจฺฉเรฯ</p>


<p>กเมฺม-คจฺฉียติ, คจฺฉียนฺติ, คจฺฉิยฺยติ, คจฺฉิยฺยนฺติ, คจฺฉิยฺยเรฯ</p>


<p>การิเต-คจฺฉาเปติ, คจฺฉาปยติฯ คจฺฉตุ, คจฺฉนฺตุ, คเจฺฉยฺย, คเจฺฉยฺยุํฯ</p>


<p>‘เอยฺยุํสฺสุํ’อิติ อุํตฺตํ, คจฺฉุํฯ</p>


<p>‘เอเยฺยยฺยาเสยฺยํนํ เฎ’อิติ สุเตฺตน เอยฺย, เอยฺยาสิ, เอยฺยํวิภตฺตีนํ เอตฺตํ, โส คเจฺฉ, ตฺวํ คเจฺฉ, อหํ คเจฺฉฯ</p>


<p>‘เอยฺยาถเสฺส’ อิจฺจาทินา เอยฺยาถสฺส โอตฺตํ, ตุเมฺห คเจฺฉยฺยาโถฯ</p>


<p>อาอาทิมฺหิ-อคจฺฉา, คจฺฉา, อคจฺฉ, คจฺฉ วาฯ</p>


<p>อีอาทิมฺหิ-อคจฺฉิ, คจฺฉิ, อคจฺฉุํ, คจฺฉุํ, อคจฺฉิํสุ, คจฺฉิํสุฯ</p>


<p>  ฯ</p>


<p>อาอาทีสุ อีอาทีสุ จ ฑํสสฺส จ อโนฺต พฺยญฺชโน ญฺฉง โหติฯ</p>


<p>โส อคญฺฉา, คญฺฉาฯ ตถา อคญฺฉู, คจฺฉูฯ</p>


<p>อีอาทิมฺหิ-โส อคญฺฉิ, คญฺฉิฯ</p>


<p>ตสฺมิํ ปฎิปวิฎฺฐมฺหิ, อโญฺญ อาคญฺฉิ พฺราหฺมโณ ฯ ขิปฺปเมว อุปาคญฺฉิ, ยตฺถ สมฺมติ เตมิโย ฯ เต อคญฺฉุํ, คญฺฉุํฯ</p>


<p>สฺสตฺยาทิมฺหิ-คจฺฉิสฺสติ, คจฺฉิสฺสนฺติ, คจฺฉิสฺสเรฯ</p>


<p>  ฯ</p>


<p>เสฺสน  สห เอเตสํ จฺฉง โหติ วา สฺสยุตฺตาสุ วิภตฺตีสุ, สุตฺตวิภเตฺตน สุสสฺส จ, ‘‘นทีว อวสุจฺฉตี’’ติ  ปาฬิฯ</p>


<p>ลจฺฉติ, ลภิสฺสติ, อลจฺฉา, อลภิสฺสา, วจฺฉติ, วสิสฺสติ, อวจฺฉา, อวสิสฺสา, เฉจฺฉติ, ฉินฺทิสฺสติ, อเจฺฉจฺฉา, อจฺฉินฺทิสฺสา, เภจฺฉติ, ภินฺทิสฺสติ, อเภจฺฉา, อภินฺทิสฺสา, รุจฺฉติ, โรทิสฺสติ, อรุจฺฉา, อโรทิสฺสาติฯ</p>


<p>อิมินา สฺสยุตฺตาสุ ทฺวีสุ วิภตฺตีสุ เสฺสน สห คมิสฺส มสฺส โจฺฉ, คจฺฉติ, คจฺฉิสฺสติ, คจฺฉนฺติ, คจฺฉิสฺสนฺติ, อหํ คจฺฉํ, คจฺฉิสฺสํฯ</p>


<p>อตฺริมา ปาฬี-คจฺฉํ ปารํ สมุทฺทสฺส, กสฺสํ ปุริสการิยํ , ตสฺสาหํ สนฺติกํ คจฺฉํ, โส เม สตฺถา ภวิสฺสติ, สพฺพานิ อภิสโมฺภสฺสํ, คจฺฉเญฺญว รเถสภ , เวธพฺยํ กฎุกํ โลเก, คจฺฉเญฺญว รเถสภ ฯ</p>


<p>สฺสาทิมฺหิ-อคจฺฉา, อคจฺฉิสฺสา, อคจฺฉํสุ, อคจฺฉิสฺสํสุฯ</p>


<p>ชร-วโยหานิมฺหิ –</p>


<p>  ฯ</p>


<p>ชร, สทานํ สรมฺหา อีมอาคโม โหติ วาติ อีมอาคโมฯ</p>


<p>ชีรติ, ชีรนฺติฯ</p>


<p>การิเต-ชีราเปติ, ชีราปยติฯ</p>


<p>  ฯ</p>


<p>เอเตสํ  อิยง โหติ วา นฺต, มาน, ตฺยาทีสุฯ</p>


<p>ชิยติ, ชิยนฺติฯ</p>


<p>ทีฆเตฺต-ชียติ, ชียนฺติฯ</p>


<p>ทฺวิเตฺต-ชิยฺยติ, ชิยฺยนฺติฯ</p>


<p>การิเต-ชิยาเปติ, ชิยาปยติฯ</p>


<p>ชนี-ปาตุภาเว, มหาวุตฺตินา สพฺพวิภตฺตีสุ นสฺส ยาเทโส อาทิทีโฆ จ, ชายติ, อุปชายติ, วิชายติ, ชายนฺติ, ชายเร, ปชายนฺติ, ปชายเร, อุปชายนฺติ, อุปชายเรฯ</p>


<p>การิเต วุทฺธิ นตฺถิ, ชเนติ, ชเนนฺติ, ชนยติ, ชนยนฺติฯ</p>


<p>กเมฺม-ชนียติ, ชนียนฺติ, ชายตุ, ชายนฺตุ, ชาเยยฺย, ชาเยยฺยุํฯ</p>


<p>การิเต-ชเนยฺย, ชเนยฺยุํ, ชนเยยฺย, ชนเยยฺยุํฯ</p>


<p>อีอาทิมฺหิ-อชายิ, อชายิํสุ, วิชายิ, วิชายิํสุ, อชนิ, ชนิ วาฯ</p>


<p>การิเต-อชเนสิ, ชเนสิ, อชนยิ, ชนยิ, อชเนสุํ, ชเนสุํ, อชนยุํ, ชนยุํ, อชนยิํสุ, ชนยิํสุฯ</p>


<p>สฺสตฺยาทิมฺหิ-ชายิสฺสติ, วิชายิสฺสติฯ</p>


<p>สฺสาทิมฺหิ-อชายิสฺสา, ชายิสฺสาฯ</p>


<p>ฑํส-ฑํสเน, ฑํสติ, ฑํสนฺติฯ</p>


<p>การิเต-ฑํเสติ, ฑํสยติ, ฑํสาเปติ, ฑํสาปยติฯ</p>


<p>อา , อีอาทีสุ ‘ฑํสสฺส จ ญฺฉง’ อิติ สุตฺตํ, นิคฺคหีตโลโป, อฑญฺฉา, ฑญฺฉา, อฑญฺฉิ, ฑญฺฉิฯ</p>


<p>ทห-ทาเห, ทหติ, ทหนฺติฯ</p>


<p>กเมฺม ยมฺหิ ‘หสฺส วิปลฺลาโส’ติ ปุพฺพาปรวิปลฺลาโส, อคฺคินา คาโม ทยฺหติ, ทยฺหนฺติฯ</p>


<p>การิเต-ทาเหติ, ทาหยติ, ทหาเปติ, ทหาปยติฯ</p>


<p>  ฯ</p>


<p>ทหธาตุสฺส ทสฺส โฑ โหติ วาฯ</p>


<p>ฑหติ, ฑหนฺติฯ</p>


<p>ทิส-เปกฺขเน, ตฺยาทฺยุปฺปตฺติ, กตฺตริ โลฯ</p>


<p>  ฯ</p>


<p>ทิสธาตุสฺส ปสฺส จ ทสฺส จ ทส จ ท จ ทกฺข จาติ เอเต อาเทสา โหนฺติ วาฯ</p>


<p>วิปสฺสนา, วิปสฺสี ภควา, สุทสฺสี, ปิยทสฺสี, อตฺถทสฺสี, ธมฺมทสฺสี, สุทสฺสํ วชฺชมเญฺญสํ , สุทสฺสนนครํ, มหาสุทสฺสโน นาม ราชา ฯ</p>


<p>ทสาเทเส-จตุสจฺจทฺทโส นาโถ , ทุทฺทโส ธโมฺม , อตฺตโน ปน ทุทฺทสํ , โส เว ภิกฺขุ ธมฺมทโสติ วุจฺจติ ฯ ปสฺส ธมฺมํ ทุราชานํ, สมฺมุเฬฺหตฺถ อวิทฺทสูฯ ทฎฺฐพฺพํ, ทฎฺฐา, ทฎฺฐุนฺติฯ</p>


<p>อิมินา สุเตฺตน ทิสสฺส สพฺพวิภตฺตีสุ ยถารหํ ปสฺส, ทสฺส, ทกฺขาเทสา โหนฺติ, อา, อีอาทีสุ ทส, ทาเทสา โหนฺติ, ‘‘ทิสฺสติ, ทิสฺสนฺตี’’ติ รูปานิ ปน ยสฺส ปุพฺพรูปเตฺตน อิธ  กเมฺม สิชฺฌนฺติ, ทิวาทิคเณ กตฺตริ สิชฺฌนฺติฯ มหาวุตฺตินา อทฺทสฺส, ทิสฺสาเทสาปิ โหนฺติฯ อตฺริมา ปาฬี-ยํ วาสวํ อทฺทสฺสามํ , เย มยํ ภควนฺตํ อทฺทสฺสาม , อปิ เม มาตรํ อทสฺสถ , ทิสฺสนฺติ พาลา อพฺยตฺตา , มยิ อิเม ธมฺมา สนฺทิสฺสนฺติ, อหญฺจ อิเมสุ ธเมฺมสุ สนฺทิสฺสามิ , นิมิตฺตานิ ปทิสฺสนฺติ, ตานิ อชฺช ปทิสฺสเรติ , ตสฺมา ตฺยาทีสุปิ ‘‘อทสฺสติ, อทสฺสนฺติ, อทสฺสสิ, อทสฺสถ, อทสฺสามิ, อทฺทสฺสามา’’ติ ยุชฺชนฺติฯ</p>


<p>การิเต ณิมฺหิ ทสฺสาเทโส, ทเสฺสติ, ทสฺสยติ, นิทเสฺสติ, นิทสฺสยติ, สนฺทเสฺสติ, สนฺทสฺสยติฯ</p>


<p>กเมฺม-ทสฺสียติ, ทสฺสียนฺติ, นิทสฺสียติ, นิทสฺสียนฺติ, สนฺทสฺสียติ, สนฺทสฺสียนฺติ, ทกฺขติ, ทกฺขนฺติฯ</p>


<p>กเมฺม-ทกฺขียติ, ทกฺขียนฺติฯ</p>


<p>‘คมยมิสาสทิสานํ จฺฉง’ อิติ จฺฉาเทเส- ทิจฺฉติ, ทิจฺฉนฺติ อิจฺจาทิฯ</p>


<p>ปสฺสติ, ปสฺสนฺติ, ทกฺขติ, ทกฺขนฺติ, ปสฺสียติ, ปสฺสียนฺติ, ทกฺขียติ, ทกฺขียนฺติฯ</p>


<p>ยสฺส ปุพฺพรูปเตฺต-ทิสฺสติ, ทิสฺสนฺติ, ทิสฺสเต, ทิสฺสเนฺต, อุทฺทิสฺสเต, อุทฺทิสฺสเนฺต, นิทฺทิสฺสเต, นิทฺทิสฺสเนฺต, อปทิสฺสเต, อปทิสฺสเนฺตฯ</p>


<p>การิเต-ปสฺสาเปติ, ปสฺสาปยติ, ทกฺขาเปติ, ทกฺขาปยติฯ</p>


<p>กเมฺม-ปสฺสาปียติ, ทสฺสียติ, นิทสฺสียติ, สนฺทสฺสียติ, ทกฺขาปียติฯ</p>


<p>ปสฺสตุ , ปสฺสนฺตุ, ทกฺขตุ, ทกฺขนฺตุ, ปเสฺสยฺย, ปเสฺสยฺยุํ, ทเกฺขยฺย, ทเกฺขยฺยุํฯ</p>


<p>เอยฺยามสฺส เอมุ จ อนฺตสฺส อุ จ โหนฺติฯ ‘‘กตฺถ ปเสฺสมุ ขตฺติยํ , ทเกฺขมุ เต นิเวสน’’นฺติ  ปาฬิฯ ปเสฺสยฺยาม, ปเสฺสยฺยามุ, ทเกฺขยฺยาม, ทเกฺขยฺยามุฯ</p>


<p>อาอาทิมฺหิ-อปสฺสา, อทกฺขาฯ</p>


<p>ทส, ทาเทเสสุ ทการสฺส ทฺวิตฺตํ, อทฺทสา โข ภควา , อทฺทสา โข อายสฺมา อานโนฺท ฯ</p>


<p>รสฺสเตฺต-ตมทฺทส มหาพฺรหฺมา, นิสินฺนํ สมฺหิ เวสฺมนิ ฯ เต อทฺทสูฯ รสฺสเตฺต-อทฺทสุ, อามนฺตยสฺสุ โว ปุเตฺต, มา เต มาตรมทฺทสุ ฯ</p>


<p>ทาเทเส-โส อทฺทาฯ</p>


<p>รสฺสเตฺต-อทฺทฯ ยายมาโน มหาราชา, อทฺทา สีทนฺตเร นเค ฯ โย ทุกฺขํ สุขโต อทฺท, ทุกฺขมทฺทกฺขิ สลฺลโต ฯ</p>


<p>อีอาทิมฺหิ-อปสฺสิ, ปสฺสิ, อปสฺสี, ปสฺสี, อปสฺสิํสุ, ปสฺสิํสุ, อปสฺสิ, ปสฺสิ, อปสฺสิตฺถ, ปสฺสิตฺถ, อปสฺสิํ, ปสฺสิํ, อปสฺสิมฺหา, ปสฺสิมฺหาฯ</p>


<p>ทสฺสาเทเส-อทฺทสฺสิ, อทฺทสฺสุํ, อทฺทสฺสิํสุ, อทฺทสฺสํสุ, อทฺทสฺสิ, อทฺทสฺสิตฺถ, อทฺทสฺสิํ, อทฺทสฺสิมฺหาฯ</p>


<p>ทกฺขาเทเส-อทกฺขิ, ทกฺขิ อิจฺจาทิฯ</p>


<p>ทสาเทเส คาถาสุ-อทฺทสิ, อทฺทสุํ, อทฺทสิํสุ, อทฺทสํสุฯ</p>


<p>ปรฉเกฺก-อทฺทสา , อทฺทสู, อหํ อทฺทสํ, มยํ อทฺทสฺสิเมฺหฯ อทฺทสํ กาม เต มูลํ, สงฺกปฺปา กาม ชายสิ ฯ</p>


<p>กฺวจิ สาคเม อาการาคโม, โส อทฺทสาสิ, เต อทฺทสาสุํ, อหํ อทฺทสาสิํ, มยํ อทสาสิมฺหฯ ยํ อทฺทสาสิํ สมฺพุทฺธํ, เทเสนฺตํ ธมฺมมุตฺตมํ ฯ อถทฺทสาสิํ สมฺพุทฺธํ, สตฺถารมกุโตภยํ ฯ</p>


<p>มหาวุตฺตินา อิํสฺส อิมฺหิ โหติ, ปเถ อทฺทสาสิมฺหิ โภชปุเตฺต ฯ</p>


<p>สฺสตฺยาทิมฺหิ-ปสฺสิสฺสติ, ปสฺสิสฺสนฺติฯ</p>


<p>ทกฺขาเทเส‘ทกฺข สกฺข เหหิ’อิจฺจาทินา สฺสสฺสโลโป, ทกฺขติ, ทกฺขนฺติ, ทกฺขิติ, ทกฺขินฺติ, ทกฺขิสฺสติ, ทกฺขิสฺสนฺติฯ</p>


<p>สฺสาทิมฺหิ-อปสฺสิสฺสา, อทกฺขิสฺสา อิจฺจาทิฯ</p>


<p>มร-ปาณจาเค, มรติ, มรนฺติฯ</p>


<p>‘ชรมรานมิยง’อิติ อิยาเทโส, มิยติ, มิยนฺติ, อมฺหํ ทหรา น มิยฺยเร ฯ</p>


<p>การิเต ‘อสฺสา ณานุพเนฺธ’ติ อาวุทฺธิ, มาเรติ, มาเรนฺติ, มารยติ, มารยนฺติ, มาราเปติ, มาราเปนฺติ, มาราปยติ, มาราปยนฺติฯ</p>


<p>ยมุ-อุปรเม, ยมติ, ยมนฺติฯ ปเร จ น วิชานนฺติ, มยเมตฺถ ยมามเสฯ เอตฺถ จ ‘ยมามเส’ติ วิรมามเส, มรณํ คจฺฉามเสติ อโตฺถฯ</p>


<p>สํปุโพฺพ สํยเม, สํยมติ, สํยมนฺติฯ</p>


<p>นิคฺคหีตสฺส ญาเทเส-สญฺญมติ, สญฺญมนฺติฯ</p>


<p>นิปุโพฺพ  นิยเม, นิยมติ, นิยมนฺติฯ</p>


<p>‘คมยมิสาสทิสานํ วา จฺฉง’อิติ มสฺส จฺฉาเทโส, นิยจฺฉติ, นิยจฺฉนฺติฯ</p>


<p>กเมฺม-นิยมียติ, นิยมียนฺติฯ</p>


<p>ปุพฺพรูเป-นิยมฺมติ, นิยมฺมนฺติฯ</p>


<p>การิเต-นิยาเมติ, นิยามยติฯ</p>


<p>ณาปิมฺหิ น วุทฺธิ, นิยมาเปติ, นิยมาปยติ, ววตฺถเปตีติ อโตฺถฯ</p>


<p>รุท-อสฺสุวิโมจเน, โรทติ, โรทนฺติฯ</p>


<p>สฺสตฺยาทิมฺหิ-‘ลภวสฉิทคมภิทานํ จฺฉง’อิติ เสฺสน สห ทสฺส จฺฉาเทโส, สา นูน กปณา อมฺมา, จิรรตฺตาย รุจฺฉติ ฯ โกญฺชี สมุทฺทตีเรว, กปณา นูน รุจฺฉติ ฯ สา นูน กปณา อมฺมา, จิรํ รุจฺฉติ อสฺสเม , กํ นฺว’ชฺช ฉาตา ตสิตา, อุปรุจฺฉนฺติ ทารกา ฯ โรทิสฺสติ, โรทิสฺสนฺติ, รุจฺฉติ, รุจฺฉนฺติฯ</p>


<p>สฺสาทีสุ-อรุจฺฉา, อรุจฺฉํสุ, อโรทิสฺสา, อโรทิสฺสํสุฯ</p>


<p>รุห-ปาปุณเน, รุหติ, รุหนฺติ, อารุหติ, อารุหนฺติ, อาโรหติ, อาโรหนฺติ, อภิรุหติ, อภิรุหนฺติ, โอรุหติ, โอรุหนฺติ, โอโรหติ, โอโรหนฺติฯ</p>


<p>กเมฺม-อาโรหียติฯ</p>


<p>‘หสฺส วิปลฺลาโส’ติ ห, ยานํ วิปริยาโย, อารุยฺหติ, โอรุยฺหติฯ</p>


<p>อีอาทิมฺหิ-รุหิ, อารุหิ, โอรุหิฯ</p>


<p>‘กุสรุหิสฺส จฺฉี’ติ สุตฺตํ, อภิรุจฺฉิ, อภิรุหิ วาฯ</p>


<p>ลภ-ลาเภ , ลภติ, ลภนฺติฯ</p>


<p>ยสฺส ปุพฺพรูปเตฺต ‘จตุตฺถทุติเยเสฺวสํ ตติยปฐมา’ติ สํโยคาทิสฺส จตุตฺถสฺส ตติยตฺตํ, ลพฺภติ, ลพฺภนฺติ, ลพฺภเรฯ</p>


<p>อีอาทิมฺหิ-อลภิ, อลภิํสุฯ</p>


<p>  ฯ</p>


<p>ลภมฺหา ปเรสํ อิํ, อีนํ กเมน ถํ, ถา โหนฺติ วา, ธาตฺวนฺตสฺส ปรรูปตฺตํ, สํโยคาทิสฺส ทุติยสฺส ปฐมตฺตํฯ</p>


<p>อหํ อลตฺถํ, อลภิํ วา, โส อลตฺถ, อลภิ วาฯ</p>


<p>มหาวุตฺตินา อุํสฺส ถุํ, ถํสุ โหนฺติ, มฺหาสฺส จ ถมฺหา, ถุํมฺหา โหนฺติ, เต ภควโต สนฺติเก ปพฺพชฺชญฺจ อุปสมฺปทญฺจ อลตฺถุํ , สติํ ปจฺจลตฺถุํ, วิปรีตสญฺญํ ปจฺจลตฺถุํ, เต สติํ ปจฺจลตฺถํสุ, อคมมฺหา โข ตว เคหํ, ตตฺถ เนว ทานํ อลตฺถมฺหา , อโกฺกสเมว อลตฺถมฺหา, มยญฺจ อลตฺถมฺหา สวนาย, อลตฺถุมฺหา วาฯ ธาตฺวนฺตสฺส โจฺฉ จฯ ตทาหํ ปาปิกํ ทิฎฺฐิํ, ปฎิลจฺฉิํ อโยนิโส ฯ</p>


<p>สฺสตฺยาทิมฺหิ-‘ลภวส ฉิท คม ภิท รุทานํ จฺฉง’อิติ สุเตฺตน เสฺสน สห ธาตฺวนฺตสฺส จฺฉาเทโส, ลจฺฉติ, ลภิสฺสติ, ลจฺฉนฺติ, ลภิสฺสนฺติ, ลจฺฉสิ, ลภิสฺสสิ, ลจฺฉถ, ลภิสฺสถ, ลจฺฉามิ, ลภิสฺสามิ, ลจฺฉาม, ลภิสฺสามฯ ลจฺฉาม ปุเตฺต ชีวนฺตา, อโรคา จ ภวามเส ฯ</p>


<p>สฺสาทิมฺหิ-อลจฺฉา, อลภิสฺสา, อลจฺฉํสุ, อลภิสฺสํสุฯ</p>


<p>วจ-วิยตฺติยํ วาจายํ, วจติ, วจนฺติฯ</p>


<p>กเมฺม-วจียติ, วจียนฺติฯ</p>


<p>ยสฺส  ปุพฺพรูปเตฺต ‘อสฺสู’ติ สุเตฺตน อาทิมฺหิ อการสฺส อุตฺตํ, วุจฺจติ, วุจฺจนฺติ, วุจฺจเร, วุจฺจเต, วุจฺจเนฺต, วุจฺจเรฯ</p>


<p>การิเต-วาเจติ, วาเจนฺติ, วาจยติ, วาจยนฺติ, วาจาเปติ, วาจาเปนฺติ, วาจาปยติ, วาจาปยนฺติฯ</p>


<p>อีอาทิมฺหิ-อวจิ, วจิฯ</p>


<p>มหาวุตฺตินา อากาเรน สห สาคโม, อวจาสิ, วจาสิ, อวจุํ, วจุํ, อวจิํสุ, วจิํสุ, ตฺวํ อวโจ, อวจ, อวจิ, อวจาสิ, อวจิตฺถ, อวจิโตฺถ, ตุเมฺห อวจิตฺถฯ</p>


<p>‘มฺหาถานมุญ’อิติ สุตฺตํ, ตุเมฺห อวจุตฺถ, วจุตฺถ, อหํ อวจิํ, วจิํ, อวจาสิํ, วจาสิํ, มยํ อวจิมฺหา, วจิมฺหา, อวจิมฺห, วจิมฺห วา, มยํ อวจุมฺหา, วจุมฺหา, โส อวจา, วจาฯ</p>


<p>รสฺสเตฺต-อวจ, อวจิตฺถ, วจิตฺถ วา, อหํ อวจํ, อวจ, วจ วา, มยํ อวจิเมฺห, วจิเมฺหฯ</p>


<p>  ฯ</p>


<p>อีอาทีสุ วจสฺส มานุพโนฺธ โอ โหติฯ</p>


<p>โส อโวจิ, เต อโวจุํ, อโวจิํสุ, ตฺวํ อโวจิ, ตุเมฺห อโวจุตฺถ, อหํ อโวจิํ, มยํ อโวจุมฺหา, โส อโวจ, รโสฺส, ภควา เอตทโวจ ฯ</p>


<p>สฺสตฺยาทิมฺหิ –</p>


<p>  ฯ</p>


<p>เสฺสน สห วจาทีนํ อโนฺต พฺยญฺชโน กฺขง โหติ วา สฺสยุตฺตาสุ วิภตฺตีสุฯ</p>


<p>วกฺขติ , วจิสฺสติ, วกฺขนฺติ, วกฺขเร, วจิสฺสนฺติ, วจิสฺสเร, วกฺขสิ, วกฺขถ, วกฺขามิ, วกฺขาม, วกฺขเต, วกฺขเนฺต, วกฺขเส, วกฺขเวฺห, อหํ วกฺขํ, วจิสฺสํ, มยํ วกฺขาเมฺห, วจิสฺสาเมฺหฯ</p>


<p>‘เสฺสนา’ติ อธิกาเรน วินา ธาตฺวนฺตสฺส กฺขาเทโสปิ ลพฺภติ, วกฺขิสฺสติ, วกฺขิสฺสนฺติฯ</p>


<p>สฺสาทิมฺหิ-อวกฺขา, อวจิสฺสา, อวกฺขํสุ, อวจิสฺสํสุฯ</p>


<p>วท-วิยตฺติยํ วาจายํ, วทติ, วทนฺติ, โอวทติ, โอวทนฺติ, วทสิ, วทถ, วทามิ, วทามฯ</p>


<p>ลสฺส เอเตฺต-วเทติ, วเทนฺติ, วเทสิ, วเทถ, วเทมิ, วเทมฯ</p>


<p>กเมฺม-วทียติ, วทิยฺยติ, โอวทียติ, โอวทิยฺยติฯ</p>


<p>ทสฺส จวคฺคเตฺต ยสฺส ปุพฺพรูปตฺตํ, วชฺชติ, วชฺชนฺติ, โอวชฺชติ, โอวชฺชนฺติฯ</p>


<p>การิเต-เภริํ วาเทติ, วาเทนฺติ, วาทยติ, วาทยนฺติ, คุรุํ อภิวาเทติ, อภิวาเทนฺติ, อภิวาเทสิ, อภิวาเทถ, อภิวาเทมิ, อภิวาเทมฯ</p>


<p>มหาวุตฺตินา อสฺส อิตฺตํ, อภิวาทิยามิ, อภิวาทิยาม, อภิวาทยามิ, อภิวาทยาม วา, อภิวนฺทามิ, อภิวนฺทามาติ อโตฺถฯ วนฺทโนฺต หิ ‘‘สุขี โหตู’’ติ อภิมงฺคลวจนํ วทาเปติ นาม, ตถาวจนญฺจ วนฺทนียสฺส วตฺตํฯ</p>


<p>ณาปิมฺหิ น วุทฺธิ, วทาเปติ, วทาปยติฯ</p>


<p>‘คมวททานํ ฆมฺมวชฺชทชฺชา วา’ติ วชฺชาเทโส, ‘อูลเสฺส’ติ ลสฺส เอตฺตํ, วเชฺชติ, วเชฺชนฺติฯ</p>


<p>กเมฺม-วชฺชียติ, วชฺชียนฺติฯ</p>


<p>การิเต-วชฺชาเปติ, วชฺชาปยติฯ</p>


<p>เอยฺยาทิมฺหิ-‘เอเยฺยยฺยาเสยฺยํนํเฎ’อิติ  เอยฺยาทีนํ เอกวจนานํ เอตฺตํ, วเท, วเทยฺย, วเชฺช, วเชฺชยฺย, วเทยฺยุํ, วเชฺชยฺยุํฯ</p>


<p>วชฺชาเทเส มหาวุตฺตินา เอยฺยสฺส อาตฺตํ, เอยฺยุมาทีนํ เอยฺยสทฺทสฺส โลโป, โส วชฺชา, เต วชฺชุํฯ</p>


<p>เอยฺยาทีนํ ยฺยาสทฺทสฺส โลโป วา, ตฺวํ วชฺชาสิ, วเชฺชสิ, ตุเมฺห วชฺชาถ, วเชฺชถ, อหํ วชฺชามิ, วเชฺชมิ, มยํ วชฺชาม, วเชฺชม, อหํ วชฺชํ, มยํ วชฺชาเมฺห, วเชฺชยฺยาเมฺหฯ</p>


<p>อตฺริมา ปาฬี-วชฺชุํ วา เต น วา วชฺชุํ, นตฺถิ นาสาย รูหนา , อมฺมํ อาโรคฺยํ วชฺชาสิ, ตฺวญฺจ ตาต สุขี ภว , อมฺมํ อาโรคฺยํ วชฺชาถ, อยํ โน เนติ พฺราหฺมโณ  อิจฺจาทิฯ</p>


<p>หิยฺยตฺตนิยํ-โส อวทา, วทา, อวชฺชา, วชฺชา, เต อวทู, วทู, อวชฺชู, วชฺชูฯ</p>


<p>อชฺชตฺตนิยํ-โส อวทิ, วทิ, อวชฺชิ, วชฺชิ, เต อวทุํ, วทุํ, อวชฺชุํ, วชฺชุํ, อวทิํสุ, วทิํสุ, อวชฺชิํสุ, วชฺชิํสุฯ</p>


<p>สฺสตฺยาทิมฺหิ-วทิสฺสติ, วชฺชิสฺสติฯ</p>


<p>สฺสาทิมฺหิ-อวทิสฺสา, อวชฺชิสฺสา อิจฺจาทิฯ</p>


<p>วิท-ญาเณ, วิทติฯ</p>


<p>‘ยุวณฺณานมิยงอุวง สเร’ติ สรมฺหิ อิยาเทโส, เต วิทิยนฺติฯ</p>


<p>การิเต-นิเวเทติ, ปฎิเวเทติ, นิเวทยติ, ปฎิเวทยติ, ปฎิเวทยามิ โว ภิกฺขเว , ชานาเปมีติ อโตฺถฯ เวทยามหํ ภเนฺต, เวทยตีติ มํ สโงฺฆ ธาเรตูติ  ชานาเปมิ, ปากฎํ กโรมีติ วา อโตฺถฯ</p>


<p>‘‘เวทิยามหํ  ภเนฺต, เวทิยตีติ มํ สโงฺฆ ธาเรตู’’ติปิ  ปาโฐ, ตตฺถ อปจฺจเย ปเร อิยาเทโส ยุชฺชติฯ</p>


<p>เอยฺยาทิมฺหิ-วิเทยฺย, วิทิเยยฺย, วิเทยฺยุํ, วิทิเยยฺยุํฯ</p>


<p>อีอาทิมฺหิ-ปจฺจยานํ ขยํ อเวทิ, เต วิทุํ, วิทิํสุฯ</p>


<p>การิเต-นิเวเทสิ, นิเวทยิ, ปฎิเวเทสิ, ปฎิเวทยิ, นิเวทยุํ, นิเวทยิํสุ, ปฎิเวทยุํ, ปฎิเวทยิํสุฯ</p>


<p>สฺสตฺยาทิมฺหิ-วิทิสฺสติ, เวทิสฺสติ, ปริสุทฺธาติ เวทิสฺสามิ  อิจฺจาทิฯ</p>


<p>วส-นิวาเส, วสติ, วสนฺติ, นิวสติ, นิวสนฺติฯ</p>


<p>กเมฺม-อธิ, อาปุโพฺพ, เตน คาโม อธิวสียติ, อาวสียติ, อชฺฌาวสียติฯ</p>


<p>‘อสฺสู’ติ สุเตฺตน อการสฺส อุตฺตํ, วุสฺสติ, วุสฺสนฺติ, วุสฺสเร, ‘‘ภควติ พฺรหฺมจริยํ วุสฺสตี’’ติ  ปาฬิฯ</p>


<p>การิเต-วาเสติ, อธิวาเสติ, วาสยติ, อธิวาสยติฯ</p>


<p>ณาปิมฺหิ วุทฺธิ นตฺถิ, วสาเปติ, วสาปยติฯ</p>


<p>อีอาทิมฺหิ-อวสิ, วสิ, อวสุํ, วสุํ, อวสิํสุ, วสิํสุฯ</p>


<p>สฺสตฺยาทีสุ-‘ลภ วส ฉิท คม ภิท รุทานํ จฺฉง’อิติ เสฺสน สห ธาตฺวนฺตสฺส จฺฉาเทโส, วจฺฉติ, วสิสฺสติ, วจฺฉนฺติ, วสิสฺสนฺติ, อายสฺมโต นิสฺสาย วจฺฉามิ , น เต วจฺฉามิ สนฺติเก , อวจฺฉา, อวสิสฺสา, อวจฺฉํสุ, อวสิสฺสํสุฯ</p>


<p>วิส-ปวิสเน, ปวิสติ, ปวิสนฺติฯ</p>


<p>กเมฺม-ปวิสียติ , ปวิสียนฺติ, ปวิสียเต, ปวิสียเนฺตฯ</p>


<p>ยสฺส ปุพฺพรูปเตฺต-ปวิสฺสติ, ปวิสฺสนฺติ, ปวิสฺสเร, ปวิสฺสเต, ปวิสฺสเนฺต, ปวิสฺสเรฯ</p>


<p>การิเต-ปเวเสติ, ปเวสยติฯ</p>


<p>กเมฺม-ปเวสียติ, ปเวสียนฺติฯ</p>


<p>อีอาทิมฺหิ อุปสคฺคสฺส ทีโฆ วา, ปาวิสิฯ</p>


<p>มหาวุตฺตินา ธาตฺวนฺตสฺส โกฺข โหติ, ปาเวกฺขิ ปถวิํ เจโจฺจ , โส ปาเวกฺขิ กาสิราชา , โส ตสฺส เคหํ ปาเวกฺขิ , ปาวิสุํ, ปาวิสิํสุ, ปาเวกฺขิํสุฯ</p>


<p>สฺสตฺยาทีสุ ‘วจ ภุช มุจ วิสานํ กฺขง’อิติ เสฺสน สห ธาตฺวนฺตสฺส โกฺข, ปเวกฺขติ, ปวิสิสฺสติ, ปเวกฺขนฺติ, ปวิสิสฺสนฺติ, เอส ภิโยฺย ปเวกฺขามิ, วมฺมิกํ สตโปริสํ , ปาเวกฺขา, ปวิสิสฺสา, ปาเวกฺขํสุ, ปวิสิสฺสํสุฯ</p>


<p>สท-สํสีทเน, ‘ชรสทานมีม วา’ติอาทิสรมฺหา อีมอาคโม โหติ วา, สีทติ, สีทนฺติ, ลาพูนิ สีทนฺติ, สิลา ปฺลวนฺติ , สํสีทติ, วิสีทติ, โอสีทติ, อวสีทติฯ</p>


<p>นิปุโพฺพ นิสชฺชายํ, นิสีทติ, นิสีทนฺติฯ</p>


<p>ปปุโพฺพ ปสาเท, ปสีทติ, ปสีทนฺติฯ</p>


<p>การิเตปิ น วุทฺธิ อาเทสนฺตรตฺตา, สีเทติ, สีทยติ, สํสีเทติ, สํสีทยติ, โอสีเทติ, โอสีทยติ, โอสีทาเปติ, โอสีทาปยติ, นิสีทาเปติ, นิสีทาปยติฯ</p>


<p>ปปุพฺพมฺหิ อีม น โหติ, ปิตา ปุตฺตํ พุเทฺธ ปสาเทติ, ปสาทยติ, ปสาเทนฺติ, ปสาทยนฺติฯ</p>


<p>กเมฺม-ปสาทียติ , ปสาทียนฺติฯ</p>


<p>หน-หิํสา, คตีสุ, หนติ, หนนฺติฯ</p>


<p>‘กฺวจิ วิกรณาน’นฺติ สุเตฺตน ลวิกรณสฺส โลเป หนฺติ, ผลํ เว กทลิํ หนฺติ, สกฺกาโร กาปุริสํ หนฺติ , หนฺติ กุโทฺธ ปุถุชฺชโน ฯ</p>


<p>มหาวุตฺตินา กฺวจิ ธาตฺวนฺตโลโป, วิโกฺกสมานา ติพฺพาหิ, หนฺติ เนสํ วรํ วรํ , ลุทฺทกา มิคํ หนฺติ, เกวฎฺฎา มจฺฉํ หนฺติฯ</p>


<p>กเมฺม-หนียติ, หนียนฺติฯ</p>


<p>ธาตฺวนฺตสฺส จวคฺคเตฺต ยสฺส ปุพฺพรูปตฺตํ, หญฺญติ, หญฺญนฺติฯ</p>


<p>การิเต –</p>


<p>  ฯ</p>


<p>หนสฺส ฆาโต โหติ ณานุพเนฺธ ปจฺจเยฯ</p>


<p>ฆาเตติ, ฆาตยติ, ฆาตาเปติ, ฆาตาปยติฯ</p>


<p>กเมฺม-ฆาตียติ, ฆาตาปียติฯ</p>


<p>อีอาทิมฺหิ-อหนิ, หนิ, อหนิํสุ, หนิํสุฯ</p>


<p>กเมฺม-อหญฺญิ, หญฺญิ, อหญฺญิํสุ, หญฺญิํสุฯ</p>


<p>สฺสตฺยาทิมฺหิ –</p>


<p>  ฯ</p>


<p>หนมฺหา ปรสฺส สฺสการสฺส เช, ขาเทสา โหนฺติ วา, มหาวุตฺตินา ธาตฺวนฺตสฺส ปรรูปตฺตํฯ</p>


<p>หเชฺชติ , หนิสฺสติ, หเชฺชนฺติ, หเชฺชสิ, หเชฺชถ, หเชฺชมิ, หนิสฺสามิ, หเชฺชม, หนิสฺสามฯ</p>


<p>ขาเทเส มหาวุตฺตินา ธาตฺวนฺตสฺส วคฺคนฺตตฺตํ, ปฎิหงฺขติ, ปฎิหนิสฺสติ, ปฎิหงฺขนฺติ, ปฎิหงฺขสิ, ปฎิหงฺขามิ, ปฎิหงฺขาม, ปฎิหนิสฺสามฯ</p>


<p>หร-หรเณ, หรติ, หรนฺติฯ</p>


<p>กเมฺม-หรียติ, หรียนฺติฯ</p>


<p>การิเต-หาเรติ, หารยติฯ</p>


<p>ณาปิมฺหิ น วุทฺธิ, หราเปติ, หราปยติฯ</p>


<p>กเมฺม-หารียติ, หราปียติฯ</p>


<p>อา, อีอาทีสุ –</p>


<p> ฯ</p>


<p>อาอาทีสุ อีอาทีสุ จ หรสฺส รการสฺส อา โหติ วา, โส อหา, อหราฯ</p>


<p>อีอาทิมฺหิ-โส อหาสิ, อชินิ มํ อหาสิ เม , อตฺตานํ อุปสํหาสิ, อาสนํ อภิหาสิ, สาสเน วิหาสิ, วิหาสิ ปุริสุตฺตโม , ธมฺมํ ปยิรุทาหาสิ, อหริ, หริ, วิหาสุํ, อาหิํสุ, วิหิํสุ วา, ‘‘มา เม ตโต มูลผลํ อาหํสู’’ติ  ปาฬิ, อหาสุํ, อหรุํ, หรุํ, อหริํสุ, หริํสุ, ตฺวํ อหาสิ, อหริ, ตุเมฺห อหาสิตฺถ, อหริตฺถ, อหํ อหาสิํ, อหริํ, วิหาสิํ สาสเน รโต , มยํ อหาสิมฺหา, อหริมฺหาฯ</p>


<p>ปรฉเกฺก อสฺส ตฺถตฺตํ, โส อหาสิตฺถ, อหริตฺถฯ</p>


<p>สฺสตฺยาทีสุ  –</p>


<p>  ฯ</p>


<p>สฺสการวตีสุ วิภตฺตีสุ เสฺสน สห หรสฺส จ กรสฺส จ รการสฺส อาหง โหติ วาฯ</p>


<p>อิอุ อาคเม-หาหิติ, ขาริกาชญฺจ หาหิติ ฯ หาหติ วา, หริสฺสติ, หาหินฺติ, หาหนฺติ, หริสฺสนฺติ, หาหสิ, สุขํ ภิกฺขุ วิหาหิสิ ฯ หาหถ, หาหามิ, หาหาม, หริสฺสามฯ</p>


<p>มหาวุตฺตินา หรสฺส ธาตฺวนฺตสฺส โลโป จ, ‘‘โย อิมสฺมิํ ธมฺมวินเย อปฺปมโตฺต วิหสฺสติ , ปุรกฺขตฺวา วิหสฺสาม , อหํ อุทกมาหิสฺส’’นฺติ  ปาฬีฯ</p>


<p>สฺสาทิมฺหิ-อหาหา, อหริสฺสา, อหาหํสุ, อหริสฺสํสุฯ</p>


<p>อาปุพฺพ สีส-ปตฺถนายํ, อาสีสติ, อาสีสนฺติ, ปจฺจาสีสติ, ปจฺจาสีสนฺติฯ</p>


<p>  ฯ</p>


<p>อาทิภูตา สรมฺหา ปรํ ปฐมสทฺทรูปํ เอกสฺสรํ เทฺวรูปํ โหติ, อิมินา สรปุพฺพานํ ธาตุปทานํ ปททฺวิเตฺต อาสีส, สีส อิติ รูปทฺวยํ ภวติฯ</p>


<p>  ฯ</p>


<p>ทฺวิเตฺต อนาทิภูตสฺส เอกสฺส พฺยญฺชนสฺส โลโป โหตีติ ปุริเม สีสรูเป สการโลโปฯ</p>


<p>อาสีสีสติ , อาสีสีสนฺติ อิจฺจาทิฯ</p>


<p>ตถา ‘ปโรกฺขายญฺจา’ติ สุเตฺต จสเทฺทน กมาทีนํ ธาตุปทานํ ปททฺวิเตฺต กเต ‘โลโปนาทิพฺยญฺชนสฺสา’ติ ปุริเม ปทรูเป อนาทิพฺยญฺชนโลโป, ‘กวคฺคหานํ จวคฺคชา’ติ เสสสฺส กวคฺคสฺส จวคฺคตฺตํ, ‘นิคฺคหีตญฺจา’ติ นิคฺคหีตาคโม, จงฺกมติ, จงฺกมนฺติ, จงฺกมตุ, จงฺกมนฺตุ, จงฺกเมยฺย, จงฺกเมยฺยุํ อิจฺจาทิฯ</p>


<p>กุจ-สโงฺกจเน, จโงฺกจติ, จโงฺกจนฺติฯ</p>


<p>จล-จลเน, จญฺจลติ, จญฺจลนฺติฯ</p>


<p>มหาวุตฺตินา นิคฺคหีตสฺส ปรรูปเตฺต ชร-ภิชฺชเน, ชชฺชรติ ชชฺชรนฺติฯ</p>


<p>ทฬ-ทิตฺติยํ, ททฺทลฺลติ, ททฺทลฺลนฺติฯ</p>


<p>มุห-เวจิเตฺต, โมมุหติ, โมมุหนฺติ, มหาวุตฺตินา อุสฺส โอตฺตํฯ</p>


<p>ตถา รุ-สเทฺท, โรรุวติ, โรรุวนฺติฯ</p>


<p>ลุป-คิเทฺธ, โลลุปฺปติ, โลลุปฺปนฺติ อิจฺจาทิฯ</p>


<p>ปททฺวิตฺตํ นาม ปทตฺถานํ อติสยตาทีปนตฺถํ, วิจฺฉายํ ปน โปโนปุญฺญ, สมฺภมาทีสุ จ ทฺวิเตฺต อนาทิพฺยญฺชนโลโป นตฺถิ, คาโม คาโม รมณีโยฯ ตถา กฺวจิ อติสยทีปเนปิ, รูปรูปํ, ทุกฺขทุกฺขํ, อชฺฌตฺตชฺฌตฺตํ, เทวเทโว, มุนิมุนิ, ราชราชา, พฺรหฺมพฺรหฺมา, วรวโร, อคฺคอโคฺค, เชฎฺฐเชโฎฺฐ, เสฎฺฐเสโฎฺฐ, ปสตฺถปสโตฺถ, อุคฺคตอุคฺคโต, อุกฺกฎฺฐุกฺกโฎฺฐ, โอมโกมโก, ทุพฺพลทุพฺพโล, อพลอพโล, มหนฺตมหโนฺต อิจฺจาทิฯ</p>

</p>


<h3>รุธาทิคณ</h3>
<p>อถ  รุธาทิคโณ วุจฺจเตฯ</p>


<p>‘กตฺตรี’ติ ปทํ วตฺตเต, ตญฺจ พหุลาธิการา วิกรณานํ กตฺตริ นิพนฺธํ ภาว, กเมฺมสุ อนิพนฺธํ วิกเปฺปน ปวตฺติํ ทีเปติ, ตสฺมา ภาว, กเมฺมสุ จ การิตรูเปสุ จ วิกรณานํ ปวตฺติ เวทิตพฺพา โหตีติฯ</p>


<p>ฯ</p>


<p>  ฯ</p>


<p>รุธาทีหิ กฺริยเตฺถหิ กตฺตริ โล โหติ, เตสญฺจ รุธาทีนํ ปุพฺพนฺตสรมฺหา ปรํ นิคฺคหีตํ อาคจฺฉติ, มานุพโนฺธ ปุพฺพนฺตทีปนโตฺถ, อกาโร อุจฺจารณโตฺถ, จสเทฺทน รุธ, สุภาทีหิ อิ, อี, เอ, โอปจฺจเย สงฺคณฺหาติ, นิคฺคหีตสฺส วคฺคนฺตตฺตํฯ</p>


<p>รุนฺธติฯ</p>


<p>ฉิท-ทฺวิธากรเณ, ฉินฺทติ, ฉินฺทนฺติฯ</p>


<p>กเมฺม โกฺย, ‘ตวคฺควรณานํ เย จวคฺคพยญา’ติ ยมฺหิ ธาตฺวนฺตสฺส จวคฺคตฺตํ, ‘วคฺคลเสหิ เต’ติ ยสฺส ปุพฺพรูปตฺตํฯ ฉิชฺชติ, ฉิชฺชนฺติฯ</p>


<p>‘ครุปุพฺพา รสฺสา เร เนฺตนฺตีน’นฺติ จตุนฺนํ เนฺต, นฺตีนํ เรตฺตํ, ฉินฺทเต, ฉิชฺชเต, ฉิชฺชเนฺต, ฉิชฺชเรฯ</p>


<p>อิมินา นิคฺคหีตาคโม, ฉินฺทียติ, ฉินฺทียนฺติ, ฉินฺทียเต, ฉินฺทียเนฺตฯ</p>


<p>การิเต-เฉเทติ, เฉทยติ, เฉทาเปติ, เฉทาปยติ, ฉิเนฺทติ, ฉินฺทยติ, ฉินฺทาเปติ, ฉินฺทาปยติฯ</p>


<p>อีอาทิมฺหิ-อจฺฉินฺทิ , ฉินฺทิ, อจฺฉินฺทุํ, ฉินฺทุํ, อจฺฉินฺทิํสุ, ฉินฺทิํสุฯ</p>


<p>มหาวุตฺตินา ธาตฺวนฺตสฺส โจฺฉ ปุพฺพสฺส ทฺวิตฺตญฺจ, อเจฺฉจฺฉิ ตณฺหํ, วิวตฺตยิ สํโยชนํ , ‘‘อเจฺฉชฺชี’’ติปิ ทิวาทิปาโฐ ทิสฺสติ, อเจฺฉจฺฉุํ วต โภ รุกฺขํ ฯ</p>


<p>กเมฺม-อจฺฉิชฺชิ, ฉิชฺชิ, อจฺฉินฺทิยิ, ฉินฺทิยิฯ</p>


<p>การิเต-เฉเทสิ, กณฺณนาสญฺจ เฉทยิ , ฉิเนฺทสิ, ฉินฺทยิฯ</p>


<p>สฺสตฺยาทิมฺหิ-‘ลภวสฉิทคมภิทรุทานํ จฺฉง’อิติ เสฺสน สห ธาตฺวนฺตสฺส โจฺฉ, เฉจฺฉติ, ฉินฺทิสฺสติ, เฉจฺฉนฺติ, ฉินฺทิสฺสนฺติ, เฉจฺฉสิ, เฉจฺฉต, เฉจฺฉามิ, เฉจฺฉาม, ฉินฺทิสฺสามฯ</p>


<p>สฺสาทิมฺหิ-อเจฺฉจฺฉา, อจฺฉินฺทิสฺสา, อเจฺฉจฺฉํสุ, อจฺฉินฺทิสฺสํสุฯ</p>


<p>ภิท-วิทารเณ, ภินฺทติ, ภินฺทนฺติฯ</p>


<p>กเมฺม-ภิชฺชติ, ภิชฺชนฺติ, ภิชฺชเร, ภินฺทิยติ, ภินฺทิยนฺติฯ</p>


<p>การิเต-ภิกฺขู ภิกฺขูหิ เภเทติ , เภทยติ, เภทาเปติ, เภทาปยติ, ภิเนฺทติ, ภินฺทยติ, ภินฺทาเปติ, ภินฺทาปยติฯ</p>


<p>กเมฺม-เภทียติ, เภทาปียติฯ</p>


<p>อีอาทิมฺหิ-อภินฺทิ, ภินฺทิ, อภินฺทุํ, ภินฺทุํ, อภินฺทิํสุ, ภินฺทิํสุฯ</p>


<p>กเมฺม-อภิชฺชิ, ภิชฺชิ, อภินฺทิยิ, ภินฺทิยิฯ</p>


<p>การิเต-อเภเทสิ, เภเทสิ, อเภทยิ, เภทยิ, เภทาเปสิ, เภทาปยิฯ</p>


<p>สฺสตฺยาทิมฺหิ-‘ลภวส…’อิจฺจาทินา  เสฺสน สห ทสฺส โจฺฉ, เภจฺฉติ, ภินฺทิสฺสติ, เภจฺฉนฺติ, ภินฺทิสฺสนฺติ, เภจฺฉสิ, เภจฺฉถ, เภจฺฉามิ, เภจฺฉาม, ภินฺทิสฺสาม, ‘‘ตํ เต ปญฺญาย เภจฺฉามี’’ติ  ปาฬิฯ</p>


<p>สฺสาทิมฺหิ-อเจฺฉจฺฉา, อจฺฉินฺทิสฺสาอิจฺจาทิฯ</p>


<p>ภุช-ปาลน, พฺยวหรเณสุ, ภุญฺชติ, ภุญฺชนฺติฯ</p>


<p>กเมฺม-ภุชฺชติ, ภุชฺชนฺติฯ</p>


<p>การิเต-โภเชติ, โภชยติ, โภชาเปติ, โภชาปยติฯ</p>


<p>กเมฺม-โภชียติ, โภชาปียติฯ</p>


<p>สฺสตฺยาทิมฺหิ-‘วจภุชมุจวิสานํ กฺขง’อิติ เสฺสน สห ธาตฺวนฺตสฺส โกฺข, อาทิวุทฺธิ, โภกฺขติ, ภุญฺชิสฺสติ, โภกฺขนฺติ, โภกฺขสิ, โภกฺขถ, โภกฺขามิ, โภกฺขาม, ภุญฺชิสฺสามฯ</p>


<p>สฺสาทิมฺหิ-อโภกฺขา, อภุญฺชิสฺสา, อโภกฺขํสุ, อภุญฺชิสฺสํสุ อิจฺจาทิฯ</p>


<p>มุจ-โมจเน, มุญฺจติ, มุญฺจนฺติ, มุญฺจเรฯ</p>


<p>กเมฺม-มุจฺจติ, มุจฺจนฺติ, มุญฺจียติ, มุญฺจียนฺติฯ</p>


<p>การิเต-โมจาเปติ, โมจาปยติฯ</p>


<p>อีอาทิมฺหิ-อมุญฺจิ, มุญฺจิ, อมุญฺจิํสุ, มุญฺจิํสุฯ</p>


<p>การิเต-อโมเจสิ, โมเจสิ, อโมจยิ, โมจยิ, อโมเจสุํ, โมเจสุํ, อโมจยุํ, โมจยุํ, อโมจิํสุ, โมจิํสุ, อโมจยิํสุ, โมจยิํสุฯ</p>


<p>สฺสตฺยาทิมฺหิ-เสฺสน สห จสฺส โกฺข, โมกฺขติ, มุญฺจิสฺสติ, โมกฺขนฺติ มารพนฺธนา ฯ น เม สมณ โมกฺขสิ ฯ โมกฺขถ, โมกฺขามิ, โมกฺขาม, มุญฺจิสฺสามฯ</p>


<p>สฺสาทิมฺหิ-อโมกฺขา , โมกฺขา, อมุญฺจิสฺสา, มุญฺจิสฺสา, อโมกฺขํสุ, โมกฺขํสุ, อมุญฺจิสฺสํสุ, มุญฺจิสฺสํสุฯ</p>


<p>ยุช-โยเค, ยุญฺชติ พุทฺธสาสเน, อารภตีติ อโตฺถ, ยุญฺชนฺติ, ปมาทมนุยุญฺชนฺติ, พาลา ทุเมฺมธิโน ชนา ฯ ยุญฺชสิ, ยุญฺชถ พุทฺธสาสเน ฯ ยุญฺชามิ, ยุญฺชามฯ</p>


<p>กเมฺม-ยุญฺชียติ, ยุญฺชียนฺติฯ</p>


<p>การิเต-โยเชติ, ปโยเชติ, นิโยเชติ, อุโยฺยเชติ, โยชยติ, ปโยชยติ, นิโยชยติ, อุโยฺยชยติฯ</p>


<p>กเมฺม-โยชียติ, ปโยชียติ, นิโยชียติ, อุโยฺยชียติฯ</p>


<p>รุธ-อาวรเณ, รุนฺธติ, รุนฺธิติ, รุนฺธีติ, รุเนฺธติ, รุโนฺธติ, รุนฺธนฺติ, โอรุนฺธติ, อวรุนฺธติ, รุนฺธาเปติ, รุนฺธาปยติ, อวโรเธติ, อวโรธยติ, อุปโรเธติ, อุปโรธยติ, โรธาเปติ, โรธาปยติฯ</p>


<p>กเมฺม-อวโรธียติ อิจฺจาทิฯ</p>


<p>ลิป-ลิมฺปเน, ลิมฺปติ, ลิมฺปนฺติฯ</p>


<p>กเมฺม-ลิมฺปียติฯ</p>


<p>การิเต-ลิเมฺปติ, ลิมฺปยติ, ลิมฺปาเปติ, ลิมฺปาปยติ, เลเปติ, เลปยติ, เลปาเปติ, เลปาปยติ อิจฺจาทิฯ</p>


<p>วิท-ปฎิลาเภ, วินฺทติ, วินฺทนฺติฯ</p>


<p>กเมฺม-วินฺทียติ, วินฺทียนฺติฯ</p>


<p>การิเต-วิเนฺทติ, วินฺทยติ, วินฺทาเปติ, วินฺทาปยหิฯ</p>


<p>อีอาทิมฺหิ-อวินฺทิ , วินฺทิ, อุทงฺคเณ ตตฺถ ปปํ อวินฺทุํ , อวินฺทิํสุ, วินฺทิํสุ อิจฺจาทิฯ</p>


<p>สิจ-เสจเน, สิญฺจติ, สิญฺจนฺติฯ</p>


<p>กเมฺม-สิญฺจียติ, สิญฺจียนฺติฯ</p>


<p>การิเต-สิเญฺจติ, สิญฺจยติ, สิญฺจาเปติ, สิญฺจาปยติ, สิเญฺจยฺย วา สิญฺจาเปยฺย วา  อิจฺจาทิฯ</p>


<p>สุภ-สมฺปหาเร, โย โน คาโวว สุมฺภติ ฯ สุมฺภนฺติ, สุมฺภสิ, สุมฺภถ, ภูมิํ สุมฺภามิ เวคสา , สุมฺภาม, สุมฺภิติ, สุมฺภีติ, สุเมฺภติ, สุโมฺภติ อิจฺจาทิฯ</p>


<p>คหธาตุปิ อิธ สงฺคหิตาฯ คห-อุปาทาเนฯ ‘มญฺจ รุธาทีน’นฺติ นิคฺคหีเตน สห ลปจฺจโยฯ</p>


<p>  ฯ</p>


<p>คหธาตุมฺหิ อาคตสฺส นิคฺคหีตสฺส โณ โหติฯ มหาวุตฺตินา วิกเปฺปน ลสฺส ทีโฆฯ</p>


<p>คณฺหาติ, คณฺหติ วา, คณฺหนฺติ, คณฺหสิ, คณฺหถ, คณฺหามิ, คณฺหามฯ</p>


<p>กเมฺม-คณฺหียติ, คณฺหียนฺติฯ</p>


<p>‘หสฺส วิปลฺลาโส’ติ ห, ยานํ วิปริยาโย, คยฺหติ, คยฺหนฺติ, คยฺหเรฯ</p>


<p>การิเต-คาเหติ, คาหยติ, คาหาเปติ, คาหาปยติ อิจฺจาทิฯ</p>


<p>  ฯ</p>


<p>นฺต, มาน, ตฺยาทีสุ คหสฺส เฆปฺปาเทโส โหติ วาฯ</p>


<p>เฆปฺปติ , เฆปฺปนฺติฯ</p>


<p>กเมฺม-เฆปฺปียติ, เฆปฺปียนฺติฯ</p>


<p>อีอาทิมฺหิ-อคณฺหิ, คณฺหิฯ</p>


<p>มหาวุตฺตินา นิคฺคหีตโลโป, อิอุอาคมสฺส เอตฺตํ, อคฺคเหสิ, ปฎิคฺคเหสิ, อนุคฺคเหสิ, อคฺคณฺหิํสุ, คณฺหิํสุฯ อคฺคเหสุํ, ปฎิคฺคเหสุํ, อนุคฺคเหสุํฯ</p>


<p>สฺสตฺยาทิมฺหิ-คณฺหิสฺสติ, คเหสฺสติ, คณฺหิสฺสนฺติ, คเหสฺสนฺติ อิจฺจาทิฯ</p>

</p>


<h3>ทิวาทิคณ</h3>
<p>อถ ทิวาทิคโณ วุจฺจเตฯ</p>


<p>อิธ ธาตูนํ กโม อนฺตกฺขรวเสน วตฺตโพฺพ สพฺพโส สทิสรูปตฺตาฯ</p>


<p>ฯ</p>


<p>  ฯ</p>


<p>ทิวาทีหิ กฺริยเตฺถหิ กตฺตริ กานุพโนฺธ ยปจฺจโย โหติฯ</p>


<p>ทิพฺพติฯ</p>


<p>มุจ-มุตฺติยํ, ยสฺส ปุพฺพรูปตฺตํ, มุจฺจติ, วิมุจฺจติฯ อกมฺมกตฺตา สุทฺธกมฺมรูปํ น ลพฺภติฯ</p>


<p>การิเต-โมเจติ , โมจยติ, โมจาเปติ, โมจาปยติฯ</p>


<p>กเมฺม-โมจียติ, โมจาปียติ, มุจฺจตุ, ทุกฺขา มุจฺจนฺตุฯ</p>


<p>สฺสตฺยาทิมฺหิ ธาตฺวนฺตสฺส โกฺข, โมกฺขติ, โมกฺขนฺติฯ</p>


<p>วิจ-วิเวเก, วิวิจฺจติ, วิวิจฺจนฺติฯ</p>


<p>การิเต-วิเวเจติ, วิเวจยติ, วิเวจาเปติ, วิเวจาปยติฯ</p>


<p>กเมฺม-วิเวจียติ, วิเวจาปียติ อิจฺจาทิฯ</p>


<p>ยุช-ยุตฺติยํ, ยุชฺชติ, ยุชฺชนฺติฯ</p>


<p>ลุช-วินาเส, ลุชฺชติ, ลุชฺชนฺติฯ</p>


<p>วิช-ภย, จลเนสุ, สํวิชฺชติ, สํวิชฺชนฺติฯ</p>


<p>การิเต-สํเวเชติ, สํเวชยติ, สํเวเชนฺติ, สํเวชยนฺติ อิจฺจาทิฯ</p>


<p>คท-คชฺชเน, เมโฆ คชฺชติ, คชฺชนฺติฯ</p>


<p>ปท-คติมฺหิ, อุปฺปชฺชติ, อุปฺปชฺชนฺติ, นิปชฺชติ, วิปชฺชติ, สมฺปชฺชติ, อาปชฺชติ, สมาปชฺชติ, ปฎิปชฺชติฯ</p>


<p>กเมฺม-เตน อาปตฺติ อาปชฺชติ, ฌานํ สมาปชฺชติ, มโคฺค ปฎิปชฺชติฯ</p>


<p>กฺยมฺหิ ปเรปิ ยก โหติ, เตน อาปตฺติ อาปชฺชียติฯ ฌานํ สมาปชฺชียติ, มโคฺค ปฎิปชฺชียติฯ</p>


<p>การิเต-อุปฺปาเทติ, อุปฺปาทยติ, นิปฺผาเทติ, นิปฺผาทยติฯ สมฺปาเทติ, สมฺปาทยติ, อาปาเทติ, อาปาทยติ, ปฎิปาเทติ, ปฎิปาทยติ, ปฎิปชฺชาเปติ, ปฎิปชฺชาปยติฯ</p>


<p>กเมฺม-อุปฺปาทียติ, นิปฺผาทียติ, สมฺปาทียติ, อาปาทียติ, ปฎิปาทียติฯ</p>


<p>อุปฺปชฺชตุ , อุปฺปชฺชนฺตุ, อุปฺปเชฺชยฺย, อุปฺปเชฺชยฺยุํ, กินฺติ นุ โข สทฺธิวิหาริกสฺส ปโตฺต อุปฺปชฺชิเยถ, จีวรํ อุปฺปชฺชิเยถ, ปริกฺขาโร อุปฺปชฺชิเยถาติ  อิมานิ ปน กตฺตุ, กมฺมรูปานิฯ</p>


<p>อีอาทิมฺหิ-อุปฺปชฺชิ, นิปชฺชิ, วิปชฺชิ, สมฺปชฺชิ, อาปชฺชิ, สมาปชฺชิ, ปฎิปชฺชิฯ</p>


<p>  ฯ</p>


<p>วิกรณานํ กฺวจิ โลโป โหติฯ</p>


<p>จกฺขุํ อุทปาทิ, ญาณํ อุทปาทิ, วิชฺชา อุทปาทิ, อาโลโก อุทปาทิ  อิจฺจาทิ, อุปฺปชฺชิํสุ, นิปชฺชิํสุฯ</p>


<p>มท-อุมฺมาเท, มชฺชติ, มชฺชนฺติฯ</p>


<p>วิท-สตฺตายํ, วิชฺชติ, สํวิชฺชติฯ</p>


<p>อิธ-สมิทฺธิยํ, อิชฺฌติ, สมิชฺฌติฯ</p>


<p>กุธ-โกเป, กุชฺฌติ, กุชฺฌนฺติฯ</p>


<p>พุธ-อวคมเน, พุชฺฌติ, สมฺพุชฺฌติฯ</p>


<p>ปฎิปุโพฺพ นิทฺทกฺขเย วิกสเน จ, ปฎิพุชฺฌติฯ</p>


<p>กเมฺม-เตน ธโมฺม พุชฺฌติ, ธมฺมา พุชฺฌนฺติ, พุชฺฌเร, พุชฺฌียติ, พุชฺฌียนฺติฯ</p>


<p>การิเต-โพเธติ, โพธยติ, โพธาเปติ, โพธาปยติ, พุชฺฌาเปติ, พุชฺฌาปยติฯ</p>


<p>ยุธ-สมฺปหาเร, มโลฺล มเลฺลน สทฺธิํ ยุชฺฌติ, เทฺว เสนา ยุชฺฌนฺติ, เทฺว เมณฺฑา ยุชฺฌนฺติ, เทฺว อุสภา ยุชฺฌนฺติ, เทฺว หตฺถิโน ยุชฺฌนฺติ, เทฺว กุกฺกุฎา ยุชฺฌนฺติฯ</p>


<p>กเมฺม-ยุชฺฌียติ, ยุชฺฌียนฺติฯ</p>


<p>การิเต-โยเธติ , โยธยติ, ยุชฺฌาเปติ, ยุชฺฌาปยติ, ‘‘โยเธถ มารํ ปญฺญาวุเธนา’’ติ  ปาฬิฯ</p>


<p>วิธ-ตาฬเน, สเรน มิคํ วิชฺฌติ, ธมฺมํ ปฎิวิชฺฌติ, ปฎิวิชฺฌนฺติฯ</p>


<p>กเมฺม กตฺตุสทิสมฺปิ รูปํ โหติ, เตน ธโมฺม ปฎิวิชฺฌติ, ธมฺมา ปฎิวิชฺฌนฺติ, ปฎิวิชฺฌียติ, ปฎิวิชฺฌียนฺติฯ</p>


<p>การิเต-เวเธติ, เวธยติ, ปฎิเวเธติ, ปฎิเวธยติ, อิจฺจาทิฯ</p>


<p>สิธ-สํสิทฺธิยํ, สิชฺฌติ, สิชฺฌนฺติ, สิชฺฌเรฯ</p>


<p>การิเต มหาวุตฺตินา อิสฺส อาตฺตํ, สาเธติ, สาธยติ, สาเธนฺติ, สาธยนฺติฯ</p>


<p>กเมฺม-สาธียติ, สาธียนฺติ อิจฺจาทิฯ</p>


<p>สุธ-สุทฺธิยํ, สุชฺฌติ, สุชฺฌนฺติ, วิสุชฺฌติ, ปริสุชฺฌติฯ</p>


<p>การิเต-โสเธติ, โสธยติฯ</p>


<p>มน-มญฺญนายํ, มญฺญติ, อวมญฺญติ, อติมญฺญติ, มญฺญนฺติ, อวมญฺญนฺติ, อติมญฺญนฺติ อิจฺจาทิฯ</p>


<p>หน-วิฆาต, สงฺฆาเตสุ, หญฺญติ, วิหญฺญติ, หญฺญนฺติ, วิหญฺญนฺติ อิจฺจาทิฯ</p>


<p>กุป-โกเป, ปโร ปรสฺส กุปฺปติ, กุจฺฉิวาโต กุปฺปติ, โรโค กุปฺปติ, ปฎิกุปฺปติ, เตโชธาตุ ปกุปฺปติ ฯ</p>


<p>การิเต-โกเปติ, โกปยติ อิจฺจาทิฯ</p>


<p>ทีป-ทิตฺติยํ, ทิปฺปติ, ทิปฺปนฺติ, ปุเร อธโมฺม ทิปฺปติ ฯ</p>


<p>กเมฺม-ทีปียติ, ทีปียนฺติฯ</p>


<p>การิเต ครุปนฺตตฺตา น วุทฺธิ, ทีเปติ, ทีปยติ, ทีเปนฺติ, ทีปยนฺติ อิจฺจาทิฯ</p>


<p>ลุป-อทสฺสเน , ลุปฺปติ, ลุปฺปนฺติฯ</p>


<p>การิเต-โลเปติ, โลปยติ อิจฺจาทิฯ</p>


<p>วป-พีชนิเกฺขเป, วปฺปติ, วปฺปนฺติ อิจฺจาทิฯ</p>


<p>สุป-สุปฺปเน, สุปฺปติ, สุปฺปนฺติฯ</p>


<p>มหาวุตฺตินา อาทิวุทฺธิ, โสปฺปติ, โสปฺปนฺติฯ</p>


<p>สมุ-อุปสเม นิวาเส จ, สมฺมติ, วิสมฺมติ, อุปสมฺมติ, วูปสมฺมติ, อสฺสเม สมฺมติ, ยตฺถ สมฺมติ เตมิโย , สมฺมนฺติฯ การิเต น วุทฺธิ, สเมติ, วูปสเมติ อิจฺจาทิฯ</p>


<p>ทิวุ-กีฬายํ วิชิคีสายํ พฺยวหาเร ถุติ, กนฺติ, คติ, สตฺตีสุ จ, ‘ตวคฺควรณานํ เย จวคฺคพยญา’ติ ยมฺหิ วสฺส พตฺตํ, ‘วคฺคลเสหิ เต’ติ ยสฺส พตฺตํ, ทิพฺพติ, ทิพฺพนฺติ อิจฺจาทิฯ</p>


<p>สิวุ-สํสิพฺพเน, สิพฺพติ, สิพฺพนฺติ, สิเพฺพยฺย วา สิพฺพาเปยฺย วา  อิจฺจาทิฯ</p>


<p>ตส-สนฺตาเส, ตสฺสติฯ</p>


<p>มหาวุตฺตินา ตสฺส ตฺรตฺตํ, อุตฺรสฺสติ, อุพฺพิชฺชตีติ อโตฺถฯ ตสฺสติ, ปริตสฺสติ, ปิปาสตีติ อโตฺถฯ</p>


<p>การิเต-ตาเสติ, ตาสยติ อิจฺจาทิฯ</p>


<p>ตุส-ปีติมฺหิ, ตุสฺสติ, สนฺตุสฺสติฯ</p>


<p>กเมฺมปิ-ตุสฺสติ, สนฺตุสฺสติ, ตุสฺสียติฯ</p>


<p>การิเต-โตเสติ, โตสยติ อิจฺจาทิฯ</p>


<p>ทิส-ปญฺญายเน, ทิสฺสติ, ปทิสฺสติ, สนฺทิสฺสติฯ ทิสฺสนฺติ พาลา อพฺยตฺตา , นิมิตฺตานิ ปทิสฺสนฺติ , อิเม ธมฺมา มยิ สนฺทิสฺสนฺติ, อหญฺจ อิเมสุ ธเมฺมสุ สนฺทิสฺสามิ ฯ</p>


<p>ทุส-ปฎิฆาเต , ทุสฺสติฯ โทสเนเยฺยสุ ทุสฺสติฯ ปทุสฺสติ, ทุสฺสนฺติ, ปทุสฺสนฺติฯ</p>


<p>การิเต ทีโฆ, ทูเสติ, ทูสยติฯ</p>


<p>กเมฺม-ทูสียติ อิจฺจาทิฯ</p>


<p>สิส-อสพฺพโยเค, สิสฺสติ, อวสิสฺสติฯ สรีรานิ อวสิสฺสนฺติฯ</p>


<p>การิเต-เสเสติ, เสสยติ อิจฺจาทิฯ</p>


<p>สุส-สุสฺสเน, สุสฺสติฯ อฎฺฐิ จ นฺหารุ จ จมฺมญฺจ อวสิสฺสตุ, อุปสุสฺสตุ เม สรีเร มํสโลหิตํ  อิจฺจาทิฯ</p>


<p>ทห-ทาเห, ห, ยานํ วิปริยาโย, ทยฺหติ, ทยฺหนฺติ, เอกจิตกมฺหิ ทยฺหเรฯ</p>


<p>การิเต-ทาเหติ, ทาหยติ อิจฺจาทิฯ</p>


<p>นห-พนฺธเน, สนฺนยฺหติ, สนฺนยฺหนฺติ อิจฺจาทิฯ</p>


<p>มุห-มุยฺหเน, มุยฺหติ, สมฺมุยฺหติ, สมฺมุยฺหามิ, ปมุยฺหามิฯ สพฺพา มุยฺหนฺติ เม ทิสา ฯ</p>


<p>การิเต-โมเหติ, โมหยติ อิจฺจาทิฯ</p>

</p>


<h3>สฺวาทิคณ</h3>
<p>อถ สฺวาทิคโณ วุจฺจเตฯ</p>


<p>ฯ</p>


<p>‘กา’ติ วตฺตเตฯ</p>


<p>  ฯ</p>


<p>สฺวาทีหิ  กฺริยเตฺถหิ ปรํ กานุพนฺธา ณา, โณ อิติ เทฺว ปจฺจยา โหนฺติฯ</p>


<p> ฯ</p>


<p>อิวณฺณุ’วณฺณานํ อการสฺส จ เต เอ, โอ, อา น โหนฺติ กานุพนฺธนาคเมสุ ปเรสูติ วุทฺธิปฎิเสโธฯ</p>


<p>สุณาติ, สุโณติฯ</p>


<p>คิ-สเทฺท, คิณาติ, คิโณติ, อนุคิณาติ, ปฎิคิณาติฯ</p>


<p>ปุพฺพสฺสรโลโป, อนุคิณนฺติ, ปฎิคิณนฺติฯ</p>


<p>จิ-จเย, มหาวุตฺตินา ณสฺส นตฺตํ, วฑฺฒกี ปาการํ จินาติ, จิโนติ, อาจินาติ, อาจิโนติ, อปจินาติ, อปจิโนติ, วิทฺธํเสตีติ อโตฺถฯ</p>


<p>ปุพฺพสฺสรโลโป, จินนฺติ, อาจินนฺติ, อปจินนฺติฯ</p>


<p>กเมฺม-จียติ, อาจียติ, อปจียติ, จินียติ, อาจินียติ, อปจินียติฯ</p>


<p>การิเต-จยาเปติ, จยาปยติ, จินาเปติ, จินาปยติ อิจฺจาทิฯ</p>


<p>มิ-ปเกฺขเป, มิณาติ, มิโณติ, มินาติ, มิโนติ วาฯ</p>


<p>วุ-สํวรเณ, สํวุณาติ, สํวุโณติ, อาวุณาติ, อาวุโณติฯ</p>


<p>สุ-สวเน, สุณาติ, สุโณติ, สุณนฺติ, สุณาสิ, สุโณสิฯ</p>


<p>รสฺสเตฺต-สุณสิ  นาค ฯ สุณาถ, สุโณถ, สุณามิ, สุโณมิ, สุณาม, สุโณมฯ</p>


<p>กเมฺม ‘ทีโฆ สรสฺสา’ติ กฺยมฺหิ ทีโฆ, สูยติ, สุยฺยติ, สูยนฺติ, สุยฺยนฺติ, สุณียติ, สุณียนฺติฯ</p>


<p>การิเต-สาเวติ, อนุสาเวติ, สาวยติ, อนุสาวยติ, สุณาเปติ, สุณาปยติฯ</p>


<p>กเมฺม-สาวียติ, อนุสาวียติฯ</p>


<p>สุณาตุ, สุณนฺตุ, สุยฺยตุ, สุยฺยนฺตุ, สาเวตุ, สาเวนฺตุ, สุเณ, สุเณยฺย, สุเณยฺยุํ, สูเยยฺย, สุเยฺยยฺย, สูเยยฺยุํ, สุเยฺยยุํ, สาเวยฺย, สาเวยฺยุํฯ</p>


<p>อีอาทิมฺหิ-อสุณิ, สุณิฯ</p>


<p>  ฯ</p>


<p>เตสุ อีอาทีสุ สฺสการวเนฺตสุ จ วจเนสุ สุธาตุโต ปเรสํ โกฺณ, กฺณานํ โรฎ โหติ, รานุพโนฺธ สพฺพาเทสทีปนโตฺถฯ ‘รานุพเนฺธนฺตสราทิสฺสา’ติ สุเตฺตน อาทิสรสฺส โลโป, ทฺวิตฺตํฯ</p>


<p>อโสฺสสิ, อโสฺสสุํ, อโสฺสสิ, อโสฺสสิตฺถ, อโสฺสสิํ, อโสฺสสิมฺหา, อโสฺสสุมฺหา, อโสฺสสิตฺถ อิจฺจาทิฯ</p>


<p>สฺสตฺยาทิมฺหิ-สุณิสฺสติ, โสสฺสติ, สุณิสฺสนฺติ, โสสฺสนฺติ, สุณิสฺสสิ, โสสฺสสิ, สุณิสฺสถ, โสสฺสถ, สุณิสฺสามิ, โสสฺสามิ, สุณิสฺสาม, โสสฺสามฯ เอวํ ปรฉเกฺกฯ</p>


<p>สฺสาทิมฺหิ-อสุณิสฺสา, อโสสฺสา, อสุณิสฺสํสุ, โสสฺสํสุ อิจฺจาทิฯ</p>


<p>ปปุโพฺพ  หิ-เปสเน, ปหิณาติ, ปหิโณติ, ปหิณนฺติฯ</p>


<p>อีอาทิมฺหิ-ทูตํ ปหิณิ, ปหิณิํสุ, ‘กฺวจิ วิกรณาน’นฺติ วิกรณโลโป, มหาวุตฺตินา ปสฺส ทีโฆ, ทูตํ ปาเหสิ , ปาเหสุํ อิจฺจาทิฯ</p>


<p>อาป-ปาปุณเน ปปุโพฺพ –</p>


<p>  ฯ</p>


<p>สก, อาปธาตูนํ กานุพนฺธา กุการ, อุการา กเมน อาคมา โหนฺติ กฺณมฺหิ ปจฺจเยฯ</p>


<p>ปาปุโณติ, ปาปุณนฺติ, สมฺปาปุณนฺติฯ</p>


<p>ปริปุโพฺพ ปริยตฺติยํ, ปริยาปุณาติ, ปริยาปุณนฺติฯ</p>


<p>สํปุโพฺพ-สมาปุณาติ, ปริสมาปุณาติ, นิฎฺฐานํ คจฺฉตีติ อโตฺถฯ</p>


<p>เกฺณติ กิํ? ปโปฺปติฯ</p>


<p>กเมฺม-ปาปียติ, ปาปียนฺติฯ</p>


<p>การิเต-ปาเปติ, ปาปยติ, ปาเปนฺติ, ปาปยนฺติฯ</p>


<p>กเมฺม-ปาปียติ, ปาปียนฺติฯ</p>


<p>อีอาทิมฺหิ-ปาปุณิ, ปาปุณิํสุ อิจฺจาทิฯ</p>


<p>สก-สตฺติยํ, สกฺกุโณติ, สกฺกุณาติฯ</p>


<p>เกฺณติ กิํ? สโกฺกติ, สกฺกุณนฺติฯ</p>


<p>อีอาทิมฺหิ-อสกฺกุณิ, สกฺกุณิ, อสกฺกุณิํสุ, สกฺกุณิํสุฯ</p>


<p>  ฯ</p>


<p>สกมฺหา  ปรสฺส กฺณาสฺส โข โหติ อีอาทิมฺหิฯ</p>


<p>อสกฺขิ, สกฺขิ, อสกฺขิํสุ, สกฺขิํสุ อิจฺจาทิฯ</p>


<p>  ฯ</p>


<p>สกมฺหา ปรสฺส กฺณสฺส โข โหติ วา เสฺส ปเรฯ</p>


<p>สกฺขิสฺสติ, สกฺกุณิสฺสติ, สกฺขิสฺสนฺติ, สกฺกุณิสฺสนฺติ, สกฺขิสฺสสิ, สกฺขิสฺสถ, สกฺขิสฺสามิ, สกฺขิสฺสาม, สกฺกุณิสฺสามฯ</p>


<p>‘ทกฺข สกฺข เหหิ โหหีหิ โลโป’ติ สฺสสฺส วิกเปฺปน โลโป, สกฺขิติ, สกฺขิสฺสติ, สกฺขินฺติ, สกฺขิสฺสนฺติฯ</p>


<p>สฺสาทิมฺหิ-อสกฺขิสฺสา, สกฺขิสฺสา, อสกฺกุณิสฺสา, สกฺกุณิสฺสา อิจฺจาทิฯ</p>

</p>


<h3>กฺยาทิคณ</h3>
<p>อถ กฺยาทิคโณ วุจฺจเตฯ</p>


<p>ฯ</p>


<p>  ฯ</p>


<p>กีอิจฺจาทีหิ กฺริยเตฺถหิ ปรํ กตฺตริ กานุพโนฺธ ณาปจฺจโย โหติฯ</p>


<p>  ฯ</p>


<p>เอเตสุ  ทีฆธาตูนํ รโสฺส โหติฯ</p>


<p>กี-ทพฺพวินิมเย, กิณาติ, กิณนฺติ, วิกฺกิณาติ, วิกฺกิณนฺติฯ</p>


<p>กเมฺม-กียติ, กิยฺยติ, วิกฺกียติ, วิกฺกิยฺยติ, วิกฺกิยฺยนฺติฯ</p>


<p>การิเต-วิกฺกาเยติ, วิกฺกายยติ, กีณาเปติ, กีณาปยติ อิจฺจาทิฯ</p>


<p>  ฯ</p>


<p>ชิอิจฺจาทีหิ กตฺตริ กานุพโนฺธ นาปจฺจโย โหติฯ</p>


<p>ชินาติ, ชินนฺติฯ</p>


<p>กเมฺม-ชียติ, ชิยฺยติ, ชินียติ, ชินิยฺยติฯ</p>


<p>การิเต-ชยาเปติ, ชยาปยติ, ปราเชติ, ปราชยติ, ปราเชนฺติ, ปราชยนฺติ, ชินาเปติ, ชินาปยติ, อชินิ, ชินิ, อชินิํสุ, ชินิํสุ, ชินิสฺสติ, ชินิสฺสนฺติ อิจฺจาทิฯ</p>


<p>ญา-อวโพธเนฯ</p>


<p>  ฯ</p>


<p>นาปจฺจเย ปเร ญาสฺส ชา โหติฯ</p>


<p>ชานาติ, ปชานาติ, อาชานาติ, สญฺชานาติ, วิชานาติ, อภิชานาติ, ปริชานาติ, ปฎิชานาติ, ชานนฺติฯ</p>


<p>กเมฺม-ญายติ, ปญฺญายติ, อญฺญายติ, สญฺญายติ, วิญฺญายติ, อภิญฺญายติ, ปริญฺญายติ, ปฎิญฺญายติ, ญายนฺติฯ</p>


<p>การิเต-ญาเปติ , ญาปยติ, ญาเปนฺติ, ญาปยนฺติ, ชานาเปติ, ชานาปยติ, ชานาเปนฺติ, ชานาปยนฺติฯ</p>


<p>กเมฺม-ญาปียติ, สญฺญาปียติ, ชานาปียติฯ</p>


<p>  ฯ</p>


<p>นาสหิตสฺส ญาสฺส นาโย โหติ ติมฺหิ, สุตฺตวิภตฺติยา อนฺติ, อเนฺตสุ จฯ</p>


<p>นายติฯ วิเจยฺย วิเจยฺย อเตฺถ ปนายตีติ โข ภิกฺขเว วิปสฺสีติ วุจฺจติ ฯ นายนฺติฯ ‘‘อนิมิตฺตา น นายเร’’ติ  ปาฬิฯ</p>


<p>เอยฺยาทิมฺหิ-ชาเนยฺย, ชาเนยฺยุํ, ชาเนยฺยาสิ, ชาเนยฺยาถ, ชาเนยฺยามิ, ชาเนยฺยามฯ</p>


<p>อุเตฺต-ชาเนยฺยามุฯ</p>


<p>เอยฺยามสฺส เอมุเตฺต ‘‘กถํ ชาเนมุ ตํ มย’’นฺติ  ปาฬิฯ</p>


<p>  ฯ</p>


<p>ญาโต เอยฺยสฺส อิยา, ญา โหนฺติ, วาสเทฺทน เอยฺยุมาทีนมฺปิ ญู, ญาสิ, ญาถ, ญามิ, ญามาเทสา โหนฺติ, เอยฺยมิจฺจสฺส ญญฺจฯ</p>


<p>ชานิยาฯ</p>


<p>  ฯ</p>


<p>ญาเทเส ปเร สนาสฺส ญาสฺส ชํ โหติฯ</p>


<p>ชญฺญา, วิชญฺญาฯ</p>


<p>สุตฺตวิภเตฺตน  ญูอาทีสุปิ ชํ โหติฯ ‘‘ปาปํ กตฺวา มา มํ ชญฺญูติ อิจฺฉติ , วิเวกธมฺมํ อหํ วิชญฺญํ , ชญฺญามุ เจ สีลวนฺตํ วทญฺญุ’’นฺติ  ปาฬีฯ ‘ชญฺญาสิ, ชญฺญาถ, ชญฺญามิ, ชญฺญามา’ติปิ ยุชฺชติฯ</p>


<p>  ฯ</p>


<p>กฺนาสฺส โลโป โหติ วา อีอาทิมฺหิ สฺสตฺยาทิมฺหิ จฯ</p>


<p>อญฺญาสิ, อพฺภญฺญาสิ, อชานิ, อญฺญาสุํ, อญฺญํสุ, อพฺภญฺญํสุ, ชานิํสุ, อญฺญาสิ, อพฺภญฺญาสิ, อชานิ, อญฺญิตฺถ, ชานิตฺถ, อญฺญาสิํ, อพฺภญฺญาสิํ, อชานิํ, ชานิํ, อญฺญาสิมฺหา, อชานิมฺหา, ชานิมฺหา, ญาสฺสติ, ชานิสฺสติ, ญาสฺสนฺติ, ชานิสฺสนฺติฯ</p>


<p>กเมฺม-วิญฺญายิสฺสติ, วิญฺญายิสฺสนฺติฯ</p>


<p>  ฯ</p>


<p>ญาโต สฺสสฺส หิ โหติ วา กเมฺมฯ</p>


<p>ปญฺญายิหิฯ ‘‘ปญฺญายิหินฺติ เอตา, ทหรา’’ติ  ปาฬิฯ ปญฺญายิสฺสติ, ปญฺญายิสฺสนฺติ อิจฺจาทิฯ</p>


<p>ธู-วิธุนเน, กฺนามฺหิ รโสฺส, ธุนาติ, ธุนนฺติฯ</p>


<p>กเมฺม-ธุนียติ, ธุนียนฺติฯ</p>


<p>การิเต-ธุนาเปติ, ธุนาปยติฯ</p>


<p>ปุ-โสธเน, ปุนาติ, ปุนนฺติฯ</p>


<p>ภู-ปตฺติยํ, รโสฺส, อภิสมฺภุนาติ, อภิสมฺภุนนฺติฯ นาสฺส ณเตฺต-อภิสมฺภุณาติ, อภิสมฺภุณนฺติฯ</p>


<p>มา-ปริมาเณ , มหาวุตฺตินา ธาตฺวนฺตสฺส อิตฺตํ, มินาติ, นิมฺมินาติฯ</p>


<p>กเมฺม-อุปมียติ, อุปมียนฺติ, นิมฺมียติ, นิมฺมียนฺติฯ</p>


<p>การิเต-นครํ มาเปติ, มาปยติ, มาปียติ, มาปียนฺติ, นิมฺมินิ, นิมฺมินิํสุ, มาเปสิ, มาปยิ, มาเปสุํ, มาปยุํ, นิมฺมินิสฺสติ, นิมฺมินิสฺสนฺติ, มาเปสฺสติ, มาเปสฺสนฺติ อิจฺจาทิฯ</p>


<p>มู-พนฺธเน, มุนาติฯ</p>


<p>ลู-เฉทเน, รสฺสตฺตํ, ลุนาติ, ลุนนฺติฯ</p>


<p>กเมฺม-ลูยติ, ลูยนฺติฯ</p>


<p>การิเต-ลาวยติ, ลาวยนฺติฯ</p>


<p>กเมฺม-ลาวียติ อิจฺจาทิฯ</p>

</p>


<h3>ตนาทิคณ</h3>
<p>อถ ตนาทิคโณ วุจฺจเตฯ</p>


<p>ฯ</p>


<p>  ฯ</p>


<p>ตนาทีหิ ปรํ โอปจฺจโย โหติฯ</p>


<p>ตโนติฯ</p>


<p>อาป-ปาปุณเน ปปุโพฺพฯ ธาตฺวนฺตสฺส ทฺวิตฺตํ รโสฺส จ, ปโปฺปติ, ปโปฺปนฺติฯ</p>


<p>กเมฺม-ปาปียติ, ปาปียนฺติฯ</p>


<p>การิเต-ปาเปติ, ปาปยติฯ</p>


<p>กเมฺม-ปาปียติ  ปาปียนฺติ อิจฺจาทิฯ</p>


<p>กร-กรเณ, กโรติ, กโรนฺติฯ</p>


<p>กเมฺม-กรียติ, กรียนฺติฯ</p>


<p>‘ตวคฺควรณานํ เย จวคฺคพยญา’ติ ยมฺหิ ธาตฺวนฺตสฺส ยตฺตํ, กยฺยติ, กยฺยนฺติ, กยฺยเร, กยฺยเต, กยฺยเนฺตฯ</p>


<p>การิเต-กาเรติ, การยติ, กาเรนฺติ, การยนฺติ, การาเปติ, การาปยติ, การาเปนฺติ, การาปยนฺติฯ</p>


<p>  ฯ</p>


<p>โอ-การสหิตสฺส กรสฺส กุํ โหติ มิ, เมสุ ปเรสุฯ</p>


<p>กุมฺมิ, กุมฺม, ‘‘ภตฺตุ อปจิติํ กุมฺมิ , ธมฺมสฺสาปจิติํ กุมฺมี’’ติ  ปาฬีฯ</p>


<p>  ฯ</p>


<p>ปาทิโต ปรสฺส กรธาตุสฺส กฺวจิ โข โหติฯ</p>


<p>สงฺขโรติ, สงฺขโรนฺติ, อภิสงฺขโรติ, อภิสงฺขโรนฺติฯ</p>


<p>กเมฺม-สงฺขรียติ, สงฺขรียนฺติฯ</p>


<p>การิเต-สงฺขาเรติ, สงฺขารยติฯ</p>


<p>ณาปิมฺหิ น วุทฺธิ, สงฺขราเปติ, สงฺขราปยติฯ</p>


<p>กเมฺม-สงฺขารียติ, สงฺขราปียติฯ</p>


<p>  ฯ</p>


<p>โอ-การสหิตสฺส กรสฺส กุพฺพ, กุรุ, กยิรา โหนฺติ วา นฺต, มาน, ตฺยาทีสุ, มหาวุตฺตินา วิกเปฺปน กุสฺส กฺรุตฺตํฯ</p>


<p>กุพฺพติ  กุพฺพนฺติ, กฺรุพฺพติ, กฺรุพฺพนฺติฯ</p>


<p>ปรฉเกฺก-กุพฺพเต, กฺรุพฺพเต, กุพฺพเนฺต, กฺรุพฺพเนฺต, กุรุเต, กยิรติ, กยิรนฺติ, กยิรสิ, กยิรถ, กยิรามิ, กยิราม, กยิรเต, กยิรเนฺตฯ</p>


<p>กโรตุ, สงฺขโรตุ, กุพฺพตุ, กฺรุพฺพตุ, กุรุตุ, อคฺฆํ กุรุตุ โน ภวํ , กยิรตุฯ</p>


<p>กเรยฺย, สงฺขเรยฺย, กุเพฺพยฺย, กฺรุเพฺพยฺย, กยิเรยฺยฯ</p>


<p>  ฯ</p>


<p>กยิราเทสโต ปรสฺส เอยฺยวิภตฺติสฺส ฎานุพโนฺธ อา โหติ วาฯ</p>


<p>โส ปุญฺญํ กยิรา, ปุญฺญํ เจ ปุริโส กยิรา , กยิรา นํ ปุนปฺปุนํ ฯ</p>


<p>  ฯ</p>


<p>กยิราเทสโต ปรสฺส เอยฺยุํอาทีนํ เอยฺยสทฺทสฺส โลโป โหติฯ</p>


<p>กยิรุํ, กยิเรยฺยุํ, กยิราสิ, กยิเรยฺยาสิ, กยิราถ, กยิเรยฺยาถ, กยิรามิ, กยิเรยฺยามิ, กยิราม, กยิเรยฺยามฯ</p>


<p>  ฯ</p>


<p>กยิราเทสโต ปรสฺส เอถสฺส เอ-การสฺส อา โหติ วาฯ</p>


<p>โส  กยิราถ, ทีปํ กยิราถ ปณฺฑิโต , กยิรา เจ กยิราเถนํ ฯ</p>


<p>อีอาทิมฺหิ-อกริ, กริ, สงฺขริ, อภิสงฺขริ, อกุพฺพิ, กุพฺพิ, อกฺรุพฺพิ, กฺรุพฺพิ, อกยิริ, กยิริ, อกรุํ, กรุํ, สงฺขรุํ, อภิ, สงฺขรุํ, อกริํสุ, กริํสุ, สงฺขริํสุ, อภิสงฺขริํสุ, อกุพฺพิํสุ, กุพฺพิํสุ, อกฺรุพฺพิํสุ, กฺรุพฺพิํสุ, อกยิริํสุ, กยิริํสุ, อกยิรุํ, กยิรุํฯ</p>


<p>  ฯ</p>


<p>อีอาทีสุ สโอการสฺส กรสฺส กา โหติ วาฯ</p>


<p>  ฯ</p>


<p>อา, เอ, อูทีเฆหิ ปรสฺส อีวจนสฺส สิ โหติ วาฯ</p>


<p>อฎฺฐาสิ, อทาสิ, วเทสิ, วเชฺชสิ, ภาเวสิ, กาเรสิอนุโภสิ, อโหสิ อิจฺจาทิฯ</p>


<p>โส อกาสิ, เต อกํสุ, คาถายํ ‘‘อกํสุ สตฺถุวจน’’นฺติ  ปาฬิฯ อกาสุํ, ตฺวํ อกาสิฯ มา ตุเมฺห เอวรูปํ อกตฺถ , มากตฺถ ปาปกํ กมฺมํ, อาวี วา ยทิ วา รโห ฯ อกาสิตฺถ, อหํ อกาสิํ, มยํ อกาสิมฺหา, อกมฺหาฯ โภเคสุ วิชฺชมาเนสุ, ทีปํ นากมฺห อตฺตโน ฯ โส อกาฯ ‘‘ตโต เอกสตํ ขเตฺย, อนุยเนฺต ภวํ อกา’’ติ  ปาฬิฯ อกาสิตฺถ วา, อหํ อกํ, อกรํ วาฯ ‘‘ตสฺสาหํ วจนํ นากํ, ปิตุ วุทฺธสฺส ภาสิต’’นฺติ  ปาฬิฯ</p>


<p>การิเต-โส กาเรสิ, การยิ, การาเปสิ, การาปยิ, เต กาเรสุํ, การยุํ, การาเปสุํ, การาปยุํ อิจฺจาทิฯ</p>


<p>กริสฺสติ  สงฺขริสฺสติ, กุพฺพิสฺสติ, กฺรุพฺพิสฺสติ, กยิริสฺสติ อิจฺจาทิฯ</p>


<p>‘‘หรสฺส จาหง เสฺส’ติ เสฺสน สห กรสฺส รการสฺส อาหง โหติ, กาหติ, กาหนฺติ, กถํ กาหนฺติ ทารกา ฯ</p>


<p>อิญาคเม-กาหิติ, กาหินฺติ อิจฺจาทิฯ กาหสิ, กาหถฯ กาหามิ กุสลํ พหุํ , กาหาม ปุญฺญสญฺจยํ ฯ</p>


<p>‘อาอีอาทีสู’ติ สุเตฺต โยควิภาเคน สฺสตฺยาทีสุปิ กา โหติ, สํโยเค รสฺสตฺตํ, กสฺสติ, กสฺสนฺติ, กสฺสสิ, กสฺสถ, กสฺสามิ, กสฺสาม, กสฺสํ ปุริสการิยํ ฯ</p>


<p>สฺสาทิมฺหิ-อกาหา, อกริสฺสา อิจฺจาทิฯ</p>


<p>ตนุ-วิตฺถาเร, ตโนติฯ</p>


<p>ปรสฺสรโลโป-ตโนนฺติฯ</p>


<p>  ฯ</p>


<p>ปรฉเกฺก ปเร โอวิกรณสฺส อุ โหติฯ</p>


<p>ตนุเต, ตนุเนฺตฯ</p>


<p>‘ยวา สเร’ติ อุสฺส วเตฺต-ตนฺวเนฺตฯ</p>


<p>  ฯ</p>


<p>ปุพฺพฉเกฺก โอวิกรณสฺส กฺวจิ อุ โหติ วาฯ</p>


<p>ตนุติ, กุรุตุฯ</p>


<p>กฺวจีติ กิํ? กโรติฯ</p>


<p>วาติ  กิํ? ตโนติฯ</p>


<p>กเมฺม-ตนียติ, ตญฺญติฯ</p>


<p>  ฯ</p>


<p>ตนธาตุสฺส น-การสฺส อา โหติ วา กฺยมฺหิฯ</p>


<p>ตายติ, ตายนฺติ, ปตายติ, ปตายนฺติฯ ‘‘อิโต’ทานิ ปตายนฺติ, สูจิโย พลิสานิ จา’’ติ  ปาฬิฯ ตายเต, ตายเนฺตฯ</p>


<p>สก-สตฺติยํ, สโกฺกติ, สโกฺกนฺติ, สโกฺกสิ, สโกฺกถ, สโกฺกมิ, สโกฺกมฯ</p>

</p>


<h3>จุราทิคณ</h3>
<p>อถ จุราทิคโณ วุจฺจเตฯ</p>


<p>ฯ</p>


<p>  ฯ</p>


<p>จุราทีหิ กฺริยเตฺถหิ ปรํ สกเตฺถ ณิปจฺจโย โหติฯ</p>


<p>โจเรติ, โจรยติฯ</p>


<p>วิปุโพฺพ อาป-พฺยาปเน, พฺยาเปติ, พฺยาปยติฯ</p>


<p>กมุ-อิจฺฉายํ, กาเมติ, กามยติ, กาเมนฺติ, กามยนฺติ, นิกาเมติ, นิกามยติ, นิกาเมนฺติ, นิกามยนฺติฯ</p>


<p>กเมฺม-กามียติ, กามียนฺติฯ</p>


<p>การิเต ณาปิ เอว, กามาเปติ, กามาปยติฯ</p>


<p>กเมฺม-กามาปียติ , กามาปยียติฯ</p>


<p>คณ-สงฺขฺยาเน, คณ, ฆฎานํ ตุทาทิตฺตา น วุทฺธิ, คเณติ, คณยติฯ</p>


<p>ฆฎ-เจตายํ, ฆเฎติ, ฆฎยติฯ</p>


<p>จินฺต-จินฺตายํ, ครุปนฺตตฺตา น วุทฺธิ, จิเนฺตติ, จินฺตยติฯ</p>


<p>กเมฺม-จินฺตียติ, จินฺตียนฺติฯ</p>


<p>การิเต-จินฺตาเปติ, จินฺตาปยติฯ</p>


<p>กเมฺม-จินฺตาปียติ, จินฺตาปยียติฯ</p>


<p>อีอาทิมฺหิ-จิเนฺตสิ, จินฺตยิ, จิเนฺตยุํ, จินฺตยุํ, จิเนฺตสิ, จินฺตยิ, จินฺตยิตฺถ, จิเนฺตสิํ, จินฺตยิํ, จิเนฺตสิมฺหา, จินฺตยิมฺหาฯ</p>


<p>เจต-เจตายํ, เจเตติ, เจตยติ, เจเตนฺติ, เจตยนฺติฯ</p>


<p>จุร-เถเยฺย, โจเรติ, โจรยติ, โจเรนฺติ, โจรยนฺติฯ</p>


<p>ธร-ธารเณ, ธาเรติ, ธารยติ, ธาเรนฺติ, ธารยนฺติฯ</p>


<p>ปาล-ปาลเน, ปาเลติ, ปาลยติ, ปาเลนฺติ, ปาลยนฺติฯ</p>


<p>ปูช-ปูชายํ, ครุปนฺตตฺตา น วุทฺธิ, ปูเชติ, ปูชยติ, ปูเชนฺติ, ปูชยนฺติฯ</p>


<p>มนฺต-คุตฺตภาสเน, มเนฺตติ, มนฺตยติ, มเนฺตนฺติ, มนฺตยนฺติฯ</p>


<p>อาปุโพฺพ กถเน อามนฺตเน จฯ อามนฺตยามิ โว ภิกฺขเว , ภควา ภิกฺขู อามเนฺตสิ ฯ</p>


<p>นิปุโพฺพ-นิมนฺตเน, นิมเนฺตติ, นิมนฺตยติฯ</p>


<p>อีอาทิมฺหิ-มเนฺตสิ , มนฺตยิ, อามเนฺตสิ, อามนฺตยิ, นิมเนฺตสิ, นิมนฺตยิ, มเนฺตสุํ, มนฺตยุํ, มนฺตยิํสุ รโหคตา , มเนฺตสฺสติ, อามเนฺตสฺสติ, นิมเนฺตสฺสติ, มนฺตยิสฺสติ, อามนฺตยิสฺสติ, นิมนฺตยิสฺสติ อิจฺจาทิฯ</p>


<p>มาน-ปูชายํ, มาเนติ, มานยติ, มาเนนฺติ, มานยนฺติ อิจฺจาทิฯ</p>


<p>วิท-อนุภวเน, เวเทติ, เวทยติ, ปฎิสํเวเทติ, ปฎิสํเวทยติฯ</p>


<p>ปฎิ, นิ, ปปุโพฺพ อาจิกฺขเน, ปฎิเวเทติ, ปฎิเวทยติ, นิเวเทติ, นิเวทยติ, ปเวเทติ, ปเวทยติ อิจฺจาทิฯ</p>

</p>

</p>


<h3>สามญฺญ ข, ฉ, สราสิ</h3>
<p>อถ ธาตุปจฺจยา วุจฺจเนฺตฯ</p>


<p>กฺริยาวาจีภาเวน ธาตุรูปา ปจฺจยา  กฺริยตฺถปจฺจยาติ วุตฺตํ โหติ, ตสฺมา เตหิปิ สเพฺพสํ ตฺยาทิ, ตพฺพาทิวิภตฺติ, ปจฺจยานํ สมฺภโวฯ</p>


<p>ฯ</p>


<p>  ฯ</p>


<p>ขมายํ วีมํสายญฺจ ปวเตฺตหิ ติช, มานธาตูหิ ปรํ กเมน ข, สปจฺจยา โหนฺติฯ</p>


<p>ติช-ขมายํ, อิมินา ขปจฺจโยฯ</p>


<p>  ฯ</p>


<p>ข , ฉ, สปจฺจยนฺตานํ ธาตุรูปานํ ปฐมํ สทฺทรูปํ เอกสฺสรํ เทฺวรูปํ โหตีติ ‘ติช, ติช’อิติ ทฺวิรูเป กเต ‘โลโปนาทิพฺยญฺชนสฺสา’ติ อนาทิพฺยญฺชนภูตสฺส ช-การสฺส โลโป, ‘ปรรูปมยกาเร พฺยญฺชเน’ติ ธาตฺวนฺตชการสฺส ปรรูปตฺตํฯ ‘จตุตฺถทุติเยเสฺวสํ ตติยปฐมา’ติ สํโยคาทิสฺส ขสฺส กตฺตํ, ‘ติติกฺข’อิติ ธาตุปจฺจยนฺตรูปํ, ตโต ตฺยาทฺยุปฺปตฺติฯ</p>


<p>ติติกฺขติ, ติติกฺขนฺติฯ</p>


<p>กเมฺม-ติติกฺขียติฯ</p>


<p>การิเต-ติติเกฺขติ, ติติกฺขยติ, ติติกฺขาเปติ, ติติกฺขาปยติฯ</p>


<p>กเมฺม-ติติกฺขาปียติ, ติติกฺขาปียนฺติฯ</p>


<p>ติติกฺขตุ, ติติกฺขนฺตุ, ติติเกฺขยฺย, ติติเกฺขยฺยุํ อิจฺจาทิฯ</p>


<p>ขมายนฺติ กิํ? ติช-นิสาเน, เตเชติ, เตเชนฺติฯ</p>


<p>การิเต-เตเชติฯ ‘‘สมุเตฺตเชติ สมฺปหํเสตี’’ติ  ปาฬิฯ</p>


<p>มาน-วีมํสายํ, ตโต สปจฺจโยฯ ‘ขฉสานเมกสฺสรํ เทฺว’ติ ‘มาน, มาน’อิติ ทฺวิรูเป กเต –</p>


<p>  ฯ</p>


<p>ทฺวิเตฺต ปุพฺพสฺส มานสฺส วี โหติ, ปรสฺส จ สพฺพสฺส มานสฺส มํ โหติฯ</p>


<p>วีมํสติ, วีมํสนฺติฯ</p>


<p>กเมฺม-วีมํสียติ , วีมํสียนฺติฯ</p>


<p>การิเต-วีมํเสติ, วีมํสยติ, วีมํสาเปติ, วีมํสาปยติฯ</p>


<p>กเมฺม-วีมํสาปียติ, วีมํสาปียนฺติฯ</p>


<p>วีมํสายนฺติ กิํ? มาน-ปูชายํ, มาเนติ, สมฺมาเนติ, อภิมาเนติ, ปูเชตีติ อโตฺถฯ</p>


<p>กิต-โรคาปนยเน สํสเย จฯ</p>


<p>  ฯ</p>


<p>ติกิจฺฉายํ สํสเย จ ปวตฺตกิตธาตุโต ปรํ โฉ โหติฯ</p>


<p>‘กิต, กิต’ อิติ ทฺวิรูเป กเต –</p>


<p>  ฯ</p>


<p>สํสยมฺหา อญฺญสฺมิํ ติกิจฺฉเตฺถ ปวตฺตสฺส กิตธาตุสฺส ทฺวิเตฺต ปุพฺพสฺส กิตสฺสติ โหติ วาฯ ‘ปรรูปมยกาเร พฺยญฺชเน’ติ ปรรูปตฺตํ, สํโยคาทิสฺส จการตฺตํฯ</p>


<p>ติกิจฺฉติ, ติกิจฺฉนฺติฯ เทวาปิ นํ ติกิจฺฉนฺติ, มาตาเปตฺติภรํ นรํ ฯ</p>


<p>กเมฺม-ติกิจฺฉียติ, ติกิจฺฉียนฺติฯ</p>


<p>การิเต-ติกิเจฺฉติ, ติกิจฺฉยติ, ติกิจฺฉาเปติ, ติกิจฺฉาปยติฯ</p>


<p>วาสเทฺทน ติการาภาเว ‘กวคฺคหานํ จวคฺคชา’ติ ทฺวิเตฺต ปุพฺพสฺส จวโคฺค, จิกิจฺฉติ, จิกิจฺฉนฺติ, จิกิจฺฉียติ, จิกิจฺฉียนฺติฯ</p>


<p>อสํสเยติ  กิํ? วิจิกิจฺฉติ, วิจิกิจฺฉนฺติฯ</p>


<p>ติกิจฺฉตฺถ, สํสยตฺถโต อญฺญสฺมิํ อเตฺถ –</p>


<p>กิต-ญาเณ นิวาเส จ, เกตติ, สํเกตติ, นิเกตติฯ</p>


<p>คุป-นินฺทายํฯ</p>


<p>  ฯ</p>


<p>นินฺทายํ ปวเตฺตหิ คุป, พเธหิ ปรํ ฉปจฺจโย โหติ, พสฺส จ โภ โหติฯ ทฺวิรูเป กเต อนาทิพฺยญฺชนโลโปฯ</p>


<p>  ฯ</p>


<p>คุปิสฺส ทฺวิเตฺต ปุพฺพสฺส อุ-การสฺส อิ โหติฯ คสฺส จวคฺคตฺตํ, ธาตฺวนฺตสฺส ปรรูปตฺตํ, สํโยคาทิสฺส ปฐมตฺตํฯ</p>


<p>ชิคุจฺฉติ, ชิคุจฺฉนฺติฯ</p>


<p>กเมฺม-ชิคุจฺฉียติ, ชิคุจฺฉียนฺติฯ</p>


<p>การิเต-ชิคุเจฺฉติ, ชิคุจฺฉยติ, ชิคุจฺฉาเปติ, ชิคุจฺฉาปยติฯ ชิคุจฺฉตุ, ชิคุจฺฉนฺตุ อิจฺจาทิฯ</p>


<p>นินฺทายนฺติ กิํ? คุป-สํวรเณ, โคเปติ, โคปยติฯ</p>


<p>พธ-นินฺทายํ, ทฺวิรูปาทิมฺหิ กเต –</p>


<p>  ฯ</p>


<p>ทฺวิเตฺต ปุพฺพสฺส อสฺส อิ โหติ ข, ฉ, เสสูติ อสฺส อิตฺตํ, ปรพการสฺส จ ภตฺตํ, ธาตฺวนฺตสฺส ปรรูปาทิฯ</p>


<p>พิภจฺฉติ, วิรูโป โหตีติ อโตฺถฯ พิภจฺฉนฺติฯ</p>


<p>นินฺทายนฺติ  กิํ? พธ-พนฺธน, หิํสาสุ, พาเธติ, พาธยติฯ วาตํ ชาเลน พาเธสิ ฯ</p>


<p>กเมฺม-พาธียติ, พาธียนฺติ, พชฺฌติ, พชฺฌนฺติฯ</p>

</p>


<h3>ตุมิจฺฉเตฺถ ขฉสราสิ</h3>
<p>  ฯ</p>


<p>ตุมเนฺตหิ อิจฺฉเตฺถ เต ข, ฉ, สา โหนฺติ, ตุํปจฺจยสฺส จ โลโป โหติฯ อิทญฺจ สุตฺตํ ตุมิจฺฉตฺถสมฺภเว สติ สพฺพธาตุปเทหิปิ ข, ฉ, สานํ ปวตฺติทีปนตฺถํฯ เตน ตุมิจฺฉเตฺถ ส, ฉปจฺจเย กตฺวา ‘อู พฺยญฺชนสฺสา’ติ ส, ฉานํ อาทิมฺหิ อีอาคมํ กตฺวา ‘‘อปุตฺตํ ปุตฺตมิว อาจริตุํ อิจฺฉติ ปุตฺตียีสติ, ปพฺพโต วิย อตฺตานํ อาจริตุํ อิจฺฉติ ปพฺพตายีสติ, ทาตุํ อิจฺฉติ ทิจฺฉติ’’ อิจฺจาทีนิ สิชฺฌนฺติฯ</p>


<p>ฯ</p>


<p>ภุญฺชิตุํ อิจฺฉตีติ อเตฺถ-ภุชโต ขปจฺจโย, ตุํปจฺจยโลโป, ทฺวิตฺตํ, ปุพฺพสฺส อนาทิโลโป, ปรรูปเตฺต สํโยคาทิสฺส ปฐมตฺตํ, ปุพฺพสฺส ภสฺส พตฺตํ, พุภุกฺขติ, พุภุกฺขนฺติ, พุภุกฺขียติ, พุภุกฺขียนฺติ, พุภุเกฺขติ, พุภุกฺขยติ, พุภุกฺขาเปติ, พุภุกฺขาปยติ, พุภุกฺขาปียติ, พุภุกฺขาปียนฺติ, พุภุกฺขตุ, พุภุกฺขนฺตุ, พุภุเกฺขยฺย, พุภุเกฺขยฺยุํ, พุภุกฺขิ, พุภุกฺขิํสุ, พุภุกฺขิสฺสติ, พุภุกฺขิสฺสนฺติ, พุภุกฺขิสฺสา, พุภุกฺขิสฺสํสุฯ</p>


<p>ฆส-อทเน, ฆสิตุํ อิจฺฉตีติ อเตฺถ – ฉปจฺจโย, ทฺวิตฺตาทิ, ปุพฺพสฺส ฆสฺส คตฺตํ, คสฺส ชตฺตํ, อสฺส อิตฺตํ, ชิฆจฺฉติ, ชิฆจฺฉนฺติ, ชิฆจฺฉียติ, ชิฆจฺฉียนฺติ, ชิฆเจฺฉติ, ชิฆจฺฉาเปติ อิจฺจาทิฯ</p>


<p>หน-หิํ  สายํ, หนฺตุํ อิจฺฉตีติ อเตฺถ – ฉปจฺจโย, ทฺวิตฺตาทิ, ‘กวคฺคหานํ จวคฺคชา’ติ ปุพฺพสฺส หสฺส โช, อสฺส อิตฺตํฯ</p>


<p> ฯ</p>


<p>ทฺวิเตฺต ปรสฺส หนสฺส ฆํ โหติ เส ปเรฯ</p>


<p>ชิฆํสติ, ชิฆํสนฺติฯ</p>


<p>ชิ-ชเย, เชตุํ อิจฺฉตีติ อเตฺถ – สปจฺจโย, ทฺวิตฺตํฯ</p>


<p>  ฯ</p>


<p>ชิ, หรานํ ทฺวิเตฺต ปรสฺส ชิสฺส หรสฺส จ คี โหติ เส ปเรฯ</p>


<p>ชิคีสติ, ชิคีสนฺติ, วิชิคีสติ, วิชิคีสนฺติฯ</p>


<p>หร-หรเณ, ทฺวิตฺตาทิ, ปรสฺส คี, ปุพฺพสฺส หสฺส โช, อสฺส อิตฺตํ, ชิคีสติ, หริตุํ อิจฺฉตีติ อโตฺถ, ชิคีสนฺติฯ</p>


<p>ปา-ปาเน, ปิวิตุํ อิจฺฉตีติ อเตฺถ – สปจฺจโย, ทฺวิตฺตํ, ‘รโสฺส ปุพฺพสฺสา’ติ รโสฺส, อสฺส อิตฺตํ, ปิปาสติ, ปิปาสนฺติ, ปิปาสียติ, ปิปาสียนฺติฯ</p>


<p>สุ-สวเน, โสตุํ อิจฺฉตีติ อเตฺถ – ทฺวิเตฺต ปรสฺส ทฺวิตฺตํ, สุสฺสุสติ , สุสฺสุสนฺติ, สุสฺสุสียติ, สุสฺสุสียนฺติ, สุสฺสุเสติ, สุสฺสุสยติ, สุสฺสุสาเปติ, สุสฺสุสาปยติ, สุสฺสุสาปียติ, สุสฺสุสาปียนฺติ, สุสฺสุสตุ, สุสฺสุสนฺตุ อิจฺจาทิฯ</p>


<p>ติติกฺขิตุํ อิจฺฉตีติ อเตฺถ – ติติกฺขโต สปจฺจโย, สปจฺจยปรตฺตา ปุน ทฺวิตฺตปฺปสเงฺค –</p>


<p>  ฯ</p>


<p>สกิํ  ทฺวิเตฺต กเต ปุน ทฺวิตฺตํ น อาปชฺชตีติ ปุน ทฺวิตฺตาภาโว, ‘อู พฺยญฺชนสฺสา’ติ อู อาคโมฯ</p>


<p>ติติกฺขิสติ, ติติกฺขิสนฺติ อิจฺจาทิฯ เอวํ ติกิจฺฉิตุํ อิจฺฉตีติ ติกิจฺฉิสติ, ติกิจฺฉิสนฺติ, จิกิจฺฉิสติ, จิกิจฺฉิสนฺติ อิจฺจาทิฯ</p>

</p>


<h3>นามธาตุราสิ</h3>
<p>ปุตฺตํ อิจฺฉตีติ อเตฺถ –</p>


<p>  ฯ</p>


<p>กมฺมตฺถา นามปทมฺหา อิจฺฉเตฺถ อีโย โหตีติ กมฺมภูตา ปุตฺตสทฺทโต อิจฺฉายํ อีโย, ‘ปุตฺตีย’อิติ ธาตุปจฺจยนฺตรูปํ, ตโต ตฺยาทฺยุปฺปตฺติฯ</p>


<p>ปุตฺตียติ, ปุตฺตียนฺติ, ปุตฺตีเยติ, ปุตฺตียยติ, ปุตฺตียาเปติ, ปุตฺตียาปยติ, ปุตฺตียาปียติ, ปุตฺตียาปียนฺติฯ เอวํ จีวรียติ, จีวรียนฺติ, ปตฺตียติ, ปตฺตียนฺติ, ปริกฺขารียติ, ปริกฺขารียนฺติ อิจฺจาทิฯ</p>


<p>อปุตฺตํ สิสฺสํ ปุตฺตมิว อาจรตีติ อเตฺถ –</p>


<p>  ฯ</p>


<p>อุปมียติ อุปเมตโพฺพ อโตฺถ เอเตนาติ อุปมานํ, อุปมานภูตา กมฺมปทโต อาจารเตฺถ อีโย โหติฯ</p>


<p>ปุตฺตียติ , ปุตฺตียนฺติ สิสฺสํฯ</p>


<p>กเมฺม-อปุโตฺตปิ ปุโตฺต วิย อาจรียติ ปุตฺตียียติ, ปุตฺตียียนฺติ, ปุตฺตีเยติ, ปุตฺตียยติ, ปุตฺตียาเปติ, ปุตฺตียาปยติ, ปุตฺตียาปียติ, ปุตฺตียาปียนฺติฯ เอวํ สิสฺสียติ, สิสฺสียนฺติฯ</p>


<p>กุฎิยํ วิย ปาสาเท อาจรตีติ อเตฺถ –</p>


<p>  ฯ</p>


<p>อุปมานภูตา อาธารภูตา จ นามมฺหา อาจารเตฺถ อีโย โหติฯ</p>


<p>กุฎียติ, กุฎียนฺติ ปาสาเท, นทิยํ วิย สมุเทฺท อาจรติ นทียติ, นทียนฺติ อิจฺจาทิฯ</p>


<p>อรเญฺญ วิย นคเร อาจรติ อรญฺญียติ, อรญฺญียนฺติ นคเรฯ เอวํ เคหียติ วิหาเรฯ</p>


<p>โลกธเมฺมหิ อกมฺปนียเฎฺฐน ปพฺพโต วิย อตฺตานํ อาจรตีติ อเตฺถ –</p>


<p>  ฯ</p>


<p>อุปมานภูตา กตฺตุภูตา จ นามมฺหา อาจารเตฺถ อาโย โหตีติ ปพฺพตสทฺทโต อาโยฯ ตโต ตฺยาทฺยุปฺปตฺติฯ</p>


<p>ปพฺพตายติ สโงฺฆ, ปพฺพตายนฺติ, จิจฺจิโฎ วิย อตฺตานํ อาจรติ จิจฺจิฎายติ, สโทฺทฯ เอวํ ปฎปฎายติ, กฎกฎายติ, ธูมธูมายติ, ธูปายติ, สนฺธูปายติฯ</p>


<p>อภุสมฺปิ  ภุสํ ภวตีติ อเตฺถ –</p>


<p>  ฯ</p>


<p>จีปจฺจยสฺส อโตฺถ อพฺภูตตพฺภาโว  นามฯ กตฺตุโต ฌเตฺถ อาโย โหติฯ</p>


<p>ภุสายติ, ภุสายนฺติ, อปโฎปิ ปโฎ ภวติ ปฎายติ, ปฎายนฺติ, อโลหิตมฺปิ โลหิตํ ภวติ โลหิตายติฯ เอวํ นีลายติ, กมลายติ, จนฺทายติ, จนฺทนายติ, กญฺจนายติ, วชิรายติฯ</p>


<p>กตฺตุโตเตฺวว? ภุสํ กโรติฯ</p>


<p>สทฺทํ กโรตีติ อเตฺถ –</p>


<p>  ฯ</p>


<p>สทฺทาทีหิ ทุติยเนฺตหิ นาเมหิ กโรตฺยเตฺถ อาโย โหติฯ</p>


<p>สทฺทายติ, สทฺทายนฺติ, เวรํ กโรติ เวรายติ, เวรายนฺติ, กลหํ กโรติ กลหายติ, กลหายนฺติ, เมตฺตํ กโรติ เมตฺตายติ, เมตฺตายนฺติ, กรุณํ กโรติ กรุณายติ, กรุณายนฺติ, มุทิตํ กโรติ มุทิตายติ, มุทิตายนฺติ, อุเปกฺขํ กโรติ อุเปกฺขายติ, อุเปกฺขายนฺติ, กุกฺกุจฺจํ กโรติ กุกฺกุจฺจายติ, กุกฺกุจฺจายนฺติ, ปิยํ กโรติ ปิยายติ, ปิยายนฺติ, ปจฺจยํ สทฺทหนํ กโรติ ปตฺติยายติ, ปตฺติยายนฺติ, ตณฺหํ กโรติ ตณฺหายติ, ตณฺหายนฺติ, ตณฺหียติ, ตณฺหียนฺติ วา, กโรตฺยเตฺถ อีโยฯ มม อิทนฺติ กโรติ มมายติ, มมายนฺติฯ</p>


<p>นโม  กโรตีติ อเตฺถ –</p>


<p>  ฯ</p>


<p>นโมสทฺทโต กโรตฺยเตฺถ อโสฺส โหติฯ</p>


<p>นมสฺสติ, นมสฺสนฺติฯ</p>


<p>สมานํ สทิสํ กโรตีติ อเตฺถ –</p>


<p>  ฯ</p>


<p>ธาตฺวโตฺถ วุจฺจติ ยา กาจิ กฺริยาฯ นามสฺมา ธาตฺวเตฺถ อิ โหติฯ ‘ยุวณฺณานเมโอ ปจฺจเย’ติ อิสฺส เอตฺตํฯ</p>


<p>สมาเนติ, สมาเนนฺติฯ</p>


<p>‘เอโอนมยาวา สเร’ติ เอสฺส อยาเทโสฯ ‘ณิณาปฺยาปีหิ วา’ติ เอตฺถ วาสเทฺทน ลปจฺจโย, สมานยติ, สมานยนฺติ, ปิณํ กโรติ ปิเณติ, ปิณยติ, กุสลํ ปุจฺฉติ กุสเลติ, กุสลยติ, วิสุทฺธํ โหติ วิสุเทฺธติ, วิสุทฺธยติ, วีณาย อุปคายติ อุปวีเณติ, อุปวีณายติ, ปญฺญาย อติกฺกมติ อติปเญฺญติ, อติปญฺญายติ, วจฺจํ กโรติ วเจฺจติ, วจฺจยติ, มุตฺตํ กโรติ มุเตฺตติ, มุตฺตยติ, พเลน ปีเฬติ พเลติ, พลยติฯ</p>


<p>อสฺส อิเตฺต-พลียติ, พลียนฺติฯ ‘‘อพลานํ พลียนฺตี’’ติ ปาฬิฯ</p>


<p>สจฺจํ กโรตีติ อเตฺถ –</p>


<p>  ฯ</p>


<p>สจฺจาทีหิ นาเมหิ ธาตฺวเตฺถ อาปิ โหติฯ</p>


<p>สจฺจาเปติ , สจฺจาเปนฺติ, อตฺถวิภาคํ กโรติ อตฺถาเปติ, อตฺถาเปนฺติ, เพทสตฺถํ กโรติ เพทาเปติ, เพทาเปนฺติ, สุกฺขํ กโรติ สุกฺขาเปติ, สุกฺขาเปนฺติ, สุขํ กโรติ สุขาเปติ, สุขาเปนฺติ, ทุกฺขํ กโรติ ทุกฺขาเปติ, ทุกฺขาเปนฺติ, อุณฺหํ กโรติ อุณฺหาเปติ, อุณฺหาเปนฺติ อิจฺจาทิฯ</p>


<p>อปุตฺตํ ปุตฺตมิว อาจรติ ปุตฺตียติ, ปุตฺตียิตุํ อิจฺฉตีติ อเตฺถ ‘ตุํสฺมา โลโป จิจฺฉายํ เต’ติ สปจฺจโยฯ</p>


<p>  ฯ</p>


<p>อิจฺฉียตีติ อิฎฺฐํ, ยํ ยํ อิฎฺฐํ ยถิฎฺฐํฯ ‘‘ยมิฎฺฐ’’นฺติปิ ปาโฐฯ สฺยาทฺยนฺตสฺส ยถิฎฺฐํ เอกสฺสรํ อาทิภูต’มญฺญํ วา เทฺวรูปํ โหติ, น ตฺยาทิสฺส วิย อาทิภูตเมวาติ อโตฺถฯ ‘อู พฺยญฺชนสฺสา’ติ อู อาคโมฯ</p>


<p>อาทิมฺหิ ทฺวิเตฺต-ปุปฺปุตฺตียิสติฯ</p>


<p>มเชฺฌ ทฺวิเตฺต-ปุตฺติตฺตียิสติฯ</p>


<p>อกมลํ กมลํ ภวติ กมลายติ, กมลายิตุํ อิจฺฉตีติ กกมลายิสติ, กมมลายิสติ, กมลลายิสติ อิจฺจาทิฯ</p>

</p>

</p>

</p>

</p>





