<h1>จาณกฺยนีติลา คาถา</h1>
<p>
ลาลเน  
พหโว โทสา,  
  
ตาฬเน พหโว คุณา;  
  
ตสฺมา ปุตฺตญฺจ สิสฺสญฺจ,  
  
ตาฬเย น จ ลาลเยฯ  
</p>
  
<ol>
<li>
อตีตสฺส  
หิ มิตฺตสฺส,  
  
โย เจ โทสํ ปกาสเย;  
  
โส หเว ปจฺจุปฺปนฺนสฺส,  
  
โทสํ ภาเสติ ญายติฯ  
</li>
  
<li>
ลตาวิย  
เสวกา เต,  
  
เย นิสฺสยํ ปลมฺพเร;  
  
นิสฺสยสฺส วินาเสน,  
  
ภูมฺยํ เสนฺติ อนาถกาฯ  
</li>
  
<li>
โทสสิเงฺคหิ  
วิชฺฌโนฺต,  
  
มานขูเรหิ อกฺกมํ;  
  
ภยํ กโรติ โลกมฺหิ,  
  
โคว พาโล วิหิํสโกฯ  
</li>
  
<li>
อาโท  
อุปริ โลโกยํ,  
  
อุชุเลขาย ติฎฺฐติ;  
  
มุสาวาเตหิ ตํโลกํ,  
  
นิปาเตสิ อนชฺชวํฯ  
</li>
  
<li>
สุฆฎํ  
กุมฺภกาเรน,  
  
นารโห ปริภุญฺชิตุํ;  
  
ตถูปมาย เวเกฺขยฺย,  
  
สกมฺมปรกมฺมนิฯ  
</li>
  
<li>
อนนฺตรํสี  
สูโรปิ,  
  
นสโกฺกติ ฆนํ ตมํ;  
  
วิชฺฌิตุํ รํสิยา โลเก,  
  
ตถา มทนโมหิตา;  
  
นสโกฺกนฺติ มทํ เภตฺวา,  
  
ปญฺญาภาย ปภาสิตุํฯ  
</li>
  
<li>
เขทเวรํ  
ทลิทฺทมฺหิ,  
  
โภคิมฺหิ โรคุปทฺทวํ;  
  
เทสฺสเวรญฺจ อาณิมฺหิ,  
  
ปเสฺส โลกสฺส เวริตํฯ  
</li>
  
<li>
สํลเทฺธน  
สุโภเคน,  
  
ชีวํ สุทฺธํ กเร นิชํ;  
  
เสโฎฺฐ โส เตน ชีเวน,  
  
เชคุโจฺฉ มลชีวิโกฯ  
</li>
  
<li>
วชิร  
ปุปฺผราคานํ,  
  
วิเสสํ โย นพุชฺฌติ;  
  
กถญฺหิ โส วิกฺกีเณยฺย,  
  
กีเณยฺย วา ยถาตถํฯ  
</li>
  
<li>
กิปฺปีลิ  
โกปิ จิเนฺตตฺวา,  
  
ปพฺพตํ เภตฺตุ มุสฺสหํ;  
  
อพลา ตนุมชฺฌตฺตา,  
  
จินฺตา หสฺยาว สา มุธาฯ  
</li>
  
<li>
ชาตมตฺตํ  
น โย สตฺตุํ,  
  
โรคญฺจูปสมํ นเย;  
  
มหาพโลปิ เตเนว,  
  
วุทฺธิํปตฺวา ส หญฺญเตฯ  
</li>
  
<li>
สชีวมํสภเกฺขหิ  
,  
  
สทาฐีหิ มุเขหิ โภ;  
  
พิฬารพฺยคฺฆสีหานํ  
,  
  
นิหีนานิ อเนกธา;  
  
ติกฺขานิ ขรวาทานิ,  
  
มนุสฺสานํ มุขานิ เวฯ  
</li>
  
<li>
วิลุปฺปนฺตา  
วิธาวนฺติ,  
  
สชีววุตฺติกมฺมุนา;  
  
ชนา เตน วิหญฺญนฺติ,  
  
จรนฺติ ธมฺมเวมุขาฯ  
</li>
  
<li>
สุลภํ  
โลกิยํ โลเก,  
  
สาสนียํว ทุลฺลภํ;  
  
ทุลฺลภํ ตํ วมญฺญโนฺต,  
  
เอโส พาลตโม ภเวฯ  
</li>
  
<li>
โย  
ปติตฺถ อคฺยาวาฎํ,  
  
โมหา ตํ อุปการิตุํ;  
  
อโญฺญโรหิ ตทา วาฎํ,  
  
ทุตีโย มุฬฺหมุฬฺหโกฯ  
</li>
  
<li>
พฺยโคฺฆ  
อาวุธวิโทฺธ หิ,  
  
อกา ทุฎฺฐานิ นินฺนทํ;  
  
ตเถว สาธุสเตฺถน,  
  
วิโทฺธ พาโล ปกุปฺปิโตฯ  
</li>
  
<li>
ปิวนฺติ  
โลหิตํ ฑํสา,  
  
อโนฺต ตุเณฺฑน มกฺขิกา;  
  
พหิทฺธา ปริวาเรนฺติ,  
  
ชโน เตน ฑํสายเยฯ  
</li>
  
<li>
อธนสฺส  
ขโณ อโปฺป,  
  
สทฺธโมฺม อปฺปกาลิโน;  
  
อปฺปโก เตน ยุเญฺชยฺยุํ,  
  
ขณํ พหุํ ลเภตเวฯ  
</li>
  
  
  
  
  