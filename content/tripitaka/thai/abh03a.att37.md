<h1>๒๒. พาวีสติมวโคฺค</h1>
<h3>๑. ปรินิพฺพานกถาวณฺณนา</h3>
<p> อิทานิ   ปรินิพฺพานกถา นาม โหติฯ ตตฺถ ‘‘ยสฺมา อรหา สพฺพญฺญุวิสเย อปฺปหีนสํโยชโนว ปรินิพฺพายติ, ตสฺมา อตฺถิ กิญฺจิ สํโยชนํ อปฺปหาย ปรินิพฺพาน’’นฺติ เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ เหฎฺฐา วุตฺตนยเมวาติฯ</p>

</p>


<h3>๒. กุสลจิตฺตกถาวณฺณนา</h3>
<p> อิทานิ  กุสลจิตฺตกถา นาม โหติฯ ตตฺถ ยสฺมา อรหา สติเวปุลฺลปฺปโตฺต ปรินิพฺพายโนฺตปิ สโต สมฺปชาโนว ปรินิพฺพาติ, ตสฺมา กุสลจิโตฺต ปรินิพฺพายตีติ เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ยสฺมา กุสลจิโตฺต นาม ปุญฺญาภิสงฺขาราภิสงฺขรณาทิวเสน โหติ, ตสฺมา เตนเตฺถน โจเทตุํ นฺติอาทิมาหฯ เสสเมตฺถ ยถาปาฬิเมว นิยฺยาติฯ ติ อิทํ ชวนกฺขเณ กิริยสติสมฺปชญฺญานํ วเสน อสโมฺมหมรณทีปนตฺถํ วุตฺตํ, น กุสลจิตฺตทีปนตฺถํฯ ตสฺมา อสาธกนฺติฯ</p>

</p>


<h3>๓. อาเนญฺชกถาวณฺณนา</h3>
<p> อิทานิ   อาเนญฺชกถา นาม โหติฯ ตตฺถ ภควา จตุตฺถชฺฌาเน ฐิโต ปรินิพฺพายีติ สลฺลเกฺขตฺวา ‘‘อรหา อาเนเญฺช ฐิโต ปรินิพฺพายตี’’ติ เยสํ ลทฺธิ, เสยฺยถาปิ เอกจฺจานํ อุตฺตราปถกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ ภวงฺคจิเตฺตฯ สเพฺพ หิ สญฺญิโน สตฺตา ภวงฺคจิเตฺต ฐตฺวา ภวงฺคปริโยสาเนน จุติจิเตฺตน กาลํ กโรนฺติฯ อิติ นํ อิมินา อเตฺถน โจเทตุํ เอวมาหฯ ตตฺถ กิญฺจาปิ จตุโวการภเว อรหโต ปกติจิตฺตมฺปิ อาเนญฺชํ โหติ, อยํ ปน ปโญฺห ปญฺจโวการภววเสน อุทฺธโฎฯ ตสฺมา ติ อาหฯ เสสเมตฺถ อุตฺตานตฺถเมวาติฯ</p>

</p>


<h3>๔. ธมฺมาภิสมยกถาวณฺณนา</h3>
<p> อิทานิ ธมฺมาภิสมยกถา นาม โหติฯ ตตฺถ อตีตภเว โสตาปนฺนํ มาตุกุจฺฉิยํ วสิตฺวา นิกฺขนฺตํ ทิสฺวา ‘‘อตฺถิ คพฺภเสยฺยาย ธมฺมาภิสมโย’’ติ  เยสํ ลทฺธิ, เสยฺยถาปิ เอกจฺจานํ อุตฺตราปถกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ ตตฺถ ธมฺมาภิสมโย อตฺถิ, ธมฺมาภิสมยสฺส การเณหิ ธมฺมเทสนาทีหิ ภวิตพฺพ’’นฺติ โจเทตุํ ติอาทิมาหฯ ติอาทิ ภวงฺควารํ สนฺธาย วุตฺตํฯ คพฺภเสยฺยาย หิ เยภุเยฺยน ภวงฺคเมว ปวตฺตติฯ เตเนว สโตฺต กิริยมยปฺปวตฺตาภาวา สุโตฺต, ภาวนานุโยคสฺส อภาวา ปมโตฺต, กมฺมฎฺฐานปริคฺคาหกานํ สติสมฺปชญฺญานํ อภาวา มุฎฺฐสฺสติ อสมฺปชาโน นาม โหติ, ตถารูปสฺส กุโต ธมฺมาภิสมโยติ?</p>

</p>


<h3>๕-๗. ติโสฺสปิกถาวณฺณนา</h3>
<p> อิทานิ   ติโสฺสปิกถา นาม โหนฺติฯ ตตฺถ อจิรชาตานํ ปน โสตาปนฺนานํ อรหตฺตปฺปตฺติํ สุปฺปวาสาย จ อุปาสิกาย สตฺตวสฺสิกํ คพฺภํ ทิสฺวา ‘‘อตฺถิ คพฺภเสยฺยาย อรหตฺตปฺปตฺตี’’ติ จ สุปิเน อากาสคมนาทีนิ ทิสฺวา ‘‘อตฺถิ ธมฺมาภิสมโย’’ติ จ ‘‘อตฺถิ ตตฺถ อรหตฺตปฺปตฺตี’’ติ จ อิธาปิ เยสํ ลทฺธิโย, เสยฺยถาปิ เตสเญฺญว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ปุริมกถา สทิสเมวาติฯ</p>

</p>


<h3>๘. อพฺยากตกถาวณฺณนา</h3>
<p> อิทานิ อพฺยากตกถา นาม โหติฯ ตตฺถ ‘‘อเตฺถสา, ภิกฺขเว, เจตนา, สา จ โข อโพฺพหาริกา’’ติ (ปารา. ๒๓๕) วจนโต ‘‘สพฺพํ สุปินคตสฺส จิตฺตํ อพฺยากต’’นฺติ เยสํ ลทฺธิ, เสยฺยถาปิ เอกจฺจานํ อุตฺตราปถกานเญฺญว, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ยถา ปาฬิเมว นิยฺยาติฯ นฺติ อิทํ  อาปตฺติํ สนฺธาย วุตฺตํฯ สุปินคตสฺส หิ ปาณาติปาตาทิวเสน กิญฺจาปิ อกุสลจิตฺตํ ปวตฺตติ, วตฺถุวิโกปนํ ปน นตฺถีติ น สกฺกา ตตฺถ อาปตฺติํ ปญฺญเปตุํฯ อิมินา การเณน ตํ อโพฺพหาริกํ, น อพฺยากตตฺตาติฯ</p>

</p>


<h3>๙. อาเสวนปจฺจยกถาวณฺณนา</h3>
<p> อิทานิ อาเสวนปจฺจยกถา นาม โหติฯ ตตฺถ ยสฺมา สเพฺพ  ธมฺมา ขณิกา , น โกจิ มุหุตฺตมฺปิ ฐตฺวา อาเสวนปจฺจยํ อาเสวติ นามฯ ตสฺมา นตฺถิ กิญฺจิ อาเสวนปจฺจยตาฯ อาเสวนปจฺจยตาย อุปฺปนฺนํ ปน น กิญฺจิ อตฺถีติ เยสํ ลทฺธิ, เสยฺยถาปิ เตสเญฺญว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ สุตฺตวเสเนว ปญฺญาเปตุํ ติอาทิ อาภตํฯ ตํ สพฺพํ อุตฺตานตฺถเมวาติฯ</p>

</p>


<h3>๑๐. ขณิกกถาวณฺณนา</h3>
<p> อิทานิ ขณิกกถา นาม โหติฯ ตตฺถ ยสฺมา สพฺพสงฺขตธมฺมา อนิจฺจา, ตสฺมา เอกจิตฺตกฺขณิกาเยวฯ สมานาย หิ อนิจฺจตาย เอโก ลหุํ ภิชฺชติ, เอโก จิเรนาติ โก เอตฺถ นิยาโมติ เยสํ ลทฺธิ, เสยฺยถาปิ ปุพฺพเสลิยาปรเสลิยานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ ติอาทีสุ เตสํ ตถา สณฺฐานํ อปสฺสโนฺต ปฎิกฺขิปติฯ นฺติอาทิ ‘‘ยทิ สเพฺพ เอกจิตฺตกฺขณิกา ภเวยฺยุํ, จกฺขายตนาทีนิ จกฺขุวิญฺญาณาทีหิ สทฺธิํเยว อุปฺปชฺชิตฺวา นิรุเชฺฌยฺยุ’’นฺติ โจทนตฺถํ วุตฺตํฯ อิตโร ปน อโนฺตมาตุกุจฺฉิคตสฺส วิญฺญาณุปฺปตฺติํ สนฺธาย ปฎิกฺขิปติ , ปวตฺตํ สนฺธาย ลทฺธิวเสน ปฎิชานาติฯ เสสเมตฺถ อุตฺตานตฺถเมวาติฯ ติ ยสฺมา นิจฺจา น โหนฺติ, ตสฺมา เอกจิตฺตกฺขณิกาติ อตฺตโน รุจิยา การณํ วทติฯ ตํ อวุตฺตสทิสเมวาติฯ</p>

</p>

</p>





