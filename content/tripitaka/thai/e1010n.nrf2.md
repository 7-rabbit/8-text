<h1>๒. มรณสฺสตินิเทฺทส</h1>
<ol>
<li>
มรณสฺสติ  
มิจฺฉโนฺต, ตาว พุทฺธวโจ สุณ;  
  
อวิกฺขิเตฺตน จิเตฺตน, สมฺพุทฺธ วจนํ หิทํฯ  
</li>
  
<li>
อนิมิตฺต  
มนญฺญาตํ, มจฺจานํ อิธ ชีวิตํ;  
  
กสิรญฺจ ปริตฺตญฺจ, ตญฺจ ทุเกฺขน สํยุตํฯ  
</li>
  
<li>
น หิ โส ปกฺกโม อตฺถิ, เยน ชาตา นมิยฺยเร;  
  
ชรมฺปิ ปตฺวา มรณํ, เอวํธมฺมา หิ ปาณิโนฯ  
</li>
  
<li>
ผลาน  
มิว ปกฺกานํ, ปาโต ปตนโต ภยํ;  
  
เอวํ ชาตาน มจฺจานํ, นิจฺจํ มรณ โต ภยํฯ  
</li>
  
<li>
ยถาปิ กุมฺภการสฺส, กตา มตฺติกภาชนา;  
  
สเพฺพ เภทปริยนฺตา, เอวํ มจฺจาน ชีวิตํฯ  
</li>
  
<li>
ทหราจ  
มหนฺตาจ, เยพาลา เยจ ปณฺฑิตา;  
  
สเพฺพ มจฺจุวสํ ยนฺติ, สเพฺพ มจฺจุปรายนาฯ  
</li>
  
<li>
เตสํ มจฺจุปเรตานํ, คจฺฉตํ ปรโลกโต;  
  
นปิตา ตายเต ปุตฺตํ, ญาติวาปน ญาตเก;  
</li>
  
<li>
เปกฺขตเญฺญว  
ญาตีนํ, ปสฺส ลาลปฺปตํ ปุถุ;  
  
เอกเมโกว มจฺจานํ, โค วโชฺฌวิย นิยฺยติฯ  
</li>
  
<li>
เอว มพฺภาหโต โลโก, มจฺจุนาจ ชรายจ;  
  
ตสฺมา ธีรา นโสจนฺติ, วิทิตฺวา โลก ปริยายํฯ  
</li>
  
<li>
อเญฺญปิ  
ปสฺส คมเน, ยถา กมฺมุปเค นเร;  
  
มจฺจุโน วสมาคมฺม, ผนฺทเนฺตวิธ ปาณิโนฯ  
</li>
  
<li>
เยน เยนหิ มญฺญนฺติ,  
  
ตโตตสฺส หิ อญฺญถา;  
  
เอตาทิโส วินาภาโว,  
  
ปสฺส โลกสฺส ปริยายนฺติฯ  
</li>
  
<p>[สุลฺล สุเตฺต วุตฺตํฯ]
</ol></p>


<ol>
<li>
ยถาปิ  
เสลา วิปุลา,  
  
นภํ อาหจฺจ ปจฺจตา;  
  
สมนฺตา อนุปริ เยยฺยุํ,  
  
นิโปฺปเถนฺตา จตุทฺทิสาฯ  
</li>
  
<li>
เอวํ ชราจ มจฺจุจ,  
  
อธิวตฺตนฺติ ปาณิเน;  
  
ขตฺติเยพฺราหฺมเณ เวเสฺส,  
  
สุเทฺท จณฺฑาล ปกฺกุเส;  
  
นกิญฺจิ ปริวเชฺชติ,  
  
สพฺพเมวา ภิมทฺทติฯ  
</li>
  
<li>
น  
ตตฺถ หตฺถิ นํ ภุมฺมิ, น รถานํ นปตฺติยา;  
  
น จาปิ มนฺตยุเทฺธน, สกฺกา เชตุํ ธเนนวาฯ  
</li>
  
<li>
ตสฺมาหิ  
ปณฺฑิโต โปโส,  
  
สมฺปสฺสํ อตฺถ มตฺตโน;  
  
พุเทฺธ ธเมฺม จ สเงฺฆจ,  
  
ธีโร สทฺทํ นิเวสเยฯ  
</li>
  
<li>
โย ธมฺมจารี กาเยน, วาจาย อุท เจตสา;  
  
อิเธวนํ ปสํสนฺติ, ปจฺจสเคฺค ปโมทตีติฯ  
</li>
  
<p>[ปพฺพตู มม สุเตฺต วุตฺตํฯ]
</ol></p>


<ol>
<li>
ยถา  
วาริวโห ปูโร, วเห รุเกฺข ปกูลเช;  
  
เอวํ ชรามรเณน, วุยฺหเนฺต สพฺพ ปาณิโนฯ  
</li>
  
<li>
ทหราปิ หิ มิยฺยนฺติ,  
  
นราจ อถนาริโย;  
  
ตตฺถ โก วิสาเสโปโส,  
  
ทหโร มฺหีติชีวิเตฯ  
</li>
  
<li>
สาย  
เมเก นิทิสฺสนฺติ, ปาโต ทิฎฺฐา พหุชฺชนา;  
  
ปาโต เอเก นทิสฺสนฺติ, สายํ ทิฎฺฐา พหุชฺชนาฯ  
</li>
  
<li>
อเชฺชว กิจฺจํ อาตปฺปํ, โก ชญฺญา มรณํ สุเว;  
  
นหิ โน สงฺกรํ เตน, มหาเสนน มจฺจุนาติฯ  
</li>
  
<p>[ชาตเกสุวุตฺตํฯ]
</ol></p>


<ol>
<li>
นเตฺถตฺถโญฺญ  
นุสาสโนฺต, สยํวตฺตาน โมวท;  
  
ชิเนริตา นุสาเรน, ภิกฺขุ สํสาร ภีรุโกฯ  
</li>
  
<li>
อหิวาปิ  
มํ ฑํเสยฺย, อเญฺญปิ วิสธาริโน;  
  
อปิยาปิจ ฆาเตยฺยุํ, อุปฺปเชฺชยฺยุํ รุชาปิเมฯ  
</li>
  
<li>
มจฺจุเสนา วุธาสงฺขฺยา, พาหิรชฺฌตฺตุ ปทฺทวา;  
  
เตหายุ ปีฬิตํเฉชฺชํ, มริสฺส มชฺชวา สุเวฯ  
</li>
  
<li>
อฬกฺกา  
หิ ควาทีหิ, โจราทีหิ อรีหิปิ;  
  
อภิณฺห สนฺนิปาเตหิ, รุชา ฉนวุตีหิปิฯ  
</li>
  
<li>
พหูน มุปกาเรหิ, อโนฺนทกาทิเกหิปิ;  
  
มริสฺสํ ปีฬิโต นิจฺจํ, นิรุเชฺฌยฺยายุ อชฺชวาฯ  
</li>
  
<li>
พหฺวาวุเธ  
วิสเชฺชติ, นิเลฺลณํ มจฺจุนิทฺทโย;  
  
วสนฺตํ ภวสงฺคาเม, นมุโตฺต โกจิ อาวุธา;  
</li>
  
<li>
มหพฺพลา มหาปญฺญา, มหิทฺธิกา มหทฺธนา;  
  
นมุตฺตา สมฺมาสมฺพุโทฺธ, สพฺพโลกาธิโป อปิ;  
</li>
  
<li>
มยา  
สมา นวา วุทฺธา, ตทาวุเธหิ เต มตา;  
  
ตถา หมฺปิ มริสฺสามิ, เลณํ ปุญฺญํว เม กตํฯ  
</li>
  
<li>
ปถพฺยาปาทโย ธาตฺถู,  
  
อาหารา โภชนาทโย;  
  
สีตุณฺห มุตุนาเมตํ,  
  
โทสา ปิตฺตเสมฺหานิลาฯ  
</li>
  
<li>
ธาตฺวาหารุ  
ตุโทสานํ, สมเตฺต วายุ ติฎฺฐติ;  
  
วิสเม ตงฺขณเญฺญว, เฉชฺช มปฺปํ ปราธินํฯ  
</li>
  
<li>
ธาตฺวา หารุตุ โทสานํ, วิสมา เสฺวปฺยกลฺลโก;  
  
อุสฺสาเห กลฺลกาเลว, กิํกเรยฺยอกลฺลโก;  
</li>
  
<li>
อุปฺปเชฺชยฺยุํ  
รุชา เสฺวปิ, อสาโต ทุกฺขมา ขรา;  
  
ปุเรตรํว อารเพฺภ, มาปจฺฉา อนุตาปนํฯ  
</li>
  
<li>
สตฺตานํ  
นีจกมฺมานํ, สรโณปิ ภยงฺกโร;  
  
นีจานีจํ นชานามิ, มรณาสนฺนตมฺปิจฯ  
</li>
  
<li>
กมฺม ปีฬิต สตฺตานํ, ตงฺขณมฺปิ ภยุพฺภโว;  
  
มเรยฺย มชฺชวา เสฺววา, นยุโตฺตว ปมชฺชิตุํฯ  
</li>
  
<li>
ปุญฺญกฺขีณา ปชา ขิปฺปํ, อเหตุนาปิ นสฺสเย;  
  
สุทฺธจิโตฺต มริสฺสามิ, น กิลิเฎฺฐน เจตสาฯ  
</li>
  
<li>
อุปเจฺฉทาปิ  
เม สนฺติ, ภวาภวจิตา พหู;  
  
เฉชฺชํ เตหายุ อชฺชาปิ, สาธฺวาสุมารเภ มตํ;  
</li>
  
<li>
กมฺมา ปราธ สตฺตานํ, วินาเส ปจฺจุปฎฺฐิเต;  
  
อนโย นยรูเปน, พุทฺธิมากมฺย ติฎฺฐติฯ  
</li>
  
<li>
มรณาสนฺน  
ตเญฺญว, จิเนฺตยฺย ปญฺญวา สโต;  
  
เอวํ จินฺตยโนฺต สโนฺต, นปาปํ กตฺตุ มุสฺสเหฯ  
</li>
  
<li>
มรณาสนฺน ตเญฺญว, จิเนฺตยฺย พุทฺธสาวโก;  
  
เอวํ จินฺตยโนฺต สโนฺต, กทาจิปิ อนุณฺณโตฯ  
</li>
  
<li>
อทฺธาค  
มรณํ ปโญฺญ, ปุเรตรํว จินฺตเย;  
  
กเร กาตพฺพ กมฺมญฺจ, เอวํ โส นานุโสจติฯ  
</li>
  
<li>
มรณาสนฺน สญฺญี โส, อปฺปมโตฺต วิจกฺขโณ;  
  
ปเตฺตปิ มรเณ กาเล, น สมฺมุโฬฺห นโสกวาฯ  
</li>
  
<li>
มรณา  
สนฺนสญฺญี โส, โสเธติ อตฺตโน มลํ;  
  
นิมฺมเลน จุโต ภิกฺขุ, นเตฺววา ปาย คามิโกฯ  
</li>
  
<li>
สติ อาสนฺน มรเณ,  
  
ทูรสญฺญี ปมาท วา;  
  
โย กโรติ อกาตพฺพํ,  
  
ตทา โส อติโสจติฯ  
</li>
  
<li>
สติ  
อาสนฺนมรเณ, ทูรสญฺญี ปมาทวา;  
  
อากิโณฺณ ปาปธเมฺมหิ, ปชฺฌายิ ทุมฺมโน ตทาฯ  
</li>
  
<li>
สติ อาสนฺน มรเณ, ทุโฎฺฐ โทโสติ ถทฺธวา;  
  
อภินนฺทติ สาเทติ, ตทาโส อติทุกฺขิโตฯ  
</li>
  
<li>
สติ  
อาสนฺนมรเณ, ตุวฎํ น จิกิจฺฉติ;  
  
สญฺจิจฺจาปตฺติ มาปโนฺน, ตทา โส ปริเทวติฯ  
</li>
  
<li>
สติ อาสนฺน มรเณ, คิหีหิ นวเกหิจ;  
  
สํสโฎฺฐ น นุโลเมหิ, สฺวติวสฺสุ มุโข ตทาฯ  
</li>
  
<li>
สติ  
อาสนฺน มรเณ, กุหโก กุลทูสโก;  
  
มิจฺฉาชีว สมาปโนฺน, ทุนฺนิมิโตฺตว โส จุโตฯ  
</li>
  
<li>
สโสกี  
สหนนฺทีจ, ทุเกฺข ทุโกฺข สุเข สุโข;  
  
คิหิกเมฺมสุ อุสฺสุโกฺก, ปสฺสํ คิชฺฌกูฎํ จุโตฯ  
</li>
  
<li>
มริสฺสนฺติ อนาวชฺช, กิเลสาตุร ปีฬิโต;  
  
กิมิขชฺชวโณ สาว, ภโนฺต กิํ สุคติํ วเชฯ  
</li>
  
<li>
มริสฺสนฺติ  
อนาวชฺช, ธุรทฺวยํ น ปูรติ;  
  
คนฺถํ วิปสฺสนํ ตนฺที, การุโญฺญเยว โส จุโตฯ  
</li>
  
<li>
มริสฺสนฺติ อนาวชฺช, กิเลสานํ วสานุโค;  
  
สมฺพุทฺธา-ณํ วีติกฺกโนฺต, การุโญฺญ นตฺถิ ตสฺสโมฯ  
</li>
  
<li>
มริสฺสนฺติ  
อนาวชฺชํ, ธนเมสี อธมฺมโต;  
  
ปุเญฺญ จินฺตาปิ นุปฺปชฺชิ, นิรยํ โส มนํ คโตฯ  
</li>
  
<li>
มเรยฺยนฺติ อนาวชฺชํ, ธนํ จินิ อธมฺมโต;  
  
จิตํ จิตํ อิเหเวตํ, ตสฺมิํคิโทฺธ ส เปตฺติโกฯ  
</li>
  
<li>
อตฺถา  
เคเห นิวตฺตเนฺต, สุสาเน มิตฺตพนฺธวา;  
  
สุกตํ ทุกฺกตํ กมฺมํ, คจฺฉนฺต มนุคจฺฉติฯ  
</li>
  
<li>
มเรยฺยนฺติ อนาวชฺชํ, อิหตฺถํ วา นุยุญฺชติ;  
  
สมฺปราย มนเปโกฺข, สุชุํ วา ปายคามิโกฯ  
</li>
  
<li>
มเรยฺยนฺติ  
สมาวชฺช, ธมฺมโต ธน เมสติ;  
  
ปุญฺญการี สุลเทฺธน, มรเณปิ ส โมทติฯ  
</li>
  
<li>
ปญฺจสีล สทารโกฺข, ยถาพลญฺจ ทายโก;  
  
กาเล อุโปสถาวาโส, โส นิจฺจํ สุคติํ วเชฺชฯ  
</li>
  
<li>
โธวาปตฺติมลํ  
ขิปฺปํ, มจฺจุ อทฺธา คมิสฺสติ;  
  
มิจฺฉาวิตกฺก มุจฺฉิชฺช, กร กาตพฺพภาวนํฯ  
</li>
  
<li>
อติกฺกนฺตา พหู รโตฺย, เขเปตฺวา มม ชีวิตํ;  
  
มนฺทายุนา ปมาเทน, ยุโตฺต วิหริตุํ กถํฯ  
</li>
  
<li>
หาสนฺตํ  
นนฺทิ มตฺตานํ, มจฺจุสนฺธีหิ ตจฺฉเย;  
  
กุจฺฉิ เมยฺยจุโต อชฺช, โก หาสนนฺทิตพฺพโกฯ  
</li>
  
<li>
มจฺจุเสนาวุธา สงฺขฺยา, มรณาภิมุโข อหํ;  
  
อจฺจายิตพฺพ กาโล ยํ, อิกฺขิตพฺพ มุทิกฺขตุฯ  
</li>
  
<li>
ปุเรมรามิ  
ทฎฺฐพฺพํ,  
  
ทเกฺขยฺยํ มจฺจุ เอสฺสติ;  
  
อจฺจายิตพฺพ กาโล ยํ,  
  
โนกาโส หาสตุฎฺฐิยาฯ  
</li>
  
<li>
อากิณฺณมจฺจุเสนานํ  
, อชฺช เสฺววา วินาสินํ;  
  
อทฺธา ปหาย คามีนํ, กิํ ปมาท วิหารินาฯ  
</li>
  
<li>
ขณมโตฺตว ปจฺจโกฺข, อชฺช เสฺววา อติสฺสติ;  
  
สมฺปราโย อติทีโฆ, ปรมฺปโร อนนฺติโกฯ  
</li>
  
<li>
ขณมโตฺตว  
ปจฺจโกฺข, มจฺจุนา ตํ ชหิสฺสติ;  
  
ปหาย คมนีเย-สฺมิํ, มหุสฺสาโห นิรตฺถโกฯ  
</li>
  
<li>
สมฺปราโย อติทีโฆ, อปาเถเยฺย สุทุตฺตโร;  
  
มหุสฺสาเหน กาตโพฺพ, ตทโตฺถ ทีฆทสฺสินาฯ  
</li>
  
<li>
สทฺธา  
พนฺธตุ ปาเถยฺยํ, ตเทสนํ อิเหว หิ;  
  
ภวนฺตเร นลเพฺภยฺย, อปาเถยฺย ติทุกฺขิโตฯ  
</li>
  
<li>
สํสาร ตรณตฺถาย, มโหลุมฺปานิ พนฺธถ;  
  
ภาวนา ทาน สีเลหิ, ติวิตฺติโณฺณ ภวณฺณโวฯ  
</li>
  
<li>
ภุญฺชํ  
ภุญฺชํ ชนํ กาเม,  
  
กาลากาลา-พุโธนฺตโก;  
  
กเนฺตกเนฺตติ มํสาโส,  
  
ปิวํปิวํว กํ มิคํฯ  
</li>
  
<li>
กาเม กาเมสนาเยยฺย,  
  
กาโลกาโล มเตฎฺฐิยา;  
  
ปูเร ปูเรตพฺพํ ธมฺมํ,  
  
อทฺธา อทฺธาน สํสรํฯ  
</li>
  
<li>
มเรยฺยนฺติ  
อนุพฺพิโคฺค, ปาปกํ กตฺตุมุสฺสเห;  
  
กเรยฺย หาสนนฺทิญฺจ, จาปลฺลญฺจ ปมาท วาฯ  
</li>
  
<li>
มเรยฺยมิติ  
สํวิโคฺค, เลณเมว คเวสติ;  
  
น หาสิ เนวนนฺทีจ, น จาปโลฺล กทาจิปิฯ  
</li>
  
<li>
อจฺจุฎฺฐิต รุชคฺคีหิ, อจฺจายาเส ภยานเก;  
  
โนสเธ มรณาสเนฺน, กตปุญฺญํว สาต-ทํฯ  
</li>
  
<li>
ญาติสงฺฆา  
วิโยเชนฺตา, มรณนฺต ภุสาตุรา;  
  
สพฺพํ ปหาย คนฺตาปิ, นนฺทิตพฺพานิ ปุญฺญิโนฯ  
</li>
  
<li>
ปสฺสนฺตา สุนิมิตฺตานิ, ปากฎานิ สกมฺมุนา;  
  
สุขนฺติ มรเณ กาเล, นุโมทนฺตา กตานิจฯ  
</li>
  
<li>
สาต-ทาตานิ  
ปุญฺญานิ, เอวํ มหพฺภเย อปิ;  
  
สุคติํ ลหุเนตานิ, กาตพฺพานิ ปุเรตรํฯ  
</li>
  
<li>
เทวทูเต  
ปกาเสตฺวา, ยมปุโฎฺฐ สยํกตํ;  
  
ปุญฺญํ สรติ เจ สโตฺต, ตเทว สุคติํ วเชฯ  
</li>
  
<li>
ปาป  
กฑฺฒมฺปิ นิรเย, มนํ ทุกฺขคตํ ปชํ;  
  
ทุกฺขา โมเจติ ยํปุญฺญํ, สทา กาตพฺพเมว ตํฯ  
</li>
  
<li>
ปหายกํว ปุญฺญญฺหิ, ปหาตพฺพํว ปาปกํ;  
  
ตํ ปทีปนฺธการํว, ทฺวยํ โอตฺวา ขุกํ วิยฯ  
</li>
  
<li>
ญาติสงฺฆา  
วิโยเชนฺตา, มรณนฺต ภุสาตุรา;  
  
สพฺพํ ปหาย คนฺตาโร, ภยานกานิ ปาปิโนฯ  
</li>
  
<li>
ปสฺสนฺตา ทุนฺนิมิตฺตานิ, ปากฎานิ สกมฺมุนา;  
  
มรเณ อติทุกฺขนฺติ, นุตาเปนฺตา กตานิจฯ  
</li>
  
<li>
ปฎิปีฬานิ  
ปาปานิ, เอวํ มหพฺภเย สติ;  
  
ทุคฺคติํ ลหุเนตานิ, ยุโตฺตว ปริวชฺชิตุํฯ  
</li>
  
<li>
เทวทูเต  
ปกาเสตฺวา, ยมราเชน ปุจฺฉิโต;  
  
ปมาทสฺสนฺติ จิกฺขโนฺต, มหคฺคิมฺหิ ตุรํ ปติฯ  
</li>
  
<li>
ปุญฺญํ อกริวา มาวา, ยมราชินฺท ปุจฺฉิโต;  
  
ปมาทสฺสนฺติ จิกฺขโนฺต, มหาทุกฺขํ ตุรํ คมิฯ  
</li>
  
<li>
ปาปํ  
อกริวา มาวา, ปุจฺฉิโต ยมสามินา;  
  
ปมาทสฺสนฺติ จิกฺขโนฺต, ตตฺตํ คุฬํ ตุรํ คิลิฯ  
</li>
  
<li>
ชาตมตฺตา ติชิณฺณาจ, อาตุราจ มตา วุธา;  
  
เทวทูเต อิเม ปญฺจ, ทิสฺวา สํวิคฺคตํ วเชฯ  
</li>
  
<li>
โจทิตา  
เทวทูเตหิ, เย ปมชฺชนฺติ มานวา;  
  
เต ทีฆรตฺตํ โสจนฺติ, หิน กายู ปคานราฯ  
</li>
  
<li>
ธุรทฺวย  
มนารพฺภ, คิหิกมฺมาทิเก รโต;  
  
กถํ คิชฺฌกูฎํ เสสํ, เปตาวาสํ อติสฺสติฯ  
</li>
  
<li>
ปริยตฺติ มสิกฺขโนฺต,  
  
นารโทฺธ ปฎิปตฺติยํ;  
  
อลโส ทุพฺพิตโกฺก โส,  
  
กิํ ตํเสลํ อติสฺสติฯ  
</li>
  
<li>
โมจนตฺถาย  
ปพฺพชฺช, สํกิลิฎฺฐา ปมาทิโน;  
  
สุคตฺยาปิจ เต ภฎฺฐา, อติทูราว มุตฺติโตฯ  
</li>
  
<li>
สีทเนฺตว  
ชเล ขิตฺตา, สิลา มหาว ขุทฺทกา;  
  
ปตนฺติ ขุทฺทเกนาปิ, อปายํ ปาป กมฺมุนาฯ  
</li>
  
<li>
ปตนฺตา ขุทฺทเกเนว, พหูหิ ปุน ปีฬิตา;  
  
โมโกฺขกาสํ นวินฺทนฺติ, ปาปํ ขุทฺทมฺปิ นาจเรฯ  
</li>
  
<li>
เชคุจฺฉิตฺถูทราคมฺม  
, ปุนาปิ ตตฺถ นิจฺจคู;  
  
ทุกฺขาติ ทุกฺข สํกิโณฺณ, หฎฺฐุํ ตุฎฺฐุํ นสกฺกุเณฯ  
</li>
  
<li>
อติพฺยาปิคุโณ  
ปุโญฺญ,  
  
มหายโส สิรินฺธโร;  
  
กุจฺฉิยํ เรตสิ วาโส,  
  
อตีว ลชฺชิตพฺพโกฯ  
</li>
  
<li>
มจฺจุทุกฺขํ ขณํเยว, อติทุกฺขํ ตทุตฺตริ;  
  
มาตุคามุทเร สนฺธิ, ปติฎฺฐานํ ภยานกํฯ  
</li>
  
<li>
มจฺจุทุกฺขํ  
ขณํเยว, อติทุกฺขํ จิรตฺตนํ;  
  
อาม ปกฺกนฺตเร สนฺธิ, ปติฎฺฐานํ ภยานกํฯ  
</li>
  
<li>
ทุคฺคตฺยํฐาตุ ตํทุกฺขํ, สุณ อุจฺจกุเลอปิ;  
  
กุจฺฉิยํ อติสมฺพาเธ, ชลาพุมฺหิ ชิคุจฺฉิเตฯ  
</li>
  
<li>
มิฬฺห เสมฺหาทิ สํกิเณฺณ, อติ ทุคฺคนฺธ วาสิเต;  
  
คูถกูเป กิมีวิย, ตเมชา มูลกมฺมโตฯ  
</li>
  
<li>
ปรมาณุกาโย ฐาติ, ทุกฺขี เนรยิโก วิย;  
  
ธุวาตุโร สุขามิโสฺส, อาม ปกฺกาสยนฺตเร;  
</li>
  
<li>
เวทนโฎฺฎว สํวโฑฺฒ, อจิโตฺตวิย นิจฺจโล;  
  
ทสมาสนฺตเร กเจฺจ, พหู มรนฺติ ปาณิโนฯ  
</li>
  
<li>
ปริปโกฺก  
ปมุโญฺฉ โส,  
  
อติสมฺพาธ โยนิโต;  
  
มลากิเณฺณน คเตฺตน,  
  
อจฺจายาโส วิชายติฯ  
</li>
  
<li>
เอวํ  
มจฺจุญฺจ สนฺธิญฺจ, วิชายนญฺจ เภรวํ;  
  
ปสฺสํ นิพฺพินฺทโนฺต สโนฺต, วิรเชฺชยฺย ภวนฺทุเกฯ  
</li>
  
<li>
เอวํ มจฺจุญฺจ สนฺทิญฺจ, อนุสฺสร มภิณฺหโส;  
  
ราชเสฎฺฐิ ภวาทิมฺปิ, นอิเจฺฉยฺย ตทนฺวิตํฯ  
</li>
  
<li>
ภเว  
ทุกฺข มจิเนฺตตฺวา, ภวาสาย ปวตฺติตํ;  
  
ปุญฺญํ ปุนปฺปุนํ เทติ, สนฺธิํ น นิพฺพุติํ วรํฯ  
</li>
  
<li>
ภเว ทุกฺขํ วิภายิตฺวา, นิพฺพิเนฺทน ปวตฺติตํ;  
  
ปุญฺญํ ภว มติกฺกมฺม, นิพฺพานํ เทติ นิพฺพุติํฯ  
</li>
  
<li>
ภเว  
ทุกฺขํ สริตฺวาน, มจฺจุสนฺธิ สยาทิกํ;  
  
ติภเวสุ วิรเชฺชยฺยา, ทิตฺต เคเหว สามิโกฯ  
</li>
  
<li>
สโนฺต ปุญฺญานิ กโรโนฺต, สนฺธิทุกฺข มนุสฺสรํ;  
  
นิพฺพินฺท ยุตฺต จิเตฺตน, วเชฺชยฺย ภวสาต โตฯ  
</li>
  
<li>
ปุญฺญ  
นิพฺพตฺต ฐาเนปิ, เชคุเจฺฉ สนฺธิสมฺภโว;  
  
ภว สาต วสา ตสฺมา, ธีโร ตํ ลคฺคนํ จเชฯ  
</li>
  
  
  
  
  