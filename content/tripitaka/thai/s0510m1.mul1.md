<h1>๒. สีหาสนิยวโคฺค</h1>
<h3>๑. สีหาสนทายกเตฺถรอปทานํ</h3>
<ol>
<li>
‘‘นิพฺพุเต  
  
  
โลกนาถมฺหิ, สิทฺธเตฺถ ทฺวิปทุตฺตเม  
ทิปทุตฺตเม (สี. สฺยา.)  
;  
  
วิตฺถาริเก ปาวจเน, พาหุชญฺญมฺหิ สาสเนฯ  
</li>
  
<li>
‘‘ปสนฺนจิโตฺต สุมโน, สีหาสนมกาสหํ;  
  
สีหาสนํ กริตฺวาน, ปาทปีฐมกาสหํฯ  
</li>
  
<li>
‘‘สีหาสเน จ วสฺสเนฺต, ฆรํ ตตฺถ อกาสหํ;  
  
เตน จิตฺตปฺปสาเทน, ตุสิตํ อุปปชฺชหํฯ  
</li>
  
<li>
‘‘อายาเมน  
จตุพฺพีส, โยชนํ อาสิ  
โยชนาสิํสุ (สฺยา. ก.)  
ตาวเท;  
  
วิมานํ สุกตํ มยฺหํ, วิตฺถาเรน จตุทฺทสฯ  
</li>
  
<li>
‘‘สตํ  
สตฺต (สฺยา.)  
กญฺญาสหสฺสานิ, ปริวาเรนฺติ มํ สทา;  
  
โสณฺณมยญฺจ ปลฺลงฺกํ, พฺยเมฺห อาสิ สุนิมฺมิตํฯ  
</li>
  
<li>
‘‘หตฺถิยานํ อสฺสยานํ, ทิพฺพยานํ อุปฎฺฐิตํ;  
  
ปาสาทา สิวิกา เจว, นิพฺพตฺตนฺติ ยทิจฺฉกํฯ  
</li>
  
<li>
‘‘มณิมยา จ ปลฺลงฺกา, อเญฺญ สารมยา พหู;  
  
นิพฺพตฺตนฺติ มมํ สเพฺพ, สีหาสนสฺสิทํ ผลํฯ  
</li>
  
<li>
‘‘โสณฺณมยา รูปิมยา, ผลิกาเวฬุริยามยา;  
  
ปาทุกา อภิรูหามิ, ปาทปีฐสฺสิทํ ผลํฯ  
</li>
  
<li>
‘‘จตุนฺนวุติโต  
จตุนวุเต อิโต (สี. สฺยา.)  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปุญฺญกมฺมสฺสิทํ ผลํฯ  
</li>
  
<li>
‘‘เตสตฺตติมฺหิโต กเปฺป, อินฺทนามา ตโย ชนา;  
  
เทฺวสตฺตติมฺหิโต กเปฺป, ตโย สุมนนามกาฯ  
</li>
  
<li>
‘‘สมสตฺตติโต กเปฺป, ตโย วรุณนามกา;  
  
สตฺตรตนสมฺปนฺนา, จตุทีปมฺหิ อิสฺสราฯ  
</li>
  
<li>
‘‘ปฎิสมฺภิทา  
  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สีหาสนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. เอกตฺถมฺภิกเตฺถรอปทานํ</h3>
<ol>
<li>
‘‘สิทฺธตฺถสฺส  
  
ภควโต, มหาปูคคโณ อหุ;  
  
สรณํ คตา จ เต พุทฺธํ, สทฺทหนฺติ ตถาคตํฯ  
</li>
  
<li>
‘‘สเพฺพ สงฺคมฺม มเนฺตตฺวา, มาฬํ กุพฺพนฺติ สตฺถุโน;  
  
เอกตฺถมฺภํ อลภนฺตา, วิจินนฺติ พฺรหาวเนฯ  
</li>
  
<li>
‘‘เตหํ อรเญฺญ ทิสฺวาน, อุปคมฺม คณํ ตทา;  
  
อญฺชลิํ ปคฺคเหตฺวาน, ปริปุจฺฉิํ คณํ อหํฯ  
</li>
  
<li>
‘‘เต เม ปุฎฺฐา วิยากํสุ, สีลวโนฺต อุปาสกา;  
  
มาฬํ มยํ กตฺตุกามา, เอกตฺถโมฺภ น ลพฺภติฯ  
</li>
  
<li>
‘‘เอกตฺถมฺภํ มมํ เทถ, อหํ ทสฺสามิ สตฺถุโน;  
  
อาหริสฺสามหํ ถมฺภํ, อโปฺปสฺสุกฺกา ภวนฺตุ เต  
ภวนฺตุ โว (สี.), ภวาถ โว (?)  
ฯ  
</li>
  
<li>
‘‘เต เม ถมฺภํ ปเวจฺฉิํสุ, ปสนฺนา ตุฎฺฐมานสา;  
  
ตโต ปฎินิวตฺติตฺวา, อคมํสุ สกํ ฆรํฯ  
</li>
  
<li>
‘‘อจิรํ คเต ปูคคเณ, ถมฺภํ อหาสหํ ตทา;  
  
หโฎฺฐ หเฎฺฐน จิเตฺตน, ปฐมํ อุสฺสเปสหํฯ  
</li>
  
<li>
‘‘เตน จิตฺตปฺปสาเทน, วิมานํ อุปปชฺชหํ;  
  
อุพฺพิทฺธํ ภวนํ มยฺหํ, สตฺตภูมํ  
สตภูมํ (สี. ก.)  
สมุคฺคตํฯ  
</li>
  
<li>
‘‘วชฺชมานาสุ เภรีสุ, ปริจาเรมหํ สทา;  
  
ปญฺจปญฺญาสกปฺปมฺหิ, ราชา อาสิํ ยโสธโรฯ  
</li>
  
<li>
‘‘ตตฺถาปิ  
  
ภวนํ มยฺหํ, สตฺตภูมํ สมุคฺคตํ;  
  
กูฎาคารวรูเปตํ, เอกตฺถมฺภํ มโนรมํฯ  
</li>
  
<li>
‘‘เอกวีสติกปฺปมฺหิ, อุเทโน นาม ขตฺติโย;  
  
ตตฺราปิ ภวนํ มยฺหํ, สตฺตภูมํ สมุคฺคตํฯ  
</li>
  
<li>
‘‘ยํ  
ยํ โยนุปปชฺชามิ, เทวตฺตํ อถ มานุสํ;  
  
อนุโภมิ สุขํ สพฺพํ  
สพฺพเมตํ (สฺยา.)  
, เอกตฺถมฺภสฺสิทํ ผลํฯ  
</li>
  
<li>
‘‘จตุนฺนวุติโต  
กเปฺป, ยํ ถมฺภมททํ ตทา;  
  
ทุคฺคติํ นาภิชานามิ, เอกตฺถมฺภสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา เอกตฺถมฺภิโก เถโร อิมา คาถาโย อภาสิตฺถาติฯ
</ol></p>

</p>


<h3>๓. นนฺทเตฺถรอปทานํ</h3>
<ol>
<li>
‘‘ปทุมุตฺตรสฺส ภควโต, โลกเชฎฺฐสฺส ตาทิโน;  
  
วตฺถํ โขมํ มยา ทินฺนํ, สยมฺภุสฺส มเหสิโนฯ  
</li>
  
<li>
‘‘ตํ เม พุโทฺธ วิยากาสิ, ชลชุตฺตรนามโก;  
  
‘อิมินา วตฺถทาเนน, เหมวโณฺณ ภวิสฺสสิฯ  
</li>
  
<li>
‘‘‘เทฺว  
สมฺปตฺตี อนุโภตฺวา, กุสลมูเลหิ โจทิโต;  
  
โคตมสฺส ภควโต, กนิโฎฺฐ ตฺวํ ภวิสฺสสิฯ  
</li>
  
<li>
‘‘‘ราครโตฺต สุขสีโล, กาเมสุ เคธมายุโต;  
  
พุเทฺธน โจทิโต สโนฺต, ตทา  
ตโต (สฺยา.)  
ตฺวํ ปพฺพชิสฺสสิฯ  
</li>
  
<li>
‘‘‘ปพฺพชิตฺวาน ตฺวํ ตตฺถ, กุสลมูเลน โจทิโต;  
  
สพฺพาสเว ปริญฺญาย, นิพฺพายิสฺสสินาสโว’ฯ  
</li>
  
<li>
‘‘สตฺต  
  
สต (สฺยา.)  
กปฺปสหสฺสมฺหิ, จตุโร เจฬนามกา;  
  
สฎฺฐิ กปฺปสหสฺสมฺหิ, อุปเจลา จตุชฺชนาฯ  
</li>
  
<li>
‘‘ปญฺจ กปฺปสหสฺสมฺหิ, เจฬาว จตุโร ชนา;  
  
สตฺตรตนสมฺปนฺนา, จตุทีปมฺหิ อิสฺสราฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา นโนฺท เถโร อิมา คาถาโย อภาสิตฺถาติฯ
</ol></p>

</p>


<h3>๔. จูฬปนฺถกเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, อาหุตีนํ ปฎิคฺคโห;  
  
คณมฺหา วูปกโฎฺฐ โส, หิมวเนฺต วสี ตทาฯ  
</li>
  
<li>
‘‘อหมฺปิ  
หิมวนฺตมฺหิ, วสามิ อสฺสเม ตทา;  
  
อจิราคตํ มหาวีรํ, อุเปสิํ โลกนายกํฯ  
</li>
  
<li>
‘‘ปุปฺผจฺฉตฺตํ คเหตฺวาน, อุปคจฺฉิํ นราสภํ;  
  
สมาธิํ สมาปชฺชนฺตํ, อนฺตรายมกาสหํฯ  
</li>
  
<li>
‘‘อุโภ หเตฺถหิ ปคฺคยฺห, ปุปฺผจฺฉตฺตํ อทาสหํ;  
  
ปฎิคฺคเหสิ ภควา, ปทุมุตฺตโร มหามุนิฯ  
</li>
  
<li>
‘‘สเพฺพ เทวา อตฺตมนา, หิมวนฺตํ อุเปนฺติ เต;  
  
สาธุการํ ปวเตฺตสุํ, อนุโมทิสฺสติ จกฺขุมาฯ  
</li>
  
<li>
‘‘อิทํ วตฺวาน เต เทวา, อุปคจฺฉุํ นรุตฺตมํ;  
  
อากาเส ธารยนฺตสฺส  
ธารยนฺตํ เม (ก), ธารยโต เม (?)  
, ปทุมจฺฉตฺตมุตฺตมํฯ  
</li>
  
<li>
‘‘สตปตฺตฉตฺตํ ปคฺคยฺห, อทาสิ ตาปโส มม;  
  
‘ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ปญฺจวีสติกปฺปานิ, เทวรชฺชํ กริสฺสติ;  
  
จตุตฺติํสติกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘ยํ  
ยํ โยนิํ สํสรติ, เทวตฺตํ อถ มานุสํ;  
  
อโพฺภกาเส ปติฎฺฐนฺตํ, ปทุมํ ธารยิสฺสติ’ฯ  
</li>
  
<li>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน  
นาเมน (สี. ก.)  
, สตฺถา โลเก ภวิสฺสติฯ  
</li>
  
<li>
‘‘‘ปกาสิเต ปาวจเน, มนุสฺสตฺตํ ลภิสฺสติ;  
  
มโนมยมฺหิ กายมฺหิ, อุตฺตโม โส ภวิสฺสติฯ  
</li>
  
<li>
‘‘‘เทฺว  
ภาตโร ภวิสฺสนฺติ, อุโภปิ ปนฺถกวฺหยา;  
  
อนุโภตฺวา อุตฺตมตฺถํ, โชตยิสฺสนฺติ สาสนํ’ฯ  
</li>
  
<li>
‘‘โสหํ  
อฎฺฐารสวโสฺส  
โส อฎฺฐารสวโสฺสหํ (สฺยา.)  
, ปพฺพชิํ อนคาริยํ;  
  
วิเสสาหํ น วินฺทามิ, สกฺยปุตฺตสฺส สาสเนฯ  
</li>
  
<li>
‘‘ทนฺธา มยฺหํ คตี อาสิ, ปริภูโต ปุเร อหุํ  
อหํ (สฺยา.)  
;  
  
ภาตา จ มํ ปณาเมสิ, คจฺฉ ทานิ สกํ ฆรํฯ  
</li>
  
<li>
‘‘โสหํ ปณามิโต สโนฺต, สงฺฆารามสฺส โกฎฺฐเก;  
  
ทุมฺมโน ตตฺถ อฎฺฐาสิํ, สามญฺญสฺมิํ อเปกฺขวาฯ  
</li>
  
<li>
‘‘ภควา  
ตตฺถ  
อเถตฺถ สตฺถา (สี. สฺยา.)  
อาคจฺฉิ, สีสํ มยฺหํ ปรามสิ;  
  
พาหาย มํ คเหตฺวาน, สงฺฆารามํ ปเวสยิฯ  
</li>
  
<li>
‘‘อนุกมฺปาย เม สตฺถา, อทาสิ ปาทปุญฺฉนิํ;  
  
เอวํ สุทฺธํ อธิเฎฺฐหิ, เอกมนฺตมธิฎฺฐหํฯ  
</li>
  
<li>
‘‘หเตฺถหิ ตมหํ คยฺห, สริํ โกกนทํ อหํ;  
  
ตตฺถ จิตฺตํ วิมุจฺจิ เม, อรหตฺตํ อปาปุณิํฯ  
</li>
  
<li>
‘‘มโนมเยสุ กาเยสุ, สพฺพตฺถ ปารมิํ คโต;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา จูฬปนฺถโก  เถโร อิมา คาถาโย อภาสิตฺถาติฯ
</ol></p>

</p>


<h3>๕. ปิลินฺทวจฺฉเตฺถรอปทานํ</h3>
<ol>
<li>
‘‘นิพฺพุเต  
  
โลกนาถมฺหิ, สุเมเธ อคฺคปุคฺคเล;  
  
ปสนฺนจิโตฺต สุมโน, ถูปปูชํ อกาสหํฯ  
</li>
  
<li>
‘‘เย จ ขีณาสวา ตตฺถ, ฉฬภิญฺญา มหิทฺธิกา;  
  
เตหํ ตตฺถ สมาเนตฺวา, สงฺฆภตฺตํ อกาสหํฯ  
</li>
  
<li>
‘‘สุเมธสฺส ภควโต, อุปฎฺฐาโก ตทา อหุ;  
  
สุเมโธ นาม นาเมน, อนุโมทิตฺถ โส ตทาฯ  
</li>
  
<li>
‘‘เตน จิตฺตปฺปสาเทน, วิมานํ อุปปชฺชหํ;  
  
ฉฬาสีติสหสฺสานิ, อจฺฉราโย รมิํสุ เมฯ  
</li>
  
<li>
‘‘มเมว  
อนุวตฺตนฺติ, สพฺพกาเมหิ ตา สทา;  
  
อเญฺญ เทเว อภิโภมิ, ปุญฺญกมฺมสฺสิทํ ผลํฯ  
</li>
  
<li>
‘‘ปญฺจวีสติกปฺปมฺหิ, วรุโณ นาม ขตฺติโย;  
  
วิสุทฺธโภชโน  
สุสุทฺธโภชโน (สี.)  
อาสิํ, จกฺกวตฺตี อหํ ตทาฯ  
</li>
  
<li>
‘‘น เต พีชํ ปวปนฺติ, นปิ นียนฺติ นงฺคลา;  
  
อกฎฺฐปากิมํ สาลิํ, ปริภุญฺชนฺติ มานุสาฯ  
</li>
  
<li>
‘‘ตตฺถ  
รชฺชํ กริตฺวาน, เทวตฺตํ ปุน คจฺฉหํ;  
  
ตทาปิ เอทิสา มยฺหํ, นิพฺพตฺตา โภคสมฺปทาฯ  
</li>
  
<li>
‘‘น มํ มิตฺตา อมิตฺตา วา, หิํสนฺติ สพฺพปาณิโน;  
  
สเพฺพสมฺปิ ปิโย โหมิ, ปุญฺญกมฺมสฺสิทํ ผลํฯ  
</li>
  
<li>
‘‘ติํสกปฺปสหสฺสมฺหิ  
, ยํ ทานมททิํ ตทา;  
  
ทุคฺคติํ นาภิชานามิ, คนฺธาเลปสฺสิทํ ผลํฯ  
</li>
  
<li>
‘‘อิมสฺมิํ ภทฺทเก กเปฺป, เอโก อาสิํ ชนาธิโป;  
  
มหานุภาโว ราชาหํ  
ราชีสิ (สฺยา. ก.)  
, จกฺกวตฺตี มหพฺพโลฯ  
</li>
  
<li>
‘‘โสหํ ปญฺจสุ สีเลสุ, ฐเปตฺวา ชนตํ พหุํ;  
  
ปาเปตฺวา สุคติํเยว, เทวตานํ ปิโย อหุํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ปิลินฺทวโจฺฉ  เถโร อิมา คาถาโย อภาสิตฺถาติฯ
</ol></p>

</p>


<h3>๖. ราหุลเตฺถรอปทานํ</h3>
<ol>
<li>
‘‘ปทุมุตฺตรสฺส ภควโต, โลกเชฎฺฐสฺส ตาทิโน;  
  
สตฺตภูมมฺหิ ปาสาเท, อาทาสํ สนฺถริํ อหํฯ  
</li>
  
<li>
‘‘ขีณาสวสหเสฺสหิ, ปริกิโณฺณ มหามุนิ;  
  
อุปาคมิ คนฺธกุฎิํ, ทฺวิปทิโนฺท  
ทิปทิโนฺท (สี. สฺยา.)  
นราสโภฯ  
</li>
  
<li>
‘‘วิโรเจโนฺต  
วิโรจยํ (สฺยา.)  
คนฺธกุฎิํ, เทวเทโว นราสโภ;  
  
ภิกฺขุสเงฺฆ ฐิโต สตฺถา, อิมา คาถา อภาสถฯ  
</li>
  
<li>
‘‘‘เยนายํ  
  
โชติตา เสยฺยา, อาทาโสว สุสนฺถโต;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘โสณฺณมยา รูปิมยา, อโถ เวฬุริยามยา;  
  
นิพฺพตฺติสฺสนฺติ ปาสาทา, เย เกจิ มนโส ปิยาฯ  
</li>
  
<li>
‘‘‘จตุสฎฺฐิกฺขตฺตุํ  
เทวิโนฺท, เทวรชฺชํ กริสฺสติ;  
  
สหสฺสกฺขตฺตุํ จกฺกวตฺตี, ภวิสฺสติ อนนฺตราฯ  
</li>
  
<li>
‘‘‘เอกวีสติกปฺปมฺหิ, วิมโล นาม ขตฺติโย;  
  
จาตุรโนฺต วิชิตาวี, จกฺกวตฺตี ภวิสฺสติฯ  
</li>
  
<li>
‘‘‘นครํ เรณุวตี นาม, อิฎฺฐกาหิ สุมาปิตํ;  
  
อายามโต ตีณิ สตํ, จตุรสฺสสมายุตํฯ  
</li>
  
<li>
‘‘‘สุทสฺสโน นาม ปาสาโท, วิสฺสกเมฺมน มาปิโต  
วิสุกเมฺมน§มาปิโต (ก.), วิสฺสกเมฺมน นิมฺมิโต (สี.)  
;  
  
กูฎาคารวรูเปโต, สตฺตรตนภูสิโตฯ  
</li>
  
<li>
‘‘‘ทสสทฺทาวิวิตฺตํ  
ตํ  
อวิวิตฺตํ (สี.)  
, วิชฺชาธรสมากุลํ;  
  
สุทสฺสนํว นครํ, เทวตานํ ภวิสฺสติฯ  
</li>
  
<li>
‘‘‘ปภา นิคฺคจฺฉเต ตสฺส, อุคฺคจฺฉเนฺตว สูริเย;  
  
วิโรเจสฺสติ ตํ นิจฺจํ, สมนฺตา อฎฺฐโยชนํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตุสิตา โส จวิตฺวาน, สุกฺกมูเลน โจทิโต;  
  
โคตมสฺส ภควโต, อตฺรโช โส ภวิสฺสติฯ  
</li>
  
<li>
‘‘‘สเจ  
วเสยฺย  
สจา’วเสยฺย (?)  
อคารํ, จกฺกวตฺตี ภเวยฺย โส;  
  
อฎฺฐานเมตํ ยํ ตาที, อคาเร รติมชฺฌคาฯ  
</li>
  
<li>
‘‘‘นิกฺขมิตฺวา อคารมฺหา, ปพฺพชิสฺสติ สุพฺพโต;  
  
ราหุโล นาม นาเมน, อรหา โส ภวิสฺสติ’ฯ  
</li>
  
<li>
‘‘กิกีว อณฺฑํ รเกฺขยฺย, จามรี วิย วาลธิํ;  
  
นิปโก สีลสมฺปโนฺน, มมํ รกฺขิ มหามุนิ  
เอวํ รกฺขิํ มหามุนิ (สี. ก.), มมํ ทกฺขิ มหามุนิ (สฺยา.)  
ฯ  
</li>
  
<li>
‘‘ตสฺสาหํ ธมฺมมญฺญาย, วิหาสิํ สาสเน รโต;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ราหุโล เถโร อิมา คาถาโย อภาสิตฺถาติฯ
</ol></p>

</p>


<h3>๗. อุปเสนวงฺคนฺตปุตฺตเตฺถรอปทานํ</h3>
<ol>
<li>
‘‘ปทุมุตฺตรํ  
ภควนฺตํ, โลกเชฎฺฐํ นราสภํ;  
  
ปพฺภารมฺหิ นิสีทนฺตํ, อุปคจฺฉิํ นรุตฺตมํฯ  
</li>
  
<li>
‘‘กณิการปุปฺผํ  
  
กณิการํ ปุปฺผิตํ (สี. สฺยา.)  
ทิสฺวา, วเณฺฎ เฉตฺวานหํ ตทา;  
  
อลงฺกริตฺวา ฉตฺตมฺหิ, พุทฺธสฺส อภิโรปยิํฯ  
</li>
  
<li>
‘‘ปิณฺฑปาตญฺจ  
ปาทาสิํ, ปรมนฺนํ สุโภชนํ;  
  
พุเทฺธน นวเม ตตฺถ, สมเณ อฎฺฐ โภชยิํฯ  
</li>
  
<li>
‘‘อนุโมทิ มหาวีโร, สยมฺภู อคฺคปุคฺคโล;  
  
อิมินา ฉตฺตทาเนน, ปรมนฺนปเวจฺฉนาฯ  
</li>
  
<li>
‘‘เตน จิตฺตปฺปสาเทน, สมฺปตฺติมนุโภสฺสสิ;  
  
ฉตฺติํสกฺขตฺตุํ เทวิโนฺท, เทวรชฺชํ กริสฺสติฯ  
</li>
  
<li>
‘‘เอกวีสติกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติ  
ยํ วทนฺติ สุเมโธติ, ภูริปญฺญํ สุเมธสํ; กเปฺปโต สตสหเสฺส, เอส พุโทฺธ ภวิสฺสติ; (ก.)  
ฯ  
</li>
  
<li>
‘‘สาสเน ทิพฺพมานมฺหิ, มนุสฺสตฺตํ คมิสฺสติ;  
  
ตสฺส ธเมฺมสุ ทายาโท, โอรโส ธมฺมนิมฺมิโตฯ  
</li>
  
<li>
‘‘อุปเสโนติ นาเมน, เหสฺสติ สตฺถุ สาวโก;  
  
อิทํ ปาททฺวยํ เถรคาถาอฎฺฐกถายเมว ทิสฺสติ  
สมนฺตปาสาทิกตฺตา, อคฺคฎฺฐาเน ฐเปสฺสติ  
</li>
  
<p>ฯ
</ol></p>


<ol>
<li>
‘‘จริมํ วตฺตเต มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, เชตฺวา มารํ สวาหนํ  
สวาหินิํ (?)  
ฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา อุปเสโน วงฺคนฺตปุโตฺต เถโร อิมา คาถาโย อภาสิตฺถาติฯ
</ol></p>

</p>

</p>


<h3>๘. รฎฺฐปาลเตฺถรอปทานํ</h3>
<ol>
<li>
‘‘ปทุมุตฺตรสฺส  
  
  
ภควโต, โลกเชฎฺฐสฺส ตาทิโน;  
  
วรนาโค มยา ทิโนฺน, อีสาทโนฺต อุรูฬฺหวาฯ  
</li>
  
<li>
‘‘เสตจฺฉโตฺต ปโสภิโต, สกปฺปโน สหตฺถิโป;  
  
อคฺฆาเปตฺวาน ตํ สพฺพํ, สงฺฆารามํ อการยิํฯ  
</li>
  
<li>
‘‘จตุปญฺญาสสหสฺสานิ, ปาสาเท การยิํ อหํ;  
  
มโหฆทานํ  
มหาภตฺตํ (สี.), มโหฆญฺจ (ก.), มหาทานํ (?)  
กริตฺวาน, นิยฺยาเทสิํ มเหสิโนฯ  
</li>
  
<li>
‘‘อนุโมทิ มหาวีโร, สยมฺภู อคฺคปุคฺคโล;  
  
สเพฺพ ชเน หาสยโนฺต, เทเสสิ อมตํ ปทํฯ  
</li>
  
<li>
‘‘ตํ เม พุโทฺธ วิยากาสิ, ชลชุตฺตรนามโก;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘จตุปญฺญาสสหสฺสานิ, ปาสาเท การยี อยํ;  
  
กถยิสฺสามิ วิปากํ, สุโณถ มม ภาสโตฯ  
</li>
  
<li>
‘‘‘อฎฺฐารสสหสฺสานิ, กูฎาคารา ภวิสฺสเร;  
  
พฺยมฺหุตฺตมมฺหิ นิพฺพตฺตา, สพฺพโสณฺณมยา จ เตฯ  
</li>
  
<li>
‘‘‘ปญฺญาสกฺขตฺตุํ เทวิโนฺท, เทวรชฺชํ กริสฺสติ;  
  
อฎฺฐปญฺญาสกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘เทวโลกา  
จวิตฺวาน, สุกฺกมูเลน โจทิโต;  
  
อเฑฺฒ กุเล มหาโภเค, นิพฺพตฺติสฺสติ ตาวเทฯ  
</li>
  
<li>
‘‘‘โส ปจฺฉา ปพฺพชิตฺวาน, สุกฺกมูเลน โจทิโต;  
  
รฎฺฐปาโลติ นาเมน, เหสฺสติ สตฺถุ สาวโกฯ  
</li>
  
<li>
‘‘‘ปธานปหิตโตฺต  
โส, อุปสโนฺต นิรูปธิ;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘อุฎฺฐาย อภินิกฺขมฺม, ชหิตา โภคสมฺปทา;  
  
เขฬปิเณฺฑว โภคมฺหิ, เปมํ มยฺหํ น วิชฺชติฯ  
</li>
  
<li>
‘‘วีริยํ  
  
เม ธุรโธรยฺหํ, โยคเกฺขมาธิวาหนํ;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา รฎฺฐปาโล เถโร อิมา คาถาโย อภาสิตฺถาติฯ
</ol></p>

</p>


<h3>๙. โสปากเตฺถรอปทานํ</h3>
<ol>
<li>
‘‘ปพฺภารํ โสธยนฺตสฺส  
เสวยนฺตสฺส (สี. ก.)  
, วิปิเน ปพฺพตุตฺตเม;  
  
สิทฺธโตฺถ นาม ภควา, อาคจฺฉิ มม สนฺติกํฯ  
</li>
  
<li>
‘‘พุทฺธํ  
อุปคตํ ทิสฺวา, โลกเชฎฺฐสฺส ตาทิโน;  
  
สนฺถรํ สนฺถริตฺวาน  
ปญฺญเปตฺวาน (สฺยา. อฎฺฐ)  
, ปุปฺผาสนมทาสหํฯ  
</li>
  
<li>
‘‘ปุปฺผาสเน นิสีทิตฺวา, สิทฺธโตฺถ โลกนายโก;  
  
มมญฺจ คติมญฺญาย, อนิจฺจตมุทาหริฯ  
</li>
  
<li>
‘‘‘อนิจฺจา วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโข’ฯ  
</li>
  
<li>
‘‘อิทํ วตฺวาน สพฺพญฺญู, โลกเชโฎฺฐ นราสโภ;  
  
นภํ อพฺภุคฺคมิ วีโร, หํสราชาว อมฺพเรฯ  
</li>
  
<li>
‘‘สกํ ทิฎฺฐิํ ชหิตฺวาน, ภาวยานิจฺจสญฺญหํ;  
  
เอกาหํ ภาวยิตฺวาน, ตตฺถ กาลํ กโต อหํฯ  
</li>
  
<li>
‘‘เทฺว สมฺปตฺตี อนุโภตฺวา, สุกฺกมูเลน โจทิโต;  
  
ปจฺฉิเม ภเว สมฺปเตฺต, สปากโยนุปาคมิํฯ  
</li>
  
<li>
‘‘อคารา อภินิกฺขมฺม, ปพฺพชิํ อนคาริยํ;  
  
ชาติยา สตฺตวโสฺสหํ, อรหตฺตมปาปุณิํฯ  
</li>
  
<li>
‘‘อารทฺธวีริโย  
  
ปหิตโตฺต, สีเลสุ สุสมาหิโต;  
  
โตเสตฺวาน มหานาคํ, อลตฺถํ อุปสมฺปทํฯ  
</li>
  
<li>
‘‘จตุนฺนวุติโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปุปฺผทานสฺสิทํ ผลํฯ  
</li>
  
<li>
‘‘จตุนฺนวุติโต กเปฺป, ยํ สญฺญํ ภาวยิํ ตทา;  
  
ตํ สญฺญํ ภาวยนฺตสฺส, ปโตฺต เม อาสวกฺขโยฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา โสปาโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. สุมงฺคลเตฺถรอปทานํ</h3>
<ol>
<li>
‘‘อาหุติํ ยิฎฺฐุกาโมหํ, ปฎิยาเทตฺวาน โภชนํ;  
  
พฺราหฺมเณ ปฎิมาเนโนฺต, วิสาเล มาฬเก ฐิโตฯ  
</li>
  
<li>
‘‘อถทฺทสาสิํ สมฺพุทฺธํ, ปิยทสฺสิํ มหายสํ;  
  
สพฺพโลกวิเนตารํ, สยมฺภุํ อคฺคปุคฺคลํฯ  
</li>
  
<li>
‘‘ภควนฺตํ ชุติมนฺตํ, สาวเกหิ ปุรกฺขตํ;  
  
อาทิจฺจมิว โรจนฺตํ, รถิยํ ปฎิปนฺนกํฯ  
</li>
  
<li>
‘‘อญฺชลิํ ปคฺคเหตฺวาน, สกํ จิตฺตํ ปสาทยิํ;  
  
มนสาว นิมเนฺตสิํ, ‘อาคจฺฉตุ มหามุนิ’ฯ  
</li>
  
<li>
‘‘มม สงฺกปฺปมญฺญาย, สตฺถา โลเก อนุตฺตโร;  
  
ขีณาสวสหเสฺสหิ, มม ทฺวารํ อุปาคมิฯ  
</li>
  
<li>
‘‘นโม เต ปุริสาชญฺญ, นโม เต ปุริสุตฺตม;  
  
ปาสาทํ อภิรูหิตฺวา, สีหาสเน นิสีทตํ  
นิสีท ตฺวํ (สี.)  
ฯ  
</li>
  
<li>
‘‘ทโนฺต  
  
ทนฺตปริวาโร, ติโณฺณ ตารยตํ วโร;  
  
ปาสาทํ อภิรูหิตฺวา, นิสีทิ ปวราสเนฯ  
</li>
  
<li>
‘‘ยํ เม อตฺถิ สเก เคเห, อามิสํ ปจฺจุปฎฺฐิตํ;  
  
ตาหํ พุทฺธสฺส ปาทาสิํ, ปสโนฺน เสหิ ปาณิภิฯ  
</li>
  
<li>
‘‘ปสนฺนจิโตฺต  
สุมโน, เวทชาโต กตญฺชลี;  
  
พุทฺธเสฎฺฐํ นมสฺสามิ, อโห พุทฺธสฺสุฬารตาฯ  
</li>
  
<li>
‘‘อฎฺฐนฺนํ  
ปยิรูปาสตํ, ภุญฺชํ ขีณาสวา พหู;  
  
ตุเยฺหเวโส อานุภาโว, สรณํ ตํ อุเปมหํฯ  
</li>
  
<li>
‘‘ปิยทสฺสี จ ภควา, โลกเชโฎฺฐ นราสโภ;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย โส สงฺฆํ อโภเชสิ, อุชุภูตํ สมาหิตํ;  
  
ตถาคตญฺจ สมฺพุทฺธํ, สุณาถ มม ภาสโตฯ  
</li>
  
<li>
‘‘‘สตฺตวีสติกฺขตฺตุํ โส, เทวรชฺชํ กริสฺสติ;  
  
สกกมฺมาภิรโทฺธ โส, เทวโลเก รมิสฺสติฯ  
</li>
  
<li>
‘‘‘ทส อฎฺฐ จกฺขตฺตุํ  
ทสญฺจฎฺฐกฺขตฺถุํ (สี.), ทส จฎฺฐกฺขตฺตุํ (สฺยา.)  
โส, จกฺกวตฺตี ภวิสฺสติ;  
  
ปถพฺยา รชฺชํ ปญฺจสตํ, วสุธํ อาวสิสฺสติ’ฯ  
</li>
  
<li>
‘‘อรญฺญวนโมคฺคยฺห, กานนํ พฺยคฺฆเสวิตํ;  
  
ปธานํ ปทหิตฺวาน, กิเลสา ฌาปิตา มยาฯ  
</li>
  
<li>
‘‘อฎฺฐารเส กปฺปสเต, ยํ ทานมททิํ ตทา;  
  
ทุคฺคติํ นาภิชานามิ, ภตฺตทานสฺสิทํ ผลํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สุมงฺคโล เถโร อิมา คาถาโย อภาสิตฺถาติฯ
</ol></p>

</p>


<p>ตสฺสุทฺทานํ –</p>


<p>
สีหาสนี  
เอกถมฺภี, นโนฺท จ จูฬปนฺถโก;  
  
ปิลินฺทราหุโล เจว, วงฺคโนฺต รฎฺฐปาลโกฯ  
</p>
  
<p>
โสปาโก มงฺคโล เจว, ทเสว ทุติเย วเคฺค;  
  
สตญฺจ อฎฺฐติํส จ, คาถา เจตฺถ ปกาสิตาฯ  
</p>
  
สีหาสนิยวโคฺค ทุติโยฯ  
</p>
  
  
  
  
  