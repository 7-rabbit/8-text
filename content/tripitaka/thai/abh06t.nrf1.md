<h1>๑. ปฐโม ปริเจฺฉโท</h1>
<h3>จิตฺตนิเทฺทโส</h3>
<ol>
<li>
จิตฺตํ  
เจตสิกํ รูปํ, นิพฺพานนฺติ นิรุตฺตโร;  
  
จตุธา เทสยี ธเมฺม, จตุสจฺจปฺปกาสโนฯ  
</li>
  
<p>ตตฺถ นฺติ วิสยวิชานนํ จิตฺตํ, ตสฺส ปน โก วจนโตฺถ? วุจฺจเต – สพฺพสงฺคาหกวเสน ปน จิเนฺตตีติ จิตฺตํ, อตฺตสนฺตานํ วา จิโนตีติปิ จิตฺตํฯ
</ol></p>


<ol>
<li>
วิจิตฺตกรณา  
จิตฺตํ, อตฺตโน จิตฺตตาย วา;  
  
ปญฺญตฺติยมฺปิ วิญฺญาเณ, วิจิเตฺต จิตฺตกมฺมเก;  
  
จิตฺตสมฺมุติ ทฎฺฐพฺพา, วิญฺญาเณ อิธ วิญฺญุนาฯ  
</li>
  
<p>ตํ ปน สารมฺมณโต เอกวิธํ, สวิปากาวิปากโต ทุวิธํฯ ตตฺถ สวิปากํ นาม กุสลากุสลํ, อวิปากํ อพฺยากตํฯ กุสลากุสลาพฺยากตชาติเภทโต ติวิธํฯ
</ol></p>


<p>ตตฺถ  นฺติ ปเนตสฺส โก วจนโตฺถ?</p>


<ol>
<li>
กุจฺฉิตานํ สลนโต, กุสานํ ลวเนน วา;  
  
กุเสน ลาตพฺพตฺตา วา, กุสลนฺติ ปวุจฺจติฯ  
</li>
  
<li>
เฉเก กุสลสโทฺทยํ, อาโรเคฺย อนวชฺชเก;  
  
ทิโฎฺฐ อิฎฺฐวิปาเกปิ, อนวชฺชาทิเก อิธฯ  
</li>
  
<p>ตสฺมา อนวชฺชอิฎฺฐวิปากลกฺขณํ กุสลํ, อกุสลวิทฺธํสนรสํ, โวทานปจฺจุปฎฺฐานํฯ วชฺชปฎิปกฺขตฺตา อนวชฺชลกฺขณํ วา กุสลํ, โวทานภาวรสํ, อิฎฺฐวิปากปจฺจุปฎฺฐานํ, โยนิโสมนสิการปทฎฺฐานํฯ สาวชฺชานิฎฺฐวิปากลกฺขณมกุสลํฯ ตทุภยวิปรีตลกฺขณมพฺยากตํ, อวิปาการหํ วาฯ
</ol></p>


<p>ตตฺถ  กุสลจิตฺตํ เอกวีสติวิธํ โหติ, ตทิทํ ภูมิโต จตุพฺพิธํ โหติ – กามาวจรํ, รูปาวจรํ, อรูปาวจรํ, โลกุตฺตรเญฺจติฯ</p>


<p>ตตฺถ  ภูมิโต เอกวิธํ, สวตฺถุกาวตฺถุกเภทโต ทุวิธํ, หีนมชฺฌิมปณีตเภทโต ติวิธํ, โสมนสฺสุเปกฺขาญาณปฺปโยคเภทโต อฎฺฐวิธํ โหติฯ เสยฺยถิทํ – โสมนสฺสสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, โสมนสฺสสหคตํ ญาณวิปฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ญาณวิปฺปยุตฺตํ อสงฺขาริกเมกํ, สสงฺขาริกเมกนฺติ อิทํ อฎฺฐวิธมฺปิ กามาวจรกุสลจิตฺตํ นามฯ</p>


<ol>
<li>
อุทฺทานโต ทุเว กามา, เกฺลสวตฺถุวสา ปน;  
  
กิเลโส ฉนฺทราโคว, วตฺถุ เตภูมวฎฺฎกํฯ  
</li>
  
<li>
กิเลสกาโม  
กาเมติ, วตฺถุ กามียตีติ จ;  
  
สิชฺฌติ ทุวิโธเปส, กาโม โว การกทฺวเยฯ  
</li>
  
<li>
ยสฺมิํ  
ปน ปเทเส โส, กาโมยํ ทุวิโธปิ จ;  
  
สมฺปตฺตีนํ วเสนาว-จรตีติ จ โส ปนฯ  
</li>
  
<li>
ปเทโส จตุปายานํ, ฉนฺนํ เทวานเมว จ;  
  
มนุสฺสานํ วเสเนว, เอกาทสวิโธ ปนฯ  
</li>
  
<li>
กาโมวจรตีเตตฺถ, กามาวจรสญฺญิโต;  
  
อสฺสาภิลกฺขิตตฺตา หิ, สสตฺถาวจโร วิยฯ  
</li>
  
<li>
สฺวายํ รูปภโว รูปํ, เอวํ กาโมติ สญฺญิโต;  
  
อุตฺตรสฺส ปทเสฺสว, โลปํ กตฺวา อุทีริโตฯ  
</li>
  
<li>
ตสฺมิํ  
กาเม อิทํ จิตฺตํ, สทาวจรตีติ จ;  
  
กามาวจรมิเจฺจวํ, กถิตํ กามฆาตินาฯ  
</li>
  
<li>
ปฎิสนฺธิํ ภเว กาเม, อวจารยตีติ วา;  
  
กามาวจรมิเจฺจวํ, ปริยาปนฺนนฺติ ตตฺร วาฯ  
</li>
  
<li>
อิทํ อฎฺฐวิธํ จิตฺตํ, กามาวจรสญฺญิตํ;  
  
ทสปุญฺญกฺริยวตฺถุ-วเสเนว ปวตฺตติฯ  
</li>
  
<li>
ทานํ สีลํ ภาวนา ปตฺติทานํ,  
  
เวยฺยาวจฺจํ เทสนา จานุโมโท;  
  
ทิฎฺฐิชฺชุตฺตํ สํสุติจฺจาปจาโย,  
  
เญโยฺย เอวํ ปุญฺญวตฺถุปฺปเภโทฯ  
</li>
  
<li>
คจฺฉนฺติ สงฺคหํ ทาเน, ปตฺติทานานุโมทนา;  
  
ตถา สีลมเย ปุเญฺญ, เวยฺยาวจฺจาปจายนาฯ  
</li>
  
<li>
เทสนา สวนํ ทิฎฺฐิ-อุชุกา ภาวนามเย;  
  
ปุน ตีเณว สโมฺภนฺติ, ทส ปุญฺญกฺริยาปิ จฯ  
</li>
  
<li>
สพฺพานุสฺสติปุญฺญญฺจ, ปสํสา สรณตฺตยํ;  
  
ยนฺติ ทิฎฺฐิชุกมฺมสฺมิํ, สงฺคหํ นตฺถิ สํสโยฯ  
</li>
  
<li>
ปุริมา  
มุญฺจนา เจว, ปรา ติโสฺสปิ เจตนา;  
  
โหติ ทานมยํ ปุญฺญํ, เอวํ เสเสสุ ทีปเยฯ  
</li>
  
<p>อิทานิ อสฺส ปนฎฺฐวิธสฺสาปิ กามาวจรกุสลจิตฺตสฺส อยมุปฺปตฺติกฺกโม เวทิตโพฺพฯ ยทา หิ โย เทยฺยธมฺมปฺปฎิคฺคาหกาทิสมฺปตฺติํ, อญฺญํ วา โสมนสฺสเหตุํ อาคมฺม หฎฺฐปหโฎฺฐ ‘‘อตฺถิ ทินฺน’’นฺติ อาทินยปฺปวตฺตํ สมฺมาทิฎฺฐิํ ปุรกฺขตฺวา ปเรหิ อนุสฺสาหิโต ทานาทีนิ ปุญฺญานิ กโรติ, ตทาสฺส โสมนสฺสสหคตํ ญาณสมฺปยุตฺตํ  อสงฺขาริกํ  ปฐมํ มหากุสลจิตฺตํ อุปฺปชฺชติฯ ยทา ปน วุตฺตนเยเนว หฎฺฐปหโฎฺฐ สมฺมาทิฎฺฐิํ ปุรกฺขตฺวา ปเรหิ อุสฺสาหิโต กโรติ, ตทาสฺส ตเมว จิตฺตํ สสงฺขาริกํ โหติฯ อิมสฺมิํ ปนเตฺถ ติ อตฺตโน วา ปรสฺส วา ปวตฺตสฺส ปุพฺพปฺปโยคสฺสาธิวจนํฯ ยทา ปน ญาติชนสฺส ปฎิปตฺติทสฺสเนน ชาตปริจยา พาลกา ภิกฺขู ทิสฺวา โสมนสฺสชาตา สหสา ยํ กิญฺจิ หตฺถคตํ ททนฺติ วา วนฺทนฺติ วา, ตทา เตสํ ตติยจิตฺตมุปฺปชฺชติฯ ยทา ปน เต ‘‘เทถ วนฺทถ, อเยฺย’’ติ วทนฺติ, เอวํ ญาติชเนน อุสฺสาหิตา หุตฺวา หตฺถคตํ ททนฺติ วา วนฺทนฺติ วา, ตทา เตสํ จตุตฺถจิตฺตมุปฺปชฺชติฯ ยทา ปน เทยฺยธมฺมปฺปฎิคฺคาหกาทีนํ อสมฺปตฺติํ วา อเญฺญสํ วา โสมนสฺสเหตูนํ อภาวํ อาคมฺม จตูสุปิ วิกเปฺปสุ โสมนสฺสรหิตา โหนฺติ, ตทา เสสานิ จตฺตาริ อุเปกฺขาสหคตานิ อุปฺปชฺชนฺติฯ เอวํ โสมนสฺสุเปกฺขาญาณปฺปโยคเภทโต อฎฺฐวิธํ กามาวจรกุสลจิตฺตํ เวทิตพฺพํฯ
</ol></p>


<ol>
<li>
ทสปุญฺญกฺริยาทีนํ, วเสน จ พหูนิปิ;  
  
เอตานิ ปน จิตฺตานิ, ภวนฺตีติ ปกาสเยฯ  
</li>
  
<li>
สตฺตรส สหสฺสานิ, เทฺว สตานิ อสีติ จ;  
  
กามาวจรปุญฺญานิ, ภวนฺตีติ วินิทฺทิเสฯ  
</li>
  
<p>ตํ ปน ยถานุรูปํ กามาวจรสุคติยํ ภวโภคสมฺปตฺติํ อภินิปฺผาเทติฯ
</ol></p>


<p>อิตเรสุ ปน  สวตฺถุกโต เอกวิธํ, ทฺวีสุ ภเวสุ อุปฺปชฺชนโต ทุวิธํ, หีนมชฺฌิมปณีตเภทโต ติวิธํ, ปฎิปทาทิเภทโต จตุพฺพิธํ, ฌานงฺคโยคเภทโต ปญฺจวิธํฯ เสยฺยถิทํ – กามจฺฉนฺทพฺยาปาทถินมิทฺธอุทฺธจฺจกุกฺกุจฺจวิจิกิจฺฉาวิปฺปหีนํ วิตกฺกวิจารปีติสุขจิเตฺตกคฺคตาสมฺปยุตฺตํ  ปฐมํ, วิตกฺกวิปฺปหีนํ วิจารปีติสุขจิเตฺตกคฺคตาสมฺปยุตฺตํ  ทุติยํ, วิตกฺกวิจารวิปฺปหีนํ ปีติสุขจิเตฺตกคฺคตาสมฺปยุตฺตํ ตติยํ, วิตกฺกวิจารปีติวิปฺปหีนํ สุขจิเตฺตกคฺคตาสมฺปยุตฺตํ จตุตฺถํ, วิตกฺกวิจารปีติสุขวิปฺปหีนํ อุเปกฺขาจิเตฺตกคฺคตาสมฺปยุตฺตํ ปญฺจมนฺติ อิทํ ปญฺจวิธํ  รูปาวจรกุสลจิตฺตํ นามฯ</p>


<p>ตํ ปน ยถาสมฺภวํ ปถวีกสิณาทีสุ อารมฺมเณสุ ปวตฺติวเสน อเนกวิธํ โหติฯ สพฺพํ ปเนตํ รูปาวจรภาวนาปุญฺญวสปฺปวตฺตํ ยถานุรูปํ รูปาวจรูปปตฺตินิปฺผาทกํ โหติฯ เอวํ ตาว รูปาวจรกุสลํ เวทิตพฺพํฯ</p>


<p>เสเสสุ ปน ทฺวีสุ  ตาว อุเปกฺขาเวทนาโยคเภทโต เอกวิธํ, สวตฺถุกาวตฺถุกเภทโต ทุวิธํ, หีนมชฺฌิมปณีตเภทโต ติวิธํ, อารมฺมณเภทโต จตุพฺพิธํฯ กสิณุคฺฆาฎิมากาสํ, ตตฺถ ปวตฺตวิญฺญาณํ, ตสฺส อปคโม, อากิญฺจญฺญายตนนฺติ อิทมสฺส จตุพฺพิธมารมฺมณํฯ ยถาปฎิปาฎิยา เอตสฺสารมฺมณสฺส เภทโต จตุพฺพิธํ โหติฯ เสยฺยถิทํ – สพฺพโส รูปสญฺญานํ สมติกฺกมา ปฎิฆสญฺญานํ อตฺถงฺคมา นานตฺตสญฺญานํ อมนสิการา อากาสานญฺจายตนสญฺญาสหคตํ, วิญฺญาณญฺจายตนสญฺญาสหคตํ, อากิญฺจญฺญายตนสญฺญาสหคตํ, เนวสญฺญานาสญฺญายตนสญฺญาสหคตนฺติ อิทํ จตุพฺพิธํ อรูปาวจรกุสลจิตฺตํ นามฯ สพฺพํ ปเนตํ อรูปาวจรภาวนาปุญฺญวสปฺปวตฺตํ ยถานุรูปํ อรูปูปปตฺตินิปฺผาทกํ โหติฯ เอวํ อรูปาวจรกุสลจิตฺตํ เวทิตพฺพํฯ</p>


<p>อิตรํ ปน  นิพฺพานารมฺมณโต เอกวิธํ, นิยตานิยตวตฺถุกเภทโต ทุวิธํ, ตีหิ วิโมกฺขมุเขหิ ปตฺตพฺพโต ติวิธํ, จตุมคฺคโยคเภทโต จตุพฺพิธํ ฯ เสยฺยถิทํ – สกฺกายทิฎฺฐิวิจิกิจฺฉาสีลพฺพตปรามาสสโญฺญชนปฺปหานกรํ โสตาปตฺติมคฺคจิตฺตํ, ราคโทสโมหานํ ตนุตฺตกรํ สกทาคามิมคฺคจิตฺตํ, กามราคพฺยาปาทานํ นิรวเสสปฺปหานกรํ อนาคามิมคฺคจิตฺตํ, รูปราคอรูปราคมานอุทฺธจฺจอวิชฺชาปหานกรํ อรหตฺตมคฺคจิตฺตนฺติ อิทํ จตุพฺพิธํ โลกุตฺตรกุสลจิตฺตํ นามฯ เอเกกํ ปเนตฺถ ฌานงฺคโยคเภทโต ปญฺจวิธํ โหติ, ตสฺมา วีสติวิธํ โหติฯ สพฺพํ ปเนตํ โลกุตฺตรภาวนาปุญฺญวสปฺปวตฺตํ มคฺคานุรูปผลปฺปวตฺติยา จตฺตาโร อริยปุคฺคเล อภินิปฺผาเทติฯ เอวํ โลกุตฺตรกุสลํ เวทิตพฺพํฯ</p>


<ol>
<li>
กาเม  
  
อเฎฺฐว รูเป จ, ปญฺจ จตฺตาริรูปิสุ;  
  
จตฺตารานุตฺตราเนวํ, กุสลาเนกวีสติฯ  
</li>
  
<li>
กุสลากุสลาปคเตน สตา,  
  
กุสเล กุสเลน จ ยํ กุสลํ;  
  
จตุภูมิคตํ มุนินา วสินา,  
  
ลปิตํ ลปิตํ สกลมฺปิ มยาฯ  
</li>
  
<p> ปน ภูมิโต เอกวิธํ กามาวจรเมว, นิยตานิยตวตฺถุวเสน จ เอกเหตุกทุเหตุกวเสน จ ปฎิสนฺธิชนกาชนกวเสน จ ทุวิธํ, ตีหิ เวทนาหิ โยคโต จ โลภมูลํ โทสมูลํ โมหมูลนฺติ มูลโต จ ติวิธํ โหติฯ ตตฺถ  ปน โสมนสฺสุเปกฺขาทิฎฺฐิปฺปโยคเภทโต อฎฺฐวิธํ โหติฯ เสยฺยถิทํ – โสมนสฺสสหคตํ ทิฎฺฐิคตสมฺปยุตฺตํ อสงฺขาริกเมกํ, สสงฺขาริกเมกํ, โสมนสฺสสหคตํ ทิฎฺฐิคตวิปฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ทิฎฺฐิคตสมฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ทิฎฺฐิคตวิปฺปยุตฺตํ อสงฺขาริกเมกํ, สสงฺขาริกเมกนฺติฯ
</ol></p>


<p>ยทา  หิ ‘‘นตฺถิ กาเมสุ อาทีนโว’’ติอาทินา นเยน มิจฺฉาทิฎฺฐิํ ปุรกฺขตฺวา เกวลํ หฎฺฐตุโฎฺฐ กาเม วา ปริภุญฺชติ, ทิฎฺฐมงฺคลาทีนิ วา สารโต ปเจฺจติ สภาวติเกฺขเนว อนุสฺสาหิเตน จิเตฺตน, ตทาสฺส ปฐมํ อกุสลจิตฺตํ อุปฺปชฺชติฯ ยทา ปน มเนฺทน สมุสฺสาหิเตน, ตทา ทุติยํฯ ยทา มิจฺฉาทิฎฺฐิํ อปุรกฺขตฺวา เกวลํ หฎฺฐตุโฎฺฐ เมถุนํ ธมฺมํ วา ปริภุญฺชติ, ปรสมฺปตฺติํ วา อภิชฺฌายติ, ปรสฺส ภณฺฑํ วา หรติ สภาวติเกฺขเนว อนุสฺสาหิเตน จิเตฺตน, ตทา ตติยํฯ ยทา มเนฺทน สมุสฺสาหิเตน, ตทา จตุตฺถํ อุปฺปชฺชติฯ ยทา ปน กามานํ วา อสมฺปตฺติํ อาคมฺม อเญฺญสํ วา โสมนสฺสเหตูนํ อภาเวน จตูสุปิ วิกเปฺปสุ โสมนสฺสรหิตา โหนฺติ, ตทา เสสานิ จตฺตาริ อุเปกฺขาสหคตานิ อุปฺปชฺชนฺตีติฯ เอวํ โสมนสฺสุเปกฺขาทิฎฺฐิปฺปโยคเภทโต อฎฺฐวิธํ โลภมูลํ เวทิตพฺพํฯ</p>


<p> ปน เอกนฺตสวตฺถุกโต เอกวิธํ, อสงฺขารสสงฺขารเภทโต ทุวิธํ โทมนสฺสสหคตํ ปฎิฆสมฺปยุตฺตํ อสงฺขารํ, สสงฺขารนฺติฯ อสฺส ปน ปาณาติปาตาทีสุ ติกฺขมนฺทปฺปวตฺติกาเล อุปฺปตฺติ เวทิตพฺพาฯ</p>


<p>   วิจิกิจฺฉุทฺธจฺจโยคโต ทุวิธํ โหติ อุเปกฺขาสหคตํ วิจิกิจฺฉาสมฺปยุตฺตํ, อุเปกฺขาสหคตํ อุทฺธจฺจสมฺปยุตฺตนฺติฯ ตสฺส อสนฺนิฎฺฐานวิเกฺขปกาเลสุ ปวตฺติ เวทิตพฺพาติฯ</p>


<p>เอวํ ตาว ทฺวาทสวิธํ อกุสลจิตฺตํ เวทิตพฺพํ, สพฺพํ ปเนตํ ยถานุรูปํ อปาเยสุ อุปปตฺติยา, สุคติยมฺปิ ทุกฺขวิเสสสฺส อภินิปฺผาทกํ โหติฯ</p>


<ol>
<li>
โลภมูลวเสนฎฺฐ, โทสมูลวสา ทุเว;  
  
โมหมูลวเสน เทฺว, เอวํ ทฺวาทสธา สิยุํฯ  
</li>
  
<li>
ปาปาปาเปสฺวปาเปน  
, ยํ วุตฺตํ ปาปมานสํ;  
  
ปาปาปาปปฺปหีเนน, ตํ มยา สมุทาหฎํฯ  
</li>
  
<p>อิตรํ ปน อพฺยากตมวิปาการหโต เอกวิธํ โหติ, ชาติเภทโต ทุวิธํ วิปากจิตฺตํ กิริยจิตฺตนฺติฯ ตตฺถ  ภูมิเภทโต จตุพฺพิธํ กามาวจรํ รูปาวจรํ อรูปาวจรํ โลกุตฺตรนฺติฯ ตตฺถ กามาวจรํ ทุวิธํ กุสลวิปากํ อกุสลวิปากนฺติฯ กุสลวิปากํ ทุวิธํ สเหตุกมเหตุกเญฺจติฯ
</ol></p>


<p>ตตฺถ  สกกุสลํ วิย โสมนสฺสุเปกฺขาญาณปฺปโยคเภทโต อฎฺฐวิธํฯ เสยฺยถิทํ – โสมนสฺสสหคตํ ญาณสมฺปยุตฺตํ อสงฺขารํ, สสงฺขารํ, โสมนสฺสสหคตํ ญาณวิปฺปยุตฺตํ อสงฺขารํ, สสงฺขารํ, อุเปกฺขาสหคตํ ญาณสมฺปยุตฺตํ อสงฺขารํ, สสงฺขารํ, อุเปกฺขาสหคตํ ญาณวิปฺปยุตฺตํ อสงฺขารํ, สสงฺขารนฺติ อิทํ อฎฺฐวิธํ สเหตุกวิปากํ นามฯ</p>


<p>ยถา ปนสฺส กุสลํ ทานาทิวเสน ฉสุ อารมฺมเณสุ ปวตฺตติ, น อิทํ ตถาฯ อิทํ หิ ปฎิสนฺธิภวงฺคจุติตทารมฺมณวเสน ปริตฺตธมฺมปริยาปเนฺนสุเยว ฉสุ อารมฺมเณสุ ปวตฺตติฯ สมฺปยุตฺตธมฺมานญฺจ วิเสเส อสติปิ อาทาสตลาทีสุ มุขนิมิตฺตํ วิย นิรุสฺสาหํ วิปากํ, มุขํ วิย สอุสฺสาหํ กุสลนฺติ เวทิตพฺพํฯ อิเมสํ ปน วิปจฺจนฎฺฐานํ เวทิตพฺพํฯ อิมานิ หิ ปฎิสนฺธิภวงฺคจุติตทารมฺมณานิ หุตฺวา วิปจฺจนฺติฯ</p>


<ol>
<li>
กามาวจรเทวานํ  
, มนุสฺสานํ อิเม ปน;  
  
ทุเหตุกติเหตูนํ, ภวนฺติ ปฎิสนฺธิโยฯ  
</li>
  
<li>
ตโต ปวตฺติยํ หุตฺวา, ภวงฺคํ ยาวตายุกํ;  
  
พลวารมฺมเณ หุตฺวา, ตทารมฺมณเมว จฯ  
</li>
  
<li>
ตโต  
  
มรณกาลสฺมิํ, จุติ หุตฺวา ปวตฺตเร;  
  
เอวํ จตูสุ ฐาเนสุ, วิปจฺจนฺตีติ นิทฺทิเสฯ  
</li>
  
<li>
สภูมิกุสเลเหว, มหาปากา สมา วินา;  
  
กมฺมทฺวารญฺจ กมฺมญฺจ, ปุญฺญานํ กฺริยวตฺถุกํฯ  
</li>
  
<li>
อวิญฺญตฺติชนตฺตา หิ, อวิปากสภาวโต;  
  
อปฺปวตฺตนโต เจว, ปากา ปุเญฺญหิ โน สมาฯ  
</li>
  
<li>
ปริตฺตารมฺมณตฺตา หิ, เตสเมกนฺตโต ปน;  
  
กรุณามุทิตา เตสุ, น ชายนฺติ กทาจิปิฯ  
</li>
  
<li>
ตถา วิรติโย ติโสฺส, น ปเนเตสุ ชายเร;  
  
ปญฺจ สิกฺขาปทา วุตฺตา, กุสลาติ หิ สตฺถุนาฯ  
</li>
  
<li>
ตถาธิปติโนเปตฺถ, น สนฺตีติ วินิทฺทิเส;  
  
ฉนฺทาทีนิ ธุรํ กตฺวา, อนุปฺปชฺชนโต ปนฯ  
</li>
  
<li>
อสงฺขารสสงฺขาร-วิธานํ ปน ปุญฺญโต;  
  
เญยฺยํ ปจฺจยโต เจว, วิปาเกสุ จ วิญฺญุนาฯ  
</li>
  
<li>
หีนาทีนํ วิปากตฺตา, ปุญฺญานํ ปุญฺญวาทินา;  
  
หีนาทโย ภวนฺตีติ, วิปากา ปริทีปิตาฯ  
</li>
  
<li>
อิทํ อฎฺฐวิธํ จิตฺตํ, เอกเนฺตน สวตฺถุกํ;  
  
ชายเต กามโลกสฺมิํ, น ปนญฺญตฺถ ชายเตฯ  
</li>
  
<p>เอวํ ตาว สเหตุกวิปากจิตฺตํ เวทิตพฺพํฯ
</ol></p>


<p>  ปน อโลภาทิเหตุวิรหิตํ อุเปกฺขาสหคตํ จกฺขุวิญฺญาณํ, อุเปกฺขาสหคตํ โสตวิญฺญาณํ, อุเปกฺขาสหคตํ ฆานวิญฺญาณํ, อุเปกฺขาสหคตํ ชิวฺหาวิญฺญาณํ, สุขสหคตํ กายวิญฺญาณํ, อุเปกฺขาสหคตํ อเหตุกมโนธาตุสมฺปฎิจฺฉนํ, โสมนสฺสสหคตํ อเหตุกมโนวิญฺญาณธาตุสนฺตีรณํ , อุเปกฺขาสหคตํ อเหตุกมโนวิญฺญาณธาตุสนฺตีรณนฺติ อิทํ ปน อฎฺฐวิธํ อเหตุกวิปากจิตฺตํ นามฯ</p>


<p>อิทํ ปน อฎฺฐวิธํ นิยตวตฺถุกโต เอกวิธํ, นิยตานิยตารมฺมณโต ทุวิธํฯ ตตฺถ วิญฺญาณปญฺจกํ นิยตารมฺมณํ, เสสตฺตยํ อนิยตารมฺมณํฯ สุขโสมนสฺสุเปกฺขาเวทนาโยคโต ติวิธํฯ ตตฺถ สุขสหคตํ กายวิญฺญาณํ, ทฺวิฎฺฐานิกํ สนฺตีรณํ โสมนสฺสุเปกฺขายุตฺตํ, เสสมุเปกฺขายุตฺตนฺติฯ</p>


<p>ทิฎฺฐารมฺมณสุตารมฺมณมุตารมฺมณทิฎฺฐสุตมุตารมฺมณทิฎฺฐ-สุตมุตวิญฺญาตารมฺมณวเสน ปญฺจวิธํฯ ตตฺถ ทิฎฺฐารมฺมณํ จกฺขุวิญฺญาณํ, สุตารมฺมณํ  โสตวิญฺญาณํ, มุตารมฺมณํ ฆานชิวฺหากายวิญฺญาณตฺตยํ, ทิฎฺฐสุตมุตารมฺมณํ มโนธาตุสมฺปฎิจฺฉนํ, ทิฎฺฐสุตมุตวิญฺญาตารมฺมณํ เสสมโนวิญฺญาณธาตุทฺวยนฺติฯ</p>


<p>วตฺถุโต ฉพฺพิธํฯ กถํ? จกฺขุวิญฺญาณสฺส จกฺขุเมว วตฺถุ, ตถา โสตฆานชิวฺหากายวิญฺญาณานํ โสตฆานชิวฺหากายวตฺถุ, อวเสสตฺตยสฺส หทยวตฺถุเมวาติฯ</p>


<p>อารมฺมณโต สตฺตวิธํ โหติฯ กถํ? รูปารมฺมณเมว จกฺขุวิญฺญาณํ, ตถา สทฺทคนฺธรสโผฎฺฐพฺพารมฺมณานิ ปฎิปาฎิยา โสตฆานชิวฺหากายวิญฺญาณานิ, รูปาทิปญฺจารมฺมณา มโนธาตุ, เสสมโนวิญฺญาณธาตุทฺวยํ ฉฬารมฺมณนฺติฯ</p>


<p>ตํ สพฺพํ ปน อเหตุกวิปากจิตฺตํ กิจฺจโต อฎฺฐวิธํ โหติฯ กถํ? ทสฺสนกิจฺจํ จกฺขุวิญฺญาณํ, สวนฆายนสายนผุสนสมฺปฎิจฺฉนสนฺตีรณตทารมฺมณกิจฺจานิ อวเสสานิฯ</p>


<p>ตตฺถ  จกฺขุโต ปวตฺตํ วิญฺญาณํ, จกฺขุมฺหิ สนฺนิสฺสิตํ วิญฺญาณนฺติ วา จกฺขุวิญฺญาณํ, ตถา โสตวิญฺญาณาทีนิฯ ตตฺถ จกฺขุสนฺนิสฺสิตรูปวิชานนลกฺขณํ จกฺขุวิญฺญาณํ , รูปมตฺตารมฺมณรสํ, รูปาภิมุขภาวปจฺจุปฎฺฐานํ, รูปารมฺมณาย กิริยามโนธาตุยา อปคมปทฎฺฐานํฯ ตถา โสตฆานชิวฺหากายวิญฺญาณานิ โสตาทิสนฺนิสฺสิตสทฺทาทิวิชานนลกฺขณานิ, สทฺทาทิมตฺตารมฺมณรสานิ, สทฺทาทีสุ อภิมุขภาวปจฺจุปฎฺฐานานิ, สทฺทาทิอารมฺมณานํ กิริยามโนธาตูนํ อปคมปทฎฺฐานานิฯ มโนธาตุสมฺปฎิจฺฉนํ ปน จกฺขุวิญฺญาณาทีนํ อนนฺตรา รูปาทิวิชานนลกฺขณํ, รูปาทิสมฺปฎิจฺฉนรสํ, ตถาภาวปจฺจุปฎฺฐานํ, จกฺขุวิญฺญาณาทีนํ อปคมปทฎฺฐานํฯ</p>


<p>เสสา ปน เทฺว อเหตุกมโนวิญฺญาณธาตุโย ฉฬารมฺมณวิชานนลกฺขณา, สนฺตีรณาทิรสา, ตถาภาวปจฺจุปฎฺฐานา, หทยวตฺถุปทฎฺฐานาติ เวทิตพฺพาฯ ตตฺถ ปฐมา เอกนฺตมิฎฺฐารมฺมเณ ปวตฺติสพฺภาวโต โสมนสฺสยุตฺตาว หุตฺวา ปญฺจทฺวาเร สนฺตีรณกิจฺจํ สาธยมานา ปญฺจสุ ทฺวาเรสุ ฐตฺวา วิปจฺจติ, ฉสุ ปน ทฺวาเรสุ พลวารมฺมเณ ตทารมฺมณํ หุตฺวา วิปจฺจติฯ ทุติยา  ปน อิฎฺฐมชฺฌตฺตารมฺมเณ ปวตฺติสพฺภาวโต อุเปกฺขาสหคตา หุตฺวา สนฺตีรณตทารมฺมณปฎิสนฺธิภวงฺคจุติวเสน ปวตฺตนโต ปญฺจสุ ฐาเนสุ วิปจฺจติฯ กถํ? มนุสฺสโลเก ตาว ชจฺจนฺธชจฺจพธิรชจฺจชฬชจฺจุมฺมตฺตกปณฺฑกอุภโตพฺยญฺชนนปุํสกาทีนํ ปฎิสนฺธิคฺคหณกาเล ปฎิสนฺธิ หุตฺวา วิปจฺจติฯ ปฎิสนฺธิยา วีติวตฺตาย ปวตฺติยํ ยาวตายุกํ ภวงฺคํ หุตฺวา วิปจฺจติฯ อิฎฺฐมชฺฌเตฺต ปญฺจารมฺมณวีถิยา สนฺตีรณํ หุตฺวา, พลวารมฺมเณ ฉทฺวาเร ตทารมฺมณํ หุตฺวา, มรณกาเล จุติ หุตฺวาติ อิเมสุ ปน ปญฺจสุ ฐาเนสุ วิปจฺจตีติฯ เอวํ ตาว อเหตุกวิปากจิตฺตานิ เวทิตพฺพานิฯ</p>


<ol>
<li>
กามาวจรปุญฺญสฺส  
, วิปากา โหนฺติ โสฬส;  
  
ตํ ติเหตุกปุญฺญสฺส, วเสน ปริทีปเยฯ  
</li>
  
<p>อิทานิ  วุจฺจนฺติฯ ตานิ นิยตวตฺถุกโต เอกวิธานิ, ฌานงฺคโยคเภทโต ปญฺจวิธานิฯ กถํ? วิตกฺกวิจารปีติสุขจิเตฺตกคฺคตาสมฺปยุตฺตํ ปฐมํ, วิจารปีติสุขจิเตฺตกคฺคตาสมฺปยุตฺตํ ทุติยํ, ปีติสุขจิเตฺตกคฺคตาสมฺปยุตฺตํ ตติยํ, สุขจิเตฺตกคฺคตาสมฺปยุตฺตํ จตุตฺถํ, อุเปกฺขาจิเตฺตกคฺคตาสมฺปยุตฺตํ ปญฺจมนฺติ อิมานิ ปญฺจปิ รูปาวจรวิปากจิตฺตานิ อุปปตฺติยํ ปฎิสนฺธิภวงฺคจุติวเสน ปวตฺตนฺติฯ
</ol></p>


<p>อิทานิ   วุจฺจนฺติฯ ตานิ สกกุสลานิ วิย อารมฺมณเภทโต จตุพฺพิธานิ โหนฺติฯ กถํ? อากาสานญฺจายตนสญฺญาสหคตํ, วิญฺญาณญฺจายตนสญฺญาสหคตํ, อากิญฺจญฺญายตนสญฺญาสหคตํ, เนวสญฺญานาสญฺญายตนสญฺญาสหคตนฺติ อิมานิ จตฺตาริ อรูปาวจรวิปากจิตฺตานิฯ</p>


<ol>
<li>
กุสลานุคตํ กตฺวา, ภาชิตํ กิํ มหคฺคตํ;  
  
กามาวจรปุญฺญํว, นาสมานผลํ ยโตฯ  
</li>
  
<li>
อตฺตโน กุสเลเหว, สมานํ สพฺพถา อิทํ;  
  
คชาทีนํ ยถา ฉายา, คชาทิสทิสา ตถาฯ  
</li>
  
<li>
กามาวจรปุญฺญํว, นาปราปริยเวทนํ;  
  
ฌานา อปริหีนสฺส, สตฺตสฺส ภวคามิโนฯ  
</li>
  
<li>
กุสลานนฺตรํเยว  
, ผลํ อุปฺปชฺชตีติ จ;  
  
ญาปนตฺถํ ปเนตสฺส, กุสลานุคตํ กตํฯ  
</li>
  
<li>
ปฎิปฺปทากฺกโม เจว, หีนาทีนญฺจ เภทโต;  
  
ฌานาคมนโต เจตฺถ, เวทิตโพฺพ วิภาวินาฯ  
</li>
  
<li>
อภาโวธิปตีนญฺจ  
, อยเมว วิเสสโก;  
  
เสสํ สพฺพํ จ เสเสน, กุสเลน สมํ มตํฯ –  
</li>
  
<p>เอวํ รูปาวจรารูปาวจรวิปากา เวทิตพฺพาฯ
</ol></p>


<p>อิทานิ  โหนฺติฯ ตานิ จตุมคฺคยุตฺตจิตฺตผลตฺตา จตุพฺพิธานิ โหนฺติฯ กถํ? โสตาปตฺติมคฺคผลจิตฺตํ, สกทาคามิมคฺคผลจิตฺตํ, อนาคามิมคฺคผลจิตฺตํ, อรหตฺตมคฺคผลจิตฺตนฺติฯ เอวํ ปเนตฺถ เอเกกํ ฌานงฺคโยคเภทโต ปญฺจวิธํ, ปุน มคฺควีถิผลสมาปตฺติวเสน ปวตฺติโต ทุวิธํฯ เอวํ โลกุตฺตรกุสลวิปากจิตฺตานิ เวทิตพฺพานิฯ</p>


<ol>
<li>
สุญฺญตํ  
อนิมิตฺตนฺติ, ตถาปณิหิตนฺติปิ;  
  
เอตานิ ตีณิ นามานิ, มคฺคสฺสานนฺตเร ผเลฯ  
</li>
  
<li>
ลพฺภนฺติ ปรภาคสฺมิํ, วฬญฺชนผเลสุ น;  
  
วิปสฺสนาวเสเนว, ตานิ นามานิ ลพฺภเรฯ  
</li>
  
<li>
โหนฺติ สาธิปตีเนว, โลกุตฺตรผลานิ ตุ;  
  
วิปาเกธิปตี นตฺถิ, ฐเปตฺวา ตุ อนาสเวฯ  
</li>
  
<li>
อตฺตโน มคฺคภาเวน, มโคฺค ‘‘มโคฺค’’ติ วุจฺจติ;  
  
ผลํ มคฺคมุปาทาย, มโคฺค นามาติ วุจฺจติฯ –  
</li>
  
<p>เอวํ โลกุตฺตรวิปากา เวทิตพฺพาฯ
</ol></p>


<p>อิทานิ  วุจฺจนฺติฯ อกุสลวิปากํ อุเปกฺขาสหคตํ จกฺขุวิญฺญาณํ, อุเปกฺขาสหคตํ โสตวิญฺญาณํ, อุเปกฺขาสหคตํ ฆานวิญฺญาณํ, อุเปกฺขาสหคตํ ชิวฺหาวิญฺญาณํ, ทุกฺขสหคตํ กายวิญฺญาณํ, อุเปกฺขาสหคตํ อเหตุกมโนธาตุสมฺปฎิจฺฉนํ, อุเปกฺขาสหคตํ อเหตุกมโนวิญฺญาณธาตุสนฺตีรณนฺติ อิมานิ สตฺต อกุสลวิปากจิตฺตานิฯ</p>


<p>เอตฺถ  ปน อุเปกฺขาสหคตาเหตุกมโนวิญฺญาณธาตุ เอกาทสวิเธนาปิ อกุสลจิเตฺตน กเมฺม อายูหิเต กมฺมกมฺมนิมิตฺตคตินิมิเตฺตสุ อญฺญตรํ อารมฺมณํ กตฺวา จตูสุ อปาเยสุ ปฎิสนฺธิ หุตฺวา วิปจฺจติ, ปฎิสนฺธิยา วีติวตฺตาย  ทุติยจิตฺตวารํ ตโต ปฎฺฐาย ยาวตายุกํ ภวงฺคํ หุตฺวา, อนิฎฺฐมชฺฌตฺตารมฺมณาย ปญฺจวิญฺญาณวีถิยา สนฺตีรณํ หุตฺวา, พลวารมฺมเณ ฉสุ ทฺวาเรสุ ตทารมฺมณํ หุตฺวา, มรณกาเล จุติ หุตฺวา วิปจฺจติฯ เอวํ ปญฺจสุ ฐาเนสุ วิปจฺจติฯ เกวลํ หิ ตานิ กุสลวิปากาเหตุกจิตฺตานิ กุสลกมฺมปจฺจยานิ, อิมานิ อกุสลกมฺมปจฺจยานิฯ อยมิเมสํ, เตสญฺจ วิเสโสฯ</p>


<ol>
<li>
อนิฎฺฐานิฎฺฐมชฺฌตฺตโคจเร วตฺตเร อิเม;  
  
สุขาทิตฺตยยุตฺตา เต, ทุกฺขุเปกฺขายุตา อิเมฯ  
</li>
  
<p>เอวํ  กามาวจรกุสลวิปากสเหตุกมฎฺฐวิธํ, อเหตุกมฎฺฐวิธํ, ฌานงฺคโยคเภทโต รูปาวจรวิปากํ ปญฺจวิธํ, อารมฺมณเภทโต อรูปาวจรวิปากํ จตุพฺพิธํ, มคฺคสมฺปยุตฺตจิตฺตผลเภทโต โลกุตฺตรวิปากํ จตุพฺพิธํ, จกฺขุวิญฺญาณาทิเภทโต อกุสลวิปากํ สตฺตวิธนฺติ ฉตฺติํสวิธํ วิปากจิตฺตํ เวทิตพฺพํฯ
</ol></p>


<ol>
<li>
เอวํ ฉตฺติํสธา ปากํ, ปากสาสนปูชิโต;  
  
สวิปากาวิปาเกสุ, กุสโล สุคโตพฺรวิฯ  
</li>
  
<p> ปน อวิปากโต เอกวิธํ, ปริตฺตมหคฺคตโต ทุวิธํ, กามาวจรรูปาวจรอรูปาวจรภูมิเภทโต ติวิธํฯ ตตฺถ กามาวจรํ ทุวิธํ สเหตุกมเหตุกนฺติฯ ตตฺถ  เอกวิธํ อรหโต เอว อุปฺปชฺชนโตฯ โสมนสฺสุเปกฺขาญาณปฺปโยคเภทโต กามาวจรกุสลํ วิย อฎฺฐวิธํ โหติฯ เสยฺยถิทํ – โสมนสฺสสหคตํ ญาณสมฺปยุตฺตํ อสงฺขาริกํ, สสงฺขาริกํ, โสมนสฺสสหคตํ  ญาณวิปฺปยุตฺตํ อสงฺขาริกํ, สสงฺขาริกํ, อุเปกฺขาสหคตํ ญาณสมฺปยุตฺตํ อสงฺขาริกํ, สสงฺขาริกํ, อุเปกฺขาสหคตํ ญาณวิปฺปยุตฺตํ อสงฺขาริกํ, สสงฺขาริกนฺติ อิมานิ อฎฺฐ สเหตุกกิริยจิตฺตานิฯ เอตานิ ปน ยถานุรูปํ ทานาทิวเสน ขีณาสวานํเยว ปวตฺตนฺติฯ เอวํ สเหตุกกิริยจิตฺตานิ เวทิตพฺพานิฯ
</ol></p>


<p> ปน ติวิธํ กิริยาเหตุกมโนธาตุอุเปกฺขาสหคตาวชฺชนจิตฺตํ, กิริยาเหตุกมโนวิญฺญาณธาตุโสมนสฺสสหคตํ หสิตุปฺปาทจิตฺตํ, กิริยาเหตุกมโนวิญฺญาณธาตุอุเปกฺขาสหคตํ โวฎฺฐพฺพนจิตฺตนฺติ ฯ</p>


<p>ตตฺถ กิริยาเหตุกมโนธาตุ อุเปกฺขาสหคตา หทยวตฺถุํ นิสฺสาย จกฺขุทฺวาเร อิฎฺฐอิฎฺฐมชฺฌตฺตอนิฎฺฐอนิฎฺฐมชฺฌเตฺตสุ รูปารมฺมเณสุ เยน เกนจิ ปสาเท ฆฎฺฎิเต ตํ ตํ อารมฺมณํ คเหตฺวา อาวชฺชนวเสน จกฺขุวิญฺญาณสฺส ปุเรจารี หุตฺวา ภวงฺคํ อาวฎฺฎยมานา อุปฺปชฺชติฯ โสตทฺวาราทีสุปิ เอเสว นโยฯ อิตรา ปน เทฺว อเหตุกมโนวิญฺญาณธาตุโย สาธารณาสาธารณาติ ทุวิธา โหนฺติฯ ตตฺถ  ปน กิริยาเหตุกมโนวิญฺญาณธาตุ โสมนสฺสสหคตา ขีณาสวเสฺสว ฉสุ ทฺวาเรสุ ฉสุ อนุฬาเรสุ อารมฺมเณสุ หสิตุปฺปาทกิจฺจา นิยตวตฺถุกา อุปฺปชฺชติฯ  ปน อเหตุกมโนวิญฺญาณธาตุ อุเปกฺขาสหคตา ฉฬารมฺมณวิชานนลกฺขณา , ตถาภาวปจฺจุปฎฺฐานา, สา ตีสุ ภเวสุ สเพฺพสํ สจิตฺตกสตฺตานํ สาธารณา, น กสฺสจิ ปน สจิตฺตกสฺส น อุปฺปชฺชติ นามฯ อุปฺปชฺชมานา ปนายํ ปญฺจทฺวารมโนทฺวาเรสุ โวฎฺฐพฺพนาวชฺชนกิจฺจา อุปฺปชฺชติฯ ฉ อสาธารณญาณานิปิ เอตาย คหิตารมฺมณเมว คณฺหนฺติฯ สพฺพารมฺมณคหณสมตฺถตาย  สพฺพญฺญุตญฺญาณคติกาติ เวทิตพฺพาฯ อิมานิ ตีณิ อเหตุกกิริยจิตฺตานิฯ</p>


<p>อิธ ฐตฺวา หสนจิตฺตานิ ปริคฺคณฺหิตพฺพานิฯ เตรส หสนจิตฺตานิฯ กุสลโต จตูหิ โสมนสฺสสหคเตหิ, อกุสลโต จตูหีติ อิเมหิ อฎฺฐหิ จิเตฺตหิ ปุถุชฺชนา หสนฺติ, เสขา ปน กุสลโต จตูหิ, อกุสลโต ทฺวีหิ ทิฎฺฐิคตวิปฺปยุตฺตโสมนสฺสสหคเตหีติ ฉหิ หสนฺติ, ขีณาสวา กิริยโต ปญฺจหิ โสมนสฺสสหคเตหิ หสนฺตีติฯ</p>


<ol>
<li>
โสมนสฺสยุตานฎฺฐ, กุสลากุสลานิ จ;  
  
กฺริยโต ปน ปเญฺจวํ, หาสจิตฺตานิ เตรสฯ  
</li>
  
<li>
ปุถุชฺชนา หสเนฺตตฺถ, จิเตฺตหิ ปน อฎฺฐหิ;  
  
ฉหิ เสขา อเสขา จ, หสนฺติ ปน ปญฺจหิฯ  
</li>
  
<p>อิทานิ  โหนฺติฯ วิตกฺกวิจารปีติสุขจิเตฺตกคฺคตาสมฺปยุตฺตํ ปฐมํ, วิจารปีติสุขจิเตฺตกคฺคตาสมฺปยุตฺตํ ทุติยํ, ปีติสุขจิเตฺตกคฺคตาสมฺปยุตฺตํ ตติยํ, สุขจิเตฺตกคฺคตาสมฺปยุตฺตํ จตุตฺถํ, อุเปกฺขาจิเตฺตกคฺคตาสมฺปยุตฺตํ ปญฺจมนฺติ อิมานิ ปญฺจ รูปาวจรกิริยจิตฺตานิฯ
</ol></p>


<p>อิทานิ   วุจฺจนฺติฯ อากาสานญฺจายตนสญฺญาสหคตํ, วิญฺญาณญฺจายตนสญฺญาสหคตํ, อากิญฺจญฺญายตนสญฺญาสหคตํ, เนวสญฺญานาสญฺญายตนสญฺญาสหคตนฺติ อิมานิ จตฺตาริ อรูปาวจรกิริยจิตฺตานิฯ อิมานิ ปน รูปารูปกิริยจิตฺตานิ สกสกภูมิกุสลสทิสานิฯ เกวลํ ปเนตานิ กิริยจิตฺตานิ ขีณาสวานํเยว อุปฺปชฺชนฺติ, กุสลานิ ปน เสขปุถุชฺชนานํฯ อิมานิ จ ขีณาสวานํ ภาวนาการวสปฺปวตฺตานิ, ตานิ ปน เสขปุถุชฺชนานํ ภาวนาปุญฺญวสปฺปวตฺตานีติ อยเมว อิเมสํ, เตสญฺจ วิเสโสฯ</p>


<ol>
<li>
ยา  
  
ปุถุชฺชนกาลสฺมิํ, อภินิพฺพตฺติตา ปน;  
  
รูปารูปสมาปตฺติ, สา ขีณาสวภิกฺขุโนฯ  
</li>
  
<li>
ยาว ขีณาสโว ภิกฺขุ, น สมาปชฺชเตว นํ;  
  
ตาว ตา กุสลา เอว, สมาปนฺนา สเจ กฺริยาฯ  
</li>
  
<p>เอวํ โสมนสฺสาทิเภทโต กามาวจรสเหตุกกิริยจิตฺตมฎฺฐวิธํ, มโนธาตุมโนวิญฺญาณธาตุทฺวยเภทโต อเหตุกํ ติวิธํ, ฌานงฺคโยคเภทโต รูปาวจรํ ปญฺจวิธํ, อารมฺมณเภทโต อรูปาวจรํ จตุพฺพิธํ, เอวํ ภูมิวเสน วีสติวิธํ กิริยจิตฺตํ เวทิตพฺพนฺติฯ
</ol></p>


<ol>
<li>
เอกาทสวิธํ กาเม, รูเป ปญฺจ อรูปิสุ;  
  
จตฺตารีติ จ สพฺพานิ, กฺริยาจิตฺตานิ วีสติฯ  
</li>
  
<li>
โลกุตฺตรกฺริยจิตฺตํ, ปน กสฺมา น วิชฺชติ;  
  
เอกจิตฺตกฺขณตฺตา หิ, มคฺคสฺสาติ น วิชฺชติฯ  
</li>
  
<li>
กฺริยากฺริยาปตฺติวิภาคเทสโก,  
  
กฺริยากฺริยํ จิตฺตมโวจ ยํ ชิโน;  
  
หิตาหิตานํ สกฺริยากฺริยารโต,  
  
กฺริยากฺริยํ ตนฺตุ มยา สมีริตํฯ  
</li>
  
<p>เอตฺตาวตา เอกวีสติวิธํ กุสลํ, ทฺวาทสวิธํ อกุสลํ ฉตฺติํสวิธํ วิปากํ, วีสติวิธํ กิริยจิตฺตนฺติ อาทิมฺหิ นิกฺขิตฺตํ จิตฺตํ เอกูนนวุติปฺปเภเทน วิธินา ปกาสิตํ โหตีติฯ
</ol></p>


<ol>
<li>
เอกวีสติ  
ปุญฺญานิ, ทฺวาทสากุสลานิ จ;  
  
ฉตฺติํเสว วิปากานิ, กฺริยจิตฺตานิ วีสติฯ  
</li>
  
<li>
เอกูนนวุติ สเพฺพ, จิตฺตุปฺปาทา มเหสินา;  
  
อฎฺฐ โลกุตฺตเร กตฺวา, นิทฺทิฎฺฐา หิ สมาสโตฯ  
</li>
  
<li>
ปิฎเก  
  
อภิธมฺมสฺมิํ, เย ภิกฺขู ปาฎวตฺถิโน;  
  
เตหายํ อุคฺคเหตโพฺพ, จิเนฺตตโพฺพ ปุนปฺปุนํฯ  
</li>
  
<li>
อภิธมฺมาวตาเรน, อภิธมฺมมโหทธิํ;  
  
เย ตรนฺติ อิมํ โลกํ, ปรเญฺจว ตรนฺติ เตติฯ  
</li>
  
อิติ อภิธมฺมาวตาเร จิตฺตนิเทฺทโส นาม  
</li>
  
ปฐโม ปริเจฺฉโทฯ  
</li>
  
  
  
  
  