<h1>(๒๓) ๓. ทุจฺจริตวโคฺค</h1>
<h3>๑. ทุจฺจริตสุตฺตํ</h3>
<p> ‘‘จตฺตาริมานิ  , ภิกฺขเว, วจีทุจฺจริตานิฯ กตมานิ จตฺตาริ? มุสาวาโท, ปิสุณา วาจา, ผรุสา วาจา, สมฺผปฺปลาโป – อิมานิ โข, ภิกฺขเว, จตฺตาริ วจีทุจฺจริตานิฯ จตฺตาริมานิ, ภิกฺขเว, วจีสุจริตานิฯ กตมานิ จตฺตาริ? สจฺจวาจา, อปิสุณา วาจา, สณฺหา วาจา, มนฺตวาจา  – อิมานิ โข, ภิกฺขเว, จตฺตาริ วจีสุจริตานี’’ติฯ ปฐมํฯ</p>


<h3>๒. ทิฎฺฐิสุตฺตํ</h3>
<p> ‘‘จตูหิ, ภิกฺขเว, ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช  จ วิญฺญูนํ; พหุญฺจ อปุญฺญํ ปสวติฯ กตเมหิ จตูหิ? กายทุจฺจริเตน, วจีทุจฺจริเตน, มโนทุจฺจริเตน, มิจฺฉาทิฎฺฐิยา – อิเมหิ โข, ภิกฺขเว, จตูหิ ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ, พหุญฺจ อปุญฺญํ ปสวติฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช วิญฺญูนํ, พหุญฺจ ปุญฺญํ ปสวติฯ กตเมหิ จตูหิ? กายสุจริเตน, วจีสุจริเตน, มโนสุจริเตน, สมฺมาทิฎฺฐิยา – อิเมหิ โข, ภิกฺขเว, จตูหิ ธเมฺมหิ สมนฺนาคโต ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช วิญฺญูนํ; พหุญฺจ ปุญฺญํ ปสวตี’’ติฯ ทุติยํฯ</p>


<h3>๓. อกตญฺญุตาสุตฺตํ</h3>
<p> ‘‘จตูหิ   , ภิกฺขเว, ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช วิญฺญูนํ, พหุญฺจ อปุญฺญํ ปสวติฯ กตเมหิ จตูหิ? กายทุจฺจริเตน, วจีทุจฺจริเตน, มโนทุจฺจริเตน, อกตญฺญุตา อกตเวทิตา – อิเมหิ…เป.… ปณฺฑิโต… กายสุจริเตน, วจีสุจริเตน, มโนสุจริเตน กตญฺญุตากตเวทิตา…เป.…ฯ ตติยํฯ</p>


<h3>๔. ปาณาติปาตีสุตฺตํ</h3>
<p> … ปาณาติปาตี โหติ, อทินฺนาทายี โหติ, กาเมสุมิจฺฉาจารี โหติ, มุสาวาที โหติ…เป.… ปาณาติปาตา ปฎิวิรโต โหติ, อทินฺนาทานา ปฎิวิรโต โหติ, กาเมสุมิจฺฉาจารา ปฎิวิรโต โหติ, มุสาวาทา ปฎิวิรโต โหติ…เป.…ฯ จตุตฺถํฯ</p>


<h3>๕. ปฐมมคฺคสุตฺตํ</h3>
<p> … มิจฺฉาทิฎฺฐิโก โหติ, มิจฺฉาสงฺกโปฺป โหติ, มิจฺฉาวาโจ โหติ, มิจฺฉากมฺมโนฺต โหติ…เป.… สมฺมาทิฎฺฐิโก โหติ, สมฺมาสงฺกโปฺป โหติ, สมฺมาวาโจ โหติ, สมฺมากมฺมโนฺต โหติ…เป.…ฯ ปญฺจมํฯ</p>


<h3>๖. ทุติยมคฺคสุตฺตํ</h3>
<p> … มิจฺฉาอาชีโว  โหติ, มิจฺฉาวายาโม โหติ, มิจฺฉาสติ โหติ, มิจฺฉาสมาธิ โหติ…เป.… สมฺมาอาชีโว โหติ, สมฺมาวายาโม โหติ, สมฺมาสติ โหติ, สมฺมาสมาธิ โหติ…เป.…ฯ ฉฎฺฐํฯ</p>


<h3>๗. ปฐมโวหารปถสุตฺตํ</h3>
<p> …  อทิเฎฺฐ ทิฎฺฐวาที โหติ, อสุเต สุตวาที โหติ, อมุเต มุตวาที โหติ, อวิญฺญาเต วิญฺญาตวาที โหติ…เป.… อทิเฎฺฐ อทิฎฺฐวาที โหติ, อสุเต อสุตวาที โหติ, อมุเต อมุตวาที โหติ, อวิญฺญาเต อวิญฺญาตวาที โหติ…เป.…ฯ สตฺตมํฯ</p>


<h3>๘. ทุติยโวหารปถสุตฺตํ</h3>
<p> … ทิเฎฺฐ อทิฎฺฐวาที โหติ, สุเต อสุตวาที โหติ, มุเต อมุตวาที โหติ, วิญฺญาเต อวิญฺญาตวาที โหติ…เป.… ทิเฎฺฐ  ทิฎฺฐวาที โหติ, สุเต สุตวาที โหติ, มุเต มุตวาที โหติ, วิญฺญาเต วิญฺญาตวาที โหติ…เป.…ฯ อฎฺฐมํฯ</p>


<h3>๙. อหิริกสุตฺตํ</h3>
<p> … อสฺสโทฺธ โหติ, ทุสฺสีโล โหติ, อหิริโก โหติ, อโนตฺตปฺปี โหติ…เป.… สโทฺธ โหติ, สีลวา โหติ, หิริมา โหติ, โอตฺตปฺปี โหติ…เป.…ฯ นวมํฯ</p>


<h3>๑๐. ทุปฺปญฺญสุตฺตํ</h3>
<p> …  อสฺสโทฺธ โหติ, ทุสฺสีโล โหติ, กุสีโต โหติ, ทุปฺปโญฺญ โหติ…เป.… สโทฺธ โหติ, สีลวา โหติ, อารทฺธวีริโย โหติ, ปญฺญวา โหติ – อิเมหิ โข, ภิกฺขเว, จตูหิ ธเมฺมหิ สมนฺนาคโต ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช วิญฺญูนํ, พหุญฺจ ปุญฺญํ ปสวตี’’ติฯ ทสมํฯ</p>


<h3>๑๑. กวิสุตฺตํ</h3>
<p> ‘‘จตฺตาโรเม  , ภิกฺขเว, กวีฯ กตเม จตฺตาโร? จินฺตากวิ, สุตกวิ, อตฺถกวิ, ปฎิภานกวิ – อิเม โข, ภิกฺขเว, จตฺตาโร กวี’’ติฯ เอกาทสมํฯ</p>

</p>


<p>ตสฺสุทฺทานํ –</p>


<p>
ทุจฺจริตํ ทิฎฺฐิ อกตญฺญู จ, ปาณาติปาตาปิ เทฺว มคฺคา;  
  
เทฺว โวหารปถา วุตฺตา, อหิริกํ ทุปฺปญฺญกวินา จาติฯ  
</p>
  
  
  
  
  