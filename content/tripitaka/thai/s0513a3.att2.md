<h1>๖. ฉกฺกนิปาโต</h1>
<h2>๑. อวาริยวโคฺค</h2>
<ol>
<li>
<p> [๓๗๖] ๑. อวาริยชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต เอกํ ติตฺถนาวิกํ อารพฺภ กเถสิฯ โส กิร พาโล อโหสิ อญฺญาโณ, เนว โส พุทฺธาทีนํ รตนานํ, น อเญฺญสํ ปุคฺคลานํ คุณํ ชานาติ, จโณฺฑ ผรุโส สาหสิโกฯ อเถโก ชานปโท ภิกฺขุ ‘‘พุทฺธุปฎฺฐานํ กริสฺสามี’’ติ อาคจฺฉโนฺต สายํ อจิรวตีติตฺถํ ปตฺวา ตํ เอวมาห ‘‘อุปาสก, ปรตีรํ คมิสฺสามิ, นาวํ เม เทหี’’ติฯ ‘‘ภเนฺต, อิทานิ อกาโล, เอกสฺมิํ ฐาเน วสสฺสู’’ติฯ ‘‘อุปาสก, อิธ กุหิํ วสิสฺสามิ, มํ คณฺหิตฺวา คจฺฉา’’ติฯ โส กุชฺฌิตฺวา ‘‘เอหิ เร สมณ, วหามี’’ติ เถรํ นาวํ อาโรเปตฺวา อุชุกํ อคนฺตฺวา เหฎฺฐา นาวํ เนตฺวา อุโลฺลฬํ กตฺวา ตสฺส ปตฺตจีวรํ เตเมตฺวา กิลเมตฺวา ตีรํ ปตฺวา อนฺธการเวลายํ อุโยฺยเชสิฯ อถ โส วิหารํ คนฺตฺวา ตํ ทิวสํ พุทฺธุปฎฺฐานสฺส โอกาสํ อลภิตฺวา ปุนทิวเส สตฺถารํ อุปสงฺกมิตฺวา วนฺทิตฺวา เอกมนฺตํ นิสีทิตฺวา สตฺถารา กตปฎิสนฺถาโร ‘‘กทา อาคโตสี’’ติ วุเตฺต ‘‘หิโยฺย, ภเนฺต’’ติ วตฺวา ‘‘อถ กสฺมา อชฺช พุทฺธุปฎฺฐานํ อาคโตสี’’ติ วุเตฺต ตมตฺถํ อาโรเจสิฯ ตํ สุตฺวา สตฺถา ‘‘น โข ภิกฺขุ อิทาเนว, ปุเพฺพเปส จโณฺฑ ผรุโส สาหสิโก, อิทานิ ปน เตน ตฺวํ กิลมิโต, ปุเพฺพเปส ปณฺฑิเต กิลเมสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ  สพฺพสิปฺปานิ อุคฺคณฺหิตฺวา อิสิปพฺพชฺชํ ปพฺพชิตฺวา ทีฆมทฺธานํ หิมวเนฺต ผลาผเลน ยาเปตฺวา โลณมฺพิลเสวนตฺถาย พาราณสิํ ปตฺวา ราชุยฺยาเน วสิตฺวา ปุนทิวเส นครํ ภิกฺขาย ปาวิสิฯ อถ นํ ราชงฺคณปฺปตฺตํ ราชา ทิสฺวา ตสฺส อิริยาปเถ ปสีทิตฺวา อเนฺตปุรํ อาเนตฺวา โภเชตฺวา ปฎิญฺญํ คเหตฺวา  ราชุยฺยาเน วสาเปสิ, เทวสิกํ อุปฎฺฐานํ  อคมาสิฯ ตเมนํ โพธิสโตฺต ‘‘รญฺญา นาม, มหาราช, จตฺตาริ อคติคมนานิ วเชฺชตฺวา อปฺปมเตฺตน ขนฺติเมตฺตานุทฺทยสมฺปเนฺนน หุตฺวา ธเมฺมน รชฺชํ กาเรตพฺพ’’นฺติ วตฺวา เทวสิกํ โอวทโนฺต –</p>


<ol>
<li>
‘‘มาสุ กุชฺฌ ภูมิปติ, มาสุ กุชฺฌ รเถสภ;  
  
กุทฺธํ อปฺปฎิกุชฺฌโนฺต, ราชา รฎฺฐสฺส ปูชิโตฯ  
</li>
  
<li>
‘‘คาเม วา ยทิ วารเญฺญ, นิเนฺน วา ยทิ วา ถเล;  
  
สพฺพตฺถ อนุสาสามิ, มาสุ กุชฺฌ รเถสภา’’ติฯ – เทฺว คาถา อภาสิ;  
</li>
  
<p>ตตฺถ ติ เอวรูโป ราชา รฎฺฐสฺส ปูชนีโย โหตีติ อโตฺถฯ ติ เอเตสุ คามาทีสุ ยตฺถ กตฺถจิ วสโนฺตปาหํ มหาราช, อิมาย เอว อนุสิฎฺฐิยา ตมนุสาสามิ, เอเตสุ วา คามาทีสุ ยตฺถ กตฺถจิ เอกสฺมิมฺปิ เอกสเตฺตปิ อนุสาสามิฯ ติ เอวเมวาหํ ตํ อนุสาสามิ, รญฺญา นาม กุชฺฌตุํ น วฎฺฎติฯ กิํการณา? ราชาโน นาม วาจาวุธา, เตสํ กุทฺธานํ วจนมเตฺตเนว พหู ชีวิตกฺขยํ ปาปุณนฺตีติฯ
</ol></p>


<p>เอวํ โพธิสโตฺต รโญฺญ อาคตาคตทิวเส อิมา เทฺว คาถา อภาสิฯ ราชา อนุสิฎฺฐิยา ปสนฺนจิโตฺต มหาสตฺตสฺส สตสหสฺสุฎฺฐานกํ เอกํ คามวรํ อทาสิ, โพธิสโตฺต ปฎิกฺขิปิฯ อิติ โส ตเตฺถว ทฺวาทสสํวจฺฉรํ วสิตฺวา ‘‘อติจิรํ นิวุโตฺถมฺหิ, ชนปทจาริกํ ตาว จริตฺวา อาคมิสฺสามี’’ติ รโญฺญ อกเถตฺวาว อุยฺยานปาลํ อามเนฺตตฺวา ‘‘ตาต, อุกฺกณฺฐิตรูโปสฺมิ, ชนปทํ จริตฺวา อาคมิสฺสามิ, ตฺวํ รโญฺญ กเถยฺยาสี’’ติ วตฺวา ปกฺกโนฺต  คงฺคาย นาวาติตฺถํ ปาปุณิฯ ตตฺถ อวาริยปิตา นาม นาวิโก อโหสิฯ โส พาโล เนว คุณวนฺตานํ คุณํ ชานาติ, น อตฺตโน อายาปายํ ชานาติ, โส คงฺคํ ตริตุกามํ ชนํ ปฐมํ ตาเรตฺวา ปจฺฉา เวตนํ ยาจติ, เวตนํ อเทเนฺตหิ สทฺธิํ กลหํ กโรโนฺต อโกฺกสปฺปหาเรเยว พหู ลภติ, อปฺปํ ลาภํ, เอวรูโป อนฺธพาโลฯ ตํ สนฺธาย สตฺถา อภิสมฺพุโทฺธ หุตฺวา ตติยํ คาถมาห –</p>


<ol>
<li>
‘‘อวาริยปิตา  
นาม, อหุ คงฺคาย นาวิโก;  
  
ปุเพฺพ ชนํ ตาเรตฺวาน, ปจฺฉา ยาจติ เวตนํ;  
  
เตนสฺส ภณฺฑนํ โหติ, น จ โภเคหิ วฑฺฒตี’’ติฯ  
</li>
  
<p>ตตฺถ  ติ อวาริยา นาม ตสฺส ธีตา, ตสฺสา วเสน อวาริยปิตา นาม ชาโตฯ นฺติ เตน การเณน, เตน วา ปจฺฉา ยาจิยมาเนน ชเนน สทฺธิํ ตสฺส ภณฺฑนํ โหติฯ
</ol></p>


<p>โพธิสโตฺต ตํ นาวิกํ อุปสงฺกมิตฺวา ‘‘อาวุโส, ปรตีรํ มํ เนหี’’ติ อาหฯ ตํ สุตฺวา โส อาห ‘‘สมณ, กิํ เม นาวาเวตนํ ทสฺสสี’’ติ? ‘‘อาวุโส, อหํ โภควฑฺฒิํ อตฺถวฑฺฒิํ ธมฺมวฑฺฒิํ นาม เต กเถสฺสามี’’ติฯ ตํ สุตฺวา นาวิโก ‘‘ธุวํ เอส มยฺหํ กิญฺจิ ทสฺสตี’’ติ ตํ ปรตีรํ เนตฺวา ‘‘เทหิ เม นาวาย เวตน’’นฺติ อาหฯ โส ตสฺส ‘‘สาธุ, อาวุโส’’ติ ปฐมํ โภควฑฺฒิํ กเถโนฺต –</p>


<ol>
<li>
‘‘อติณฺณํเยว ยาจสฺสุ, อปารํ ตาต นาวิก;  
  
อโญฺญ หิ ติณฺณสฺส มโน, อโญฺญ โหติ ปาเรสิโน’’ติฯ – คาถมาห;  
</li>
  
<p>ตตฺถ นฺติ ตาต, นาวิก ปรตีรํ อติณฺณเมว ชนํ โอริมตีเร ฐิตเญฺญว เวตนํ ยาจสฺสุ, ตโต ลทฺธญฺจ คเหตฺวา คุตฺตฎฺฐาเน ฐเปตฺวา ปจฺฉา มนุเสฺส ปรตีรํ เนยฺยาสิ, เอวํ เต โภควฑฺฒิ ภวิสฺสติฯ ติ ตาต นาวิก, ปรตีรํ คตสฺส อโญฺญ มโน ภวติ, อทตฺวาว คนฺตุกาโม โหติฯ โย ปเนส ปาเรสี นาม ปรตีรํ เอสติ, ปรตีรํ คนฺตุกาโม โหติ, โส อติเรกมฺปิ ทตฺวา คนฺตุกาโม โหติ, อิติ ปาเรสิโน อโญฺญ มโน โหติ, ตสฺมา ตฺวํ อติณฺณเมว ยาเจยฺยาสิ, อยํ ตาว เต โภคานํ วฑฺฒิ นามาติฯ
</ol></p>


<p>ตํ สุตฺวา นาวิโก  จิเนฺตสิ ‘‘อยํ ตาว เม โอวาโท ภวิสฺสติ, อิทานิ ปเนส อญฺญํ กิญฺจิ มยฺหํ ทสฺสตี’’ติฯ อถ นํ โพธิสโตฺต ‘‘อยํ ตาว เต, อาวุโส, โภควฑฺฒิ, อิทานิ อตฺถธมฺมวฑฺฒิํ สุณาหี’’ติ วตฺวา โอวทโนฺต –</p>


<ol>
<li>
‘‘คาเม  
วา ยทิ วารเญฺญ, นิเนฺน วา ยทิ วา ถเล;  
  
สพฺพตฺถ อนุสาสามิ, มาสุ กุชฺฌิตฺถ นาวิกา’’ติฯ – คาถมาห;  
</li>
  
<p>อิติสฺส อิมาย คาถาย อตฺถธมฺมวฑฺฒิํ กเถตฺวา ‘‘อยํ เต อตฺถวฑฺฒิ จ ธมฺมวฑฺฒิ จา’’ติ อาหฯ โส ปน ทนฺธปุริโส ตํ โอวาทํ น กิญฺจิ มญฺญมาโน ‘‘อิทํ, สมณ, ตยา มยฺหํ ทินฺนํ  นาวาเวตน’’นฺติ อาหฯ ‘‘อามาวุโส’’ติฯ ‘‘มยฺหํ อิมินา กมฺมํ นตฺถิ, อญฺญํ เม เทหี’’ติฯ ‘‘อาวุโส, อิทํ ฐเปตฺวา มยฺหํ อญฺญํ นตฺถี’’ติฯ ‘‘อถ ตฺวํ กสฺมา มม นาวํ อารุโฬฺหสี’’ติ ตาปสํ คงฺคาตีเร ปาเตตฺวา อุเร นิสีทิตฺวา มุขเมวสฺส โปเถสิฯ
</ol></p>


<p>สตฺถา ‘‘อิติ โส, ภิกฺขเว, ตาปโส ยํ โอวาทํ ทตฺวา รโญฺญ สนฺติกา คามวรํ ลภิ, ตเมว โอวาทํ อนฺธพาลสฺส นาวิกสฺส กเถตฺวา มุขโปถนํ ปาปุณิ, ตสฺมา โอวาทํ เทเนฺตน ยุตฺตชนเสฺสว ทาตโพฺพ, น อยุตฺตชนสฺสา’’ติ วตฺวา อภิสมฺพุโทฺธ หุตฺวา ตทนนฺตรํ คาถมาห –</p>


<ol>
<li>
‘‘ยาเยวานุสาสนิยา, ราชา คามวรํ อทา;  
  
ตาเยวานุสาสนิยา, นาวิโก ปหรี มุข’’นฺติฯ  
</li>
  
<p>ตสฺส ตํ ปหรนฺตเสฺสว ภริยา ภตฺตํ คเหตฺวา อาคตา ปาปปุริสํ ทิสฺวา ‘‘สามิ, อยํ ตาปโส นาม ราชกุลูปโก, มา ปหรี’’ติ อาหฯ โส กุชฺฌิตฺวา ‘‘ตฺวํ เม อิมํ กูฎตาปสํ ปหริตุํ น เทสี’’ติ อุฎฺฐาย ตํ ปหริตฺวา ปาเตสิฯ อถ ภตฺตปาติ ปติตฺวา ภิชฺชิ, ตสฺสา จ ปน ครุคพฺภาย คโพฺภ ภูมิยํ ปติฯ อถ นํ มนุสฺสา สมฺปริวาเรตฺวา ‘‘ปุริสฆาตกโจโร’’ติ  คเหตฺวา พนฺธิตฺวา รโญฺญ ทเสฺสสุํฯ ราชา วินิจฺฉินิตฺวา ตสฺส ราชาณํ กาเรสิฯ สตฺถา อภิสมฺพุโทฺธ หุตฺวา ตมตฺถํ ปกาเสโนฺต โอสานคาถมาห –
</ol></p>


<ol>
<li>
‘‘ภตฺตํ ภินฺนํ หตา ภริยา, คโพฺภ จ ปติโต ฉมา;  
  
มิโคว ชาตรูเปน, น เตนตฺถํ อพนฺธิ สู’’ติฯ  
</li>
  
<p>ตตฺถ  นฺติ ภตฺตปาติ ภินฺนาฯ ติ ปหตาฯ ติ ภูมิยํฯ ติ ยถา มิโค สุวณฺณํ วา หิรญฺญํ วา มุตฺตามณิอาทีนิ วา มทฺทิตฺวา คจฺฉโนฺตปิ อตฺถริตฺวา นิปชฺชโนฺตปิ เตน ชาตรูเปน อตฺตโน อตฺถํ วเฑฺฒตุํ นิพฺพเตฺตตุํ น สโกฺกติ, เอวเมว โส อนฺธพาโล ปณฺฑิเตหิ ทินฺนํ โอวาทํ สุตฺวาปิ อตฺตโน อตฺถํ วเฑฺฒตุํ นิพฺพเตฺตตุํ นาสกฺขีติ วุตฺตํ โหติฯ ติ เอตฺถ อพนฺธิ โสติ เอวมโตฺถ ทฎฺฐโพฺพฯ ส-โออิติ อิเมสํ ปทานญฺหิ สูติ สนฺธิ โหติฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน  โส ภิกฺขุ โสตาปตฺติผเล ปติฎฺฐหิฯ ตทา นาวิโก อิทานิ นาวิโกว อโหสิ, ราชา อานโนฺท, ตาปโส ปน อหเมว อโหสินฺติฯ</p>

</p>


<ol>
<li>
<p> [๓๗๗] ๒. เสตเกตุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต กุหกภิกฺขุํ อารพฺภ กเถสิ, ปจฺจุปฺปนฺนวตฺถุ  (ชา. ๑.๑๔.๖๒ อาทโย) อาวิ ภวิสฺสติฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ ทิสาปาโมโกฺข อาจริโย หุตฺวา ปญฺจสเต มาณเว มเนฺต วาเจสิฯ เตสํ เชฎฺฐโก เสตเกตุ นาม อุทิจฺจพฺราหฺมณกุเล นิพฺพตฺตมาณโว, ตสฺส ชาติํ นิสฺสาย มหโนฺต มาโน อโหสิฯ โส เอกทิวสํ อเญฺญหิ มาณเวหิ สทฺธิํ นครา นิกฺขมโนฺต นครํ ปวิสนฺตํ เอกํ จณฺฑาลํ  ทิสฺวา ‘‘โกสิ ตฺว’’นฺติ ปุจฺฉิตฺวา ‘‘จณฺฑาโลหมสฺมี’’ติ วุเตฺต ตสฺส สรีรํ ปหริตฺวา อาคตวาตสฺส อตฺตโน สรีเร ผุสนภเยน ‘‘นสฺส, จณฺฑาล, กาฬกณฺณี, อโธวาตํ ยาหี’’ติ วตฺวา เวเคน ตสฺส อุปริวาตํ อคมาสิฯ จณฺฑาโล สีฆตรํ คนฺตฺวา ตสฺส อุปริวาเต อฎฺฐาสิฯ อถ นํ โส ‘‘นสฺส กาฬกณฺณี’’ติ สุฎฺฐุตรํ อโกฺกสิ ปริภาสิฯ ตํ สุตฺวา จณฺฑาโล ‘‘ตฺวํ โกสี’’ติ ปุจฺฉิฯ ‘‘พฺราหฺมณมาณโวหมสฺมี’’ติ ฯ ‘‘พฺราหฺมโณ โหตุ, มยา ปน ปุฎฺฐปญฺหํ กเถตุํ สกฺขิสฺสสี’’ติฯ ‘‘อาม, สกฺขิสฺสามี’’ติฯ ‘‘สเจ น สโกฺกสิ, ปาทนฺตเรน ตํ คเมมี’’ติฯ โส อตฺตานํ ตเกฺกตฺวา ‘‘คเมหี’’ติ อาหฯ</p>


<p>จณฺฑาลปุโตฺต ตสฺส กถํ ปริสํ คาหาเปตฺวา ‘‘มาณว, ทิสา นาม กตรา’’ติ ปญฺหํ ปุจฺฉิฯ ‘‘ทิสา นาม ปุรตฺถิมาทโย จตโสฺส ทิสา’’ติฯ จณฺฑาโล ‘‘นาหํ ตํ เอตํ ทิสํ ปุจฺฉามิ, ตฺวํ เอตฺตกมฺปิ อชานโนฺต มม สรีเร ปหฎวาตํ ชิคุจฺฉสี’’ติ ตํ ขนฺธฎฺฐิเก คเหตฺวา โอนเมตฺวา อตฺตโน ปาทนฺตเรน คเมสิฯ มาณวา ตํ ปวตฺติํ อาจริยสฺส อาจิกฺขิํสุฯ ตํ สุตฺวา อาจริโย ‘‘สจฺจํ กิร, ตาต, เสตเกตุ จณฺฑาเลนาสิ ปาทนฺตเรน คมิโต’’ติ? ‘‘อาม, อาจริย, โส มํ จณฺฑาลทาสิปุโตฺต ทิสามตฺตมฺปิ น ชานาสี’’ติ อตฺตโน ปาทนฺตเรน คเมสิ, อิทานิ ทิสฺวา กตฺตพฺพํ อสฺส ชานิสฺสามีติ กุโทฺธ จณฺฑาลปุตฺตํ อโกฺกสิ ปริภาสิฯ อถ นํ อาจริโย ‘ตาต, เสตเกตุ มา ตสฺส กุชฺฌิ, ปณฺฑิโต จณฺฑาลทาสิปุโตฺต , น โส ตํ เอตํ ทิสํ ปุจฺฉติ, อญฺญํ ทิสํ ปุจฺฉิ, ตยา ปน ทิฎฺฐสุตวิญฺญาตโต อทิฎฺฐาสุตาวิญฺญาตเมว พหุตร’’นฺติ โอวทโนฺต เทฺว คาถา อภาสิ –</p>


<ol>
<li>
‘‘มา ตาต กุชฺฌิ น หิ สาธุ โกโธ, พหุมฺปิ เต อทิฎฺฐมสฺสุตญฺจ;  
  
มาตา ปิตา  
ทิสตา เสตเกตุ, อาจริยมาหุ ทิสตํ ปสตฺถาฯ  
</li>
  
<li>
‘‘อคาริโน อนฺนทปานวตฺถทา, อวฺหายิกา ตมฺปิ ทิสํ วทนฺติ;  
  
เอสา ทิสา ปรมา เสตเกตุ, ยํ ปตฺวา ทุกฺขี สุขิโน ภวนฺตี’’ติฯ  
</li>
  
<p>ตตฺถ ติ โกโธ นาม อุปฺปชฺชมาโน สุภาสิตทุพฺภาสิตํ อตฺถานตฺถํ หิตาหิตํ ชานิตุํ น เทตีติ น สาธุ น ลทฺธโกฯ นฺติ ตยา จกฺขุนา อทิฎฺฐํ โสเตน จ อสฺสุตเมว พหุตรํฯ ติ ทิสาฯ มาตาปิตโร ปุตฺตานํ ปุริมตรํ  อุปฺปนฺนตฺตา ปุรตฺถิมทิสา นาม ชาตาติ วทติฯ ติ อาจริยา ปน ทกฺขิเณยฺยตฺตา ทิสตํ ปสตฺถา ทกฺขิณา ทิสาติ พุทฺธาทโย อริยา อาหุ กเถนฺติ ทีเปนฺติฯ
</ol></p>


<p>ติ คหฎฺฐาฯ ติ อนฺนทา, ปานทา, วตฺถทา จฯ ติ ‘‘เอถ เทยฺยธมฺมํ ปฎิคฺคณฺหถา’’ติ ปโกฺกสนกาฯ ติ ตมฺปิ พุทฺธาทโย อริยา เอกํ ทิสํ วทนฺติฯ อิมินา จตุปจฺจยทายกา คหฎฺฐา ปจฺจเย อปทิสิตฺวา ธมฺมิกสมณพฺราหฺมเณหิ อุปคนฺตพฺพตฺตา เอกา ทิสา นามาติ ทีเปติฯ อปโร นโย – เย เอเต อคาริโน อนฺนปานวตฺถทา, เตสํ ฉกามสคฺคสมฺปตฺติทายกเฎฺฐน อุปรูปริ อวฺหายนโต เย อวฺหายิกา ธมฺมิกสมณพฺราหฺมณา, ตมฺปิ ทิสํ วทนฺติ, พุทฺธาทโย อริยา อุปริมทิสํ นาม วทนฺตีติ ทีเปติฯ วุตฺตมฺปิ เจตํ –</p>


<p>
‘‘มาตา ปิตา ทิสา ปุพฺพา, อาจริยา ทกฺขิณา ทิสา;  
  
ปุตฺตทารา ทิสา ปจฺฉา, มิตฺตามจฺจา จ อุตฺตราฯ  
</p>
  
<p>
‘‘ทาสกมฺมกรา เหฎฺฐา, อุทฺธํ สมณพฺราหฺมณา;  
  
เอตา ทิสา นมเสฺสยฺย, อลมโตฺต กุเล คิหี’’ติฯ (ที. นิ. ๓.๒๗๓);  
</p>
  
<p>ติ อิทํ ปน นิพฺพานํ สนฺธาย วุตฺตํฯ ชาติอาทินา หิ นานปฺปกาเรน ทุเกฺขน  ทุกฺขิตา สตฺตา ยํ ปตฺวา นิทฺทุกฺขา สุขิโน ภวนฺติ, เอสา เอว จ สเตฺตหิ อคตปุพฺพา ทิสา นามฯ เตเนว จ นิพฺพานํ ‘‘ปรมา’’ติ อาหฯ วุตฺตมฺปิ เจตํ –</p>


<p>
‘‘สมติตฺติกํ  
อนวเสสกํ, เตลปตฺตํ ยถา ปริหเรยฺย;  
  
เอวํ สจิตฺตมนุรเกฺข, ปตฺถยาโน ทิสํ อคตปุพฺพ’’นฺติฯ (ชา. ๑.๑.๙๖);  
</p>
  
<p>เอวํ มหาสโตฺต มาณวสฺส ทิสา กเถสิฯ โส ปน ‘‘จณฺฑาเลนมฺหิ ปาทนฺตเรน คมิโต’’ติ ตสฺมิํ ฐาเน อวสิตฺวา ตกฺกสิลํ คนฺตฺวา  ทิสาปาโมกฺขาจริยสฺส สนฺติเก สพฺพสิปฺปานิ อุคฺคณฺหิตฺวา อาจริเยน อนุญฺญาโต ตกฺกสิลโต นิกฺขมิตฺวา สพฺพสมยสิปฺปํ สิกฺขโนฺต วิจริฯ โส เอกํ ปจฺจนฺตคามํ ปตฺวา ตํ นิสฺสาย วสเนฺต ปญฺจสเต ตาปเส ทิสฺวา เตสํ สนฺติเก ปพฺพชิตฺวา ยํ เต ชานนฺติ สิปฺปมนฺตจรณํ, ตํ อุคฺคณฺหิตฺวา คณสตฺถา หุตฺวา เตหิ ปริวาริโต พาราณสิํ คนฺตฺวา ปุนทิวเส ภิกฺขํ จรโนฺต ราชงฺคณํ อคมาสิฯ ราชา ตาปสานํ อิริยาปเถ ปสีทิตฺวา อโนฺตนิเวสเน โภเชตฺวา เต อตฺตโน อุยฺยาเน วสาเปสิฯ โส เอกทิวสํ ตาปเส ปริวิสิตฺวา ‘‘อชฺช สายเนฺห อุยฺยานํ คนฺตฺวา อเยฺย วนฺทิสฺสามี’’ติ อาหฯ</p>


<p>เสตเกตุ อุยฺยานํ คนฺตฺวา ตาปเส สนฺนิปาเตตฺวา ‘‘มาริสา, อชฺช ราชา อาคมิสฺสติ, ราชาโน จ นาม สกิํ อาราเธตฺวา ยาวตายุกํ สุขํ ชีวิตุํ สกฺกา, อชฺช เอกเจฺจ วคฺคุลิวตํ จรถ, เอกเจฺจ กณฺฎกเสยฺยํ กเปฺปถ, เอกเจฺจ ปญฺจาตปํ ตเปฺปถ, เอกเจฺจ อุกฺกุฎิกปฺปธานมนุยุญฺชถ, เอกเจฺจ อุทโกโรหณกมฺมํ กโรถ, เอกเจฺจ มเนฺต สชฺฌายถา’’ติ วิจาเรตฺวา สยํ ปกฺกสาลทฺวาเร อปสฺสยปีฐเก นิสีทิตฺวา ปญฺจวณฺณรงฺคสมุชฺชลวาสนํ เอกํ โปตฺถกํ วิจิตฺรวเณฺณ อาธารเก ฐเปตฺวา สุสิกฺขิเตหิ จตูหิ ปญฺจหิ มาณเวหิ ปุจฺฉิเต ปุจฺฉิเต ปเญฺห กเถสิฯ ตสฺมิํ ขเณ ราชา อาคนฺตฺวา  เต มิจฺฉาตปํ กโรเนฺต ทิสฺวา ตุโฎฺฐ เสตเกตุํ อุปสงฺกมิตฺวา วนฺทิตฺวา เอกมนฺตํ นิสิโนฺน ปุโรหิเตน สทฺธิํ สลฺลปโนฺต ตติยํ คาถมาห –</p>


<ol>
<li>
‘‘ขราชินา ชฎิลา ปงฺกทนฺตา, ทุมฺมกฺขรูปา เยเม ชปฺปนฺติ มเนฺต;  
  
กจฺจิ นุ เต มานุสเก ปโยเค, อิทํ วิทู ปริมุตฺตา อปายา’’ติฯ  
</li>
  
<p>ตตฺถ ติ สขุเรหิ อชินจเมฺมหิ สมนฺนาคตาฯ ติ ทนฺตกฎฺฐสฺส อขาทเนน มลคฺคหิตทนฺตาฯ ติ อนญฺชิตามณฺฑิตลูขนิวาสนปารุปนา มาลาคนฺธวิเลปนวชฺชิตา , กิลิฎฺฐรูปาติ วุตฺตํ โหติฯ ติ เย อิเม มเนฺต สชฺฌายนฺติฯ ติ มนุเสฺสหิ กตฺตพฺพปโยเค ฐิตาฯ ติ อิมสฺมิํ  ปโยเค ฐตฺวา อิมํ โลกํ วิทิตฺวา ปากฎํ กตฺวา ‘‘กจฺจิ เอเต อิสโย จตูหิ อปาเยหิ มุตฺตา’’ติ ปุจฺฉติฯ
</ol></p>


<p>ตํ สุตฺวา ปุโรหิโต จตุตฺถํ คาถมาห –</p>


<ol>
<li>
‘‘ปาปานิ กมฺมานิ กริตฺว ราช, พหุสฺสุโต เจ น จเรยฺย ธมฺมํ;  
  
สหสฺสเวโทปิ น ตํ ปฎิจฺจ, ทุกฺขา ปมุเญฺจ จรณํ อปตฺวา’’ติฯ  
</li>
  
<p>ตตฺถ ติ กตฺวาฯ นฺติ สห สีเลน อฎฺฐ สมาปตฺติโยฯ อิทํ วุตฺตํ โหติฯ มหาราช, ‘‘อหํ พหุสฺสุโตมฺหี’’ติ สหสฺสเวโทปิ เจ ติวิธํ สุจริตธมฺมํ น จเรยฺย, ปาปาเนว กเรยฺย, โส ตานิ ปาปานิ กมฺมานิ กตฺวา ตํ พาหุสจฺจํ ปฎิจฺจ สีลสมาปตฺติสงฺขาตํ จรณํ อปฺปตฺวา ทุกฺขา น ปมุเญฺจ, อปายทุกฺขโต น มุจฺจเตวาติฯ
</ol></p>


<p>ตํ สุตฺวา ราชา ตาปเสสุ ปสาทํ หริฯ ตโต เสตเกตุ จิเนฺตสิ ‘‘อิมสฺส รโญฺญ ตาปเสสุ ปสาโท อุทปาทิ, ตํ ปเนส ปุโรหิโต วาสิยา ปหริตฺวา วิย ฉินฺทิ, มยา เอเตน สทฺธิํ กเถตุํ วฎฺฎตี’’ติฯ โส เตน สทฺธิํ กเถโนฺต ปญฺจมํ คาถมาห –</p>


<ol>
<li>
‘‘สหสฺสเวโทปิ  
น ตํ ปฎิจฺจ, ทุกฺขา ปมุเญฺจ จรณํ อปตฺวา;  
  
มญฺญามิ เวทา อผลา ภวนฺติ, สสํยมํ จรณเมว สจฺจ’’นฺติฯ  
</li>
  
<p>ตสฺสโตฺถ   – สเจ สหสฺสเวโทปิ ตํ พาหุสจฺจํ ปฎิจฺจ จรณํ อปฺปตฺวา อตฺตานํ ทุกฺขา น ปมุเญฺจ, เอวํ สเนฺต อหํ มญฺญามิ ‘‘ตโย เวทา อผลา โหนฺติ, สสีลํ สมาปตฺติจรณเมว สจฺจํ โหตี’’ติฯ
</ol></p>


<p>ตํ สุตฺวา ปุโรหิโต ฉฎฺฐํ คาถมาห –</p>


<ol>
<li>
‘‘น เหว เวทา อผลา ภวนฺติ, สสํยมํ จรณเมว สจฺจํ;  
  
กิตฺติญฺหิ ปโปฺปติ อธิจฺจ เวเท, สนฺติํ ปุเณติ จรเณน ทโนฺต’’ติฯ  
</li>
  
<p>ตสฺสโตฺถ – ตโย เวทา อผลา น ภวนฺติ, สสํยมํ จรณเมว สจฺจํ เสยฺยํ อุตฺตมํ ปวรํ น เหว โหติฯ กิํการณา? ติ ตโย เวเท อธิจฺจ ทิฎฺฐธเมฺม กิตฺติมตฺตํ ยสมตฺตํ ลาภมตฺตํ ลภติ, อิโต ปรํ อญฺญํ นตฺถิ, ตสฺมา น เต อผลาฯ ติ สีเล ปติฎฺฐาย สมาปตฺติโย นิพฺพเตฺตตฺวา สมาปตฺติปทฎฺฐานํ วิปสฺสนํ วเฑฺฒโนฺต อจฺจนฺตํ สนฺตํ นิพฺพานํ นาม ตํ เอติ ปาปุณาติฯ
</ol></p>


<p>อิติ ปุโรหิโต เสตเกตุโน วาทํ ภินฺทิตฺวา เต สเพฺพ คิหี กาเรตฺวา ผลกาวุธานิ คาหาเปตฺวา มหนฺตตรเก กตฺวา รโญฺญ อุปฎฺฐาเก กาเรสิฯ อยํ กิร มหนฺตตรกานํ วํโสฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เสตเกตุ กุหกภิกฺขุ อโหสิ, จณฺฑาโล สาริปุโตฺต, ราชา อานโนฺท, ปุโรหิโต ปน อหเมว อโหสิ’’นฺติฯ</p>

</p>


<ol>
<li>
<p> [๓๗๘] ๓. ทรีมุขชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต มหาภินิกฺขมนํ อารพฺภ กเถสิฯ ปจฺจุปฺปนฺนวตฺถุ เหฎฺฐา กถิตเมวฯ</p>


<p>อตีเต ราชคหนคเร มคธราชา นาม รชฺชํ กาเรสิฯ ตทา โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติ, พฺรหฺมทตฺตกุมาโรติสฺส นามํ อกํสุฯ ตสฺส ชาตทิวเสเยว ปุโรหิตสฺสปิ ปุโตฺต ชายิ, ตสฺส มุขํ อติวิย โสภติ, เตนสฺส ทรีมุโขติ นามํ อกํสุฯ เต อุโภปิ ราชกุเลเยว สํวฑฺฒา อญฺญมญฺญํ ปิยสหายา หุตฺวา โสฬสวสฺสกาเล ตกฺกสิลํ คนฺตฺวา สพฺพสิปฺปานิ อุคฺคณฺหิตฺวา ‘‘สพฺพสมยสิปฺปญฺจ สิกฺขิสฺสาม, เทสจาริตฺตญฺจ ชานิสฺสามา’’ติ คามนิคมาทีสุ จรนฺตา พาราณสิํ ปตฺวา เทวกุเล วสิตฺวา ปุนทิวเส พาราณสิํ ภิกฺขาย ปวิสิํสุฯ ตตฺถ เอกสฺมิํ กุเล ‘‘พฺราหฺมเณ โภเชตฺวา  วาจนกํ ทสฺสามา’’ติ ปายาสํ ปจิตฺวา อาสนานิ ปญฺญตฺตานิ โหนฺติฯ มนุสฺสา เต อุโภปิ ภิกฺขาย จรเนฺต ทิสฺวา ‘‘พฺราหฺมณา อาคตา’’ติ เคหํ ปเวเสตฺวา มหาสตฺตสฺส อาสเน สุทฺธวตฺถํ ปญฺญาเปสุํ, ทรีมุขสฺส อาสเน รตฺตกมฺพลํฯ ทรีมุโข ตํ นิมิตฺตํ ทิสฺวา ‘‘อชฺช มยฺหํ สหาโย พาราณสิราชา ภวิสฺสติ, อหํ เสนาปตี’’ติ อญฺญาสิฯ เต ตตฺถ ภุญฺชิตฺวา วาจนกํ คเหตฺวา  มงฺคลํ วตฺวา นิกฺขมฺม ตํ ราชุยฺยานํ อคมํสุฯ ตตฺถ มหาสโตฺต มงฺคลสิลาปเฎฺฎ นิปชฺชิ, ทรีมุโข ปนสฺส ปาเท ปริมชฺชโนฺต นิสีทิฯ</p>


<p>ตทา พาราณสิรโญฺญ มตสฺส สตฺตโม ทิวโส โหติฯ ปุโรหิโต รโญฺญ สรีรกิจฺจํ กตฺวา อปุตฺตเก รเชฺช สตฺตเม ทิวเส ผุสฺสรถํ วิสฺสเชฺชสิฯ ผุสฺสรถวิสฺสชฺชนกิจฺจํ  (ชา. ๒.๒๒.๑๒๓ อาทโย) อาวิ ภวิสฺสติฯ ผุสฺสรโถ นครา นิกฺขมิตฺวา จตุรงฺคินิยา  เสนาย ปริวุโต อเนกสเตหิ ตูริเยหิ วชฺชมาเนหิ อุยฺยานทฺวารํ ปาปุณิฯ ทรีมุโข ตูริยสทฺทํ สุตฺวา ‘‘สหายสฺส เม ผุสฺสรโถ อาคจฺฉติ, อเชฺชเวส ราชา หุตฺวา มยฺหํ เสนาปติฎฺฐานํ ทสฺสติ, โก เม ฆราวาเสนโตฺถ, นิกฺขมิตฺวา ปพฺพชิสฺสามี’’ติ โพธิสตฺตํ อนามเนฺตตฺวาว เอกมนฺตํ คนฺตฺวา ปฎิจฺฉเนฺน อฎฺฐาสิฯ ปุโรหิโต อุยฺยานทฺวาเร รถํ ฐเปตฺวา อุยฺยานํ ปวิโฎฺฐ โพธิสตฺตํ มงฺคลสิลาปเฎฺฎ นิปนฺนํ ทิสฺวา ปาเทสุ ลกฺขณานิ โอโลเกตฺวา ‘‘อยํ ปุญฺญวา สโตฺต ทฺวิสหสฺสทีปปริวารานํ จตุนฺนมฺปิ มหาทีปานํ รชฺชํ กาเรตุํ สมโตฺถ, ธิติ ปนสฺส กีทิสา’’ติ สพฺพตูริยานิ ปคฺคณฺหาเปสิฯ โพธิสโตฺต ปพุชฺฌิตฺวา มุขโต สาฎกํ อปเนตฺวา มหาชนํ โอโลเกตฺวา ปุน สาฎเกน มุขํ ปฎิจฺฉาเทตฺวา โถกํ นิปชฺชิตฺวา ปสฺสทฺธทรโถ อุฎฺฐาย สิลาปเฎฺฎ ปลฺลเงฺกน นิสีทิฯ ปุโรหิโต ชาณุเกน ปติฎฺฐาย ‘‘เทว, รชฺชํ ตุมฺหากํ ปาปุณาตี’’ติ อาหฯ ‘‘อปุตฺตกํ ภเณ รชฺช’’นฺติฯ ‘‘อาม, เทวา’’ติฯ ‘‘เตน หิ สาธู’’ติ สมฺปฎิจฺฉิฯ เต ตสฺส อุยฺยาเนเยว อภิเสกํ อกํสุฯ โส ยสมหนฺตตาย ทรีมุขํ อสริตฺวาว รถํ อภิรุยฺห มหาชนปริวุโต นครํ ปวิสิตฺวา ปทกฺขิณํ กตฺวา ราชทฺวาเร ฐิโตว อมจฺจานํ ฐานนฺตรานิ วิจาเรตฺวา ปาสาทํ อภิรุหิฯ</p>


<p>ตสฺมิํ  ขเณ ทรีมุโข ‘‘สุญฺญํ ทานิ อุยฺยาน’’นฺติ อาคนฺตฺวา มงฺคลสิลาย นิสีทิ, อถสฺส ปุรโต ปณฺฑุปลาสํ ปติฯ โส ตสฺมิํเยว ปณฺฑุปลาเส ขยวยํ ปฎฺฐเปตฺวา ติลกฺขณํ สมฺมสิตฺวา ปถวิํ อุนฺนาเทโนฺต ปเจฺจกโพธิํ นิพฺพเตฺตสิฯ ตสฺส ตงฺขณเญฺญว คิหิลิงฺคํ อนฺตรธายิ, อิทฺธิมยปตฺตจีวรํ อากาสโต โอตริตฺวา สรีเร ปฎิมุญฺจิฯ ตาวเทว อฎฺฐปริกฺขารธโร อิริยาปถสมฺปโนฺน วสฺสสฎฺฐิกเตฺถโร วิย หุตฺวา  อิทฺธิยา อากาเส อุปฺปติตฺวา หิมวนฺตปเทเส นนฺทมูลกปพฺภารํ อคมาสิฯ โพธิสโตฺตปิ ธเมฺมน รชฺชํ กาเรสิ, ยสมหนฺตตาย ปน ยเสน ปมโตฺต หุตฺวา จตฺตาลีส วสฺสานิ ทรีมุขํ น สริ, จตฺตาลีเส ปน สํวจฺฉเร อตีเต ตํ สริตฺวา ‘‘มยฺหํ สหาโย ทรีมุโข นาม อตฺถิ, กหํ นุ โข โส’’ติ ตํ ทฎฺฐุกาโม อโหสิฯ โส ตโต ปฎฺฐาย อเนฺตปุเรปิ ปริสมเชฺฌปิ ‘‘กหํ นุ โข มยฺหํ สหาโย ทรีมุโข , โย เม ตสฺส วสนฎฺฐานํ กเถติ, มหนฺตมสฺส ยสํ ทสฺสามี’’ติ วทติฯ เอวํ ตสฺส ปุนปฺปุนํ ตํ สรนฺตเสฺสว อญฺญานิ ทส สํวจฺฉรานิ อติกฺกนฺตานิฯ</p>


<p>ทรีมุขปเจฺจกพุโทฺธปิ ปญฺญาสวสฺสจฺจเยน อาวเชฺชโนฺต ‘‘มํ โข สหาโย สรตี’’ติ ญตฺวา ‘‘อิทานิ โส มหลฺลโก ปุตฺตธีตาทีหิ วุทฺธิปฺปโตฺต, คนฺตฺวา ธมฺมํ กเถตฺวา ปพฺพาเชสฺสามิ น’’นฺติ อิทฺธิยา อากาเสน อาคนฺตฺวา อุยฺยาเน โอตริตฺวา สุวณฺณปฎิมา วิย สิลาปเฎฺฎ นิสีทิฯ อุยฺยานปาโล ตํ ทิสฺวา อุปสงฺกมิตฺวา ‘‘ภเนฺต, กุโต ตุเมฺห เอถา’’ติ ปุจฺฉิฯ ‘‘นนฺทมูลกปพฺภารโต’’ติฯ ‘‘เก นาม ตุเมฺห’’ติ? ‘‘ทรีมุขปเจฺจกพุโทฺธ นามาหํ, อาวุโส’’ติฯ ‘‘ภเนฺต, อมฺหากํ ราชานํ ชานาถา’’ติ? ‘‘อาม ชานามิ, คิหิกาเล โน สหาโย’’ติฯ ‘‘ภเนฺต, ราชา ตุเมฺห ทฎฺฐุกาโม, กเถสฺสามิ ตสฺส ตุมฺหากํ อาคตภาว’’นฺติฯ ‘‘คจฺฉ กเถหี’’ติฯ โส ‘‘สาธู’’ติ วตฺวา ตุริตตุริโตว คนฺตฺวา ตสฺส สิลาปเฎฺฎ นิสินฺนภาวํ รโญฺญ กเถสิฯ ราชา ‘‘อาคโต กิร เม สหาโย, ปสฺสิสฺสามิ น’’นฺติ รถํ อารุยฺห มหเนฺตน ปริวาเรน อุยฺยานํ คนฺตฺวา ปเจฺจกพุทฺธํ วนฺทิตฺวา ปฎิสนฺถารํ กตฺวา เอกมนฺตํ นิสีทิฯ อถ นํ ปเจฺจกพุโทฺธ ‘‘กิํ, พฺรหฺมทตฺต, ธเมฺมน รชฺชํ กาเรสิ, อคติคมนํ น คจฺฉสิ, ธนตฺถาย  โลกํ น ปีเฬสิ, ทานาทีนิ ปุญฺญานิ กโรสี’’ติอาทีนิ  วทโนฺต ปฎิสนฺถารํ กตฺวา ‘‘พฺรหฺมทตฺต, มหลฺลโกสิ, เอตรหิ กาเม ปหาย ปพฺพชิตุํ เต สมโย’’ติ วตฺวา ตสฺส ธมฺมํ เทเสโนฺต ปฐมํ คาถมาห –</p>


<ol>
<li>
‘‘ปโงฺก จ กามา ปลิโป จ กามา, ภยญฺจ เมตํ ติมูลํ ปวุตฺตํ;  
  
รโช จ ธูโม จ มยา ปกาสิตา, หิตฺวา ตุวํ ปพฺพช พฺรหฺมทตฺตา’’ติฯ  
</li>
  
<p>ตตฺถ ติ อุทเก ชาตานิ ติณเสวาลกุมุทคจฺฉาทีนิ อธิเปฺปตานิฯ ยถา หิ อุทกํ ตรนฺตํ ตานิ ลคฺคาเปนฺติ สชฺชาเปนฺติ, ตถา สํสารสาครํ ตรนฺตสฺส โยคาวจรสฺส ปญฺจ กามคุณา สเพฺพ วา ปน วตฺถุกามกิเลสกามา ลคฺคาปนวเสน ปโงฺก นามฯ อิมสฺมิญฺหิ ปเงฺก อาสตฺตา วิสตฺตา เทวาปิ มนุสฺสาปิ ติรจฺฉานาปิ กิลมนฺติ โรทนฺติ ปริเทวนฺติฯ ติ ปลิโป วุจฺจติ มหากทฺทโม, ยมฺหิ ลคฺคา สูกรมิคาทโยปิ สีหาปิ วารณาปิ อตฺตานํ อุทฺธริตฺวา คนฺตุํ น สโกฺกนฺติ, วตฺถุกามกิเลสกามาปิ ตํสริกฺขตาย ‘‘ปลิปา’’ติ วุตฺตาฯ ปญฺญวโนฺตปิ หิ สตฺตา เตสุ กาเมสุ สกิํ ลคฺคกาลโต ปฎฺฐาย เต กาเม ปทาเลตฺวา สีฆํ อุฎฺฐาย อกิญฺจนํ อปลิโพธํ รมณียํ ปพฺพชฺชํ อุปคนฺตุํ น สโกฺกนฺติฯ นฺติ ภยญฺจ เอตํ, ม-กาโร พฺยญฺชนสนฺธิวเสน วุโตฺตฯ นฺติ ตีหิ มูเลหิ ปติฎฺฐิตํ วิย  อจลํฯ พลวภยเสฺสตํ นามํฯ นฺติ มหาราช, เอเต กามา นาม ทิฎฺฐธมฺมิกสมฺปรายิกสฺส อตฺตานุวาทภยาทิกสฺส เจว ทฺวตฺติํสกมฺมกรณฉนวุติโรควสปฺปวตฺตสฺส จ ภยสฺส ปจฺจยเฎฺฐน พลวภยนฺติ พุทฺธปเจฺจกพุทฺธพุทฺธสาวเกหิ เจว สพฺพญฺญุโพธิสเตฺตหิ จ ปวุตฺตํ กถิตํ, ทีปิตนฺติ อโตฺถฯ อถ วา นฺติ ภยญฺจ มยา เอตํ ติมูลํ ปวุตฺตนฺติ เอวเญฺจตฺถ อโตฺถ ทฎฺฐโพฺพเยวฯ
</ol></p>


<p>ติ รชธูมสทิสตฺตา ‘‘รโช’’ติ จ ‘‘ธูโม’’ติ จ มยา ปกาสิตาฯ ยถา หิ สุนฺหาตสฺส สุวิลิตฺตาลงฺกตสฺส ปุริสสฺส สรีเร สุขุมรชํ ปติตํ, ตํ สรีรํ ทุพฺพณฺณํ โสภารหิตํ กิลิฎฺฐํ กโรติ, เอวเมว อิทฺธิพเลน อากาเสน อาคนฺตฺวา จโนฺท วิย จ สูริโย วิย  จ โลเก ปญฺญาตาปิ สกิํ กามรชสฺส อโนฺต ปติตกาลโต ปฎฺฐาย คุณวณฺณคุณโสภาคุณสุทฺธีนํ อุปหตตฺตา ทุพฺพณฺณา โสภารหิตา กิลิฎฺฐาเยว โหนฺติฯ ยถา จ ธูเมน ปหฎกาลโต ปฎฺฐาย สุปริสุทฺธาปิ ภิตฺติ กาฬวณฺณา โหติ, เอวํ อติปริสุทฺธญฺญาณาปิ  กามธูเมน ปหฎกาลโต ปฎฺฐาย คุณวินาสปฺปตฺติยา มหาชนมเชฺฌ กาฬกาว หุตฺวา ปญฺญายนฺติฯ อิติ รชธูมสริกฺขตาย เอเต กามา ‘‘รโช จ ธูโม จา’’ติ มยา ตุยฺหํ ปกาสิตา, ตสฺมา อิเม กาเม หิตฺวา ตุวํ ปพฺพช พฺรหฺมทตฺตาติ ราชานํ ปพฺพชฺชาย อุสฺสาหํ ชเนติฯ</p>


<p>ตํ สุตฺวา ราชา กิเลเสหิ อตฺตโน พทฺธภาวํ กเถโนฺต ทุติยํ คาถมาห –</p>


<ol>
<li>
‘‘คธิโต จ รโตฺต จ อธิมุจฺฉิโต จ, กาเมสฺวหํ พฺราหฺมณ ภิํสรูปํ;  
  
ตํ นุสฺสเห ชีวิกโตฺถ ปหาตุํ, กาหามิ ปุญฺญานิ อนปฺปกานี’’ติฯ  
</li>
  
<p>ตตฺถ ติ อภิชฺฌากายคเนฺถน พโทฺธฯ ติ ปกติชหาปเนน ราเคน รโตฺตฯ ติ อติวิย มุจฺฉิโตฯ นฺติ ทุวิเธสุปิ กาเมสุ อหํฯ ติ ทรีมุขปเจฺจกพุทฺธํ อาลปติฯ นฺติ พลวรูปํฯ ติ ตํ ทุวิธมฺปิ กามํ น อุสฺสหามิ น สโกฺกมิฯ นฺติ อิมาย ชีวิกาย อตฺถิโก อหํ ตํ กามํ ปหาตุํ น สโกฺกมีติ วทติฯ ติ อิทานิ ทานสีลอุโปสถกมฺมสงฺขาตานิ ปุญฺญานิ อนปฺปกานิ พหูนิ กริสฺสามีติฯ
</ol></p>


<p>เอวํ กิเลสกาโม นาเมส สกิํ อลฺลีนกาลโต ปฎฺฐาย อปเนตุํ น สโกฺกติ, เยน สํกิลิฎฺฐจิโตฺต  มหาปุริโส ปเจฺจกพุเทฺธน ปพฺพชฺชาย คุเณ กถิเตปิ ‘‘ปพฺพชิตุํ น สโกฺกมี’’ติ อาหฯ โยยํ ทีปงฺกรปาทมูเล อตฺตนิ สมฺภเวน ญาเณน พุทฺธกรธเมฺม วิจินโนฺต ตติยํ เนกฺขมฺมปารมิํ ทิสฺวา –</p>


<p>
‘‘อิมํ  
ตฺวํ ตติยํ ตาว, ทฬฺหํ กตฺวา สมาทิย;  
  
เนกฺขมฺมปารมิตํ คจฺฉ, ยทิ โพธิํ ปตฺตุมิจฺฉสิฯ  
</p>
  
<p>
‘‘ยถา อนฺทุฆเร ปุริโส, จิรวุโตฺถ ทุขฎฺฎิโต;  
  
น ตตฺถ ราคํ ชเนติ, มุตฺติํเยว คเวสติฯ  
</p>
  
<p>
‘‘ตเถว ตฺวํ สพฺพภเว, ปสฺส อนฺทุฆเร วิย;  
  
เนกฺขมฺมาภิมุโข หุตฺวา, สโมฺพธิํ ปาปุณิสฺสสี’’ติฯ –  
</p>
  
<p>เอวํ เนกฺขเมฺม คุณํ ปริกิเตฺตสิ, โส ปเจฺจกพุเทฺธน ปพฺพชฺชาย วณฺณํ วตฺวา ‘‘กิเลเส ฉเฑฺฑตฺวา สมโณ โหหี’’ติ วุจฺจมาโนปิ ‘‘นาหํ กิเลเส ฉเฑฺฑตฺวา สมโณ ภวิตุํ สโกฺกมี’’ติ วทติฯ</p>


<p>อิมสฺมิํ กิร โลเก อฎฺฐ อุมฺมตฺตกา นามฯ เตนาหุ โปราณา ‘‘อฎฺฐ ปุคฺคลา อุมฺมตฺตกสญฺญํ ปฎิลภนฺติ, กามุมฺมตฺตโก โลภวสํ คโต , โกธุมฺมตฺตโก โทสวสํ คโต, ทิฎฺฐุมฺมตฺตโก วิปลฺลาสวสํ คโต, โมหุมฺมตฺตโก อญฺญาณวสํ คโต, ยกฺขุมฺมตฺตโก ยกฺขวสํ คโต, ปิตฺตุมฺมตฺตโก ปิตฺตวสํ คโต, สุรุมฺมตฺตโก ปานวสํ คโต, พฺยสนุมฺมตฺตโก โสกวสํ คโต’’ติฯ อิเมสุ อฎฺฐสุ อุมฺมตฺตเกสุ มหาสโตฺต อิมสฺมิํ ชาตเก กามุมฺมตฺตโก หุตฺวา โลภวสํ คโต ปพฺพชฺชาย คุณํ น อญฺญาสิฯ</p>


<p>เอวํ อนตฺถการกํ ปน อิมํ คุณปริธํสกํ โลภชาตํ กสฺมา สตฺตา ปริมุญฺจิตุํ น สโกฺกนฺตีติ? อนมตเคฺค สํสาเร อเนกานิ กปฺปโกฎิสตสหสฺสานิ เอกโต พนฺธิตภาเวนฯ เอวํ สเนฺตปิ ตํ ปณฺฑิตา ‘‘อปฺปสฺสาทา กามา’’ติอาทีนํ อเนเกสํ ปจฺจเวกฺขณานํ วเสน ปชหนฺติฯ เตเนว ทรีมุขปเจฺจกพุโทฺธ มหาสเตฺตน ‘‘ปพฺพชิตุํ น สโกฺกมี’’ติ วุเตฺตปิ ธุรนิเกฺขปํ อกตฺวา อุตฺตริมฺปิ โอวทโนฺต เทฺว คาถา อาหฯ</p>


<ol>
<li>
‘‘โย  
อตฺถกามสฺส หิตานุกมฺปิโน, โอวชฺชมาโน น กโรติ สาสนํ;  
  
อิทเมว เสโยฺย อิติ มญฺญมาโน, ปุนปฺปุนํ คพฺภมุเปติ มโนฺทฯ  
</li>
  
<li>
‘‘โส  
โฆรรูปํ นิรยํ อุเปติ, สุภาสุภํ มุตฺตกรีสปูรํ;  
  
สตฺตา สกาเย น ชหนฺติ คิทฺธา, เย โหนฺติ กาเมสุ อวีตราคา’’ติฯ  
</li>
  
<p>ตตฺถ ติ วุฑฺฒิกามสฺสฯ ติ หิเตน มุทุจิเตฺตน อนุกมฺปนฺตสฺสฯ ติ โอวทิยมาโนฯ ติ ยํ อตฺตนา คหิตํ อเสยฺยํ อนุตฺตมมฺปิ สมานํ, ตํ อิทเมว เสโยฺย อิติ มญฺญมาโนฯ ติ โส อญฺญาณปุคฺคโล มาตุกุจฺฉิยํ วาสํ นาติกฺกมติ, ปุนปฺปุนํ คพฺภํ อุเปติเยวาติ อโตฺถฯ
</ol></p>


<p>นฺติ มหาราช, โส มโนฺท ตํ มาตุกุจฺฉิํ อุเปโนฺต โฆรรูปํ ทารุณชาติกํ นิรยํ อุเปติ นามฯ มาตุกุจฺฉิ หิ นิรสฺสาทเฎฺฐน อิธ ‘‘นิรโย’’ติ วุโตฺต, ‘‘จตุกุฎฺฎิกนิรโย’’ติ วุจฺจติฯ ‘‘จตุกุฎฺฎิกนิรโย นาม กตโร’’ติ วุเตฺต มาตุกุจฺฉิเมว วตฺตุํ วฎฺฎติฯ อวีจิมหานิรเย นิพฺพตฺตสตฺตสฺส หิ อปราปรํ อาธาวนปริธาวนํ โหติเยว, ตสฺมา ตํ ‘‘จตุกุฎฺฎิกนิรโย’’ติ วตฺตุํ น ลพฺภติ, มาตุกุจฺฉิยํ ปน นว  วา ทส วา มาเส จตูหิปิ ปเสฺสหิ อิโต จิโต จ ธาวิตุํ นาม น สกฺกา, อติสมฺพาเธ โอกาเส จตุโกเฎน จตุสงฺกุฎิเตเนว หุตฺวา อจฺฉิตพฺพํ, ตสฺมา เอส ‘‘จตุกุฎฺฎิกนิรโย’’ติ วุจฺจติฯ</p>


<p>นฺติ สุภานํ อสุภํฯ สุภานญฺหิ สํสารภีรุกานํ โยคาวจรกุลปุตฺตานํ มาตุกุจฺฉิ เอกนฺตํ อสุภสมฺมโตฯ เตน วุตฺตํ –</p>


<p>
‘‘อชญฺญํ ชญฺญสงฺขาตํ, อสุจิํ สุจิสมฺมตํ;  
  
นานากุณปปริปูรํ, ชญฺญรูปํ อปสฺสโตฯ  
</p>
  
<p>
‘‘ธิรตฺถุมํ อาตุรํ ปูติกายํ, เชคุจฺฉิยํ อสฺสุจิํ พฺยาธิธมฺมํ;  
  
ยตฺถปฺปมตฺตา อธิมุจฺฉิตา ปชา, หาเปนฺติ มคฺคํ สุคตูปปตฺติยา’’ติฯ (ชา. ๑.๓.๑๒๘-๑๒๙);  
</p>
  
<p>ติ อาสตฺตา วิสตฺตา ลคฺคา ลคฺคิตา ติ ตํ มาตุกุจฺฉิํ น ปริจฺจชนฺติ ฯ ติ คธิตาฯ ติ เย กาเมสุ อวีตราคา โหนฺติ, เต เอตํ คพฺภวาสํ น ชหนฺตีติฯ</p>


<p>เอวํ  ทรีมุขปเจฺจกพุโทฺธ คพฺภโอกฺกนฺติมูลกญฺจ, ปริหารมูลกญฺจ ทุกฺขํ ทเสฺสตฺวา อิทานิ คพฺภวุฎฺฐานมูลกํ ทเสฺสตุํ ทิยฑฺฒคาถมาหฯ</p>


<ol>
<li>
‘‘มีเฬฺหน ลิตฺตา รุหิเรน มกฺขิตา, เสเมฺหน ลิตฺตา อุปนิกฺขมนฺติ;  
  
ยํ ยญฺหิ กาเยน ผุสนฺติ ตาวเท, สพฺพํ อสาตํ ทุขเมว เกวลํฯ  
</li>
  
<li>
‘‘ทิสฺวา วทามิ น หิ อญฺญโต สวํ, ปุเพฺพนิวาสํ พหุกํ สรามี’’ติฯ  
  
<p>ตตฺถ ติ มหาราช, อิเม สตฺตา มาตุกุจฺฉิโต นิกฺขมนฺตา น จตุชฺชาติคเนฺธหิ วิลิมฺปิตฺวา สุรภิมาลํ ปิฬนฺธิตฺวา นิกฺขมนฺติ, ปุราณคูเถน ปน มกฺขิตา ปลิพุทฺธา หุตฺวา นิกฺขมนฺติฯ ติ รตฺตโลหิตจนฺทนานุลิตฺตาปิ จ หุตฺวา น นิกฺขมนฺติ, รตฺตโลหิตมกฺขิตา ปน หุตฺวา นิกฺขมนฺติฯ ติ น จาปิ เสตจนฺทนวิลิตฺตา นิกฺขมนฺติ, พหลปิจฺฉิลเสมฺหลิตฺตา ปน หุตฺวา นิกฺขมนฺติฯ อิตฺถีนญฺหิ  คพฺภวุฎฺฐานกาเล เอตา อสุจิโย นิกฺขมนฺติฯ ติ ตสฺมิํ สมเยฯ อิทํ วุตฺตํ โหติ – มหาราช, อิเม สตฺตา ตสฺมิํ มาตุกุจฺฉิโต นิกฺขมนสมเย เอวํ มีฬฺหาทิลิตฺตา นิกฺขมนฺตา ยํ ยํ นิกฺขมนมคฺคปเทสํ วา หตฺถํ วา ปาทํ วา ผุสนฺติ, ตํ สพฺพํ อสาตํ อมธุรํ เกวลํ อสมฺมิสฺสํ ทุกฺขเมว ผุสนฺติ, สุขํ นาม เตสํ ตสฺมิํ สมเย นตฺถีติฯ
</ol></p>


<p>นฺติ มหาราช, อหํ อิมํ เอตฺตกํ วทโนฺต น อญฺญโต สวํ, อญฺญสฺส สมณสฺส วา พฺราหฺมณสฺส วา ตํ สุตฺวา น วทามิ, อตฺตโน ปน ปเจฺจกโพธิญาเณน ทิสฺวา ปฎิวิชฺฌิตฺวา ปจฺจกฺขํ กตฺวา วทามีติ อโตฺถฯ นฺติ อิทํ อตฺตโน อานุภาวํ ทเสฺสโนฺต อาหฯ อิทํ วุตฺตํ โหติ – มหาราช, อหญฺหิ ปุเพฺพ นิวุตฺถกฺขนฺธปฎิปาฎิสงฺขาตํ ปุเพฺพนิวาสํ พหุกํ สรามิ, สตสหสฺสกปฺปาธิกานิ เทฺว อสเงฺขฺยยฺยานิ สรามีติฯ</p>


<p>อิทานิ สตฺถา อภิสมฺพุโทฺธ หุตฺวา ‘‘เอวํ โส ปเจฺจกพุโทฺธ ราชานํ สุภาสิตกถาย สงฺคณฺหี’’ติ วตฺวา โอสาเน อุปฑฺฒคาถมาห –</p>


<p>
‘‘จิตฺราหิ  
  
คาถาหิ สุภาสิตาหิ, ทรีมุโข นิชฺฌาปยิ สุเมธ’’นฺติฯ  
  
<p>ตตฺถ ติ อเนกตฺถสนฺนิสฺสิตาหิฯ ติ สุกถิตาหิฯ นฺติ ภิกฺขเว, โส ทรีมุขปเจฺจกพุโทฺธ ตํ สุเมธํ สุนฺทรปญฺญํ การณาการณชานนสมตฺถํ ราชานํ นิชฺฌาเปสิ สญฺญาเปสิ, อตฺตโน วจนํ คณฺหาเปสีติ อโตฺถฯ</p>


<p>เอวํ ปเจฺจกพุโทฺธ กาเมสุ โทสํ ทเสฺสตฺวา อตฺตโน วจนํ คาหาเปตฺวา ‘‘มหาราช, อิทานิ ปพฺพช วา มา วา, มยา ปน ตุยฺหํ กาเมสุ อาทีนโว ปพฺพชฺชาย จ อานิสํโส กถิโต, ตฺวํ อปฺปมโตฺต โหหี’’ติ วตฺวา สุวณฺณราชหํโส วิย อากาเส อุปฺปติตฺวา วลาหกคพฺภํ มทฺทโนฺต นนฺทมูลกปพฺภารเมว คโตฯ มหาสโตฺต ทสนขสโมธานสมุชฺชลํ อญฺชลิํ สิรสฺมิํ ฐเปตฺวา นมสฺสมาโน ตสฺมิํ ทสฺสนวิสเย  อตีเต เชฎฺฐปุตฺตํ ปโกฺกสาเปตฺวา รชฺชํ ปฎิจฺฉาเปตฺวา มหาชนสฺส โรทนฺตสฺส ปริเทวนฺตสฺส กาเม ปหาย หิมวนฺตํ ปวิสิตฺวา ปณฺณสาลํ มาเปตฺวา อิสิปพฺพชฺชํ ปพฺพชิตฺวา น จิรเสฺสว อภิญฺญา จ สมาปตฺติโย จ นิพฺพเตฺตตฺวา อายุปริโยสาเน พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู โสตาปนฺนาทโย อเหสุํฯ ตทา ราชา อหเมว อโหสินฺติฯ</p>

</p>


<ol>
<li>
<p> [๓๗๙] ๔. เนรุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ โส กิร สตฺถุ สนฺติเก กมฺมฎฺฐานํ คเหตฺวา เอกํ ปจฺจนฺตคามํ อคมาสิฯ มนุสฺสา ตสฺส อิริยาปเถ ปสีทิตฺวา ตํ โภเชตฺวา ปฎิญฺญํ คเหตฺวา อรเญฺญ ปณฺณสาลํ กตฺวา ตตฺถ วสาเปสุํ, อติวิย จสฺส สกฺการํ กริํสุฯ อเถเก สสฺสตวาทา อาคมํสุฯ เต เตสํ วจนํ สุตฺวา เถรสฺส วาทํ วิสฺสเชฺชตฺวา สสฺสตวาทํ คเหตฺวา เตสเญฺญว สกฺการํ กริํสุฯ ตโต อุเจฺฉทวาทา อาคมํสุ  เต สสฺสตวาทํ วิสฺสเชฺชตฺวา อุเจฺฉทวาทเมว คณฺหิํสุฯ อถเญฺญ อเจลกา อาคมิํสุฯ เต อุเจฺฉทวาทํ วิสฺสเชฺชตฺวา อเจลกวาทํ คณฺหิํสุฯ โส เตสํ คุณาคุณํ อชานนฺตานํ  มนุสฺสานํ สนฺติเก ทุเกฺขน วสิตฺวา วุตฺถวโสฺส ปวาเรตฺวา สตฺถุ สนฺติกํ คนฺตฺวา กตปฎิสนฺถาโร ‘‘กหํ วสฺสํวุโตฺถสี’’ติ วุเตฺต ‘‘ปจฺจนฺตํ นิสฺสาย, ภเนฺต’’ติ วตฺวา ‘‘สุขํ วุโตฺถสี’’ติ ปุโฎฺฐ ‘‘ภเนฺต, คุณาคุณํ อชานนฺตานํ สนฺติเก ทุกฺขํ วุโตฺถสฺมี’’ติ อาหฯ สตฺถา ‘‘ภิกฺขุ โปราณกปณฺฑิตา ติรจฺฉานโยนิยํ นิพฺพตฺตาปิ คุณาคุณํ อชานเนฺตหิ สทฺธิํ เอกทิวสมฺปิ น วสิํสุ, ตฺวํ อตฺตโน คุณาคุณํ อชานนฎฺฐาเน กสฺมา วสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สุวณฺณหํสโยนิยํ นิพฺพตฺติ, กนิฎฺฐภาตาปิสฺส  อตฺถิฯ เต จิตฺตกูฎปพฺพเต วสนฺตา หิมวนฺตปเทเส สยํชาตสาลิํ ขาทนฺติฯ เต เอกทิวสํ ตตฺถ จริตฺวา จิตฺตกูฎํ อาคจฺฉนฺตา อนฺตรามเคฺค เอกํ เนรุํ นาม กญฺจนปพฺพตํ ทิสฺวา ตสฺส มตฺถเก นิสีทิํสุฯ ตํ ปน ปพฺพตํ นิสฺสาย วสนฺตา สกุณสงฺฆา จตุปฺปทา จ โคจรภูมิยํ นานาวณฺณา โหนฺติ, ปพฺพตํ ปวิฎฺฐกาลโต ปฎฺฐาย เต สเพฺพ ตโสฺสภาเสน สุวณฺณวณฺณา โหนฺติฯ ตํ ทิสฺวา โพธิสตฺตสฺส กนิโฎฺฐ ตํ การณํ อชานิตฺวา ‘‘กิํ นุ โข เอตฺถ การณ’’นฺติ ภาตรา สทฺธิํ สลฺลปโนฺต เทฺว คาถา อภาสิ –</p>


<ol>
<li>
‘‘กาโกลา กากสงฺฆา จ, มยญฺจ ปตตํ วรา;  
  
สเพฺพว สทิสา โหม, อิมํ อาคมฺม ปพฺพตํฯ  
</li>
  
<li>
‘‘อิธ สีหา จ พฺยคฺฆา จ, สิงฺคาลา จ มิคาธมา;  
  
สเพฺพว สทิสา โหนฺติ, อยํ โก นาม ปพฺพโต’’ติฯ  
</li>
  
<p>ตตฺถ ติ วนกากาฯ ติ ปกติกากสงฺฆา จฯ ติ ปกฺขีนํ เสฎฺฐาฯ ติ สทิสวณฺณา โหมฯ
</ol></p>


<p>ตสฺส  วจนํ สุตฺวา โพธิสโตฺต ตติยํ คาถมาห –</p>


<ol>
<li>
‘‘อิมํ เนรูติ ชานนฺติ, มนุสฺสา ปพฺพตุตฺตมํ;  
  
อิธ วเณฺณน สมฺปนฺนา, วสนฺติ สพฺพปาณิโน’’ติฯ  
</li>
  
<p>ตตฺถ ติ อิมสฺมิํ เนรุปพฺพเต โอภาเสน วณฺณสมฺปนฺนา หุตฺวาฯ
</ol></p>


<p>ตํ  สุตฺวา กนิโฎฺฐ เสสคาถา อภาสิ –</p>


<ol>
<li>
‘‘อมานนา ยตฺถ สิยา, อนฺตานํ วา วิมานนา;  
  
หีนสมฺมานนา วาปิ, น ตตฺถ วิสติํวเสฯ  
</li>
  
<li>
‘‘ยตฺถาลโส จ ทโกฺข จ, สูโร ภีรุ จ ปูชิยา;  
  
น ตตฺถ สโนฺต วสนฺติ, อวิเสสกเร นเรฯ  
</li>
  
<li>
‘‘นายํ  
เนรุ วิภชติ, หีนอุกฺกฎฺฐมชฺฌิเม;  
  
อวิเสสกโร เนรุ, หนฺท เนรุํ ชหามเส’’ติฯ  
</li>
  
<p>ตตฺถ ปฐมคาถาย อยมโตฺถ – ยตฺถ  ปณฺฑิตานํ สีลสมฺปนฺนานํ มานนสฺส อภาเวน  อวมญฺญนา จ อวมานวเสน  หีนานํ วา ทุสฺสีลานํ สมฺมานนา สิยา, ตตฺถ นิวาเส น วเสยฺยฯ ติ เอเต เอตฺถ เอกสทิสาย ปูชาย ปูชนียา โหนฺติ, สมกํ สกฺการํ ลภนฺติฯ ติ ชาติโคตฺตกุลปฺปเทสสีลาจารญาณาทีหิ หีเน จ มชฺฌิเม จ อุกฺกเฎฺฐ จ อยํ น วิภชติฯ ติ ววสฺสคฺคเตฺถ นิปาโตฯ ติ ปริจฺจชามฯ เอวญฺจ ปน วตฺวา อุโภปิ เต หํสา อุปฺปติตฺวา จิตฺตกูฎเมว คตาฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ ตทา กนิฎฺฐหํโส อานโนฺท อโหสิ, เชฎฺฐกหํโส ปน อหเมว อโหสินฺติฯ</p>

</p>


<ol>
<li>
<p> [๓๘๐] ๕. อาสงฺกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ วตฺถุ  (ชา. ๑.๘.๖๐ อาทโย) อาวิ ภวิสฺสติฯ อิธ ปน สตฺถา ตํ ภิกฺขุํ ‘‘สจฺจํ กิร ตฺวํ อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘เกน  อุกฺกณฺฐาปิโตสี’’ติ วตฺวา ‘‘ปุราณทุติยิกาย, ภเนฺต’’ติ วุเตฺต ‘‘ภิกฺขุ เอสา อิตฺถี ตุยฺหํ อนตฺถการิกา, ปุเพฺพปิ ตฺวํ เอตํ นิสฺสาย จตุรงฺคินิเสนํ ชหิตฺวา หิมวนฺตปเทเส มหนฺตํ ทุกฺขํ อนุภวโนฺต ตีณิ สํวจฺฉรานิ วสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิคาเม พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ  อุคฺคหิตสิโปฺป อิสิปพฺพชฺชํ ปพฺพชิตฺวา วนมูลผลาหาโร อภิญฺญา จ สมาปตฺติโย จ นิพฺพเตฺตตฺวา หิมวนฺตปเทเส วสิฯ ตสฺมิํ กาเล เอโก ปุญฺญสมฺปโนฺน สโตฺต ตาวติํสภวนโต จวิตฺวา ตสฺมิํ ฐาเน ปทุมสเร เอกสฺมิํ ปทุมคเพฺภ ทาริกา หุตฺวา นิพฺพตฺติ, เสสปทุเมสุ ปุราณภาวํ ปตฺวา ปตเนฺตสุปิ ตํ มหากุจฺฉิกํ หุตฺวา ติฎฺฐเตวฯ ตาปโส นหายิตุํ ปทุมสรํ คโต ตํ ทิสฺวา ‘‘อเญฺญสุ ปทุเมสุ ปตเนฺตสุปิ อิทํ มหากุจฺฉิกํ หุตฺวา ติฎฺฐติ, กิํ นุ โข การณ’’นฺติ จิเนฺตตฺวา อุทกสาฎกํ นิวาเสตฺวา โอตรโนฺต คนฺตฺวา ตํ ปทุมํ วิวริตฺวา ตํ ทาริกํ ทิสฺวา ธีตุสญฺญํ อุปฺปาเทตฺวา ปณฺณสาลํ อาเนตฺวา ปฎิชคฺคิฯ สา อปรภาเค โสฬสวสฺสิกา หุตฺวา อภิรูปา อโหสิ อุตฺตมรูปธรา อติกฺกนฺตา มานุสกวณฺณํ, อปตฺตา เทววณฺณํฯ ตทา สโกฺก โพธิสตฺตสฺส อุปฎฺฐานํ อาคจฺฉติ, โส ตํ ทาริกํ ทิสฺวา ‘‘กุโต เอสา’’ติ ปุจฺฉิตฺวา ลทฺธนิยามํ สุตฺวา ‘‘อิมิสฺสา กิํ ลทฺธุํ วฎฺฎตี’’ติ ปุจฺฉิฯ ‘‘นิวาสฎฺฐานํ วตฺถาลงฺการโภชนวิธานํ, มาริสา’’ติฯ โส ‘‘สาธุ, ภเนฺต’’ติ ตสฺสา วสนฎฺฐานสฺส อาสเนฺน ผลิกปาสาทํ มาเปตฺวา ทิพฺพสยนทิพฺพวตฺถาลงฺการทิพฺพนฺนปานานิ มาเปสิฯ</p>


<p>โส ปาสาโท ตสฺสา อภิรุหนกาเล โอตริตฺวา ภูมิยํ ปติฎฺฐาติ, อภิรุฬฺหกาเล ลงฺฆิตฺวา อากาเส ติฎฺฐติฯ สา โพธิสตฺตสฺส  วตฺตปฎิวตฺตํ กุรุมานา ปาสาเท วสติฯ ตเมโก วนจรโก ทิสฺวา ‘‘อยํ, โว ภเนฺต, กิํ โหตี’’ติ ปุจฺฉิตฺวา ‘‘ธีตา เม’’ติ สุตฺวา พาราณสิํ คนฺตฺวา ‘‘เทว, มยา หิมวนฺตปเทเส เอวรูปา นาม เอกสฺส ตาปสสฺส ธีตา ทิฎฺฐา’’ติ รโญฺญ อาโรเจสิฯ ตํ สุตฺวา โส สวนสํสเคฺคน พชฺฌิตฺวา วนจรกํ มคฺคเทสกํ กตฺวา จตุรงฺคินิยา เสนาย ตํ ฐานํ คนฺตฺวา ขนฺธาวารํ นิวาสาเปตฺวา วนจรกํ อาทาย อมจฺจคณปริวุโต อสฺสมปทํ ปวิสิตฺวา  มหาสตฺตํ วนฺทิตฺวา เอกมนฺตํ นิสิโนฺน ‘‘ภเนฺต, อิตฺถิโย นาม พฺรหฺมจริยสฺส มลํ, ตุมฺหากํ ธีตรํ อหํ ปฎิชคฺคิสฺสามี’’ติ อาหฯ โพธิสโตฺต ปน ‘‘กิํ นุ โข เอตสฺมิํ ปทุเม’’ติ อาสงฺกํ กตฺวา อุทกํ โอตริตฺวา อานีตภาเวน ตสฺสา กุมาริกาย อาสงฺกาติ นามํ อกาสิฯ โส ตํ ราชานํ ‘‘อิมํ คเหตฺวา คจฺฉา’’ติ อุชุกํ อวตฺวา ‘‘มหาราช, อิมาย กุมาริกาย นามํ ชานโนฺต คณฺหิตฺวา คจฺฉา’’ติ อาหฯ ‘‘ตุเมฺหหิ  กถิเต ญสฺสามิ, ภเนฺต’’ติฯ ‘‘อหํ เต น กเถมิ, ตฺวํ อตฺตโน ปญฺญาพเลน นามํ ชานโนฺตว คเหตฺวา ยาหี’’ติฯ โส ‘‘สาธู’’ติ สมฺปฎิจฺฉิตฺวา ตโต ปฎฺฐาย อมเจฺจหิ สทฺธิํ ‘‘กินฺนามา นุ โข เอสา’’ติ นามํ อุปธาเรติฯ โส ยานิ ทุชฺชานานิ นามานิ, ตานิ กิเตฺตตฺวา ‘‘อสุกา นาม ภวิสฺสตี’’ติ โพธิสเตฺตน สทฺธิํ กเถติฯ โพธิสโตฺต ‘‘น เอวํนามา’’ติ ปฎิกฺขิปติฯ</p>


<p>รโญฺญ จ นามํ อุปธาเรนฺตสฺส สํวจฺฉโร อตีโตฯ ตทา หตฺถิอสฺสมนุเสฺส สีหาทโย วาฬา คณฺหนฺติ, ทีฆชาติกปริปโนฺถ โหติ, มกฺขิกปริปโนฺถ โหติ, สีเตน กิลมิตฺวา พหู มนุสฺสา มรนฺติฯ อถ ราชา กุชฺฌิตฺวา ‘‘กิํ เม เอตายา’’ติ โพธิสตฺตสฺส กเถตฺวา ปายาสิฯ อาสงฺกา กุมาริกา ตํ ทิวสํ ผลิกวาตปานํ วิวริตฺวา อตฺตานํ ทเสฺสนฺตี อฎฺฐาสิฯ ราชา ตํ ทิสฺวา ‘‘มยํ ตว นามํ ชานิตุํ น สโกฺกม, ตฺวํ หิมวเนฺตเยว วส, มยํ คมิสฺสามา’’ติ อาหฯ ‘‘กหํ, มหาราช, คจฺฉโนฺต มาทิสํ อิตฺถิํ ลภิสฺสสิ, มม วจนํ สุณาหิ, ตาวติํสเทวโลเก จิตฺตลตาวเน อาสาวตี นาม ลตา อตฺถิ, ตสฺสา ผลสฺส อพฺภนฺตเร ทิพฺพปานํ นิพฺพตฺตํ, ตํ เอกวารํ ปิวิตฺวา จตฺตาโร มาเส มตฺตา หุตฺวา ทิพฺพสยเน สยนฺติ, สา ปน วสฺสสหเสฺสน  ผลติ, สุราโสณฺฑา เทวปุตฺตา ‘อิโต ผลํ ลภิสฺสามา’ติ ทิพฺพปานปิปาสํ อธิวาเสตฺวา วสฺสสหสฺสํ  นิพทฺธํ คนฺตฺวา ตํ ลตํ ‘อโรคา นุ โข’ติ โอโลเกนฺติ, ตฺวํ ปน เอกสํวจฺฉเรเนว อุกฺกณฺฐิโต, อาสาผลวตี นาม สุขา, มา อุกฺกณฺฐี’’ติ วตฺวา ติโสฺส คาถา อภาสิ –</p>


<ol>
<li>
‘‘อาสาวตี นาม ลตา, ชาตา จิตฺตลตาวเน;  
  
ตสฺสา วสฺสสหเสฺสน, เอกํ นิพฺพตฺตเต ผลํฯ  
</li>
  
<li>
‘‘ตํ เทวา ปยิรุปาสนฺติ, ตาว ทูรผลํ สติํ;  
  
อาสีเสว ตุวํ ราช, อาสา ผลวตี สุขาฯ  
</li>
  
<li>
‘‘อาสีสเตว โส ปกฺขี, อาสีสเตว โส ทิโช;  
  
ตสฺส จาสา สมิชฺฌติ, ตาว ทูรคตา สตี;  
  
อาสีเสว ตุวํ ราช, อาสา ผลวตี สุขา’’ติฯ  
</li>
  
<p>ตตฺถ ติ เอวํนามิกาฯ สา หิ ยสฺมา ตสฺสา ผเล อาสา อุปฺปชฺชติ, ตสฺมา เอตํ  นามํ ลภติฯ ติ เอวํนามเก อุยฺยาเนฯ ตสฺมิํ กิร อุยฺยาเน ติณรุกฺขลตาทีนํ ปภา ตตฺถ ปวิฎฺฐปวิฎฺฐานํ เทวตานํ สรีรวณฺณํ จิตฺตํ กโรติ, เตนสฺส ‘‘จิตฺตลตาวน’’นฺติ นามํ ชาตํฯ ติ ปุนปฺปุนํ อุเปนฺติฯ ติ อาสีสาหิเยว ปเตฺถหิเยว, มา อาสเจฺฉทํ กโรหีติฯ
</ol></p>


<p>ราชา ตสฺสา กถาย พชฺฌิตฺวา ปุน อมเจฺจ สนฺนิปาตาเปตฺวา ทสนามกํ กาเรตฺวา นามํ คเวสโนฺต อปรมฺปิ สํวจฺฉรํ วสิฯ ตสฺสา ทสนามกมฺปิ นามํ นาโหสิ, ‘‘อสุกา นามา’’ติ วุเตฺต โพธิสโตฺต ปฎิกฺขิปเตวฯ ปุน ราชา ‘‘กิํ เม อิมายา’’ติ ตุรงฺคํ อารุยฺห ปายาสิฯ สาปิ ปุน วาตปาเน ฐตฺวา อตฺตานํ ทเสฺสสิฯ ราชา ‘‘ติฎฺฐ ตฺวํ, มยํ คมิสฺสามา’’ติ  อาหฯ ‘‘กสฺมา ยาสิ, มหาราชา’’ติ? ‘‘ตว นามํ ชานิตุํ น สโกฺกมี’’ติฯ ‘‘มหาราช, กสฺมา นามํ น ชานิสฺสสิ, อาสา นาม อสมิชฺฌนกา นาม นตฺถิ, เอโก กิร พโก ปพฺพตมุทฺธนิ ฐิโต อตฺตนา ปตฺถิตํ ลภิ, ตฺวํ กสฺมา น ลภิสฺสสิ, อธิวาเสหิ, มหาราชา’’ติฯ เอโก กิร พโก เอกสฺมิํ ปทุมสเร โคจรํ คเหตฺวา อุปฺปติตฺวา ปพฺพตมตฺถเก นิลียิฯ โส ตํ ทิวสํ ตเตฺถว วสิตฺวา ปุนทิวเส จิเนฺตสิ ‘‘อหํ อิมสฺมิํ ปพฺพตมตฺถเก สุขํ  นิสิโนฺน, สเจ อิโต อโนตริตฺวา เอเตฺถว นิสิโนฺน โคจรํ คเหตฺวา ปานียํ ปิวิตฺวา อิมํ ทิวสํ วเสยฺยํ, ภทฺรกํ วต อสฺสา’’ติฯ อถ ตํ ทิวสเมว สโกฺก เทวราชา อสุรนิมฺมถนํ กตฺวา ตาวติํสภวเน เทวิสฺสริยํ ลทฺธา จิเนฺตสิ ‘มม ตาว มโนรโถ มตฺถกํ ปโตฺต, อตฺถิ นุ โข อโญฺญ โกจิ อปริปุณฺณมโนรโถ’ติ อุปธาเรโนฺต ตํ ทิสฺวา ‘อิมสฺส มโนรถํ มตฺถกํ ปาเปสฺสามี’ติ พกสฺส นิสินฺนฎฺฐานโต อวิทูเร เอกา นที อตฺถิ, ตํ นทิํ โอฆปุณฺณํ กตฺวา ปพฺพตมตฺถเกน เปเสสิฯ โสปิ พโก ตเตฺถว นิสิโนฺน มเจฺฉ ขาทิตฺวา ปานียํ ปิวิตฺวา ตํ ทิวสํ ตเตฺถว วสิ, อุทกมฺปิ ภสฺสิตฺวา คตํฯ ‘‘เอวํ, มหาราช, พโกปิ ตาว อตฺตโน อาสาผลํ ลภิ, กิํ ตฺวํ น ลภิสฺสสี’’ติ วตฺวา ติอาทิมาหฯ</p>


<p>ตตฺถ ติ อาสีสติเยว ปเตฺถติเยวฯ ติ ปเกฺขหิ ยุตฺตตาย ปกฺขีฯ ทฺวิกฺขตฺตุํ ชาตตาย ติ ปพฺพตมตฺถกโต มจฺฉานญฺจ อุทกสฺส จ ทูรภาวํ ปสฺส, เอวํ ทูรคตา สมานา สกฺกสฺส อานุภาเวน พกสฺส อาสา ปูริเยวาติฯ</p>


<p>อถ ราชา ตสฺสา กถํ สุตฺวา รูเป พชฺฌิตฺวา กถาย อลฺลีโน คนฺตุํ อสโกฺกโนฺต อมเจฺจ สนฺนิปาเตตฺวา สตนามํ กาเรสิ, สตนามวเสน  นามํ คเวสโตปิสฺส อญฺญํ สํวจฺฉรํ อตีตํ ฯ โส ติณฺณํ สํวจฺฉรานํ อจฺจเยน โพธิสตฺตํ อุปสงฺกมิตฺวา สตนามวเสน ‘‘อสุกา นาม ภวิสฺสตี’’ติ ปุจฺฉิฯ ‘‘น ชานาสิ, มหาราชา’’ติฯ โส ‘‘คมิสฺสาม ทานิ มย’’นฺติ โพธิสตฺตํ วนฺทิตฺวา ปายาสิฯ อาสงฺกา กุมาริกา จ ปุน ผลิกวาตปานํ นิสฺสาย ฐิตาวฯ ราชา ตํ ทิสฺวา ‘‘ตฺวํ อจฺฉ, มยํ คมิสฺสามา’’ติ อาหฯ ‘‘กสฺมา, มหาราชา’’ติฯ ‘‘ตฺวํ มํ วจเนเนว สนฺตเปฺปสิ, น จ กามรติยา, ตว มธุรวจเนน พชฺฌิตฺวา วสนฺตสฺส มม ตีณิ สํวจฺฉรานิ อติกฺกนฺตานิ, อิทานิ คมิสฺสามี’’ติ อิมา คาถา อาห –</p>


<ol>
<li>
‘‘สเมฺปสิ โข มํ วาจาย, น จ สเมฺปสิ กมฺมุนา;  
  
มาลา เสเรยฺยกเสฺสว, วณฺณวนฺตา อคนฺธิกาฯ  
</li>
  
<li>
‘‘อผลํ  
มธุรํ วาจํ, โย มิเตฺตสุ ปกุพฺพติ;  
  
อททํ อวิสฺสชํ โภคํ, สนฺธิ เตนสฺส ชีรติฯ  
</li>
  
<li>
‘‘ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
‘‘พลญฺจ วต เม ขีณํ, ปาเถยฺยญฺจ น วิชฺชติ;  
  
สเงฺก ปาณูปโรธาย, หนฺท ทานิ วชามห’’นฺติฯ  
</li>
  
<p>ตตฺถ ติ สนฺตเปฺปสิ ปีเณสิฯ ติ สุวณฺณกุรณฺฑกสฺสฯ เทสนาสีสเมเวตํ, ยํกิญฺจิ ปน สุวณฺณกุรณฺฑกชยสุมนาทิกํ อญฺญมฺปิ ปุปฺผํ วณฺณสมฺปนฺนํ อคนฺธกํ, สพฺพํ ตํ สนฺธาเยวมาหฯ ติ ยถา เสเรยฺยกาทีนํ มาลา วณฺณวนฺตตาย ทสฺสเนน ตเปฺปติ, อคนฺธตาย คเนฺธน น ตเปฺปติ, เอวํ ตฺวมฺปิ ทสฺสเนน ปิยวจเนน จ สนฺตเปฺปสิ, น กมฺมุนาติ ทีเปติฯ นฺติ ภเทฺท, โย ‘‘อิมํ นาม โว โภคํ ทสฺสามี’’ติ มธุรวจเนน วตฺวา ตํ โภคํ อททโนฺต อวิสฺสเชฺชโนฺต เกวลํ มธุรวจนเมว กโรติ, เตน สทฺธิํ อสฺส มิตฺตสฺส  สนฺธิ ชีรติ, มิตฺตสนฺถโว น ฆฎียติฯ ติ ภเทฺท, มยฺหํ ตว มธุรวจเนน พชฺฌิตฺวา ตีณิ สํวจฺฉรานิ วสนฺตเสฺสว หตฺถิอสฺสรถปตฺติสงฺขาตํ พลญฺจ ขีณํ, มนุสฺสานํ ภตฺตเวตนสงฺขาตํ ปาเถยฺยญฺจ นตฺถิฯ ติ สฺวาหํ อิเธว อตฺตโน ชีวิตวินาสํ อาสงฺกามิ, หนฺท ทานาหํ คจฺฉามีติฯ
</ol></p>


<p>อาสงฺกา  กุมาริกา รโญฺญ วจนํ สุตฺวา ‘‘มหาราช, ตฺวํ มยฺหํ นามํ ชานาสิ, ตยา วุตฺตเมว มม นามํ, อิทํ เม ปิตุ กเถตฺวา มํ คณฺหิตฺวา ยาหี’’ติ รญฺญา สทฺธิํ สลฺลปนฺตี อาห –</p>


<ol>
<li>
‘‘เอตเทว หิ เม นามํ, ยํนามสฺมิ รเถสภ;  
  
อาคเมหิ มหาราช, ปิตรํ อามนฺตยามห’’นฺติฯ  
</li>
  
<p>ตสฺสโตฺถ – ยํนามา อหํ อสฺมิ, ตํ เอตํ อาสงฺกาเตฺวว มม นามนฺติฯ
</ol></p>


<p>ตํ  สุตฺวา ราชา โพธิสตฺตสฺส สนฺติกํ คนฺตฺวา ‘‘ภเนฺต, ตุมฺหากํ ธีตา อาสงฺกา นามา’’ติ อาหฯ ‘‘นามํ ญาตกาลโต ปฎฺฐาย ตํ คเหตฺวา คจฺฉ, มหาราชา’’ติฯ โส มหาสตฺตํ วนฺทิตฺวา ผลิกวิมานทฺวารํ อาคนฺตฺวา อาห – ‘‘ภเทฺท, ปิตราปิ เต มยฺหํ ทินฺนา, เอหิ ทานิ คมิสฺสามา’’ติฯ ‘‘อาคเมหิ, มหาราช, ปิตรํ อามนฺตยามห’’นฺติ ปาสาทา โอตริตฺวา มหาสตฺตํ วนฺทิตฺวา โรทิตฺวา ขมาเปตฺวา รโญฺญ สนฺติกํ อาคตาฯ ราชา ตํ คเหตฺวา พาราณสิํ คนฺตฺวา ปุตฺตธีตาหิ วฑฺฒโนฺต ปิยสํวาสํ วสิฯ โพธิสโตฺต อปริหีนชฺฌาโน พฺรหฺมโลเก อุปฺปชฺชิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา อาสงฺกา กุมาริกา ปุราณทุติยิกา อโหสิ, ราชา อุกฺกณฺฐิตภิกฺขุ, ตาปโส ปน อหเมว อโหสินฺติฯ</p>

</p>


<ol>
<li>
<p> [๓๘๑] ๖. มิคาโลปชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ ทุพฺพจภิกฺขุํ อารพฺภ กเถสิฯ สตฺถา ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ ภิกฺขุ ทุพฺพโจ’’ติ ปุจฺฉิตฺวา ‘‘อาม, ภเนฺต’’ติ วุเตฺต ‘‘น โข ภิกฺขุ อิทาเนว, ปุเพฺพปิ ตฺวํ ทุพฺพโจเยว, ทุพฺพจภาวญฺจ ปน นิสฺสาย ปณฺฑิตานํ วจนํ อกโรโนฺต เวรมฺภวาตมุเข พฺยสนํ คโตสี’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คิชฺฌโยนิยํ นิพฺพตฺติตฺวา อปนนฺทคิโชฺฌ นาม อโหสิฯ โส คิชฺฌคณปริวุโต คิชฺฌกูฎปพฺพเต วสิฯ ปุโตฺต ปนสฺส มิคาโลโป นาม ถามพลสมฺปโนฺน อโหสิ, โส อเญฺญสํ คิชฺฌานํ สีมํ อติกฺกมิตฺวา อติอุจฺจํ อุปฺปติฯ คิชฺฌา ‘‘ปุโตฺต เต อติทูรํ อุปฺปตตี’’ติ คิชฺฌรโญฺญ อาจิกฺขิํสุฯ โส ตํ ปโกฺกเสตฺวา ‘‘ตฺวํ กิร, ตาต, อติอุจฺจํ  คจฺฉสิ, อติอุจฺจํ คจฺฉโนฺต ชีวิตกฺขยํ ปาปุณิสฺสสี’’ติ วตฺวา ติโสฺส คาถา อภาสิ –</p>


<ol>
<li>
‘‘น เม รุจฺจิ มิคาโลป, ยสฺส เต ตาทิสี คตี;  
  
อตุจฺจํ ตาต ปตสิ, อภูมิํ ตาต เสวสิฯ  
</li>
  
<li>
‘‘จตุกฺกณฺณํว เกทารํ, ยทา เต ปถวี สิยา;  
  
ตโต ตาต นิวตฺตสฺสุ, มาสฺสุ เอโตฺต ปรํ คมิฯ  
</li>
  
<li>
‘‘สนฺติ อเญฺญปิ สกุณา, ปตฺตยานา วิหงฺคมา;  
  
อกฺขิตฺตา วาตเวเคน, นฎฺฐา เต สสฺสตีสมา’’ติฯ  
</li>
  
<p>ตตฺถ ติ ปุตฺตํ นาเมน อาลปติฯ ติ ตาต, ตฺวํ อเญฺญสํ คิชฺฌานํ สีมํ อติกฺกมิตฺวา อติอุจฺจํ คจฺฉสิฯ นฺติ อิมินาสฺส สีมํ อาจิกฺขติฯ อิทํ วุตฺตํ โหติ – ตาต, ยทา เต อยํ มหาปถวี จตุกฺกณฺณํ เกทารํ วิย สิยา, เอวํ ขุทฺทิกา  วิย หุตฺวา ปญฺญาเยถ, อถ ตฺวํ เอตฺตกา ฐานา นิวเตฺตยฺยาสิ, เอโตฺต ปรํ มา คมีติฯ ติ น เกวลํ ตฺวเมว, อเญฺญปิ คิชฺฌา เอวํ กริํสูติ ทีเปติฯ ติ เตปิ คิชฺฌา อมฺหากํ สีมํ อติกฺกมิตฺวา คตา วาตเวเคน อากฑฺฒิตา นสฺสิํสุฯ ติ สสฺสตีหิ ปถวีปพฺพตาทีหิ สมํ อตฺตานํ มญฺญมานา อตฺตโน วสฺสสหสฺสปริมาณํ อายุํ อปูเรตฺวาปิ อนฺตรา นฎฺฐาติ อโตฺถฯ
</ol></p>


<p>มิคาโลโป อโนวาทกตฺตา ปิตุ วจนํ อกตฺวา ลงฺฆโนฺต ปิตรา อกฺขาตํ สีมํ ทิสฺวา ตํ อติกฺกมฺม กาลวาเต ปตฺวา เตปิ ฉินฺทิตฺวา อุปฺปติโต เวรมฺภวาตมุขํ ปกฺขนฺทิ, อถ นํ เวรมฺภวาตา ปหริํสุฯ โส เตหิ ปหฎมโตฺตว ขณฺฑาขณฺฑํ หุตฺวา อากาเสเยว อนฺตรธายิฯ</p>


<ol>
<li>
‘‘อกตฺวา  
อปนนฺทสฺส, ปิตุ วุทฺธสฺส สาสนํ;  
  
กาลวาเต อติกฺกมฺม, เวรมฺภานํ วสํ อคาฯ  
</li>
  
<li>
‘‘ตสฺส ปุตฺตา จ ทารา จ, เย จเญฺญ อนุชีวิโน;  
  
สเพฺพ พฺยสนมาปาทุํ, อโนวาทกเร ทิเชฯ  
</li>
  
<li>
‘‘เอวมฺปิ  
อิธ วุทฺธานํ, โย วากฺยํ นาวพุชฺฌติ;  
  
อติสีมจโร ทิโตฺต, คิโชฺฌวาตีตสาสโน;  
  
สเพฺพ พฺยสนํ ปโปฺปนฺติ, อกตฺวา วุทฺธสาสน’’นฺติฯ –  
</li>
  
<p>อิมา ติโสฺส อภิสมฺพุทฺธคาถาฯ
</ol></p>


<p>ตตฺถ ติ ตํ นิสฺสาย ชีวนกาฯ ติ ตสฺมิํ มิคาโลเป คิเชฺฌ โอวาทํ อคณฺหเนฺต สเพฺพปิ เต เตน สทฺธิํ อติสีมํ คนฺตฺวา วินาสํ ปาปุณิํสุฯ ติ, ภิกฺขเว, ยถา โส คิโชฺฌ, เอวํ โย อโญฺญปิ คหโฎฺฐ วา ปพฺพชิโต วา หิตานุกมฺปกานํ วุทฺธานํ วจนํ น คณฺหาติ, โสปิ อยํ สีมํ อติกฺกมิตฺวา จรโนฺต ทิโตฺต คพฺพิโต คิโชฺฌว พฺยสนํ ปาปุณาตีติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา มิคาโลโป ทุพฺพจภิกฺขุ อโหสิ, อปนโนฺท ปน อหเมว อโหสิ’’นฺติฯ</p>

</p>


<ol>
<li>
<p> [๓๘๒] ๗. สิริกาฬกณฺณิชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อนาถปิณฺฑิกํ อารพฺภ กเถสิฯ โส หิ โสตาปตฺติผเล ปติฎฺฐิตกาลโต ปฎฺฐาย อขณฺฑานิ ปญฺจ สีลานิ รกฺขิ, ภริยาปิสฺส ปุตฺตธีตโรปิ ทาสาปิ ภติํ คเหตฺวา กมฺมํ กโรนฺตา กมฺมกราปิ สเพฺพ รกฺขิํสุเยวฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อนาถปิณฺฑิโก สุจิเยว สุจิปริวาโร หุตฺวา จรตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย  สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพ โปราณกปณฺฑิตาปิ สุจีเยว สุจิปริวารา อเหสุ’’นฺติ วตฺวา เตหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิ หุตฺวา ทานํ อทาสิ, สีลํ รกฺขิ, อุโปสถกมฺมํ กริ, ภริยาปิสฺส ปญฺจ สีลานิ รกฺขิ, ปุตฺตธีตโรปิ ทาสกมฺมกรโปริสาปิ ปญฺจ สีลานิ รกฺขิํสุฯ โส สุจิปริวารเสฎฺฐิเตฺวว ปญฺญายิตฺถฯ อเถกทิวสํ โส จิเนฺตสิ ‘‘สเจ มยา สุจิปริวารสีโล โกจิ อาคมิสฺสติ, ตสฺส มม นิสีทนปลฺลงฺกํ วา นิปชฺชนสยนํ วา ทาตุํ น ยุตฺตํ, อนุจฺฉิฎฺฐํ อปริภุตฺตํ ทาตุํ วฎฺฎตี’’ติ อตฺตโน วสนฎฺฐาเนเยว เอกปเสฺส อปริภุตฺตปลฺลงฺกญฺจ เสนาสนญฺจ ปญฺญาเปสิฯ ตสฺมิํ สมเย จาตุมหาราชิกเทวโลกโต วิรูปกฺขมหาราชสฺส ธีตา กาฬกณฺณี จ นาม ธตรฎฺฐมหาราชสฺส ธีตา สิรี จ นามาติ อิมา เทฺว พหุํ คนฺธมาลํ อาทาย ‘‘อโนตเตฺต กีฬิสฺสามา’’ติ อโนตตฺตติตฺถํ อาคจฺฉิํสุฯ ตสฺมิํ ปน ทเห พหูนิ ติตฺถานิ, เตสุ พุทฺธานํ ติเตฺถ พุทฺธาเยว นฺหายนฺติ, ปเจฺจกพุทฺธานํ ติเตฺถ ปเจฺจกพุทฺธาว นฺหายนฺติ, ภิกฺขูนํ  ติเตฺถ ภิกฺขูว นฺหายนฺติ, ตาปสานํ ติเตฺถ ตาปสาว นฺหายนฺติ, จาตุมหาราชิกาทีสุ ฉสุ กามสเคฺคสุ เทวปุตฺตานํ ติเตฺถ เทวปุตฺตาว นฺหายนฺติ, เทวธีตานํ ติเตฺถ เทวธีตาว นฺหายนฺติฯ</p>


<p>ตตฺริมา เทฺว อาคนฺตฺวา ‘‘อหํ ปฐมํ นฺหายิสฺสามิ, อหํ ปฐม’’นฺติ ติตฺถาย กลหํ กริํสุฯ กาฬกณฺณี ‘‘อหํ โลกํ ปาเลมิ วิจาเรมิ, ตสฺมา ปฐมํ นายิตุํ ยุตฺตามฺหี’’ติ วทติฯ สิรี ‘‘อหํ มหาชนสฺส อิสฺสริยทายิกาย ปฎิปทาย ฐิตา, ตสฺมา ปฐมํ นฺหายิตุํ ยุตฺตามฺหี’’ติ วทติฯ ตา ‘‘อเมฺหสุ ปฐมํ นฺหายิตุํ ยุตฺตรูปํ วา อยุตฺตรูปํ วา จตฺตาโร มหาราชาโน ชานิสฺสนฺตี’’ติ เตสํ สนฺติกํ คนฺตฺวา ‘‘อเมฺหสุ กา ปฐมํ อโนตตฺตทเห นฺหายิตุํ ยุตฺตรูปา’’ติ ปุจฺฉิํสุฯ ธตรฎฺฐวิรูปกฺขา ‘‘น สกฺกา อเมฺหหิ วินิจฺฉินิตุ’’นฺติ วิรูฬฺหกเวสฺสวณานํ ภารมกํสุฯ เต ‘‘อเมฺหปิ น สกฺขิสฺสาม, สกฺกสฺส ปาทมูเล เปเสสฺสามา’’ติ ตา สกฺกสฺส สนฺติกํ เปเสสุํฯ สโกฺก ตาสํ วจนํ สุตฺวา จิเนฺตสิ ‘‘อิมา เทฺวปิ มม ปุริสานเญฺญว ธีตโร, น สกฺกา มยา อิมํ อฑฺฑํ วินิจฺฉินิตุ’’นฺติฯ อถ ตา สโกฺก อาห ‘‘พาราณสิยํ สุจิปริวาโร นาม เสฎฺฐิ อตฺถิ, ตสฺส ฆเร อนุจฺฉิฎฺฐสยนญฺจ ปญฺญตฺตํ, ยา ตตฺถ นิสีทิตุํ วา สยิตุํ วา ลภติ, สา ปฐมํ นฺหายิตุํ ยุตฺตรูปา’’ติฯ ตํ สุตฺวา กาฬกณฺณี ตสฺมิํ ขเณเยว  นีลวตฺถํ นิวาเสตฺวา นีลวิเลปนํ วิลิมฺปิตฺวา นีลมณิปิฬนฺธนํ ปิฬนฺธิตฺวา ยนฺตปาสาโณ วิย เทวโลกโต โอตริตฺวา มชฺฌิมยามสมนนฺตเร เสฎฺฐิโน  ปาสาทสฺส อุปฎฺฐานทฺวาเร สยนสฺส อวิทูเร ฐาเน นีลรสฺมิํ วิสฺสเชฺชตฺวา อากาเส อฎฺฐาสิฯ เสฎฺฐิ โอโลเกตฺวา  ตํ อทฺทส, สหทสฺสเนเนวสฺส สา อปฺปิยา อโหสิ อมนาปาฯ โส ตาย สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘กา นุ กาเฬน วเณฺณน, น จาปิ ปิยทสฺสนา;  
  
กา วา ตฺวํ กสฺส วา ธีตา, กถํ ชาเนมุ ตํ มย’’นฺติฯ  
</li>
  
<p>ตตฺถ ติ นีเลนฯ ติ สรีรวตฺถาภรณวเณฺณนฯ ติ ธาตุโส, ภิกฺขเว, สตฺตา สํสนฺทนฺตีติ วุตฺตํ, อยญฺจ เทวธีตา อนาจารา ทุสฺสีลา, ตสฺมา สา สหทสฺสเนเนวสฺส อปฺปิยา ชาตา, เตเนวมาหฯ นฺติ ‘‘กา จ ตฺวํ, อยเมว วา ปาโฐฯ
</ol></p>


<p>ตํ สุตฺวา กาฬกณฺณี ทุติยํ คาถมาห –</p>


<ol>
<li>
‘‘มหาราชสฺสหํ ธีตา, วิรูปกฺขสฺส จณฺฑิยา;  
  
อหํ กาฬี อลกฺขิกา, กาฬกณฺณีติ มํ วิทู;  
  
โอกาสํ ยาจิโต เทหิ, วเสมุ ตว สนฺติเก’’ติฯ  
</li>
  
<p>ตตฺถ ติ โกธนาฯ โกธภาเวน หิ มยฺหํ จณฺฑีติ นามํ กริํสุฯ ติ นิปฺปญฺญาฯ ติ เอวํ มํ จาตุมหาราชิกเทวโลเก ชานนฺติฯ ติ มยํ อชฺช เอกรตฺตํ ตว สนฺติเก วเสยฺยาม, เอตสฺมิํ เม อนุจฺฉิฎฺฐาสนสยเน โอกาสํ เทหีติฯ
</ol></p>


<p>ตโต โพธิสโตฺต ตติยํ คาถมาห –</p>


<ol>
<li>
‘‘กิํสีเล กิํสมาจาเร, ปุริเส นิวิสเส ตุวํ;  
  
ปุฎฺฐา เม กาฬิ อกฺขาหิ, กถํ ชาเนมุ ตํ มย’’นฺติฯ  
</li>
  
<p>ตตฺถ ติ ตว จิเตฺตน นิวิสสิ ปติฎฺฐหสีติฯ
</ol></p>


<p>ตโต  สา อตฺตโน คุณํ กเถนฺตี จตุตฺถํ คาถมาห –</p>


<ol>
<li>
‘‘มกฺขี  
ปฬาสี สารมฺภี, อิสฺสุกี มจฺฉรี สโฐ;  
  
โส มยฺหํ ปุริโส กโนฺต, ลทฺธํ ยสฺส วินสฺสตี’’ติฯ  
</li>
  
<p>ตสฺสโตฺถ – โย ปุริโส อตฺตโน กตคุณํ น ชานาติ, คุณมกฺขี โหติ, อตฺตโน กิสฺมิญฺจิ การเณ กถิเต ‘‘กิํ อหํ เอตํ น ชานามี’’ติ ยุคคฺคาหํ คณฺหาติ , อเญฺญหิ กิญฺจิ กตํ ทิสฺวา สารมฺภวเสน กรณุตฺตริกํ กโรติ, ปเร ลาภํ ลภเนฺต น ตุสฺสติ, ‘‘มยฺหํ อิสฺสริยํ ปเรสํ มา โหตุ, มยฺหเมว โหตู’’ติ สกสมฺปตฺติํ โคเปตฺวา ปรสฺส ติณเคฺคน เตลพินฺทุมฺปิ น เทติ, เกราฎิกลกฺขเณน สมนฺนาคโต หุตฺวา อตฺตโน สนฺตกํ ปรสฺส อทตฺวา เตหิ เตหิ อุปาเยหิ ปรสนฺตกเมว ขาทติ, ยสฺส ลทฺธํ ธญฺญํ วา ธนํ วา วินสฺสติ น ติฎฺฐติ, สุราธุโตฺต อกฺขธุโตฺต อิตฺถิธุโตฺต วา หุตฺวา ลทฺธํ ลทฺธํ วินาเสติเยว, อยํ เอเตหิ คุเณหิ สมนฺนาคโต ปุริโส มยฺหํ กโนฺต ปิโย มนาโป, เอวรูเป อหํ จิเตฺตน ปติฎฺฐหามีติฯ
</ol></p>


<p>สาเยว ปญฺจมฉฎฺฐสตฺตมคาถา อภาสิ –</p>


<ol>
<li>
‘‘โกธโน อุปนาหี จ, ปิสุโณ จ วิเภทโก;  
  
กณฺฑกวาโจ ผรุโส, โส เม กนฺตตโร ตโตฯ  
</li>
  
<li>
‘‘อชฺช สุเวติ ปุริโส, สทตฺถํ นาวพุชฺฌติ;  
  
โอวชฺชมาโน กุปฺปติ, เสยฺยํ โส อติมญฺญติฯ  
</li>
  
<li>
‘‘ทวปฺปลุโทฺธ ปุริโส, สพฺพมิเตฺตหิ ธํสติ;  
  
โส มยฺหํ ปุริโส กโนฺต, ตสฺมิํ โหมิ อนามยา’’ติฯ  
</li>
  
<p>ตาปิ อิมินาว นเยน วิตฺถาเรตพฺพาฯ สเงฺขปโตฺถ ปเนตฺถ – ติ อปฺปมตฺตเกนาปิ กุชฺฌนโกฯ ติ ปรสฺส อปราธํ หทเย ฐเปตฺวา สุจิเรนปิ ตสฺส อนตฺถการโกฯ ติ ปิสุณวาโจฯ ติ อปฺปมตฺตเกนปิ มิตฺตภินฺทนโกฯ ติ สโทสวาโจฯ ติ ถทฺธวาโจฯ ติ โส ปุริโส มยฺหํ ปุริมาปิ กนฺตตโร ปิยตโรฯ ติ ‘‘อิทํ กมฺมํ อชฺช กาตพฺพํ, อิทํ เสฺว , อิทํ ตติยทิวสาทีสู’’ติ เอวํ โส สทตฺถํ อตฺตโน กิจฺจํ นาวพุชฺฌติ น ชานาติฯ ติ โอวทิยมาโนฯ ติ ชาติโคตฺตกุลปฺปเทสสีลาจารคุเณหิ อุตฺตริตรํ อุตฺตมปุคฺคลํ ‘‘ตฺวํ มยฺหํ  กิํ ปโหสี’’ติ อติกฺกมิตฺวา มญฺญติฯ ติ รูปาทีสุ กามคุเณสุ นิรนฺตรทเวน ปลุโทฺธ อภิภูโต วสํ คโตฯ ติ ‘‘ตยา มยฺหํ กิํ กต’’นฺติอาทีนิ วตฺวา สเพฺพเหว มิเตฺตหิ ธํสติ ปริหายติฯ ติ อยํ เอเตหิ คุเณหิ สมนฺนาคเต ปุคฺคเล นิทฺทุกฺขา นิโสฺสกา โหมิ, ตํ ลภิตฺวา อญฺญตฺถ อนาลยา หุตฺวา วสามี’’ติฯ
</ol></p>


<p>อถ  นํ ครหโนฺต มหาสโตฺต อฎฺฐมํ คาถมาห –</p>


<ol>
<li>
‘‘อเปหิ เอโตฺต ตฺวํ กาฬิ, เนตํ อเมฺหสุ วิชฺชติ;  
  
อญฺญํ ชนปทํ คจฺฉ, นิคเม ราชธานิโย’’ติฯ  
</li>
  
<p>ตตฺถ ติ อปคจฺฉฯ ติ เอตํ มกฺขาทิกํ ตว ปิยภาวกรณํ อเมฺหสุปิ น วิชฺชติ นตฺถิฯ ติ อเญฺญ นิคเมปิ อญฺญา ราชธานิโยปิ คจฺฉ, ยตฺถ มยํ ตํ น ปสฺสาม, ตตฺถ คจฺฉาติ ทีเปติฯ
</ol></p>


<p>ตํ สุตฺวา กาฬกณฺณี อทฺทิตา หุตฺวา อนนฺตรคาถมาห –</p>


<ol>
<li>
‘‘อหมฺปิ โข ตํ ชานามิ, เนตํ ตุเมฺหสุ วิชฺชติ;  
  
สนฺติ โลเก อลกฺขิกา, สงฺฆรนฺติ พหุํ ธนํ;  
  
อหํ เทโว จ เม ภาตา, อุโภ นํ วิธมามเส’’ติฯ  
</li>
  
<p>ตตฺถ ติ ยํ มม ปิยภาวกรณํ มกฺขาทิกํ เยน อหํ อตฺตนาปิ สมนฺนาคตา, ตํ ตุเมฺหสุ นตฺถีติ อหมฺปิ เอตํ ชานามิฯ ติ อเญฺญ ปน โลเก นิสฺสีลา นิปฺปญฺญา สนฺติฯ ติ เต นิสฺสีลา นิปฺปญฺญาปิ สมานา เอเตหิ มกฺขาทีหิ พหุํ ธนํ สงฺฆรนฺติ ปิณฺฑํ กโรนฺติฯ นฺติ ตํ ปน เอเตหิ สงฺฆริตฺวา ฐปิตํ ธนํ อหญฺจ มยฺหเมว ภาตา เทโว จ นาม เทวปุโตฺตติ อุโภ เอกโต หุตฺวา วิธมามเส นาเสม, อมฺหากํ ปน เทวโลเก พหู ทิพฺพปริโภคา  อตฺถิ ทิพฺพานิ สยนานิ, ตฺวํ ทเทยฺยาสิ วา โน วา, โก เม ตยา อโตฺถติ วตฺวา ปกฺกามิฯ
</ol></p>


<p>ตสฺสา ปกฺกนฺตกาเล สิรี เทวธีตา สุวณฺณวเณฺณหิ วตฺถวิเลปเนหิ สุวณฺณาลงฺกาเรน อาคนฺตฺวา  อุปฎฺฐานทฺวาเร ปีตรสฺมิํ วิสฺสเชฺชตฺวา สเมหิ ปาเทหิ สมํ ปถวิยํ ปติฎฺฐาย สคารวา อฎฺฐาสิฯ ตํ ทิสฺวา มหาสโตฺต ปฐมํ คาถมาห –</p>


<ol>
<li>
‘‘กา นุ ทิเพฺพน วเณฺณน, ปถพฺยา สุปติฎฺฐิตา;  
  
กา วา ตฺวํ กสฺส วา ธีตา, กถํ ชาเนมุ ตํ มย’’นฺติฯ  
</li>
  
<p>ตตฺถ  ติ วิสิเฎฺฐน อุตฺตเมนฯ
</ol></p>


<p>ตํ สุตฺวา สิรี ทุติยํ คาถมาห –</p>


<ol>
<li>
‘‘มหาราชสฺสหํ ธีตา, ธตรฎฺฐสฺส สิรีมโต;  
  
อหํ สิรี จ ลกฺขี จ, ภูริปญฺญาติ มํ วิทู;  
  
โอกาสํ ยาจิโต เทหิ, วเสมุ ตว สนฺติเก’’ติฯ  
</li>
  
<p>ตตฺถ ติ สิรีติ จ ลกฺขีติ จ อหเมวํนามา, น อญฺญาฯ ติ มํ จาตุมหาราชิกเทวโลเก ปถวีสมาย วิปุลาย ปญฺญาย สมนฺนาคตาติ ชานนฺติฯ ติ ตว อนุจฺฉิฎฺฐาสเน เจว อนุจฺฉิฎฺฐสยเน จ เอกรตฺติํ วเสยฺยาม, โอกาสํ เม เทหีติฯ
</ol></p>


<p>ตโต ปรํ โพธิสโตฺต อาห –</p>


<ol>
<li>
‘‘กิํสีเล กิํสมาจาเร, ปุริเส นิวิสเส ตุวํ;  
  
ปุฎฺฐา เม ลกฺขิ อกฺขาหิ, กถํ ชาเนมุ ตํ มยํฯ  
</li>
  
<li>
‘‘โย จาปิ สีเต อถ วาปิ อุเณฺห, วาตาตเป ฑํสสรีสเป จ;  
  
ขุธํ ปิปาสํ อภิภุยฺย สพฺพํ, รตฺตินฺทิวํ โย สตตํ นิยุโตฺตฯ  
</li>
  
<li>
‘‘กาลาคตญฺจ  
น หาเปติ อตฺถํ, โส เม มนาโป นิวิเส จ ตมฺหิ;  
  
อโกฺกธโน มิตฺตวา จาควา จ, สีลูปปโนฺน อสโฐชุภูโตฯ  
</li>
  
<li>
‘‘สงฺคาหโก  
สขิโล สณฺหวาโจ, มหตฺตปโตฺตปิ นิวาตวุตฺติ;  
  
ตสฺมิํหํ โปเส วิปุลา ภวามิ, อูมิ สมุทฺทสฺส ยถาปิ วณฺณํฯ  
</li>
  
<li>
‘‘โย จาปิ มิเตฺต อถ วา อมิเตฺต, เสเฎฺฐ สริเกฺข อถ วาปิ หีเน;  
  
อตฺถํ จรนฺตํ อถ วา อนตฺถํ, อาวี รโห สงฺคหเมว วเตฺตฯ  
</li>
  
<li>
‘‘วาจํ  
น วชฺชา ผรุสํ กทาจิ, มตสฺส ชีวสฺส จ ตสฺส โหมิ;  
  
เอเตสํ โย อญฺญตรํ ลภิตฺวา, กนฺตา สิรี มชฺชติ อปฺปปโญฺญ;  
  
ตํ ทิตฺตรูปํ วิสมํ จรนฺตํ, กรีสฐานํว วิวชฺชยามิฯ  
</li>
  
<li>
‘‘อตฺตนา กุรุเต ลกฺขิํ, อลกฺขิํ กุรุตตฺตนา;  
  
น หิ ลกฺขิํ อลกฺขิํ วา, อโญฺญ อญฺญสฺส การโก’’ติฯ  
</li>
  
<p>เสฎฺฐิสฺส ปุจฺฉา โหติ, สิริยา วิสฺสชฺชนาฯ
</ol></p>


<p>ตตฺถ ติ ฑํสา วุจฺจนฺติ ปิงฺคลมกฺขิกา, สพฺพาปิ วา มกฺขิกาชาติกา อิธ ‘‘ฑํสา’’ติ อธิเปฺปตาฯ ติ ทีฆชาติกาฯ ฑํสา จ สรีสปา จ ฑํสสรีสปา, ตสฺมิํ ฑํสสรีสเป สติฯ อิทํ วุตฺตํ โหติ – โย มหาเสฎฺฐิ สีเต วา อุเณฺห วา วาตาตเป วา ฑํสสรีสเป วา สติ เอเตหิ สีตาทีหิ ปีฬิยมาโนปิ เอตานิ เจว สีตาทีนิ ขุธญฺจ ปิปาสญฺจาติ สพฺพเมฺปตํ ปริสฺสยํ อภิภุยฺย อภิภวิตฺวา ติณํ วิย อคเณตฺวา รตฺตินฺทิวํ กสิวณิชฺชาทีสุ เจว ทานสีลาทีสุ จ สตตํ อตฺตโน กเมฺมสุ นิยุโตฺต อตฺตานํ โยเชตฺวา วตฺตติฯ</p>


<p>ติ  กสิกาลาทีสุ กสิอาทีนิ ธนปริจฺจาคสีลรกฺขณธมฺมสฺสวนาทิกาเลสุ จ ธนปริจฺจชนาทิปฺปเภทํ ทิฎฺฐธมฺมสมฺปราเย สุขาวหํ อตฺถํ น หาเปติ, ยุตฺตปฺปยุตฺตกาเล กโรติเยว, โส มยฺหํ มนาโป ตสฺมิญฺจ ปุริเส อหํ นิวิสามีติฯ ติ อธิวาสนขนฺติยา สมนฺนาคโตฯ ติ กลฺยาณมิเตฺตน สมนฺนาคโตฯ ติ ธนปริจฺจาคยุโตฺตฯ</p>


<p>ติ มิตฺตสงฺคหอามิสสงฺคหธมฺมสงฺคหานํ การโกฯ ติ มุทุวาโจฯ ติ  มธุรวจโนฯ ติ มหนฺตํ ฐานํ วิปุลํ อิสฺสริยํ ปโตฺตปิ ยเสน อนุทฺธโต นีจวุตฺติ ปณฺฑิตานํ โอวาทกโร โหติฯ ติ ตสฺมิํ อหํ ปุริเสฯ ติ อขุทฺทกา โหมิฯ โส หิ มหติยา สิริยา ปทฎฺฐานํฯ นฺติ ยถา นาม สมุทฺทสฺส วณฺณํ โอโลเกนฺตานํ อุปรูปริ อาคจฺฉมานา อูมิ วิปุลา วิย ขายติ, เอวมหํ ตสฺมิํ ปุคฺคเล วิปุลา โหมีติ ทีเปติฯ</p>


<p>ติ สมฺมุขา จ ปรมฺมุขา จฯ ติ เอตสฺมิํ มิตฺตาทิเภเท ปุคฺคเล จตุพฺพิธํ สงฺคหเมว วเตฺตติ ปวเตฺตติฯ</p>


<p>ติ โย กทาจิ กิสฺมิญฺจิ กาเล ผรุสวจนํ น วเทยฺย, มธุรวจโนว โหติฯ ติ  ตสฺสาหํ ปุคฺคลสฺส มตสฺสปิ ชีวนฺตสฺสปิ ภตฺติกา โหมิ, อิธโลเกปิ ปรโลเกปิ ตาทิสเมว ภชามีติ ทเสฺสติฯ ติ เอเตสํ สีตาภิภวนาทีนํ เหฎฺฐา วุตฺตคุณานํ โย ปุคฺคโล เอกมฺปิ คุณํ ลภิตฺวา ปมชฺชติ ปมุสฺสติ, ปุน นานุยุญฺชตีติ อโตฺถฯ นฺติ ตโยปิ ปาฐา, เตสํ วเสน อยํ อตฺถโยชนา – โย ปุคฺคโล สิริํ ลภิตฺวา ‘‘กนฺตา เม สิริ ยถาฐาเน ฐิตา’’ติ เอเตสํ อญฺญตรํ คุณํ ปมชฺชติ, โย วา ปุคฺคโล กนฺตสิริํ ปิยสิริํ อิจฺฉโนฺต เอเตสํ คุณานํ อญฺญตรํ ลภิตฺวา ปมชฺชติ, โย วา ปุคฺคโล สิริํ ลภิตฺวา กนฺตํ มนาปํ สิริํ เอเตสํ คุณานํ อญฺญตรํ ปมชฺชติฯ ติ นิปฺปโญฺญฯ นฺติ ตํ อหํ ทิตฺตสภาวํ คพฺพิตสภาวํ  กายทุจฺจริตาทิเภทํ วิสมํ จรนฺตํ สุจิชาติโก มนุโสฺส คูถกูปํ วิย ทูรโต วิวชฺชยามีติฯ</p>


<p>ติ เอวํ สเนฺต ลกฺขิํ วา อลกฺขิํ วา อโญฺญ ปุริโส อญฺญสฺส การโก นาม นตฺถิ, โย โกจิ อตฺตนา อตฺตโน ลกฺขิํ วา อลกฺขิํ วา กโรตีติฯ</p>


<p>เอวํ มหาสโตฺต เทวิยา วจนํ อภินนฺทิตฺวา ‘‘อิทํ อนุจฺฉิฎฺฐํ อาสนญฺจ สยนญฺจ ตุยฺหํเยว อนุจฺฉวิกํ, ปลฺลเงฺก จ สยเน จ นิสีท เจว นิปชฺช จา’’ติ อาหฯ สา ตตฺถ วสิตฺวา ปจฺจูสกาเล นิกฺขมิตฺวา จาตุมหาราชิกเทวโลกํ คนฺตฺวา อโนตตฺตทเห ปฐมํ นหายิฯ ตมฺปิ สยนํ สิริเทวตาย ปริภุตฺตภาวา สิริสยนํ นาม ชาตํฯ สิริสยนสฺส อยํ วํโส, อิมินา การเณน ยาวชฺชตนา ‘‘สิริสยน’’นฺติ วุจฺจติฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิริเทวี อุปฺปลวณฺณา อโหสิ, สุจิปริวารเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๓๘๓] ๘. กุกฺกุฎชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ ตญฺหิ ภิกฺขุํ สตฺถา ‘‘กสฺมา อุกฺกณฺฐิโตสี’’ติ ปุจฺฉิตฺวา ‘‘เอกํ อลงฺกตปฎิยตฺตํ อิตฺถิํ ทิสฺวา กิเลสวเสน, ภเนฺต’’ติ วุเตฺต ‘‘ภิกฺขุ อิตฺถิโย นาม วเญฺจตฺวา อุปลาเปตฺวา อตฺตโน วสํ คตกาเล วินาสํ ปาเปนฺติ, โลลพิฬารี วิย โหนฺตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรเญฺญ กุกฺกุฎโยนิยํ นิพฺพตฺติตฺวา อเนกสตกุกฺกุฎปริวาโร อรเญฺญ  วสติฯ ตสฺส อวิทูเร เอกา พิฬาริกาปิ วสติฯ สา ฐเปตฺวา โพธิสตฺตํ อวเสเส กุกฺกุเฎ อุปาเยน วเญฺจตฺวา ขาทิฯ โพธิสโตฺต ตสฺสา คหณํ น คจฺฉติฯ สา จิเนฺตสิ ‘‘อยํ กุกฺกุโฎ อติวิย สโฐ อมฺหากญฺจ สฐภาวํ อุปายกุสลภาวญฺจ น ชานาติ, อิมํ มยา ‘อหํ ภริยา เต ภวิสฺสามี’ติ อุปลาเปตฺวา อตฺตโน วสํ อาคตกาเล ขาทิตุํ วฎฺฎตี’’ติฯ สา เตน นิสินฺนรุกฺขสฺส มูลํ คนฺตฺวา วณฺณสมฺภาสนปุพฺพงฺคมาย วาจาย ตํ ยาจมานา ปฐมํ คาถมาห –</p>


<ol>
<li>
‘‘สุจิตฺตปตฺตฉทน, ตมฺพจูฬ วิหงฺคม;  
  
โอโรห ทุมสาขาย, มุธา ภริยา ภวามิ เต’’ติฯ  
</li>
  
<p>ตตฺถ ติ สุจิเตฺตหิ ปเตฺตหิ กตจฺฉทนฯ ติ วินา มูเลน น กิญฺจิ คเหตฺวา อหํ ภริยา เต ภวามิฯ
</ol></p>


<p>ตํ สุตฺวา โพธิสโตฺต ‘‘อิมาย มม สเพฺพ ญาตกา ขาทิตา, อิทานิ มํ อุปลาเปตฺวา ขาทิตุกามา อโหสิ, อุโยฺยเชสฺสามิ น’’นฺติ จิเนฺตตฺวา ทุติยํ คาถมาห –</p>


<ol>
<li>
‘‘จตุปฺปที  
ตฺวํ กลฺยาณิ, ทฺวิปทาหํ มโนรเม;  
  
มิคี ปกฺขี อสญฺญุตฺตา, อญฺญํ ปริเยส สามิก’’นฺติฯ  
</li>
  
<p>ตตฺถ  ติ พิฬาริํ สนฺธายาหฯ ติ ชยมฺปติกา ภวิตุํ อยุตฺตา อสมฺพนฺธา, นตฺถิ เตสํ อีทิโส สมฺพโนฺธติ ทีเปติฯ
</ol></p>


<p>ตํ สุตฺวา ตโต สา ‘‘อยํ อติวิย สโฐ, เยน เกนจิ อุปาเยน วเญฺจตฺวา นํ ขาทิสฺสามี’’ติ จิเนฺตตฺวา ตติยํ คาถมาห –</p>


<ol>
<li>
‘‘โกมาริกา เต เหสฺสามิ, มญฺชุกา ปิยภาณินี;  
  
วินฺท มํ อริเยน เวเทน, สาวย มํ ยทิจฺฉสี’’ติฯ  
</li>
  
<p>ตตฺถ ติ อหํ เอตฺตกํ กาลํ อญฺญํ ปุริสํ น ชานามิ, ตว โกมาริกา ภริยา ภวิสฺสามีติ วทติฯ ติ ตว มธุรกถา ปิยภาณินีเยว ภวิสฺสามิฯ นฺติ ปฎิลภ มํฯ ติ สุนฺทเรน ปฎิลาเภนฯ อหมฺปิ หิ อิโต ปุเพฺพ ปุริสสมฺผสฺสํ น ชานามิ, ตฺวมฺปิ อิตฺถิสมฺผสฺสํ น ชานาสิ, อิติ ปกติยา พฺรหฺมจารี  พฺรหฺมจารินิํ มํ นิโทฺทเสน ลาเภน ลภฯ ยทิ มํ อิจฺฉสิ, อถ เม วจนํ น สทฺทหสิ, ทฺวาทสโยชนาย พาราณสิยา เภริํ จราเปตฺวา ‘‘อยํ เม ทาสี’’ติ สาวย, มํ อตฺตโน ทาสํ กตฺวา คณฺหาหีติ วทติฯ
</ol></p>


<p>ตโต โพธิสโตฺต ‘‘อิมํ ตเชฺชตฺวา ปลาเปตุํ วฎฺฎตี’’ติ จิเนฺตตฺวา จตุตฺถํ คาถมาห –</p>


<ol>
<li>
‘‘กุณปาทินิ โลหิตเป, โจริ กุกฺกุฎโปถินิ;  
  
น ตฺวํ อริเยน เวเทน, มมํ ภตฺตารมิจฺฉสี’’ติฯ  
</li>
  
<p>ตตฺถ ติ ตฺวํ อริเยน พฺรหฺมจริยวาสลาเภน มํ ภตฺตารํ น อิจฺฉสิ, วเญฺจตฺวา ปน มํ ขาทิตุกามาสิ, นสฺส ปาเปติ ตํ ปลาเปสิฯ สา ปน ปลายิตฺวาว คตา, น ปุน โอโลเกตุมฺปิ วิสหิฯ
</ol></p>


<ol>
<li>
‘‘เอวมฺปิ  
จตุรา นารี, ทิสฺวาน สธนํ นรํ;  
  
เนนฺติ สณฺหาหิ วาจาหิ, พิฬารี วิย กุกฺกุฎํฯ  
</li>
  
<li>
‘‘โย จ อุปฺปติตํ อตฺถํ, น ขิปฺปมนุพุชฺฌติ;  
  
อมิตฺตวสมเนฺวติ, ปจฺฉา จ อนุตปฺปติฯ  
</li>
  
<li>
‘‘โย  
จ อุปฺปติตํ อตฺถํ, ขิปฺปเมว นิโพธติ;  
  
มุจฺจเต สตฺตุสมฺพาธา, กุกฺกุโฎว พิฬาริยา’’ติฯ – อิมา อภิสมฺพุทฺธคาถา;  
</li>
  
<p>ตตฺถ ติ จาตุริเยน สมนฺนาคตาฯ ติ อิตฺถิโยฯ ติ อตฺตโน วสํ อุปเนนฺติฯ ติ ยถา สา พิฬารี ตํ กุกฺกุฎํ เนตุํ วายมติ, เอวํ อญฺญาปิ นาริโย เนนฺติเยวฯ นฺติ อุปฺปนฺนํ กิญฺจิเทว อตฺถํฯ ติ ยถาสภาเวน น ชานาติ, ปจฺฉา จ อนุตปฺปติฯ ติ ยถา โส ญาณสมฺปโนฺน กุกฺกุโฎ พิฬาริโต มุโตฺต, เอวํ สตฺตุสมฺพาธโต มุจฺจตีติ อโตฺถฯ
</ol></p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา กุกฺกุฎราชา อหเมว อโหสินฺติฯ</p>

</p>


<ol>
<li>
<p> [๓๘๔] ๙. ธมฺมธชชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ ตทา หิ สตฺถา ‘‘น, ภิกฺขเว, อยํ อิทาเนว กุหโก, ปุเพฺพปิ กุหโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สกุณโยนิยํ นิพฺพตฺติตฺวา วยปฺปโตฺต สกุณสงฺฆปริวุโต สมุทฺทมเชฺฌ ทีปเก วสิฯ อเถกเจฺจ กาสิรฎฺฐวาสิโน วาณิชา ทิสากากํ คเหตฺวา นาวาย สมุทฺทํ ปกฺขนฺทิํสุ, สมุทฺทมเชฺฌ นาวา ภิชฺชิฯ โส ทิสากาโก ตํ ทีปกํ คนฺตฺวา จิเนฺตสิ ‘‘อยํ มหาสกุณสโงฺฆ, มยา กุหกกมฺมํ กตฺวา เอเตสํ อณฺฑกานิ  เจว ฉาปเก จ วรํ วรํ ขาทิตุํ วฎฺฎตี’’ติฯ โส โอตริตฺวา สกุณสงฺฆสฺส มเชฺฌ มุขํ วิวริตฺวา เอเกน ปาเทน ปถวิยํ อฎฺฐาสิฯ ‘‘โก นาม ตฺวํ, สามี’’ติ สกุเณหิ ปุโฎฺฐ ‘‘อหํ ธมฺมิโก นามา’’ติ อาหฯ ‘‘กสฺมา ปน เอเกน ปาเทน ฐิโตสี’’ติ? ‘‘มยา ทุติเย ปาเท นิกฺขิเตฺต  ปถวี ธาเรตุํ น สโกฺกตี’’ติฯ ‘‘อถ กสฺมา มุขํ วิวริตฺวา ติฎฺฐสี’’ติ? ‘‘อหํ อญฺญํ อาหารํ น ขาทามิ, วาตเมว ขาทามี’’ติฯ เอวญฺจ ปน วตฺวา เต สกุเณ อามเนฺตตฺวา ‘‘โอวาทํ โว ทสฺสามิ, ตํ สุณาถา’’ติ เตสํ โอวาทวเสน ปฐมํ คาถมาห –</p>


<ol>
<li>
‘‘ธมฺมํ จรถ ญาตโย, ธมฺมํ จรถ ภทฺทํ โว;  
  
ธมฺมจารี สุขํ เสติ, อสฺมิํ โลเก ปรมฺหิ จา’’ติฯ  
</li>
  
<p>ติ กายสุจริตาทิเภทํ ธมฺมํ กโรถฯติ เต อาลปติฯ ติ เอกวารํ จริตฺวา มา โอสกฺกถ, ปุนปฺปุนํ จรถ, เอวํ ภทฺทํ โว ภวิสฺสติฯ ติ เทสนาสีสเมตํ, ธมฺมจารี ปน สุขํ ติฎฺฐติ คจฺฉติ นิสีทติ เสติ, สพฺพิริยาปเถสุ สุขิโต โหตีติ ทีเปติฯ
</ol></p>


<p>สกุณา  ‘‘อยํ กาโก โกหเญฺญน อณฺฑกานิ ขาทิตุํ เอวํ วทตี’’ติ อชานิตฺวา ตํ ทุสฺสีลํ วเณฺณนฺตา ทุติยํ คาถมาหํสุ –</p>


<ol>
<li>
‘‘ภทฺทโก วตยํ ปกฺขี, ทิโช ปรมธมฺมิโก;  
  
เอกปาเทน ติฎฺฐโนฺต, ธมฺมเมวานุสาสตี’’ติฯ  
</li>
  
<p>ตตฺถ ติ สภาวเมวฯ ติ กเถสิฯ
</ol></p>


<p>สกุณา ตสฺส ทุสฺสีลสฺส สทฺทหิตฺวา ‘‘ตฺวํ กิร สามิ อญฺญํ โคจรํ น คณฺหสิ, วาตเมว ภกฺขสิ, เตน หิ อมฺหากํ อณฺฑกานิ จ ฉาปเก จ โอโลเกยฺยาสี’’ติ วตฺวา โคจราย คจฺฉนฺติฯ โส ปาโป เตสํ คตกาเล อณฺฑกานิ จ ฉาปเก จ กุจฺฉิปูรํ ขาทิตฺวา เตสํ อาคมนกาเล อุปสนฺตูปสโนฺต หุตฺวา มุขํ วิวริตฺวา เอเกน ปาเทน ติฎฺฐติฯ สกุณา อาคนฺตฺวา ปุตฺตเก อปสฺสนฺตา ‘‘โก นุ โข ขาทตี’’ติ มหาสเทฺทน วิรวนฺติ, ‘‘อยํ กาโก ธมฺมิโก’’ติ ตสฺมิํ อาสงฺกามตฺตมฺปิ น กโรนฺติฯ อเถกทิวสํ มหาสโตฺต จิเนฺตสิ ‘‘อิธ ปุเพฺพ โกจิ  ปริปโนฺถ นตฺถิ, อิมสฺส อาคตกาลโต ปฎฺฐาย ชาโต, อิมํ ปริคฺคณฺหิตุํ วฎฺฎตี’’ติฯ โส สกุเณหิ สทฺธิํ โคจราย คจฺฉโนฺต วิย หุตฺวา นิวตฺติตฺวา ปฎิจฺฉนฺนฎฺฐาเน อฎฺฐาสิฯ กาโกปิ  ‘‘คตา สกุณา’’ติ นิราสโงฺก หุตฺวา อุฎฺฐาย คนฺตฺวา อณฺฑกานิ จ ฉาปเก จ ขาทิตฺวา ปุนาคนฺตฺวา มุขํ วิวริตฺวา เอเกน ปาเทน อฎฺฐาสิฯ</p>


<p>สกุณราชา สกุเณสุ อาคเตสุ สเพฺพ สนฺนิปาตาเปตฺวา ‘‘อหํ โว อชฺช ปุตฺตกานํ ปริปนฺถํ ปริคฺคณฺหโนฺต อิมํ ปาปกากํ ขาทนฺตํ อทฺทสํ, เอถ นํ คณฺหามา’’ติ สกุณสงฺฆํ อามเนฺตตฺวา ปริวาเรตฺวา ‘‘สเจ ปลายติ, คเณฺหยฺยาถ น’’นฺติ วตฺวา เสสคาถา อภาสิ –</p>


<ol>
<li>
‘‘นาสฺส สีลํ วิชานาถ, อนญฺญาย ปสํสถ;  
  
ภุตฺวา อณฺฑญฺจ โปตญฺจ, ธโมฺม ธโมฺมติ ภาสติฯ  
</li>
  
<li>
‘‘อญฺญํ ภณติ วาจาย, อญฺญํ กาเยน กุพฺพติ;  
  
วาจาย โน จ กาเยน, น ตํ ธมฺมํ อธิฎฺฐิโตฯ  
</li>
  
<li>
‘‘วาจาย  
สขิโล มโนวิทุโคฺค, ฉโนฺน กูปสโยว กณฺหสโปฺป;  
  
ธมฺมธโช คามนิคมาสุ สาธุ, ทุชฺชาโน ปุริเสน พาลิเสนฯ  
</li>
  
<li>
‘‘อิมํ ตุเณฺฑหิ ปเกฺขหิ, ปาทา จิมํ วิเหฐถ;  
  
ฉวญฺหิมํ วินาเสถ, นายํ สํวาสนารโห’’ติฯ  
</li>
  
<p>ตตฺถ นฺติ น อสฺส สีลํฯ ติ อชานิตฺวาฯ ติ ขาทิตฺวาฯ ติ อยญฺหิ วจเนเนว ธมฺมํ จรติ, กาเยน ปน น กโรติฯ ติ ตสฺมา ชานิตโพฺพ ยถายํ ธมฺมํ ภณติ, น ตํ อธิฎฺฐิโต, ตสฺมิํ ธเมฺม น อธิฎฺฐิโตฯ ติ วจเนน มุทุฯ ติ มนสา วิทุโคฺค ทุปฺปเวโส วิสโมฯ ติ ยสฺมิํ พิเล สยติ, เตน ฉโนฺนฯ ติ พิลาสโยฯ ติ สุจริตธมฺมํ ธชํ กตฺวา วิจรเณน ธมฺมทฺธโชฯ ติ คาเมสุ จ นิคเมสุ จ สาธุ ภทฺทโก สมฺภาวิโตฯ ติ อยํ เอวรูโป ทุสฺสีโล ปฎิจฺฉนฺนกมฺมโนฺต พาลิเสน อญฺญาเณน ปุริเสน น สกฺกา ชานิตุํฯ นฺติ อตฺตโน อตฺตโน ปาเทน จ อิมํฯ ติ ปหรถ หนถฯ นฺติ ลามกํฯ นฺติ อยํ อเมฺหหิ สทฺธิํ เอกสฺมิํ ฐาเน สํวาสํ น อรหตีติฯ
</ol></p>


<p>เอวญฺจ   ปน วตฺวา สกุณเชฎฺฐโก สยเมว ลงฺฆิตฺวา ตสฺส สีสํ ตุเณฺฑน ปหริ, อวเสสา สกุณา ตุณฺฑนขปาทปเกฺขหิ ปหริํสุฯ โส ตเตฺถว ชีวิตกฺขยํ ปาปุณิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กุหกกาโก อิทานิ กุหกภิกฺขุ อโหสิ, สกุณราชา ปน อหเมว อโหสิ’’นฺติฯ</p>

</p>


<ol>
<li>
<p> [๓๘๕] ๑๐. นนฺทิยมิคราชชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ มาตุโปสกภิกฺขุํ อารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ คิหี โปเสสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กิํ เต โหนฺตี’’ติ วุเตฺต ‘‘มาตาปิตโร เม, ภเนฺต’’ติ วุเตฺต ‘‘สาธุ สาธุ ภิกฺขุ โปราณกปณฺฑิตานํ วํสํ ปาเลสิ, โปราณกปณฺฑิตา หิ ติรจฺฉานโยนิยํ นิพฺพตฺติตฺวาปิ มาตาปิตูนํ ชีวิตํ อทํสู’’ติ วตฺวา อตีตํ อาหริฯ</p>


<p>อตีเต โกสลรเฎฺฐ สาเกเต โกสลราเช รชฺชํ กาเรเนฺต โพธิสโตฺต มิคโยนิยํ นิพฺพตฺติตฺวา วยปฺปโตฺต นนฺทิยมิโค นาม หุตฺวา สีลาจารสมฺปโนฺน มาตาปิตโร โปเสสิฯ ตทา โกสลราชา มิควิตฺตโกว อโหสิฯ โส ปน มนุสฺสานํ กสิกมฺมาทีนิ กาตุํ อทตฺวา มหาปริวาโร เทวสิกํ มิควํ คจฺฉติฯ มนุสฺสา สนฺนิปติตฺวา ‘‘อยฺยา, อยํ ราชา อมฺหากํ กมฺมเจฺฉทํ กโรติ, ฆราวาโสปิ นสฺสติ, ยํนูน มยํ อชฺชุนวนํ อุยฺยานํ ปริกฺขิปิตฺวา ทฺวารํ โยเชตฺวา โปรกฺขณิํ ขณิตฺวา ติณานิ อาโรเปตฺวา ทณฺฑมุคฺคราทิหตฺถา อรญฺญํ ปวิสิตฺวา คุเมฺพ ปหรนฺตา มิเค นีหริตฺวา ปริวาเรตฺวา โครูปานิ วิย วชํ อุยฺยานํ ปเวเสตฺวา ทฺวารํ ปิทหิตฺวา รโญฺญ อาโรเจตฺวา อตฺตโน กมฺมํ กเรยฺยามา’’ติ มนฺตยิํสุฯ ‘‘อเตฺถโส อุปาโย’’ติ สเพฺพ เอกจฺฉนฺทา หุตฺวา อุยฺยานํ สเชฺชตฺวา อรญฺญํ ปวิสิตฺวา โยชนมตฺตฎฺฐานํ  ปริกฺขิปิํสุฯ</p>


<p>ตสฺมิํ ขเณ นนฺทิโย เอกสฺมิํ ขุทฺทกคุเมฺพ มาตาปิตโร คเหตฺวา ภูมิยํ นิปโนฺน โหติฯ มนุสฺสา นานาผลกาวุธหตฺถา พาหุนา พาหุํ ปีเฬตฺวา ตํ คุมฺพํ ปริกฺขิปิํสุฯ อเถกเจฺจ มิเค โอโลเกนฺตา ตํ คุมฺพํ ปวิสิํสุฯ นนฺทิโย เต ทิสฺวา ‘‘อชฺช มยา ชีวิตํ ปริจฺจชิตฺวา มาตาปิตูนํ  ชีวิตํ ทาตุํ วฎฺฎตี’’ติ จิเนฺตตฺวา อุฎฺฐาย มาตาปิตโร วนฺทิตฺวา ‘‘อมฺมตาต, อิเม มนุสฺสา อิมํ คุมฺพํ ปวิสิตฺวา อเมฺห ตโยปิ ปสฺสิสฺสนฺติ, ตุเมฺห เอเกน อุปาเยน ชีเวยฺยาถ, ชีวิตํ โว เสโยฺย, อหํ ตุมฺหากํ ชีวิตทานํ ทตฺวา มนุเสฺสหิ คุมฺพปริยเนฺต ฐตฺวา คุเมฺพ ปหฎมเตฺตเยว นิกฺขมิสฺสามิ, อถ เต ‘อิมสฺมิํ ขุทฺทกคุเมฺพ เอโกเยว มิโค ภวิสฺสตี’ติ มญฺญมานา คุมฺพํ น ปวิสิสฺสนฺติ, ตุเมฺห อปฺปมตฺตา โหถา’’ติ  มาตาปิตโร ขมาเปตฺวา คมนสโชฺช อฎฺฐาสิฯ โส มนุเสฺสหิ คุมฺพปริยเนฺต ฐตฺวา อุนฺนาเทตฺวา คุเมฺพ ปหฎมเตฺตเยว ตโต นิกฺขมิฯ เต ‘‘เอโกเวตฺถ มิโค ภวิสฺสตี’’ติ คุมฺพํ น ปวิสิํสุฯ อถ นนฺทิโย คนฺตฺวา มิคานํ อนฺตรํ ปาวิสิฯ มนุสฺสา ปริวาเรตฺวา สเพฺพ มิเค อุยฺยานํ ปเวเสตฺวา ทฺวารํ ถเกตฺวา รโญฺญ อาโรเจตฺวา สกสกฎฺฐานานิ อคมํสุฯ</p>


<p>ตโต ปฎฺฐาย ราชา สยเมว คนฺตฺวา เอกํ มิคํ วิชฺฌิตฺวา ตํ คเหตฺวา เอหีติ เอกํ เปเสตฺวา อาหราเปสิฯ มิคา วารํ ฐปยิํสุ, ปตฺตวาโร มิโค เอกมเนฺต ติฎฺฐติ, ตํ วิชฺฌิตฺวา คณฺหนฺติฯ นนฺทิโย โปกฺขรณิยํ ปานียํ ปิวติ, ติณานิ ขาทติ, วาโร ปนสฺส น ตาว ปาปุณาติฯ อถ พหูนํ ทิวสานํ อจฺจเยน ตสฺส มาตาปิตโร ตํ ทฎฺฐุกามา หุตฺวา ‘‘อมฺหากํ ปุโตฺต นนฺทิยมิคราชา นาคพโล ถามสมฺปโนฺน, สเจ ชีวติ, อวสฺสํ วติํ ลงฺฆิตฺวา อมฺหากํ ทสฺสนตฺถาย อาคมิสฺสติ, สาสนมสฺส เปเสสฺสามา’’ติ  จิเนฺตตฺวา มคฺคสมีเป ฐตฺวา เอกํ พฺราหฺมณํ ทิสฺวา ‘‘อยฺย, กหํ คจฺฉสี’’ติ มานุสิกาย วาจาย ปุจฺฉิตฺวา ‘‘สาเกต’’นฺติ วุเตฺต ปุตฺตสฺส สาสนํ ปหิณนฺตา ปฐมํ คาถมาหํสุ –</p>


<ol>
<li>
‘‘สเจ พฺราหฺมณ คเจฺฉสิ, สาเกเต อชฺชุนํ วนํ;  
  
วชฺชาสิ นนฺทิยํ นาม, ปุตฺตํ อสฺมากโมรสํ;  
  
มาตา ปิตา จ เต วุทฺธา, เต ตํ อิจฺฉนฺติ ปสฺสิตุ’’นฺติฯ  
</li>
  
<p>ตสฺสโตฺถ – สเจ, ตฺวํ พฺราหฺมณ, สาเกตํ คจฺฉสิ, สาเกเต อชฺชุนวนํ นาม อุยฺยานํ อตฺถิ, ตตฺถ อมฺหากํ ปุโตฺต นนฺทิโย นาม มิโค อตฺถิ, ตํ วเทยฺยาสิ ‘‘มาตาปิตโร เต วุฑฺฒา ยาว น มรนฺติ, ตาว ตํ ปสฺสิตุํ อิจฺฉนฺตี’’ติฯ
</ol></p>


<p>โส ‘‘สาธู’’ติ สมฺปฎิจฺฉิตฺวา สาเกตํ คนฺตฺวา ปุนทิวเส อุยฺยานํ ปวิสิตฺวา ‘‘นนฺทิยมิโค นาม กตโร’’ติ ปุจฺฉิฯ มิโค อาคนฺตฺวา ตสฺส สมีเป ฐตฺวา ‘‘อห’’นฺติ อาหฯ พฺราหฺมโณ ตมตฺถํ อาโรเจสิฯ นนฺทิโย ตํ สุตฺวา ‘‘คเจฺฉยฺยามหํ, พฺราหฺมณ, วติํ ลงฺฆิตฺวา  โน น คเจฺฉยฺยํ, มยา ปน รโญฺญ สนฺตกํ นิวาปปานโภชนํ ภุตฺตํ, ตํ เม อิณฎฺฐาเน ฐิตํ, อิเมสญฺจ มิคานํ มเชฺฌ จิรวุโตฺถสฺมิ, ตสฺส เม รโญฺญ เจว  เอเตสญฺจ โสตฺถิภาวํ อกตฺวา อตฺตโน พลํ อทเสฺสตฺวา คมนํ นาม น ยุตฺตํ, อตฺตโน วาเร ปน สมฺปเตฺต อหํ เอเตสํ โสตฺถิภาวํ กตฺวา สุขิโต อาคจฺฉิสฺสามี’’ติ ตมตฺถํ ปกาเสโนฺต เทฺว คาถา อภาสิ –</p>


<ol>
<li>
‘‘ภุตฺตา มยา นิวาปานิ, ราชิโน ปานโภชนํ;  
  
ตํ ราชปิณฺฑํ อวโภตฺตุํ, นาหํ พฺราหฺมณ มุสฺสเหฯ  
</li>
  
<li>
‘‘โอทหิสฺสามหํ ปสฺสํ, ขุรปฺปานิสฺส ราชิโน;  
  
ตทาหํ สุขิโต มุโตฺต, อปิ ปเสฺสยฺย มาตร’’นฺติฯ  
</li>
  
<p>ตตฺถ ติ เตสุ เตสุ ฐาเนสุ นิวุตานิ นิวาปานิฯ นฺติ ปานียญฺจ อวเสสติณญฺจฯ นฺติ ตํ รโญฺญ สนฺตกํ สงฺกฑฺฒิตฺวา สโมธานกเฎฺฐน ปิณฺฑํฯ นฺติ ทุพฺภุตฺตํ ภุญฺชิตุํ ฯ รโญฺญ หิ กิจฺจํ อนิปฺผาเทโนฺต ตํ อวภุตฺตํ ภุญฺชติ นาม, สฺวาหํ เอวํ อวโภตฺตุํ น อุสฺสหามีติ วทติฯ ติ เจตฺถ ติ อาลปนํ, ม-กาโร ปทสนฺธิวเสน วุโตฺตฯ
</ol></p>


<p>ติ อหํ, พฺราหฺมณ, อตฺตโน วาเร สมฺปเตฺต ขุรปฺปํ สนฺนยฺหิตฺวา อาคตสฺส รโญฺญ มิคยูถโต นิกฺขมิตฺวา เอกมเนฺต ฐตฺวา ‘‘มํ วิชฺฌ, มหาราชา’’ติ วตฺวา อตฺตโน มหาผาสุกปสฺสํ โอทหิสฺสามิ โอเฑฺฑสฺสามิฯ ติ ตทา อหํ มรณภยา มุโตฺต สุขิโต นิทฺทุโกฺข รญฺญา อนุญฺญาโต อปิ นาม มาตรํ ปเสฺสยฺยนฺติฯ</p>


<p>ตํ สุตฺวา พฺราหฺมโณ ปกฺกามิฯ อปรภาเค ตสฺส วารทิวเส ราชา มหเนฺตน ปริวาเรน อุยฺยานํ อาคจฺฉิฯ มหาสโตฺต เอกมเนฺต อฎฺฐาสิฯ ราชา ‘‘มิคํ วิชฺฌิสฺสามี’’ติ ขุรปฺปํ สนฺนยฺหิฯ มหาสโตฺต ยถา อเญฺญ มรณภยตชฺชิตา ปลายนฺติ, เอวํ อปลายิตฺวา นิพฺภโย หุตฺวา เมตฺตํ ปุเรจาริกํ กตฺวา มหาผาสุกปสฺสํ โอทหิตฺวา นิจฺจโลว อฎฺฐาสิฯ ราชา ตสฺส เมตฺตานุภาเวน สรํ วิสฺสเชฺชตุํ นาสกฺขิฯ มหาสโตฺต ‘‘กิํ, มหาราช, สรํ น มุเจฺจสิ, มุญฺจาหี’’ติ อาหฯ ‘‘น สโกฺกมิ, มิคราชา’’ติฯ ‘‘เตน หิ คุณวนฺตานํ คุณํ ชาน, มหาราชา’’ติฯ ตทา  ราชา โพธิสเตฺต ปสีทิตฺวา ธนุํ ฉเฑฺฑตฺวา ‘‘อิมํ อจิตฺตกํ กลิงฺครกณฺฑมฺปิ  ตาว ตว คุณํ ชานาติ, อหํ สจิตฺตโก มนุสฺสภูโตปิ ตว คุณํ น ชานามิ, มิคราช, มยฺหํ ขม, อภยํ เต ทมฺมี’’ติ อาหฯ ‘‘มหาราช, มยฺหํ ตาว อภยํ เทสิ, อยํ ปน อุยฺยาเน มิคคโณ กิํ กริสฺสตี’’ติ? ‘‘เอตสฺสปิ อภยํ ทมฺมี’’ติฯ เอวํ มหาสโตฺต  (ชา. ๑.๑.๑๒) วุตฺตนเยเนว สเพฺพสํ อรเญฺญ มิคานํ อากาสคตสกุณานํ ชลจรมจฺฉานญฺจ อภยํ ทาเปตฺวา ราชานํ ปญฺจสุ สีเลสุ ปติฎฺฐาเปตฺวา ‘‘มหาราช, รญฺญา นาม อคติคมนํ ปหาย ทส ราชธเมฺม อโกเปเนฺตน ธเมฺมน สเมน รชฺชํ กาเรตุํ วฎฺฎตี’’ติฯ</p>


<p>
‘‘ทานํ  
สีลํ ปริจฺจาคํ, อชฺชวํ มทฺทวํ ตปํ;  
  
อโกฺกธํ อวิหิํสญฺจ, ขนฺติญฺจ อวิโรธนํฯ  
</p>
  
<p>
‘‘อิเจฺจเต กุสเล ธเมฺม, ฐิเต ปสฺสามิ อตฺตนิ;  
  
ตโต เม ชายเต ปีติ, โสมนสฺสญฺจนปฺปก’’นฺติฯ (ชา. ๒.๒๑.๑๗๖-๑๗๗) –  
</p>
  
<p>เอวํ วุเตฺต ราชธเมฺม คาถาพเนฺธเนว เทเสตฺวา กติปาหํ รโญฺญ สนฺติเก วสิตฺวา นคเร สพฺพสตฺตานํ อภยทานปกาสนตฺถํ สุวณฺณเภริํ จราเปตฺวา ‘‘อปฺปมโตฺต โหหิ, มหาราชา’’ติ วตฺวา มาตาปิตูนํ ทสฺสนตฺถาย คโตฯ</p>


<ol>
<li>
‘‘มิคราชา ปุเร อาสิํ, โกสลสฺส นิเกตเน;  
  
นนฺทิโย นาม นาเมน, อภิรูโป จตุปฺปโทฯ  
</li>
  
<li>
‘‘ตํ มํ วธิตุมาคจฺฉิ, ทายสฺมิํ อชฺชุเน วเน;  
  
ธนุํ อารชฺชํ กตฺวาน, อุสุํ สนฺนยฺห โกสโลฯ  
</li>
  
<li>
‘‘ตสฺสาหํ โอทหิํ ปสฺสํ, ขุรปฺปานิสฺส ราชิโน;  
  
ตทาหํ สุขิโต มุโตฺต, มาตรํ ทฎฺฐุมาคโต’’ติฯ –  
</li>
  
<p>อิมา ติโสฺส อภิสมฺพุทฺธคาถา โหนฺติฯ
</ol></p>


<p>ตตฺถ  ติ โกสลสฺส รโญฺญ นิเกตเน วสนฎฺฐาเน, ตสฺส สนฺติเก อรญฺญสฺมินฺติ อโตฺถฯ นฺติ มิคานํ วสนตฺถาย ทินฺนอุยฺยาเนฯ ติ ชิยาย สทฺธิํ เอกโต กตฺวา , อาโรเปตฺวาติ อโตฺถฯ ติ สนฺนยฺหิตฺวา โยเชตฺวาฯ นฺติ โอเฑฺฑสิํฯ ติ เทสนาสีสเมตํ, รโญฺญ ธมฺมํ เทเสตฺวา สพฺพสตฺตานํ อภยตฺถาย สุวณฺณเภริํ จราเปตฺวา มาตาปิตโร ทฎฺฐุํ อาคโตสฺมีติ อโตฺถฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน มาตุโปสกภิกฺขุ โสตาปตฺติผเล ปติฎฺฐหิฯ ตทา มาตาปิตโร มหาราชกุลานิ อเหสุํ, พฺราหฺมโณ สาริปุโตฺต, ราชา อานโนฺท, นนฺทิยมิคราชา ปน อหเมว อโหสินฺติฯ</p>

</p>

</p>


<h2>๒. ขรปุตฺตวโคฺค</h2>
<ol>
<li>
<p> [๓๘๖] ๑. ขรปุตฺตชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ ตญฺหิ ภิกฺขุํ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘อาม, ภเนฺต’’ติ วุเตฺต ‘‘เกน อุกฺกณฺฐาปิโตสี’’ติ วตฺวา ‘‘ปุราณทุติยิกายา’’ติ วุเตฺต ‘‘ภิกฺขุ อยํ เต อิตฺถี อนตฺถการิกา, ปุเพฺพปิ ตฺวํ อิมํ นิสฺสาย อคฺคิํ ปวิสิตฺวา มรโนฺต ปณฺฑิเต นิสฺสาย ชีวิตํ ลภี’’ติ วตฺวา อตีตํ อาหริฯ</p>


<p>อตีเต พาราณสิยํ เสนเก นาม รเญฺญ รชฺชํ กาเรเนฺต โพธิสโตฺต สกฺกตฺตํ กาเรสิฯ ตทา เสนกสฺส รโญฺญ เอเกน นาคราเชน สทฺธิํ มิตฺตภาโว โหติฯ โส กิร นาคราชา นาคภวนา นิกฺขมิตฺวา ถเล โคจรํ คณฺหโนฺต จรติฯ อถ นํ คามทารกา ทิสฺวา ‘‘สโปฺป อย’’นฺติ เลฑฺฑุทณฺฑาทีหิ ปหริํสุฯ อถ ราชา อุยฺยานํ กีฬิตุํ คจฺฉโนฺต ทิสฺวา ‘‘กิํ เอเต ทารกา กโรนฺตี’’ติ ปุจฺฉิตฺวา ‘‘เอกํ สปฺปํ ปหรนฺตี’’ติ สุตฺวา ‘‘ปหริตุํ มา เทถ, ปลาเปถ เน’’ติ ปลาเปสิฯ นาคราชา ชีวิตํ  ลภิตฺวา นาคภวนํ คนฺตฺวา พหูนิ รตนานิ อาทาย อฑฺฒรตฺตสมเย รโญฺญ สยนฆรํ ปวิสิตฺวา ตานิ รตนานิ ทตฺวา ‘‘มหาราช, มยา ตุเมฺห นิสฺสาย ชีวิตํ ลทฺธ’’นฺติ รญฺญา สทฺธิํ มิตฺตภาวํ กตฺวา ปุนปฺปุนํ คนฺตฺวา ราชานํ ปสฺสติฯ โส อตฺตโน นาคมาณวิกาสุ เอกํ กาเมสุ อติตฺตํ นาคมาณวิกํ รกฺขณตฺถาย รโญฺญ สนฺติเก ฐเปตฺวา ‘‘ยทา เอตํ น ปสฺสสิ, ตทา อิมํ มนฺตํ ปริวเตฺตยฺยาสี’’ติ ตสฺส เอกํ มนฺตํ อทาสิฯ</p>


<p>โส เอกทิวสํ อุยฺยานํ คนฺตฺวา นาคมาณวิกาย สทฺธิํ โปกฺขรณิยํ อุทกกีฬํ กีฬิฯ นาคมาณวิกา เอกํ อุทกสปฺปํ ทิสฺวา อตฺตภาวํ วิชหิตฺวา เตน สทฺธิํ อสทฺธมฺมํ ปฎิเสวิฯ ราชา ตํ อปสฺสโนฺต ‘‘กหํ นุ  โข คตา’’ติ มนฺตํ ปริวเตฺตตฺวา อนาจารํ กโรนฺติํ ทิสฺวา เวฬุเปสิกาย ปหริฯ สา กุชฺฌิตฺวา ตโต นาคภวนํ คนฺตฺวา ‘‘กสฺมา อาคตาสี’’ติ ปุฎฺฐา ‘‘ตุมฺหากํ สหาโย มํ อตฺตโน วจนํ อคณฺหนฺติํ ปิฎฺฐิยํ ปหรี’’ติ ปหารํ ทเสฺสสิฯ นาคราชา ตถโต  อชานิตฺวาว จตฺตาโร นาคมาณวเก อามเนฺตตฺวา ‘‘คจฺฉถ, เสนกสฺส สยนฆรํ ปวิสิตฺวา นาสวาเตน ตํ ภุสํ วิย วิทฺธํเสถา’’ติ เปเสสิฯ เต คนฺตฺวา รโญฺญ สิริสยเน นิปนฺนกาเล คพฺภํ ปวิสิํสุฯ เตสํ ปวิสนเวลายเมว ราชา เทวิํ อาห – ‘‘ชานาสิ นุ โข ภเทฺท, นาคมาณวิกาย คตฎฺฐาน’’นฺติ? ‘‘น ชานามิ, เทวา’’ติฯ ‘‘อชฺช สา อมฺหากํ โปกฺขรณิยํ กีฬนกาเล อตฺตภาวํ วิชหิตฺวา เอเกน อุทกสเปฺปน สทฺธิํ อนาจารํ อกาสิ, อถ นํ อหํ ‘เอวํ มา กรี’ติ สิกฺขาปนตฺถาย เวฬุเปสิกาย ปหริํ, สา ‘นาคภวนํ คนฺตฺวา สหายสฺส เม อญฺญํ กิญฺจิ กเถตฺวา เมตฺติํ ภิเนฺทยฺยา’ติ เม ภยํ อุปฺปชฺชตี’’ติฯ ตํ สุตฺวา นาคมาณวกา ตโตว นิวตฺติตฺวา นาคภวนํ คนฺตฺวา นาคราชสฺส ตมตฺถํ อาโรเจสุํฯ โส สํเวคปฺปโตฺต หุตฺวา ตงฺขณเญฺญว รโญฺญ สยนฆรํ อาคนฺตฺวา ตมตฺถํ อาจิกฺขิตฺวา ขมาเปตฺวา ‘‘อิทํ เม ทณฺฑกมฺม’’นฺติ สพฺพรุตชานนํ นาม มนฺตํ ทตฺวา ‘‘อยํ, มหาราช, อนโคฺฆ มโนฺต, สเจ อิมํ มนฺตํ อญฺญสฺส ทเทยฺยาสิ, ทตฺวาว อคฺคิํ ปวิสิตฺวา มเรยฺยาสี’’ติ อาหฯ ราชา ‘‘สาธู’’ติ สมฺปฎิจฺฉิฯ โส ตโต ปฎฺฐาย กิปิลฺลิกานมฺปิ สทฺทํ ชานาติฯ</p>


<p>ตเสฺสกทิวสํ  มหาตเล นิสีทิตฺวา มธุผาณิเตหิ ขาทนียํ ขาทนฺตสฺส เอกํ มธุพินฺทุ จ ผาณิตพินฺทุ จ ปูวขณฺฑญฺจ ภูมิยํ ปติฯ เอกา กิปิลฺลิกา ตํ ทิสฺวา ‘‘รโญฺญ มหาตเล มธุจาฎิ ภินฺนา, ผาณิตสกฎํ ปูวสกฎํ  นิกฺกุชฺชิตํ, มธุผาณิตญฺจ ปูวญฺจ ขาทถา’’ติ วิรวนฺตี วิจรติฯ อถ ราชา ตสฺสา รวํ สุตฺวา หสิฯ รโญฺญ สมีเป ฐิตา เทวี ‘‘กิํ นุ โข ทิสฺวา ราชา หสี’’ติ จิเนฺตสิฯ ตสฺมิํ ขาทนียํ ขาทิตฺวา นฺหตฺวา ปลฺลเงฺก นิสิเนฺน เอกํ มกฺขิกํ สามิโก ‘‘เอหิ ภเทฺท, กิเลสรติยา รมิสฺสามา’’ติ อาหฯ อถ นํ สา ‘‘อธิวาเสหิ ตาว สามิ, อิทานิ รโญฺญ คเนฺธ อาหริสฺสนฺติ, ตสฺส วิลิมฺปนฺตสฺส ปาทมูเล คนฺธจุณฺณํ ปติสฺสติ, อหํ ตตฺถ วเฎฺฎตฺวา สุคนฺธา ภวิสฺสามิ, ตโต รโญฺญ ปิฎฺฐิยํ นิปชฺชิตฺวา รมิสฺสามา’’ติ อาหฯ ราชา ตมฺปิ สทฺทํ สุตฺวา หสิฯ เทวีปิ ‘‘กิํ นุ โข ทิสฺวา หสี’’ติ ปุน จิเนฺตสิฯ ปุน รโญฺญ สายมาสํ ภุญฺชนฺตสฺส เอกํ ภตฺตสิตฺถํ ภูมิยํ ปติฯ กิปิลฺลิกา ‘‘ราชกุเล ภตฺตสกฎํ ภคฺคํ, ภตฺตํ ภุญฺชถา’’ติ วิรวิฯ ตํ สุตฺวา ราชา ปุนปิ หสิฯ เทวี สุวณฺณกฎจฺฉุํ คเหตฺวา ราชานํ ปริวิสนฺตี ‘‘มํ นุ โข ทิสฺวา ราชา หสตี’’ติ วิตเกฺกสิฯ</p>


<p>สา รญฺญา สทฺธิํ สยนํ อารุยฺห นิปชฺชนกาเล ‘‘กิํการณา เทว, หสี’’ติ ปุจฺฉิฯ โส ‘‘กิํ เต มม หสิตการเณนา’’ติ วตฺวา ปุนปฺปุนํ นิพโทฺธ กเถสิฯ อถ นํ สา ‘‘ตุมฺหากํ ชานนมนฺตํ มยฺหํ เทถา’’ติ วตฺวา ‘‘น สกฺกา ทาตุ’’นฺติ ปฎิกฺขิตฺตาปิ ปุนปฺปุนํ นิพนฺธิ ฯ ราชา ‘‘สจาหํ อิมํ มนฺตํ ตุยฺหํ ทสฺสามิ, มริสฺสามี’’ติ อาหฯ ‘‘มรโนฺตปิ มยฺหํ เทหิ, เทวา’’ติฯ ราชา มาตุคามวสิโก หุตฺวา ‘‘สาธู’’ติ สมฺปฎิจฺฉิตฺวา ‘‘อิมิสฺสา มนฺตํ ทตฺวา อคฺคิํ ปวิสิสฺสามี’’ติ รเถน อุยฺยานํ ปายาสิฯ</p>


<p>ตสฺมิํ ขเณ สโกฺก โลกํ โอโลเกโนฺต อิมํ การณํ ทิสฺวา ‘‘อยํ พาลราชา มาตุคามํ นิสฺสาย ‘อคฺคิํ ปวิสิสฺสามี’ติ คจฺฉติ, ชีวิตมสฺส ทสฺสามี’’ติ สุชํ อสุรกญฺญํ อาทาย พาราณสิํ อาคนฺตฺวา ตํ อชิกํ  กตฺวา อตฺตนา อโช หุตฺวา ‘‘มหาชโน มา ปสฺสตู’’ติ อธิฎฺฐาย รโญฺญ รถสฺส ปุรโต อโหสิฯ ตํ ราชา เจว รเถ ยุตฺตสินฺธวา จ ปสฺสนฺติ, อโญฺญ โกจิ น ปสฺสติฯ อโช กถาสมุฎฺฐาปนตฺถํ รถปุรโต อชิกาย สทฺธิํ เมถุนํ ธมฺมํ ปฎิเสวโนฺต วิย  อโหสิฯ ตเมโก รเถ ยุตฺตสินฺธโว ทิสฺวา ‘‘สมฺม อชราช, มยํ ปุเพฺพ ‘อชา กิร พาลา อหิริกา’ติ อสฺสุมฺห, น จ ตํ ปสฺสิมฺห, ตฺวํ ปน รโห ปฎิจฺฉนฺนฎฺฐาเน กตฺตพฺพํ อนาจารํ อมฺหากํ เอตฺตกานํ ปสฺสนฺตานเญฺญว กโรสิ, น ลชฺชสิ, ตํ โน ปุเพฺพ สุตํ อิมินา ทิเฎฺฐน สเมตี’’ติ วตฺวา ปฐมํ คาถมาห –</p>


<ol>
<li>
‘‘สจฺจํ กิเรวมาหํสุ, วสฺตํ พาโลติ ปณฺฑิตา;  
  
ปสฺส พาโล รโหกมฺมํ, อาวิกุพฺพํ น พุชฺฌตี’’ติฯ  
</li>
  
<p>ตตฺถ นฺติ อชํฯ ติ ญาณสมฺปนฺนา ตํ พาโลติ วทนฺติ, สจฺจํ กิร วทนฺติฯ ติ อาลปนํ, ปสฺสถาหิ อโตฺถฯ ติ เอวํ กาตุํ อยุตฺตนฺติ น ชานาติฯ
</ol></p>


<p>ตํ สุตฺวา อโช เทฺว คาถา อภาสิ –</p>


<ol>
<li>
‘‘ตฺวํ โขปิ สมฺม พาโลสิ, ขรปุตฺต วิชานหิ;  
  
รชฺชุยา หิ ปริกฺขิโตฺต, วโงฺกโฎฺฐ โอหิโตมุโขฯ  
</li>
  
<li>
‘‘อปรมฺปิ สมฺม เต พาลฺยํ, โย มุโตฺต น ปลายสิ;  
  
โส จ พาลตโร สมฺม, ยํ ตฺวํ วหติ เสนก’’นฺติฯ  
</li>
  
<p>ตตฺถ ติ สมฺม สินฺธว มยาปิ โข ตฺวํ พาลตโรฯ ติ โส กิร คทฺรภสฺส ชาตโก, เตน ตํ เอวมาหฯ ติ อหเมว พาโลติ เอวํ ชานาหิฯ ติ  ยุเคน สทฺธิํ คีวาย ปริกฺขิโตฺตฯ ติ วงฺกโอโฎฺฐฯ ติ มุขพนฺธเนน ปิหิตมุโขฯ ติ โย ตฺวํ รถโต มุโตฺต สมาโน มุตฺตกาเล ปลายิตฺวา อรญฺญํ น ปวิสสิ, ตํ เต อปลายนํ อปรมฺปิ พาลฺยํ , ติ ยํ ตฺวํ เสนกํ วหสิ, โส เสนโก ตยาปิ พาลตโรฯ
</ol></p>


<p>ราชา เตสํ อุภินฺนมฺปิ กถํ ชานาติ, ตสฺมา ตํ สุณโนฺต สณิกํ รถํ เปเสสิฯ สินฺธโวปิ ตสฺส กถํ สุตฺวา ปุน จตุตฺถํ คาถมาห –</p>


<ol>
<li>
‘‘ยํ นุ สมฺม อหํ พาโล, อชราช วิชานหิ;  
  
อถ เกน เสนโก พาโล, ตํ เม อกฺขาหิ ปุจฺฉิโต’’ติฯ  
</li>
  
<p>ตตฺถ  นฺติ กรณเตฺถ ปจฺจตฺตวจนํฯ ติ อนุสฺสวเตฺถ นิปาโตฯ อิทํ วุตฺตํ โหติ – สมฺม อชราช, เยน ตาว ติรจฺฉานคตเตฺตน การเณน อหํ พาโล, ตํ ตฺวํ การณํ ชานาหิ, สกฺกา เอตํ ตยา ญาตุํ, อหญฺหิ ติรจฺฉานคตตฺตาว พาโล, ตสฺมา มํ ขรปุตฺตาติอาทีนิ วทโนฺต สุฎฺฐุ วทสิ, อยํ ปน เสนโก ราชา เกน การเณน พาโล, ตํ เม การณํ ปุจฺฉิโต อกฺขาหีติฯ
</ol></p>


<p>ตํ สุตฺวา อโช อาจิกฺขโนฺต ปญฺจมํ คาถมาห –</p>


<ol>
<li>
‘‘อุตฺตมตฺถํ ลภิตฺวาน, ภริยาย โย ปทสฺสติ;  
  
เตน ชหิสฺสตตฺตานํ, สา เจวสฺส น เหสฺสตี’’ติฯ  
</li>
  
<p>ตตฺถ นฺติ สพฺพรุตชานนมนฺตํฯ ติ ตสฺสา มนฺตปฺปทานสงฺขาเตน การเณน ตํ ทตฺวา อคฺคิํ ปวิสโนฺต อตฺตานญฺจ ชหิสฺสติ, สา จสฺส ภริยา น ภวิสฺสติ, ตสฺมา เอส ตยาปิ พาลตโร, โย ลทฺธํ ยสํ รกฺขิตุํ น สโกฺกตีติฯ
</ol></p>


<p>ราชา ตสฺส วจนํ สุตฺวา ‘‘อชราช, อมฺหากํ โสตฺถิํ กโรโนฺตปิ ตฺวเญฺญว กริสฺสสิ, กเถหิ ตาว โน กตฺตพฺพยุตฺตก’’นฺติ อาหฯ อถ นํ อชราชา ‘‘มหาราช, อิเมสํ สตฺตานํ อตฺตนา อโญฺญ ปิยตโร นาม นตฺถิ, เอกํ ปิยภณฺฑํ นิสฺสาย  อตฺตานํ นาเสตุํ ลทฺธยสํ ปหาตุํ น วฎฺฎตี’’ติ วตฺวา ฉฎฺฐํ คาถมาห –</p>


<ol>
<li>
‘‘น  
เว ปิยเมฺมติ ชนินฺท ตาทิโส, อตฺตํ นิรํกตฺวา ปิยานิ เสวติ;  
  
อตฺตาว เสโยฺย ปรมา จ เสโยฺย, ลพฺภา ปิยา โอจิตเตฺถน ปจฺฉา’’ติฯ  
</li>
  
<p>ตตฺถ ติ ปิยํ เม, อยเมว วา ปาโฐฯ อิทํ วุตฺตํ โหติ – ชนินฺท, ตาทิโส ตุมฺหาทิโส ยสมหเตฺต ฐิโต ปุคฺคโล เอกํ ปิยภณฺฑํ นิสฺสาย ‘‘อิทํ ปิยํ เม’’ติ อตฺตํ นิรํกตฺวา อตฺตานํ ฉเฑฺฑตฺวา ตานิ ปิยานิ น เสวเตวฯ กิํการณา? ติ, ยสฺมา สตคุเณน สหสฺสคุเณน อตฺตาว เสโยฺย วโร  อุตฺตโม, ปรมา จ เสโยฺย, ปรมา อุตฺตมาปิ อญฺญสฺมา ปิยภณฺฑาติ อโตฺถฯ เอตฺถ หิ จ-กาโร ปิ-การเตฺถ นิปาโตติ ทฎฺฐโพฺพฯ ติ โอจิตเตฺถน วฑฺฒิตเตฺถน ยสสมฺปเนฺนน ปุริเสน ปจฺฉา ปิยา นาม สกฺกา ลทฺธุํ, น ตสฺสา การณา อตฺตา นาเสตโพฺพติฯ
</ol></p>


<p>เอวํ มหาสโตฺต รโญฺญ โอวาทํ อทาสิฯ ราชา ตุสฺสิตฺวา ‘‘อชราช, กุโต อาคโตสี’’ติ ปุจฺฉิฯ สโกฺก อหํ, มหาราช, ตว อนุกมฺปาย ตํ มรณา โมเจตุํ อาคโตมฺหีติฯ เทวราช, อหํ เอติสฺสา ‘‘มนฺตํ ทสฺสามี’’ติ อวจํ, อิทานิ ‘‘กิํ กโรมี’’ติ? ‘‘มหาราช, ตุมฺหากํ อุภินฺนมฺปิ วินาเสน กิจฺจํ นตฺถิ, ‘สิปฺปสฺส อุปจาโร’ติ วตฺวา เอตํ กติปเย ปหาเร ปหราเปหิ, อิมินา อุปาเยน น คณฺหิสฺสตี’’ติฯ ราชา ‘‘สาธู’’ติ สมฺปฎิจฺฉิฯ มหาสโตฺต รโญฺญ โอวาทํ ทตฺวา สกฎฺฐานเมว คโตฯ ราชา อุยฺยานํ คนฺตฺวา เทวิํ ปโกฺกสาเปตฺวา อาห ‘‘คณฺหิสฺสสิ ภเทฺท, มนฺต’’นฺติ? ‘‘อาม, เทวา’’ติฯ ‘‘เตน หิ อุปจารํ กโรมี’’ติฯ ‘‘โก อุปจาโร’’ติ? ‘‘ปิฎฺฐิยํ ปหารสเต  ปวตฺตมาเน สทฺทํ กาตุํ น วฎฺฎตี’’ติฯ สา มนฺตโลเภน ‘‘สาธู’’ติ สมฺปฎิจฺฉิฯ ราชา โจรฆาตเก ปโกฺกสาเปตฺวา กสา คาหาเปตฺวา อุโภสุ ปเสฺสสุ ปหราเปสิฯ สา เทฺว ตโย ปหาเร อธิวาเสตฺวา ตโต ปรํ ‘‘น เม มเนฺตน อโตฺถ’’ติ รวิฯ อถ นํ ราชา ‘‘ตฺวํ มํ มาเรตฺวา มนฺตํ คณฺหิตุกามาสี’’ติ ปิฎฺฐิยํ นิจฺจมฺมํ กาเรตฺวา วิสฺสชฺชาเปสิฯ สา ตโต ปฎฺฐาย ปุน กเถตุํ นาสกฺขิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา ราชา อุกฺกณฺฐิตภิกฺขุ อโหสิ, เทวี ปุราณทุติยิกา, อโสฺส สาริปุโตฺต, สโกฺก ปน อหเมว อโหสินฺติฯ</p>

</p>


<ol>
<li>
<p> [๓๘๗] ๒. สูจิชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต ปญฺญาปารมิํ อารพฺภ กเถสิฯ วตฺถุ  (ชา. ๒.๒๒.๕๙๐ อาทโย) อาวิ ภวิสฺสติฯ ตทา ปน สตฺถา ภิกฺขู อามเนฺตตฺวา ‘‘น, ภิกฺขเว, อิทาเนว, ปุเพฺพปิ ตถาคโต ปญฺญวา อุปายกุสโลเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ กมฺมารกุเล นิพฺพตฺติตฺวา วยปฺปโตฺต ปริโยทาตสิโปฺป อโหสิฯ มาตาปิตโร ปนสฺส ทลิทฺทา, เตสํ คามโต อวิทูเร อโญฺญ สหสฺสกุฎิโก กมฺมารคาโมฯ ตตฺถ กมฺมารสหสฺสเชฎฺฐโก กมฺมาโร ราชวลฺลโภ อโฑฺฒ มหทฺธโน, ตเสฺสกา ธีตา อโหสิ อุตฺตมรูปธรา เทวจฺฉราปฎิภาคา ชนปทกลฺยาณิลกฺขเณหิ สมนฺนาคตาฯ สามนฺตคาเมสุ มนุสฺสา วาสิผรสุผาลปาจนาทิการาปนตฺถาย ตํ คามํ คนฺตฺวา เยภุเยฺยน ตํ กุมาริกํ ปสฺสนฺติ, เต อตฺตโน อตฺตโน คามํ คนฺตฺวา นิสินฺนฎฺฐานาทีสุ ตสฺสา รูปํ  วเณฺณนฺติฯ โพธิสโตฺต ตํ สุตฺวา สวนสํสเคฺคน พชฺฌิตฺวา ‘‘ปาทปริจาริกํ นํ กริสฺสามี’’ติ อุตฺตมชาติกํ อยํ คเหตฺวา เอกํ สุขุมํ ฆนํ สูจิํ กตฺวา ปาเส วิชฺฌิตฺวา อุทเก อุปฺปิลาเปตฺวา อปรมฺปิ ตถารูปเมว ตสฺสา โกสกํ กตฺวา ปาเส วิชฺฌิฯ อิมินา นิยาเมน ตสฺสา สตฺต โกสเก อกาสิ, ‘‘กถํ อกาสี’’ติ น วตฺตพฺพํฯ โพธิสตฺตานญฺหิ ญาณมหนฺตตาย กรณํ สมิชฺฌติเยวฯ โส ตํ สูจิํ นาฬิกาย ปกฺขิปิตฺวา โอวฎฺฎิกาย กตฺวา ตํ คามํ คนฺตฺวา กมฺมารเชฎฺฐกสฺส วสนวีถิํ ปุจฺฉิตฺวา ตตฺถ คนฺตฺวา ทฺวาเร ฐตฺวา ‘‘โก มม หตฺถโต เอวรูปํ นาม สูจิํ มูเลน กิณิตุํ อิจฺฉตี’’ติ สูจิํ วเณฺณโนฺต เชฎฺฐกกมฺมารสฺส ฆรทฺวารสมีเป ฐตฺวา ปฐมํ คาถมาห –</p>


<ol>
<li>
‘‘อกกฺกสํ อผรุสํ, ขรโธตํ สุปาสิยํ;  
  
สุขุมํ ติขิณคฺคญฺจ, โก สูจิํ เกตุมิจฺฉตี’’ติฯ  
</li>
  
<p>ตสฺสโตฺถ – มม ปฎลสฺส วา ติลกสฺส วา โอธิโน วา อภาเวน  สุมฎฺฐตาย  ขเรน ปาสาเณน โธตตฺตา  สุนฺทเรน สุวิเทฺธน ปาเสน สมนฺนาคตตฺตา  , สณฺหตาย  อคฺคสฺส ติขิณตาย  สูจิํ มม หตฺถโต มูลํ ทตฺวา โก กิณิตุํ อิจฺฉตีติฯ
</ol></p>


<p>เอวญฺจ  ปน วตฺวา ปุนปิ ตํ วเณฺณโนฺต ทุติยํ คาถมาห –</p>


<ol>
<li>
‘‘สุมชฺชญฺจ สุปาสญฺจ, อนุปุพฺพํ สุวฎฺฎิตํ;  
  
ฆนฆาติมํ ปฎิถทฺธํ, โก สูจิํ เกตุมิจฺฉตี’’ติฯ  
</li>
  
<p>ตตฺถ ติ กุรุวินฺทกจุเณฺณน สุฎฺฐุ มชฺชิตํฯ ติ สเณฺหน ปาสเวธเกน วิทฺธตฺตา สุนฺทรปาสํฯ นฺติ ยา ฆาติยมานา อธิกรณิํ อนุปวิสติ, อยํ ‘‘ฆนฆาติมา’’ติ วุจฺจติ, ตาทิสินฺติ อโตฺถฯ นฺติ ถทฺธํ อมุทุกํฯ
</ol></p>


<p>ตสฺมิํ  ขเณ สา กุมาริกา ภุตฺตปาตราสํ ปิตรํ ทรถปฎิปฺปสฺสมฺภนตฺถํ จูฬสยเน นิปนฺนํ ตาลวเณฺฎน พีชยมานา โพธิสตฺตสฺส มธุรสทฺทํ สุตฺวา อลฺลมํสปิเณฺฑน หทเย ปหฎา วิย ฆฎสหเสฺสน นิพฺพาปิตทรถา วิย หุตฺวา ‘‘โก นุ โข เอส อติมธุเรน สเทฺทน กมฺมารานํ วสนคาเม สูจิํ วิกฺกิณาติ, เกน นุ โข กเมฺมน อาคโต, ชานิสฺสามิ น’’นฺติ ตาลวณฺฎํ ฐเปตฺวา เคหา นิกฺขมฺม พหิอาฬินฺทเก ฐตฺวา เตน สทฺธิํ กเถสิฯ โพธิสตฺตานญฺหิ ปตฺถิตํ นาม สมิชฺฌติ, โส หิ ตสฺสาเยวตฺถาย ตํ คามํ อาคโตฯ สา จ เตน สทฺธิํ กเถนฺตี ‘‘มาณว, สกลรฎฺฐวาสิโน สูจิอาทีนํ อตฺถาย อิมํ คามํ อาคจฺฉนฺติ, ตฺวํ พาลตาย กมฺมารคาเม สูจิํ วิกฺกิณิตุํ อิจฺฉสิ, สเจปิ ทิวสํ สูจิยา วณฺณํ ภาสิสฺสสิ, น เต โกจิ หตฺถโต สูจิํ คณฺหิสฺสติ, สเจ ตฺวํ มูลํ ลทฺธุํ อิจฺฉสิ, อญฺญํ คามํ ยาหี’’ติ วตฺวา เทฺว คาถา อภาสิ –</p>


<ol>
<li>
‘‘อิโตทานิ ปตายนฺติ, สูจิโย พฬิสานิ จ;  
  
โกยํ กมฺมารคามสฺมิํ, สูจิํ วิเกฺกตุมิจฺฉติฯ  
</li>
  
<li>
‘‘อิโต สตฺถานิ คจฺฉนฺติ, กมฺมนฺตา วิวิธา ปุถู;  
  
โกยํ กมฺมารคามสฺมิํ, สูจิํ วิเกฺกตุมิจฺฉตี’’ติฯ  
</li>
  
<p>ตตฺถ ติ อิมสฺมิํ รเฎฺฐ อิทานิ สูจิโย จ พฬิสานิ จ อญฺญานิ จ อุปกรณานิ อิมมฺหา กมฺมารคามา ปตายนฺติ นิกฺขมนฺติ, ตํ ตํ ทิสํ ปตฺถรนฺตา นิคฺคจฺฉนฺติฯ นฺติ เอวํ สเนฺต โก อยํ อิมสฺมิํ กมฺมารคาเม  สูจิํ วิกฺกิณิตุํ อิจฺฉติฯ ติ พาราณสิํ  คจฺฉนฺตานิ นานปฺปการานิ สตฺถานิ อิโตว คจฺฉนฺติฯ ติ นานปฺปการา พหู กมฺมนฺตาปิ สกลรฎฺฐวาสีนํ อิโต คหิตอุปกรเณเหว ปวตฺตนฺติฯ
</ol></p>


<p>โพธิสโตฺต ตสฺสา วจนํ สุตฺวา ‘‘ภเทฺท, ตฺวํ อชานนฺตี อญฺญาเณน เอวํ วเทสี’’ติ วตฺวา เทฺว คาถา อภาสิ –</p>


<ol>
<li>
‘‘สูจิํ  
กมฺมารคามสฺมิํ, วิเกฺกตพฺพา ปชานตา;  
  
อาจริยาว ชานนฺติ, กมฺมํ สุกตทุกฺกฎํฯ  
</li>
  
<li>
‘‘อิมเญฺจ เต ปิตา ภเทฺท, สูจิํ ชญฺญา มยา กตํ;  
  
ตยา จ มํ นิมเนฺตยฺย, ยญฺจตฺถญฺญํ ฆเร ธน’’นฺติฯ  
</li>
  
<p>ตตฺถ นฺติ วิภตฺติวิปลฺลาโส กโตฯ อิทํ วุตฺตํ โหติ – สูจิ นาม ปชานตา ปณฺฑิเตน ปุริเสน กมฺมารคามสฺมิํเยว วิเกฺกตพฺพาฯ กิํการณา? นฺติ, ตสฺส ตสฺส สิปฺปสฺส อาจริยาว ตสฺมิํ ตสฺมิํ สิเปฺป สุกตทุกฺกฎกมฺมํ ชานนฺติ, สฺวาหํ กมฺมารกมฺมํ อชานนฺตานํ คหปติกานํ คามํ คนฺตฺวา มม สูจิยา สุกตทุกฺกฎภาวํ กถํ ชานาเปสฺสามิ, อิมสฺมิํ ปน คาเม มม พลํ ชานาเปสฺสามีติฯ เอวํ โพธิสโตฺต อิมาย คาถาย อตฺตโน พลํ วเณฺณสิฯ
</ol></p>


<p>ติ ภเทฺท สเจ ตว ปิตา อิมํ มยา กตํ สูจิํ ‘‘อีทิสา วา เอสา, เอวํ วา กตา’’ติ ชาเนยฺย, ‘‘อิมํ เม ธีตรํ ตว ปาทปริจาริกํ ทมฺมิ, คณฺหาหิ น’’นฺติ เอวํ ตยา จ มํ นิมเนฺตยฺยฯ นฺติ ยญฺจ อญฺญํ สวิญฺญาณกํ วา อวิญฺญาณกํ วา ฆเร ธนํ อตฺถิ, เตน มํ นิมเนฺตยฺยฯ ‘‘ยญฺจสฺสญฺญ’’นฺติปิ ปาโฐ, ยญฺจ อสฺส ฆเร อญฺญํ ธนํ อตฺถีติ อโตฺถฯ</p>


<p>กมฺมารเชฎฺฐโก สพฺพํ เตสํ กถํ สุตฺวา ‘‘อมฺมา’’ติ ธีตรํ ปโกฺกสิตฺวา ‘‘เกน สทฺธิํ สลฺลปสี’’ติ ปุจฺฉิฯ ตาต, เอโก ปุริโส สูจิํ วิกฺกิณาติ, เตน สทฺธิํ สลฺลเปมีติฯ ‘‘เตน หิ ปโกฺกสาหิ น’’นฺติฯ สา คนฺตฺวา ปโกฺกสิฯ โพธิสโตฺต เคหํ ปวิสิตฺวา กมฺมารเชฎฺฐกํ วนฺทิตฺวา เอกมนฺตํ  อฎฺฐาสิฯ อถ นํ โส ‘‘กตรคามวาสิโกสี’’ติ ปุจฺฉิฯ ‘‘อหํ อสุกคามวาสิโกมฺหิ อสุกกมฺมารสฺส ปุโตฺต’’ติฯ ‘‘กสฺมา อิธาคโตสี’’ติฯ ‘‘สูจิวิกฺกยตฺถายา’’ติ ฯ ‘‘อาหร, สูจิํ เต ปสฺสามา’’ติ ฯ โพธิสโตฺต อตฺตโน คุณํ สเพฺพสํ มเชฺฌ ปกาเสตุกาโม ‘‘นนุ เอกกานํ โอโลกิตโต สเพฺพสํ มเชฺฌ โอโลเกตุํ วรตร’’นฺติ อาหฯ โส ‘‘สาธุ, ตาตา’’ติ สเพฺพ กมฺมาเร สนฺนิปาตาเปตฺวา เตหิ ปริวุโต ‘‘อาหร, ตาต, มยํ ปสฺสาม เต สูจิ’’นฺติ อาหฯ ‘‘อาจริย, เอกํ อธิกรณิญฺจ อุทกปูรญฺจ กํสถาลํ อาหราเปถา’’ติฯ โส อาหราเปสิฯ โพธิสโตฺต โอวฎฺฎิกโต สูจินาฬิกํ นีหริตฺวา อทาสิฯ กมฺมารเชฎฺฐโก ตโต สูจิํ นีหริตฺวา ‘‘ตาต, อยํ สูจี’’ติ ปุจฺฉิฯ ‘‘นายํ สูจิ, โกสโก เอโส’’ติฯ โส อุปธาเรโนฺต เนว อนฺตํ, น โกฎิํ อทฺทสฯ โพธิสโตฺต อาหราเปตฺวา นเขน โกสกํ อปเนตฺวา ‘‘อยํ สูจิ, อยํ โกสโก’’ติ มหาชนสฺส ทเสฺสตฺวา สูจิํ อาจริยสฺส หเตฺถ, โกสกํ ปาทมูเล ฐเปสิฯ ปุน เตน ‘‘อยํ มเญฺญ สูจี’’ติ วุโตฺต ‘‘อยมฺปิ สูจิโกสโกเยวา’’ติ วตฺวา นเขน ปหรโนฺต ปฎิปาฎิยา ฉ สูจิโกสเก กมฺมารเชฎฺฐกสฺส ปาทมูเล ฐเปตฺวา ‘‘อยํ สูจี’’ติ ตสฺส หเตฺถ ฐเปสิฯ กมฺมารสหสฺสานิ องฺคุลิโย โผเฎสุํ, เจลุเกฺขปา ปวตฺติํสุฯ</p>


<p>อถ นํ กมฺมารเชฎฺฐโก ‘‘ตาต, อิมาย สูจิยา กิํ พล’’นฺติ ปุจฺฉิฯ ‘‘อาจริย พลวตา ปุริเสน อธิกรณิํ อุกฺขิปาเปตฺวา อธิกรณิยา เหฎฺฐา อุทกปาติํ ฐปาเปตฺวา อธิกรณิยา มเชฺฌ อิมํ สูจิํ ปหรถา’’ติฯ โส ตถา กาเรตฺวา อธิกรณิยา มเชฺฌ สูจิํ อเคฺคน ปหริฯ สา อธิกรณิํ วินิวิชฺฌิตฺวา อุทกปิเฎฺฐ เกสคฺคมตฺตมฺปิ อุทฺธํ วา อโธ วา อหุตฺวา ติริยํ ปติฎฺฐาสิฯ สเพฺพ กมฺมารา ‘‘อเมฺหหิ เอตฺตกํ กาลํ ‘กมฺมารา นาม เอทิสา โหนฺตี’ติ สุติวเสนปิ น สุตปุพฺพ’’นฺติ องฺคุลิโย โผเฎตฺวา เจลุเกฺขปสหสฺสํ ปวตฺตยิํสุ ฯ กมฺมารเชฎฺฐโก ธีตรํ ปโกฺกสิตฺวา ตสฺมิเญฺญว ปริสมเชฺฌ ‘‘อยํ กุมาริกา ตุยฺหเมว อนุจฺฉวิกา’’ติ อุทกํ ปาเตตฺวา อทาสิฯ โส อปรภาเค กมฺมารเชฎฺฐกสฺส อจฺจเยน ตสฺมิํ คาเม กมฺมารเชฎฺฐโก อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กมฺมารเชฎฺฐกสฺส ธีตา ราหุลมาตา อโหสิ, ปณฺฑิตกมฺมารปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๓๘๘] ๓. ตุณฺฑิลชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต เอกํ มรณภีรุกํ ภิกฺขุํ อารพฺภ กเถสิฯ โส กิร สาวตฺถิวาสี กุลปุโตฺต พุทฺธสาสเน ปพฺพชิตฺวา มรณภีรุโก อโหสิ, อปฺปมตฺตกมฺปิ สาขาจลนํ ทณฺฑกปตนํ สกุณจตุปฺปทสทฺทํ วา อญฺญํ วา ตถารูปํ สุตฺวา มรณภยตชฺชิโต หุตฺวา กุจฺฉิยํ วิทฺธสโส วิย กมฺปโนฺต วิจริฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อสุโก กิร ภิกฺขุ มรณภีรุโก อปฺปมตฺตกมฺปิ สทฺทํ สุตฺวา วิกมฺปมาโน ปลายติ, อิเมสญฺจ สตฺตานํ มรณเมว ธุวํ, ชีวิตํ อทฺธุวํ, นนุ ตเทว โยนิโส มนสิ กาตพฺพ’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ ภิกฺขุ มรณภีรุโก’’ติ วตฺวา ‘‘อาม, ภเนฺต’’ติ เตน ปฎิญฺญาโต ‘‘น, ภิกฺขเว, อิทาเนว, ปุเพฺพเปส มรณภีรุโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สูกริยา กุจฺฉิมฺหิ ปฎิสนฺธิํ คณฺหิฯ สูกรี ปริณตคพฺภา เทฺว ปุเตฺต วิชายิฯ สา เอกทิวสํ เต คเหตฺวา เอกสฺมิํ อาวาเฎ นิปชฺชิฯ อเถกา พาราณสิทฺวารคามวาสินี มหลฺลิกา กปฺปาสเขตฺตโต ปจฺฉิปุณฺณํ กปฺปาสํ อาทาย  ยฎฺฐิยา ภูมิํ อาโกเฎนฺตี อาคจฺฉิฯ สูกรี ตํ สทฺทํ สุตฺวา มรณภเยน ปุตฺตเก ฉเฑฺฑตฺวา ปลายิฯ มหลฺลิกา สูกรโปตเก ทิสฺวา ปุตฺตสญฺญํ ปฎิลภิตฺวา ปจฺฉิยํ ปกฺขิปิตฺวา ฆรํ เนตฺวา เชฎฺฐกสฺส มหาตุณฺฑิโล, กนิฎฺฐสฺส จูฬตุณฺฑิโลติ นามํ กริตฺวา เต ปุตฺตเก วิย โปเสสิฯ เต อปรภาเค วฑฺฒิตฺวา ถูลสรีรา  อเหสุํฯ มหลฺลิกา ‘‘อิเม โน มูเลน เทหี’’ติ วุจฺจมานาปิ ‘‘ปุตฺตา เม’’ติ วตฺวา กสฺสจิ น เทติฯ อเถกสฺมิํ ฉณกาเล ธุตฺตา สุรํ ปิวนฺตา มํเส ขีเณ ‘‘กุโต นุ โข มํสํ ลภิสฺสามา’’ติ วีมํสนฺตา มหลฺลิกาย เคเห สูกรานํ อตฺถิภาวํ ญตฺวา มูลํ คเหตฺวา ตตฺถ คนฺตฺวา ‘‘อมฺม, มูลํ คเหตฺวา เอกํ โน สูกรํ เทหี’’ติ อาหํสุฯ สา ‘‘อลํ, ตาตา, ปุตฺตา เม เอเต, ปุตฺตํ นาม มํสํ ขาทนตฺถาย กิณนฺตานํ ททนฺตา นาม นตฺถี’’ติ ปฎิกฺขิปิฯ ธุตฺตา ‘‘อมฺม, มนุสฺสานํ สูกรา นาม ปุตฺตา น โหนฺติ, เทหิ โน’’ติ ปุนปฺปุนํ ยาจนฺตาปิ อลภิตฺวา มหลฺลิกํ สุรํ ปาเยตฺวา มตฺตกาเล ‘‘อมฺม, สูกเรหิ กิํ กริสฺสสิ, มูลํ คเหตฺวา ปริพฺพยํ กโรหี’’ติ ตสฺสา หเตฺถ กหาปเณ ฐปยิํสุฯ</p>


<p>สา กหาปเณ คเหตฺวา ‘‘ตาตา, มหาตุณฺฑิลํ ทาตุํ น สโกฺกมิฯ จูฬตุณฺฑิลํ ปน คณฺหถา’’ติ  อาหฯ ‘‘กหํ โส’’ติ? ‘‘อยํ เอตสฺมิํ คเจฺฉติ, สทฺทมสฺส เทหี’’ติฯ ‘‘อาหารํ น ปสฺสามี’’ติฯ ธุตฺตา มูเลน เอกํ ภตฺตปาติํ อาหราเปสุํฯ มหลฺลิกา ตํ คเหตฺวา ทฺวาเร ฐปิตํ สูกรโทณิํ ปูเรตฺวา โทณิสมีเป อฎฺฐาสิฯ ติํสมตฺตาปิ ธุตฺตา ปาสหตฺถา ตเตฺถว อฎฺฐํสุฯ มหลฺลิกา ‘‘ตาต, จูฬตุณฺฑิล, เอหี’’ติ ตสฺส สทฺทมกาสิฯ ตํ สุตฺวา  มหาตุณฺฑิโล ‘‘เอตฺตกํ กาลํ มม มาตรา จูฬตุณฺฑิลสฺส สโทฺท น ทินฺนปุโพฺพ, มํเยว ปฐมํ สทฺทายติ, อวสฺสํ อชฺช อมฺหากํ ภยํ อุปฺปนฺนํ ภวิสฺสตี’’ติ อญฺญาสิฯ โส กนิฎฺฐํ อามเนฺตสิ ‘‘ตาต, มม มาตา ตํ ปโกฺกสติ, คจฺฉ ตาว ชานาหี’’ติฯ โส คจฺฉา นิกฺขมิตฺวา ภตฺตโทณิสมีเป เตสํ ฐิตภาวํ ทิสฺวา ‘‘อชฺช เม มรณํ อุปฺปนฺน’’นฺติ มรณภยตชฺชิโต นิวตฺติตฺวา กมฺปมาโน ภาตุ สนฺติกํ อาคนฺตฺวา ถมฺภิตุํ นาสกฺขิ, กมฺปมาโน ปริพฺภมิฯ มหาตุณฺฑิโล ตํ ทิสฺวา ‘‘ตาต, ตฺวํ อชฺช ปน ปเวธสิ ปริพฺภมสิ, ปวิสนฎฺฐานํ โอโลเกสิ, กิํ นาเมตํ กโรสี’’ติ ปุจฺฉิฯ โส อตฺตนา ทิฎฺฐการณํ กเถโนฺต ปฐมํ คาถมาห –</p>


<ol>
<li>
‘‘นวฉนฺนเกทานิ ทิยฺยติ, ปุณฺณายํ โทณิ สุวามินี ฐิตา;  
  
พหุเก ชเน ปาสปาณิเก, โน จ โข เม ปฎิภาติ ภุญฺชิตุ’’นฺติฯ  
</li>
  
<p>ตตฺถ  ติ ภาติก, ปุเพฺพ อมฺหากํ กุณฺฑกยาคุ วา ฌามภตฺตํ วา ทิยฺยติ, อชฺช ปน นวฉนฺนกํ นวาการํ ทานํ ทิยฺยติฯ ติ อยํ อมฺหากํ ภตฺตโทณิ สุทฺธภตฺตสฺส ปุณฺณาฯ ติ อยฺยาปิ โน ตสฺสา สนฺติเก ฐิตาฯ ติ น เกวลญฺจ อยฺยาว, อโญฺญปิ พหุโก ชโน ปาสปาณิโก ฐิโตฯ ติ อยํ เอวํ เอเตสํ ฐิตภาโวปิ อิทํ ภตฺตํ ภุญฺชิตุมฺปิ มยฺหํ น ปฎิภาติ, น รุจฺจตีติ อโตฺถฯ
</ol></p>


<p>ตํ สุตฺวา มหาสโตฺต ‘‘ตาต จูฬตุณฺฑิล, มม กิร มาตา เอเตฺถว สูกเร โปเสนฺตี นาม ยทตฺถํ โปเสติ, สฺวาสฺสา อโตฺถ  อชฺช มตฺถกํ ปโตฺต, ตฺวํ มา จินฺตยี’’ติ วตฺวา มธุเรน สเรน พุทฺธลีฬาย ธมฺมํ เทเสโนฺต เทฺว คาถา อภาสิ –</p>


<ol>
<li>
‘‘ตสสิ ภมสิ เลณมิจฺฉสิ, อตฺตาโณสิ กุหิํ คมิสฺสสิ;  
  
อโปฺปสฺสุโกฺก ภุญฺช ตุณฺฑิล, มํสตฺถาย หิ โปสิตามฺหเสฯ  
</li>
  
<li>
‘‘โอคห  
รหทํ อกทฺทมํ, สพฺพํ เสทมลํ ปวาหย;  
  
คณฺหาหิ นวํ วิเลปนํ, ยสฺส คโนฺธ น กทาจิ ฉิชฺชตี’’ติฯ  
</li>
  
<p>ตตฺถ ติ มรณภเยน อุตฺตสสิ, เตเนว กิลมโนฺต ภมสิฯ ติ ปติฎฺฐํ โอโลเกสิฯ ติ ตาต, ปุเพฺพ อมฺหากํ มาตา ปฎิสรณํ อโหสิ, สา อชฺช ปน นิรเปกฺขา อเมฺห ฉเฑฺฑสิ, อิทานิ กุหิํ คมิสฺสสิฯ ติ โอคาห, อยเมว วา ปาโฐฯ ติ ปวาเหหิ, หาเรหีติ อโตฺถฯ ติ น นสฺสติฯ อิทํ วุตฺตํ โหติ – ตาต, สเจ มรณโต ตสสิ, อกทฺทมํ โปกฺขรณิํ โอตริตฺวา ตว สรีเร สพฺพํ เสทญฺจ มลญฺจ ปวาเหตฺวา สุรภิคนฺธวิเลปนํ วิลิมฺปาติฯ
</ol></p>


<p>ตสฺส ทส ปารมิโย อาวเชฺชตฺวา เมตฺตาปารมิํ ปุเรจาริกํ กตฺวา ปฐมํ ปทํ อุทาหรนฺตเสฺสว สโทฺท สกลํ ทฺวาทสโยชนิกํ พาราณสิํ อโชฺฌตฺถริตฺวา คโตฯ สุตสุตกฺขเณเยว ราชอุปราชาทโย อาทิํ  กตฺวา พาราณสิวาสิโน อาคมํสุฯ อนาคตาปิ เคเห ฐิตาว สุณิํสุฯ ราชปุริสา คเจฺฉ ฉินฺทิตฺวา ภูมิํ สมํ กตฺวา วาลุกํ โอกิริํสุฯ ธุตฺตานํ สุรามโท ฉิชฺชิฯ ปาเส ฉเฑฺฑตฺวา ธมฺมํ สุณมานา อฎฺฐํสุฯ มหลฺลิกายปิ สุรามโท ฉิชฺชิฯ มหาสโตฺต มหาชนมเชฺฌ จูฬตุณฺฑิลสฺส ธมฺมเทสนํ อารภิฯ ตํ  สุตฺวา จูฬตุณฺฑิโล ‘‘มยฺหํ ภาตา เอวํ วเทติ, อมฺหากญฺจ วํเส โปกฺขรณิํ โอตริตฺวา นหานํ, สรีรโต เสทมลปวาหนํ, ปุราณวิเลปนํ หาเรตฺวา นววิเลปนคหณญฺจ กิสฺมิญฺจิ กาเล นตฺถิ, กิํ นุ โข สนฺธาย ภาตา มํ เอว มาหา’’ติ ปุจฺฉโนฺต จตุตฺถํ คาถมาห –</p>


<ol>
<li>
‘‘กตโม รหโท อกทฺทโม, กิํสุ เสทมลนฺติ วุจฺจติ;  
  
กตมญฺจ นวํ วิเลปนํ, ยสฺส คโนฺธ น กทาจิ ฉิชฺชตี’’ติฯ  
</li>
  
<p>ตํ สุตฺวา มหาสโตฺต ‘‘เตน หิ กนิฎฺฐ โอหิตโสโต สุณาหี’’ติ พุทฺธลีฬาย ธมฺมํ เทเสโนฺต อิมา คาถา อภาสิ –
</ol></p>


<ol>
<li>
‘‘ธโมฺม รหโท อกทฺทโม, ปาปํ เสทมลนฺติ วุจฺจติ;  
  
สีลญฺจ นวํ วิเลปนํ, ตสฺส คโนฺธ น กทาจิ ฉิชฺชติฯ  
</li>
  
<li>
‘‘นนฺทนฺติ  
สรีรฆาติโน, น จ นนฺทนฺติ สรีรธาริโน;  
  
ปุณฺณาย จ ปุณฺณมาสิยา, รมมานาว ชหนฺติ ชีวิต’’นฺติฯ  
</li>
  
<p>ตตฺถ ติ ปญฺจสีลอฎฺฐสีลทสสีลานิ ตีณิ สุจริตานิ สตฺตติํสโพธิปกฺขิยธมฺมา อมตมหานิพฺพานนฺติ สโพฺพเปส ธโมฺม นามฯ ติ ราคโทสโมหมานทิฎฺฐิกิเลสกทฺทมานํ อภาเวน อกทฺทโมฯ อิมินา เสสธมฺมโต วินิวเตฺตตฺวา นิพฺพานเมว ทเสฺสติฯ ‘‘ยาวตา, ภิกฺขเว, ธมฺมา สงฺขตา วา อสงฺขตา วา, วิราโค เตสํ ธมฺมานํ อคฺคมกฺขายติ, ยทิทํ มทนิมฺมทโน ปิปาสวินโย อาลยสมุคฺฆาโต วฎฺฎุปเจฺฉโท ตณฺหกฺขโย วิราโค นิโรโธ นิพฺพาน’’นฺติ (อ. นิ. ๔.๓๔; อิติวุ. ๙๐) หิ วุตฺตํ, ตเทว ทเสฺสโนฺต, ตาต จูฬตุณฺฑิล, อหํ นิพฺพานตฬากํ ‘‘รหโท’’ติ กเถมิฯ ชาติชราพฺยาธิมรณาทีนิ หิ ตตฺถ นตฺถิ, สเจ มรณโต มุญฺจิตุกาโม, นิพฺพานคามินิํ ปฎิปทํ คณฺหาติฯ อุปนิสฺสยปจฺจยวเสน กิร โพธิสโตฺต เอวํ กเถสิฯ
</ol></p>


<p>  นฺติ  ตาต จูฬตุณฺฑิล, ปาปํ เสทมลสทิสตฺตา ‘‘เสทมล’’นฺติ โปราณกปณฺฑิเตหิ กถิตํฯ ตํ ปเนตํ เอกวิเธน ปาปํ ยทิทํ มโนปโทโส, ทุวิเธน ปาปํ ปาปกญฺจ สีลํ, ปาปิกา จ ทิฎฺฐิ, ติวิเธน ปาปํ ตีณิ ทุจฺจริตานิ, จตุพฺพิเธน ปาปํ จตฺตาริ อคติคมนานิ, ปญฺจวิเธน ปาปํ ปญฺจ เจโตขิลา, ฉพฺพิเธน ปาปํ ฉ อคารวา, สตฺตวิเธน ปาปํ สตฺต อสทฺธมฺมา, อฎฺฐวิเธน ปาปํ อฎฺฐ มิจฺฉตฺตา, นววิเธน ปาปํ นว อาฆาตวตฺถูนิ, ทสวิเธน ปาปํ ทส อกุสลกมฺมปถา, พหุวิเธน ปาปํ ราโค โทโส โมโหติ เอกกทุกติกาทิวเสน วิภตฺตา อกุสลา ธมฺมา, อิติ สพฺพเมฺปตํ ปาปํ ‘‘สรีรนิสฺสิตเสทมลสทิส’’นฺติ ปณฺฑิเตหิ กถิตํฯ</p>


<p>นฺติ ปญฺจสีลํ ทสสีลํ จตุปาริสุทฺธิสีลํฯ ‘‘อิทํ, ตาต, สีลํ จตุชฺชาติคนฺธวิเลปนสทิส’’นฺติ วทติฯ ติ ตสฺส สิลสฺส คโนฺธ ตีสุ วเยสุ กทาจิ น ฉิชฺชติ, สกลโลกํ ปตฺถริตฺวา คจฺฉติฯ</p>


<p>
‘‘น ปุปฺผคโนฺธ ปฎิวาตเมติ, น จนฺทนํ ตคฺครมลฺลิกา วา;  
  
สตญฺจ คโนฺธ ปฎิวาตเมติ, สพฺพา ทิสา สปฺปุริโส ปวายติฯ  
</p>
  
<p>
‘‘จนฺทนํ  
ตครํ วาปิ, อุปฺปลํ อถ วสฺสิกี;  
  
เอเตสํ คนฺธชาตานํ, สีลคโนฺธ อนุตฺตโรฯ  
</p>
  
<p>
‘‘อปฺปมโตฺต อยํ คโนฺธ, ยฺวายํ ตครจนฺทนํ;  
  
โย จ สีลวตํ คโนฺธ, วาติ เทเวสุ อุตฺตโม’’ติฯ (ธ. ป. ๕๔-๕๖);  
</p>
  
<p>ติ ตาต จูฬตุณฺฑิล, อิเม อญฺญาณมนุสฺสา ‘‘มธุรมํสํ ขาทิสฺสาม, ปุตฺตทารมฺปิ ขาทาเปสฺสามา’’ติ ปาณาติปาตํ กโรนฺตา นนฺทนฺติ ตุสฺสนฺติ, ปาณาติปาโต อาเสวิโต ภาวิโต พหุลีกโต นิรยสํวตฺตนิโก โหติ, ติรจฺฉานโยนิ…เป.… เปตฺติวิสยสํวตฺตนิโก โหติ, โย สพฺพลหุโก ปาณาติปาตสฺส วิปาโก, โส มนุสฺสภูตสฺส อปฺปายุกสํวตฺตนิโก โหตีติ อิมํ ปาณาติปาเต อาทีนวํ น ชานนฺติฯ อชานนฺตา –</p>


<p>
‘‘มธุวา  
มญฺญติ พาโล, ยาว ปาปํ น ปจฺจติ;  
  
ยทา จ ปจฺจติ ปาปํ, พาโล ทุกฺขํ นิคจฺฉตี’’ติฯ (ธ. ป. ๖๙) –  
</p>
  
<p>มธุรสญฺญิโน หุตฺวา –</p>


<p>
‘‘จรนฺติ พาลา ทุเมฺมธา, อมิเตฺตเนว อตฺตนา;  
  
กโรนฺตา ปาปกํ กมฺมํ, ยํ โหติ กฎุกปฺผล’’นฺติฯ (ธ. ป. ๖๖) –  
</p>
  
<p>เอตฺตกมฺปิ น ชานนฺติฯ</p>


<p>
‘‘น ตํ กมฺมํ กตํ สาธุ, ยํ กตฺวา อนุตปฺปติ;  
  
ยสฺส อสฺสุมุโข โรทํ, วิปากํ ปฎิเสวตี’’ติฯ (ธ. ป. ๖๗);  
</p>
  
<p>ติ ตาต จูฬตุณฺฑิล, เย ปเนเต สรีรธาริโน สตฺตา, เต อตฺตโน มรเณ  อาคจฺฉเนฺต ฐเปตฺวา สีหมิคราชหตฺถาชานียอสฺสาชานียขีณาสเว อวเสสา โพธิสตฺตํ อาทิํ กตฺวา อภายนฺตา นาม นตฺถิฯ</p>


<p>
‘‘สเพฺพ  
ตสนฺติ ทณฺฑสฺส, สเพฺพ ภายนฺติ มจฺจุโน;  
  
อตฺตานํ อุปมํ กตฺวา, น หเนยฺย น ฆาตเย’’ติฯ (ธ. ป. ๑๒๙);  
</p>
  
<p>ติ คุณปุณฺณายฯ ติ ปุณฺณจนฺทยุตฺตาย, มาสํ วา ปูเรตฺวา ฐิตายฯ ตทา กิร ปุณฺณมาสี อุโปสถทิวโส โหติฯ นฺติ ตาต จูฬตุณฺฑิล, มา โสจิ มา ปริเทวิ, มรณสฺส นาม เต ภายนฺติ, เยสํ อพฺภนฺตเร สีลาทิคุณา นตฺถิฯ มยํ ปน สีลาจารสมฺปนฺนา ปุญฺญวโนฺต, ตสฺมา อมฺหาทิสา สตฺตา รมมานาว ชหนฺติ ชีวิตนฺติฯ</p>


<p>เอวํ มหาสโตฺต มธุเรน สเรน พุทฺธลีฬาย ธมฺมํ เทเสสิฯ มหาชนกายา องฺคุลิโย โผเฎสุํ, เจลุเกฺขปา จ ปวตฺติํสุ, สาธุการสทฺทปุณฺณํ อนฺตลิกฺขํ อโหสิฯ พาราณสิราชา โพธิสตฺตํ รเชฺชน ปูเชตฺวา มหลฺลิกาย ยสํ ทตฺวา อุโภปิ เต คโนฺธทเกน นฺหาเปตฺวา คนฺธาทีหิ วิลิมฺปาเปตฺวา คีวาสุ มณิรตนานิ ปิฬนฺธาเปตฺวา ฆรํ เนตฺวา ปุตฺตฎฺฐาเน ฐเปตฺวา มหเนฺตน ปริวาเรน ปฎิชคฺคิฯ โพธิสโตฺต รโญฺญ  ปญฺจ สีลานิ อทาสิฯ สเพฺพ พาราณสิวาสิโน จ กาสิรฎฺฐวาสิโน จ ปญฺจ สีลานิ รกฺขิํสุฯ มหาสโตฺต เนสํ ปกฺขทิวเสสุ ธมฺมํ เทเสสิ, วินิจฺฉเย นิสีทิตฺวา อเฑฺฑ ตีเรสิฯ ตสฺมิํ ธรมาเน กูฎฑฺฑการกา นาม นาเหสุํฯ อปรภาเค ราชา กาลมกาสิฯ มหาสโตฺต ตสฺส สรีรปริหารํ กาเรตฺวา วินิจฺฉเย โปตฺถเก ลิขาเปตฺวา ‘‘อิมํ โปตฺถกํ โอโลเกตฺวา อฑฺฑํ ตีเรยฺยาถา’’ติ วตฺวา มหาชนสฺส ธมฺมํ เทเสตฺวา อปฺปมาเทน โอวาทํ ทตฺวา สเพฺพสํ โรทนฺตานํ ปริเทวนฺตานเญฺญว สทฺธิํ จูฬตุณฺฑิเลน อรญฺญํ ปาวิสิฯ ตทา โพธิสตฺตสฺส โอวาโท สฎฺฐิ วสฺสสหสฺสานิ ปวตฺติฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส มรณภีรุโก ภิกฺขุ โสตาปตฺติผเล ปติฎฺฐหิฯ</p>


<p>ตทา ราชา อานโนฺท อโหสิ, จูฬตุณฺฑิโล มรณภีรุโก ภิกฺขุ, ปริสา พุทฺธปริสา, มหาตุณฺฑิโล ปน อหเมว อโหสินฺติฯ</p>

</p>


<ol>
<li>
<p> [๓๘๙] ๔. สุวณฺณกกฺกฎกชาตกวณฺณนา
</ol></p>


<p>ติ  อิทํ สตฺถา เวฬุวเน วิหรโนฺต อานนฺทเตฺถรสฺส อตฺตโน อตฺถาย ชีวิตปริจฺจาคํ อารพฺภ กเถสิฯ วตฺถุ ยาว ธนุคฺคหปโยชนา  (ชา. ๒.๒๒.๙๘๒ อาทโย) ธนปาลวิสฺสชฺชนํ  (ชา. ๑.๑๕.๑๓๓ อาทโย) กถิตํฯ ตทา หิ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, ธมฺมภณฺฑาคาริกอานนฺทเตฺถโร เสกฺขปฎิสมฺภิทาปฺปโตฺต หุตฺวา ธนปาลเก อาคจฺฉเนฺต สมฺมาสมฺพุทฺธสฺส ชีวิตํ ปริจฺจชี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ อานโนฺท มยฺหํ ชีวิตํ ปริจฺจชิเยวา’’ติ วตฺวา อตีตํ อาหริฯ</p>


<p>อตีเต ราชคหสฺส ปุพฺพปเสฺส สาลินฺทิโย นาม พฺราหฺมณคาโม โหติฯ ตทา โพธิสโตฺต ตสฺมิํ คาเม กสฺสกพฺราหฺมณกุเล นิพฺพตฺติตฺวา  วยปฺปโตฺต กุฎุมฺพํ สณฺฐเปตฺวา ตสฺส คามสฺส ปุพฺพุตฺตราย ทิสาย เอกสฺมิํ คามเขเตฺต กรีสสหสฺสมตฺตํ กสิํ กาเรสิฯ โส เอกทิวสํ มนุเสฺสหิ สทฺธิํ เขตฺตํ คนฺตฺวา กมฺมกาเร ‘‘กสถา’’ติ อาณาเปตฺวา มุขโธวนตฺถาย เขตฺตโกฎิยํ มหนฺตํ โสพฺภํ อุปสงฺกมิฯ ตสฺมิํ โข ปน โสเพฺภ เอโก สุวณฺณวโณฺณ กกฺกฎโก ปฎิวสติ อภิรูโป ปาสาทิโกฯ โพธิสโตฺต ทนฺตกฎฺฐํ ขาทิตฺวา ตํ โสพฺภํ โอตริฯ ตสฺส มุขโธวนกาเล  กกฺกฎโก สนฺติกํ อาคมาสิฯ อถ นํ โส อุกฺขิปิตฺวา อตฺตโน อุตฺตริสาฎกนฺตเร นิปชฺชาเปตฺวา คเหตฺวา เขเตฺต กตฺตพฺพกิจฺจํ กตฺวา คจฺฉโนฺต ตเตฺถว นํ โสเพฺภ ปกฺขิปิตฺวา เคหํ อคมาสิฯ ตโต ปฎฺฐาย เขตฺตํ อาคจฺฉโนฺต ปฐมํ ตํ โสพฺภํ คนฺตฺวา กกฺกฎกํ อุกฺขิปิตฺวา อุตฺตริสาฎกนฺตเร นิปชฺชาเปตฺวา ปจฺฉา กมฺมนฺตํ วิจาเรสิฯ อิติ เตสํ อญฺญมญฺญํ วิสฺสาโส ทโฬฺห อโหสิฯ</p>


<p>โพธิสโตฺต นิพทฺธํ เขตฺตํ อาคจฺฉติ, อกฺขีสุ จ ปนสฺส ปญฺจ ปสาทา ตีณิ มณฺฑลานิ วิสุทฺธานิ หุตฺวา ปญฺญายนฺติฯ อถสฺส เขตฺตโกฎิยํ เอกสฺมิํ ตาเล กากกุลาวเก กากี อกฺขีนิ ทิสฺวา ขาทิตุกามา หุตฺวา กากํ อาห – ‘‘สามิ, โทหโฬ เม อุปฺปโนฺน’’ติฯ ‘‘กิํ โทหโฬ นามา’’ติ? ‘‘เอตสฺส พฺราหฺมณสฺส อกฺขีนิ ขาทิตุกามามฺหี’’ติฯ ‘‘ทุโทฺทหโฬ เต อุปฺปโนฺน, โก เอตานิ อาหริตุํ สกฺขิสฺสตี’’ติฯ ‘‘ตฺวํ น สโกฺกสี’’ติ อหเมฺปตํ ชานามิ, โย ปเนส ตาลสฺส อวิทูเร วมฺมิโก, เอตฺถ กณฺหสโปฺป วสติฯ ‘‘ตํ อุปฎฺฐห, โส เอตํ ฑํสิตฺวา มาเรสฺสติ, อถสฺส อกฺขีนิ อุปฺปาเฎตฺวา ตฺวํ อาหริสฺสสี’’ติ ฯ โส ‘‘สาธู’’ติ สมฺปฎิจฺฉิตฺวา ตโต ปฎฺฐาย กณฺหสปฺปํ อุปฎฺฐหิฯ โพธิสเตฺตนปิ วาปิตสสฺสานํ คพฺภคฺคหณกาเล กกฺกฎโก มหา อโหสิฯ อเถกทิวสํ สโปฺป กากมาห ‘‘สมฺม, ตฺวํ นิพทฺธํ มํ อุปฎฺฐหสิ, กิํ เต กโรมี’’ติฯ ‘‘สามิ, ตุมฺหากํ ทาสิยา เอตสฺส เขตฺตสามิกสฺส อกฺขีสุ โทหโฬ อุปฺปชฺชิ, สฺวาหํ ตุมฺหากํ อานุภาเวน ตสฺส อกฺขีนิ ลภิสฺสามีติ ตุเมฺห อุปฎฺฐหามี’’ติฯ สโปฺป ‘‘โหตุ, นยิทํ ครุกํ, ลภิสฺสสี’’ติ ตํ อสฺสาเสตฺวา ปุน ทิวเส พฺราหฺมณสฺส อาคมนมเคฺค เกทารมริยาทํ   นิสฺสาย ติเณหิ ปฎิจฺฉโนฺน หุตฺวา ตสฺสาคมนํ โอโลเกโนฺต นิปชฺชิฯ</p>


<p>โพธิสโตฺต อาคจฺฉโนฺต ปฐมํ โสพฺภํ โอตริตฺวา มุขํ โธวิตฺวา สิเนหํ ปจฺจุปฎฺฐาเปตฺวา สุวณฺณกกฺกฎกํ อาลิเงฺคตฺวา อุตฺตริสาฎกนฺตเร นิปชฺชาเปตฺวา เขตฺตํ ปาวิสิฯ สโปฺป ตํ อาคจฺฉนฺตํ ทิสฺวาว เวเคน ปกฺขนฺทิตฺวา ปิณฺฑิกมํเส ฑํสิตฺวา ตเตฺถว ปาเตตฺวา วมฺมิกํ สนฺธาย ปลายิฯ โพธิสตฺตสฺส ปตนญฺจ กกฺกฎกสฺส สาฎกนฺตรโต ลงฺฆนญฺจ กากสฺส อาคนฺตฺวา โพธิสตฺตสฺส อุเร นิลียนญฺจ อปจฺฉาอปุริมํ อโหสิฯ กาโก นิลียิตฺวา อกฺขีนิ ตุเณฺฑน ปหริฯ กกฺกฎโก ‘‘อิมํ กากํ นิสฺสาย มม สหายสฺส ภยํ อุปฺปนฺนํ, เอตสฺมิํ คหิเต สโปฺป อาคจฺฉิสฺสตี’’ติ สณฺฑาเสน คณฺหโนฺต วิย กากํ คีวายํ อเฬน ทฬฺหํ คเหตฺวา กิลเมตฺวา โถกํ สิถิลมกาสิฯ กาโก ‘‘กิสฺส มํ สมฺม, ฉเฑฺฑตฺวา ปลายสิ, เอส มํ กกฺกฎโก ภิโยฺย วิเหเฐติ, ยาว น มรามิ, ตาว เอหี’’ติ สปฺปํ ปโกฺกสโนฺต ปฐมํ คาถมาห –</p>


<ol>
<li>
‘‘สิงฺคีมิโค อายตจกฺขุเนโตฺต, อฎฺฐิตฺตโจ วาริสโย อโลโม;  
  
เตนาภิภูโต กปณํ รุทามิ, หเร สขา กิสฺส นุ มํ ชหาสี’’ติฯ  
</li>
  
<p>ตตฺถ ติ สิงฺคีสุวณฺณวณฺณตาย วา อฬสงฺขาตานํ วา สิงฺคานํ อตฺถิตาย กกฺกฎโก วุโตฺตฯ ติ ทีเฆหิ จกฺขุสงฺขาเตหิ เนเตฺตหิ สมนฺนาคโตฯ อฎฺฐิเมว ตโจ อสฺสาติ ติ อาลปนเมตํ, อโมฺภ สหายาติ อโตฺถฯ
</ol></p>


<p>สโปฺป ตํ สุตฺวา มหนฺตํ ผณํ กตฺวา กากํ อสฺสาเสโนฺต อคมาสิฯ สตฺถา อิมมตฺถํ ทีเปโนฺต อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘โส  
  
  
ปสฺสสโนฺต มหตา ผเณน, ภุชงฺคโม กกฺกฎมชฺฌปโตฺต;  
  
สขา สขารํ ปริตายมาโน, ภุชงฺคมํ กกฺกฎโก คเหสี’’ติฯ  
</li>
  
<p>ตตฺถ ติ กกฺกฎกํ สมฺปโตฺตฯ นฺติ สหาโย สหายํฯ ‘‘สกํ สขาร’’นฺติปิ ปาโฐ, อตฺตโน สหายนฺติ อโตฺถฯ ติ รกฺขมาโนฯ ติ ทุติเยน อเฬน คีวายํ ทฬฺหํ คเหสิฯ
</ol></p>


<p>อถ นํ กิลเมตฺวา โถกํ สิถิลมกาสิฯ อถ สโปฺป ‘‘กกฺกฎกา นาม เนว กากมํสํ ขาทนฺติ, น สปฺปมํสํ, อถ เกน นุ โข การเณน อยํ อเมฺห คณฺหี’’ติ จิเนฺตตฺวา ตํ ปุจฺฉโนฺต ตติยํ คาถมาห –</p>


<ol>
<li>
‘‘น วายสํ โน ปน กณฺหสปฺปํ, ฆาสตฺถิโก กกฺกฎโก อเทยฺย;  
  
ปุจฺฉามิ ตํ อายตจกฺขุเนตฺต, อถ กิสฺส เหตุมฺห อุโภ คหีตา’’ติฯ  
</li>
  
<p>ตตฺถ ติ อาหารตฺถิโก หุตฺวาฯ ติอาทิเยยฺย, น-กาเรน โยเชตฺวา น คณฺหีติ อโตฺถฯ
</ol></p>


<p>ตํ สุตฺวา กกฺกฎโก คหณการณํ กเถโนฺต เทฺว คาถา อภาสิ –</p>


<ol>
<li>
‘‘อยํ ปุริโส มม อตฺถกาโม, โย มํ คเหตฺวาน ทกาย เนติ;  
  
ตสฺมิํ มเต ทุกฺขมนปฺปกํ เม, อหญฺจ เอโส จ อุโภ น โหมฯ  
</li>
  
<li>
‘‘มมญฺจ ทิสฺวาน ปวทฺธกายํ, สโพฺพ ชโน หิํสิตุเมว มิเจฺฉ;  
  
สาทุญฺจ ถูลญฺจ มุทุญฺจ มํสํ, กากาปิ มํ ทิสฺว วิเหฐเยยฺยุ’’นฺติฯ  
</li>
  
<p>ตตฺถ   นฺติ โพธิสตฺตํ นิทฺทิสติฯ ติ หิตกาโมฯ ติ โย มํ สมฺปิยายมาโน อุตฺตริสาฎเกน คเหตฺวาน อุทกาย เนติ, อตฺตโน วสนกโสพฺภํ ปาเปติฯ ติ สเจ โส อิมสฺมิํ ฐาเน มริสฺสติ, เอตสฺมิํ มเต มม กายิกํ เจตสิกํ มหนฺตํ ทุกฺขํ ภวิสฺสตีติ ทีเปติฯ ติ เทฺวปิ ชนา น ภวิสฺสามฯ ติ คาถาย อยมโตฺถ – อิทญฺจ อปรํ การณํ, อิมสฺมิํ มเต อนาถํ นิปฺปจฺจยํ มํ ปวฑฺฒิตกายํ  ทิสฺวา สโพฺพ ชโน ‘‘อิมสฺส กกฺกฎกสฺส สาทุญฺจ ถูลญฺจ มุทุญฺจ มํส’’นฺติ มํ มาเรตุํ อิเจฺฉยฺย, น เกวลญฺจ ชโน มนุโสฺส, ติรจฺฉานภูตา กากาปิ มํ ทิสฺวา วิเหฐเยยฺยุํ วิเหเสยฺยุํ มาเรยฺยุํฯ
</ol></p>


<p>ตํ สุตฺวา สโปฺป จิเนฺตสิ ‘‘เอเกนุปาเยน อิมํ วเญฺจตฺวา กากญฺจ อตฺตานญฺจ โมเจสฺสามี’’ติฯ อถ นํ วเญฺจตุกาโม ฉฎฺฐํ คาถมาห –</p>


<ol>
<li>
‘‘สเจตสฺส เหตุมฺห อุโภ คหีตา, อุฎฺฐาตุ โปเส วิสมาวมามิ;  
  
มมญฺจ กากญฺจ ปมุญฺจ ขิปฺปํ, ปุเร วิสํ คาฬฺหมุเปติ มจฺจ’’นฺติฯ  
</li>
  
<p>ตตฺถ ติ สเจ เอตสฺส การณาฯ ติ นิพฺพิโส โหตุฯ ติ อหมสฺส วิสํ อากฑฺฒามิ, นิพฺพิสํ นํ กโรมิฯ นฺติ อิมญฺหิ มจฺจํ มยา อนาวมิยมานํ วิสํ คาฬฺหํ พลวํ หุตฺวา อุปคเจฺฉยฺย, ตํ ยาว น อุปคจฺฉติ, ตาวเทว อเมฺห เทฺวปิ ชเน ขิปฺปํ มุญฺจาติฯ
</ol></p>


<p>ตํ สุตฺวา กกฺกฎโก จิเนฺตสิ ‘‘อยํ เอเกนุปาเยน มํ เทฺวปิ ชเน วิสฺสชฺชาเปตฺวา ปลายิตุกาโม, มยฺหํ อุปายโกสลฺลํ น ชานาติ, อหํ ทานิ ยถา สโปฺป สญฺจริตุํ สโกฺกติ, เอวํ อฬํ สิถิลํ กริสฺสามิ, กากํ ปน เนว วิสฺสเชฺชสฺสามี’’ติ เอวํ จิเนฺตตฺวา สตฺตมํ คาถมาห –</p>


<ol>
<li>
‘‘สปฺปํ  
ปโมกฺขามิ น ตาว กากํ, ปฎิพนฺธโก โหหิติ ตาว กาโก;  
  
ปุริสญฺจ ทิสฺวาน สุขิํ อโรคํ, กากํ ปโมกฺขามิ ยเถว สปฺป’’นฺติฯ  
</li>
  
<p>ตตฺถ  ติ ปาฎิโภโคฯ นฺติ ยถา ภวนฺตํ สปฺปํ มุญฺจามิ, ตถา กากํ ปโมกฺขามิ, เกวลํ ตฺวํ อิมสฺส พฺราหฺมณสฺส สรีรโต สีฆํ วิสํ อาวมาหีติฯ
</ol></p>


<p>เอวญฺจ ปน วตฺวา ตสฺส สุขสญฺจารณตฺถํ อฬํ สิถิลมกาสิฯ สโปฺป วิสํ อาวมิตฺวา มหาสตฺตสฺส สรีรํ นิพฺพิสํ อกาสิฯ โส นิทฺทุโกฺข อุฎฺฐาย ปกติวเณฺณเนว อฎฺฐาสิฯ กกฺกฎโก ‘‘สเจ อิเม เทฺวปิ ชนา อโรคา ภวิสฺสนฺติ, มยฺหํ สหายสฺส วฑฺฒิ นาม น ภวิสฺสติ, วินาเสสฺสามิ เน’’ติ จิเนฺตตฺวา กตฺตริกาย อุปฺปลมกุฬํ วิย อเฬหิ อุภินฺนมฺปิ  สีสํ กเปฺปตฺวา ชีวิตกฺขยํ ปาเปสิฯ กากีปิ ตมฺหา ฐานา ปลายิฯ โพธิสโตฺต สปฺปสฺส สรีรํ ทณฺฑเก เวเฐตฺวา คุมฺพปิเฎฺฐ ขิปิฯ สุวณฺณกกฺกฎกํ โสเพฺภ วิสฺสเชฺชตฺวา นฺหตฺวา สาลินฺทิยคามเมว คโตฯ ตโต ปฎฺฐาย กกฺกฎเกน สทฺธิํ อธิกตโร วิสฺสาโส อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนโนฺต โอสานคาถมาห –</p>


<ol>
<li>
‘‘กาโก ตทา เทวทโตฺต อโหสิ, มาโร ปน กณฺหสโปฺป อโหสิ;  
  
อานนฺทภโทฺท กกฺกฎโก อโหสิ, อหํ ตทา พฺราหฺมโณ โหมิ สตฺถา’’ติฯ  
</li>
  
<p>สจฺจปริโยสาเน พหู โสตาปนฺนาทโย อเหสุํฯ กากี ปน คาถาย น วุตฺตา, สา จิญฺจมาณวิกา อโหสีติฯ
</ol></p>

</p>


<ol>
<li>
<p> [๓๙๐] ๕. มยฺหกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อาคนฺตุกเสฎฺฐิํ อารพฺภ กเถสิฯ สาวตฺถิยญฺหิ อาคนฺตุกเสฎฺฐิ นาม อโฑฺฒ อโหสิ มหทฺธโนฯ โส เนว อตฺตนา โภเค ภุญฺชิ, น ปเรสํ อทาสิ, นานคฺครเส ปณีเต โภชเน อุปนีเต ตํ น ภุญฺชติ, พิลงฺคทุติยํ  กณาชกํ เอว ภุญฺชติ, ธูปิตวาสิเตสุ กาสิกวเตฺถสุ อุปนีเตสุ ตานิ หาเรตฺวา ถูลถูลสาฎเก นิวาเสติ, อาชานียยุเตฺต มณิกนกวิจิเตฺต รเถ อุปนีเต ตมฺปิ หราเปตฺวา กตฺตรรถเกน คจฺฉติ, สุวณฺณจฺฉเตฺต ธาริยมาเน ตํ อปเนตฺวา ปณฺณจฺฉเตฺตน ธาริยมาเนนฯ โส ยาวชีวํ ทานาทีสุ ปุเญฺญสุ เอกมฺปิ อกตฺวา กาลํ กตฺวา โรรุวนิรเย นิพฺพตฺติฯ ตสฺส อปุตฺตกํ สาปเตยฺยํ ราชพลํ สตฺตหิ รตฺติทิวเสหิ ราชกุลํ ปเวเสสิฯ ตสฺมิํ ปเวสิเต ราชา ภุตฺตปาตราโส เชตวนํ คนฺตฺวา สตฺถารํ วนฺทิตฺวา นิสิโนฺน ‘‘กิํ, มหาราช, พุทฺธุปฎฺฐานํ น กโรสี’’ติ วุเตฺต ‘‘ภเนฺต, สาวตฺถิยํ อาคนฺตุกเสฎฺฐิโน นาม กาลกตสฺส อสฺสามิกธเน อมฺหากํ ฆเร อาหริยมาเนเยว สตฺต รตฺติทิวสา คตา, โส ปน เอตํ ธนํ ลภิตฺวาปิ เนว อตฺตนา ปริภุญฺชิ, น ปเรสํ อทาสิ, รกฺขสปริคฺคหิตโปกฺขรณี วิยสฺส  ธนํ อโหสิ, โส เอกทิวสมฺปิ ปณีตโภชนาทีนํ รสํ อนนุภวิตฺวาว มรณมุขํ ปวิโฎฺฐ, เอวํ มจฺฉรี อปุญฺญสโตฺต กิํ กตฺวา เอตฺตกํ ธนํ ลภิ, เกน จสฺส โภเคสุ จิตฺตํ น รมี’’ติ สตฺถารํ ปุจฺฉิฯ สตฺถา ‘‘มหาราช, ธนลาโภ จ, ธนํ ลทฺธา อปริภุญฺชนการณญฺจ เตเนว กต’’นฺติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิเสฎฺฐิ อสฺสโทฺธ อโหสิ มจฺฉรี, น กสฺสจิ กิญฺจิ เทติ, น กญฺจิ สงฺคณฺหาติฯ โส เอกทิวสํ ราชุปฎฺฐานํ คจฺฉโนฺต ตครสิขิํ นาม ปเจฺจกพุทฺธํ ปิณฺฑาย จรนฺตํ ทิสฺวา วนฺทิตฺวา ‘‘ลทฺธา, ภเนฺต, ภิกฺขา’’ติ ปุจฺฉิตฺวา ‘‘นนุ จราม มหาเสฎฺฐี’’ติ วุเตฺต ปุริสํ  อาณาเปสิ ‘‘คจฺฉ, อิมํ อมฺหากํ ฆรํ อาเนตฺวา มม ปลฺลเงฺก นิสีทาเปตฺวา อมฺหากํ ปฎิยตฺตภตฺตสฺส ปตฺตํ ปูเรตฺวา ทาเปหี’’ติฯ โส ปเจฺจกพุทฺธํ ฆรํ เนตฺวา นิสีทาเปตฺวา เสฎฺฐิภริยาย อาจิกฺขิฯ สา นานคฺครสภตฺตสฺส ปตฺตํ ปูเรตฺวา ตสฺส อทาสิฯ โส ภตฺตํ คเหตฺวา เสฎฺฐินิเวสนา นิกฺขมิตฺวา อนฺตรวีถิยํ ปฎิปชฺชิฯ เสฎฺฐิ ราชกุลโต ปจฺจาคจฺฉโนฺต ตํ ทิสฺวา วนฺทิตฺวา ‘‘ลทฺธํ, ภเนฺต, ภตฺต’’นฺติ ปุจฺฉิฯ ‘‘ลทฺธํ มหาเสฎฺฐี’’ติฯ โส ปตฺตํ โอโลเกตฺวา จิตฺตํ ปสาเทตุํ นาสกฺขิ , ‘‘อิมํ เม ภตฺตํ ทาสา วา กมฺมกรา วา ภุญฺชิตฺวา ทุกฺกรมฺปิ กมฺมํ กเรยฺยุํ, อโห วต เม ชานี’’ติ อปรเจตนํ ปริปุณฺณํ กาตุํ นาสกฺขิฯ ทานญฺหิ นาม ติโสฺส เจตนา ปริปุณฺณํ กาตุํ สโกฺกนฺตเสฺสว มหปฺผลํ โหติฯ</p>


<p>
‘‘ปุเพฺพว ทานา สุมนา ภวาม, ททมฺปิ เว อตฺตมนา ภวาม;  
  
ทตฺวาปิ เว นานุตปฺปาม ปจฺฉา, ตสฺมา หิ อมฺหํ ทหรา นมิยฺยเรฯ (ชา. ๑.๑๐.๙๕);  
</p>
  
<p>
‘‘ปุเพฺพว ทานา สุมโน, ททํ จิตฺตํ ปสาทเย;  
  
ทตฺวา อตฺตมโน โหติ, เอสา ยญฺญสฺส สมฺปทา’’ฯ (อ. นิ. ๖.๓๗; เป. ว. ๓๐๕);  
</p>
  
<p>อิติ, มหาราช, อาคนฺตุกเสฎฺฐิ ตครสิขิปเจฺจกพุทฺธสฺส ทินฺนปจฺจเยน พหุํ ธนํ ลภิ, ทตฺวา อปรเจตนํ ปณีตํ กาตุํ อสมตฺถตาย โภเค ภุญฺชิตุํ นาสกฺขีติฯ ‘‘ปุตฺตํ ปน กสฺมา น ลภิ, ภเนฺต’’ติ? สตฺถา ‘‘ปุตฺตสฺส อลภนการณมฺปิ เตเนว กตํ, มหาราชา’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อสีติโกฎิวิภเว เสฎฺฐิกุเล นิพฺพตฺติตฺวา วยปฺปโตฺต มาตาปิตูนํ อจฺจเยน กนิฎฺฐํ สงฺคณฺหิตฺวา กุฎุมฺพํ วิจาเรโนฺต ฆรทฺวาเร ทานสาลํ กาเรตฺวา มหาทานํ ปวเตฺตโนฺต อคารํ อชฺฌาวสิฯ อถสฺส เอโก ปุโตฺต ชายิฯ โส ตสฺส ปทสา คมนกาเล กาเมสุ อาทีนวํ เนกฺขเมฺม จานิสํสํ ทิสฺวา สทฺธิํ ปุตฺตทาเรน สพฺพํ ฆรวิภวํ  กนิฎฺฐสฺส นิยฺยาเตตฺวา ‘‘อปฺปมโตฺต ทานํ ปวเตฺตหี’’ติ โอวาทํ ทตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา หิมวนฺตปเทเส วิหาสิฯ กนิโฎฺฐปิสฺส เอกํ ปุตฺตํ ปฎิลภิฯ โส ตํ วฑฺฒนฺตํ ทิสฺวา จิเนฺตสิ ‘‘มม ภาตุ ปุเตฺต ชีวเนฺต กุฎุมฺพํ ภินฺทิตฺวา ทฺวิธา ภวิสฺสติ, ภาตุ ปุตฺตํ มาเรสฺสามี’’ติฯ อถ นํ เอกทิวสํ นทิยํ โอปิลาเปตฺวา มาเรสิฯ ตเมนํ นฺหตฺวา อาคตํ ภาตุ ชายา ‘‘กุหิํ มม ปุโตฺต’’ติ ปุจฺฉิฯ ‘‘นทิยํ อุทกํ กีฬิ, อถ นํ อุทเก วิจินโนฺต นาทฺทส’’นฺติฯ สา โรทิตฺวา กนฺทิตฺวา ตุณฺหี อโหสิฯ</p>


<p>โพธิสโตฺต  ตํ ปวตฺติํ ญตฺวา ‘‘อิทํ กิจฺจํ ปากฎํ กริสฺสามี’’ติ อากาเสนาคนฺตฺวา พาราณสิยํ โอตริตฺวา สุนิวโตฺถ สุปารุโต ตสฺส ฆรทฺวาเร ฐตฺวา ทานสาลํ อทิสฺวา ‘‘ทานสาลาปิ อิมินา อสปฺปุริเสน นาสิตา’’ติ จิเนฺตสิฯ กนิโฎฺฐ ตสฺส อาคตภาวํ ญตฺวา อาคนฺตฺวา มหาสตฺตํ วนฺทิตฺวา ปาสาทํ อาโรเปตฺวา สุโภชนํ โภเชสิฯ โส ภตฺตกิจฺจาวสาเน สุขกถาย นิสิโนฺน ‘‘ทารโก น ปญฺญายติ, กหํ นุ โข’’ติ ปุจฺฉิฯ ‘‘มโต, ภเนฺต’’ติฯ ‘‘เกน การเณนา’’ติ? ‘‘อุทกกีฬนฎฺฐาเน อสุกการเณนาติ น ชานามี’’ติฯ ‘‘กิํ ตฺวํ อสปฺปุริส น ชานิสฺสสิ, ตยา กตกิจฺจํ มยฺหํ ปากฎํ, นนุ ตฺวํ อิมินา นาม การเณน ตํ มาเรสิ, กิํ นุ ตฺวํ ราชาทีนํ วเสน นสฺสมานํ ธนํ รกฺขิตุํ สกฺกุเณยฺยาสิ, มยฺหกสกุณสฺส จ ตุยฺหญฺจ กิํ นานากรณ’’นฺติ? อถสฺส มหาสโตฺต พุทฺธลีฬาย ธมฺมํ เทเสโนฺต อิมา คาถา อภาสิ –</p>


<ol>
<li>
‘‘สกุโณ มยฺหโก นาม, คิริสานุทรีจโร;  
  
ปกฺกํ ปิปฺผลิมารุยฺห, ‘มยฺหํ มยฺห’นฺติ กนฺทติฯ  
</li>
  
<li>
‘‘ตเสฺสวํ  
วิลปนฺตสฺส, ทิชสงฺฆา สมาคตา;  
  
ภุตฺวาน ปิปฺผลิํ ยนฺติ, วิลปเตฺวว โส ทิโชฯ  
</li>
  
<li>
‘‘เอวเมว  
อิเธกโจฺจ, สงฺฆริตฺวา พหุํ ธนํ;  
  
เนวตฺตโน น ญาตีนํ, ยโถธิํ ปฎิปชฺชติฯ  
</li>
  
<li>
‘‘น โส อจฺฉาทนํ ภตฺตํ, น มาลํ น วิเลปนํ;  
  
อนุโภติ สกิํ กิญฺจิ, น สงฺคณฺหาติ ญาตเกฯ  
</li>
  
<li>
‘‘ตเสฺสวํ วิลปนฺตสฺส, มยฺหํ มยฺหนฺติ รกฺขโต;  
  
ราชาโน อถ วา โจรา, ทายาทา เยว อปฺปิยา;  
  
ธนมาทาย คจฺฉนฺติ, วิลปเตฺวว โส นโรฯ  
</li>
  
<li>
‘‘ธีโร โภเค อธิคมฺม, สงฺคณฺหาติ จ ญาตเก;  
  
เตน โส กิตฺติํ ปโปฺปติ, เปจฺจ สเคฺค ปโมทตี’’ติฯ  
</li>
  
<p>ตตฺถ  ติ ‘‘มยฺหํ มยฺห’’นฺติ วิรวนวเสน เอวํลทฺธนาโมฯ คิริสานุทรีสุ จรตีติ นฺติ หิมวนฺตปเทเส เอกํ ผลภริตํ ปิปฺผลิรุกฺขํฯ ติ ทิชคเณ ตํ รุกฺขํ ปริวาเรตฺวา ปกฺกานิ ขาทเนฺต วาเรตุํ ‘‘มยฺหํ มยฺห’’นฺติ ปริเทวโนฺต วิจรติฯ ติ ตสฺส วิลปนฺตเสฺสวฯ ติ ตํ ปิปฺผลิรุกฺขํ ปริภุญฺชิตฺวา อญฺญํ ผลสมฺปนฺนํ รุกฺขํ คจฺฉนฺติฯ ติ โส ปน ทิโช วิลปติเยวฯ นฺติ ยถาโกฎฺฐาสํ, มาตาปิตาภาตุภคินีปุตฺตธีตาทีนํ อุปโภคปริโภควเสน โย โย โกฎฺฐาโส ทาตโพฺพ, ตํ ตํ น เทตีติ อโตฺถฯ
</ol></p>


<p>นฺติ เอกวารมฺปิ นานุโภติฯ ‘‘สก’’นฺติปิ ปาโฐ, อตฺตโน สนฺตกมฺปีติ อโตฺถฯ ติ ภตฺตจฺฉาทนพีชนงฺคลาทิทานวเสน น สงฺคณฺหาติฯ ติ เอเตสุ ราชาทีสุ ธนํ คเหตฺวา คจฺฉเนฺตสุ เกวลํ โส ปุริโส วิลปติเยวฯ ติ ปณฺฑิโตฯ ติ อตฺตโน สนฺติกํ อาคเต ทุพฺพลญาตเก ภตฺตจฺฉาทนพีชนงฺคลาทิทาเนน สงฺคณฺหาติฯ ติ โส ปุริโส เตน ญาติสงฺคเหน จตุปริสมเชฺฌ กิตฺติญฺจ อตฺตโน วณฺณภณนญฺจ ปาปุณาติ, เปจฺจ สเคฺค เทวนคเร ปโมทติฯ</p>


<p>เอวํ  มหาสโตฺต ตสฺส ธมฺมํ เทเสตฺวา ทานํ ปากติกํ กาเรตฺวา หิมวนฺตเมว คนฺตฺวา อปริหีนชฺฌาโน พฺรหฺมโลกูปโค อโหสิฯ</p>


<p>สตฺถา  อิมํ ธมฺมเทสนํ อาหริตฺวา ‘‘อิติ โข, มหาราช, อาคนฺตุกเสฎฺฐิ ภาตุ ปุตฺตสฺส มาริตตฺตา เอตฺตกํ กาลํ เนว ปุตฺตํ, น ธีตรํ อลภี’’ติ วตฺวา ชาตกํ สโมธาเนสิ – ‘‘ตทา กนิโฎฺฐ อาคนฺตุกเสฎฺฐิ อโหสิ, เชฎฺฐโก ปน อหเมว อโหสิ’’นฺติฯ</p>

</p>


<ol>
<li>
<p> [๓๙๑] ๖. วิชฺชาธรชาตกวณฺณนา
</ol></p>


<p>นฺติ  อิทํ สตฺถา เชตวเน วิหรโนฺต โลกตฺถจริยํ อารพฺภ กเถสิฯ วตฺถุ  (ชา. ๑.๑๒.๖๑ อาทโย) อาวิ ภวิสฺสติฯ ตทา ปน สตฺถา ‘‘น, ภิกฺขเว, อิทาเนว, ปุเพฺพปิ ตถาคโต โลกตฺถจริยํ จริเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สโกฺก อโหสิฯ ตทา เอโก วิชฺชาธโร วิชฺชํ ปริวเตฺตตฺวา อฑฺฒรตฺตสมเย อาคนฺตฺวา พาราณสิรโญฺญ อคฺคมเหสิยา สทฺธิํ อติจรติ, ตสฺสา ปริจาริกาโย สญฺชานิํสุฯ สา สยเมว ราชานํ อุปสงฺกมิตฺวา ‘‘เทว, เอโก ปุริโส อฑฺฒรตฺตสมเย สิริคพฺภํ ปวิสิตฺวา มํ ทูเสตี’’ติ อาหฯ ‘‘สกฺขิสฺสสิ ปน กิญฺจิ สญฺญาณํ กาตุ’’นฺติ? ‘‘สโกฺกมิ, เทวา’’ติ สา ชาติหิงฺคุลิกปาติํ อาหราเปตฺวา ตสฺส ปุริสสฺส รตฺติํ อาคนฺตฺวา อภิรมิตฺวา คจฺฉนฺตสฺส ปิฎฺฐิยํ ปญฺจงฺคุลิกํ ทตฺวา ปาโตว รโญฺญ อาโรเจสิฯ ราชา มนุเสฺส อาณาเปสิ ‘‘คจฺฉถ, สพฺพทิสาสุ โอโลเกตฺวา ปิฎฺฐิยํ กตชาติหิงฺคุลปญฺจงฺคุลิกปุริสํ คณฺหถา’’ติฯ วิชฺชาธโรปิ รตฺติํ อนาจารํ กตฺวา ทิวา สุสาเน สูริยํ นมสฺสโนฺต เอกปาเทน ติฎฺฐติฯ ราชปุริสา ตํ ทิสฺวา ปริวารยิํสุฯ โส ‘‘ปากฎํ เม กมฺมํ ชาต’’นฺติ  วิชฺชํ ปริวเตฺตตฺวา อากาเสน อุปฺปติตฺวา คโตฯ</p>


<p>ราชา ตํ ทิสฺวา อาคตปุริเส ‘‘อทฺทสถา’’ติ ปุจฺฉิฯ ‘‘อาม, อทฺทสามา’’ติฯ ‘‘โก นาเมโส’’ติ? ‘‘ปพฺพชิโต, เทวา’’ติฯ ‘‘โส หิ รตฺติํ อนาจารํ กตฺวา ทิวา ปพฺพชิตเวเสน วสติ’’ฯ ราชา ‘‘อิเม ทิวา สมณเวเสน จริตฺวา รตฺติํ อนาจารํ กโรนฺตี’’ติ ปพฺพชิตานํ กุชฺฌิตฺวา มิจฺฉาคหณํ คเหตฺวา ‘‘มยฺหํ วิชิตา อิเม สเพฺพ ปพฺพชิตา ปลายนฺตุ, ทิฎฺฐทิฎฺฐฎฺฐาเน ราชาณํ กริสฺสนฺตู’’ติ เภริํ จราเปสิฯ ติโยชนสติกา กาสิรฎฺฐา ปลายิตฺวา สเพฺพ ปพฺพชิตา อญฺญราชธานิโย อคมิํสุฯ สกลกาสิรเฎฺฐ มนุสฺสานํ โอวาททายโก  เอโกปิ ธมฺมิกสมณพฺราหฺมโณ นาโหสิฯ อโนวาทกา มนุสฺสา ผรุสา อเหสุํ, ทานสีลวิมุขา มตมตา เยภุเยฺยน อปาเย นิพฺพตฺติํสุ, สเคฺค นิพฺพตฺตนกา นาม นาเหสุํฯ</p>


<p>สโกฺก  นเว เทวปุเตฺต อปสฺสโนฺต ‘‘กิํ นุ โข การณ’’นฺติ อาวเชฺชตฺวา วิชฺชาธรํ นิสฺสาย พาราณสิรญฺญา กุเทฺธน มิจฺฉาคหณํ คเหตฺวา ปพฺพชิตานํ รฎฺฐา ปพฺพาชิตภาวํ ญตฺวา ‘‘ฐเปตฺวา มํ อโญฺญ อิมสฺส รโญฺญ มิจฺฉาคหณํ ภินฺทิตุํ สมโตฺถ นาม นตฺถิ, รโญฺญ จ รฎฺฐวาสีนญฺจ อวสฺสโย ภวิสฺสามี’’ติ จิเนฺตตฺวา นนฺทมูลปพฺภาเร ปเจฺจกพุทฺธานํ สนฺติกํ คนฺตฺวา วนฺทิตฺวา ‘‘ภเนฺต, มยฺหํ เอกํ มหลฺลกํ ปเจฺจกพุทฺธํ เทถ, กาสิรฎฺฐํ ปสาเทสฺสามี’’ติ อาหฯ โส สงฺฆเตฺถรเมว ลภิ, อถสฺส ปตฺตจีวรํ คเหตฺวา ตํ ปุรโต กตฺวา สยํ ปจฺฉโต หุตฺวา สิรสฺมิํ อญฺชลิํ ฐเปตฺวา ปเจฺจกพุทฺธํ นมสฺสโนฺต อุตฺตมรูปธโร มาณวโก หุตฺวา สกลนครสฺส มตฺถเกน ติกฺขตฺตุํ วิจริตฺวา ราชทฺวารํ อาคนฺตฺวา อากาเส อฎฺฐาสิฯ อมจฺจา รโญฺญ อาโรเจสุํ ‘‘เทว, อภิรูโป มาณวโก เอกํ สมณํ อาเนตฺวา ราชทฺวาเร  อากาเส ฐิโต’’ติฯ ราชา อาสนา อุฎฺฐาย สีหปญฺชเร ฐตฺวา ‘‘มาณวก, กสฺมา ตฺวํ อภิรูโป สมาโน เอตสฺส วิรูปสฺส สมณสฺส ปตฺตจีวรํ คเหตฺวา นมสฺสมาโน ฐิโต’’ติ เตน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘ทุพฺพณฺณรูปํ ตุวมริยวณฺณี, ปุรกฺขตฺวา ปญฺชลิโก นมสฺสสิ;  
  
เสโยฺย นุ เตโส อุทวา สริโกฺข, นามํ ปรสฺสตฺตโน จาปิ พฺรูหี’’ติฯ  
</li>
  
<p>ตตฺถ ติ สุนฺทรรูโปฯ ติ เอโส วิรูโป ปพฺพชิโต กิํ นุ ตยา อุตฺตริตโร, อุทาหุ สริโกฺขฯ ติ เอตสฺส ปรสฺส จ อตฺตโน จ นามํ พฺรูหีติ ปุจฺฉติฯ
</ol></p>


<p>อถ นํ สโกฺก ‘‘มหาราช, สมณา นาม ครุฎฺฐานิยา, เตน เม นามํ ลปิตุํ น ลพฺภติ, มยฺหํ ปน เต นามํ กเถสฺสามี’’ติ วตฺวา ทุติยํ คาถมาห –</p>


<ol>
<li>
‘‘น นามโคตฺตํ คณฺหนฺติ ราช, สมฺมคฺคตานุชฺชุคตาน เทวา;  
  
อหญฺจ เต นามเธยฺยํ วทามิ, สโกฺกหมสฺมี ติทสานมิโนฺท’’ติฯ  
</li>
  
<p>ตตฺถ  ติ มหาราช, สพฺพสงฺขาเร ยถา สภาวสรสวเสน สมฺมสิตฺวา  อคฺคผลํ อรหตฺตํ ปตฺตตฺตา สมฺมคฺคตานํ, อุชุนา จ อฎฺฐงฺคิเกน มเคฺคน นิพฺพานํ คตตฺตา อุชุคตานํ มหาขีณาสวานํ อุปปตฺติเทเวหิ อุตฺตริตรานํ วิสุทฺธิเทวานํ อุปปตฺติเทวา นามโคตฺตํ น คณฺหนฺติฯ นฺติ อปิจ อหํ อตฺตโน นามเธยฺยํ ตุยฺหํ กเถมิฯ
</ol></p>


<p>ตํ สุตฺวา ราชา ตติยคาถาย ภิกฺขุนมสฺสเน อานิสํสํ ปุจฺฉิ –</p>


<ol>
<li>
‘‘โย ทิสฺวา ภิกฺขุํ จรณูปปนฺนํ, ปุรกฺขตฺวา ปญฺชลิโก นมสฺสติ;  
  
ปุจฺฉามิ  
ตํ เทวราเชตมตฺถํ, อิโต จุโต กิํ ลภเต สุขํ โส’’ติฯ  
</li>
  
<p>สโกฺก จตุตฺถคาถาย กเถสิ –
</ol></p>


<ol>
<li>
‘‘โย ทิสฺวา ภิกฺขุํ จรณูปปนฺนํ, ปุรกฺขตฺวา ปญฺชลิโก นมสฺสติ;  
  
ทิเฎฺฐว ธเมฺม ลภเต ปสํสํ, สคฺคญฺจ โส ยาติ สรีรเภทา’’ติฯ  
</li>
  
<p>ตตฺถ นฺติ ภินฺนกิเลสํ ปริสุทฺธปุคฺคลํฯ นฺติ สีลจรเณน อุเปตํฯ ติ น เกวลํ อิโต จุโตเยว, อิมสฺมิํ ปน อตฺตภาเว โส ปสํสํ ลภติ, ปสํสาสุขํ วินฺทตีติฯ
</ol></p>


<p>ราชา สกฺกสฺส กถํ สุตฺวา อตฺตโน มิจฺฉาคหณํ ภินฺทิตฺวา ตุฎฺฐมานโส ปญฺจมํ คาถมาห –</p>


<ol>
<li>
‘‘ลกฺขี วต เม อุทปาทิ อชฺช, ยํ วาสวํ ภูตปติทฺทสาม;  
  
ภิกฺขุญฺจ ทิสฺวาน ตุวญฺจ สกฺก, กาหามิ ปุญฺญานิ อนปฺปกานี’’ติฯ  
</li>
  
<p>ตตฺถ ติ สิรี, ปญฺญาติปิ วทนฺติฯ อิทํ วุตฺตํ โหติ – อชฺช มม ตว วจนํ สุณนฺตเสฺสว กุสลากุสลวิปากชานนปญฺญา อุทปาทีติฯ นฺติ นิปาตมตฺตํฯ ติ ภูตปติํ อทฺทสามฯ
</ol></p>


<p>ตํ  สุตฺวา สโกฺก ปณฺฑิตสฺส ถุติํ กโรโนฺต ฉฎฺฐํ คาถมาห –</p>


<ol>
<li>
‘‘อทฺธา  
หเว เสวิตพฺพา สปญฺญา, พหุสฺสุตา เย พหุฐานจินฺติโน;  
  
ภิกฺขุญฺจ ทิสฺวาน มมญฺจ ราช, กโรหิ ปุญฺญานิ อนปฺปกานี’’ติฯ  
</li>
  
<p>ตตฺถ ติ พหูนิ การณานิ จินฺตนสมตฺถาฯ
</ol></p>


<p>ตํ  สุตฺวา ราชา โอสานคาถมาห –</p>


<ol>
<li>
‘‘อโกฺกธโน นิจฺจปสนฺนจิโตฺต, สพฺพาติถียาจโยโค ภวิตฺวา;  
  
นิหจฺจ มานํ อภิวาทยิสฺสํ, สุตฺวาน เทวินฺท สุภาสิตานี’’ติฯ  
</li>
  
<p>ตตฺถ ติ สเพฺพสํ อติถีนํ อาคตานํ อาคนฺตุกานํ ยํ ยํ เต ยาจนฺติ, ตสฺส ตสฺส ยุโตฺต อนุจฺฉวิโก ภวิตฺวา, สพฺพํ เตหิ ยาจิตยาจิตํ ททมาโนติ อโตฺถฯ ติ ตว สุภาสิตานิ สุตฺวา อหํ เอวรูโป ภวิสฺสามีติ วทติฯ
</ol></p>


<p>เอวญฺจ ปน วตฺวา ปาสาทา โอรุยฺห ปเจฺจกพุทฺธํ วนฺทิตฺวา เอกมนฺตํ อฎฺฐาสิฯ ปเจฺจกพุโทฺธ อากาเส ปลฺลเงฺกน นิสีทิตฺวา ‘‘มหาราช, วิชฺชาธโร น สมโณ, ตฺวํ อิโต ปฎฺฐาย ‘อตุโจฺฉ โลโก, อตฺถิ ธมฺมิกสมณพฺราหฺมณา’ติ ญตฺวา ทานํ เทหิ, สีลํ รกฺข, อุโปสถกมฺมํ กโรหี’’ติ ราชานํ โอวทิฯ สโกฺกปิ สกฺกานุภาเวน อากาเส ฐตฺวา ‘‘อิโต ปฎฺฐาย อปฺปมตฺตา โหถา’’ติ นาครานํ โอวาทํ ทตฺวา ‘‘ปลาตา สมณพฺราหฺมณา อาคจฺฉนฺตู’’ติ เภริํ จราเปสิฯ อถ เต อุโภปิ สกฎฺฐานเมว อคมํสุฯ ราชา ตสฺส โอวาเท ฐตฺวา ทานาทีนิ ปุญฺญานิ อกาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปเจฺจกพุโทฺธ ปรินิพฺพุโต, ราชา อานโนฺท อโหสิ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๓๙๒] ๗. สิงฺฆปุปฺผชาตกวณฺณนา
</ol></p>


<p>นฺติ   อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ โส กิร เชตวนา นิกฺขมิตฺวา โกสลรเฎฺฐ อญฺญตรํ อรญฺญํ นิสฺสาย วิหรโนฺต เอกทิวสํ ปทุมสรํ  โอตริตฺวา สุปุปฺผิตปทุมํ ทิสฺวา อโธวาเต ฐตฺวา อุปสิงฺฆิฯ อถ นํ ตสฺมิํ วเน อธิวตฺถา เทวตา ‘‘มาริส, ตฺวํ คนฺธเถโน นาม, อิทํ เต เอกํ เถยฺยงฺค’’นฺติ สํเวเชสิฯ โส ตาย สํเวชิโต ปุน เชตวนํ อาคนฺตฺวา สตฺถารํ วนฺทิตฺวา นิสิโนฺน ‘‘กหํ ภิกฺขุ นิวุโตฺถสี’’ติ ปุโฎฺฐ ‘‘อสุกวนสเณฺฑ นาม, ตตฺถ จ มํ เทวตา เอวํ นาม สํเวเชสี’’ติ อาหฯ อถ นํ สตฺถา ‘‘น โข ภิกฺขุ ปุปฺผํ อุปสิงฺฆโนฺต ตฺวเมว เทวตาย สํเวชิโต, โปราณกปณฺฑิตาปิ สํเวชิตปุพฺพา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ กาสิกคาเม พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ อุคฺคหิตสิโปฺป อปรภาเค อิสิปพฺพชฺชํ ปพฺพชิตฺวา เอกํ ปทุมสรํ นิสฺสาย อุปวสโนฺต เอกทิวสํ สรํ โอตริตฺวา สุปุปฺผิตปทุมํ อุปสิงฺฆมาโน อฎฺฐาสิฯ อถ นํ เอกา เทวธีตา รุกฺขกฺขนฺธวิวเร ฐตฺวา สํเวชยมานา ปฐมํ คาถมาห –</p>


<ol>
<li>
‘‘ยเมตํ วาริชํ ปุปฺผํ, อทินฺนํ อุปสิงฺฆสิ;  
  
เอกงฺคเมตํ เถยฺยานํ, คนฺธเถโนสิ มาริสา’’ติฯ  
</li>
  
<p>ตตฺถ นฺติ เอกโกฎฺฐาโส เอสฯ
</ol></p>


<p>ตโต โพธิสโตฺต ทุติยํ คาถมาห –</p>


<ol>
<li>
‘‘น หรามิ น ภญฺชามิ, อารา สิงฺฆามิ วาริชํ;  
  
อถ เกน นุ วเณฺณน, คนฺธเถโนติ วุจฺจตี’’ติฯ  
</li>
  
<p>ตตฺถ ติ ทูเร ฐิโต ฆายามิฯ ติ การเณนฯ
</ol></p>


<p>ตสฺมิํ  ขเณ เอโก ปุริโส ตสฺมิํ สเร ภิสานิ เจว ขณติ, ปุณฺฑรีกานิ จ ภญฺชติ ฯ โพธิสโตฺต ตํ ทิสฺวา ‘‘มํ อารา ฐตฺวา อุปสิงฺฆนฺตํ ‘โจโร’ติ วทสิ, เอตํ ปุริสํ  กสฺมา น ภณสี’’ติ ตาย สทฺธิํ สลฺลปโนฺต ตติยํ คาถมาห –</p>


<ol>
<li>
‘‘โยยํ ภิสานิ ขณติ, ปุณฺฑรีกานิ ภญฺชติ;  
  
เอวํ อากิณฺณกมฺมโนฺต, กสฺมา เอโส น วุจฺจตี’’ติฯ  
</li>
  
<p>ตตฺถ ติ กกฺขฬกมฺมโนฺต ทารุณกมฺมโนฺตฯ
</ol></p>


<p>อถสฺส อวจนการณํ อาจิกฺขนฺตี เทวตา จตุตฺถปญฺจมคาถา อภาสิ –</p>


<ol>
<li>
‘‘อากิณฺณลุโทฺท ปุริโส, ธาติเจลํว มกฺขิโต;  
  
ตสฺมิํ เม วจนํ นตฺถิ, ตญฺจารหามิ วตฺตเวฯ  
</li>
  
<li>
‘‘อนงฺคณสฺส โปสสฺส, นิจฺจํ สุจิคเวสิโน;  
  
วาลคฺคมตฺตํ ปาปสฺส, อพฺภามตฺตํว ขายตี’’ติฯ  
</li>
  
<p>ตตฺถ ติ เขฬสิงฺฆาณิกมุตฺตคูถมกฺขิตํ ธาติทาสิยา นิวตฺถเจลํ วิย อยํ ปาปมกฺขิโตเยว, เตน การเณน ตสฺมิํ มม วจนํ นตฺถิฯ ติ สมณา ปน โอวาทกฺขมา โหนฺติ ปิยสีลา, ตสฺมา ตํ อปฺปมตฺตกมฺปิ อยุตฺตํ กโรนฺตํ วตฺตุํ อรหามิ สมณาติฯ ติ นิโทฺทสสฺส ตุมฺหาทิสสฺสฯ ติ มหาเมฆปฺปมาณํ หุตฺวา อุปฎฺฐาติ, อิทานิ กสฺมา เอวรูปํ โทสํ อโพฺพหาริกํ กโรสีติฯ
</ol></p>


<p>ตาย ปน สํเวชิโต โพธิสโตฺต สํเวคปฺปโตฺต ฉฎฺฐํ คาถมาห –</p>


<ol>
<li>
‘‘อทฺธา มํ ยกฺข ชานาสิ, อโถ มํ อนุกมฺปสิ;  
  
ปุนปิ ยกฺข วชฺชาสิ, ยทา ปสฺสสิ เอทิส’’นฺติฯ  
</li>
  
<p>ตตฺถ ติ เทวตํ อาลปติฯ ติ วเทยฺยาสิฯ นฺติ ยทา มม เอวรูปํ โทสํ ปสฺสสิ, ตทา เอวํ มม วเทยฺยาสีติ วทติฯ
</ol></p>


<p>อถสฺส   สา เทวธีตา สตฺตมํ คาถมาห –</p>


<ol>
<li>
‘‘เนว ตํ อุปชีวามิ, นปิ เต ภตกามฺหเส;  
  
ตฺวเมว ภิกฺขุ ชาเนยฺย, เยน คเจฺฉยฺย สุคฺคติ’’นฺติฯ  
</li>
  
<p>ตตฺถ  ติ ตว ภติหตา กมฺมกราปิ น โหมฯ กิํการณา ตํ สพฺพกาลํ รกฺขมานา วิจริสฺสามาติ ทีเปติฯ ติ ภิกฺขุ เยน กเมฺมน ตฺวํ สุคติํ คเจฺฉยฺยาสิ, ตฺวเมว ตํ ชาเนยฺยาสีติฯ
</ol></p>


<p>เอวํ สา ตสฺส โอวาทํ ทตฺวา อตฺตโน วิมานเมว ปวิฎฺฐาฯ โพธิสโตฺตปิ ฌานํ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ</p>


<p>ตทา เทวธีตา อุปฺปลวณฺณา อโหสิ, ตาปโส ปน อหเมว อโหสินฺติฯ</p>

</p>


<ol>
<li>
<p> [๓๙๓] ๘. วิฆาสาทชาตกวณฺณนา
</ol></p>


<p>ติ อิทํ สตฺถา ปุพฺพาราเม วิหรโนฺต เกฬิสีลเก ภิกฺขู อารพฺภ กเถสิฯ เตสุ หิ มหาโมคฺคลฺลานเตฺถเรน ปาสาทํ กเมฺปตฺวา สํเวชิเตสุ ธมฺมสภายํ ภิกฺขู เตสํ อคุณํ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปเต เกฬิสีลกาเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สโกฺก อโหสิฯ อถ อญฺญตรสฺมิํ กาสิกคาเม สตฺต ภาตโร กาเมสุ โทสํ ทิสฺวา นิกฺขมิตฺวา อิสิปพฺพชฺชํ ปพฺพชิตฺวา มชฺฌารเญฺญ วสนฺตา โยเค โยคํ อกตฺวา กายทฬฺหีพหุลา หุตฺวา นานปฺปการํ กีฬํ  กีฬนฺตา  จริํสุฯ สโกฺก เทวราชา ‘‘อิเม สํเวเชสฺสามี’’ติ สุโก หุตฺวา เตสํ วสนฎฺฐานํ อาคนฺตฺวา เอกสฺมิํ รุเกฺข นิลียิตฺวา เต สํเวเชโนฺต ปฐมํ คาถมาห –</p>


<ol>
<li>
‘‘สุสุขํ  
วต ชีวนฺติ, เย ชนา วิฆาสาทิโน;  
  
ทิเฎฺฐว ธเมฺม ปาสํสา, สมฺปราเย จ สุคฺคตี’’ติฯ  
</li>
  
<p>ตตฺถ ติ ภุตฺตาติเรกํ ภุญฺชเนฺต สนฺธายาหฯ ติ เย เอวรูปา, เต ทิเฎฺฐว ธเมฺม ปาสํสา, สมฺปราเย จ เตสํ สุคติ โหติ, สเคฺค อุปฺปชฺชนฺตีติ อธิปฺปาเยน วทติฯ
</ol></p>


<p>อถ เตสุ เอโก ตสฺส วจนํ สุตฺวา อวเสเส อามเนฺตตฺวา ทุติยํ คาถมาห –</p>


<ol>
<li>
‘‘สุกสฺส ภาสมานสฺส, น นิสาเมถ ปณฺฑิตา;  
  
อิทํ สุณาถ โสทริยา, อเมฺหวายํ ปสํสตี’’ติฯ  
</li>
  
<p>ตตฺถ ติ มานุสิกาย วาจาย ภณนฺตสฺสฯ ติ น สุณาถฯ ติ อิทมสฺส วจนํ สุณาถฯ ติ สมาเน อุทเร วุตฺถภาเวน เต อาลปโนฺต อาหฯ
</ol></p>


<p>อถ เน ปฎิกฺขิปโนฺต สุโก ตติยํ คาถมาห –</p>


<ol>
<li>
‘‘นาหํ ตุเมฺห ปสํสามิ, กุณปาทา สุณาถ เม;  
  
อุจฺฉิฎฺฐโภชิโน ตุเมฺห, น ตุเมฺห วิฆาสาทิโน’’ติฯ  
</li>
  
<p>ตตฺถ ติ กุณปขาทกาติ เต อาลปติฯ
</ol></p>


<p>เต ตสฺส วจนํ สุตฺวา สเพฺพปิ จตุตฺถํ คาถมาหํสุ –</p>


<ol>
<li>
‘‘สตฺตวสฺสา ปพฺพชิตา, มชฺฌารเญฺญ สิขณฺฑิโน;  
  
วิฆาเสเนว ยาเปนฺตา, มยเญฺจ โภโต คารยฺหา;  
  
เก นุ โภโต ปสํสิยา’’ติฯ  
</li>
  
<p>ตตฺถ  ติ จูฬาย สมนฺนาคตาฯ ติ เอตฺตกํ กาลํ สตฺต วสฺสานิ สีหพฺยคฺฆวิฆาเสเนว ยาเปนฺตา ยทิ โภโต คารยฺหา, อถ เก นุ เต ปสํสิยาติฯ
</ol></p>


<p>เต  ลชฺชาเปโนฺต มหาสโตฺต ปญฺจมํ คาถมาห –</p>


<ol>
<li>
‘‘ตุเมฺห สีหานํ พฺยคฺฆานํ, วาฬานญฺจาวสิฎฺฐกํ;  
  
อุจฺฉิเฎฺฐเนว ยาเปนฺตา, มญฺญิโวฺห วิฆาสาทิโน’’ติฯ  
</li>
  
<p>ตตฺถ นฺติ เสสวาฬมิคานญฺจ อวสิฎฺฐกํ อุจฺฉิฎฺฐโภชนํฯ
</ol></p>


<p>ตํ  สุตฺวา ตาปสา ‘‘สเจ มยํ น วิฆาสาทา, อถ เก จรหิ เต วิฆาสาทา’’ติ? อถ เตสํ โส ตมตฺถํ อาจิกฺขโนฺต ฉฎฺฐํ คาถมาห –</p>


<ol>
<li>
‘‘เย พฺราหฺมณสฺส สมณสฺส, อญฺญสฺส วา วนิพฺพิโน;  
  
ทตฺวาว เสสํ ภุญฺชนฺติ, เต ชนา วิฆาสาทิโน’’ติฯ  
</li>
  
<p>ตตฺถ ติ ตํ ตํ ภณฺฑํ ยาจนกสฺสฯ เอวํ เต ลชฺชาเปตฺวา มหาสโตฺต สกฎฺฐานเมว คโตฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สตฺต ภาตโร อิเม เกฬิสีลกา ภิกฺขู อเหสุํ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๓๙๔] ๙. วฎฺฎกชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต เอกํ โลลภิกฺขุํ อารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ โลโล’’ติ ปุจฺฉิตฺวา ‘‘อาม, ภเนฺต’’ติ วุเตฺต ‘‘น โข ภิกฺขุ อิทาเนว โลโล, ปุเพฺพปิ ตฺวํ โลโลเยว, โลลตาย ปน พาราณสิยํ หตฺถิควาสฺสปุริสกุณเปหิ  อติโตฺต ‘อิโต อุตฺตริตรํ ลภิสฺสามี’ติ อรญฺญํ ปวิโฎฺฐสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต วฎฺฎกโยนิยํ นิพฺพตฺติตฺวา อรเญฺญ ลูขติณพีชาหาโร วสิฯ ตทา พาราณสิยํ เอโก โลลกาโก หตฺถิกุณปาทีหิ อติโตฺต ‘‘อิโต อุตฺตริตรํ ลภิสฺสามี’’ติ อรญฺญํ ปวิสิตฺวา ผลาผลํ ขาทโนฺต โพธิสตฺตํ  ทิสฺวา ‘‘อยํ วฎฺฎโก อติวิย ถูลสรีโร, มธุรํ โคจรํ ขาทติ มเญฺญ, เอตสฺส โคจรํ ปุจฺฉิตฺวา ตํ ขาทิตฺวา อหมฺปิ ถูโล ภวิสฺสามี’’ติ จิเนฺตตฺวา โพธิสตฺตสฺส อุปริภาเค สาขาย นิลียิตฺวา โพธิสตฺตํ ปุจฺฉิ ‘‘โภ วฎฺฎก, กิํ นาม ปณีตาหารํ ภุญฺชสิ, ถูลสรีโร อโหสี’’ติ? โพธิสโตฺต  เตน ปุจฺฉิโต เตน สทฺธิํ ปฎิสนฺถารํ กโรโนฺต ปฐมํ คาถมาห –</p>


<ol>
<li>
‘‘ปณีตํ ภุญฺชเส ภตฺตํ, สปฺปิเตลญฺจ มาตุล;  
  
อถ เกน นุ วเณฺณน, กิโส ตฺวมสิ วายสา’’ติฯ  
</li>
  
<p>ตตฺถ นฺติ มนุสฺสานํ โภชนนิยาเมน ปฎิยาทิตภตฺตํฯ ติ ตํ ปิยสมุทาจาเรน อาลปติฯ ติ อปฺปมํสโลหิโตฯ
</ol></p>


<p>ตสฺส วจนํ สุตฺวา กาโก ติโสฺส คาถา อภาสิ –</p>


<ol>
<li>
‘‘อมิตฺตมเชฺฌ วสโต, เตสุ อามิสเมสโต;  
  
นิจฺจํ อุพฺพิคฺคหทยสฺส, กุโต กากสฺส ทฬฺหิยํฯ  
</li>
  
<li>
‘‘นิจฺจํ อุเพฺพคิโน กากา, ธงฺกา ปาเปน กมฺมุนา;  
  
ลโทฺธ ปิโณฺฑ น ปีเณติ, กิโส เตนสฺมิ วฎฺฎกฯ  
</li>
  
<li>
‘‘ลูขานิ ติณพีชานิ, อปฺปเสฺนหานิ ภุญฺชสิ;  
  
อถ เกน นุ วเณฺณน, ถูโล ตฺวมสิ วฎฺฎกา’’ติฯ  
</li>
  
<p>ตตฺถ นฺติ เอวรูปสฺส มยฺหํ กากสฺส กุโต ทฬฺหีภาโว, กุโต ถูลนฺติ อโตฺถฯ ติ  อุเพฺพควโนฺตฯ ติ กากานเมว นามํฯ ติ กาเกน มนุสฺสสนฺตกวิลุมฺปนสงฺขาเตน ปาเปน กเมฺมน ลโทฺธ ปิโณฺฑฯ ติ น ตเปฺปติฯ ติ เตน การเณนาหํ กิโส อสฺมิฯ ติ มโนฺทชานิฯ อิทํ กาโก โพธิสตฺตํ ‘‘ปณีตโภชนํ ขาทตี’’ติ สญฺญี หุตฺวาปิ วฎฺฎกานํ คหิตโคจรํ ปุจฺฉโนฺต อาหฯ
</ol></p>


<p>ตํ สุตฺวา โพธิสโตฺต อตฺตโน ถูลภาวการณํ กเถโนฺต อิมา คาถา อภาสิ –</p>


<ol>
<li>
‘‘อปฺปิจฺฉา  
อปฺปจินฺตาย, อทูรคมเนน จ;  
  
ลทฺธาลเทฺธน ยาเปโนฺต, ถูโล เตนสฺมิ วายสฯ  
</li>
  
<li>
‘‘อปฺปิจฺฉสฺส หิ โปสสฺส, อปฺปจินฺตสุขสฺส จ;  
  
สุสงฺคหิตมานสฺส, วุตฺตี สุสมุทานยา’’ติฯ  
</li>
  
<p>ตตฺถ ติ อาหาเรสุ อปฺปิจฺฉตาย นิตฺตณฺหตาย, เกวลํ สรีรยาปนวเสเนว อาหาราหรณตายาติ อโตฺถฯ ติ ‘‘อชฺช กหํ อาหารํ  ลภิสฺสามิ, เสฺว กห’’นฺติ เอวํ อาหารจินฺตาย อภาเวนฯ ติ ‘‘อสุกสฺมิํ นาม ฐาเน มธุรํ ลภิสฺสามี’’ติ จิเนฺตตฺวา อวิทูรคมเนน จฯ ติ ลูขํ วา โหตุ ปณีตํ วา, ยํ ลทฺธํ, เตเนวฯ ติ เตน จตุพฺพิเธน การเณน ถูโล อสฺมิฯ ติ กากํ อาลปติฯ ติ อาหารจินฺตารหิตานํ อปฺปจินฺตานมริยานํ สุขํ อสฺสตฺถีติ อปฺปจินฺตสุโข, ตสฺส ตาทิเสน สุเขน สมนฺนาคตสฺสฯ ติ ‘‘เอตฺตกํ ภุญฺชิตฺวา ชีราเปตุํ สกฺขิสฺสามี’’ติ เอวํ สุฎฺฐุ สงฺคหิตาหารมานสฺสฯ ติ เอวรูปสฺส ปุคฺคลสฺส ชีวิตวุตฺติ สุเขน สกฺกา สมุทาเนตุํ สุสมุทานยา สุนิพฺพตฺติยาฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โลลภิกฺขุ โสตาปตฺติผเล ปติฎฺฐหิฯ</p>


<p>ตทา กาโก โลลภิกฺขุ อโหสิ, วฎฺฎโก ปน อหเมว อโหสินฺติฯ</p>

</p>


<ol>
<li>
<p> [๓๙๕] ๑๐. ปาราวตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โลลภิกฺขุํเยว อารพฺภ กเถสิฯ ปจฺจุปฺปนฺนวตฺถุ เหฎฺฐา วุตฺตนยเมวฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปาราวโต หุตฺวา พาราณสิเสฎฺฐิโน มหานเส นีฬปจฺฉิยํ วสติฯ กาโกปิ  เตน สทฺธิํ วิสฺสาสํ กตฺวา ตเตฺถว วสตีติ สพฺพํ วิตฺถาเรตพฺพํฯ ภตฺตการโก กากปตฺตานิ ลุญฺจิตฺวา ปิเฎฺฐน ตํ มเกฺขตฺวา เอกํ กปาลขณฺฑํ วิชฺฌิตฺวา กเณฺฐ ปิฬนฺธิตฺวา ปจฺฉิยํ ปกฺขิปิฯ โพธิสโตฺต อรญฺญโต อาคนฺตฺวา ตํ ทิสฺวา ปริหาสํ กโรโนฺต ปฐมํ คาถมาห –</p>


<ol>
<li>
‘‘จิรสฺสํ วต ปสฺสามิ, สหายํ มณิธารินํ;  
  
สุกตา มสฺสุกุตฺติยา, โสภเต วต เม สขา’’ติฯ  
</li>
  
<p>ตตฺถ ติ อิมาย มสฺสุกิริยายฯ
</ol></p>


<p>ตํ  สุตฺวา กาโก ทุติยํ คาถมาห –</p>


<ol>
<li>
‘‘ปรูฬฺหกจฺฉนขโลโม, อหํ กเมฺมสุ พฺยาวโฎ;  
  
จิรสฺสํ นฺหาปิตํ ลทฺธา, โลมํ ตํ อชฺช หารยิ’’นฺติฯ  
</li>
  
<p>ตตฺถ ติ อหํ สมฺม ปาราวต, ราชกเมฺมสุ พฺยาวโฎ โอกาสํ อลภโนฺต ปรูฬฺหกจฺฉนขโลโม อโหสินฺติ วทติฯ นฺติ อชฺช หาเรสิํฯ
</ol></p>


<p>ตโต โพธิสโตฺต ตติยํ คาถมาห –</p>


<ol>
<li>
‘‘ยํ นุ โลมํ อหาเรสิ, ทุลฺลภํ ลทฺธ กปฺปกํ;  
  
อถ กิญฺจรหิ เต สมฺม, กเณฺฐ กิณิกิณายตี’’ติฯ  
</li>
  
<p>ตสฺสโตฺถ  – ยํ ตาว ทุลฺลภํ กปฺปกํ ลภิตฺวา โลมํ หราเปสิ, ตํ หราปย, อถ กิญฺจรหิ เต วยสฺส อิทํ กเณฺฐ กิณิกิณายตีติฯ
</ol></p>


<p>ตโต กาโก เทฺว คาถา อภาสิ –</p>


<ol>
<li>
‘‘มนุสฺสสุขุมาลานํ, มณิ กเณฺฐสุ ลมฺพติ;  
  
เตสาหํ อนุสิกฺขามิ, มา ตฺวํ มญฺญิ ทวา กตํฯ  
</li>
  
<li>
‘‘สเจปิมํ ปิหยสิ, มสฺสุกุตฺติํ สุการิตํ;  
  
การยิสฺสามิ เต สมฺม, มณิญฺจาปิ ททามิ เต’’ติฯ  
</li>
  
<p>ตตฺถ ติ เอวรูปานํ มนุสฺสานํ เอกํ มณิรตนํ กเณฺฐสุ ลมฺพติฯ นฺติ เตสํ อหํฯ ติ ตฺวํ ปน ‘‘เอตํ มยา ทวา กต’’นฺติ  มา มญฺญิฯ ติ สเจ อิมํ มม กตํ มสฺสุกุตฺติํ ตฺวํ อิจฺฉสิฯ
</ol></p>


<p>ตํ สุตฺวา โพธิสโตฺต ฉฎฺฐํ คาถมาห –</p>


<ol>
<li>
‘‘ตฺวเญฺญว มณินา ฉโนฺน, สุกตาย จ มสฺสุยา;  
  
อามนฺต โข ตํ คจฺฉามิ, ปิยํ เม ตวทสฺสน’’นฺติฯ  
</li>
  
<p>ตตฺถ ติ มณิโน, อยเมว วา ปาโฐฯ อิทํ วุตฺตํ โหติ – สมฺม วายส, ตฺวเญฺญว อิมสฺส มณิโน อนุจฺฉวิโก อิมิสฺสา จ สุกตาย มสฺสุยา , มม ปน ตว อทสฺสนเมว ปิยํ, ตสฺมา ตํ อามนฺตยิตฺวา คจฺฉามีติฯ
</ol></p>


<p>เอวญฺจ ปน วตฺวา โพธิสโตฺต อุปฺปติตฺวา อญฺญตฺถ คโตฯ กาโก ตเตฺถว ชีวิตกฺขยํ ปโตฺตฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โลลภิกฺขุ อนาคามิผเล ปติฎฺฐหิฯ ตทา กาโก โลลภิกฺขุ อโหสิ, ปาราวโต ปน อหเมว อโหสินฺติฯ</p>

</p>

</p>


<p>ชาตกุทฺทานํ –</p>


<p>
อวาริยํ เสตเกตุ, ทรีมุขญฺจ เนรุ จ;  
  
อาสงฺกมิคาโลปญฺจ, กาฬกณฺณี จ กุกฺกุฎํฯ  
</p>
  
<p>
ธมฺมธชญฺจ นนฺทิยํ, ขรปุตฺตํ สูจิ เจว;  
  
ตุณฺฑิลํ โสณฺณกกฺกฎํ, มยฺหกํ วิชฺชาธรเญฺจวฯ  
</p>
  
<p>
สิงฺฆปุปฺผํ วิฆาสาทํ, วฎฺฎกญฺจ ปาราวตํ;  
  
สงฺคายิํสุ มหาเถรา, ฉเกฺก วีสติ ชาตเกฯ  
</p>
  
ฉกฺกนิปาตวณฺณนา นิฎฺฐิตาฯ  
</p>
  
  
  
  
  