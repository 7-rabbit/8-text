<h2>สุตฺตนฺตปิฎก</h2>
<h2>มชฺฌิมนิกาย</h2>
<h1>มูลปณฺณาสปาฬิ</h1>
<h3>สํคายนสฺส ปุจฺฉา วิสฺสชฺชนา</h3>
<p> ปฐมมหาสํคีติกาเล  อาวุโส ธมฺมสํคาหกา มหากสฺสปาทโย มหาเถรวรา ทีฆนิกายํ สํคายิตฺวา ตทนนฺตรํ กิํ นาม ปาวจนํ สํคายิํสุฯ</p>


<p> ปฐมมหาสํคีติกาเล ภเนฺต ธมฺมสํคาหกา มหากสฺสปาทโย มหาเถรวรา ทีฆนิกายํ สํคายิตฺวา ตทนนฺตรํ มชฺฌิมํ นาม นิกายํ สํคายิํสุฯ</p>


<p> มชฺฌิมนิกาโย  นาม อาวุโส มูลปณฺณาสโก มชฺฌิม ปณฺณาสโก อุปริปณฺณาสโกติ ปณฺณาสกวเสน ติวิโธ, ตตฺถ กตรํ ปณฺณาสกํ ปฐมํ สํคายิํสุฯ</p>


<p> ตีสุ ภเนฺต ปณฺณาสเกสุ มูลปณฺณาสกํ นาม ปาวจนํ ธมฺมสํคาหกา มหาเถรวรา ปฐมํ สํคายิํสุฯ</p>


<p> มูลปณฺณาสเกปิ  อาวุโส ปญฺจวคฺคา ปณฺณาส จ สุตฺตานิ, เตสุ กตรํ วคฺคํ กตรญฺจ สุตฺตํ ปฐมํ สํคายิํสุฯ</p>


<p> มูลปณฺณาสเก ภเนฺต ปญฺจสุ วเคฺคสุ ปฐมํ มูลปริยายวคฺคํ ปณฺณาสเกสุ จ สุเตฺตสุ ปฐมํ มูลปริยายสุตฺตํ สํคายิํสุฯ</p>


<p>สาธุ อาวุโส มยมฺปิ ทานิ ตโตเยว ปฎฺฐาย สํคีติปุพฺพงฺคมานิ ปุจฺฉาวิสฺสชฺชนกิจฺจานิ กาตุํ สมารภามฯ</p>


<h3>มูลปริยายสุตฺต</h3>
<p> เตน อาวุโส ภควตา ชานตา ปสฺสตา อรหตา สมฺมาสมฺพุเทฺธน มูลปริยายสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> อุกฺกฎฺฐายํ ภเนฺต ปญฺจสเต พฺราหฺมณกุลา ปพฺพชิเต อารพฺภ ภาสิตํ, ปญฺจสตา ภเนฺต พฺราหฺมณกุลา ปพฺพชิตา  ภิกฺขู ปริยตฺติํ นิสฺสาย มานํ อุปฺปาเทสุํ, ตสฺมิํ ภเนฺต วตฺถุสฺมิํ ภาสิตํฯ</p>


<p> ตํ ปนาวุโส สุตฺตํ ภควตา กติหิ วาเรหิ กติหิ จ อโนฺตคธปเทหิ วิภชิตฺวา ภาสิตํฯ</p>


<p> ตํ  ปน ภเนฺต มูลปริยายสุตฺตํ ภควตา อฎฺฐหิ จ วาเรหิ จตุวีสติยา จ อโนฺตคธปเทหิ วิภชิตฺวา เทสิตํฯ</p>


<h3>สพฺพาสวสุตฺต</h3>
<p> ทุติยํ ปนาวุโส สพฺพาสวสุตฺตํ ภควตา กตฺถ กํ อารพฺภ ภาสิตํฯ</p>


<p> สพฺพาสวสุตฺตํ ปน ภเนฺต ภควตา สาวตฺถิยํ สมฺพหุเล ภิกฺขู อารพฺภ ภาสิตํฯ</p>


<p> ตตฺถาวุโส  ภควตา อาสวา กติหิ ปกาเรหิ วิภชิตฺวา ทสฺสิตาฯ</p>


<p> สตฺตหิ ภเนฺต ปกาเรหิ วิภชิตฺวา อาสวา ภควตา ปกาสิตาฯ</p>


<h3>ธมฺมทายาทสุตฺต</h3>
<p> ธมฺมทายาทสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํ, ภควโต จ ภเนฺต ภิกฺขุสงฺฆสฺส จ ตทา มหาลาภสกฺกาโร อุทปาทิ, ตสฺมิํ ภเนฺต วตฺถุสฺมิํ ภาสิตํฯ</p>


<p> ตตฺถาวุโส  เทฺว อนุสนฺธโย, เตสุ ปฐเม อนุสนฺธิมฺหิ กถํ ภควตา ภิกฺขูนํ โอวาโท ทิโนฺนฯ</p>


<p> ปฐเม ภเนฺต อนุสนฺธิมฺหิ ธมฺมทายาทา เม ภิกฺขเว ภวถ มา อามิสทายาทา, อตฺถิ เม ตุเมฺหสุ อนุกมฺปา, กินฺติ เม สาวกา ธมฺมทายาทา ภเวยฺยุํ โน อามิสทายาทาติ เอวมาทินา ภควตา ภิกฺขูนํ โอวาโท ทิโนฺนฯ</p>


<p>ธมฺมทายาทา  เม ภิกฺขเว ภวถ มา อามิสทายาทา, อตฺถิ เม ตุเมฺหสุ อนุกมฺปา กินฺติ เม สาวกา ธมฺมทายาทา ภเวยฺยุํ, โน อามิสทายาทาฯ</p>


<p> ทุติเย  ปนาวุโส อนุสนฺธิมฺหิ อายสฺมตา สาริปุตฺตเตฺถเรน ธมฺมเสนาปตินา กีทิสี ธมฺมเทสนา วิภชิตฺวา ปกาสิตาฯ</p>


<p> ทุติเย ปน ภเนฺต อนุสนฺธิมฺหิ อายสฺมตา สาริปุตฺตเตฺถเรน ธมฺมเสนาปตินา สตฺถุ ปวิวิตฺตสฺส วิหรโต สาวกานํ วิเวกํ อนนุสิกฺขตํ ตีหิ ฐาเนหิ คารยุตํ, อนุสิกฺขนฺตานญฺจ ตีหิ ฐาเนหิ ปาสํสตํ, โสฬส จ ปาปเก ธเมฺม เตสญฺจ ปหานาย มชฺฌิมา ปฎิปทา วิภชิตฺวา ปกาสิตาฯ</p>


<h3>ภยเภรวสุตฺต</h3>
<p> ภยเภรวสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต ชาณุโสฺสณิํ พฺราหฺมณํ อารพฺภ ภาสิตํ, ชาณุโสฺสณิ ภเนฺต พฺราหฺมโณ ภควนฺตํ อุปสงฺกมิตฺวา เอตทโวจ ‘‘เย เม โภ โคตม กุลปุตฺตา ภวนฺตํ โคตมํ อุทฺทิสฺส สทฺธา อคารสฺมา อนคาริยํ ปพฺพชิตา, ภวํ เตสํ โคตโม ปุพฺพงฺคโม, ภวํ</p>


<p>เตสํ  โคตโม พหุกาโร, ภวํ เตสํ โคตโม สมาทเปตา, โภโต จ ปน โคตมสฺส สา ชนตา ทิฎฺฐานุคติํ อาปชฺชตี’’ติ, ตสฺมิํ ภเนฺต วตฺถุสฺมิํ ภาสิตํฯ</p>


<h3>อนงฺคณสุตฺต</h3>
<p> อนงฺคณสุตฺตํ  ปนาวุโส กตฺถ กํ อารพฺภ เกน ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<h3>อากเงฺขยฺยสุตฺต</h3>
<p> อากเงฺขยฺยสุตฺตํ ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>วตฺถสุตฺต</h3>
<p> วตฺถสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>สเลฺลขสุตฺต</h3>
<p> สเลฺลขสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต อายสฺมนฺตํ มหาจุนฺทํ อารพฺภ ภาสิตํ, อายสฺมา มหาจุโนฺท ภเนฺต ภควนฺตํ อุปสงฺกมิตฺวา เอตทโวจ ‘‘ยา อิมา ภเนฺต อเนกวิหิตา ทิฎฺฐิโย โลเก อุปฺปชฺชนฺติ, อตฺตวาทปฎิสํยุตฺตา วา โลกวาทปฎิสํยุตฺตา วา, อาทิเมว นุ โข ภเนฺต ภิกฺขุโน มนสิกโรโต เอวเมตาสํ ทิฎฺฐีนํ ปหานํ โหติ, เอวเมตาสํ ทิฎฺฐีนํ ปฎินิสฺสโคฺค โหตี’’ติ, ตสฺมิํ ภเนฺต วตฺถุสฺมิํ ภาสิตํฯ</p>


<p> ตตฺถ  จ อาวุโส กติ ปริยายา กติ จ อโนฺตคธปทานิ ภควตา วิภชิตฺวา ปกาสิตานิฯ</p>


<p> ตตฺถ ภเนฺต ปญฺจ ปริยายา จตุจตฺตาลีส จ อโนฺตคธปทานิ ภควตา วิตฺถาเรน ภาสิตานิฯ</p>


<h3>สมฺมาฎฺฐิสุตฺต</h3>
<p> สมฺมาทิฎฺฐิสุตฺตํ  ปนาวุโส กตฺถ กํ อารพฺภ เกน ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<p> กสฺส อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<h3>มหาสติปฎฺฐานสุตฺต</h3>
<p> มหาสติปฎฺฐานสุตฺตํ  ปนาวุโส โยคาวจรานํ พหุปการตฺตา ทีฆนิกาเย จ อิธ จาติ ทฺวีสุ นิกาเยสุ โปราณเกหิ สํคีติกาเรหิ ทฺวิกฺขตฺตุํ สํคายิตฺวา วิตฺถาเรน ปติฎฺฐาปิตํ, ตํ อเมฺหหิ ทีฆนิกาเย ยถานุปฺปตฺตวเสน ปุจฺฉิตญฺจ วิสฺสชฺชิตญฺจฯ ตถาปิ โยคาวจรานํ พหุปการตฺตาเยว ตํ  อิทานิปิ ยถานุปฺปตฺตวเสน ปุน ปุจฺฉิสฺสามิ, ตํ ปเนตํ อาวุโส มหาสติปฎฺฐานสุตฺตํ ภควตา กตฺถ กํ อารพฺภ ภาสิตํฯ</p>


<p> กุรูสุ ภเนฺต กมฺมาสธเมฺม นาม กุรูนํ นิคเม สมฺพหุเล ภิกฺขู อารพฺภ ภาสิตํฯ</p>


<p> กถญฺจาวุโส  ตตฺถ อานาปานสฺสติ กายานุปสฺสนา ภควตา วิภชิตฺวา ปกาสิตาฯ</p>


<p> อิธ ภิกฺขเว ภิกฺขุ อรญฺญคโต วา รุกฺขมูลคโต วา สุญฺญาคารคโต วา นิสีทติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวา โส สโตว อสฺสสติ, สโตว ปสฺสสติ, ทีฆํ วา อสฺสสโนฺต ‘ทีฆํ อสฺสสามี’ติ ปชานาติ, ทีฆํ วา ปสฺสสโนฺต ‘ทีฆํ ปสฺสสามี’ติ ปชานาติ, เอวมาทินา ภเนฺต ตตฺถ อานาปานสฺสติ กายานุปสฺสนา ภควตา วิภชิตฺวา ปกาสิตาฯ</p>


<p> กถญฺจาวุโส  ตตฺถ อิริยาปถกายานุปสฺสนา ภควตา วิภชิตฺวา ปกาสิตาฯ</p>


<p> ปุน จปรํ ภิกฺขเว ภิกฺขุ คจฺฉโนฺต วา คจฺฉามีติ ปชานาติ, ฐิโต วา ฐิโตมฺหีติ ปชานาติ, นิสิโนฺน วา นิสิโนฺนมฺหีติ ปชานาติ, สยาโน วา สยาโนมฺหีติ ปชานาติ, เอวมาทินา ภเนฺต ภควตา อิริยาปถกายานุปสฺสนา ภาวนา วิภชิตฺวา ปกาสิตาฯ</p>


<p> กถญฺจาวุโส  ตตฺถ สมฺปชญฺญกายานุปสฺสนา ภควตา วิภชิตฺวา ปกาสิตาฯ</p>


<p> ปุน จปรํ ภิกฺขเว ภิกฺขุ อภิกฺกเนฺต ปฎิกฺกเนฺต สมฺปชานการี โหติ, อาโลกิเต วิโลกิเต สมฺปชานการี โหติ, สมิญฺชิเต ปสาริเต สมฺปชานการี โหติ, สงฺฆาฎิปตฺตจีวรธารเณ สมฺปชานการี โหติ, อสิเต ปีเต ขายิเต สายิเต สมฺปชานการี โหติ, อุจฺจารปสฺสาวกเมฺม สมฺปชานการี โหติ, คเต ฐิเต นิสิเนฺน สุเตฺต ชาคริเต ภาสิเต ตุณฺหีภาเว สมฺปชานการี โหติ, เอวมาทินา ภเนฺต ภควตา ตตฺถ สมฺปชญฺญกายานุปสฺสนา วิภชิตฺวา ปกาสิตาฯ</p>


<p> กถญฺจาวุโส  ตตฺถ ปฎิกูลมนสิการกายานุปสฺสนา ภควตา วิภชิตฺวา ปกาสิตาฯ</p>


<p> ปุน จปรํ ภิกฺขเว ภิกฺขุ อิมเมว กายํ อุทฺธํ ปาทตลา อโธ เกสมตฺถกา ตจปริยนฺตํ ปูรํ นานปฺปการสฺส อสุจิโน ปจฺจเวกฺขติ อตฺถิ อิมสฺมิํ กาเย เกสาโลมา นขา ทนฺตา ตโจ เอวมาทินา ภเนฺต ตตฺถ ภควตา ปฎิกูลมนสิการกายานุปสฺสนา วิภชิตฺวา ปกาสิตาฯ</p>


<p> กถญฺจาวุโส  ตตฺถ ธาตุมนสิการกายานุปสฺสนา ภควตา วิภชิตฺวา ปกาสิตาฯ</p>


<p> ปุน จปรํ ภิกฺขเว ภิกฺขุ อิมเมว กายํ ยถาฐิตํ ยถาปณิหิตํ ธาตุโส ปจฺจเวกฺขติ อตฺถิ อิมสฺมิํ กาเย ปถวีธาตุ อาโปธาตุ เตโชธาตุ วาโยธาตุ เอวมาทินา ภเนฺต ภควตา ธาตุมนสิการกายานุปสฺสนา วิภชิตฺวา ปกาสิตาฯ</p>


<p> กถญฺจาวุโส  ตตฺถ นว สิวถิกกายานุปสฺสนา ภควตา วิภชิตฺวา ปกาสิตาฯ</p>


<p> ปุน จปรํ ภิกฺขเว ภิกฺขุ เสยฺยถาปิ ปเสฺสยฺย สรีรํ สิวถิกาย ฉฑฺฑิตํ เอกาหมตํ วา ทฺวีหมตํ วา ตีหมตํ วา อุทฺธุมาตกํ วินีลกํ วิปุพฺพกชาตํ โส อิมเมว กายํ อุปสํหรติ ‘‘อยมฺปิ โข กาโย เอวํธโมฺม เอวํภาวี เอวํอนตีโต’’ติ เอวมาทินา ภเนฺต ตตฺถ ภควตา นว สิวถิกกายานุปสฺสนา ภาวนา วิภชิตฺวา ปกาสิตาฯ</p>


<p> กถญฺจาวุโส  ตตฺถ เวทนานุปสฺสนา ภควตา วิภชิตฺวา เทสิตาฯ</p>


<p> อิธ ภิกฺขเว ภิกฺขุ สุขํ วา เวทนํ เวทยมาโน ‘‘สุขํ เวทนํ เวทยามี’’ติ ปชานาติ, ทุกฺขํ วา เวทนํ เวทยมาโน ‘‘ทุกฺข เวทนํ เวทยามี’’ติ ปชานาติ, อทุกฺขมสุขํ วา เวทนํ เวทยมาโน ‘‘อทุกฺขมสุขํ เวทนํ เวทยามี’’ติ ปชานาติ, เอวมาทินา ภเนฺต ตตฺถ ภควตา เวทนานุปสฺสนา วิภชิตฺวา ปกาสิตาฯ</p>


<p> กถญฺจาวุโส  ตตฺถ จิตฺตานุปสฺสนา ภควตา วิภชิตฺวา เทสิตาฯ</p>


<p> อิธ ภิกฺขเว ภิกฺขุ สราคํ วา จิตฺตํ ‘‘สราคํ จิตฺต’’นฺติ ปชานาติ, วีตราคํ วา จิตฺตํ ‘‘วีตราคํ จิตฺต’’นฺติ ปชานาติ, สโทสํ วา วีตโทสํ วา สโมหํ วา วีตโมหํ วา สํขิตฺตํ วา จิตฺตํ ‘‘สํขิตฺตํ จิตฺต’’นฺติ ปชานาติ, วิกฺขิตฺตํ วา จิตฺตํ ‘‘วิกฺขิตฺตํ จิตฺต’’นฺติ ปชานาติ, เอวมาทินา ตตฺถ ภควตา จิตฺตานุปสฺสนา วิภชิตฺวา ปกาสิตาฯ</p>


<p> กถญฺจาวุโส  ตตฺถ ธมฺมานุปสฺสนา ภควตา วิภชิตฺวา เทสิตา, ตํ สเงฺขปมเตฺตเนว วิสฺสเชฺชหิฯ</p>


<p> อิธ ภิกฺขเว ภิกฺขุ ธเมฺมสุ ธมฺมานุปสฺสี วิหรติ, ปญฺจสุ นีวรเณสุ เอวมาทินา ภเนฺต ตตฺถ ภควตา ปญฺจหิ ปเพฺพหิ ธมฺมานุปสฺสนา วิภชิตฺวา ปกาสิตาฯ</p>


<h3>จูฬสีหนาทสุตฺต</h3>
<p> จูฬนสีหนาทสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต ปริหีนลาภสกฺกาเร นานาติตฺถิเย อารพฺภ ภาสิตํ, นานาติตฺถิยา ภเนฺต ปริหีนลาภสกฺการา เตสุ เตสุ ฐาเนสุ ปริเทวิํสุ, จตโสฺส จ ภเนฺนฺต ปริสา ภควโต เอกมตฺถํ อาโรเจสุํ, ตสฺมิํ ภเนฺต วตฺถุสฺมิํ ภาสิตํฯ</p>


<h3>มหาสีหนาทสุตฺต</h3>
<p> เตนาวุโส  ภควตา ชานตา ปสฺสตา อรหตา สมฺมาสมฺพุเทฺธน มหาสีหนาทสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> เวสาลิยํ ภเนฺต สุนกฺขตฺตํ ลิจฺฉวิปุตฺตํ อารพฺภ ภาสิตํ, สนุกฺขโตฺต ภเนฺต ลิจฺฉวิปุโตฺต อจิรปกฺกโนฺต โหติ อิมสฺมา ธมฺมวินยา, โส เวสาลิยํ ปริสติ เอวํ วาจํ ภาสติ  ‘‘นตฺถิ สมณสฺส โคตมสฺส อุตฺตริมนุสฺสธมฺมา อลมริยญาณทสฺสนวิเสโส, ตกฺกปริยาหตํ สมโณ โคตโม ธมฺมํ เทเสติ วีมํสานุจริตํ สยํ ปฎิภานํฯ ยสฺส จ ขฺวาสฺส อตฺถาย ธโมฺม เทสิโต, โส นิยฺยาติ ตกฺกรสฺส สมฺมา ทุกฺขกฺขยายา’’ติ, เอตมตฺถํ ภเนฺต อายสฺมา สาริปุโตฺต ภควโต อาโรเจสิ, ตสฺมิํ ภเนฺต วตฺถุสฺมิํ ภาสิตํฯ</p>


<p> กติ  ปนาวุโส ตตฺถ ภควตา ตถาคตสฺส ตถาคตพลานิ วิภชิตฺวา ปกาสิตานิ, เยหิ พเลหิ สมนฺนาคโต ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p> ทส ภเนฺต ตถาคตสฺส ตถาคตพลานิ ภควตา วิภชิตฺวา ปกาสิตานิ, เยหิ พเลหิ สมนฺนาคโต ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p> กถญฺจาวุโส  ตตฺถ ภควตา จตุเวรชฺชญาณานิ วิภชิตฺวา ปกาสิตานิ, เยหิ เวสารเชฺชหิ สมนฺนาคโต ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p> ขีณาสวสฺส เต ปฎิชานโต อิเม อาสวา อปริกฺขีณาติ ตตฺร วต มํ สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ สหธเมฺมน ปฎิโจเทสฺสตีติ นิมิตฺตเมตํ สาริปุตฺต น สมนุปสฺสามิ, เอตมหํ สาริปุตฺต นิมิตฺตํ อสมนุปสฺสโนฺต เขมปฺปโตฺต อภยปฺปโตฺต เวสารชฺชปฺปโตฺต วิหรามิฯ เอวมาทินา ภเนฺต ตตฺถ จตุเวสารชฺชญาณานิ ภควตา วิตฺถาเรน วิภชิตฺวา ปกาสิตานิฯ</p>


<p> กถญฺจาวุโส  ตตฺถ ภควตา ปญฺจคติปริเจฺฉทญาณํ วิภชิตฺวา ปกาสิตํฯ</p>


<p> ปญฺจ โข อิมา สาริปุตฺต คติโย, กตมา ปญฺจ, นิรโย ติรจฺฉานโยนิ เปตฺติวิสโย มนุสฺสา เทวา, เอวมาทินา ภเนฺต ภควตา ตตฺถ ปญฺจคติปริเจฺฉทกญาณํ วิภชิตฺวา ปกาสิตํฯ</p>


<p> กถญฺจาวุโส  ตตฺถ ตถาคโต อตฺตโน ปญฺญาเวยฺยตฺติยา อปริหานิํ ปกาเสสิฯ</p>


<p> สนฺติ โข ปน สาริปุตฺต เอเก สมณพฺราหฺมณา เอวํวาทิโน เอวํทิฎฺฐิโน ยาวเทวายํ ภวํ ปุริโส ทหโร โหติ, เอวมาทินา ภเนฺต ตตฺถ ตถาคโต อตฺตโน ปญฺญาเวยฺยตฺติยา อปริหานิํ ปกาเสสิฯ</p>


<h3>มหาทุกฺขกฺขนฺธสุตฺต</h3>
<p> มหาทุกฺขกฺขนฺธสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต อญฺญติตฺถิเย อารพฺภ ภาสิตํ, สมฺพหุลา ภเนฺต อญฺญติตฺถิยา ภิกฺขู เอตทโวจุํ ‘‘สมโณ อาวุโส โคตโม กามานํ ปริญฺญํ ปญฺญเปติ, มยมฺปิ กามานํ ปริญฺญํ ปญฺญเปม, สมโณ อาวุโส โคตโม รูปานํ  เวทนานํ ปริญฺญํ ปญฺญเปติ, มยมฺปิ รูปานํ เวทนานํ ปริญฺญํ ปญฺญเปม, อิธ โน อาวุโส โก วิเสโส, โก อธิปฺปยาโส, กิํ นานากรณํ สมณสฺส วา โคตมสฺส อมฺหากํ วา ยทิทํ ธมฺมเทสนาย วา ธมฺมเทสนํ อนุสาสนิยา วา อนุสาสนิ’’นฺติ, เอตมตฺถํ ภิกฺขู ภควโต อาโรเจสุํ, ตสฺมิํ ภเนฺต วตฺถุสฺมิํ ภาสิตํฯ</p>


<h3>จูฬทุกฺขกฺขนฺธสุตฺต</h3>
<p> จูฬทุกฺขกฺขนฺธสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สเกฺกสุ ภเนฺต กปิลวตฺถุสฺมิํ มหานามํ สกฺกํ อารพฺภ ภาสิตํ, มหานาโม ภเนฺต สโกฺก ภควนฺตํ อุปสงฺกมิตฺวา เอตทโวจ ‘‘ทีฆรตฺตาหํ ภเนฺต ภควตา เอวํ ธมฺมํ เทสิตํ อาชานามิ ‘โลโภ จิตฺตสฺส อุปกฺกิเลโส, โทโส จิตฺตสฺส อุปกฺกิเลโส, โมโห จิตฺตสฺส อุปกฺกิเลโส’ติ, เอวญฺจาหํ ภเนฺต ภควตา ธมฺมํ เทสิตํ อาชานามิ ‘โลโภ จิตฺตสฺส อุปกฺกิเลโส, โทโส จิตฺตสฺส อุปกฺกิเลโส, โมโห จิตฺตสฺส อุปกฺกิเลโส’ติฯ อถ จ ปน เม เอกทา โลภธมฺมาปิ จิตฺตํ ปริยาทาย ติฎฺฐนฺติ, โทสธมฺมาปิ จิตฺตํ ปริยาทาย ติฎฺฐนฺติ, โมหธมฺมาปิ จิตฺตํ ปริยาทาย ติฎฺฐนฺติ, ตสฺส มยฺหํ ภเนฺต เอวํ โหติ ‘โก สุ นาม เม ธโมฺม อชฺฌตฺตํ อปฺปหิโน , เยน เม เอกทา โลภธมฺมาปิ จิตฺตํ ปริยาทาย ติฎฺฐนฺติ, โทสธมฺมาปิ จิตฺตํ ปริยาทาย ติฎฺฐนฺติ, โมหธมฺมาปิ จิตฺตํ ปริยาทาย ติฎฺฐนฺตี’ติ’’, ตสฺมิํ ภเนฺต วตฺถุสฺมิํ ภาสิตํฯ</p>


<h3>อนุมานสุตฺต</h3>
<p> อนุมานสุตฺตํ  ปนาวุโส กตฺถ กํ อารพฺภ เกน ภาสิตํฯ</p>


<p> ภเคฺคสุ ภเนฺต สุสุมารคิเร เภสกฬาวเน อายสฺมตา มหาโมคฺคลฺลานเตฺถเรน สมฺพหุเล ภิกฺขู อารพฺภ ภาสิตํฯ</p>


<h3>เจโตขิลสุตฺต</h3>
<p> เจโตขิลสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>วนปตฺถสุตฺต</h3>
<p> วนปตฺถสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>มธุปิณฺฑิกสุตฺต</h3>
<p> มธุปิณฺฑิกสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สเกฺกสุ ภเนฺต ทณฺฑปาณิํ สกฺกํ อารพฺภ ภาสิตํ, ทณฺฑปาณิ ภเนฺต สโกฺก ภควนฺตํ อุปสงฺกมิตฺวา เอตทโวจ ‘‘กิํ วาที สมโณ กิมกฺขายี’’ติ, ตสฺมิํ ภเนฺต วตฺถุสฺมิํ ภาสิตํฯ</p>


<h3>เทฺวธาวิตกฺกสุตฺต</h3>
<p> เทฺวธาวิตกฺกสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>วิตกฺกสณฺฐานสุตฺต</h3>
<p> วิตกฺกสณฺฐานสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>กกจูปมสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน กกจูปมสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต อายสฺมนฺตํ โมฬิยผคฺคุนํ อารพฺภ ภาสิตํ, อายสฺมา ภเนฺต โมฬิยผคฺคุโน ภิกฺขุนีหิ สทฺธิํ  อติเวลํ สํสโฎฺฐ วิหรติ, ตสฺมิํ ภเนฺต วตฺถุสฺมิํ ภาสิตํฯ</p>


<p> อถ  โข อาวุโส อายสฺมโต โมฬิยผคฺคุนสฺส ตํ ภควโต โอวาทํ สุตฺวา กถํ จิตฺตํ อุปฺปนฺนํ, กถญฺช ภควา อุตฺตริ ภิกฺขูน โอวาทมทาสิฯ</p>


<p> อถ โข ภเนฺต โมฬิยผคฺคุนสฺส ภควโต อิมํ โอวาทํ สุตฺวา ภิกฺขุนิสํสคฺคโต โอรมิสฺสามิ วิรมิสฺสามีติปิ จิตฺตํ น อุปฺปนฺนํ, อสํวรเมว ภเนฺต จิตฺตํ อุปฺปนฺนํ, ภควา จ ภเนฺต อาราธยิํสุ วต เม ภิกฺขเว ภิกฺขู เอกํ สมยํ จิตฺตํ, เอวมาทินา อุตฺตริ ภิกฺขูนํ โอวาทมทาสิฯ</p>


<p>อุภโต  ทณฺฑเกน เจปิ ภิกฺขเว กกเจน โจรา โอจรกา องฺคมงฺคานิ โอกเนฺตยฺยุํฯ</p>


<h3>อลคทฺทูปมสุตฺต</h3>
<p> อลคทฺทูปมสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต อริฎฺฐํ ภิกฺขุํ คทฺธพาธิปุพฺพํ อารพฺภ ภาสิตํ, อริฎฺฐสฺส ภเนฺต ภิกฺขุโน คทฺธพาธิปุพฺพสฺส เอวรูปํ ปาปกํ ทิฎฺฐิคตํ อุปฺปนฺนํ ‘‘ตถาหํ ภควตา ธมฺมํ เทสิตํ อาชาทามิ, ยถา เยเม อนฺตรายิกา ธมฺมา วุตฺตา ภควตา, เต ปฎิเสวโต นาลํ อนฺตรายายา’’ติ, ตสฺมิํ ภเนฺต วตฺถุสฺมิํ ภาสิตํฯ</p>


<p> อถ  โข อาวุโส อายสฺมโต อริฎฺฐสฺส คทฺธพาธิปุพฺพสฺส กถํ เจตโส ปริวิตโกฺก อุทปาทิ, กถญฺจ ภควา อุตฺตริ ภิกฺขุนํ ธมฺมเทสนํ ปวเตฺตสิฯ</p>


<p> อถ โข ภเนฺต อริฎฺฐสฺส ภิกฺขุโน คทฺธพาธิปุพฺพสฺส ‘‘กิญฺจาปิ มํ ภควา โมฆปุริสวาเทน วเทสิ, น โข ปน เม มคฺคผลานํ อุปนิสฺสโย น โหติ, สฺวาหํ อารภิตฺวา ฆเฎฺฎตฺวา มคฺคผลานิ นิพฺพเตฺตสฺสามี’’ติ, เอวํ โข ภเนฺต เจตโส ปริวิตโกฺก อุทปาทิ, ภควา จ ภเนฺต ทุปฺปญฺญสฺส อลคทฺทูปมํ ทเสฺสตฺวา อลคทฺทูปมํ ปริยตฺติญฺจ ทเสฺสตฺวา ปญฺญวโต อลคทฺทูปมาย จ กุลฺลูปมาย จ ปญฺญวโต นิสฺสรณปริยตฺติํ ทเสฺสตฺวา ฉ จ ทิฎฺฐิฎฺฐานานิ, เตสญฺจ ฉนฺนํ ทิฎฺฐิฎฺฐานานํ วินิเวฐนาการํ ทเสฺสตฺวา ปริโยสาเน จ ขนฺธกมฺมฎฺฐานํ อรหตฺตนิกูเฎน ทเสฺสตฺวา อุตฺตริ ภิกฺขูนํ ธมฺมกถํ ปวเตฺตสิฯ</p>


<h3>วมฺมิกสุตฺต</h3>
<p> ธมฺมิกสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต อายสฺมนฺตํ กุมารกสฺสปํ อารพฺภ ภาสิตํฯ อายสฺมา ภเนฺต กุมารกสฺสโป ภควนฺตํ อุปสงฺกมิตฺวา วมฺมิกปญฺหํ ปุจฺฉิ, ตสฺมิํ ภเนฺต วตฺถุสฺมิํ ภาสิตํฯ</p>


<h3>รถวินีตสุตฺต</h3>
<p> รถวินีตสุตฺตํ  ปนาวุโส กตฺถ เกน ภาสิตํฯ</p>


<p> สาวตฺถิยํ ภเนฺต อายสฺมตา จ สาริปุตฺตเตฺถเรน ธมฺมเสนาปตินา อายสฺมตา จ ปุเณฺณน มนฺตาณิปุเตฺตน อญฺญมญฺญํ ปุจฺฉาวิสฺสชฺชนวเสน ภาสิตํฯ</p>


<h3>นิวาปสุตฺต</h3>
<p> นิวาปสุตฺตํ ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<p> อิมสฺมิํ  อาวุโส สุเตฺต โก นิวาโป โก เนวาปิโก กา เนวาปิกปริสา กา มิคชาตา กถเญฺจติสฺสา อุปมาย อโตฺถ ทฎฺฐโพฺพฯ</p>


<p> อิมสฺมิํ ภเนฺต สุเตฺต นิวาโปติ โข ภเนฺต ปญฺจเนฺนตํ กามคุณานํ อธิวจนํ, เนวาปิโกติ โข ภเนฺต มารเสฺสตํ ปาปิมโต อธิวจนํ, เนวาปิกปริสาติ โข ภเนฺต มารปริสาเยตํ อธิวจนํ, มิคชาตาติ โข ภเนฺต สมณพฺราหฺมณานเมตํ อธิวจนํ, อิมสฺมิํ ภเนฺต สุเตฺต เอตสฺส อโตฺถ เอวํ ทฎฺฐโพฺพฯ</p>


<h3>ปาสราสิสุตฺต</h3>
<p> เกนาวุโส  ภควตา…เป.… สมฺมาสมฺพุเทฺธน ปาสราสิสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํ, สมฺพหุลา ภเนฺต ภิกฺขู รมฺมกสฺส พฺราหฺมณสฺส อสฺสเม ภควนฺตํ อารพฺภ ธมฺมิยา กถาย สนฺนิสีทิํสุ, ตสฺมิํ ภเนฺต วตฺถุสฺมิํ ภาสิตํฯ</p>


<p> อถ  โข อาวุโส เตสํ สมฺพหุลานํ ภิกฺขูนํ ธมฺมิยา กถาย สนฺนิสินฺนานํ กีทิสํ ธมฺมกถํ กเถสิฯ</p>


<p> สาธุ ภิกฺขเว เอตํ โข ภิกฺขเว ตุมฺหากํ ปติรูปํ กุลปุตฺตานํ สทฺธา อคารสฺมา อนคาริยํ ปพฺพชิตานํ, ยํ ตุเมฺห ธมฺมิยา กถาย สนฺนิสีเทยฺยาถ, สนฺนิปติตานํ โว ภิกฺขเว ทฺวยํ กรณียํ ธมฺมี วา กถา อริโย วา ตุณฺหีภาโวฯ เทฺวมา ภิกฺขเว ปริเยสนา อริยา จ ปริเยสนา อนริยา จ ปริเยสนาฯ เอวมาทินา ภเนฺต ภควา สนฺนิปติตานํ เตสํ ภิกฺขูนํ อริยปริเยสนญฺจ อนริยปริเยสนญฺจ วิภชิตฺวา เทเสสิฯ</p>


<p> กถญฺจาวุโส  ภควา อตฺตนาปิ อนริยปริเยสนํ ปหาย อริยปริเยสนาย ปริเยสิตภาวํ ปกาเสสิฯ</p>


<p> อหมฺปิ สุทํ ภิกฺขเว ปุเพฺพว สโมฺพธา อนภิสมฺพุโทฺธ โพธิสโตฺตว สมาโน อตฺตนา ชาติธโมฺม สมาโน ชาติธมฺมํเยว ปริเยสามิ, อตฺตนา ชราธโมฺม พฺยาธิธโมฺม มรณธโมฺม โสกธโมฺม สํกิเลสธโมฺม สมาโน สํกิเลสธมฺมํเยว ปริเยสามิฯ เอวมาทินา ภเนฺต ภควา อตฺตนาปิ อนริยปริเยสนํ ปหาย อริยปริเยสนาย ปริเยสิตภาวํ ปกาเสสิฯ</p>


<p> เอวํ  ปฐมาภิสมฺพุทฺธสฺส อาวุโส ภควโต อชปาลนิโคฺรธรุกฺขมูเล นิสินฺนสฺส ธมฺมเทสนาย กตสนฺนิฎฺฐานสฺส กีทิโส</p>


<p>เจตโส  ปริวิตโกฺก อุทปาทิ, กถญฺจ ธมฺมเทสนาย จาริกา อโหสิ, กถญฺจ ปฐมา ธมฺมเทสนา อโหสิฯ</p>


<p> ‘‘กสฺส นุ โข อหํ ปฐมํ ธมฺมํ เทเสยฺยํ, โก อิมํ ธมฺมํ ขิปฺปเมว อาชานิสฺสตี’’ติ เอวํ โข ภเนฺต ภควโต ปฐมาภิสมฺพุทฺธสฺส อชปาลนิโคฺรธมูเล ธมฺมเทสนาย กตสนฺนิฎฺฐานสฺส ปริวิตโกฺก อุทปาทิ, อถ ภเนฺต ภควา อุรุเวลายํ ยถาภิรนฺตํ วิหริตฺวา เยน พาราณสี, เตน ปทสาเยว จาริกํ ปกฺกามิ ธมฺมเทสนาย, เทฺวเม ภิกฺขเว อนฺตา ปพฺพชิเตน น เสวิตพฺพา, กตเม เทฺว, โย จายํ กาเมสุ กามสุขลฺลิกานุโยโค หีโน คาโมฺม โปถุชฺชนิโก อนริโย อนตฺตสํหิโต, เอวมาทินา ภเนฺต ภควโต ปฐมา ธมฺมเทสนา อโหสิฯ</p>


<p>
สพฺพาภิภู  
สพฺพวิทูหมสฺมิ,  
  
สพฺพธเมฺมสุ อนูปลิโตฺต;  
  
สพฺพญฺชโห ตณฺหากฺขเย วิมุโตฺต,  
  
สยํ อภิญฺญาย กมุทฺทิเสยฺยํฯ  
</p>
  
<p> กถญฺจาวุโส  ภควา ปาสราสิอุปมาย ตํ เทสนํ ปรินิฎฺฐาเปสิฯ</p>


<p> ปญฺจิเม ภิกฺขเว กามคุณา, กตเม ปญฺจ, จกฺขุวิเญฺญยฺยา รูปา อิฎฺฐา กนฺตา มนาปา ปิยรูปา กามูปสํหิตา รชนียาฯ โสตวิเญฺญยฺยา สทฺทาฯ ฆานวิเญฺญยฺยา คนฺธาฯ ชิวฺหาวิเญฺญยฺยา รสาฯ กายวิเญฺญยฺยา โผฎฺฐพฺพา อิฎฺฐา กนฺตา มนาปา ปิยรูปา กามูปสํหิตา รชนียาฯ อิเม โข ภิกฺขเว ปญฺจ กามคุณาฯ เย หิ เกจิ ภิกฺขเว สมณา วา พฺราหฺมณา วา อิเม กามคุเณ คถิตา มุจฺฉิตา อโชฺฌปนฺนา อนาทีนวทสฺสาวิโน อนิสฺสรณปญฺญา ปริภุญฺชนฺติ, เต เอวมสฺสุ เวทิตพฺพา ‘‘อนยมาปนฺนา พฺยาสนมาปนฺนา ยถากามกรณียา ปาปิมโต’’, เอวมาทินา ภเนฺต ภควา ปาสราสิอุปมาย ธมฺมเทสนํ ปรินิฎฺฐาเปสิฯ</p>


<h3>จูฬหตฺถิปโทปมสุตฺต</h3>
<p> เตนาวุโส  ชานตา…เป.… สมฺมาสมฺพุเทฺธน จูฬหตฺถิปโทปมสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต ชาณุโสฺสณิํ พฺราหฺมณํ อารพฺภ ภาสิตํฯ ชาณุโสฺสณิ ภเนฺต พฺราหฺมโณ ภควนฺตํ อุปสงฺกมิตฺวา ยาวตโก อโหสิ ปิโลติเกน ปริพฺพาชเกน สทฺธิํ กถาสลฺลาโป, ตํ สพฺพํ ภควโต อาโรเจสิ, ตสฺมิํ ภเนฺต วตฺถุสฺมิํ ภาสิตํฯ</p>


<p> กถญฺจาวุโส  ภควา หตฺถิปโทปมํ วิตฺถาเรน ปริปูเรตฺวา เทเสสิฯ</p>


<p> ‘‘น โข พฺราหฺมณ เอตฺตาวตา หตฺถิปโทปโม วิตฺถาเรน ปริปูโร โหติ, อปิ จ พฺราหฺมณ ยถา หตฺถิปโทปโม วิตฺถาเรน ปริปูโร โหติ, ตํ สุณาหิ สาธุกํ มนสิกโรหิ ภาสิสฺสามี’’ติ, เอวมาทินา ภเนฺต ภควา หตฺถิปโทปมํ ปริปูเรตฺวา พฺราหฺมณสฺส ชาณุโสฺสณิสฺส เทเสสิฯ</p>


<h3>มหาหตฺถิปโทปมสุตฺต</h3>
<p> มหาหตฺถิปโทปมสุตฺตํ  ปนาวุโส กตฺถ กํ อารพฺภ เกน ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<h3>มหาสาโรปมสุตฺต</h3>
<p> มหาสาโรปมสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> ราชคเห ภเนฺต เทวทตฺตํ อารพฺภ ภาสิตํ, เทวทโตฺต ภเนฺต สงฺฆํ ภินฺทิตฺวา รุหิรุปฺปาทกมฺมํ กตฺวา อจิรปกฺกโนฺต โหติ, ตสฺมิํ ภเนฺต วตฺถุสฺมิํ ภาสิตํฯ</p>


<h3>จูฬสาโรปมสุตฺต</h3>
<p> จูฬสาโรปมสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต ปิงฺคลโกจฺฉํ พฺราหฺมณํ อารพฺภ ภาสิตํ, ปิงฺคลโกโจฺฉ ภเนฺต พฺราหฺมโณ ภควนฺตํ อุปสงฺกมิตฺวา ปญฺหํ ปุจฺฉิ, ตสฺมิํ ภเนฺต วตฺถุสฺมิํ ภาสิตํฯ</p>


<h3>จูฬโคสิงฺคสุตฺต</h3>
<p> จูฬโคสิงฺคสุตฺตํ  ปนาวุโส ภควตา กตฺถ เกน สทฺธิํ ภาสิตํฯ</p>


<p> นาภิเก ภเนฺต โคสิงฺคสาลวนทาเย อายสฺมตา อนุรุทฺธเตฺถเรน สทฺธิํ ภาสิตํฯ</p>


<h3>มหาโคสิงฺคสุตฺต</h3>
<p> มหาโคสิงฺคสุตฺตํ ปนาวุโส ภควตา กตฺถ เกน สทฺธิํ ภาสิตํฯ</p>


<p> โคสิงฺคสาลวนทาเย ภเนฺต อายสฺมตา จ สาริปุตฺตเตฺถเรน ธมฺมเสนาปตินา อายสฺมตา จ มหาโมคฺคลฺลานเตฺถเรน สทฺธิํ ภาสิตํฯ</p>


<h3>มหาโคปาลกสุตฺต</h3>
<p> มหาโคปาลกสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>จูฬโคปาลกสุตฺต</h3>
<p> จูฬโคปาลกสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> วชฺชีสุ ภเนฺต อุกฺกเจลายํ คงฺคาย นทิยา ตีเร สมฺพหุเล ภิกฺขู อารพฺภ ภาสิตํฯ</p>


<h3>จูฬสจฺจกสุตฺต</h3>
<p> เตนาวุโส  ชานตา…เป.… สมฺมาสมฺพุเทฺธน จูฬสจฺจกสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> เวสาลิยํ ภเนฺต สจฺจกํ นิคณฺฐปุตฺตํ อารพฺภ ภาสิตํ, สจฺจโก นิคณฺฐปุโตฺต มหติยา ลิจฺฉวิปริสาย สทฺธิํ เยน ภควา เตนุปสงฺกมิ, อุปสงฺกมิตฺวา ภควนฺตํ เอตทโวจ ‘‘กถํ ปน ภวํ โคตโม สาวเก วิเนติ, กถํ ภาคา จ ปน โภโต โคตมสฺส สาวเกสุ อนุสาสนี พหุลา ปวตฺตตี’’ติ, อถ ภเนฺต ภควตา อนิจฺจวาเท จ อนตฺตวาเท จ ปกาสิเต สจฺจโก นิคณฺฐปุโตฺต ปถวีอุปมํ ทเสฺสตฺวา อตฺตโน อตฺตวาทํ ปกาเสสิ, ตสฺมิํ ภเนฺต วตฺถุสฺมิํ ภาสิตํฯ</p>


<p> เอวํ  อาวุโส สจฺจเกน นิคณฺฐปุเตฺตน มหาปถวีอุปมํ ทเสฺสตฺวา อตฺตวาเท ปกาสิเต กถํ ภควา ตํ อตฺตวาทํ ปุน ปติฎฺฐาเปตฺวา สมนุยุญฺชิ สมนุคาหิ สมนุภาสิฯ</p>


<p> ‘‘นนุ ตฺวํ อคฺคิเวสฺสน เอวํ วเทสิ, รูปํ เม อตฺตา, เวทนา เม อตฺตา, สญฺญา เม อตฺตา, สงฺขารา เม อตฺตา, วิญฺญาณํ เม อตฺตา’’ติ, เอวํ โข ภเนฺต ภควา สจฺจกํ นิคณฺฐปุตฺตํ ตํ อตฺตวาทํ ปติฎฺฐาเปสิฯ ปติฎฺฐาเปตฺวา จ ปน ภเนฺต ภควา ‘‘เตน หิ อคฺคิเวสฺสน ตเญฺญเวตฺถ ปฎิปุจฺฉิสฺสามิ, ยถา เต ขเมยฺย, ตถา ตํ พฺยากเรยฺยาสี’’ติ เอวมาทินา ภเนฺต ภควา สจฺจกํ นิคณฺฐปุตฺตํ สมนุยุญฺชิ สมนุคาหิ สมนุภาสิฯ</p>


<p> เอวํ  โข อาวุโส สจฺจเก นิคณฺฐปุเตฺต ตุณฺหีภูเต อโธมุเข ปชฺฌายเนฺต อปฺปฎิภาเน นิสิเนฺน ทุมฺมุโข นาม ลิจฺฉวิปุโตฺต ภควนฺตํ กิํ วจนํ อโวจฯ</p>


<p> เอวํ ภเนฺต สจฺจเก นิคณฺฐปุเตฺต ตุณฺหีภูเต มงฺกุภูเต ปตฺตกฺขเนฺธ อโธมุเข ปชฺฌายเนฺต อปฺปฎิภาเน ทุมฺมุโข ลิจฺฉวิปุโตฺต  ภควนฺตํ เอตทโวจ ‘‘อุปมา มํ ภควา ปฎิภาตี’’ติฯ</p>


<p> อถ  โข อาวุโส สจฺจโก นิคณฺฐปุโตฺต ภควนฺตํ กีทิสํ ปญฺหํ ปุจฺฉิ, กถญฺจ ตํ ภควา พฺยากาสิฯ</p>


<p> อถ โข ภเนฺต สจฺจโก นิคณฺฐปุโตฺต ทุมฺมุขํ ลิจฺฉวิํ อปสาเทตฺวา ภควนฺตํ เสขญฺจ อเสขญฺจ ปญฺหํ ปุจฺฉิ, ภควา จ ภเนฺต ‘‘อิธ อคฺคิเวสฺสน มม สาวโก ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา’’ เอวมาทินา เสขญฺจ อเสขญฺจ ปุคฺคลํ วิภชิตฺวา พฺยากาสิฯ</p>


<p>พุโทฺธ  โส ภควา โพธาย ธมฺมํ เทเสติฯ</p>


<p>ทโนฺต โส ภควา ทมถาย ธมฺมํ เทเสติฯ</p>


<p>สโนฺต โส ภควา สมถาย ธมฺมํ เทเสติฯ</p>


<p>ติโณฺณ โส ภควา ตรณาย ธมฺมํ เทเสติฯ</p>


<p>ปรินิพฺพุโต โส ภควา ปรินิพฺพานาย ธมฺมํ เทเสติฯ</p>


<h3>มหาสจฺจกสุตฺต</h3>
<p> มหาสจฺจกสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> เวสาลิยํ ภเนฺต สจฺจกํเยว นิคณฺฐปุตฺตํ อารพฺภ ภาสิตํฯ สจฺจโก ภเนฺต นิคณฺฐปุโตฺต อปรทิวเส ภควนฺตํ อุปสงฺกมิตฺวา ภควโต สาวเก อาสชฺช ภาวนาทฺวยปฎิสํยุตฺตํ วาจํ ภาสติ, ตสฺมิํ ภเนฺต วตฺถุสฺมิํ ภาสิตํฯ</p>


<p> กถญฺจาวุโส  ภควา สจฺจกํ นิคณฺฐปุตฺตํ ปฎิปุจฺฉิตฺวา ภาวนาทฺวยํ วิภชฺช กเถสิฯ</p>


<p> อถ โข ภเนฺต ภควา ‘‘กินฺติ ปน เต อคฺคิเวสฺสน กายภาวนา สุตา’’ติ เอวมาทินา สจฺจกํ นิคณฺฐปุตฺตํ ปฎิปุจฺฉิตฺวา, กถญฺจ อคฺคิเวสฺสน อภาวิตกาโย จ โหติ อภาวิตจิโตฺต จ เอวมาทินา ภาวนาทฺวยํ วิภชิตฺวา พฺยากาสิฯ</p>


<p> อถ  โข อาวุโส สจฺจโก นิคณฺฐปุโตฺต ภควนฺตํ กิํ วจนํ อโวจ, กถญฺจ ภควา ปธานกาเล อตฺตนาอนุภูตปุพฺพา ปรมุกฺกํสคตา สุขทุกฺขเวทนาโย ปกาเสสิ, ยาปิ ภควโต จิตฺตํ น ปริยาทาย อฎฺฐํสุฯ</p>


<p> อถ โข ภเนฺต สจฺจโก นิคณฺฐปุโตฺต ภควนฺตํ เอตทโวจ ‘‘น หิ นูน โภโต โคตมสฺส อุปฺปชฺชติ, ตถา รูปา สุขาเวทนา, ยถารูปา อุปฺปนฺนา สุขาเวทนา จิตฺตํ ปริยาทาย ติเฎฺฐยฺย, น หิ นูน โภโต โคตมสฺส อุปฺปชฺชติ ตถารูปา ทุกฺขา เวทนา, ยถารูปา อุปฺปนฺนา ทุกฺขา เวทนา จิตฺตํ ปริยาทาย ติเฎฺฐยฺยา’’ติ อถ โข ภควา ‘‘กิญฺหิ โน สิยา อคฺคิเวสฺสน, อิธ เม  อคฺคิเวเสฺสน ปุเพฺพว สโมฺพธา อนภิสมฺพุทฺธสฺส โพธิสตฺตเสฺสว สโต เอตทโหสิ, เอวมาทินา ภเนฺต ภควา ปธานกาเล อตฺตนานุภูตปุพฺพา ปรมุกฺกํสคตา สุขทุกฺขเวทนาโย วิตฺถาเรน, ยาปิ ภควโต จิตฺตํ น ปริยาทาย อฎฺฐํสุฯ</p>


<h3>จูฬตณฺหาสงฺขยสุตฺต</h3>
<p> เตนาวุโส  ภควตา ชานตา…เป.… สมฺมาสมฺพุเทฺธน จูฬตณฺหาสงฺขยสุตฺตํ กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต สกฺกํ เทวานมินฺทํ อารพฺภ ภาสิตํฯ สโกฺก ภเนฺต เทวานมิโนฺท ภควนฺตํ อุปสงฺกมิตฺวา เอตทโวจ ‘‘กิตฺตาวตานุโข ภเนฺต ภิกฺขุ สํขิเตฺตน ตณฺหาสงฺขยวิมุโตฺต โหติ อจฺจนฺตนิโฎฺฐ อจฺจนฺตโยคเกฺขมิ  อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสาน’’นฺติฯ ตสฺมิํ ภเนฺต วตฺถุสฺมิํ ภาสิตํฯ</p>


<p>กิตฺตาวตา  นุ โข ภเนฺต ภิกฺขุ สํขิเตฺตน ตณฺหาสงฺขยวิมุโตฺต โหติ อจฺจนฺตนิโฎฺฐ อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริยาสาโน เสโฎฺฐ เทวมนุสฺสานํ –</p>


<h3>มหาตณฺหาสงฺขยสุตฺต</h3>
<p> มหาตณฺหาสงฺขยสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต สาติํ ภิกฺขุํ เกวฎฺฎปุตฺตํ อารพฺภ ภาสิตํฯ สาติสฺส ภเนฺต ภิกฺขุโน เกวฎฺฎปุตฺตสฺส เอวรูปํ ปาปกํ ทิฎฺฐิคตํ อุปฺปนฺนํ โหติ ‘‘ตถาหํ ภควตา ธมฺมํ เทสิตํ อาชานามิ, ยถา ตเทวิทํ วิญฺญาณํ สนฺธาวติ  สํสรติ อนญฺญ’’นฺติฯ ตสฺมิํ ภเนฺต วตฺถุสฺมิํ ภาสิตํฯ</p>


<p> อถ  โข อาวุโส ภควา กถํ ภิกฺขู อามเนฺตตฺวา จ ปฎิปุจฺฉิตฺวา จ อนตฺตภาวทีปิกํ ธมฺมกถํ กเถสิฯ</p>


<p> อถ ภเนฺต ภควา ภิกฺขู ‘‘ตํ กิํ มญฺญถ ภิกฺขเว, อปินายํ สาติ ภิกฺขุ เกวฎฺฎปุโตฺต อุสฺมีกโตปิ อิสฺมิํ ธมฺมวินเย’’ติ อามเนฺตตฺวา, ตุเมฺหปิ เม ภิกฺขเว เอวํ ธมฺมํ เทสิตํ อาชานาถตฺยาทินา ภิกฺขู ปฎิปุจฺฉิตฺวา จ ยํ ยเทว ภิกฺขเว ปจฺจยํ ปฎิจฺจ อุปฺปชฺชติ วิญฺญาณํ, เตน เตเนว วิญฺญาณํ เตฺวว สงฺขฺยํ คจฺฉติ, จกฺขุญฺจ ปฎิจฺจ รูเป  จ อุปฺปชฺชติ วิญฺญาณํ จกฺขุวิญฺญาณํ เตฺวว สงฺขฺยํ คจฺฉติ, เอวมาทินา ภเนฺต อนตฺตตาทีปิกํ ธมฺมิํ กถํ กเถสิฯ</p>


<h3>มหาอสฺสปุรสุตฺต</h3>
<p> มหาอสฺสปุรสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> อเงฺคสุ ภเนฺต อสฺสปุเร นาม องฺคานํ นิคเม พหู มนุเสฺส สเทฺธ ปสเนฺน อารพฺพฺภ ภาสิตํฯ พหู ภเนฺต มนุสฺสา สทฺธา ปสนฺนา ภิกฺขุสงฺฆํ สกฺกจฺจํ อุปฎฺฐหิํสุ, สพฺพกาลญฺจ รตนตฺตยปฎิสํยุตฺตํ วณฺณกถํเยว กถยิํสุฯ ตสฺมิํ ภเนฺต วตฺถุสฺมิํ ภาสิตํฯ</p>


<p> กตเม  อาวุโส ตตฺถ ภควตา ธมฺมา สมณกรณา จ พฺราหฺมณกรณา จ อุตฺตรุตฺตริ ปณีตปณีตา เทสิตาฯ</p>


<p> หิโรตฺตปฺปา  ปริสุทฺธกายสมาจาโร ปริสุทฺธวจีสมาจาโร ปริสุทฺธมโนสมาจาโร ปริสุทฺธาชีโว อินฺทฺริเยสุ คุตฺตทฺวารตา โภชเนมตฺตญฺญุตา ชาคริยานุโยโค สติสมฺปชญฺญํ นีวรณปฺปหานํ จตฺตาริ จ ฌานานิ ติโสฺส จ วิชฺชา อิเม โข ภเนฺต ตตฺถ ภควตา สมณกรณา จ พฺราหฺมณกรณา จ อุตฺตรุตฺตริ ปณีตปณีตา ธมฺมา เทสิตาฯ</p>


<h3>จูฬอสฺสปุรสุตฺต</h3>
<p> จูฬอสฺสปุรสุตฺตํ  ปนาวุโส ภควตา กตฺต กํ อารพฺภ ภาสิตํฯ</p>


<p> ตสฺมิํเยว ภเนฺต อสฺสปุเร นิคเม เตเยว มนุเสฺส สเทฺธ ปสเนฺน อารพฺภ ภาสิตํ, ตสฺมิํเยว ภเนฺต วตฺถุสฺมิํ ภาสิตํฯ</p>


<p> กถญฺจาวุโส  ตตฺถ ภควตา สมณสามีจิปฺปฎิปทา จ อสฺสมณสามีจิปฺปฎิปทา จ วิภชิตฺวา เทสิตาฯ</p>


<p> ‘‘กถญฺจ ภิกฺขเว ภิกฺขุ น สมณสามีจิปฺปฎิปทํ ปฎิปโนฺน โหติ, ยสฺส กสฺสจิ ภิกฺขเว ภิกฺขุโน อภิชฺฌาลุสฺส อภิชฺฌา อปฺปหีนา โหติ, พฺยาปนฺนจิตฺตสฺส พฺยาปาโท อปฺปหีโน โหตี’’ติ เอวมาทินา จฯ กถญฺจ ภิกฺขเว ภิกฺขุ สมณสามีจิปฺปฎิปทํ ปฎิปโนฺน โหติ, ยสฺส กสฺสจิ ภิกฺขเว ภิกฺขุโน อภิชฺฌาลุสฺส อภิชฺฌา ปหีนา โหติ, พฺยาปนฺนจิตฺตสฺส พฺยาปาโท ปหีโน โหติ เอวมาทินา จ ภเนฺต ภควตา ตตฺถ สมณสามีจิปฺปฎิปทา จ อสฺสมณสามีจิปฺปฎิปทา จ วิตฺถาเรน วิภชิตฺวา เทสิตาฯ</p>


<h3>สาเลยฺยกสุตฺต</h3>
<p> สาเลยฺยกสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> โกสเลสุ ภเนฺต สาลายํ นาม พฺราหฺมณคาเม สาเลยฺยเก พฺราหฺมณคหปติเก อารพฺภ ภาสิตํฯ สาเลยฺยกา ภเนฺต พฺราหฺมณคหปติกา ภควนฺตํ อุปสงฺกมิตฺวา เอตทโวจุํ ‘‘โก นุ โข โภ โคตม เหตุ โก ปจฺจโย, เยน มิเธกเจฺจ สตฺตา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชนฺติ, โก ปน โภ โคตม เหตุ โก ปจฺจโย, เยน มิเธกเจฺจ สตฺตา กายสฺส เภทา ปรํ มรณา สุคติํ สคฺคํ โลกํ อุปปชฺชนฺตี’’ติฯ ตสฺมิํ ภเนฺต วตฺถุสฺมิํ ภาสิตํฯ</p>


<h3>เวรญฺชกสุตฺต</h3>
<p> เวรญฺชกสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต เวรญฺชเก พฺราหฺมณคหปติเก อารพฺภ ภาสิตํฯ เวรญฺชกา ภเนฺต พฺราหฺมณคหปติกา ภควนฺตํ อุปสงฺกมิตฺวา เอตทโวจุํ ‘‘โก นุ โข โภ โคตม เหตุ โก ปจฺจโย, เยน มิเธกเจฺจ สตฺตา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชนฺติ, โก ปน โภ โคตม เหตุ โก ปจฺจโย, เยน มิเธกเจฺจ สตฺตา กายสฺส เภทา ปรํ มรณา สุคติํ สคฺคํ โลกํ อุปปชฺชนฺตี’’ติฯ ตสฺมิํ ภเนฺต วตฺถุสฺมิํ ภาสิตํฯ</p>


<h3>มหาเวทลฺลสุตฺต</h3>
<p> มหาเวทลฺลสุตฺตํ ปนาวุโส กตฺถ เกน ภาสิตํฯ</p>


<p> สาวตฺถิยํ ภเนฺต อายสฺมตา มหาโกฎฺฐิเกน ปุเฎฺฐน อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<h3>จูฬเวทลฺลสุตฺต</h3>
<p> จูฬเวทลฺลสุตฺตํ  ปนาวุโส กตฺถ เกน ภาสิตํฯ</p>


<p> ราชคเห ภเนฺต วิสาเขน อุปาสเกน ปุฎฺฐาย ธมฺมทินฺนาย เถริยา ภาสิตํฯ</p>


<h3>จูฬธมฺมสมาทานสุตฺต</h3>
<p> จูฬธมฺมสมาทานสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>มหาธมฺมสมาทานสุตฺต</h3>
<p> มหาธมฺมสมาทานสุตฺตํ ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>วีมํสกสุตฺต</h3>
<p> วีมํสกสุตฺตํ  ปนาวุโส ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>โกสมฺพิยสุตฺต</h3>
<p> โกสมฺพิยสุตฺตํ ปนาวุโส กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> โกสมฺพิยํ ภเนฺต โกสมฺพิเก ภิกฺขู อารพฺภ ภาสิตํฯ โกสมฺพิกา ภเนฺต ภิกฺขู ภณฺฑนชาตา กลหชาตา วิวาทาปนฺนา  อญฺญมญฺญํ มุขสตฺตีหิ วิตุทนฺตา วิหรนฺติฯ ตสฺมิํ ภเนฺต วตฺถุสฺมิํ ภาสิตํฯ</p>


<h3>พฺรหฺมนิมนฺตนิกสุตฺต</h3>
<p> พฺรหฺมนิมนฺตนิกสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ</p>


<h3>มารตชฺชนิยสุตฺต</h3>
<p> มารตชฺชนียสุตฺตํ  ปนาวุโส กตฺถ กํ อารพฺภ กิสฺมิํ วตฺถุสฺมิํ เกน ภาสิตํฯ</p>


<p> สเกฺกสุ ภเนฺต สุสุมารคิเร เภสกฬาวเน มิคทาเย อายสฺมตา มหาโมคฺคลฺลาเนน มารํ ปาปิมนฺตํ อารพฺภ ภาสิตํฯ มาโร ภเนฺต ปาปิมา อายสฺมโต มหาโมคฺคลฺลานสฺส กุจฺฉิคโต โหติ โกฎฺฐมนุปวิโฎฺฐฯ ตสฺมิํ ภเนฺต วตฺถุสฺมิํ ภาสิตํฯ</p>





