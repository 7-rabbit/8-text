<h1>๑๙. กายคตาสติวโคฺค</h1>
<p> ‘‘ยสฺส  กสฺสจิ, ภิกฺขเว, มหาสมุโทฺท เจตสา ผุโฎ อโนฺตคธา ตสฺส กุนฺนทิโย ยา กาจิ สมุทฺทงฺคมา; เอวเมวํ, ภิกฺขเว, ยสฺส กสฺสจิ กายคตา สติ ภาวิตา พหุลีกตา อโนฺตคธา ตสฺส กุสลา ธมฺมา เย เกจิ วิชฺชาภาคิยา’’ติฯ</p>


<p> ‘‘เอกธโมฺม, ภิกฺขเว, ภาวิโต พหุลีกโต มหโต สํเวคาย สํวตฺตติ… มหโต อตฺถาย สํวตฺตติ… มหโต โยคเกฺขมาย สํวตฺตติ… สติสมฺปชญฺญาย  สํวตฺตติ… ญาณทสฺสนปฺปฎิลาภาย สํวตฺตติ… ทิฎฺฐธมฺมสุขวิหาราย สํวตฺตติ… วิชฺชาวิมุตฺติผลสจฺฉิกิริยาย สํวตฺตติฯ กตโม เอกธโมฺม? กายคตา สติฯ อยํ โข, ภิกฺขเว, เอกธโมฺม ภาวิโต พหุลีกโต มหโต สํเวคาย สํวตฺตติ… มหโต อตฺถาย สํวตฺตติ… มหโต โยคเกฺขมาย สํวตฺตติ… สติสมฺปชญฺญาย สํวตฺตติ… ญาณทสฺสนปฺปฎิลาภาย สํวตฺตติ… ทิฎฺฐธมฺมสุขวิหาราย สํวตฺตติ… วิชฺชาวิมุตฺติผลสจฺฉิกิริยาย สํวตฺตตี’’ติฯ</p>


<p> ‘‘เอกธเมฺม , ภิกฺขเว, ภาวิเต พหุลีกเต กาโยปิ ปสฺสมฺภติ, จิตฺตมฺปิ ปสฺสมฺภติ, วิตกฺกวิจาราปิ วูปสมฺมนฺติ, เกวลาปิ วิชฺชาภาคิยา ธมฺมา ภาวนาปาริปูริํ คจฺฉนฺติฯ กตมสฺมิํ เอกธเมฺม? กายคตาย สติยาฯ อิมสฺมิํ  โข, ภิกฺขเว, เอกธเมฺม ภาวิเต พหุลีกเต กาโยปิ ปสฺสมฺภติ, จิตฺตมฺปิ ปสฺสมฺภติ, วิตกฺกวิจาราปิ วูปสมฺมนฺติ, เกวลาปิ วิชฺชาภาคิยา ธมฺมา ภาวนาปาริปูริํ คจฺฉนฺตี’’ติฯ</p>


<p> ‘‘เอกธเมฺม, ภิกฺขเว, ภาวิเต พหุลีกเต อนุปฺปนฺนา เจว อกุสลา ธมฺมา นุปฺปชฺชนฺติ, อุปฺปนฺนา จ อกุสลา ธมฺมา ปหียนฺติฯ กตมสฺมิํ เอกธเมฺม? กายคตาย สติยาฯ อิมสฺมิํ โข, ภิกฺขเว, เอกธเมฺม ภาวิเต พหุลีกเต อนุปฺปนฺนา เจว อกุสลา ธมฺมา นุปฺปชฺชนฺติ, อุปฺปนฺนา จ อกุสลา ธมฺมา ปหียนฺตี’’ติฯ</p>


<p> ‘‘เอกธเมฺม , ภิกฺขเว, ภาวิเต พหุลีกเต อนุปฺปนฺนา เจว กุสลา ธมฺมา อุปฺปชฺชนฺติ, อุปฺปนฺนา จ กุสลา ธมฺมา ภิโยฺยภาวาย เวปุลฺลาย  สํวตฺตนฺติฯ กตมสฺมิํ เอกธเมฺม? กายคตาย สติยาฯ อิมสฺมิํ โข, ภิกฺขเว, เอกธเมฺม ภาวิเต พหุลีกเต อนุปฺปนฺนา เจว กุสลา ธมฺมา อุปฺปชฺชนฺติ, อุปฺปนฺนา จ กุสลา ธมฺมา ภิโยฺยภาวาย เวปุลฺลาย สํวตฺตนฺตี’’ติฯ</p>


<p> ‘‘เอกธเมฺม, ภิกฺขเว, ภาวิเต พหุลีกเต อวิชฺชา ปหียติ, วิชฺชา อุปฺปชฺชติ, อสฺมิมาโน ปหียติ, อนุสยา สมุคฺฆาตํ คจฺฉนฺติ, สํโยชนา ปหียนฺติฯ กตมสฺมิํ เอกธเมฺม? กายคตาย สติยาฯ อิมสฺมิํ โข, ภิกฺขเว, เอกธเมฺม ภาวิเต พหุลีกเต อวิชฺชา ปหียติ, วิชฺชา อุปฺปชฺชติ, อสฺมิมาโน ปหียติ, อนุสยา สมุคฺฆาตํ คจฺฉนฺติ, สํโยชนา ปหียนฺตี’’ติฯ</p>


<p> ‘‘เอกธโมฺม, ภิกฺขเว, ภาวิโต พหุลีกโต ปญฺญาปเภทาย สํวตฺตติ… อนุปาทาปรินิพฺพานาย สํวตฺตติฯ กตโม เอกธโมฺม? กายคตา สติฯ อยํ โข, ภิกฺขเว, เอกธโมฺม ภาวิโต พหุลีกโต ปญฺญาปเภทาย สํวตฺตติ… อนุปาทาปรินิพฺพานาย สํวตฺตตี’’ติฯ</p>


<p> ‘‘เอกธเมฺม , ภิกฺขเว, ภาวิเต พหุลีกเต อเนกธาตุปฎิเวโธ โหติ… นานาธาตุปฎิเวโธ โหติ… อเนกธาตุปฎิสมฺภิทา โหติฯ กตมสฺมิํ เอกธเมฺม? กายคตาย สติยาฯ อิมสฺมิํ โข, ภิกฺขเว, เอกธเมฺม ภาวิเต พหุลีกเต อเนกธาตุปฎิเวโธ โหติ… นานาธาตุปฎิเวโธ โหติ… อเนกธาตุปฎิสมฺภิทา โหตี’’ติฯ</p>


<p> ‘‘เอกธโมฺม, ภิกฺขเว, ภาวิโต พหุลีกโต โสตาปตฺติผลสจฺฉิกิริยาย  สํวตฺตติ… สกทาคามิผลสจฺฉิกิริยาย สํวตฺตติ… อนาคามิผลสจฺฉิกิริยาย สํวตฺตติ… อรหตฺตผลสจฺฉิกิริยาย  สํวตฺตติฯ กตโม เอกธโมฺม? กายคตา สติฯ อยํ โข, ภิกฺขเว, เอกธโมฺม ภาวิโต พหุลีกโต โสตาปตฺติผลสจฺฉิกิริยาย สํวตฺตติ… สกทาคามิผลสจฺฉิกิริยาย สํวตฺตติ… อนาคามิผลสจฺฉิกิริยาย สํวตฺตติ… อรหตฺตผลสจฺฉิกิริยาย สํวตฺตตี’’ติฯ</p>


<p> ‘‘เอกธโมฺม , ภิกฺขเว, ภาวิโต พหุลีกโต ปญฺญาปฎิลาภาย สํวตฺตติ… ปญฺญาวุทฺธิยา สํวตฺตติ… ปญฺญาเวปุลฺลาย สํวตฺตติ… มหาปญฺญตาย สํวตฺตติ… ปุถุปญฺญตาย สํวตฺตติ… วิปุลปญฺญตาย สํวตฺตติ… คมฺภีรปญฺญตาย สํวตฺตติ… อสามนฺตปญฺญตาย  สํวตฺตติ… ภูริปญฺญตาย สํวตฺตติ… ปญฺญาพาหุลฺลาย สํวตฺตติ… สีฆปญฺญตาย สํวตฺตติ… ลหุปญฺญตาย สํวตฺตติ… หาสปญฺญตาย  สํวตฺตติ… ชวนปญฺญตาย สํวตฺตติ… ติกฺขปญฺญตาย สํวตฺตติ… นิเพฺพธิกปญฺญตาย สํวตฺตติฯ กตโม เอกธโมฺม? กายคตา สติฯ อยํ โข, ภิกฺขเว, เอกธโมฺม ภาวิโต พหุลีกโต ปญฺญาปฎิลาภาย สํวตฺตติ… ปญฺญาวุทฺธิยา สํวตฺตติ… ปญฺญาเวปุลฺลาย สํวตฺตติ… มหาปญฺญตาย สํวตฺตติ… ปุถุปญฺญตาย สํวตฺตติ… วิปุลปญฺญตาย สํวตฺตติ… คมฺภีรปญฺญตาย สํวตฺตติ… อสามนฺตปญฺญตาย สํวตฺตติ… ภูริปญฺญตาย สํวตฺตติ… ปญฺญาพาหุลฺลาย สํวตฺตติ… สีฆปญฺญตาย สํวตฺตติ… ลหุปญฺญตาย สํวตฺตติ… หาสปญฺญตาย สํวตฺตติ… ชวนปญฺญตาย สํวตฺตติ… ติกฺขปญฺญตาย สํวตฺตติ… นิเพฺพธิกปญฺญตาย สํวตฺตตี’’ติฯ</p>

</p>





