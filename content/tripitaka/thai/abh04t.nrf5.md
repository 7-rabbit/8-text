<h1>๒. รูปกณฺฑํ</h1>
<h2>อุเทฺทสวณฺณนา</h2>
<p>ติ   รูเปน วา อรูเปน วาฯ จิตฺตุปฺปาเทน ตาว รูปสฺส สมยววตฺถานํ น สกฺกา กาตุํ อพฺยาปิตาย อเนกนฺติกตาย จาติ อิมมตฺถํ ทเสฺสโนฺต ติอาทิมาหฯ ตตฺถ อจิตฺตสมุฎฺฐานํ รูปํ จิตฺตสฺส ตีสุ ขเณสุ อุปฺปชฺชตีติ อิมสฺมิํ ตาว วาเท จิตฺตุปฺปตฺติสมเยน รูปูปปตฺติสมยสฺส ววตฺถานํ มา โหตุ, จิตฺตสฺส อุปฺปาทกฺขเณเยว สพฺพมฺปิ รูปํ อุปฺปชฺชตีติ อิมสฺมิํ ปน วาเท กถนฺติ? เอตฺถาปิ อจิตฺตสมุฎฺฐานํ รูปํ จิเตฺตน สหุปฺปาเทปิ อนินฺทฺริยพทฺธรูปํ วิย อจิตฺตปฎิ พนฺธุปฺปาทตาย น จิเตฺตน ววตฺถาเปตพฺพสมยนฺติ วุตฺตํ ติฯ เตน จิตฺตุปฺปาเทน รูปสฺส สมยววตฺถานํ น พฺยาปีติ ทเสฺสติฯ อเนกจิตฺตสมุฎฺฐานตาย ววตฺถานาภาวโตติ สมฺพโนฺธฯ นิยเต หิ สมุฎฺฐาปกจิเตฺต จิตฺตสมุฎฺฐานรูปสฺส สิยา ววตฺถานนฺติฯ</p>


<p>ติ กามาวจรกุสลาทีนํฯ ติ อารุเปฺปฯ ติ วา เกสญฺจิ ปญฺจโวการวิปากานํฯ ติ ปฎิสนฺธิกฺขเณ จริมกฺขเณ จฯ ‘‘ตสฺมิํ สมเย ผโสฺส โหตี’’ติอาทินา (ธ. ส. ๑) จิตฺตสหภาวินํ เอว จิเตฺตน สมยววตฺถานํ กตนฺติ วุตฺตํ ติฯ นฺติ อุปาทารูปานํฯ โย ยสฺส สหภาเวน อุปการโก, โส เอว ตสฺส สมยววตฺถาปกภาเวน วุโตฺตติ อาห ติฯ ติอาทินา ววตฺถานาภาวเมว ทเสฺสติฯ ติ อกมฺมชาทีนํฯ ติ กมฺมชาทีหิฯ ติ ปวตฺตนโตฯ ติ เอกสฺมิํ กาเลฯ ติ นิโยคโต อภาวาฯ</p>


<p>   มหาภูเตหิ สมยววตฺถาเน กริยมาเน เตหิ อยาวภาวิตตายาติ อธิปฺปาโยฯ ติอาทินาปิ มหาภูเตหิ สมยนิยมเน ววตฺถานาภาวเมว วิภาเวติฯ ‘‘ตถา วิภชนตฺถ’’นฺติ, ‘‘อวิภตฺตํ อพฺยากตํ อตฺถีติ ทเสฺสตุ’’นฺติ จ อิเมสํ ปทานํ ‘‘วิภตฺตํ อวิภตฺตญฺจ สพฺพํ สงฺคณฺหโนฺต อาหา’’ติ อิมินา สมฺพโนฺธฯ สมยววตฺถานํ กตฺวา นิทฺทิสิยมานสฺส นิปฺปเทสตาย อสมฺภวโต  เอกเทสํ นิทฺทิสิตฺวา สามเญฺญน นิคมนํ ยุตฺตํ, อกตฺวา ปน สมยววตฺถานํ สรูปโต นิทฺทิสเนน ตถาติ อิมมตฺถํ อาห ติอาทินาฯ ติ วิปากกิริยาพฺยากตํ วิย น ปุเพฺพ วิภเตฺตฯ ติ เภทวนฺตตาย วิภชนารเหฯ ติ อุทฺทิสนวเสน ทสฺสิเตฯ วุตฺตเมวตฺถํ วิตฺถารตเรน ทเสฺสตุํ ติอาทิมาหฯ</p>


<p>วิปากาทิธมฺมานํ นยนํ นโย, โสว ทสฺสนนฺติ นยทสฺสนํฯ ‘‘เทสนา’’ติ วุตฺตํ นฺติฯ ทุติยวิกเปฺป ปน กามาวจราทิภาเวน นียตีติ นโย, กิริยาพฺยากตํฯ ตสฺส ทสฺสนํ นยทสฺสนนฺติ โยเชตพฺพํฯ ทุกาทีสุ นิเทฺทสวาเร จ หทยวตฺถุโน อนาคตตฺตา ตํ อคฺคเหตฺวา ปฐมวิกโปฺป วุโตฺต, เอกเก ปน วตฺถุปิ คหิตนฺติ ติ ทุติยวิกเปฺป วุตฺตํฯ กิํ ปน การณํ ทุกาทีสุ นิเทฺทสวาเร จ หทยวตฺถุ น คหิตนฺติ? อิตรวตฺถูหิ อสมานคติกตฺตา เทสนาเภทโต จฯ ยถา หิ จกฺขุวิญฺญาณาทีนิ เอกนฺตโต จกฺขาทินิสฺสยานิ, น เอวํ มโนวิญฺญาณํ เอกนฺตโต หทยวตฺถุนิสฺสยํ, นิสฺสิตมุเขน จ วตฺถุทุกาทิเทสนา ปวตฺตาฯ ยมฺปิ เอกนฺตโต หทยวตฺถุนิสฺสยํ, ตสฺส วเสน ‘‘อตฺถิ รูปํ มโนวิญฺญาณสฺส วตฺถู’’ติอาทินา ทุกาทีสุ วุจฺจมาเนสุปิ ตทนุกูลอารมฺมณทุกาทโย น สมฺภวนฺติฯ น หิ ‘‘อตฺถิ รูปํ มโนวิญฺญาณสฺส อารมฺมณํ, อตฺถิ รูปํ น มโนวิญฺญาณสฺส อารมฺมณ’’นฺติอาทินา สกฺกา วตฺตุนฺติ วตฺถารมฺมณทุกเทสนา ภินฺนคติกา สิยุํ, สมานคติกา จ ตา เทเสตุํ ภควโต อชฺฌาสโยฯ เอสา หิ ภควโต เทสนา ปกติฯ เตเนว หิ  จิตฺตุปฺปาทวิภาเคน อวุจฺจมานตฺตา อวิตกฺกาวิจารปทวิสฺสชฺชเน วิจาโรติ วตฺตุํ น สกฺกาติ อวิตกฺกวิจารมตฺตปทวิสฺสชฺชเน ลพฺภมาโนปิ วิตโกฺก น อุทฺธโฎ, อญฺญถา วิตโกฺก จาติ วตฺตพฺพํ สิยาติฯ เอวํ อิตรวตฺถูหิ อสมานคติกตฺตา เทสนาเภทโต จ ทุกาทีสุ อุเทฺทเส น คหิตํฯ อุทฺทิฎฺฐเสฺสว หิ นิทฺทิสนโต นิเทฺทเสปิ น คหิตํ หทยวตฺถูติ วทนฺติฯ</p>


<p>  ติ จกฺขุโสตฆานชิวฺหากายอิตฺถิภาวปุริสภาวทสกา สตฺต, เอกสนฺตานวเสน วา จกฺขุโสตฆานชิวฺหากายภาววตฺถุทสกา สตฺตฯ นิพฺพานสฺส อสติปิ ปรมตฺถโต เภเท ปริกปฺปิตเภโทปิ  เภโทเยว โวหารวิสเยติ กตฺวา เภโท วุโตฺตฯ</p>


<p> กิญฺจาปิ อญฺญตฺถ กุกฺกุฎณฺฑสณฺฐาเน ปริมณฺฑล-สโทฺท ทิสฺสติ, จกฺกสณฺฐานตา ปน วฎฺฎสณฺฐาเน จกฺกวาเฬ วุจฺจมาโน ปริมณฺฑล-สโทฺท วฎฺฎปริยาโย สิยาฯ อเนกตฺถา หิ สทฺทาติ อธิปฺปาเยนาห นฺติฯ เอตฺถ จ สิเนรุยุคนฺธราทีนํ สมุทฺทโต อุปริอโธภาคานํ วเสน อุเพฺพโธ วุโตฺต, อายามวิตฺถาเรหิปิ สิเนรุ จตุราสีติโยชนสหสฺสปริมาโณวฯ ยถาห ‘‘สิเนรุ, ภิกฺขเว, ปพฺพตราชา จตุราสีติ โยชนสหสฺสานิ อายาเมน, จตุราสีติ โยชนสหสฺสานิ วิตฺถาเรนา’’ติ (อ. นิ. ๗.๖๖)ฯ สิเนรุํ ปาการปริเกฺขปวเสน ปริกฺขิปิตฺวา ฐิตา ยุคนฺธราทโย, สิเนรุยุคนฺธราทีนํ อนฺตเรปิ สีตสมุทฺทา นามฯ ‘‘เต วิสาลโต ยถากฺกมํ สิเนรุอาทีนํ อจฺจุคฺคมนสมานปริมาณา’’ติ วทนฺติฯ</p>


<p>โกฎิสตสหสฺสจกฺกวาฬเสฺสว อาณาเขตฺตภาโว ทสสหสฺสจกฺกวาฬสฺส ชาติเขตฺตภาโว วิย ธมฺมตาวเสเนว เวทิตโพฺพฯ วิกปฺปสมานสมุจฺจยวิภาวเนสุ วิย อวธารเณ อนิยเม จ -สโทฺท วตฺตตีติ ตถา โยชนา กตาฯ อเนกตฺถา หิ นิปาตาติฯ ตตฺถ อเนกนฺติกโตฺถ ฯ</p>


<p>สีลาทิวิสุทฺธิสมฺปาทเนน, จตุธาตุววตฺถานวเสเนว วา มหากิจฺจตาย ฯ สติปิ ลกฺขณาทิเภเท เอกสฺมิํ เอว กาเล เอกสฺมิํ สนฺตาเน อเนกสตสหสฺสกลาปวุตฺติโต มหนฺตานิ พหูนิ ภูตานิ ปรมตฺถโต วิชฺชมานานีติ วา  ยถา ‘‘มหาชโน’’ติฯ นฺติ ‘‘อุปาทาย ปวตฺต’’นฺติ อเตฺถ สติ  ปจฺจยสมฺภูตตาทีปนโตฯ ติ อุปาทายติ เอวาติ อธิปฺปาโยฯ เตเนวาห ติฯ ติ อาธาราเธยฺยสมฺพนฺธวจนิจฺฉาย อภาเว อาธารภูโตปิ อโตฺถ สํสามิสมฺพนฺธวจนิจฺฉาย สามิภาเวน วุจฺจติ ยถา ‘‘รุกฺขสฺส สาขา’’ติ อธิปฺปาโยฯ</p>


<h3>ติวิธรูปสงฺคหวณฺณนา</h3>
<p>    ติ -สเทฺทน จิตฺตสหภุจิตฺตานุปริวตฺติทุกาปิ สงฺคหิตาติ เวทิตพฺพาฯ นฺติ เอตฺถ ปญฺจวีสาย ตาว วตฺถุทุเกสุ ปฐมทุกปญฺจกาทโย จุทฺทสหิปิ ปกิณฺณกทุเกหิ อวสิเฎฺฐหิ วตฺถุทุเกหิ ปญฺจวีสาย อารมฺมณทุเกหิ ปญฺจหิ พาหิรายตนทุเกหิ รูปธาตุทุกาทีหิ ปญฺจหิ ธาตุทุเกหิ ปจฺฉิมเกหิ ตีหิ อินฺทฺริยทุเกหิ ทฺวาทสหิปิ สุขุมรูปทุเกหิ ปฐมาทิวเชฺชหิ อวสิเฎฺฐหิ อายตนธาตุอินฺทฺริยทุเกหิ จ โยชนํ คจฺฉนฺติฯ ปญฺจวีสาย ปน อารมฺมณทุเกสุ ปุริมโก ทุกปญฺจโก อุปาทินฺนอุปาทินฺนุปาทานิยสนิทสฺสนจิตฺตสมุฎฺฐานจิตฺตสหภุจิตฺตานุปริวตฺติทุกวเชฺชหิ ปกิณฺณกทุเกหิ สเพฺพหิปิ วตฺถุทุเกหิ รูปายตนรูปธาตุทุกวเชฺชหิ อายตนธาตุทุเกหิ สเพฺพหิปิ อินฺทฺริยทุกสุขุมรูปทุเกหิ โยชนํ คจฺฉติฯ ทุติยทุกปญฺจกาทีสุ ยถากฺกมํ สทฺทายตนสทฺทธาตุทุกาทโย โยชนํ น คจฺฉนฺติ, รูปายตนรูปธาตุทุกาทโย คจฺฉนฺติฯ ปกิณฺณกทุเกสุ สนิทสฺสนทุกญฺจาติ อยเมว วิเสโสฯ ยถา จ วตฺถุทุเกสุ, เอวํ จกฺขายตนจกฺขุธาตุจกฺขุนฺทฺริยาทิทุกปญฺจเกสุฯ ยถา จ อารมฺมณทุเกสุ, เอวํ รูปายตนรูปธาตุอาทิทุกปญฺจเกสุ ติกโยชนาฯ อิตฺถินฺทฺริยปุริสินฺทฺริยชีวิตินฺทฺริยทุกา สุขุมรูปทุกา จ สเพฺพหิปิ ทุเกหิ โยชนํ คจฺฉนฺตีติ เอวํ ตาว ติกโยชนา เวทิตพฺพาฯ นนุ จายมฺปิ โยชนา ภควตา น เทสิตาติ น กาตพฺพาติ? นยิทํ เอกนฺติกํฯ กสฺมา? ภควตา ทินฺนนเยน โยชนาปิ ภควโตเยว เทสนาฯ ตถา หิ วุตฺตํ  (ธ. ส. อฎฺฐ. ๑-๖) ‘‘เหตู เจว ธมฺมา อเหตุกา จาติ อิทมฺปิ สมฺภวตี’’ติอาทิฯ สมฺภโว หิ คหณสฺส การณนฺติ จฯ</p>

</p>


<h3>จตุพฺพิธาทิรูปสงฺคหวณฺณนา</h3>
<p> จิตฺตโต เอว สมุฎฺฐาตีติ จิตฺตสมุฎฺฐานนฺติ อิมเมว อตฺถํ คเหตฺวา ติ วุตฺตํ ฯ วินิวตฺติเต หิ สามเญฺญ ยํ รูปํ  ชนกปจฺจเยสุ จิตฺตโต สมุฎฺฐาติ, ตํ จิตฺตโต เอว สมุฎฺฐาตีติฯ ติ -สเทฺทน จิตฺตสหภุจิตฺตานุปริวตฺติทุเก สงฺคณฺหาติฯ ติ ยํ ตํ รูปํ อุปาทา, ตํ อตฺถิ จิตฺตสมุฎฺฐานํ, อตฺถิ น จิตฺตสมุฎฺฐานํฯ ยํ ตํ รูปํ นุปาทา, ตํ อตฺถิ จิตฺตสมุฎฺฐานํ, อตฺถิ น จิตฺตสมุฎฺฐานนฺติ เอวํ ลพฺภมาโนฯ นฺติ -สเทฺทน สปฺปฎิฆมหาภูตทุกาทโย สงฺคณฺหาติฯ ติ จิตฺตสมุฎฺฐานทุเกนฯ ติ จิตฺตสมุฎฺฐานทุกเสฺสวฯ ติ วิญฺญตฺติจิตฺตสมุฎฺฐานจิตฺตสหภุจิตฺตานุปริวตฺติทุเกหิ อเญฺญปิ ปกิณฺณกทุกาฯ</p>


<p>สทฺทายตนสฺส เอกนฺตโต อนุปาทินฺนตฺตา ติ วุตฺตํฯ ติ ยํ ตํ รูปํ อุปาทินฺนํ, ตํ อตฺถิ จกฺขุสมฺผสฺสสฺส อารมฺมณํ, อตฺถิ จกฺขุสมฺผสฺสสฺส นารมฺมณํฯ ยํ ตํ รูปํ อนุปาทินฺนํ, ตํ อตฺถิ จกฺขุสมฺผสฺสสฺส อารมฺมณํ, อตฺถิ จกฺขุสมฺผสฺสสฺส นารมฺมณนฺติ เอวมาทโย สพฺพารมฺมณพาหิรายตนาทิลพฺภมานทุเกหิ โยชนายํ จตุกฺกา ลพฺภนฺตีติ สมฺพโนฺธฯ ติ อารมฺมณพาหิรายตนรูปธาตุทุกาทิโต ลพฺภมานทุเกหีติ วุตฺตทุกราสิโต อวเสเสหิฯ นฺติ อุปาทินฺนอุปาทินฺนุปาทานิยจิตฺตสมุฎฺฐานทุกานํฯ นฺติ อุปาทินฺนทุกาทิโต อเญฺญสํ อุปาทาทุกาทีนํฯ ติ -สเทฺทน จกฺขายตนทุกาทโย สงฺคณฺหาติฯ เอตฺถาปิ อวเสเสหิ เตสํ อเญฺญสญฺจ โยชนาย จตุกฺกา น ลพฺภนฺตีติ สมฺพโนฺธฯ</p>

</p>

</p>


<h2>รูปวิภตฺติ</h2>
<h3>เอกกนิเทฺทสวณฺณนา</h3>
<p> ปถวีอาทีนํ ธมฺมานํ รุปฺปนสภาโว วิย น เหตุอาทิภาโวปิ สาธารโณติ น เหตูสุ วิภชิตโพฺพติ วุตฺตํ ติฯ ตสฺส ปน วิภาคาภาวทสฺสนสรูปทสฺสนเมว นิเทฺทโสฯ เอวญฺจ กตฺวา นิพฺพานสฺสปิ วิภาครหิตตฺตา ‘‘อสงฺขตา ธาตู’’ติ เอตฺตกเมว นิเทฺทสวเสน วุตฺตํฯ</p>


<p>ยทิปิ   หิโนติ เอเตน ปติฎฺฐาติ กุสลาทิโก ธโมฺมติ อโลภาทโย เกวลํ เหตุปทวจนียา, การณภาวสามญฺญโต ปน มหาภูตาทโยปิ เหตุ-สทฺทาภิเธยฺยาติ มูลฎฺฐวาจินา ทุติเยน -สเทฺทน วิเสเสตฺวา อาห ติฯ สุปฺปติฎฺฐิตภาวสาธนโต กุสลาทิธมฺมานํ มูลเตฺถน อุปการกธมฺมา ‘‘ตโย กุสลเหตู’’ติอาทินา (ธ. ส. ๑๐๕๙-๑๐๖๐) ปฎฺฐาเน จ เตเยว ‘‘เหตุปจฺจโย’’ติ วุตฺตาติ อาห ติฯ หิโนติ เอเตน, เอตสฺมา วา ผลํ ปวตฺตตีติ เหตุ, ปฎิจฺจ เอตสฺมา เอติ ปวตฺตตีติ ปจฺจโยติ เอวํ -สทฺทานํ อนานตฺถตํ สนฺธาย เหตุสทฺทปริยายภาเวน -สโทฺท วุโตฺตติ อาห ติฯ ภูตตฺตยนิสฺสิตานิ จ มหาภูตานิ จตุมหาภูตนิสฺสิตํ อุปาทารูปนฺติ สพฺพมฺปิ รูปํ สพฺพทา สพฺพตฺถ สพฺพาการํ จตุมหาภูตเหตุกํ มหาภูตานิ จ อนามฎฺฐเภทานิ สามญฺญโต คหิตานีติ วุตฺตํ ติฯ</p>


<p>นฺติ สมาทานานํ กมฺมานํ, สมาทิยิตฺวา กตกมฺมานํ วาฯ  วิปากสฺส ตณฺหาวิชฺชาทีสุฯ</p>

</p>


<p>‘‘กมฺมํ สเตฺต วิภชติ, ยทิทํ หีนปณีตตายา’’ติ (ม. นิ. ๓.๒๘๙) – เอวมาทิวจนโต กมฺมํ วิปากสฺส อิฎฺฐานิฎฺฐตํ นิยเมตีติ อาห ติฯ  วิปากสฺส โอกาสภาวโตฯ น หิ เตหิ วินา โกจิ วิปาโก นิพฺพตฺตตีติฯ ยถาวุตฺตฎฺฐาเน สติ อธิคนฺตพฺพํ อิฎฺฐานิฎฺฐารมฺมณํ นฺติ วุตฺตํฯ วิปากสฺส อารมฺมเณน วินา อภาวโต อารมฺมณมฺปิ  ตสฺส ปธานํ การณํฯ ติ เหตุอาทิสภาวาภาวโตฯ</p>


<p>รุปฺปนํ  รูปํฯ ตํ อสฺส อตฺถีติ เอตฺถ ‘‘อสฺสา’’ติ วุจฺจมาโน ปถวีอาทิอโตฺถเยว รุปฺปตีติปิ วุจฺจตีติ อาห ติฯ นฺติ เอตํ อุปฺปนฺนภาเว สติ ฉหิ วิญฺญาเณหิ วิเญฺญยฺยสภาวํ รูเป นิยเมติ รูปเสฺสว ตํสภาวตฺตาฯ นฺติ กาลเภทวเสน อตํสภาวสฺสปิ รูปสฺส อตฺถิตาย น รูปํ ตตฺถ นิยนฺตพฺพนฺติ ทเสฺสติฯ ติอาทินา ตตฺถ รูปเสฺสว นิยนฺตพฺพตาภาวํเยว วิวรติฯ ติอาทินา อุเทฺทเสน นิเทฺทสํ สํสเนฺทติฯ เอตฺถ เอตเมว รูเป ยถาวุตฺตสภาวํ นิยเมตพฺพํ นิเทฺทเส -สเทฺทน นิยเมติ อวธาเรตีติ อโตฺถฯ ติ อุปฺปนฺนภาเว สติ ฉหิ วิญฺญาเณหิ วิเญฺญยฺยภาโว นิยนฺตพฺพตาย ‘‘นิยโม’’ติ วุโตฺต, โส รูเป อตฺถิ เอว รูปเสฺสว ตํสภาวตฺตาฯ วิสิฎฺฐกาลสฺส วุตฺตปฺปการํ อวธารณํเยว วา ยถาวุโตฺต นิยโม, โส รูเป อตฺถิเยว สมฺภวติเยว, น อรูเป วิย น สมฺภวตีติ อโตฺถ ทฎฺฐโพฺพฯ นฺติ กาลวิเสสํฯ ติ อคฺคเหตฺวาฯ นฺติ อนามฎฺฐกาลเภทํ ตโตเยว อรูเปหิ สมานวิเญฺญยฺยสภาวํ สพฺพํ รูปํฯ นฺติ เอเตน กาลเภทามสเนน วิเสเสติ ติฯ</p>


<p>วตฺตมานกาลิกํ สพฺพํ รูปํ ทิฎฺฐสุตมุตวิญฺญาตสภาวํ, ตํ ยถาสกํ ฉหิ วิญฺญาเณหิ วิเญฺญยฺยสภาวเมว, น เตหิ อวิเญฺญยฺยํฯ นาปิ อุปฺปนฺนเมว ฉหิ วิญฺญาเณหิ วิเญฺญยฺยสภาวํ เอกนฺตลกฺขณนิยมาภาวาปตฺติโตติ เอวํ อวิปรีเต อเตฺถ วิภาวิเตปิ โจทโก อธิปฺปายํ อชานโนฺต นฺติอาทินา สพฺพสฺส สพฺพารมฺมณตาปตฺติํ โจเทติฯ อิตโร ติอาทินา อตฺตโน อธิปฺปายํ วิภาเวติฯ เอตฺถ ติ อิทํ ‘‘สมฺปิเณฺฑตฺวา’’ติ เอตสฺส อตฺถวจนํฯ เอกนฺตลกฺขณํ ฉหิ วิญฺญาเณหิ วิเญฺญยฺยสภาโวเยวฯ อิทํ วุตฺตํ โหติ – กิญฺจาปิ ปญฺจนฺนํ วิญฺญาณานํ วิสยนฺตเร อปฺปวตฺตนโต น สพฺพสฺส สพฺพารมฺมณตา, สพฺพสฺสปิ ปน รูปสฺส ฉวิญฺญาณารมฺมณภาวโต ยถาสกํ ฉหิ วิญฺญาเณหิ วิเญฺญยฺยตาย ฉหิ วิญฺญาเณหิ วิเญฺญยฺยตาว อตฺถิ, ตํ เอกโต สงฺคหณวเสน คเหตฺวา ‘‘อุปฺปนฺนํ สพฺพํ รูปํ ฉหิ วิญฺญาเณหิ วิเญฺญยฺย’’นฺติ  วุตฺตํ ยถา ‘‘อภิญฺญาปฺปตฺตํ ปญฺจมชฺฌานํ ฉฬารมฺมณํ โหตี’’ติฯ ยถา หิ ทิพฺพจกฺขุทิพฺพโสตาทิอภิญฺญาปฺปตฺตสฺส ปญฺจมชฺฌานสฺส วิสุํ อสพฺพารมฺมณเตฺตปิ เอกนฺตลกฺขณวเสน เอกีภาเวน คเหตฺวา อารมฺมณวเสน ปฐมชฺฌานาทิโต วิเสสํ ทเสฺสตุํ ‘‘อภิญฺญาปฺปตฺตํ ปญฺจมชฺฌานํ ฉฬารมฺมณํ โหตี’’ติ วุจฺจติ, เอวํ อรูปโต รูปสฺส วิสยวเสน วิเสสํ ทเสฺสตุํ   นฺติ วุตฺตนฺติฯ ฉหิ วิญฺญาเณหิ วิเญฺญยฺยภาโว รูเป นิยเมตโพฺพ, น ปน รูปํ ตสฺมิํ นิยเมตพฺพํ, อนิยตเทโส จ เอว-สโทฺทติ  (ธ. ส. อฎฺฎ. ๕๙๔) ‘‘ปจฺจุปฺปนฺนรูปเมว จกฺขุวิญฺญาณาทีหิ ฉหิ เวทิตพฺพ’’นฺติ วุตฺตํฯ ‘‘ปจฺจุปฺปนฺนรูปเมวา’’ติอาทินา ตตฺถ โทสมาหฯ ติ ยสฺมา ปาฬิยํ วิเญฺญยฺยเมวาติ เอว-สโทฺท วุโตฺต, น จ ตสฺส อฎฺฐานโยชเนน กาจิ อิฎฺฐสิทฺธิ, อถ โข อนิฎฺฐสิทฺธิเยว สพฺพรูปสฺส เอกนฺตลกฺขณนิยมาทสฺสนโต, ตสฺมาฯ ยถารุตวเสเนว นิยเม คยฺหมาเน อุปฺป…เป.… ปตฺติ นตฺถิ, ตโต จ โสตปติตตายปิ ปโยชนํ นตฺถีติฯ ติ ‘‘อรูปโต วิธุร’’นฺติอาทินา วุตฺตนเยนฯ</p>


<p>ญาณสฺส วา อุตฺตรสฺส ปุริมญาณํ วตฺถุการณนฺติ ฯ ‘‘สชาตี’’ติ เอตฺถ ส-กาโร สมานสทฺทโตฺถติ ทเสฺสตุํ นฺติ วุตฺตํฯ สมานชาติตา จ สมฺมาวาจาทีนํ สีลนโตฺถ เอวฯ เอเตน สมานสภาวตา สชาติสงฺคโหติ เวทิตโพฺพฯ อารมฺมเณ เจตโส อวิเกฺขปปฺปวตฺติยา อุปฎฺฐานุสฺสาหนานิ วิย เตสํ อวิเกฺขโปปิ อติสเยน อุปการโกติ ติ วุตฺตํฯ เตเนว วิชฺชมาเนสุปิ อเญฺญสุ สหชาตธเมฺมสุ เอเตสํเยว สมาธิกฺขนฺธสงฺคโห ทสฺสิโตฯ ยํ ปน  (วิภ. อฎฺฐ. ๑๘๙)  (วิสุทฺธิ. ๒.๕๖๘) จ ‘‘วายามสติโย กิริยโต สงฺคหิตา’’ติ วุตฺตํ, ตํ อสมาธิสภาวตํ เตสํ สมาธิสฺส อุปการกตฺตญฺจ สนฺธาย วุตฺตํฯ เตเนว จ ตตฺถ ‘‘สมาธิเยเวตฺถ สชาติโต สมาธิกฺขเนฺธน สงฺคหิโต’’ติ (วิสุทฺธิ. ๒.๕๖๘; วิภ. อฎฺฐ. ๑๘๙) วุตฺตํฯ อิธ ปน ติ สมาธิตทุปการกธมฺมานํ อุปฺปตฺติเทสวเสน สงฺคโห วุโตฺตติฯ อวิราเธตฺวา วิสยสภาวาวคฺคหณํ  จ อารมฺมเณ ทฬฺหนิปาโต ตทวคาโหเยวาติ นฺติ วุตฺตํฯ อถ วา อารมฺมณปฎิเวธสฺส ตทาหนนปริยาหนนมนุคุณตาย  สมานนฺติ ปญฺญาวิตกฺกานํ กิจฺจสริกฺขตา วุตฺตาฯ</p>

</p>


<h2>ทุกนิเทฺทโส</h2>
<h3>อุปาทาภาชนียวณฺณนา</h3>
<p> สมนฺตโต  สพฺพโส ทสฺสนเฎฺฐน จกฺขุ ติ อิมมตฺถํ ทเสฺสตุํ นฺติ วุตฺตํฯ ติ เอตฺถ -สโทฺท ‘‘ทุกฺขํ ปริเญฺญยฺยํ ปริญฺญาต’’นฺติ ตีสุปิ ปเทสุ ปเจฺจกํ โยเชตโพฺพฯ ‘‘อิทํ ทุกฺขนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาที’’ติอาทินา (มหาว. ๑๕; ปฎิ. ม. ๒.๓๐) หิ ปาฬิ ปวตฺตาติฯ ติ ทฺวาทสวิเธน อากาเรนฯ  วิปสฺสนาปจฺจเวกฺขณญาณภาวโตฯ ‘‘ญาณจกฺขุ สหอริยมคฺคํ วิปสฺสนาญาณนฺติปิ ยุชฺชตี’’ติ วทนฺติฯ อคฺคมเคฺคน ปน สห วิปสฺสนา ปจฺจเวกฺขณญาณนฺติ ยุตฺตํ วิย ทิสฺสติฯ</p>


<p>ยถาวุเตฺต มํสปิเณฺฑ สสมฺภาเร จกฺขุโวหาโร สนฺตานวเสน ปวตฺตมาเน จตุสมุฎฺฐานิกรูปธเมฺม อุปาทาย ปวโตฺตติ ติ วุตฺตํฯ นฺติ ติ เตน เตน อากาเรน สนฺนิวิเฎฺฐสุ มหาภูเตสุ ตํตํสณฺฐานวเสน วณฺณายตนสฺส วิญฺญายมานตฺตา วุตฺตํ, น วณฺณายตนเสฺสว สณฺฐานปญฺญตฺติยา อุปาทานตฺตาฯ ตถา หิ อนฺธกาเร ผุสิตฺวาปิ สณฺฐานํ วิญฺญายตีติฯ ตถา จ วกฺขติ ‘‘ทีฆาทีนิ ผุสิตฺวาปิ สกฺกา ชานิตุ’’นฺติ, (ธ. ส. อฎฺฎ. ๖๑๖) ‘‘ทีฆาทิสนฺนิเวสํ ภูตสมุทายํ นิสฺสายา’’ติ (ธ. ส. มูลฎี. ๖๑๖) จฯ  สมฺภวสณฺฐานานํ อาโปธาตุวณฺณายตเนหิ อนตฺถนฺตรภาเวปิ เตหิ  สมฺภวภูตานํ สณฺฐานภูตานญฺจฯ เอเตน อาโปธาตุวณฺณายตนานํ วเสน วตฺตมานอวตฺถาวิเสโส สมฺภโว สณฺฐานญฺจาติ อยมโตฺถ ทสฺสิโต โหติฯ ตตฺถ สมฺภโว จตุสมุฎฺฐานิโก โสฬสวสฺสกาเล อุปฺปชฺชติฯ ตสฺส ราควเสน ฐานา วจนํ โหตีติ วทนฺติฯ   ตโต อญฺญถาภูตานํฯ  สมฺภารวตฺถุสงฺขาเตฯ ติ ภิโยฺยวุตฺติวเสน วุตฺตํฯ ตถา หิ ขีณาสวานํ พฺรหฺมานญฺจ สมฺภโว นตฺถีติฯ อาโปธาตุวิเสสตฺตา สมฺภโว อาโปธาตุสมฺพนฺธี อาโปธาตุตนฺนิสฺสยนิสฺสิโตปิ โหตีติ ตสฺส จตุธาตุนิสฺสิตตาย อวิโรโธ วุโตฺตฯ</p>


<p>นฺติ เอตฺถ ‘‘กลาปนฺตรคตา อุตุอาหารา อธิเปฺปตา’’ติ วทนฺติฯ  ยโต อุปทฺทุตปฎเล นิรากรเณปิ จกฺขุ วิชฺชตีติ ฯ  วิสยาภิมุขภาโว นิฆํสปจฺจยตฺตาฯ  นิสฺสยภาวาปตฺติฯ ยโต จกฺขาทินิสฺสิตา สญฺญา ติ วุจฺจติฯ</p>


<p>ติ อิทํ อวจนสฺส การณํ, น เหตุกิริยาย วิญฺญายมานภาวสฺสฯ โส ปน อเปกฺขาสิทฺธิโต เอว เวทิตโพฺพฯ เหตุกิริยาเปกฺขา หิ ผลกิริยาติฯ ติ จกฺขุวิญฺญาณสฺส นิสฺสยภาวานุปคมเนปิ ตํสภาวานติวตฺตนโต ตสฺสา สมญฺญาย ตตฺถ นิรุฬฺหภาวํ ทเสฺสติฯ ทสฺสนปริณายกโฎฺฐ จกฺขุสฺส อินฺทโฎฺฐเยวาติ ติอาทินา อิสฺสโรปมา วุตฺตาฯ จกฺขุวิญฺญาณํ ทสฺสนกิเจฺจ ปริณายนฺตํ จกฺขุ ตํสหชาเต จกฺขุสมฺผสฺสาทโยปิ ตตฺถ ปริณายตีติ วุจฺจตีติ ติ วุตฺตํ, น ปน จกฺขุสมฺผสฺสาทีนํ ทสฺสนกิจฺจตฺตาฯ อถ วา จกฺขุสมฺผสฺสาทีนํ อินฺทฺริยปจฺจยภาเวน อุปการกํ จกฺขุวิญฺญาณํ ทสฺสนกิเจฺจ ปริณายนฺตํ จกฺขุ ตตฺถ จกฺขุสมฺผสฺสาทโยปิ ตทนุวตฺตเก ปริณายตีติ อตฺถายํ ปริยาโยติ ทเสฺสโนฺต อาห ติฯ อเนกตฺถตฺตา ธาตูนํ ติ อิมสฺส ‘‘ปริณายติ ปกาเสตี’’ติ จ อตฺถา วุตฺตาฯ สณฺฐานมฺปิ รูปายตนเมวาติ ติ วุตฺตํฯ ตํทฺวาริกานํ ผสฺสาทีนํ อุปนิสฺสยปจฺจยภาโว เอว ฯ</p>


<p> ติ จกฺขุวิญฺญาเณ อุปฺปเนฺน สมฺปฎิจฺฉนาทีนิ พลวารมฺมเณ ชวนํ เอกเนฺตน อุปฺปชฺชตีติ กตฺวา วุตฺตํฯ ตถา เจว หิ อนฺตรา จกฺขุวิญฺญาเณ วา สมฺปฎิจฺฉเน วา สนฺตีรเณ วา ฐตฺวา นิวตฺติสฺสตีติ เนตํ ฐานํ วิชฺชตีติ นิจฺฉิตํฯ ติ ตํปกาเรน ปจฺจเยนฯ นฺติ ครุํ กตฺวา อสฺสาทนาทิปฺปวตฺติวิเสสรหิตตาย ทสฺสนสทิสานํ มโนธาตุสนฺตีรณโวฎฺฐพฺพนานํฯ ปญฺจทฺวาริกชวนานํ  อสฺสาทนาทิโต อญฺญถา ครุํ กตฺวา ปวตฺติ นตฺถิ รูปธมฺมวิสยตฺตาติ ติ เอตฺตกเมว วุตฺตํฯ มโนทฺวาริกชวนปิฎฺฐิวฎฺฎกานมฺปิ หิ ปญฺจทฺวาริกชวนานํ อสฺสาทนาภินนฺทนภาเวน รูปํ ครุํ กตฺวา ปวตฺติ นตฺถีติ น สกฺกา วตฺตุนฺติฯ รูปํ อารมฺมณาธิปติ อกุสลเสฺสว โหติฯ ตถา หิ  ‘‘อพฺยากโต ธโมฺม อกุสลสฺส ธมฺมสฺส อธิปติปจฺจเยน ปจฺจโยฯ อารมฺมณาธิปติ จกฺขุํ ครุํ กตฺวา อสฺสาเทติ อภินนฺทตี’’ติอาทินา (ปฎฺฐา. ๑.๑.๔๑๖) รูปธโมฺมปิ อารมฺมณาธิปติ วิภโตฺตฯ ‘‘อพฺยากโต ธโมฺม อพฺยากตสฺส ธมฺมสฺส อพฺยากโต ธโมฺม กุสลสฺสา’’ติ เอตฺถ ปน  ผลนิพฺพานาเนว อารมฺมณาธิปติภาเวน วิภตฺตานีติฯ คณนาย จ ‘‘อารมฺมณอารมฺมณาธิปติอุปนิสฺสยปุเรชาตอตฺถิอวิคตนฺติ เอก’’นฺติ (ปฎฺฐา. ๑.๑.๔๔๕) วุตฺตํฯ ยทิ กุสลสฺสปิ สิยา, เทฺวติ วตฺตพฺพํ สิยาติฯ ติ ยถาวุตฺตชวนานิ ปฎินิทฺทิฎฺฐานิฯ ติ ชวนสมฺปยุตฺตานิฯ  จกฺขุสมฺผสฺสาทีนิฯ ยทิ รูปสฺส อารมฺมณปจฺจยภาวมตฺตํ อธิเปฺปตํ, ‘‘ตํ รูปารมฺมเณติ เอเตเนว สิเชฺฌยฺยา’’ติ เอตฺตกเมว วเทยฺยฯ ยสฺมา ปน รูปํ ตํทฺวาริกชวนานํ ปจฺจยวิเสโสปิ โหติ, ตสฺมา ตสฺส วิเสสสฺส ทีปนตฺถํ ‘‘อารพฺภา’’ติ วจนํ วุตฺตํ สิยาติ อาห นฺติฯ</p>


<p> โสตวิญฺญาณปฺปวตฺติยํ สวนกิริยาโวหาโรติ โสตสฺส สวนกิริยาย กตฺตุภาโว โสตวิญฺญาณสฺส ปจฺจยภาเวนาติ วุตฺตํ ติฯ ชีวิตนิมิตฺตมาหารรโส ชีวิตํ, ตสฺมิํ นินฺนตาย ตํ อวฺหายตีติ ชิวฺหาติ เอวํ สิเทฺธน ชิวฺหา-สเทฺทน ปกาสิยมานา รสาวฺหายนสงฺขาตา สายนกิริยา ลพฺภตีติ กตฺวา วุตฺตํ นฺติฯ ตถา จ วกฺขติ ‘‘ชีวิตมวฺหายตีติ ชิวฺหา’’ติ (วิภ. อฎฺฐ. ๑๕๔)ฯ ติ อุปฺปตฺติเทโสฯ ปสาทกายสฺส กายิกานํ ทุกฺขสุขานํ นิสฺสยภาวโต อิตเรสํ อุปนิสฺสยภาวโต ติ วุตฺตํฯ ติ พฺยาปิภาเว, พฺยาปิภาเวน วาฯ ติ กายปฺปสาทสพฺภาโวฯ ติ อนุยุตฺตภาวโต, สํสฎฺฐภาวโตติ อโตฺถฯ ติ ยสฺมา ยาวตา อิมสฺมิํ  กาเย อุปาทินฺนกปวตฺตํ นาม อตฺถิ, สพฺพตฺถ กายายตนํ กปฺปาสปฎเล เสฺนโห วิยาติ วุตฺตํ, ตสฺมาฯ ปณฺฑรสภาวา ปสาทา อาปาถคตํ วิสยํ วิญฺญาณุปฺปตฺติเหตุภาเวน ปกาเสนฺตา วิย โหนฺตีติ เตสํ วิสยาวภาสนกิจฺจตา วุตฺตาฯ นฺติ เอกนิสฺสยานํฯ อวินิพฺภุเตฺตสุ หิ รูปรสาทีสุ ยํนิสฺสยํ รูปํ, ตํนิสฺสโย เอว รสาทีติฯ ติ ลกฺขณสงฺกราภาวมาหฯ</p>


<p>ยสฺมา ปจฺจยนฺตรสหิโตเยว จกฺขุปฺปสาโท รูปาภิหนนวเสน ปวตฺตติ, น ปจฺจยนฺตรรหิโต, ตสฺมา รูปาภิฆาโต โหตุ วา มา วา โหตุ, เอวํสภาโว โส รูปธโมฺมติ ทเสฺสตุํ ติ วุตฺตํ ยถา ‘‘วิปาการหสภาวา กุสลากุสลา’’ติฯ วิสยวิสยีนํ อญฺญมญฺญํ อภิมุขภาโว อภิฆาโต วิยาติ อภิฆาโต, โส รูเป จกฺขุสฺส , จกฺขุมฺหิ วา รูปสฺส โหตีติ วุตฺตํ ติฯ เตเนวาห ‘‘ยมฺหิ จกฺขุมฺหิ อนิทสฺสนมฺหิ สปฺปฎิฆมฺหิ รูปํ สนิทสฺสนํ สปฺปฎิฆํ ปฎิหญฺญิ วา’’ติ (ธ. ส. ๕๙๗), ‘‘จกฺขุ อนิทสฺสนํ สปฺปฎิฆํ รูปมฺหิ สนิทสฺสนมฺหิ สปฺปฎิฆมฺหิ ปฎิหญฺญิ วา’’ติ (ธ. ส. ๕๙๘) จ อาทิฯ เอตฺถ จ ตํตํภวปตฺถนาวเสน จกฺขาทีสุ อวิคตราคสฺส อตฺตภาวนิปฺผาทกสาธารณกมฺมวเสน ปุริมํ จกฺขุลกฺขณํ วุตฺตํ, สุทูรสุขุมาทิเภทสฺสปิ รูปสฺส คหณสมตฺถเมว จกฺขุ โหตูติ เอวํ นิพฺพตฺติตอาเวณิกกมฺมวเสน ทุติยํฯ เอส นโย เสเสสุปิฯ อถ วา สติปิ ปญฺจนฺนํ ปสาทภาวสามเญฺญ สวิสยาวภาสนสงฺขาตสฺส ปสาทพฺยาปารสฺส ทสฺสนวเสน ปุริมํ วุตฺตํ, ปสาทการณสฺส สติปิ กมฺมภาวสามเญฺญ อตฺตโน การณเภเทน เภททสฺสนวเสน ทุติยํฯ</p>


<p>ติ กามภเว ตณฺหาฯ ตถา รูปตณฺหา ทฎฺฐพฺพาฯ ตสฺส ตสฺส ภวสฺส มูลการณภูตา ตณฺหา ตสฺมิํ ตสฺมิํ ภเว อุปฺปชฺชนารหายตนวิสยาปิ นาม โหตีติ  วุตฺตาฯ ติ หิ ทฎฺฐุมิจฺฉา รูปตณฺหาติ อโตฺถฯ ตถา เสสาสุปีติฯ เอตฺถ จ ทฎฺฐุกามตาทีนํ ตํตํอตฺตภาวนิพฺพตฺตกกมฺมายูหนกฺขณโต สติ ปุริมนิพฺพตฺติยํ วตฺตพฺพํ นตฺถิฯ อสติปิ ตสฺส มเคฺคน อสมุคฺฆาติตภาเวเนว การณนฺติ ทฎฺฐพฺพํฯ ยโต  มเคฺคน อสมุจฺฉินฺนํ การณลาเภ สติ อุปฺปชฺชิตฺวา อตฺตโน ผลสฺส การณภาวูปคมนโต วิชฺชมานเมวาติ อุปฺปนฺนอตฺถิตาปริยาเยหิ วุจฺจติ ‘‘อริยํ อฎฺฐงฺคิกํ มคฺคํ ภาเวโนฺต อริยํ อฎฺฐงฺคิกํ มคฺคํ พหุลีกโรโนฺต อุปฺปนฺนุปฺปเนฺน ปาปเก อกุสเล ธเมฺม อนฺตราเยว อนฺตรธาเปติ’’ (สํ. นิ. ๕.๑๕๗), ‘‘สนฺตํ วา อชฺฌตฺตํ กามจฺฉนฺทํ อตฺถิ เม อชฺฌตฺตํ กามจฺฉโนฺทติ ปชานาตี’’ติ (ที. นิ. ๒.๓๘๒; ม. นิ. ๑.๑๑๕) จ เอวมาทีสุฯ</p>


<p>เอตฺถาห – จกฺขาทีนํ อินฺทฺริยานํ กิํ เอกกมฺมุนา อุปฺปตฺติ, อุทาหุ นานากมฺมุนาติ? อุภยถาปีติ โปราณาฯ ตตฺถ นานากมฺมุนา ตาว อุปฺปตฺติยํ จกฺขาทีนํ วิเสเส วตฺตพฺพํ นตฺถิ การณสฺส ภินฺนตฺตาฯ เอกกมฺมุนา ปน อุปฺปตฺติยํ เตสํ กถํ วิเสโสติ? การณสฺส ภินฺนตฺตาเยวฯ ตํตํภวปตฺถนาภูตา หิ ตณฺหา ตํตํภวปริยาปนฺนายตนาภิลาสตาย สยํ วิจิตฺตรูปา อุปนิสฺสยภาเวน ตํตํภวนิพฺพตฺตกกมฺมสฺส วิจิตฺตเภทตํ วิทหติฯ ยโต ตทาหิตวิเสสํ ตํ ตถารูปสมตฺถตาโยเคน อเนกรูปาปนฺนํ วิย อเนกํ วิสิฎฺฐสภาวํ ผลํ นิพฺพเตฺตติฯ ตถา จ วกฺขติ ‘‘กมฺมเมว เนสํ วิเสสการณ’’นฺติฯ น เจตฺถ สมตฺถตาภาวโต อญฺญํ  เวทิตพฺพํ การณวิเสเสนาหิตวิเสสสฺส วิสิฎฺฐผลนิปฺผาทนโยคฺยตาภาวโตฯ ตถา หิ สติ เอกสฺสปิ กมฺมสฺส อเนกินฺทฺริยเหตุตาวิเสสโยคํ เอกมฺปิ กมฺมนฺติอาทินา ยุตฺติโต อาคมโตปิ ปรโต สยเมว วกฺขติฯ ตถา จ เอกเสฺสว กุสลจิตฺตสฺส โสฬสาทิวิปากจิตฺตนิพฺพตฺติเหตุภาโว วุจฺจติฯ โลเกปิ เอกเสฺสว สาลิพีชสฺส ปริปุณฺณาปริปุณฺณตณฺฑุลผลนิพฺพตฺติเหตุตา ทิสฺสติฯ กิํ วา เอตาย ยุตฺติจินฺตาย, น จินฺติตพฺพเมเวตํฯ ยโต กมฺมวิปาโก จกฺขาทีนิ กมฺมวิปาโก จ สพฺพาการโต พุทฺธานํเยว กมฺมวิปากญาณผลยุตฺตานํ วิสโย, น อเญฺญสํ อตกฺกาวจรตายฯ เตเนว จ ภควตา ‘‘กมฺมวิปาโก อจิเนฺตโยฺย น จิเนฺตตโพฺพ, โย จิเนฺตยฺย อุมฺมาทสฺส วิฆาตสฺส ภาคี อสฺสา’’ติ (อ. นิ. ๔.๗๗) อาทีนวํ ทเสฺสตฺวา ปฎิกฺขิตฺตํฯ  ตํนินฺนภาวปฺปตฺติยา เหตุภาโวฯ</p>


<p>นฺติ ปทสฺส ปกรณโต ปาริเสสโต วา ลพฺภมานํ อตฺถวิเสสํ อชานโนฺต ยถารุตวเสเนว อตฺถํ คเหตฺวา ติอาทินา  โจเทติฯ อิตโร เตชาทีนํ ปเจฺจกํ อธิกภาเว วิย ทฺวินฺนํ ติณฺณํ วา อธิกภาเวปิ ยถาวุตฺตาธิกภาเวเนว เอกกาทิวเสน ลพฺภมานาย โอมตฺตตายปิ กายปฺปสาโท น โหตีติ วิญฺญายมานตฺตา ปกรณโต ปาริเสสโต วา จตุนฺนมฺปิ ภูตานํ สมภาเวน กาโย โหตีติ อยมโตฺถ สิโทฺธติ สพฺพ-สโทฺท อิธ สมภาวทีปโกติ ทเสฺสตุํ ติอาทิมาหฯ ติ จ ยถาวุเตฺตน ญาเยน ‘‘สเพฺพส’’นฺติ วจนโต อยมโตฺถ ลพฺภติ, น ตสฺส วาจกตฺตาติ ทเสฺสติฯ เตเนวาห ติฯ เอกเทสาธิกภาวนิวารเณเนว หิ เอกเทโสมตฺตตานิวารณมฺปิ วิญฺญายตีติฯ  อวยโวฯ จตุธาตุสมุทายนิสฺสยสฺส หิ ปสาทสฺส ตเทกธาตุอธิกตา อวยวาธิกตา โหตีติฯ</p>


<p>‘‘ปุริมา เจตฺถ เทฺวปิ วาทิโน นิกายนฺตริยา’’ติ วทนฺติฯ อาโลกาทิสหการีการณสหิตานํเยว จกฺขาทีนํ รูปาทิอวภาสนสมตฺถตา วิวรสฺส จ โสตวิญฺญาณุปนิสฺสยภาโว คุโณติ เตสํ ลทฺธีติ อธิปฺปาเยน ติอาทิ วุตฺตํฯ เตชาทีนํ วิย วิวรสฺส ภูตภาวาภาวโต นฺติ วุตฺตํฯ อถ วา รูปาทโย วิย วิวรมฺปิ ภูตคุโณติ ปราธิปฺปายํ ทเสฺสโนฺต ติ อาหฯ เตชสฺส ปน อาโลกรูเปน, อากาสสงฺขาตสฺส วิวรสฺส สเทฺทน, วายุสฺส คเนฺธน, อุทกสฺส รเสน, ปถวิยา โผฎฺฐเพฺพนาติ อิมมตฺถํ  สนฺธาย ติ วุตฺตํ สิยาฯ ติ รูปาทิวิสเย จกฺขุวิญฺญาณาทิเก นิปฺผาเทตเพฺพติ อโตฺถฯ ติ สหการีการณภูเตหิ ยถาวุตฺตภูตคุเณหิ จกฺขาทีนํ สกิจฺจกรเณ อุปกริตพฺพโตฯ ติ เกนจิ อนุจฺจาริยมานเสฺสว ลพฺภมานตฺตา วุตฺตํฯ ฆฎฺฎนํ ปน วินา วายุสโทฺทปิ นตฺถีติฯ อถ วา วายุมฺหิ สโทฺท สภาเวน สุยฺยตีติ อาเป รโส มธุโรติ จ ตสฺส ลทฺธิเยวาติ ทฎฺฐพฺพํฯ  ตสฺสปิ เตชาทิคุณา รูปาทโยติ เอวํลทฺธิกตฺตาฯ</p>


<p>ติ รูปาทิวิเสสคุณยุเตฺตหิฯ ติ สหากาเสหิ เตชาทิปรมาณูหิฯ ติ  กปฺปาสปถวิโต วิเสสยุตฺตาย ตโต อธิกสามตฺถิยยุตฺตายาติ อธิปฺปาโยฯ ติ กปฺปาสปถวิยาเยวฯ ยสฺมา สา วิชฺชมานานิปิ อวิเสสภูตานิ อตฺถีติ คเหตุํ อสกฺกุเณยฺยภาเวน อภิภวิตฺวา ฐิตา, ตสฺมา ตสฺสาเยว คโนฺธ อธิกตโร ภเวยฺยาติ อโตฺถฯ อยญฺจ สโพฺพ อุตฺตโร ‘‘ตสฺส ตสฺส ภูตสฺส อธิกตายา’’ติอาทินา  (ธ. ส. อฎฺฐ. ๖๐๐) วุตฺตตฺตา ตถาคตานํ วาทํ สมฺปฎิจฺฉิตฺวา วทนฺตสฺส กณาทสฺส วเสน วุโตฺตฯ ‘‘อตฺตโน ปน มเตน กณาทกปิลาทโย เกวลํ ปถวาทิทฺรพฺยเมวาติอาทิ ลทฺธิฯ กณาทสาสนาย อธิมุตฺตานํ สาสเน อนวคาฬฺหานํ เกสญฺจิ อยํ วาโท’’ติ จ วทนฺติฯ ติ อาสวคนฺธโต กปฺปาสคโนฺธ อธิโก สีตุทกวณฺณโต อุโณฺหทกวโณฺณ จ อธิโกติ เอตสฺส อุภยสฺสฯ เตชาทิอธิเกสุ จ สมฺภาเรสุ รูปาทีนํ วิเสสสฺส อทสฺสนโต น รูปาทโย เตชาทีนํ วิเสสคุโณติ สิทฺธนฺติ อาห ติฯ เตน น รูปํ เตชสฺส วิเสสคุโณ เอกนฺตโต เตชาทิเก สมฺภาเร วิเสเสน อทสฺสนโต, โย ยสฺส วิเสสคุโณ, น โส ตทธิเก สมฺภาเร เอกนฺตโต วิเสเสน ทิสฺสติ ยถา ปถวีอธิเก สมฺภาเร อาโปธาตูติ ทเสฺสติฯ เอวํ เสเสสุปิ ยถาโยคํ โยเชตพฺพํฯ ติ สภาวโต นานตฺตาภาเวปิ มูลการณนานตฺตวเสน อตฺถิ โกจิ วิเสโส อสงฺฆาเตติ ทเสฺสติ, ยโต ปรมรณาทิกิริยาสมตฺถตา เนสํ เกสญฺจิเยว ทิสฺสตีติฯ</p>


<p>ติ -สเทฺทน อเนกสฺมิํ วตฺตพฺพเมว นตฺถีติ ทเสฺสติฯ ปญฺจายตนิกตฺตภาเว ปตฺถนา ยา ทฎฺฐุกามตาทิภาเวน วุตฺตา, ตาย นิปฺผนฺนํฯ เอเตน การณวิเสเสน ผลวิเสสมาหฯ ติอาทินา วุตฺตเมวตฺถํ สมตฺถยติฯ นฺติ กมฺมํฯ ติ อตฺตโน การเณน อาหิตาติสเยน ฯ เตเนว โสตสฺส น โหติ ปจฺจโย, ตโต อเญฺญเนว ปน โหตีติ อธิปฺปาโยฯ เตน อเนกสภาเวน การเณน อาหิตวิเสสํ เอกมฺปิ กมฺมํ อเนกสภาวํ ผลํ นิปฺผาเทตุํ สมตฺถํ โหตีติ ทเสฺสติฯ อิทานิ กมฺมสฺส วุตฺตปฺปการวิเสสาภาเว  โทสมาห ติฯ ตสฺสโตฺถ – การณวิเสสาภาเว ผลวิเสสสฺส อสมฺภวโต ยํ วิเสสยุตฺตํ กมฺมํ จกฺขุสฺส การณํ, ตสฺส ตโต อญฺญวิเสสาภาเว ตทญฺญินฺทฺริยุปฺปาทกตาปิ น สิยาติ โสตินฺทฺริยาทีนํ ตโต อนุปฺปตฺติ เอว สิยาฯ เอวมิตรตฺถาปิฯ ติ เจตฺถ กมฺมสฺส ตํตํอินฺทฺริยุปฺปาทนสมตฺถตา อธิเปฺปตา, สา จ ปุเพฺพ ทสฺสิตสภาโววฯ</p>


<p>อเนกาหิ มหคฺคตเจตนาหิ เอกาย วา ปริตฺตเจตนาสหิตาย ปฎิสนฺธิกฺขเณ กฎตฺตารูปานํ นิพฺพตฺตีติ น สกฺกา วิญฺญาตุนฺติ ติ วุตฺตํฯ อิทานิ ตเมว อสกฺกุเณยฺยตํ วิตฺถารโต ทเสฺสตุํ ติอาทิ วุตฺตํฯ ตสฺสายํ สเงฺขปโตฺถ – ติ เอตฺถ ยทิ นานากมฺมวเสน อินฺทฺริยานํ อุปฺปตฺติ อธิเปฺปตา, เอวํ สติ มหคฺคตกเมฺมน จ กามาวจรกเมฺมน จ ตํตํปฎิสนฺธิกฺขเณ กฎตฺตารูปํ อุปฺปนฺนํ สิยา, น เจตํ ยุตฺตํ ‘‘มหคฺคตเจตนา กมฺมปจฺจโย’’ติ (ปฎฺฐา. ๒.๑๒.๗๘) วุตฺตตฺตาฯ นาปิ ตํตํภวนิยตรูปินฺทฺริเยหิ วิกลินฺทฺริยตา คติสมฺปตฺติยา โอปปาติกโยนิยํ ปฎิสนฺธิกฺขเณ ยุตฺตาฯ อถ มหคฺคตาหิ เอว นานาเจตนาหิ นิพฺพตฺตํ, น เจกา ปฎิสนฺธิ อเนกกมฺมนิพฺพตฺตา โหติฯ นิจฺฉิตเญฺหตํ สาเกตปเญฺหนาติฯ เอวํ เอเกน มหคฺคตกมฺมุนา จกฺขุนฺทฺริยโสตินฺทฺริยหทยวตฺถูนํ อุปฺปตฺติญาปเกน อิมินา วจเนน ปริตฺตกมฺมุนาปิ เอเกน ยถารหํ อเนเกสํ อินฺทฺริยานํ อุปฺปตฺติ สิทฺธาวาติ วุตฺตํ ติฯ</p>


<p>สมฺปโตฺตเยว นาม สมฺปตฺติกิจฺจกรณโตติ อิมมตฺถํ ทเสฺสตุํ ติ วุตฺตํฯ อติสุขุมภาวโต มํสจกฺขุอโคจเรน รูปายตเนน สมนฺนาคตสงฺฆาตวุตฺติตาย จ ติ วุตฺตํฯ  ธาตุปรมฺปราย ฆเฎฺฎนฺตสฺส อุตุสมุฎฺฐานตฺตาฯ เตนาห ติฯ  (ปฎฺฐา. ๑.๑.๒) จ ‘‘สทฺทายตนํ โสตวิญฺญาณสฺส อารมฺมณปจฺจเยน ปจฺจโย’’ติ อวิเสเสน วุตฺตํฯ</p>


<p>ติ ทูเร ฐิตานํ ลหุกํ สวนํ นตฺถิ, เตสมฺปิ วา ลหุกํ สวเนน ทูราสนฺนภาวานํ  วิเสโส น สิยาติ อธิปฺปาโยฯ  , ติ น ทูเร ฐิเตหิ รชกาทิสทฺทา จิเรน โสตวิญฺญาเณน สุยฺยนฺติ, สเจ สวนูปจาเร โส สโทฺท ทูเร อาสเนฺน จ ฐิตานํ ยถาภูเต อาปาถคเต สเทฺท มโนวิญฺญาณสงฺขาตโต คหณวิเสสโต จิเรน สุโต สีฆํ สุโตติ อภิมาโนติ อโตฺถฯ เอตเมวตฺถํ วิตฺถารโต ทเสฺสโนฺต ติอาทิมาหฯ  โสตวิญฺญาณปฺปวตฺติ ปน อุภยตฺถาปิ สมานา, ยสฺมา ติฯ ยทิ ธาตุปรมฺปราย สโทฺท นปฺปวตฺตติ, กถํ ปฎิโฆสาทีนํ อุปฺปตฺตีติ อาห ติฯ ติ เอเตน รูปธมฺมาปิ ยตฺถ อุปฺปชฺชนฺติ, ตเตฺถว ภิชฺชนฺติ, น เทสนฺตรํ สงฺกมนฺตีติ ทเสฺสติฯ ติ เตสํ ภูตานํ สทฺทสมุปฺปตฺติเหตุภาวมาหฯ ติ โสตเทสสฺส, โสตเทเส ฐิตสฺสาติ อโตฺถฯ</p>


<p>ติ จิตฺรวิจิตฺรรูปายตเน เยภุเยฺยน สตฺตานํ จกฺขุทฺวาริกชวนสฺส อนุกฑฺฒนวเสน ปวตฺติํ สนฺธาย วุตฺตํฯ ติ เอเตน อธิฎฺฐานโต พหิทฺธา อินฺทฺริยํ ปวตฺตีติ วาทํ ปฎิเสเธติฯ อธิฎฺฐานเทเส เอว หิ อินฺทฺริยํ วตฺตติ ตตฺถ กิจฺจาทิปฺปโยคทสฺสนโตฯ สติปิ ปนสฺส พหิทฺธา วุตฺติยํ น วิสยคฺคหเณ สมตฺถตา, อญฺญถา อธิฎฺฐานปิทหเนปิ วิสยคฺคหณํ ภเวยฺยาติฯ ติ กณฺณกูปจฺฉิเทฺทเยว ฐตฺวา อารมฺมณกรณสฺส วิญฺญาณสฺส วา เหตุภาวโตฯ</p>


<p>ติ คนฺธคนฺธคฺคหณสฺส สหจริตาย คโนฺธปิ ตถา วุโตฺตติ อธิปฺปาโยฯ ติ คโนฺธ สหการีปจฺจโยติ อโตฺถฯ เขฬาทิโก ปจฺจโยติ โยเชตพฺพํฯ ติ สหการีปจฺจยนฺตรภูตา อชฺฌตฺติกพาหิรา ปถวี อารมฺมณคฺคหเณ ปจฺจโยติ อโตฺถฯ ติ เตโชวาโยธาตูนํ อาธารภูตาฯ นฺติ นิสฺสยมหาภูตานํ อาโปเตโชวาโยธาตูนํฯ ติ อุปฺปีฬนกาเล จ อนุปฺปีฬนกาเล จฯ ติ จตุราสีติปเภเท อุปริมกายสงฺขาเต รูปสมูเหฯ นฺติ อิทํ จกฺขุทสกํ อิทํ กายทสกํ อิทํ ภาวทสกนฺติ เอวํ กลาปโตปิ วินิพฺภุชฺชิตุํ อสกฺกุเณยฺยานํฯ</p>


<p>   ติ อิทํ ทีฆาทีนํ น กายวิญฺญาณโคจรตฺตา วุตฺตํ, ทีฆาทิโวหารรูปาทีนํ ปน โผฎฺฐพฺพํ ผุสิตฺวา กายวิญฺญาณวีถิยา ปรโต ปวเตฺตน มโนวิญฺญาเณนปิ  ชานิตพฺพตฺตา วุตฺตํฯ นฺติ ทีฆาทิสนฺนิเวสวนฺตํฯ ติ ฉายาตปานํ อาโลกนฺธการานญฺจ อสหฎฺฐายิตํ อาหฯ กถํ ปน อาโลโก อนฺธการํ วิธมตีติ? ‘‘อาโลกปฺปวตฺติสมานกาลํ อนฺธการสภาเวน ปวตฺตมานํ วณฺณายตนํ ภิชฺชติฯ อนฺธการสฺส นิสฺสโย หุตฺวา ปวตฺตมานานิ ภูตานิ กเมน ตถารูปสฺส วณฺณายตนสฺส นิสฺสยภาวํ คจฺฉนฺตี’’ติ เกจิฯ สห อนฺธกาเรน ตนฺนิสฺสยภูตานํ นิโรธสมนนฺตรํ ตํสนฺตติยํ ตาทิเส ปจฺจยสนฺนิปาเต อาโลกนิสฺสยภูตานํ อุปฺปตฺตีติ เวทิตพฺพํฯ น หิ นิสฺสยมหาภูเตหิ วินา อาโลกปฺปวตฺติ อตฺถิ, นาปิ อนฺธการสงฺขาตํ วณฺณายตนเมว นิรุชฺฌติ ตํนิสฺสเยหิ ปยุชฺชมานกเอกกลาปภูโตปาทารูปานํ สเหว นิรุชฺฌนโตฯ ปทีปสิขามณิรํสิโย วิย ปถวีปาการรุกฺขาทีนิ มุญฺจิตฺวาปิ อนฺธกาโร ปวตฺตตีติ วทนฺติฯ มนฺทํ ปน ปาการาทิอาธารรหิตํ น สุฎฺฐุ ปญฺญายติ, พหลํ อาธารํ นิสฺสาย ปวตฺตตีติ ยุตฺตนฺติ จ วทนฺติฯ</p>


<p> ติ เอตฺถ -กาโร น มนุสฺสตามตฺตนิวตฺติอโตฺถ สทิสภาวทีปนตาย อนธิเปฺปตตฺตา, มนุสฺสโต ปน อนญฺญตานิวตฺติอโตฺถติ ทเสฺสตุํ ติ อาหฯ ติ ‘‘วํสผาลนสโทฺท’’ติอาทินา วตฺถุวเสน กิเตฺตตโพฺพฯ</p>


<p> ติ -สเทฺทน อุตุอาหาเร สงฺคณฺหาติฯ ติ อิตฺถิลิงฺคาทิอาการานิฯ ติ อญฺญมญฺญปจฺจยานิปิ อิตฺถิลิงฺคาทีนิ เยภุเยฺยน อิตฺถินฺทฺริยสหิเต เอว สนฺตาเน สพฺภาวา อิตรตฺถ จ อภาวา อินฺทฺริยเหตุกานิ วุตฺตานิฯ ติ อิตฺถิลิงฺคาทิอาการโต อญฺญถา, อิตฺถินฺทฺริยาภาเว วาฯ ติ อิตฺถีติ จิตฺตปฺปวตฺติยาฯ นฺติ อิตฺถิลิงฺคาทิอาการรูปานํฯ ยทิ อิตฺถินฺทฺริยํ อิตฺถิลิงฺคาทิอาการรูปานํ สหการีการณํ, อถ กสฺมา ตสฺส อินฺทฺริยาทิปจฺจยภาโว เตสํ น วุโตฺตติ? เนว ตํ สหการีการณํ, อถ โข เตสํ ตพฺภาวภาวิตามเตฺตน ตํ การณนฺติ วุจฺจตีติ ทเสฺสตุํ อาห ติอาทิฯ</p>


<p> ลิงฺคํ  ปริวตฺตมานํ ปุริมลิงฺคาธารชาติอนุรูปเมว หุตฺวา ปริวตฺตตีติ กตฺวา วุตฺตํ ติฯ ติ -สเทฺทน ‘‘ยสฺส  วา ปน ปุริสินฺทฺริยํ อุปฺปชฺชติ, ตสฺส อิตฺถินฺทฺริยํ อุปฺปชฺชตีติ โน’’ติ (ยม. ๓.อินฺทฺริยยมก.๑๘๘) สงฺคณฺหาติฯ</p>


<p> ทฺวารภาเวน กุจฺฉิตานํ อาสวธมฺมานํ ปวตฺติฎฺฐานตาย ปสาทวิเสเส วิย วิญฺญตฺติวิเสเสปิ กายโวหารปฺปวตฺติ ทฎฺฐพฺพาฯ วิตฺถมฺภนสภาวตาย วาโยธาตุยา ถมฺภนํ นฺติ วุตฺตํฯ กิจฺจมฺปิ หิ ธมฺมานํ สภาโวเยวาติฯ ปถวีธาตุยา อากาโร วจีวิญฺญตฺตีติ วตฺตุํ วฎฺฎตีติ โยชนาฯ</p>


<p> ติ ยถาธิเปฺปตตฺถาภิพฺยญฺชิกาย วาจาย สมุฎฺฐาปนาธิปฺปายปฺปวตฺติํ สนฺธาย วุตฺตํฯ ตทา หิ สา เตหิ ปริคฺคหิตา นาม โหตีติฯ เอกสฺสปิ อกฺขรสฺส อเนเกหิ ชวเนหิ นิพฺพเตฺตตพฺพตฺตา ตถา นิพฺพตฺติยมานตาย อสมตฺถสภาวตฺตา น วิญฺญาตวิเสสา น ภินฺนา เอวาติ อาห ติฯ ติ อนฺตรนฺตรา อุปฺปชฺชมาเนหิ อสํสเฎฺฐฯ ‘‘ปจฺฉิมจิตฺต’’นฺติ อวิเสเสน จุติจิตฺตํ วุตฺตนฺติ อธิปฺปาเยน ติ วุตฺตํฯ</p>


<p>อถ วา ‘‘เย จ รูปาวจรํ อรูปาวจรํ อุปปชฺชิตฺวา ปรินิพฺพายิสฺสนฺติ, เตสํ จวนฺตานํ เตสํ วจีสงฺขาโร นิรุชฺฌิสฺสติ, โน จ เตสํ กายสงฺขาโร นิรุชฺฌิสฺสตี’’ติ (ยม. ๒.สงฺขารยมก.๘๘) รูปารูปภวูปปชฺชนกานํ กามาวจรจุติจิตฺตสฺสปิ กายสงฺขาราสมุฎฺฐาปนวจเนน ขีณาสเวหิ ติ วุตฺตํฯ ยสฺมา จ –</p>

</p>

</p>

</p>


<p>อาทิวจนโต   จ ปจฺฉิมจิตฺตสฺส ปุรโต โสฬสเมน จิเตฺตน ตโต โอริเมน วา สทฺธิํ อสฺสาสปสฺสาสา น อุปฺปชฺชนฺตีติ สิทฺธํฯ ยทิ อุปฺปเชฺชยฺยุํ, ‘‘ปจฺฉิมจิตฺตสฺส ภงฺคกฺขเณ เตสํ กายสงฺขาโร น นิรุชฺฌตี’’ติ น วเทยฺย, วุตฺตเญฺจตํ, ตสฺมา เหฎฺฐิมโกฎิยา จุติโต ปุริเมน สตฺตรสเมน อุปฺปนฺนา อสฺสาสปสฺสาสา จุติยา เหฎฺฐา ทุติเยน จิเตฺตน สทฺธิํ นิรุชฺฌนฺติฯ เตน ‘‘ยสฺส จิตฺตสฺส อนนฺตรา กามาวจรานํ ปจฺฉิมจิตฺตํ อุปฺปชฺชิสฺสตี’’ติ จุติจิตฺตสฺสานนฺตรปจฺจยภูตสฺสปิ จิตฺตสฺส กายสงฺขาราสมุฎฺฐาปนตา วุตฺตาฯ</p>


<p>อถ วา ติ เยน จิเตฺตน สพฺพปจฺฉิโม กายสงฺขาโร อุปฺปชฺชติฯ ตํ จิตฺตํ วุตฺตนฺติ คเหตพฺพํ, น ปจฺฉิมจิตฺตสฺส อนนฺตรปจฺจยภูตํฯ ติ หิ กายสงฺขารุปฺปาทนํ อนฺตรํ วินา, ยโต ปจฺฉา กายสงฺขารุปฺปาทเนน อนนฺตริตํ หุตฺวา ปจฺฉิมจิตฺตํ อุปฺปชฺชิสฺสตีติ อโตฺถฯ กสฺมา? ‘‘อิตเรสํ วจีสงฺขาโร จ นิรุชฺฌิสฺสติ กายสงฺขาโร จ นิรุชฺฌิสฺสตี’’ติ (ยม. ๒.สงฺขารยมก.๘๘) วุตฺตตฺตาฯ อญฺญถาปจฺฉิมจิตฺตโต ปุริมตติยจิตฺตสมงฺคีนํ กายสงฺขาโร อุปฺปชฺชตีติ อาปชฺชตีติฯ เอวํ สเพฺพสมฺปิ จุติจิตฺตสฺส รูปชนกตาภาเว อาคมํ ทเสฺสตฺวา อิทานิ ยุตฺติํ ทเสฺสตุํ ติอาทิมาหฯ ตตฺถ ติ -สเทฺทน อุทกนิมุคฺคอสญฺญีภูตกาลกตจตุตฺถชฺฌานสมาปนฺนรูปารูปภวสมงฺคีนิโรธสมาปนฺนภาเว สงฺคณฺหาติฯ</p>


<p> อเนเกสํ กลาปานํ เอกโต หุตฺวา เอกฆนปิณฺฑภาเวน ปวตฺตนโต กลาปนฺตรภูตานํ กลาปนฺตรภูเตหิ สมฺผุฎฺฐภาโว วุโตฺตฯ ยโต เตสํ ทุวิเญฺญยฺยนานตฺตํ, น ปน อวินิพฺภุตฺตภาวโตฯ ติ เตสํ เตสํ ภูตานํ วิภตฺตภาโว กลาปนฺตรภูเตหิ วิภตฺตสภาวตา อสํกิณฺณตาติ อโตฺถฯ ยสฺมา ปน ยถาวุตฺตา วิวิตฺตตา รูปานํ โอสานํ โหติ, ตสฺมา ติ วุตฺตํฯ อถ วา ตํตํภูตสุญฺญตาฯ เยสญฺหิ ปริเจฺฉโท อากาโส, เตสํ ปริยนฺตตาย เตหิ สุญฺญภาโวติ ลกฺขิตโพฺพฯ ตโตเยว จ โส ภูตนฺตเรหิ วิย เตหิ อสมฺผุโฎฺฐติ วุจฺจตีติฯ ติ ปริจฺฉินฺทิตเพฺพหิ อสมฺผุฎฺฐภาวาภาเวฯ</p>


<p> ติ  เอตฺถ กถํ จมฺมสุวเณฺณสุ มุทุตากมฺมญฺญตา ลพฺภนฺติ, นนุ ลหุตาทิวิการา เอกนฺตโต อินฺทฺริยพทฺธรูเป เอว ปวตฺตนโต อนินฺทฺริยพเทฺธ น ลพฺภนฺตีติ? สจฺจเมตํ, อิธ ปน ตํสทิเสสุ ตโพฺพหารวเสน วุตฺตํฯ ตถา หิ ตูลปิจุอาทีสุ ครุภาวาทิเหตูนํ  ภูตานํ อธิกภาวาภาวโต ลหุอาทิโวหาโรฯ นิทฺทิสิตพฺพธมฺมนิสฺสยรูเป เอว วา สนฺธาย ติ วุตฺตนฺติ ทฎฺฐพฺพํฯ  ลหุตาทีนํ อญฺญมญฺญาวิชหนโตติ อธิปฺปาโยฯ</p>


<p> ติ นิเทฺทเส วุตฺตอาจยสเทฺทเนวฯ โย อายตนานํ อาทิจยตฺตา อาจโย ปุนปฺปุนํ นิพฺพตฺตมานานํ, โสว รูปสฺส อุปริจยตฺตา อุปจโยติ อธิเปฺปตํ อตฺถํ ปาฬิยํ โยเชตฺวา ทเสฺสตุํ ติอาทิ วุตฺตํฯ  ‘‘ทานํ, ภิกฺขเว, ปณฺฑิตุปญฺญตฺต’’นฺติอาทีสุ (อ. นิ. ๓.๔๕) วิยฯ  ‘‘สมฺมเฎฺฐ อุปสิเตฺต จ, เต นิสีทิํสุ มณฺฑเป’’ติอาทีสุ วิยฯ ติ อุป-สทฺทสฺส อุปริอตฺถเสฺสว คหเณฯ</p>


<p> ติ ผลวิปจฺจนสภาเวนฯ ติ อายุสํหานาทินา ผลสภาเวน ชรานิเทฺทโสติ อโตฺถฯ ตถา หิ ‘‘ผลูปจาเรน วุตฺตา’’ติ วุตฺตํฯ  หานิทสกาทีสุฯ</p>


<p> ติ มูลผลาทีนํ อิธาธิเปฺปตอาหารวตฺถูนํ มุเขน อสนาทิกตฺตพฺพสภาวโตฯ วิสภูเต สงฺฆาเต โอชา มนฺทา โหตีติ ติ รสหรณีธมนิชาลานุสาเรน สรีราวยเว อนุปฺปวิฎฺฐสฺส อาหารรสสฺส อพฺภนฺตราหารปจฺจโย เสฺนโห, โย โลเก รสธาตูติ วุจฺจติฯ</p>

</p>


<h3>โนอุปาทาภาชนียกถาวณฺณนา</h3>
<p> ‘‘เอกํ  มหาภูตํ ปฎิจฺจ ตโย มหาภูตา ตโย มหาภูเต ปฎิจฺจ เอกํ มหาภูต’’นฺติอาทิวจนโต (ปฎฺฐา. ๑.๑.๕๓) เอกํ มหาภูตํ อวเสสมหาภูเต นิสฺสยติ, เตหิ อุปาทารูเปน จ นิสฺสียตีติ อาห ติฯ</p>


<p> มหาภูตานํ  อญฺญมญฺญาวิชหนโต เอกสฺมิมฺปิ กลาเป อเนกํ โผฎฺฐพฺพํ อตฺถีติ โผฎฺฐพฺพสภาเวสุเยว อเนเกสุปิ อารมฺมเณสุ อาปาถคเตสุ อาโภคาทิวเสน เอกํเยว วิญฺญาณุปฺปตฺติเหตุ โหตีติ อยํ วิจาโร ทสฺสิโตฯ อิตเรสุปิ ปน ยถาโยคํ ทเสฺสตโพฺพฯ ตตฺถ รสารมฺมณํ ตาว อินฺทฺริยนิสฺสยํ อลฺลียิตฺวา วิญฺญาณุปฺปตฺติเหตุภาวโต สติปิ อเนเกสํ รสานํ อาปาถคมเน เอกสฺมิํ ขเณ เอกปฺปการํเยว ยถาวุตฺตนเยน ชิวฺหาวิญฺญาณุปฺปตฺติเหตุ โหติ, ตถา คนฺธารมฺมณํฯ รูปสทฺทารมฺมณานิ ปน อินฺทฺริยนิสฺสยํ อสมฺปตฺวาว วิญฺญาณุปฺปตฺติเหตุภาวโต โยคฺยเทเส อวฎฺฐิตานิ ยตฺตกานิ สหการีปจฺจยนฺตรคตํ อุปการํ ลภนฺติ, ตตฺตกานิ เอกสฺมิํ ขเณ เอกชฺฌํ อารมฺมณํ น โหนฺตีติ น วตฺตพฺพานิฯ ตถา หิ สโทฺท นิโคฺฆสาทิโก อเนกกลาปคโต ตถา วโณฺณปิ สิวิกุพฺพหนนิยาเมน เอกชฺฌํ อารมฺมณํ โหตีติฯ เอตฺถาปิ จ อาภุชิตวเสน อารมฺมณาธิมตฺตตาวเสน อเนกกลาปสนฺนิปาเตปิ กตฺถจิ วิญฺญาณุปฺปตฺติ โหติเยวฯ  ปิตฺตาทิวิพนฺธาภาเวน ปสาทสฺส ติกฺขตาฯ ติ จิตฺตสามญฺญโต เอกตฺตนยวเสน ปุจฺฉติฯ</p>


<p> ติ ยา ปจุรชนสฺส อตฺถีติปิ น คหิตาฯ  สมานาฯ นฺติ ยถาสสมฺภารุทกํ สสมฺภารปถวิยา อาพนฺธกํ, เอวํ ปรมตฺถุทกํ ปรมตฺถปถวิยาติ ทเสฺสติฯ ติ อตฺตโน อาพนฺธนานุคุเณหิ อาพนฺธิยมาเนหิ สนฺธารณาทิกิเจฺจหิ ปุริเมหิ จ ปถวีอาทีหิฯ ติ อิมินา ผุสิตพฺพผุสนกภาโว อาโปธาตุยํ นตฺถีติ โผฎฺฐพฺพวเสน อุภยธมฺมตํ อาหฯ อญฺญมญฺญํ นิสฺสยตา ฯ อถ วา  อญฺญมญฺญตา จ นิสฺสยตา จ ฯ ยทิ โผฎฺฐพฺพาโผฎฺฐพฺพธาตูนํ โผฎฺฐพฺพภาเวน วินา อญฺญมญฺญนิสฺสยตา, ปถวีอาทีนํ กกฺขฬาทิสภาโว เอว โผฎฺฐพฺพภาโวติ ตพฺพิรเหน กถํ เตสํ อาโปธาตุยา นิสฺสยาทิภาโวติ อาห ติอาทิฯ ติ เอเตน อุปาทารูปํ นิวเตฺตติฯ อถ วา ปุเพฺพ อฎฺฐกถาธิปฺปาเย ฐตฺวา โผฎฺฐพฺพาโผฎฺฐพฺพธาตูนํ วิสิฎฺฐํ อญฺญมญฺญนิสฺสยตํ วตฺวา อิทานิ อตฺตโน อธิปฺปาเย ฐตฺวา อวิเสเสน ตํ ทเสฺสโนฺต อาห ติอาทิฯ ตํเยว อวิสิฎฺฐํ อญฺญมญฺญนิสฺสยตํ ทฬฺหํ กตฺวา ทเสฺสโนฺต ติอาทิมาหฯ ตตฺถ อผุสนํ ตาว เอกกลาปคตตฺตา น วิจาเรตพฺพํ, ผุสนํ ปน กถนฺติ? เอกกลาปคตตฺตา เอวฯ วิสุํ สิทฺธานํเยว หิ วิสยมหาภูตานํ กายปฺปสาทนิสฺสยภูเตสุ ผุสนํ ทิสฺสติฯ</p>


<p>ติ  ปริปจฺจติฯ ติ เอตสฺส อุณฺหสภาวา หุตฺวาติ อยมโตฺถติ กตฺวา ติ วุตฺตํฯ อุณฺหปฎิปกฺขตฺตา สีตสฺส อุณฺหตาย ปฎิเกฺขเป สีตตาสงฺกา สิยาติ อาห ติฯ เตโชสภาคตํเยว วา สีตตายปิ ทเสฺสตุํ ติ วุตฺตํฯ เตเนวาห นฺติฯ มเนฺท หิ อุณฺหภาเว สีตพุทฺธีติ ฯ กถํ ปเนตํ วิญฺญายตีติ? สีตพุทฺธิยา อววตฺถิตภาวโต ปาราปารํ วิยฯ ตถา หิ อาตเป ฐตฺวา ฉายํ ปวิฎฺฐานํ สีตพุทฺธิ โหติ, ตเตฺถว ปถวีคพฺภโต นิคฺคตานํ อุณฺหพุทฺธีติฯ ยทิ เตโชเยว สีตํ, อุณฺหภาเวน สทฺธิํ สีตภาโวปิ เอกสฺมิํ กลาเป อุปลเพฺภยฺยาติ อาห ติอาทิฯ อุณฺหสีตกลาเปสุ สีตุณฺหานํ อปฺปวตฺติฯ  น อาโปธาตุวาโยธาตูนํ สีตภาเวติ อธิปฺปาโยฯ อาโปธาตุยา หิ วาโยธาตุยา สีตภาเว อุณฺหภาเวน สทฺธิํ เอกสฺมิํ กลาเป สีตภาโว ลเพฺภยฺย, น ปน ลพฺภติฯ น เจตฺถ อาโปธาตุอธิเก วาโยธาตุอธิเก วา กลาเป สีตภาโวติ สกฺกา วิญฺญาตุํ ตาทิเสปิ กตฺถจิ กลาเป อลพฺภมานตฺตา สีตภาวสฺสาติฯ ขรตาทิสภาวาธิกสฺส ภูตสงฺฆาตสฺส ทวตาทิสภาวาธิกตาปตฺติ ฯ ตํ ปน ยถา โหติ, ตํ ทเสฺสตุํ ติ อาหฯ</p>


<p> ติ  -สเทฺทน เอกนฺตอนุปาทินฺนุปาทานิยาทิํ สงฺคณฺหาติฯ ติ ‘‘ยํ วา ปนญฺญมฺปี’’ติ เอตสฺมา วจนโต ปุริมานํ อนุปาทินฺนานํ สทฺทายตนกายวิญฺญตฺติอาทีนํ นจิตฺตสมุฎฺฐานานญฺจ จกฺขายตนโสตายตนาทีนํฯ นฺติ นกมฺมสฺสกตตฺตาภาวํ นจิตฺตสมุฎฺฐานภาวนฺติ เอวมาทิกํฯ ติ -สเทฺทน เอกนฺตาจิตฺตชํ คยฺหติฯ  ชรตาอนิจฺจตาฯ ติ เอกนฺตโต อกมฺมเชสุ สทฺทายตนาทีสุ อจิตฺตเชสุ จ จกฺขายตนาทีสุ คเหตฺวา จตุสมุฎฺฐานิกตฺตา อเนกเนฺตสุ รูปายตนาทีสุ น คหิตาติ อโตฺถฯ</p>


<p> ติ อญฺญํ อนเปกฺขิตฺวา สภาวโต อสิทฺธตฺตํฯ ติ วิญฺญตฺติทฺวยสฺสฯ</p>

</p>

</p>


<h3>จตุกฺกนิเทฺทสวณฺณนา</h3>
<p> ‘‘สพฺพํ  รูปํ มนสา วิญฺญาต’’นฺติ วจนโต ยทิ วิญฺญาตโต อญฺญํ ทิฎฺฐาทิ น โหตีติ ‘‘กตมํ ตํ รูปํ ทิฎฺฐ’’นฺติอาทินา ปุจฺฉา น กตา, เอวํ สเนฺต จตุกฺกภาโว กถนฺติ อนุโยคํ มนสิ กตฺวา อาห ติฯ ทสฺสนํ สวนํ มินิตฺวา ชานนํ วิชานนญฺจาติ เอตสฺมา ฯ เอเตน คาหกเภเทน คเหตพฺพเภโทติ ทเสฺสติฯ อิทานิ สมุเขนปิ คเหตพฺพเภโท ลพฺภตีติ ทเสฺสตุํ ติ วุตฺตํฯ</p>


<h3>ปญฺจกนิเทฺทสวณฺณนา</h3>
<p>  นยกรณํ ฉพฺพิธาทีสุ ตีสุ สงฺคเหสุ โยชิตํฯ</p>


<h3>ปกิณฺณกกถาวณฺณนา</h3>
<p> เอกนฺตโต นีวรณตฺตา มิทฺธสฺส ‘‘นตฺถิ นีวรณา’’ติ วจเนน คหณนฺติ ทเสฺสตุํ ติ วุตฺตํฯ  นิปฺปริยายปฺปหานสฺส อิธ  อธิเปฺปตตฺตาฯ เอตฺถ เกจิ ‘‘นามกายรูปกายเคลญฺญสภาวโต ทุวิธํ มิทฺธํฯ ตตฺถ ปุริมํ ‘นีวรณา’ติ วจเนน วุตฺตํ, อิตรํ รูปสภาว’’นฺติ วทนฺติฯ ตตฺถ ยํ ตํ อรูปโต อญฺญํ มิทฺธํ ปริกปฺปิตํ, ตมฺปิ นีวรณํ มิทฺธสภาวโต อิตรํ มิทฺธํ วิยาติ ปริกปฺปิตมิทฺธสฺสปิ น สกฺกา นีวรณภาวํ นิวเตฺตตุนฺติ เตสํ วจนสฺส นีวรณปฺปหานวจเนน วิโรธํ ทเสฺสโนฺต นฺติอาทิมาหฯ อถ วา ขีณาสวานํ โสปฺปนสภาวโต โสปฺปสฺส จ มิทฺธเหตุกตฺตา อตฺถิ มิทฺธรูปนฺติ วาทํ สนฺธาย อุตฺตรมาห นฺติอาทินาฯ ตตฺถ มิทฺธเมว โสปฺปเหตูติ นายํ อวธารณา อิจฺฉิตา, โสปฺปเหตุ เอว มิทฺธนฺติ ปน อิจฺฉิตาติ มิทฺธโต อโญฺญปิ โสปฺปเหตุ อตฺถิ, โก ปน โส? รูปกายเคลญฺญํฯ น จ รูป…เป.… วจนโตติ โยชนา ทฎฺฐพฺพาฯ</p>


<p>ติ -สเทฺทน หุํการาทิสโทฺท สงฺคยฺหติฯ องฺคุลิโผฎาทิสโทฺท อุตุสมุฎฺฐาโนเยว, จิตฺตปจฺจโย ปน โหติฯ ติ ชรามรณสภาวานํ รูปานํ ตํธมฺมมตฺตานิ, ตโต เอว น ชาติอาทิธมฺมวนฺตานีติ อาห ติฯ ยถา  ชรา อนิจฺจตา จ รูปภาวมตฺตํ, เอวํ ชาติปีติ ชาติยา รูปภาวมตฺตตาย อุปสํหรณโตฺถ -สโทฺทฯ</p>


<p> รูปธมฺมานํฯ สงฺขาตาทิ-สโทฺท วิย -สโทฺทปิ วตฺตมานกาลิโกปิ โหตีติ นฺติ วุตฺตํฯ ติ ยทิปิ ชิรณภิชฺชนภาวา ชิรณาทิสภาวานํ ธมฺมานํ ชนกปจฺจยกิจฺจานุภาวกฺขเณ อภาวโต ตปฺปจฺจยภาวโวหารํ อภินิพฺพตฺติโวหารญฺจ น ลภนฺติ, เอวมปิ เตสํ อุปาทินฺนตา วตฺตพฺพาติ สมฺพโนฺธฯ ‘‘ชรามรณํ ปฎิจฺจสมุปฺปนฺน’’นฺติ วจนโต ตสฺส ปริยายตํ วิวรติ ติอาทินาฯ</p>


<p>นฺติ ยทิ นิสฺสยปฎิพทฺธวุตฺติกา ชาติอาทโย, เอวํ สติฯ ‘‘มหาภูตานํ อุปาทายรูป’’นฺติ วจนโต ภูตนิสฺสิเตสุ เกวโล อุปาทายโวหาโรติ อุปาทาเย นิสฺสิตาปิ อปเรน อุปาทาย-สเทฺทน วิเสเสตฺวา วตฺตพฺพาติ อธิปฺปาเยน ติ อาหฯ การณการเณปิ การเณ วิย โวหาโร โหติ  ‘‘โจเรหิ คาโม ทโฑฺฒ’’ติ ยถาติ ทเสฺสโนฺต ติ อาหฯ อิทานิ ปรมฺปรา วินา นิปฺปริยายโต อุปฺปาทาทีนํ ภูตปฎิพทฺธภาวํ สห นิทสฺสเนน ทเสฺสตุํ ติอาทิมโวจฯ วิการปริเจฺฉทาปิ อุปาทายรูปวิการาทิภาเว ภูตปฎิพทฺธภาวาวินิวตฺติโต เอกสฺมิํ กลาเป เอเกกาว วิการาทโยติ ชีวิตินฺทฺริยํ วิย กลาปานุปาลกํ กลาปวิการาทิภาวโต จ ‘‘อุปาทายรูปานิ’’อิเจฺจว วุจฺจนฺตีติ อาห ติฯ</p>


<p>ติ อิทํ อปรินิปฺผนฺนสภาววโต อนุปลพฺภมานตาย สสวิสาณํ วิย เกนจิ น สงฺขตนฺติ อสงฺขตํ นาม สิยาติ อิมิสฺสา อาสงฺกาย นิวตฺตนวเสน วุตฺตํฯ อถ วา รูปวิการาทิภาวโต รูปภาโว วิย รูเป สติ สนฺติ, อสติ น สนฺตีติ สิทฺธาย ปฎิจฺจสมุปฺปนฺนตาย สาธิตา ปรินิปฺผนฺนตา เตสํ สงฺขตภาวํ สาเธนฺตี อสงฺขตภาวํ นิวารณตฺถํ ชายตีติ วุตฺตํ ติฯ</p>

</p>

</p>





