<h1>๒. สาสนปฎฺฐานทุติยภูมิ</h1>
<p> ตตฺถ   กตมํ สาสนปฺปฎฺฐานํ? สํกิเลสภาคิยํ สุตฺตํ, วาสนา ภาคิยํ สุตฺตํ, นิเพฺพธภาคิยํ สุตฺตํ, อเสกฺขภาคิยํ สุตฺตํ, สํกิเลสภาคิยญฺจ วาสนาภาคิยญฺจ, สํกิเลสภาคิยญฺจ นิเพฺพธภาคิยญฺจ, สํกิเลสภาคิยญฺจ นิเพฺพธภาคิยญฺจ อเสกฺขภาคิยญฺจ, วาสนาภาคิยญฺจ นิเพฺพธภาคิยญฺจฯ อาณตฺติ, ผลํ, อุปาโย, อาณตฺติ จ ผลญฺจ, ผลญฺจ อุปาโย จ, อาณตฺติ จ ผลญฺจ อุปาโย จฯ อสฺสาโท, อาทีนโว, นิสฺสรณํ, อสฺสาโท จ อาทีนโว จ, อสฺสาโท จ นิสฺสรณญฺจ, อาทีนโว จ นิสฺสรณญฺจ, อสฺสาโท จ อาทีนโว จ นิสฺสรณญฺจฯ โลกิกํ, โลกุตฺตรํ, โลกิกญฺจ โลกุตฺตรญฺจฯ กมฺมํ, วิปาโก, กมฺมญฺจ วิปาโก จฯ นิทฺทิฎฺฐํ, อนิทฺทิฎฺฐํ, นิทฺทิฎฺฐญฺจ อนิทฺทิฎฺฐญฺจฯ ญาณํ, เญยฺยํ, ญาณญฺจ เญยฺยญฺจฯ ทสฺสนํ, ภาวนา, ทสฺสนญฺจ ภาวนา จฯ วิปากกมฺมํ, น วิปากกมฺมํ, เนววิปากนวิปากกมฺมํ ฯ สกวจนํ, ปรวจนํ, สกวจนญฺจ ปรวจนญฺจฯ สตฺตาธิฎฺฐานํ, ธมฺมาธิฎฺฐานํ, สตฺตาธิฎฺฐานญฺจ ธมฺมาธิฎฺฐานญฺจฯ ถโว, สกวจนาธิฎฺฐานํ, ปรวจนาธิฎฺฐานํ, สกวจนาธิฎฺฐานญฺจ ปรวจนาธิฎฺฐานญฺจฯ กิริยํ, ผลํ, กิริยญฺจ ผลญฺจฯ อนุญฺญาตํ, ปฎิกฺขิตฺตํ, อนุญฺญาตญฺจ ปฎิกฺขิตฺตญฺจฯ อิมานิ ฉ ปฎิกฺขิตฺตานิฯ</p>


<p> ตตฺถ  กตมํ สํกิเลสภาคิยํ สุตฺตํ?</p>


<p>
กามนฺธา ชาลสญฺฉนฺนา, ตณฺหาฉทนฉาทิตา;  
  
ปมตฺตพนฺธุนา พทฺธา, มจฺฉาว กุมินามุเข;  
  
ชรามรณมเนฺวนฺติ, วโจฺฉ ขีรปโกว  
ขีรูปโกว (ก.) ปสฺส อุทา. ๖๔  
มาตรํฯ  
</p>
  
ปญฺจิเม, ภิกฺขเว, นีวรณาฯ  
</p>
  
<p>ตตฺถ กตมํ วาสนาภาคิยํ สุตฺตํ?</p>


<p>
มโนปุพฺพงฺคมา  
ธมฺมา, มโนเสฎฺฐา มโนมยา;  
  
มนสา เจ ปสเนฺนน, ภาสติ วา กโรติ วา;  
  
ตโต นํ สุขมเนฺวติ, ฉายาว อนปายินีฯ  
</p>
  
สํยุตฺตเก สุตฺตํฯ  
</p>
  
<p>มหานามสฺส สกฺกสฺส อิทํ ภควา สกฺยานํ กปิลวตฺถุมฺหิ นคเร นยวิตฺถาเรน สทฺธาสีลปริภาวิตํ สุตฺตํ ภาวเญฺญน ปริภาวิตํ ตํ นาม ปจฺฉิเม กาเลฯ</p>


<p>ตตฺถ กตมํ นิเพฺพธภาคิยํ สุตฺตํ?</p>


<p>
อุทฺธํ อโธ  
อุทา. ๖๑  
สพฺพธิ วิปฺปมุโตฺต, อยํ อหสฺมีติ อนานุปสฺสี;  
  
เอวํ วิมุโตฺต อุทตาริ โอฆํ, อติณฺณปุพฺพํ อปุนพฺภวายฯ  
</p>
  
<p>สีลานิ นุ โข ภวนฺติ กิมตฺถิยานิ อานโนฺท ปุจฺฉติ สตฺถารํฯ</p>


<p>ตตฺถ  กตมํ อเสกฺขภาคิยํ สุตฺตํ?</p>


<p>
‘‘ยสฺส เสลูปมํ จิตฺตํ, ฐิตํ นานุปกมฺปติ;  
  
วิรตฺตํ  
รชนีเยสุ, โกปเนเยฺย  
โกปนีเย (ก.) ปสฺส อุทา. ๓๔  
น กุปฺปติ;  
  
ยเสฺสวํ ภาวิตํ จิตฺตํ, กุโต ตํ ทุกฺขเมสฺสตี’’ติฯ  
</p>
  
<p>สาริปุโตฺต นาม ภควา เถรญฺญตโร โส มํ อาสชฺช อปฺปฎินิสฺสชฺช จาริกํ ปกฺกมติ, สาริปุตฺตสฺส พฺยากรณํ กาตพฺพํฯ ยสฺส นูน ภควา กายคตา สติ อภาวิตา อสฺส อพหุลีกตา วิตฺถาเรน กาตพฺพํฯ</p>


<p> ตตฺถ กตมํ สํกิเลสภาคิยญฺจ วาสนาภาคิยญฺจ?</p>


<p>
ฉนฺนมติวสฺสติ  
อุทา. ๔๕  
, วิวฎํ นาติวสฺสติ;  
  
ตสฺมา ฉนฺนํ วิวเรถ, เอวํ ตํ นาติวสฺสติฯ  
</p>
  
<p>ฉนฺนมติวสฺสตีติ  สํกิเลโสฯ วิวฎํ นาติวสฺสตีติ วาสนาฯ ตโม ตมปรายโนติ วิตฺถาเรนฯ ตตฺถ โย จ ตโม โย จ ตมปรายโน, อยํ สํกิเลโสฯ โย จ โชติ โย จ โชติปรายโน, อยํ วาสนาฯ</p>


<p>ตตฺถ กตมํ สํกิเลสภาคิยญฺจ นิเพฺพธภาคิยญฺจ สุตฺตํ?</p>


<p>
น ตํ ทฬฺหํ พนฺธนมาหุ ธีรา, ยทายสํ ทารุชปพฺพชญฺจ  
ทารุชํ ปพฺพชญฺจ (ปี.) ธ. ป. ๓๔๕; สํ. นิ. ๑.๑๒๑  
;  
  
สารตฺตรตฺตา มณิกุณฺฑเลสุ, ปุเตฺตสุ ทาเรสุ จ ยา อเปกฺขาฯ  
</p>
  
<p>น ตํ ทฬฺหํ พนฺธนมาหุ ธีรา, ยทา ปุเตฺตสุ ทาเรสุ จ ยา อเปกฺขา, อยํ สํกิเลโสฯ เอตมฺปิ  เฉตฺวา ปริพฺพชนฺติ ธีรา อนเปกฺขิโน สพฺพกาเม ปหายาติ, อยํ นิเพฺพโธฯ ยํ เจตยิตํ ปกปฺปิตํ ยา จ นามรูปสฺส อวกฺกนฺติ โหติฯ อิเมหิ จตูหิ ปเทหิ สํกิเลโสฯ ปจฺฉิมเกหิ จตูหิ นิเพฺพโธฯ</p>


<p>ตตฺถ กตมํ สํกิเลสภาคิยญฺจ นิเพฺพธภาคิยญฺจ อเสกฺขภาคิยญฺจ สุตฺตํ?</p>


<p>
อยํ  
โลโก สนฺตาปชาโต, ผสฺสปเรโต โรคํ  
โรทํ (ปี.) ปสฺส อุทา. ๓๐  
วทติ อตฺตโต;  
  
เยน เยน หิ มญฺญนฺติ, ตโต ตํ โหติ อญฺญถาฯ  
</p>
  
<p>
อญฺญถาภาวี ภวสโตฺต โลโก, ภวปเรโต ภวเมวาภินนฺทติ;  
  
ยทภินนฺทติ ตํ ภยํ, ยสฺส ภายติ ตํ ทุกฺขํ;  
  
ภววิปฺปหานาย โข ปนิทํ พฺรหฺมจริยํ วุสฺสติฯ  
</p>
  
<p>เย หิ เกจิ สมณา วา พฺราหฺมณา วา ภเวน ภวสฺส วิปฺปโมกฺขมาหํสุ, สเพฺพเต ‘‘อวิปฺปมุตฺตา ภวสฺมา’’ติ วทามิฯ เย วา ปน เกจิ สมณา วา พฺราหฺมณา วา วิภเวน ภวสฺส นิสฺสรณมาหํสุ, สเพฺพเต ‘‘อนิสฺสฎา ภวสฺมา’’ติ วทามิฯ อุปธิํ หิ ปฎิจฺจ ทุกฺขมิทํ สโมฺภติ, สพฺพุปาทานกฺขยา นตฺถิ ทุกฺขสฺส สมฺภโว, โลกมิมํ  ปสฺส, ปุถู อวิชฺชาย ปเรตา ภูตา ภูตรตา ภวา อปริมุตฺตาฯ เย หิ เกจิ ภวา สพฺพธิ สพฺพตฺถตาย สเพฺพเต ภวา อนิจฺจา ทุกฺขา วิปริณามธมฺมาติฯ</p>


<p>
‘‘เอวเมตํ  
ยถาภูตํ, สมฺมปฺปญฺญาย ปสฺสโต;  
  
ภวตณฺหา ปหียติ, วิภวํ นาภินนฺทติ;  
  
สพฺพโส ตณฺหานํ ขยา, อเสสวิราคนิโรโธ นิพฺพานํฯ  
</p>
  
<p>
‘‘ตสฺส นิพฺพุตสฺส ภิกฺขุโน, อนุปาทา ปุนพฺภโว น โหติ;  
  
อภิภูโต มาโร วิชิตสงฺคาโม, อุเปจฺจคา สพฺพภวานิ ตาที’’ติฯ  
</p>
  
<p>อยํ โลโก สนฺตาปชาโต ยาว ทุกฺขนฺติ ยํ ตณฺหา สํกิเลโสฯ</p>


<p>ยํ ปุนคฺคหณํ เย หิ เกจิ สมณา วา พฺราหฺมณา วา ภเวน ภวสฺส วิโมกฺขมาหํสุ, สเพฺพเต ‘‘อวิมุตฺตา ภวสฺมา’’ติ วทามิฯ เย วา ปน เกจิ สมณา วา พฺราหฺมณา วา วิภเวน ภวสฺส นิสฺสรณมาหํสุ ‘‘อนิสฺสฎา ภวสฺมา’’ติ วทามิฯ อยํ ทิฎฺฐิสํกิเลโส, ตํ ทิฎฺฐิสํกิเลโส  จ ตณฺหาสํกิเลโส จ, อุภยเมตํ สํกิเลโสฯ ยํ ปุนคฺคหณํ ภววิปฺปหานาย พฺรหฺมจริยํ วุสฺสติ, ยาว สพฺพโส อุปาทานกฺขยา สมฺภวา, อิทํ นิเพฺพธภาคิยํฯ ตสฺส  นิพฺพุตสฺส ภิกฺขุโน ยาว อุปจฺจคา สพฺพภวานิ ตาทีติ อิทํ อเสกฺขภาคิยํฯ จตฺตาโร ปุคฺคลา อนุโสตคามี สํกิเลโส ฐิตโตฺต จ ปฎิโสตคามี จ นิเพฺพโธฯ ถเล ติฎฺฐตีติ อเสกฺขภูมิฯ</p>


<p> ตตฺถ กตมํ วาสนาภาคิยญฺจ นิเพฺพธภาคิยญฺจ สุตฺตํ?</p>


<p>
‘‘ททโต  
อุทา. ๗๕; ที. นิ. ๒.๑๙๗  
ปุญฺญํ ปวฑฺฒติ, สํยมโต เวรํ น จียติ;  
  
กุสโล จ ชหาติ ปาปกํ, ราคโทสโมหกฺขยา สนิพฺพุโต’’ติฯ  
</p>
  
<p>‘‘ททโต ปุญฺญํ ปวฑฺฒติ, สํยมโต เวรํ น จียตี’’ติ วาสนาฯ ‘‘กุสโล จ ชหาติ ปาปกํ, ราคโทสโมหกฺขยา สนิพฺพุโต’’ติ นิเพฺพโธฯ</p>


<p>โสตานุคเตสุ ธเมฺมสุ วจสา ปริจิเตสุ มนสานุเปกฺขิเตสุ ทิฎฺฐิยา สุปฺปฎิวิเทฺธสุ ปญฺจานิสํสา ปาฎิกงฺขาฯ อิเธกจฺจสฺส พหุสฺสุตา ธมฺมา โหนฺติ ธาตา อปมุฎฺฐา วจสา ปริจิตา มนสานุเปกฺขิตา ทิฎฺฐิยา สุปฺปฎิวิทฺธา, โส ยุญฺชโนฺต ฆเฎโนฺต วายมโนฺต ทิเฎฺฐว ธเมฺม วิเสสํ ปโปฺปติฯ โน เจ ทิเฎฺฐว ธเมฺม วิเสสํ ปโปฺปติ, คิลาโน ปโปฺปติฯ โน เจ คิลาโน  ปโปฺปติ, มรณกาลสมเย ปโปฺปติฯ โน เจ มรณกาลสมเย ปโปฺปติ, เทวภูโต ปาปุณาติฯ โน เจ เทวภูโต ปาปุณาติ, เตน ธมฺมราเคน ตาย ธมฺมนนฺทิยา ปเจฺจกโพธิํ ปาปุณาติฯ</p>


<p>ตตฺถายํ ทิเฎฺฐว ธเมฺม ปาปุณาติ, อยํ นิเพฺพโธฯ ยํ  สมฺปราเย ปเจฺจกโพธิํ ปาปุณาติ, อยํ วาสนาฯ อิมานิ โสฬส สุตฺตานิ สพฺพสาสนํ อติคฺคณฺหโนฺต ติฎฺฐนฺติฯ อิเมหิ โสฬสหิ สุเตฺตหิ นววิโธ สุตฺตโนฺต วิภโตฺต ภวติฯ โส จ ปญฺญวโต โน ทุปฺปญฺญสฺส, ยุตฺตสฺส โน อยุตฺตสฺส, อกมฺมสฺส วิหาริสฺส ปกติยา โลเก สํกิเลโส  จรติฯ โส สํกิเลโส ติวิโธ – ตณฺหาสํกิเลโส ทิฎฺฐิสํกิเลโส ทุจฺจริตสํกิเลโสฯ ตโต สํกิเลสโต อุฎฺฐหโนฺต สํกิเลโส ธเมฺมสุ ปติฎฺฐหติ, โลกิเยสุ ปติฎฺฐหตีติฯ ตตฺถากุสโล ทิฎฺฐโต สเจ ตํ สีลญฺจ ทิฎฺฐิญฺจ ปรามสติ, ตสฺส โส ตณฺหาสํกิเลโส โหติฯ สเจ ปนสฺส เอวํ โหติ ‘‘อิมินาหํ สีเลน วา วเตน วา พฺรหฺมจริเยน วา เทโว วา ภวิสฺสํ  เทวญฺญตโร วา’’ติ ยสฺส โหติ มิจฺฉาทิฎฺฐิ, เอตสฺส มิจฺฉาทิฎฺฐิสํกิเลโส ภวติฯ สเจ ปน สีเล ปติฎฺฐิโต อปรามฎฺฐสฺส หิ สีลวตํ โหติ, ตสฺส ตํ สีลวโต โยนิโส คหิตํ อวิปฺปฎิสารํ ชเนติ ยาว วิมุตฺติญาณทสฺสนํ, ตญฺจ ตสฺส ทิเฎฺฐว ธเมฺม กาลงฺกตสฺส วา ตมฺหิเยว วา ปน อปราปริยาเยน วา, อเญฺญสุ ขเนฺธสุ เอวํ สุตํ ‘‘สุจริตํ วาสนาย สํวตฺตตี’’ติ วาสนาภาคิยํ สุตฺตํ วุจฺจติฯ ตตฺถ สีเลสุ ฐิตสฺส วินีวรณํ จิตฺตํ, ตํ ตโต สกฺกายทิฎฺฐิปฺปหานาย ภควา ธมฺมํ เทเสติฯ โส อจฺจนฺตนิฎฺฐํ นิพฺพานํ ปาปุณาติ; ยทิ วา สาสนนฺตเร, อจฺจนฺตํ นิพฺพานํ ปาปุณาติ, ยทิ วา เอกาสเน ฉ อภิเญฺญฯ ตตฺถ  เทฺว ปุคฺคลา อริยธเมฺม ปาปุณนฺติ สทฺธานุสารี จ ธมฺมานุสารี จฯ ตตฺถ ธมฺมานุสารี อุคฺฆฎิตญฺญู, สทฺธานุสารี เนโยฺยฯ ตตฺถ อุคฺฆฎิตญฺญู ทุวิโธ – โกจิ ติกฺขินฺทฺริโย โกจิ มุทินฺทฺริโยฯ ตตฺถ เนโยฺยปิ ทุวิโธ – โกจิ ติกฺขินฺทฺริโย โกจิ มุทินฺทฺริโยฯ ตตฺถ โย จ อุคฺฆฎิตญฺญู มุทินฺทฺริโย, โย จ เนโยฺย ติกฺขินฺทฺริโย, อิเม ปุคฺคลา อสมินฺทฺริยา โหนฺติฯ ตตฺถ อิเม ปุคฺคลา สมินฺทฺริยา ปริหายนฺติ จ อุคฺฆฎิตญฺญุโต, วิปญฺจิตญฺญู เนยฺยโต, อิเม มชฺฌิมา ภูมิคตา วิปญฺจิตญฺญู โหติฯ อิเม ตโย ปุคฺคลาฯ</p>


<p> ตตฺถ จตุตฺถา ปน ปญฺจมา อุคฺฆฎิตญฺญู วิปญฺจิตญฺญู เนโยฺย จ, ตตฺถ อุคฺฆฎิตญฺญู ปุคฺคโล อินฺทฺริยานิ ปฎิลภิตฺวา ทสฺสนภูมิยํ ฐิโต โสตาปตฺติผลญฺจ ปาปุณาติ, เอกพีชี โหติ ปฐโม โสตาปโนฺนฯ ตตฺถ วิปญฺจิตญฺญู ปุคฺคโล อินฺทฺริยานิ ปฎิลภิตฺวา ทสฺสนภูมิยํ ฐิโต โสตาปตฺติผลญฺจ ปาปุณาติ, โกลํโกโล จ โหติ ทุติโย โสตาปโนฺน ฯ ตตฺถ เนโยฺย ปุคฺคโล อินฺทฺริยานิ ปฎิลภิตฺวา ทสฺสนภูมิยํ ฐิโต โสตาปตฺติผลญฺจ ปาปุณาติ, สตฺตกฺขตฺตุปรโม จ โหติ , อยํ ตติโย โสตาปโนฺนฯ อิเม ตโย ปุคฺคลา อินฺทฺริยเวมตฺตตาย โสตาปตฺติผเล ฐิตาฯ</p>


<p>อุคฺฆฎิตญฺญู เอกพีชี โหติ, วิปญฺจิตญฺญู โกลํโกโล โหติ, เนโยฺย สตฺตกฺขตฺตุปรโม โหติฯ อิทํ นิเพฺพธภาคิยํ สุตฺตํฯ สเจ  ปน ตทุตฺตริ วายมติ, อจฺจนฺตนิฎฺฐํ นิพฺพานํ ปาปุณาติฯ ตตฺถ อุคฺฆฎิตญฺญู ปุคฺคโล โย ติกฺขินฺทฺริโย, เต เทฺว ปุคฺคลา โหนฺติ – อนาคามิผลํ ปาปุณิตฺวา อนฺตราปรินิพฺพายี จ อุปหจฺจปรินิพฺพายี จฯ ตตฺถ วิปญฺจิตญฺญู ปุคฺคโล โย ติกฺขินฺทฺริโย, เต เทฺว ปุคฺคลา โหนฺติ – อนาคามิผลํ ปาปุณนฺติ อสงฺขารปรินิพฺพายี จ สสงฺขารปรินิพฺพายี จฯ ตตฺถ เนโยฺย อนาคามิผลํ ปาปุณโนฺต อุทฺธํโสโต อกนิฎฺฐคามี โหติ, อุคฺฆฎิตญฺญู จ วิปญฺจิตญฺญู จ, อินฺทฺริยนานเตฺตน อุคฺฆฎิตญฺญู ปุคฺคโล ติกฺขินฺทฺริโย อนฺตราปรินิพฺพายี โหติ, อุคฺฆฎิตญฺญู มุทินฺทฺริโย อุทฺธํโสโต อกนิฎฺฐคามี โหติฯ อุคฺฆฎิตญฺญู จ วิปญฺจิตญฺญู จ อินฺทฺริยนานเตฺตน อุคฺฆฎิตญฺญู ปุคฺคโล ติกฺขินฺทฺริโย สสงฺขารปรินิพฺพายี โหติ, ติกฺขินฺทฺริโย อนฺตราปรินิพฺพายี โหติ, อุคฺฆฎิตญฺญู มุทินฺทฺริโย อุปหจฺจปรินิพฺพายี โหติฯ วิปญฺจิตญฺญู ติกฺขินฺทฺริโย อสงฺขารปรินิพฺพายี โหติ, วิปญฺจิตญฺญู มุทินฺทฺริโย สสงฺขารปรินิพฺพายี โหติ, เนโยฺย อุปหจฺจปรินิพฺพายี โหติ, วิปญฺจิตญฺญู ติกฺขินฺทฺริโย อสงฺขารปรินิพฺพายี โหติฯ วิปญฺจิตญฺญู มุทินฺทฺริโย สสงฺขารปรินิพฺพายี โหติ, เนโยฺย อุทฺธํโสโต อกนิฎฺฐคามี โหติฯ อิติ ปญฺจ อนาคามิโน, ฉโฎฺฐ สกทาคามี, ตโย จ โสตาปนฺนาติ อิเม นว เสกฺขาฯ</p>


<p>ตตฺถ อุคฺฆฎิตญฺญู ปุคฺคโล ติกฺขินฺทฺริโย อรหตฺตํ ปาปุณโนฺต เทฺว ปุคฺคลา โหนฺติ อุภโตภาควิมุโตฺต ปญฺญาวิมุโตฺต จฯ ตตฺถ อุคฺฆฎิตญฺญู ปุคฺคโล มุทินฺทฺริโย อรหตฺตํ ปาปุณโนฺต เทฺว ปุคฺคลา โหนฺติ, ฐิตกปฺปี  จ ปฎิเวธนภาโว ปุคฺคโล จ ติกฺขินฺทฺริโย โส อรหตฺตํ ปาปุณโนฺต เทฺว ปุคฺคลา โหนฺติ เจตนาภโพฺพ จ รกฺขณาภโพฺพ จฯ ตตฺถ วิปญฺจิตญฺญู มุทินฺทฺริโย อรหตฺตํ ปาปุณโนฺต เทฺว ปุคฺคลา โหนฺติ, สเจ เจเตติ น ปรินิพฺพายี, โน เจ เจเตติ ปรินิพฺพายีติฯ สเจ อนุรกฺขติ น ปรินิพฺพายี, โน เจ อนุรกฺขติ ปรินิพฺพายีติฯ ตตฺถ เนโยฺย ปุคฺคโล ภาวนานุโยคมนุยุโตฺต ปริหานธโมฺม  โหติ กมฺมนิยโต วา สมสีสิ วา, อิเม นว อรหโนฺต อิทํ จตุพฺพิธํ สุตฺตํ สํกิเลสภาคิยํ อเสกฺขภาคิยํฯ อิเมสุ ปุคฺคเลสุ ตถาคตสฺส ทสวิธํ พลํ ปวตฺตติฯ</p>


<p> กตมํ  ทสวิธํ? อิธ พุทฺธานํ ภควนฺตานํ อปฺปวตฺติเต ธมฺมจเกฺก มเหสกฺขา เทวปุตฺตา ยาจนาย อภิยาตา  โหนฺติ ‘‘เทเสตุ สุคโต ธมฺม’’นฺติฯ โส อนุตฺตเรน พุทฺธจกฺขุนา โวโลเกโนฺต อทฺทสาสิ สตฺตานํ ตโย ราสีนํ สมฺมตฺตนิยโต มิจฺฉตฺตนิยโต อนิยโตฯ ตตฺถ สมฺมตฺตนิยโต ราสิ มิจฺฉาสติํ อาปเชฺชยฺยาติ เนตํ ฐานํ วิชฺชติ, อสตฺถุโก ปรินิพฺพาเยยฺยาติ เนตํ ฐานํ วิชฺชติ, สมาปตฺติํ อาปเชฺชยฺยาติ ฐานเมตํ วิชฺชติฯ ตตฺถ มิจฺฉตฺตนิยโต ราสิ อริยสมาปตฺติํ ปฎิปชฺชิสฺสตีติ เนตํ ฐานํ วิชฺชติ, อนริยมิจฺฉาปฎิปตฺติํ ปฎิปชฺชิสฺสตีติ ฐานเมตํ วิชฺชติฯ ตตฺถ  อนิยโต ราสิ สมฺมาปฎิปชฺชมานํ สมฺมตฺตนิยตราสิํ คมิสฺสตีติ ฐานเมตํ วิชฺชติ, มิจฺฉาปฎิปชฺชมาโน สมฺมตฺตนิยตราสิํ คมิสฺสตีติ เนตํ ฐานํ วิชฺชติฯ สมฺมาปฎิปชฺชมานํ สมฺมตฺตนิยตราสิํ คมิสฺสตีติ ฐานเมตํ วิชฺชติ, มิจฺฉาปฎิปชฺชมานํ มิจฺฉตฺตนิยตราสิํ คมิสฺสตีติ ฐานเมตํ วิชฺชติฯ อิเม ตโย อนุตฺตเรน พุทฺธจกฺขุนา โวโลเกนฺตสฺส สมฺมาสมฺพุทฺธสฺส เม สโต อิเม ธมฺมา อนภิสมฺพุทฺธาติ เอตฺตวตา มํ โกจิ สหธเมฺมน ปฎิโจทิสฺสตีติ เนตํ ฐานํ วิชฺชติ, วีตราคสฺส เต ปฎิชานโต อขีณาสวตาย สหธเมฺมน โกจิ ปฎิโจทิสฺสตีติ เนตํ ฐานํ วิชฺชติฯ ยโต ปน อิมสฺส อนิยตสฺส ราสิสฺส ธมฺมเทสนา, สา น ทิสฺสติ ตกฺกรสฺส สมฺมาทุกฺขกฺขยายาติ เนตํ ฐานํ วิชฺชติ, ตถา โอวทิโต ยํ ปน เม อนิยตราสิ สาวโก ปุเพฺพนาปรํ วิเสสํ น สจฺฉิกริสฺสตีติ เนตํ ฐานํ วิชฺชติฯ</p>


<p> ยํ โข มุนิ นานปฺปการสฺส นานานิรุตฺติโย เทวนาคยกฺขานํ ทเมติ ธเมฺม ววตฺถาเนน วตฺวา การณโต อญฺญํ ปารํ คมิสฺสตีติ เนตํ ฐานํ วิชฺชติฯ ธมฺมปฎิสมฺภิทาฯ ยโต ปนิมา นิรุตฺติโต สตฺต สตฺต นิรุตฺติโย นาภิสมฺภุเนยฺยาติ เนตํ ฐานํ วิชฺชติฯ นิรุตฺติปฎิสมฺภิทาฯ นิรุตฺติ โข ปน อภิสมคฺครตานํ สาวกานํ ตมตฺถมวิญฺญาปเยติ เนตํ ฐานํ วิชฺชติฯ อตฺถปฎิสมฺภิทา ฯ มเหสกฺขา เทวปุตฺตา อุปสงฺกมิตฺวา ปเญฺห ปุจฺฉิํสุ ฯ กายิเกน วา มานสิเกน วา ปริปีฬิตสฺส หตฺถกุณีติ วา ปาเท วา ขเญฺช ทนฺธสฺส  โส อโตฺถ น ปริภาชิยตีติ เนตํ ฐานํ วิชฺชติฯ ปฎิภานปฎิสมฺภิทาฯ ยมฺหิ ตํ เตสํ โหติ ตมฺหิ อสนฺตํ ภวตีติ เนตํ ฐานํ วิชฺชติฯ ยํ หิ นาสํ เตสํ น ภวติ, ตมฺหิ นาสํ เตสํ ภวิสฺสตีติ เนตํ ฐานํ วิชฺชติฯ เอวํ สมุทยสฺส นิโรธาย ทส อกุสลกมฺมปถาฯ มาโร วา อิโนฺท วา พฺรหฺมา วา ตถาคโต วา จกฺกวตฺตี วา โส วต นาม มาตุคาโม ภวิสฺสตีติ เนตํ ฐานํ วิชฺชติ, ปุริโส อสฺส ราชา จกฺกวตฺตี สโกฺก เทวานมิโนฺท ภวิสฺสตีติ ฐานเมตํ วิชฺชติฯ อิติสฺส เอวรูปํ พลํ เอวรูปํ ญาณํ, อิทํ วุจฺจติ ฐานาฎฺฐานญาณํ ปฐมํ ตถาคตพลํ ตํ นิทฺทิสิตพฺพํฯ ตีหิ ราสีหิ จตูหิ เวสารเชฺชหิ จตูหิ ปฎิสมฺภิทาหิ  ปฎิจฺจสมุปฺปาทสฺส ปวตฺติยํ นิวตฺติยํ ภาคิยญฺจฯ กุสลํ กุสลวิปาเกสุ จ อุปปชฺชติ ยญฺจ อิตฺถิปุริสานํฯ อิทํ ปฐมํ พลํ ตถาคโต เอวํ ชานาติฯ</p>


<p>เยสํ ปน สมฺมตฺตนิยโต ราสิ, นายํ สพฺพตฺถคามินี ปฎิปทา, นิพฺพานคามินีเยวายํ ปฎิปทาฯ ตตฺถ สิยา มิจฺฉตฺตนิยโต ราสิ, เอสาปิ น สพฺพตฺถคามินี ปฎิปทาฯ สกฺกายสมุทยคามินีเยวายํ ปฎิปทา  โหตุ, อยํ ตตฺถ ตตฺถ ปฎิปตฺติยา ฐิโต คจฺฉติ นิพฺพานํ, คจฺฉติ อปายํ, คจฺฉติ เทวมนุสฺสสฺสฯ ยํ ยํ วา ปฎิปทํ ปฎิปเชฺชยฺย สพฺพตฺถ คเจฺฉยฺย, อยํ สพฺพตฺถคามินี ปฎิปทาฯ ยํ เอตฺถ ญาณํ ยถาภูตํ, อิทํ วุจฺจติ สพฺพตฺถคามินี ปฎิปทาญาณํ ทุติยํ ตถาคตพลํฯ</p>


<p>สา โข ปนายํ สพฺพตฺถคามินี ปฎิปทา นานาธิมุตฺตา เกจิ กาเมสุ เกจิ ทุกฺกรการิยํ เกจิ อตฺตกิลมถานุโยคมนุยุตฺตา เกจิ สํสาเรน สุทฺธิํ ปเจฺจนฺติ เกจิ อนชฺชาภาวนาติฯ เตน เตน จริเตน วินิพนฺธานํ สตฺตานํ ยํ ญาณํ ยถาภูตํ นานาคตํ โลกสฺส อเนกาธิมุตฺตคตํ ยถาภูตํ ปชานาติฯ อิทํ ตติยํ ตถาคตพลํฯ</p>


<p>ตตฺถ สตฺตานํ อธิมุตฺตา ภวนฺติ อาเสวนฺติ ภาเวนฺติ พหุลีกโรนฺติฯ เตสํ กมฺมุปสยานํ ตทาธิมุตฺตานํฯ สา เจว ธาตุ สํวหติฯ กตรา ปเนสา ธาตุ เนกฺขมฺมธาตุ พลธาตุ กาจิ สมฺปตฺติ กาจิ มิจฺฉตฺตญฺจ ธาตุ อธิมุตฺตา ภวนฺติฯ อญฺญตรา อุตฺตริ น สมนุปสฺสนฺติฯ เต ตเทวฎฺฐานํ มยา  ชรามรณสฺส อภินิวิสฺส โวหรนฺติ ‘‘อิทเมว สจฺจํ โมฆมญฺญ’’นฺติฯ ยถา ภควา สกฺกสฺส เทวานมินฺทสฺส ภาสิตํฯ ยํ ตตฺถ ยถาภูตํ ญาณํฯ อิทํ วุจฺจติ จตุตฺถํ ตถาคตพลํฯ</p>


<p>ตตฺถ ยํเยว ธาตุ  เสฎฺฐนฺติ ตํ ตํ กาเยน จ วาจาย จ อารมฺภนฺติ เจตสิโกฯ อารโมฺภ เจตนา กมฺมํ กายิกา  วาจสิกา อารโมฺภ เจตสิกตฺตา กมฺมนฺตรํ ตถาคโต เอวํ ปชานาติ ‘‘อิมินา สเตฺตน เอวํ ธาตุเกน เอวรูปํ กมฺมํ กตํ, ตํ อตีตมทฺธานํ อิมินา เหตุนา ตสฺส เอวรูโป วิปาโก วิปจฺจติ เอตรหิ วิปจฺจิสฺสติ วา อนาคตมทฺธาน’’นฺติฯ เอวํ ปจฺจุปฺปนฺนมทฺธานํ ปชานาติ ‘‘อยํ ปุคฺคโล เอวํธาตุโก อิทํ กมฺมํ กโรติ’’ฯ ตณฺหาย จ ทิฎฺฐิยา จ อิมินา เหตุนา น ตสฺส วิปาโก ทิเฎฺฐเยว ธเมฺม นิพฺพตฺติสฺสติ, อุปปเชฺช วา’’ติ อปรมฺหิ วา ปริยาเย เอวํ ปชานาติ ‘‘อยํ ปุคฺคโล เอวรูปํ กมฺมํ กริสฺสติ อนาคตมทฺธานํ, อิมินา เหตุนา ตสฺส เอวรูโป วิปาโก นิพฺพตฺติสฺสติ, อิมินา เหตุนา ยานิ จตฺตาริ  กมฺมฎฺฐานานิ อิทํ กมฺมฎฺฐานํ ปจฺจุปฺปนฺนสุขํ อายติํ จ สุขวิปากํ’’ …เป.… อิติ อยํ อตีตานาคตปจฺจุปฺปนฺนานํ กมฺมสมาทานานํ เหตุโส ฐานโส วิปากเวมตฺตตํ ปชานาติ อุจฺจาวจา หีนปณีตตา, อิทํ วุจฺจติ กมฺมวิปากญาณํ ปญฺจมํ ตถาคตพลํฯ</p>


<p>ตถา สตฺตา ยํ วา กมฺมสมาทานํ สมาทิยนฺตา ตตฺถ เอวํ ปชานาติ อิมสฺส ปุคฺคลสฺส กมฺมาธิมุตฺตสฺส ราคจริตสฺส เนกฺขมฺมธาตูนํ ปาริปูริํ คจฺฉนฺติ, ตสฺส ราคานุคเต สุญฺญมานสฺส ปฐมํ ฌานํ สํกิลิสฺสติ, สเจ ปุน อุตฺตริ วายามโต ฌานโวทานคเต มานเส วิเสสภาคิยํ ปฎิปทํ อนุยุญฺชิยติฯ ตสฺส หิ ฌานภาคิยํเยว ปฐมชฺฌาเน ฐิตสฺส ทุติยํ ฌานํ โวทานํ คจฺฉติ, ตติยญฺจ  ฌานํ สมาปชฺชิตุกามสฺส โสมนสฺสินฺทฺริยํ จิตฺตํ ปริยาทาย ติฎฺฐติ, ตสฺส สา ปีติ อวิเสสภาคิยํ ตติยํ ฌานํ อาทิสฺส ติฎฺฐติฯ สเจ ตสฺส นิสฺสรณํ ยถาภูตํ ปชานาติฯ ตถาคตสฺส จตุตฺถชฺฌานํ โวทานํ คจฺฉติเยว, จตุตฺถสฺส ฌานสฺส หานภาคิยา ธมฺมา, เต จ ธมฺมา ยตฺถ ปชายนฺติ เยหิ จตุตฺถชฺฌานํ โวทานํ ทิสฺสติฯ เอวํ อชฺฌาสยสมาปตฺติยา ยา จตโสฺส สมาปตฺติโย ตีณิ วิโมกฺขมุขานิ อฎฺฐ วิโมกฺขฌานานีติ จตฺตาริ ฌานานิ วิโมกฺขาติฯ อฎฺฐ จ วิโมกฺขา ตีณิ จ วิโมกฺขมุขานิฯ สมาธีติ จตฺตาโร  สมาธี – ฉนฺทสมาธิ วีริยสมาธิ จิตฺตสมาธิ วีมํสาสมาธีติฯ สมาปตฺติโย จตโสฺส อชฺฌาสยสมาปตฺติโย อิติ อิเมสํ ฌานานํ วิโมกฺขสมาปตฺตีติ เอวรูโป สํกิเลโส ราคจริตสฺส ปุคฺคลสฺสฯ เอวํ โทสจริตสฺสฯ โมหจริตสฺสฯ ราคจริตสฺส ปุคฺคลสฺส เอวรูปํ โวทานํ อิติ ยํ เอตฺถ ญาณํ ยถาภูตํ อสาธารณํ สพฺพสเตฺตหิฯ อิทํ วุจฺจติ ฉฎฺฐํ ตถาคตพลํฯ</p>


<p>ตตฺถ ตถาคโต เอวํ ปชานาติ โลกิกา ธมฺมา โลกุตฺตรา ธมฺมา ภาวนาภาคิยํ อินฺทฺริยํ นามํ ลภนฺติฯ อาธิปเตยฺยภูมิํ อุปาทาย พลํ นามํ ลภนฺติ ถามคตํ มโน มนินฺทฺริยํ ตํ อุปาทายฯ วีริยํ นามํ ลภนฺติ อารมฺภธาตุํ อุปาทายฯ อิติสฺส เทว เอวรูปํ ญาณํ อิเมหิ จ ธเมฺมหิ อิเม ปุคฺคลา สมนฺนาคตาติปิ ธมฺมเทสนํ อกาสิฯ อาการโต จ โวการโต จ อาสยชฺฌาสยสฺส  อธิมุตฺติสมนฺนาคตานํฯ อิทํ วุจฺจติ ปรสตฺตานํ ปรปุคฺคลานํ อินฺทฺริยพลวีริยเวมตฺตตํ ญาณํ สตฺตมํ ตถาคตพลํฯ</p>


<p>ตตฺถ จ ตถาคโต โลกาทีสุ จ ภูมีสุ สํโยชนานญฺจ เสกฺขานํ ทฺวีหิ พเลหิ คติํ ปชานาติ, ปุเพฺพนิวาสานุสฺสติยา อตีเต สํสาเร เอตรหิ จ ปจฺจุปฺปเนฺน ทิพฺพจกฺขุนา จุตูปปาตํ อิติ อิมานิ เทฺว พลานิ ทิพฺพจกฺขุโต อภินีหิตานิฯ โส อตีตมทฺธานํ ทิพฺพสฺส  จกฺขุโน โคจโร โส เอตรหิ สติ โคจโร อิติ อตฺตโน จ ปเรสํ จ ปุเพฺพนิวาสญาณํ อเนกวิธํ นานปฺปการกํ ปจฺจุปฺปนฺนมทฺธานํ ทิเพฺพน จกฺขุนา อิมานิ เทฺว ตถาคตพลานิ, อฎฺฐมํ ปุเพฺพนิวาโส, นวมํ ทิพฺพจกฺขุฯ</p>


<p>ปุน จปรํ ตถาคโต อริยปุคฺคลานํ ฌานํ โวทานํ นิเพฺพธภาคิยํ ปชานาติ อยํ ปุคฺคโล อิมินา มเคฺคน อิมาย ปฎิปทาย อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สจฺฉิกตฺวา อุปสมฺปชฺช วิหรตีติ อิติ อตฺตโน จ อาสวานํ ขยํ ญาณํ ทิเฎฺฐกฎฺฐานํ จตุภูมิมุปาทาย ยาว นวนฺนํ อรหนฺตานํ อาสวกฺขโย โอธิโส เสกฺขานํ อโนธิโส อรหนฺตานํฯ ตตฺถ เจโตวิมุตฺติ ทฺวีหิ อาสเวหิ อนาสวา กามาสเวน จ ภวาสเวน จ, ปญฺญาวิมุตฺติ ทฺวีหิ อาสเวหิ อนาสวา ทิฎฺฐาสเวน จ อวิชฺชาสเวน จ, อิมาสํ ทฺวินฺนํ วิมุตฺตีนํ ยถาภูตํ  ญาณํ, อิทํ วุจฺจติ อาสวกฺขเย ญาณํฯ ทสมํ ตถาคตพลํฯ</p>


<p> อิเมสุ  ทสสุ พเลสุ ฐิโต ตถาคโต ปญฺจวิธํ สาสนํ เทเสติ สํกิเลสภาคิยํ วาสนาภาคิยํ ทสฺสนภาคิยํ ภาวนาภาคิยํ อเสกฺขภาคิยํฯ ตตฺถ โย ตณฺหาสํกิเลโส, อิมสฺส อโลโภ นิสฺสรณํฯ โย ทิฎฺฐิสํกิเลโส, อิมสฺส อโมโห นิสฺสรณํฯ โย ทุจฺจริตสํกิเลโส, อิมสฺส ตีณิ กุสลานิ นิสฺสรณํฯ กิํ นิทานํ? ตีณิ อิมานิ  มโนทุจฺจริตานิ – อภิชฺฌา พฺยาปาโท มิจฺฉาทิฎฺฐิฯ ตตฺถ อภิชฺฌา มโนทุจฺจริตํ กายกมฺมํ อุปฎฺฐเปติ, อทินฺนาทานํ สพฺพญฺจ ตทุปนิพฺพทฺธํ วาจากมฺมํ อุปฎฺฐเปติ, มุสาวาทญฺจ สพฺพวิตถํ สพฺพํ วาจมภาวํ สพฺพมกฺขํ ปลาสํ อภิชฺฌา อกุสลมูลนฺติ, สุจริเต สุจริตํ มุสาวาทา อทินฺนาทานา อภิชฺฌาย เจตนา, ตตฺถ พฺยาปาโท มโนทุจฺจริตํ กายกมฺมํ อุปฎฺฐเปติ, ปาณาติปาตํ สพฺพญฺจ เมตํ อากฑฺฒนํ ปริกฑฺฒนํ นิพฺพทฺธํ โรจนํ วาจากมฺมํ อุปฎฺฐเปติ, ปิสุณวาจํ ผรุสวาจํ มิจฺฉาทิฎฺฐิ มโนทุจฺจริตญฺจ อภิชฺฌํ พฺยาปาทํ มิจฺฉาทิฎฺฐิํ ปโยเชติ, ตสฺส โย โกจิ มิจฺฉาทิฎฺฐิ จาโค ราคโช วา โทสโช วา สพฺพโส มิจฺฉาทิฎฺฐิ สมฺภูโต อิมินา การเณน มิจฺฉาทิฎฺฐิํ อุปฎฺฐเปติ, กาเมสุมิจฺฉาจารํ วจีกมฺมํ อุปฎฺฐเปติ สมฺผปฺปลาปํฯ อิมานิ  ตีณิ ทุจฺจริตานิ อกุสลมูลานิฯ</p>


<p>ยา อภิชฺฌา, โส โลโภฯ โย พฺยาปาโท, โส โทโสฯ ยา มิจฺฉาทิฎฺฐิ, โส โมโหฯ ตานิ อฎฺฐ มิจฺฉตฺตานิ อุปฎฺฐเปนฺติฯ เตสุ คหิเตสุ ตีสุ อกุสลมูเลสุ ทสวิธํ อกุสลมูลํ ปาริปูริํ คจฺฉติ, ตสฺส ติวิธสฺส ทุจฺจริตสํกิเลสสฺส วาสนาภาคิยญฺจ สุตฺตํ นิสฺสรณํฯ ตตฺถ  โย พหุสิโต นิเทฺทโส ยถา โลโภ โทโส โมโหปิ, ตตฺถ อสิตุํ เอตฺถ โลโภ อุสฺสโท เตน การเณน เตสุ วา ธเมฺมสุ โลโภ ปญฺญปิยติฯ ตตฺถายํ โมโห อกุสลํ โมโห อยํ อวิชฺชา, สา จตุพฺพิธา รูเป อภินิวิฎฺฐา, รูปํ อตฺตโต สมนุปสฺสติ, อวิชฺชาคโต รูปวนฺตํ อตฺตานํ, อตฺตนิ วา รูปํ, รูปสฺมิํ วา อตฺตานํฯ ตตฺถ กตมํ ปทํ สกฺกายทิฎฺฐิยา อุเจฺฉทํ วทติ ‘‘ตํ ชีวํ ตํ สรีร’’นฺติ นตฺถิกทิฎฺฐิ อธิจฺจสมุปฺปนฺนทิฎฺฐิ จ อโญฺญ จ กโรติ, อโญฺญ ปฎิสํเวทิยติฯ ปจฺฉิมสฎฺฐิกปฺปานํ ตีณิ ปทานิ สกฺกายทิฎฺฐิยา สสฺสตํ ภชนฺติ ‘‘อญฺญํ ชีวํ อญฺญํ สรีร’’นฺติ อกิริยญฺจ ตํ ทุกฺขมิจฺฉโต อเหตุกา จ ปตนฺติ อนชฺฌาภาโว จ กมฺมานํ สพฺพญฺจ มานยิ ฯ ตตฺถ ‘‘อิทเมว สจฺจํ โมฆมญฺญ’’นฺติ สํสาเรน  สุทฺธิ อาชีวกา ฉฬาสีติ ปญฺญเปนฺติฯ ยถารูเป สกฺกายทิฎฺฐิยา จตุวตฺถุกา, เอวํ ปญฺจสุ ขเนฺธสุ วีสติวตฺถุกา สกฺกายทิฎฺฐิยา สสฺสตํ ภชติฯ อญฺญาชีวกา จ สสฺสตวาทิเก จ สีลพฺพตํ ภชนฺติ ปรามสนฺติ  อิมินา ภวิสฺสามิ เทโว วา เทวญฺญตโร วา, อยํ สีลพฺพตปรามาโสฯ ตตฺถ สกฺกายทิฎฺฐิยา โส รูปํ อตฺตโต สมนุปสฺสติ, ‘‘ตํ ชีวํ ตํ สรีร’’มิติ ตํ กงฺขติ วิจิกิจฺฉติ นาธิมุจฺจติ นาภิปฺปสีทติ ปุพฺพเนฺต อปรเนฺต ปุพฺพนฺตาปรเนฺต…เป.… อิติ วาสนาภาคิเยสุ ฐิตสฺส อยํ อุปกฺกิเลโสฯ</p>


<p> ตตฺถ สทฺธินฺทฺริเยน สพฺพํ วิจิกิจฺฉิตํ ปชหติ, ปญฺญินฺทฺริเยน อุทยพฺพยํ ปสฺสติ, สมาธินฺทฺริเยน จิตฺตํ เอโกทิ กโรติ วีริยินฺทฺริเยน อารภติฯ โส อิเมหิ ปญฺจหิ อินฺทฺริเยหิ สทฺธานุสารี อเวจฺจปฺปสาเท นิรโต อนนฺตริยํ สมาธิํ อุปฺปาเทติฯ อินฺทฺริเยหิ สุเทฺธหิ ธมฺมานุสารี อปฺปจฺจยตาย อนนฺตริยํ สมาธิํ อุปฺปาเทติฯ โส ‘‘อิทํ ทุกฺข’’นฺติ ยถาภูตํ ปชานาติฯ สจฺจานิ อิทํ ทสฺสนภาคิยํ สุตฺตํฯ ตสฺส ปญฺจนฺนํ โอรมฺภาคิยานํ สํโยชนานํ ตีณิ สํโยชนานิ ทสฺสนปหาตพฺพานิ สเพฺพน สพฺพํ ปหีนานิ เทฺว ปุคฺคลกตานิฯ ตตฺถ ตีณิ อกุสลมูลานิ ภาวนาปหาตพฺพานิ อุปริกฺขิตฺตานิ ฉ ภเว นิพฺพเตฺตนฺติฯ ตตฺถ เตสุ อภิชฺฌาย จ พฺยาปาเทสุ ตนุกเตสุ ฉ ภวา ปริกฺขยา มริยาทํ คจฺฉนฺติ, เทฺว ภวา อวสิฎฺฐาฯ ตสฺส อภิชฺฌา จ พฺยาปาโท จ สเพฺพน สพฺพํ ปริกฺขีณา โหนฺติฯ เอโก ภโว อวสิโฎฺฐ โหติฯ โส จ มานวเสน นิพฺพเตฺตติฯ กิญฺจาปิ เอตฺถ อเญฺญปิ จตฺตาโร กิเลสา รูปราโค ภวราโค อวิชฺชา อุทฺธจฺจํ เกตุสฺมิมานภูตา นปฺปฎิพลา อสฺมิมานํ วินิวเตฺตตุํ, สเพฺพปิ  เต อสฺมิมานสฺส ปหานํ อารภเตฯ ขีเณสุ น จ เตสุ อิทมุตฺตริทสฺสนภูมิยํ ปญฺจสุ เสกฺขปุคฺคเลสุ ตีสุ จ ปฎิปฺปนฺนเกสุ ทฺวีสุ จ ผลเฎฺฐสุ ภาวนาภาคิยํ สุตฺตํฯ ตทุตฺตริ อเสกฺขภาคิยสุตฺตํ, กตฺถจิ ภูมิ นิปีฬิยติฯ อิทญฺจ ปญฺจมํ สุตฺตํฯ ติณฺณํ ปุคฺคลานํ เทสิตํ ปุถุชฺชนสฺส เสกฺขสฺส อเสกฺขสฺส สํกิเลสภาคิยํ วาสนาภาคิยํฯ ปุถุชฺชนสฺส  ทสฺสนภาคิยํฯ ภาวนาภาคิยํ ปญฺจนฺนํ เสกฺขานํฯ ยํ ปฐมนิทฺทิฎฺฐํ อเสกฺขภาคิยํ สเพฺพสํ อรหนฺตานํฯ สา ปน ปญฺจวิธา สตฺตวีสอากาเร  ปริเยสิตพฺพํฯ เอเตสุ ตสฺส คตีนํ ตโต อุตฺตริฯ ตญฺจ โข สเงฺขเปน ปญฺญาสาย อากาเรหิ  สมฺปตติ, เย ปญฺญาส อาการา สาสเน นิทฺทิฎฺฐา, เต สงฺขิปิยนฺตา ทสหิ อากาเรหิ ปตนฺติฯ เย อริยสจฺจํ นิเกฺขเปน ฐิเต สงฺขิปิยตฺตา อฎฺฐสุ อากาเรสุ ปตนฺติฯ จตูสุ จ สาธารเณสุ สุเตฺตสุ ยา หารสมฺปาตสฺส ภูมิ, เต สงฺขิปิยนฺตา ปญฺจสุ สุเตฺตสุ ปตนฺติฯ สํกิเลสภาคิเย วาสนาภาคิเย ภาวนาภาคิเย นิเพฺพธภาคิเย อเสกฺขภาคิเย จฯ เต สงฺขิปิยนฺตา จตูสุ สุเตฺตสุ ปตนฺติฯ สํกิเลสภาคิเย วาสนาภาคิเย นิเพฺพธภาคิเย อเสกฺขภาคิเย จฯ เต สงฺขิปิยมานา ตีสุ สุเตฺตสุ ปตนฺติ, ปุถุชฺชนภาคิเย เสกฺขภาคิเย อเสกฺขภาคิเย จฯ เต สงฺขิปิยนฺตา ทฺวีสุ สุเตฺตสุ ปตนฺติ นิเพฺพธภาคิเย จ ปุพฺพโยคภาคิเย จฯ ยถา วุตฺตํ  ภควตา เทฺว อตฺถวเส สมฺปสฺสมานา ตถาคตา อรหโนฺต สมฺมาสมฺพุทฺธา ธมฺมํ เทเสนฺติ สุตฺตํ เคยฺยํ…เป.… สตฺถา ปุพฺพโยคสมนฺนาคเต อปฺปกสิเรน มญฺญมานา วสิยนฺติ ปุพฺพโยคา จ ภวิสฺสนฺติ สนฺตานํ มญฺญมานาธรายฯ ตตฺถ ปญฺญาเวมตฺตตํ อตฺตโน สมนุปสฺสมาเนน อฎฺฐวิเธ สุตฺตสเงฺขเป, ยตฺถ ยตฺถ สโกฺกติ, ตตฺถ ตตฺถ โยเชตพฺพํฯ ตตฺถ ตตฺถ โยเชตฺวา สุตฺตสฺส อโตฺถ นิทฺทิสิตโพฺพฯ น หิ สติ เวทนา มโน ธาเรตฺวา สกฺกา เยน เกนจิ สุตฺตสฺส อโตฺถ ยถาภูตํ นิทฺทิสิตุํฯ</p>

</p>


<p>
กามนฺธา ชาลสญฺฉนฺนา, ปญฺจ นีวรณานิ จ;  
  
มโนปุพฺพงฺคมา ธมฺมา, มหานาโม จ สากิโยฯ  
</p>
  
<p>
อุทฺธํ อโธ วิปฺปมุโตฺต, ยญฺจ สีลกิมตฺถิยา;  
  
ยสฺส เสลูปมํ จิตฺตํ, อุปติสฺส ปุจฺฉาทิกาฯ  
</p>
  
<p>
ยสฺส กายคตาสติ, ฉนฺนํ ตโมปรายโณ;  
  
น ตํ ทฬฺหํ เจตสิกํ, อยํ โลโกติอาทิกํฯ  
</p>
  
<p>
จตฺตาโร เจว ปุคฺคลา, ททโต ปุญฺญํ ปวฑฺฒิตํ;  
  
โสตานุคตธเมฺมสุ, อิมา เตสํ อุทฺทานคาถาฯ  
</p>
  
<p> ตตฺถ  กตมา อาณตฺติ?</p>


<p>
สเจ ภายถ  
อุทา. ๔๔  
ทุกฺขสฺส, สเจ โว ทุกฺขมปฺปิยํ;  
  
มากตฺถ ปาปกํ กมฺมํ, อาวิ วา ยทิ วา รโหฯ  
</p>
  
<p>‘‘อตีเต , ราธ, รูเป อนเปโกฺข โหหี’’ติ วิตฺถาเรน กาตพฺพาฯ ‘‘สีลวเนฺตน , อานนฺท, ปุคฺคเลน สทา กรณียา กินฺติเม อวิปฺปฎิสาโร อสฺสา’’ติฯ อยํ วุจฺจติ อาณตฺติฯ</p>


<p>ตตฺถ กตมํ ผลํ?</p>


<p>
ธโมฺม หเว รกฺขติ ธมฺมจาริํ, ฉตฺตํ มหนฺตํ ยถ วสฺสกาเล;  
  
เอสานิสํโส ธเมฺม สุจิเณฺณ, น ทุคฺคติํ คจฺฉติ ธมฺมจารีฯ  
</p>
  
อิทํ ผลํฯ  
</p>
  
<p>ตตฺถ กตโม อุปาโย?</p>


<p>
‘‘สเพฺพ ธมฺมา  
ธ. ป. ๒๗๙  
อนตฺตา’’ติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</p>
  
<p>‘‘สตฺตหเงฺคหิ สมนฺนาคโต โข, ภิกฺขุ, อปิ หิมวนฺตํ ปพฺพตราชานํ จาเลยฺย, โก ปน วาโท ฉวํ อวิชฺชํ สตฺตเกสุ’’ เวยฺยากรณํ กาตพฺพํฯ อยํ อุปาโยฯ</p>


<p>ตตฺถ กตมา อาณตฺติ จ ผลญฺจ?</p>


<p>
สเจ ภายถ ทุกฺขสฺส, สเจ โว ทุกฺขมปฺปิยํ;  
  
มากตฺถ ปาปกํ กมฺมํ, อาวิ วา ยทิ วา รโหฯ  
</p>
  
<p>
สเจ หิ ปาปกํ กมฺมํ, กโรถ วา กริสฺสถ;  
  
น โว ทุกฺขา ปโมกฺขาตฺถิ, อุปจฺจาปิ ปลายตํ  
ปลายโต (ปี.)  
ฯ  
</p>
  
<p>ปุริมิกาย  คาถาย อาณตฺติ ปจฺฉิมิกาย ผลํฯ สีเล ปติฎฺฐาย เทฺว ธมฺมา ภาเวตพฺพา ยา จ จิตฺตภาวนา ยา จ ปญฺญาภาวนา ยา จ อาณตฺติ ราควิราคา จ ผลํฯ</p>


<p>ตตฺถ  กตมํ ผลญฺจ อุปาโย จ?</p>


<p>
สีเล ปติฎฺฐาย  
สํ. นิ. ๑.๒๓  
นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎํฯ  
</p>
  
<p>ปุริมิกาย อฑฺฒคาถาย อุปาโย, ปจฺฉิมิกาย อฑฺฒคาถาย ผลํฯ นนฺทิโย  สโกฺก อิสิวุตฺถปุริริกามเอกรเกฺข  สุตฺตํ มูลโต อุปาทาย ยาว  ฉสุ ธเมฺมสุฯ อุตฺตริ ปญฺจสุ ธเมฺมสุ ยาจโยโค  กรณีโย, อยํ อุปาโยฯ อสหคตสฺส กามาสวาปิ จิตฺตํ มุจฺจตีติฯ สพฺพาสุ ฉสุ ตีสุฯ อยํ อุปาโย จ ผลญฺจฯ</p>


<p>ตตฺถ กตมา อาณตฺติ จ ผลญฺจ อุปาโย จ?</p>


<p>
สุญฺญโต โลกํ อเวกฺขสฺสุ, โมฆราช สทา สโต;  
  
อตฺตานุทิฎฺฐิํ อุหจฺจ  
อูหจฺจ (สุ. นิ. ๑๑๒๕)  
, เอวํ มจฺจุตโร สิยาฯ  
</p>
  
<p>‘‘สุญฺญโต โลกํ อเวกฺขสฺสุ, โมฆราชา’’ติ อาณตฺติฯ ‘‘สทา สโต’’ติ อุปาโยฯ ‘‘อตฺตานุทิฎฺฐิํ อุหจฺจ, เอวํ มจฺจุตโร สิยา’’ติ ผลํฯ สมาธิํ, ภิกฺขเว, ภาเวถ, สมาหิโต, ภิกฺขเว, ภิกฺขุ รูปํ อนิจฺจนฺติ ปชานาติฯ เอวํ ปสฺสํ อริยสาวโก ปริมุจฺจติ ชาติยาปิ…เป.… อุปายาเสหิปิ อิธ ตีณิปิ’’ฯ</p>


<p> ตตฺถ กตโม อสฺสาโท?</p>


<p>กามํ กามยมานสฺส, ตสฺส เจตํ สมิชฺฌติฯ อยํ อสฺสาโทฯ</p>


<p>‘‘ธมฺมจริยา  สมจริยา กุสลจริยา เหตูหิ, พฺราหฺมณ, เอวมิเธกเจฺจ สตฺตา กายสฺส เภทา สุคติํ สคฺคํ โลกํ อุปปชฺชนฺติ’’ฯ อยํ อสฺสาโทฯ</p>


<p>ตตฺถ  กตโม อาทีนโว?</p>


<p>กาเมสุ เว หญฺญเต สพฺพา มุเจฺจว – อยํ อาทีนโวฯ ปเสนทิสํยุตฺตเก สุเตฺต ปพฺพโตปมา – อยํ อาทีนโวฯ</p>


<p>ตตฺถ กตมํ นิสฺสรณํ?</p>


<p>
โย กาเม ปริวเชฺชติ, สปฺปเสฺสว ปทา สิโร;  
  
โสมํ วิสตฺติกํ โลเก, สโต สมติวตฺตติฯ  
</p>
  
<p>สํยุตฺตเก สุตฺตํ ปาริจฺฉตฺตโก ปณฺฑุปลาโส สนฺนิปลาโส – อิทํ นิสฺสรณํฯ</p>


<p>ตตฺถ  กตโม อสฺสาโท จ อาทีนโว จ?</p>


<p>
ยานิ  
ชา. ๑.๒.๑๔๔ ทุกนิปาเต  
กโรติ ปุริโส, ตานิ อตฺตนิ ปสฺสติ;  
  
กลฺยาณการี กลฺยาณํ, ปาปการี จ ปาปกํฯ  
</p>
  
<p>ตตฺถ ยํ ปาปการี ปจฺจนุโภติ อยํ อสฺสาโทฯ ลาภาลาภอฎฺฐเกสุ พฺยากรณํ, ตตฺถ อลาโภ อยโส นินฺทา ทุกฺขํ, อยํ อาทีนโวฯ ลาโภ ยโส สุขํ ปสํสา, อยํ อสฺสาโทฯ</p>


<p>ตตฺถ กตมํ อสฺสาโท จ นิสฺสรณญฺจ?</p>


<p>
‘‘สุโข วิปาโก ปุญฺญานํ, อธิปฺปาโย จ อิชฺฌติ;  
  
ขิปฺปญฺจ ปรมํ สนฺติํ, นิพฺพานมธิคจฺฉตี’’ติฯ  
</p>
  
<p>โย จ วิปาโก ปุญฺญานํ ยา จ อธิปฺปายสฺส อิชฺฌนา, อยํ อสฺสาโทฯ ยํ ขิปฺปญฺจ ปรมํ สนฺติํ นิพฺพานมธิคจฺฉติ, อิทํ นิสฺสรณํฯ</p>


<p>พาตฺติํสาย เจว มหาปุริสลกฺขเณหิ สมนฺนาคตสฺส มหาปุริสสฺส เทฺวเยว คติโย โหนฺติ, สเจ  อคารํ อชฺฌาวสติ, ราชา  โหติ จกฺกวตฺตี ยาว อภิวิชินิตฺวา อชฺฌาวสติ อยํ อสฺสาโทฯ สเจ อคารสฺมา อนคาริยํ ปพฺพชติ สเพฺพน โอเฆน  นิสฺสรณํ อยํ อสฺสาโท จ นิสฺสรณญฺจฯ</p>


<p>ตตฺถ กตโม อาทีนโว จ นิสฺสรณญฺจ?</p>


<p>
อาทานสฺส  
อาทินฺนสฺส (ก.)  
ภยํ ญตฺวา, ชาติมรณสมฺภวํ;  
  
อนาทาตุํ นิพฺพตฺตติ, ชาติมรณสงฺขยาฯ  
</p>
  
<p>ปุริมิกาย อฑฺฒคาถาย ชาติมรณสมฺภโว อาทีนโวฯ อนาทาตุํ นิพฺพตฺตติ ชาติมรณสงฺขยาติ นิสฺสรณํฯ</p>


<p>กิจฺฉํ วตายํ โลโก อาปโนฺน ยมิทํ ชายเต จ มียเต จฯ ยาว กุทสฺสุนามสฺส ทุกฺขสฺส อโนฺต ภวิสฺสติ ปรโต วาติ เอตฺถ ยา อุปริกฺขา, อยํ อาทีนโวฯ โย เคธํ ญตฺวา อภินิกฺขมติ ยาว ปุราณกาย ราชธานิยา, อิทํ นิสฺสรณํฯ อยํ อาทีนโว จ นิสฺสรณญฺจฯ</p>


<p>ตตฺถ  กตโม อสฺสาโท จ อาทีนโว จ นิสฺสรณญฺจ?</p>


<p>
กามา หิ จิตฺรา วิวิธา  
มธุรา (เถรคา. ๗๘๗)  
มโนรมา, วิรูปรูเปหิ มเถนฺติ จิตฺตํ;  
  
ตสฺมา อหํ  
เถรคา. ๗๘๗  
ปพฺพชิโตมฺหิ ราช, อปณฺณกํ สามญฺญเมว เสโยฺยฯ  
</p>
  
<p>ยํ ‘‘กามา หิ จิตฺรา วิวิธา มโนรมา’’ติ อยํ อสฺสาโทฯ ยํ ‘‘วิรูปรูเปหิ มเถนฺติ จิตฺต’’นฺติ อยํ อาทีนโวฯ ยํ อหํ  อคารสฺมา ปพฺพชิโตมฺหิ ราช อปณฺณกํ สามญฺญเมว เสโยฺยติ อิทํ นิสฺสรณํฯ</p>


<p>พลวํ พาโลปมสุตฺตํ ยํ อาสาย วา เวทนียํ กมฺมํ คาหติ, ตถา เจปิ ยํ ยํ ปาปกมฺมํ อนุโภติ, ตตฺถ ทุกฺขเวทนีเยน กเมฺมน อภาวิตกาเยน จ ยาว ปริตฺตเจตโส จ อาทีนวํ ทเสฺสติ สุขเวทนีเยน กเมฺมน อสฺสาเทติฯ ยํ ปุราสทิโส โหติฯ ภาวิตจิโตฺต ภาวิตกาโย ภาวิตปโญฺญ มหานาโม อปริตฺตเจตโส, อิทํ นิสฺสรณํฯ</p>


<p> ตตฺถ  กตมํ โลกิกํ สุตฺตํ?</p>


<p>
น หิ ปาปํ กตํ กมฺมํ, สชฺชุขีรํว มุจฺจติ;  
  
ฑหนฺตํ พาลมเนฺวติ, ภสฺมจฺฉโนฺนว  
ภสฺมาฉโนฺนว (ก.) ปสฺส ธ. ป. ๗๑  
ปาวโกฯ  
</p>
  
<p>จตฺตาริ อคติคมนานิ, อิทํ โลกิกํ สุตฺตํฯ</p>


<p>ตตฺถ กตมํ โลกุตฺตรํ สุตฺตํ?</p>


<p>
‘‘ยสฺสินฺทฺริยานิ สมถงฺคตานิ  
สมถํ คตานิ (ปี.) ปสฺส ธ. ป. ๙๔  
, อสฺสา ยถา สารถินา สุทนฺตา;  
  
ปหีนมานสฺส อนาสวสฺส, เทวาปิ ตสฺส ปิหยนฺติ ตาทิโน’’ติฯ  
</p>
  
<p>‘‘อริยํ โว, ภิกฺขเว, สมฺมาสมาธิํ เทเสสฺสามี’’ติ อิทํ โลกุตฺตรํ สุตฺตํฯ</p>


<p>ตตฺถ  กตมํ โลกิกํ โลกุตฺตรญฺจ สุตฺตํ?</p>


<p>
สตฺติยา วิย โอมโฎฺฐ, ทยฺหมาโนว มตฺถเก;  
  
กามราคปฺปหานาย, สโต ภิกฺขุ ปริพฺพเชฯ  
</p>
  
<p>
‘‘สตฺติยา วิย โอมโฎฺฐ, ทยฺหมาโนว มตฺถเก’’ติ โลกิกํ;  
  
‘‘กามราคปฺปหานาย, สโต ภิกฺขุ ปริพฺพเช’’ติ โลกุตฺตรํ;  
</p>
  
<p>กพฬีกาเร  อาหาเร อตฺถิ ฉโนฺทติ โลกิกํฯ นตฺถิ ฉโนฺทติ โลกุตฺตรํ สุตฺตํฯ</p>


<p>ตตฺถ กตมํ กมฺมํ?</p>


<p>
โย ปาณมติปาเตติ, มุสาวาทญฺจ ภาสติ;  
  
โลเก อทินฺนํ อาทิยติ  
อาทิยิ (ก.) ปสฺส อ. นิ. ๕.๑๗๔  
, ปรทารญฺจ คจฺฉติฯ  
</p>
  
<p>
สุราเมรยปานญฺจ, โย นโร อนุยุญฺชติ;  
  
อปฺปหาย  
ปญฺจ เวรานิ, ทุสฺสีโล อิติ วุจฺจติฯ  
</p>
  
<p>ตีณิมานิ, ภิกฺขเว, ทุจฺจริตานิฯ อิทํ กมฺมํฯ</p>


<p>ตตฺถ กตโม วิปาโก?</p>


<p>สฎฺฐิวสฺสสหสฺสานิ, ยถารูปี วิปจฺจคาฯ</p>


<p>‘‘ทิฎฺฐา มยา, ภิกฺขเว , ฉ ผสฺสายตนิกา นาม นิรยาฯ ทิฎฺฐา มยา, ภิกฺขเว, ฉ ผสฺสายตนิกา นาม สคฺคา’’ฯ อยํ วิปาโกฯ</p>


<p>ตตฺถ กตมํ กมฺมญฺจ วิปาโก จ?</p>


<p>
อยสาว มลํ สมุฎฺฐิตํ, ตตุฎฺฐาย ตเมว ขาทติ;  
  
เอวํ อติโธนจารินํ, สานิ กมฺมานิ นยนฺติ ทุคฺคติํฯ  
</p>
  
<p>อยสาว มลํ สมุฎฺฐิตํ, ยาว สานิ กมฺมานีติ อิทํ กมฺมํฯ นยนฺติ ทุคฺคตินฺติ วิปาโกฯ</p>


<p>จตูสุ สมฺมาปฎิปชฺชมาโน มาตริ ปิตริ ตถาคเต ตถาคตสาวเก  ยา สมฺมาปฎิปตฺติ, อิทํ กมฺมํฯ ยํ เทเวสุ อุปปชฺชติ, อยํ วิปาโกฯ อิทํ กมฺมญฺจ วิปาโก จฯ</p>


<p> ตตฺถ  กตมํ นิทฺทิฎฺฐํ สุตฺตํ?</p>


<p>
เนลโงฺค เสตปจฺฉาโท, เอกาโร วตฺตตี  
วตฺตเต (ก.) อุทา. ๖๕  
รโถ;  
  
อนีฆํ ปสฺส อายนฺตํ, ฉินฺนโสตํ อพนฺธนํ;  
  
ยํ วา จิตฺตํ สมเณสุ, จิตฺตาคหปติ ทิสฺสติฯ  
</p>
  
<p>เอวํ อิมาย คาถาย นิทฺทิโฎฺฐ อโตฺถฯ</p>


<p>โคปาลโกปเม  เอกาทส ปทานิฯ เอวํ โข, ภิกฺขเว, ภิกฺขุ รูปญฺญู โหติฯ ยา จ อติเรกปูชาย ปูเชตา โหตีติฯ อิมานิ เอกาทส ปทานิ ยถาภาสิตานิ นิทฺทิโฎฺฐ อโตฺถฯ</p>


<p>ตตฺถ กตโม อนิทฺทิโฎฺฐ อโตฺถ?</p>


<p>
สุโข วิเวโก ตุฎฺฐสฺส, สุตธมฺมสฺส ปสฺสโต;  
  
อพฺยาปชฺชํ  
อพฺยาปชฺฌํ (ปี. ก.) ปสฺส อุทา. ๑๑  
สุขํ โลเก, ปาณภูเตสุ สํยโมติฯ  
</p>
  
<p>
สุขา วิราคตา โลเก, กามานํ สมติกฺกโม;  
  
อสฺมิมานสฺส โย วินโย, เอตํ เว ปรมํ สุขนฺติฯ  
</p>
  
<p>อิทํ อนิทฺทิฎฺฐํฯ อฎฺฐ มหาปุริสวิตกฺกาฯ อิทํ อนิทฺทิฎฺฐํฯ</p>


<p>ตตฺถ กตมํ นิทฺทิฎฺฐญฺจ อนิทฺทิฎฺฐญฺจ?</p>


<p>
ปสนฺนเนโตฺต  
สุ. นิ. ๕๕๕  
สุมุโข, พฺรหา อุชุ ปตาปวา;  
  
มเชฺฌ สมณสงฺฆสฺส, อาทิโจฺจว วิโรจสิฯ  
</p>
  
<p>ปสนฺนเนโตฺต  ยาว อาทิโจฺจว วิโรจสีติ นิทฺทิโฎฺฐฯ ปสนฺนเนโตฺต โย ภควา กถญฺจ ปน ปสนฺนเนตฺตตา, กถํ สุมุขตา, กถํ พฺรหกายตา, กถํ อุชุกตา, กถํ ปตาปวตา, กถํ วิโรจตาติ อนิทฺทิโฎฺฐฯ เผณปิโณฺฑปมํ เวยฺยากรณํ ยถา เผณปิโณฺฑ เอวํ รูปํ ยถา ปุพฺพุโฬ เอวํ เวทนา มายา วิญฺญาณํ ปญฺจกฺขนฺธา ปญฺจหิ อุปมาหิ นิทฺทิฎฺฐาฯ เกน การเณน เผณปิโณฺฑปมํ รูปํ สพฺพญฺจ จกฺขุวิเญฺญยฺยํ ยํ วา จตูหิ อายตเนหิ? กถํ เวทนา ปุพฺพุฬูปมา? กตรา จ สา เวทนา สุขา ทุกฺขา อทุกฺขมสุขา? เอวเมสา อนิทฺทิฎฺฐาฯ เอวํ นิทฺทิฎฺฐญฺจ อนิทฺทิฎฺฐญฺจฯ</p>


<p> ตตฺถ  กตมํ ญาณํ?</p>


<p>
ปญฺญา หิ เสฎฺฐา โลกสฺมิํ, ยายํ นิเพฺพธคามินี;  
  
ยาย  
ยายํ (ก.) ปสฺส อิติวุ. ๔๑  
สมฺมา ปชานาติ, ชาติมรณสงฺขยํฯ  
</p>
  
<p>ตีณิมานิ  อินฺทฺริยานิ อนญฺญาตญฺญสฺสามีตินฺทฺริยํ อญฺญินฺทฺริยํ อญฺญาตาวินฺทฺริยํ, อิทํ ญาณํฯ</p>


<p>ตตฺถ กตมํ เนยฺยํ?</p>


<p>
กาเมสุ  
อุทา. ๖๓  
สตฺตา กามสงฺคสตฺตา, สํโยชเน วชฺชมปสฺสมานา;  
  
น หิ ชาตุ สํโยชนสงฺคสตฺตา, โอฆํ ตเรยฺยุํ วิปุลํ มหนฺตํฯ  
</p>
  
<p>จตูหิ  อเงฺคหิ สมนฺนาคตา กายสฺส เภทา เทเวสุ อุปฺปชฺชนฺติฯ อุทาเน กาปิยํ สุตฺตํ อปณฺณกปสาทนียํ – อิทํ เนยฺยํฯ</p>


<p>ตตฺถ กตมํ ญาณญฺจ เนยฺยญฺจ?</p>


<p>
สเพฺพ ธมฺมา อนตฺตาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</p>
  
<p>ยทา ปสฺสตีติ ญาณํฯ โย สพฺพธเมฺม อนตฺตากาเรน อุปฎฺฐเปติ อิทํ เนยฺยํฯ</p>


<p>จตฺตาริ อริยสจฺจานิ, ตตฺถ ตีณิ เนยฺยานิ มคฺคสจฺจํ สีลกฺขโนฺธ จ ปญฺญากฺขโนฺธ จ, อิทํ ญาณญฺจ เนยฺยญฺจฯ</p>


<p> ตตฺถ กตมํ ทสฺสนํ?</p>


<p>
เอเสว มโคฺค  
ธ. ป. ๒๗๔ ธมฺมปเท  
นตฺถโญฺญ, ทสฺสนสฺส วิสุทฺธิยา;  
  
เอตญฺหิ ตุเมฺห ปฎิปชฺชถ, มารเสฺสตํ ปโมหนํฯ  
</p>
  
<p>จตูหิ อเงฺคหิ สมนฺนาคโต อริยสาวโก อตฺตนาว  อตฺตานํ พฺยากเรยฺย ‘‘ขีณนิรโยมฺหิ ยาว โสตาปโนฺนหมสฺมิ อวินิปาตธโมฺม นิยโต สโมฺพธิปรายโณ’’ติฯ อิทํ ทสฺสนํฯ</p>


<p>ตตฺถ   กตมา ภาวนา?</p>


<p>
ยสฺสินฺทฺริยานิ สุภาวิตานิ, อชฺฌตฺตํ พหิทฺธา จ สพฺพโลเก;  
  
โส ปุคฺคโล มติ จ รูปสญฺญี, สุโมหคตา น ชานาติ  
กิํสุ โมหคตานุ ชานาติ (ก.)  
ฯ  
</p>
  
<p>จตฺตาริ ธมฺมปทานิ – อนภิชฺฌา อพฺยาปาโท สมฺมาสติ สมฺมาสมาธิฯ อยํ  ภาวนาฯ</p>


<p>ตตฺถ กตมํ ทสฺสนญฺจ ภาวนา จ?</p>


<p>
วจสา มนสาถ กมฺมุนา จ, อวิรุโทฺธ สมฺมา วิทิตฺวา  
วิทิตฺวาน (ก.) สุ. นิ. ๓๖๗  
ธมฺมํ;  
  
นิพฺพานปทาภิปตฺถยาโน, สมฺมา โส โลเก ปริพฺพเชยฺยฯ  
</p>
  
<p>โสตาปตฺติผลํ สจฺฉิกาตุกาเมน กตเม ธมฺมา มนสิกาตพฺพา, ภควา อาห ปญฺจุปาทานกฺขนฺธาฯ อิทํ ทสฺสนญฺจ ภาวนา จฯ</p>


<p> ตตฺถ กตเม วิปากธมฺมธมฺมา?</p>


<p>ยานิ กโรติ ปุริโสติ วิตฺถาโรฯ ตีณิมานิ, ภิกฺขเว, สุจริตานิฯ อิเม วิปากธมฺมธมฺมาฯ</p>


<p>ตตฺถ กตเม นวิปากธมฺมธมฺมา?</p>


<p>
รูปํ เวทยิตํ สญฺญา, วิญฺญาณํ ยา เจว เจตนา;  
  
เนโสหมสฺมิ น เมโส อตฺตา, อิติ ทิโฎฺฐ วิรชฺชติฯ  
</p>
  
<p>ปญฺจิเม, ภิกฺขเว, ขนฺธา – อิเม นวิปากธมฺมธมฺมาฯ</p>


<p>ตตฺถ กตโม เนววิปาโก นวิปากธมฺมธโมฺม?</p>


<p>
‘‘เย  
เอวํ ปฎิปชฺชนฺติ, นยํ พุเทฺธน เทสิตํ;  
  
เต ทุกฺขสฺสนฺตํ กริสฺสนฺติ, สตฺถุสาสนการกา’’ติฯ  
</p>
  
<p>อิติ ยา จ สมฺมาปฎิปตฺติ โย จ นิโรโธ, อุภยเมตํ เนววิปาโก นวิปากธโมฺมฯ พฺรหฺมจริยํ  โว, ภิกฺขเว, เทเสสฺสามิ, พฺรหฺมจริยผลานิ จ พฺรหฺมจริยญฺจ อริโย อฎฺฐงฺคิโก มโคฺค พฺรหฺมจริยผลานิ โสตาปตฺติผลํ ยาว อรหตฺตํฯ</p>


<p> ตตฺถ  กตมํ สกวจนํ?</p>


<p>
สพฺพปาปสฺส อกรณํ, กุสลสฺส อุปสมฺปทา;  
  
สจิตฺตปริโยทปนํ, เอตํ พุทฺธาน สาสนํฯ  
</p>
  
<p>ตีณิมานิ, ภิกฺขเว, วิโมกฺขมุขานิฯ อิทํ สกวจนํฯ</p>


<p>ตตฺถ กตมํ ปรวจนํ?</p>


<p>
นตฺถิ ปุตฺตสมํ เปมํ, นตฺถิ โคณสมิตํ ธนํ;  
  
นตฺถิ สูริยสมา อาภา, สมุทฺทปรมา สราฯ  
</p>
  
<p>เหตุนา มาริสา โกสิยา สุภาสิเตน สงฺคามวิชโย โสปิ นาม, ภิกฺขเว, สโกฺก เทวานมิโนฺท สกํ ผลํ ปริภุญฺชมาโนติ วิตฺถาเรน กาตพฺพํฯ อิทํ ปรวจนํฯ</p>


<p>ตตฺถ กตมํ สกวจนญฺจ ปรวจนญฺจ?</p>


<p>
‘‘ยํ ปตฺตํ ยญฺจ ปตฺตพฺพํ, อุภยเมตํ รชานุกิณฺณํ;  
  
เย เอวํวาทิโน นตฺถิ, เตสํ กาเมสุ โทโส’’ติฯ  
</p>
  
<p>อิทํ ปรวจนํฯ เย จ โข เต อุโภ อเนฺต อนุปคมฺม วฎฺฎํ เตสํ นตฺถิ ปญฺญาปนายฯ อิทํ สกวจนํฯ</p>


<p>
‘‘นนฺทติ  
  
ปุเตฺตหิ ปุตฺติมา, โคมา โคหิ  
โภคิโก โภเคหิ (ปี.) สํ. นิ. ๑.๑๒  
ตเถว นนฺทติ;  
  
อุปธี หิ นรสฺส นนฺทนา, น หิ โส นนฺทติ โย นิรูปธี’’ติ – ปรวจนํฯ  
</p>
  
<p>
‘‘โสจติ ปุเตฺตหิ ปุตฺติมา, โคมา โคหิ ตเถว โสจติ;  
  
อุปธี หิ นรสฺส โสจนา, น หิ โส โสจติ โย นิรูปธี’’ติ – สกวจนํฯ  
</p>
  
อิทํ สกวจนํ ปรวจนญฺจฯ  
</p>
  
<p> ตตฺถ  กตมํ สตฺตาธิฎฺฐานํ?</p>


<p>
เย เกจิ ภูตา ภวิสฺสนฺติ เย วาปิ, สเพฺพ คมิสฺสนฺติ ปหาย เทหํ;  
  
ตํ สพฺพชานิํ กุสโล วิทิตฺวา, ธเมฺม  
อาตาปิโย (อุทา. ๔๒)  
ฐิโต พฺรหฺมจริยํ จเรยฺยฯ  
</p>
  
<p>ตโยเม, ภิกฺขเว, สตฺถาโร, ตถาคโต อรหํ เสโกฺข ปฎิปโทฯ อิทํ สตฺตาธิฎฺฐานํฯ</p>


<p>ตตฺถ กตมํ ธมฺมาธิฎฺฐานํ?</p>


<p>
ยญฺจ กามสุขํ  
อุทา. ๑๒  
โลเก, ยญฺจิทํ ทิวิยํ สุขํ;  
  
ตณฺหกฺขยสุขเสฺสเต, กลํ นาคฺฆนฺติ โสฬสิํฯ  
</p>
  
<p>สตฺติเม , ภิกฺขเว, โพชฺฌงฺคา, อิทํ ธมฺมาธิฎฺฐานํฯ</p>


<p>ตตฺถ กตมํ สตฺตาธิฎฺฐานญฺจ ธมฺมาธิฎฺฐานญฺจ? ทุทฺทสมนฺตํ สจฺจํ ทุทฺทโส ปฎิเวโธ พาเลหิ, ชานโต ปสฺสโต นตฺถิ นนฺทีติ วทามิฯ ทุทฺทสมนฺตํ สจฺจํ ทุทฺทโส ปฎิเวโธ พาเลหีติ ธมฺมาธิฎฺฐานํฯ ชานโต ปสฺสโต นตฺถิ นนฺทีติ สตฺตาธิฎฺฐานํฯ ทารุกฺขโนฺธปมํ คงฺคาย ตีริยา โอริมญฺจ ตีรํ ปาริมญฺจ ตีรํ ถเล วา  น จ อุสฺสีทนํ, มเชฺฌ จ น สํสีทนํ มนุสฺสคฺคาโห จ อมนุสฺสคฺคาโห จ อโนฺตปูติภาโว จ, อิทํ ธมฺมาธิฎฺฐานํฯ เอวํ ปน ภิกฺขุ นิพฺพานนิโนฺน ภวิสฺสติ นิพฺพานปรายโณติ สตฺตาธิฎฺฐานํฯ อิทํ สตฺตาธิฎฺฐานญฺจ ธมฺมาธิฎฺฐานญฺจฯ</p>


<p>ตตฺถ กตโม ถโว?</p>


<p>
มคฺคานฎฺฐงฺคิโก  
เสโฎฺฐ, สจฺจานํ จตุโร ปทา;  
  
วิราโค เสโฎฺฐ ธมฺมานํ, ทฺวิปทานญฺจ จกฺขุมาฯ  
</p>
  
<p>ตีณิมานิ, ภิกฺขเว, อคฺคานิ – พุโทฺธ สตฺตานํ, วิราโค ธมฺมานํ, สโงฺฆ คณานํฯ อยํ ถโวฯ</p>


<p> ตตฺถ  กตมํ อนุญฺญาตํ?</p>


<p>
กาเยน  
  
ธ. ป. ๓๖๑  
สํวโร สาธุ, สาธุ วาจาย สํวโร;  
  
มนสา สํวโร สาธุ, สาธุ สพฺพตฺถ สํวุโต;  
  
สพฺพตฺถ สํวุโต ภิกฺขุ, สพฺพทุกฺขา ปมุจฺจติฯ  
</p>
  
อิทํ ภควตา อนุญฺญาตํฯ  
</p>
  
<p>ตีณิมานิ, ภิกฺขเว, กรณียานิ – กายสุจริตํ วจีสุจริตํ มโนสุจริตํฯ อิทํ อนุญฺญาตํฯ</p>


<p>ตตฺถ กตมํ ปฎิกฺขิตฺตํ?</p>


<p>นตฺถิ ปุตฺตสมํ เปมํฯ วิตฺถาโร อิทํ ปฎิกฺขิตฺตํฯ</p>


<p>ตีณิมานิ, ภิกฺขเว, อกรณียานิ สยํ อภิญฺญาย เทสิตานิฯ กตมานิ ตีณิ? กายทุจฺจริตํ วจีทุจฺจริตํ มโนทุจฺจริตํฯ อิทํ ปฎิกฺขิตฺตํฯ</p>


<p>ตตฺถ กตมํ อนุญฺญาตญฺจ ปฎิกฺขิตฺตญฺจ?</p>


<p>
กาเยน กุสลํ กเร, อสฺส กาเยน สํวุโต;  
  
กายทุจฺจริตํ หิตฺวา, กายสุจริตํ จเรฯ  
</p>
  
<p>ทฺวีหิ ปฐมปเทหิ จตุเตฺถน จ ปเทน อนุชานาติฯ กายทุจฺจริตํ หิตฺวาติ ตติเยน ปเทน ปฎิกฺขิตฺตนฺติฯ มหาวิภโงฺค อจิรตปานาโทฯ</p>


<h3>ตตฺถิมา อุทฺทานคาถา</h3>
<p>
สเจ  
ภายสิ ทุกฺขสฺส, มาภินนฺทิ อนาคตํ;  
  
วสฺสกาเล ยถา ฉตฺตํ, กุสลานิ กมตฺถเกฯ  
</p>
  
<p>
สเพฺพ  
ธมฺมา อนตฺตาติ, สมาคตํ วิจาลเย;  
  
น โว ทุกฺขา ปโมกฺขาตฺถิ, สมโถ จ วิปสฺสนาฯ  
</p>
  
<p>
กามจฺฉนฺทํ อุปาทาย, โย โส วิตเกฺกหิ ขชฺชติ;  
  
สุภาวิตเตฺต โพชฺฌเงฺค, โส อิมํ วิชฎเย ชฎํฯ  
</p>
  
<p>
สุญฺญโต โลกํ อเวกฺขสฺสุ, สมาธิภาวิ ภาวเส;  
  
กามํ กามยมานสฺส, ธมฺมจริยาย สุคติํฯ  
</p>
  
<p>
หญฺญเต สพฺพา มุเจฺจว, นิโปฺปเฐโนฺต จตุทฺทิสา;  
  
โย กาเม ปริวเชฺชติ, ปาริฉโตฺตปเมว จฯ  
</p>
  
<p>
ยานิ  
กโรติ ปุริโส, โลกธมฺมา ปกาสิตา;  
  
สุโข วิปาโก ปุญฺญานํ, ตติยํ อญฺญํ น วิชฺชติฯ  
</p>
  
<p>
อาทานสฺส ภยํ ญตฺวา, ชายเต ชียเตปิ จ;  
  
กามา หิ จิตฺรา วิวิธา, อถ โลณสโลฺลปมํฯ  
</p>
  
<p>
น หิ ปาปํ กตํ กมฺมํ, อคตีหิ จ คจฺฉติ;  
  
ยสฺสินฺทฺริยานิ สมถงฺคตานิ, ตเถว ปญฺจญาณิโกฯ  
</p>
  
<p>
สตฺติยา วิย โอมโฎฺฐ, วิญฺญาณญฺจ ปติฎฺฐิตา;  
  
โย ปาณมติปาเตติ, ตีณิ ทุจฺจริตานิ จฯ  
</p>
  
<p>
สฎฺฐิวสฺสสหสฺสานิ, ขณํ ลทฺธาน ทุลฺลภํ;  
  
อยสาว มลํ สมุฎฺฐิตํ, จตูสุ ปฎิปตฺติสุฯ  
</p>
  
<p>
เนลโงฺค  
เสตปจฺฉาโท, อถ โคปาลโกปมํ;  
  
สุโข วิเวโก ตุฎฺฐสฺส, วิตกฺกา จ สุเทสิตาฯ  
</p>
  
<p>
เผณปิโณฺฑปมํ รูปํ, พฺรหา อุชุ ปตาปวา;  
  
ปญฺญา หิ เสฎฺฐา โลกสฺมิํ, อนญฺญา ตีณิ อินฺทฺริยานิฯ  
</p>
  
<p>
กาเมสุ  
สตฺตา กามสงฺคสตฺตา, อถ วโณฺณ รหสฺสวา;  
  
สเพฺพ ธมฺมา อนตฺตาติ, อริยสจฺจญฺจ เทสิตํฯ  
</p>
  
<p>
เอเสว มโคฺค นตฺถโญฺญ, โสตาปโนฺนติ พฺยากเร;  
  
ยสฺสินฺทฺริยานิ สุภาวิตานิ, อถ ธมฺมปเทหิ จฯ  
</p>
  
<p>
วจสา มนสา เจว, ปญฺจกฺขนฺธา อนิจฺจโต;  
  
ยานิ กโรติ ปุริโส, ตีณิ สุจริตานิ จฯ  
</p>
  
<p>
รูปํ เวทยิตํ สญฺญา, ปญฺจกฺขนฺธา ปกาสิตา;  
  
โย เอวํ ปฎิปชฺชติ, พฺรหฺมา เจว ผลานิ จฯ  
</p>
  
<p>
สพฺพปาปสฺส อกรณํ, วิโมกฺขา ตํ หิ เทสิตา;  
  
นตฺถิ ปุตฺตสมํ เปมํ, เทวานํ อสุราน จฯ  
</p>
  
<p>
ยํ ปตฺตํ ยญฺจ ปตฺตพฺพํ, นนฺทติ โสจติ นิจฺจํ;  
  
เย เกจิ ภูตา ภวิสฺสนฺติ, สตฺถาโร จ ปกาสิตาฯ  
</p>
  
<p>
ยญฺจ  
กามสุขํ โลเก, โพชฺฌงฺคา จ สุเทสิตา;  
  
มคฺคานฎฺฐงฺคิโก เสโฎฺฐ, ตโย จ อคฺคปตฺติโยฯ  
</p>
  
<p>
กาเยน สํวโร สาธุ, กรณียญฺจ เทสิตํ;  
  
นตฺถิ อตฺตสมํ เปมํ, อริยา ตีณิ จ เทสิตาฯ  
</p>
  
<p>
กาเยน  
กุสลํ อภิรโต, วินยญฺจ กามสุขํ โลเก;  
  
โพชฺฌงฺคา จ สุเทสิตา, ทุทฺทสํ อนตํ เจว ปราปรํ จ;  
</p>
  
เปฎโกปเทเส สาสนปฺปฎฺฐานํ นาม ทุติยภูมิ สมตฺตาฯ  
</p>
  
  
  
  
  