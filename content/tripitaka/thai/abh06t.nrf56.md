<h1>ปนฺนรสโม ปริเจฺฉโท</h1>
<h3>๑๕. ราสิสงฺคหกถา</h3>
<ol>
<li>
เตตฺติํส เจว ทฺวตฺติํส, เอกติํส จ ติํส จ;  
  
เอกทฺวตฺติํสหีนา จ, ติํส ธมฺมา  
นวชฺชเก  
ฯ  
</li>
  
<li>
ทส ธมฺมา ตุ  
สาวเชฺช,  
ฉปญฺจจตุราธิกา;  
  
เอกาทส ทส นว, สตฺตธา  
เหตุเก  
ปนฯ  
</li>
  
<li>
อิตฺถํ จุทฺทสธา ภินฺนา, โกฎฺฐาสา ตุ สรูปโต;  
  
วิภตฺตา เตหิ ยุตฺตา จ, จิตฺตุปฺปาทา ยถากฺกมํฯ  
</li>
  
<li>
ติกฎฺฐกา ปญฺจวีส, ทส ปญฺจาธิกา นว;  
  
อฎฺฐารเสติ สเตฺตเต, อนวชฺชา ตเถตเรฯ  
</li>
  
<li>
เทฺว จตฺตาโร ฉเฬกํ เทฺว,  
  
ปญฺจาถ ทสธาปเร;  
  
สาวชฺชาเหตุกา เจติ,  
  
โกฎฺฐาสา โหนฺติ จุทฺทสฯ  
</li>
  
<li>
นว  
จาปิ ฉ จตฺตาโร, จตุปญฺจฉสตฺตกา;  
  
นว เทฺว เทฺว ตเถโก จ, เยวาปนกสงฺคหาฯ  
</li>
  
<li>
เตหิ  
ยุตฺตา ปนฎฺฐาถ, วีเสกติํส มานสา;  
  
เทฺว เทฺว เทฺว ตีณิ เจกํ เทฺว, อฎฺฐ ทส ยถากฺกมํฯ  
</li>
  
<li>
สตฺตติํสกโต ยาว, เอกติํสา  
นวชฺชเก  
;  
  
ติกฎฺฐกาทิเก สตฺต, ฐิตา นิยตสงฺคหาฯ  
</li>
  
<li>
  
ปาเปสุ  
วีส เจกูน-วีสฎฺฐารส โสฬส;  
  
จตุธา ทฺวีสุ จตูสุ, จตูสุ ทฺวีสุ จฎฺฐิตาฯ  
</li>
  
<li>
เอกทฺวิปญฺจทสสุ, จ ทฺวิธา  
เหตุเกสุ  
จ;  
  
ติกเทฺวกาธิกา ธมฺมา, ทสฎฺฐ จ ยถากฺกมํฯ  
</li>
  
<li>
ปญฺจเทฺวกทฺวิภิปญฺจ, โกฎฺฐาสา นิยตา ฐิตา;  
  
เตหิ ยุตฺตา ปนฎฺฐาถ, วีส เทฺว เทฺว ติเกกกาฯ  
</li>
  
<li>
ปุพฺพาปรทฺวยาปุเญฺญ, กามปาเก อเหตุเก;  
  
ปญฺจมานุตฺตรารุเปฺป, นตฺถานิยตสมฺภโวฯ  
</li>
  
<li>
ฉตฺติํสมานเสเสฺวว, ลพฺภนฺตานิยตา น วา;  
  
เตปญฺญาสาวเสสา ตุ, สเพฺพ นิยตโยคิโนฯ  
</li>
  
<li>
นิยตานิยเต กตฺวา, ลพฺภโนฺตภยถา ตถา;  
  
สรูปเยโวภยกา, ติวิเธวํ ตุ สงฺคหาฯ  
</li>
  
<li>
เญยฺยา วุตฺตานุสาเรน, เตหิ ยุตฺตาว มานสา;  
  
ตโต ปุน วิภาเวยฺย, สพฺพสงฺคาหิกํ นยํฯ  
</li>
  
<li>
เอกูนตาลีสกโต, ยาเวกตฺติํสกา ฐิตา;  
  
นวธา  
อนวเชฺชสุ,  
เตหิ ยุตฺตา จ มานสาฯ  
</li>
  
<li>
เทฺว จตฺตาโร ทเสวาถ, ติกปญฺจาธิกา ทส;  
  
เตวีส กมโต สตฺต, เทฺว จ ปญฺจทสาปเรฯ  
</li>
  
<li>
เทฺว จ เทฺว ติกเทฺว เทฺวกา,  
สาวเชฺชสุ  
จ โสฬส;  
  
เอกูนวีส วีสาถ, วีเสกทฺวิตยาธิกาฯ  
</li>
  
<li>
  
อเหตุเก  
  
  
ปนฎฺฐาถ, ทเสกทฺวิตยาธิกา;  
  
ทสปญฺจ ทฺวิเกกาติ, ภวเนฺตกูนวีสติฯ  
</li>
  
<li>
ลพฺภมานานุสาเรน, ธมฺมานํ ปน สงฺคโห;  
  
สกฺกา วุตฺตนเยเนว, วิญฺญาตุํ ปน วิญฺญุนาติฯ  
</li>
  
อิติ เจตสิกวิภาเค ราสิสงฺคหกถา นิฎฺฐิตาฯ  
</li>
  
ปนฺนรสโม ปริเจฺฉโทฯ  
</li>
  
  
  
  
  