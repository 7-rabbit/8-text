<h1>๓. ธาตุสํยุตฺตํ</h1>
<h2>๑. นานตฺตวโคฺค</h2>
<h3>๑.ธาตุนานตฺตสุตฺตวณฺณนา</h3>
<p> ธาตุสํยุตฺตสฺส   ปฐเม  นิสฺสตฺตฎฺฐสุญฺญตฎฺฐสงฺขาเตน สภาวเฎฺฐน ธาตูติ ลทฺธนามานํ ธมฺมานํ นานาสภาโว ติอาทีสุ จกฺขุปสาโท จกฺขุธาตุ, รูปารมฺมณํ รูปธาตุ, จกฺขุปสาทวตฺถุกํ จิตฺตํ จกฺขุวิญฺญาณธาตุฯ โสตปสาโท โสตธาตุ, สทฺทารมฺมณํ สทฺทธาตุ, โสตปสาทวตฺถุกํ จิตฺตํ โสตวิญฺญาณธาตุฯ ฆานปสาโท ฆานธาตุ, คนฺธารมฺมณํ คนฺธธาตุ, ฆานปสาทวตฺถุกํ จิตฺตํ ฆานวิญฺญาณธาตุฯ ชิวฺหาปสาโท ชิวฺหาธาตุ, รสารมฺมณํ รสธาตุ, ชิวฺหาปสาทวตฺถุกํ จิตฺตํ ชิวฺหาวิญฺญาณธาตุฯ กายปสาโท กายธาตุ, โผฎฺฐพฺพารมฺมณํ โผฎฺฐพฺพธาตุ, กายปสาทวตฺถุกํ จิตฺตํ กายวิญฺญาณธาตุฯ ติโสฺส มโนธาตุโย มโนธาตุ, เวทนาทโย ตโย ขนฺธา สุขุมรูปานิ นิพฺพานญฺจ ธมฺมธาตุ, สพฺพมฺปิ มโนวิญฺญาณํ มโนวิญฺญาณธาตูติฯ เอตฺถ จ โสฬส ธาตุโย กามาวจรา, อวสาเน เทฺว จตุภูมิกาติฯ ปฐมํฯ</p>


<h3>๒. ผสฺสนานตฺตสุตฺตวณฺณนา</h3>
<p> ทุติเย นฺติ นานาสภาโว ผโสฺส อุปฺปชฺชติฯ ตตฺถ จกฺขุสมฺผสฺสาทโย จกฺขุวิญฺญาณาทิสมฺปยุตฺตา, มโนสมฺผโสฺส มโนทฺวาเร ปฐมชวนสมฺปยุโตฺต, ตสฺมาฯ ติ มโนทฺวาราวชฺชนํ กิริยามโนวิญฺญาณธาตุํ ปฎิจฺจ ปฐมชวนสมฺผโสฺส อุปฺปชฺชตีติ อยเมตฺถ อโตฺถฯ ทุติยํฯ</p>


<h3>๓. โนผสฺสนานตฺตสุตฺตวณฺณนา</h3>
<p> ตติเย   ติ มโนทฺวาเร ปฐมชวนสมฺปยุตฺตํ ผสฺสํ ปฎิจฺจ อาวชฺชนกิริยามโนวิญฺญาณธาตุ โน อุปฺปชฺชตีติ เอวมโตฺถ ทฎฺฐโพฺพฯ ตติยํฯ</p>


<h3>๔. เวทนานานตฺตสุตฺตวณฺณนา</h3>
<p> จตุเตฺถ  ติ สมฺปฎิจฺฉนมโนธาตุโต ปฎฺฐาย สพฺพาปิ ตสฺมิํ ทฺวาเร เวทนา วเตฺตยฺยุํ, นิพฺพตฺติผาสุกตฺถํ ปน อนนฺตรํ สมฺปฎิจฺฉนเวทนเมว คเหตุํ วฎฺฎตีติ วุตฺตํฯ ติ มโนทฺวาเร อาวชฺชนสมฺผสฺสํ ปฎิจฺจ ปฐมชวนเวทนา, ปฐมชวนสมฺผสฺสํ ปฎิจฺจ ทุติยชวนเวทนาติ อยมธิปฺปาโยฯ จตุตฺถํฯ</p>


<h3>๕. ทุติยเวทนานานตฺตสุตฺตวณฺณนา</h3>
<p> ปญฺจเม ตติยจตุเตฺถสุ วุตฺตนยาว เอกโต กตฺวา เทสิตาติฯ อิติ ทุติยาทีสุ จตูสุ สุเตฺตสุ มโนธาตุํ มโนธาตูติ อคเหตฺวา มโนทฺวาราวชฺชนํ มโนธาตูติ คหิตํฯ สพฺพานิ เจตานิ ตถา ตถา กถิเต พุชฺฌนกานํ อชฺฌาสเยน เทสิตานิฯ อิโต ปเรสุปิ เอเสว นโยฯ ปญฺจมํฯ</p>


<h3>๖. พาหิรธาตุนานตฺตสุตฺตวณฺณนา</h3>
<p> ฉเฎฺฐ ปน ปญฺจ ธาตุโย กามาวจรา, ธมฺมธาตุ จตุภูมิกาติฯ ฉฎฺฐํฯ</p>


<h3>๗. สญฺญานานตฺตสุตฺตวณฺณนา</h3>
<p> สตฺตเม ติ อาปาเถ ปติตํ อตฺตโน วา ปรสฺส วา สาฎกเวฐนาทิวตฺถุกํ รูปารมฺมณํฯ ติ จกฺขุวิญฺญาณสมฺปยุตฺตา สญฺญาฯ ติ สมฺปฎิจฺฉนาทีหิ ตีหิ  จิเตฺตหิ สมฺปยุโตฺต สงฺกโปฺปฯ ติ รูเป ฉนฺทิกตเฎฺฐน ฉโนฺทฯ ติ รูเป อนุฑหนเฎฺฐน  ปริฬาโหฯ ติ ปริฬาเห อุปฺปเนฺน สนฺทิฎฺฐสมฺภเตฺต คเหตฺวา ตสฺส รูปสฺส ปฎิลาภตฺถาย ปริเยสนาฯ เอตฺถ จ สญฺญาสงฺกปฺปฉนฺทา เอกชวนวาเรปิ นานาชวนวาเรปิ ลพฺภนฺติ, ปริฬาหปริเยสนา ปน นานาชวนวาเรเยว ลพฺภนฺตีติฯ นฺติ เอตฺถ จ เอวํ รูปาทินานาสภาวํ ธาตุํ ปฎิจฺจ รูปสญฺญาทินานาสภาวสญฺญา อุปฺปชฺชตีติ อิมินา นเยน อโตฺถ เวทิตโพฺพฯ สตฺตมํฯ</p>


<h3>๘. โนปริเยสนานานตฺตสุตฺตวณฺณนา</h3>
<p> อฎฺฐเม  ติ เอวํ อาคตํ ปฎิเสธมตฺตเมว นานํฯ อฎฺฐมํฯ</p>


<h3>๙. พาหิรผสฺสนานตฺตสุตฺตาทิวณฺณนา</h3>
<p> นวเม ติ วุตฺตปฺปกาเร อารมฺมเณ อุปฺปชฺชติ สญฺญาฯ ติ ตสฺมิํเยว อารมฺมเณ ตีหิ จิเตฺตหิ สมฺปยุตฺตสงฺกโปฺปฯ ติ ตเทวารมฺมณํ ผุสมาโน ติ ตเทว อารมฺมณํ อนุภวมานา เวทนาฯ ฉนฺทาทโย วุตฺตนยาวฯ ติ ปริเยสิตฺวา ลทฺธํ สห ตณฺหาย อารมฺมณํ ‘‘รูปลาโภ’’ติ วุตฺตํฯ อยํ ตาว สพฺพสงฺคาหิกนโย เอกสฺมิํ เยวารมฺมเณ สพฺพธมฺมานํ อุปฺปตฺติวเสน วุโตฺตฯ อปโร อาคนฺตุการมฺมณมิสฺสโก โหติ – รูปสญฺญา รูปสงฺกโปฺป ผโสฺส เวทนาติ อิเม ตาว จตฺตาโร ธมฺมา ธุวปริโภเค นิพทฺธารมฺมเณ โหนฺติฯ นิพทฺธารมฺมณญฺหิ อิฎฺฐํ กนฺตํ มนาปํ ปิยํ ยํกิญฺจิ วิย อุปฎฺฐาติ, อาคนฺตุการมฺมณํ ปน ยํกิญฺจิ สมานมฺปิ โขเภตฺวา ติฎฺฐติฯ</p>


<p>ตตฺริทํ วตฺถุ – เอโก กิร อมจฺจปุโตฺต คามิเยหิ ปริวาริโต คามมเชฺฌ ฐตฺวา กมฺมํ กโรติฯ ตสฺมิญฺจสฺส สมเย อุปาสิกา นทิํ คนฺตฺวา นฺหตฺวา อลงฺกตปฎิยตฺตา ธาติคณปริวุตา เคหํ คจฺฉติฯ โส ทูรโต ทิสฺวา ‘‘อาคนฺตุกมาตุคาโม ภวิสฺสตี’’ติ สญฺญํ อุปฺปาเทตฺวา ‘‘คจฺฉ, ภเณ ชานาหิ, กา เอสา’’ติ ปุริสํ เปเสสิฯ โส คนฺตฺวา ตํ ทิสฺวา ปจฺจาคโต, ‘‘กา เอสา’’ติ ปุโฎฺฐ ยถาสภาวํ อาโรเจสิฯ เอวํ อาคนฺตุการมฺมณํ  โขเภติ ฯ ตสฺมิํ อุปฺปโนฺน ฉโนฺท รูปฉโนฺท นาม, ตเทว อารมฺมณํ กตฺวา อุปฺปโนฺน ปริฬาโห รูปปริฬาโห นาม, สหาเย คณฺหิตฺวา ตสฺส ปริเยสนํ รูปปริเยสนา นาม, ปริเยสิตฺวา ลทฺธํ สห ตณฺหาย อารมฺมณํ รูปลาโภ นามฯ</p>


<p>อุรุวลฺลิยวาสี จูฬติสฺสเตฺถโร ปนาห – ‘‘กิญฺจาปิ ภควตา ผสฺสเวทนา ปาฬิยา มเชฺฌ คหิตา, ปาฬิํ ปน ปริวเฎฺฎตฺวา วุตฺตปฺปกาเร อารมฺมเณ อุปฺปนฺนา สญฺญา รูปสญฺญา, ตสฺมิํเยว สงฺกโปฺป รูปสงฺกโปฺป ตสฺมิํ  ฉโนฺท รูปจฺฉโนฺท, ตสฺมิํ ปริฬาโห รูปปริฬาโห, ตสฺมิํ ปริเยสนา รูปปริเยสนา, ปริเยสิตฺวา ลทฺธํ สห ตณฺหาย อารมฺมณํ รูปลาโภฯ เอวํ ลทฺธารมฺมเณ ปน ผุสนํ ผโสฺส, อนุภวนํ เวทนาฯ รูปสมฺผโสฺส รูปสมฺผสฺสชา เวทนาติ อิทํ ทฺวยํ ลพฺภตี’’ติฯ อปรมฺปิ อวิภูตวารํ นาม คณฺหนฺติฯ อารมฺมณญฺหิ สาณิปากาเรหิ วา ปริกฺขิตฺตํ ติณปณฺณาทีหิ วา ปฎิจฺฉนฺนํ โหติ, ตํ ‘‘อุปฑฺฒํ ทิฎฺฐํ เม อารมฺมณํ, สุฎฺฐุ นํ ปสฺสิสฺสามี’’ติ โอโลกยโต ตสฺมิํ อารมฺมเณ อุปฺปนฺนา สญฺญา รูปสญฺญา นามฯ ตสฺมิํเยว อุปฺปนฺนา สงฺกปฺปาทโย รูปสงฺกปฺปาทโย นามาติ เวทิตพฺพาฯ เอตฺถาปิ จ สญฺญาสงฺกปฺปผสฺสเวทนาฉนฺทา เอกชวนวาเรปิ นานาชวนวาเรปิ ลพฺภนฺติ, ปริฬาหปริเยสนาลาภา นานาชวนวาเรเยวาติฯ ทสมํ อุตฺตานเมวาติฯ นวมทสมานิฯ</p>

</p>


<h2>๒. ทุติยวโคฺค</h2>
<h3>๑. สตฺตธาตุสุตฺตวณฺณนา</h3>
<p> ทุติยวคฺคสฺส ปฐเม ติ อาโลกธาตุฯ อาโลกสฺสปิ อาโลกกสิเณ ปริกมฺมํ กตฺวา อุปฺปนฺนชฺฌานสฺสาปีติ สหารมฺมณสฺส ฌานสฺส เอตํ นามํฯ ติ สุภกสิเณ อุปฺปนฺนชฺฌานวเสน สหารมฺมณชฺฌานเมว ฯ อากาสานญฺจายตนเมว ฯ สญฺญาเวทยิตนิโรโธว ฯ อิติ ภควา อนุสนฺธิกุสลสฺส ภิกฺขุโน ตตฺถ นิสีทิตฺวา ปญฺหํ ปุจฺฉิตุกามสฺส โอกาสํ เทโนฺต เทสนํ นิฎฺฐาเปสิฯ</p>


<p>  ติ อนฺธกาโร หิ อาโลเกน ปริจฺฉิโนฺน, อาโลโกปิ อนฺธกาเรนฯ อนฺธกาเรน หิ โส ปากโฎ โหติฯ ตสฺมา ‘‘อนฺธการํ ปฎิจฺจ ปญฺญายตี’’ติ อาหฯ ติ เอตฺถาปิ เอเสว นโยฯ อสุภญฺหิ สุเภน, สุภญฺจ อสุเภน ปริจฺฉินฺนํ, อสุเภ สติ สุภํ ปญฺญายติ, ตสฺมา เอวมาหฯ ติ รูปาวจรสมาปตฺติํ ปฎิจฺจฯ รูปาวจรสมาปตฺติยา หิ สติ อากาสานญฺจายตนสมาปตฺติ นาม  โหติ รูปสมติกฺกโม วา, ตสฺมา เอวมาหฯ อาทีสุปิ เอเสว นโยฯ ติ จตุนฺนํ ขนฺธานํ ปฎิสงฺขาอปฺปวตฺติํ ปฎิจฺจฯ ขนฺธนิโรธญฺหิ ปฎิจฺจ นิโรธสมาปตฺติ นาม ปญฺญายติ, น ขนฺธปวตฺติํ, ตสฺมา เอวมาหฯ เอตฺถ จ จตุนฺนํ ขนฺธานํ นิโรโธว นิโรธสมาปตฺตีติ เวทิตโพฺพฯ</p>


<p>ติ กถํ สมาปตฺติโย กีทิสา สมาปตฺติโย นาม หุตฺวา ปตฺตพฺพาติ? ติ สญฺญาย อตฺถิภาเวน สญฺญาสมาปตฺติโย สญฺญาสมาปตฺติโย นาม หุตฺวา ปตฺตพฺพาฯ ติ สุขุมสงฺขารานํ อวสิฎฺฐตาย สงฺขาราวเสสสมาปตฺติ นาม หุตฺวา ปตฺตพฺพาฯ ติ นิโรโธว นิโรธสมาปตฺติ นิโรธสมาปตฺติ นาม หุตฺวา ปตฺตพฺพาติ อโตฺถฯ ปฐมํฯ</p>


<h3>๒. สนิทานสุตฺตวณฺณนา</h3>
<p> ทุติเย นฺติ ภาวนปุํสกเมตํ, สนิทาโน สปจฺจโย หุตฺวา อุปฺปชฺชตีติ อโตฺถฯ ติ เอตฺถ กามวิตโกฺกปิ กามธาตุ  กามาวจรธมฺมาปิ, วิเสสโต สพฺพากุสลมฺปิฯ ยถาห –</p>

</p>


<p>เอตฺถ  สพฺพสงฺคาหิกา อสมฺภินฺนาติ เทฺว กถา โหนฺติฯ กถํ? กามธาตุคฺคหเณน หิ พฺยาปาทธาตุวิหิํสาธาตุโย คหิตา โหนฺตีติ อยํ สพฺพสงฺคาหิกาฯ ตาสํ ปน ทฺวินฺนํ ธาตูนํ วิสุํ อาคตตฺตา เสสธมฺมา กามธาตูติ อยํ อสมฺภินฺนกถาฯ อยมิธ คเหตพฺพา อิมํ กามธาตุํ อารมฺมณวเสน วา สมฺปโยควเสน วา ปฎิจฺจ กามสญฺญา นาม อุปฺปชฺชติฯ   ติ กามสญฺญํ ปน สมฺปโยควเสน วา อุปนิสฺสยวเสน วา ปฎิจฺจ กามสงฺกโปฺป นาม อุปฺปชฺชติฯ อิมินา นเยน สพฺพปเทสุ อโตฺถ เวทิตโพฺพฯ ติ ตีหิ การเณหิฯ ติ อยาถาวปฎิปทํ อนิยฺยานิกปฎิปทํ ปฎิปชฺชติฯ</p>


<p>ติ เอตฺถ พฺยาปาทวิตโกฺกปิ พฺยาปาทธาตุ พฺยาปาโทปิฯ ยถาห –</p>

</p>


<p>อิมํ พฺยาปาทธาตุํ สหชาตปจฺจยาทิวเสน ปฎิจฺจ พฺยาปาทสญฺญา นาม อุปฺปชฺชติฯ เสสํ ปุริมนเยเนว เวทิตพฺพํฯ</p>


<p>ติ เอตฺถ วิหิํสาวิตโกฺกปิ วิหิํสาธาตุ วิหิํสาปิฯ ยถาห –</p>

 วา ทเณฺฑน วา สเตฺถน วา รชฺชุยา วา อญฺญตรญฺญตเรน วา สเตฺต วิเหเฐติฯ ยา เอวรูปา เหฐนา วิเหฐนา หิํสนา วิหิํสนา โรสนา ปรูปฆาโต, อยํ วุจฺจติ วิหิํสาธาตู’’ติ (วิภ. ๑๘๒)ฯ</p>


<p>อิมํ วิหิํสาธาตุํ สหชาตปจฺจยาทิวเสน ปฎิจฺจ วิหิํสาสญฺญา นาม อุปฺปชฺชติฯ เสสมิธาปิ ปุริมนเยเนว เวทิตพฺพํฯ</p>


<p>ติ  ติณคหเน อรเญฺญฯ นฺติ อวุฑฺฒิํ วินาสํฯ ติ เอตฺถ สุกฺขติณทาโย วิย อารมฺมณํ ทฎฺฐพฺพํ, ติณุกฺกา วิย อกุสลสญฺญา, ติณกฎฺฐนิสฺสิตา ปาณา วิย อิเม สตฺตาฯ ยถา สุกฺขติณทาเย ฐปิตํ ติณุกฺกํ ขิปฺปํ วายมิตฺวา อนิพฺพาเปนฺตสฺส เต ปาณา อนยพฺยสนํ ปาปุณนฺติฯ เอวเมว เย สมณา วา พฺราหฺมณา วา  อุปฺปนฺนํ อกุสลสญฺญํ วิกฺขมฺภนตทงฺคสมุเจฺฉทปฺปหาเนหิ นปฺปชหนฺติ, เต ทุกฺขํ วิหรนฺติฯ</p>


<p>นฺติ ราควิสมาทีนิ อนุคตํ อกุสลสญฺญํฯ ติ วิกฺขมฺภนาทิวเสน สีฆํ นปฺปชหติฯ ติ น นีหรติฯ ติ ภงฺคมตฺตมฺปิ อนวเสเสโนฺต น วิคตนฺตํ กโรติฯ ติ น อนุอภาวํ คเมติฯ เอวํ สพฺพปเทสุ น – กาโร อาหริตโพฺพฯ ติ ปาฎิกงฺขิตพฺพา อิจฺฉิตพฺพาฯ</p>


<p>ติ เอตฺถ เนกฺขมฺมวิตโกฺกปิ เนกฺขมฺมธาตุ สเพฺพปิ กุสลา ธมฺมาฯ ยถาห –</p>

</p>


<p>อิธาปิ ทุวิธา กถาฯ เนกฺขมฺมธาตุคฺคหเณน หิ อิตราปิ เทฺว ธาตุโย คหณํ คจฺฉนฺติ กุสลธมฺมปริยาปนฺนตฺตา, อยํ สพฺพสงฺคาหิกาฯ ตา ปน ธาตุโย วิสุํ ทีเปตพฺพาติ ตา ฐเปตฺวา เสสา สพฺพกุสลา เนกฺขมฺมธาตูติ อยํ อสมฺภินฺนาฯ อิมํ เนกฺขมฺมธาตุํ สหชาตาทิปจฺจยวเสน ปฎิจฺจ เนกฺขมฺมสญฺญา นาม อุปฺปชฺชติฯ สญฺญาทีนิ ปฎิจฺจ วิตกฺกาทโย ยถานุรูปํฯ</p>


<p>ติ เอตฺถ อพฺยาปาทวิตโกฺกปิ อพฺยาปาทธาตุ อพฺยาปาโทปิฯ ยถาห –</p>

? อพฺยาปาทปฎิสํยุโตฺต ตโกฺก…เป.… อยํ วุจฺจติ  อพฺยาปาทธาตุฯ ยา สเตฺตสุ เมตฺติ เมตฺตายนา เมตฺตายิตตฺตํ เมตฺตาเจโตวิมุตฺติ, อยํ วุจฺจติ อพฺยาปาทธาตู’’ติ (วิภ. ๑๘๒)ฯ</p>


<p>อิมํ อพฺยาปาทธาตุํ ปฎิจฺจ วุตฺตนเยเนว อพฺยาปาทสญฺญา นาม อุปฺปชฺชติฯ</p>


<p>ติ เอตฺถาปิ อวิหิํสาวิตโกฺกปิ อวิหิํสาธาตุ กรุณาปิฯ ยถาห –</p>

 กตมา อวิหิํสาธาตุ? อวิหิํสาปฎิสํยุโตฺต ตโกฺก…เป.… อยํ วุจฺจติ อวิหิํสาธาตุฯ ยา สเตฺตสุ กรุณา กรุณายนา กรุณายิตตฺตํ กรุณาเจโตวิมุตฺติ, อยํ วุจฺจติ อวิหิํสาธาตู’’ติ (วิภ. ๑๘๒)ฯ</p>


<p>อิมํ อวิหิํสาธาตุํ ปฎิจฺจ วุตฺตนเยเนว อวิหิํสาสญฺญา นาม อุปฺปชฺชติฯ เสสํ สพฺพตฺถ วุตฺตานุสาเรเนว เวทิตพฺพํฯ ทุติยํฯ</p>


<h3>๓. คิญฺชกาวสถสุตฺตวณฺณนา</h3>
<p> ตติเย ติ อิโต ปฎฺฐาย อชฺฌาสยํ ธาตูติ ทีเปติฯ ติ อชฺฌาสยํ ปฎิจฺจ สญฺญา อุปฺปชฺชติ, ทิฎฺฐิ อุปฺปชฺชติ, วิตโกฺก อุปฺปชฺชตีติฯ อิธาปิ ‘‘กจฺจาโน ปญฺหํ ปุจฺฉิสฺสตี’’ติ ตสฺส โอกาสทานตฺถํ เอตฺตาวตาว เทสนํ นิฎฺฐาเปสิฯ ติ ฉสุ สตฺถาเรสุฯ ติ มยมสฺม สมฺมาสมฺพุทฺธาติฯ ติ กิสฺมิํ สติ โหตีติ? สตฺถารานํ อุปฺปนฺนํ ทิฎฺฐิํ ปุจฺฉติฯ อสมฺมาสมฺพุเทฺธสุ เตสุ สมฺมาสมฺพุทฺธา เอเตติ เอวํ อุปฺปนฺนํ ติตฺถิยสาวกานมฺปิ ทิฎฺฐิํ ปุจฺฉติเยวฯ</p>


<p>อิทานิ ยสฺมา เตสํ อวิชฺชาธาตุํ ปฎิจฺจ สา ทิฎฺฐิ โหติ, อวิชฺชาธาตุ จ นาม มหตี ธาตุ, ตสฺมา มหติํ ธาตุํ ปฎิจฺจ ตสฺสา อุปฺปตฺติํ ทีเปโนฺต ติอาทิมาหฯ ติ หีนํ อชฺฌาสยํ ปฎิจฺจฯ ติ จิตฺตฎฺฐปนํฯ สา ปเนสา อิตฺถิภาวํ วา มกฺกฎาทิติรจฺฉานภาวํ วา ปเตฺถนฺตสฺส อุปฺปชฺชติฯ    ติ ยเสฺสเต หีนา ธมฺมา อุปฺปชฺชนฺติ, สโพฺพ โส ปุคฺคโลปิ หีโน นามฯ ติ ยา ตสฺส วาจา, สาปิ หีนาฯ ติ โส อาจิกฺขโนฺตปิ หีนเมว อาจิกฺขติ, เทเสโนฺตปิ หีนเมว เทเสตีติ สพฺพปทานิ โยเชตพฺพานิฯ ติ เทฺว อุปปตฺติโย ปฎิลาโภ จ นิพฺพตฺติ จฯ นิพฺพตฺติ หีนกุลาทิวเสน เวทิตพฺพา, ปฎิลาโภ จิตฺตุปฺปาทกฺขเณ หีนตฺติกวเสนฯ กถํ? ตสฺส หิ ปญฺจสุ นีจกุเลสุ อุปฺปชฺชนโต หีนา นิพฺพตฺติ, เวสฺสสุทฺทกุเลสุ อุปฺปชฺชนโต มชฺฌิมา, ขตฺติยพฺราหฺมณกุเลสุ อุปฺปชฺชนโต ปณีตาฯ ทฺวาทสากุสลจิตฺตุปฺปาทานํ ปน ปฎิลาภโต  หีโน ปฎิลาโภ, เตภูมกธมฺมานํ ปฎิลาภโต มชฺฌิโม, นวโลกุตฺตรธมฺมานํ ปฎิลาภโต ปณีโตฯ อิมสฺมิํ ปน ฐาเน นิพฺพตฺติเยว อธิเปฺปตาติฯ ตติยํฯ</p>


<h3>๔. หีนาธิมุตฺติกสุตฺตวณฺณนา</h3>
<p> จตุเตฺถ ติ เอกโต โหนฺติฯ ติ สมาคจฺฉนฺติ, นิรนฺตรา โหนฺติฯ ติ หีนชฺฌาสยาฯ ติ กลฺยาณชฺฌาสยาฯ จตุตฺถํฯ</p>


<h3>๕. จงฺกมสุตฺตวณฺณนา</h3>
<p> ปญฺจเม ติ ปสฺสถ นุฯ ติ สาริปุตฺตเตฺถโร ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ มหาปญฺญานํ ยทิทํ สาริปุโตฺต’’ติ (อ. นิ. ๑.๑๘๙) มหาปเญฺญสุ เอตทเคฺค ฐปิโตฯ อิติ นํ ‘‘ขนฺธนฺตรํ ธาตฺวนฺตรํ อายตนนฺตรํ สติปฎฺฐานโพธิปกฺขิยธมฺมนฺตรํ ติลกฺขณาหตํ คมฺภีรํ ปญฺหํ ปุจฺฉิสฺสามา’’ติ มหาปญฺญาว ปริวาเรนฺติฯ โสปิ เตสํ ปถวิํ ปตฺถเรโนฺต วิย สิเนรุปาทโต วาลิกํ อุทฺธรโนฺต วิย จกฺกวาฬปพฺพตํ ภินฺทโนฺต วิย สิเนรุํ อุกฺขิปโนฺต วิย อากาสํ วิตฺถาเรโนฺต วิย จนฺทิมสูริเย อุฎฺฐาเปโนฺต วิย จ ปุจฺฉิตปุจฺฉิตํ กเถติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู มหาปญฺญา’’ติฯ</p>


<p>มหาโมคฺคลฺลาโนปิ ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ อิทฺธิมนฺตานํ ยทิทํ มหาโมคฺคลฺลาโน’’ติ  อิทฺธิมเนฺตสุ เอตทเคฺค ฐปิโตฯ อิติ นํ ‘‘ปริกมฺมํ อานิสํสํ  อธิฎฺฐานํ วิกุพฺพนํ ปุจฺฉิสฺสามา’’ติ อิทฺธิมโนฺตว ปริวาเรนฺติฯ โสปิ เตสํ วุตฺตนเยเนว ปุจฺฉิตปุจฺฉิตํ กเถติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู มหิทฺธิกา’’ติฯ</p>


<p>มหากสฺสโปปิ ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ ธุตวาทานํ ยทิทํ มหากสฺสโป’’ติ ธุตวาเทสุ เอตทเคฺค ฐปิโตฯ อิติ นํ ‘‘ธุตงฺคปริหารํ อานิสํสํ สโมธานํ อธิฎฺฐานํ เภทํ ปุจฺฉิสฺสามา’’ติ ธุตวาทาว ปริวาเรนฺติฯ โสปิ เตสํ ตเถว ปุจฺฉิตปุจฺฉิตํ พฺยากโรติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู ธุตวาทา’’ติฯ</p>


<p>อนุรุทฺธเตฺถโรปิ  ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ ทิพฺพจกฺขุกานํ ยทิทํ อนุรุโทฺธ’’ติ (อ. นิ. ๑.๑๙๒) ทิพฺพจกฺขุเกสุ เอตทเคฺค ฐปิโตฯ อิติ นํ ‘‘ทิพฺพจกฺขุสฺส ปริกมฺมํ อานิสํสํ อุปกฺกิเลสํ ปุจฺฉิสฺสามา’’ติ ทิพฺพจกฺขุกาว ปริวาเรนฺติฯ โสปิ เตสํ ตเถว ปุจฺฉิตปุจฺฉิตํ กเถติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู ทิพฺพจกฺขุกา’’ติฯ</p>


<p>ปุณฺณเตฺถโรปิ ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ ธมฺมกถิกานํ ยทิทํ ปุโณฺณ มนฺตาณิปุโตฺต’’ติ (อ. นิ. ๑.๑๙๖) ธมฺมกถิเกสุ เอตทเคฺค ฐปิโตฯ อิติ นํ ‘‘ธมฺมกถาย สเงฺขปวิตฺถารคมฺภีรุตฺตานวิจิตฺรกถาทีสุ ตํ ตํ อาการํ ปุจฺฉิสฺสามา’’ติ ธมฺมกถิกาว ปริวาเรนฺติฯ โสปิ เตสํ ‘‘อาวุโส, ธมฺมกถิเกน นาม อาทิโต ปริสํ วเณฺณตุํ วฎฺฎติ, มเชฺฌ สุญฺญตํ ปกาเสตุํ, อเนฺต จตุสจฺจวเสน กูฎํ คณฺหิตุ’’นฺติ เอวํ ตํ ตํ ธมฺมกถานยํ อาจิกฺขติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู ธมฺมกถิกา’’ติฯ</p>


<p>อุปาลิเตฺถโรปิ ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ วินยธรานํ ยทิทํ อุปาลี’’ติ (อ. นิ. ๑.๒๒๘) วินยธเรสุ เอตทเคฺค ฐปิโตฯ อิติ นํ ‘‘ครุกลหุกํ สเตกิจฺฉอเตกิจฺฉํ อาปตฺตานาปตฺติํ ปุจฺฉิสฺสามา’’ติ วินยธราว ปริวาเรนฺติฯ โสปิ เตสํ ปุจฺฉิตปุจฺฉิตํ ตเถว  กเถติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู วินยธรา’’ติฯ</p>


<p>อานนฺทเตฺถโรปิ  ภควตา ‘‘เอตทคฺคํ, ภิกฺขเว, มม สาวกานํ ภิกฺขูนํ พหุสฺสุตานํ ยทิทํ อานโนฺท’’ติ (อ. นิ. ๑.๒๒๓) พหุสฺสุเตสุ เอตทเคฺค ฐปิโตฯ อิติ นํ ‘‘ทสวิธํ พฺยญฺชนพุทฺธิํ อฎฺฐุปฺปตฺติํ อนุสนฺธิํ ปุพฺพาปรํ ปุจฺฉิสฺสามา’’ติ พหุสฺสุตาว ปริวาเรนฺติฯ โสปิ เตสํ ‘‘อิทํ เอวํ วตฺตพฺพํ, อิทํ เอวํ คเหตพฺพ’’นฺติ สพฺพํ กเถติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู พหุสฺสุตา’’ติฯ</p>


<p>เทวทโตฺต ปน ปาปิโจฺฉ อิจฺฉาปกโต, เตน นํ ‘‘กุลสงฺคณฺหนปริหารํ นานปฺปการกํ โกหญฺญตํ ปุจฺฉิสฺสามา’’ติ ปาปิจฺฉาว ปริวาเรนฺติฯ โสปิ เตสํ ตํ ตํ นิยามํ อาจิกฺขติฯ เตน วุตฺตํ ‘‘สเพฺพ โข เอเต, ภิกฺขเว, ภิกฺขู ปาปิจฺฉา’’ติฯ</p>


<p>กสฺมา  ปเนเต อวิทูเร จงฺกมิํสูติฯ ‘‘เทวทโตฺต สตฺถริ ปทุฎฺฐจิโตฺต อนตฺถมฺปิ กาตุํ อุปกฺกเมยฺยา’’ติ อารกฺขคฺคหณตฺถํฯ อถ เทวทโตฺต กสฺมา จงฺกมีติ? ‘‘อการโก อยํ, ยทิ การโก ภเวยฺย, น อิธ อาคเจฺฉยฺยา’’ติ อตฺตโน กตโทสปฎิจฺฉาทนตฺถํฯ กิํ ปน เทวทโตฺต ภควโต อนตฺถํ กาตุํ สมโตฺถ, ภควโต วา อารกฺขกิจฺจํ อตฺถีติ? นตฺถิฯ เตน วุตฺตํ ‘‘อฎฺฐานเมตํ, อานนฺท, อนวกาโส, ยํ ตถาคโต ปรูปกฺกเมน ปรินิพฺพาเยยฺยา’’ติ (จูฬว. ๓๔๑)ฯ ภิกฺขู ปน สตฺถริ คารเวน อาคตาฯ เตเนว ภควา เอวํ วตฺวา ‘‘วิสฺสเชฺชหิ, อานนฺท, ภิกฺขุสงฺฆ’’นฺติ วิสฺสชฺชาเปสิฯ ปญฺจมํฯ</p>


<h3>๖. สคาถาสุตฺตวณฺณนา</h3>
<p> ฉเฎฺฐ ติ สมุทฺทนฺตเร ชนปทนฺตเร จกฺกวาฬนฺตเร ฐิโตปิ วเณฺณนปิ คเนฺธนปิ รเสนปิ นานตฺตํ อนุปคจฺฉโนฺต สํสนฺทติ สเมติ, เอกสทิโสว โหติ นิรนฺตโรฯ เสเสสุปิ เอเสว นโยฯ อยํ ปน อนิฎฺฐอุปมา หีนชฺฌาสยานํ หีนอชฺฌาสยสฺส สริกฺขภาวทสฺสนตฺถํ อาหฎา, ขีราทิวิสิโฎฺฐปมา กลฺยาณชฺฌาสยานํ อชฺฌาสยสฺส สริกฺขภาวทสฺสนตฺถํฯ</p>


<p>ติ  ทสฺสนสวนสํสคฺคาทิวตฺถุเกน ตณฺหาเสฺนเหนฯ ติ กิเลสวนํ ชาตํ ฯ ติ เอกโต ฐานนิสชฺชาทีนิ อกโรนฺตสฺส อสํสเคฺคน อทสฺสเนน ฉิชฺชติฯ ติ ปริสุทฺธชีวิตํ ชีวมาโนฯ ติ สหวาสํ วเสยฺยฯ ฉฎฺฐํฯ</p>


<h3>๗. อสฺสทฺธสํสนฺทนสุตฺตวณฺณนา</h3>
<p> สตฺตเม ติอาทีสุ พุเทฺธ วา ธเมฺม วา สเงฺฆ วา สทฺธาวิรหิตา นิโรชา นิรสา ปุคฺคลา สมุทฺทสฺส โอริมตีเร ฐิตา ปาริมตีเรปิ ฐิเตหิ อสฺสเทฺธหิ สทฺธิํ ตาย อสฺสทฺธตาย เอกสทิสา นิรนฺตรา โหนฺติฯ ตถา อหิริกา ภินฺนมริยาทา อลชฺชิปุคฺคลา อหิริเกหิ, อโนตฺตปฺปิโน ปาปกิริยาย อภายมานา อโนตฺตปฺปีหิ, อปฺปสฺสุตา สุตวิรหิตา อปฺปสฺสุเตหิ, กุสีตา อาลสิยปุคฺคลา  กุสีเตหิ, มุฎฺฐสฺสติโน ภตฺตนิกฺขิตฺตกากมํสนิกฺขิตฺตสิงฺคาลสทิสา มุฎฺฐสฺสตีหิ, ทุปฺปญฺญา ขนฺธาทิปริเจฺฉทิกาย ปญฺญาย อภาเวน นิปฺปญฺญา ตาทิเสเหว ทุปฺปเญฺญหิ, สทฺธาสมฺปนฺนา เจติยวนฺทนาทิกิจฺจปสุตา สเทฺธหิ, หิริมนา ลชฺชิปุคฺคลา หิริมเนหิ, โอตฺตปฺปิโน ปาปภีรุกา โอตฺตปฺปีหิ, พหุสฺสุตา สุตธรา อาคมธรา ตนฺติปาลกา วํสานุรกฺขกา พหุสฺสุเตหิ, อารทฺธวีริยา ปริปุณฺณปรกฺกมา อารทฺธวีริเยหิ, อุปฎฺฐิตสฺสตี สพฺพกิจฺจปริคฺคาหิกาย สติยา สมนฺนาคตา อุปฎฺฐิตสฺสตีหิ, ปญฺญวโนฺต มหาปเญฺญหิ วชิรูปมญาเณหิ ปญฺญวเนฺตหิ สทฺธิํ ทูเร ฐิตาปิ ตาย ปญฺญาสมฺปตฺติยา สํสนฺทนฺติ สเมนฺติฯ สตฺตมํฯ</p>


<h3>๘-๑๒. อสฺสทฺธมูลกสุตฺตาทิวณฺณนา</h3>
<p> อฎฺฐมาทีนิ เตเยว อสฺสทฺธาทิธเมฺม ติกวเสน กตฺวา เทสิตานิฯ ตตฺถ อฎฺฐเม อสฺสทฺธาทิมูลกา กณฺหปกฺขสุกฺกปกฺขวเสน ปญฺจ ติกา วุตฺตา, นวเม อหิริกมูลกา จตฺตาโรฯ ทสเม  อโนตฺตปฺปมูลกา ตโย, เอกาทสเม อปฺปสฺสุตมูลกา เทฺว, ทฺวาทสเม กุสีตมูลโก เอโก ติโก วุโตฺตติ สเพฺพปิ ปญฺจสุ สุตฺตเนฺตสุ ปนฺนรส ติกา โหนฺติฯ ปนฺนรส เจเต สุตฺตนฺตาติปิ วทนฺติฯ อยํ ติกเปยฺยาโล นามฯ อฎฺฐมาทีนิฯ</p>

</p>


<h2>๓. กมฺมปถวโคฺค</h2>
<h3>๑-๒. อสมาหิตสุตฺตาทิวณฺณนา</h3>
<p> อิโต  ปเรสุ ปฐมํ อสฺสทฺธาทิปญฺจกวเสน วุตฺตํ, ตถา ทุติยํฯ ปฐเม ปน อสมาหิตปทํ จตุตฺถํ, ทุติเย ทุสฺสีลปทํฯ เอวํ วุจฺจมาเน พุชฺฌนกปุคฺคลานํ อชฺฌาสเยน หิ เอตานิ วุตฺตานิฯ เอตฺถ ติ อุปจารปฺปนาสมาธิรหิตาฯ ติ นิสฺสีลาฯ ปฐมทุติยานิฯ</p>


<h3>๓-๕. ปญฺจสิกฺขาปทสุตฺตาทิวณฺณนา</h3>
<p> ตติยํ  ปญฺจกมฺมปถวเสน พุชฺฌนกานํ อชฺฌาสยวเสน วุตฺตํ, จตุตฺถํ สตฺตกมฺมปถวเสน, ปญฺจมํ ทสกมฺมปถวเสนฯ ตตฺถ ตติเย ติ สุราเมรยสงฺขาตํ มชฺชํ ยาย ปมาทเจตนาย ปิวนฺติ, สา ‘‘สุราเมรยมชฺชปฺปมาโท’’ติ วุจฺจติ, ตสฺมิํ ติฎฺฐนฺตีติ สุราเมรยมชฺชปฺปมาทฎฺฐายิโนฯ อยํ ตาเวตฺถ อสาธารณปทสฺส อโตฺถฯ</p>


<p>ปญฺจเม ปาณํ อติปาเตนฺตีติ  ปาณฆาติกาติ อโตฺถฯ อทินฺนํ อาทิยนฺตีติ  ปรสฺสหาริโนติ อโตฺถฯ วตฺถุกาเมสุ กิเลสกาเมน มิจฺฉา จรนฺตีติ ฯ มุสา วทนฺตีติ  , ปเรสํ อตฺถภญฺชกํ ตุจฺฉํ อลิกํ วาจํ ภาสิตาโรติ อโตฺถฯ ปิสุณา วาจา เอเตสนฺติ ฯ มมฺมเจฺฉทิกา ผรุสา วาจา เอเตสนฺติ ฯ สมฺผํ นิรตฺถกํ วจนํ ปลปนฺตีติ ฯ อภิชฺฌายนฺตีติ  ปรภเณฺฑ ลุพฺภนสีลาติ อโตฺถฯ พฺยาปนฺนํ ปูติภูตํ จิตฺตเมเตสนฺติ ฯ มิจฺฉา ปาปิกา วิญฺญุครหิตา เอเตสํ ทิฎฺฐีติ  กมฺมปถปริยาปนฺนาย ‘‘นตฺถิ ทินฺน’’นฺติอาทิวตฺถุกาย มิจฺฉตฺตปริยาปนฺนาย อนิยฺยานิกทิฎฺฐิยา สมนฺนาคตาติ อโตฺถฯ สมฺมา โสภนา วิญฺญุปสตฺถา เอเตสํ ทิฎฺฐีติ  กมฺมปถปริยาปนฺนาย ‘‘อตฺถิ ทินฺน’’นฺติอาทิกาย กมฺมสฺสกตทิฎฺฐิยา สมฺมตฺตปริยาปนฺนาย มคฺคทิฎฺฐิยา จ สมนฺนาคตาติ อโตฺถฯ อิทํ ตาเวตฺถ อนุตฺตานานํ ปทานํ ปทวณฺณนามตฺตํฯ</p>


<p>โย  ปน เตสํ ปาณาติปาโต อทินฺนาทานํ กาเมสุมิจฺฉาจาโร มุสาวาโท ปิสุณวาจา ผรุสวาจา สมฺผปฺปลาโป อภิชฺฌา พฺยาปาโท มิจฺฉาทิฎฺฐีติ กณฺหปเกฺข ทสวิโธ อโตฺถ โหติฯ ตตฺถ ปาณสฺส อติปาโต , ปาณวโธ ปาณฆาโตติ วุตฺตํ โหติฯ ติ เจตฺถ โวหารโต สโตฺต, ปรมตฺถโต ชีวิตินฺทฺริยํฯ ตสฺมิํ ปน ปาเณ ปาณสญฺญิโน ชีวิตินฺทฺริยุปเจฺฉทกอุปกฺกมสมุฎฺฐาปิกา กายวจีทฺวารานํ อญฺญตรทฺวารปฺปวตฺตา วธกเจตนา ปาณาติปาโตฯ โส คุณวิรหิเตสุ ติรจฺฉานคตาทีสุ ปาเณสุ ขุทฺทเก ปาเณ อปฺปสาวโชฺช, มหาสรีเร มหาสาวโชฺชฯ กสฺมา? ปโยคมหนฺตตาย , ปโยคสมเตฺตปิ วตฺถุมหนฺตตายฯ คุณวเนฺตสุ มนุสฺสาทีสุ อปฺปคุเณ อปฺปสาวโชฺช, มหาคุเณ มหาสาวโชฺชฯ สรีรคุณานํ ปน สมภาเว สติ กิเลสานํ อุปกฺกมานญฺจ มุทุตาย อปฺปสาวโชฺช, ติพฺพตาย มหาสาวโชฺชติ เวทิตโพฺพฯ</p>


<p>ตสฺส ปญฺจ สมฺภารา โหนฺติ – ปาโณ, ปาณสญฺญิตา, วธกจิตฺตํ, อุปกฺกโม, เตน มรณนฺติฯ ฉ ปโยคา สาหตฺถิโก, อาณตฺติโก, นิสฺสคฺคิโย, ถาวโร, วิชฺชามโย, อิทฺธิมโยติฯ อิมสฺมิํ ปนเตฺถ วิตฺถาริยมาเน อติปฺปปโญฺจ โหติ, ตสฺมา ตํ  น วิตฺถารยาม, อญฺญญฺจ เอวรูปํฯ อตฺถิเกหิ ปน สมนฺตปาสาทิกํ วินยฎฺฐกถํ (ปารา. อฎฺฐ. ๑๗๒) โอโลเกตฺวา คเหตโพฺพฯ</p>


<p>อทินฺนสฺส อาทานํ  ปรสฺสหรณํ เถยฺยํ โจริกาติ วุตฺตํ โหติฯ ตตฺถ นฺติ ปรปริคฺคหิตํ, ยตฺถ ปโร ยถากามการิตํ อาปชฺชโนฺต อทณฺฑารโห อนุปวโชฺช โหติฯ ตสฺมิํ ปน ปรปริคฺคหิเต ปรปริคฺคหิตสญฺญิโน ตทาทายกอุปกฺกมสมุฎฺฐาปิกา เถยฺยเจตนา อทินฺนาทานํฯ ตํ หีเน ปรสนฺตเก อปฺปสาวชฺชํ, ปณีเต มหาสาวชฺชํฯ กสฺมา? วตฺถุปณีตตายฯ วตฺถุสมเตฺต สติ คุณาธิกานํ สนฺตเก วตฺถุสฺมิํ มหาสาวชฺชํ, ตํ ตํ คุณาธิกํ อุปาทาย ตโต ตโต หีนคุณสฺส สนฺตเก วตฺถุสฺมิํ อปฺปสาวชฺชํฯ</p>


<p>ตสฺส ปญฺจ สมฺภารา โหนฺติ – ปรปริคฺคหิตํ, ปรปริคฺคหิตสญฺญิตา, เถยฺยจิตฺตํ, อุปกฺกโม, เตน หรณนฺติฯ ฉ ปโยคา สาหตฺถิกาทโยวฯ เต จ โข ยถานุรูปํ เถยฺยาวหาโร, ปสยฺหาวหาโร, ปฎิจฺฉนฺนาวหาโร, ปริกปฺปาวหาโร, กุสาวหาโรติ อิเมสํ อวหารานํ วเสน ปวตฺตาติ อยเมตฺถ สเงฺขโป, วิตฺถาโร ปน สมนฺตปาสาทิกายํ (ปารา. อฎฺฐ. ๙๒) วุโตฺตฯ</p>


<p>ติ  เอตฺถ ปน ติ เมถุนสมาจาเรสุฯ ติ เอกนฺตนินฺทิโต ลามกาจาโรฯ ลกฺขณโต ปน อสทฺธมฺมาธิปฺปาเยน กายทฺวารปฺปวตฺตา อคมนียฎฺฐานวีติกฺกมเจตนา กาเมสุมิจฺฉาจาโรฯ ตตฺถ  นาม ปุริสานํ ตาว มาตุรกฺขิตา ปิตุรกฺขิตา มาตาปิตุรกฺขิตา ภาตุรกฺขิตา ภคินิรกฺขิตา ญาติรกฺขิตา  โคตฺตรกฺขิตา ธมฺมรกฺขิตา สารกฺขา สปริทณฺฑาติ มาตุรกฺขิตาทโย ทส, ธนกฺกีตา ฉนฺทวาสินี โภควาสินี ปฎวาสินี โอทปตฺตกินี โอภตจุมฺพฎา ทาสี จ ภริยา จ กมฺมการี จ ภริยา จ ธชาหฎา มุหุตฺติกาติ เอตา ธนกฺกีตาทโย ทสาติ วีสติ อิตฺถิโยฯ อิตฺถีสุ ปน ทฺวินฺนํ สารกฺขสปริทณฺฑานํ, ทสนฺนญฺจ ธนกฺกีตาทีนนฺติ ทฺวาทสนฺนํ อิตฺถีนํ อเญฺญ ปุริสาฯ อิทํ อคมนียฎฺฐานํ นามฯ โส ปเนส  มิจฺฉาจาโร สีลาทิคุณรหิเต อคมนียฎฺฐาเน อปฺปสาวโชฺช, สีลาทิคุณสมฺปเนฺน มหาสาวโชฺชฯ ตสฺส จตฺตาโร สมฺภารา – อคมนียวตฺถุ, ตสฺมิํ เสวนจิตฺตํ, เสวนปฺปโยโค, มเคฺคนมคฺคปฎิปตฺติอธิวาสนนฺติฯ เอโก ปโยโค สาหตฺถิโก เอวฯ</p>


<p>ติ วิสํวาทนปุเรกฺขารสฺส อตฺถภญฺชนโก วจีปโยโค กายปฺปโยโค วา, วิสํวาทนาธิปฺปาเยน ปนสฺส ปรวิสํวาทนกายวจีปโยคสมุฎฺฐาปิกา เจตนา, มุสาวาโทฯ อปโร นโย – ติ อภูตํ อตจฺฉํ วตฺถุฯ ติ ตสฺส ภูตโต ตจฺฉโต วิญฺญาปนํฯ ลกฺขณโต ปน อตถํ วตฺถุํ ตถโต ปรํ วิญฺญาเปตุกามสฺส ตถาวิญฺญตฺติสมุฎฺฐาปิกา เจตนา มุสาวาโทฯ โส ยมตฺถํ ภญฺชติ, ตสฺส อปฺปตาย อปฺปสาวโชฺช, มหนฺตตาย มหาสาวโชฺชฯ อปิ จ คหฎฺฐานํ อตฺตโน สนฺตกํ อทาตุกามตาย นตฺถีติอาทินยปฺปวโตฺต อปฺปสาวโชฺช, สกฺขินา หุตฺวา อตฺถภญฺชนตฺถํ วุโตฺต มหาสาวโชฺชฯ ปพฺพชิตานํ อปฺปกมฺปิ เตลํ วา สปฺปิํ วา ลภิตฺวา หสาธิปฺปาเยน ‘‘อชฺช คาเม เตลํ นที มเญฺญ สนฺทตี’’ติ ปูรณกถานเยน ปวโตฺต อปฺปสาวโชฺช, อทิฎฺฐํเยว ปน ‘‘ทิฎฺฐ’’นฺติอาทินา นเยน วทนฺตานํ มหาสาวโชฺชฯ ตสฺส จตฺตาโร สมฺภารา โหนฺติ – อตถํ วตฺถุ, วิสํวาทนจิตฺตํ, ตโชฺช วายาโม, ปรสฺส ตทตฺถวิชานนนฺติฯ เอโก ปโยโค สาหตฺถิโกวฯ โส กาเยน วา กายปฎิพเทฺธน วา วาจาย วา ปรวิสํวาทกกิริยากรเณ ทฎฺฐโพฺพฯ ตาย เจ กิริยาย ปโร ตมตฺถํ ชานาติ, อยํ กิริยาสมุฎฺฐาปิกเจตนากฺขเณเยว มุสาวาทกมฺมุนา พชฺฌติฯ</p>


<p>ติอาทีสุ ยาย วาจาย, ยสฺส ตํ วาจํ ภาสติ, ตสฺส หทเย อตฺตโน ปิยภาวํ, ปรสฺส จ สุญฺญภาวํ กโรติ, สา  ฯ ยาย ปน อตฺตานมฺปิ ปรมฺปิ ผรุสํ  กโรติ, ยา วาจา สยมฺปิ  ผรุสา, เนว กณฺณสุขา น หทยงฺคมา, อยํ ฯ เยน ปน สมฺผํ ปลปติ นิรตฺถกํ, โส ฯ เตสํ มูลภูตา เจตนาปิ ปิสุณวาจาทินามเมว ลภติฯ สา เอว จ อิธ อธิเปฺปตาติฯ</p>


<p>ตตฺถ สํกิลิฎฺฐจิตฺตสฺส ปเรสํ วา เภทาย, อตฺตโน ปิยกมฺยตาย วา กายวจีปโยคสมุฎฺฐาปิกา เจตนา ฯ สา ยสฺส เภทํ กโรติ, ตสฺส อปฺปคุณตาย อปฺปสาวชฺชา, มหาคุณตาย มหาสาวชฺชาฯ ตสฺสา จตฺตาโร สมฺภารา – ภินฺทิตโพฺพ ปโร, อิติ อิเม นานา ภวิสฺสนฺติ, วินา ภวิสฺสนฺตีติ เภทปุเรกฺขารตา, อิติ อหํ ปิโย ภวิสฺสามิ วิสฺสาสิโกติ ปิยกมฺยตา วา, ตโชฺช วายาโม, ตสฺส ตทตฺถวิชานนนฺติฯ</p>


<p>ปรสฺส มมฺมเจฺฉทกกายวจีปโยคสมุฎฺฐาปิกา เอกนฺตผรุสเจตนา ผรุสวาจาฯ ตสฺสา อาวิภาวตฺถมิทํ วตฺถุ – เอโก กิร ทารโก มาตุ วจนํ อนาทิยิตฺวา อรญฺญํ คจฺฉติฯ มาตา ตํ นิวเตฺตตุํ อสโกฺกนฺตี, ‘‘จณฺฑา ตํ มหิํสี อนุพนฺธตู’’ติ อโกฺกสิฯ อถสฺส ตเถว อรเญฺญ มหิํสี อุฎฺฐาสิฯ ทารโก, ‘‘ยํ มม มาตา มุเขน กเถสิ, ตํ มา โหตุ, ยํ จิเตฺตน จิเนฺตสิ, ตํ โหตู’’ติ สจฺจกิริยํ อกาสิฯ มหิํสี ตเตฺถว พทฺธา วิย อฎฺฐาสิฯ เอวํ มมฺมเจฺฉทโกปิ ปโยโค จิตฺตสณฺหตาย ผรุสวาจา น โหติฯ มาตาปิตโร หิ กทาจิ ปุตฺตเก เอวํ วทนฺติ – ‘‘โจรา โว ขณฺฑาขณฺฑิกํ กโรนฺตู’’ติ, อุปฺปลปตฺตมฺปิ จ เนสํ อุปริ ปตนฺตํ น อิจฺฉนฺติฯ อาจริยุปชฺฌายา จ กทาจิ นิสฺสิตเก เอวํ วทนฺติ – ‘‘กิํ อิเม อหิริกา อโนตฺตปฺปิโน จรนฺติ, นิทฺธมถ เน’’ติฯ อถ จ เนสํ อาคมาธิคมสมฺปตฺติํ อิจฺฉนฺติฯ ยถา จ จิตฺตสณฺหตาย ผรุสวาจา น โหติ, เอวํ วจนสณฺหตาย อผรุสวาจาปิ น โหติฯ น หิ มาราเปตุกามสฺส ‘‘อิมํ สุขํ สยาเปถา’’ติ วจนํ อผรุสวาจา โหติฯ จิตฺตผรุสตาย ปเนสา ผรุสวาจาวฯ สา ยํ สนฺธาย ปวตฺติตา, ตสฺส อปฺปคุณตาย อปฺปสาวชฺชา, มหาคุณตาย มหาสาวชฺชาฯ ตสฺสา ตโย สมฺภารา – อโกฺกสิตโพฺพ ปโร, กุปิตจิตฺตํ, อโกฺกสนาติฯ</p>


<p>อนตฺถวิญฺญาปิกา   กายวจีปโยคสมุฎฺฐาปิกา อกุสลเจตนา สมฺผปฺปลาโปฯ โส อาเสวนมนฺทตาย อปฺปสาวโชฺช, อาเสวนมหนฺตตาย มหาสาวโชฺชฯ ตสฺส เทฺว สมฺภารา – ภารตยุทฺธ-สีตาหรณาทิ-นิรตฺถกกถา-ปุเรกฺขารตา, ตถารูปีกถากถนญฺจาติฯ</p>


<p>อภิชฺฌายตีติ  ฯ ปรภณฺฑาภิมุขี หุตฺวา ตนฺนินฺนตาย ปวตฺตตีติ อโตฺถฯ สา ‘‘อโห วติทํ มมสฺสา’’ติ เอวํ ปรภณฺฑาภิชฺฌายนลกฺขณา อทินฺนาทานํ วิย อปฺปสาวชฺชา มหาสาวชฺชา จฯ ตสฺสา เทฺว สมฺภารา ปรภณฺฑํ อตฺตโน ปริณามนญฺจฯ ปรภณฺฑวตฺถุเก หิ โลเภ อุปฺปเนฺนปิ น ตาว กมฺมปถเภโท โหติ, ยาว น ‘‘อโห วติทํ มมสฺสา’’ติ อตฺตโน ปริณาเมตีติฯ</p>


<p>หิตสุขํ พฺยาปาทยตีติ, ฯ โส ปรวินาสาย มโนปโทสลกฺขโณฯ ผรุสวาจา วิย อปฺปสาวโชฺช มหาสาวโชฺช จฯ ตสฺส เทฺว สมฺภารา ปรสโตฺต จ, ตสฺส จ วินาสจินฺตาฯ ปรสตฺตวตฺถุเก หิ โกเธ อุปฺปเนฺนปิ น ตาว กมฺมปถเภโท โหติ, ยาว น ‘‘อโห วตายํ อุจฺฉิเชฺชยฺย วินเสฺสยฺยา’’ติ ตสฺส วินาสํ จิเนฺตติฯ</p>


<p>ยถาภุจฺจคหณาภาเวน มิจฺฉา ปสฺสตีติ ฯ สา ‘‘นตฺถิ ทินฺน’’นฺติอาทินา นเยน วิปรีตทสฺสนลกฺขณา สมฺผปฺปลาโป วิย อปฺปสาวชฺชา มหาสาวชฺชา จฯ อปิ จ อนิยตา อปฺปสาวชฺชา, นิยตา มหาสาวชฺชาฯ ตสฺสา เทฺว สมฺภารา – วตฺถุโน จ คหิตาการวิปรีตตา ยถา จ นํ คณฺหาติ, ตถาภาเวน ตสฺสา อุปฎฺฐานนฺติฯ</p>


<p>อิเมสํ ปน ทสนฺนํ อกุสลกมฺมปถานํ ธมฺมโต โกฎฺฐาสโต อารมฺมณโต เวทนาโต มูลโตติ ปญฺจหากาเรหิ วินิจฺฉโย เวทิตโพฺพฯ ตตฺถ ติ เอเตสุ หิ ปฎิปาฎิยา สตฺต เจตนาธมฺมาว โหนฺติ, อภิชฺฌาทโย ติโสฺส เจตนาสมฺปยุตฺตาฯ ติ ปฎิปาฎิยา สตฺต, มิจฺฉาทิฎฺฐิ จาติ อิเม อฎฺฐ กมฺมปถา เอว โหนฺติ, โน มูลานิ, อภิชฺฌาพฺยาปาทา กมฺมปถา เจว มูลานิ จฯ อภิชฺฌา หิ มูลํ ปตฺวา  โลโภ อกุสลมูลํ โหติ, พฺยาปาโท โทโส อกุสลมูลํฯ</p>


<p>ติ ปาณาติปาโต ชีวิตินฺทฺริยารมฺมณโต สงฺขารารมฺมโณ โหติ, อทินฺนาทานํ สตฺตารมฺมณํ วา สงฺขารารมฺมณํ วา, มิจฺฉาจาโร โผฎฺฐพฺพวเสน  สงฺขารารมฺมโณว, สตฺตารมฺมโณติปิ เอเกฯ มุสาวาโท สตฺตารมฺมโณ วา สงฺขารารมฺมโณ วา, ตถา ปิสุณวาจาฯ ผรุสวาจา สตฺตารมฺมณาวฯ สมฺผปฺปลาโป ทิฎฺฐสุตมุตวิญฺญาตวเสน สตฺตารมฺมโณ วา สงฺขารารมฺมโณ  วา, ตถา อภิชฺฌาฯ พฺยาปาโท สตฺตารมฺมโณวฯ มิจฺฉาทิฎฺฐิ เตภูมกธมฺมวเสน สงฺขารารมฺมณาฯ</p>


<p>ติ ปาณาติปาโต ทุกฺขเวทโน โหติฯ กิญฺจาปิ หิ ราชาโน โจรํ ทิสฺวา หสมานาปิ ‘‘คจฺฉถ นํ ฆาเตถา’’ติ วทนฺติ, สนฺนิฎฺฐาปกเจตนา ปน เนสํ ทุกฺขสมฺปยุตฺตาว โหติฯ อทินฺนาทานํ ติเวทนํ, มิจฺฉาจาโร สุขมชฺฌตฺตวเสน ทฺวิเวทโน, สนฺนิฎฺฐาปกจิเตฺต ปน มชฺฌตฺตเวทโน น โหติฯ มุสาวาโท ติเวทโน, ตถา ปิสุณวาจา ผรุสวาจา ทุกฺขเวทนา, สมฺผปฺปลาโป ติเวทโน, อภิชฺฌา สุขมชฺฌตฺตวเสน ทฺวิเวทนา, ตถา มิจฺฉาทิฎฺฐิฯ พฺยาปาโท ทุกฺขเวทโนฯ</p>


<p>ติ ปาณาติปาโต โทสโมหวเสน ทฺวิมูลโก โหติ, อทินฺนาทานํ โทสโมหวเสน วา โลภโมหวเสน วา, มิจฺฉาจาโร โลภโมหวเสนฯ มุสาวาโท โทสโมหวเสน วา โลภโมหวเสน วา, ตถา ปิสุณวาจา สมฺผปฺปลาโป จฯ ผรุสวาจา โทสโมหวเสน, อภิชฺฌา โมหวเสน เอกมูลา, ตถา พฺยาปาโทฯ มิจฺฉาทิฎฺฐิ โลภโมหวเสน ทฺวิมูลาติฯ</p>


<p>ติอาทีสุ ปาณาติปาตาทโย วุตฺตตฺถา เอวฯ ยาย ปน วิรติยา เอเต ปฎิวิรตา นาม โหนฺติ, สา เภทโต ติวิธา โหติ สมฺปตฺตวิรติ สมาทานวิรติ สมุเจฺฉทวิรตีติฯ ตตฺถ อสมาทินฺนสิกฺขาปทานํ อตฺตโน ชาติวยพาหุสจฺจาทีนิ ปจฺจเวกฺขิตฺวา ‘‘อยุตฺตํ อมฺหากํ เอวรูปํ กาตุ’’นฺติ สมฺปตฺตํ วตฺถุํ อวีติกฺกมนฺตานํ อุปฺปชฺชมานา  วิรติ ติ เวทิตพฺพา สีหฬทีเป  วิยฯ ตสฺส กิร ทหรกาเลเยว มาตุ โรโค อุปฺปชฺชิฯ เวเชฺชน จ ‘‘อลฺลสสกมํสํ ลทฺธุํ วฎฺฎตี’’ติ วุตฺตํฯ ตโต จกฺกนสฺส ภาตา ‘‘คจฺฉ ตาต เขตฺตํ อาหิณฺฑาหี’’ติ จกฺกนํ เปเสสิฯ โส ตตฺถ คโตฯ ตสฺมิญฺจ สมเย เอโก สโส ตรุณสสฺสํ ขาทิตุํ อาคโต โหติฯ โส ตํ ทิสฺวา เวเคน ธาวโนฺต วลฺลิยา พโทฺธ ‘‘กิริ กิรี’’ติ สทฺทมกาสิ ฯ จกฺกโน เตน สเทฺทน คนฺตฺวา ตํ คเหตฺวา จิเนฺตสิ ‘‘มาตุ เภสชฺชํ กโรมี’’ติฯ ปุน จิเนฺตสิ – ‘‘น เมตํ ปติรูปํ, ยฺวาหํ มาตุ ชีวิตการณา ปรํ ชีวิตา โวโรเปยฺย’’นฺติฯ อถ นํ ‘‘คจฺฉ อรเญฺญ สเสหิ สทฺธิํ ติโณทกํ ปริภุญฺชา’’ติ มุญฺจิฯ ภาตรา จ ‘‘กิํ ตาต สโส ลโทฺธ’’ติ? ปุจฺฉิโต ตํ ปวตฺติํ อาจิกฺขิฯ ตโต นํ ภาตา ปริภาสิฯ โส มาตุ สนฺติกํ คนฺตฺวา, ‘‘ยโตหํ ชาโต , นาภิชานามิ สญฺจิจฺจ ปาณํ ชีวิตา โวโรเปตา’’ติ สจฺจํ วตฺวา อฎฺฐาสิ, ตาวเทว จสฺส มาตา อโรคา อโหสิฯ</p>


<p>สมาทินฺนสิกฺขาปทานํ ปน สิกฺขาปทสมาทาเน จ ตตุตฺตริ จ อตฺตโน ชีวิตํ ปริจฺจชิตฺวา วตฺถุํ อวีติกฺกมนฺตานํ อุปฺปชฺชมานา วิรติ ติ เวทิตพฺพา,  วิยฯ โส กิร อมฺพริยวิหารวาสีปิงฺคลพุทฺธรกฺขิตเตฺถรสฺส สนฺติเก สิกฺขาปทานิ คเหตฺวา เขตฺตํ กสติฯ อถสฺส โคโณ นโฎฺฐ, โส ตํ คเวสโนฺต อุตฺตรวฑฺฒมานปพฺพตํ อารุหิ, ตตฺร นํ มหาสโปฺป อคฺคเหสิฯ โส จิเนฺตสิ – ‘‘อิมาย ติขิณาย วาสิยา สีสํ ฉินฺทามี’’ติฯ ปุน จิเนฺตสิ – ‘‘น เมตํ ปติรูปํ, ยฺวาหํ ภาวนียสฺส ครุโน สนฺติเก สิกฺขาปทํ คเหตฺวา ภิเนฺทยฺย’’นฺติฯ เอวํ ยาวตติยํ จิเนฺตตฺวา – ‘‘ชีวิตํ ปริจฺจชามิ, น สิกฺขาปท’’นฺติ อํเส ฐปิตํ ติขิณทณฺฑวาสิํ อรเญฺญ ฉเฑฺฑสิฯ ตาวเทว มหาวาโฬ นํ มุญฺจิตฺวา อคมาสีติฯ</p>


<p>อริยมคฺคสมฺปยุตฺตา  ปน วิรติ ติ เวทิตพฺพา, ยสฺสา อุปฺปตฺติโต ปภุติ ปาณํ ฆาเตสฺสามีติ อริยปุคฺคลานํ จิตฺตมฺปิ น อุปฺปชฺชตีติฯ</p>


<p>ยถา จ อกุสลานํ, เอวํ อิเมสมฺปิ กุสลกมฺมปถานํ ธมฺมโต โกฎฺฐาสโต อารมฺมณโต เวทนาโต มูลโตติ ปญฺจหากาเรหิ วินิจฺฉโย เวทิตโพฺพฯ ตตฺถ ติ เอเตสุ หิ ปฎิปาฎิยา สตฺต เจตนาปิ วฎฺฎนฺติ วิรติโยปิ, อเนฺต ตโย เจตนาสมฺปยุตฺตาวฯ</p>


<p>ติ ปฎิปาฎิยา สตฺต กมฺมปถา เอว, น มูลานิ, อเนฺต ตโย กมฺมปถา เจว มูลานิ จฯ อนภิชฺฌา หิ มูลํ ปตฺวา อโลโภ  กุสลมูลํ โหติ, อพฺยาปาโท อโทโส กุสลมูลํ, สมฺมาทิฎฺฐิ อโมโห กุสลมูลํฯ</p>


<p>ติ ปาณาติปาตาทีนํฯ อารมฺมณาเนว เอเตสํ อารมฺมณานิฯ วีติกฺกมิตพฺพวตฺถุโตเยว หิ วิรติ นาม โหติฯ ยถา ปน นิพฺพานารมฺมโณ อริยมโคฺค กิเลเส ปชหติ, เอวํ ชีวิตินฺทฺริยาทิอารมฺมณาเปเต กมฺมปถา ปาณาติปาตาทีนิ ทุสฺสีลฺยานิ ปชหนฺตีติ เวทิตพฺพาฯ</p>


<p>ติ  สเพฺพ สุขเวทนา วา โหนฺติ มชฺฌตฺตเวทนา วาฯ กุสลํ ปตฺวา หิ ทุกฺขเวทนา นาม นตฺถิฯ</p>


<p>ติ ปฎิปาฎิยา สตฺต ญาณสมฺปยุตฺตจิเตฺตน วิรมนฺตสฺส อโลภอโทสอโมหวเสน ติมูลา โหนฺติ, ญาณวิปฺปยุตฺตจิเตฺตน วิรมนฺตสฺส ทฺวิมูลาฯ อนภิชฺฌา ญาณสมฺปยุตฺตจิเตฺตน วิรมนฺตสฺส ทฺวิมูลา โหติ, ญาณวิปฺปยุตฺตจิเตฺตน เอกมูลาฯ อโลโภ ปน อตฺตนาว อตฺตโน มูลํ น โหติฯ อพฺยาปาเทปิ เอเสว นโยฯ สมฺมาทิฎฺฐิ อโลภอโทสวเสน ทฺวิมูลาวาติฯ ตติยาทีนิฯ</p>


<h3>๖. อฎฺฐงฺคิกสุตฺตวณฺณนา</h3>
<p> ฉฎฺฐํ อฎฺฐมคฺคงฺควเสน พุชฺฌนกานํ อชฺฌาสยวเสน วุตฺตํฯ ฉฎฺฐํฯ</p>


<h3>๗. ทสงฺคสุตฺตวณฺณนา</h3>
<p> สตฺตมํ ทสมิจฺฉตฺตสมฺมตฺตวเสนฯ ตตฺถ ติ มิจฺฉาปจฺจเวกฺขเณน สมนฺนาคตาติ อโตฺถฯ ติ อนิยฺยานิกวิมุตฺติโน  กุสลวิมุตฺตีติ คเหตฺวา ฐิตาฯ ติ สมฺมาปจฺจเวกฺขณาฯ ติ นิยฺยานิกาย ผลวิมุตฺติยา สมนฺนาคตาติฯ สตฺตมํฯ</p>

</p>


<h2>๔. จตุตฺถวโคฺค</h2>
<h3>๑. จตุธาตุสุตฺตวณฺณนา</h3>
<p> จตุตฺถวคฺคสฺส  ปฐเม ติ ปติฎฺฐาธาตุฯ ติ อาพนฺธนธาตุฯ ติ  ปริปาจนธาตุฯ ติ วิตฺถมฺภนธาตุฯ อยเมตฺถ สเงฺขโป, วิตฺถารโต ปน วีสติโกฎฺฐาสาทิวเสน เอตา กเถตพฺพาฯ ปฐมํฯ</p>


<h3>๒. ปุเพฺพสโมฺพธสุตฺตวณฺณนา</h3>
<p> ทุติเย ติ อยํ ปถวีธาตุนิสฺสโย อสฺสาโทฯ สฺวายํ กายํ อพฺภุนฺนาเมตฺวา อุทรํ ปสาเรตฺวา, ‘‘อิธ เม องฺคุลํ ปเวสิตุํ วายมถา’’ติ วา หตฺถํ ปสาเรตฺวา, ‘‘อิมํ นาเมตุํ วายมถา’’ติ วา วทติ, เอวํ ปวตฺตานํ วเสน เวทิตโพฺพฯ ติอาทีสุ หุตฺวา อภาวากาเรน อนิจฺจา, ปฎิปีฬนากาเรน ทุกฺขา, สภาววิคมากาเรน วิปริณามธมฺมาฯ ติ เยน อากาเรน สา อนิจฺจา ทุกฺขา วิปริณามธมฺมา, อยมากาโร ปถวีธาตุยา อาทีนโวติ อโตฺถฯ นฺติ นิพฺพานํ อาคมฺม ปถวีธาตุยา ฉนฺทราโค วินียติ เจว ปหียติ จ, ตสฺมา นิพฺพานมสฺสา นิสฺสรณํฯ</p>


<p>ติ อยํ อาโปธาตุนิสฺสโย อสฺสาโทฯ สฺวายํ อญฺญํ อาโปธาตุยา อุปทฺทุตํ ทิสฺวา, ‘‘กิํ อยํ นิปนฺนกาลโต ปฎฺฐาย ปสฺสาวฎฺฐานาภิมุโข นิกฺขมติ เจว ปวิสติ จ, อปฺปมตฺตกมฺปิสฺส กมฺมํ กโรนฺตสฺส เสทตินฺตํ วตฺถํ ปีเฬตพฺพตาการํ ปาปุณาติ, อนุโมทนมตฺตมฺปิ กเถนฺตสฺส ตาลวณฺฎํ คณฺหิตพฺพํ โหติ, มยํ ปน สายํ นิปนฺนา ปาโตว อุฎฺฐหาม, มาสปุณฺณฆโฎ  วิย โน สรีรํ, มหากมฺมํ กโรนฺตานํ เสทมตฺตมฺปิ โน น อุปฺปชฺชติ, อสนิสเทฺทน วิย ธมฺมํ กเถนฺตานํ สรีเร อุสุมาการมตฺตมฺปิ โน นตฺถี’’ติ เอวํ ปวตฺตานํ วเสน เวทิตโพฺพฯ</p>


<p>  ติ อยํ เตโชธาตุนิสฺสโย อสฺสาโทฯ สฺวายํ สีตคหณิเก ทิสฺวา, ‘‘กิํ อิเม กิญฺจิเทว ยาคุภตฺตขชฺชมตฺตํ อโชฺฌหริตฺวา ถทฺธกุจฺฉิโน นิสีทิตฺวา สพฺพรตฺติํ องฺคารกฎาหํ ปริเยสนฺติ, ผุสิตมเตฺตสุปิ สรีเร ปติเตสุ องฺคารกฎาหํ โอตฺถริตฺวา ปารุปิตฺวาว นิปชฺชนฺติ? มยํ ปน อติถทฺธมฺปิ มํสํ วา ปูวํ วา ขาทาม, กุจฺฉิปูรํ ภตฺตํ ภุญฺชาม, ตาวเทว โน สพฺพํ เผณปิโณฺฑ วิย วิลียติ, สตฺตาหวทฺทลิกาย วตฺตมานาย สรีเร สีตานุทหนมตฺตมฺปิ โน นตฺถี’’ติ เอวํ ปวตฺตานํ วเสน เวทิตโพฺพฯ</p>


<p>  ติ อยํ วาโยธาตุนิสฺสโย อสฺสาโทฯ สฺวายํ อเญฺญ วาตภีรุเก ทิสฺวา, ‘‘อิเมสํ อปฺปมตฺตกมฺปิ กมฺมํ กโรนฺตานํ อนุโมทนมตฺตมฺปิ กเถนฺตานํ สรีรํ วาโต วิชฺฌติ, คาวุตมตฺตมฺปิ อทฺธานํ คตานํ หตฺถปาทา สีทนฺติ, ปิฎฺฐิ รุชฺชติ, กุจฺฉิวาตสีสวาตกณฺณวาตาทีหิ นิจฺจุปทฺทุตา เตลผาณิตาทีนิ วาตเภสชฺชาเนว กโรนฺตา อตินาเมนฺติ, อมฺหากํ ปน มหากมฺมํ กโรนฺตานมฺปิ ติยามรตฺติํ ธมฺมํ กเถนฺตานมฺปิ เอกทิวเสเนว ทส โยชนานิ คจฺฉนฺตานมฺปิ หตฺถปาทสํสีทนมตฺตํ วา ปิฎฺฐิรุชฺชนมตฺตํ วา น โหตี’’ติ, เอวํ ปวตฺตานํ วเสน เวทิตโพฺพฯ เอวํ ปวตฺตา หิ เอตา ธาตุโย อสฺสาเทนฺติ นามฯ</p>


<p>นฺติ อภิวิสิเฎฺฐน ญาเณน อญฺญาสิํฯ นฺติ อุตฺตรวิรหิตํ สพฺพเสฎฺฐํ สมฺมา สามญฺจ โพธิํ, อถ วา ปสตฺถํ สุนฺทรญฺจ โพธิํฯ ติ รุโกฺขปิ มโคฺคปิ สพฺพญฺญุตญฺญาณมฺปิ นิพฺพานมฺปิฯ ‘‘โพธิรุกฺขมูเล ปฐมาภิสมฺพุโทฺธ’’ติ (มหาว. ๑; อุทา. ๑) จ ‘‘อนฺตรา จ โพธิํ อนฺตรา จ คย’’นฺติ (มหาว. ๑๑; ม.นิ. ๑.๒๘๕) จ อาคตฎฺฐาเนสุ หิ รุโกฺข โพธีติ วุจฺจติฯ ‘‘โพธิ วุจฺจติ จตูสุ มเคฺคสุ ญาณ’’นฺติ (จูฬนิ. ขคฺควิสาณสุตฺตนิเทฺทส ๑๒๑) อาคตฎฺฐาเน  มโคฺคฯ ‘‘ปโปฺปติ โพธิํ วรภูริเมธโส’’ติ (ที. นิ. ๓.๒๑๗) อาคตฎฺฐาเน สพฺพญฺญุตญฺญาณํฯ ‘‘ปตฺวาน โพธิํ อมตํ อสงฺขต’’นฺติ อาคตฎฺฐาเน นิพฺพานํฯ อิธ ปน ภควโต อรหตฺตมโคฺค อธิเปฺปโตฯ</p>


<p>สาวกานํ  อรหตฺตมโคฺค อนุตฺตรา โพธิ โหติ, น โหตีติ? น โหติฯ กสฺมา? อสพฺพคุณทายกตฺตาฯ เตสญฺหิ กสฺสจิ อรหตฺตมโคฺค อรหตฺตผลเมว เทติ, กสฺสจิ ติโสฺส วิชฺชา, กสฺสจิ ฉ อภิญฺญา, กสฺสจิ จตโสฺส ปฎิสมฺภิทา, กสฺสจิ สาวกปารมีญาณํฯ ปเจฺจกพุทฺธานมฺปิ ปเจฺจกโพธิญาณเมว เทติฯ พุทฺธานํ ปน สพฺพคุณสมฺปตฺติํ เทติ อภิเสโก วิย รโญฺญ สพฺพโลกิสฺสริยภาวํฯ ตสฺมา อญฺญสฺส กสฺสจิปิ อนุตฺตรา โพธิ น โหติฯ</p>


<p>นฺติ ‘‘อภิสมฺพุโทฺธ อหํ ปโตฺต ปฎิวิชฺฌิตฺวา ฐิโต’’ติ เอวํ ปฎิชานิํฯ ติ อธิคตคุณทสฺสนสมตฺถํ ปจฺจเวกฺขณญาณญฺจ เม อุทปาทิฯ ติ ‘‘อยํ มยฺหํ อรหตฺตผลวิมุตฺติ อกุปฺปา’’ติ เอวํ  ญาณํ อุทปาทิฯ ตตฺถ ทฺวีหากาเรหิ อกุปฺปตา เวทิตพฺพา การณโต จ อารมฺมณโต จฯ สา หิ จตูหิ มเคฺคหิ สมุจฺฉินฺนกิเลสานํ ปุน อนิวตฺตนตาย การณโตปิ อกุปฺปา, อกุปฺปธมฺมํ นิพฺพานํ อารมฺมณํ กตฺวา ปวตฺตตาย อารมฺมณโตปิ อกุปฺปาฯ ติ ปจฺฉิมาฯ ติ อิทานิ ปุน อโญฺญ ภโว นาม นตฺถีติฯ</p>


<p>อิมสฺมิํ สุเตฺต จตฺตาริ สจฺจานิ กถิตานิฯ กถํ? จตูสุ หิ ธาตูสุ อสฺสาโท สมุทยสจฺจํ, อาทีนโว ทุกฺขสจฺจํ, นิสฺสรณํ นิโรธสจฺจํ, นิโรธปฺปชานโน มโคฺค มคฺคสจฺจํฯ วิตฺถารวเสนปิ กเถตุํ วฎฺฎติเยวฯ เอตฺถ หิ ยํ ปถวีธาตุํ ปฎิจฺจ อุปฺปชฺชติ สุขํ โสมนสฺสํ, อยํ ปถวีธาตุยา อสฺสาโทติ ปหานปฎิเวโธ สมุทยสจฺจํฯ ยา ปถวีธาตุ อนิจฺจา ทุกฺขา วิปริณามธมฺมา, อยํ ปถวีธาตุยา, อาทีนโวติ ปริญฺญาปฎิเวโธ ทุกฺขสจฺจํฯ โย ปถวีธาตุยา ฉนฺทราควินโย ฉนฺทราคปฺปหานํ, อิทํ ปถวีธาตุยา นิสฺสรณนฺติ สจฺฉิกิริยาปฎิเวโธ นิโรธสจฺจํฯ ยา อิเมสุ ตีสุ ฐาเนสุ ทิฎฺฐิ สงฺกโปฺป วาจา กมฺมโนฺต อาชีโว วายาโม สติ สมาธิ, อยํ ภาวนาปฎิเวโธ มคฺคสจฺจนฺติฯ ทุติยํฯ</p>


<h3>๓. อจริํสุตฺตวณฺณนา</h3>
<p> ตติเย  นฺติ ญาณจาเรน อจริํ, อนุภวนจาเรนาติ อโตฺถฯ ติ ยตฺตโกฯ ตติยํฯ</p>


<h3>๔. โนเจทํสุตฺตวณฺณนา</h3>
<p> จตุเตฺถ  ติอาทีนิ อาทิโต วุตฺตปฎิเสเธน โยเชตฺวา ‘‘น นิสฺสฎา, น วิสํยุตฺตา, น วิปฺปมุตฺตา, น วิมริยาทิกเตน เจตสา วิหริํสู’’ติ เอวํ เวทิตพฺพานิฯ ทุติยนเย ติ นิมฺมริยาทิกเตนฯ ตตฺถ ทุวิธา มริยาทา กิเลสมริยาทา วฎฺฎมริยาทาติฯ ตตฺถ จ ยสฺส อุปฑฺฒา กิเลสา ปหีนา, อุปฑฺฒา อปฺปหีนา, วฎฺฎํ วา ปน อุปฑฺฒํ ปหีนํ, อุปฑฺฒํ อปฺปหีนํ, ตสฺส จิตฺตํ ปหีนกิเลเส วา วฎฺฎํ วา สนฺธาย วิมริยาทิกตํ, อปฺปหีนกิเลเส วา วฎฺฎํ วา สนฺธาย น วิมริยาทิกตํฯ อิธ ปน อุภยสฺสาปิ ปหีนตฺตา  ‘‘วิมริยาทิกเตน เจตสา’’ติ วุตฺตํ, มริยาทํ อกตฺวา ฐิเตน อติกฺกนฺตมริยาเทน เจตสาติ อโตฺถฯ อิติ ตีสุปิ อิเมสุ สุเตฺตสุ จตุสจฺจเมว กถิตํฯ จตุตฺถํฯ</p>


<h3>๕. เอกนฺตทุกฺขสุตฺตวณฺณนา</h3>
<p> ปญฺจเม ติ อติกฺกมิตฺวา ฐิตสฺส ตตฺตกาโร วิย เอกเนฺตเนว ทุกฺขาฯ ติ ทุเกฺขน อนุปติตาฯ ติ ทุเกฺขน โอกฺกนฺตา โอติณฺณาฯ ติ สุขเวทนาย ปจฺจยภูตาฯ เอวํ สพฺพตฺถ อโตฺถ เวทิตโพฺพฯ อิมสฺมิํ สุเตฺต ทุกฺขลกฺขณํ กถิตํฯ ปญฺจมํฯ</p>


<h3>๖-๑๐. อภินนฺทสุตฺตาทิวณฺณนา</h3>
<p> ฉฎฺฐสตฺตเมสุ วิวฎฺฎํ, อวสาเน ตีสุ จตุสจฺจเมวาติฯ ฉฎฺฐาทีนิฯ</p>

</p>

</p>





