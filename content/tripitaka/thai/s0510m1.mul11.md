<h1>๑๒. มหาปริวารวโคฺค</h1>
<h3>๑. มหาปริวารกเตฺถรอปทานํ</h3>
<ol>
<li>
‘‘วิปสฺสี  
  
  
นาม ภควา, โลกเชโฎฺฐ นราสโภ;  
  
อฎฺฐสฎฺฐิสหเสฺสหิ, ปาวิสิ พนฺธุมํ ตทาฯ  
</li>
  
<li>
‘‘นครา อภินิกฺขมฺม, อคมํ ทีปเจติยํ;  
  
อทฺทสํ วิรชํ พุทฺธํ, อาหุตีนํ ปฎิคฺคหํฯ  
</li>
  
<li>
‘‘จุลฺลาสีติสหสฺสานิ, ยกฺขา มยฺหํ อุปนฺติเก;  
  
อุปฎฺฐหนฺติ สกฺกจฺจํ  
มํ นิจฺจํ (ก.)  
, อินฺทํว ติทสา คณาฯ  
</li>
  
<li>
‘‘ภวนา  
อภินิกฺขมฺม, ทุสฺสํ ปคฺคยฺหหํ ตทา;  
  
สิรสา อภิวาเทสิํ, ตญฺจาทาสิํ มเหสิโนฯ  
</li>
  
<li>
‘‘อโห พุโทฺธ อโห ธโมฺม, อโห โน สตฺถุ สมฺปทา;  
  
พุทฺธสฺส อานุภาเวน, วสุธายํ ปกมฺปถฯ  
</li>
  
<li>
‘‘ตญฺจ อจฺฉริยํ ทิสฺวา, อพฺภุตํ โลมหํสนํ;  
  
พุเทฺธ จิตฺตํ ปสาเทมิ, ทฺวิปทินฺทมฺหิ ตาทิเนฯ  
</li>
  
<li>
‘‘โสหํ จิตฺตํ ปสาเทตฺวา, ทุสฺสํ ทตฺวาน สตฺถุโน;  
  
สรณญฺจ อุปาคจฺฉิํ, สามโจฺจ สปริชฺชโนฯ  
</li>
  
<li>
‘‘เอกนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘อิโต ปนฺนรเส กเปฺป, โสฬสาสุํ สุวาหนา  
โสฬสาสิํสุ วาหโน (สฺยา.)  
;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา มหาปริวารโก เถโร อิมา คาถาโย อภาสิตฺถาติฯ
</ol></p>

</p>


<h3>๒. สุมงฺคลเตฺถรอปทานํ</h3>
<ol>
<li>
‘‘อตฺถทสฺสี  
  
ชินวโร, โลกเชโฎฺฐ นราสโภ;  
  
วิหารา อภินิกฺขมฺม, ตฬากํ อุปสงฺกมิฯ  
</li>
  
<li>
‘‘นฺหตฺวา ปิตฺวา จ สมฺพุโทฺธ, อุตฺตริเตฺวกจีวโร;  
  
อฎฺฐาสิ ภควา ตตฺถ, วิโลเกโนฺต ทิโสทิสํฯ  
</li>
  
<li>
‘‘ภวเน อุปวิโฎฺฐหํ, อทฺทสํ โลกนายกํ;  
  
หโฎฺฐ หเฎฺฐน จิเตฺตน, อโปฺผเฎสิํ อหํ ตทาฯ  
</li>
  
<li>
‘‘สตรํสิํว โชตนฺตํ, ปภาสนฺตํว กญฺจนํ  
อิมินา ปาททฺวเยน ปุริมปาททฺวยสฺส ปุรโต ภวิตพฺพํ  
;  
  
นจฺจคีเต ปยุโตฺตหํ, ปญฺจงฺคตูริยมฺหิ จฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
สเพฺพ สเตฺต อภิโภมิ, วิปุโล โหติ เม ยโส  
อยญฺจ คาถา ปริคฺคเหติคาถาย อนนฺตรเมว ฐาตุํ ยุตฺตา  
ฯ  
</li>
  
<li>
‘‘นโม  
เต ปุริสาชญฺญ, นโม เต ปุริสุตฺตม;  
  
อตฺตานํ โตสยิตฺวาน, ปเร โตเสสิ ตฺวํ มุนิฯ  
</li>
  
<li>
‘‘ปริคฺคเห  
  
ปริคฺคยฺห (สี.), ปริคฺคหิตฺวา (สฺยา.), ปริคฺคเหน (ก.)  
นิสีทิตฺวา, หาสํ กตฺวาน สุพฺพเต;  
  
อุปฎฺฐหิตฺวา สมฺพุทฺธํ, ตุสิตํ อุปปชฺชหํฯ  
</li>
  
<li>
‘‘โสฬเสโต กปฺปสเต, ทฺวินวเอกจินฺติตา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุมงฺคโล เถโร อิมา คาถาโย อภาสิตฺถาติฯ
</ol></p>

</p>


<h3>๓. สรณคมนิยเตฺถรอปทานํ</h3>
<ol>
<li>
‘‘อุภินฺนํ เทวราชูนํ, สงฺคาโม สมุปฎฺฐิโต;  
  
อโหสิ สมุปพฺยูโฬฺห  
สมุปพฺพูโฬฺห (สี.)  
, มหาโฆโส อวตฺตถ  
ปวตฺตถ (สี.)  
ฯ  
</li>
  
<li>
‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
อนฺตลิเกฺข ฐิโต สตฺถา, สํเวเชสิ มหาชนํฯ  
</li>
  
<li>
‘‘สเพฺพ  
เทวา อตฺตมนา, นิกฺขิตฺตกวจาวุธา;  
  
สมฺพุทฺธํ อภิวาเทตฺวา, เอกคฺคาสิํสุ ตาวเทฯ  
</li>
  
<li>
‘‘มยฺหํ  
อมฺหํ (สี.)  
สงฺกปฺปมญฺญาย, วาจาสภิมุทีรยิ;  
  
อนุกมฺปโก โลกวิทู, นิพฺพาเปสิ มหาชนํฯ  
</li>
  
<li>
‘‘ปทุฎฺฐจิโตฺต  
มนุโช, เอกปาณํ วิเหฐยํ;  
  
เตน จิตฺตปฺปโทเสน, อปายํ อุปปชฺชติฯ  
</li>
  
<li>
‘‘สงฺคามสีเส นาโคว, พหู ปาเณ วิเหฐยํ;  
  
นิพฺพาเปถ สกํ จิตฺตํ, มา หญฺญิโตฺถ ปุนปฺปุนํฯ  
</li>
  
<li>
‘‘ทฺวินฺนมฺปิ ยกฺขราชูนํ, เสนา สา วิมฺหิตา อหุ  
เสนาโย วิมฺหิตา อหู (สี.), เสนาปิ สมิตา อหุ (สฺยา.)  
;  
  
สรณญฺจ อุปาคจฺฉุํ, โลกเชฎฺฐํ สุตาทินํฯ  
</li>
  
<li>
‘‘สญฺญาเปตฺวาน  
ชนตํ, ปทมุทฺธริ  
อุทฺธริ ปน (สี. สฺยา.)  
จกฺขุมา;  
  
เปกฺขมาโนว เทเวหิ, ปกฺกามิ อุตฺตรามุโขฯ  
</li>
  
<li>
‘‘ปฐมํ สรณํ คจฺฉิํ, ทฺวิปทินฺทสฺส ตาทิโน;  
  
กปฺปานํ สตสหสฺสํ, ทุคฺคติํ นุปปชฺชหํฯ  
</li>
  
<li>
‘‘มหาทุนฺทุภินามา จ, โสฬสาสุํ รเถสภา;  
  
ติํสกปฺปสหสฺสมฺหิ, ราชาโน จกฺกวตฺติโนฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. เอกาสนิยเตฺถรอปทานํ</h3>
<ol>
<li>
‘‘วรุโณ นาม นาเมน, เทวราชา อหํ ตทา;  
  
อุปฎฺฐเหสิํ สมฺพุทฺธํ, สโยคฺคพลวาหโนฯ  
</li>
  
<li>
‘‘นิพฺพุเต  
  
โลกนาถมฺหิ, อตฺถทสฺสีนรุตฺตเม;  
  
ตูริยํ สพฺพมาทาย, อคมํ โพธิมุตฺตมํฯ  
</li>
  
<li>
‘‘วาทิเตน จ นเจฺจน, สมฺมตาฬสมาหิโต;  
  
สมฺมุขา วิย สมฺพุทฺธํ, อุปฎฺฐิํ โพธิมุตฺตมํฯ  
</li>
  
<li>
‘‘อุปฎฺฐหิตฺวา  
ตํ โพธิํ, ธรณีรุหปาทปํ;  
  
ปลฺลงฺกํ อาภุชิตฺวาน, ตตฺถ กาลงฺกโต อหํฯ  
</li>
  
<li>
‘‘สกกมฺมาภิรโทฺธหํ, ปสโนฺน โพธิมุตฺตเม;  
  
เตน จิตฺตปฺปสาเทน, นิมฺมานํ อุปปชฺชหํฯ  
</li>
  
<li>
‘‘สฎฺฐิตูริยสหสฺสานิ, ปริวาเรนฺติ มํ สทา;  
  
มนุเสฺสสุ จ เทเวสุ, วตฺตมานํ ภวาภเวฯ  
</li>
  
<li>
‘‘ติวิธคฺคี นิพฺพุตา มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, สมฺมาสมฺพุทฺธสาสเน  
อยญฺจ คาถา ปฎิสมฺภิทา จตเสฺสติคาถาย เอกสมฺพนฺธา ภวิตํ ยุตฺตา  
ฯ  
</li>
  
<li>
‘‘สุพาหู  
นาม นาเมน, จตุตฺติํสาสุ ขตฺติยา;  
  
สตฺตรตนสมฺปนฺนา, ปญฺจกปฺปสเต อิโตฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกาสนิโย เถโร อิมา คาถาโย อภาสิตฺถาติฯ
</ol></p>

</p>


<h3>๕. สุวณฺณปุปฺผิยเตฺถรอปทานํ</h3>
<ol>
<li>
‘‘วิปสฺสี  
นาม ภควา, โลกเชโฎฺฐ นราสโภ;  
  
นิสิโนฺน ชนกายสฺส, เทเสสิ อมตํ ปทํฯ  
</li>
  
<li>
‘‘ตสฺสาหํ ธมฺมํ สุตฺวาน, ทฺวิปทินฺทสฺส ตาทิโน;  
  
โสณฺณปุปฺผานิ จตฺตาริ, พุทฺธสฺส อภิโรปยิํฯ  
</li>
  
<li>
‘‘สุวณฺณจฺฉทนํ อาสิ, ยาวตา ปริสา ตทา;  
  
พุทฺธาภา จ สุวณฺณาภา, อาโลโก วิปุโล อหุฯ  
</li>
  
<li>
‘‘อุทคฺคจิโตฺต  
สุมโน, เวทชาโต กตญฺชลี;  
  
วิตฺติสญฺชนโน เตสํ, ทิฎฺฐธมฺมสุขาวโหฯ  
</li>
  
<li>
‘‘อายาจิตฺวาน สมฺพุทฺธํ, วนฺทิตฺวาน จ สุพฺพตํ;  
  
ปาโมชฺชํ ชนยิตฺวาน, สกํ ภวนุปาคมิํฯ  
</li>
  
<li>
‘‘ภวเน อุปวิโฎฺฐหํ, พุทฺธเสฎฺฐํ อนุสฺสริํ;  
  
เตน จิตฺตปฺปสาเทน, ตุสิตํ อุปปชฺชหํฯ  
</li>
  
<li>
‘‘เอกนวุติโต  
กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘โสฬสาสิํสุ ราชาโน, เนมิสมฺมตนามกา;  
  
เตตาลีเส อิโต กเปฺป, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา สุวณฺณปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. จิตกปูชกเตฺถรอปทานํ</h3>
<ol>
<li>
‘‘วสามิ  
ราชายตเน, สามโจฺจ สปริชฺชโน;  
  
ปรินิพฺพุเต ภควติ, สิขิโน โลกพนฺธุโนฯ  
</li>
  
<li>
‘‘ปสนฺนจิโตฺต สุมโน, จิตกํ อคมาสหํ;  
  
ตูริยํ ตตฺถ วาเทตฺวา, คนฺธมาลํ สโมกิริํฯ  
</li>
  
<li>
‘‘จิตมฺหิ ปูชํ กตฺวาน, วนฺทิตฺวา จิตกํ อหํ;  
  
ปสนฺนจิโตฺต สุมโน, สกํ ภวนุปาคมิํฯ  
</li>
  
<li>
‘‘ภวเน อุปวิโฎฺฐหํ, จิตปูชํ อนุสฺสริํ;  
  
เตน กเมฺมน ทฺวิปทินฺท, โลกเชฎฺฐ นราสภฯ  
</li>
  
<li>
‘‘อนุโภตฺวาน สมฺปตฺติํ, เทเวสุ มานุเสสุ จ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘เอกตฺติํเส  
อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, จิตปูชายิทํ ผลํฯ  
</li>
  
<li>
‘‘เอกูนติํสกปฺปมฺหิ, อิโต โสฬส ราชาโน;  
  
อุคฺคตา นาม นาเมน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๗. พุทฺธสญฺญกเตฺถรอปทานํ</h3>
<ol>
<li>
‘‘ยทา  
วิปสฺสี โลกโคฺค, อายุสงฺขารโมสฺสชิ;  
  
ปถวี สมฺปกมฺปิตฺถ, เมทนี ชลเมขลาฯ  
</li>
  
<li>
‘‘โอตตํ วิตฺถตํ  
โอตตํ วิตตํ (สฺยา.)  
มยฺหํ, สุวิจิตฺตวฎํสกํ  
สุจิจิตฺตํ ปปญฺจกํ (สฺยา.)  
;  
  
ภวนมฺปิ ปกมฺปิตฺถ, พุทฺธสฺส อายุสงฺขเยฯ  
</li>
  
<li>
‘‘ตาโส  
มยฺหํ สมุปฺปโนฺน, ภวเน สมฺปกมฺปิเต;  
  
อุปฺปาโท  
อุปฺปาโต (?)  
นุ กิมตฺถาย, อาโลโก วิปุโล อหุฯ  
</li>
  
<li>
‘‘เวสฺสวโณ อิธาคมฺม, นิพฺพาเปสิ มหาชนํ;  
  
ปาณภูเต  
ปาณภุตํ (สฺยา.), ปาณภูนํ (สี. ก.)  
ภยํ นตฺถิ, เอกคฺคา โหถ สํวุตา  
สคารวา (สฺยา.)  
ฯ  
</li>
  
<li>
‘‘อโห พุโทฺธ อโห ธโมฺม, อโห โน สตฺถุ สมฺปทา;  
  
ยสฺมิํ อุปฺปชฺชมานมฺหิ, ปถวี  
ปฐวี (สี. สฺยา.)  
สมฺปกมฺปติฯ  
</li>
  
<li>
‘‘พุทฺธานุภาวํ กิเตฺตตฺวา, กปฺปํ สคฺคมฺหิ โมทหํ;  
  
อวเสเสสุ กเปฺปสุ, กุสลํ จริตํ  
กริตํ (สี. สฺยา.), การิตํ (ก.)  
มยาฯ  
</li>
  
<li>
‘‘เอกนวุติโต  
กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘อิโต  
จุทฺทสกปฺปมฺหิ, ราชา อาสิํ ปตาปวา;  
  
สมิโต นาม นาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๘. มคฺคสญฺญกเตฺถรอปทานํ</h3>
<ol>
<li>
‘‘ปทุมุตฺตรพุทฺธสฺส, สาวกา วนจาริโน;  
  
วิปฺปนฎฺฐา พฺรหารเญฺญ, อนฺธาว อนุสุยฺยเร  
อนุสุยเร (สี.)  
ฯ  
</li>
  
<li>
‘‘อนุสฺสริตฺวา  
สมฺพุทฺธํ, ปทุมุตฺตรนายกํ;  
  
ตสฺส เต มุนิโน ปุตฺตา, วิปฺปนฎฺฐา มหาวเนฯ  
</li>
  
<li>
‘‘ภวนา โอรุหิตฺวาน, อคมิํ ภิกฺขุสนฺติกํ;  
  
เตสํ มคฺคญฺจ อาจิกฺขิํ, โภชนญฺจ อทาสหํฯ  
</li>
  
<li>
‘‘เตน กเมฺมน ทฺวิปทินฺท, โลกเชฎฺฐ นราสภ;  
  
ชาติยา สตฺตวโสฺสหํ, อรหตฺตมปาปุณิํฯ  
</li>
  
<li>
‘‘สจกฺขู  
นาม นาเมน, ทฺวาทส จกฺกวตฺติโน;  
  
สตฺตรตนสมฺปนฺนา, ปญฺจกปฺปสเต อิโตฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มคฺคสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๙. ปจฺจุปฎฺฐานสญฺญกเตฺถรอปทานํ</h3>
<ol>
<li>
‘‘อตฺถทสฺสิมฺหิ สุคเต, นิพฺพุเต สมนนฺตรา;  
  
ยกฺขโยนิํ อุปปชฺชิํ, ยสํ ปโตฺต จหํ ตทาฯ  
</li>
  
<li>
‘‘ทุลฺลทฺธํ  
วต เม อาสิ, ทุปฺปภาตํ ทุรุฎฺฐิตํ;  
  
ยํ เม โภเค วิชฺชมาเน, ปรินิพฺพายิ จกฺขุมาฯ  
</li>
  
<li>
‘‘มม สงฺกปฺปมญฺญาย, สาคโร นาม สาวโก;  
  
มมุทฺธริตุกาโม โส, อาคจฺฉิ มม สนฺติกํฯ  
</li>
  
<li>
‘‘กิํ นุ โสจสิ มา ภายิ, จร ธมฺมํ สุเมธส;  
  
อนุปฺปทินฺนา พุเทฺธน, สเพฺพสํ พีชสมฺปทาฯ  
</li>
  
<li>
‘‘โส เจ ปูเชยฺย สมฺพุทฺธํ, ติฎฺฐนฺตํ โลกนายกํ;  
  
ธาตุํ สาสปมตฺตมฺปิ, นิพฺพุตสฺสาปิ ปูชเยฯ  
</li>
  
<li>
‘‘สเม  
จิตฺตปฺปสาทมฺหิ, สมํ ปุญฺญํ มหคฺคตํ;  
  
ตสฺมา ถูปํ กริตฺวาน, ปูเชหิ ชินธาตุโยฯ  
</li>
  
<li>
‘‘สาครสฺส วโจ สุตฺวา, พุทฺธถูปํ อกาสหํ;  
  
ปญฺจวเสฺส ปริจริํ, มุนิโน ถูปมุตฺตมํฯ  
</li>
  
<li>
‘‘เตน  
กเมฺมน ทฺวิปทินฺท, โลกเชฎฺฐ นราสภ;  
  
สมฺปตฺติํ อนุโภตฺวาน, อรหตฺตมปาปุณิํฯ  
</li>
  
<li>
‘‘ภูริปญฺญา จ จตฺตาโร, สตฺตกปฺปสเต อิโต;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปจฺจุปฎฺฐานสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ชาติปูชกเตฺถรอปทานํ</h3>
<ol>
<li>
‘‘ชายนฺตสฺส  
วิปสฺสิสฺส, อาโลโก วิปุโล อหุ;  
  
ปถวี จ ปกมฺปิตฺถ, สสาครา สปพฺพตาฯ  
</li>
  
<li>
‘‘เนมิตฺตา จ วิยากํสุ, พุโทฺธ โลเก ภวิสฺสติ;  
  
อโคฺค จ สพฺพสตฺตานํ, ชนตํ อุทฺธริสฺสติฯ  
</li>
  
<li>
‘‘เนมิตฺตานํ  
  
สุณิตฺวาน, ชาติปูชมกาสหํ;  
  
เอทิสา ปูชนา นตฺถิ, ยาทิสา ชาติปูชนาฯ  
</li>
  
<li>
‘‘สงฺขริตฺวาน  
สํหริตฺวาน (สี. สฺยา.), สงฺกริตฺวาน (ก.)  
  
<p>กุสลํ, สกํ จิตฺตํ ปสาทยิํฯ
</ol></p>


ชาติปูชํ กริตฺวาน, ตตฺถ กาลงฺกโต อหํฯ  
</p>
  
<ol>
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
สเพฺพ สเตฺต อภิโภมิ, ชาติปูชายิทํ ผลํฯ  
</li>
  
<li>
‘‘ธาติโย มํ อุปฎฺฐนฺติ, มม จิตฺตวสานุคา;  
  
น ตา สโกฺกนฺติ โกเปตุํ, ชาติปูชายิทํ ผลํฯ  
</li>
  
<li>
‘‘เอกนวุติโต กเปฺป, ยํ ปูชมกริํ ตทา;  
  
ทุคฺคติํ นาภิชานามิ, ชาติปูชายิทํ ผลํฯ  
</li>
  
<li>
‘‘สุปาริจริยา นาม, จตุตฺติํส ชนาธิปา;  
  
อิโต ตติยกปฺปมฺหิ, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ชาติปูชโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ปริวารสุมงฺคลา, สรณาสนปุปฺผิยา;  
  
จิตปูชี พุทฺธสญฺญี, มคฺคุปฎฺฐานชาตินา;  
  
คาถาโย  
นวุติ วุตฺตา, คณิตาโย วิภาวิหิฯ  
</p>
  
  
  
  
  