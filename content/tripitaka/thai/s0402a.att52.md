<h1>(๑๗) ๒. ปฎิปทาวโคฺค</h1>
<h3>๑. สํขิตฺตสุตฺตวณฺณนา</h3>
<p> ทุติยสฺส  ปฐเม สุขปฎิเกฺขเปน ทุกฺขา ปฎิปชฺชิตพฺพโต ปฎิปทา เอติสฺสาติ ฯ อสีฆปฺปวตฺติตาย ครุภาเวน ทนฺธา อภิญฺญา เอติสฺสาติ ฯ อิมินาว นเยน สพฺพปเทสุ อโตฺถ เวทิตโพฺพฯ</p>


<h3>๒. วิตฺถารสุตฺตวณฺณนา</h3>
<p> ทุติเย  นฺติ อภิณฺหํฯ นฺติ อนนฺตรวิปากทายกํ มคฺคสมาธิํฯ ติ อรหตฺตผลตฺถายฯ ติ วิปสฺสนาปญฺจมกานิ ปญฺจินฺทฺริยานิฯ นฺติ หิ เอตฺถ วิปสฺสนาปญฺญาว ปญฺญินฺทฺริยนฺติ อธิเปฺปตํฯ เสสเมตฺถ ปาฬิวเสน อุตฺตานเมวฯ</p>


<p>อิมาสํ ปน ปฎิปทานํ อยํ อาวิภาวกถา – อิธ ภิกฺขุ ปุเพฺพ อกตาภินิเวโส ปุพฺพภาเค รูปปริคฺคเห กิลมติ, อรูปปริคฺคเห กิลมติ, ปจฺจยปริคฺคเห กิลมติ, ตีสุ อทฺธาสุ กิลมติ, มคฺคามเคฺค กิลมติฯ เอวํ ปญฺจสุ  ฐาเนสุ กิลมโนฺต วิปสฺสนํ ปาปุณาติฯ วิปสฺสนํ ปตฺวาปิ อุทยพฺพยานุปสฺสเน, ภงฺคานุปสฺสเน, ภยตุปฎฺฐาเน, อาทีนวานุปสฺสเน, นิพฺพิทานุปสฺสเน, มุจฺจิตุกมฺยตาญาเณ, สงฺขารุเปกฺขาญาเณ, อนุโลมญาเณ, โคตฺรภุญาเณติ อิเมสุ นวสุ วิปสฺสนาญาเณสุปิ กิลมิตฺวาว โลกุตฺตรมคฺคํ ปาปุณาติฯ ตสฺส โส โลกุตฺตรมโคฺค เอวํ ทุเกฺขน ครุภาเวน สจฺฉิกตตฺตา ทุกฺขปฎิปโท ทนฺธาภิโญฺญ นาม ชาโตฯ โย ปน ปุพฺพภาเค ปญฺจสุ ญาเณสุ กิลมโนฺต อปรภาเค นวสุ วิปสฺสนาญาเณสุ อกิลมิตฺวาว มคฺคํ สจฺฉิกโรติ, ตสฺส โส มโคฺค เอวํ ทุเกฺขน อครุภาเวน สจฺฉิกตตฺตา ทุกฺขปฎิปโท ขิปฺปาภิโญฺญ นาม ชาโตฯ อิมินา อุปาเยน อิตราปิ เทฺว เวทิตพฺพาฯ</p>


<p>โคณปริเยสกอุปมาหิ  เจตา วิภาเวตพฺพา – เอกสฺส หิ ปุริสสฺส จตฺตาโร โคณา ปลายิตฺวา อฎวิํ ปวิฎฺฐาฯ โส สกณฺฎเก สคหเน วเน เต ปริเยสโนฺต คหนมเคฺคเนว กิเจฺฉน กสิเรน คนฺตฺวา คหนฎฺฐาเนเยว นิลีเน โคเณปิ กิเจฺฉน กสิเรน อทฺทสฯ เอโก กิเจฺฉน คนฺตฺวา อโพฺภกาเส ฐิเต ขิปฺปเมว อทฺทสฯ อปโร อโพฺภกาสมเคฺคน สุเขน คนฺตฺวา คหนฎฺฐาเน นิลีเน กิเจฺฉน กสิเรน อทฺทสฯ อปโร อโพฺภกาสมเคฺคเนว สุเขน คนฺตฺวา อโพฺภกาเส ฐิเตเยว ขิปฺปํ อทฺทสฯ ตตฺถ จตฺตาโร โคณา วิย จตฺตาโร อริยมคฺคา ทฎฺฐพฺพา, โคณปริเยสโก ปุริโส วิย โยคาวจโร, คหนมเคฺคน กิเจฺฉน กสิเรน  คมนํ วิย ปุพฺพภาเค ปญฺจสุ ญาเณสุ กิลมโต ทุกฺขาปฎิปทาฯ คหนฎฺฐาเน นิลีนานํ กิเจฺฉเนว ทสฺสนํ วิย อปรภาเค นวสุ ญาเณสุ กิลมนฺตสฺส  อริยมคฺคานํ ทสฺสนํฯ อิมินา อุปาเยน เสสอุปมาปิ โยเชตพฺพาฯ</p>


<h3>๓. อสุภสุตฺตวณฺณนา</h3>
<p> ตติเย ติ อตฺตโน กรชกาเย ‘‘ยถา เอตํ, ตถา อิท’’นฺติ อิมินา นเยน พหิทฺธา ทิฎฺฐานํ ทสนฺนํ อสุภานํ อุปสํหรณวเสน อสุภานุปสฺสี วิหรติ, อตฺตโน กายํ อสุภโต ปฎิกูลโต ญาเณน ปสฺสตีติ อโตฺถฯ ติ นวนฺนํ ปาฎิกุลฺยานํ วเสน กพฬีการาหาเร ปฎิกูลสญฺญีฯ ติ สพฺพสฺมิมฺปิ เตธาตุเก โลกสนฺนิวาเส อนภิรตาย อุกฺกณฺฐิตสญฺญาย สมนฺนาคโตฯ ติ สเพฺพปิ เตภูมกสงฺขาเร อนิจฺจโต อนุปสฺสโนฺตฯ ติ มรณํ อารพฺภ อุปฺปนฺนสญฺญาฯ ติ นิยกชฺฌเตฺต สุฎฺฐุ อุปฎฺฐิตา โหติฯ เอตฺตาวตา พลววิปสฺสนา กถิตาฯ ติ สิกฺขนกานํ พลานิฯ เสสเมตฺถ ปาฬิวเสน อุตฺตานเมวฯ ‘‘อสุภานุปสฺสี’’ติอาทีนิ ปน ทุกฺขาย ปฎิปทาย ทสฺสนตฺถํ วุตฺตานิ, ปฐมชฺฌานาทีนิ สุขายฯ อสุภาทีนิ หิ ปฎิกูลารมฺมณานิ, เตสุ ปน ปกติยาว สมฺปิยายมานํ จิตฺตํ อลฺลียติฯ ตสฺมา ตานิ ภาเวโนฺต ทุกฺขปฎิปทํ ปฎิปโนฺน นาม โหติฯ ปฐมชฺฌานาทีนิ ปณีตสุขานิ , ตสฺมา ตานิ ปฎิปโนฺน สุขปฎิปทํ ปฎิปโนฺน นาม โหติฯ</p>


<p>อยํ ปเนตฺถ สพฺพสาธารณา อุปมา – สงฺคามาวจรปุริโส หิ ผลกโกฎฺฐกํ กตฺวา ปญฺจาวุธานิ  สนฺนยฺหิตฺวา สงฺคามํ ปวิสติ, โส อนฺตรา วิสฺสมิตุกาโม ผลกโกฎฺฐกํ ปวิสิตฺวา วิสฺสมติ เจว ปานโภชนาทีนิ จ ปฎิเสวติฯ ตโต ปุน สงฺคามํ ปวิสิตฺวา กมฺมํ กโรติฯ ตตฺถ สงฺคาโม วิย กิเลสสงฺคาโม ทฎฺฐโพฺพ, ผลกโกฎฺฐโก วิย ปญฺจนิสฺสยพลานิ, สงฺคามปวิสนปุริโส วิย โยคาวจโร, ปญฺจาวุธสนฺนาโห วิย วิปสฺสนาปญฺจมานิ อินฺทฺริยานิ, สงฺคามํ ปวิสนกาโล วิย วิปสฺสนาย กมฺมกรณกาโล, วิสฺสมิตุกามสฺส ผลกโกฎฺฐกํ ปวิสิตฺวา วิสฺสมนปานโภชนานิ ปฎิเสวนกาโล วิย  วิปสฺสนาย กมฺมํ กโรนฺตสฺส จิตฺตุปฺปาทสฺส นิรสฺสาทกฺขเณ ปญฺจ พลานิ นิสฺสาย จิตฺตํ สมฺปหํสนกาโล, วิสฺสมิตฺวา ขาทิตฺวา ปิวิตฺวา จ ปุน สงฺคามสฺส ปวิสนกาโล วิย ปญฺจหิ พเลหิ จิตฺตํ สมฺปหํเสตฺวา ปุน วิปสฺสนาย กมฺมํ กโรนฺตสฺส วิวเฎฺฎตฺวา อรหตฺตคฺคหณกาโล เวทิตโพฺพฯ อิมสฺมิํ ปน สุเตฺต พลานิ เจว อินฺทฺริยานิ จ มิสฺสกาเนว กถิตานีติฯ</p>


<h3>๔. ปฐมขมสุตฺตวณฺณนา</h3>
<p> จตุเตฺถ ติ อนธิวาสิกปฎิปทาฯ ติ อธิวาสิกปฎิปทาฯ ติ อินฺทฺริยทมนปฎิปทาฯ ติ อกุสลวิตกฺกานํ วูปสมนปฎิปทาฯ ติ ฆเฎฺฎนฺตํ ปฎิฆเฎฺฎติฯ   ติ ปหรนฺตํ ปฎิปหรติฯ ปญฺจมฉฎฺฐานิ อุตฺตานตฺถาเนวฯ</p>


<h3>๗. มหาโมคฺคลฺลานสุตฺตวณฺณนา</h3>
<p> สตฺตเม มหาโมคฺคลฺลานเตฺถรสฺส เหฎฺฐิมา ตโย มคฺคา สุขปฎิปทา ทนฺธาภิญฺญา อเหสุํ, อรหตฺตมโคฺค ทุกฺขปฎิปโท ขิปฺปาภิโญฺญฯ ตสฺมา เอวมาห – ‘‘ยายํ ปฎิปทา ทุกฺขา ขิปฺปาภิญฺญา, อิมํ เม ปฎิปทํ อาคมฺม อนุปาทาย อาสเวหิ จิตฺตํ วิมุตฺต’’นฺติฯ</p>


<h3>๘. สาริปุตฺตสุตฺตวณฺณนา</h3>
<p> อฎฺฐเม ธมฺมเสนาปติเตฺถรสฺส เหฎฺฐิมา ตโย มคฺคา สุขปฎิปทา ทนฺธาภิญฺญา, อรหตฺตมโคฺค  สุขปฎิปโท ขิปฺปาภิโญฺญฯ ตสฺมา ‘‘ยายํ ปฎิปทา สุขา ขิปฺปาภิญฺญา’’ติ อาหฯ อิเมสุ ปน ทฺวีสุปิ สุเตฺตสุ มิสฺสิกาว ปฎิปทา กถิตาติ เวทิตพฺพาฯ</p>


<h3>๙. สสงฺขารสุตฺตวณฺณนา</h3>
<p> นวเม ปฐมทุติยปุคฺคลา สุกฺขวิปสฺสกา สสงฺขาเรน สปฺปโยเคน สงฺขารนิมิตฺตํ อุปฎฺฐเปนฺติฯ เตสุ เอโก วิปสฺสนินฺทฺริยานํ พลวตฺตา อิเธว กิเลสปรินิพฺพาเนน ปรินิพฺพายติ, เอโก อินฺทฺริยานํ ทุพฺพลตาย  อิธ อสโกฺกโนฺต อนนฺตเร อตฺตภาเว ตเทว มูลกมฺมฎฺฐานํ ปฎิลภิตฺวา สสงฺขาเรน สปฺปโยเคน สงฺขารนิมิตฺตํ อุปฎฺฐเปตฺวา กิเลสปรินิพฺพาเนน ปรินิพฺพายติ, ตติยจตุตฺถา สมถยานิกาฯ เตสํ เอโก อสงฺขาเรน อปฺปโยเคน อินฺทฺริยานํ พลวตฺตา อิเธว กิเลเส เขเปติ, เอโก อินฺทฺริยานํ ทุพฺพลตฺตา อิธ อสโกฺกโนฺต อนนฺตเร อตฺตภาเว ตเทว มูลกมฺมฎฺฐานํ ปฎิลภิตฺวา อสงฺขาเรน อปฺปโยเคน กิเลเส เขเปตีติ เวทิตโพฺพฯ</p>


<h3>๑๐. ยุคนทฺธสุตฺตวณฺณนา</h3>
<p> ทสเม นฺติ สมถํ ปุพฺพงฺคมํ ปุเรจาริกํ กตฺวาฯ ติ ปฐโม โลกุตฺตรมโคฺค นิพฺพตฺตติฯ   นฺติ เอกจิตฺตกฺขณิกมคฺคสฺส อาเสวนาทีนิ นาม นตฺถิ, ทุติยมคฺคาทโย ปน อุปฺปาเทโนฺต ตเมว อาเสวติ ภาเวติ พหุลีกโรตีติ วุจฺจติฯ นฺติ วิปสฺสนํ ปุพฺพงฺคมํ ปุเรจาริกํ กตฺวา สมถํ ภาเวติ, ปกติยา วิปสฺสนาลาภี วิปสฺสนาย ฐตฺวา สมาธิํ อุปฺปาเทตีติ อโตฺถฯ</p>


<p>ติ ยุคนทฺธํ กตฺวา ภาเวติฯ ตตฺถ เตเนว จิเตฺตน สมาปตฺติํ สมาปชฺชิตฺวา เตเนว สงฺขาเร สมฺมสิตุํ น สกฺกาฯ อยํ ปน ยาวตา สมาปตฺติโย สมาปชฺชติ, ตาวตา สงฺขาเร สมฺมสติฯ ยาวตา สงฺขาเร สมฺมสติ, ตาวตา สมาปตฺติโย สมาปชฺชติฯ กถํ? ปฐมชฺฌานํ สมาปชฺชติ, ตโต วุฎฺฐาย สงฺขาเร สมฺมสติ, สงฺขาเร สมฺมสิตฺวา ทุติยชฺฌานํ สมาปชฺชติฯ ตโต วุฎฺฐาย ปุน สงฺขาเร สมฺมสติฯ สงฺขาเร สมฺมสิตฺวา  ตติยชฺฌานํ…เป.… เนวสญฺญานาสญฺญายตนสมาปตฺติํ สมาปชฺชติ, ตโต วุฎฺฐาย สงฺขาเร สมฺมสติฯ เอวมยํ สมถวิปสฺสนํ ยุคนทฺธํ ภาเวติ นามฯ</p>


<p>นฺติ สมถวิปสฺสนาธเมฺมสุ ทสวิปสฺสนุปกฺกิเลสสงฺขาเตน อุทฺธเจฺจน วิคฺคหิตํ, สุคฺคหิตนฺติ อโตฺถฯ ติ อิมินา สตฺตนฺนํ สปฺปายานํ ปฎิลาภกาโล กถิโตฯ นฺติ ยสฺมิํ สมเย ตํ วิปสฺสนาวีถิํ โอกฺกมิตฺวา ปวตฺตํ จิตฺตํฯ   ติ วิปสฺสนาวีถิํ ปโจฺจตฺถริตฺวา  ตสฺมิํเยว โคจรชฺฌตฺตสงฺขาเต อารมฺมเณ สนฺติฎฺฐติฯ ติ อารมฺมณวเสน สมฺมา นิสีทติฯ ติ เอกคฺคํ โหติฯ ติ สมฺมา อาธิยติ สุฎฺฐปิตํ โหติฯ เสสเมตฺถ อุตฺตานตฺถเมวฯ</p>

</p>





