<h1>นิสฺสคฺคิยกโณฺฑ</h1>
<h3>๑. ปตฺตสนฺนิจยสิกฺขาปทวณฺณนา</h3>
<p>นิสฺสคฺคิเยสุ   อาทิวคฺคสฺส ตาว ปฐเม ติ ปตฺตสนฺนิธิํ กเรยฺย, เอกาหํ อนธิฎฺฐหิตฺวา วา อวิกเปฺปตฺวา วา อธิฎฺฐานุปคํ ปตฺตํ ฐเปยฺยาติ อโตฺถฯ</p>


<p>สาวตฺถิยํ ฉพฺพคฺคิยา ภิกฺขุนิโย อารพฺภ ปตฺตสนฺนิจยวตฺถุสฺมิํ ปญฺญตฺตํ, เสสกถามโคฺค ภิกฺขุปาติโมกฺขวณฺณนายํ วุตฺตนเยเนว เวทิตโพฺพ, ตตฺร หิ ทสาหาติกฺกเม อาปตฺติ, อิธ เอกาหาติกฺกเมติ เอตฺตกเมว ตสฺส จ อิมสฺส จ นานากรณํ, เสสํ ตาทิสเมวาติฯ</p>

</p>


<h3>๒. อกาลจีวรสิกฺขาปทวณฺณนา</h3>
<p>ทุติเย นฺติ อตฺถเต กถิเน กถินมาเสหิ, อนตฺถเต จีวรมาสโต อญฺญสฺมิํ กาเล อุปฺปนฺนํ, ยํ วา ปน กาเลปิ อาทิสฺส ทินฺนํฯ  นาม ‘‘สมฺปตฺตา ภาเชนฺตู’’ติ วตฺวา วา, ‘‘อิทํ คณสฺส, อิทํ ตุมฺหากํ ทมฺมี’’ติ วตฺวา วา, ทาตุกามตาย ปาทมูเล ฐเปตฺวา วา ทินฺนํฯ อิเจฺจตํ อกาลจีวรํ ‘‘กาลจีวร’’นฺติ อธิฎฺฐหิตฺวา ภาชาเปนฺติยา ปโยเค ทุกฺกฎํ, ยํ อตฺตนา ลทฺธํ, ตํ นิสฺสคฺคิยํ โหติฯ นิสฺสฎฺฐํ ปฎิลภิตฺวาปิ ยถาทาเนเยว อุปเนตพฺพํ, อญฺญสฺมิมฺปิ เอวรูเป สิกฺขาปเท เอเสว นโยฯ</p>


<p>สาวตฺถิยํ ถุลฺลนนฺทํ อารพฺภ อกาลจีวรํ ‘‘กาลจีวร’’นฺติ  อธิฎฺฐหิตฺวา ภาชนวตฺถุสฺมิํ ปญฺญตฺตํ, อกาลจีวเร เวมติกาย, กาลจีวเร อกาลจีวรสญฺญาย เจว เวมติกาย  จ ทุกฺกฎํฯ อุโภสุ กาลจีวรสญฺญาย, อุมฺมตฺติกาทีนญฺจ อนาปตฺติฯ อกาลจีวรตา, ตถาสญฺญิตา, ‘‘กาลจีวร’’นฺติ อธิฎฺฐาย เลเสน ภาชาปนํ, ปฎิลาโภติ อิมาเนตฺถ จตฺตาริ องฺคานิฯ สมุฎฺฐานาทีนิ อทินฺนาทานสทิสานีติฯ</p>

</p>


<h3>๓. จีวรปริวตฺตนสิกฺขาปทวณฺณนา</h3>
<p>ตติเย  ติ คณฺหฯ ติ สยํ อจฺฉินฺทนฺติยา พนฺธิตฺวา ฐปิเตสุ พหูสุปิ เอกาปตฺติ, อิตเรสุ วตฺถุคณนาย อาปตฺติโยฯ อจฺฉินฺทาปเน ปน เอกาย อาณตฺติยา พหูสุ อจฺฉิเนฺนสุปิ เอกาวาปตฺติฯ</p>


<p>สาวตฺถิยํ ถุลฺลนนฺทํ อารพฺภ จีวรํ ปริวเตฺตตฺวา อจฺฉินฺทนวตฺถุสฺมิํ ปญฺญตฺตํ, สาณตฺติกํ, ติกปาจิตฺติยํ, อญฺญสฺมิํ ปริกฺขาเร ติกทุกฺกฎํ, อนุปสมฺปนฺนาย จีวเรปิ ติกทุกฺกฎเมวฯ ยา ปน ตาย วา ทิยฺยมานํ, ตสฺสา วา วิสฺสาสํ คณฺหาติ, ตสฺสา, อุมฺมตฺติกาทีนญฺจ อนาปตฺติฯ อุปสมฺปนฺนตา, ปริวตฺติตจีวรสฺส วิกปฺปนุปคตา, สกสญฺญาย อจฺฉินฺทนํ วา อจฺฉินฺทาปนํ วาติ อิมาเนตฺถ ตีณิ องฺคานิฯ สมุฎฺฐานาทีนิ อทินฺนาทานสทิสานิ, อิทํ ปน ทุกฺขเวทนนฺติฯ</p>

</p>


<h3>๔. อญฺญวิญฺญาปนสิกฺขาปทวณฺณนา</h3>
<p>จตุเตฺถ ติ ชานาเปตฺวา, ‘‘อิทํ นาม อาหรา’’ติ ยาจิตฺวา วาฯ ติ ยํ ปุเพฺพ ‘‘กิเนฺต, อเยฺย, อผาสุ, กิํ อาหริยตู’’ติ วุตฺตาย วิญฺญาปิตํ, ตํ ปฎิกฺขิปิตฺวา ตเญฺจว อญฺญญฺจ คเหตุกามา ตโต อญฺญํ วิญฺญาเปยฺย, ตสฺสา วิญฺญตฺติยา ทุกฺกฎํ, ปฎิลาเภน นิสฺสคฺคิยํ โหติฯ</p>


<p>สาวตฺถิยํ ถุลฺลนนฺทํ อารพฺภ อญฺญํ วิญฺญาเปตฺวา อญฺญํ วิญฺญาปนวตฺถุสฺมิํ ปญฺญตฺตํ, ติกปาจิตฺติยํ, อนเญฺญ ทฺวิกทุกฺกฎํฯ อนเญฺญ อนญฺญสญฺญาย ปน, ตสฺมิํ อปฺปโหเนฺต ปุน ตเญฺญว, อเญฺญนปิ อเตฺถ สติ เตน สทฺธิํ อญฺญญฺจ, ยญฺจ วิญฺญตฺตํ, ตโต เจ อญฺญํ สมคฺฆตรํ  โหติ, อิมํ อานิสํสํ ทเสฺสตฺวา สุทฺธํ  อญฺญเมว จ วิญฺญาเปนฺติยา, อุมฺมตฺติกาทีนญฺจ อนาปตฺติฯ เลเสน คเหตุกามตา, อญฺญสฺส วิญฺญาปนํ, ปฎิลาโภติ อิมาเนตฺถ ตีณิ องฺคานิฯ สมุฎฺฐานาทีนิ สญฺจริตฺตสทิสานีติฯ</p>

</p>


<h3>๕. อญฺญเจตาปนสิกฺขาปทวณฺณนา</h3>
<p>ปญฺจเม  ติ อตฺตโน กปฺปิยภเณฺฑน ‘‘อิทํ นาม อาหรา’’ติ อญฺญํ ปริวตฺตาเปตฺวาฯ ติ ‘‘เอวํ เม อิทํ ทตฺวา อญฺญมฺปิ อาหริสฺสตี’’ติ มญฺญมานา ‘‘น เม อิมินา อโตฺถ, อิทํ นาม เม อาหรา’’ติ ตโต อญฺญํ เจตาเปยฺยฯ ตสฺสา เจตาปนปฺปโยเค ทุกฺกฎํ, ปฎิลาเภน เตน วา อเญฺญน วา มูเลน อาหฎํ นิสฺสคฺคิยํ โหติ, เสสํ จตุตฺถสทิสเมวาติฯ</p>

</p>


<h3>๖. ปฐมสงฺฆิกเจตาปนสิกฺขาปทวณฺณนา</h3>
<p>ฉเฎฺฐ ติ อญฺญสฺสตฺถาย ทิเนฺนนฯ ติ อญฺญํ อุทฺทิสิตฺวา ทิเนฺนนฯ ติ สงฺฆสฺส ปริจฺจเตฺตนฯ ติ กปฺปิยภเณฺฑนฯ ติ ‘‘อิทํ นาม ปริภุเญฺชยฺยาถา’’ติ ยํ อุทฺทิสิตฺวา นิยเมตฺวา โย ปริกฺขาโร ทิโนฺน, ตโต อญฺญํ ปริวตฺตาเปยฺย, ตสฺสา ปโยเค ทุกฺกฎํ, ปฎิลาเภน นิสฺสคฺคิยํฯ</p>


<p>สาวตฺถิยํ สมฺพหุลา ภิกฺขุนิโย อารพฺภ ตาทิเสน ปริกฺขาเรน อญฺญํ เจตาปนวตฺถุสฺมิํ ปญฺญตฺตํ, ติกปาจิตฺติยํ, อนญฺญทตฺถิเก ทฺวิกทุกฺกฎํฯ ตสฺมิํ ปน อนญฺญทตฺถิกสญฺญาย, เสสกํ อุปเนนฺติยา, ‘‘ตุเมฺหหิ เอตทตฺถาย ทิโนฺน, อมฺหากญฺจ อิมินา นาม อโตฺถ’’ติ สามิเก อปโลเกตฺวา อุปเนนฺติยา, ยทา ภิกฺขุนิโย วิหารมฺปิ ฉเฑฺฑตฺวา ปกฺกมนฺติ, เอวรูปาสุ อาปทาสุ อุปเนนฺตีนํ, อุมฺมตฺติกาทีนญฺจ อนาปตฺติฯ เสสํ จตุตฺถสทิสเมวาติฯ</p>

</p>


<h3>๗. ทุติยสงฺฆิกเจตาปนสิกฺขาปทวณฺณนา</h3>
<p>สตฺตเม  ติ สยํ ยาจิตเกนาปิฯ เอตเทเวตฺถ นานากรณํ, เสสํ ฉฎฺฐสทิสเมวาติฯ</p>

</p>


<h3>๘. ปฐมคณิกเจตาปนสิกฺขาปทวณฺณนา</h3>
<p>อฎฺฐเม  ติ คณสฺส ปริจฺจเตฺตน, อิทเมตฺถ ฉฎฺฐโต นานากรณํฯ</p>

</p>


<h3>๙. ทุติยคณิกเจตาปนสิกฺขาปทวณฺณนา</h3>
<p>นวเม  ติ อิทํ อฎฺฐมโต อติริตฺตํ, เสสํ ทฺวีสุปิ ฉฎฺฐสิกฺขาปทสทิสเมวาติฯ</p>

</p>


<h3>๑๐. ปุคฺคลิกเจตาปนสิกฺขาปทวณฺณนา</h3>
<p>ทสเม ติ เอกภิกฺขุนิยา ปริจฺจเตฺตนฯ ติ สยํ ยาจิตเกน จฯ ติ ยํ อุทฺทิสิตฺวา ทินฺนํ, ตโต อญฺญํ เจตาเปนฺติยา ปโยเค ทุกฺกฎํ, ปฎิลาเภน นิสฺสคฺคิยํ โหติฯ</p>


<p>สาวตฺถิยํ ถุลฺลนนฺทํ อารพฺภ ตาทิเสน ปริกฺขาเรน อญฺญํ เจตาปนวตฺถุสฺมิํ ปญฺญตฺตํ, เสสํ ฉฎฺฐสทิสเมวาติฯ</p>

</p>

</p>


<h3>๑๑. ครุปาวุรณสิกฺขาปทวณฺณนา</h3>
<p>ทุติยสฺส  ปฐเม นฺติ สีตกาเล ปาวุรณํฯ นฺติ  นาม จตุกฺกหาปณิโก โหติ, ตสฺมา โสฬสกหาปณคฺฆนกํฯ นฺติ ฐเปตฺวา สหธมฺมิเก จ ญาตกปฺปวาริเต จ อเญฺญน กิสฺมิญฺจิเทว คุเณ ปริตุเฎฺฐน ‘‘วเทถาเยฺย, เยนโตฺถ’’ติ วุตฺตาย วิญฺญาเปตพฺพํฯ ติ ตตุตฺตริ วิญฺญาเปนฺติยา ทุกฺกฎํ, ปฎิลทฺธํ นิสฺสคฺคิยํ โหติฯ</p>


<p>สาวตฺถิยํ  ถุลฺลนนฺทํ อารพฺภ ราชานํ กมฺพลํ วิญฺญาปนวตฺถุสฺมิํ ปญฺญตฺตํ, ติกปาจิตฺติยํ, อูนกจตุกฺกํเส ทฺวิกทุกฺกฎํฯ ตสฺมิํ ปน อูนกสญฺญาย, จตุกฺกํสปรมํ เจตาเปนฺติยา, ญาตกปฺปวาริเต วา, อญฺญสฺส วา อตฺถาย, อตฺตโน วา ธเนน, มหคฺฆํ เจตาเปนฺตํ อปฺปคฺฆํ เจตาเปนฺติยา, อุมฺมตฺติกาทีนญฺจ อนาปตฺติฯ ครุปาวุรณตา, อติเรกจตุกฺกํสตา, อนนุญฺญาตฎฺฐาเน วิญฺญตฺติ, ปฎิลาโภติ อิมาเนตฺถ จตฺตาริ องฺคานิฯ สมุฎฺฐานาทีนิ สญฺจริตฺตสทิสานีติฯ</p>

</p>


<h3>๑๒. ลหุปาวุรณสิกฺขาปทวณฺณนา</h3>
<p>ทุติเย นฺติ อุณฺหกาเล ปาวุรณํฯ นฺติ ทสกหาปณคฺฆนกํ, เสสํ ปฐมสทิสเมวาติฯ</p>

</p>


<p>อิโต ปรานิ อิมสฺมิํ วเคฺค อฎฺฐ, ตติยวเคฺค ทสาติ อิมานิ อฎฺฐารส  สิกฺขาปทานิ ภิกฺขุปาติโมกฺขวณฺณนายํ วุตฺตนเยเนว เวทิตพฺพานีติฯ</p>

</p>


<p>ติ ภิกฺขู อารพฺภ ปญฺญตฺตา สาธารณา อฎฺฐารส, อสาธารณา ทฺวาทสาติ เอวํ ติํสฯ เสสํ สพฺพตฺถ อุตฺตานเมวาติฯ</p>

</p>

</p>





