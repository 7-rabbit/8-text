<h1>๔. อายายกาจริย-ปริเจฺฉโท</h1>
<p>คนฺถา ปน สิยา อายาจเนน อาจริเยหิ กตา, สิยา อนายาจเนน อาจริเยหิ กตาฯ กตเม คนฺถา อายาจเนน, กตเม อนายาจเนน กตา? มหากจฺจายน คโนฺถ, มหาอฎฺฐกถา คโนฺถ, มหาปจฺจริย คโนฺถ, มหากุรุนฺทิ คโนฺถ, มหาปจฺจริยคนฺถสฺส อฎฺฐกถา คโนฺถ, มหากุรุนฺทิ คนฺถสฺส อฎฺฐกถา คโนฺถติฯ อิเมหิ ฉ คเนฺถหิ อตฺตโน มติยา สาสนุคฺคหนตฺถาย สทฺธมฺมฐิติยา กตาฯ</p>


<h3>ก. พุทฺธโฆสาจริย-คนฺถทีปนา</h3>
<p>พุทฺธโฆสาจริย คเนฺถสุ ปน วิสุทฺธิมโคฺค, สงฺฆปาเลน นาม สงฺฆเถเรน อายาจิเตน พุทฺธโฆสาจริเยน กโตฯ ทีฆนิกายสฺส อฎฺฐกถา คโนฺถ ทาฐา นาเมน สงฺฆเถเรน อายาจิเตน พุทฺธโฆสาจริเยน กโตฯ มชฺฌิมนิกายสฺส อฎฺฐกถา คโนฺถ พุทฺธมิตฺตนาเมน เถเรน อายาจิเตน พุทฺธโฆสาจริเยน กโตฯ สํยุตฺตนิกายสฺส อฎฺฐกถา คโนฺถ โชติปาเลน นาม เถเรน อายาจิเตน พุทฺธโฆสาจริเยน กโตฯ องฺคุตฺตรนิกายสฺส อฎฺฐกถา คโนฺถ ภทฺทนฺตา นาม เถเรน สหอาชีวเกน อุปาสเกน จ อายาจิเตน พุทฺธโฆสาจริเยน กโตฯ สมนฺตปาสาทิกา นาม อฎฺฐกถา คโนฺถ พุทฺธสิริ นาเมน เถเรน อายาจิเตน พุทฺธโฆสาจริเยน กโตฯ สตฺตนฺนํ อภิธมฺม-คนฺถานํ อฎฺฐกถา คโนฺถ จุลฺลพุทฺธโฆเสน ภิกฺขุนา อายาจิเตน พุทฺธโฆสาจริเยน กโตฯ ธมฺมปทสฺสอฎฺฐกถา คโนฺถ กุมารกสฺสปนาเมน เถเรน อายาจิเตน พุทฺธโฆสาจริเยน กโตฯ ชาตกสฺสอฎฺฐกถา คโนฺถ อตฺถทสฺสี, พุทฺธมิตฺต, พุทฺธปิยเทว สงฺขาเตหิ ตีหิ เถเรหิ อายาจิเตน พุทฺธโฆสาจริเยน กโตฯ ขุทฺทกปาฐสฺส อฎฺฐกถา คโนฺถ, สุตฺตนิปาตสฺส อฎฺฐกถา คโนฺถ อตฺตโน มติยา พุทฺธโฆสาจริเยน กโตฯ อปทานสฺส อฎฺฐกถา คโนฺถ ปญฺจนิกาย วิญฺญูหิ ปญฺจหิ เถเรหิ อายาจิเตน พุทฺธโฆสาจริเยน กโตฯ</p>

</p>


<h3>ข. พุทฺธทตฺตาจริย-คนฺถทีปนา</h3>
<p>พุทฺธตฺตาจริย คเนฺถสุ ปน วินย-วินิจฺฉยคโนฺถ อตฺตโน สิเสฺสน พุทฺธสีเหน นาม เถเรน อายาจิเตน พุทฺธตฺตาจริยา กโตฯ อุตฺตร-วินิจฺฉยคโนฺถ สงฺฆปาเลน นาเมน เถเรน อายาจิเตน พุทฺธทตฺตาจริเยน กโตฯ อภิธมฺมาวตาโร นาม คโนฺถ อตฺตโน สิเสฺสน สุมติ เถเรน อายาจิเตน พุทฺธทตฺตาจริเยน กโตฯ พุทฺธวํสสฺส อฎฺฐกถา คโนฺถ เตเนว พุทฺธสีหนาม เถเรน อายาจิเตน พุทฺธทตฺตาจริเยน กโตฯ</p>

</p>


<p>อภิธมฺมกถาย มูลฎีกา นาม ฎีกา คโนฺถ พุทฺธมิตฺตา นาม เถเรน อายาจิเตน อานนฺทาจริเยน กโตฯ</p>


<h3>ค. ธมฺมปาลาจริเยน-คนฺถทีปนา</h3>
<p>เนตฺติปกรณสฺส อฎฺฐกถา คโนฺถ ธมฺมรกฺขิต นาม เถเรน อายาจิเตน ธมฺมปาลาจริเยน กโตฯ อิติวุตฺตกอฎฺฐกถา คโนฺถ, อุทานอฎฺฐกถา คโนฺถ, จริยาปิฎกอฎฺฐกถา คโนฺถ, เถรกถาอฎฺฐกถา คโนฺถ, เถริกถาอฎฺฐกถา คโนฺถ, วิมานวตฺถุอฎฺฐกถา คโนฺถ, เปตวตฺถุอฎฺฐกถา คโนฺถ, อิเม สตฺต คนฺถา อตฺตโน มติยา ธมฺมปาลาจริเยน กโตฯ วิสุทฺธิมคฺคฎีกา คโนฺถ ทาฐา นาเมน นาม เถเรน อายาจิเตน ธมฺมปาลาจริเยน กโต, ทีฆนิกาย-อฎฺฐกถาทีนํ จตุนฺนํ อฎฺฐกถานํ ฎีกา คโนฺถ, อภิธมฺมฎฺฐกถาย อนุฎีกา คโนฺถ, เนตฺติปกรณฎฺฐกถาย ฎีกา คโนฺถ, พุทฺธวํสฎฺฐกถาย ฎีกา คโนฺถ, ชาตกฎฺฐกถาย ฎีกา คโนฺถ เจติ อิเม ปญฺจ คนฺถา อตฺตโน มติยา ธมฺมปาลาจริเยน กโตฯ</p>

</p>


<p>นิรุตฺติมญฺชูสา นาม จุลฺลนิรุตฺติฎีกา คโนฺถ, มหานิรุตฺติสเงฺขโป นาม คโนฺถ จ อตฺตโน มติยา ปุพฺพาจริเยหิ วิํสุ กโตฯ</p>


<p>ปญฺจ วินยปกรณานํ วินยคณฺฐิ นาม คโนฺถ อตฺตโน มติยา มหาวชิรพุทฺธาจริเยน กโตฯ นฺยาสสงฺขาโต มุขมตฺตทีปนี นาม คโนฺถ อตฺตโน มติยา วิมลพุทฺธิ อาจริเยน กโตฯ อตฺถพฺยกฺขฺยาโน นาม คโนฺถ อตฺตโน มติยา จุลฺลวชิรพุทฺธาจริเยน กโตฯ รูปสิทฺธิ ตสฺส จ คนฺถสฺส ฎีกา คโนฺถ สพฺพ ปญฺจสุตฺตญฺจ อตฺตโน มติยา ทีปงฺกราจริเยน กโตฯ สจฺจสเงฺขโป นาม คโนฺถ อตฺตโน มติยา จุลฺลธมฺมปาลาจริเยน กโตฯ โมหเจฺฉทนี คโนฺถ, วิมติเจฺฉทนี คโนฺถ, ทส พุทฺธวํโส, อนาคตวํโส จฯ อตฺตโน มติยา กสฺสปาจริเยน กโตฯ ปฎิสมฺภิทามคฺคสฺส อฎฺฐกถา คโนฺถ มหานาเมน อุปาสเกน อายาจิเตน มหานามาจริเยน กโตฯ ทีปวํโส, ถูปวํโส, โพธิวํโส, จุลฺลวํโส, โปราณวํโส, มหาวํโส จาติ อิเม ฉ คนฺถา อตฺตโน มติยา มหานามาจริเยหิ วิสุํ กตาฯ นโว มหาวํสคโนฺถ อตฺตโน มติยา จุลฺลมหานามาจริเยน กโตฯ สทฺธมฺมปโชฺชติกา นาม มหานิเทฺทสสฺส อฎฺฐกถา คโนฺถ เทเวน เถเรน อายาจิเตน อุปเสนาจริเยน กโตฯ โมคฺคลานพฺยากรณคเนฺถ อตฺตโน มติยา โมคฺคลานาจริเยน กโตฯ สุโพธาลงฺการ นาม คโนฺถ อตฺตโน มติยา สงฺฆรกฺขิตาจริเยน กโตฯ วุโตฺตทย คโนฺถ อตฺตโน มติยา วุโตฺตทยการาจริเยน กโตฯ ขุทฺทสิกฺขา นาม คโนฺถ อตฺตโน มติยา ธมฺมสิราจริเยน กโตฯ โปราณขุทฺทสิกฺขา ฎีกา จ มูลสิกฺขา จาติ, อิเม เทฺว คเนฺถ อตฺตโน มติยา อญฺญตเรหิ ทฺวิหาจริเยหิ วิํสุ กตาฯ</p>


<p>ปรมตฺถวินิจฺฉยํ นาม คโนฺถ สงฺฆรกฺขิเตน เถเรน อายาจิเตน อนุรุทฺธาจริเยน กโตฯ นามรูป-ปริเจฺฉโท นาม คโนฺถ อตฺตโน มติยา อนุรุทฺธาจริเยน กโตฯ อภิธมฺมตฺถสงฺคหํ นาม คโนฺถ นมฺม นาเมน อุปาสเกน อายาจิเตน อนุรุทฺธาจริเยน กโตฯ เขโม นาม คโนฺถ อตฺตโน มติยา เขมาจริเยน กโตฯ สารตฺถทีปนี นาม วินยฎฺฐกถาย ฎีกา คโนฺถ, วินยสงฺคหํ, วินยสงฺคหสฺส ฎีกา คโนฺถ, องฺคุตฺตรฎฺฐกถาย นโว ฎีกา คโนฺถติ อิเม จตฺตาโร คนฺถา ปรกฺกมพาหุ นาเมน ลงฺกาทีปิสฺสเรน รญฺญา อายาจิเตน สาริปุตฺตาจริเยน กโตฯ สกฎสทฺทสตฺถสฺส ปญฺจิกาย ฎีกา คโนฺถ อตฺตโน มติยา สาริปุตฺตาจริเยน กโตฯ กงฺขาวิตรณิยา วินยตฺถมญฺชูสา นาม ฎีกา คโนฺถ สุเมธา นามเถเรน อายาจิเตน พุทฺธนาคาจริเยน กโตฯ อภิธานปฺปทีปิโก นาม คโนฺถ อตฺตโน มติยา จูลโมคฺคลานาจริเยน กโตฯ สุโพธาลงฺการสฺส มหาสามิ นาม ฎีกา, วุโตฺตทย วิวรณญฺจาติ อิเม เทฺว คนฺถา อตฺตโน มติยา วาจิสฺสเรน กตาฯ ขุทฺทสิกฺขาย สุมงฺคลปฺปสาทนิ นาม นโว ฎีกา คโนฺถ สุมงฺคเลน อายาจิเตน นวาจิสฺสเรน กโตฯ สมฺพนฺธจินฺตาฎีกา พาลาวตาโร, โมคฺคลานพฺยากรณสฺส ฎีกา จาติ อิเม ตโย คนฺถา, สุมงฺคล, พุทฺธมิตฺต, มหากสฺสป สงฺขาเตหิ ตีหิ เถเรหิ จ, ธมฺมกิตฺติ นาม อุปาสเกน, วานิชฺชา ภาตุ อุปาสเกน จ อายาจิเตน วาจิสฺสเรน กโตฯ นามรูปปริเจฺฉทสฺส วิภาโค, สทฺทตฺถสฺส ปทรูป-วิภาวนํ, เขมปกรณสฺส ฎีกา, สีมาลงฺกาโร, มูลสิกฺขาย ฎีกา, รูปวิภาโค, ปจฺจยสงฺคโห จาติ อิเม สตฺต คนฺถา อตฺตโน มติยา วาจิสฺสเรน กตาฯ สจฺจสเงฺขปสฺส ฎีกา คโนฺถ สาริปุตฺต-นาเมน เถเรน อายาจิเตน วาจิสฺสเรน กโตฯ อภิธมฺมาวตารสฺส ฎีกา, อภิธมฺมตฺถสงฺคหสฺส ฎีกา จาติ อิเม เทฺว คนฺถา อตฺตโน มติยา สุมงฺคลาจริเยน กตาฯ สารตฺถสงฺคหํ นาม คโนฺถ อตฺตโน มติยา พุทฺธปฺปิเยน กโต ทนฺตธาตุวณฺณนา นาม ปกรณํ</p>


<p>ลงฺกาทีปิสฺสรสฺส รโญฺญ เสนาปตินา อายาจิเตน ธมฺมกิตฺตินามาจริเยน กตํฯ ชินจริตํ นาม ปกรณํ อตฺตโน มติยา เมธงฺกราจริเยน กตํฯ ชินาลงฺกาโร, ชินาลงฺการสฺส ฎีกา อตฺตโน มติยา พุทฺธรกฺขิตาจริเยน กโตฯ อมตธรสฺส นาม อนาคตวํสสฺส อตฺตโน มติยา อฎฺฐกถา อุปติสฺสาจริเยน กตาฯ กงฺขาวิตรณียา ลีนตฺถปกาสินี, นิสเนฺทโห, ธมฺมานุสารณี, เญยฺยา-สนฺตติ, เญยฺยา-สนฺตติยา ฎีกา, สุมตาวตาโร, โลกปญฺญตฺติ ปกรณํ, ตถาคตุปฺปตฺติ ปกรณํ, นลาฎธาตุวณฺณนา, สีหฬวตฺถุ, ธมฺมทีปโก ปฎิปตฺติ สงฺคโห, วิสุทฺธิมคฺคสฺส คณฺฐิ, อภิธมฺมคณฺฐิ, เนตฺติปกรณคณฺฐิ, วิสุทฺธิมคฺคจูล-นวฎีกา, โสตพฺพมาลินี, ปสาทชนนี, โอกสฺสโลโก, สุโพธาลงฺการสฺส นว ฎีกา เจติ, อิเม วีสติ คนฺถา อตฺตโน มติยา วีสตาจริเยหิ วิํสุ วิํสุ กตาฯ</p>


<p>สทฺทตฺถ เภทจินฺตา นาม ปกรณํ อตฺตโน มติยา สทฺธมฺมสิรินามาจริเยน กตํฯ สุมน-กูฎวณฺณนํ นาม ปกรณํ, ราหุลา นาม เถเรน อายาจิเตน วาจิสฺสเรนเทวเถเรน กตํฯ โสตตฺถ กิํ มหานิทานํ นาม ปกรณํ อตฺตโน มติยา จุลฺลพุทฺธโฆสาจริเยน กตํฯ มธุรสงฺคาหนิ นาม ปกรณํ อตฺตโน มติยา รฎฺฐปาลาจริเยน กตํฯ ลิงฺคตฺถวิวรณํ นาม ปกรณํ อตฺตโน มติยา สุภูตจนฺทาจริเยน กตํฯ สทฺทนีติปกรณํ อตฺตโน มติยา อคฺควํสาจริเยน กตํฯ นฺยาสปกรณสฺส มหาฎีกา นาม ฎีกา อตฺตโน มติยา วชิรพุทฺธาจริเยน กตาฯ มุขมตฺตสาโร อตฺตโน มติยา คุณสาคราจริเยน กโตฯ มุขมตฺตสารสฺส ฎีกา สุตสมฺปนฺน นาเมน ธมฺมราชิโน คุรุนา สงฺฆเถเรน อายาจิเตน คุณสาคราจริเยน กตาฯ สทฺทตฺถเภทจินฺตาย มหาฎีกา อตฺตโน มติยา อภยาจริเยน กตาฯ ลิงฺคตฺถวิวรณปฺปกาสกํ นาม ปกรณํ อตฺตโน มติยา ญาณสาคราจริเยน กตํฯ คุฬฺหตฺถสฺส ฎีกา พาลปฺปโพธนญฺจ ทุวิธํ ปกรณํ อตฺตโน มติยา อญฺญตราจริเยน กตํฯ สทฺทตฺถเภทจินฺตาย มชฺฌิมฎีกา อตฺตโน มติยา อญฺญตราจริเยน กตาฯ พาลาวตารสฺส ฎีกา, ลิงฺคตฺถวิวรณา ฎีกา จ อตฺตโน มติยา อุตฺตมาจริเยน กตาฯ สทฺทตฺถเภทจินฺตาย นว ฎีกา อตฺตโน มติยา อญฺญตราจริเยน กตาฯ อภิธานปฺปทีปิกาย ฎีกา ทณฺฑีปกรณสฺส มคฆ-ภูตา ฎีกา จาติ ทุวิธา ฎีกาโย อตฺตโน มติ, สีหสูร นาม รโญฺญ เอเกน อมเจฺจน กตาฯ โกลทฺธชนสฺสฎีกา ปาสาทิเกน นาม เถเรน อายาจิเตน เตเนว มหามเจฺจน กตาฯ การิกํ นาม ปกรณํ ญาณคมฺภีรนาเมน ภิกฺขุนา อายาจิเตน ธมฺมเสนาปตาจริเยน กตํฯ เอติมาสมิทีปนี [วา เอติมาสมิทีปิกา] นาม ปกรณํ มโนหารญฺจ อตฺตโน มติยา เตเนว ธมฺมเสนาปตาจริเยน กตํฯ การิกาย ฎีกา อตฺตโน มติยา อญฺญตราจริเยน กตาฯ เอติมาสมิทีปิกาย ฎีกา อตฺตโน มติยา อญฺญตราจริเยน กตาฯ</p>


<p>สทฺทพินฺทุปกรณํ อตฺตโน มติยา ธมฺมราชสฺส คุรุนา อญฺญตราจริเยน กตํฯ สทฺทวุตฺติปฺปกาสกํ นาม ปกรณํ อญฺญตเรน ภิกฺขุนา อายาจิเตน สทฺธมฺมคุรุ นามาจริเยน กตํฯ สทฺทวุตฺติปฺปกาสกสฺส ฎีกา อตฺตโน มติยา สาริปุตฺตาจริเยน กตาฯ</p>


<p>กจฺจายน สาโร จ กจฺจายนสารสฺส ฎีกา จาติ ทุวิธํ ปกรณํ อตฺตโน มติยา อญฺญตราจริเยน กตํฯ โลกทีปกสารํ นาม ปกรณํ อตฺตโน มติยา นเวนเมธงฺกราจริเยน กตํฯ โลกุปฺปตฺติปกรณํ อตฺตโน มติยา อคฺคปณฺฑิตาจริเยน กตํฯ ชงฺฆทาสกสฺส ฎีกา ภูตา มคธฎีกา อตฺตโน มติยา จีวราจริเยน กตาฯ มาติกตฺถทีปนี, อภิธมฺมตฺถสงฺคหวณฺณนา, สีมาลงฺการสฺสฎีกา, คณฺฐิสาโร, ปฎฺฐานคณนานโย จาติ อิเม ปญฺจ ปกรณานิ อตฺตโน มติยา สทฺธมฺมโชติปาลาจริเยน กตานิฯ สเงฺขปวณฺณนา ปรกฺกมพาหุ-นาเมน ชมฺพุทีปิสฺสเรน รโญฺญ อายาจิเต เตเนว สทฺธมฺมโชติปาลาจริเยน กตาฯ กจฺจายนสฺส สุตฺตนิเทฺทโส อตฺตโน สิเสฺสน ธมฺมจารินา เถเรน อายาจิเตน สทฺธมฺมโชติปาลาจริเยน กโตฯ วินยสมุฎฺฐานทีปนี นาม ปกรณํ, อตฺตโน คุรุนา สงฺฆเถเรน อายาจิเตน สทฺธมฺม-โชติปาลาจริเยน กตํฯ</p>


<p>สตฺตปกรณานิ ปน เตน ปุกฺกามนคเร กตานิฯ สเงฺขปวณฺณนาว ลงฺกาทีเป กตาฯ อภิธมฺม-ปนฺนรสฎฺฐานวณฺณานํ นาม ปกรณํ อตฺตโน มติยา นเวน-วิมลพุทฺธาจริเยน กตาฯ สทฺทสารตฺถชาลินี นาม ปกรณํ อตฺตโน มติยา นเวน-วิมลพุทฺธาจริเยน กตํฯ สทฺทสารตฺถ-ชาลินิยา ฎีกา, ปํยนคเร รโญฺญ คุรุนา สงฺฆราเชน อายาจิเตน เตเนว นเวน วิมลพุทฺธาจริเยน กตาฯ วุโตฺตทยสฺส ฎีกา, อภิธมฺมสงฺคหสฺส ฎีกาย ปรมตฺถมญฺชูสา นาม อนุฎีกา, ทสคณฺฐิวณฺณนํ นาม ปกรณํ, มคธภูตวิทคฺคมุขมณฺฑนิยาฎีกา จาติ อิมานิ จตฺตาริ ปกรณานิ อตฺตโน มติยา เตเนว นเวน วิมลพุทฺธาจริเยน กตานิฯ</p>


<p>ปญฺจปกรณฎีกาย นวานุฎีกา อตฺตโน มติยา อญฺญตโร จริเยน กตาฯ อภิธมฺมสงฺคหสฺส นวฎีกา อตฺตโน มติยา อญฺญตราจริเยน กตาฯ อภิธมฺมตฺถสงฺคหฎีกาย [มณิ] มญฺชูสา [มณิสารมญฺชูสา] นาม นวานุฎีกา อตฺตโน มติยา อริยวํสาจริเยน กตาฯ</p>


<p>เปฎโกปเทสสฺส ฎีกา อตฺตโน มติยา อุทุมฺพรินามาจริเยน ปุกฺกามนคเร กตาฯ จตุภาณวารสฺส อฎฺฐกถา, มหาสารปกาสินิ, มหาทีปนี, สารตฺถทีปนี, คติปกรณํ, หตฺถาสาโร, ภุมฺมสงฺคโห, ภุมฺมนิเทฺทโส, ทสวตฺถุกายวิรติฎีกา, โจทนานิรุตฺติ, วิภตฺติกถา, สทฺธมฺมมาลินิ, ปญฺจคติวณฺณนา, พาลจิตฺต-ปโพธนํ, ธมฺมจกฺกสุตฺตสฺส นวฎฺฐกถา, ทนฺตธาตุ-ปกรณสฺส ฎีกา จ สทฺธโมฺมปายโน พาลปฺปโพธนฎีกา จ, ชินาลงฺการสฺส นวฎีกา จ, ลิงฺคตฺถ-วิวรณํ, ลิงฺคตฺถ-วินิจฺฉโย, ปาติโมกฺขวิวรณํ, ปรมตฺถกถาวิวรณํ, สมนฺตปาสาทิกวิวรณํ, จตุภาณวารฎฺฐกถา วิวรณํ, อภิธมฺมสงฺคหวิวรณํ, สจฺจสเงฺขปวิวรณํ, สทฺทตฺถเภทจินฺตาวิวรณํ, สทฺทวุตฺติวิวรณํ, กจฺจายนสารวิวรณํ, กจฺจายนวิวรณํ, อภิธมฺมสงฺคหสฺสฎีกาวิวรณํ, มหาเวสฺสนฺตรชาตกสฺส วิวรณํ, สกฺกาภิมตํ, มหาเวสฺสนฺตรชาตกสฺส นวฎฺฐกถา, ปฐม-สโมฺพธิ จ โลกเนตฺติ, พุทฺธโฆสาจริยนิทานํ, มิลินฺท-ปโญฺห วณฺณนา, จตุรารกฺขา, จตุรารกฺขายอฎฺฐกถา, สทฺทวุตฺติปฺปกรณสฺส นวฎีกา จาติ อิมานิ, ติจตฺตาลีส ปกรณานิ อตฺตโน มติยา สาสนสฺส ชาติยา สทฺธมฺมสฺส ฐิติยา จ ลงฺกาทีปาทีสุ วิํสุ วิํสุ กตานิฯ</p>


<p>สมฺพุเทฺธ คาถา จ…เป.… นวหารคุณวณฺณนา จาติ อิเม พุทฺธปณามาทิกา คาถาโยฯ อตฺตโน อตฺตโน พุทฺธคุณปกาสนตฺถาย อตฺตโน จ ปเร จ อนนฺตปญฺญาปวตฺตนตฺถาย จ ปณฺฑิเตหิ ลงฺกาทีปาทีสุ วิํสุ วิํสุ กตาฯ</p>


<p>[อิติ จุลฺล-คนฺถวํเส อายาจกาจริยทีปโก นาม จตุโตฺถ ปริเจฺฉโทฯ]</p>





