<h1>๒๑. เอกวีสติโม ปริเจฺฉโท</h1>
<h3>ปฎิปทาญาณทสฺสนวิสุทฺธินิเทฺทสวณฺณนา</h3>
<p> ติ   อุทยพฺพยญาณาทีนํ อฎฺฐนฺนํ ญาณานํ วเสนฯ วิปสฺสนาจารสฺส มตฺถกปฺปตฺติยา สงฺขารุเปกฺขาญาณํ ฯ สิขาปตฺติ ปนสฺสา อุทยพฺพยญาณาทีนํ อฎฺฐญาณานํ วเสนาติ อาห ติฯ นฺติ สจฺจานุโลมิกญาณํฯ อิติ อุทยพฺพยาทีนิ อฎฺฐ, อิทญฺจ นวมญาณํ ฯ ปฎิปชฺชติ เอตาย อริยมโคฺคติ  อุทยพฺพยาทีนํ ชานนเฎฺฐน, ปจฺจกฺขโต ทสฺสนเฎฺฐน ญฺจาติ กตฺวาฯ</p>


<p> ตานิ ปน ญาณานิ สรูปโต ทเสฺสตุํ ติอาทิ วุตฺตํฯ ตตฺถ อุทยพฺพยานุปสฺสนาญาณํ กิญฺจาปิ ตีรณปริญฺญาย ปติฎฺฐํ, ตถาปิ ยถาวุตฺตเฎฺฐน ปฎิปทาญาณทสฺสนมฺปิ โหติเยวาติ ตมฺปิ อิธ วุตฺตํฯ อิตรตฺถ ปน อุปฺปนฺนมตฺตํ อปฺปคุณํ สนฺธาย วุตฺตํฯ อปฺปคุณญฺหิ นิจฺจสญฺญาทิปหานสิทฺธิยา ปหานปริญฺญาย อธิฎฺฐานภูตํฯ ยโต ตทธิคเมน อฎฺฐารสสุ มหาวิปสฺสนาสุ เอกจฺจา อธิคตาว โหนฺติฯ น หิ อุทยพฺพยานํ ปจฺจกฺขโต ปฎิเวเธน วินา สามญฺญาการานํ ตีรณมเตฺตน สาติสยํ ปฎิปกฺขปฺปหานํ สมฺภวติฯ อสติ จ ปฎิปกฺขปฺปหาเน กุโต ญาณาทีนํ วชิรมิว อวิหตเวคตา ติขิณวิสทาทิตา วา, ตสฺมา ปคุณภาวปฺปตฺตํ อุทยพฺพยญาณํ ปหานปริญฺญาปกฺขิยเมว ทฎฺฐพฺพํฯ</p>


<p> ติ สงฺขารานํ ภเงฺคฯ ยถาภูตทสฺสาวี ภายติ เอตสฺมาติ  เตภูมกธมฺมา, เตสุ ภยโต  อุปติฎฺฐเนฺตสุ ภายิตพฺพาการคฺคาหิญาณํ ฯ ตถา เหตํ ‘‘ภยตุปฎฺฐานญาณ’’นฺติ วุจฺจติฯ มุจฺจิตุํ อิจฺฉตีติ มุจฺจิตุกมฺยํ, จิตฺตํ, ปุคฺคโล วา, ตสฺส ภาโว  ตํ ปน ญาณเมวาติ อาห ติฯ ปุน ปฎิสงฺขานากาเรน ปวตฺตํ ญาณํ ฯ นิรเปกฺขตาย สงฺขารานํ อุเปกฺขนวเสน ปวตฺตํ ญาณํ ฯ คาถาพนฺธตฺถํ ปน วิสนฺธินิเทฺทโสฯ โอฬาริโกฬาริกสฺส สจฺจปฎิจฺฉาทกตมสฺส  วิคมเนน สจฺจปฎิเวธานุกูลตฺตา ฯ ตํ ปน อิทนฺติ อาห ติฯ</p>


<p> นนุ จ อุทยพฺพยญาณสฺส ปเคว สิทฺธตฺตา กิมตฺถํ ปุน ตตฺถาปิ อภิโยโคติ เจ? อนิจฺจาทิลกฺขณสลฺลกฺขณตฺถํฯ อุทยพฺพยญาณญฺหิ เหฎฺฐา ทสหิ อุปกฺกิเลเสหิ อุปกฺกิลิฎฺฐํ หุตฺวา ยาถาวสรสโต ติลกฺขณํ สลฺลเกฺขตุํ นาสกฺขิ, อุปกฺกิเลสวินิมุตฺตํ ปน สโกฺกติ, ตสฺมา ลกฺขณสลฺลกฺขณตฺถํ ปุน ตเตฺถว โยโค กาตโพฺพฯ ลกฺขณานิ จสฺส อุทยพฺพยาทีนํ อมนสิการา, สนฺตติอิริยาปถฆนฉนฺนตาย จ โนปฎฺฐหนฺติ, ตสฺมา อุทยพฺพยํ มนสิ กตฺวา สนฺตติํ อุคฺฆาเฎตฺวา อนิจฺจลกฺขณํ, อภิณฺหปีฬนํ ปริคฺคเหตฺวา อิริยาปถํ อุคฺฆาเฎตฺวา ทุกฺขลกฺขณํ, ธาตุโย วินิพฺภุชิตฺวา ฆนวินิโพฺภคํ กตฺวา อนตฺตลกฺขณญฺจ สลฺลเกฺขตฺวา ‘‘อนิจฺจา ทุกฺขา อนตฺตา’’ติ สงฺขารา ปุนปฺปุนํ สมฺมสิตพฺพาฯ ตเสฺสวํ ตุลยโต ตีรยโต ยทา สงฺขารคตํ อตฺตโน ลหุอุปฎฺฐาเนน, ญาณสฺส จ ติกฺขตาย ติโรหิตุปฺปาทาทิเภทํ ภิชฺชมานเมว อุปฎฺฐาติ, ภเงฺคเยว ตสฺส ญาณํ สนฺติฎฺฐติ, ตทา ภงฺคานุปสฺสนา นาม วิปสฺสนาญาณํ อธิคตํ โหติฯ ตสฺส ตเทว สงฺขารนิโรธารมฺมณภงฺคานุปสฺสนํ อาเสวนฺตสฺส ยทา  สพฺพภวโยนิคติฎฺฐิตินิวาเสสุ สงฺขารา ภิชฺชนสภาวตาย ยกฺขรกฺขสาทโย วิย มหาภยํ หุตฺวา อุปฎฺฐหนฺติ, ตทาสฺส ภยตุปฎฺฐานญาณํ อธิคตํ โหติฯ กิํ ปนิทํ ญาณํ ภายตีติ? น ภายติฯ ตญฺหิ ‘‘อตีตา สงฺขารา นิรุทฺธา, ปจฺจุปฺปนฺนา นิรุชฺฌนฺติ, อนาคตา นิรุชฺฌิสฺสนฺตี’’ติ ตีรณมตฺตเมว โหติ, พฺยสนาปนฺนานํ ปน สพฺพสงฺขารานํ ภยโต อุปฎฺฐิตานํ คหเณน ภยตุปฎฺฐานญาณนฺติ วุจฺจตีติฯ</p>


<p>ตสฺส ตํ ภยตุปฎฺฐานญาณํ อาเสวนฺตสฺส ยทา สพฺพภวคเตสุ สงฺขาเรสุ ตาณํ วา เลณํ วา ปรายณํ วา น ปญฺญายติ, อุกฺขิตฺตาสิโก วิย ปจฺจามิโตฺต สาทีนวา เอว สงฺขารา อุปฎฺฐหนฺติ, ตสฺส สงฺขารานํ อาทีนวเมว ปสฺสนฺตสฺส อาทีนวญาณํ นาม อุปฺปนฺนํ โหติฯ ตเสฺสวํ สพฺพสงฺขาเร อาทีนวโต ปสฺสนฺตสฺส ยทา ติภวปริยาปเนฺนสุ นิเพฺพโท อุปฺปชฺชติ, อุกฺกณฺฐา สณฺฐหนฺติ, สพฺพสงฺขารวิสํยุเตฺต สนฺติปเท อภิรติํ ปฎิลภติ, ตทาสฺส นิพฺพิทานุปสฺสนํ นาม ญาณํ อุปฺปนฺนํ โหติฯ ตสฺส ยทา อิมินา นิพฺพิทาญาเณน สพฺพสงฺขาเรสุ นิพฺพินฺทนฺตสฺส เอกสงฺขาเรปิ จิตฺตํ น สชฺชติ, สพฺพสฺมา สงฺขารโต สปฺปมุขคตสฺส วิย มณฺฑูกสฺส มุจฺจิตุกามตา อุปฺปชฺชติ, ตทา มุจฺจิตุกมฺยตาญาณํ นาม อุปฺปนฺนํ โหติฯ ตเสฺสวํ สพฺพสงฺขาเรหิ มุจฺจิตุกามสฺส นิจฺจสุขสุภอตฺตากาเรน ปน อุปฎฺฐิตุํ อสมตฺถตํ ปาเปตฺวา มุจฺจนสฺส  อุปายสมฺปาทนตฺถํ อนิจฺจนฺติกตาทีหิ อนิจฺจลกฺขณํ, อภิณฺหปฎิปีฬนตาทีหิ ทุกฺขลกฺขณํ, อชญฺญกตาทีหิ ปฎิกฺกูลตํ, ตุจฺฉตาทีหิ อนตฺตลกฺขณญฺจ อาโรเปตฺวา สพฺพสงฺขารคตํ ปริคฺคณฺหนฺตสฺส ปฎิสงฺขานุปสฺสนาญาณํ นาม อุปฺปนฺนํ โหติฯ เตน ปเนวํ ปริคฺคหิตสงฺขาเรน ยา สา ‘‘สุญฺญมิทํ อเตฺตน วา อตฺตนิเยน วา’’ติอาทินา ทฺวิโกฎิกาทิเภทา สุญฺญตา วุตฺตา, สา  ปริคฺคเหตพฺพาฯ ตเสฺสวํ สุญฺญโต ทิสฺวา ติลกฺขณํ อาโรเปตฺวา สมฺมสนฺตสฺส ยทา ภยญฺจ นนฺทิญฺจ วิปฺปหาย วิสฺสฎฺฐภริยสฺส วิย สงฺขารคเตสุ อุเปกฺขา สนฺติฎฺฐติ, ตีสุ ภเวสุ จิตฺตํ น สมฺปสาริยติ, ตทาสฺส สงฺขารุเปกฺขาญาณํ นาม อุปฺปนฺนํ โหติฯ ตํ ปเนตํ ยาว นิพฺพานํ น ปสฺสติ, ตาว ทิสากาโก วิย กูปกยฎฺฐิํ ปุนปฺปุนํ สงฺขารเมว อนภิมตมฺปิ นิสฺสาย สงฺขารวิจินเนปิ มชฺฌตฺตเมว หุตฺวา ติฎฺฐติฯ เตน วุตฺตํ ติอาทิฯ</p>


<p> ติ สิขํ อุตฺตมภาวํ ปตฺตตฺตา ฯ วุฎฺฐานํ คจฺฉตีติ ฯ ‘‘วุฎฺฐาน’’นฺติ หิ พหิทฺธา นิมิตฺตภูตา อภินิวิฎฺฐวตฺถุโต เจว อชฺฌตฺตปฺปวตฺตโต จ วุฎฺฐหนโต มโคฺค วุจฺจติ, ตํ คจฺฉตีติ  มเคฺคน สทฺธิํ ฆฎียตีติ อโตฺถฯ</p>


<p> นฺติ ยํ สิขาปตฺตา วิปสฺสนา สจฺจานุโลมญาณนฺติ จ วุจฺจติ, ตํ สงฺขารุเปกฺขาญาณํฯ ติ ปุนปฺปุนํ สมฺมสนวเสน เสวนฺตสฺส ภาเวนฺตสฺส พหุลีกโรนฺตสฺสฯ ตสฺส หิ อธิโมกฺขสทฺธา ภาวนาวเสน พลวตรา นิพฺพตฺติสฺสติ, วีริยํ สุปคฺคหิตํ ปฎิปกฺขวิธมนสมตฺถํ โหติ, อารมฺมณาภิมุขภาเวน สติ สุปติฎฺฐิตา โหติ, ปสฺสทฺธิสุขานํ สาติสยตาย จิตฺตํ สุสมาหิตํ, ตโตว อนุโลมญาณุปฺปตฺติยา ปจฺจโย ภวิตุํ สมตฺถา ติกฺขตมา สงฺขารุเปกฺขา อุปฺปชฺชติฯ</p>


<p> ติ อนิจฺจาทีสุ เอเกน อากาเรน สมฺมสนฺตี สตฺตกฺขตฺตุํ ปวตฺติตฺวา ภิชฺชนฺตี ภวงฺคํ โอติณฺณา นาม โหติ, ตโต ปรํ ภวงฺควาโรติ กตฺวา ฯ ติ อนิจฺจาทินา อารมฺมณกรณวเสเนว สงฺขารุเปกฺขาย กตนเยน, น สมฺมสิตนเยนฯ เตนาห นฺติฯ ติ ภวงฺคสฺส นิวตฺตนํ กตฺวา จิตฺตสฺส ภวงฺควเสน ปวตฺติตุํ อทตฺวาฯ นฺติ มคฺคสฺส  ปริกมฺมตฺตา ปฎิสงฺขารกตฺตาฯ นฺติ มคฺคสฺส อาสนฺนตฺตา, สมีปจาริตฺตา วาฯ</p>


<p> อนุโลมตฺตํ สยเมว วทติ นฺติอาทินาฯ อิทญฺหิ อนิจฺจลกฺขณาทิวเสน สงฺขาเร อารพฺภ ปวตฺตตฺตา, ‘‘อุทยพฺพยวนฺตานํเยว วต ธมฺมานํ อุทยพฺพยญาณํ อุปฺปาทวเย อทฺทสา’’ติ จ ‘‘ภงฺควนฺตานํเยว วต ภงฺคานุปสฺสนํ ภงฺคมทฺทสา’’ติ จ ‘‘สภยํเยว วต ภยตุปฎฺฐานสฺส ภยโต อุปฎฺฐิต’’นฺติ จ ‘‘สาทีนเวเยว วต อาทีนวานุปสฺสนํ อาทีนวมทฺทสา’’ติ จ ‘‘นิพฺพินฺทิตเพฺพเยว วต นิพฺพิทาญาณํ นิพฺพินฺท’’นฺติ จ ‘‘มุจฺจิตพฺพมฺหิเยว วต มุจฺจิตุกมฺยตาญาณํ มุจฺจิตุกามํ ชาต’’นฺติ จ ‘‘ปฎิสงฺขาตพฺพเมว วต ปฎิสงฺขาญาเณน ปฎิสงฺขาต’’นฺติ จ ‘‘อุเปกฺขิตพฺพํเยว วต สงฺขารุเปกฺขาย อุเปกฺขิต’’นฺติ จ อตฺถโต วทมานํ วิย อิเมสญฺจ อฎฺฐนฺนํ ญาณานํ กตกิจฺจตาย อนุโลเมติ สพฺพาสํเยว วิปสฺสนานํ ลกฺขณตฺตยสมฺมสนกิจฺจตฺตา, ตถา อุปริ จ อริยมเคฺค สตฺตติํสาย โพธิปกฺขิยธมฺมานํ ตาย ปฎิปทาย ปตฺตพฺพตายฯ น หิ อนุโลมญาเณ ถูลถูลสจฺจปฎิจฺฉาทกสํกิเลสวิกฺขมฺภนวเสน อปฺปวตฺตเนฺต โคตฺรภุญาณํ อุปฺปชฺชติ, โคตฺรภุญาเณ จ อนุปฺปเนฺน มคฺคญาณํ น อุปฺปชฺชติ, ตสฺมา ปุริมปจฺฉิมานํ ภาคานํ อนุโลมตฺตา ‘‘อนุโลมนฺติ สญฺญิต’’นฺติฯ ติ เหฎฺฐิมญาณานํ อนุโลมมุเขน, อุปริ โพธิปกฺขิยานํ อนุโลมนโต จฯ  มคฺคสจฺจสฺส อนุโลมิกตฺตาฯ ติ สงฺขารารมฺมณาย วุฎฺฐานคามินิยา  วิปสฺสนายฯ นฺติ ปุริมา โกฎิฯ สงฺขารารมฺมณวิปสฺสนาสุ หิ อยํ วิเสสโต วุฎฺฐานคามินิวิปสฺสนาติฯ อสงฺขตารมฺมณํ ปน สเพฺพน สพฺพํ อริยมคฺคสงฺขาตํ วุฎฺฐานํ คจฺฉติ อุเปตีติฯ ตโตปิ หิ วิเสสโต ‘‘วุฎฺฐานคามินิวิปสฺสนา’’ติ วตฺตพฺพตํ ลภตีติ อาห ติอาทิฯ</p>


<p> ติ โถมิตา, อริยมคฺคาธิฎฺฐานตาย มหนฺตานํ สีลกฺขนฺธาทีนํ เอสนโต คเวสนโต  สมฺมาสมฺพุเทฺธนฯ สนฺตกิเลสตาย นฺติ ภาวนํ, ภาวนาภิโยคํ วาฯ</p>

</p>

</p>

</p>





