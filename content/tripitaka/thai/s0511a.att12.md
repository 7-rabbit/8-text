<h1>๑๒. ปทุมุตฺตรพุทฺธวํสวณฺณนา</h1>
<p>นารทพุทฺธสฺส    สาสนํ นวุติวสฺสสหสฺสานิ ปวตฺติตฺวา อนฺตรธายิฯ โส จ กโปฺป วินสฺสิตฺถฯ ตโต ปรํ กปฺปานํ อสเงฺขฺยยฺยํ พุทฺธา โลเก น อุปฺปชฺชิํสุฯ พุทฺธสุโญฺญ วิคตพุทฺธาโลโก อโหสิฯ ตโต กเปฺปสุ จ อสเงฺขฺยเยฺยสุ วีติวเตฺตสุ อิโต กปฺปสตสหสฺสมตฺถเก เอกสฺมิํ กเปฺป เอโก วิชิตมาโร โอหิตภาโร เมรุสาโร อสํสาโร สตฺตสาโร สพฺพโลกุตฺตโร  นาม พุโทฺธ โลเก อุทปาทิฯ โสปิ ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา หํสวตีนคเร สพฺพชนานนฺทกรสฺสานนฺทสฺส นาม รโญฺญ อคฺคมเหสิยา อุทิโตทิตกุเล ชาตาย สุชาตาย เทวิยา กุจฺฉิสฺมิํ ปฎิสนฺธิํ อคฺคเหสิฯ สา เทวตาหิ กตารกฺขา ทสนฺนํ มาสานํ อจฺจเยน หํสวตุยฺยาเน ปทุมุตฺตรกุมารํ วิชายิฯ ปฎิสนฺธิยญฺจสฺส ชาติยญฺจ เหฎฺฐา วุตฺตปฺปการานิ ปาฎิหาริยานิ อเหสุํฯ</p>


<p>ตสฺส กิร ชาติยํ ปทุมวสฺสํ วสฺสิฯ เตนสฺส นามคฺคหณทิวเส ญาตกา ‘‘ปทุมุตฺตรกุมาโร’’เตฺวว นามํ อกํสุฯ โส ทสวสฺสสหสฺสานิ อคารํ อชฺฌาวสิฯ นรวาหน-ยสวาหน-วสวตฺตินามกา ติณฺณํ อุตูนํ อนุจฺฉวิกา ตโย จสฺส ปาสาทา อเหสุํฯ วสุทตฺตาเทวิปฺปมุขานํ อิตฺถีนํ สตสหสฺสานิ วีสติสหสฺสานิ จ ปจฺจุปฎฺฐิตานิ อเหสุํฯ โส วสุทตฺตาย เทวิยา ปุเตฺต สพฺพคุณานุตฺตเร อุตฺตรกุมาเร นาม อุปฺปเนฺน จตฺตาริ นิมิตฺตานิ ทิสฺวา – ‘‘มหาภินิกฺขมนํ นิกฺขมิสฺสามี’’ติ จิเนฺตสิฯ ตสฺส จินฺติตมเตฺตว วสวตฺตินามโก ปาสาโท กุมฺภการจกฺกํ วิย อากาสํ อพฺภุคฺคนฺตฺวา เทววิมานมิว ปุณฺณจโนฺท วิย จ คคนตเลน คนฺตฺวา โพธิรุกฺขํ มเชฺฌกโรโนฺต โสภิตพุทฺธวํสวณฺณนาย อาคตปาสาโท วิย ภูมิยํ โอตริฯ</p>


<p>มหาปุริโส กิร ตโต ปาสาทโต โอตริตฺวา อรหตฺตทฺธชภูตานิ กาสายานิ วตฺถานิ เทวทตฺติยานิ ปารุปิตฺวา ตเตฺถว ปพฺพชิฯ ปาสาโท ปนาคนฺตฺวา สกฎฺฐาเนเยว อฎฺฐาสิฯ มหาสเตฺตน สหคตาย ปริสาย ฐเปตฺวา อิตฺถิโย สเพฺพ ปพฺพชิํสุฯ มหาปุริโส เตหิ สห สตฺตาหํ ปธานจริยํ จริตฺวา วิสาขปุณฺณมาย อุเชฺชนินิคเม  รุจานนฺทเสฎฺฐิธีตาย ทินฺนํ มธุปายาสํ  ปริภุญฺชิตฺวา สาลวเน ทิวาวิหารํ กตฺวา สายนฺหสมเย สุมิตฺตาชีวเกน ทินฺนา อฎฺฐ ติณมุฎฺฐิโย คเหตฺวา สลลโพธิํ อุปคนฺตฺวา ตํ ปทกฺขิณํ กตฺวา อฎฺฐตฺติํสหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา จตุรงฺควีริยํ อธิฎฺฐาย สมารํ มารพลํ วิธมิตฺวา ปฐเม ยาเม ปุเพฺพนิวาสํ อนุสฺสริตฺวา ทุติเย ยาเม ทิพฺพจกฺขุํ วิโสเธตฺวา ตติเย ยาเม ปจฺจยาการํ สมฺมสิตฺวา อานาปานจตุตฺถชฺฌานโต วุฎฺฐาย ปญฺจสุ ขเนฺธสุ อภินิวิสิตฺวา อุทยพฺพยวเสน สมปญฺญาส ลกฺขณานิ ทิสฺวา ยาว โคตฺรภุญาณํ วิปสฺสนํ วเฑฺฒตฺวา อริยมเคฺคน สกลพุทฺธคุเณ  ปฎิวิชฺฌิตฺวา สพฺพพุทฺธาจิณฺณํ ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนสิฯ ตทา กิร ทสสหสฺสจกฺกวาฬพฺภนฺตรํ สกลมฺปิ อลงฺกโรนฺตํ วิย ปทุมวสฺสํ วสฺสิฯ เตน วุตฺตํ –</p>


<ol>
<li>
‘‘นารทสฺส อปเรน, สมฺพุโทฺธ ทฺวิปทุตฺตโม;  
  
ปทุมุตฺตโร นาม ชิโน, อโกฺขโภ สาครูปโมฯ  
</li>
  
<li>
‘‘มณฺฑกโปฺป วา โส อาสิ, ยมฺหิ พุโทฺธ อชายถ;  
  
อุสฺสนฺนกุสลา ชนตา, ตมฺหิ กเปฺป อชายถา’’ติฯ  
</li>
  
<p>ตตฺถ ติ สาครสทิสคมฺภีรภาโวฯ ติ เอตฺถ ยสฺมิํ กเปฺป เทฺว สมฺมาสมฺพุทฺธา อุปฺปชฺชนฺติ, อยํ มณฺฑกโปฺป นามฯ ทุวิโธ หิ กโปฺป สุญฺญกโปฺป อสุญฺญกโปฺป จาติฯ ตตฺถ สุญฺญกเปฺป พุทฺธปเจฺจกพุทฺธจกฺกวตฺติโน น อุปฺปชฺชนฺติฯ ตสฺมา คุณวนฺตปุคฺคลสุญฺญตฺตา ติ วุจฺจติฯ
</ol></p>


<p>อสุญฺญกโปฺป ปญฺจวิโธ – สารกโปฺป มณฺฑกโปฺป วรกโปฺป สารมณฺฑกโปฺป ภทฺทกโปฺปติฯ ตตฺถ คุณสารรหิเต กเปฺป คุณสารุปฺปาทกสฺส คุณสารชนนสฺส เอกสฺส สมฺมาสมฺพุทฺธสฺส ปาตุภาเวน ติ วุจฺจติฯ ยสฺมิํ ปน กเปฺป เทฺว โลกนายกา อุปฺปชฺชนฺติ, โส ติ วุจฺจติฯ ยสฺมิํ กเปฺป ตโย พุทฺธา อุปฺปชฺชนฺติ, เตสุ ปฐโม ทุติยํ พฺยากโรติ, ทุติโย ตติยนฺติ, ตตฺถ มนุสฺสา ปมุทิตหทยา อตฺตนา ปตฺถิตปณิธานวเสน วรยนฺติฯ ตสฺมา ติ วุจฺจติฯ ยตฺถ ปน กเปฺป  จตฺตาโร พุทฺธา อุปฺปชฺชนฺติ, โส ปุริมกปฺปโต วิสิฎฺฐตรตฺตา สารตรตฺตา ติ วุจฺจติฯ ยสฺมิํ กเปฺป ปญฺจ พุทฺธา อุปฺปชฺชนฺติ, โส ‘‘ภทฺทกโปฺป’’ติ วุจฺจติฯ โส ปน อติทุลฺลโภฯ ตสฺมิํ ปน กเปฺป เยภุเยฺยน สตฺตา กลฺยาณสุขพหุลา โหนฺติฯ เยภุเยฺยน ติเหตุกา กิเลสกฺขยํ กโรนฺติ, ทุเหตุกา สุคติคามิโน  โหนฺติ, อเหตุกา เหตุํ ปฎิลภนฺติฯ ตสฺมา โส กโปฺป ‘‘ภทฺทกโปฺป’’ติ วุจฺจติฯ เตน วุตฺตํ – ‘‘อสุญฺญกโปฺป ปญฺจวิโธ’’ติอาทิฯ วุตฺตเญฺหตํ โปราเณหิ –</p>


<p>
‘‘เอโก พุโทฺธ สารกเปฺป, มณฺฑกเปฺป ชินา ทุเว;  
  
วรกเปฺป ตโย พุทฺธา, สารมเณฺฑ จตุโร พุทฺธา;  
  
ปญฺจ พุทฺธา ภทฺทกเปฺป, ตโต นตฺถาธิกา ชินา’’ติฯ  
</p>
  
<p>ยสฺมิํ ปน กเปฺป ปทุมุตฺตรทสพโล อุปฺปชฺชิ, โส สารกโปฺปปิ สมาโน คุณสมฺปตฺติยา มณฺฑกปฺปสทิสตฺตา ติ วุโตฺตฯ โอปมฺมเตฺถ -สโทฺท ทฎฺฐโพฺพฯ ติ อุปจิตปุญฺญาฯ ติ ชนสมูโหฯ</p>


<p>ปทุมุตฺตโร ปน ปริสุตฺตโร ภควา สตฺตาหํ โพธิปลฺลเงฺก วีตินาเมตฺวา – ‘‘ปถวิยํ ปาทํ นิกฺขิปิสฺสามี’’ติ ทกฺขิณํ  ปาทํ อภินีหริฯ อถ ปถวิํ ภินฺทิตฺวา วิมลโกมลเกสรกณฺณิกานิ ชลชามลาวิกลวิปุลปลาสานิ ถลชานิ ชลชานิ อุฎฺฐหิํสุฯ เตสํ กิร ธุรปตฺตานิ นวุติหตฺถานิ เกสรานิ ติํสหตฺถานิ กณฺณิกา ทฺวาทสหตฺถา เอเกกสฺส นวฆฎปฺปมาณา เรณโว อเหสุํฯ สตฺถา ปน อุเพฺพธโต อฎฺฐปณฺณาสหโตฺถ อโหสิฯ ตสฺส อุภินฺนํ พาหานมนฺตรํ อฎฺฐารสหตฺถํ นลาฎํ ปญฺจหตฺถํ หตฺถปาทา เอกาทสหตฺถา อเหสุํฯ ตสฺส เอกาทสหเตฺถน ปาเทน ทฺวาทสหตฺถาย กณฺณิกาย อกฺกนฺตมตฺตาย นวฆฎปฺปมาณา เรณโว อุฎฺฐหิตฺวา อฎฺฐปณฺณาสหตฺถํ สรีรปฺปเทสํ อุคฺคนฺตฺวา มโนสิลาจุณฺณวิจุณฺณิตํ วิย กตฺวา ปโจฺจตฺถรนฺติฯ ตทุปาทาย สตฺถา ปทุมุตฺตโรเตฺวว โลเก ปญฺญายิตฺถาติ  วทนฺติฯ</p>


<p>อถ สพฺพโลกุตฺตโร ปทุมุตฺตโร ภควา พฺรหฺมายาจนํ สมฺปฎิจฺฉิตฺวา ธมฺมเทสนาย ภาชนภูเต สเตฺต โอโลเกโนฺต มิถิลนคเร เทวลํ  สุชาตญฺจาติ เทฺว ราชปุเตฺต อุปนิสฺสยสมฺปเนฺน ทิสฺวา ตงฺขณเญฺญว อนิลปเถน คนฺตฺวา มิถิลุยฺยาเน โอตริตฺวา อุยฺยานปาเลน เทฺวปิ ราชกุมาเร ปโกฺกสาเปสิฯ เตปิ จ ‘‘อมฺหากํ ปิตุจฺฉาปุโตฺต ปทุมุตฺตรกุมาโร ปพฺพชิตฺวา สมฺมาสโมฺพธิํ ปาปุณิตฺวา อมฺหากํ นครํ สมฺปโตฺต, หนฺท นํ มยํ ทสฺสนาย อุปสงฺกมิสฺสามา’’ติ สปริวารา ปทุมุตฺตรํ ภควนฺตํ อุปสงฺกมิตฺวา ปริวาเรตฺวา นิสีทิํสุฯ ตทา ทสพโล เตหิ ปริวุโต ตาราคณปริวุโต ปุณฺณจโนฺท วิย วิโรจมาโน ตตฺถ ธมฺมจกฺกํ ปวเตฺตสิ, ตทา โกฎิสตสหสฺสานํ ปฐโม ธมฺมาภิสมโย อโหสิฯ เตน วุตฺตํ –</p>


<ol>
<li>
‘‘ปทุมุตฺตรสฺส  
ภควโต, ปฐเม ธมฺมเทสเน;  
  
โกฎิสตสหสฺสานํ, ธมฺมาภิสมโย อหู’’ติฯ  
</li>
  
<p>อถาปเรน สมเยน สรทตาปสสมาคเม มหาชนํ นิรยสนฺตาเปน สนฺตาเปตฺวา ธมฺมํ เทเสโนฺต สตฺตติํสสตสหสฺสสเงฺข สตฺตกาเย ธมฺมามตํ ปาเยสิ, โส ทุติโย ธมฺมาภิสมโย อโหสิฯ เตน วุตฺตํ –
</ol></p>


<ol>
<li>
‘‘ตโต ปรมฺปิ วสฺสเนฺต, ตปฺปยเนฺต จ ปาณิโน;  
  
สตฺตตฺติํสสตสหสฺสานํ, ทุติยาภิสมโย อหู’’ติฯ  
</li>
  
<p>ยทา ปน อานนฺทมหาราชา วีสติยา ปุริสสหเสฺสหิ วีสติยา อมเจฺจหิ จ สทฺธิํ ปทุมุตฺตรสฺส สมฺมาสมฺพุทฺธสฺส สนฺติเก มิถิลนคเร ปาตุรโหสิฯ ปทุมุตฺตโร จ ภควา เต สเพฺพ เอหิภิกฺขุปพฺพชฺชาย ปพฺพาเชตฺวา เตหิ ปริวุโต คนฺตฺวา ปิตุสงฺคหํ กุรุมาโน  หํสวติยา ราชธานิยา วสติฯ ตตฺถ โส อมฺหากํ ภควา วิย กปิลปุเร คคนตเล รตนจงฺกเม จงฺกมโนฺต พุทฺธวํสํ กเถสิ, ตทา ปญฺญาสสตสหสฺสานํ ตติโย ธมฺมาภิสมโย อโหสิฯ เตน วุตฺตํ –
</ol></p>


<ol>
<li>
‘‘ยมฺหิ กาเล มหาวีโร, อานนฺทํ อุปสงฺกมิ;  
  
ปิตุสนฺติกํ อุปคนฺตฺวา, อาหนี อมตทุนฺทุภิํฯ  
</li>
  
<li>
‘‘อาหเต  
อมตเภริมฺหิ, วสฺสเนฺต ธมฺมวุฎฺฐิยา;  
  
ปญฺญาสสตสหสฺสานํ, ตติยาภิสมโย อหู’’ติฯ  
</li>
  
<p>ตตฺถ ติ ปิตรํ อานนฺทราชานํ สนฺธาย วุตฺตํฯ ติ อภิหนิฯ ติ อาหตายฯ ติ อมตเภริยา, ลิงฺควิปลฺลาโส ทฎฺฐโพฺพฯ ‘‘อาเสวิเต’’ติปิ ปาโฐ, ตสฺส อาเสวิตายาติ อโตฺถฯ ติ ธมฺมวสฺสํ วสฺสเนฺตติ อโตฺถฯ อิทานิ อภิสมยกรณูปายํ ทเสฺสโนฺต –
</ol></p>


<ol>
<li>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุ’’นฺติฯ – อาห;  
</li>
  
<p>ตตฺถ  ติ สรณสีลธุตงฺคสมาทานคุณานิสํสวณฺณนาย โอวทตีติ โอวาทโกฯ ติ จตุสจฺจํ วิญฺญาเปตีติ วิญฺญาปโก, โพธโกฯ ติ จตุโรฆตารโกฯ
</ol></p>


<p>ยทา ปน สตฺถา มิถิลนคเร มิถิลุยฺยาเน โกฎิสตสหสฺสภิกฺขุคณมเชฺฌ มาฆปุณฺณมาย ปุณฺณจนฺทสทิสวทโน ปาติโมกฺขํ อุทฺทิสิ, โส ปฐโม สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา ตโย อาสุํ, ปทุมุตฺตรสฺส สตฺถุโน;  
  
โกฎิสตสหสฺสานํ, ปฐโม อาสิ สมาคโม’’ติฯ  
</li>
  
<p>ยทา ปน ภควา เวภารปพฺพตกูเฎ วสฺสาวาสํ วสิตฺวา ปพฺพตสนฺทสฺสนตฺถํ อาคตสฺส มหาชนสฺส ธมฺมํ เทเสตฺวา นวุติโกฎิสหสฺสานิ เอหิภิกฺขุภาเวน ปพฺพาเชตฺวา เตหิ ปริวุโต ปาติโมกฺขํ อุทฺทิสิ, โส ทุติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘ยทา พุโทฺธ อสมสโม, วสิ เวภารปพฺพเต;  
  
นวุติโกฎิสหสฺสานํ, ทุติโย อาสิ สมาคโม’’ติฯ  
</li>
  
<p>ปุน  ภควติ คุณวติ ติโลกนาเถ มหาชนสฺส พนฺธนโมกฺขํ กุรุมาเน ชนปทจาริกํ จรมาเน อสีติโกฎิสหสฺสานํ ภิกฺขูนํ สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘ปุน จาริกํ ปกฺกเนฺต, คามนิคมรฎฺฐโต;  
  
อสีติโกฎิสหสฺสานํ, ตติโย อาสิ สมาคโม’’ติฯ  
</li>
  
<p>ตตฺถ  ติ คามนิคมรเฎฺฐหิฯ อยเมว วา ปาโฐ, ตสฺส คามนิคมรเฎฺฐหิ นิกฺขมิตฺวา ปพฺพชิตานนฺติ อโตฺถฯ
</ol></p>


<p>ตทา อมฺหากํ โพธิสโตฺต อเนกธนโกฎิโก ชฎิโล นาม มหารฎฺฐิโก หุตฺวา พุทฺธปฺปมุขสฺส สงฺฆสฺส สจีวรํ วรทานมทาสิฯ โสปิ ตํ ภตฺตานุโมทนาวสาเน ‘‘อนาคเต กปฺปสตสหสฺสมตฺถเก โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ  
เตน สมเยน, ชฎิโล นาม รฎฺฐิโก;  
  
สมฺพุทฺธปฺปมุขํ สงฺฆํ, สภตฺตํ ทุสฺสมทาสหํฯ  
</li>
  
<li>
‘‘โสปิ มํ พุโทฺธ พฺยากาสิ, สงฺฆมเชฺฌ นิสีทิย;  
  
สตสหเสฺส อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํฯ  
</li>
  
<li>
‘‘ตสฺสาปิ วจนํ สุตฺวา, อุตฺตริํ วตมธิฎฺฐหิํ;  
  
อกาสิํ อุคฺคทฬฺหํ ธิติํ, ทสปารมิปูริยา’’ติฯ  
</li>
  
<p>ตตฺถ นฺติ พุทฺธปฺปมุขสฺส สงฺฆสฺส, สามิอเตฺถ อุปโยควจนํฯ นฺติ สจีวรํ ภตฺตํ อทาสิํ อหนฺติ อโตฺถฯ นฺติ อติทฬฺหํฯ นฺติ วีริยํ อกาสินฺติ อโตฺถฯ
</ol></p>


<p>ปทุมุตฺตรสฺส ปน ภควโต กาเล ติตฺถิยา นาม นาเหสุํฯ สเพฺพ เทวมนุสฺสา พุทฺธเมว สรณมคมํสุฯ เตน วุตฺตํ –</p>


<ol>
<li>
‘‘พฺยาหตา ติตฺถิยา สเพฺพ, วิมนา ทุมฺมนา ตทา;  
  
น เตสํ เกจิ ปริจรนฺติ, รฎฺฐโต นิจฺฉุภนฺติ เตฯ  
</li>
  
<li>
‘‘สเพฺพ  
ตตฺถ สมาคนฺตฺวา, อุปคญฺฉุํ พุทฺธสนฺติเก;  
  
ตุวํ นาโถ มหาวีร, สรณํ โหหิ จกฺขุมฯ  
</li>
  
<li>
‘‘อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐหิฯ  
</li>
  
<li>
‘‘เอวํ  
นิรากุลํ อาสิ, สุญฺญกํ ติตฺถิเยหิ ตํ;  
  
วิจิตฺตํ อรหเนฺตหิ, วสีภูเตหิ ตาทิหี’’ติฯ  
</li>
  
<p>ตตฺถ  ติ วิหตมานทปฺปาฯ ติ เอตฺถ ติตฺถํ เวทิตพฺพํ, ติตฺถกโร เวทิตโพฺพ, ติตฺถิยา เวทิตพฺพาฯ ตตฺถ สสฺสตาทิทิฎฺฐิวเสน ตรนฺติ เอตฺถาติ  ลทฺธิฯ ตสฺสา ลทฺธิยา อุปฺปาทโก  ติเตฺถ ภวา ติฯ ปทุมุตฺตรสฺส กิร ภควโต กาเล ติตฺถิยา นาเหสุํฯ เย ปน สนฺติ, เตปิ อีทิสา อเหสุนฺติ ทสฺสนตฺถํ ‘‘พฺยาหตา ติตฺถิยา’’ติอาทิ วุตฺตนฺติ เวทิตพฺพํฯ ติ วิรูปมานสาฯ ติ ตเสฺสว เววจนํฯ ติ เตสํ อญฺญติตฺถิยานํ เกจิปิ ปุริสา ปริกมฺมํ น กโรนฺติ, น ภิกฺขํ เทนฺติ, น สกฺกโรนฺติ, น ครุํ กโรนฺติ, น มาเนนฺติ, น ปูเชนฺติ, น อาสนา วุฎฺฐหนฺติ, น อญฺชลิกมฺมํ กโรนฺตีติ อโตฺถฯ ติ สกลรฎฺฐโตปิฯ ติ นีหรนฺติ, อุสฺสาเทนฺติ เตสํ นิวาสํ น เทนฺตีติ อโตฺถฯ ติ ติตฺถิยาฯ
</ol></p>


<p>ติ เอวํ เตหิ รฎฺฐวาสีหิ มนุเสฺสหิ อุสฺสาทิยมานา สเพฺพปิ อญฺญติตฺถิยา สมาคนฺตฺวา ปทุมุตฺตรทสพลเมว สรณมคมํสุฯ ‘‘ตฺวํ อมฺหากํ สตฺถา นาโถ คติ ปรายนํ สรณ’’นฺติ เอวํ วตฺวา สรณมคมํสูติ อโตฺถฯ อนุกมฺปตีติ ฯ กรุณาย จรตีติ ฯ ติ สมาคเต สรณมุปคเต ติตฺถิเยฯ ติ ปญฺจสุ สีเลสุ ปติฎฺฐาเปสีติ อโตฺถฯ นฺติ อนากุลํ, อเญฺญหิ ลทฺธิเกหิ อสมฺมิสฺสนฺติ อโตฺถฯ นฺติ สุญฺญํ ริตฺตํ เตหิ ติตฺถิเยหิฯ นฺติ ตํ ภควโต สาสนนฺติ วจนเสโส ทฎฺฐโพฺพฯ นฺติ วิจิตฺตวิจิตฺตํฯ ติ วสีภาวปฺปเตฺตหิฯ</p>


<p>ตสฺส  ปน ปทุมุตฺตรสฺส ภควโต หํสวตี นาม นครํ อโหสิฯ ปิตา ปนสฺส อานโนฺท นาม ขตฺติโย, มาตา สุชาตา นาม เทวี, เทวโล จ สุชาโต จ เทฺว อคฺคสาวกา, สุมโน นามุปฎฺฐาโก, อมิตา จ อสมา จ เทฺว อคฺคสาวิกา, สลลรุโกฺข โพธิ, สรีรํ อฎฺฐปณฺณาสหตฺถุเพฺพธํ อโหสิ, สรีรปฺปภา จสฺส สมนฺตา ทฺวาทส โยชนานิ  คณฺหิ, วสฺสสตสหสฺสํ อายุ อโหสิ, วสุทตฺตา นาม อคฺคมเหสี, อุตฺตโร นาม ปุโตฺต อโหสิฯ ปทุมุตฺตโร ปน ภควา ปรมาภิราเม นนฺทาราเม กิร ปรินิพฺพุโตฯ ธาตุโย ปนสฺส น วิกิริํสุฯ สกลชมฺพุทีปวาสิโน มนุสฺสา สมาคมฺม ทฺวาทสโยชนุเพฺพธํ สตฺตรตนมยํ เจติยมกํสุฯ เตน วุตฺตํ –</p>


<ol>
<li>
‘‘นครํ หํสวตี นาม, อานโนฺท นาม ขตฺติโย;  
  
สุชาตา นาม ชนิกา, ปทุมุตฺตรสฺส สตฺถุโนฯ  
</li>
  
<li>
‘‘เทวโล  
จ สุชาโต จ, อเหสุํ อคฺคสาวกา;  
  
สุมโน นามุปฎฺฐาโก, ปทุมุตฺตรสฺส มเหสิโนฯ  
</li>
  
<li>
‘‘อมิตา จ อสมา จ, อเหสุํ อคฺคสาวิกา;  
  
โพธิ ตสฺส ภควโต, สลโลติ ปวุจฺจติฯ  
</li>
  
<li>
‘‘อฎฺฐปณฺณาสรตนํ, อจฺจุคฺคโต มหามุนิ;  
  
กญฺจนคฺฆิยสงฺกาโส, ทฺวตฺติํสวรลกฺขโณฯ  
</li>
  
<li>
‘‘กุฎฺฎา กวาฎา ภิตฺตี จ, รุกฺขา นคสิลุจฺจยา;  
  
น ตสฺสาวรณํ อตฺถิ, สมนฺตา ทฺวาทสโยชเนฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘สนฺตาเรตฺวา พหุชนํ, ฉินฺทิตฺวา สพฺพสํสยํ;  
  
ชลิตฺวา อคฺคิกฺขโนฺธว, นิพฺพุโต โส สสาวโก’’ติฯ  
</li>
  
<p>ตตฺถ ติ นคสงฺขาตา สิลุจฺจยาฯ นฺติ ปฎิจฺฉาทนํ ติโรกรณํฯ ติ สมนฺตโต ทฺวาทสโยชเน ฐาเน ภควโต สรีรปฺปภา ผริตฺวา รตฺตินฺทิวํ ติฎฺฐตีติ อโตฺถฯ เสสคาถาสุ สพฺพตฺถ ปากฎเมวาติฯ
</ol></p>


<p>อิโต ปฎฺฐาย ปารมิปูรณาทิปุนปฺปุนาคตมตฺถํ สงฺขิปิตฺวา วิเสสตฺถเมว วตฺวา คมิสฺสามฯ ยทิ  ปน วุตฺตเมว ปุนปฺปุนํ วกฺขาม, กทา อนฺตํ คมิสฺสติ อยํ สํวณฺณนาติฯ</p>

</p>

</p>





