<h2>ขุทฺทกนิกาเย</h2>
<h2>เถรคาถา-อฎฺฐกถา</h2>
<h2>(ทุติโย ภาโค)</h2>
<h1>๔. จตุกฺกนิปาโต</h1>
<h3>๑. นาคสมาลเตฺถรคาถาวณฺณนา</h3>
<p>ติอาทิกา   อายสฺมโต นาคสมาลเตฺถรสฺส คาถาฯ กา อุปฺปตฺติ? อยมฺปิ ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต คิมฺหสมเย สูริยาตปสนฺตตฺตาย  ภูมิยา คจฺฉนฺตํ สตฺถารํ  ทิสฺวา ปสนฺนมานโส ฉตฺตํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สกฺยราชกุเล นิพฺพตฺติตฺวา ติ ลทฺธนาโม วยปฺปโตฺต ญาติสมาคเม ปฎิลทฺธสโทฺธ ปพฺพชิตฺวา กิญฺจิ กาลํ ภควโต อุปฎฺฐาโก อโหสิฯ โส เอกทิวสํ นครํ ปิณฺฑาย ปวิโฎฺฐ อลงฺกตปฎิยตฺตํ อญฺญตรํ นจฺจกิํ มหาปเถ ตูริเยสุ วชฺชเนฺตสุ นจฺจนฺติํ ทิสฺวา, ‘‘อยํ จิตฺตกิริยวาโยธาตุวิปฺผารวเสน กรชกายสฺส ตถา ตถา ปริวตฺติ, อโห อนิจฺจา สงฺขารา’’ติ ขยวยํ ปฎฺฐเปตฺวา วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๖.๓๗-๔๘) –</p>


<p>
‘‘องฺคารชาตา ปถวี, กุกฺกุฬานุคตา มหี;  
  
ปทุมุตฺตโร ภควา, อโพฺภกาสมฺหิ จงฺกมิฯ  
</p>
  
<p>
‘‘ปณฺฑรํ  
ฉตฺตมาทาย, อทฺธานํ ปฎิปชฺชหํ;  
  
ตตฺถ ทิสฺวาน สมฺพุทฺธํ, วิตฺติ เม อุปปชฺชถฯ  
</p>
  
<p>
‘‘มรีจิโยตฺถฎา ภูมิ, องฺคาราว มหี อยํ;  
  
อุปหนฺติ มหาวาตา, สรีรสฺสาสุเขปนาฯ  
</p>
  
<p>
‘‘สีตํ อุณฺหํ วิหนนฺตํ, วาตาตปนิวารณํ;  
  
ปฎิคฺคณฺห อิมํ ฉตฺตํ, ผสฺสยิสฺสามิ นิพฺพุติํฯ  
</p>
  
<p>
‘‘อนุกมฺปโก การุณิโก, ปทุมุตฺตโร มหายโส;  
  
มม สงฺกปฺปมญฺญาย, ปฎิคฺคณฺหิ ตทา ชิโนฯ  
</p>
  
<p>
‘‘ติํสกปฺปานิ เทวิโนฺท, เทวรชฺชมการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</p>
  
<p>
‘‘ปเทสรชฺชํ วิปุลํ, คณนาโต อสงฺขิยํ;  
  
อนุโภมิ สกํ กมฺมํ, ปุเพฺพ สุกตมตฺตโนฯ  
</p>
  
<p>
‘‘อยํ เม ปจฺฉิมา ชาติ, จริโม วตฺตเต ภโว;  
  
อชฺชาปิ เสตจฺฉตฺตํ เม, สพฺพกาลํ ธรียติฯ  
</p>
  
<p>
‘‘สตสหสฺสิโต กเปฺป, ยํ ฉตฺตมททิํ ตทา;  
  
ทุคฺคติํ นาภิชานามิ, ฉตฺตทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา –</p>


<ol>
<li>
‘‘อลงฺกตา  
สุวสนา, มาลินี จนฺทนุสฺสทา;  
  
มเชฺฌ มหาปเถ นารี, ตูริเย นจฺจติ นฎฺฎกีฯ  
</li>
  
<li>
‘‘ปิณฺฑิกาย ปวิโฎฺฐหํ, คจฺฉโนฺต นํ อุทิกฺขิสํ;  
  
อลงฺกตํ สุวสนํ, มจฺจุปาสํว โอฑฺฑิตํฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต  
จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>จตูหิ คาถาหิ อตฺตโน ปฎิปตฺติกิตฺตนมุเขน อญฺญํ พฺยากาสิฯ
</ol></p>


<p>ตตฺถ ติ หตฺถูปคาทิอาภรเณหิ อลงฺกตคตฺตาฯ ติ สุนฺทรวสนา โสภนวตฺถนิวตฺถาฯ ติ มาลาธารินี ปิฬนฺธิตปุปฺผมาลาฯ ติ จนฺทนานุเลปลิตฺตสรีราฯ ติ ยถาวุตฺตฎฺฐาเน เอกา นารี นฎฺฎกี นาฎกิตฺถี นครวีถิยา มเชฺฌ ปญฺจงฺคิเก ตูริเย วชฺชเนฺต นจฺจติ, ยถาปฎฺฐปิตํ นจฺจํ กโรติฯ</p>


<p>ติ ภิกฺขายฯ นฺติ นครํ ปวิโฎฺฐ อหํฯ นฺติ นครวีถิยํ คจฺฉโนฺต ปริสฺสยปริหรณตฺถํ วีถิํ โอโลเกโนฺต ตํ นฎฺฎกิํ โอโลเกสิํฯ กิํ วิย? นฺติ ยถา มจฺจุสฺส มจฺจุราชสฺส ปาสภูโต รูปาทิโก โอฑฺฑิโต โลเก อนุวิจริตฺวา ฐิโต เอกํเสน สตฺตานํ อนตฺถาวโห, เอวํ  สาปิ อปฺปฎิสงฺขาเน ฐิตานํ อนฺธปุถุชฺชนานํ เอกํสโต อนตฺถาวหาติ มจฺจุปาสสทิสี วุตฺตาฯ</p>


<p>ติ ตสฺมา มจฺจุปาสสทิสตฺตาฯ ติ มยฺหํฯ ติ ‘‘อยํ อฎฺฐิสงฺฆาโต นฺหารุสมฺพโนฺธ มํเสน อนุปลิโตฺต ฉวิยา ปฎิจฺฉโนฺน อสุจิทุคฺคนฺธเชคุจฺฉปฎิกฺกูโล อนิจฺจุจฺฉาทนปริมทฺทนเภทนวิทฺธํสนธโมฺม อีทิเส วิกาเร ทเสฺสตี’’ติ เอวํ โยนิโส มนสิกาโร อุปฺปชฺชิฯ ติ เอวํ กายสฺส สภาวูปธารณมุเขน ตสฺส จ ตํนิสฺสิตานญฺจ จิตฺตเจตสิกานํ อุทยพฺพยํ สรสปภงฺคุตญฺจ มนสิ กโรโต เตสุ จ ยกฺขรกฺขสาทีสุ วิย ภยโต อุปฎฺฐหเนฺตสุ ตตฺถ เม อเนกาการอาทีนโว โทโส ปาตุรโหสิฯ ตปฺปฎิปกฺขโต จ นิพฺพาเน อานิสํโสฯ ติ นิพฺพินฺทนํ อาทีนวานุปสฺสนานุภาวสิทฺธํ นิพฺพิทาญาณํ มม หทเย สณฺฐาสิ, มุหุตฺตมฺปิ  เตสํ รูปารูปธมฺมานํ คหเณ จิตฺตํ นาโหสิ, อญฺญทตฺถุ มุญฺจิตุกามตาทิวเสน ตตฺถ อุทาสีนเมว ชาตนฺติ อโตฺถฯ</p>


<p>ติ  วิปสฺสนาญาณโต ปรํฯ ติ โลกุตฺตรภาวนาย วตฺตมานาย มคฺคปฎิปาฎิยา สพฺพกิเลเสหิ มม จิตฺตํ วิมุตฺตํ อโหสิฯ เอเตน ผลุปฺปตฺติํ ทเสฺสติฯ มคฺคกฺขเณ หิ กิเลสา วิมุจฺจนฺติ นาม, ผลกฺขเณ วิมุตฺตาติฯ เสสํ วุตฺตนยเมวฯ</p>

</p>


<h3>๒. ภคุเตฺถรคาถาวณฺณนา</h3>
<p>ติอาทิกา อายสฺมโต ภคุเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต สตฺถริ ปรินิพฺพุเต ตสฺส ธาตุโย ปุเปฺผหิ ปูเชสิฯ โส เตน ปุญฺญกเมฺมน นิมฺมานรตีสุ นิพฺพตฺติตฺวา อปราปรํ เทวมนุเสฺสสุ สํสรโนฺต อิมสฺมิํ พุทฺธุปฺปาเท สกฺยราชกุเล นิพฺพตฺติตฺวา ติ ลทฺธนาโม วยปฺปโตฺต อนุรุทฺธกิมิเลหิ สทฺธิํ นิกฺขมิตฺวา ปพฺพชิตฺวา พาลกโลณกคาเม วสโนฺต เอกทิวสํ ถินมิทฺธาภิภวํ วิโนเทตุํ วิหารโต นิกฺขมฺม จงฺกมํ อภิรุหโนฺต ปปติตฺวา  ตเทว องฺกุสํ กตฺวา ถินมิทฺธํ วิโนเทตฺวา วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๖.๔๙-๕๗) –</p>


<p>
‘‘ปรินิพฺพุเต ภควติ, ปทุมุตฺตเร มหายเส;  
  
ปุปฺผวฎํสเก กตฺวา, สรีรมภิโรปยิํฯ  
</p>
  
<p>
‘‘ตตฺถ จิตฺตํ ปสาเทตฺวา, นิมฺมานํ อคมาสหํ;  
  
เทวโลกคโต สโนฺต, ปุญฺญกมฺมํ สรามหํฯ  
</p>
  
<p>
‘‘อมฺพรา ปุปฺผวโสฺส เม, สพฺพกาลํ ปวสฺสติ;  
  
สํสรามิ มนุเสฺส เจ, ราชา โหมิ มหายโสฯ  
</p>
  
<p>
‘‘ตหิํ กุสุมวโสฺส เม, อภิวสฺสติ สพฺพทา;  
  
ตเสฺสว ปุปฺผปูชาย, วาหสา สพฺพทสฺสิโนฯ  
</p>
  
<p>
‘‘อยํ  
ปจฺฉิมโก มยฺหํ, จริโม วตฺตเต ภโว;  
  
อชฺชาปิ ปุปฺผวโสฺส เม, อภิวสฺสติ สพฺพทาฯ  
</p>
  
<p>
‘‘สตสหสฺสิโต  
กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, เทหปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ผลสุเขน นิพฺพานสุเขน จ วีตินาเมโนฺต สตฺถารา เอกวิหารํ อนุโมทิตุํ อุปคเตน – ‘‘กจฺจิ ตฺวํ, ภิกฺขุ, อปฺปมโตฺต วิหรสี’’ติ ปุโฎฺฐ อตฺตโน อปฺปมาทวิหารํ นิเวเทโนฺต –</p>


<ol>
<li>
‘‘อหํ มิเทฺธน ปกโต, วิหารา อุปนิกฺขมิํ;  
  
จงฺกมํ อภิรุหโนฺต, ตเตฺถว ปปติํ ฉมาฯ  
</li>
  
<li>
‘‘คตฺตานิ ปริมชฺชิตฺวา, ปุนปารุยฺห จงฺกมํ;  
  
จงฺกเม จงฺกมิํ โสหํ, อชฺฌตฺตํ สุสมาหิโตฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมา จตโสฺส คาถา อภาสิฯ
</ol></p>


<p>ตตฺถ ติ กายาลสิยสงฺขาเตน อสตฺติวิฆาตสภาเวน มิเทฺธน อภิภูโตฯ ติ เสนาสนโตฯ นฺติ จงฺกมิตุํ นิกฺขมิํฯ ติ ตเตฺถว จงฺกมโสปาเน นิทฺทาภิภูตตาย ภูมิยํ นิปติํฯ ติ ภูมิยํ ปตเนน ปํสุกิตานิ อตฺตโน สรีราวยวานิ อนุมชฺชิตฺวาฯ นฺติ ‘‘ปติโต ทานาห’’นฺติ สโงฺกจํ อนาปชฺชิตฺวา ปุนปิ จงฺกมฎฺฐานํ อารุหิตฺวาฯ ติ โคจรชฺฌเตฺต กมฺมฎฺฐาเน นีวรณวิกฺขมฺภเนน สุฎฺฐุ สมาหิโต เอกคฺคจิโตฺต หุตฺวา จงฺกมินฺติ โยชนาฯ เสสํ วุตฺตนยเมวฯ อิทเมว จ เถรสฺส อญฺญาพฺยากรณํ อโหสิฯ</p>

</p>


<h3>๓. สภิยเตฺถรคาถาวณฺณนา</h3>
<p>   ติอาทิกา อายสฺมโต สภิยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต กกุสนฺธสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิวาวิหาราย คจฺฉนฺตํ ทิสฺวา ปสนฺนมานโส อุปาหนํ  อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต กสฺสเป ภควติ ปรินิพฺพุเต ปติฎฺฐิเต สุวณฺณเจติเย ฉหิ กุลปุเตฺตหิ สทฺธิํ อตฺตสตฺตโม สาสเน ปพฺพชิตฺวา กมฺมฎฺฐานํ คเหตฺวา อรเญฺญ วิหรโนฺต วิเสสํ นิพฺพเตฺตตุํ อสโกฺกโนฺต อิตเร อาห – ‘‘มยํ ปิณฺฑปาตาย คจฺฉโนฺต ชีวิเต สาเปกฺขา โหม, ชีวิเต สาเปเกฺขน จ น สกฺกา โลกุตฺตรธมฺมํ อธิคนฺตุํ, ปุถุชฺชนกาลงฺกิริยา จ ทุกฺขาฯ หนฺท, มยํ นิเสฺสณิํ พนฺธิตฺวา ปพฺพตํ อภิรุยฺห กาเย จ ชีวิเต จ อนเปกฺขา สมณธมฺมํ กโรมา’’ติฯ เต ตถา อกํสุฯ</p>


<p>อถ เนสํ มหาเถโร อุปนิสฺสยสมฺปนฺนตฺตา ตทเหว ฉฬภิโญฺญ หุตฺวา อุตฺตรกุรุโต ปิณฺฑปาตํ อุปเนสิฯ อิตเร – ‘‘ตุเมฺห, ภเนฺต, กตกิจฺจา ตุเมฺหหิ สทฺธิํ สลฺลาปมตฺตมฺปิ ปปโญฺจ, สมณธมฺมเมว มยํ กริสฺสาม, ตุเมฺห อตฺตนา ทิฎฺฐธมฺมสุขวิหารมนุยุญฺชถา’’ติ วตฺวา ปิณฺฑปาตํ ปฎิกฺขิปิํสุฯ เถโร เน สมฺปฎิจฺฉาเปตุํ อสโกฺกโนฺต อคมาสิฯ</p>


<p>ตโต เนสํ เอโก ทฺวีหตีหจฺจเยน อภิญฺญาปริวารํ อนาคามิผลํ สจฺฉิกตฺวา ตเถว วตฺวา เตหิ ปฎิกฺขิโตฺต อคมาสิฯ เตสุ ขีณาสวเตฺถโร ปรินิพฺพายิ, อนาคามี สุทฺธาวาเสสุ อุปฺปชฺชิฯ อิตเร ปุถุชฺชนกาลงฺกิริยเมว กตฺวา ฉสุ กามสเคฺคสุ อนุโลมปฎิโลมโต ทิพฺพสมฺปตฺติํ อนุภวิตฺวา อมฺหากํ ภควโต กาเล เทวโลกา จวิตฺวา เอโก มลฺลราชกุเล ปฎิสนฺธิํ คณฺหิ, เอโก คนฺธารราชกุเล, เอโก พาหิรรเฎฺฐ, เอโก ราชคเห เอกิสฺสา กุลทาริกาย กุจฺฉิมฺหิ ปฎิสนฺธิํ คณฺหิฯ อิตโร อญฺญตริสฺสา ปริพฺพาชิกาย กุจฺฉิมฺหิ ปฎิสนฺธิํ อคฺคเหสิฯ สา กิร อญฺญตรสฺส ขตฺติยสฺส ธีตา, นํ มาตาปิตโร – ‘‘อมฺหากํ ธีตา สมยนฺตรํ ชานาตู’’ติ เอกสฺส ปริพฺพาชกสฺส นิยฺยาทยิํสุฯ อเถโก ปริพฺพาชโก ตาย สทฺธิํ วิปฺปฎิปชฺชิฯ สา เตน คพฺภํ คณฺหิฯ ตํ คพฺภินิํ ทิสฺวา ปริพฺพาชกา นิกฺกฑฺฒิํสุฯ สา อญฺญตฺถ  คจฺฉนฺตี อนฺตรามเคฺค สภายํ วิชายิฯ เตนสฺส เตฺวว นามํ อกาสิฯ โส วฑฺฒิตฺวา ปริพฺพาชกปพฺพชฺชํ ปพฺพชิตฺวา นานาสตฺถานิ อุคฺคเหตฺวา  มหาวาที หุตฺวา วาทปฺปสุโต วิจรโนฺต อตฺตนา สทิสํ อทิสฺวา นครทฺวาเร อสฺสมํ กาเรตฺวา ขตฺติยกุมาราทโย สิปฺปํ สิกฺขาเปโนฺต วิหรโนฺต อตฺตโน มาตุยา อิตฺถิภาวํ ชิคุจฺฉิตฺวา ฌานํ อุปฺปาเทตฺวา พฺรหฺมโลเก อุปฺปนฺนาย อภิสงฺขริตฺวา ทิเนฺน วีสติปเญฺห คเหตฺวา เต เต สมณพฺราหฺมเณ ปุจฺฉิฯ เต จสฺส เตสํ ปญฺหานํ อตฺถํ พฺยากาตุํ นาสกฺขิํสุฯ  (สุ. นิ. อฎฺฐ. ๒. สภิยสุตฺตวณฺณนา) ปน  ‘‘สุทฺธาวาสพฺรหฺมา เต ปเญฺห อภิสงฺขริตฺวา อทาสี’’ติ อาคตํฯ</p>


<p>ยทา ปน ภควา ปวตฺตวรธมฺมจโกฺก อนุปุเพฺพน ราชคหํ อาคนฺตฺวา เวฬุวเน วิหาสิ, ตทา สภิโย ตตฺถ คนฺตฺวา สตฺถารํ อุปสงฺกมิตฺวา เต ปเญฺห ปุจฺฉิฯ สตฺถา ตสฺส เต ปเญฺห พฺยากาสีติ สพฺพํ  (สุ. นิ. สภิยสุตฺตํ) อาคตนเยน เวทิตพฺพํฯ สภิโย ปน ภควตา เตสุ ปเญฺหสุ พฺยากเตสุ ปฎิลทฺธสโทฺธ ปพฺพชิตฺวา วิปสฺสนํ ปฎฺฐเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๖.๒๗-๓๑) –</p>


<p>
‘‘กกุสนฺธสฺส มุนิโน, พฺราหฺมณสฺส วุสีมโต;  
  
ทิวาวิหารํ วชโต, อกฺกมนมทาสหํฯ  
</p>
  
<p>
‘‘อิมสฺมิํเยว กปฺปมฺหิ, ยํ ทานมททิํ ตทา;  
  
ทุคฺคติํ นาภิชานามิ, อกฺกมนสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหา ปน หุตฺวา เทวทเตฺต สงฺฆเภทาย ปรกฺกมเนฺต เทวทตฺตปกฺขิกานํ ภิกฺขูนํ โอวาทํ เทโนฺต –</p>


<ol>
<li>
‘‘ปเร จ น วิชานนฺติ, มยเมตฺถ ยมามเส;  
  
เย จ ตตฺถ วิชานนฺติ, ตโต สมฺมนฺติ เมธคาฯ  
</li>
  
<li>
‘‘ยทา จ อวิชานนฺตา, อิริยนฺตฺยมรา วิย;  
  
วิชานนฺติ จ เย ธมฺมํ, อาตุเรสุ อนาตุราฯ  
</li>
  
<li>
‘‘ยํ  
กิญฺจิ สิถิลํ กมฺมํ, สํกิลิฎฺฐญฺจ ยํ วตํ;  
  
สงฺกสฺสรํ พฺรหฺมจริยํ, น ตํ โหติ มหปฺผลํฯ  
</li>
  
<li>
‘‘ยสฺส สพฺรหฺมจารีสุ, คารโว นูปลพฺภติ;  
  
อารกา โหติ สทฺธมฺมา, นภํ ปุถวิยา ยถา’’ติฯ –  
</li>
  
<p>จตูหิ คาถาหิ ธมฺมํ เทเสสิฯ
</ol></p>


<p>ตตฺถ  ติ ปณฺฑิเต ฐเปตฺวา ตโต อเญฺญ – ‘‘อธมฺมํ ธโมฺม’’ติ ‘‘ธมฺมํ อธโมฺม’’ติอาทิเภทกรวตฺถุทีปนวเสน วิวาทปฺปสุตา ปเร นามฯ เต ตตฺถ วิวาทํ กโรนฺตา ‘‘มยํ ยมามเส อุปรมาม นสฺสาม สตตํ สมิตํ มจฺจุสนฺติกํ คจฺฉามา’’ติ น ชานนฺติฯ ติ เย ตตฺถ ปณฺฑิตา – ‘‘มยํ มจฺจุสมีปํ คจฺฉามา’’ติ วิชานนฺติฯ ติ เอวญฺหิ เต ชานนฺตา โยนิโสมนสิการํ อุปฺปาเทตฺวา เมธคานํ กลหานํ วูปสมาย ปฎิปชฺชนฺติฯ อถ เนสํ ตาย ปฎิปตฺติยา เต เมธคา สมฺมนฺติฯ อถ วา ติ เย สตฺถุ โอวาทานุสาสนิยา อคฺคหเณน สาสนโต พาหิรตาย ปเร, เต ยาว ‘‘มยํ มิจฺฉาคาหํ คเหตฺวา เอตฺถ อิธ โลเก  สาสนสฺส ปฎินิคฺคาเหน ยมามเส วายมามา’’ติ น วิชานนฺติ, ตาว วิวาทา น วูปสมฺมนฺติ, ยทา ปน ตสฺส คาหสฺส วิสฺสชฺชนวเสน เย จ ตตฺถ เตสุ วิวาทปฺปสุเตสุ อธมฺมธมฺมาทิเก อธมฺมธมฺมาทิโต ยถาภูตํ วิชานนฺติ, ตโต เตสํ สนฺติกา เต ปณฺฑิตปุริเส นิสฺสาย วิวาทสงฺขาตา เมธคา สมฺมนฺตีติ เอวเมฺปตฺถ อโตฺถ เวทิตโพฺพฯ</p>


<p>ติ ยสฺมิํ กาเลฯ ติ วิวาทสฺส วูปสมูปายํ, ธมฺมาธเมฺม วา ยาถาวโต อชานนฺตาฯ ติ อมรา วิย ชรามรณํ อติกฺกนฺตา วิย อุทฺธตา อุนฺนฬา จปลา มุขรา วิปฺปกิณฺณวาจา หุตฺวา วตฺตนฺติ จรนฺติ วิจรนฺติ ตทา วิวาโท น วูปสมฺมเตวฯ ติ เย ปน สตฺถุ สาสนธมฺมํ ยถาภูตํ ชานนฺติ, เต กิเลสโรเคน อาตุเรสุ สเตฺตสุ อนาตุรา นิกฺกิเลสา อนีฆา วิหรนฺติ, เตสํ วเสน วิวาโท อจฺจนฺตเมว วูปสมฺมตีติ อธิปฺปาโยฯ</p>


<p>  นฺติ โอลิยิตฺวา กรเณน สิถิลคาหํ กตฺวา สาถลิภาเวน กตํ ยํ กิญฺจิ กุสลกมฺมํฯ นฺติ เวสีอาทิเก อโคจเร จรเณน, กุหนาทิมิจฺฉาชีเวน วา สํกิลิฎฺฐํ วตสมาทานํฯ นฺติ สงฺกาหิ สริตพฺพํ, วิหาเร กิญฺจิ อสารุปฺปํ สุตฺวา – ‘‘นูน อสุเกน กต’’นฺติ ปเรหิ อสงฺกิตพฺพํ, อุโปสถกิจฺจาทีสุ อญฺญตรกิจฺจวเสน สนฺนิปติตมฺปิ สงฺฆํ ทิสฺวา, ‘‘อทฺธา อิเม มม จริยํ ญตฺวา มํ อุกฺขิปิตุกามา สนฺนิปติตา’’ติ เอวํ อตฺตโน วา อาสงฺกาหิ สริตํ อุสงฺกิตํ ปริสงฺกิตํฯ ติ ตํ เอวรูปํ พฺรหฺมจริยํ สมณธมฺมกรณํ ตสฺส ปุคฺคลสฺส มหปฺผลํ น โหติฯ ตสฺส อมหปฺผลภาเวเนว ปจฺจยทายกานมฺปิสฺส น มหปฺผลํ โหติฯ ตสฺมา สเลฺลขวุตฺตินา ภวิตพฺพํฯ สเลฺลขวุตฺติโน จ วิวาทสฺส อวสโร เอว นตฺถีติ อธิปฺปาโยฯ</p>


<p>  ติ อนุสาสนิยา อปทกฺขิณคฺคาหิภาเวน ครุกาตเพฺพสุ สพฺรหฺมจารีสุ ยสฺส ปุคฺคลสฺส คารโว ครุกรณํ น วิชฺชติฯ ติ โส เอวรูโป ปุคฺคโล ปฎิปตฺติสทฺธมฺมโตปิ ปฎิเวธสทฺธมฺมโตปิ ทูเร โหติ, น หิ ตํ ครู สิกฺขาเปนฺติ, อสิกฺขิยมาโน อนาทิยโนฺต น ปฎิปชฺชติ, อปฺปฎิปชฺชโนฺต กุโต สจฺจานิ ปฎิวิชฺฌิสฺสตีติฯ เตนาห – ‘‘อารกา โหติ สทฺธมฺมา’’ติฯ ยถา กิํ? ติ ยถา นภํ อากาสํ ปุถวิยา ปถวีธาตุยา สภาวโต ทูเรฯ น กทาจิ สมฺมิสฺสภาโวฯ เตเนวาห –</p>


<p>
‘‘นภญฺจ  
ทูเร ปถวี จ ทูเร, ปารํ สมุทฺทสฺส ตทาหุ ทูเร;  
  
ตโต หเว ทูรตรํ วทนฺติ, สตญฺจ ธโมฺม อสตญฺจ ราชา’’ติฯ(ชา. ๒.๒๑.๔๑๔);  
</p>
  
สภิยเตฺถรคาถาวณฺณนา นิฎฺฐิตาฯ  
</p>
  
<h3>๔. นนฺทกเตฺถรคาถาวณฺณนา</h3>
<p>ติอาทิกา  อายสฺมโต นนฺทกเตฺถรสฺส คาถาฯ กา อุปฺปตฺติ? อยมฺปิ กิร ปทุมุตฺตรสฺส ภควโต กาเล หํสวตีนคเร มหาวิภโว เสฎฺฐิ หุตฺวา สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ ภิกฺขุโนวาทกานํ อคฺคฎฺฐาเน ฐเปนฺตํ ทิสฺวา ตํ ฐานนฺตรํ ปเตฺถตฺวา สตสหสฺสคฺฆนิเกน วเตฺถน ภควนฺตํ ปูเชตฺวา ปณิธานมกาสิ, สตฺถุ โพธิรุเกฺข ปทีปปูชญฺจ ปวเตฺตติฯ โส ตโต ปฎฺฐาย เทวมนุเสฺสสุ สํสรโนฺต กกุสนฺธสฺส ภควโต กาเล กรวิกสกุโณ หุตฺวา มธุรกูชิตํ กูชโนฺต สตฺถารํ ปทกฺขิณํ อกาสิฯ อปรภาเค มยูโร หุตฺวา อญฺญตรสฺส ปเจฺจกพุทฺธสฺส วสนคุหาย ทฺวาเร ปสนฺนมานโส ทิวเส ทิวเส ติกฺขตฺตุํ มธุรวสฺสิตํ วสฺสิ, เอวํ ตตฺถ ตตฺถ ปุญฺญานิ กตฺวา อมฺหากํ ภควโต กาเล สาวตฺถิยํ กุลเคเห นิพฺพตฺติตฺวา ติ ลทฺธนาโม วยปฺปโตฺต สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๖.๒๒-๒๖) –</p>


<p>
‘‘ปทุมุตฺตรพุทฺธสฺส  
โพธิยา ปาทปุตฺตเม;  
  
ปสนฺนจิโตฺต สุมโน, ตโย อุเกฺก อธารยิํฯ  
</p>
  
<p>
‘‘สตสหสฺสิโต กเปฺป, โสหํ อุกฺกมธารยิํ;  
  
ทุคฺคติํ นาภิชานามิ, อุกฺกทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหา ปน หุตฺวา วิมุตฺติสุเขน วีตินาเมโนฺต สตฺถารา ภิกฺขุนีนํ โอวาเท อาณโตฺต เอกสฺมิํ อุโปสถทิวเส ปญฺจ ภิกฺขุนิสตานิ เอโกวาเทเนว อรหตฺตํ ปาเปสิฯ เตน นํ ภควา ภิกฺขุโนวาทกานํ อคฺคฎฺฐาเน ฐเปสิฯ อเถกทิวสํ เถรํ สาวตฺถิยํ ปิณฺฑาย จรนฺตํ อญฺญตรา ปุราณทุติยิกา อิตฺถี กิเลสวเสน โอโลเกตฺวา หสิฯ เถโร ตสฺสา ตํ กิริยํ ทิสฺวา สรีรสฺส ปฎิกฺกูลวิภาวนมุเขน ธมฺมํ กเถโนฺต –</p>


<ol>
<li>
‘‘ธิรตฺถุ ปูเร ทุคฺคเนฺธ, มารปเกฺข อวสฺสุเต;  
  
นวโสตานิ เต กาเย, ยานิ สนฺทนฺติ สพฺพทาฯ  
</li>
  
<li>
‘‘มา  
  
ปุราณํ อมญฺญิโตฺถ, มาสาเทสิ ตถาคเต;  
  
สเคฺคปิ เต น รชฺชนฺติ, กิมงฺคํ ปน มานุเสฯ  
</li>
  
<li>
‘‘เย จ โข พาลา ทุเมฺมธา, ทุมฺมนฺตี โมหปารุตา;  
  
ตาทิสา ตตฺถ รชฺชนฺติ, มารขิตฺตมฺหิ พนฺธเนฯ  
</li>
  
<li>
‘‘เยสํ ราโค จ โทโส จ, อวิชฺชา จ วิราชิตา;  
  
ตาที ตตฺถ น รชฺชนฺติ, ฉินฺนสุตฺตา อพนฺธนา’’ติฯ – คาถา อภาสิ;  
</li>
  
<p>ตตฺถ ติ ชิคุจฺฉนเตฺถ นิปาโต, ติ ร-กาโร ปทสนฺธิกโร, ธี อตฺถุ ตํ ชิคุจฺฉามิ ตว ธิกฺกาโร โหตูติ อโตฺถฯ ติอาทีนิ ตสฺสา ธิกฺกาตพฺพภาวทีปนานิ อามนฺตนวจนานิฯ ติ อติวิย เชคุเจฺฉหิ นานากุณเปหิ นานาวิธอสุจีหิ สมฺปุเณฺณฯ ติ กุณปปูริตตฺตา เอว สภาวทุคฺคเนฺธฯ ติ ยสฺมา วิสภาควตฺถุ อนฺธปุถุชฺชนานํ อโยนิโสมนสิการนิมิตฺตตาย กิเลสมารํ วเฑฺฒติ, เทวปุตฺตมารสฺส จ โอตารํ ปวิฎฺฐํ เทติฯ ตสฺมา มารสฺส ปโกฺข โหติฯ เตน วุตฺตํ ‘‘มารปเกฺข’’ติฯ ติ สพฺพกาลํ กิเลสาวสฺสวเนน ตหิํ ตหิํ อสุจินิสฺสนฺทเนน จ อวสฺสุเตฯ อิทานิสฺสา ติ ‘‘อกฺขิมฺหา อกฺขิคูถโก’’ติอาทินา (สุ. นิ. ๑๙๙) วุตฺตํ อสุจิโน อวสฺสวนฎฺฐานํ ทเสฺสติฯ
</ol></p>


<p>เอวํ  ปน นวฉิทฺทํ ธุวสฺสวํ อสุจิภริตํ กายํ ยถาภูตํ ชานนฺตี ติ ปุราณํ อชานนกาเล ปวตฺตํ หสิตลปิตํ กีฬิตํ มา มญฺญิ, ‘‘อิทานิปิ เอวํ ปฎิปชฺชิสฺสตี’’ติ มา จิเนฺตหิฯ ติ ยถา อุปนิสฺสยสมฺปตฺติยา ปุริมกา พุทฺธสาวกา อาคตา, ยถา วา เต สมฺมาปฎิปตฺติยา คตา ปฎิปนฺนา, ยถา จ รูปารูปธมฺมานํ ตถลกฺขณํ ตถธเมฺม จ อริยสจฺจานิ อาคตา อธิคตา อวพุทฺธา, ตถา อิเมปีติ เอวํ ตถา อาคมนาทิอเตฺถน ตถาคเต อริยสาวเก ปกติสเตฺต วิย อวญฺญาย กิเลสวเสน จ  อุปสงฺกมมานา มาสาเทสิฯ อนาสาเทตพฺพตาย การณมาหฯ ติ สพฺพญฺญุพุเทฺธนาปิ อกฺขาเนน ปริโยสาเปตุํ อสกฺกุเณยฺยสุเข สเคฺคปิ เต สาวกพุทฺธา น รชฺชนฺติ, สงฺขาเรสุ อาทีนวสฺส สุปริทิฎฺฐตฺตา ราคํ น ชเนนฺติ, กิมงฺคํ ปน มีฬฺหราสิสทิเส มานุเส กามคุเณ, ตตฺถ น รชฺชนฺตีติ วตฺตพฺพเมว นตฺถิฯ</p>


<p>ติ เย ปน พาลฺยปฺปโยคโต  ธโมฺมชปญฺญาย อภาวโต  อสุเภ สุภานุปสฺสเนน ทุจินฺติตจินฺติตาย  โมเหน อญฺญาเณน สพฺพโส ปฎิจฺฉาทิตจิตฺตตาย    ตถารูปา อนฺธปุถุชฺชนา,  ตสฺมิํ อิตฺถิสญฺญิเต,  มาเรน โอฑฺฑิเต มารปาเส,  รตฺตา คิทฺธา คธิตา มุจฺฉิตา อโชฺฌปนฺนา ติฎฺฐนฺติฯ</p>


<p>ติ  ปน ขีณาสวานํ เตลญฺชนราโค วิย ทุโมฺมจนียสภาโว  สปโตฺต วิย ลโทฺธกาโส ทุสฺสนสภาโว  อญฺญาณสภาวา  อริยมคฺควิราเคน สพฺพโส  ปหีนา สมุจฺฉินฺนา, ตาทิสา อคฺคมคฺคสเตฺถน ภวเนตฺติ ตโต เอว กตฺถจิปิ พนฺธนาภาวโต  ตสฺมิํ ยถาวุเตฺต มารปาเส ฯ เอวํ เถโร ตสฺสา อิตฺถิยา ธมฺมํ กเถตฺวา คโตฯ</p>

</p>


<h3>๕. ชมฺพุกเตฺถรคาถาวณฺณนา</h3>
<p>ติอาทิกา อายสฺมโต ชมฺพุกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ติสฺสสฺส ภควโต กาเล กุลเคเห  นิพฺพตฺติตฺวา วิญฺญุตํ ปโตฺต สตฺถุ สมฺมาสโมฺพธิํ สทฺทหโนฺต โพธิรุกฺขํ วนฺทิตฺวา พีชเนน ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต กสฺสปสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต สาสเน ปพฺพชิตฺวา อญฺญตเรน อุปาสเกน การิเต อาราเม อาวาสิโก หุตฺวา วิหรติ เตน  อุปฎฺฐียมาโนฯ อเถกทิวสํ เอโก ขีณาสวเตฺถโร ลูขจีวรธโร เกโสหรณตฺถํ อรญฺญโต คามาภิมุโข อาคจฺฉติ, ตํ ทิสฺวา โส อุปาสโก อิริยาปเถ ปสีทิตฺวา กปฺปเกน เกสมสฺสูนิ โอหาราเปตฺวา ปณีตโภชนํ โภเชตฺวา สุนฺทรานิ จีวรานิ ทตฺวา ‘‘อิเธว, ภเนฺต, วสถา’’ติ วสาเปติฯ ตํ ทิสฺวา อาวาสิโก อิสฺสามเจฺฉรปกโต ขีณาสวเตฺถรํ อาห – ‘‘วรํ เต, ภิกฺขุ, อิมินา ปาปุปาสเกน อุปฎฺฐียมานสฺส เอวํ อิธ วสนโต องฺคุลีหิ เกเส ลุญฺจิตฺวา อเจลสฺส สโต คูถมุตฺตาหารชีวน’’นฺติฯ เอวญฺจ ปน วตฺวา ตาวเทว วจฺจกุฎิํ ปวิสิตฺวา ปายาสํ วเฑฺฒโนฺต วิย หเตฺถน คูถํ วเฑฺฒตฺวา วเฑฺฒตฺวา ยาวทตฺถํ ขาทิ, มุตฺตญฺจ ปิวิฯ อิมินา นิยาเมน ยาวตายุกํ ฐตฺวา กาลงฺกตฺวา นิรเย ปจฺจิตฺวา ปุน คูถมุตฺตาหาโร วสิตฺวา ตเสฺสว กมฺมสฺส วิปากาวเสเสน มนุเสฺสสุ อุปฺปโนฺนปิ ปญฺจ ชาติสตานิ นิคโณฺฐ หุตฺวา คูถภโกฺข อโหสิฯ</p>


<p>ปุน  อิมสฺมิํ พุทฺธุปฺปาเท มนุสฺสโยนิยํ นิพฺพตฺตมาโนปิ อริยูปวาทพเลน ทุคฺคตกูเล นิพฺพตฺติตฺวา ถญฺญํ วา ขีรํ วา สปฺปิํ วา ปายมาโน, ตํ ฉเฑฺฑตฺวา มุตฺตเมว ปิวติ, โอทนํ โภชิยมาโน, ตํ ฉเฑฺฑตฺวา คูถเมว ขาทติ, เอวํ คูถมุตฺตปริโภเคน วฑฺฒโนฺต วยปฺปโตฺตปิ ตเทว ปริภุญฺชติฯ มนุสฺสา ตโต วาเรตุํ อสโกฺกนฺตา ปริจฺจชิํสุฯ โส ญาตเกหิ ปริจฺจโตฺต นคฺคปพฺพชฺชํ ปพฺพชิตฺวา น นฺหายติ, รโชชลฺลธโร เกสมสฺสูนิ ลุญฺจิตฺวา อเญฺญ อิริยาปเถ ปฎิกฺขิปิตฺวา เอกปาเทน ติฎฺฐติ, นิมนฺตนํ น สาทิยติ, มาโสปวาสํ อธิฎฺฐาย ปุญฺญตฺถิเกหิ ทินฺนํ โภชนํ มาเส มาเส เอกวารํ กุสเคฺคน คเหตฺวา ทิวา ชิวฺหเคฺคน เลหติ, รตฺติยํ ปน ‘‘อลฺลคูถํ สปฺปาณก’’นฺติ อขาทิตฺวา สุกฺขคูถเมว ขาทติ, เอวํ กโรนฺตสฺส ปญฺจปญฺญาสวสฺสานิ วีติวตฺตานิ มหาชโน ‘‘มหาตโป ปรมปฺปิโจฺฉ’’ติ มญฺญมาโน ตนฺนิโนฺน ตโปฺปโณ อโหสิฯ</p>


<p>อถ ภควา ตสฺส หทยพฺภนฺตเร ฆเฎ ปทีปํ วิย อรหตฺตูปนิสฺสยํ ปชฺชลนฺตํ ทิสฺวา สยเมว ตตฺถ คนฺตฺวา ธมฺมํ เทเสตฺวา โสตาปตฺติผเล ปติฎฺฐาเปตฺวา, เอหิภิกฺขูปสมฺปทาย ลทฺธูปสมฺปทํ วิปสฺสนํ อุสฺสุกฺกาเปตฺวา อรหเตฺต ปติฎฺฐาเปสิฯ อยเมตฺถ สเงฺขโปฯ วิตฺถาโร ปน   ‘‘มาเส มาเส กุสเคฺคนา’’ติ คาถาวณฺณนาย (ธ. ป. อฎฺฐ. ๑.ชมฺพุกเตฺถรวตฺถุ) วุตฺตนเยน  เวทิตโพฺพฯ อรหเตฺต ปน ปติฎฺฐิโต ปรินิพฺพานกาเล ‘‘อาทิโต มิจฺฉา ปฎิปชฺชิตฺวาปิ สมฺมาสมฺพุทฺธํ นิสฺสาย สาวเกน อธิคนฺตพฺพํ มยา อธิคต’’นฺติ ทเสฺสโนฺต –</p>


<ol>
<li>
‘‘ปญฺจปญฺญาสวสฺสานิ, รโชชลฺลมธารยิํ;  
  
ภุญฺชโนฺต มาสิกํ ภตฺตํ, เกสมสฺสุํ อโลจยิํฯ  
</li>
  
<li>
‘‘เอกปาเทน อฎฺฐาสิํ, อาสนํ ปริวชฺชยิํ;  
  
สุกฺขคูถานิ จ ขาทิํ, อุเทฺทสญฺจ น สาทิยิํฯ  
</li>
  
<li>
‘‘เอตาทิสํ กริตฺวาน, พหุํ ทุคฺคติคามินํ;  
  
วุยฺหมาโน มโหเฆน, พุทฺธํ สรณมาคมํฯ  
</li>
  
<li>
‘‘สรณคมนํ ปสฺส, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมา จตโสฺส คาถา อภาสิฯ
</ol></p>


<p>ตตฺถ นฺติ นคฺคปพฺพชฺชูปคมเนน นฺหานปฎิเกฺขปโต ปญฺจาธิกานิ ปญฺญาสวสฺสานิ สรีเร ลคฺคํ อาคนฺตุกเรณุสงฺขาตํ รโช, สรีรมลสงฺขาตํ ชลฺลญฺจ กาเยน ธาเรสิํฯ นฺติ รตฺติยํ คูถํ ขาทโนฺต โลกวญฺจนตฺถํ มาโสปวาสิโก นาม หุตฺวา ปุญฺญตฺถิเกหิ ทินฺนํ โภชนํ มาเส มาเส เอกวารํ ชิวฺหเคฺค ปฐนวเสน ภุญฺชโนฺต นฺติ ตาทิสจฺฉาริกาปเกฺขเปน สิถิลมูลํ เกสมสฺสุํ องฺคุลีหิ ลุญฺจาเปสิํฯ</p>


<p>  นฺติ สเพฺพน สพฺพํ อาสนํ นิสชฺชํ ปริวเชฺชสิํ, ติฎฺฐโนฺต จ อุโภ หเตฺถ อุกฺขิปิตฺวา เอเกเนว ปาเทน อฎฺฐาสิํฯ นฺติ นิมนฺตนํฯ อุทิสฺสกตนฺติ เกจิฯ นฺติ น สมฺปฎิจฺฉิํ ปฎิกฺขิปินฺติ อโตฺถฯ</p>


<p>นฺติ เอตาทิสํ เอวรูปํ วิปากนิพฺพตฺตนกํ ทุคฺคติคามินํ พหุํ ปาปกมฺมํ ปุริมชาตีสุ อิธ จ กตฺวา อุปฺปาเทตฺวาฯ   ติ กาโมฆาทินา มหตา โอเฆน วิเสสโต ทิโฎฺฐเฆน อปายสมุทฺทํ ปติอากฑฺฒิยมาโน, นฺติ ตาทิเสน ปุญฺญกมฺมจฺฉิเทฺทน กิเจฺฉน มนุสฺสตฺตภาวํ ลภิตฺวา อิทานิ ปุญฺญพเลน พุทฺธํ ‘‘สรณ’’นฺติ อาคมาสิํ, ‘‘สมฺมาสมฺพุโทฺธ ภควา’’ติ อเวจฺจปสาเทน สตฺถริ ปสีทิํฯ นฺติ อายตนคตํ มม สรณคมนํ ปสฺส, ปสฺส สาสนธมฺมสฺส  จ สุธมฺมตํ โยหํ ตถามิจฺฉาปฎิปโนฺนปิ เอโกวาเทเนว สตฺถารา เอทิสํ สมฺปตฺติํ สมฺปาปิโตฯ ติอาทินา ตํ สมฺปตฺติํ ทเสฺสติ เตนาห (อป. เถร ๒.๔๖.๑๗-๒๑) –</p>


<p>
‘‘ติสฺสสฺสาหํ ภควโต, โพธิรุกฺขมวนฺทิยํ;  
  
ปคฺคยฺห พีชนิํ ตตฺถ, สีหาสนมพีชหํฯ  
</p>
  
<p>
‘‘เทฺวนวุเต อิโต กเปฺป, สีหาสนมพีชหํ;  
  
ทุคฺคติํ นาภิชานามิ, พีชนาย อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
ชมฺพุกเตฺถรคาถาวณฺณนา นิฎฺฐิตาฯ  
  
<h3>๖. เสนกเตฺถรคาถาวณฺณนา</h3>
<p>ติอาทิกา อายสฺมโต เสนกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนมานโส โมรหเตฺถน ภควนฺตํ ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท พฺราหฺมณกุเล นิพฺพตฺติตฺวา อุรุเวลกสฺสปเตฺถรสฺส ภคินิยา กุจฺฉิมฺหิ นิพฺพตฺติ, ติสฺส นามํ อโหสิฯ โส วยปฺปโตฺต พฺราหฺมณานํ วิชฺชาสิเปฺปสุ นิปฺผตฺติํ คโต ฆราวาสํ วสติฯ เตน จ สมเยน มหาชโน สํวจฺฉเร สํวจฺฉเร ผคฺคุนมาเส อุตฺตรผคฺคุนนกฺขเตฺต อุสฺสวํ อนุภวโนฺต คยายํ ติตฺถาภิเสกํ กโรติฯ เตน ตํ อุสฺสวํ  ติ วทนฺติฯ อถ ภควา ตาทิเส อุสฺสวทิวเส เวเนยฺยานุกมฺปาย คยาติตฺถสมีเป วิหรติ, มหาชโนปิ ติตฺถาภิเสกาธิปฺปาเยน ตโต  ตโต ตํ ฐานํ อุปคจฺฉติฯ ตสฺมิํ ขเณ เสนโกปิ ติตฺถาภิเสกตฺถํ ตํ ฐานํ อุปคโต สตฺถารํ ธมฺมํ เทเสนฺตํ ทิสฺวา อุปสงฺกมิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๖.๙-๑๖) –</p>


<p>
‘‘โมรหตฺถํ  
คเหตฺวาน, อุเปสิํ โลกนายกํ;  
  
ปสนฺนจิโตฺต สุมโน, โมรหตฺถมทาสหํฯ  
</p>
  
<p>
‘‘อิมินา โมรหเตฺถน, เจตนาปณิธีหิ จ;  
  
นิพฺพายิํสุ ตโย อคฺคี, ลภามิ วิปุลํ สุขํฯ  
</p>
  
<p>
‘‘อโห พุโทฺธ อโห ธโมฺม, อโห โน สตฺถุสมฺปทา;  
  
ทตฺวานหํ โมรหตฺถํ, ลภามิ วิปุลํ สุขํฯ  
</p>
  
<p>
‘‘ติยคฺคี นิพฺพุตา มยฺหํ, ภวา สเพฺพ สมูหตา;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘เอกติํเส อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, โมรหตฺถสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา สญฺชาตโสมนโสฺส อุทานวเสน –</p>


<ol>
<li>
‘‘สฺวาคตํ วต เม อาสิ, คยายํ คยผคฺคุยา;  
  
ยํ อทฺทสาสิํ สมฺพุทฺธํ, เทเสนฺตํ ธมฺมมุตฺตมํฯ  
</li>
  
<li>
‘‘มหปฺปภํ คณาจริยํ, อคฺคปตฺตํ วินายกํ;  
  
สเทวกสฺส โลกสฺส, ชินํ อตุลทสฺสนํฯ  
</li>
  
<li>
‘‘มหานาคํ มหาวีรํ, มหาชุติมนาสวํ;  
  
สพฺพาสวปริกฺขีณํ, สตฺถารมกุโตภยํฯ  
</li>
  
<li>
‘‘จิรสงฺกิลิฎฺฐํ  
วต มํ, ทิฎฺฐิสนฺทานพนฺธิตํ;  
  
วิโมจยิ โส ภควา, สพฺพคเนฺถหิ เสนก’’นฺติฯ –  
</li>
  
<p>จตโสฺส คาถา อภาสิฯ
</ol></p>


<p>ตตฺถ ติ มยา สุฎฺฐุ อาคตํ วต อาสิฯ มม วา สุนฺทรํ วต อาคมนํ อาสิฯ นฺติ คยาติตฺถสมีเปฯ ติ ‘‘คยาผคฺคู’’ติ ลทฺธโวหาเร ผคฺคุนมาสสฺส อุตฺตรผคฺคุนีนกฺขเตฺตฯ นฺติอาทิ สฺวาคตภาวสฺส การณทสฺสนํฯ ตตฺถ นฺติ ยสฺมาฯ นฺติ อทฺทกฺขิํฯ นฺติ สมฺมา สามํ สพฺพธมฺมานํ พุทฺธตฺตา สมฺพุทฺธํฯ นฺติ อุตฺตมํ อคฺคํ สพฺพเสฎฺฐํ เอกนฺตนิยฺยานิกํ ธมฺมํ เวเนยฺยชฺฌาสยานุรูปํ ภาสนฺตํฯ</p>


<p>นฺติ มหติยา สรีรปฺปภาย ญาณปฺปภาย จ สมนฺนาคตํฯ นฺติ ภิกฺขุปริสาทีนํ คณานํ อุตฺตเมน ทมเถน อาจารสิกฺขาปเนน คณาจริยํฯ อคฺคภูตานํ สีลาทีนํ  คุณานํ อธิคเมน ฯ เทวมนุสฺสาทีนํ ปรเมน วินเยน วินยนโต, สยํ นายกรหิตตฺตา จ ฯ เกนจิ อนภิภูโต หุตฺวา สกลํ โลกํ อภิภวิตฺวา ฐิตตฺตา, ปญฺจนฺนมฺปิ มารานํ ชิตตฺตา จ  สเทวเก โลเก อคฺคชินํ, พาตฺติํสวรมหาปุริสลกฺขณอสีติอนุพฺยญฺชนาทิปฎิมณฺฑิตรูปกายตาย ทสพลจตุเวสารชฺชาทิคุณปฎิมณฺฑิตธมฺมกายตาย จ  สเทวเกน โลเกน อปริเมยฺยทสฺสนตาย อสทิสทสฺสนตาย จ ฯ</p>


<p>คติพลปรกฺกมาทิสมฺปตฺติยา มหานาคสทิสตฺตา, นาเคสุปิ ขีณาสเวสุ มหานุภาวตาย จ ฯ มารเสนาวิมถนโต มหาวิกฺกนฺตตาย จ นฺติ มหาปตาปํ มหาเตชนฺติ อโตฺถฯ นตฺถิ เอตสฺส จตฺตาโรปิ อาสวาติ ฯ สเพฺพ อาสวา สวาสนา ปริกฺขีณา เอตสฺสาติ ฯ กามํ สาวกพุทฺธา ปเจฺจกพุทฺธา จ ขีณาสวาว, สพฺพญฺญุพุทฺธา เอว ปน สวาสเน อาสเว เขเปนฺตีติ ทสฺสนตฺถํ ‘‘อนาสว’’นฺติ วตฺวา ปุน ‘‘สพฺพาสวปริกฺขีณ’’นฺติ วุตฺตํฯ เตน วุตฺตํ – ‘‘สเพฺพ อาสวา สวาสนา ปริกฺขีณา เอตสฺสาติ สพฺพาสวปริกฺขีณ’’นฺติฯ ทิฎฺฐธมฺมิกสมฺปรายิกปรมเตฺถหิ ยถารหํ เวเนยฺยานํ อนุสาสนโต  จตุเวสารชฺชวิสารทตาย กุโตจิปิ  ภยาภาวโต  เอวรูปํ สมฺมาสมฺพุทฺธํ ยํ ยสฺมา อทฺทสาสิํ, ตสฺมา สฺวาคตํ วต เม อาสีติ โยชนาฯ</p>


<p>อิทานิ สตฺถุ ทสฺสเนน อตฺตนา ลทฺธคุณํ ทเสฺสโนฺต จตุตฺถํ คาถมาหฯ ตสฺสโตฺถ – กญฺชิยปุณฺณลาพุ วิย ตกฺกภริตจาฎิ วิย วสาปีตปิโลติกา วิย จ สํกิเลสวตฺถูหิ อนมตเคฺค สํสาเร จิรกาลํ ฯ คทฺทุลพนฺธิตํ วิย ถเมฺภ สารเมยํ สกฺกายถเมฺภ  ทิฎฺฐิพนฺธเนน  พทฺธํ, ตโต วิโมเจโนฺต จ อภิชฺฌาทีหิ  อริยมคฺคหเตฺถน,  มยฺหํ สตฺถาติ ภควติ อภิปฺปสาทํ ปเวเทติฯ</p>

</p>


<h3>๗. สมฺภูตเตฺถรคาถาวณฺณนา</h3>
<p>ติอาทิกา อายสฺมโต สมฺภูตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต พุทฺธสุเญฺญ โลเก จนฺทภาคาย นทิยา  ตีเร กินฺนรโยนิยํ นิพฺพโตฺตฯ เอกทิวสํ อญฺญตรํ ปเจฺจกพุทฺธํ ทิสฺวา ปสนฺนมานโส วนฺทิตฺวา กตญฺชลี อชฺชุนปุเปฺผหิ ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท กุลเคเห นิพฺพตฺติตฺวา ติ ลทฺธนาโม วยปฺปโตฺต ภควโต ปรินิพฺพานสฺส ปจฺฉา ธมฺมภณฺฑาคาริกสฺส สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา สมณธมฺมํ กโรโนฺต  วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๒.๒๘-๓๖) –</p>


<p>
‘‘จนฺทภาคานทีตีเร, อโหสิํ กินฺนโร ตทา;  
  
อทฺทสํ วิรชํ พุทฺธํ, สยมฺภุํ อปราชิตํฯ  
</p>
  
<p>
‘‘ปสนฺนจิโตฺต สุมโน, เวทชาโต กตญฺชลี;  
  
คเหตฺวา อชฺชุนํ ปุปฺผํ, สยมฺภุํ อภิปูชยิํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา กินฺนรํ เทหํ, ตาวติํสมคจฺฉหํฯ  
</p>
  
<p>
‘‘ฉตฺติสกฺขตฺตุํ  
เทวิโนฺท, เทวรชฺชมการยิํ;  
  
ทสกฺขตฺตุํ จกฺกวตฺตี, มหารชฺชมการยิํฯ  
</p>
  
<p>
‘‘ปเทสรชฺชํ วิปุลํ, คณนาโต อสงฺขิยํ;  
  
สุเขเตฺต วปฺปิตํ พีชํ, สยมฺภุมฺหิ อโห มมฯ  
</p>
  
<p>
‘‘กุสลํ วิชฺชเต มยฺหํ, ปพฺพชิํ อนคาริยํ;  
  
ปูชารโห อหํ อชฺช, สกฺยปุตฺตสฺส สาสเนฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา วิมุตฺติสุเขน วิหรโนฺต วสฺสสตปรินิพฺพุเต ภควติ เวสาลิเกสุ วชฺชิปุตฺตเกสุ ทส วตฺถูนิ ปคฺคยฺห ฐิเตสุ กากณฺฑกปุเตฺตน ยสเตฺถเรน อุสฺสาหิเตหิ สตฺตสเตหิ ขีณาสเวหิ ตํ ทิฎฺฐิํ ภินฺทิตฺวา สทฺธมฺมํ ปคฺคณฺหเนฺตหิ ธมฺมวินยสงฺคเห กเต เตสํ วชฺชิปุตฺตกานํ อุทฺธมฺมอุพฺพินยทีปเน ธมฺมสํเวเคน เถโร –</p>


<ol>
<li>
‘‘โย ทนฺธกาเล ตรติ, ตรณีเย จ ทนฺธเย;  
  
อโยนิสํวิธาเนน, พาโล ทุกฺขํ นิคจฺฉติฯ  
</li>
  
<li>
‘‘ตสฺสตฺถา ปริหายนฺติ, กาฬปเกฺขว จนฺทิมา;  
  
อายสกฺยญฺจ ปโปฺปติ, มิเตฺตหิ จ วิรุชฺฌติฯ  
</li>
  
<li>
‘‘โย  
ทนฺธกาเล ทเนฺธติ, ตรณีเย จ ตารเย;  
  
โยนิโส สํวิธาเนน, สุขํ ปโปฺปติ ปณฺฑิโตฯ  
</li>
  
<li>
‘‘ตสฺสตฺถา ปริปูเรนฺติ, สุกฺกปเกฺขว จนฺทิมา;  
  
ยโส กิตฺติญฺจ ปโปฺปติ, มิเตฺตหิ น วิรุชฺฌตี’’ติฯ –  
</li>
  
<p>อิมา คาถา ภณโนฺต อญฺญํ พฺยากาสิฯ
</ol></p>


<p>ตตฺถ ติ กิสฺมิญฺจิ กตฺตพฺพวตฺถุสฺมิํ – ‘‘กปฺปติ นุ โข, น นุ โข กปฺปตี’’ติ วินยกุกฺกุเจฺจ อุปฺปเนฺน ยาว วิยตฺตํ วินยธรํ ปุจฺฉิตฺวา ตํ กุกฺกุจฺจํ น วิโนเทติ, ตาว ทนฺธกาเล ตสฺส กิจฺจสฺส ทนฺธายิตพฺพสมเย ตรติ มทฺทิตฺวา วีติกฺกมํ กโรติฯ ติ คหฎฺฐสฺส ตาว สรณคมนสีลสมาทานาทิเก, ปพฺพชิตสฺส วตฺตปฎิวตฺตกรณาทิเก  สมถวิปสฺสนานุโยเค จ ตริตเพฺพ สมฺปเตฺต สีฆํ ตํ กิจฺจํ อนนุยุญฺชิตฺวา – ‘‘อาคมนมาเส ปเกฺข วา กริสฺสามี’’ติ ทนฺธาเยยฺย, ตํ กิจฺจํ อกโรโนฺตว กาลํ วีตินาเมยฺยฯ ติ เอวํ ทนฺธายิตเพฺพ ตรโนฺต ตริตเพฺพ จ ทนฺธายโนฺต อนุปายสํวิธาเนน อุปายสํวิธานาภาเวน  มนฺทพุทฺธิโก ปุคฺคโล, สมฺปติ อายติญฺจ  อนตฺถํ ปาปุณาติฯ</p>


<p>ติ ตสฺส ตถารูปสฺส ปุคฺคลสฺส ทิฎฺฐธมฺมิกาทิเภทา อตฺถา  วิย,  ทิวเส  ทิวเส ปริกฺขยํ ปริยาทานํ คจฺฉนฺติฯ ‘‘อสุโก ปุคฺคโล อสฺสโทฺธ อปฺปสโนฺน กุสีโต หีนวีริโย’’ติอาทินาฯ  วิญฺญูหิ ครหิตพฺพตํ  ปาปุณาติฯ ติ ‘‘เอวํ ปฎิปชฺช, มา เอวํ ปฎิปชฺชา’’ติ โอวาททายเกหิ กลฺยาณมิเตฺตหิ ‘‘อวจนียา มย’’นฺติ โอวาทสฺส อนาทาเนเนว วิรุโทฺธ นาม โหติฯ</p>


<p>เสสคาถาทฺวยสฺส วุตฺตวิปริยาเยน อโตฺถ เวทิตโพฺพฯ เกจิ ปเนตฺถ – ‘‘ตรติ ทนฺธเย’’ติปทานํ อตฺถภาเวน ภาวนาจิตฺตสฺส ปคฺคหนิคฺคเห อุทฺธรนฺติฯ ตํ ปจฺฉิมคาถาสุ ยุชฺชติฯ ปุริมา หิ เทฺว คาถา ปพฺพชิตกาลโต ปฎฺฐาย จริตพฺพํ สมณธมฺมํ อกตฺวา กุกฺกุจฺจปกตตาย ทส วตฺถูนิ ทีเปตฺวา สเงฺฆน นิกฺกฑฺฒิเต วชฺชิปุตฺตเก สนฺธาย เถเรน วุตฺตาฯ ปจฺฉิมา ปน อตฺตสทิเส สมฺมา ปฎิปเนฺน สกตฺถํ นิปฺผาเทตฺวา ฐิเตติฯ</p>

</p>


<h3>๘. ราหุลเตฺถรคาถาวณฺณนา</h3>
<p>ติอาทิกา  อายสฺมโต ราหุลเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต สตฺถารํ เอกํ ภิกฺขุํ สิกฺขากามานํ อคฺคฎฺฐาเน ฐเปนฺตํ ทิสฺวา  สยมฺปิ ตํ ฐานนฺตรํ ปเตฺถตฺวา เสนาสนวิโสธนวิโชฺชตนาทิกํ อุฬารํ ปุญฺญํ กตฺวา ปณิธานมกาสิฯ โส ตโต จวิตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท อมฺหากํ โพธิสตฺตํ ปฎิจฺจ ยโสธราย เทวิยา กุจฺฉิมฺหิ นิพฺพตฺติตฺวา ติ ลทฺธนาโม มหตา ขตฺติยปริวาเรน วฑฺฒิ, ตสฺส ปพฺพชฺชาวิธานํ ขนฺธเก (มหาว. ๑๐๕) อาคตเมวฯ โส ปพฺพชิตฺวา สตฺถุ สนฺติเก อเนเกหิ สุตฺตปเทหิ สุลโทฺธวาโท ปริปกฺกญาโณ วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๑.๒.๖๘-๘๕) –</p>


<p>
‘‘ปทุมุตฺตรสฺส ภควโต, โลกเชฎฺฐสฺส ตาทิโน;  
  
สตฺตภูมมฺหิ ปาสาเท, อาทาสํ สนฺถริํ อหํฯ  
</p>
  
<p>
‘‘ขีณาสวสหเสฺสหิ, ปริกิโณฺณ มหามุนิ;  
  
อุปาคมิ คนฺธกุฎิํ, ทฺวิปทิโนฺท นราสโภฯ  
</p>
  
<p>
‘‘วิโรเจโนฺต คนฺธกุฎิํ, เทวเทโว นราสโภ;  
  
ภิกฺขุสเงฺฆ ฐิโต สตฺถา, อิมา คาถา อภาสถฯ  
</p>
  
<p>
‘‘เยนายํ โชติตา เสยฺยา, อาทาโสว สุสนฺถโต;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘โสณฺณมยา รูปิมยา, อโถ เวฬุริยามยา;  
  
นิพฺพตฺติสฺสนฺติ ปาสาทา, เย เกจิ มนโส ปิยาฯ  
</p>
  
<p>
‘‘จตุสฎฺฐิกฺขตฺตุํ เทวิโนฺท, เทวรชฺชํ กริสฺสติ;  
  
สหสฺสกฺขตฺตุํ จกฺกวตฺตี, ภวิสฺสติ อนนฺตราฯ  
</p>
  
<p>
‘‘เอกวีสติกปฺปมฺหิ, วิมโล นาม ขตฺติโย;  
  
จาตุรโนฺต วิชิตาวี, จกฺกวตฺตี ภวิสฺสติฯ  
</p>
  
<p>
‘‘นครํ เรณุวตี นาม, อิฎฺฐกาหิ สุมาปิตํ;  
  
อายามโต ตีณิ สตํ, จตุรสฺสสมายุตํฯ  
</p>
  
<p>
‘‘สุทสฺสโน นาม ปาสาโท, วิสฺสกเมฺมน มาปิโต;  
  
กูฎาคารวรูเปโต, สตฺตรตนภูสิโตฯ  
</p>
  
<p>
‘‘ทสสทฺทาวิวิตฺตํ  
ตํ, วิชฺชาธรสมากุลํ;  
  
สุทสฺสนํว นครํ, เทวตานํ ภวิสฺสติฯ  
</p>
  
<p>
‘‘ปภา  
นิคฺคจฺฉเต ตสฺส, อุคฺคจฺฉเนฺตว สูริเย;  
  
วิโรเจสฺสติ ตํ นิจฺจํ, สมนฺตา อฎฺฐโยชนํฯ  
</p>
  
<p>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตุสิตา โส จวิตฺวาน, สุกฺกมูเลน โจทิโต;  
  
โคตมสฺส ภควโต, อตฺรโช โส ภวิสฺสติฯ  
</p>
  
<p>
‘‘สเจวเสยฺย อคารํ, จกฺกวตฺตี ภเวยฺย โส;  
  
อฎฺฐานเมตํ ยํ ตาที, อคาเร รติมชฺฌคาฯ  
</p>
  
<p>
‘‘นิกฺขมิตฺวา อคารมฺหา, ปพฺพชิสฺสติ สุพฺพโต;  
  
ราหุโล นาม นาเมน, อรหา โส ภวิสฺสติฯ  
</p>
  
<p>
‘‘กิกีว อณฺฑํ รเกฺขยฺย, จามรี วิย วาลธิํ;  
  
นิปโก สีลสมฺปโนฺน, มมํ รกฺขิ มหามุนิฯ  
</p>
  
<p>
‘‘ตสฺสาหํ ธมฺมมญฺญาย, วิหาสิํ สาสเน รโต;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อญฺญํ พฺยากโรโนฺต –</p>


<ol>
<li>
‘‘อุภเยเนว  
สมฺปโนฺน, ราหุลภโทฺทติ มํ วิทู;  
  
ยญฺจมฺหิ ปุโตฺต พุทฺธสฺส, ยญฺจ ธเมฺมสุ จกฺขุมาฯ  
</li>
  
<li>
‘‘ยญฺจ เม อาสวา ขีณา, ยญฺจ นตฺถิ ปุนพฺภโว;  
  
อรหา ทกฺขิเณโยฺยมฺหิ, เตวิโชฺช อมตทฺทโสฯ  
</li>
  
<li>
‘‘กามนฺธา ชาลปจฺฉนฺนา, ตณฺหาฉทนฉาทิตา;  
  
ปมตฺตพนฺธุนา พทฺธา, มจฺฉาว กุมินามุเขฯ  
</li>
  
<li>
‘‘ตํ  
กามํ อหมุชฺฌิตฺวา, เฉตฺวา มารสฺส พนฺธนํ;  
  
สมูลํ ตณฺหมพฺพุยฺห, สีติภูโตสฺมิ นิพฺพุโต’’ติฯ –  
</li>
  
<p>จตโสฺส คาถา อภาสิฯ
</ol></p>


<p>ตตฺถ ติ ชาติสมฺปทา, ปฎิปตฺติสมฺปทาติ อุภยสมฺปตฺติยาปิ สมฺปโนฺน สมนฺนาคโตฯ ติ ‘‘ราหุลภโทฺท’’ติ มํ สพฺรหฺมจาริโน สญฺชานนฺติฯ ตสฺส หิ  ชาตสาสนํ สุตฺวา โพธิสเตฺตน ‘‘ราหุ ชาโต, พนฺธนํ ชาต’’นฺติ วุตฺตวจนํ อุปาทาย สุโทฺธทนมหาราชา ‘‘ราหุโล’’ติ นามํ คณฺหิฯ ตตฺถ อาทิโต ปิตรา วุตฺตปริยายเมว คเหตฺวา อาห – ‘‘ราหุลภโทฺทติ มํ วิทู’’ติฯ ติ จ ปสํสาวจนเมตํฯ</p>


<p>อิทานิ ตํ อุภยสมฺปตฺติํ ทเสฺสตุํ ติอาทิ วุตฺตํฯ ตตฺถ นฺติ ยสฺมาฯ -สโทฺท สมุจฺจยโตฺถฯ ติ สมฺมาสมฺพุทฺธสฺส โอรสปุโตฺต อมฺหิฯ ติ โลกิเยสุ โลกุตฺตเรสุ จ ธเมฺมสุ, จตุสจฺจธเมฺมสูติ อโตฺถฯ ติ มคฺคปญฺญาจกฺขุนา จกฺขุมา จ อมฺหีติ โยเชตพฺพํฯ</p>


<p>ปุน อปราปเรหิปิ ปริยาเยหิ อตฺตนิ อุภยสมฺปตฺติํ ทเสฺสตุํ – ติ คาถมาหฯ ตตฺถ ติ ทกฺขิณารโหฯ ติ นิพฺพานสฺส ทสฺสาวีฯ เสสํ สุวิเญฺญยฺยเมวฯ</p>


<p>อิทานิ ยาย วิชฺชาสมฺปตฺติยา จ วิมุตฺติสมฺปตฺติยา จ อภาเวน สตฺตกาโย กุมิเน พนฺธมจฺฉา วิย สํสาเร ปริวตฺตติ, ตํ อุภยสมฺปตฺติํ อตฺตนิ ทเสฺสตุํ ติ คาถาทฺวยมาหฯ ตตฺถ กาเมหิ กาเมสุ วา อนฺธาติ ฯ ‘‘ฉโนฺท ราโค’’ติอาทิวิภาเคหิ (จูฬนิ. อชิตมาณวปุจฺฉานิเทฺทส ๘) กิเลสกาเมหิ รูปาทีสุ วตฺถุกาเมสุ อนาทีนวทสฺสิตาย อนฺธีกตาฯ ติ สกลํ ภวตฺตยํ อโชฺฌตฺถริตฺวา ฐิเตน วิสตฺติกาชาเลน ปการโต ฉนฺนา ปลิคุณฺฐิตาฯ ติ ตโต เอว ตณฺหาสงฺขาเตน ฉทเนน ฉาทิตา นิวุตา สพฺพโส ปฎิกุชฺชิตาฯ ติ กุมินามุเข มจฺฉพนฺธานํ มจฺฉปสิพฺพกมุเข พทฺธา มจฺฉา วิย ปมตฺตพนฺธุนา มาเรน  เยน  กามพนฺธเนน พทฺธา อิเม สตฺตา ตโต น นิคจฺฉนฺติ อโนฺตพนฺธนคตาว โหนฺติฯ</p>


<p> ตถารูปํ  พนฺธนภูตํ  ปุพฺพภาคปฎิปตฺติยา ปหาย กิเลส ปุน อริยมคฺคสเตฺถน อนวเสสโต สมุจฺฉินฺทิตฺวา ตโต เอว อวิชฺชาสงฺขาเตน มูเลน  กามตณฺหาทิกํ  อุทฺธริตฺวา สพฺพกิเลสทรถปริฬาหาภาวโต,  สอุปาทิเสสาย นิพฺพานธาตุยา นิพฺพุโต, อหํ  โหมีติ อโตฺถฯ</p>

</p>


<h3>๙. จนฺทนเตฺถรคาถาวณฺณนา</h3>
<p>ติอาทิกา  อายสฺมโต จนฺทนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกติํเส กเปฺป พุทฺธสุเญฺญ โลเก รุกฺขเทวตา หุตฺวา นิพฺพโตฺต สุทสฺสนํ นาม ปเจฺจกพุทฺธํ ปพฺพตนฺตเร วสนฺตํ ทิสฺวา ปสนฺนมานโส กุฎชปุเปฺผหิ ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ วิภวสมฺปเนฺน กุเล นิพฺพตฺติตฺวา ติ ลทฺธนาโม วยปฺปโตฺต ฆราวาสํ วสโนฺต สตฺถุ สนฺติเก ธมฺมํ สุตฺวา โสตาปโนฺน อโหสิฯ โส เอกํ ปุตฺตํ ลภิตฺวา ฆราวาสํ ปหาย ปพฺพชิตฺวา วิปสฺสนาย กมฺมฎฺฐานํ คเหตฺวา อรเญฺญ วิหรโนฺต สตฺถารํ วนฺทิตุํ สาวตฺถิํ อาคโต สุสาเน วสติฯ ตสฺส อาคตภาวํ สุตฺวา ปุราณทุติยิกา อลงฺกตปฎิยตฺตา ทารกํ อาทาย มหตา ปริวาเรน เถรสฺส สนฺติกํ คจฺฉติ – ‘‘อิตฺถิกุตฺตาทีหิ นํ ปโลเภตฺวา อุปฺปพฺพาเชสฺสามี’’ติฯ เถโร ตํ อาคจฺฉนฺติํ ทูรโตว ทิสฺวา ‘‘อิทานิสฺสา อวิสโย ภวิสฺสามี’’ติ ยถารทฺธํ วิปสฺสนํ อุสฺสุกฺกาเปตฺวา ฉฬภิโญฺญ อโหสิฯ เตน วุตฺตํ  (อป. เถร ๒.๕๒.๓๗-๔๓) –</p>


<p>
‘‘หิมวนฺตสฺสาวิทูเร  
, วสโล นาม ปพฺพโต;  
  
พุโทฺธ สุทสฺสโน นาม, วสเต ปพฺพตนฺตเรฯ  
</p>
  
<p>
‘‘ปุปฺผํ เหมวนฺตํ มยฺห, เวหาสํ อคมาสหํ;  
  
ตตฺถทฺทสาสิํ สมฺพุทฺธํ, โอฆติณฺณมนาสวํฯ  
</p>
  
<p>
‘‘ปุปฺผํ กุฎชมาทาย, สิเร กตฺวาน อญฺชลิํ;  
  
พุทฺธสฺส อภิโรเปสิํ, สยมฺภุสฺส มเหสิโนฯ  
</p>
  
<p>
‘‘เอกติํเส อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา อากาเส ฐตฺวา ตสฺสา ธมฺมํ เทเสตฺวา สรเณสุ จ สีเลสุ จ ปติฎฺฐาเปตฺวา สยํ อตฺตนา ปุเพฺพ วสิตฎฺฐานเมว คโตฯ สหายภิกฺขูหิ – ‘‘วิปฺปสนฺนานิ โข เต, อาวุโส, อินฺทฺริยานิ, กจฺจิ ตยา สจฺจานิ ปฎิวิทฺธานี’’ติ ปุโฎฺฐ –</p>


<ol>
<li>
‘‘ชาตรูเปน สญฺฉนฺนา, ทาสีคณปุรกฺขตา;  
  
อเงฺกน ปุตฺตมาทาย, ภริยา มํ อุปาคมิฯ  
</li>
  
<li>
‘‘ตญฺจ  
  
ทิสฺวาน อายนฺติํ, สกปุตฺตสฺส มาตรํ;  
  
อลงฺกตํ สุวสนํ, มจฺจุปาสํว โอฑฺฑิตํฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมาหิ คาถาหิ อตฺตโน ปฎิปตฺติํ กเถโนฺต อญฺญํ พฺยากาสิฯ
</ol></p>


<p>ตตฺถ ติ ชาตรูปมเยน สีสูปคาทิอลงฺกาเรน อลงฺกรณวเสน ปฎิจฺฉาทิตสรีรา, สพฺพาภรณภูสิตาติ อโตฺถฯ ติ ยถารหํ อลงฺกตปฎิยเตฺตน อตฺตโน ทาสิคเณน  ปุรโต กตา ปริวาริตาติ อโตฺถฯ ติ ‘‘อปิ นาม ปุตฺตมฺปิ ทิสฺวา เคหสฺสิตสาโต ภเวยฺยา’’ติ ปุตฺตํ อตฺตโน อเงฺกน คเหตฺวาฯ</p>


<p>นฺติ อาคจฺฉนฺติํฯ นฺติ มม โอรสปุตฺตสฺส ชนนิํ, มยฺหํ ปุราณทุติยิกนฺติ อโตฺถฯ สพฺพมิทํ เถโร อตฺตโน กามราคสมุเจฺฉทํ พหุมญฺญโนฺต วทติฯ ติ ‘‘เอวรูปาปิ นาม สมฺปตฺติ ชราพฺยาธิมรเณหิ อภิภุยฺยติ, อโห สงฺขารา อนิจฺจา อธุวา อนสฺสาสิกา’’ติ เอวํ โยนิโสมนสิกาโร อุปฺปชฺชิฯ เสสํ เหฎฺฐา วุตฺตนยเมวฯ</p>

</p>


<h3>๑๐. ธมฺมิกเตฺถรคาถาวณฺณนา</h3>
<p>ติอาทิกา อายสฺมโต ธมฺมิกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล มิคลุทฺทโก หุตฺวา เอกทิวสํ อรญฺญายตเน เทวปริสาย สตฺถุ ธมฺมํ เทเสนฺตสฺส ‘‘ธโมฺม เอโส วุจฺจตี’’ติ เทสนาย นิมิตฺตํ คณฺหิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต เชตวนปฎิคฺคหเณ ลทฺธปฺปสาโท ปพฺพชิตฺวา อญฺญตรสฺมิํ คามกาวาเส อาวาสิโก หุตฺวา วิหรโนฺต  อาคนฺตุกานํ ภิกฺขูนํ วตฺตาวเตฺตสุ อุชฺฌานพหุโล อกฺขโม อโหสิฯ เตน ภิกฺขู ตํ วิหารํ ฉเฑฺฑตฺวา ปกฺกมิํสุฯ โส เอกโกว อโหสิฯ วิหารสามิโก อุปาสโก ตํ การณํ สุตฺวา ภควโต ตํ ปวตฺติํ อาโรเจสิฯ สตฺถา ตํ ภิกฺขุํ ปโกฺกเสตฺวา ตมตฺถํ ปุจฺฉิตฺวา เตน ‘‘เอวํ, ภเนฺต’’ติ วุเตฺต – ‘‘นายํ อิทาเนว อกฺขโม, ปุเพฺพปิ อกฺขโม อโหสี’’ติ วตฺวา ภิกฺขูหิ ยาจิโต รุกฺขธมฺมํ (ชา. ๑.๑.๗๔) กเถตฺวา อุปริ ตสฺส โอวาทํ เทโนฺต –</p>


<ol>
<li>
‘‘ธโมฺม  
  
หเว รกฺขติ ธมฺมจาริํ, ธโมฺม สุจิโณฺณ สุขมาวหาติ;  
  
เอสานิสํโส ธเมฺม สุจิเณฺณ, น ทุคฺคติํ คจฺฉติ ธมฺมจารีฯ  
</li>
  
<li>
‘‘น หิ ธโมฺม อธโมฺม จ, อุโภ สมวิปากิโน;  
  
อธโมฺม นิรยํ เนติ, ธโมฺม ปาเปติ สุคฺคติํฯ  
</li>
  
<li>
‘‘ตสฺมา หิ ธเมฺมสุ กเรยฺย ฉนฺทํ, อิติ โมทมาโน สุคเตน ตาทินา;  
  
ธเมฺม ฐิตา สุคตวรสฺส สาวกา, นียนฺติ ธีรา สรณวรคฺคคามิโนฯ  
</li>
  
<li>
‘‘วิโปฺผฎิโต คณฺฑมูโล, ตณฺหาชาโล สมูหโต;  
  
โส ขีณสํสาโร น จตฺถิ กิญฺจนํ,  
  
จโนฺท ยถา โทสินา ปุณฺณมาสิย’’นฺติฯ – จตโสฺส คาถา อภาสิ;  
</li>
  
<p>ตตฺถ ติ โลกิยโลกุตฺตโร สุจริตธโมฺมฯ ติ อปายทุกฺขโต รกฺขติ, สํสารทุกฺขโต จ วิวฎฺฎูปนิสฺสยภูโต รกฺขติเยวฯ นฺติ ตํ ธมฺมํ จรนฺตํ ปฎิปชฺชนฺตํฯ ติ สุฎฺฐุ จิโณฺณ กมฺมผลานิ สทฺทหิตฺวา สกฺกจฺจํ จิตฺตีกตฺวา อุปจิโตฯ นฺติ โลกิยโลกุตฺตรสุขํฯ ตตฺถ โลกิยํ ตาว กามาวจราทิเภโท ธโมฺม ยถาสกํ สุขํ ทิเฎฺฐ วา ธเมฺม อุปปเชฺช วา อปเร วา ปริยาเย  นิปฺผาเทติ, อิตรํ ปน วิวฎฺฎูปนิสฺสเย ฐตฺวา จิโณฺณ ปรมฺปราย อาวหตีติ วตฺตุํ วฎฺฎติ อนุปนิสฺสยสฺส ตทภาวโตฯ ติ ธมฺมจารี ปุคฺคโล ธเมฺม สุจิเณฺณ ตํนิมิตฺตํ ทุคฺคติํ น คจฺฉตีติ เอโส ธเมฺม สุจิเณฺณ อานิสํโส อุทฺรโยติ อโตฺถฯ
</ol></p>


<p>ยสฺมา  ธเมฺมเนว สุคติคมนํ, อธเมฺมเนว จ ทุคฺคติคมนํ, ตสฺมา ‘‘ธโมฺม อธโมฺม’’ติ อิเม อญฺญมญฺญํ อสํกิณฺณผลาติ ทเสฺสตุํ ติอาทินา ทุติยํ คาถมาหฯ ตตฺถ ติ ธมฺมปฎิปโกฺข ทุจฺจริตํฯ ติ สทิสวิปากา สมานผลาฯ</p>


<p>ติ  ยสฺมา ธมฺมาธมฺมานํ อยํ ยถาวุโตฺต วิปากเภโท, ตสฺมาฯ นฺติ กตฺตุกมฺยตาฉนฺทํฯ ติ อิติ เอวํ วุตฺตปฺปกาเรน โอวาททาเนน สุคเตน สมฺมคฺคเตน สมฺมาปฎิปเนฺนน อิฎฺฐาทีสุ ตาทิภาวปฺปตฺติยา ตาทินามวตา เหตุภูเตน โมทมาโน  ตุฎฺฐิํ อาปชฺชมาโน ธเมฺมสุ ฉนฺทํ กเรยฺยาติ โยชนาฯ เอตฺตาวตา วฎฺฎํ ทเสฺสตฺวา อิทานิ วิวฎฺฎํ ทเสฺสโนฺต ติอาทิมาหฯ ตสฺสโตฺถ – ยสฺมา สุคตสฺส วรสฺส สุคเตสุ จ วรสฺส สมฺมาสมฺพุทฺธสฺส  ตสฺส  อติวิย อคฺคภูตสรณคามิโน เตเนว สรณคมนสงฺขาเต ธเมฺม ฐิตภาเวน สกลวฎฺฎทุกฺขโตปิ  นิสฺสรนฺติ, ตสฺมา หิ ธเมฺมสุ กเรยฺย ฉนฺทนฺติฯ</p>


<p>เอวํ สตฺถารา ตีหิ คาถาหิ ธเมฺม เทสิเต เทสนานุสาเรน ยถานิสิโนฺนว วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๒.๔๔-๕๐) –</p>


<p>
‘‘มิคลุโทฺท ปุเร อาสิํ, อรเญฺญ วิปิเน อหํ;  
  
อทฺทสํ วิรชํ พุทฺธํ, เทวสงฺฆปุรกฺขตํฯ  
</p>
  
<p>
‘‘จตุสจฺจํ ปกาเสนฺตํ, เทเสนฺตํ อมตํ ปทํ;  
  
อโสฺสสิํ มธุรํ ธมฺมํ, สิขิโน โลกพนฺธุโนฯ  
</p>
  
<p>
‘‘โฆเส จิตฺตํ ปสาเทสิํ, อสมปฺปฎิปุคฺคเล;  
  
ตตฺถ จิตฺตํ ปสาเทตฺวา, อุตฺตริํ ทุตฺตรํ ภวํฯ  
</p>
  
<p>
‘‘เอกติํเส อิโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, โฆสสญฺญายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ตถา อรหเตฺต ปติฎฺฐิโตฯ อรหตฺตํ ปน ปตฺวา อตฺตนา อธิคตํ วิเสสํ สตฺถุ นิเวเทโนฺต จริมคาถาย อญฺญํ พฺยากาสิฯ</p>


<p>ตตฺถ  ติ วิธุโต, มคฺคญาเณน ปฎินิสฺสโฎฺฐติ อโตฺถฯ ติ อวิชฺชาฯ สา หิ คณฺฑติ สวติฯ ‘‘คโณฺฑติ โข, ภิกฺขุ, ปญฺจเนฺนตํ อุปาทานกฺขนฺธานํ อธิวจน’’นฺติ (สํ. นิ. ๔.๑๐๓; อ. นิ. ๖.๒๓; ๘.๕๖; ๙.๑๕; จูฬนิ. ขคฺควิสาณสุตฺตนิเทฺทส ๑๓๗) เอวํ สตฺถารา วุตฺตสฺส ทุกฺขมูลโยคโต, กิเลสาสุจิปคฺฆรณโต, อุปฺปาทชราภเงฺคหิ อุทฺธุมาตปกฺกปภิชฺชนโต จ, คณฺฑาภิธานสฺส อุปาทานกฺขนฺธปญฺจกสฺส  มูลํ การณํ ติ ตณฺหาสงฺขาโต ชาโล มเคฺคน สมุคฺฆาฎิโตฯ นฺติ โส อหํ เอวํ ปหีนตณฺหาวิชฺชตาย ปริกฺขีณสํสาโร ปหีนภวมูลตฺตา เอว น จตฺถิ, น จ อุปลพฺภติ ราคาทิกิญฺจนํฯ นฺติ ยถา นาม จโนฺท อพฺภมหิกาทิโทสรหิโต ปุณฺณมาสิยํ ปริปุณฺณกาเล เอวํ อหมฺปิ อรหตฺตาธิคเมน อเปตราคาทิกิญฺจโน ปริปุณฺณธมฺมโกฎฺฐาโส อโหสินฺติฯ</p>

</p>


<h3>๑๑. สปฺปกเตฺถรคาถาวณฺณนา</h3>
<p>  ติอาทิกา อายสฺมโต สปฺปกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกติํเส กเปฺป มหานุภาโว นาคราชา หุตฺวา นิพฺพโตฺต สมฺภวสฺส นาม ปเจฺจกพุทฺธสฺส อโพฺภกาเส สมาปตฺติยา นิสินฺนสฺส มหนฺตํ ปทุมํ คเหตฺวา อุปริมุทฺธนิ ธาเรโนฺต ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติตฺวา ติ ลทฺธนาโม วิญฺญุตํ ปโตฺต ภควโต สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา กมฺมฎฺฐานํ คเหตฺวา อชกรณิยา  นาม นทิยา ตีเร เลณคิริวิหาเร วสโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๒.๗๘-๘๓) –</p>


<p>
‘‘หิมวนฺตสฺสาวิทูเร, โรมโส นาม ปพฺพโต;  
  
พุโทฺธปิ สมฺภโว นาม, อโพฺภกาเส วสี ตทาฯ  
</p>
  
<p>
‘‘ภวนา นิกฺขมิตฺวาน, ปทุมํ ธารยิํ อหํ;  
  
เอกาหํ ธารยิตฺวาน, ภวนํ ปุนราคมิํฯ  
</p>
  
<p>
‘‘เอกติํเส อิโต กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>โส อรหตฺตํ ปตฺวา สตฺถารํ วนฺทิตุํ สาวตฺถิํ อาคโต ญาตีหิ อุปฎฺฐียมาโน ตตฺถ กติปาหํ  วสิตฺวา ธมฺมํ เทเสตฺวา ญาตเก สรเณสุ จ สีเลสุ จ ปติฎฺฐาเปตฺวา ยถาวุตฺตฎฺฐานเมว คนฺตุกาโม อโหสิฯ ตํ ญาตกา ‘‘อิเธว, ภเนฺต, วสถ, มยํ ปฎิชคฺคิสฺสามา’’ติ ยาจิํสุฯ โส คมนาการํ ทเสฺสตฺวา ฐิโต อตฺตนา วสิตฎฺฐานกิตฺตนาปเทเสน วิเวกาภิรติํ ปกาเสโนฺต –</p>


<ol>
<li>
‘‘ยทา พลากา สุจิปณฺฑรจฺฉทา, กาฬสฺส เมฆสฺส ภเยน ตชฺชิตา;  
  
ปเลหิติ อาลยมาลเยสินี, ตทา นที อชกรณี รเมติ มํฯ  
</li>
  
<li>
‘‘ยทา พลากา สุวิสุทฺธปณฺฑรา, กาฬสฺส เมฆสฺส ภเยน ตชฺชิตา;  
  
ปริเยสติ เลณมเลณทสฺสินี, ตทา นที อชกรณี รเมติ มํฯ  
</li>
  
<li>
‘‘กํ นุ ตตฺถ น รเมนฺติ, ชมฺพุโย อุภโต ตหิํ;  
  
โสเภนฺตี อาปคากูลํ, มม เลณสฺส ปจฺฉโตฯ  
</li>
  
<li>
‘‘ตามตมทสงฺฆสุปฺปหีนา  
  
, เภกา มนฺทวตี ปนาทยนฺติ;  
  
นาชฺช คิรินทีหิ วิปฺปวาสสมโย,  
  
เขมา อชกรณี สิวา สุรมฺมา’’ติฯ – จตโสฺส คาถา อภาสิ;  
</li>
  
<p>ตตฺถ ติ ยสฺมิํ กาเลฯ ติ พลากาสกุณิกาฯ ติ สุจิสุทฺธธวลปกฺขาฯ ติ ชลภารภริตตาย กาฬสฺส อญฺชนคิริสนฺนิกาสสฺส ปาวุสฺสกเมฆสฺส คชฺชโต วุฎฺฐิภเยน นิพฺพิชฺชิตา ภิํสาปิตาฯ ติ โคจรภูมิโต อุปฺปติตฺวา คมิสฺสติฯ นฺติ นิลยํ อตฺตโน กุลาวกํฯ ติ ตตฺถ อาลยนํ นิลียนเมว อิจฺฉนฺตีฯ นฺติ ตสฺมิํ ปาวุสฺสกกาเล อชกรณีนามิกา นที นโวทกสฺส ปูรา หารหารินี กุลงฺกสา มํ รเมติ มม จิตฺตํ อาราเธตีติ อุตุปเทสวิเสสกิตฺตนาปเทเสน วิเวกาภิรติํ ปกาเสสิฯ
</ol></p>


<p>ติ สุฎฺฐุ วิสุทฺธปณฺฑรวณฺณา, อสมฺมิสฺสวณฺณา สพฺพเสตาติ อโตฺถฯ ติ มคฺคติฯ นฺติ วสนฎฺฐานํฯ ติ วสนฎฺฐานํ อปสฺสนฺตีฯ ปุเพฺพ นิพทฺธวสนฎฺฐานสฺส อภาเวน อเลณทสฺสินี, อิทานิ ปาวุสฺสกกาเล เมฆคชฺชิเตน อาหิตคพฺภา นฺติ นิพทฺธวสนฎฺฐานํ กุลาวกํ กโรตีติ อโตฺถฯ</p>


<p>ติ  วสนกมหาเลณสฺส  ปจฺฉาภาเค  อชกรณีนทิยา อุภโตตีรํ  อิโต จิโต จ โสเภนฺติโย นิจฺจกาลํ ผลภารนมิตสาขา  สินิทฺธปณฺณจฺฉายา  ตสฺมิํ ฐาเน  นาม สตฺตํ  สพฺพํ รเมนฺติเยวฯ</p>


<p>ติ  อมตํ วุจฺจติ อคทํ, เตน มชฺชนฺตีติ อมตมทา, สปฺปา, เตสํ สโงฺฆ อมตมทสโงฺฆ, ตโต สุฎฺฐุ ปหีนา อปคตาฯ  มณฺฑูกิโย,  สรวติโย,  ตํ ฐานํ มธุเรน วสฺสิเตน นินฺนาทยนฺติฯ    อชฺช เอตรหิ อญฺญาหิปิ ปพฺพเตยฺยาหิ นทีหิ วิปฺปวาสสมโย น โหติ, วิเสสโต ปน วาฬมจฺฉสุสุมาราทิวิรหิตโต  นทีฯ สุนฺทรตลติตฺถปุลินสมฺปตฺติยา ฯ สุฎฺฐุ รมฺมา รมณียา, ตสฺมา ตเตฺถว เม มโน รมตีติ อธิปฺปาโยฯ</p>


<p>เอวํ ปน วตฺวา ญาตเก วิสฺสเชฺชตฺวา อตฺตโน วสนฎฺฐานเมว คโตฯ สุญฺญาคาราภิรติทีปเนน อิทเมว จ เถรสฺส อญฺญาพฺยากรณํ อโหสีติฯ</p>

</p>


<h3>๑๒. มุทิตเตฺถรคาถาวณฺณนา</h3>
<p>นฺติอาทิกา อายสฺมโต มุทิตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนมานโส เอกํ มญฺจมทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ คหปติกุเล นิพฺพตฺติตฺวา ติ ลทฺธนาโม วิญฺญุตํ ปาปุณิฯ เตน จ สมเยน ตํ กุลํ รญฺญา เกนจิเทว กรณีเยน ปลิพุทฺธํ อโหสิฯ มุทิโต ราชภยาภีโต ปลายิตฺวา อรญฺญํ ปวิโฎฺฐ อญฺญตรสฺส ขีณาสวเตฺถรสฺส วสนฎฺฐานํ อุปคจฺฉิฯ เถโร ตสฺส ภีตภาวํ ญตฺวา ‘‘มา ภายี’’ติ สมสฺสาเสสิฯ โส ‘‘กิตฺตเกน นุ โข, ภเนฺต, กาเลน อิทํ เม ภยํ วูปสเมสฺสตี’’ติ ปุจฺฉิตฺวา ‘‘สตฺตฎฺฐมาเส อติกฺกมิตฺวา’’ติ วุเตฺต – ‘‘เอตฺตกํ กาลํ อธิวาเสตุํ น สโกฺกมิ, ปพฺพชิสฺสามหํ, ภเนฺต, ปพฺพาเชถ ม’’นฺติ ชีวิตรกฺขณตฺถํ ปพฺพชฺชํ ยาจิฯ เถโร ตํ ปพฺพาเชสิฯ โส ปพฺพชิตฺวา สาสเน ปฎิลทฺธสโทฺธ ภเย วูปสเนฺตปิ สมณธมฺมํเยว   โรเจโนฺต กมฺมฎฺฐานํ คเหตฺวา วิปสฺสนาย กมฺมํ กโรโนฺต – ‘‘อรหตฺตํ อปฺปตฺวา อิมสฺมา วสนคพฺภา พหิ น นิกฺขมิสฺสามี’’ติอาทินา ปฎิญฺญํ กตฺวา วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๑.๓๖.๓๐-๓๓) –</p>


<p>
‘‘วิปสฺสิโน ภควโต, โลกเชฎฺฐสฺส ตาทิโน;  
  
เอกํ มญฺจํ มยา ทินฺนํ, ปสเนฺนน สปาณินาฯ  
</p>
  
<p>
‘‘หตฺถิยานํ อสฺสยานํ, ทิพฺพยานํ สมชฺฌคํ;  
  
เตน มญฺจกทาเนน, ปโตฺตมฺหิ อาสวกฺขยํฯ  
</p>
  
<p>
‘‘เอกนวุติโต กเปฺป, ยํ มญฺจมททิํ ตทา;  
  
ทุคฺคติํ นาภิชานามิ, มญฺจทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา วิมุตฺติสุขํ ปฎิสํเวเทโนฺต สหายภิกฺขูหิ อธิคตํ ปุจฺฉิโต อตฺตโน ปฎิปนฺนาการํ กเถโนฺต –</p>


<ol>
<li>
‘‘ปพฺพชิํ  
ชีวิกโตฺถหํ, ลทฺธาน อุปสมฺปทํ;  
  
ตโต สทฺธํ ปฎิลภิํ, ทฬฺหวีริโย ปรกฺกมิํฯ  
</li>
  
<li>
‘‘กามํ ภิชฺชตุยํ กาโย, มํสเปสี วิสียรุํ;  
  
อุโภ ชณฺณุกสนฺธีหิ, ชงฺฆาโย ปปตนฺตุ เมฯ  
</li>
  
<li>
‘‘นาสิสฺสํ น ปิวิสฺสามิ, วิหารา จ น นิกฺขเม;  
  
นปิ ปสฺสํ นิปาเตสฺสํ, ตณฺหาสเลฺล อนูหเตฯ  
</li>
  
<li>
‘‘ตสฺส เมวํ วิหรโต, ปสฺส วีริยปรกฺกมํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>จตโสฺส คาถา อภาสิฯ
</ol></p>


<p>ตตฺถ ติ ชีวิกาย อตฺถิโก ชีวิกปฺปโยชโนฯ ‘‘เอตฺถ ปพฺพชิตฺวา นิพฺภโย สุเขน อกิลมโนฺต ชีวิสฺสามี’’ติ เอวํ ชีวิกตฺถาย ปพฺพชินฺติ อโตฺถฯ นฺติ ปฐมํ สามเณรปพฺพชฺชายํ ฐิโต  ญตฺติจตุเตฺถน กเมฺมน อุปสมฺปทํ ลภิตฺวาฯ นฺติ ตโต อุปสมฺปนฺนกาลโต ปฎฺฐาย กลฺยาณมิเตฺต เสวโนฺต เทฺว มาติกา, ติโสฺส อนุโมทนา, เอกจฺจํ สุตฺตํ, สมถกมฺมฎฺฐานํ, วิปสฺสนาวิธิญฺจ อุคฺคณฺหโนฺต พุทฺธาทีนํ มหานุภาวตํ  ทิสฺวา – ‘‘สมฺมาสมฺพุโทฺธ ภควา, สฺวากฺขาโต ธโมฺม, สุปฺปฎิปโนฺน สโงฺฆ’’ติ รตนตฺตเย สทฺธํ ปฎิลภิํฯ นฺติ เอวํ ปฎิลทฺธสโทฺธ หุตฺวา วิปสฺสนาย กมฺมํ กโรโนฺต นจิรเสฺสว สจฺจปฎิเวธาย ทฬฺหวีริโย ถิรวีริโย หุตฺวา ปรกฺกมิํ, อกุสลานํ ธมฺมานํ ปหานาย กุสลานํ ธมฺมานํ อุปสมฺปทาย สมฺมเทว ปทหิํฯ</p>


<p>ยถา ปน ปรกฺกมิํ, ตํ ทเสฺสตุํ นฺติอาทิ วุตฺตํฯ ตตฺถ นฺติ ยถากามํ เอกํสโต วา ติ อยํ มม ปูติกาโย, อิมินา วีริยปตาเปน ภิชฺชติ เจ, ภิชฺชตุ ฉินฺนภินฺนํ โหตุฯ นฺติ อิมินา ทฬฺหปรกฺกเมน อิมสฺมา กายา มํสเปสิโย วิสียนฺติ เจ, วิสียนฺตุ อิโต จิโต วิทฺธํสนฺตุฯ ติ อุโภหิ ชณฺณุกสนฺธีหิ สห มม อุโภ ชงฺฆาโย สตฺถิโย อูรุพนฺธโต ภิชฺชิตฺวา ภูมิยํ ปปตนฺตุฯ ‘‘ม’’นฺติปิ ปาโฐ, โส เอวโตฺถฯ เสสํ เหฎฺฐา วุตฺตนยเมวฯ</p>

</p>

</p>





