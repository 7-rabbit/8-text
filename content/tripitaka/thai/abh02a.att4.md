<h1>๕. อินฺทฺริยวิภโงฺค</h1>
<h2>๑. อภิธมฺมภาชนียวณฺณนา</h2>
<p> อิทานิ    ตทนนฺตเร อินฺทฺริยวิภเงฺค ติ คณนปริเจฺฉโทฯ ติ ปริจฺฉินฺนธมฺมนิทสฺสนํฯ อิทานิ ตานิ สรูปโต ทเสฺสโนฺต นฺติอาทิมาหฯ ตตฺถ จกฺขุทฺวาเร อินฺทฎฺฐํ กาเรตีติ ฯ โสตฆานชิวฺหากายทฺวาเร อินฺทฎฺฐํ กาเรตีติ ฯ วิชานนลกฺขเณ อินฺทฎฺฐํ กาเรตีติ ฯ อิตฺถิภาเว อินฺทฎฺฐํ กาเรตีติ ฯ ปุริสภาเว อินฺทฎฺฐํ กาเรตีติ ฯ อนุปาลนลกฺขเณ อินฺทฎฺฐํ กาเรตีติ ฯ สุขลกฺขเณ อินฺทฎฺฐํ กาเรตีติ ฯ ทุกฺขโสมนสฺส โทมนสฺส อุเปกฺขาลกฺขเณ อินฺทฎฺฐํ กาเรตีติ ฯ อธิโมกฺขลกฺขเณ อินฺทฎฺฐํ กาเรตีติ ฯ ปคฺคหลกฺขเณ อินฺทฎฺฐํ กาเรตีติ ฯ อุปฎฺฐานลกฺขเณ อินฺทฎฺฐํ กาเรตีติ ฯ อวิเกฺขปลกฺขเณ อินฺทฎฺฐํ กาเรตีติ ฯ ทสฺสนลกฺขเณ อินฺทฎฺฐํ กาเรตีติ ฯ อนญฺญาตญฺญสฺสามีติ ปวเตฺต ชานนลกฺขเณ อินฺทฎฺฐํ กาเรตีติ ฯ ญาตานํเยว ธมฺมานํ ปุน อาชานเน อินฺทฎฺฐํ กาเรตีติ ฯ อญฺญาตาวีภาเว อินฺทฎฺฐํ กาเรตีติ ฯ</p>


<p>อิธ สุตฺตนฺตภาชนียํ นาม น คหิตํฯ กสฺมา? สุตฺตเนฺต อิมาย ปฎิปาฎิยา พาวีสติยา อินฺทฺริยานํ อนาคตตฺตาฯ สุตฺตนฺตสฺมิญฺหิ กตฺถจิ เทฺว อินฺทฺริยานิ กถิตานิ, กตฺถจิ ตีณิ, กตฺถจิ ปญฺจฯ เอวํ ปน นิรนฺตรํ ทฺวาวีสติ อาคตานิ นาม นตฺถิฯ อยํ ตาเวตฺถ อฎฺฐกถานโยฯ อยํ ปน อปโร นโย – เอเตสุ หิ</p>


<p>
อตฺถโต  
ลกฺขณาทีหิ, กมโต จ วิชานิยา;  
  
เภทาเภทา ตถา กิจฺจา, ภูมิโต จ วินิจฺฉยํฯ  
</p>
  
<p>ตตฺถ  จกฺขาทีนํ ตาว ‘‘จกฺขตีติ จกฺขู’’ติอาทินา นเยน  ปกาสิโตฯ ปจฺฉิเมสุ ปน ตีสุ ปฐมํ ‘ปุพฺพภาเค อนญฺญาตํ อมตํ ปทํ จตุสจฺจธมฺมํ วา ชานิสฺสามี’ติ เอวํ ปฎิปนฺนสฺส อุปฺปชฺชนโต อินฺทฺริยฎฺฐสมฺภวโต จ อนญฺญาตญฺญสฺสามีตินฺทฺริยนฺติ วุตฺตํฯ ทุติยํ อาชานนโต จ อินฺทฺริยฎฺฐสมฺภวโต จ อญฺญินฺทฺริยํฯ ตติยํ อญฺญาตาวิโน จตูสุ สเจฺจสุ นิฎฺฐิตญาณกิจฺจสฺส  ขีณาสวเสฺสว อุปฺปชฺชนโต อินฺทฺริยฎฺฐสมฺภวโต จ อญฺญาตาวินฺทฺริยํฯ</p>


<p>โก ปเนส อินฺทฺริยโฎฺฐ นามาติ? อินฺทลิงฺคโฎฺฐ อินฺทฺริยโฎฺฐ, อินฺทเทสิตโฎฺฐ อินฺทฺริยโฎฺฐ, อินฺททิฎฺฐโฎฺฐ อินฺทฺริยโฎฺฐ, อินฺทสิฎฺฐโฎฺฐ อินฺทฺริยโฎฺฐ, อินฺทชุฎฺฐโฎฺฐ อินฺทฺริยโฎฺฐฯ โส สโพฺพปิ อิธ ยถาโยคํ ยุชฺชติฯ ภควา หิ สมฺมาสมฺพุโทฺธ ปรมิสฺสริยภาวโต อิโนฺทฯ กุสลากุสลญฺจ กมฺมํ กเมฺมสุ กสฺสจิ อิสฺสริยาภาวโตฯ เตเนเวตฺถ กมฺมสญฺชนิตานิ อินฺทฺริยานิ กุสลากุสลกมฺมํ อุลฺลิเงฺคนฺติฯ เตน จ สิฎฺฐานีติ อินฺทลิงฺคเฎฺฐน อินฺทสิฎฺฐเฎฺฐน จ อินฺทฺริยานิฯ สพฺพาเนว ปเนตานิ ภควตา ยถาภูตโต ปกาสิตานิ จ อภิสมฺพุทฺธานิ จาติ อินฺทเทสิตเฎฺฐน อินฺททิฎฺฐเฎฺฐน จ อินฺทฺริยานิฯ เตเนว ภควตา มุนิเนฺทน กานิจิ โคจราเสวนาย, กานิจิ ภาวนาเสวนาย เสวิตานีติ อินฺทชุฎฺฐเฎฺฐนปิ อินฺทฺริยานิฯ อปิจ อาธิปจฺจสงฺขาเตน อิสฺสริยเฎฺฐนาปิ เอตานิ อินฺทฺริยานิฯ จกฺขุวิญฺญาณาทิปฺปวตฺติยญฺหิ จกฺขาทีนํ สิทฺธมาธิปจฺจํ; ตสฺมิํ ติเกฺข ติกฺขตฺตา มเนฺท จ มนฺทตฺตาติฯ อยํ ตาเวตฺถ  วินิจฺฉโยฯ</p>


<p>ติ ลกฺขณรสปจฺจุปฎฺฐานปทฎฺฐาเนหิปิ จกฺขาทีนํ วินิจฺฉยํ วิชานิยาติ อโตฺถฯ ตานิ เนสํ ลกฺขณาทีนิ เหฎฺฐา วุตฺตนยาเนวฯ ปญฺญินฺทฺริยาทีนิ หิ จตฺตาริ อตฺถโต อโมโหเยวฯ เสสานิ ตตฺถ สรูเปเนวาคตานิฯ</p>


<p>ติ อยมฺปิ เทสนากฺกโมวฯ ตตฺถ อชฺฌตฺตธมฺมํ ปริญฺญาย อริยภูมิปฎิลาโภ โหตีติ อตฺตภาวปริยาปนฺนานิ จกฺขุนฺทฺริยาทีนิ ปฐมํ เทสิตานิฯ โส ปนตฺตภาโว ยํ ธมฺมํ อุปาทาย อิตฺถีติ วา ปุริโสติ  วา สงฺขํ คจฺฉติ, อยํ โสติ นิทสฺสนตฺถํ ตโต อิตฺถินฺทฺริยํ ปุริสินฺทฺริยญฺจ ฯ โส ทุวิโธปิ ชีวิตินฺทฺริยปฎิพทฺธวุตฺตีติ ญาปนตฺถํ ตโต ชีวิตินฺทฺริยํฯ ยาว ตสฺส ปวตฺติ ตาว เอเตสํ เวทยิตานํ อนิวตฺติฯ ยํ กิญฺจิ เวทยิตํ สพฺพํ ตํ สุขทุกฺขนฺติ ญาปนตฺถํ ตโต สุขินฺทฺริยาทีนิฯ ตํนิโรธตฺถํ ปน เอเต ธมฺมา ภาเวตพฺพาติ ปฎิปตฺติทสฺสนตฺถํ ตโต สทฺธาทีนิฯ อิมาย ปฎิปตฺติยา เอส ธโมฺม ปฐมํ อตฺตนิ ปาตุภวตีติ ปฎิปตฺติยา อโมฆภาวทสฺสนตฺถํ ตโต อนญฺญาตญฺญสฺสามีตินฺทฺริยํฯ ตเสฺสว ผลตฺตา ตโต อนนฺตรํ ภาเวตพฺพตฺตา จ ตโต อญฺญินฺทฺริยํฯ อิโต ปรํ ภาวนาย อิมสฺส อธิคโม, อธิคเต จ ปนิมสฺมิํ นตฺถิ กิญฺจิ อุตฺตริ  กรณียนฺติ ญาปนตฺถํ อเนฺต ปรมสฺสาสภูตํ อญฺญาตาวินฺทฺริยํ เทสิตนฺติ อยเมตฺถ กโมฯ</p>


<p>ติ ชีวิตินฺทฺริยเสฺสว เจตฺถ เภโทฯ ตญฺหิ รูปชีวิตินฺทฺริยํ อรูปชีวิตินฺทฺริยนฺติ ทุวิธํ โหติฯ เสสานํ อเภโทติ เอวเมตฺถ เภทาเภทโต วินิจฺฉยํ วิชานิยาฯ</p>


<p>ติ กิํ อินฺทฺริยานํ กิจฺจนฺติ เจ? จกฺขุนฺทฺริยสฺส ตาว ‘‘จกฺขายตนํ จกฺขุวิญฺญาณธาตุยา ตํสมฺปยุตฺตกานญฺจ ธมฺมานํ อินฺทฺริยปจฺจเยน ปจฺจโย’’ติ วจนโต ยํ ตํ อินฺทฺริยปจฺจยภาเวน สาเธตพฺพํ อตฺตโน ติกฺขมนฺทาทิภาเวน จกฺขุวิญฺญาณาทิธมฺมานํ ติกฺขมนฺทาทิสงฺขาตํ อตฺตาการานุวตฺตาปนํ อิทํ ‘กิจฺจํ’ฯ เอวํ โสตฆานชิวฺหากายานํฯ มนินฺทฺริยสฺส ปน สหชาตธมฺมานํ อตฺตโน วสวตฺตาปนํ, ชีวิตินฺทฺริยสฺส สหชาตธมฺมานุปาลนํ, อิตฺถินฺทฺริยปุริสินฺทฺริยานํ อิตฺถิปุริสนิมิตฺตกุตฺตากปฺปาการานุวิธานํ, สุขทุกฺขโสมนสฺสโทมนสฺสินฺทฺริยานํ สหชาตธเมฺม อภิภวิตฺวา ยถาสกํ โอฬาริกาการานุปาปนํ, อุเปกฺขินฺทฺริยสฺส สนฺตปณีตมชฺฌตฺตาการานุปาปนํ, สทฺธาทีนํ ปฎิปกฺขาภิภวนํ สมฺปยุตฺตธมฺมานญฺจ ปสนฺนาการาทิภาวสมฺปาปนํ, อนญฺญาตญฺญสฺสามีตินฺทฺริยสฺส สํโยชนตฺตยปฺปหานเญฺจว สมฺปยุตฺตกานญฺจ  ตปฺปหานาภิมุขภาวกรณํ, อญฺญินฺทฺริยสฺส กามราคพฺยาปาทาทิตนุกรณปหานเญฺจว สหชาตานญฺจ อตฺตโน วสานุวตฺตาปนํ, อญฺญาตาวินฺทฺริยสฺส สพฺพกิเจฺจสุ อุสฺสุกฺกปฺปหานเญฺจว อมตาภิมุขภาวปจฺจยตา จ สมฺปยุตฺตานนฺติ เอวเมตฺถ กิจฺจโต วินิจฺฉยํ วิชานิยาฯ</p>


<p>ติ จกฺขุโสตฆานชิวฺหากายอิตฺถิปุริสสุขทุกฺขโทมนสฺสินฺทฺริยานิ เจตฺถ กามาวจราเนว ฯ มนินฺทฺริยชีวิตินฺทฺริยอุเปกฺขินฺทฺริยานิ, สทฺธาวีริยสติสมาธิปญฺญินฺทฺริยานิ จ จตุภูมิปริยาปนฺนานิฯ โสมนสฺสินฺทฺริยํ กามาวจร-รูปาวจร-โลกุตฺตรวเสน ภูมิตฺตยปริยาปนฺนํฯ อวสาเน ตีณิ โลกุตฺตราเนวาติ เอวํ ภูมิโต วินิจฺฉยํ วิชานิยาฯ เอวญฺหิ วิชานโนฺต –</p>


<p>
สํเวคพหุโล ภิกฺขุ, ฐิโต อินฺทฺริยสํวเร;  
  
อินฺทฺริยานิ ปริญฺญาย, ทุกฺขสฺสนฺตํ นิคจฺฉตีติฯ  
</p>
  
<p> นิเทฺทสวาเร  ‘‘ยํ จกฺขุ จตุนฺนํ มหาภูตาน’’นฺติอาทิ สพฺพํ ธมฺมสงฺคณิยํ ปทภาชเน (ธ. ส. อฎฺฐ. ๕๙๕ อาทโย) วุตฺตนเยเนว เวทิตพฺพํฯ วีริยินฺทฺริยสมาธินฺทฺริยนิเทฺทสาทีสุ จ สมฺมาวายาโม มิจฺฉาวายาโม สมฺมาสมาธิ มิจฺฉาสมาธีติอาทีนิ น วุตฺตานิฯ กสฺมา? สพฺพสงฺคาหกตฺตาฯ สพฺพสงฺคาหกานิ หิ อิธ อินฺทฺริยานิ กถิตานิฯ เอวํ สเนฺตเปตฺถ ทส อินฺทฺริยานิ โลกิยานิ กามาวจราเนว, ตีณิ โลกุตฺตรานิ, นว โลกิยโลกุตฺตรมิสฺสกานีติฯ</p>

</p>


<h2>๒. ปญฺหาปุจฺฉกวณฺณนา</h2>
<p> ปญฺหาปุจฺฉเก สเพฺพสมฺปิ อินฺทฺริยานํ กุสลาทิวิภาโค ปาฬินยานุสาเรเนว เวทิตโพฺพฯ</p>


<p> อารมฺมณตฺติเกสุ ปน ติ จกฺขุโสตฆานชิวฺหากายอิตฺถิปุริสินฺทฺริยานิ สนฺธาย วุตฺตํฯ ชีวิตินฺทฺริยํ ปน อรูปมิสฺสกตฺตา อิธ อนาภฎฺฐํฯ ติ เทฺว อินฺทฺริยา; สุขทุกฺขทฺวยํ สนฺธาเยตํ วุตฺตํฯ ตญฺหิ เอกนฺตปริตฺตารมฺมณํฯ นฺติ  กามาวจรธเมฺม อารพฺภ ปวตฺติกาเล ปริตฺตารมฺมณํ โหติ , รูปาวจรารูปาวจเร ปน อารพฺภ ปวตฺติกาเล มหคฺคตารมฺมณํ, ปณฺณตฺติํ อารพฺภ ปวตฺติกาเล นวตฺตพฺพารมฺมณํฯ ติ มนินฺทฺริยชีวิตินฺทฺริยโสมนสฺสินฺทฺริยอุเปกฺขินฺทฺริยานิ เจว สทฺธาทิปญฺจกญฺจ สนฺธาย อิทํ วุตฺตํฯ ชีวิตินฺทฺริยญฺหิ รูปมิสฺสกตฺตา อนารมฺมเณสุ รูปธเมฺมสุ สงฺคหิตมฺปิ อรูปโกฎฺฐาเสน สิยาปเกฺข สงฺคหิตํฯ</p>


<p>ติ สุขทุกฺขโทมนสฺสอญฺญาตาวินฺทฺริยานิฯ ตานิ หิ มคฺคารมฺมณตฺติเก น ภชนฺติฯ นฺติ สหชาตเหตุํ สนฺธาย วุตฺตํฯ วีริยวีมํสาเชฎฺฐกกาเล สิยา มคฺคาธิปติ, ฉนฺทจิตฺตเชฎฺฐกกาเล สิยา นวตฺตพฺพาฯ</p>


<p>  ติ สตฺต รูปินฺทฺริยานิ ตีณิ จ วิปากินฺทฺริยานิ สนฺธาเยตํ วุตฺตํฯ ทสินฺทฺริยานิ โทมนเสฺสน สทฺธิํ เหฎฺฐา วุตฺตาเนวฯ ตตฺถ โทมนสฺสินฺทฺริยํ ปณฺณตฺติํ อารพฺภ ปวตฺติกาเล นวตฺตพฺพารมฺมณํ, เสสานิ นิพฺพานปจฺจเวกฺขณกาเลปิฯ ติ ตีณิ โลกุตฺตรินฺทฺริยานิฯ ติ สุขทุกฺขโสมนสฺสโทมนสฺสานิฯ ตานิ หิ อชฺฌตฺตธเมฺมปิ พหิทฺธาธเมฺมปิ อารพฺภ ปวตฺตนฺติฯ ติ มนินฺทฺริยชีวิตินฺทฺริยอุเปกฺขินฺทฺริยานิ เจว สทฺธาทิปญฺจกญฺจฯ ตตฺถ อากิญฺจญฺญายตนกาเล นวตฺตพฺพารมฺมณตา เวทิตพฺพาฯ</p>


<p>อิติ อิมสฺมิมฺปิ ปญฺหาปุจฺฉเก ทสินฺทฺริยานิ กามาวจรานิ, ตีณิ โลกุตฺตรานิ, นว โลกิยโลกุตฺตรมิสฺสกาเนว กถิตานีติฯ อยมฺปิ อภิธมฺมภาชนีเยน สทฺธิํ เอกปริเจฺฉโทว โหติฯ อยํ ปน อินฺทฺริยวิภโงฺค เทฺวปริวฎฺฎํ นีหริตฺวา ภาเชตฺวา ทสฺสิโตติฯ</p>

</p>

</p>





