<h1>มหาวคฺคปาฬิ</h1>
<h3>สํคายนสฺส ปุจฺฉา วิสฺสชฺชนา</h3>
<p> อุภโต  วิภงฺคานนฺตรํ อาวุโส โปราณเกหิ สํคีติการมหาเถเรหิ กํ นาม ปาวจนํ สํคีตํฯ</p>


<p> อุภโต วิภงฺคานนฺตรํ ภเนฺต โปราณเกหิ สํคีติการมหาเถเรหิ ขนฺธกา สํคีตาฯ</p>


<p> เต ปน อาวุโส ขนฺธกา วคฺคเภเทน กติวิธาฯ</p>


<p> เต  ปน ภเนฺต ขนฺธกา ทุวิธา วคฺคเภเทน มหาวโคฺค จูฬวโคฺคติฯ</p>


<p> มหาวเคฺค อาวุโส กติ ขนฺธกา ปริยาปนฺนาฯ</p>


<p> มหาวเคฺค ภเนฺต ทสขนฺธกา ปริยาปนฺนา, เสยฺยถิทํ, มหาขนฺธโก อุโปสถกฺขนฺธโก วสฺสูปนายิกกฺขนฺธโก ปวารณากฺขนฺธโก จมฺมกฺขนฺธโก เภสชฺชกฺขนฺธโก กถินกฺขนฺธโก จีวรกฺขนฺธโก จเมฺปยฺยกฺขนฺธโก โกสมฺพกกฺขนฺธโกติฯ</p>


<p> มหาขนฺธเก อาวุโส พหู กถาโย, กตมา ตาสํ อาทิกถาฯ</p>


<p> มหาขนฺธเก ภเนฺต โพธิกถา อาทิฯ</p>


<h3>มหาขนฺธก</h3>
<h3>มหาโพธิปุจฺฉา</h3>
<p> ตสฺมาติห  อาวุโส ตโต ปฎฺฐาย ตํ ปุจฺฉิสฺสามิ, ภควา อาวุโส ปฐมาภิสมฺพุทฺธกาเล กตฺถ กีวจีรํ เกนากาเรน วิหาสิฯ</p>


<p> ภควา ภเนฺต ปฐมาภิสมฺพุโทฺธ โพธิรุกฺขมูเล สตฺตาหํ เอกปลฺลเงฺกน วิหาสิ วิมุตฺติสุขํ ปฎิสํเวทีฯ</p>


<p> ตทา อาวุโส ภควา กีทิสํ ธมฺมํ มนสิกตฺวา กีทิสํ อุทานํ อุทาเนสิฯ</p>


<p> ตทา ภเนฺต ภควา รตฺติยา ปฐมํ ยามํ รตฺติยา มชฺฌิมํ ยามํ รตฺติยา ปจฺฉิมํ ยามํ ปฎิจฺจสมุปฺปาทํ อนุโลมํ ปฎิโลมํ มนสิกตฺวา ตีณิ อุทานานิ อุทาเนสิฯ</p>


<h3>อชปาล</h3>
<p> ตสฺส  อาวุโส สตฺตาหสฺส อจฺจเยน ภควา กตฺถ วิหาสิฯ</p>


<p> ตสฺส ภเนฺต สตฺตาหสฺส อจฺจเยน ภควา อชปาล นิโคฺรธมูเล วิหาสิ, สตฺตาหํ เอกปลฺลเงฺกน วิหาสิ วิมุตฺติสุขํ ปฎิสํเวทีฯ</p>


<h3>มุจลินฺทา</h3>
<p> ตสฺสปิ อาวุโส สตฺตาหสฺส อจฺจเยน ภควา กตฺถ วิหาสิฯ</p>


<p> ตสฺส  ภเนฺต สตฺตาหสฺส อจฺจเยน ภควา มุจลินฺทมูเล สตฺตาหํ เอกปลฺลเงฺกน นิสีทิฯ</p>


<p> ตสฺสปิ อาวุโส สตฺตาหสฺส อจฺจเยน ภควา กตฺถ วิหาสิฯ</p>


<p> ตสฺสปิ ภเนฺต สตฺตาหสฺส อจฺจเยน ภควา ราชายตนมูเล สตฺตาหํ เอกปลฺลเงฺกน นิสีทิ วิมุตฺติสุขํ ปฎิสํเวทีฯ</p>


<p> ตสฺสปิ  อาวุโส สตฺตาหสฺส อจฺจเยน ภควา กตฺถ วิหาสิฯ</p>


<p> ตสฺส ภเนฺต สตฺตาหสฺส อจฺจเยน ภควา ปุนเทว อชปาลนิโคฺรธมูเล วิหาสิฯ</p>


<p> ตสฺมิํ ปน อาวุโส อชปาลนิโคฺรเธ วิหรนฺตสฺส ภควโต กถํ เจตโส ปริวิตโกฺก อุทปาทิฯ</p>


<p> ตสฺมิํ ปน ภเนฺต อชปาลนิโคฺรเธ วิหรนฺตสฺส ภควโต รโหคตสฺส ปฎิสลฺลีนสฺส ธมฺมคมฺภีรตาปฎิสํยุโตฺต เจตโส ปริวิตโกฺก อุทปาทิฯ</p>

</p>


<p>อาลยรามาโข  ปนายํ ปชา อาลยรตา อาลยสมฺมุทิตา,</p>


<h3>สหมฺปติ พฺรหฺมา</h3>
<p> กถํ อาวุโส ตทา ธมฺมเทสนาย พฺรหฺมยาจนา จ ภควโต ปฎิญฺญาจ อโหสิฯ</p>


<p> เทเสตุ ภเนฺต ภควา ธมฺมํ, เทเสตุ สุคโต ธมฺมํ, สนฺติ สตฺตา อปฺปรชกฺขชาติกา อสฺสวนตา ธมฺมสฺส ปริหายนฺติ, ภวิสฺสนฺติ ธมฺมสฺส อญฺญาตาโรติ อิติ ภเนฺต พฺรหฺมุโน ธมฺมเทสนาย ยาจนา อโหสิ,</p>


<p>
‘‘อปารุตา เตสํ อมตสฺส ทฺวารา,  
  
เย โสตวโนฺต ปมุญฺจนฺตุ สทฺธํ;  
  
วิหิํสสญฺญี ปคุณํ นภาสิํ,  
  
ธมฺมํ ปณีตํ มนุเชสุ พฺรเหฺม’’ติฯ  
</p>
  
<p>เอวํ โข ภเนฺต ภควโต ธมฺมเทสนาย ปฎิญฺญา จ อโหสิฯ</p>


<p>นสฺสติ  วต โลโก…</p>


<p>เทเสตุ ภเนฺต ภควา ธมฺมํ…</p>


<p>
อปารุตา เตสํ อมตสฺส ทฺวารา,  
  
เย โสตวโนฺต ปมุญฺจนฺตุ สทฺธํฯ  
</p>
  
<p> เอวํ  โข อาวุโส ภควา ธมฺมเทสนาย ปฎิญฺญํ กตฺวา ปฐมํ ธมฺมํ เทเสโนฺต กตฺถ กีทิสํ ธมฺมํ กสฺส เทเสสิฯ</p>


<p> พาราณสิยํ ภเนฺต อิสิปตเน มิคทาเย ปญฺจวคฺคิย ภิกฺขุปมุขานํ พฺรหฺมคณานํ ธมฺมจกฺกปวตฺตนสุตฺตํ เทเสสิฯ</p>


<p> ตสฺมิํ  โข ปน อาวุโส ธมฺมจกฺกปวตฺตนสุเตฺต เทสิยมาเน มนุสฺสโลเก กสฺส ธมฺมาภิสมโย อโหสิฯ</p>


<p> อายสฺมโต ภเนฺต โกณฺฑญฺญสฺส ธมฺมาภิสมโย อโหสิฯ</p>


<p> กถํ นุ โข อาวุโส อิมสฺมิํ พุทฺธสาสเน ปฐมํ ปพฺพชฺชา จ อุปสมฺปทา จ อโหสิฯ</p>


<p> อิมสฺมิํ ภเนฺต พุทฺธสาสเน ปฐมํ เอหิภิกฺขุปสมฺปทา อโหสิฯ</p>

 ภเนฺต ภควโต สนฺติเก ปพฺพชํ, ลเภยฺยํ อุปสมฺปทํฯ</p>

</p>


<p> อิตเรสํ ปน อาวุโส จตุนฺนํ ปญฺจวคฺคิยานํ กทา ธมฺมาภิสมโย อโหสิฯ</p>


<p> ปาฎิปเท ภเนฺต ทิวเส อายสฺมโต วปฺปสฺส, ทุติเย ภเนฺต ทิวเส อายสฺมโต ภทฺทิยสฺส, ตติเย ภเนฺต ทิวเส อายสฺมโต มหานามสฺส, จตุเตฺถ ภเนฺต ทิวเส อายสฺมโต อสฺสชิสฺส ธมฺมาภิสมโย อโหสิฯ</p>


<p> สเพฺพสมฺปิ  อาวุโส เตสํ ปญฺจวคฺคิยานํ ภิกฺขูนํ กทา อรหตฺตปตฺติ โหติฯ</p>


<p> สเพฺพสมฺปิ ภเนฺต เตสํ ปญฺจวคฺคิยานํ ภิกฺขูนํ ปกฺขสฺส ปญฺจมิยํ อนตฺตลกฺขณสุเตฺต เทสิยมาเน อรหตฺตปตฺติ โหติฯ</p>


<p> กทา อาวุโส ภควตา ภิกฺขู ตตฺถ ตตฺถ จาริกํ จริตฺวา ธมฺมเทสนตฺถาย เปสิตาฯ</p>


<p> ยสปฺปมุขานํ ภเนฺต จตุปญฺญาส สหายกานํ ปพฺพชิตกาเล ภควตา ภิกฺขู ตตฺถ ตตฺถ จาริกํ จริตฺวา ธมฺมเทสนตฺถาย เปสิตาฯ</p>


<h3>สรณคมน</h3>
<p> กทา  อาวุโส ภควตา ตีหิ สรณคมเนหิ ปพฺพชฺชูป สมฺปทา อนุญฺญาโต อโหสิฯ</p>


<p> ยสปฺปมุขานํ ภเนฺต จตุปญฺญาสาย คิหิ สหายกานํ ปพฺพชิตฺวา ตตฺถ ตตฺถ จาริกํ จริตฺวา ธมฺมเทสนตฺถาย เปสิตกาเล ภควตา ตีหิ สรณคมเนหิ ปพฺพชฺชา จ อุปสมฺปทา จ อนุญฺญาตาฯ</p>

 ภิกฺขเว ตุเมฺหว ทานิ ตาสุ ตาสุ ทิสาสุ เตสุ เตสุ ชนปเทสุ ปพฺพาเชถ อุปสมฺปาเทถฯ</p>


<p> ภควตา อาวุโส ภิกฺขูนํ อาราโม ปฎิคฺคณฺหิตุํ กตฺถ กิสฺมิํ วตฺถุสฺมิํ อนุญฺญาโตฯ</p>


<p> ภควตา ภเนฺต ภิกฺขูนํ อารามํ ปฎิคฺคณฺหิตุํ ราชคเห อนุญฺญาโต, ราชา ภเนฺต มาคโธ เสนิโย พิมฺพิสาโร พุทฺธปฺปมุขสฺส ภิกฺขุสงฺฆสฺส เวฬุวนํ อุยฺยานํ อทาสิ, ตสฺมิํ ภเนฺต วตฺถุสฺมิํ อนุญฺญาโตฯ</p>

 ภเนฺต เวฬุวนํ อุยฺยานํ พุทฺธปฺปมุขสฺส ภิกฺขุสงฺฆสฺส ทมฺมิ –</p>


<p>อนุชานามิ ภิกฺขเว อารามํฯ</p>


<p> กถญฺจ  อาวุโส ทฺวินฺนํ อคฺคสาวกานํ ปพฺพชฺชูปสมฺปทา อโหสิฯ</p>


<p> ทฺวินฺนํ ภเนฺต อคฺคสาวกานํ เอหิ ภิกฺขุปสมฺปทา อโหสิฯ</p>


<p>วิปฺปสนฺนานิ  โข เต อาวุโส อินฺทฺริยานิฯ</p>


<p>กํสิ ตฺวํ อาวุโส อุทฺทิสฺส ปพฺพชิโตฯ</p>


<p>โก วา เต สตฺถาฯ</p>


<p>กสฺส วา ตฺวํ ธมฺมํ โรเจสิฯ</p>


<p>อตฺถาวุโส มหาสมโณ สกฺยปุโตฺต สกฺยกุลา ปพฺพชิโตฯ</p>


<p>กิํ วาที ปนายสฺมโต สตฺถา กิมกฺขายีฯ</p>


<p>
เย  
ธมฺมา เหตุปฺปภวา, เตสํ เหตุํ ตถาคโต;  
  
อาห เตสญฺจ โย นิโรโธ, เอวํ วาที มหาสมโณฯ  
</p>
  
<p>อลํ อาวุโส มา อคมิตฺถฯ</p>


<p>เอเต ภิกฺขเว เทฺว สหายกา อาคจฺฉนฺติ โกลิโต อุปติโสฺส จ เอตํ เม สาวกยุคํ ภวิสฺสติ อคฺคํ ภทฺทยุคํฯ</p>


<p>ลเภยฺยาม  มยํ ภเนฺต ภควโต สนฺติเก ปพฺพชฺชํ ลเภยฺยาม อุปสมฺปทํฯ</p>


<p>เอถ ภิกฺขโว สฺวาขาโต ธโมฺม, จรถ พฺรหฺมจริยํ สมฺมา ทุกฺขสฺส อนฺตกิริยายฯ</p>


<p> อุปชฺฌาโย อาวุโส คณฺหิตุํ ภควตา กตฺถ อนุญฺญาโต, กํ อารพฺภ กิสฺมิํ วตฺถุสฺมิํ อนุญฺญาโตฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาโต, สมฺพหุลา ภเนฺต ภิกฺขู อนุปชฺฌายกา อนาจริยกา อโนวทิยมานา อนนุสาสิยมานา ทุนฺนิวตฺถา ทุปฺปารุตา อโนกปฺปสมฺปนฺนา ปิณฺฑาย จริํสุ, ตสฺมิํ ภเนฺต วตฺถุสฺมิํ อนุญฺญาโตฯ</p>


<p> อุปชฺฌายมฺหิ อาวุโส น สมฺมาวตฺตนฺตสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห  ภเนฺต สมฺพหุเล สทฺธิวิหาริเก อารพฺภ ปญฺญตฺตํ, สมฺพหุลา ภเนฺต สทฺธิวิหาริกา อุปชฺฌายมฺหิ น สมฺมาวตฺติํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กทา อาวุโส ภควตา ตีหิ สรณคมเนหิ อุปสมฺปทํ ปฎิกฺขิปิตฺวา ญาติจตุเตฺถน กเมฺมน อุปสมฺปทา อนุญฺญาตาฯ</p>


<p> ราธพฺราหฺมณสฺส ภเนฺต ปพฺพชิตกาเล ภควตา ตีหิ สรณคมเนหิ อุปสมฺปทํ ปฎิกฺขิปิตฺวา ญาตฺติจตุเตฺถน กเมฺมน อุปสมฺปทา อนุญฺญาตาฯ</p>


<p>โกนุ  โข ภิกฺขเว ตสฺส พฺราหฺมณสฺส อธิการํ สรติฯ</p>


<p>อหํ โข ภเนฺต ตสฺส พฺราหฺมณสฺส อธิการํ สรามิฯ</p>


<p>สาธุ สาธุ สาริปุตฺต, กตญฺญุโน หิ สาริปุตฺต สปฺปุริสา กตเวทิโนฯ</p>


<p>กถาหํ ภเนฺต ตํ พฺราหฺมณํ อุปสมฺปาเทมิฯ</p>


<p>ยาสา  ภิกฺขเว มยา ตีหิ สรณคมเนหิ อุปสมฺปทาอนุญฺญาตา, ตํ อชฺชตเคฺค ปฎิกฺขิปามิฯ</p>


<p>อนุชานามิ ภิกฺขเว ญาตฺติจตุเตฺถน กเมฺมน อุปสมฺปาเทตุํฯ</p>


<p> อยาจิตกํ อาวุโส อุปสมฺปทาเปกฺขํ อุปสมฺปาเทนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ อุปสมฺปนฺนสมนนฺตรํ อนาจารํ อจริ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> จตุนฺนํ  อาวุโส นิสฺสยานํ อาจิกฺขณา ภควตา กตฺถ อนุญฺญาตา, กํ อารพฺภ กิสฺมิํ วตฺถุสฺมิํ อนุญฺญาตาฯ</p>


<p> ราชคเห ภเนฺต อญฺญตรํ ภิกฺขุํ อารพฺภ อนุญฺญาตา, อญฺญตโร ภเนฺต ภิกฺขุ อุทรสฺส การณา ปพฺพชิ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p>เอหิ  ทานิ อาวุโส ปิณฺฑาย จริสฺสามฯ</p>


<p>กถญฺหิ นาม ภิกฺขุ เอวํ สฺวากฺขาเต ธมฺมวินเย อุทรสฺส การณา ปพฺพชิสฺสติฯ</p>


<p> อูนทสวเสฺสน  อาวุโส อุปสมฺปาเทนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อายสฺมนฺตํ อุปเสนํ วงฺคนฺตปุตฺตํ อารพฺภ ปญฺญตฺตํ, อายสฺมา ภเนฺต อุปเสโน วงฺคนฺตปุโตฺต เอกวโสฺส สทฺธิวิหาริกํ อุปสมฺปาเทสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> พาเลน  อาวุโส อพฺยเตฺตน อุปสมฺปาเทนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ‘‘ทสวสฺสมฺหา ทสวสฺสมฺหา’’ติ พาลา อพฺยตฺตา อุปสมฺปาเทสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อาจริโย  อาวุโส คณฺหิตุํ ภควตา กตฺถ อนุญฺญาโต, กํ อารพฺภ กิสฺมิํ วตฺถุสฺมิํ อนุญฺญาโตฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาโต, สมฺพหุลา ภเนฺต ภิกฺขู อุปชฺฌาเยสุ ปกฺกเนฺตสุปิ วิพฺภเนฺตสุปิ กาลงฺกเตสุปิ ปกฺขสงฺกเนฺตสุปิ อนาจริยกา อโนวทิยมานา อนนุสาสิยมานา ทุนฺนิวตฺถา ทุปฺปารุตา อนากปฺปสมฺปนฺนา ปิณฺฑาย จริํสุ, ตสฺมิํ ภเนฺต วตฺถุสฺมิํ อนุญฺญาโตฯ</p>


<p> ปญฺจหิ  อาวุโส อาพาเธหิ ผุฎฺฐํ ปพฺพาเชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ปญฺจหิ อาพาเธหิ ผุฎฺฐํ ปพฺพาเชสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>สาธุ  ภเนฺต อยฺยา ปญฺจหิ อาพาเธหิ ผุฎฺฐํ น ปพฺพาเชยฺยุํ…</p>


<p> ราชภฎํ อาวุโส ปพฺพาเชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ราชภเฎ ปพฺพาเชสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ธชพนฺธํ  อาวุโส โจรํ ปพฺพาเชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเหเยว ภเนฺต องฺคุลิมาลํ โจรํ อารพฺภ ปญฺญตฺตํ, องฺคุลิมาโล ภเนฺต โจโร ภิกฺขูสุ ปพฺพชิโต โหติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> การเภทกํ อาวุโส โจรํ ปพฺพาเชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเหเยว  ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู การเภทกโจรํ ปพฺพาเชสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อิณายิกํ อาวุโส ปพฺพาเชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเหเยว ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อิณายิกํ ปพฺพาเชสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ทาสํ  อาวุโส ปพฺพเชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเหเยว ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ทาสํ ปพฺพาเชสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ภณฺฑุกมฺมาย อาวุโส อปโลกนํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเหเยว ภเนฺต อญฺญตรํ กมฺมารภณฺฑุปุตฺตํ อารพฺภ อนุญฺญาตํ อญฺญตโร ภเนฺต กมฺมารภณฺฑุปุโตฺต มาตาปิตูหิ สทฺธิํ ภณฺฑิตฺวา ภิกฺขูสุ ปพฺพชิโต โหติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> อูนวีสติวสฺสสฺส  อาวุโส ปุคฺคลสฺส อุปสมฺปทา ภควตา กตฺถ ปฎิกฺขิตฺตา, กํ อารพฺภ กิสฺมิํ วตฺถุสฺมิํ ปฎิกฺขิตฺตาฯ</p>


<p> ราชคเห  ภเนฺต สมฺพหุเล ภิกฺขู อารพฺภ ปฎิกฺขิตฺตา, สมฺพหุลา ภเนฺต ภิกฺขู อูนวีสติวสฺสํ ปุคฺคลํ อุปสมฺปาเทสุํ, ตสฺมิํ ภเนฺต วตฺถุสฺมิํ ปฎิกฺขิตฺตาฯ</p>


<p>น  ภิกฺขเว ชานํ อูนวีสติวโสฺส ปุคฺคโล อุปสมฺปาเทตโพฺพ, โยอุปสมฺปาเทยฺย, ยถาธโมฺม กาเรตโพฺพฯ</p>


<p> มาตาปิตูหิ  อาวุโส อนนุญฺญาตํ ปุตฺตํ ปพฺพาเชนฺตสฺส ทุกฺกฎํ ภควตา กตฺถ ปญฺญตฺตํ, กิสฺมิํ วตฺถุสฺมิํ ปญฺญตฺตํฯ</p>


<p> สเกฺกสุ ภเนฺต ปญฺญตฺตํ, ราชา ภเนฺต สุโทฺธทโน ภควนฺตํ อุปสงฺกมิตฺวา วรํ ยาจิ, สาธุ ภเนฺต อยฺยาอนนุญฺญาตํ มาตาปิตูหิ ปุตฺตํ ปพฺพาเชยฺยุนฺติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>น  ภิกฺขเว อนนุญฺญาโต มาตาปิตูหิ ปุโตฺต ปพฺพาเชตโพฺพ, โย ปพฺพาเชยฺย, อาปตฺติทุกฺกฎสฺสฯ</p>


<p> เถยฺยสํวาสกสฺส อาวุโส อุปสมฺปทา ภควตา กตฺถ ปฎิกฺขิตฺตา, กํ อารพฺภ กิสฺมิํ วตฺถุสฺมิํ ปฎิกฺขิตฺตาฯ</p>


<p> สาวตฺถิยํ ภเนฺต อญฺญตรํ ปุราณกุลปุตฺตํ อารพฺภ ปฎิกฺขิตฺตา, อญฺญตโร ภเนฺต ปุราณกุลปุโตฺต ขีณ โกลโญฺญ สามํ ปตฺตจีวรํ ปฎิยาเทตฺวา เกสมสฺสุํ โอหาเรตฺวา  กาสายานิ วตฺถานิ อจฺฉาเทตฺวา อารามํ คนฺตฺวา ภิกฺขูหิ สทฺธิํ สํวสิ, ภเนฺต วตฺถุสฺมิํ ปฎิกฺขิตฺตาฯ</p>


<p> ติรจฺฉานคตสฺส  อาวุโส อุปสมฺปทา ภควตา กตฺถ ปฎิกฺขิตฺตา, กํ อารพฺภ กิสฺมิํ วตฺถุสฺมิํ ปฎิกฺขิตฺตาฯ</p>


<p> สาวตฺถิยํ ภเนฺต อญฺญตรํ นาคํ อารพฺภ ปฎิกฺขิตฺตา, อญฺญตโร ภเนฺต นาโค มาณวกวเณฺณน ภิกฺขู อุปสงฺกมิตฺวา ปพฺพชฺชํ ยาจิ, ตํ ภิกฺขู ปพฺพาเชสุํ อุปสมฺปาเทสุํ, ตสฺมิํ ภเนฺต วตฺถุสฺมิํ ปฎิกฺขิตฺตาฯ</p>


<p> มาตุฆาตกสฺส  จ อาวุโส ปิตุฆาตกสฺส จ อุปสมฺปทา ภควตา กตฺถ ปฎิกฺขิตฺตา, กํ อารพฺภ กิสฺมิํ วตฺถุสฺมิํ ปฎิกฺขิตฺตาฯ</p>


<p> สาวตฺถิยํเยว  ภเนฺต อญฺญตรํ มาณวกํ อารพฺภ ปฎิกฺขิตฺตา, อญฺญตโร จ ภเนฺต มาณวโก อญฺญตโร จ มาณวโก มาตรํ ชีวิตา โวโรเปสิ ปิตรํ ชีวิตา โวโรเปสิ, ตสฺมิํ ภเนฺต วตฺถุสฺมิํ ปฎิกฺขิตฺตาฯ</p>


<p>มาตุฆาตโก  ภิกฺขเว อนุปสมฺปโนฺน นอุปสมฺปาเทตโพฺพ, อุปสมฺปโนฺน นาเสตโพฺพ, ปิตุฆาตโก ภิกฺขเว อนุปสมฺปโนฺน นอุปสมฺปาเทตโพฺพ, อุปสมฺปโนฺน นาเสตโพฺพฯ</p>


<p> อปตฺตจีวรกํ วา อาวุโส ยาจิตปตฺตจีวรกํ วา อุปสมฺปาเทนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อปตฺตจีวรกํ อุปสมฺปาเทสุํ, ยาจิตเกน ปตฺตจีวเรน อุปสมฺปาเทสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อุปสมฺปทํ  ปุจฺฉิสฺสํ, สนิทานํ สอุเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> อุปสมฺปทํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เทฺว อาปตฺติโยฯ</p>


<h3>๒. อุโปสถกฺขนฺธก</h3>
<p> จาตุทฺทเส  จ อาวุโส ปนฺนรเส จ ปกฺขสฺส จ อฎฺฐมิยา สนฺนิปติตฺวา ธมฺมํ ภาสิตุํ ภควตา กตฺถ อนุญฺญาตํ, กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาตา, สมฺพหุลา ภเนฺต ภิกฺขู จาตุเทฺทส ปนฺนรเส อฎฺฐมิยา จ ปกฺขสฺส สนฺนิปติตฺวา ตุณฺหี นิสีทิํสุ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p>อนุชานามิ  ภิกฺขเว จาตุทฺทเส ปนฺนรเส อฎฺฐมิยา จ ปกฺขสฺส สนฺนิปติตุํฯ</p>


<p>นนุ นาม สนฺนิปติเตหิ ธโมฺม ภาสิตโพฺพฯ</p>


<p> กทา อาวุโส ภิกฺขูนํ ปาติโมกฺขุเทฺทโส ภควตา อนุญฺญาโตฯ</p>


<p> ยทา ภเนฺต ภควโต รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ ‘‘ยํนูนาหํ ยานิ มยา ภิกฺขูนํ ปญฺญตฺตานิ สิกฺขาปทานิ, ตานิ เนสํ ปาติโมกฺขุเทฺทสํ อนุชาเนยฺยํ, โส เนสํ ภวิสฺสติ อุโปสถกมฺม’’นฺติ  ตทา ภเนฺต ภควตา ภิกฺขูนํ ปาติโมกฺขุเทฺทโส อนุญฺญาโตฯ</p>


<p> สีมํ อาวุโส สมฺมนิตุํ ภควตา กตฺถ อนุญฺญาตํ, กิสฺมิญฺจ วตฺถุสฺมิํ อนุญฺญาตํฯ</p>


<p> ราชคเห ภเนฺต อนุญฺญาตํ, ราชคเห ภเนฺต ภควติ วิหรติ ภิกฺขูนํ เอตทโหสิ ‘‘ภควตา ปญฺญตฺตํ เอตฺตาวตา สามคฺคี, ยาวตา เอกาวาโสติ กิตฺตาวตานุโข เอกาวาโส โหตี’’ติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> กติ  อาวุโส อุโปสถา ทิวสวเสน จ การกปุคฺคลวเสน จ กาตพฺพาการวเสน จฯ</p>


<p> ทิวสวเสน ภเนฺต ตโย อุโปสถา, ปุคฺคลวเสน จ ภเนฺต ตโย อุโปสถา, กาตพฺพาการวเสน จ ภเนฺต ตโย อุโปสถาฯ</p>


<p> กติ  อาวุโส อุโปสถกมฺมานิ เตสุ จ กีทิสํ อุโปสถกมฺมํ ภควตา อนุญฺญาตํ, กีทิสํ อนนุญฺญาตํฯ</p>


<p> จตฺตาริมานิ ภเนฺต อุโปสถกมฺมานิ, อธเมฺมน วคฺคํ อุโปสถกมฺมํ, อธเมฺมน สมคฺคํ อุโปสถกมฺมํ, ธเมฺมน วคฺคํ อุโปสถกมฺมํ, ธเมฺมน สมคฺคํ อุโปสถกมฺมํฯ ตตฺร ภเนฺต ยทิทํ อธเมฺมน วคฺคํ อุโปสถกมฺมํ, อธเมฺมน สมคฺคํ อุโปสถกมฺมํ ธเมฺมน วคฺคํ อุโปสถกมฺมํ, เอวรูปํ ภเนฺต อุโปสถกมฺมํ อนนุญฺญาตํ, ตตฺร ภเนฺต ยทิทํ ธเมฺมน สมคฺคํ อุโปสถกมฺมํ, เอวรูปํ ภเนฺต อุโปสถกมฺมํ อนุญฺญาตํฯ</p>


<p> อุโปสถํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> อุโปสถํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๓. วสฺสุปนายิกกฺขนฺธก</h3>
<p> วสฺสูปนายิกํ อาวุโส ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุลา ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู เหมนฺตมฺปิ คิมฺหมฺปิ วสฺสมฺปิ จาริกํ จริํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กติปนาวุโส วสฺสูปนายิกา ภควตา อนุญฺญาตาฯ</p>


<p> เทฺวมา ภเนฺต วสฺสูปนายิกา ภควตา อนุญฺญาตา ปุริมิกา ปจฺฉิมิกา, อปรชฺชุคตาย ภเนฺต อาสฬฺหิยา ปุริมิกา อุปคนฺตพฺพา, มาสคตาย ภเนฺต อาสฬฺหิยา ปจฺฉิมิกา อุปคนฺตพฺพา, อิมา โข ภเนฺต เทฺว วสฺสูปนายิกา ภควตา อนุญฺญาตาฯ</p>


<p> วสฺสํ  อาวุโส อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกํ ปกฺกมนฺตสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู วสฺสํ อุปคนฺตฺวา อนฺตรา วสฺสํ จาริกํ ปกฺกมิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สตฺตาห กรณีเยน อาวุโส ปหิเต คนฺตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู อุเทเนน อุปาสเกน ปหิเต น คจฺฉิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> สตฺตาหกรณีเยน  อาวุโส สตฺตนฺนํ อปหิเตปิ คนฺตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต อญฺญตรสฺส ภิกฺขุโน มาตุคิลาน วตฺถุสฺมิํ อนุญฺญาตํฯ</p>


<p>อนุชานามิ  ภิกฺขเว สตฺตนฺนํ สตฺตาหกรณีเยน อปหิเตปิ คนฺตุํ, ปเคว ปหิเตฯ</p>


<p> กิสฺมิํจิ อาวุโส อนฺตราเย สติ อโนฺตวสฺสํ ปกฺกมิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู โกสเลสุ ชนปเทสุ วสฺสํ อุปคจฺฉิํสุ, เต วสฺสูปคตา วาเฬหิ อุพฺพาฬฺหา อเหสุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> รุกฺข  สุสิเร วา อาวุโส รุกฺขวิฎภิยา วา อโชฺฌกาเส วา วสฺสํ อุปคจฺฉนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู รุกฺขสุสิเรปิ รุกฺขวิฎภิยาปิ อโชฺฌกาเสปิ วสฺสํ อุปคจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อเสนาสนิเกน  อาวุโส วสฺสํ อุปคจฺฉนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ตสฺมิํเยว ภเนฺต สาวตฺถิยํ สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อเสนาสนิกา วสฺสํ อุปคจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ฉวกุฎิกาย วา อาวุโส ฉเตฺต วา จาฎิยา วา วสฺสํ อุปคจฺฉนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํเยว ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ฉวกุฎิกายปิ ฉเตฺตปิ จาฎิยาปิ วสฺสํ อุปคจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปฎิสฺสวํ  อาวุโส วิสํ วาเทนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต รโญฺญ ปเสนทิสฺส โกสลสฺส วสฺสํ วาสํ ปฎิสฺสุณิตฺวา วิสํวาเทสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> วสฺสูปนายิกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> วสฺสูปนายิกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๔. ปวารณากฺขนฺธก</h3>
<p> วสฺสํ  วุฎฺฐานํ อาวุโส ภิกฺขูนํ ตีหิ ฐาเนหิ ปวาริตุํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู สนฺทิฎฺฐา สมฺภตฺตา อโนฺตวสฺสํ เนว อาลปิํสุ น สลฺลปิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p>อนุชานามิ  ภิกฺขเว วสฺสํ วุฎฺฐานํ ภิกฺขูนํ ตีหิ ฐาเนหิ ปวาเรตุํ, ทิเฎฺฐว วา สุเตน วา ปริสงฺกาย วาฯ</p>


<p> กติ อาวุโส ปวารณา ทิวสวเสน จ ปุคฺคลวเสน จ กาตพฺพาการวเสน จฯ</p>


<p> ทิวสวเสน ภเนฺต ติโสฺส ปวารณา, ตถา ปุคฺคลวเสน กาตพฺพาการวเสนจฯ</p>


<p> กตีนํ  อาวุโส สเงฺฆ ปวาเรตุํ ภควตา อนุญฺญาตํ, กตีนํ ปนาวุโส อญฺญมญฺญํ ปวาเรตุํ ภควตา อนุญฺญาตํฯ</p>


<p> ปญฺจนฺนํ ภเนฺต ภิกฺขูนํ สเงฺฆ ปวาเรตุํ ภควตา อนุญฺญาตํ, จตุนฺนํ วา ภเนฺต ติณฺณํ วา ทฺวินฺนํ วา อญฺญมญฺญํ ปวาเรตุํ อนุญฺญาตํฯ</p>


<p> เอเกน ปนาวุโส วสฺสํวุเฎฺฐน ภิกฺขุนา กถํ ปฎิปชฺชิตพฺพนฺติ ภควตา อนุญฺญาตํฯ</p>


<p> เอเกน ปน ภเนฺต ภิกฺขุนา ‘‘อชฺช เม ปวารณา’’ติ อธิฎฺฐาตพฺพนฺติ ภควตา อนุญฺญาตํฯ</p>


<p> ปวารณํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> ปวารณํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๕. จมฺมกฺขนฺธก</h3>
<h3>โสณมเถร วตฺถุ</h3>
<p> อุปาหนํ  อาวุโส ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต อายสฺมนฺตํ โสณํ อารพฺภ อนุญฺญาตํ, อายสฺมโต ภเนฺต โสณสฺส อจฺจารทฺธวีริยสฺส จงฺกมโต ปาทา ภิชฺชิํสุ, จงฺกโม โลหิเตน ผุโฎ อโหสิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> สพฺพนีลิกา  วา อาวุโส สพฺพปีติกา วา สพฺพโลหิติกา วา สพฺพมญฺชิฎฺฐิกา วา สพฺพกณฺหา วา สพฺพมหารงฺครตฺตา วา สพฺพมหานามรตฺตา  วา อุปาหนาโย ธาเรนฺตสฺส ทุกฺกฎํ ภควตา กตฺถ กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สพฺพนีลิกาโย อุปาหนาโย ธาเรสุํ, สพฺพปีติกาโย สพฺพโลหิติกาโย สพฺพมญฺชิฎฺฐิกาโย สพฺพกณฺหาโย สพฺพมหารงฺครตฺตา สพฺพมหานามรตฺตาโยปิ อุปาหนาโย ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ขลฺลกพนฺธา  วา อาวุโส ปุฎพนฺธา วา ปาลิคุณฺฐิมา วา ตูลปุณฺณิกา วา ติตฺติรปตฺติกา วา เมณฺฑวิสาณวทฺธิกา วา อชวิสาณวทฺธิกา วา วิจฺฉิกาฬิกา วา โมรปิญฺฉ ปริสิพฺพิกา วา จิตฺรา วา อุปาหนาโย ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ขลฺลกพนฺธา อุปาหนาโยปิ ธาเรสุํ, ปุฎพนฺธา อุปาหนาโยปิ ธาเรสุํ, ปาลิคุณฺฐิมา อุปาหนาโยปิ ธาเรสุํ, ตูลปุณฺณิกา อุปาหนาโยปิ ธาเรสุํ, ติตฺติรปตฺติกา อุปาหนาโยปิ ธาเรสุํ, เมณฺฑวิสาณวทฺธิกา อุปาหนาโยปิ ธาเรสุํ, อชวิสาณวทฺธิกา อุปาหนาโยปิ ธาเรสุํ, วิจฺฉิกาฬิกา อุปาหนาโยปิ ธาเรสุํ, โมรปิญฺฉ ปริสิพฺพิตา อุปาหนาโย ธาเรสุํ, จิตฺรา อุปาหนาโยปิ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กฎฺฐปาทุกาโย  อาวุโส ธาเรนฺตสฺส ทุกฺกฎํ ภควตา กตฺถ กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต ฉพฺพคฺคีเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู รตฺติยา ปจฺจูสสมยํ ปจฺจุฎฺฐาย กฎฺฐปาทุกาโย อภิรุหิตฺวา อโชฺฌกาเส จงฺกมนฺติ อุจฺจาสทฺทา มหาสทฺทา ขฎขฎสทฺทา อเนกวิหิตํ ติรจฺฉานกถํ กเถนฺตา, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ยาเนน  อาวุโส ยายนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ยาเนน ยายิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> คิลานสฺส  อาวุโส ยานํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต อญฺญตรํ คิลานํ ภิกฺขุํ อารพฺภ อนุญฺญาตํ, อญฺญตโร ภเนฺต ภิกฺขุ โกสเลสุ ชนปเท สาวตฺถิํ คจฺฉโนฺต ภควนฺตํ ทสฺสนาย อนฺตรามเคฺค คิลาโน กุกฺกุจฺจายโนฺต ยานํ นาภิรุหิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> อุจฺจาสยนมหาสยนานิ  อาวุโส ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อุจฺจาสยนมหาสยนานิ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> โคจมฺมานิ อาวุโส ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ปาปภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ ปาณาติปาเต สมาทเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปจฺจนฺติเมสุ  อาวุโส ชนปเทสุ วินยธรปญฺจเมน คเณน อุปสมฺปทา จ คุณงฺคุณูปหนญฺจ ธุวนหานญฺจ จมฺมานิ อตฺถรณานิ จ นิสฺสีมคตานํ จีวรทานญฺจาติ อิมานิ ปญฺจ ภควตา กตฺถ อนุญฺญาตานิ, กํ อารพฺภ กิสฺมิํ วตฺถุสฺมิํ อนุญฺญาตานิฯ</p>


<p> สาวตฺถิยํ ภเนฺต อายสฺมนฺตํ โสณํ กุฎิกณฺณํ อารพฺภ อนุญฺญาตา, อายสฺมา ภเนฺต โสโณ กุฎิกโณฺณ เอตานิ ปญฺจวตฺถูนิ อายสฺมโต มหากจฺจานสฺส วจเนน ภควนฺตํ ยาจิ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p> จมฺมสญฺญุตฺตํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> จมฺมสญฺญุตฺตํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๖. เภสชฺชกฺขนฺธก</h3>
<p> ปญฺจ  อาวุโส เภสชฺชานิ ปฎิคฺคเหตฺวา กาเลปิ วิกาเลปิ ปริภุญฺชิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลานํ ภเนฺต ภิกฺขูนํ สารทิเกน อาพาเธน ปุฎฺฐานํ ยาคุปิ น สมฺมา ปริณามํ คจฺฉิ, ภตฺตมฺปิ ภุตฺตํ น สมฺมา ปริณามํ คจฺฉิ, เต เตน กิสา อเหสุํ ลูขา ทุพฺพณฺณา อุปฺปณฺฑุปฺปณฺฑุกชาตา ธมนิสนฺถตคตฺตา, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> มูลาทิเภสชฺชานิ  อาวุโส ภควตา กตฺถ อนุญฺญาตานิ, กํ อารพฺภ กิสฺมิํ วตฺถุสฺมิํ อนุญฺญาตานิฯ</p>


<p> สาวตฺถิยํ ภเนฺต สมฺพหุเล คิลาเน ภิกฺขู อารพฺภ อนุญฺญาตานิ, สมฺพหุลานํ คิลานานํ ภิกฺขูนํ มูเลหิ เภสเชฺชหิ อโตฺถ อโหสิ, ตสฺมิํ ภเนฺต วตฺถุสฺมิํ อนุญฺญาตานิฯ</p>


<p> อโนฺตวุฎฺฐํวา อาวุโส อโนฺตปกฺกํ วา สามํปกฺกํ วา ปริภุญฺชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อายสฺมนฺตํ อานนฺทํ อารพฺภ ปญฺญตฺตํ, อายสฺมา ภเนฺต อานโนฺท สามํ ติลมฺปิ ตณฺฑุลมฺปิ มุคฺคมฺปิ วิญฺญาเปตฺวา อโนฺต วาเสตฺวา อโนฺต สามํ ปจิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>สุปฺปิยา วตฺถุ</h3>
<p> มนุสฺสมํสํ  อาวุโส ปริภุญฺชนฺตสฺส ถุลฺลจฺจยญฺจ อปฺปฎิเวกฺขิตฺวา มํสํ ปริภุญฺชนฺตสฺส ทุกฺกฎญฺจ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> พาราณสิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ อปฺปฎิเวกฺขิตฺวา มนุสฺสมํสํ ภุญฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>น  ภิกฺขเว มนุสฺสมํสํ ปริภุญฺชิตพฺพํ, โย ปริภุเญฺชยฺย, อาปตฺติ ถุลฺลจฺจยสฺส, น จ ภิกฺขเว อปฺปฎิเวกฺขิตฺวา มํสํ ปริภุญฺชิตพฺพํ, โย ปริภุเญฺชยฺย อาปตฺติ ทุกฺกฎสฺสฯ</p>


<p> หตฺถิมํสํ วา อาวุโส อสฺสมํสํ วา ปริภุญฺชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> พาราณสิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู หตฺถิมํสมฺปิ อสฺสมํสมฺปิ ปริภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สุนกฺขมํสํ  วา อาวุโส อหิมํสํ วา ภุญฺชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> พาราณสิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู สุนกฺขมํสมฺปิ อหิมํสมฺปิ ปริภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สีหมํสํ  วา อาวุโส พฺยคฺฆมํสํ วา ทีปิมํสํ วา อจฺฉมํสํ วา ตรจฺฉมํสํ วา ภุญฺชนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> พาราณสิยํเยว ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู สีหมํสมฺปิ พฺยคฺฆมํสมฺปิ ทีปิมํสมฺปิ อจฺฉมํสมฺปิ ตรจฺฉมํสมฺปิ ปริภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> คิลานสฺส  อาวุโส คุฬํ วา อคิลานสฺส คุโฬทกํ วา ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู คิลานเสฺสว ภควตา คุโฬ อนุญฺญาโต โน อคิลานสฺสาติ กุกฺกุจฺจายนฺตา คุฬํ น ภุญฺชิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ชานํ  อาวุโส อุทฺทิสฺส กตํ มํสํ ปริภุญฺชนฺตสฺส ทุกฺกฎํ ปญฺญเปตฺวา ติโกฎิปริสุทฺธํ มํสํ ภควตา กตฺถ อนุญฺญาตํฯ</p>


<p> เวสาลิยํ ภเนฺต สีหสฺส เสฎาปติโน วตฺถุสฺมิํ อนุญฺญาตํฯ</p>


<p></p>


<p> ปาเถยฺยํ  อาวุโส ปริเยสิตุญฺจ กปฺปิยการกานํ หเตฺถ อุปนิกฺขิตฺตหิรญฺญโต นิพฺพตฺตํ กปฺปิยปจฺจยํ สาทิตุญฺจ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> อนฺตรา  จ ภเนฺต ภทฺทิยํ อนฺตรา จ องฺคุตฺตราปํ เมณฺฑกํ คหปติํ อารพฺภ อนุญฺญาตํ, เมณฺฑโก ภเนฺต คหปติ ภควนฺตํ ยาจิ ‘‘สนฺติ ภเนฺต มคฺคา กนฺตารา อโปฺปทกา อปฺปภกฺขา น สุกรา อปาเถเยฺยน คนฺตุํ, สาธุ ภเนฺต ภควา ภิกฺขูนํ ปาเถยฺยํ อนุชานาตู’’ติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<h3>เกณิย วตฺถุ</h3>
<p> อฎฺฐ  อาวุโส ปานานิ ภควตา กตฺถ อนุญฺญาตานิ, กํ อารพฺภ กิสฺมิํ วตฺถุสฺมิํ อนุญฺญาตานิฯ</p>


<p> อาปเณ ภเนฺต สมฺพหุเล ภิกฺขู อารพฺภ อนุญฺญาตานิ, สมฺพหุลา ภเนฺต ภิกฺขู กุกฺกุจฺจายนฺตา ปานานิ น ปฎิคฺคณฺหิํสุ, ตสฺมิํ ภเนฺต วตฺถุสฺมิํ อนุญฺญาตานิฯ</p>


<h3>โรชมลฺลา วตฺถุ</h3>
<p> สพฺพญฺจ  อาวุโส ฑากํ สพฺพญฺจ ปิฎฺฐขาทนียํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> กุสินารายํ ภเนฺต สมฺพหุเล ภิกฺขู อารพฺภ อนุญฺญาตํ, สมฺพหุลา ภเนฺต ภิกฺขู กุกฺกุจฺจายนฺตา ฑากญฺจ ปิฎฺฐขาทนียญฺจ น ปฎิคฺคเหสุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> อกปฺปิยํ  อาวุโส สมาทเปนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาตุมายํ ภเนฺต อญฺญตรํ วุฑฺฒปพฺพชิตํ อารพฺภ ปญฺญตฺตํ, อญฺญตโร ภเนฺต วุฑฺฒปพฺพชิโต อกปฺปิเย สมาทเปติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สงฺฆิกานิ  วา อาวุโส ปุคฺคลิกานิ วา พีชานิ ปุคฺคลิกาย วา สงฺฆิกาย วา ภูมิยา โรปิตานิ ภาคํ ทตฺวา ปริภุญฺชิตุํ ภควตา กตฺถ อนุญฺญาตํ, กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต อนุญฺญาตํ, สาวตฺถิยํ ภเนฺต ภควติ วิหรติ สงฺฆิกานิปิ พีชานิ ปุคฺคลิกาย ภูมิยา โรปิยิํสุ, ปุคฺคลิกานิปิ พีชานิ สงฺฆิกาย ภูมิยา โรปิยิํสุ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> วินยมหาปเทสสงฺขาตานิ  อาวุโส จตฺตาริ กปฺปิยากปฺปิยอนุโลมานิ ภควตา กตฺถ ปญฺญตฺตานิ, กํ อารพฺภ กิสฺมิํ วตฺถุสฺมิํ ปญฺญตฺตานิฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตานิ, สมฺพหุลานํ ภเนฺต ภิกฺขูนํ กิสฺมิญฺจิ กิสฺมิญฺจิฐาเน กุกฺกุจฺจํ อุปฺปชฺชิ, ตสฺมิํ ภเนฺต วตฺถุสฺมิํ ปญฺญตฺตานิฯ</p>


<p> ยาวกาลิกาทีหิ  สํสฎฺฐานํ อาวุโส ยามกาลิกาทีนํ ปริโภคกาลมริยาทํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลานํ ภเนฺต ภิกฺขูนํ เอตทโหสิ ‘‘กปฺปติ นุโข ยาวกาลิเกน ยามกาลิกํ สตฺตาหกาลิกํ ยาวชีวิกํ, น นุโข กปฺปติฯ กปฺปตินุโข ยามกาลิเกน สตฺตาหกาลิกํ ยาวชีวิกํ, น นุโข กปฺปติฯ กปฺปติ นุโข สตฺตาหกาลิเกน ยาวชีวิกํ, น นุโข กปฺปตี’’ติฯ ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> เภสชฺชกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> เภสชฺชกํ วิสฺสชฺชิสฺสํ สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๗. กถินกฺขนฺธก</h3>
<p> วสฺสํวุฎฺฐานํ  อาวุโส ภิกฺขูนํ กถินํ อตฺถริตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต ติํสมเตฺต ปาเวยฺยเก ภิกฺขู อารพฺภ อนุญฺญาตํ, ติํสมตฺตา ภเนฺต ปาเวยฺยกา ภิกฺขู สาวตฺถิํ อาคจฺฉนฺตา ภควนฺตํ ทสฺสนาย อุปกฎฺฐาย วสฺสูปนายิกาย นาสกฺขิํสุ สาวตฺถิยํ วสฺสูปนายิกํ สมฺภาเวตุํ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> กถินกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> กถินกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต น กตมา อาปตฺติฯ</p>


<h3>๘. จีวรกฺขนฺธก</h3>
<h3>ชีวกวตฺถุ</h3>
<p> คหปติจีวรํ  อาวุโส สาทิยิตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> ราชคเห ภเนฺต ชีวกํ โกมารภจฺจํ อารพฺภ อนุญฺญาตํ, ชีวโก ภเนฺต โกมารภโจฺจ ภิกฺขูนํ คหปติจีวรํ อนุชานิตุํ ภควนฺตํ ยาจิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> ฉ  อาวุโส รชนานิ ภควตา กตฺถ อนุญฺญาตานิ, กิสฺมิํ วตฺถุสฺมิํ อนุญฺญาตานิฯ</p>


<p> ราชคเห ภเนฺต สมฺพหุเล ภิกฺขู อารพฺภ อนุญฺญาตานิ, สมฺพหุลา ภเนฺต ภิกฺขู ฉกเณนปิ ปณฺฑุมตฺติกายปิ จีวรํ รชิํสุ, จีวรํ ทุพฺพณฺณํ โหติ, ตสฺมิํ ภเนฺต วตฺถุสฺมิํ อนุญฺญาตานิฯ</p>


<p> อจฺฉินฺนกานิ  อาวุโส จีวรานิ ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อจฺฉินฺนกานิ จีวรานิ ธาเรสุํ ทนฺตกสาวานิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กทา อาวุโส ภควา อนุญฺญาสิ ฉินฺนกํ สงฺฆาฎิํ ฉินฺนกํ อุตฺตราสงฺคํ ฉินฺนกํ อนฺตรวาสกํฯ</p>


<p> ทกฺขิณาคิริโต ภเนฺต ปจฺฉาคตกาเล ภควา อนุญฺญาสิ ฉินฺนกํ สงฺฆาฎิํ ฉินฺนกํ อุตฺตราสงฺคํ ฉินฺนกํ อนฺตรวาสกํฯ</p>


<p> อคฺคฬํ  จ อาวุโส ตุนฺนญฺจ โอวฎฺฎิกญฺจ กณฺฑุสกญฺจ ทฬฺหีกมฺมญฺจ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> พาราณสิยํ ภเนฺต อญฺญตรํ ภิกฺขุํ อารพฺภ อนุญฺญาตํ, อญฺญตโร ภเนฺต ภิกฺขุ อคฺคฬํ อจฺฉุเปสิ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> วสฺสิกสาฎิกา  จ อาวุโส อาคนฺตุกภตฺตญฺจ คมิกภตฺตญฺจ คิลานภตฺตญฺจ คิลานุปฎฺฐากภตฺตญฺจ คิลานเภสชฺชญฺจ ธุวยาคุ จ ภิกฺขุนิสงฺฆสฺส อุทกสาฎิกาจาติ อิมา อฎฺฐ ภควตา กตฺถ อนุญฺญาตา, กํ อารพฺภ กิสฺมิํ วตฺถุสฺมิํ อนุญฺญาตาฯ</p>


<p> สาวตฺถิยํ ภเนฺต วิสาขํ มิคารมาตรํ อารพฺภ อนุญฺญาตา, วิสาขา ภเนฺต มิคารมาตา ภควนฺตํ อฎฺฐวรานิ ยาจิ, ตสฺมิํ ภเนฺต วตฺถุสฺมิํ อนุญฺญาตาฯ</p>


<p> ภควตา  อาวุโส มาตาปิตูนํ ทานํ อนุชานิตฺวา สทฺธาเทยฺยํ วินิปาเตนฺตสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตรสฺส ภเนฺต ภิกฺขุโน พหุํ จีวรํ อุปฺปนฺนํ อโหสิ, โส จ ตํจีวรํ มาตาปิตูนํ ทาตุกาโม อโหสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>มาตาปิตโรติ  โข ภิกฺขเว ททมาเน กิํ วเทยฺยาม, อนุชานามิ ภิกฺขเว มาตาปิตูนํ ทาตุํ, น จ ภิกฺขเว สทฺธาเทยฺยํ วินิปาเตตพฺพํ, โย วินิปาเตยฺย อาปตฺติ ทุกฺกฎสฺส –</p>


<p> อญฺญตฺร วสฺสํ วุเฎฺฐน อาวุโส อญฺญตฺร จีวรภาคํ สาทิยนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต อญฺญตฺร วสฺสํ วุโฎฺฐ อญฺญตฺร จีวรภาคํ สาทิยิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาถกํ  อาวุโส ภิกฺขุํ คิลานํ น อุปฎฺฐหนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, ภควติ ภเนฺต สาวตฺถิยํ วิหรติ อญฺญตรสฺส ภิกฺขุโน กุจฺฉิวิการาพาโธ อโหสิ, โส สเก มุตฺตกรีเส ปลิปโนฺน สยิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> นคฺคิยํ  อาวุโส ติตฺถิยสมาทานํ สมาทิยนฺตสฺส ถุลฺลจฺจยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ นคฺคิยํ ติตฺถิยสมาทานํ สมาทิยิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สพฺพนีลกานิ  วา อาวุโส จีวรานิ สพฺพปีตกานิ วา สพฺพโลหิตกานิ วา สพฺพมญฺชิฎฺฐกานิ วา สพฺพกณฺหานิวาติ เอวรูปานิ จีวรานิ ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สพฺพนีลกาทีนิ จีวรานิ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กญฺจุกํ  วา อาวุโส เวฐนํ วา ธาเรนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู กญฺจุกมฺปิ ธาเรสุํ เวฐนมฺปิ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> จีวรสญฺญุตฺตํ ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> จีวรสญฺญุตฺตํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต ติโสฺส อาปตฺติโยฯ</p>


<h3>๖. จเมฺปยฺยกฺขนฺธก</h3>
<p> สุทฺธํ  อาวุโส ภิกฺขุํ อนาปตฺติกํ อวตฺถุสฺมิํ อการเณ อุกฺขิปนฺตสฺส ทุกฺกฎํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> จมฺปายํ ภเนฺต สมฺพหุเล ภิกฺขู อารพฺภ ปญฺญตฺตํ, ภควติ ภเนฺต จมฺปายํ วิหรติ สมฺพหุลา ภิกฺขู กาสีสุ วาสภคาเม สุทฺธํ กสฺสปโคตฺตํ ภิกฺขุํ อนาปตฺติกํ อวตฺถุสฺมิํ อการเณ อุกฺขิปิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> จเมฺปยฺยกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> จเมฺปยฺยกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>


<h3>๑๐. โกสมฺพกกฺขนฺธก</h3>
<p> เภทครุเกหิ  ภิกฺขเว ภิกฺขูหิ น โส ภิกฺขุ อาปตฺติยา อทสฺสเน อุกฺขิปิตโพฺพติ จ, เภทครุเกน ภิกฺขเว ภิกฺขุนา ปเรสมฺปิ สทฺธาย อาปตฺติเทเสตพฺพาติ จ อาวุโส อยํ สามคฺคิรสโอวาโท ภควตา กตฺถ ทิโนฺน, กํ อารพฺภ กิสฺมิํ วตฺถุสฺมิํ ทิโนฺนฯ</p>


<p> โกสมฺพิยํ ภเนฺต สมฺพหุเล ภิกฺขู อารพฺภ ทิโนฺน, ภควติ ภเนฺต โกสมฺพิยํ วิหรติ อญฺญตโร ภิกฺขุ อาปตฺติํ อาปโนฺน อโหสิ, โส ตสฺสา อาปตฺติยา อาปตฺติ ทิฎฺฐิ อโหสิ, อเญฺญ ภิกฺขู ตสฺสา อาปตฺติยา อนาปตฺติ ทิฎฺฐิโน อเหสุํฯ โส อปเรน สมเยน ตสฺสา อาปตฺติยา อนาปตฺติทิฎฺฐิ อโหสิ, อเญฺญ ภิกฺขู ตสฺสา อาปตฺติยา อาปตฺติทิฎฺฐิโน อเหสุํฯ อถ โข เต ภเนฺต ภิกฺขู สามคฺคิํ ลภิตฺวา ตํ ภิกฺขุํ อาปตฺติยา อทสฺสเน อุกฺขิปิํสุ, ตสฺมิํ ภเนฺต วตฺถุสฺมิํ ทิโนฺนฯ</p>


<p> สงฺฆเภทสฺส  อาวุโส มูลภูเต ภิกฺขุมฺหิ อุกฺขิตฺตเก โอสาริเต ตสฺส วตฺถุสฺส วูปสมาย สงฺฆสามคฺคิญฺจ กาตุํ สามคฺคี อุโปสถญฺจ กาตุํ ภควตา กตฺถ อนุญฺญาตํ, กํ อารพฺภ กิสฺมิํ วตฺถุสฺมิํ อนุญฺญาตํฯ</p>


<p> สาวตฺถิยํ ภเนฺต เตเยว อุกฺขิตฺตกานุวตฺตเก ภิกฺขู อารพฺภ อนุญฺญาตํ, เต ภเนฺต อุกฺขิตฺตกานุวตฺตกา ภิกฺขู ตํ อุกฺขิตฺตกํ ภิกฺขุํ โอสาเรตฺวา เยน อุเกฺขปกา ภิกฺขู เตนุปสงฺกมิํสุ อุปสงฺกมิตฺวา เต อุเกฺขปเก ภิกฺขู เอกทโวจุํ ‘‘ยสฺมิํ อาวุโส วตฺถุสฺมิํ อโหสิ สงฺฆสฺส  ภณฺฑนํ กลโห วิคฺคโห วิวาโท สงฺฆเภโท สงฺฆราชิ สงฺฆววตฺถานํ สงฺฆนานากรณํ, โส เอโส ภิกฺขุํ อาปโนฺน จ อุกฺขิโตฺต จ ปสฺสิ จ โอสาริโต จ, หนฺท มยํ อาวุโส ตสฺส วตฺถุสฺส วูปสมาย สงฺฆสามคฺคิํ กโรมา’’ติ, ตสฺมิํ ภเนฺต วตฺถุสฺมิํ อนุญฺญาตํฯ</p>


<p> โกสมฺพกํ  ปุจฺฉิสฺสํ, สนิทานํ สนิเทฺทสํฯ สมุกฺกฎฺฐปทานํ อาวุโส กติ อาปตฺติโยฯ</p>


<p> โกสมฺพกํ วิสฺสชฺชิสฺสํ, สนิทานํ สนิเทฺทสํฯ สมุกฺกฎฺฐปทานํ ภเนฺต เอกา อาปตฺติฯ</p>





