<h1>๑๘. สิทฺธตฺถพุทฺธวํสวณฺณนา</h1>
<p>ธมฺมทสฺสิมฺหิ  ภควติ ปรินิพฺพุเต อนฺตรหิเต จสฺส สาสเน ตสฺมิํ กเปฺป อตีเต กปฺปสหเสฺส จ สตฺตสุ กปฺปสเตสุ จ ฉสุ กเปฺปสุ จ อติกฺกเนฺตสุ อิโต จตุนวุติกปฺปมตฺถเก เอกสฺมิํ กเปฺป เอโกว โลกตฺถจโร อธิคตปรมโตฺถ  นาม สตฺถา โลเก ปาตุรโหสิฯ เตน วุตฺตํ –</p>


<ol>
<li>
‘‘ธมฺมทสฺสิสฺส อปเรน, สิทฺธโตฺถ โลกนายโก;  
  
นิหนิตฺวา ตมํ สพฺพํ, สูริโย อพฺภุคฺคโต ยถา’’ติฯ  
</li>
  
<p>สิทฺธโตฺถ โพธิสโตฺตปิ ปารมิโย ปูเรตฺวา ตุสิตภวเน นิพฺพตฺติตฺวา ตโต จวิตฺวา เวภารนคเร อุเทนสฺส นาม รโญฺญ อคฺคมเหสิยา สุผสฺสาย นาม เทวิยา กุจฺฉิสฺมิํ ปฎิสนฺธิํ คเหตฺวา ทสนฺนํ มาสานํ อจฺจเยน วีริยุยฺยาเน มาตุกุจฺฉิโต นิกฺขมิฯ ชาเต ปน มหาปุริเส สเพฺพสํ อารทฺธกมฺมนฺตา จ อิจฺฉิตา จ อตฺถา สิทฺธิมคมํสุฯ ตสฺมา ปนสฺส ญาตกา ‘‘สิทฺธโตฺถ’’ติ นามมกํสุฯ โส ทสวสฺสสหสฺสานิ อคารมเชฺฌ วสิฯ ตสฺส โกกา-สุปฺปล-ปทุมนามกา ตโย ปาสาทา อเหสุํฯ โสมนสฺสาเทวิปฺปมุขานิ อฎฺฐจตฺตาลีส อิตฺถิสหสฺสานิ ปจฺจุปฎฺฐิตานิ อเหสุํฯ
</ol></p>


<p>โส จตฺตาริ นิมิตฺตานิ ทิสฺวา โสมนสฺสาเทวิยา ปุเตฺต อนุปมกุมาเร อุปฺปเนฺน อาสาฬฺหิปุณฺณมิยํ สุวณฺณสิวิกาย นิกฺขมิตฺวา วีริยุยฺยานํ คนฺตฺวา ปพฺพชิฯ ตํ โกฎิสตสหสฺสมนุสฺสา อนุปพฺพชิํสุฯ มหาปุริโส กิร เตหิ สทฺธิํ ทส มาเส ปธานจริยํ จริตฺวา วิสาขปุณฺณมายํ อสทิสพฺราหฺมณคาเม สุเนตฺตาย นาม พฺราหฺมณกญฺญาย  ทินฺนํ  มธุปายาสํ ปริภุญฺชิตฺวา พทรวเน ทิวาวิหารํ วีตินาเมตฺวา สายนฺหสมเย วรุเณน นาม ยวปาเลน ทินฺนา อฎฺฐ ติณมุฎฺฐิโย คเหตฺวา กณิการโพธิํ อุปคนฺตฺวา จตฺตาลีสหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา สพฺพญฺญุตํ ปาปุณิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหํ วีตินาเมตฺวา  อตฺตนา สห ปพฺพชิตานํ ภิกฺขูนํ โกฎิสตสหสฺสานํ จตุสจฺจปฎิเวธสมตฺถตํ ทิสฺวา อนิลปเถน คนฺตฺวา คยามิคทาเย โอตริตฺวา เตสํ ธมฺมจกฺกํ ปวเตฺตสิ, ตทา โกฎิสตสหสฺสานํ ปฐโม อภิสมโย อโหสิฯ เตน วุตฺตํ –</p>


<ol>
<li>
‘‘โสปิ ปตฺวาน สโมฺพธิํ, สนฺตาเรโนฺต สเทวกํ;  
  
อภิวสฺสิ ธมฺมเมเฆน, นิพฺพาเปโนฺต สเทวกํฯ  
</li>
  
<li>
‘‘ตสฺสาปิ อตุลเตชสฺส, อเหสุํ อภิสมยา ตโย;  
  
โกฎิสตสหสฺสานํ, ปฐมาภิสมโย อหู’’ติฯ  
</li>
  
<p>ตตฺถ นฺติ สเทวกํ โลกํฯ ติ ธมฺมกถาเมฆวเสฺสนฯ ปุน ภีมรถนคเร ภีมรเถน นาม รญฺญา นิมนฺติโต นครมเชฺฌ กเต สนฺถาคาเร นิสิโนฺน กรวีกรุตมญฺชุนา สวนสุเขน ปรมมธุเรน ปณฺฑิตชนหทยงฺคเมน อมตาภิเสกสทิเสน พฺรหฺมสฺสเรน ทส ทิสา ปริปูเรโนฺต ธมฺมามตทุนฺทุภิมาหนิ, ตทา นวุติโกฎีนํ ทุติโย อภิสมโย อโหสิฯ เตน วุตฺตํ –
</ol></p>


<ol>
<li>
‘‘ปุนาปรํ ภีมรเถ, ยทา อาหนิ ทุนฺทุภิํ;  
  
ตทา นวุติโกฎีนํ, ทุติยาภิสมโย อหู’’ติฯ  
</li>
  
<p>ยทา ปน เวภารนคเร ญาติสมาคเม พุทฺธวํสํ เทเสโนฺต นวุติโกฎีนํ ธมฺมจกฺขุํ อุปฺปาเทสิ, โส ตติโย อภิสมโย อโหสิฯ เตน วุตฺตํ –
</ol></p>


<ol>
<li>
‘‘ยทา พุโทฺธ ธมฺมํ เทเสสิ, เวภาเร โส ปุรุตฺตเม;  
  
ตทา นวุติโกฎีนํ, ตติยาภิสมโย อหู’’ติฯ  
</li>
  
<p>อมรรุจิรทสฺสเน อมรนคเร นาม สมฺพโล จ สุมิโตฺต จ เทฺว ภาตโร รชฺชํ กาเรสุํฯ อถ สิทฺธโตฺถ สตฺถา เตสํ ราชูนํ อุปนิสฺสยสมฺปตฺติํ  ทิสฺวา คคนตเลน คนฺตฺวา อมรนครมเชฺฌ โอตริตฺวา จกฺกาลงฺกตตเลหิ จรเณหิ ปถวิตลํ มทฺทโนฺต วิย ปทเจติยานิ  ทเสฺสตฺวา อมรุยฺยานํ คนฺตฺวา ปรมรมณีเย อตฺตโน กรุณาสีตเล สิลาตเล นิสีทิฯ ตโต เทฺวปิ ภาติกราชาโน ทสพลสฺส ปทเจติยานิ ทิสฺวา ปทานิ อนุคนฺตฺวา สิทฺธตฺถํ อธิคตปรมตฺถํ สตฺถารํ  สพฺพโลกเนตารํ สปริวารํ อุปสงฺกมิตฺวา อภิวาเทตฺวา ภควนฺตํ ปริวาเรตฺวา นิสีทิํสุฯ เตสํ ภควา อชฺฌาสยานุรูปํ ธมฺมํ เทเสสิฯ ตสฺส เต ธมฺมกถํ สุตฺวา สญฺชาตสทฺธา หุตฺวา สเพฺพว ปพฺพชิตฺวา อรหตฺตํ ปาปุณิํสุฯ เตสํ โกฎิสตานํ ขีณาสวานํ มเชฺฌ ภควา ปาติโมกฺขํ อุทฺทิสิ, โส ปฐโม สนฺนิปาโต อโหสิฯ เวภารนคเร ญาติสมาคเม ปพฺพชิตานํ นวุติโกฎีนํ มเชฺฌ ปาติโมกฺขํ อุทฺทิสิ, โส ทุติโย สนฺนิปาโต อโหสิฯ สุทสฺสนวิหาเร สนฺนิปติตานํ อสีติโกฎีนํ มเชฺฌ ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, ตสฺมิมฺปิ ทฺวิปทุตฺตเม;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘โกฎิสตานํ นวุตีนํ, อสีติยาปิ จ โกฎินํ;  
  
เอเต อาสุํ ตโย ฐานา, วิมลานํ สมาคเม’’ติฯ  
</li>
  
<p>ตตฺถ นฺติ นวุตีนํ โกฎีนํ อสีติยาปิ จ โกฎีนํ สนฺนิปาตา อเหสุนฺติ อโตฺถฯ ติ เอตานิ ตีณิ สนฺนิปาตฎฺฐานานิ อเหสุนฺติ อโตฺถฯ ‘‘ฐานาเน ตานิ ตีณิ อเหสุ’’นฺติปิ ปาโฐฯ
</ol></p>


<p>ตทา อมฺหากํ โพธิสโตฺต สุรเสนนคเร มงฺคโล นาม พฺราหฺมโณ หุตฺวา เวทเวทงฺคานํ ปารํ คนฺตฺวา อเนกโกฎิสงฺขํ ธนสนฺนิจยํ ทีนานาถาทีนํ ปริจฺจชิตฺวา วิเวการาโม หุตฺวา ตาปสปพฺพชฺชํ ปพฺพชิตฺวา ฌานาภิญฺญาโย นิพฺพเตฺตตฺวา วิหรโนฺต – ‘‘สิทฺธโตฺถ นาม พุโทฺธ โลเก อุปฺปโนฺน’’ติ สุตฺวา ตํ อุปสงฺกมิตฺวา วนฺทิตฺวา ตสฺส ธมฺมกถํ สุตฺวา ยาย ชมฺพุยา อยํ ชมฺพุทีโป ปญฺญายติ, อิทฺธิยา ตํ ชมฺพุํ อุปสงฺกมิตฺวา ตโต ผลํ อาหริตฺวา นวุติโกฎิภิกฺขุปริวารํ สิทฺธตฺถํ สตฺถารํ สุรเสนวิหาเร นิสีทาเปตฺวา ชมฺพุผเลหิ สนฺตเปฺปสิ สมฺปวาเรสิ ฯ อถ สตฺถา ตํ ผลํ ปริภุญฺชิตฺวา – ‘‘อิโต จตุนวุติกปฺปมตฺถเก โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ เตน สมเยน, มงฺคโล นาม ตาปโส;  
  
อุคฺคเตโช ทุปฺปสโห, อภิญฺญาพลสมาหิโตฯ  
</li>
  
<li>
‘‘ชมฺพุโต ผลมาเนตฺวา, สิทฺธตฺถสฺส อทาสหํ;  
  
ปฎิคฺคเหตฺวา สมฺพุโทฺธ, อิทํ วจนมพฺรวิฯ  
</li>
  
<li>
‘‘ปสฺสถ  
อิมํ ตาปสํ, ชฎิลํ อุคฺคตาปนํ;  
  
จตุนวุติโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตตฺถ ติ ทุราสโทฯ อยเมว วา ปาโฐฯ ตสฺส ปน ภควโต นครํ เวภารํ นาม อโหสิฯ อุเทโน นาม ราชา ปิตา, ชยเสโนติปิ ตเสฺสว นามํ, สุผสฺสา นาม มาตา, สมฺพโล จ สุมิโตฺต จ เทฺว อคฺคสาวกา, เรวโต นามุปฎฺฐาโก, สีวลา จ สุรามา จ เทฺว อคฺคสาวิกา, กณิการรุโกฺข โพธิ, สรีรํ สฎฺฐิหตฺถุเพฺพธํ อโหสิฯ วสฺสสตสหสฺสํ อายุ, โสมนสฺสา นาม อคฺคมเหสี อโหสิ, อนุปโม นาม ปุโตฺต, สุวณฺณสิวิกาย นิกฺขมิฯ เตน วุตฺตํ –
</ol></p>


<ol>
<li>
‘‘เวภารํ นาม นครํ, อุเทโน นาม ขตฺติโย;  
  
สุผสฺสา นาม ชนิกา, สิทฺธิตฺถสฺส มเหสิโนฯ  
</li>
  
<li>
‘‘สมฺพโล จ สุมิโตฺต จ, อเหสุํ อคฺคสาวกา;  
  
เรวโต นามุปฎฺฐาโก, สิทฺธตฺถสฺส มเหสิโนฯ  
</li>
  
<li>
‘‘สีวลา จ สุรามา จ, อเหสุํ อคฺคสาวิกา;  
  
โพธิ ตสฺส ภควโต, กณิกาโรติ วุจฺจติฯ  
</li>
  
<li>
‘‘โส  
พุโทฺธ สฎฺฐิรตนํ, อโหสิ นภมุคฺคโต;  
  
กญฺจนคฺฆิยสงฺกาโส, ทสสหสฺสี วิโรจติฯ  
</li>
  
<li>
‘‘โสปิ พุโทฺธ อสมสโม, อตุโล อปฺปฎิปุคฺคโล;  
  
วสฺสสตสหสฺสานิ, โลเก อฎฺฐาสิ จกฺขุมาฯ  
</li>
  
<li>
‘‘วิปุลํ  
ปภํ ทสฺสยิตฺวา, ปุปฺผาเปตฺวาน สาวเก;  
  
วิลาเสตฺวา สมาปตฺยา, นิพฺพุโต โส สสาวโก’’ติฯ  
</li>
  
<p>ตตฺถ นฺติ สฎฺฐิรตนปฺปมาณํ นภํ อุคฺคโตติ อโตฺถฯ ติ นานารตนวิจิตฺตกนกมยอคฺฆิยสทิสทสฺสโนติ อโตฺถฯ ติ ทสสหสฺสิยํ วิโรจติฯ นฺติ อุฬารํ โอภาสํฯ ติ  ฌานาภิญฺญามคฺคผลสมาปตฺติปุเปฺผหิ ปุปฺผิเต ปรมโสภคฺคปฺปเตฺต กตฺวาติ อโตฺถฯ ติ วิลาสยิตฺวา กีฬิตฺวาฯ ติ โลกิยโลกุตฺตราหิ สมาปตฺตีหิ อภิญฺญาหิ จฯ ติ อนุปาทาปรินิพฺพาเนน นิพฺพุโตฯ
</ol></p>


<p>สิทฺธโตฺถ กิร สตฺถา กญฺจนเวฬุนคเร อโนมุยฺยาเน ปรินิพฺพายิฯ ตเตฺถวสฺส รตนมยํ จตุโยชนุเพฺพธํ เจติยมกํสูติฯ เสสคาถาสุ สพฺพตฺถ ปากฎเมวาติฯ</p>

</p>

</p>





