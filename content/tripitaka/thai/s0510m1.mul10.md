<h1>๑๑. ภิกฺขทายิวโคฺค</h1>
<h3>๑. ภิกฺขทายกเตฺถรอปทานํ</h3>
<ol>
<li>
‘‘สุวณฺณวณฺณํ  
  
  
สมฺพุทฺธํ, อาหุตีนํ ปฎิคฺคหํ;  
  
ปวรา  
ปวนา (สฺยา.)  
อภินิกฺขนฺตํ, วนา นิพฺพนมาคตํ  
วานา นิพฺพานมาคตํ (สฺยา.)  
ฯ  
</li>
  
<li>
‘‘กฎจฺฉุภิกฺขํ ปาทาสิํ, สิทฺธตฺถสฺส มเหสิโน;  
  
ปญฺญาย อุปสนฺตสฺส, มหาวีรสฺส ตาทิโนฯ  
</li>
  
<li>
‘‘ปเทนานุปทายนฺตํ  
ปเทนานุปทายโนฺต (สี. สฺยา.)  
, นิพฺพาเปเนฺต มหาชนํ;  
  
อุฬารา วิตฺติ เม ชาตา, พุเทฺธ อาทิจฺจพนฺธุเน  
วิตฺติ เม ปาหุนา ตาว, พุทฺธสฺสาทิจฺจพนฺธุโน (สฺยา.)  
ฯ  
</li>
  
<li>
‘‘จตุนฺนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ภิกฺขาทานสฺสิทํ ผลํฯ  
</li>
  
<li>
‘‘สตฺตาสีติมฺหิโต กเปฺป, มหาเรณุ สนามกา;  
  
สตฺตรตนสมฺปนฺนา, สเตฺตเต จกฺกวตฺติโนฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา ภิกฺขทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ญาณสญฺญิกเตฺถรอปทานํ</h3>
<ol>
<li>
‘‘สุวณฺณวณฺณํ สมฺพุทฺธํ, นิสภาชานิยํ ยถา;  
  
ติธาปภินฺนํ มาตงฺคํ, กุญฺชรํว มเหสินํฯ  
</li>
  
<li>
‘‘โอภาเสนฺตํ ทิสา สพฺพา, อุฬุราชํว ปูริตํ;  
  
รถิยํ ปฎิปชฺชนฺตํ, โลกเชฎฺฐํ อปสฺสหํฯ  
</li>
  
<li>
‘‘ญาเณ  
  
จิตฺตํ ปสาเทตฺวา, ปคฺคเหตฺวาน อญฺชลิํ;  
  
ปสนฺนจิโตฺต สุมโน, สิทฺธตฺถมภิวาทยิํฯ  
</li>
  
<li>
‘‘จตุนฺนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ญาณสญฺญายิทํ ผลํฯ  
</li>
  
<li>
‘‘เตสตฺตติมฺหิโต กเปฺป, โสฬสาสุํ นรุตฺตมา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ญาณสญฺญิโก เถโร อิมา คาถาโย อภาสิตฺถาติฯ
</ol></p>

</p>


<h3>๓. อุปฺปลหตฺถิยเตฺถรอปทานํ</h3>
<ol>
<li>
‘‘ติวรายํ  
นิวาสีหํ, อโหสิํ มาลิโก ตทา;  
  
อทฺทสํ วิรชํ พุทฺธํ, สิทฺธตฺถํ โลกปูชิตํ  
โลกนายกํ (สี.)  
ฯ  
</li>
  
<li>
‘‘ปสนฺนจิโตฺต สุมโน, ปุปฺผหตฺถมทาสหํ;  
  
ยตฺถ ยตฺถุปปชฺชามิ, ตสฺส กมฺมสฺส วาหสาฯ  
</li>
  
<li>
‘‘อนุโภมิ ผลํ อิฎฺฐํ, ปุเพฺพ สุกตมตฺตโน;  
  
ปริกฺขิโตฺต สุมเลฺลหิ, ปุปฺผทานสฺสิทํ ผลํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ปุปฺผปูชายิทํ  
พุทฺธปูชายิทํ (สี.)  
ผลํฯ  
</li>
  
<li>
‘‘จตุนฺนวุตุปาทาย, ฐเปตฺวา วตฺตมานกํ;  
  
ปญฺจราชสตา ตตฺถ, นชฺชสมสนามกา  
นชฺชุปมสนามกา (สี. สฺยา.)  
ฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุปฺปลหตฺถิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. ปทปูชกเตฺถรอปทานํ</h3>
<ol>
<li>
‘‘สิทฺธตฺถสฺส  
  
ภควโต, ชาติปุปฺผมทาสหํ;  
  
ปาเทสุ สตฺต ปุปฺผานิ, หาเสโนกิริตานิ เมฯ  
</li>
  
<li>
‘‘เตน  
กเมฺมนหํ อชฺช, อภิโภมิ นรามเร;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘จตุนฺนวุติโต  
กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ปุปฺผปูชายิทํ ผลํฯ  
</li>
  
<li>
‘‘สมนฺตคนฺธนามาสุํ, เตรส จกฺกวตฺติโน;  
  
อิโต ปญฺจมเก กเปฺป, จาตุรนฺตา ชนาธิปาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปทปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๕. มุฎฺฐิปุปฺผิยเตฺถรอปทานํ</h3>
<ol>
<li>
‘‘สุทสฺสโนติ นาเมน, มาลากาโร อหํ ตทา;  
  
อทฺทสํ วิรชํ พุทฺธํ, โลกเชฎฺฐํ นราสภํฯ  
</li>
  
<li>
‘‘ชาติปุปฺผํ คเหตฺวาน, ปูชยิํ ปทุมุตฺตรํ;  
  
วิสุทฺธจกฺขุ สุมโน, ทิพฺพจกฺขุํ สมชฺฌคํฯ  
</li>
  
<li>
‘‘เอติสฺสา ปุปฺผปูชาย, จิตฺตสฺส ปณิธีหิ จ;  
  
กปฺปานํ สตสหสฺสํ, ทุคฺคติํ นุปปชฺชหํฯ  
</li>
  
<li>
‘‘โสฬสาสิํสุ  
ราชาโน, เทวุตฺตรสนามกา;  
  
ฉตฺติํสมฺหิ อิโต กเปฺป, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มุฎฺฐิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. อุทกปูชกเตฺถรอปทานํ</h3>
<ol>
<li>
‘‘สุวณฺณวณฺณํ  
  
สมฺพุทฺธํ, คจฺฉนฺตํ อนิลญฺชเส;  
  
ฆตาสนํว ชลิตํ, อาทิตฺตํว หุตาสนํฯ  
</li>
  
<li>
‘‘ปาณินา อุทกํ คยฺห, อากาเส อุกฺขิปิํ อหํ;  
  
สมฺปฎิจฺฉิ มหาวีโร, พุโทฺธ การุณิโก อิสิ  
มยิ (สฺยา.)  
ฯ  
</li>
  
<li>
‘‘อนฺตลิเกฺข  
ฐิโต สตฺถา, ปทุมุตฺตรนามโก;  
  
มม สงฺกปฺปมญฺญาย, อิมํ คาถํ อภาสถฯ  
</li>
  
<li>
‘‘‘อิมินา ทกทาเนน, ปีติอุปฺปาทเนน จ;  
  
กปฺปสตสหสฺสมฺปิ, ทุคฺคติํ นุปปชฺชติ’  
นุปปชฺชสิ (ก.)  
ฯ  
</li>
  
<li>
‘‘เตน กเมฺมน ทฺวิปทินฺท, โลกเชฎฺฐ นราสภ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘สหสฺสราชนาเมน  
, ตโย เต จกฺกวตฺติโน;  
  
ปญฺจสฎฺฐิกปฺปสเต, จาตุรนฺตา ชนาธิปาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุทกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๗. นฬมาลิยเตฺถรอปทานํ</h3>
<ol>
<li>
‘‘ปทุมุตฺตรพุทฺธสฺส, โลกเชฎฺฐสฺส ตาทิโน;  
  
ติณตฺถเร นิสินฺนสฺส, อุปสนฺตสฺส ตาทิโนฯ  
</li>
  
<li>
‘‘นฬมาลํ คเหตฺวาน, พนฺธิตฺวา  
พีชิตฺวา (ก.)  
พีชนิํ อหํ;  
  
พุทฺธสฺส อุปนาเมสิํ, ทฺวิปทินฺทสฺส ตาทิโนฯ  
</li>
  
<li>
‘‘ปฎิคฺคเหตฺวา สพฺพญฺญู, พีชนิํ โลกนายโก;  
  
มม สงฺกปฺปมญฺญาย, อิมํ คาถํ อภาสถฯ  
</li>
  
<li>
‘‘‘ยถา  
เม กาโย นิพฺพาติ, ปริฬาโห น วิชฺชติ;  
  
ตเถว ติวิธคฺคีหิ, จิตฺตํ ตว วิมุจฺจตุ’ฯ  
</li>
  
<li>
‘‘สเพฺพ  
เทวา สมาคจฺฉุํ, เย เกจิ วนนิสฺสิตา;  
  
โสสฺสาม พุทฺธวจนํ, หาสยนฺตญฺจ ทายกํฯ  
</li>
  
<li>
‘‘นิสิโนฺน  
ภควา ตตฺถ, เทวสงฺฆปุรกฺขโต;  
  
ทายกํ สมฺปหํเสโนฺต, อิมา คาถา อภาสถฯ  
</li>
  
<li>
‘‘‘อิมินา พีชนิทาเนน, จิตฺตสฺส ปณิธีหิ จ;  
  
สุพฺพโต นาม นาเมน, จกฺกวตฺตี ภวิสฺสติฯ  
</li>
  
<li>
‘‘‘เตน  
กมฺมาวเสเสน, สุกฺกมูเลน โจทิโต;  
  
มาลุโต นาม นาเมน, จกฺกวตฺตี ภวิสฺสติ’ฯ  
</li>
  
<li>
‘‘‘อิมินา พีชนิทาเนน, สมฺมานวิปุเลน จ;  
  
กปฺปสตสหสฺสมฺปิ, ทุคฺคติํ นุปปชฺชติฯ  
</li>
  
<li>
‘‘ติํสกปฺปสหสฺสมฺหิ, สุพฺพตา อฎฺฐติํส เต;  
  
เอกูนติํสสหเสฺส, อฎฺฐ มาลุตนามกาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นฬมาลิโย เถโร อิมา คาถาโย อภาสิตฺถาติฯ
</ol></p>

</p>

</p>


<h3>๘. อาสนุปฎฺฐาหกเตฺถรอปทานํ</h3>
<ol>
<li>
‘‘กานนํ วนโมคยฺห, อปฺปสทฺทํ นิรากุลํ;  
  
สีหาสนํ มยา ทินฺนํ, อตฺถทสฺสิสฺส ตาทิโนฯ  
</li>
  
<li>
‘‘มาลาหตฺถํ  
คเหตฺวาน, กตฺวา จ นํ ปทกฺขิณํ;  
  
สตฺถารํ ปยิรุปาสิตฺวา, ปกฺกามิํ อุตฺตรามุโขฯ  
</li>
  
<li>
‘‘เตน  
กเมฺมน ทฺวิปทินฺท, โลกเชฎฺฐ นราสภ;  
  
สนฺนิพฺพาเปมิ  
สนฺทิฎฺฐาเปมิ (ก.)  
อตฺตานํ, ภวา สเพฺพ สมูหตาฯ  
</li>
  
<li>
‘‘อฎฺฐารสกปฺปสเต, ยํ ทานมททิํ ตทา;  
  
ทุคฺคติํ นาภิชานามิ, สีหาสนสฺสิทํ ผลํฯ  
</li>
  
<li>
‘‘อิโต  
สตฺตกปฺปสเต, สนฺนิพฺพาปก  
สนฺนิโฎฺฐ นาม (ก.)  
ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อาสนุปฎฺฐาหโก เถโร อิมา คาถาโย อภาสิตฺถาติฯ
</ol></p>

</p>


<h3>๙. พิฬาลิทายกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, วสามิ ปณฺณสนฺถเร;  
  
ฆาเสสุ เคธมาปโนฺน, เสยฺยสีโล จหํ  
เสยสีโลวหํ (สฺยา. ก.)  
ตทาฯ  
</li>
  
<li>
‘‘ขณนฺตาลุ  
ขณมาลุ (สฺยา.)  
กลมฺพานิ, พิฬาลิตกฺกลานิ จ;  
  
โกลํ ภลฺลาตกํ พิลฺลํ, อาหตฺวา ปฎิยาทิตํฯ  
</li>
  
<li>
‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
มม สงฺกปฺปมญฺญาย, อาคจฺฉิ มม สนฺติกํฯ  
</li>
  
<li>
‘‘อุปาคตํ มหานาคํ, เทวเทวํ นราสภํ;  
  
พิฬาลิํ ปคฺคเหตฺวาน, ปตฺตมฺหิ โอกิริํ อหํฯ  
</li>
  
<li>
‘‘ปริภุญฺชิ มหาวีโร, โตสยโนฺต มมํ ตทา;  
  
ปริภุญฺชิตฺวาน สพฺพญฺญู, อิมํ คาถํ อภาสถฯ  
</li>
  
<li>
‘‘‘สกํ จิตฺตํ ปสาเทตฺวา, พิฬาลิํ เม อทา ตุวํ;  
  
กปฺปานํ สตสหสฺสํ, ทุคฺคติํ นุปปชฺชสิ’ฯ  
</li>
  
<li>
‘‘จริมํ  
วตฺตเต มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘จตุปญฺญาสิโต กเปฺป, สุเมขลิยสวฺหโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พิฬาลิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. เรณุปูชกเตฺถรอปทานํ</h3>
<ol>
<li>
‘‘สุวณฺณวณฺณํ  
  
  
สมฺพุทฺธํ, สตรํสิํว ภาณุมํ;  
  
โอภาเสนฺตํ ทิสา สพฺพา, อุฬุราชํว ปูริตํฯ  
</li>
  
<li>
‘‘ปุรกฺขตํ สาวเกหิ, สาคเรเหว เมทนิํ;  
  
นาคํ ปคฺคยฺห เรณูหิ, วิปสฺสิสฺสาภิโรปยิํฯ  
</li>
  
<li>
‘‘เอกนวุติโต กเปฺป, ยํ เรณุมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปณฺณตาลีสิโต กเปฺป, เรณุ นามาสิ ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เรณุปูชโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ภิกฺขทายี ญาณสญฺญี, หตฺถิโย ปทปูชโก;  
  
มุฎฺฐิปุปฺผี อุทกโท, นฬมาลิ อุปฎฺฐโก;  
  
พิฬาลิทายี เรณุ จ, คาถาโย ฉ จ สฎฺฐิ จฯ  
</p>
  
  
  
  
  