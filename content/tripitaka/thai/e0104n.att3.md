<h1>๑๕. อายตนธาตุนิเทฺทสวณฺณนา</h1>
<h3>อายตนวิตฺถารกถาวณฺณนา</h3>
<p> ‘‘ขนฺธายตนา’’ติอาทินา   เหฎฺฐา อุทฺทิฎฺฐานิ ปทุทฺธารวเสน ‘‘อายตนานี’’ติ วตฺวา คณนปริเจฺฉเทนาห ติฯ ตตฺถ วตฺตพฺพํ ปรโต สยเมว วกฺขติฯ นฺติอาทิ เนสํ สรูปทสฺสนํฯ</p>


<p> นาม สทฺทโตฺถ, ภาวโตฺถ ปน ฯ โส ปน สทฺทโตฺถ ทุวิโธ – อสาธารโณ สาธารโณติฯ ตตฺถ อสาธารโณ จกฺขาทิสทฺทโตฺถ, สาธารโณ อายตนสทฺทโตฺถ ทฺวาทสนฺนมฺปิ สมานตฺตาฯ</p>


<p>เตสุ อสาธารณํ ตาว ทเสฺสโนฺต ติอาทิมาหฯ ตตฺถ ติ วิเสสตฺถโต, จกฺขาทิสทฺทตฺถโตติ อโตฺถฯ ติ จกฺขติ-สโทฺท ‘‘มธุํ จกฺขติ, พฺยญฺชนํ จกฺขตี’’ติ รสสายนโตฺถ อตฺถีติ ตสฺส วเสน อตฺถํ วทติฯ ‘‘จกฺขุํ โข ปน, มาคณฺฑิย, รูปารามํ รูปรตํ รูปสมฺมุทิต’’นฺติ (ม. นิ. ๒.๒๐๙) วจนโต จกฺขุ ฯ สติปิ โสตาทีนํ สทฺทารามตาทิภาเว โย ‘‘ยํ จกฺขุ จตุนฺนํ มหาภูตานํ อุปาทาย ปสาโท’’ติอาทินา (ธ. ส. ๕๙๗) ปาฬิยํ, ‘‘รูปาภิฆาตารหภูตปฺปสาทลกฺขณ’’นฺติอาทินา (ธ. ส. อฎฺฐ. ๖๐๐; วิสุทฺธิ. ๒.๔๓๓) อฎฺฐกถายญฺจ วุโตฺต อตฺถวิเสโส, ตเตฺถว นิรุฬฺหตฺตา จกฺขุมฺหิ เอว จกฺขุสโทฺท ปวตฺตติ ควาทีสุ โคสทฺทาทิ วิยาติ ทฎฺฐพฺพํฯ</p>


<p>ติ สทฺทลกฺขณสิทฺธสฺส จกฺขติ-สทฺทสฺส วเสน อตฺถํ วทติฯ ติ หิ อาจิกฺขติ, อภิพฺยตฺตํ วทตีติ อโตฺถฯ เนตฺตสฺส จ วทนฺตสฺส วิย สมวิสมวิภาวนเมว  อาจิกฺขนนฺติ กตฺวา อาห ติ, อเนกตฺถตฺตา วา ธาตูนํ วิภาวนตฺถตา จ จกฺขติ-สทฺทสฺส ทฎฺฐพฺพาฯ รตฺตทุฎฺฐาทิกาเลสุ กกณฺฎกรูปํ วิย, อุทฺทรูปํ วิย จ วณฺณวิการํ อาปชฺชมานํ รูปํ หทยงฺคตภาวํ รูปยติ รูปมิว ปกาสํ กโรติ, สวิคฺคหมิว กตฺวา ทเสฺสตีติ อโตฺถฯ วิตฺถารณํ วา  รูปสทฺทสฺส อโตฺถ, วิตฺถารณญฺจ ปกาสนเมวาติ อาห ติฯ อเนกตฺถตฺตา วา ธาตูนํ ปกาสนโตฺถ เอว รูปสโทฺท ทฎฺฐโพฺพฯ วณฺณวาจกสฺส รูปสทฺทสฺส รูปยตีติ นิพฺพจนํ, รูปกฺขนฺธวาจกสฺส รุปฺปตีติ อยํ วิเสโสฯ ติ วุจฺจตีติ อเตฺถ วจนสโทฺท เอว คหิโต สิยา, น จ วจนสโทฺท เอเวตฺถ สโทฺท, อถ โข สโพฺพปิ โสตวิเญฺญโยฺยติฯ ติ สเกหิ ปจฺจเยหิ สปฺปียติ, โสตวิเญฺญยฺยภาวํ คมียตีติ อโตฺถฯ</p>


<p>ติ อตฺตโน วตฺถุํ อปากฎํ คนฺธวเสน ‘‘อิทํ สุคนฺธํ, ทุคฺคนฺธ’’นฺติ ปกาเสติ, ปฎิจฺฉนฺนํ วา ปุปฺผาทิวตฺถุํ ‘‘เอตฺถ ปุปฺผมตฺถิ, จมฺปกาทิผลมตฺถิ, อมฺพาที’’ติ เปสุญฺญํ กโรนฺตํ วิย โหตีติ อโตฺถฯ รสคฺคหณมูลกตฺตา อโชฺฌหรณสฺส ชีวิตเหตุมฺหิ อาหารรเส นินฺนตาย  นิรุตฺติลกฺขเณนฯ ติ วิเสเสน  วุโตฺต อนุตฺตริยเหตุภาวํ อนาคจฺฉเนฺตสุ กามราคนิทานกมฺมชนิเตสุ, กามราคสฺส จ วิเสสปจฺจเยสุ ฆานชิวฺหากาเยสุ กายสฺส วิเสสตรสาสวปจฺจยตฺตาฯ เตน หิ โผฎฺฐพฺพสุขํ อสฺสาเทนฺตา สตฺตา เมถุนมฺปิ เสวนฺติฯ ติ อุปฺปตฺติฎฺฐานนฺติ อโตฺถ, กายินฺทฺริยวตฺถุกา วา จตฺตาโร ขนฺธา พลวกามาสวาทิเหตุภาวโต วิเสเสน สาสวาติ วุตฺตาติ เตสํ อุปฺปตฺติฎฺฐานนฺติ อโตฺถฯ</p>


<p>ติ นาฬิยา มินมาโน วิย, มหาตุลาย ธารยมาโน วิย จ อารมฺมณํ วิชานาตีติ อโตฺถฯ มนเต อิติ วา  ตํ ตํ อารมฺมณํ ปริเจฺฉทวเสน ชานาตีติ วุตฺตํ โหติฯ ติ เย วิเสสลกฺขเณน อายตนสทฺทปรา วตฺตพฺพา, เต จกฺขาทโย ตถา วุตฺตาติ ตโต อเญฺญ มโนโคจรภูตา ธมฺมา สามญฺญลกฺขเณเนว เอกายตนภาวํ อุปเนตฺวา วุตฺตาฯ ยถา หิ โอฬาริกวตฺถารมฺมณมนนสงฺขาเตหิ วิสยวิสยีภาเวหิ ปุริมานิ ปากฎานิ, ตถา อปากฎา จ อเญฺญ มโนโคจรา น อตฺตโน สภาวํ น ธาเรนฺตีติ อิมสฺส อตฺถสฺส ทีปนโตฺถ ธมฺมสโทฺทฯ ธารียนฺติ สามญฺญรูเปน อวธารียนฺตีติ วา ฯ ยถา หิ รูปาทโย จกฺขุวิญฺญาณาทีหิ อสาธารณโต เอว ยถาสกํ  สภาวโต วิญฺญายนฺติ , น เอวเมเต, เอเต ปน อเนกธมฺมภาวโต, สาธารณโต, สภาวสามญฺญโตปิ มนสา วิญฺญายนฺตีติฯ</p>


<p> ติ สเกน สเกนฯ ติ อุฎฺฐานํ กโรนฺติฯ ติ อุสฺสหนฺติ, อตฺตโน กิจฺจํ กโรนฺติเจฺจว อโตฺถฯ อิมสฺมิํ จ อเตฺถ อายตนฺติ เอตฺถาติ อายตนานีติ อธิกรณโตฺถ อายตนสโทฺท, ทุติยตติเยสุ กตฺตุอโตฺถฯ ติ จิตฺตเจตสิเก ธเมฺมฯ เต หิ ตํตํทฺวารารมฺมเณสุ อยนฺติ คจฺฉนฺติ ปวตฺตนฺตีติ ติ ปุเพฺพ อนุปฺปนฺนตฺตา ลีนานิ อปากฎานิ ปุพฺพนฺตโต อุทฺธํ ปตฺถเรนฺติ ปากฎานิ กโรนฺติ, อุปฺปาเทนฺตีติ อโตฺถฯ  สํสารทุกฺขํฯ ติ อนุปฺปาทนิโรธวเสน น นิรุชฺฌติฯ นฺติ อาเมฑิตวจนํ อสฺสา สมญฺญาย จกฺขาทีสุ นิรุฬฺหภาวทสฺสนตฺถํฯ</p>


<p> เอวํ อวยวเภทวเสน อายตนสทฺทสฺส อตฺถํ วตฺวา อิทานิ ตตฺถ ปริยายโตปิ ทเสฺสตุํ ติอาทิ อารทฺธํฯ สาธุผลภริตตาย, อปริสฺสยตาย จ ฯ</p>


<p>ตตฺถ ติ นิวสนฺตา วิย โหนฺติฯ เตนาห ติฯ ยตฺถ สุวณฺณรตนาทีนิ นิวุตฺถานิ วิย อากิณฺณานิ ติฎฺฐนฺติ, โส ปเทโส เตสํ  เอวํ จิตฺตเจตสิกา จกฺขาทีสูติ เต เตสํ อากโรติ ทเสฺสโนฺต อาห ติฯ ติ เอตฺถ มโน มโนวิญฺญาณาทีนํ จิตฺตเจตสิกานํ นิสฺสยปจฺจโย น โหตีติ ตสฺส เตสํ ทฺวารภาโว นิสฺสยภาโวติ ทฎฺฐโพฺพฯ อหุตฺวา เอว ปจฺจยสามคฺคิวเสน อุปฺปชฺชนฺตาปิ จิตฺตเจตสิกา อเนเก เอกชฺฌํ ตตฺถ ลพฺภมานา สโมสฎา วิย โหนฺตีติ วุตฺตํ ติฯ น หิ ธมฺมานํ อนาคตเทฺธ วิชฺชมานตาเลโสปิ อตฺถิฯ เตนาห ‘‘ปุโญฺช นตฺถิ อนาคเต’’ติ (มหานิ. ๑๐)ฯ ติ เตสุ จกฺขาทีสุ เอว อุปฺปตฺติโตฯ อุปฺปตฺติยา ปจฺจยภูเต จกฺขาทิเก อุปฺปตฺติฎฺฐานํ วิย กตฺวา อุปจารวเสน วุตฺตํฯ น หิ อรูปธมฺมานํ นิปฺปริยายโต อุปฺปตฺติเทโส นาม อตฺถิฯ ยทเคฺคน วา เต  เตสํ นิสฺสยารมฺมณภูตา, ตทเคฺคน ฯ น หิ ปจฺจยภาวมนฺตเรน รูปธมฺมานมฺปิ อาธาราเธยฺยภาโว อตฺถิฯ เตนาห ติฯ พฺยติเรกปธานตาย การณลกฺขณสฺส  อิเจฺจวาห, น ‘‘ภาเว ภาวโต’’ติฯ</p>


<p>ติ  ‘‘จกฺขตี’’ติอาทินา, ‘‘อายตนโต อายานํ ตนนโต’’ติอาทินา, ‘‘นิวาสฎฺฐาน’’นฺติอาทินา จ วุตฺตปฺปกาเรน อเตฺถนฯ ธมฺมายตนปริยาปนฺนานํ ธมฺมานํ พหุภาวโต เยภุเยฺยน จ เต พหู เอว หุตฺวา กิจฺจกราติ ติ พหุวจนนิเทฺทโสฯ</p>


<p> ตถา ตถา ลกฺขิตพฺพโต ลกฺขียติ เอเตนาติ วา  สภาโวฯ</p>


<p>ติ ตตฺตกโต, เตน อนูนาธิกภาวํ ทเสฺสติฯ ตตฺถ ทฺวาทสายตนวินิมุตฺตสฺส กสฺสจิ ธมฺมสฺส อภาวา อธิกภาวโต โจทนา นตฺถิ, สลกฺขณธารณํ ปน สเพฺพสํ สามญฺญลกฺขณนฺติ อูนโจทนา สมฺภวตีติ ตํ ทเสฺสโนฺต อาห ติอาทิฯ ติ ทฺวิกฺขตฺตุํ จลิตฺวา ปวตฺตภวงฺคมนสงฺขาโตฯ จลนวเสน ภวงฺคปฺปวตฺติยา สติ เอว อาวชฺชนุปฺปตฺติ, น อญฺญตฺถาติ อาวชฺชนสฺสาปิ การณภูตนฺติ กตฺวา วุตฺตํ นฺติฯ นฺติ จกฺขุวิญฺญาณาทีนํ อสาธารณํฯ สติปิ อสาธารณภาเว จกฺขาทีนํ ทฺวารภาเวน คหิตตฺตา ธมฺมายตเนน อคฺคหณํ ทฎฺฐพฺพํฯ ทฺวารารมฺมณภาเวหิ วา อสาธารณตํ สนฺธาย ‘‘อสาธารณ’’นฺติ วุตฺตํฯ</p>


<p> เยภุยฺยสหุปฺปตฺติอาทีหิ อุปฺปตฺติกฺกมาทีสุ อยุตฺติ โยเชตพฺพาฯ เยภุเยฺยน หิ จกฺขายตนาทีนิ กสฺสจิ กทาจิ เอกโต อุปฺปชฺชนฺติฯ ตถา หิ วุตฺตํ ‘‘กามธาตุยา อุปปตฺติกฺขเณ กสฺสจิ เอกาทสายตนานิ ปาตุภวนฺตี’’ติอาทิ (ยม. อฎฺฐ. อายตนยมก ๑๘-๒๑)ฯ ตสฺมา อายตนานํ อุปฺปตฺติกฺกโม ตาว น ยุชฺชติ, น ปหานกฺกโม กุสลาพฺยากตานํ อปฺปหาตพฺพโต, น ปฎิปตฺติกฺกโม อกุสลานํ เอกจฺจอพฺยากตานญฺจ อปฺปฎิปชฺชนียโต , น ภูมิกฺกโม อเฑฺฒกาทสนฺนํ อายตนานํ เอกนฺตกามาวจรตฺตา, อิตเรสญฺจ จตุภูมิปริยาปนฺนตฺตา, เอกจฺจสฺส โลกุตฺตรภาวโต จาติฯ ติ เอเตน อชฺฌตฺติกภาเวน, วิสยีภาเวน จ อชฺฌตฺติกานํ ปฐมํ เทเสตพฺพตํ ทเสฺสติ, เตสุปิ ปฐมํ เทเสตเพฺพสุ ปากฎตฺตา ปฐมตรํ จกฺขายตนํ เทสิตนฺติฯ</p>


<p>ติ เอตฺถ พหุปการตฺตาภาเวน จกฺขุโสเตหิ ปุริมตรํ อเทเสตพฺพานิ, สห วตฺตุํ อสกฺกุเณยฺยตฺตา เอเกน กเมน เทเสตพฺพานีติ ฆานาทิกฺกเมน เทสิตานีติ อธิปฺปาโย ฯ อญฺญถาปิ หิ เทสิเตสุ น น สกฺกา โจเทตุํ, น จ สกฺกา โพเธตพฺพานิ น เทเสตุนฺติฯ ปจฺจุปฺปนฺนารมฺมณตฺตา วา จกฺขาทีนิ ปฐมํ วุตฺตานิ อารมฺมณโต สุปากฎานีติ, มนายตนํ ปน กิญฺจิ ปจฺจุนฺนารมฺมณํ…เป.… กิญฺจิ ยาว นวตฺตพฺพารมฺมณนฺติ ปจฺฉา วุตฺตํฯ ปจฺจุปฺปนฺนารมฺมเณสุปิ อุปาทารูปารมฺมณานิ จตฺตาริ ปฐมํ วุตฺตานิ, ตโต ภูตรูปารมฺมณํฯ อุปาทารูปารมฺมเณสุปิ ทูรตเร ทูเร, สีฆตรํ สีฆญฺจ อารมฺมณสมฺปฎิจฺฉนทีปนตฺถํ จกฺขาทีนํ เทสนากฺกโมฯ จกฺขุโสตทฺวยญฺหิ ทูรโคจรนฺติ ปฐมํ วุตฺตํ, ตตฺราปิ จกฺขุ ทูรตรโคจรนฺติ สพฺพปฐมํ วุตฺตํฯ ปสฺสโนฺตปิ หิ ทูรตเร นทีโสตํ, น ตสฺส โสตปฎิฆาตสทฺทํ สุณาติฯ ฆานชิวฺหาสุปิ ฆานํ สีฆตรวุตฺตีติ ปฐมํ วุตฺตํ ปุรโต ฐปิตมตฺตสฺสปิ โภชนสฺส คโนฺธ คยฺหตีติฯ ยถาฐานํ วา เตสํ เทสนากฺกโมฯ อิมสฺมิญฺหิ สรีเร สพฺพุปริ จกฺขุสฺส อธิฎฺฐานํ, ตสฺส อโธ โสตสฺส, ตสฺส อโธ ฆานสฺส, ตสฺส อโธ ชิวฺหาย, ตถา กายสฺส เยภุยฺยโต, มโน ปน อรูปิภาวโต สพฺพปจฺฉา วุโตฺตฯ ตํตํโคจรตฺตา ตสฺส ตสฺส อนนฺตรํ พาหิรายตนานิ วุตฺตานีติ วุโตฺตวายมโตฺถติ เอวมฺปิ อิเมสํ กโม เวทิตโพฺพฯ โคจโร วิสโย เอตสฺสาติ  มโนฯ กสฺส ปน โคจโร เอตสฺส วิสโย? จกฺขาทีนํ ปญฺจนฺนมฺปิฯ ติ จกฺขุวิญฺญาณาทีนํ อุปฺปตฺติการณสฺส ววตฺถิตภาวโต สวิภตฺติภาวโตฯ เอเตน จกฺขาทิอนนฺตรํ รูปาทิวจนสฺส จ การณมาหฯ</p>


<p> ติ คณนสงฺคหวเสน สงฺคหิตตฺตาฯ ติ จกฺขุภาวสมานตาวเสนฯ  กมฺมาทิเภโทฯ ทานาทิปาณาติปาตาทิเภทภินฺนสฺส  หิ กุสลากุสลกมฺมสฺส, ตสฺส จ สหการีการณภูตานํ อพฺภนฺตรานํ, พาหิรานญฺจ ปจฺจยานํ เภเทน จกฺขายตนํ ภินฺนํ วิสทิสํ โหตีติฯ นิรยาทิโก, อปทาทิคตินานากรณญฺจ  คตีนํ, คตีสุ วา เภโทติ กตฺวาฯ หตฺถิอสฺสาทิโก, ขตฺติยาทิโก จ ฯ ตํตํสตฺตสนฺตานเภโท ฯ ยา จกฺขาทีนํ วตฺถูนํ อนนฺตปฺปเภทตา วุตฺตา, โส เอว หทยวตฺถุสฺส เภโท ตาทิสเภทานาติวตฺตนโตฯ ตโต มนายตนสฺส อนนฺตปฺปเภทตา โยเชตพฺพาฯ ยสฺมา ฌานวิรหิตํ นาม โลกุตฺตรํ นตฺถิ, ตสฺมา ปญฺจนฺนํ ฌานานํ วเสน อฎฺฐ โลกุตฺตรจิตฺตานิ จตฺตาลีสํ โหนฺตีติ ตานิ เอกาสีติยา โลกิยจิเตฺตสุ ปกฺขิปิตฺวา อาห ติฯ ติ จกฺขาทิวตฺถุฯ ตปฺปเภเทน วิญฺญาณํ  ทุกฺขาปฎิปทาทิฯ -สเทฺทน ฌานาธิปติภูมิอารมฺมณาทีนํ สงฺคโห ทฎฺฐโพฺพฯ นีลํ นีลสฺส สภาคํ, อญฺญํ  กมฺมาทิฯ ตตฺถาปิ กุสลสมุฎฺฐานาทิตา, สีตอุตุสมุฎฺฐานาทิตา  จ เภโท เวทิตโพฺพฯ สเทฺทน คตินิกายเภโทฯ ติ สุขา ทุกฺขา อทุกฺขมสุขาติ เอวมาทิโก ฯ จกฺขุสมฺผสฺสชา โสตสมฺผสฺสชาติ เอวมาทิกํ ฯ</p>


<p> ‘‘อนาคมนโต อนิคฺคมนโต’’ติ สเงฺขเปน วุตฺตมตฺถํ วิวริตุํ ติอาทิ วุตฺตํฯ ปุพฺพนฺตาปรเนฺตสุ อวิชฺชมานสรูปตฺตา อุทยโต ปุเพฺพ กุโตจิ นาคจฺฉนฺติ, วยโต จ อุทฺธํ น กตฺถจิ คจฺฉนฺติ, วิชฺชมานกฺขเณปิ อิตฺตรกาลตาย อนิจฺจา ทุกฺขา วิปริณามธมฺมาฯ เตนาห ติอาทิฯ สปริปฺผนฺทกิริยาวเสน อีหนํ อีหา, จินฺตนวเสน พฺยาปารนํ พฺยาปาโร, ตตฺถ พฺยาปารํ ทเสฺสโนฺต อาห ติฯ อีหํ ทเสฺสโนฺต ติอาทิฯ อุภยมฺปิ ปน อีหา จ โหติ พฺยาปาโร จาติ อุปฺปฎิปาฎิวจนํฯ ติ สภาโว เอว, การณสมตฺถตา วา อีหาพฺยาปารรหิตานํ ทฺวาราทิภาโว ฯ อิมสฺมิญฺจ อเตฺถ นฺติ เอตสฺส ยสฺมาติ อโตฺถฯ ปุริมสฺมิํ สมฺภวนวิเสสนํ ยํ-สโทฺทฯ ‘‘สุโญฺญ คาโมติ โข, ภิกฺขเว, ฉเนฺนตํ อชฺฌตฺติกานํ อายตนานํ อธิวจน’’นฺติ (สํ. นิ. ๔.๒๓๘) วจนโต    ฯ อนฺนปานสหิตนฺติ คหิเต สุญฺญคาเม ยํ ยเทว ภาชนํ ปรามสียติ, ตํ ตํ ริตฺตกํเยว ปรามสียติ, เอวํ ธุวาทิภาเวน คหิตานิ โยนิโส อุปปริกฺขิยมานานิ ริตฺตกาเนว เอตานิ ทิสฺสนฺตีติฯ เตนาห ติฯ จกฺขาทิทฺวาเรสุ อภิชฺฌาโทมนสฺสุปฺปาทกภาเวน รูปาทีนิ จกฺขาทีนํ อภิฆาตกานีติ วุตฺตานิฯ อหิสุสุมารปกฺขีกุกฺกุรสิงฺคาลมกฺกฎา ฯ วิสมพิลากาสคามสุสานวนานิ ฯ ตตฺถ วิสมาทิอชฺฌาสเยหิ จกฺขาทีหิ วิสมภาวพิลากาสคามสุสานสนฺนิสฺสิตสทิสูปาทินฺนธมฺมวนภาเวหิ อภิรมิตตฺตา รูปาทีนํ วิสมาทิสทิสตา โยเชตพฺพาฯ</p>

</p>


<h3>ธาตุวิตฺถารกถาวณฺณนา</h3>
<p> นฺติ จกฺขุสฺส การณภูตสฺส วิญฺญาณํฯ กามํ รูปาโลกมนสิการาทโยปิ  ตสฺส วิญฺญาณสฺส การณา, เต ปน สาธารณการณํ, จกฺขุ อสาธารณนฺติ อสาธารณการเณนายํ นิเทฺทโส ยถา เภริสโทฺท, ยวงฺกุโรติฯ ตถา หิ จกฺขุ ปุคฺคลนฺตราสาธารณํ, นีลาทิสพฺพรูปสาธารณญฺจาติ สามิภาเวน นิทฺทิฎฺฐํฯ</p>


<p>ติ เอวํ เอวญฺจ ตยา ปวตฺติตพฺพนฺติ วินิยุญฺชมานํ วิย อุปฺปาเทตีติ อโตฺถฯ ติ จ ธาตฺวโตฺถ เอว วิสิโฎฺฐ อุปสเคฺคน ทีปียตีติ วินาปิ อุปสเคฺคน ติ เอส สโทฺท ตมตฺถํ วทตีติ ทฎฺฐโพฺพฯ กตฺตุกมฺมภาวกรณาธิกรเณสุ จ ธาตุสทฺทสิทฺธิ โหตีติ ปญฺจาปิ เต อตฺถา วุตฺตาฯ โลกุตฺตรา ธาตุโย สํสารทุกฺขํ น วิทหนฺติ, อญฺญทตฺถุ วิธํเสนฺตีติ กตฺวา ติ วิเสสิตํฯ ติ อวตฺถิตา, อญฺญมญฺญํ วา อสํกิณฺณาฯ  สุวณฺณาทีนํ พีชภูตา เสลาทโยฯ นฺติ เอตฺถ เกจิ ‘‘โลกิยโลกุตฺตราสุ ธาตูสุ โย โย อโตฺถ สมฺภวติ, ตทนุรูป’’นฺติ อตฺถํ วทนฺติ, ตทยุตฺตํ ‘‘โลกิยา หิ ธาตุโย’’ติ วิเสเสตฺวา วุตฺตตฺตาฯ อตฺถวเสน เจตํ ยถาสมฺภวคฺคหณํ กตํ, น ธาตุวเสน ฯ กามํ ปญฺจปิ อตฺถา จกฺขาทีนํ สเพฺพสํ อิจฺฉิตพฺพา, ตถาปิ จกฺขาทีสุ ยสฺส ยสฺส ธมฺมสฺส ยทา กตฺตุวจนิจฺฉา, น ตทา กมฺมภาโวฯ ยทา ปน กมฺมวจนิจฺฉา, น ตทา กตฺตุภาโวฯ เอวํ เสเสสุปีติ ยถาสมฺภวคฺคหณํฯ เตนาห ติอาทิฯ</p>


<p> ติ เอตฺถาปิ ธาตีติ ธาตูติ ปทสิทฺธิ เวทิตพฺพา ธารณโตฺถ ธา-สโทฺทติ กตฺวาฯ กตฺตุอโตฺถปิ จายํ ปุริเมน อสทิโส วิธานธารณตฺถานํ ภินฺนสภาวตฺตาฯ นิสฺสตฺตสภาวมตฺตธารณญฺจ ธาตุสทฺทสฺส ปธาโน อโตฺถติ วิสุํ วุโตฺตฯ ติ เอตฺถ สีหสโทฺท วิย เกสริมฺหิ นิรุฬฺหา ปุริเส เสลาวยเวสุ นิรุโฬฺห ธาตุสโทฺท จกฺขาทีสุ อุปจริโตติ ทฎฺฐโพฺพฯ ญาณญฺจ เญยฺยญฺจ ญาณเญยฺยานิ, เตสํ อวยวา ตปฺปเภทภูตา ธาตุโย ฯ ตตฺถ  ธมฺมธาตุเอกเทโส,  อฎฺฐารสาปีติ ญาณเญยฺยาวยวมตฺตา ธาตุโย โหนฺตีติฯ อถ วา ญาเณน ญาตโพฺพ สภาโว อวิปรีโต ธาตุสเทฺทน วุจฺจมาโน  น ทิฎฺฐิอาทีหิ วิปรีตคฺคาหเกหิ เญโยฺยติ อโตฺถ, ตสฺส ญาณเญยฺยสฺส  จกฺขาทโย, วิสภาคลกฺขณาวยเวสุ รสาทีสุ นิรุโฬฺห ธาตุสโทฺท ตาทิเสสุ อญฺญาวยเวสุ จกฺขาทีสุ อุปจริโตติ ทฎฺฐโพฺพฯ รสาทีสุ วิย วา จกฺขาทีสุปิ นิรุโฬฺห เอวฯ นฺติ เอเตน นิชฺชีวมตฺตปทเตฺถ ธาตุสทฺทสฺส นิรุฬฺหตํ ทเสฺสติฯ ฉ ธาตุโย เอตสฺสาติ ฯ โย โลเก ปุริโสติ ธมฺมสมุทาโย  วุจฺจติ, โส ฉธาตุโร ฉนฺนํ ปถวีอาทีนํ นิชฺชีวมตฺตานํ สภาวานํ สมุทายมโตฺต, น เอตฺถ ชีโว วา ปุริโส วา อตฺถีติ อโตฺถฯ</p>


<p> จกฺขาทีนํ กโม ปุเพฺพ วุโตฺตติ อิเธเกกสฺมิํ ติเก ติณฺณํ ธาตูนํ กมํ ทเสฺสโนฺต อาห ติฯ เหตุผลานํ อนุปุพฺพววตฺถานํ เหตุผลภาโว เอว, มโนธมฺมธาตูนญฺจ มโนวิญฺญาณสฺส เหตุภาโว ยถาสมฺภวํ โยเชตโพฺพฯ กิริยมโนธาตุ มโนวิญฺญาณสฺส อุปนิสฺสยโกฎิยา, วิปากมโนธาตุ วิปากมโนวิญฺญาณสฺส อนนฺตราทินาปิ, อิตรสฺส สพฺพาปิ อุปนิสฺสยโกฎิยา  จ, ธมฺมธาตุ ปน เวทนาทิกา สหชาตา สหชาตาทินา, อสหชาตา อนนฺตราทินา, อุปนิสฺสเยน, อารมฺมณาทินา จ มโนวิญฺญาณสฺส ปจฺจโย โหตีติ ทฺวารภูตมโนวเสน วาฯ ทฺวารภูตมโนปิ หิ สุเตฺตสุ มโนธาตูติ วุจฺจตีติ ตสฺสา วา มโนธาตุยา มโนวิญฺญาณสฺส เหตุภาโว ยถาสมฺภวํ โยเชตโพฺพฯ ตตฺถ ติ ปจฺจโย อธิเปฺปโต, นฺติ ปจฺจยุปฺปนฺนนฺติ อาห ติอาทิฯ</p>


<p> ติ ยถาวุตฺตานํ อาภาธาตุอาทีนํ ปญฺจติํสาย ธาตูนํ วเสนฯ อปรมตฺถสภาวสฺส ปรมตฺถสภาเวสุ น กทาจิ อโนฺตคธตา อตฺถีติ อาห นฺติฯ</p>


<p>จนฺทาภาสูริยาภาทิกา วณฺณนิภา เอวาติ อาห ติฯ ติ ราควตฺถุภาเวน คเหตพฺพากาโร สุภนิมิตฺตนฺติ กตฺวา ‘‘รูปาทโย เอวา’’ติ อวตฺวา ปฎิพทฺธวจนํ วุตฺตํฯ อสติปิ ราควตฺถุภาเว กุสลวิปาการมฺมณํ ติ ทุติโย วิกโปฺป วุโตฺตฯ ติ มโนวิญฺญาณธาตุสมฺปยุตฺตาฯ นฺติ มโนวิญฺญาณธาตูนํ นิโรธมตฺตํ จตุตฺถารุปฺปจิตฺตุปฺปาทนิโรธภาวโตฯ ตทญฺญวิญฺญาณนิโรโธ วิย หิ วิญฺญาณธาตุมโนธาตูนํ นิโรโธ สมาปตฺติพลสิโทฺธติ กตฺวา ธาตุทฺวยคฺคหณํฯ</p>


<p>นฺติ อิทํ กามธาตุยา ธมฺมธาตุปริยาปนฺนตฺตา วุตฺตํฯ ติ กามราคสมฺปยุโตฺต, อารมฺมณกรเณน วา กามคุโณปสํหิโตฯ ติ เย เอตสฺมิํ อวีจิปรนิมฺมิตวสวตฺติปริจฺฉิเนฺน โอกาเสฯ โอคาฬฺหา หุตฺวา อโธภาเค จ โอกาเส จรนฺตีติ ฯ อญฺญตฺถ จรนฺตาปิ ยถาวุเตฺต เอว ฐาเน ปริยาปนฺนาติ ฯ</p>


<p>   วิตกฺกปเกฺขฯ ติ ทานมยปุญฺญกิริยโต, สีลมยปุญฺญกิริยโต, ปพฺพชฺชโต จ ปฎฺฐาย ยาว อคฺคมคฺคาธิคมา ปวตฺตา สเพฺพปิ อนวชฺชธมฺมาฯ  เจตนา, ปรวิเหฐนจฺฉโนฺท วาฯ  กรุณาฯ</p>


<p>ติ  หีฬิตาฯ ติ สมฺภาวิตาฯ ‘‘นาติหีฬิตา นาติสมฺภาวิตา มชฺฌิมา’’ติ  อาคตา หีนทุกโต เอว นีหริตฺวา  ธาตุ วุตฺตาติ เวทิตพฺพาฯ ติ ธมฺมธาตุมโนวิญฺญาณธาตุโยฯ</p>


<p>วิญฺญาณธาตุ ยทิปิ ฉวิญฺญาณธาตุวเสน วิภตฺตา, ตถาปิ วิญฺญาณธาตุคฺคหเณน ตสฺส ปุเรจาริกปจฺฉาจาริกตฺตา มโนธาตุ คหิตาว โหตีติ อาห ติฯ อเนเกสํ จกฺขุธาตุอาทีนํ, ตาสุ จ เอเกกิสฺสา นานปฺปการตาย นานาธาตูนํ วเสน  วุโตฺตติ อาห ติฯ</p>


<p> ติ พหูสุ โปตฺถเกสุ ลิขิตํ, เกสุจิ ‘‘จกฺขุโสตฆานชิวฺหากายมโนมโนวิญฺญาณธาตุเภเทนา’’ติฯ ตตฺถ น จกฺขาทีนํ เกวเลน ธาตุสเทฺทน สมฺพโนฺธ อธิเปฺปโต วิชานนสภาวสฺส ปเภทวจนโตฯ วิญฺญาณธาตุสเทฺทน จ สมฺพเนฺธ กริยมาเน เทฺว มโนคหณานิ น กาตพฺพานิฯ น หิ เทฺว มโนวิญฺญาณธาตุโย สนฺติฯ อนฺตรา วา มโนธาตุคหณํ อกตฺวา ‘‘จกฺขุ…เป.… กายมโนวิญฺญาณธาตุมโนธาตู’’ติ วตฺตพฺพํ อตุลฺยโยเค ทฺวนฺทสมาสาภาวโตฯ อยํ ปเนตฺถ ปาโฐ สิยา ‘‘จกฺขุ…เป.… กายวิญฺญาณมโนมโนวิญฺญาณธาตุเภเทนา’’ติฯ  วิญฺญาณสฺส เยภุเยฺยน อตฺตวาทิโน ตสฺส เอกเมกสฺส อตฺตสฺส อทฺวยตํ, นิจฺจตฺตญฺจ ปเวเทนฺตีติ อเนกตานิจฺจตาปกาสนํ เตสํ ชีวสญฺญาสมูหนนาย โหติฯ ขนฺธายตนเทสนา  อินฺทฺริยเทสนา  ตทุภยํ อเปกฺขิตฺวา อยํ  ธาตุเทสนาฯ อภิธเมฺม วา  (วิภ. ๑๗๒ อาทโย) วุตฺตา ธาตุเทสนา อติสเงฺขปเทสนา, อาภาธาตุอาทีนํ อเนกธาตุนานาธาตุอนฺตานํ วเสน เทเสตพฺพา อติวิตฺถารเทสนา, ตทุภยํ อเปกฺขิตฺวา อยํ อนติสเงฺขปวิตฺถาราฯ</p>


<p>  ภควโตฯ สทฺธมฺมเตชสา วิหตํ ฯ</p>


<p> ติ  คณนโตฯ ติ จกฺขุภาวสามญฺญโตฯ อถ วา ติ จกฺขุสภาวโตฯ เตนาห ติฯ  เวทนาทีนํ อภินฺทิตฺวา คหณโตฯ ติ เอตฺถ อพฺยากตาเปกฺขาย เสสคฺคหณํ, กุสลากุสลํ ปน สพฺพโส อคฺคหิตเมวาติฯ</p>


<p>  จกฺขุวิญฺญาณธาตุอาทโย ฯ</p>


<p>ติ อนนฺตราทีหิ เอวฯ ชวนมโนวิญฺญาณธาตุ ปน ชวนมโนวิญฺญาณธาตุยา อาเสวนปจฺจเยนาปิ ปจฺจโย โหตีติ วุโตฺตวายมโตฺถฯ ติ ปน สหชาโต เวทนาทิกฺขโนฺธ อธิเปฺปโตฯ เตนาห ติฯ ติ เอตฺถ -สเทฺทน มโนวิญฺญาณธาตุยา ยถารหํ เหตุอธิปติกมฺมวิปากาหารินฺทฺริยฌานมคฺคปจฺจยภาโว สงฺคยฺหติฯ เตนาห ติฯ  สุขุมรูปนิพฺพานปฺปการา, ยา จ สมฺปโยคานนฺตรภาวาทีนํ อภาเวน อารมฺมณกรเณ โยคฺยาฯ ปญฺจทฺวาริกวิปากวชฺชนตฺถํ ติ วุตฺตํ, มโนทฺวาริกา ปน วิปากาปิ ตทารมฺมณภูตา เอกจฺจํ ธมฺมธาตุํ อารพฺภ ปวตฺตตีติฯ อถ วา ติ อิทํ สพฺพํ กามาวจรกุสลํ กามาวจรกิริยํ อภิญฺญาทฺวยํ อารุปฺปทฺวยนฺติ เอวรูปํ มโนวิญฺญาณธาตุํ สนฺธาย วุตฺตํ, โลกุตฺตรมโนวิญฺญาณธาตุยา ปน เอกจฺจา ธมฺมธาตุ อารมฺมณปจฺจโยติ ปากโฎยมโตฺถฯ จกฺขุวิญฺญาณธาตุอาทีนํ จกฺขาทีนํ ยถาวุตฺตปจฺจยธมฺมโต อติเรเกปิ ปจฺจยธเมฺม ทเสฺสตุํ นฺติอาทิ อารทฺธํฯ ตตฺถ ติ อาโลโก นาม สูริยาโลกาทิฯ ตสฺส สุตฺตนฺตนเยน อุปนิสฺสยภาโว เวทิตโพฺพ, เอวํ เสสานิปิฯ</p>


<p> นาม วิเสสโต โสตพิลํฯ  คนฺธูปสํหรณกวาโตฯ  มุเข ปกฺขิตฺตอาหารสฺส เตมนกอุทกํฯ  กายปฺปสาทสฺส นิสฺสยภูตา ปถวีธาตุฯ  ทฺวิกฺขตฺตุํ จลิตํ ภวงฺคจิตฺตํฯ สพฺพตฺถ  อาวชฺชนมนสิกาโรฯ</p>


<p> อวิเสสโต   ทฎฺฐพฺพาการสฺส วุจฺจมานตฺตา อาห ติฯ วิเสสโต วิปสฺสนาย ภูมิวิจาโร เอโสติ ติ วิเสสิตํฯ ติ เอตฺถ ‘‘นาม อตีโต อทฺธา,  นาม อนาคโตฯ อุภยตฺถ จ สงฺขตา ธาตุโย สภาววิวิตฺตา อนุปลพฺภมานสภาวตฺตาฯ  วา สภาวธมฺมสฺส อุทโย ตโต ปุเพฺพ อวิชฺชมานตฺตาฯ  วโย ตโต ปรํ อภาวโตฯ ตสฺมา ติ ปากาภาวโต วิทฺธํสาภาวโตติ วุตฺตํ โหติฯ</p>


<p> สทฺทสฺส วิย วิญฺญาณสฺส นิสฺสยภาวโตฯ อาทาสตลาทีสุปิ เอเสว นโยฯ  นาม อุจฺฉุยนฺตํฯ ติ ติลมนฺถํ อาหฯ โส หิ อจกฺกพโณฺธปิ ตํสทิสตาย จกฺกยฎฺฐีเตฺวว วุจฺจติ, จกฺกพนฺธเมว วา สนฺธาย ตถา วุตฺตํฯ อิมาหิ จ อุปมาหิ นิชฺชีวานฯ เภริตลทณฺฑาทีนํ สมาโยเค, นิชฺชีวานํ สทฺทาทีนํ วิย นิชฺชีวานํ จกฺขุรูปาทีนํ สมาโยเค นิชฺชีวานํ จกฺขุวิญฺญาณาทีนํ ปวตฺตีติ การณผลานํ ธาตุมตฺตตํ, การกเวทกวิรหญฺจ ทเสฺสติฯ</p>


<p>ติ นิชฺชีวสฺส กสฺสจิ เกจิ นิชฺชีวา ปุเรจรานุจรา วิยาติ อโตฺถฯ มโนธาตุเยว วา อตฺตโน ขณํ อนติวตฺตนฺตี อตฺตโน ขณ อนติวตฺตนฺตานํเยว จกฺขุวิญฺญาณาทีนํ อวิชฺชมานายปิ ปุเรจรานุจราภิสนฺธิยํ อนนฺตรปุพฺพกาลาปรกาลตาย ปุเรจรานุจรา วิย ทฎฺฐพฺพาฯ</p>


<p>ฉนฺนญฺหิ วิญฺญาณธาตูนํ เอกชฺฌํ อเนกานนฺตรปจฺจยาภาวโต เอกชฺฌํ อุปฺปตฺติอภาโว วิย อญฺญมญฺญานนฺตรปจฺจยตาภาวโต อนนฺตรุปฺปตฺติปิ นตฺถิฯ ยทิ สิยา, ฉฬารมฺมณสนฺนิธาเน มนสิการมนฺตเรนาปิ ฉฬารมฺมณูปลทฺธิ สิยา, น จ โหติ, ตสฺมา ทสฺสนาทิอนนฺตรํ สวนาทีนํ อภาโว วิย มโนวิญฺญาณธาตานนฺตรํ น ทสฺสนาทีนิ, น จ ทสฺสนาทิอนนฺตรํ มโนวิญฺญาณธาตุ โหติฯ ตตฺถ ภวงฺคสฺส, ทสฺสนาทีนญฺจ ภินฺนารมฺมณตาย มโนวิญฺญาณธาตานนฺตรํ ทสฺสนาทีนิ, ทสฺสนาทีนํ อนนฺตรญฺจ สวนาทีนิ น อุปฺปชฺชนฺตีติ ยุตฺตเมตํฯ ทสฺสนาทีนํ, ปน สนฺตีรมณสฺส จ อภินฺนวิสยตาย ทสฺสนาทิอนนฺตรํ น มนาวิญฺญาณทาตุ โหตีติ อยุตฺตนฺติ ? นยิทเมวํ นิยตานิยตวิสยานํ ภินฺนวิสยภาวุปปตฺติโตฯ ยทิ จ ทสฺสนาทิอนนฺตรํ กาจิ วิญฺญาณธาตุ อุปฺปเชฺชยฺย, สาปิ ทสฺสนาทิทฺวารตาย  ทสฺสนาทิวิญฺญาณธาตุ เอว สิยา, น มโนวิญฺญาณธาตุ, ตโต จ ทสฺสนาทิกิจฺจวิธุรํ จินฺตนํ มนนนฺติ มโนทฺวารปฺปวตฺตานํ มนนกิจฺจาปริจฺจาโค วิย ทสฺสนวิญฺญาณธาตุยา ทสฺสนกิจฺจาปริจฺจาโค อาปชฺชติฯ ตถา ตทนนฺตรสฺสาติ สพฺพายปิ ทสฺสนวิญฺญาณภาวโต จ วิญฺญาณกายา น ภเวยฺยุํฯ</p>


<p>ยถา ปน มโนวิญฺญาณธาตานนฺตรํ มโนธาตุ, ตโต จกฺขุวิญฺญาณาทีนิ, เอวํ ทสฺสนวิญฺญาณธาตานนฺตรํ มโนธาตุ, ตโต โสตวิญฺญาณาทีนิ โหนฺตีติ เจ? น, มโนธาตุยา ทสฺสนธาตุภาวปฺปสงฺคโตฯ ยถา หิ มนโส นิพฺพิเสสาวตฺถา มนนมตฺตตาย มโนธาตุ, เอวํ ทสฺสนสฺส นิพฺพิเสสาวตฺถา ทสฺสนมตฺตตาย ทสฺสนธาตุ สิยาฯ ตญฺจ จกฺขูวิญฺญาณํ รูปวิสยนฺติ สทฺทาทิวิสยาโภคาภาวโต สวนวิญฺญาณาทีนํ อสมฺภโวฯ ตโต จ รูปารมฺมณปสุตเมว วิญฺญาณํ สิยา มโนวิญฺญาณานํ วิย ทสฺสนวิญฺญาณาทีนํ สมานวตฺถุภาวปฺปสงฺคโต, อญฺญวตฺถุสนฺนิสฺสิตญฺจ วิญฺญาณํ น สิยา, น เจตํ ยุตฺตํฯ ตสฺมา สุขทุกฺขานํ วิย อุเปกฺขา จกฺขุวิญฺญาณาทีนํ, มโนวิญฺญาณสฺส จ พฺยวธายิกา  ทฎฺฐพฺพา, น จสฺสา อุเปกฺขาย วิย อทุกฺขมสุขตา อทสฺสนาทิอมนนตา, อต โข มนนกิจฺจาวิเสสโต มโนวิญฺญาณสภาคตาฯ มโน หิ หทยวตฺถุมฺหิ วตฺตมาโน อญฺญวตฺถุสนฺนิสฺสิตานํ วิญฺญาณานํ วิสยํ ทเสฺสตฺวา นิวตฺตมาโน อคฺคิ วิย อุสุมมเตฺต มนนมเตฺต ฐตฺวา นิวตฺตติ, อญฺญวตฺถุสนฺนิสฺสิตวิญฺญาณนิโรเธ จ อุฎฺฐหโนฺต อคฺคิ วิย อุสุมมเตฺต อุฎฺฐหติฯ ปจฺจยานุรูปปวตฺติกานิ จ มนนมตฺตานิ มโนวิญฺญาณธาตุยา อนฺตานิ โหนฺติฯ ปฎิฆสญฺญาสหคตานญฺหิ ปญฺจนฺนํ วิญฺญาณานํ อินฺทฺริยารมฺมนปฎิฆาตชตาย อภินิปาตมตฺตกิจฺจํ, มนนลกฺขณินฺทฺริยสมุปฺปนฺนสฺส จ มโนวิญฺญาณสฺส วิสยวิจินฺตนาสมฺภูตตาย ตทนุรูปาจินฺตนาฯ ตสฺมา อภินิปาตปฺปจฺจยปฎิฆฎฺฎนานิฆํสพเลน ภวงฺคลกฺขณํ จิตฺตํ จลนาวตฺถํ หุตฺวา นิวตฺตมานํ จินฺตนาวิเสสวิรหโต อภินิปาตานุคุณํ จินฺตนาวสานํ มนนมตฺตํ อุปฺปาเทติฯ</p>


<p>ทสฺสนาทิปิ  อภินิปาตมตฺตํ ทุติยํ ขณํ อนติวตฺตมานํ อตฺตานุคุณํ จินฺตนามนนสมญฺญาวิรหโต ทสฺสนาทิอภินิปาตวิเสสวิจิตฺตํ จิตฺตภาวาทินา สมานํ จินฺตนาทิมนนมตฺตํ อญฺญวตฺถุสฺมิํ นิพฺพเตฺตติ, ตสฺมา วตฺถุกิเจฺจหิ ตํ มโนวิญฺญาณกายสงฺคหิตาปิ มโนธาตุ มโนทฺวารนิกฺขมปเวสภูตา อารมฺมณนฺตเร ทฺวารนฺตรมนสิการตพฺพิสยสมฺปฎิจฺฉนภาเวน  ปญฺจนฺนํ วิญฺญาณธาตูนํ ยถากฺกมํ ปุเรจรา, อนุจราติ จ วุตฺตาฯ สา ปนายํ สติปิ วิญฺญาณภาเว มนโส สมฺภูย วิสิฎฺฐมนนกิจฺจาภาวโต ธาตุภาวสามเญฺญน มโนมตฺตา ธาตุ ติ วุจฺจติฯ</p>


<p>ยถาวุเตฺตเนว จ เหตุนา มตฺต-สทฺทโลปํ กตฺวา วิญฺญาณฎฺฐโยคโต มโนมตฺตํ วิญฺญาณนฺติ มโนวิญฺญาณกายสงฺคโหปิ จสฺสา ยุชฺชติ เอวฯ อญฺญวิญฺญาเณหิ ปน ทฺวารารมฺมเณหิ จ วิเสสนตฺถํ ‘‘มโนธาตู’’ติ วุตฺตาติฯ ติ ปน วิญฺญาณธาตุวิเสสนํ มโนคหณํฯ ธาตุวิเสสนเตฺถ จ มโนวิญฺญาณคฺคหเณ วิญฺญาณวิเสสนํ ทฺวารภูตมโนทสฺสนเมวาติ ทฺวารสมญฺญารหตฺตา น มโนธาตูติ วุจฺจติฯ ตญฺหิ มโนทฺวารโนฺตคธํ, น จ ทสฺสนาทิปุเรจรานุจรนฺติ มนโส วิญฺญาณธาตุ, มนโส วิญฺญาณนฺติ จ มโนทฺวารสมญฺญารหํ, สวิเสสญฺจ ตสฺส มนนกิจฺจํ, วิญฺญาณกิจฺจญฺจาติ มตฺตสทฺทสฺส โลปมนฺตเรน ‘‘มโนวิญฺญาณ’’นฺติ, นิชฺชีวภาววิภาวนตฺถํ ‘‘มโนวิญฺญาณธาตู’’ติ จ วุจฺจตีติฯ</p>


<p> ติวิธทุกฺขตาสมาโยคโต ติ เวทนาสงฺขาตสลฺลสูลโยคโตฯ ติ เตน อาตุริภูตา ปุคฺคลา วิยฯ อาสาเยว ทุกฺขํ  อาสาวิฆาตํ ทุกฺขํ วาฯ สญฺญา หิ อสุภาทิกมฺปิ สุภาทิโต สชฺชานนฺตี อาสํ, ตสฺสา จ วิฆาตํ อาสีสิตสุภาทิอสิทฺธิยา ชเนตีติฯ วนมิโค ติณปุริสํ ปุริโสติ คณฺหโนฺต  ตถา สญฺญาปีติ อาห ติฯ กมฺมปธานา สงฺขาราติ ติอาทิ วุตฺตํฯ ติ อตฺตนา นิพฺพตฺติยมาเนน ชาติทุเกฺขน อนุพนฺธตาฯ ภวปจฺจยา ชาติ หิ ชาติทุกฺขนฺติฯ ปทุมํ วิย ทิสฺสมานํ ขุรจกฺกํ วิย รูปมฺปิ  อิตฺถิอาทิภาเวน ทิสฺสมานํ นานาวิธุปทฺทวํ ชเนติฯ สเพฺพ อนตฺถา ราคาทโย, ชาติอาทโย จ วิสยภูตา, อนุปสนฺตา, สปฺปฎิภยา จาติฯ ตปฺปฎิปกฺขภูตตฺตา  ทฎฺฐพฺพาฯ</p>


<p> ‘‘อิทเมว อิมสฺส อารมฺมณ’’นฺติ นิยมาภาโว, เตน ยถา อรญฺญมกฺกโฎ เกนจิ อนิวาริโต คหิตํ เอกํ รุกฺขสาขํ มุญฺจิตฺวา อญฺญํ คณฺหาติ, ตมฺปิ มุญฺจิตฺวา อญฺญนฺติ กตฺถจิ อนวฎฺฐิโต ปริพฺภมติ, เอวํ คหิตํ เอกํ อารมฺมณํ มุญฺจิตฺวา อญฺญํ, ตมฺปิ มุญฺจิตฺวา อญฺญนฺติ อนวฎฺฐิตตา, อารมฺมณํ อคฺคเหตฺวา ปวตฺติตุํ อสมตฺถตา จ มกฺกฎสมานตาติ  ทเสฺสติฯ อฎฺฐิเวธวิโทฺธปิ อุปฺปถํ อนุคจฺจฺฉโนฺต ทุฎฺฐโสฺส ติ ยตฺถ กตฺถจิ อิจฺฉิตารมฺมเณ นิปาติภาวโตฯ นานาเวสธารี ฯ</p>

</p>

</p>





