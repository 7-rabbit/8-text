<h1>๔. โกณฺฑญฺญพุทฺธวํสวณฺณนา</h1>
<p>ทีปงฺกเร   กิร ภควติ ปรินิพฺพุเต ตสฺส สาสนํ วสฺสสตสหสฺสํ ปวตฺติตฺถฯ อถ พุทฺธานุพุทฺธานํ สาวกานํ อนฺตรธาเนน สาสนมฺปิสฺส อนฺตรธายิฯ อถสฺส อปรภาเค เอกมสเงฺขฺยยฺยมติกฺกมิตฺวา เอกสฺมิํ กเปฺป  นาม สตฺถา อุทปาทิฯ โส ปน ภควา โสฬสอสเงฺขฺยยฺยํ กปฺปานญฺจ สตสหสฺสํ ปารมิโย ปูเรตฺวา โพธิญาณํ ปริปาเจตฺวา เวสฺสนฺตรตฺตภาวสทิเส อตฺตภาเว ฐตฺวา ตโต จวิตฺวา ตุสิตปุเร นิพฺพตฺติตฺวา ตตฺถ ยาวตายุกํ ฐตฺวา เทวตานํ ปฎิญฺญํ ทตฺวา ตุสิตปุรโต จวิตฺวา รมฺมวตีนคเร สุนนฺทสฺส นาม รโญฺญ กุเล สุชาตาย นาม เทวิยา กุจฺฉิสฺมิํ ปฎิสนฺธิํ อคฺคเหสิฯ ตสฺสปิ ปฎิสนฺธิกฺขเณ ทีปงฺกรพุทฺธวํเส วุตฺตปฺปการานิ ทฺวตฺติํส ปาฎิหาริยานิ นิพฺพตฺติํสุฯ โส เทวตาหิ กตารกฺขสํวิธาโน ทสนฺนํ มาสานํ อจฺจเยน มาตุกุจฺฉิโต นิกฺขมิตฺวา สพฺพสตฺตุตฺตโร อุตฺตราภิมุโข สตฺตปทวีติหาเรน คนฺตฺวา สพฺพา จ ทิสา วิโลเกตฺวา อาสภิํ วาจํ นิจฺฉาเรสิ – ‘‘อโคฺคหมสฺมิ โลกสฺส, เชโฎฺฐหมสฺมิ โลกสฺส, เสโฎฺฐหมสฺมิ โลกสฺส, อยมนฺติมา ชาติ, นตฺถิ ทานิ ปุนพฺภโว’’ติ (ที. นิ. ๒.๓๑; ม. นิ. ๓.๒๐๗)ฯ</p>


<p>ตโต กุมารสฺส นามกรณทิวเส นามํ กโรนฺตา ‘‘โกณฺฑโญฺญ’’ติ นามมกํสุฯ โส หิ ภควา โกณฺฑญฺญโคโตฺต อโหสิฯ ตสฺส กิร ตโย ปาสาทา อเหสุํ – ราม, สุราม, สุภนามกา ปรมรมณียาฯ เตสุ ตีณิ สตสหสฺสานิ นาฎกิตฺถีนํ นจฺจคีตวาทิตกุสลานํ สพฺพกาลํ ปจฺจุปฎฺฐิตานิ อเหสุํฯ ตสฺส รุจิเทวี นาม  อคฺคมเหสี อโหสิฯ วิชิตเสโน นามสฺส ปุโตฺต อโหสิฯ โส ทสวสฺสสหสฺสานิ อคารํ อชฺฌาวสิฯ</p>


<p>โส ปน ชิณฺณพฺยาธิมตปพฺพชิเต ทิสฺวา อาชญฺญรเถน นิกฺขมิตฺวา ปพฺพชิตฺวา ทส มาเส ปธานจริยํ จริฯ โกณฺฑญฺญกุมารํ ปน ปพฺพชนฺตํ ทส ชนโกฎิโย อนุปพฺพชิํสุฯ โส เตหิ ปริวุโต ทส มาเส ปธานจริยํ จริตฺวา วิสาขปุณฺณมาย สุนนฺทคาเม สมสหิตฆนปโยธราย ยโสธราย นาม เสฎฺฐิธีตาย ทินฺนํ ปรมมธุรํ มธุปายาสํ ปริภุญฺชิตฺวา ผลปลฺลวงฺกุรสมลงฺกเต  สาลวเน ทิวาวิหารํ วีตินาเมตฺวา  สายนฺหสมเย คณํ ปหาย สุนนฺทกาชีวเกน ทินฺนา อฎฺฐ ติณมุฎฺฐิโย คเหตฺวา สาลกลฺยาณิรุกฺขํ ติกฺขตฺตุํ ปทกฺขิณํ กตฺวา ปุพฺพทิสาภาคํ โอโลเกตฺวา โพธิรุกฺขํ ปิฎฺฐิโต กตฺวา อฎฺฐปณฺณาสหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา จตุรงฺควีริยํ อธิฎฺฐาย มารพลํ วิธมิตฺวา รตฺติยา ปฐมยาเม ปุเพฺพนิวาสานุสฺสติญาณํ วิโสเธตฺวา มชฺฌิมยาเม ทิพฺพจกฺขุํ วิโสเธตฺวา ปจฺฉิมยาเม ปจฺจยาการํ สมฺมสิตฺวา อานาปานจตุตฺถชฺฌานโต วุฎฺฐาย ปญฺจสุ ขเนฺธสุ อภินิวิสิตฺวา อุทยพฺพยวเสน สมปญฺญาส ลกฺขณานิ ทิสฺวา ยาว โคตฺรภุญาณํ วิปสฺสนํ วเฑฺฒตฺวา จตฺตาริ มคฺคญาณานิ จตฺตาริ จ ผลญาณานิ จตโสฺส ปฎิสมฺภิทา จตุโยนิปริเจฺฉทกญาณํ ปญฺจคติปริเจฺฉทกญาณํ ฉ อสาธารณญาณานิ สกเล จ พุทฺธคุเณ ปฎิวิชฺฌิตฺวา ปริปุณฺณสงฺกโปฺป โพธิมูเล นิสิโนฺนว –</p>


<p>
‘‘อเนกชาติสํสารํ, สนฺธาวิสฺสํ อนิพฺพิสํ;  
  
คหการํ คเวสโนฺต, ทุกฺขา ชาติ ปุนปฺปุนํฯ  
</p>
  
<p>
‘‘คหการก ทิโฎฺฐสิ, ปุน เคหํ น กาหสิ;  
  
สพฺพา เต ผาสุกา ภคฺคา, คหกูฎํ วิสงฺขตํ;  
  
วิสงฺขารคตํ จิตฺตํ, ตณฺหานํ ขยมชฺฌคาฯ (ธ. ป. ๑๕๓-๑๕๔);  
</p>
  
<p>
‘‘อโยฆนหตเสฺสว, ชลโต ชาตเวทโส;  
  
อนุปุพฺพูปสนฺตสฺส, ยถา น ญายเต คติฯ  
</p>
  
<p>
‘‘เอวํ สมฺมา วิมุตฺตานํ, กามพโนฺธฆตารินํ;  
  
ปญฺญาเปตุํ คตี นตฺถิ, ปตฺตานํ อจลํ สุข’’นฺติฯ (อุทา. ๘๐) –  
</p>
  
<p>เอวํ อุทานํ อุทาเนตฺวา สตฺตสตฺตาหํ โพธิมูเลเยว ผลสมาปตฺติสุเขน วีตินาเมตฺวา อฎฺฐเม สตฺตาเห พฺรหฺมุโน อเชฺฌสนํ ปฎิจฺจ – ‘‘กสฺส นุ โข อหํ ปฐมํ ธมฺมํ เทเสยฺย’’นฺติ (ม. นิ. ๑.๒๘๔; ๒.๓๔๑; มหาว. ๑๐) อุปธาเรโนฺต อตฺตนา สทฺธิํ ปพฺพชิตา ทส ภิกฺขุโกฎิโย อทฺทสฯ ‘‘อิเม ปน กุลปุตฺตา สมุปจิตกุสลมูลา มํ ปพฺพชนฺตํ  อนุปพฺพชิตา มยา สทฺธิํ ปธานํ จริตฺวา มํ อุปฎฺฐหิํสุ, หนฺทาหํ อิเมสํ สพฺพปฐมํ ธมฺมํ เทเสยฺย’’นฺติ  เอวํ อุปธาเรตฺวา – ‘‘อิทานิ ปน เต กตฺถ วสนฺตี’’ติ โอโลเกโนฺต – ‘‘อิโต อฎฺฐารสโยชนิเก  อรุนฺธวตีนคเร เทววเน วิหรนฺตี’’ติ ทิสฺวา – ‘‘เตสํ ธมฺมํ เทเสตุํ คมิสฺสามี’’ติ ปตฺตจีวรมาทาย เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย, เอวเมว โพธิมูเล อนฺตรหิโต เทววเน ปาตุรโหสิฯ</p>


<p>ตสฺมิญฺจ สมเย ตา ทส ภิกฺขุโกฎิโย อรุนฺธวตีนครํ อุปนิสฺสาย เทววเน วิหรนฺติฯ เต ปน ภิกฺขู ทสพลํ ทูรโตว อาคจฺฉนฺตํ ทิสฺวา ปสนฺนมานสา ปจฺจุคฺคนฺตฺวา, ภควโต ปตฺตจีวรํ ปฎิคฺคเหตฺวา, พุทฺธาสนํ ปญฺญาเปตฺวา, สตฺถุ คารวํ กตฺวา, ภควนฺตํ วนฺทิตฺวา, ปริวาเรตฺวา เอกมนฺตํ นิสีทิํสุฯ ตตฺร โกณฺฑโญฺญ ทสพโล มุนิคณปริวุโต พุทฺธาสเน นิสิโนฺน ติทสคณปริวุโต ทสสตนยโน วิย วิมลคคนตลคโต สรทสมยรชนิกโร วิย ตาราคณปริวุโต ปุณฺณจโนฺท วิย วิโรจิตฺถฯ อถ สตฺถา เตสํ สพฺพพุทฺธนิเสวิตํ อนุตฺตรํ ติปริวฎฺฎํ ทฺวาทสาการํ  กเถตฺวา ทสภิกฺขุโกฎิปฺปมุขา สตสหสฺสเทวมนุสฺสโกฎิโย ธมฺมามตํ ปาเยสิฯ เตน วุตฺตํ –</p>


<ol>
<li>
‘‘ทีปงฺกรสฺส อปเรน, โกณฺฑโญฺญ นาม นายโก;  
  
อนนฺตเตโช อมิตยโส, อปฺปเมโยฺย ทุราสโทฯ  
</li>
  
<li>
‘‘ธรณูปโม ขมเนน, สีเลน สาครูปโม;  
  
สมาธินา เมรูปโม, ญาเณน คคนูปโมฯ  
</li>
  
<li>
‘‘อินฺทฺริยพลโพชฺฌงฺค-มคฺคสจฺจปฺปกาสนํ;  
  
ปกาเสสิ สทา พุโทฺธ หิตาย สพฺพปาณินํฯ  
</li>
  
<li>
‘‘ธมฺมจกฺกํ ปวเตฺตเนฺต, โกณฺฑเญฺญ โลกนายเก;  
  
โกฎิสตสหสฺสานํ, ปฐมาภิสมโย อหู’’ติฯ  
</li>
  
<p>ตตฺถ ติ ทีปงฺกรสฺส สตฺถุโน อปรภาเคติ อโตฺถฯ ติ อตฺตโน โคตฺตวเสน สมธิคตนามเธโยฺยฯ ติ วินายโกฯ ติ อตฺตโน สีลคุณญาณปุญฺญเตเชน อนนฺตเตโชฯ เหฎฺฐโต อวีจิ อุปริ ภวคฺคํ ติริยโต อนนฺตา โลกธาตุโย เอตฺถนฺตเร เอกปุคฺคโลปิ  ตสฺส  มุขํ โอโลเกตฺวา ฐาตุํ สมโตฺถ นาม นตฺถิฯ เตน วุตฺตํ  ‘‘อนนฺตเตโช’’ติฯ ติ อนนฺตปริวาโรฯ ตสฺส หิ ภควโต วสฺสสตสหสฺสานิ ยาว ปรินิพฺพานสมยํ เอตฺถนฺตเร ภิกฺขุปริสาย คณนปริเจฺฉโท นาม นาโหสิฯ ตสฺมา ‘‘อมิตยโส’’ติ วุจฺจติฯ อมิตคุณกิตฺติปิ ‘‘อมิตยโส’’ติ วุจฺจติฯ ติ คุณคณปริมาณวเสน นปฺปเมโยฺยติ อปฺปเมโยฺยฯ ยถาห –
</ol></p>


<p>
‘‘พุโทฺธปิ พุทฺธสฺส ภเณยฺย วณฺณํ, กปฺปมฺปิ เจ อญฺญมภาสมาโน;  
  
ขีเยถ กโปฺป จิรทีฆมนฺตเร, วโณฺณ น ขีเยถ ตถาคตสฺสา’’ติฯ (ที. นิ. อฎฺฐ. ๑.๓๐๔; ๓.๑๔๑; ม. นิ. อฎฺฐ. ๒.๔๒๕; อุทา. อฎฺฐ. ๕๓; จริยา. อฎฺฐ. นิทานกถา);  
</p>
  
<p>ตสฺมา อปฺปเมยฺยคุณคณตฺตา ‘‘อปฺปเมโยฺย’’ติ วุจฺจติฯ ติ ทุรุปสงฺกมนีโย, อาสชฺช ฆเฎฺฎตฺวา อุปสงฺกมิตุมสกฺกุเณยฺยภาวโต ทุราสโท, ทุรภิภวนีโยติ อโตฺถฯ</p>


<p>ติ ธรณีสโมฯ ติ ขนฺติยา, จตุนหุตาธิกทฺวิโยชนสตสหสฺสพหลา มหาปถวี วิย ปกติวาเตน ลาภาลาภอิฎฺฐานิฎฺฐาทีหิ อกมฺปนภาวโต ‘‘ธรณูปโม’’ติ วุจฺจติฯ ติ สีลสํวเรน เวลานาติกฺกมนภาเวน สาครสโมฯ ‘‘มหาสมุโทฺท, ภิกฺขเว, ฐิตธโมฺม เวลํ นาติวตฺตตี’’ติ (อ. นิ. ๘.๑๙; จูฬว. ๓๘๔; มิ. ป. ๖.๒.๑๐) หิ วุตฺตํฯ</p>


<p>ติ สมาธิปฎิปกฺขภูตธมฺมชนิตกมฺปาภาวโต เมรุนา คิริวเรน สโม, สทิโสติ อโตฺถฯ เมรุคิริวโร วิย ถิรตรสรีโรติ วาฯ ติ เอตฺถ ภควโต ญาณสฺส อนนฺตภาเวน อนนฺตากาเสน อุปมา กตาฯ จตฺตาริ อนนฺตานิ วุตฺตานิ ภควตาฯ ยถาห –</p>


<p>
‘‘สตฺตกาโย จ อากาโส, จกฺกวาฬา จนนฺตกา;  
  
พุทฺธญาณํ อปฺปเมยฺยํ, น สกฺกา เอเต วิชานิตุ’’นฺติฯ (พุ. วํ. ๑.๖๔);  
</p>
  
<p>ตสฺมา อนนฺตสฺส ญาณสฺส อนเนฺตน อากาเสน อุปมา กตาติฯ</p>


<p>นฺติ  เอเตสํ อินฺทฺริยพลโพชฺฌงฺคมคฺคสจฺจานํ คหเณน สติปฎฺฐานสมฺมปฺปธานิทฺธิปาทาปิ คหิตาว โหนฺติฯ ตสฺมา อินฺทฺริยาทีนํ จตุสเงฺขปานํ วเสน สตฺตตฺติํสโพธิปกฺขิยธมฺมานํ  ปกาสนธมฺมํ ปกาเสสิ, เทเสสีติ อโตฺถฯ ติ หิตตฺถํฯ   ติ เทสนาญาเณ ปวตฺติยมาเนฯ</p>


<p>ตโต อปรภาเค มหามงฺคลสมาคเม ทสสุ จกฺกวาฬสหเสฺสสุ เทวตาโย สุขุเม อตฺตภาเว มาเปตฺวา อิมสฺมิเญฺญว จกฺกวาเฬ สนฺนิปติํสุฯ ตตฺถ กิร อญฺญตโร เทวปุโตฺต โกณฺฑญฺญทสพลํ มงฺคลปญฺหํ ปุจฺฉิฯ ตสฺส ภควา มงฺคลานิ กเถสิฯ ตตฺถ นวุติโกฎิสหสฺสานิ อรหตฺตํ ปาปุณิํสุฯ โสตาปนฺนาทีนํ คณนปริเจฺฉโท นาม นาโหสิฯ เตน วุตฺตํ –</p>


<ol>
<li>
‘‘ตโต ปรมฺปิ เทเสเนฺต, นรมรูนํ สมาคเม;  
  
นวุติโกฎิสหสฺสานํ, ทุติยาภิสมโย อหู’’ติฯ  
</li>
  
<p>ตตฺถ ติ ตโต อปรภาเคปิฯ ติ ภควติ ธมฺมํ เทเสเนฺตฯ นฺติ นรานเญฺจว อมรานญฺจ, ยทา ปน ภควา คคนตเล ติตฺถิยมานมทฺทนํ ยมกปาฎิหาริยํ กโรโนฺต ธมฺมํ เทเสสิ ตทา อสีติโกฎิสหสฺสานิ อรหตฺตํ ปาปุณิํสุฯ ตีสุ ผเลสุ ปติฎฺฐิตา คณนปถํ วีติวตฺตาฯ เตน วุตฺตํ –
</ol></p>


<ol>
<li>
‘‘ติตฺถิเย อภิมทฺทโนฺต, ยทา ธมฺมมเทสยิ;  
  
อสีติโกฎิสหสฺสานํ, ตติยาภิสมโย อหู’’ติฯ  
</li>
  
<p>ตตฺถ ตทา-สทฺทํ อาเนตฺวา อโตฺถ ทฎฺฐโพฺพฯ ยทา ภควา ธมฺมํ เทเสสิ, ตทา อสีติโกฎิสหสฺสานํ ธมฺมาภิสมโย อหูติฯ
</ol></p>


<p>โกณฺฑโญฺญ กิร สตฺถา อภิสโมฺพธิํ ปตฺวา ปฐมวสฺสํ จนฺทวตีนครํ อุปนิสฺสาย จนฺทาราเม วิหาสิฯ ตตฺถ สุจินฺธรสฺส นาม พฺราหฺมณมหาสาลสฺส ปุโตฺต ภทฺทมาณโว นาม ยโสธรพฺราหฺมณสฺส ปุโตฺต สุภทฺทมาณโว จ โกณฺฑญฺญสฺส พุทฺธสฺส สมฺมุขา ธมฺมเทสนํ สุตฺวา ปสนฺนมานสา ทสหิ มาณวกสหเสฺสหิ สทฺธิํ ตสฺส สนฺติเก ปพฺพชิตฺวา อรหตฺตํ ปาปุณิํสุฯ</p>


<p>อถ  โกณฺฑโญฺญ สตฺถา เชฎฺฐมาสปุณฺณมาย สุภทฺทเตฺถรปฺปมุเขน โกฎิสตสหเสฺสน ปริวุโต ปาติโมกฺขมุทฺทิสิ, โส ปฐโม สนฺนิปาโต อโหสิฯ ตโต อปรภาเค โกณฺฑญฺญสตฺถุโน ปุเตฺต วิชิตเสเน  นาม อรหตฺตํ ปเตฺต ตํปมุขสฺส โกฎิสหสฺสสฺส มเชฺฌ ภควา ปาติโมกฺขํ อุทฺทิสิ, โส ทุติโย สนฺนิปาโต อโหสิฯ อถาปเรน สมเยน ทสพโล ชนปทจาริกํ จรโนฺต อุเทนราชานํ นาม นวุติโกฎิชนปริวารํ ปพฺพาเชสิ สทฺธิํ ตาย ปริสายฯ ตสฺมิํ ปน อรหตฺตํ ปเตฺต ตํปมุเขหิ นวุติยา อรหนฺตโกฎีหิ ภควา ปริวุโต ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา ตโย อาสุํ, โกณฺฑญฺญสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘โกฎิสตสหสฺสานํ, ปฐโม อาสิ สมาคโม;  
  
ทุติโย โกฎิสหสฺสานํ, ตติโย นวุติโกฎิน’’นฺติฯ  
</li>
  
<p>ตทา  กิร อมฺหากํ โพธิสโตฺต วิชิตาวี นาม จกฺกวตฺตี หุตฺวา จนฺทวตีนคเร ปฎิวสติฯ โส กิร อเนกนรวรปริวุโต สลิลนิธินิวสนํ สเมรุยุคนฺธรํ อปริมิตวสุธรํ วสุนฺธรํ อทเณฺฑน อสเตฺถน ธเมฺมน ปริปาเลติฯ อถ โกณฺฑโญฺญ พุโทฺธปิ โกฎิสตสหสฺสขีณาสวปริวุโต ชนปทจาริกํ จรมาโน อนุปุเพฺพน จนฺทวตีนครํ สมฺปาปุณิฯ
</ol></p>


<p>โส วิชิตาวี กิร ราชา – ‘‘สมฺมาสมฺพุโทฺธ กิร อมฺหากํ นครํ อนุปฺปโตฺต’’ติ สุตฺวา ปจฺจุคฺคนฺตฺวา ภควโต วสนฎฺฐานํ สํวิทหิตฺวา สฺวาตนาย สทฺธิํ ภิกฺขุสเงฺฆน นิมเนฺตตฺวา ปุนทิวเส ภตฺตวิธิํ สุฎฺฐุ ปฎิยาเทตฺวา โกฎิสตสหสฺสสงฺขสฺส พุทฺธปฺปมุขสฺส ภิกฺขุสงฺฆสฺส มหาทานํ อทาสิฯ โพธิสโตฺต ภควนฺตํ โภเชตฺวา อนุโมทนาวสาเน – ‘‘ภเนฺต, เตมาสํ มหาชนสงฺคหํ กโรโนฺต อิเธว วสถา’’ติ ยาจิตฺวา ตโย มาเส นิรนฺตรํ พุทฺธปฺปมุขสฺส ภิกฺขุสงฺฆสฺส อสทิสมหาทานํ อทาสิฯ</p>


<p>อถ สตฺถา โพธิสตฺตํ – ‘‘อนาคเต โคตโม นาม พุโทฺธ ภวิสฺสตี’’ติ พฺยากริตฺวา ธมฺมมสฺส เทเสสิฯ โส สตฺถุ ธมฺมกถํ สุตฺวา  รชฺชํ นิยฺยาเตตฺวา ปพฺพชิตฺวา ตีณิ ปิฎกานิ อุคฺคเหตฺวา อฎฺฐ สมาปตฺติโย ปญฺจ จ อภิญฺญาโย อุปฺปาเทตฺวา อปริหีนชฺฌาโน พฺรหฺมโลเก นิพฺพตฺติฯ เตน วุตฺตํ –</p>


<ol>
<li>
‘‘อหํ  
เตน สมเยน, วิชิตาวี นาม ขตฺติโย;  
  
สมุทฺทํ อนฺตมเนฺตน, อิสฺสริยํ วตฺตยามหํฯ  
</li>
  
<li>
‘‘โกฎิสตสหสฺสานํ, วิมลานํ มเหสินํ;  
  
สห โลกคฺคนาเถน, ปรมเนฺนน ตปฺปยิํฯ  
</li>
  
<li>
‘‘โสปิ มํ พุโทฺธ พฺยากาสิ, โกณฺฑโญฺญ โลกนายโก;  
  
อปริเมยฺยิโต กเปฺป, พุโทฺธ โลเก ภวิสฺสติฯ  
</li>
  
<li>
‘‘ปธานํ ปทหิตฺวาน, กตฺวา ทุกฺกรการิกํ;  
  
อสฺสตฺถมูเล สมฺพุโทฺธ, พุชฺฌิสฺสติ มหายโสฯ  
</li>
  
<li>
‘‘อิมสฺส ชนิกา มาตา, มายา นาม ภวิสฺสติ;  
  
ปิตา สุโทฺธทโน นาม, อยํ เหสฺสติ โคตโมฯ  
</li>
  
<li>
‘‘โกลิโต อุปติโสฺส จ, อคฺคา เหสฺสนฺติ สาวกา;  
  
อานโนฺท นามุปฎฺฐาโก, อุปฎฺฐิสฺสติ ตํ ชินํฯ  
</li>
  
<li>
‘‘เขมา อุปฺปลวณฺณา จ, อคฺคา เหสฺสนฺติ สาวิกา;  
  
โพธิ ตสฺส ภควโต, อสฺสโตฺถติ ปวุจฺจติฯ  
</li>
  
<li>
‘‘จิโตฺต จ หตฺถาฬวโก, อคฺคา เหสฺสนฺตุปฎฺฐกา;  
  
นนฺทมาตา จ อุตฺตรา, อคฺคา เหสฺสนฺตุปฎฺฐิกา;  
  
อายุ วสฺสสตํ ตสฺส, โคตมสฺส ยสสฺสิโนฯ  
</li>
  
<li>
‘‘อิทํ  
สุตฺวาน วจนํ, อสมสฺส มเหสิโน;  
  
อาโมทิตา นรมรู, พุทฺธพีชํ กิร อยํฯ  
</li>
  
<li>
‘‘อุกฺกุฎฺฐิสทฺทา วตฺตนฺติ, อโปฺผเฎนฺติ หสนฺติ จ;  
  
กตญฺชลี นมสฺสนฺติ, ทสสหสฺสิเทวตาฯ  
</li>
  
<li>
‘‘ยทิมสฺส  
  
โลกนาถสฺส, วิรชฺฌิสฺสาม สาสนํ;  
  
อนาคตมฺหิ อทฺธาเน, เหสฺสาม สมฺมุขา อิมํฯ  
</li>
  
<li>
‘‘ยถา มนุสฺสา นทิํ ตรนฺตา, ปฎิติตฺถํ วิรชฺฌิย;  
  
เหฎฺฐาติเตฺถ คเหตฺวาน, อุตฺตรนฺติ มหานทิํฯ  
</li>
  
<li>
‘‘เอวเมว มยํ สเพฺพ, ยทิ มุญฺจามิมํ ชินํ;  
  
อนาคตมฺหิ อทฺธาเน, เหสฺสาม สมฺมุขา อิมํฯ  
</li>
  
<li>
‘‘ตสฺสาหํ วจนํ สุตฺวา, ภิโยฺย จิตฺตํ ปสาทยิํ;  
  
ตเมว อตฺถํ สาเธโนฺต, มหารชฺชํ ชิเน อทํ;  
  
มหารชฺชํ ททิตฺวาน, ปพฺพชิํ ตสฺส สนฺติเกฯ  
</li>
  
<li>
‘‘สุตฺตนฺตํ วินยํ จาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวาน, โสภยิํ ชินสาสนํฯ  
</li>
  
<li>
‘‘ตตฺถปฺปมโตฺต วิหรโนฺต, นิสชฺชฎฺฐานจงฺกเม;  
  
อภิญฺญาปารมิํ คนฺตฺวา, พฺรหฺมโลกมคญฺฉห’’นฺติฯ  
</li>
  
<p>ตตฺถ ติ อหํ ตสฺมิํ สมเยฯ ติ เอวํนามโก จกฺกวตฺติราชา อโหสิํฯ ติ เอตฺถ จกฺกวาฬปพฺพตํ สีมํ มริยาทํ กตฺวา ฐิตํ สมุทฺทํ อนฺตํ กตฺวา อิสฺสริยํ วตฺตยามีติ อโตฺถฯ เอตฺตาวตา น ปากฎํ โหติฯ
</ol></p>


<p>ราชา กิร จกฺกวตฺตี จกฺกรตนานุภาเวน วามปเสฺสน สิเนรุํ กตฺวา สมุทฺทสฺส อุปริภาเคน อฎฺฐโยชนสหสฺสปฺปมาณํ ปุพฺพวิเทหํ คจฺฉติฯ ตตฺถ ราชา จกฺกวตฺตี – ‘‘ปาโณ น หนฺตโพฺพ, อทินฺนํ นาทาตพฺพํ, กาเมสุมิจฺฉา น จริตพฺพา, มุสา น ภาสิตพฺพา, มชฺชํ น ปาตพฺพํ, ยถาภุตฺตญฺจ ภุญฺชถา’’ติ (ที. นิ. ๒.๒๔๔; ๓.๘๕; ม. นิ. ๓.๒๕๗) โอวาทํ เทติฯ เอวํ โอวาเท ทิเนฺน ตํ จกฺกรตนํ เวหาสํ อพฺภุคฺคนฺตฺวา ปุรตฺถิมํ สมุทฺทํ อโชฺฌคาหติฯ ยถา ยถา จ ตํ อโชฺฌคาหติ, ตถา ตถา สํขิตฺตอูมิวิปฺผารํ หุตฺวา โอคจฺฉมานํ มหาสมุทฺทสลิลํ โยชนมตฺตํ โอคฺคนฺตฺวา อโนฺตสมุทฺทํ อุโภสุ  ปเสฺสสุ เวฬุริยมณิภิตฺติ  วิย ปรมทสฺสนียํ หุตฺวา ติฎฺฐติ, เอวํ ปุรตฺถิมสาครปริยนฺตํ คนฺตฺวา ตํ จกฺกรตนํ ปฎินิวตฺตติฯ ปฎินิวตฺตมาเน จ ตสฺมิํ สา  ปริสา อคฺคโต โหติ, มเชฺฌ ราชา จกฺกวตฺตี อเนฺต จกฺกรตนํ โหติฯ ตมฺปิ ชลํ ชลเนฺตน วิโยคํ อสหมานมิว เนมิมณฺฑลปริยนฺตํ อภิหนนฺตเมว ตีรมุปคจฺฉติฯ</p>


<p>เอวํ ราชา จกฺกวตฺตี ปุรตฺถิมสมุทฺทปริยนฺตํ ปุพฺพวิเทหํ อภิวิชินิตฺวา ทกฺขิณสมุทฺทปริยนฺตํ ชมฺพุทีปํ วิเชตุกาโม จกฺกรตนเทสิเตน มเคฺคน ทกฺขิณสมุทฺทาภิมุโข คจฺฉติฯ ตํ ทสสหสฺสโยชนปฺปมาณํ ชมฺพุทีปํ อภิวิชินิตฺวา ทกฺขิณสมุทฺทโต ปจฺจุตฺตริตฺวา สตฺตโยชนสหสฺสปฺปมาณํ อปรโคยานํ วิเชตุํ เหฎฺฐา วุตฺตนเยเนว คนฺตฺวา ตมฺปิ สาครปริยนฺตํ อภิวิชินิตฺวา ปจฺฉิมสมุทฺทโตปิ อุตฺตริตฺวา อฎฺฐโยชนสหสฺสปฺปมาณํ อุตฺตรกุรุํ วิเชตุํ ตเถว คนฺตฺวา ตํ สมุทฺทปริยนฺตํ กตฺวา ตเถว อภิวิชิย อุตฺตรสมุทฺทโตปิ ปจฺจุตฺตรติฯ เอตฺตาวตา รญฺญา จกฺกวตฺตินา สาครปริยนฺตาย ปถวิยา อิสฺสริยํ อธิคตํ โหติฯ เตน วุตฺตํ นฺติฯ</p>


<p>นฺติ โกฎิสตสหสฺสานิฯ อยเมว วา ปาโฐฯ นฺติ ขีณาสวานํฯ ติ สทฺธิํ ทสพเลน โกฎิสตสหสฺสานนฺติ อโตฺถฯ ติ ปณีเตน อเนฺนนฯ นฺติ ตเปฺปสิํฯ ติ อิโต ปฎฺฐาย สตสหสฺสกปฺปาธิกานิ ตีณิ อสเงฺขฺยยฺยานิ อติกฺกมิตฺวา เอกสฺมิํ ภทฺทกเปฺปติ อโตฺถฯ</p>


<p>นฺติ วีริยํฯ ติ ตเมว พุทฺธการกมตฺถํ ทานปารมิํ ปูเรโนฺต สาเธโนฺต นิปฺผาเทโนฺตติ อโตฺถฯ นฺติ จกฺกวตฺติรชฺชํฯ ติ ภควติ, สมฺปทานเตฺถ วา ภุมฺมํ ทฎฺฐพฺพํฯ นฺติ อทาสิํฯ เอวมตฺถํ สาเธโนฺตติ อิมินา สมฺพโนฺธ ทฎฺฐโพฺพฯ ‘‘มหารชฺชํ ชิเน ททิ’’นฺติ ปฐนฺติ เกจิฯ ติ จชิตฺวาฯ นฺติ สุตฺตนฺตปิฎกํฯ นฺติ วินยปิฎกํฯ นฺติ สุตฺตเคยฺยาทินวงฺคํฯ นฺติ อาคมาธิคเมหิ โลกิเยหิ สมลงฺกริํฯ ติ ตสฺส ภควโต สาสเนฯ ติ สติสมฺปโนฺนฯ นฺติ  พฺรหฺมโลกํ อคญฺฉิํ อหํฯ</p>


<p>อิมสฺส ปน  รมฺมวตี นาม นครํ อโหสิ, สุนโนฺท นาม ราชา ปิตา, สุชาตา นาม เทวี มาตา, ภโทฺท จ สุภโทฺท จ เทฺว  อคฺคสาวกา, อนุรุโทฺธ นามุปฎฺฐาโก, ติสฺสา จ อุปติสฺสา จ เทฺว อคฺคสาวิกา, สาลกลฺยาณิรุโกฺข โพธิ, อฎฺฐาสีติหตฺถุเพฺพธํ สรีรํ , วสฺสสตสหสฺสานิ อายุปฺปมาณํ อโหสิ, ตสฺส รุจิเทวี นาม อคฺคมเหสี อโหสิ, วิชิตเสโน นามสฺส ปุโตฺต, จโนฺท นามุปฎฺฐาโก ราชาฯ จนฺทาราเม กิร วสีติฯ เตน วุตฺตํ –</p>


<ol>
<li>
‘‘นครํ รมฺมวตี นาม, สุนโนฺท นาม ขตฺติโย;  
  
สุชาตา นาม ชนิกา, โกณฺฑญฺญสฺส มเหสิโนฯ  
</li>
  
<li>
‘‘ภโทฺท เจว สุภโทฺท จ, อเหสุํ อคฺคสาวกา;  
  
อนุรุโทฺธ นามุปฎฺฐาโก, โกณฺฑญฺญสฺส มเหสิโนฯ  
</li>
  
<li>
‘‘ติสฺสา จ อุปติสฺสา จ, อเหสุํ อคฺคสาวิกา;  
  
สาลกลฺยาณิโก โพธิ, โกณฺฑญฺญสฺส มเหสิโนฯ  
</li>
  
<li>
‘‘โส อฎฺฐาสีติ หตฺถานิ, อจฺจุคฺคโต มหามุนิ;  
  
โสภเต อุฬุราชาว, สูริโย มชฺฌนฺหิเก ยถาฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ขีณาสเวหิ วิมเลหิ, วิจิตฺตา อาสิ เมทนี;  
  
ยถา หิ คคนมุฬูภิ, เอวํ โส อุปโสภถฯ  
</li>
  
<li>
‘‘เตปิ นาคา อปฺปเมยฺยา, อสโงฺขภา ทุราสทา;  
  
วิชฺชุปาตํว ทเสฺสตฺวา, นิพฺพุตา เต มหายสาฯ  
</li>
  
<li>
‘‘สา จ อตุลิยา ชินสฺส อิทฺธิ, ญาณปริภาวิโต จ สมาธิ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ สาลกลฺยาณิรุโกฺข, โส พุทฺธกาเล เจว จกฺกวตฺติกาเล จ นิพฺพตฺตติ, นาญฺญทาฯ โส เอกาเหเนว อุฎฺฐาติ กิรฯ ติ อยํ เมทนี ขีณาสเวหิ เอกกาสาวปโชฺชตา วิจิตฺตา ปรมทสฺสนียา อโหสิฯ   ติ โอปมฺมเตฺถ นิปาโตฯ ติ  นกฺขเตฺตหิ, ตาราคเณหิ  คคนตลํ วิย ขีณาสเวหิ วิจิตฺตา อยํ เมทนี โสภิตฺถาติ อโตฺถฯ
</ol></p>


<p>ติ อฎฺฐหิ โลกธเมฺมหิ อโกฺขภา อวิการาฯ ติ วิชฺชุปาตํ วิย ทสฺสยิตฺวา, ‘‘วิชฺชุปฺปาตํวา’’ติปิ ปาโฐฯ โกณฺฑญฺญพุทฺธสฺส กิร กาเล ปรินิพฺพายมานา ภิกฺขู สตฺตตาลปฺปมาณมากาสมพฺภุคฺคนฺตฺวา อสิตชลธรวิวรคตา วิชฺชุลตา วิย สมนฺตโต วิโชฺชตมานา เตโชธาตุํ สมาปชฺชิตฺวา นิรุปาทานา ทหนา วิย ปรินิพฺพายิํสุฯ เตน วุตฺตํ ‘‘วิชฺชุปาตํว ทเสฺสตฺวา’’ติฯ ติ อตุลฺยา อสทิสาฯ ติ ญาเณน วฑฺฒิโตฯ เสสคาถา เหฎฺฐา วุตฺตนยตฺตา อุตฺตานา เอวาติฯ</p>


<p>
‘‘โกณฺฑโญฺญ นาม สมฺพุโทฺธ, จนฺทาราเม มโนรเม;  
  
นิพฺพายิ เจติโย ตสฺส, สตฺตโยชนิโก กโตฯ  
</p>
  
<p>
‘‘น เหว ธาตุโย ตสฺส, สตฺถุโน, วิกิริํสุ ตา;  
  
ฐิตา เอกฆนา หุตฺวา, สุวณฺณปฎิมา วิย’’ฯ  
</p>
  
<p>สกลชมฺพุทีปวาสิโน มนุสฺสา สมาคนฺตฺวา สตฺตโยชนิกํ สตฺตรตนมยํ หริตาลมโนสิลาย มตฺติกากิจฺจํ เตลสปฺปีหิ อุทกกิจฺจํ กตฺวา นิฎฺฐาเปสุนฺติฯ</p>

</p>

</p>





