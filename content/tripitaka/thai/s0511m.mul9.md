<h1>๑๐. ปทุมพุทฺธวํโส</h1>
<ol>
<li>
อโนมทสฺสิสฺส  
  
อปเรน, สมฺพุโทฺธ ทฺวิปทุตฺตโม;  
  
ปทุโม นาม นาเมน, อสโม อปฺปฎิปุคฺคโลฯ  
</li>
  
<li>
ตสฺสาปิ อสมํ สีลํ, สมาธิปิ อนนฺตโก;  
  
อสเงฺขยฺยํ ญาณวรํ, วิมุตฺติปิ อนูปมาฯ  
</li>
  
<li>
ตสฺสาปิ  
อตุลเตชสฺส, ธมฺมจกฺกปฺปวตฺตเน;  
  
อภิสมยา ตโย อาสุํ, มหาตมปวาหนาฯ  
</li>
  
<li>
ปฐมาภิสมเย พุโทฺธ, โกฎิสตมโพธยิ;  
  
ทุติยาภิสมเย ธีโร, นวุติโกฎิมโพธยิฯ  
</li>
  
<li>
ยทา จ ปทุโม พุโทฺธ, โอวที สกมตฺรชํ;  
  
ตทา อสีติโกฎีนํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, ปทุมสฺส มเหสิโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
กถินตฺถารสมเย  
, อุปฺปเนฺน กถินจีวเร;  
  
ธมฺมเสนาปติตฺถาย, ภิกฺขู สิพฺพิํสุ  
ยาจิํสุ (ก.)  
จีวรํฯ  
</li>
  
<li>
ตทา เต วิมลา ภิกฺขู, ฉฬภิญฺญา มหิทฺธิกา;  
  
ตีณิ สตสหสฺสานิ, สมิํสุ อปราชิตาฯ  
</li>
  
<li>
ปุนาปรํ โส นราสโภ  
นรวุสโภ (สฺยา. กํ.)  
, ปวเน วาสํ อุปาคมิ;  
  
ตทา สมาคโม อาสิ, ทฺวินฺนํ สตสหสฺสินํฯ  
</li>
  
<li>
อหํ เตน สมเยน, สีโห อาสิํ มิคาธิภู;  
  
วิเวกมนุพฺรูหนฺตํ  
, ปวเน อทฺทสํ ชินํฯ  
</li>
  
<li>
วนฺทิตฺวา สิรสา ปาเท, กตฺวาน ตํ ปทกฺขิณํ;  
  
ติกฺขตฺตุํ อภินาทิตฺวา, สตฺตาหํ ชินมุปฎฺฐหํฯ  
</li>
  
<li>
สตฺตาหํ วรสมาปตฺติยา, วุฎฺฐหิตฺวา ตถาคโต;  
  
มนสา จินฺตยิตฺวาน, โกฎิภิกฺขู สมานยิฯ  
</li>
  
<li>
ตทาปิ โส มหาวีโร, เตสํ มเชฺฌ วิยากริ;  
  
‘‘อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
จมฺปกํ นาม นครํ, อสโม นาม ขตฺติโย;  
  
อสมา นาม ชนิกา, ปทุมสฺส มเหสิโนฯ  
</li>
  
<li>
ทสวสฺสสหสฺสานิ  
  
, อคารํ อชฺฌ โส วสิ;  
  
นนฺทาวสุยสุตฺตรา  
, ตโย ปาสาทมุตฺตมาฯ  
</li>
  
<li>
เตตฺติํส จ สหสฺสานิ, นาริโย สมลงฺกตา;  
  
อุตฺตรา นาม สา นารี, รโมฺม นามาสิ อตฺรโชฯ  
</li>
  
<li>
นิมิเตฺต จตุโร ทิสฺวา, รถยาเนน นิกฺขมิ;  
  
อนูนอฎฺฐมาสานิ, ปธานํ ปทหี ชิโนฯ  
</li>
  
<li>
พฺรหฺมุนา ยาจิโต สโนฺต, ปทุโม โลกนายโก;  
  
วตฺติ จกฺกํ มหาวีโร, ธนญฺจุยฺยานมุตฺตเมฯ  
</li>
  
<li>
สาโล จ อุปสาโล จ, อเหสุํ อคฺคสาวกา;  
  
วรุโณ นามุปฎฺฐาโก, ปทุมสฺส มเหสิโนฯ  
</li>
  
<li>
ราธา  
เจว สุราธา จ, อเหสุํ อคฺคสาวิกา;  
  
โพธิ ตสฺส ภควโต, มหาโสโณติ วุจฺจติฯ  
</li>
  
<li>
ภิโยฺย เจว อสโม จ, อเหสุํ อคฺคุปฎฺฐกา;  
  
รุจี จ นนฺทรามา จ, อเหสุํ อคฺคุปฎฺฐิกาฯ  
</li>
  
<li>
อฎฺฐปณฺณาสรตนํ, อจฺจุคฺคโต มหามุนิ;  
  
ปภา นิทฺธาวตี ตสฺส, อสมา สพฺพโส ทิสาฯ  
</li>
  
<li>
จนฺทปฺปภา สูริยปฺปภา, รตนคฺคิมณิปฺปภา;  
  
สพฺพาปิ ตา หตา โหนฺติ, ปตฺวา ชินปภุตฺตมํฯ  
</li>
  
<li>
วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ปริปกฺกมานเส  
สเตฺต, โพธยิตฺวา อเสสโต;  
  
เสสเก อนุสาสิตฺวา, นิพฺพุโต โส สสาวโกฯ  
</li>
  
<li>
อุรโคว ตจํ ชิณฺณํ, วทฺธปตฺตํว ปาทโป;  
  
ชหิตฺวา สพฺพสงฺขาเร, นิพฺพุโต โส ยถา สิขีฯ  
</li>
  
<li>
ปทุโม ชินวโร สตฺถา, ธมฺมารามมฺหิ นิพฺพุโต;  
  
ธาตุวิตฺถาริกํ อาสิ, เตสุ เตสุ ปเทสโตติฯ  
</li>
  
ปทุมสฺส ภควโต วํโส อฎฺฐโมฯ  
</li>
  
  
  
  
  