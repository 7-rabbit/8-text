<h1>๑๒. ปทุมุตฺตรพุทฺธวํโส</h1>
<ol>
<li>
นารทสฺส  
  
อปเรน, สมฺพุโทฺธ ทฺวิปทุตฺตโม;  
  
ปทุมุตฺตโร นาม ชิโน, อโกฺขโภ สาครูปโมฯ  
</li>
  
<li>
มณฺฑกโปฺปว โส อาสิ, ยมฺหิ พุโทฺธ อชายถ;  
  
อุสฺสนฺนกุสลา ชนตา, ตมฺหิ กเปฺป อชายถฯ  
</li>
  
<li>
ปทุมุตฺตรสฺส ภควโต, ปฐเม ธมฺมเทสเน;  
  
โกฎิสตสหสฺสานํ, ธมฺมาภิสมโย อหุฯ  
</li>
  
<li>
ตโต ปรมฺปิ วสฺสเนฺต, ตปฺปยเนฺต จ ปาณิเน;  
  
สตฺตติํสสตสหสฺสานํ, ทุติยาภิสมโย อหุฯ  
</li>
  
<li>
ยมฺหิ  
กาเล มหาวีโร, อานนฺทํ อุปสงฺกมิ;  
  
ปิตุสนฺติกํ อุปคนฺตฺวา, อาหนี อมตทุนฺทุภิํฯ  
</li>
  
<li>
อาหเต อมตเภริมฺหิ, วสฺสเนฺต ธมฺมวุฎฺฐิยา;  
  
ปญฺญาสสตสหสฺสานํ, ตติยาภิสมโย อหุฯ  
</li>
  
<li>
โอวาทโก  
วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</li>
  
<li>
สนฺนิปาตา ตโย อาสุํ, ปทุมุตฺตรสฺส สตฺถุโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
ยทา พุโทฺธ อสมสโม, วสิ เวภารปพฺพเต;  
  
นวุติโกฎิสหสฺสานํ, ทุติโย อาสิ สมาคโมฯ  
</li>
  
<li>
ปุน จาริกํ ปกฺกเนฺต, คามนิคมรฎฺฐโต;  
  
อสีติโกฎิสหสฺสานํ, ตติโย อาสิ สมาคโมฯ  
</li>
  
<li>
อหํ เตน สมเยน, ชฎิโล นาม รฎฺฐิโก;  
  
สมฺพุทฺธปฺปมุขํ สงฺฆํ, สภตฺตํ ทุสฺสมทาสหํฯ  
</li>
  
<li>
โสปิ มํ พุโทฺธ พฺยากาสิ, สงฺฆมเชฺฌ นิสีทิย;  
  
‘‘สตสหสฺสิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, อุตฺตริํ วตมธิฎฺฐหิํ;  
  
อกาสิํ อุคฺคทฬฺหํ ธิติํ, ทสปารมิปูริยาฯ  
</li>
  
<li>
พฺยาหตา ติตฺถิยา สเพฺพ, วิมนา ทุมฺมนา ตทา;  
  
น เตสํ เกจิ ปริจรนฺติ, รฎฺฐโต นิจฺฉุภนฺติ เตฯ  
</li>
  
<li>
สเพฺพ  
ตตฺถ สมาคนฺตฺวา, อุปคจฺฉุํ พุทฺธสนฺติเก;  
  
ตุวํ นาโถ มหาวีร, สรณํ โหหิ จกฺขุมฯ  
</li>
  
<li>
อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</li>
  
<li>
เอวํ นิรากุลํ อาสิ, สุญฺญตํ ติตฺถิเยหิ ตํ;  
  
วิจิตฺตํ อรหเนฺตหิ, วสีภูเตหิ ตาทิหิฯ  
</li>
  
<li>
นครํ  
หํสวตี นาม, อานโนฺท นาม ขตฺติโย;  
  
สุชาตา นาม ชนิกา, ปทุมุตฺตรสฺส สตฺถุโนฯ  
</li>
  
<li>
ทสวสฺสสหสฺสานิ, อคารํ อชฺฌ โส วสิ;  
  
นรวาหโน ยโส วสวตฺตี  
นาริวาหโน ยสวตี (สฺยา. กํ.)  
, ตโย ปาสาทมุตฺตมาฯ  
</li>
  
<li>
ติจตฺตารีสสหสฺสานิ, นาริโย สมลงฺกตา;  
  
วสุทตฺตา นาม นารี, อุตฺตโม นาม อตฺรโชฯ  
</li>
  
<li>
นิมิเตฺต จตุโร ทิสฺวา, ปาสาเทนาภินิกฺขมิ;  
  
สตฺตาหํ ปธานจารํ, อจรี ปุริสุตฺตโมฯ  
</li>
  
<li>
พฺรหฺมุนา  
ยาจิโต สโนฺต, ปทุมุตฺตโร วินายโก;  
  
วตฺติ จกฺกํ มหาวีโร, มิถิลุยฺยานมุตฺตเมฯ  
</li>
  
<li>
เทวโล จ สุชาโต จ, อเหสุํ อคฺคสาวกา;  
  
สุมโน นามุปฎฺฐาโก, ปทุมุตฺตรสฺส มเหสิโนฯ  
</li>
  
<li>
อมิตา จ อสมา จ, อเหสุํ อคฺคสาวิกา;  
  
โพธิ ตสฺส ภควโต, สลโลติ ปวุจฺจติฯ  
</li>
  
<li>
วิติโณฺณ เจว  
อมิโต เจว (สฺยา.)  
ติโสฺส จ, อเหสุํ อคฺคุปฎฺฐกา;  
  
หฎฺฐา เจว วิจิตฺตา จ, อเหสุํ อคฺคุปฎฺฐิกาฯ  
</li>
  
<li>
อฎฺฐปณฺณาสรตนํ, อจฺจุคฺคโต มหามุนิ;  
  
กญฺจนคฺฆิยสงฺกาโส, ทฺวตฺติํสวรลกฺขโณฯ  
</li>
  
<li>
กุฎฺฎา  
กวาฎา ภิตฺตี จ, รุกฺขา นคสิลุจฺจยา;  
  
น ตสฺสาวรณํ อตฺถิ, สมนฺตา ทฺวาทสโยชเนฯ  
</li>
  
<li>
วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
สนฺตาเรตฺวา พหุชนํ, ฉินฺทิตฺวา สพฺพสํสยํ;  
  
ชลิตฺวา อคฺคิกฺขโนฺธว นิพฺพุโต โส สสาวโกฯ  
</li>
  
<li>
ปทุมุตฺตโร ชิโน พุโทฺธ, นนฺทารามมฺหิ นิพฺพุโต;  
  
ตเตฺถวสฺส ถูปวโร, ทฺวาทสุเพฺพธโยชโนติฯ  
</li>
  
ปทุมุตฺตรสฺส ภควโต วํโส ทสโมฯ  
</li>
  
  
  
  
  