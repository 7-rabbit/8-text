<h1>๕. ปญฺจกนิปาโต</h1>
<h3>๑. ราชทตฺตเตฺถรคาถาวณฺณนา</h3>
<p>ปญฺจกนิปาเต   ติอาทิกา อายสฺมโต ราชทตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร, ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต, อิโต จตุทฺทเส กเปฺป พุทฺธสุเญฺญ โลเก  กุลเคเห นิพฺพตฺติตฺวา วิญฺญุตํ ปโตฺต, เอกทิวสํ เกนจิเทว กรณีเยน วนนฺตํ อุปคโต ตตฺถ อญฺญตรํ ปเจฺจกพุทฺธํ รุกฺขมูเล นิสินฺนํ ทิสฺวา ปสนฺนมานโส สุปริสุทฺธํ อมฺพาฎกผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ สตฺถวาหกุเล นิพฺพตฺติฯ ตสฺส มหาราชํ เวสฺสวณํ อาราเธตฺวา ปฎิลทฺธภาวโต มาตาปิตโร ติ นามํ อกํสุฯ โส วยปฺปโตฺต ปญฺจหิ สกฎสเตหิ ภณฺฑํ อาทาย วาณิชฺชวเสน ราชคหํ อคมาสิฯ เตน จ สมเยน ราชคเห อญฺญตรา คณิกา อภิรูปา ทสฺสนียา ปรมโสภคฺคโยคโต ทิวเส ทิวเส สหสฺสํ ลภติฯ อถ โส สตฺถวาหปุโตฺต ทิวเส ทิวเส ตสฺสา คณิกาย สหสฺสํ ทตฺวา สํวาสํ กเปฺปโนฺต นจิรเสฺสว สพฺพํ ธนํ เขเปตฺวา ทุคฺคโต หุตฺวา ฆาสจฺฉาทนมตฺตมฺปิ อลภโนฺต อิโต จิโต จ ปริพฺภมโนฺต สํเวคปฺปโตฺต อโหสิฯ โส เอกทิวสํ อุปาสเกหิ สทฺธิํ เวฬุวนํ อคมาสิฯ</p>


<p>เตน จ สมเยน สตฺถา มหติยา ปริสาย ปริวุโต ธมฺมํ เทเสโนฺต นิสิโนฺน โหติฯ โส ปริสปริยเนฺต นิสีทิตฺวา สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา ธุตงฺคานิ สมาทิยิตฺวา สุสาเน วสติฯ ตทา อญฺญตโรปิ สตฺถวาหปุโตฺต สหสฺสํ ทตฺวา ตาย คณิกาย สห วสติฯ สา จ คณิกา ตสฺส หเตฺถ มหคฺฆรตนํ ทิสฺวา โลภํ อุปฺปาเทตฺวา อเญฺญหิ ธุตฺตปุริเสหิ ตํ มาราเปตฺวา ตํ รตนํ คณฺหิฯ อถ ตสฺส สตฺถวาหปุตฺตสฺส มนุสฺสา ตํ ปวตฺติํ สุตฺวา โอจรกมนุเสฺส เปเสสุํฯ เต รตฺติยํ ตสฺสา คณิกาย ฆรํ ปวิสิตฺวา ฉวิอาทีนิ อนุปหเจฺจว ตํ มาเรตฺวา สิวถิกาย ฉเฑฺฑสุํฯ ราชทตฺตเตฺถโร อสุภนิมิตฺตํ คเหตุํ สุสาเน วิจรโนฺต ตสฺสา คณิกาย กเฬวรํ  ปฎิกฺกุลโต มนสิ กาตุํ อุปคโต กติปยวาเร โยนิโส มนสิ กตฺวา อจิรมตภาวโต โสณสิงฺคาลาทีหิ อนุปหตฉวิตาย วิสภาควตฺถุตาย จ อโยนิโส  มนสิกโรโนฺต, ตตฺถ กามราคํ อุปฺปาเทตฺวา สํวิคฺคตรมานโส อตฺตโน จิตฺตํ ปริภาสิตฺวา มุหุตฺตํ เอกมนฺตํ อปสกฺกิตฺวา อาทิโต อุปฎฺฐิตํ อสุภนิมิตฺตเมว คเหตฺวา โยนิโส มนสิกโรโนฺต ฌานํ อุปฺปาเทตฺวา ตํ ฌานํ ปาทกํ กตฺวา วิปสฺสนํ ปฎฺฐเปตฺวา ตาวเทว อรหตฺตํ ปาปุณิฯ เตน วุตฺตํ  (อป. เถร ๒.๔๔.๕๕-๕๙) –</p>


<p>
‘‘วิปิเน พุทฺธํ ทิสฺวาน, สยมฺภุํ อปราชิตํ;  
  
อมฺพาฎกํ คเหตฺวาน, สยมฺภุสฺส อทาสหํฯ  
</p>
  
<p>
‘‘เอกติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา ปีติโสมนสฺสชาโต –</p>


<ol>
<li>
‘‘ภิกฺขุ  
สิวถิกํ คนฺตฺวา, อทฺทส อิตฺถิมุชฺฌิตํ;  
  
อปวิทฺธํ สุสานสฺมิํ, ขชฺชนฺติํ กิมิหี ผุฎํฯ  
</li>
  
<li>
‘‘ยญฺหิ เอเก ชิคุจฺฉนฺติ, มตํ ทิสฺวาน ปาปกํ;  
  
กามราโค ปาตุรหุ, อโนฺธว สวตี อหุํฯ  
</li>
  
<li>
‘‘โอรํ โอทนปากมฺหา, ตมฺหา ฐานา อปกฺกมิํ;  
  
สติมา สมฺปชาโนหํ, เอกมนฺตํ อุปาวิสิํฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ  ติ สํสาเร ภยสฺส อิกฺขนโต ภิกฺขุ, อสุภกมฺมฎฺฐานตฺถํ อามกสุสานํ อุปคนฺตฺวาฯ ‘‘ภิกฺขู’’ติ เจตํ อตฺตานํ สนฺธาย เถโร สยํ วทติฯ นฺติ ถียติ เอตฺถ สุกฺกโสณิตํ สตฺตสนฺตานภาเวน สํหญฺญตีติ ถี, มาตุคาโมฯ เอวญฺจ สภาวนิรุตฺติวเสน ‘‘อิตฺถี’’ติปิ วุจฺจติฯ วญฺฌาทีสุ ปน ตํสทิสตาย ตํสภาวานติวตฺตนโต จ ตโพฺพหาโรฯ ‘‘อิตฺถี’’ติ อิตฺถิกเฬวรํ วทติฯ นฺติ ปริจฺจตฺตํ อุชฺฌนิยตฺตา เอว  อนเปกฺขภาเวน ขิตฺตํฯ นฺติ กิมีหิ ปูริตํ หุตฺวา ขชฺชมานํฯ</p>


<p> เอเก ชิคุจฺฉนฺติ, มตํ ทิสฺวาน ปาปกนฺติ ยํ อปคตายุอุสฺมาวิญฺญาณตาย มตํ กเฬวรํ ปาปกํ นิหีนํ ลามกํ เอเก โจกฺขชาติกา ชิคุจฺฉนฺติ, โอโลเกตุมฺปิ น อิจฺฉนฺติฯ ติ ตสฺมิํ กุณเป อโยนิโสมนสิการสฺส พลวตาย กามราโค มยฺหํ ปาตุรโหสิ อุปฺปชฺชิฯ นฺติ ตสฺมิํ กเฬวเร นวหิ ทฺวาเรหิ อสุจิํ สวติ สนฺทเนฺต อสุจิภาวสฺส อทสฺสเนน อโนฺธ วิย อโหสิํฯ เตนาห –</p>


<p>
‘‘รโตฺต อตฺถํ น ชานาติ, รโตฺต ธมฺมํ น ปสฺสติ;  
  
อนฺธตมํ ตทา โหติ, ยํ ราโค สหเต นร’’นฺติ จฯ  
</p>
  
<p>‘‘กามจฺฉโนฺท โข, พฺราหฺมณ, อนฺธกรโณ อจกฺขุกรโณ’’ติ จ อาทิฯ เกจิ ปเนตฺถ ตการาคมํ กตฺวา ‘‘กิเลสปริยุฎฺฐาเนน อวสวตฺติ กิเลสสฺส วา วสวตฺตี’’ติ อตฺถํ วทนฺติฯ อปเร ‘‘อโนฺธว อสติ อหุ’’นฺติ ปาฬิํ  วตฺวา ‘‘กามราเคน อโนฺธ เอว หุตฺวา สติรหิโต อโหสิ’’นฺติ อตฺถํ วทนฺติฯ ตทุภยํ ปน ปาฬิยํ นตฺถิฯ</p>


<p>ติ โอทนปากโต โอรํ, ยาวตา กาเลน สุปริโธตตินฺตตณฺฑุลนาฬิยา โอทนํ ปจติ, ตโต โอรเมว กาลํ, ตโตปิ ลหุกาเลน ราคํ วิโนเทโนฺต,  ยสฺมิํ ฐาเน ฐิตสฺส เม ราโค อุปฺปชฺชิ, ตมฺหา ฐานา อปกฺกมิํ อปสกฺกิํฯ อปกฺกโนฺตว  สมณสญฺญํ อุปฎฺฐเปตฺวา สติปฎฺฐานมนสิการวเสน สติมา, สมฺมเทว ธมฺมสภาวชานเนน สมฺปชาโน  จ หุตฺวา เอกมนฺตํ อุปาวิสิํ, ปลฺลงฺกํ อาภุชิตฺวา นิสีทิํฯ นิสินฺนสฺส จ ติอาทิ สพฺพํ เหฎฺฐา วุตฺตนยเมวาติฯ</p>

</p>


<h3>๒. สุภูตเตฺถรคาถาวณฺณนา</h3>
<p>ติอาทิกา อายสฺมโต สุภูตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต กสฺสปสฺส ภควโต กาเล พาราณสิยํ คหปติมหาสาลกุเล นิพฺพตฺติตฺวา วิญฺญุตํ ปโตฺต เอกทิวสํ สตฺถุ สนฺติเก ธมฺมํ สุตฺวา ปสนฺนมานโส สรเณสุ จ สีเลสุ จ ปติฎฺฐาย มาเส มาเส อฎฺฐกฺขตฺตุํ จตุชฺชาติยคเนฺธน สตฺถุ คนฺธกุฎิํ  โอปุญฺชาเปสิฯ โส เตน ปุญฺญกเมฺมน นิพฺพตฺตนิพฺพตฺตฎฺฐาเน สุคนฺธสรีโร หุตฺวา, อิมสฺมิํ พุทฺธุปฺปาเท มคธรเฎฺฐ คหปติกุเล นิพฺพตฺติตฺวา ติ ลทฺธนาโม วยปฺปโตฺต, นิสฺสรณชฺฌาสยตาย ฆราวาสํ ปหาย ติตฺถิเยสุ ปพฺพชิตฺวา ตตฺถ สารํ อลภโนฺต, สตฺถุ สนฺติเก อุปติสฺสโกลิตเสลาทิเก พหู สมณพฺราหฺมเณ ปพฺพชิตฺวา สามญฺญสุขํ อนุภวเนฺต ทิสฺวา สาสเน ปฎิลทฺธสโทฺธ ปพฺพชิตฺวา อาจริยุปชฺฌาเย อาราเธตฺวา กมฺมฎฺฐานํ คเหตฺวา วิเวกวาสํ วสโนฺต วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๕.๒๗๒-๓๐๘) –</p>


<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘อนุพฺยญฺชนสมฺปโนฺน, พาตฺติํสวรลกฺขโณ;  
  
พฺยามปฺปภาปริวุโต, รํสิชาลสโมตฺถโฎฯ  
</p>
  
<p>
‘‘อสฺสาเสตา ยถา จโนฺท, สูริโยว ปภงฺกโร;  
  
นิพฺพาเปตา ยถา เมโฆ, สาคโรว คุณากโรฯ  
</p>
  
<p>
‘‘ธรณีริว  
สีเลน, หิมวาว สมาธินา;  
  
อากาโส วิย ปญฺญาย, อสโงฺค อนิโล ยถาฯ  
</p>
  
<p>
‘‘ตทาหํ พาราณสิยํ, อุปปโนฺน มหากุเล;  
  
ปหูตธนธญฺญสฺมิํ, นานารตนสญฺจเยฯ  
</p>
  
<p>
‘‘มหตา ปริวาเรน, นิสินฺนํ โลกนายกํ;  
  
อุเปจฺจ ธมฺมมโสฺสสิํ, อมตํว มโนหรํฯ  
</p>
  
<p>
‘‘ทฺวตฺติํสลกฺขณธโร, สนกฺขโตฺตว จนฺทิมา;  
  
อนุพฺยญฺชนสมฺปโนฺน, สาลราชาว ผุลฺลิโตฯ  
</p>
  
<p>
‘‘รํสิชาลปริกฺขิโตฺต, ทิโตฺตว กนกาจโล;  
  
พฺยามปฺปภาปริวุโต, สตรํสี ทิวากโรฯ  
</p>
  
<p>
‘‘โสณฺณานโน ชินวโร, สมณีว สิลุจฺจโย;  
  
กรุณาปุณฺณหทโย, คุเณน วิย สาคโรฯ  
</p>
  
<p>
‘‘โลกวิสฺสุตกิตฺติ จ, สิเนรูว นคุตฺตโม;  
  
ยสสา วิตฺถโต วีโร, อากาสสทิโส มุนิฯ  
</p>
  
<p>
‘‘อสงฺคจิโตฺต สพฺพตฺถ, อนิโล วิย นายโก;  
  
ปติฎฺฐา สพฺพภูตานํ, มหีว มุนิสตฺตโมฯ  
</p>
  
<p>
‘‘อนุปลิโตฺต โลเกน, โตเยน ปทุมํ ยถา;  
  
กุวาทคจฺฉทหโน, อคฺคิกฺขโนฺธว โสภติฯ  
</p>
  
<p>
‘‘อคโท  
วิย สพฺพตฺถ, กิเลสวิสนาสโก;  
  
คนฺธมาทนเสโลว, คุณคนฺธวิภูสิโตฯ  
</p>
  
<p>
‘‘คุณานํ อากโร วีโร, รตนานํว สาคโร;  
  
สินฺธูว วนราชีนํ, กิเลสมลหารโกฯ  
</p>
  
<p>
‘‘วิชยีว มหาโยโธ, มารเสนาวมทฺทโน;  
  
จกฺกวตฺตีว โส ราชา, โพชฺฌงฺครตนิสฺสโรฯ  
</p>
  
<p>
‘‘มหาภิสกฺกสงฺกาโส, โทสพฺยาธิติกิจฺฉโก;  
  
สลฺลกโตฺต ยถา เวโชฺช, ทิฎฺฐิคณฺฑวิผาลโกฯ  
</p>
  
<p>
‘‘โส  
ตทา โลกปโชฺชโต, สนรามรสกฺกโต;  
  
ปริสาสุ นราทิโจฺจ, ธมฺมํ เทสยเต ชิโนฯ  
</p>
  
<p>
‘‘ทานํ ทตฺวา มหาโภโค, สีเลน สุคตูปโค;  
  
ภาวนาย จ นิพฺพาติ, อิเจฺจวมนุสาสถฯ  
</p>
  
<p>
‘‘เทสนํ ตํ มหสฺสาทํ, อาทิมชฺฌนฺตโสภนํ;  
  
สุณนฺติ ปริสา สพฺพา, อมตํว มหารสํฯ  
</p>
  
<p>
‘‘สุตฺวา สุมธุรํ ธมฺมํ, ปสโนฺน ชินสาสเน;  
  
สุคตํ สรณํ คนฺตฺวา, ยาวชีวํ นมสฺสหํฯ  
</p>
  
<p>
‘‘มุนิโน คนฺธกุฎิยา, โอปุเญฺชสิํ ตทา มหิํ;  
  
จตุชฺชาเตน คเนฺธน, มาเส อฎฺฐ ทิเนสฺวหํฯ  
</p>
  
<p>
‘‘ปณิธาย สุคนฺธตฺตํ, สรีรวิสฺสคนฺธิโน;  
  
ตทา ชิโน วิยากาสิ, สุคนฺธตนุลาภิตํฯ  
</p>
  
<p>
‘‘โย ยํ คนฺธกุฎิภูมิํ, คเนฺธโนปุญฺชเต สกิํ;  
  
เตน กมฺมวิปาเกน, อุปปโนฺน ตหิํ ตหิํฯ  
</p>
  
<p>
‘‘สุคนฺธเทโห สพฺพตฺถ, ภวิสฺสติ อยํ นโร;  
  
คุณคนฺธยุโตฺต หุตฺวา, นิพฺพายิสฺสตินาสโวฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม จ ภเว ทานิ, ชาโต วิปฺปกุเล อหํ;  
  
คพฺภํ เม วสโต มาตา, เทเหนาสิ สุคนฺธิตาฯ  
</p>
  
<p>
‘‘ยทา จ มาตุกุจฺฉิมฺหา, นิกฺขมามิ ตทา ปุรี;  
  
สาวตฺถิ สพฺพคเนฺธหิ, วาสิตา วิย วายถฯ  
</p>
  
<p>
‘‘ปุปฺผวสฺสญฺจ สุรภิ, ทิพฺพคนฺธํ มโนรมํ;  
  
ธูปานิ จ มหคฺฆานิ, อุปวายิํสุ ตาวเทฯ  
</p>
  
<p>
‘‘เทวา  
จ สพฺพคเนฺธหิ, ธูปปุเปฺผหิ ตํ ฆรํ;  
  
วาสยิํสุ สุคเนฺธน, ยสฺมิํ ชาโต อหํ ฆเรฯ  
</p>
  
<p>
‘‘ยทา  
จ ตรุโณ ภโทฺท, ปฐเม โยพฺพเน ฐิโต;  
  
ตทา เสลํ สปริสํ, วิเนตฺวา นรสารถิฯ  
</p>
  
<p>
‘‘เตหิ สเพฺพหิ ปริวุโต, สาวตฺถิปุรมาคโต;  
  
ตทา พุทฺธานุภาวํ ตํ, ทิสฺวา ปพฺพชิโต อหํฯ  
</p>
  
<p>
‘‘สีลํ สมาธิปญฺญญฺจ, วิมุตฺติญฺจ อนุตฺตรํ;  
  
ภาเวตฺวา จตุโร ธเมฺม, ปาปุณิํ อาสวกฺขยํฯ  
</p>
  
<p>
‘‘ยทา ปพฺพชิโต จาหํ, ยทา จ อรหา อหุํ;  
  
นิพฺพายิสฺสํ ยทา จาหํ, คนฺธวโสฺส ตทา อหุฯ  
</p>
  
<p>
‘‘สรีรคโนฺธ จ สทาติเสติ เม, มหารหํ จนฺทนจมฺปกุปฺปลํ;  
  
ตเถว คเนฺธ อิตเร จ สพฺพโส, ปสยฺห วายามิ ตโต ตหิํ ตหิํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ติตฺถิเยสุ ปพฺพชิตฺวา อตฺตโน ปตฺตํ อตฺตกิลมถานุโยคํ ทุกฺขํ, สาสเน ปพฺพชิตฺวา ปตฺตํ ฌานาทิสุขญฺจ จิเนฺตตฺวา อตฺตโน ปฎิปตฺติปจฺจเวกฺขณมุเขน อญฺญํ พฺยากโรโนฺต –</p>


<ol>
<li>
‘‘อโยเค  
ยุญฺชมตฺตานํ, ปุริโส กิจฺจมิจฺฉโก;  
  
จรํ เจ นาธิคเจฺฉยฺย, ตํ เม ทุพฺภคลกฺขณํฯ  
</li>
  
<li>
‘‘อพฺพูฬฺหํ อฆคตํ วิชิตํ, เอกเญฺจ โอสฺสเชยฺย กลีว สิยา;  
  
สพฺพานิปิ เจ โอสฺสเชยฺย อโนฺธว สิยา, สมวิสมสฺส อทสฺสนโตฯ  
</li>
  
<li>
‘‘ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
‘‘ยถาปิ รุจิรํ ปุปฺผํ, วณฺณวนฺตํ อคนฺธกํ;  
  
เอวํ สุภาสิตา วาจา, อผลา โหติ อกุพฺพโตฯ  
</li>
  
<li>
‘‘ยถาปิ  
รุจิรํ ปุปฺผํ, วณฺณวนฺตํ สุคนฺธกํ;  
  
เอวํ สุภาสิตา วาจา, สผลา โหติ กุพฺพโต’’ติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ ติ อยุญฺชิตเพฺพ อเสวิตเพฺพ อนฺตทฺวเยฯ อิธ ปน อตฺตกิลมถานุโยควเสน อโตฺถ เวทิตโพฺพฯ นฺติ ตสฺมิํ อตฺตานํ ยุญฺชโนฺต โยเชโนฺต ตถา ปฎิปชฺชโนฺตฯ ติ  อุภยหิตาวหํ กิจฺจํ อิจฺฉโนฺต, ตปฺปฎิปกฺขโต อโยเค  จรโนฺต เจ ภเวยฺยฯ ติ ยถาธิเปฺปตํ หิตสุขํ น ปาปุเณยฺยาติ ญาโยฯ ตสฺมา ยํ อหํ ติตฺถิยมตวญฺจิโต อโยเค ยุญฺชิํ,  อปุญฺญสภาโวฯ ‘‘ปุริมกมฺมพฺยาโมหิโต อโยเค ยุญฺชิ’’นฺติ ทเสฺสติฯ</p>


<p>นฺติ วิพาธนสภาวตาย อฆา นาม ราคาทโย, อฆานิ เอว อฆคตํ, อฆคตานํ วิชิตํ สํสารปฺปวตฺติ, เตสํ วิชโย กุสลธมฺมาภิภโวฯ ‘‘อฆคตํ วิชิต’’นฺติ อนุนาสิกโลปํ อกตฺวา วุตฺตํฯ ตํ อพฺพูฬฺหํ อนุทฺธตํ เยน, ตํ อพฺพูฬฺหาฆคตํ วิชิตํ กตฺวา เอวํภูโต หุตฺวา, กิเลเส อสมุจฺฉินฺทิตฺวาติ อโตฺถฯ ติ อทุติยตาย ปธานตาย จ เอกํ อปฺปมาทํ สมฺมาปโยคเมว วา โอสฺสเชยฺย ปริจฺจเชยฺย เจฯ  โส ปุคฺคโล กาฬกณฺณี วิย ติ สพฺพานิปิ วิมุตฺติยา ปริปาจกานิ สทฺธาวีริยสติสมาธิปญฺญินฺทฺริยานิ โอสฺสเชยฺย เจ, อภาวนาย ฉเฑฺฑยฺย เจ, ฯ</p>


<p>ติ โอปมฺมสมฺปฎิปาทนเตฺถ นิปาโตฯ นฺติ โสภนํฯ นฺติ วณฺณสณฺฐานสมฺปนฺนํฯ นฺติ คนฺธรหิตํ ปาลิภทฺทกคิริกณฺณิกชยสุมนาทิเภทํฯ ติ สุภาสิตา วาจา นาม เตปิฎกํ พุทฺธวจนํ วณฺณสณฺฐานสมฺปนฺนปุปฺผสทิสํฯ ยถา หิ อคนฺธกํ ปุปฺผํ  ธาเรนฺตสฺส สรีเร คโนฺธ น ผรติ, เอวํ เอตมฺปิ โย สกฺกจฺจสวนาทีหิ  จ สมาจรติ, ตสฺส สกฺกจฺจํ อสมาจรนฺตสฺส ยํ ตตฺถ กตฺตพฺพํ, ตํ อกุพฺพโต สุตคนฺธํ ปฎิปตฺติคนฺธญฺจ น อาวหติ อผลา โหติฯ เตน วุตฺตํ ‘‘เอวํ สุภาสิตา วาจา, อผลา โหติ อกุพฺพโต’’ติฯ</p>


<p>นฺติ สุมนจมฺปกนีลุปฺปลปุปฺผาทิเภทํฯ นฺติ ยถา ตํ ปุปฺผํ ธาเรนฺตสฺส สรีเร คโนฺธ ผรติ, เอวํ เตปิฎกพุทฺธวจนสงฺขาตา สุภาสิตา วาจาปิ โย สกฺกจฺจสวนาทีหิ ตตฺถ กตฺตพฺพํ กโรติ, อสฺส ปุคฺคลสฺส สผลา โหติ, สุตคนฺธปฎิปตฺติคนฺธานํ อาวหนโต มหปฺผลา โหติ มหานิสํสาฯ ตสฺมา ยโถวาทํ ปฎิปเชฺชยฺย, ยถาการี ตถาวาที จ ภเวยฺยาติฯ เสสํ วุตฺตนยเมวฯ</p>

</p>


<h3>๓. คิริมานนฺทเตฺถรคาถาวณฺณนา</h3>
<p>  ติอาทิกา อายสฺมโต คิริมานนฺทเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สุเมธสฺส ภควโต กาเล กุลเคเห นิพฺพตฺติตฺวา วยปฺปโตฺต ฆราวาสํ วสโนฺต อตฺตโน ภริยาย ปุเตฺต จ กาลงฺกเต โสกสลฺลสมปฺปิโต อรญฺญํ ปวิโฎฺฐ สตฺถารา ตตฺถ คนฺตฺวา ธมฺมํ กเถตฺวา โสกสเลฺล อพฺพูเฬฺห ปสนฺนมานโส สุคนฺธปุเปฺผหิ ปูเชตฺวา ปญฺจปติฎฺฐิเตน วนฺทิตฺวา สิรสิ อญฺชลิํ กตฺวา อภิตฺถวิฯ</p>


<p>โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห พิมฺพิสารรโญฺญ ปุโรหิตสฺส ปุโตฺต หุตฺวา นิพฺพตฺติ, ติสฺส นามํ อโหสิฯ โส วิญฺญุตํ ปโตฺต สตฺถุ ราชคหคมเน พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา สมณธมฺมํ กโรโนฺต กติปยํ ทิวสํ คามกาวาเส วสิตฺวา สตฺถารํ วนฺทิตุํ ราชคหํ อคมาสิฯ พิมฺพิสารมหาราชา ตสฺส อาคมนํ สุตฺวา อุปสงฺกมิตฺวา ‘‘อิเธว, ภเนฺต, วสถ, อหํ จตูหิ ปจฺจเยหิ อุปฎฺฐหามี’’ติ สมฺปวาเรตฺวา คโต  พหุกิจฺจตาย น สริฯ ‘‘เถโร อโพฺภกาเส วสตี’’ติ เทวตา เถรสฺส เตมนภเยน วสฺสํ วาเรสุํฯ ราชา อวสฺสนการณํ สลฺลเกฺขตฺวา เถรสฺส กุฎิกํ การาเปสิฯ เถโร กุฎิกายํ วสโนฺต เสนาสนสปฺปายลาเภน สมาธานํ  ลภิตฺวา วีริยสมตํ โยเชตฺวา วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๑.๔๐.๔๑๙-๔๔๘) –</p>


<p>
‘‘ภริยา เม กาลงฺกตา, ปุโตฺต สิวถิกํ คโต;  
  
มาตา ปิตา มตา ภาตา, เอกจิตมฺหิ ฑยฺหเรฯ  
</p>
  
<p>
‘‘เตน โสเกน สนฺตโตฺต, กิโส ปณฺฑุ อโหสหํ;  
  
จิตฺตเกฺขโป จ เม อาสิ, เตน โสเกน อฎฺฎิโตฯ  
</p>
  
<p>
‘‘โสกสลฺลปเรโตหํ, วนนฺตมุปสงฺกมิํ;  
  
ปวตฺตผลํ ภุญฺชิตฺวา, รุกฺขมูเล วสามหํฯ  
</p>
  
<p>
‘‘สุเมโธ นาม สมฺพุโทฺธ, ทุกฺขสฺสนฺตกโร ชิโน;  
  
มมุทฺธริตุกาโม โส, อาคญฺฉิ มม สนฺติกํฯ  
</p>
  
<p>
‘‘ปทสทฺทํ  
สุณิตฺวาน, สุเมธสฺส มเหสิโน;  
  
ปคฺคเหตฺวานหํ สีสํ, อุโลฺลเกสิํ มหามุนิํฯ  
</p>
  
<p>
‘‘อุปาคเต มหาวีเร, ปีติ เม อุทปชฺชถ;  
  
ตทาสิเมกคฺคมโน, ทิสฺวา ตํ โลกนายกํฯ  
</p>
  
<p>
‘‘สติํ ปฎิลภิตฺวาน, ปณฺณมุฎฺฐิมทาสหํ;  
  
นิสีทิ ภควา ตตฺถ, อนุกมฺปาย จกฺขุมาฯ  
</p>
  
<p>
‘‘นิสชฺช ตตฺถ ภควา, สุเมโธ โลกนายโก;  
  
ธมฺมํ เม กถยี พุโทฺธ, โสกสลฺลวิโนทนํฯ  
</p>
  
<p>
‘‘อนวฺหิตา ตโต อาคุํ, อนนุญฺญาตา อิโต คตา;  
  
ยถาคตา ตถา คตา, ตตฺถ กา ปริเทวนาฯ  
</p>
  
<p>
‘‘ยถาปิ ปถิกา สตฺตา, วสฺสมานาย วุฎฺฐิยา;  
  
สภณฺฑา อุปคจฺฉนฺติ, วสฺสสฺสาปตนาย เตฯ  
</p>
  
<p>
‘‘วเสฺส  
จ เต โอรมิเต, สมฺปยนฺติ ยทิจฺฉกํ;  
  
เอวํ มาตา ปิตา ตุยฺหํ, ตตฺถ กา ปริเทวนาฯ  
</p>
  
<p>
‘‘อาคนฺตุกา ปาหุนกา, จลิเตริตกมฺปิตา;  
  
เอวํ มาตา ปิตา ตุยฺหํ, ตตฺถ กา ปริเทวนาฯ  
</p>
  
<p>
‘‘ยถาปิ อุรโค ชิณฺณํ, หิตฺวา คจฺฉติ สํ ตจํ;  
  
เอวํ มาตา ปิตา ตุยฺหํ, สํ ตนุํ อิธ หียเรฯ  
</p>
  
<p>
‘‘พุทฺธสฺส คิรมญฺญาย, โสกสลฺลํ วิวชฺชยิํ;  
  
ปาโมชฺชํ ชนยิตฺวาน, พุทฺธเสฎฺฐํ อวนฺทหํฯ  
</p>
  
<p>
‘‘วนฺทิตฺวาน มหานาคํ, ปูชยิํ คิริมญฺชริํ;  
  
ทิพฺพคนฺธํ สมฺปวนฺตํ, สุเมธํ โลกนายกํฯ  
</p>
  
<p>
‘‘ปูชยิตฺวาน สมฺพุทฺธํ, สิเร กตฺวาน อญฺชลิํ;  
  
อนุสฺสรํ คุณคฺคานิ, สนฺถวิํ โลกนายกํฯ  
</p>
  
<p>
‘‘นิตฺติโณฺณสิ มหาวีร, สพฺพญฺญุ โลกนายก;  
  
สเพฺพ สเตฺต อุทฺธรสิ, ญาเณน ตฺวํ มหามุเนฯ  
</p>
  
<p>
‘‘วิมติํ เทฺวฬฺหกํ วาปิ, สญฺฉินฺทสิ มหามุเน;  
  
ปฎิปาเทสิ เม มคฺคํ, ตว ญาเณน จกฺขุมฯ  
</p>
  
<p>
‘‘อรหา วสิปตฺตา จ, ฉฬภิญฺญา มหิทฺธิกา;  
  
อนฺตลิกฺขจรา ธีรา, ปริวาเรนฺติ ตาวเทฯ  
</p>
  
<p>
‘‘ปฎิปนฺนา จ เสขา จ, ผลฎฺฐา สนฺติ สาวกา;  
  
สุโรทเยว ปทุมา, ปุปฺผนฺติ ตว สาวกาฯ  
</p>
  
<p>
‘‘มหาสมุโทฺทวโกฺขโภ  
, อตุโลปิ ทุรุตฺตโร;  
  
เอวํ ญาเณน สมฺปโนฺน, อปฺปเมโยฺยสิ จกฺขุมฯ  
</p>
  
<p>
‘‘วนฺทิตฺวาหํ โลกชินํ, จกฺขุมนฺตํ มหายสํ;  
  
ปุถุทิสา นมสฺสโนฺต, ปฎิกุฎิโก อาคญฺฉหํฯ  
</p>
  
<p>
‘‘เทวโลกา จวิตฺวาน, สมฺปชาโน ปติสฺสโต;  
  
โอกฺกมิํ มาตุยา กุจฺฉิํ, สนฺธาวโนฺต ภวาภเวฯ  
</p>
  
<p>
‘‘อคารา  
อภินิกฺขมฺม, ปพฺพชิํ อนคาริยํ;  
  
อาตาปี นิปโก ฌายี, ปฎิสลฺลานโคจโรฯ  
</p>
  
<p>
‘‘ปธานํ ปทหิตฺวาน, โตสยิตฺวา มหามุนิํ;  
  
จโนฺทวพฺภฆนา มุโตฺต, วิจรามิ อหํ สทาฯ  
</p>
  
<p>
‘‘วิเวกมนุยุโตฺตมฺหิ, อุปสโนฺต นิรูปธิ;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘ติํสกปฺปสหสฺสมฺหิ, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อถ เถรสฺส อรหตฺตปฺปตฺติยา หฎฺฐตุเฎฺฐ วิย เทเว วสฺสเนฺต อุปริ ตํ วสฺสเน นิโยชนมุเขน อญฺญํ พฺยากโรโนฺต –</p>


<ol>
<li>
‘‘วสฺสติ เทโว ยถาสุคีตํ, ฉนฺนา เม กุฎิกา สุขา นิวาตา;  
  
ตสฺสํ วิหรามิ วูปสโนฺต, อถ เจ ปตฺถยสี ปวสฺส เทวฯ  
</li>
  
<li>
‘‘วสฺสติ เทโว ยถาสุคีตํ, ฉนฺนา เม กุฎิกา สุขา นิวาตา;  
  
ตสฺสํ วิหรามิ สนฺตจิโตฺต, อถ เจ ปตฺถยสี ปวสฺส เทวฯ  
</li>
  
<li>
‘‘วสฺสติ เทโว…เป.… ตสฺสํ วิหรามิ วีตราโค…เป.…ฯ  
  
<li>
‘‘วสฺสติ เทโว…เป.… ตสฺสํ วิหรามิ วีตโทโส…เป.…ฯ  
  
<li>
‘‘วสฺสติ เทโว…เป.… ตสฺสํ วิหรามิ วีตโมโห;  
  
อถ เจ ปตฺถยสี ปวสฺส เทวา’’ติฯ – อิมา ปญฺจ คาถา อภาสิ;  
</li>
  
<p>ตตฺถ  นฺติ สุคีตานุรูปํ, สุนฺทรสฺส อตฺตโน เมฆคีตสฺส อนุรูปเมวาติ อโตฺถฯ วลาหโก หิ ยถา อคชฺชโนฺต เกวลํ วสฺสโนฺต น โสภติ, เอวํ สตปฎลสหสฺสปฎเลน อุฎฺฐหิตฺวา ถนยโนฺต คชฺชโนฺต วิชฺชุลฺลตา นิจฺฉาเรโนฺตปิ อวสฺสโนฺต น โสภติ, ตถาภูโต ปน หุตฺวา วสฺสโนฺต โสภตีติ วุตฺตํ ‘‘วสฺสติ เทโว ยถาสุคีต’’นฺติฯ เตนาห – ‘‘อภิตฺถนย, ปชฺชุนฺน’’ , (จริยา. ๓.๘๙; ชา. ๑.๑.๗๕) ‘‘คชฺชิตา เจว วสฺสิตา จา’’ติ (อ. นิ. ๔.๑๐๑; ปุ. ป. ๑๕๗) จฯ ติ ตสฺสํ กุฎิกายํ อริยวิหารคเพฺภน อิริยาปถวิหาเรน วิหรามิฯ ติ อคฺคผลสมาธินา สมฺมเทว อุปสนฺตมานโสฯ
</ol></p>


<p>เอวํ เถรสฺส อเนกวารํ กตํ อุโยฺยชนํ สิรสา สมฺปฎิจฺฉโนฺต วลาหกเทวปุโตฺต นินฺนญฺจ ถลญฺจ ปูเรโนฺต มหาวสฺสํ วสฺสาเปสิฯ</p>

</p>


<h3>๔. สุมนเตฺถรคาถาวณฺณนา</h3>
<p>ติอาทิกา อายสฺมโต สุมนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต ปญฺจนวุเต กเปฺป พุทฺธสุเญฺญ โลเก กุลเคเห นิพฺพตฺติตฺวา วิญฺญุตํ ปโตฺต เอกํ ปเจฺจกพุทฺธํ พฺยาธิตํ ทิสฺวา หรีตกํ อทาสิ ฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ คหปติกุเล นิพฺพตฺติตฺวา ติ ลทฺธนาโม สุเขน วฑฺฒิฯ ตสฺส ปน มาตุโล ปพฺพชิตฺวา อรหา หุตฺวา อรเญฺญ วิหรโนฺต สุมเน วยปฺปเตฺต ตํ ปพฺพาเชตฺวา จริตานุกูลํ กมฺมฎฺฐานํ อทาสิฯ โส ตตฺถ โยคกมฺมํ กโรโนฺต จตฺตาริ ฌานานิ ปญฺจ จ อภิญฺญาโย นิพฺพเตฺตสิฯ อถสฺส เถโร วิปสฺสนาวิธิํ อาจิกฺขิฯ โส จ นจิเรเนว วิปสฺสนํ วเฑฺฒตฺวา อรหเตฺต ปติฎฺฐาสิฯ เตน วุตฺตํ  (อป. เถร ๒.๔๔.๖๐-๗๑) –</p>


<p>
‘‘หรีตกํ อามลกํ, อมฺพชมฺพุวิภีตกํ;  
  
โกลํ ภลฺลาตกํ พิลฺลํ, สยเมว หรามหํฯ  
</p>
  
<p>
‘‘ทิสฺวาน  
ปพฺภารคตํ, ฌายิํ ฌานรตํ มุนิํ;  
  
อาพาเธน อาปีเฬนฺตํ, อทุตียํ มหามุนิํฯ  
</p>
  
<p>
‘‘หรีตกํ คเหตฺวาน, สยมฺภุสฺส อทาสหํ;  
  
ขาทมตฺตมฺหิ เภสเชฺช, พฺยาธิ ปสฺสมฺภิ ตาวเทฯ  
</p>
  
<p>
‘‘ปหีนทรโถ พุโทฺธ, อนุโมทมกาสิ เม;  
  
เภสชฺชทาเนนิมินา, พฺยาธิวูปสเมน จฯ  
</p>
  
<p>
‘‘เทวภูโต  
มนุโสฺส วา, ชาโต วา อญฺญชาติยา;  
  
สพฺพตฺถ สุขิโต โหตุ, มา จ เต พฺยาธิมาคมาฯ  
</p>
  
<p>
‘‘อิทํ วตฺวาน สมฺพุโทฺธ, สยมฺภู อปราชิโต;  
  
นภํ อพฺภุคฺคมี ธีโร, หํสราชาว อมฺพเรฯ  
</p>
  
<p>
‘‘ยโต หรีตกํ ทินฺนํ, สยมฺภุสฺส มเหสิโน;  
  
อิมํ ชาติํ อุปาทาย, พฺยาธิ เม นุปปชฺชถฯ  
</p>
  
<p>
‘‘อยํ ปจฺฉิมโก มยฺหํ, จริโม วตฺตเต ภโว;  
  
ติโสฺส วิชฺชา สจฺฉิกตา, กตํ พุทฺธสฺส สาสนํฯ  
</p>
  
<p>
‘‘จตุนฺนวุติโต กเปฺป, เภสชฺชมททิํ ตทา;  
  
ทุคฺคติํ นาภิชานามิ, เภสชฺชสฺส อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหเตฺต ปน ปติฎฺฐิโต เอกทิวสํ มาตุลเตฺถรสฺส อุปฎฺฐานํ อคมาสิฯ ตํ เถโร อธิคมํ ปุจฺฉิ, ตํ พฺยากโรโนฺต –</p>


<ol>
<li>
‘‘ยํ ปตฺถยาโน ธเมฺมสุ, อุปชฺฌาโย อนุคฺคหิ;  
  
อมตํ อภิกงฺขนฺตํ, กตํ กตฺตพฺพกํ มยาฯ  
</li>
  
<li>
‘‘อนุปฺปโตฺต สจฺฉิกโต, สยํ ธโมฺม อนีติโห;  
  
วิสุทฺธญาโณ นิกฺกโงฺข, พฺยากโรมิ ตวนฺติเกฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สทโตฺถ เม อนุปฺปโตฺต, กตํ พุทฺธสฺส สาสนํฯ  
</li>
  
<li>
‘‘อปฺปมตฺตสฺส  
เม สิกฺขา, สุสฺสุตา ตว สาสเน;  
  
สเพฺพ เม อาสวา ขีณา, นตฺถิ ทานิ ปุนพฺภโวฯ  
</li>
  
<li>
‘‘อนุสาสิ มํ อริยวตา, อนุกมฺปิ อนุคฺคหิ;  
  
อโมโฆ ตุยฺหโมวาโท, อเนฺตวาสิมฺหิ สิกฺขิโต’’ติฯ –  
</li>
  
<p>อิมาหิ ปญฺจหิ คาถาหิ สีหนาทํ นทโนฺต อญฺญํ พฺยากาสิฯ
</ol></p>


<p>ตตฺถ นฺติ สมถวิปสฺสนาทีสุ อนวชฺชธเมฺมสุ ยํ ธมฺมํ มยฺหํ ปตฺถยโนฺต อากงฺขโนฺต อุปชฺฌาโย อมตํ นิพฺพานํ อภิกงฺขนฺตํ มํ โอวาททานวเสน อนุคฺคณฺหิฯ ติ ตสฺส อธิคมตฺถํ กตฺตพฺพํ ปริญฺญาทิโสฬสวิธํ กิจฺจํ กตํ นิฎฺฐาปิตํ มยาฯ</p>


<p>ตโต  เอว  อธิคโต จตุพฺพิโธปิ มคฺคธโมฺม ติ สยํ อตฺตนาเยว นิพฺพานธโมฺม ผลธโมฺม จ อนีติโห อสนฺทิโทฺธ อตฺตปจฺจโกฺข กโต, ‘‘อิติห, อิติ กิรา’’ติ ปวตฺติยา อิติหสงฺขาตํ สํสยํ สมุจฺฉินฺทโนฺตเยว อริยมโคฺค ปวตฺตติฯ เตนาห ติอาทิฯ ตตฺถ ติ สพฺพสํกิเลสวิสุทฺธิยา วิสุทฺธญาโณฯ ติ ตว สมีเปฯ</p>


<p>ติ อรหตฺตํฯ ติ  อธิสีลสิกฺขาทโยฯ ติ ปริยตฺติพาหุสจฺจสฺส ปฎิเวธพาหุสจฺจสฺส จ ปาริปูริวเสน สุฎฺฐุ สุตาฯ ติ ตว โอวาเท อนุสิฎฺฐิยํ ฐิตสฺสฯ</p>


<p>ติ สุวิสุทฺธสีลาทิวตสมาทาเนนฯ ติ ตุยฺหํ สมีเป จิณฺณพฺรหฺมจริยวาสตาย อเนฺตวาสี สิกฺขิตวา สิกฺขิตอธิสีลาทิสิโกฺข อมฺหีติฯ</p>

</p>


<h3>๕. วฑฺฒเตฺถรคาถาวณฺณนา</h3>
<p>  ติอาทิกา อายสฺมโต วฑฺฒเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อิมสฺมิํ พุทฺธุปฺปาเท ภารุกจฺฉนคเร คหปติกุเล นิพฺพตฺติตฺวา ติ ลทฺธนาโม อนุปุเพฺพน วฑฺฒติฯ อถสฺส มาตา สํสาเร สญฺชาตสํเวคา ปุตฺตํ ญาตีนํ นิยฺยาเทตฺวา ภิกฺขุนีนํ สนฺติเก ปพฺพชิตฺวา วิปสฺสนาย กมฺมํ กโรนฺตี อรหตฺตํ ปาปุณิตฺวา อปเรน สมเยน ปุตฺตมฺปิ วิญฺญุตํ ปตฺตํ เวฬุทนฺตเตฺถรสฺส สนฺติเก ปพฺพาเชสิฯ โส ปพฺพชิโต พุทฺธวจนํ อุคฺคเหตฺวา พหุสฺสุโต ธมฺมกถิโก หุตฺวา คนฺถธุรํ วหโนฺต เอกทิวสํ ‘‘เอกโก สนฺตรุตฺตโรว มาตรํ ปสฺสิสฺสามี’’ติ ภิกฺขุนุปสฺสยํ อคมาสิฯ ตํ ทิสฺวา มาตา ‘‘กสฺมา ตฺวํ เอกโก สนฺตรุตฺตโรว อิธาคโต’’ติ โจเทสิฯ โส มาตรา โจทิยมาโน ‘‘อยุตฺตํ มยา กต’’นฺติ อุปฺปนฺนสํเวโค วิหารํ คนฺตฺวา ทิวาฎฺฐาเน นิสิโนฺน วิปสฺสิตฺวา อรหตฺตํ ปตฺวา มาตุ โอวาทสมฺปตฺติปกาสนมุเขน อญฺญํ พฺยากโรโนฺต –</p>


<ol>
<li>
‘‘สาธู  
หิ กิร เม มาตา, ปโตทํ อุปทํสยิ;  
  
ยสฺสาหํ วจนํ สุตฺวา, อนุสิโฎฺฐ ชเนตฺติยา;  
  
อารทฺธวีริโย ปหิตโตฺต, ปโตฺต สโมฺพธิมุตฺตมํฯ  
</li>
  
<li>
‘‘อรหา ทกฺขิเณโยฺยมฺหิ, เตวิโชฺช อมตทฺทโส;  
  
เชตฺวา นมุจิโน เสนํ, วิหรามิ อนาสโวฯ  
</li>
  
<li>
‘‘อชฺฌตฺตญฺจ พหิทฺธา จ, เย เม วิชฺชิํสุ อาสวา;  
  
สเพฺพ อเสสา อุจฺฉินฺนา, น จ อุปฺปชฺชเร ปุนฯ  
</li>
  
<li>
‘‘วิสารทา โข ภคินี, เอวมตฺถํ อภาสยิ;  
  
อปิหา นูน มยิปิ, วนโถ เต น วิชฺชติฯ  
</li>
  
<li>
‘‘ปริยนฺตกตํ ทุกฺขํ, อนฺติโมยํ สมุสฺสโย;  
  
ชาติมรณสํสาโร, นตฺถิ ทานิ ปุนพฺภโว’’ติฯ – อิมา คาถา อภาสิ;  
</li>
  
<p>ตตฺถ   ติ สาธุ วต มาตา มยฺหํ โอวาทสงฺขาตํ ปโตทํ ทเสฺสติ, เตน เม วีริยํ อุเตฺตเชนฺตี อุตฺตมเงฺค ปญฺญาสีเส วิชฺฌิฯ ติ ยสฺสา เม มาตุยาฯ นฺติ อรหตฺตํฯ อยเญฺหตฺถ โยชนา – ชเนตฺติยา เม อนุสิโฎฺฐ ยสฺสา อนุสาสนีภูตํ วจนํ สุตฺวา อหํ อารทฺธวีริโย ปหิตโตฺต วิหรโนฺต อุตฺตมํ อคฺคผลํ สโมฺพธิํ อรหตฺตํ ปโตฺตฯ
</ol></p>


<p>ตโต เอว อารกตฺตา กิเลเสหิ  ปุญฺญเกฺขตฺตตาย  ทกฺขิณารโห อมฺหิฯ ปุเพฺพนิวาสญาณาทิวิชฺชาตฺตยสฺส อธิคตตฺตา  นิพฺพานสฺส สจฺฉิกตตฺตา  มารสฺส  กิเลสวาหินิํ โพธิปกฺขิยเสนาย ชินิตฺวา ตสฺส ชิตตฺตาเยว อนาสโว สุขํ วิหรามีติฯ</p>


<p>อิทานิ ‘‘อนาสโว’’ติ วุตฺตมตฺถํ ปากฎตรํ กาตุํ  ติ คาถมาหฯ ตสฺสโตฺถ –  อชฺฌตฺตวตฺถุกา จ  พหิทฺธวตฺถุกา จ  มยฺหํ อริยมคฺคาธิคมโต ปุเพฺพ  อุปลพฺภิํสุ, เต สเพฺพ อนวเสสา  อริยมเคฺคน สมุจฺฉินฺนา ปหีนา ปุน ทานิ กทาจิปิ น จ อุปฺปเชฺชยฺยุํ น อุปฺปชฺชิสฺสนฺติเยวาติฯ</p>


<p>อิทานิ มาตุ วจนํ องฺกุสํ กตฺวา อตฺตนา อรหตฺตสฺส อธิคตตฺตา มาตรํ โถเมโนฺต ติ คาถมาหฯ ตตฺถ ติ เอกํเสน วิคตสารชฺชาฯ เอวํ มาตุ อตฺตโน  จ อรหตฺตาธิคเมน สตฺถุ โอรสปุตฺตภาวํ อุลฺลเปโนฺต มาตรํ ติ อาหฯ ติ เอตํ มม โอวาทภูตํ อตฺถํ อภณิฯ เอวํ ปน มํ โอวทนฺตี น เกวลํ วิสารทา เอว, อถ โข  ตว ปุตฺตเกปิ อปิหา อสนฺถวา มเญฺญ, กิํ วา เอเตน ปริกปฺปเนน?  อวิชฺชาทิโก วนโถ ตว สนฺตาเน นเตฺถว, ยา มํ ภวกฺขเย นิโยเชสีติ อธิปฺปาโยฯ</p>


<p>อิทานิ ‘‘ตยา นิโยชิตากาเรเนว มยา ปฎิปนฺน’’นฺติ ทเสฺสโนฺต นฺติ โอสานคาถมาห, ตสฺสโตฺถ สุวิเญฺญโยฺยวฯ</p>

</p>


<h3>๖. นทีกสฺสปเตฺถรคาถาวณฺณนา</h3>
<p>  ติอาทิกา อายสฺมโต นทีกสฺสปเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต ปทุมุตฺตรสฺส ภควโต กาเล  กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ปิณฺฑาย จรนฺตํ ทิสฺวา ปสนฺนมานโส อตฺตนา โรปิตสฺส อมฺพรุกฺขสฺส ปฐมุปฺปนฺนํ มโนสิลาวณฺณํ เอกํ อมฺพผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มคธรเฎฺฐ พฺราหฺมณกุเล อุรุเวลกสฺสปสฺส ภาตา หุตฺวา นิพฺพโตฺตฯ วยปฺปโตฺต นิสฺสรณชฺฌาสยตาย ฆราวาสํ อนิจฺฉโนฺต ตาปสปพฺพชฺชํ ปพฺพชิตฺวา ตีหิ ตาปสสเตหิ สทฺธิํ เนรญฺชราย นทิยา ตีเร อสฺสมํ มาเปตฺวา วิหรติฯ นทีตีเร วสนโต หิสฺส กสฺสปโคตฺตตาย จ ติ สมญฺญา อโหสิฯ ตสฺส ภควา สปริสสฺส เอหิภิกฺขุภาเวน อุปสมฺปทํ อทาสิฯ ตํ สพฺพํ ขนฺธเก (มหาว. ๓๖-๓๙) อาคตเมวฯ โส ภควโต  (มหาว. ๕๔; สํ. นิ. ๔.๒๘) อรหเตฺต ปติฎฺฐาสิฯ เตน วุตฺตํ  (อป. เถร ๒.๔๔.๘๑-๘๗) –</p>


<p>
‘‘ปทุมุตฺตรพุทฺธสฺส, โลกเชฎฺฐสฺส ตาทิโน;  
  
ปิณฺฑาย วิจรนฺตสฺส, ธารโต อุตฺตมํ ยสํฯ  
</p>
  
<p>
‘‘อคฺคผลํ  
คเหตฺวาน, วิปฺปสเนฺนน เจตสา;  
  
ทกฺขิเณยฺยสฺส วีรสฺส, อทาสิํ สตฺถุโน อหํฯ  
</p>
  
<p>
‘‘เตน กเมฺมน ทฺวิปทินฺท, โลกเชฎฺฐ นราสภ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</p>
  
<p>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, อคฺคทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหเตฺต ปน ปติฎฺฐิโต อปรภาเค อตฺตโน ปฎิปตฺติํ ปจฺจเวกฺขิตฺวา ทิฎฺฐิสมุคฺฆาตกิตฺตนมุเขน อญฺญํ พฺยากโรโนฺต –</p>


<ol>
<li>
‘‘อตฺถาย  
วต เม พุโทฺธ, นทิํ เนรญฺชรํ อคา;  
  
ยสฺสาหํ ธมฺมํ สุตฺวาน, มิจฺฉาทิฎฺฐิํ วิวชฺชยิํฯ  
</li>
  
<li>
‘‘ยชิํ อุจฺจาวเจ ยเญฺญ, อคฺคิหุตฺตํ ชุหิํ อหํ;  
  
เอสา สุทฺธีติ มญฺญโนฺต, อนฺธภูโต ปุถุชฺชโนฯ  
</li>
  
<li>
‘‘ทิฎฺฐิคหนปกฺขโนฺท, ปรามาเสน โมหิโต;  
  
อสุทฺธิํ มญฺญิสํ สุทฺธิํ, อนฺธภูโต อวิทฺทสุฯ  
</li>
  
<li>
‘‘มิจฺฉาทิฎฺฐิ ปหีนา เม, ภวา สเพฺพ วิทาลิตา;  
  
ชุหามิ ทกฺขิเณยฺยคฺคิํ, นมสฺสามิ ตถาคตํฯ  
</li>
  
<li>
‘‘โมหา สเพฺพ ปหีนา เม, ภวตณฺหา ปทาลิตา;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ ติ มยฺหํ อตฺถาย วต หิตาย วตฯ ติ สพฺพญฺญุพุโทฺธฯ ติ เนรญฺชราสงฺขาตํ นทิํ อคญฺฉิ, ตสฺสา นทิยา ตีเร จ มม ภาตุ อุรุเวลกสฺสปสฺส อสฺสมํ อุปคโตติ อธิปฺปาโยฯ</p>


<p>อิทานิ ยถาวุตฺตมตฺถํ วิวริตุํ นฺติอาทิ วุตฺตํฯ ติ ยสฺส พุทฺธสฺส ภควโตฯ ติ จตุสจฺจปฎิสํยุตฺตํ ธมฺมํ สุตฺวา, โสตทฺวารานุสาเรน อุปลภิตฺวาฯ นฺติ  ‘‘ยญฺญาทีหิ สุทฺธิ โหตี’’ติอาทินยปฺปวตฺตํ วิปรีตทสฺสนํ ปชหิํฯ</p>


<p>มิจฺฉาทิฎฺฐิํ  วิวชฺชยินฺติ วุตฺตเมวตฺถํ วิตฺถาเรตฺวา ทเสฺสตุํ นฺติอาทิมาหฯ ตตฺถ ติ ปากฎยเญฺญ โสมยาควาชเปยฺยาทิเก นานาวิเธ ยเญฺญ ยชิํฯ นฺติ เตสํ ยญฺญานํ ยชนวเสน อาหุติํ ปคฺคณฺหโนฺต อคฺคิํ ปริจริํฯ ติ เอสา ยญฺญกิริยา อคฺคิปาริจริยา สุทฺธิเหตุภาวโต สุทฺธิ ‘‘เอวํ เม สํสารสุทฺธิ โหตี’’ติ มญฺญมาโนฯ ติ ปญฺญาจกฺขุเวกเลฺลน อวิชฺชนฺธตาย อนฺธภูโต ปุถุชฺชโน หุตฺวา วนคหนปพฺพตคหนาทีนิ วิย ทุรติกฺกมนเฎฺฐน ทิฎฺฐิเยว คหนํ ทิฎฺฐิคหนํ , ตํ ปกฺขโนฺท อนุปวิโฎฺฐติ ติ ธมฺมสภาวํ อติกฺกมิตฺวา ‘‘อิทเมว สจฺจ’’นฺติ ปรามสนโต ปรามาสสงฺขาเตน มิจฺฉาภินิเวเสนฯ ติ มูฬฺหภาวํ ปาปิโตฯ นฺติ อสุทฺธิํ มคฺคํ ‘‘สุทฺธิํ มคฺค’’นฺติ มญฺญิสํ มญฺญิํฯ ตตฺถ การณมาห ติฯ ยสฺมา อวิชฺชาย อนฺธภูโต, ตโต เอว ธมฺมาธมฺมํ ยุตฺตายุตฺตญฺจ อวิทฺวา, ตสฺมา ตถา มญฺญินฺติ อโตฺถฯ</p>


<p>ติ เอวํภูตสฺส ปน สตฺถุ สมฺมุขา จตุสจฺจคพฺภํ ธมฺมกถํ สุตฺวา โยนิโส ปฎิปชฺชนฺตสฺส อริยมคฺคสมฺมาทิฎฺฐิยา สพฺพาปิ มิจฺฉาทิฎฺฐิ สมุเจฺฉทปฺปหานวเสน มยฺหํ ปหีนาฯ ติ กามภวาทโย สเพฺพปิ ภวา อริยมคฺคสเตฺถน  วิทฺธํสิตาฯ นฺติ อาหวนียาทิเก อคฺคี ฉเฑฺฑตฺวา สเทวกสฺส โลกสฺส อคฺคทกฺขิเณยฺยตาย สพฺพสฺส จ ปาปสฺส ทหนโต ทกฺขิเณยฺยคฺคิํ สมฺมาสมฺพุทฺธํ ชุหามิ ปริจรามิฯ ตยิทํ มยฺหํ ทกฺขิเณยฺยคฺคิปริจรณํ ทธินวนีตมถิตสปฺปิอาทินิรเปกฺขํ สตฺถุ นมสฺสนเมวาติ อาห นฺติฯ อถ วา นฺติ ทายกานํ ทกฺขิณาย มหปฺผลภาวกรเณน ปาปสฺส จ ทหเนน ทกฺขิเณยฺยคฺคิภูตํ อตฺตานํ ชุหามิ ปริจรามิ ตถา กตฺวา ปริจรามิ, ตถา กตฺวา ปริหรามิฯ ปุเพฺพ อคฺคิเทวํ นมสฺสามิ, อิทานิ ปน นมสฺสามิ ตถาคตนฺติฯ</p>


<p>ติ ทุเกฺข อญฺญาณาทิเภทา สเพฺพ โมหา มยฺหํ ปหีนา สมุจฺฉินฺนา, ตโต เอว ติ ตีสุ ปเทสุ เม-สโทฺท อาเนตฺวา โยเชตโพฺพฯ</p>

</p>


<h3>๗. คยากสฺสปเตฺถรคาถาวณฺณนา</h3>
<p>   นฺติอาทิกา อายสฺมโต คยากสฺสปเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต อิโต เอกติํเส กเปฺป สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต นิสฺสรณชฺฌาสยตาย ฆราวาสํ ปหาย ตาปสปพฺพชฺชํ ปพฺพชิตฺวา อรญฺญายตเน  อสฺสมํ กาเรตฺวา วนมูลผลาหาโร วสติฯ เตน จ สมเยน ภควา เอโก อทุติโย ตสฺส อสฺสมสมีเปน คจฺฉติฯ โส ภควนฺตํ ทิสฺวา ปสนฺนมานโส อุปสงฺกมิตฺวา วนฺทิตฺวา เอกมนฺตํ ฐิโต เวลํ โอโลเกตฺวา มโนหรานิ โกลผลานิ สตฺถุ อุปเนสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท พฺราหฺมณกุเล นิพฺพตฺติตฺวา วยปฺปโตฺต นิสฺสรณชฺฌาสยตาย ฆราวาสํ ปหาย ตาปสปพฺพชฺชํ ปพฺพชิตฺวา ทฺวีหิ ตาปสสเตหิ สทฺธิํ คยายํ วิหรติฯ คยายํ วสนโต หิสฺส กสฺสปโคตฺตตาย จ ติ สมญฺญา อโหสิฯ โส ภควตา สทฺธิํ ปริสาย เอหิภิกฺขูปสมฺปทํ ทตฺวา  (มหาว. ๕๔) โอวทิยมาโน อรหเตฺต ปติฎฺฐาสิฯ เตน วุตฺตํ  (อป. เถร ๒.๔๕.๘-๑๔) –</p>


<p>
‘‘อชิเนน นิวโตฺถหํ, วากจีรธโร ตทา;  
  
ขาริยา ปูรยิตฺวานํ, โกลํหาสิํ มมสฺสมํฯ  
</p>
  
<p>
‘‘ตมฺหิ กาเล สิขี พุโทฺธ, เอโก อทุติโย อหุ;  
  
มมสฺสมํ อุปคจฺฉิ, ชานโนฺต สพฺพกาลิกํฯ  
</p>
  
<p>
‘‘สกํ จิตฺตํ ปสาเทตฺวา, วนฺทิตฺวาน จ สุพฺพตํ;  
  
อุโภ หเตฺถหิ ปคฺคยฺห, โกลํ พุทฺธสฺสทาสหํฯ  
</p>
  
<p>
‘‘เอกติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, โกลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหเตฺต ปน ปติฎฺฐิโต อตฺตโน ปฎิปตฺติํ ปจฺจเวกฺขิตฺวา ปาปปวาหนกิตฺตนมุเขน อญฺญํ พฺยากโรโนฺต –</p>


<ol>
<li>
‘‘ปาโต มชฺฌนฺหิกํ สายํ, ติกฺขตฺตุํ ทิวสสฺสหํ;  
  
โอตริํ อุทกํ โสหํ, คยาย คยผคฺคุยาฯ  
</li>
  
<li>
‘‘ยํ  
มยา ปกตํ ปาปํ, ปุเพฺพ อญฺญาสุ ชาติสุ;  
  
ตํ ทานีธ ปวาเหมิ, เอวํทิฎฺฐิ ปุเร อหุํฯ  
</li>
  
<li>
‘‘สุตฺวา  
สุภาสิตํ วาจํ, ธมฺมตฺถสหิตํ ปทํ;  
  
ตถํ ยาถาวกํ อตฺถํ, โยนิโส ปจฺจเวกฺขิสํฯ  
</li>
  
<li>
‘‘นินฺหาตสพฺพปาโปมฺหิ, นิมฺมโล ปยโต สุจิ;  
  
สุโทฺธ สุทฺธสฺส ทายาโท, ปุโตฺต พุทฺธสฺส โอรโสฯ  
</li>
  
<li>
‘‘โอคยฺหฎฺฐงฺคิกํ โสตํ, สพฺพปาปํ ปวาหยิํ;  
  
ติโสฺส วิชฺชา อชฺฌคมิํ, กตํ พุทฺธสฺส สาสน’’นฺติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ ปฐมคาถาย ตาว อยํ สเงฺขปโตฺถ –  สูริยุคฺคมนเวลายํ,   มชฺฌนฺหเวลายํ,  สายนฺหเวลายนฺติ ทิวสสฺส  ตโย วาเร อหํ อุทกํ  โอคาหิํฯ โอตรโนฺต จ โสหํ น ยตฺถ กตฺถจิ ยทา วา ตทา วา โอตริํ, อถ โข  มหาชนสฺส ‘‘ปาปปวาหน’’นฺติ อภิสมฺมเต คยาติเตฺถ,  คยาผคฺคุนามเก ผคฺคุนีมาสสฺส อุตฺตรผคฺคุนีนกฺขเตฺต อนุสํวจฺฉรํ อุทโกโรหนมนุยุโตฺต อโหสินฺติฯ</p>


<p>อิทานิ ตทา เยนาธิปฺปาเยน อุทโกโรหนมนุยุตฺตํ, ตํ ทเสฺสตุํ ติ คาถมาหฯ ตสฺสโตฺถ – ‘‘ยํ มยา ปุเพฺพ อิโต อญฺญาสุ ชาตีสุ ปาปกมฺมํ อุปจิตํฯ ตํ อิทานิ  คยาติเตฺถ อิมิสฺสา จ คยาผคฺคุยา อิมินา อุทโกโรหเนน  อปเนมิ วิกฺขาเลมี’’ติฯ  สตฺถุ สาสนุปคมนโต ปุเพฺพ  เอวรูปวิปรีตทสฺสโน  อโหสิํฯ</p>


<p>นฺติ วิภตฺติอโลเปน นิเทฺทโสฯ ธเมฺมน จ อเตฺถน จ สหิตโกฎฺฐาสํ, อาทิโต มชฺฌโต ปริโยสานโต จ ธมฺมูปสํหิตํ อตฺถูปสํหิตํ สุฎฺฐุ เอกเนฺตน นิยฺยานิกํ กตฺวา ภาสิตํ วาจํ สมฺมาสมฺพุทฺธวจนํ สุตฺวา เตน ปกาสิตํ ปรมตฺถภาเวน ตจฺฉภาวโต  ยถารหํ ปวตฺตินิวตฺติอุปายภาเว พฺยภิจาราภาวโต  ทุกฺขาทิ อุปาเยน ปริเญฺญยฺยาทิภาเวน  ‘‘ทุกฺขํ ปริเญฺญยฺยํ, สมุทโย ปหาตโพฺพ, นิโรโธ สจฺฉิกาตโพฺพ , มโคฺค ภาเวตโพฺพ’’ติ ปติอเวกฺขิํ, ญาณจกฺขุนา ปสฺสิํ ปฎิวิชฺฌินฺติ อโตฺถฯ</p>


<p>ติ เอวํ ปฎิวิทฺธสจฺจตฺตา เอว อริยมคฺคชเลน วิกฺขาลิตสพฺพปาโป อมฺหิฯ ตโต เอว ราคมลาทีนํ อภาเวน นิมฺมลตฺตา ฯ ตโต เอว  ปริสุทฺธกายสมาจารตาย ปริสุทฺธวจีสมาจารตาย ปริสุทฺธมโนสมาจารตาย  ฯ สวาสนสพฺพกิเลสมลวิสุทฺธิยา  พุทฺธสฺส ภควโต โลกุตฺตรธมฺมทายสฺส อาทิยนโต ฯ ตเสฺสว เทสนาญาณสมุฎฺฐานอุโรวายามชนิตาภิชาติตาย  ปุโตฺต อมฺหีติ โยชนาฯ</p>


<p>ปุนปิ อตฺตโน ปรมตฺถโต นฺหาตกภาวเมว วิภาเวตุํ ติ โอสานคาถมาหฯ ตตฺถ ติ โอคาเหตฺวา อนุปวิสิตฺวาฯ นฺติ สมฺมาทิฎฺฐิอาทีหิ อฎฺฐงฺคสโมธานภูตํ มคฺคโสตํฯ นฺติ อนวเสสํ ปาปมลํ ปกฺขาเลสิํ, อริยมคฺคชลปวาหเนน ปรมตฺถนฺหาตโก อโหสิํฯ ตโต เอว นฺติ วุตฺตตฺถเมวฯ</p>

</p>


<h3>๘. วกฺกลิเตฺถรคาถาวณฺณนา</h3>
<p>ติอาทิกา  อายสฺมโต วกฺกลิเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปโตฺต สตฺถุ สนฺติกํ คจฺฉเนฺตหิ อุปาสเกหิ สทฺธิํ วิหารํ คนฺตฺวา ปริสปริยเนฺต ฐิโต ธมฺมํ สุณโนฺต สตฺถารํ เอกํ ภิกฺขุํ สทฺธาธิมุตฺตานํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานํ ปเตฺถโนฺต สตฺตาหํ มหาทานํ ทตฺวา ปณิธานํ อกาสิฯ สตฺถา ตสฺส อนนฺตรายตํ ทิสฺวา พฺยากริฯ</p>


<p>โสปิ  ยาวชีวํ กุสลํ กตฺวา เทวมนุเสฺสสุ สํสรโนฺต อมฺหากํ สตฺถุ กาเล สาวตฺถิยํ พฺราหฺมณกุเล นิพฺพตฺติ, ติสฺส นามํ อกํสุฯ โส วุทฺธิปฺปโตฺต ตโย เวเท อุคฺคณฺหิตฺวา พฺราหฺมณสิเปฺปสุ นิปฺผตฺติํ คโต สตฺถารํ ทิสฺวา รูปกายสฺส สมฺปตฺติทสฺสเนน อติโตฺต สตฺถารา สทฺธิํเยว วิจรติฯ ‘‘อคารมเชฺฌ วสโนฺต นิจฺจกาลํ สตฺถารํ ทฎฺฐุํ น ลภิสฺสามี’’ติ สตฺถุ สนฺติเก ปพฺพชิตฺวา ฐเปตฺวา โภชนเวลํ สรีรกิจฺจกาลญฺจ เสสกาเล ยตฺถ ฐิเตน สกฺกา ทสพลํ ปสฺสิตุํ, ตตฺถ ฐิโต อญฺญํ กิจฺจํ ปหาย ภควนฺตํ โอโลเกโนฺตว วิหรติฯ สตฺถา ตสฺส ญาณปริปากํ อาคเมโนฺต พหุกาลํ ตสฺมิํ รูปทสฺสเนเนว วิจรเนฺต กิญฺจิ อวตฺวา ปุเนกทิวสํ  ‘‘กิํ เต, วกฺกลิ, อิมินา ปูติกาเยน ทิเฎฺฐน? โย โข, วกฺกลิ, ธมฺมํ ปสฺสติ, โส มํ ปสฺสติฯ โย มํ ปสฺสติ, โส ธมฺมํ ปสฺสติฯ ธมฺมญฺหิ, วกฺกลิ, ปสฺสโนฺต มํ ปสฺสติ, มํ ปสฺสโนฺต ธมฺมํ ปสฺสตี’’ติ (สํ. นิ. ๓.๘๗) อาหฯ</p>


<p>สตฺถริ เอวํ วทเนฺตปิ เถโร สตฺถุ ทสฺสนํ ปหาย อญฺญตฺถ คนฺตุํ น สโกฺกติฯ ตโต สตฺถา ‘‘นายํ ภิกฺขุ สํเวคํ อลภิตฺวา พุชฺฌิสฺสตี’’ติ วสฺสูปนายิกทิวเส ‘‘อเปหิ, วกฺกลี’’ติ เถรํ ปณาเมสิฯ โส สตฺถารา ปณามิโต สมฺมุเข ฐาตุํ อสโกฺกโนฺต ‘‘กิํ มยฺหํ ชีวิเตน, โยหํ สตฺถารํ ทฎฺฐุํ น ลภามี’’ติ คิชฺฌกูฎปพฺพเต ปปาตฎฺฐานํ อภิรุหิฯ สตฺถา ตสฺส ตํ ปวตฺติํ ญตฺวา ‘‘อยํ ภิกฺขุ มม สนฺติกา อสฺสาสํ อลภโนฺต มคฺคผลานํ อุปนิสฺสยํ นาเสยฺยา’’ติ อตฺตานํ ทเสฺสตุํ โอภาสํ วิสฺสเชฺชโนฺต –</p>


<p>
‘‘ปาโมชฺชพหุโล ภิกฺขุ, ปสโนฺน พุทฺธสาสเน;  
  
อธิคเจฺฉ ปทํ สนฺตํ, สงฺขารูปสมํ สุข’’นฺติฯ (ธ. ป. ๓๘๑) –  
</p>
  
<p>คาถํ วตฺวา ‘‘เอหิ, วกฺกลี’’ติ หตฺถํ ปสาเรสิฯ เถโร ‘‘ทสพโล เม ทิโฎฺฐ, ‘เอหี’ติ อวฺหานมฺปิ ลทฺธ’’นฺติ พลวปีติโสมนสฺสํ อุปฺปาเทตฺวา  ‘‘กุโต อาคจฺฉามี’’ติ อตฺตโน คมนภาวํ อชานิตฺวา สตฺถุ สมฺมุเข อากาเส ปกฺขนฺทโนฺต ปฐมปาเทน ปพฺพเต ฐิโตเยว สตฺถารา วุตฺตคาถํ  อาวเชฺชโนฺต อากาเสเยว ปีติํ วิกฺขเมฺภตฺวา สห ปฎิสมฺภิทาหิ อรหตฺตํ ปาปุณีติ  (อ. นิ. อฎฺฐ. ๑.๑.๒๐๘)  (ธ. ป. อฎฺฐ. ๒.๓๘๑) อาคตํฯ</p>


<p>อิธ ปน เอวํ วทนฺติ – ‘‘กิํ เต, วกฺกลี’’ติอาทินา สตฺถารา โอวทิโต คิชฺฌกูเฎ วิหรโนฺต วิปสฺสนํ ปฎฺฐเปสิ, ตสฺส สทฺธาย พลวภาวโต เอว วิปสฺสนา วีถิํ น โอตรติ, ภควา ตํ ญตฺวา กมฺมฎฺฐานํ โสเธตฺวา อทาสิฯ ปุน วิปสฺสนํ มตฺถกํ ปาเปตุํ นาสกฺขิเยว, อถสฺส อาหารเวกเลฺลน วาตาพาโธ อุปฺปชฺชิ, ตํ วาตาพาเธน ปีฬิยมานํ ญตฺวา ภควา ตตฺถ คนฺตฺวา ปุจฺฉโนฺต –</p>


<ol>
<li>
‘‘วาตโรคาภินีโต ตฺวํ, วิหรํ กานเน วเน;  
  
ปวิทฺธโคจเร ลูเข, กถํ ภิกฺขุ กริสฺสสี’’ติฯ –  
</li>
  
<p>อาหฯ ตํ สุตฺวา เถโร –
</ol></p>


<ol>
<li>
‘‘ปีติสุเขน  
วิปุเลน, ผรมาโน สมุสฺสยํ;  
  
ลูขมฺปิ อภิสโมฺภโนฺต, วิหริสฺสามิ กานเนฯ  
</li>
  
<li>
‘‘ภาเวโนฺต สติปฎฺฐาเน, อินฺทฺริยานิ พลานิ จ;  
  
โพชฺฌงฺคานิ จ ภาเวโนฺต, วิหริสฺสามิ กานเนฯ  
</li>
  
<li>
‘‘อารทฺธวีริเย ปหิตเตฺต, นิจฺจํ ทฬฺหปรกฺกเม;  
  
สมเคฺค สหิเต ทิสฺวา, วิหริสฺสามิ กานเนฯ  
</li>
  
<li>
‘‘อนุสฺสรโนฺต สมฺพุทฺธํ, อคฺคํ ทนฺตํ สมาหิตํ;  
  
อตนฺทิโต รตฺตินฺทิวํ, วิหริสฺสามิ กานเน’’ติฯ –  
</li>
  
<p>จตโสฺส คาถา อภาสิฯ
</ol></p>


<p>ตตฺถ ติ วาตาพาเธน อเสริภาวํ อุปนีโต, วาตพฺยาธินา อภิภูโตฯ นฺติ เถรํ อาลปติฯ นฺติ เตน อิริยาปถวิหาเรน วิหรโนฺตฯ ติ กานนภูเต วเน, มหาอรเญฺญติ อโตฺถฯ ติ วิสฺสฎฺฐโคจเร ทุลฺลภปจฺจเยฯ วาตโรคสฺส สปฺปายานํ สปฺปิอาทิเภสชฺชานํ อภาเวน ผรุสภูมิภาคตาย จ  ลูขฎฺฐาเนฯ ติ ภิกฺขุ ตฺวํ กถํ วิหริสฺสสีติ ภควา ปุจฺฉิฯ</p>


<p>ตํ  สุตฺวา เถโร นิรามิสปีติโสมนสฺสาทินา อตฺตโน สุขวิหารํ ปกาเสโนฺต ติอาทิมาหฯ ตตฺถ ติ อุเพฺพคลกฺขณาย ผรณลกฺขณาย จ  ปีติยา ตํสมฺปยุตฺตสุเขน จฯ เตนาห ติ อุฬาเรนาติ อโตฺถฯ นฺติ ยถาวุตฺตปีติสุขสมุฎฺฐิเตหิ ปณีเตหิ รูเปหิ สกลํ กายํ ผราเปโนฺต นิรนฺตรํ ผุฎํ กโรโนฺตฯ ติ อรญฺญาวาสชนิตํ สเลฺลขวุตฺติเหตุกํ ทุสฺสหมฺปิ ปจฺจยลูขํ อภิภวโนฺต อธิวาเสโนฺตฯ ติ ฌานสุเขน วิปสฺสนาสุเขน จ อรญฺญายตเน วิหริสฺสามีติ อโตฺถฯ เตนาห – ‘‘สุขญฺจ กาเยน ปฎิสํเวเทสิ’’นฺติ (ปารา. ๑๑)ฯ</p>


<p>
‘‘ยโต ยโต สมฺมสติ, ขนฺธานํ อุทยพฺพยํ;  
  
ลภตี ปีติปาโมชฺชํ, อมตํ ตํ วิชานต’’นฺติ จฯ (ธ. ป. ๓๗๔);  
</p>
  
<p>ติ มคฺคปริยาปเนฺน กายานุปสฺสนาทิเก จตฺตาโร สติปฎฺฐาเน อุปฺปาเทโนฺต วเฑฺฒโนฺต จฯ ติ มคฺคปริยาปนฺนานิ เอว สทฺธาทีนิ ปญฺจินฺทฺริยานิฯ ติ ตถา สทฺธาทีนิ  ปญฺจ พลานิฯ ติ ตถา สติสโมฺพชฺฌงฺคาทีนิ สตฺต โพชฺฌงฺคานิฯ -สเทฺทน สมฺมปฺปธานอิทฺธิปาทมคฺคงฺคานิ สงฺคณฺหาติฯ ตทวินาภาวโต หิ ตคฺคหเณเนว เตสํ คหณํ โหติฯ ติ ยถาวุเตฺต โพธิปกฺขิยธเมฺม ภาเวโนฺต มคฺคสุเขน ตทธิคมสิเทฺธน ผลสุเขน นิพฺพานสุเขน จ วิหริสฺสามิฯ</p>


<p>ติ จตุพฺพิธสมฺมปฺปธานวเสน ปคฺคหิตวีริเยฯ ติ นิพฺพานํ ปติเปสิตจิเตฺตฯ ติ สพฺพกาลํ อสิถิลวีริเยฯ อวิวาทวเสน กายสามคฺคิทานวเสน จ ฯ ทิฎฺฐิสีลสามเญฺญน  สพฺรหฺมจารี ทิสฺวาฯ เอเตน กลฺยาณมิตฺตสมฺปตฺติํ ทเสฺสติฯ</p>


<p>นฺติ สมฺมา สามํ สพฺพธมฺมานํ พุทฺธตฺตา สมฺมาสมฺพุทฺธํ สพฺพสตฺตุตฺตมตาย,  อุตฺตเมน ทมเถน  อนุตฺตรสมาธินา  อนลโส หุตฺวา,  สพฺพกาลํ ‘‘อิติปิ โส ภควา อรห’’นฺติอาทินา อนุสฺสรโนฺต วิหริสฺสามิฯ เอเตน พุทฺธานุสฺสติภาวนาย  ยุตฺตาการทสฺสเนน สพฺพตฺถ กมฺมฎฺฐานานุโยคมาห, ปุริเมน ปาริหาริยกมฺมฎฺฐานานุโยคํฯ</p>


<p>เอวํ ปน วตฺวา เถโร วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๔.๒๘-๖๕) –</p>


<p>
‘‘อิโต สตสหสฺสมฺหิ, กเปฺป อุปฺปชฺชิ นายโก;  
  
อโนมนาโม อมิโต, นาเมน ปทุมุตฺตโรฯ  
</p>
  
<p>
‘‘ปทุมาการวทโน, ปทุมามลสุจฺฉวี;  
  
โลเกนานุปลิโตฺตว, โตเยน ปทุมํ ยถาฯ  
</p>
  
<p>
‘‘วีโร ปทุมปตฺตโกฺข, กโนฺต จ ปทุมํ ยถา;  
  
ปทุมุตฺตรคโนฺธว, ตสฺมา โส ปทุมุตฺตโรฯ  
</p>
  
<p>
‘‘โลกเชโฎฺฐ จ นิมฺมาโน, อนฺธานํ นยนูปโม;  
  
สนฺตเวโส คุณนิธิ, กรุณามติสาคโรฯ  
</p>
  
<p>
‘‘ส กทาจิ มหาวีโร, พฺรหฺมาสุรสุรจฺจิโต;  
  
สเทวมนุชากิเณฺณ, ชนมเชฺฌ ชินุตฺตโมฯ  
</p>
  
<p>
‘‘วทเนน สุคเนฺธน, มธุเรน รุเตน จ;  
  
รญฺชยํ ปริสํ สพฺพํ, สนฺถวี สาวกํ สกํฯ  
</p>
  
<p>
‘‘สทฺธาธิมุโตฺต สุมติ, มม ทสฺสนลาลโส;  
  
นตฺถิ เอตาทิโส อโญฺญ, ยถายํ ภิกฺขุ วกฺกลิฯ  
</p>
  
<p>
‘‘ตทาหํ  
หํสวติยํ, นคเร พฺราหฺมณตฺรโช;  
  
หุตฺวา สุตฺวา จ ตํ วากฺยํ, ตํ ฐานมภิโรจยิํฯ  
</p>
  
<p>
‘‘สสาวกํ ตํ วิมลํ, นิมเนฺตตฺวา ตถาคตํ;  
  
สตฺตาหํ โภชยิตฺวาน, ทุเสฺสหจฺฉาทยิํ ตทาฯ  
</p>
  
<p>
‘‘นิปจฺจ สิรสา ตสฺส, อนนฺตคุณสาคเร;  
  
นิมุโคฺค ปีติสมฺปุโณฺณ, อิทํ วจนมพฺรวิํฯ  
</p>
  
<p>
‘‘โย โส ตยา สนฺถวิโต, อิโต สตฺตมเก มุนิ;  
  
ภิกฺขุ สทฺธาวตํ อโคฺค, ตาทิโส โหมหํ มุเนฯ  
</p>
  
<p>
‘‘เอวํ  
วุเตฺต มหาวีโร, อนาวรณทสฺสโน;  
  
อิมํ วากฺยํ อุทีเรสิ, ปริสาย มหามุนิฯ  
</p>
  
<p>
‘‘ปสฺสเถตํ มาณวกํ, ปีตมฎฺฐนิวาสนํ;  
  
เหมยโญฺญปจิตงฺคํ, ชนเนตฺตมโนหรํฯ  
</p>
  
<p>
‘‘เอโส อนาคตทฺธาเน, โคตมสฺส มเหสิโน;  
  
อโคฺค สทฺธาธิมุตฺตานํ, สาวโกยํ ภวิสฺสติฯ  
</p>
  
<p>
‘‘เทวภูโต มนุโสฺส วา, สพฺพสนฺตาปวชฺชิโต;  
  
สพฺพโภคปริพฺยูโฬฺห, สุขิโต สํสริสฺสติฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
วกฺกลิ นาม นาเมน, เหสฺสติ สตฺถุ สาวโกฯ  
</p>
  
<p>
‘‘เตน กมฺมวิเสเสน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘สพฺพตฺถ สุขิโต หุตฺวา, สํสรโนฺต ภวาภเว;  
  
สาวตฺถิยํ ปุเร ชาโต, กุเล อญฺญตเร อหํฯ  
</p>
  
<p>
‘‘โนนีตสุขุมาลํ มํ, ชาตปลฺลวโกมลํ;  
  
มนฺทํ อุตฺตานสยนํ, ปิสาจภยตชฺชิตาฯ  
</p>
  
<p>
‘‘ปาทมูเล มเหสิสฺส, สาเยสุํ ทีนมานสา;  
  
อิมํ ททาม เต นาถ, สรณํ โหหิ นายกฯ  
</p>
  
<p>
‘‘ตทา ปฎิคฺคหิ โส มํ, ภีตานํ สรโณ มุนิ;  
  
ชาลินา จกฺกงฺกิเตน, มุทุโกมลปาณินาฯ  
</p>
  
<p>
‘‘ตทา ปภุติ เตนาหํ, อรเกฺขเยฺยน รกฺขิโต;  
  
สพฺพเวรวินิมุโตฺต, สุเขน ปริวุทฺธิโตฯ  
</p>
  
<p>
‘‘สุคเตน  
วินา ภูโต, อุกฺกณฺฐามิ มุหุตฺตกํ;  
  
ชาติยา สตฺตวโสฺสหํ, ปพฺพชิํ อนคาริยํฯ  
</p>
  
<p>
‘‘สพฺพปารมิสมฺภูตํ  
, นีลกฺขินยนํ วรํ;  
  
รูปํ สพฺพสุภากิณฺณํ, อติโตฺต วิหรามหํฯ  
</p>
  
<p>
‘‘พุทฺธรูปรติํ ญตฺวา, ตทา โอวทิ มํ ชิโน;  
  
อลํ วกฺกลิ กิํ รูเป, รมเส พาลนนฺทิเตฯ  
</p>
  
<p>
‘‘โย หิ ปสฺสติ สทฺธมฺมํ, โส มํ ปสฺสติ ปณฺฑิโต;  
  
อปสฺสมาโน สทฺธมฺมํ, มํ ปสฺสมฺปิ น ปสฺสติฯ  
</p>
  
<p>
‘‘อนนฺตาทีนโว กาโย, วิสรุกฺขสมูปโม;  
  
อาวาโส สพฺพโรคานํ, ปุโญฺช ทุกฺขสฺส เกวโลฯ  
</p>
  
<p>
‘‘นิพฺพินฺทิย ตโต รูเป, ขนฺธานํ อุทยพฺพยํ;  
  
ปสฺส อุปกฺกิเลสานํ, สุเขนนฺตํ คมิสฺสสิฯ  
</p>
  
<p>
‘‘เอวํ เตนานุสิโฎฺฐหํ, นายเกน หิเตสินา;  
  
คิชฺฌกูฎํ สมารุยฺห, ฌายามิ คิริกนฺทเรฯ  
</p>
  
<p>
‘‘ฐิโต ปพฺพตปาทมฺหิ, อสฺสาสยิ มหามุนิ;  
  
วกฺกลีติ ชิโน วาจํ, ตํ สุตฺวา มุทิโต อหํฯ  
</p>
  
<p>
‘‘ปกฺขนฺทิํ เสลปพฺภาเร, อเนกสตโปริเส;  
  
ตทา พุทฺธานุภาเวน, สุเขเนว มหิํ คโตฯ  
</p>
  
<p>
‘‘ปุโนปิ ธมฺมํ เทเสติ, ขนฺธานํ อุทยพฺพยํ;  
  
ตมหํ ธมฺมมญฺญาย, อรหตฺตมปาปุณิํฯ  
</p>
  
<p>
‘‘สุมหาปริสมเชฺฌ, ตทา มํ จรณนฺตโค;  
  
อคฺคํ สทฺธาธิมุตฺตานํ, ปญฺญเปสิ มหามติฯ  
</p>
  
<p>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา อญฺญํ พฺยากโรโนฺตปิ เถโร อิมา เอว คาถา อภาสิฯ อถ นํ สตฺถา ภิกฺขุสงฺฆมเชฺฌ นิสิโนฺน สทฺธาธิมุตฺตานํ อคฺคฎฺฐาเน ฐเปสีติฯ</p>

</p>


<h3>๙. วิชิตเสนเตฺถรคาถาวณฺณนา</h3>
<p>ติอาทิกา   อายสฺมโต วิชิตเสนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต อตฺถทสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต ฆราวาสํ ปหาย อิสิปพฺพชฺชํ ปพฺพชิตฺวา อรเญฺญ วิหรโนฺต อากาเสน คจฺฉนฺตํ ภควนฺตํ ทิสฺวา ปสนฺนมานโส ปสนฺนาการํ ทเสฺสโนฺต อญฺชลิํ ปคฺคยฺห อฎฺฐาสิฯ สตฺถา ตสฺส อชฺฌาสยํ ญตฺวา อากาสโต โอตริฯ โส ภควโต มโนหรานิ มธุรานิ ผลานิ อุปเนสิ, ปฎิคฺคเหสิ ภควา อนุกมฺปํ อุปาทายฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ หตฺถาจริยกุเล นิพฺพตฺติตฺวา ติ ลทฺธนาโม วิญฺญุตํ ปาปุณิฯ ตสฺส มาตุลา เสโน จ อุปเสโน จาติ เทฺว หตฺถาจริยา สตฺถุ สนฺติเก ธมฺมํ สุตฺวา ปฎิลทฺธสทฺธา ปพฺพชิตฺวา วาสธุรํ ปูเรนฺตา อรหตฺตํ ปาปุณิํสุฯ วิชิตเสโนปิ หตฺถิสิเปฺป นิปฺผตฺติํ คโต นิสฺสรณชฺฌาสยตาย ฆราวาเส อลคฺคมานโส สตฺถุ ยมกปาฎิหาริยํ ทิสฺวา ปฎิลทฺธสโทฺธ มาตุลเตฺถรานํ สนฺติเก ปพฺพชิตฺวา เตสํ โอวาทานุสาสนิยา วิปสฺสนาย กมฺมํ กโรโนฺต วิปสฺสนาวีถิํ ลงฺฆิตฺวา พหิทฺธา นานารมฺมเณ วิธาวนฺตํ อตฺตโน จิตฺตํ โอวทโนฺต –</p>


<ol>
<li>
‘‘โอลเคฺคสฺสามิ เต จิตฺต, อาณิทฺวาเรว หตฺถินํ;  
  
น ตํ ปาเป นิโยเชสฺสํ, กามชาลํ สรีรชํฯ  
</li>
  
<li>
‘‘ตฺวํ โอลโคฺค น คจฺฉสิ, ทฺวารวิวรํ คโชว อลภโนฺต;  
  
น จ จิตฺตกลิ ปุนปฺปุนํ, ปสกฺก ปาปรโต จริสฺสสิฯ  
</li>
  
<li>
‘‘ยถา กุญฺชรํ อทนฺตํ, นวคฺคหมงฺกุสคฺคโห;  
  
พลวา อาวเตฺตติ อกามํ, เอวํ อาวตฺตยิสฺสํ ตํฯ  
</li>
  
<li>
‘‘ยถา วรหยทมกุสโล, สารถิปวโร ทเมติ อาชญฺญํ;  
  
เอวํ ทมยิสฺสํ ตํ, ปติฎฺฐิโต ปญฺจสุ พเลสุฯ  
</li>
  
<li>
‘‘สติยา  
  
ตํ นิพนฺธิสฺสํ, ปยุโตฺต เต ทเมสฺสามิ;  
  
วีริยธุรนิคฺคหิโต, น ยิโต ทูรํ คมิสฺสเส จิตฺตา’’ติฯ –  
</li>
  
<p>คาถา อภาสิฯ
</ol></p>


<p>ตตฺถ ติ สํวริสฺสามิ นิวาเรสฺสามิฯ ติ ตํฯ อุปโยคเตฺถ หิ อิทํ สามิวจนํ ฯ เต คมนนฺติ วา วจนเสโสฯ นฺติ จ หตฺถินฺติ อโตฺถฯ ติ อตฺตโน จิตฺตํ อาลปติฯ ยถา ตํ วาเรตุกาโม, ตํ ทเสฺสโนฺต นฺติ อาหฯ อาณิทฺวารํ นาม ปาการพทฺธสฺส นครสฺส ขุทฺทกทฺวารํ, ยํ ฆฎิกาฉิเทฺท อาณิมฺหิ ปกฺขิเตฺต ยเนฺตน วินา อพฺภนฺตเร ฐิเตหิปิ วิวริตุํ น สกฺกาฯ เยน มนุสฺสควสฺสมหิํสาทโย น นิคฺคนฺตุํ สกฺกาฯ นครโต พหิ นิคฺคนฺตุกามมฺปิ หตฺถิํ ยโต ปโลเภตฺวา หตฺถาจริโย คมนํ นิวาเรสิฯ อถ วา อาณิทฺวารํ นาม ปลิฆทฺวารํฯ ตตฺถ หิ ติริยํ ปลิฆํ ฐเปตฺวา รุกฺขสูจิสงฺขาตํ อาณิํ ปลิฆสีเส อาวุณนฺติฯ ติ รูปาทีสุ อุปฺปชฺชนกอภิชฺฌาทิปาปธเมฺม  น นิโยชิสฺสามิฯ ติ กามสฺส ชาลภูตํฯ ยถา หิ มจฺฉพนฺธมิคลุทฺทานํ ชาลํ นาม มจฺฉาทีนํ เตสํ ยถากามการสาธนํ, เอวํ อโยนิโสมนสิการานุปาติตํ จิตฺตํ มารสฺส กามการสาธนํฯ เตน หิ โส สเตฺต อนเตฺถสุ ปาเตติฯ ติ สรีเรสุ อุปฺปชฺชนกฯ ปญฺจโวการภเว หิ จิตฺตํ รูปปฎิพทฺธวุตฺติตาย ‘‘สรีรช’’นฺติ วุจฺจติฯ</p>


<p>ติ ตฺวํ, จิตฺตกลิ, มยา สติปญฺญาปโตทองฺกุเสหิ วาริโต น ทานิ ยถารุจิํ คมิสฺสสิ, อโยนิโสมนสิการวเสน ยถากามํ วตฺติตุํ น ลภิสฺสสิฯ ยถา กิํ?  นครโต คชนิโรธโต วา นิคฺคมนาย ทฺวารวิวรกํ อลภมาโน หตฺถี วิยฯ ติ จิตฺตกาฬกณฺณิฯ นฺติ อปราปรํฯ ติ สรณสมฺปสฺสาสวเสนฯ ติ ปาปกมฺมนิรโต ปุเพฺพ วิย อิทานิ  ตถา จริตุํ น ทสฺสามีติ อโตฺถฯ</p>


<p>นฺติ  อทมิตํ หตฺถิสิกฺขํ อสิกฺขิตํฯ นฺติ อจิรคหิตํฯ ติ หตฺถาจริโยฯ ติ กายพเลน ญาณพเลน จ พลวาฯ นฺติ อนิจฺฉนฺตเมว นิเสธนโต นิวเตฺตติฯ นฺติ ยถา ยถาวุตฺตํ หตฺถิํ หตฺถาจริโย, เอวํ ตํ จิตฺตํ จิตฺตกลิํ ทุจฺจริตนิเสธนโต นิวตฺตยิสฺสามิฯ</p>


<p>ติ  อุตฺตมานํ อสฺสทมฺมานํ ทมเน กุสโลฯ ตโต เอว  อสฺสทมฺมสารถีสุ วิสิโฎฺฐ  อาชานียํ อสฺสทมฺมํ เทสกาลานุรูปํ สณฺหผรุเสหิ ทเมติ วิเนติ นิพฺพิเสวนํ กโรติฯ ติ สทฺธาทีสุ ปญฺจสุ พเลสุ ปติฎฺฐิโต หุตฺวา อสฺสทฺธิยาทินิเสธนโต  ทเมสฺสามีติ อโตฺถฯ</p>


<p>  นฺติ โคจรชฺฌตฺตโต พหิ คนฺตุํ อเทโนฺต สติโยเตฺตน กมฺมฎฺฐานถเมฺภ, จิตฺตกลิ, ตํ นิพนฺธิสฺสามิ นิยเมสฺสามิฯ ติ ตตฺถ นิพนฺธโนฺต เอว ยุตฺตปฺปยุโตฺต หุตฺวา เต ทเมสฺสามิ, สํกิเลสมลโต ตํ วิโสเธสฺสามิฯ ติ ยถาวุโตฺต เฉเกน สุสารถินา ยุเค โยชิโต ยุคนิคฺคหิโต ยุคนฺตรคโต ตํ นาติกฺกมติ, เอวํ ตฺวมฺปิ จิตฺต, มม วีริยธุเร นิคฺคหิโต สกฺกจฺจการิตาย สาตจฺจการิตาย อญฺญถา วตฺติตุํ อลภโนฺต อิโต โคจรชฺฌตฺตโต ทูรํ พหิ น คมิสฺสสิฯ ภาวนานุยุตฺตสฺส หิ กมฺมฎฺฐานโต อญฺญํ อาสนฺนมฺปิ ลกฺขณโต ทูรเมวาติ เอวํ เถโร อิมาหิ คาถาหิ อตฺตโน จิตฺตํ นิคฺคณฺหโนฺตว วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๕.๒๒-๓๐) –</p>


<p>
‘‘สุวณฺณวณฺณํ สมฺพุทฺธํ, ทฺวตฺติํสวรลกฺขณํ;  
  
วิปินเคฺคน คจฺฉนฺตํ, สาลราชํว ผุลฺลิตํฯ  
</p>
  
<p>
‘‘ติณตฺถรํ ปญฺญาเปตฺวา, พุทฺธเสฎฺฐํ อยาจหํ;  
  
อนุกมฺปตุ มํ พุโทฺธ, ภิกฺขํ อิจฺฉามิ ทาตเวฯ  
</p>
  
<p>
‘‘อนุกมฺปโก  
การุณิโก, อตฺถทสฺสี มหายโส;  
  
มม สงฺกปฺปมญฺญาย, โอรูหิ มม อสฺสเมฯ  
</p>
  
<p>
‘‘โอโรหิตฺวาน สมฺพุโทฺธ, นิสีทิ ปณฺณสนฺถเร;  
  
ภลฺลาตกํ คเหตฺวาน, พุทฺธเสฎฺฐสฺสทาสหํฯ  
</p>
  
<p>
‘‘มม นิชฺฌายมานสฺส, ปริภุญฺชิ ตทา ชิโน;  
  
ตตฺถ จิตฺตํ ปสาเทตฺวา, อภิวนฺทิํ ตทา ชินํฯ  
</p>
  
<p>
‘‘อฎฺฐารเส กปฺปสเต, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺตปิ อิมา คาถา อภาสิฯ</p>

</p>


<h3>๑๐. ยสทตฺตเตฺถรคาถาวณฺณนา</h3>
<p>ติอาทิกา อายสฺมโต ยสทตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิฯ ตถา เหส ปทุมุตฺตรสฺส  ภควโต กาเล พฺราหฺมณกุเล นิพฺพตฺติตฺวา พฺราหฺมณานํ วิชฺชาสิเปฺปสุ นิปฺผตฺติํ คโต กาเม ปหาย อิสิปพฺพชฺชํ ปพฺพชิตฺวา อรเญฺญ วิหรโนฺต เอกทิวสํ สตฺถารํ ทิสฺวา ปสนฺนมานโส อญฺชลิํ ปคฺคยฺห อภิตฺถวิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มลฺลรเฎฺฐ มลฺลราชกุเล นิพฺพตฺติตฺวา ติ ลทฺธนาโม, วยปฺปโตฺต ตกฺกสิลํ คนฺตฺวา สพฺพสิปฺปานิ สิกฺขิตฺวา สภิเยน ปริพฺพาชเกน สทฺธิํเยว จาริกํ จรมาโน, อนุปุเพฺพน สาวตฺถิยํ ภควนฺตํ อุปสงฺกมิตฺวา สภิเยน ปุฎฺฐปเญฺหสุ  วิสฺสชฺชิยมาเนสุ สยํ โอตาราเปโกฺข สุณโนฺต นิสีทิ ‘‘สมณสฺส โคตมสฺส วาเท โทสํ ทสฺสามี’’ติฯ อถสฺส ภควา จิตฺตาจารํ ญตฺวา  (สุ. นิ. สภิยสุตฺต) โอวาทํ เทโนฺต –</p>


<ol>
<li>
‘‘อุปารมฺภจิโตฺต  
ทุเมฺมโธ, สุณาติ ชินสาสนํ;  
  
อารกา โหติ สทฺธมฺมา, นภโส ปถวี ยถาฯ  
</li>
  
<li>
‘‘อุปารมฺภจิโตฺต ทุเมฺมโธ, สุณาติ ชินสาสนํ;  
  
ปริหายติ สทฺธมฺมา, กาฬปเกฺขว จนฺทิมาฯ  
</li>
  
<li>
‘‘อุปารมฺภจิโตฺต ทุเมฺมโธ, สุณาติ ชินสาสนํ;  
  
ปริสุสฺสติ สทฺธเมฺม, มโจฺฉ อโปฺปทเก ยถาฯ  
</li>
  
<li>
‘‘อุปารมฺภจิโตฺต ทุเมฺมโธ, สุณาติ ชินสาสนํ;  
  
น วิรูหติ สทฺธเมฺม, เขเตฺต พีชํว ปูติกํฯ  
</li>
  
<li>
‘‘โย จ ตุเฎฺฐน จิเตฺตน, สุณาติ ชินสาสนํ;  
  
เขเปตฺวา อาสเว สเพฺพ, สจฺฉิกตฺวา อกุปฺปตํ;  
  
ปปฺปุยฺย ปรมํ สนฺติํ, ปรินิพฺพาตินาสโว’’ติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ ติ สารมฺภจิโตฺต, โทสาโรปนาธิปฺปาโยติ อโตฺถฯ ติ นิปฺปโญฺญฯ ติ โส ตาทิโส ปุคฺคโล นภโส วิย ปถวี ปฎิปตฺติสทฺธมฺมโตปิ ทูเร โหติ, ปเคว ปฎิเวธสทฺธมฺมโตฯ ‘‘น ตฺวํ อิมํ ธมฺมวินยํ อาชานาสี’’ติอาทินา (ที. นิ. ๑.๑๘) วิคฺคาหิกกถํ อนุยุตฺตสฺส กุโต สนฺตนิปุโณ ปฎิปตฺติสทฺธโมฺมฯ</p>


<p>ติ นววิธโลกุตฺตรธมฺมโต ปุพฺพภาคิยสทฺธาทิสทฺธมฺมโตปิ นิหียติฯ ติ วิสุสฺสติ กายจิตฺตานํ ปีณนรสสฺส ปีติปาโมชฺชาทิกุสลธมฺมสฺสาภาวโตฯ ติ  วิรูฬฺหิํ วุทฺธิํ น ปาปุณาติฯ นฺติ โคมยเลปทานาทิอภาเวน ปูติภาวํ ปตฺตํฯ</p>


<p>ติ อิตฺถมฺภูตลกฺขเณ กรณวจนํ, อตฺตมโน ปมุทิโต หุตฺวาติ อโตฺถฯ ติ สมุจฺฉินฺทิตฺวาฯ นฺติ อรหตฺตํฯ ติ ปาปุณิตฺวาฯ นฺติ อนุปาทิเสสํ นิพฺพานํฯ ตทธิคโม  จสฺส เกวลํ กาลาคมนเมว, น โกจิวิโธติ ตํ ทเสฺสตุํ วุตฺตํ ติฯ</p>


<p>เอวํ สตฺถารา โอวทิโต สํเวคชาโต ปพฺพชิตฺวา วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๔.๓๕-๔๓) –</p>


<p>
‘‘กณิการํว  
ชลิตํ, ทีปรุกฺขํว โชติตํ;  
  
กญฺจนํว วิโรจนฺตํ, อทฺทสํ ทฺวิปทุตฺตมํฯ  
</p>
  
<p>
‘‘กมณฺฑลุํ ฐเปตฺวาน, วากจีรญฺจ กุณฺฑิกํ;  
  
เอกํสํ อชินํ กตฺวา, พุทฺธเสฎฺฐํ ถวิํ อหํฯ  
</p>
  
<p>
‘‘ตมนฺธการํ วิธมํ, โมหชาลสมากุลํ;  
  
ญาณาโลกํ ทเสฺสตฺวาน, นิตฺติโณฺณสิ มหามุนิฯ  
</p>
  
<p>
‘‘สมุทฺธรสิมํ โลกํ, สพฺพาวนฺตมนุตฺตรํ;  
  
ญาเณ เต อุปมา นตฺถิ, ยาวตา ชคโต คติฯ  
</p>
  
<p>
‘‘เตน ญาเณน สพฺพญฺญู, อิติ พุโทฺธ ปวุจฺจติ;  
  
วนฺทามิ ตํ มหาวีรํ, สพฺพญฺญุตมนาวรํฯ  
</p>
  
<p>
‘‘สตสหสฺสิโต กเปฺป, พุทฺธเสฎฺฐํ ถวิํ อหํ;  
  
ทุคฺคติํ นาภิชานามิ, ญาณตฺถวายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺตปิ เถโร อิมา เอว คาถา อภาสิฯ</p>

</p>


<h3>๑๑. โสณกุฎิกณฺณเตฺถรคาถาวณฺณนา</h3>
<p>  ติอาทิกา อายสฺมโต โสณสฺส กุฎิกณฺณสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร วิภวสมฺปโนฺน เสฎฺฐิ หุตฺวา อุฬาราย อิสฺสริยสมฺปตฺติยา ฐิโต เอกทิวสํ สตฺถารํ สตสหสฺสขีณาสวปริวุตํ มหติยา  พุทฺธลีฬาย มหเนฺตน พุทฺธานุภาเวน นครํ ปวิสนฺตํ ทิสฺวา ปสนฺนมานโส วนฺทิตฺวา อญฺชลิํ กตฺวา อฎฺฐาสิฯ โส ปจฺฉาภตฺตํ อุปาสเกหิ สทฺธิํ วิหารํ คนฺตฺวา ภควโต สนฺติเก ธมฺมํ สุณโนฺต สตฺถารํ เอกํ ภิกฺขุํ กลฺยาณวากฺกรณานํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานํ ปเตฺถตฺวา มหาทานํ ทตฺวา ปณิธานํ อกาสิฯ สตฺถา ตสฺส อนนฺตรายตํ ทิสฺวา ‘‘อนาคเต โคตมสฺส นาม สมฺมาสมฺพุทฺธสฺส สาสเน กลฺยาณวากฺกรณานํ อโคฺค ภวิสฺสตี’’ติ พฺยากาสิฯ</p>


<p>โส ตตฺถ ยาวชีวํ ปุญฺญานิ กตฺวา เทวมนุเสฺสสุ สํสรโนฺต วิปสฺสิสฺส ภควโต กาเล สาสเน ปพฺพชิตฺวา วตฺตปฎิวตฺตานิ ปูเรโนฺต เอกสฺส ภิกฺขุโน จีวรํ สิพฺพิตฺวา อทาสิฯ ปุน พุทฺธสุเญฺญ โลเก พาราณสิยํ ตุนฺนวาโย หุตฺวา เอกสฺส ปเจฺจกพุทฺธสฺส จีวรโกฎิํ ฉินฺนํ ฆเฎตฺวา อทาสิฯ เอวํ ตตฺถ ตตฺถ ปุญฺญานิ กตฺวา อิมสฺมิํ พุทฺธุปฺปาเท อวนฺติรเฎฺฐ กุรรฆเร มหาวิภวสฺส เสฎฺฐิโน ปุโตฺต หุตฺวา นิพฺพตฺติฯ ติสฺส นามํ อกํสุฯ โกฎิอคฺฆนกสฺส กณฺณปิฬนฺธนสฺส ธารเณน ‘‘โกฎิกโณฺณ’’ติ วตฺตเพฺพ ติ ปญฺญายิตฺถฯ</p>


<p>โส อนุกฺกเมน วฑฺฒิตฺวา กุฎุมฺพํ สณฺฐเปโนฺต อายสฺมเนฺต มหากจฺจาเน กุลฆรํ นิสฺสาย ปวตฺตปพฺพเต วิหรเนฺต ตสฺส สนฺติเก ธมฺมํ สุตฺวา สรเณสุ จ สีเลสุ จ ปติฎฺฐาย ตํ จตูหิ ปจฺจเยหิ อุปฎฺฐหิฯ โส อปรภาเค สํสาเร สญฺชาตสํเวโค เถรสฺส สนฺติเก ปพฺพชิตฺวา กิเจฺฉน กสิเรน ทสวคฺคํ สงฺฆํ สนฺนิปาเตตฺวา อุปสมฺปชฺชิตฺวา กติปยกาลํ เถรสฺส สนฺติเก วสิตฺวา, เถรํ อาปุจฺฉิตฺวา สตฺถารํ วนฺทิตุํ สาวตฺถิํ อุปคโต, สตฺถารา เอกคนฺธกุฎิยํ วาสํ ลภิตฺวา ปจฺจูสสมเย อชฺฌิโฎฺฐ โสฬสอฎฺฐกวคฺคิยานํ  อุสฺสารเณน สาธุการํ ทตฺวา ภาสิตาย ‘‘ทิสฺวา อาทีนวํ โลเก’’ติ (อุทา. ๔๖; มหาว. ๒๕๘) อุทานคาถาย ปริโยสาเน วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๔.๒๖-๓๔) –</p>


<p>
‘‘ปทุมุตฺตโร  
นาม ชิโน, อาหุตีนํ ปฎิคฺคโห;  
  
วสีสตสหเสฺสหิ, นครํ ปาวิสี ตทาฯ  
</p>
  
<p>
‘‘นครํ  
ปวิสนฺตสฺส, อุปสนฺตสฺส ตาทิโน;  
  
รตนานิ ปโชฺชติํสุ, นิโคฺฆโส อาสิ ตาวเทฯ  
</p>
  
<p>
‘‘พุทฺธสฺส อานุภาเวน, เภรี วชฺชุมฆฎฺฎิตา;  
  
สยํ วีณา ปวชฺชนฺติ, พุทฺธสฺส ปวิสโต ปุรํฯ  
</p>
  
<p>
‘‘พุทฺธเสฎฺฐํ นมสฺสามิ, ปทุมุตฺตรมหามุนิํ;  
  
ปาฎิหีรญฺจ ปสฺสิตฺวา, ตตฺถ จิตฺตํ ปสาทยิํฯ  
</p>
  
<p>
‘‘อโห พุโทฺธ อโห ธโมฺม, อโห โน สตฺถุ สมฺปทา;  
  
อเจตนาปิ ตูริยา, สยเมว ปวชฺชเรฯ  
</p>
  
<p>
‘‘สตสหสฺสิโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหเตฺต ปน ปติฎฺฐิโต อตฺตโน อุปชฺฌาเยน อาจิกฺขิตนิยาเมน ปจฺจนฺติเมสุ ชนปเทสุ วินยธรปญฺจเมน คเณน อุปสมฺปทา, ธุวนฺหานํ, จมฺมตฺถรณํ, คุณงฺคุณูปาหนํ, จีวรวิปฺปวาโสติ ปญฺจ วเร ยาจิตฺวา เต สตฺถุ สนฺติกา ลภิตฺวา ปุนเทว อตฺตโน วสิตฎฺฐานํ คนฺตฺวา อุปชฺฌายสฺส ตมตฺถํ อาโรเจสิฯ อยเมตฺถ สเงฺขโปฯ วิตฺถาโร ปน  อาคตนเยน เวทิตโพฺพฯ  (อ. นิ. อฎฺฐ. ๑.๑.๒๐๖) ปน ‘‘อุปสมฺปโนฺน หุตฺวา อตฺตโน อุปชฺฌายสฺส สนฺติเก กมฺมฎฺฐานํ คเหตฺวา วิปสฺสนํ วเฑฺฒตฺวา อรหตฺตํ ปาปุณี’’ติ วุตฺตํฯ</p>


<p>โส อปรภาเค วิมุตฺติสุเขน วิหรโนฺต อตฺตโน ปฎิปตฺติํ ปจฺจเวกฺขิตฺวา โสมนสฺสชาโต อุทานวเสน –</p>


<ol>
<li>
‘‘อุปสมฺปทา จ เม ลทฺธา, วิมุโตฺต จมฺหิ อนาสโว;  
  
โส จ เม ภควา ทิโฎฺฐ, วิหาเร จ สหาวสิํฯ  
</li>
  
<li>
‘‘พหุเทว รตฺติํ ภควา, อโพฺภกาเสตินามยิ;  
  
วิหารกุสโล สตฺถา, วิหารํ ปาวิสี ตทาฯ  
</li>
  
<li>
‘‘สนฺถริตฺวาน  
สงฺฆาฎิํ, เสยฺยํ กเปฺปสิ โคตโม;  
  
สีโห เสลคุหายํว, ปหีนภยเภรโวฯ  
</li>
  
<li>
‘‘ตโต กลฺยาณวากฺกรโณ, สมฺมาสมฺพุทฺธสาวโก;  
  
โสโณ อภาสิ สทฺธมฺมํ, พุทฺธเสฎฺฐสฺส สมฺมุขาฯ  
</li>
  
<li>
‘‘ปญฺจกฺขเนฺธ  
ปริญฺญาย, ภาวยิตฺวาน อญฺชสํ;  
  
ปปฺปุยฺย ปรมํ สนฺติํ, ปรินิพฺพิสฺสตฺยนาสโว’’ติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ ติ ยา สา กิเจฺฉน ทสวคฺคํ ภิกฺขุสงฺฆํ สนฺนิปาเตตฺวา อตฺตนา ลทฺธา อุปสมฺปทาฯ ยา จ ปน วรทานวเสน สพฺพปจฺจนฺติเมสุ ชนปเทสุ วินยธรปญฺจเมน คเณน สตฺถารา อนุญฺญาตา อุปสมฺปทา, ตทุภยํ สนฺธายาหฯ -สโทฺท  สมุจฺจยโตฺถ, เตน อิตเรปิ สตฺถุ สนฺติกา ลทฺธวเร สงฺคณฺหาติฯ ติ อคฺคมเคฺคน สกลกิเลสวตฺถุวิมุตฺติยา วิมุโตฺต จ อมฺหิฯ ตโต เอว กามาสวาทีหิ อนาสโว อมฺหีติ โยชนาฯ ติ ยทตฺถํ อหํ อวนฺติรฎฺฐโต สาวตฺถิํ คโต, โส จ ภควา มยา อทิฎฺฐปุโพฺพ ทิโฎฺฐฯ นฺติ น เกวลํ ตสฺส ภควโต ทสฺสนเมว มยา ลทฺธํ, อถ โข วิหาเร สตฺถุ คนฺธกุฎิยํ สตฺถารา การณํ สลฺลเกฺขตฺวา วาเสเนฺตน สห อวสิํฯ ติ วิหารสมีเป’’ติ เกจิฯ</p>


<p>นฺติ ปฐมํ ยามํ ภิกฺขูนํ ธมฺมเทสนาวเสน กมฺมฎฺฐานโสธนวเสน จ, มชฺฌิมํ ยามํ เทวานํ พฺรหฺมูนญฺจ กงฺขเจฺฉทนวเสน ภควา พหุเทว รตฺติํ อโพฺภกาเส  วีตินาเมสิฯ ติ ทิพฺพพฺรหฺมอาเนญฺชอริยวิหาเรสุ กุสโลฯ ติ อติเวลํ นิสชฺชจงฺกเมหิ อุปฺปนฺนปริสฺสมวิโนทนตฺถํ คนฺธกุฎิํ ปาวิสิฯ</p>


<p>ติ จตุคฺคุณํ สงฺฆาฎิํ ปญฺญาเปตฺวา สีหเสยฺยํ กเปฺปสิฯ เตนาห ‘‘โคตโม สีโห เสลคุหายํว ปหีนภยเภรโว’’ติฯ ตตฺถ ติ ภควนฺตํ โคเตฺตน กิเตฺตติฯ ติ เสลสฺส ปพฺพตสฺส คุหายํฯ ยถา สีโห มิคราชา เตชุสฺสทตาย ปหีนภยเภรโว ทกฺขิเณน ปเสฺสน  ปาเท ปาทํ อจฺจาธาย เสยฺยํ กเปฺปสิ, เอวํ จิตฺตุตฺราสโลมหํสนฉมฺภิตตฺตเหตูนํ กิเลสานํ สมุจฺฉินฺนตฺตา ปหีนภยเภรโว โคตโม ภควา เสยฺยํ กเปฺปสีติ อโตฺถฯ</p>


<p>ติ ปจฺฉา, สีหเสยฺยํ กเปฺปตฺวา ตโต วุฎฺฐหิตฺวา ‘‘ปฎิภาตุ ตํ ภิกฺขุ ธโมฺม ภาสิตุ’’นฺติ (อุทา. ๔๖) สตฺถารา อเชฺฌสิโตติ อโตฺถฯ ติ สุนฺทรวจีกรโณ, ลกฺขณสมฺปนฺนวจนกฺกโมติ อโตฺถฯ นฺติ โสฬส อฎฺฐกวคฺคิยสุตฺตานิ  โสโณ กุฎิกโณฺณ,  สมฺมาสมฺพุทฺธสฺส  ปจฺจกฺขโต อภาสีติ เถโร อตฺตานเมว ปรํ วิย อโวจฯ</p>


<p>ติ ปญฺจุปาทานกฺขเนฺธ ตีหิปิ ปริญฺญาหิ ปริชานิตฺวา เต ปริชานโนฺตเยว,  อริยํ อฎฺฐงฺคิกํ มคฺคํ ภาวยิตฺวา,  นิพฺพานํ  ปาปุณิตฺวา ฐิโต ฯ ตโต เอว อิทานิ  อนุปาทิเสสนิพฺพานวเสน นิพฺพายิสฺสตีติฯ</p>

</p>


<h3>๑๒. โกสิยเตฺถรคาถาวณฺณนา</h3>
<p>  นฺติอาทิกา อายสฺมโต โกสิยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนจิโตฺต อุจฺฉุขณฺฑิกํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มคธรเฎฺฐ พฺราหฺมณกุเล นิพฺพตฺติ, ติสฺส โคตฺตวเสน นามํ อกาสิฯ โส วิญฺญุตํ ปโตฺต อายสฺมนฺตํ ธมฺมเสนาปติํ อภิณฺหํ อุปสงฺกมติ, ตสฺส สนฺติเก ธมฺมํ สุณาติฯ โส เตน สาสเน ปฎิลทฺธสโทฺธ ปพฺพชิตฺวา กมฺมฎฺฐานํ อนุยุญฺชโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๔.๔๔-๔๙) –</p>


<p>
‘‘นคเร  
พนฺธุมติยา, ทฺวารปาโล อโหสหํ;  
  
อทฺทสํ วิรชํ พุทฺธํ, สพฺพธมฺมาน ปารคุํฯ  
</p>
  
<p>
‘‘อุจฺฉุขณฺฑิกมาทาย พุทฺธเสฎฺฐสฺสทาสหํ;  
  
ปสนฺนจิโตฺต สุมโน, วิปสฺสิสฺส มเหสิโนฯ  
</p>
  
<p>
‘‘เอกนวุติโต กเปฺป, ยํ อุจฺฉุมททิํ ตทา;  
  
ทุคฺคติํ นาภิชานามิ, อุจฺฉุขณฺฑสฺสิทํ ผลํฯ  
</p>
  
<p>
‘‘กิเลสา  
ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา ครุวาสํ สปฺปุริสูปนิสฺสยญฺจ ปสํสโนฺต –</p>


<ol>
<li>
‘‘โย เว ครูนํ วจนญฺญุ ธีโร, วเส จ ตมฺหิ ชนเยถ เปมํ;  
  
โส ภตฺติมา นาม จ โหติ ปณฺฑิโต, ญตฺวา จ ธเมฺมสุ วิเสสิ อสฺสฯ  
</li>
  
<li>
‘‘ยํ อาปทา อุปฺปติตา อุฬารา, นกฺขมฺภยเนฺต ปฎิสงฺขยนฺตํ;  
  
โส ถามวา นาม จ โหติ ปณฺฑิโต, ญตฺวา จ ธเมฺมสุ วิเสสิ อสฺสฯ  
</li>
  
<li>
‘‘โย เว สมุโทฺทว ฐิโต อเนโช, คมฺภีรปโญฺญ นิปุณตฺถทสฺสี;  
  
อสํหาริโย นาม จ โหติ ปณฺฑิโต, ญตฺวา จ ธเมฺมสุ วิเสสิ อสฺสฯ  
</li>
  
<li>
‘‘พหุสฺสุโต ธมฺมธโร จ โหติ, ธมฺมสฺส โหติ อนุธมฺมจารี;  
  
โส ตาทิโส นาม จ โหติ ปณฺฑิโต, ญตฺวา จ ธเมฺมสุ วิเสสิ อสฺสฯ  
</li>
  
<li>
‘‘อตฺถญฺจ  
โย ชานาติ ภาสิตสฺส,  
  
อตฺถญฺจ ญตฺวาน ตถา กโรติ;  
  
อตฺถนฺตโร นาม ส โหติ ปณฺฑิโต,  
  
ญตฺวา จ ธเมฺมสุ วิเสสิ อสฺสา’’ติฯ –  
</li>
  
<p>อิมา ปญฺจ คาถา อภาสิฯ
</ol></p>


<p>ตตฺถ  ติ ขตฺติยาทีสุ จตูสุ ปริสาสุ โย โกจิฯ ติ พฺยตฺตํฯ นฺติ สีลาทิครุคุณยุตฺตานํ ปณฺฑิตานํฯ ติ เตสํ อนุสาสนีวจนํ ชานโนฺต, ยถานุสิฎฺฐํ ปฎิปชฺชมาโน ปฎิปชฺชิตฺวา จ ตสฺส ผลํ ชานโนฺตติ อโตฺถฯ ติ ธิติสมฺปโนฺนฯ นฺติ ตสฺมิํ ครูนํ วจเน โอวาเท วเสยฺย ยถานุสิฎฺฐํ ปฎิปเชฺชยฺย, ปฎิปชฺชิตฺวา ‘‘อิมินา วตาหํ โอวาเทน อิมํ ชาติอาทิทุกฺขํ วีติวโตฺต’’ติ ตตฺถ ชนเยถ เปมํ คารวํ อุปฺปาเทยฺยฯ อิทญฺหิ ทฺวยํ ‘‘ครูนํ วจนญฺญุ ธีโร’’ติ ปททฺวเยน วุตฺตเสฺสวตฺถสฺส ปากฎกรณํฯ ติ โย ครูนํ วจนญฺญู ธีโร, โส ยถานุสิฎฺฐํ ปฎิปตฺติยา ตตฺถ  จ นาม โหติ, ชีวิตเหตุปิ ตสฺส อนติกฺกมนโต  จ นาม โหติฯ ติ ตถา ปฎิปชฺชโนฺต จ ตาย เอว ปฎิปตฺติยา จตุนฺนํ อริยสจฺจานํ ชานนเหตุ  โลกิยโลกุตฺตรธเมฺมสุ วิชฺชาตฺตยาทิวเสน ‘‘เตวิโชฺช, ฉฬภิโญฺญ, ปฎิสมฺภิทาปโตฺต’’ติ วิเสสิ วิเสสวา สิยาติ อโตฺถฯ</p>


<p>นฺติ ยํ ปุคฺคลํ ปฎิปตฺติยา อนฺตรายกรณโต ติ ลทฺธโวหารา โสตุณฺหขุปฺปิปาสาทิปากฎปริสฺสยา เจว ราคาทิปฎิจฺฉนฺนปริสฺสยา จ  อุปฺปนฺนา,  พลวโนฺตปิ  น กิญฺจิ จาเลนฺติฯ กสฺมา? นฺติ ปฎิสงฺขายมานํ ปฎิสงฺขานพเล ฐิตนฺติ อโตฺถฯ ติ โย ทฬฺหตราหิ อาปทาหิปิ อกฺขมฺภนีโย, โส  ธิติมา ทฬฺหปรกฺกโม นาม โหติฯ อนวเสสสํกิเลสปกฺขสฺส อภิภวนกปญฺญาพลสมงฺคิตาย  จ นาม โหติฯ ตถาภูโต จ ติ ตํ วุตฺตตฺถเมวฯ</p>


<p>  ติ สมุโทฺท วิย ฐิตสภาโวฯ ยถา หิ จตุราสีติโยชนสหสฺสคมฺภีเร สิเนรุปาทสมีเป มหาสมุโทฺท อฎฺฐหิปิ ทิสาหิ อุฎฺฐิเตหิ ปกติวาเตหิ อนิญฺชนโต  คมฺภีโร จ, เอวํ กิเลสวาเตหิ ติตฺถิยวาทวาเตหิ จ อกมฺปนียโต ฯ คมฺภีรสฺส อนุปจิตญาณสมฺภาเรหิ อลทฺธคาธสฺส นิปุณสฺส สุขุมสฺส ปฎิจฺจสมุปฺปาทาทิอตฺถสฺส ปฎิวิชฺฌเนน  โส ตาทิโส ปุคฺคโล กิเลเสหิ เทวปุตฺตมาราทีสุ วา เกนจิ อสํหาริยตาย อสํหาริโย นาม โหติ, ยถาวุเตฺตน อเตฺถน  จ นาม โหติฯ เสสํ วุตฺตนยเมวฯ</p>


<p>ติ ปริยตฺติพาหุสจฺจวเสน พหุสฺสุโต, สุตฺตเคยฺยาทิ พหุํ สุตํ เอตสฺสาติ พหุสฺสุโตฯ ตเมว ธมฺมํ สุวณฺณภาชเน ปกฺขิตฺตสีหวสํ วิย อวินสฺสนฺตเมว ธาเรตีติ   จ โหติฯ ติ ยถาสุตสฺส ยถาปริยตฺตสฺส ธมฺมสฺส อตฺถมญฺญาย ธมฺมมญฺญาย นวโลกุตฺตรธมฺมสฺส อนุรูปํ ธมฺมํ ปุพฺพภาคปฎิปทาสงฺขาตํ จตุปาริสุทฺธิสีลธุตงฺคอสุภกมฺมฎฺฐานาทิเภทํ จรติ ปฎิปชฺชตีติ อนุธมฺมจารี โหติ, ‘‘อชฺช อเชฺชวา’’ติ ปฎิเวธํ อากงฺขโนฺต วิจรติฯ ติ โย ปุคฺคโล ยํ ครุํ นิสฺสาย พหุสฺสุโต ธมฺมธโร ธมฺมสฺส จ อนุธมฺมจารี โหติฯ โส จ  เตน ครุนา สทิโส ปณฺฑิโต นาม โหติ ปฎิปตฺติยา สทิสภาวโตฯ ตถาภูโต ปน โส  ตํ วุตฺตตฺถํวฯ</p>


<p>ติ โย ปุคฺคโล สมฺมาสมฺพุเทฺธน ภาสิตสฺส ปริยตฺติธมฺมสฺส  อตฺถํ ชานาติฯ ชานโนฺต ปน ‘‘อิธ สีลํ วุตฺตํ, อิธ สมาธิ, อิธ ปญฺญา’’ติ ตตฺถ ตตฺถ ยถาวุตฺตํ  ยถา สตฺถารา อนุสิฎฺฐํ, ตถา ปฎิปชฺชติฯ ติ โส เอวรูโป ปุคฺคโล อตฺถนฺตโร อตฺถการณา สีลาทิอตฺถชานนมตฺตเมว อุปนิสฺสยํ กตฺวา ปณฺฑิโต โหติฯ เสสํ วุตฺตนยเมวฯ</p>


<p>เอตฺถ  จ ปฐมคาถาย ‘‘โย เว ครูน’’นฺติอาทินา สทฺธูปนิสฺสโย วิเสสภาโว วุโตฺต, ทุติยคาถาย ‘‘ยํ อาปทา’’ติ อาทินา วีริยูปนิสฺสโย, ตติยคาถาย ‘‘โย เว สมุโทฺทว ฐิโต’’ติอาทินา สมาธูปนิสฺสโย, จตุตฺถคาถาย ‘‘พหุสฺสุโต’’ติอาทินา สตูปนิสฺสโย, ปญฺจมคาถาย ‘‘อตฺถญฺจ โย ชานาตี’’ติอาทินา ปญฺญูปนิสฺสโย วิเสสภาโว วุโตฺตติ เวทิตโพฺพฯ</p>

</p>

</p>





