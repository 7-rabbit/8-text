<h1>๓๐. จิตกปูชกวโคฺค</h1>
<h3>๑. จิตกปูชกเตฺถรอปทานํ</h3>
<ol>
<li>
‘‘อชิโต  
  
นาม นาเมน, อโหสิํ พฺราหฺมโณ ตทา;  
  
อาหุติํ ยิฎฺฐุกาโมหํ, นานาปุปฺผํ สมานยิํฯ  
</li>
  
<li>
‘‘ชลนฺตํ จิตกํ ทิสฺวา, สิขิโน โลกพนฺธุโน;  
  
ตญฺจ ปุปฺผํ สมาเนตฺวา, จิตเก โอกิริํ อหํฯ  
</li>
  
<li>
‘‘เอกตฺติํเส  
อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘สตฺตวีเส  
สตฺตติํเส (ก.)  
อิโต กเปฺป, สตฺตาสุํ มนุชาธิปา;  
  
สุปชฺชลิตนามา เต, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ปุปฺผธารกเตฺถรอปทานํ</h3>
<ol>
<li>
‘‘วากจีรธโร  
อาสิํ, อชินุตฺตรวาสโน;  
  
อภิญฺญา ปญฺจ นิพฺพตฺตา, จนฺทสฺส ปริมชฺชโกฯ  
</li>
  
<li>
‘‘วิปสฺสิํ โลกปโชฺชตํ, ทิสฺวา อภิคตํ มมํ;  
  
ปาริจฺฉตฺตกปุปฺผานิ, ธาเรสิํ สตฺถุโน อหํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, ธารณาย อิทํ ผลํฯ  
</li>
  
<li>
‘‘สตฺตาสีติมฺหิโต  
กเปฺป, เอโก อาสิํ มหีปติ;  
  
สมนฺตธารโณ นาม, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุปฺผธารโก เถโร อิมา คาถาโย อภาสิตฺถาติฯ
</ol></p>

</p>


<h3>๓. ฉตฺตทายกเตฺถรอปทานํ</h3>
<ol>
<li>
‘‘ปุโตฺต มม ปพฺพชิโต, กาสายวสโน ตทา;  
  
โส จ พุทฺธตฺตํ สมฺปโตฺต, นิพฺพุโต โลกปูชิโตฯ  
</li>
  
<li>
‘‘วิจินโนฺต  
สกํ ปุตฺตํ, อคมํ ปจฺฉโต อหํ;  
  
นิพฺพุตสฺส มหนฺตสฺส, จิตกํ อคมาสหํฯ  
</li>
  
<li>
‘‘ปคฺคยฺห อญฺชลิํ ตตฺถ, วนฺทิตฺวา จิตกํ อหํ;  
  
เสตจฺฉตฺตญฺจ ปคฺคยฺห, อาโรเปสิํ อหํ ตทาฯ  
</li>
  
<li>
‘‘จตุนฺนวุติโต กเปฺป, ยํ ฉตฺตมภิโรปยิํ;  
  
ทุคฺคติํ นาภิชานามิ, ฉตฺตทานสฺสิทํ ผลํฯ  
</li>
  
<li>
‘‘ปญฺจวีเส  
อิโต กเปฺป, สตฺต อาสุํ ชนาธิปา;  
  
มหารหสนามา เต, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ฉตฺตทายโก เถโร อิมา คาถาโย อภาสิตฺถาติฯ
</ol></p>

</p>


<h3>๔. สทฺทสญฺญกเตฺถรอปทานํ</h3>
<ol>
<li>
‘‘อนุคฺคตมฺหิ อาทิเจฺจ, ปนาโท  
ปสาโท (สฺยา. อฎฺฐ.)  
วิปุโล อหุ;  
  
พุทฺธเสฎฺฐสฺส โลกมฺหิ, ปาตุภาโว มเหสิโนฯ  
</li>
  
<li>
‘‘โฆส  
สทฺท (สี. สฺยา.)  
มโสฺสสหํ  
ตตฺถ, น จ ปสฺสามิ ตํ ชินํ;  
  
มรณญฺจ อนุปฺปโตฺต, พุทฺธสญฺญมนุสฺสริํฯ  
</li>
  
<li>
‘‘จตุนฺนวุติโต  
  
กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๕. โคสีสนิเกฺขปกเตฺถรอปทานํ</h3>
<ol>
<li>
‘‘อารามทฺวารา นิกฺขมฺม, โคสีสํ สนฺถตํ มยา;  
  
อนุโภมิ สกํ กมฺมํ, ปุพฺพกมฺมสฺสิทํ ผลํฯ  
</li>
  
<li>
‘‘อาชานิยา วาตชวา, สินฺธวา สีฆวาหนา;  
  
อนุโภมิ สพฺพเมตํ, โคสีสสฺส อิทํ ผลํฯ  
</li>
  
<li>
‘‘อโห การํ ปรมการํ, สุขเตฺต สุกตํ มยา;  
  
สเงฺฆ กตสฺส การสฺส, น อญฺญํ กลมคฺฆติฯ  
</li>
  
<li>
‘‘จตุนฺนวุติโต กเปฺป, ยํ สีสํ สนฺถริํ อหํ;  
  
ทุคฺคติํ นาภิชานามิ, สนฺถรสฺส อิทํ ผลํฯ  
</li>
  
<li>
‘‘ปญฺจสตฺตติกปฺปมฺหิ, สุปฺปติฎฺฐิตนามโก;  
  
เอโก อาสิํ มหาเตโช, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โคสีสนิเกฺขปโก เถโร อิมา คาถาโย อภาสิตฺถาติฯ
</ol></p>

</p>


<h3>๖. ปาทปูชกเตฺถรอปทานํ</h3>
<ol>
<li>
‘‘ปพฺพเต  
  
หิมวนฺตมฺหิ, อโหสิํ กินฺนโร ตทา;  
  
อทฺทสํ วิรชํ พุทฺธํ, ปีตรํสิํว ภาณุมํฯ  
</li>
  
<li>
‘‘อุเปตํ ตมหํ  
อุเปโตปิ ตทา (สฺยา.), อุเปสิํ ตมหํ (?)  
พุทฺธํ, วิปสฺสิํ โลกนายกํ;  
  
จนฺทนํ ตครญฺจาปิ, ปาเท โอสิญฺจหํ ตทาฯ  
</li>
  
<li>
‘‘เอกนวุติโต  
กเปฺป, ยํ ปาทํ อภิปูชยิํ;  
  
ทุคฺคติํ นาภิชานามิ, ปาทปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปาทปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๗. เทสกิตฺตกเตฺถรอปทานํ</h3>
<ol>
<li>
‘‘อุปสาลกนาโมหํ  
, อโหสิํ พฺราหฺมโณ ตทา;  
  
กานนํ วนโมคาฬฺหํ, โลกเชฎฺฐํ นราสภํฯ  
</li>
  
<li>
‘‘ทิสฺวาน วนฺทิํ ปาเทสุ, โลกาหุติปฎิคฺคหํ;  
  
ปสนฺนจิตฺตํ มํ ญตฺวา, พุโทฺธ อนฺตรธายถฯ  
</li>
  
<li>
‘‘กานนา อภินิกฺขมฺม, พุทฺธเสฎฺฐมนุสฺสริํ;  
  
ตํ เทสํ กิตฺตยิตฺวาน, กปฺปํ สคฺคมฺหิ โมทหํฯ  
</li>
  
<li>
‘‘เทฺวนวุเต อิโต กเปฺป, ยํ เทสมภิกิตฺตยิํ;  
  
ทุคฺคติํ นาภิชานามิ, กิตฺตนาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เทสกิตฺตโก เถโร อิมา คาถาโย อภาสิตฺถาติฯ
</ol></p>

</p>


<h3>๘. สรณคมนิยเตฺถรอปทานํ</h3>
<ol>
<li>
‘‘ปพฺพเต  
หิมวนฺตมฺหิ, อโหสิํ ลุทฺทโก ตทา;  
  
วิปสฺสิํ อทฺทสํ พุทฺธํ, โลกเชฎฺฐํ นราสภํฯ  
</li>
  
<li>
‘‘อุปาสิตฺวาน  
สมฺพุทฺธํ, เวยฺยาวจฺจมกาสหํ;  
  
สรณญฺจ อุปาคจฺฉิํ, ทฺวิปทินฺทสฺส ตาทิโนฯ  
</li>
  
<li>
‘‘เอกนวุติโต  
กเปฺป, สรณํ อุปคจฺฉหํ;  
  
ทุคฺคติํ นาภิชานามิ, สรณาคมนปฺผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. อมฺพปิณฺฑิยเตฺถรอปทานํ</h3>
<ol>
<li>
‘‘โรมโส นาม นาเมน, ทานโว อิติ วิสฺสุโต;  
  
อมฺพปิณฺฑี มยา ทินฺนา  
อมฺพปิโณฺฑ มยา ทิโนฺน (สฺยา.)  
, วิปสฺสิสฺส มเหสิโนฯ  
</li>
  
<li>
‘‘เอกนวุติโต กเปฺป, ยมมฺพมททิํ ตทา;  
  
ทุคฺคติํ นาภิชานามิ, อมฺพทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อมฺพปิณฺฑิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. อนุสํสาวกเตฺถรอปทานํ</h3>
<ol>
<li>
‘‘ปิณฺฑาย  
จรมานาหํ, วิปสฺสิมทฺทสํ ชินํ;  
  
อุฬุงฺคภิกฺขํ ปาทาสิํ, ทฺวิปทินฺทสฺส ตาทิโนฯ  
</li>
  
<li>
‘‘ปสนฺนจิโตฺต  
สุมโน, อภิวาเทสหํ ตทา;  
  
อนุสํสาวยิํ พุทฺธํ, อุตฺตมตฺถสฺส ปตฺติยาฯ  
</li>
  
<li>
‘‘เอกนวุติโต กเปฺป, อนุสํสาวยิํ อหํ;  
  
ทุคฺคติํ นาภิชานามิ, อนุสํสาวนา ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อนุสํสาวโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
จิตกํ  
ปาริฉโตฺต จ, สทฺทโคสีสสนฺถรํ;  
  
ปาโท ปเทสํ สรณํ, อโมฺพ สํสาวโกปิ จ;  
  
อฎฺฐตาลีส คาถาโย, คณิตาโย วิภาวิภิฯ  
</p>
  
<p>อถ  วคฺคุทฺทานํ –</p>


<p>
กณิกาโร  
หตฺถิทโท, อาลมฺพณุทกาสนํ;  
  
ตุวรํ โถมโก เจว, อุเกฺขปํ สีสุปธานํฯ  
</p>
  
<p>
ปณฺณโท จิตปูชี จ, คาถาโย เจว สพฺพโส;  
  
จตฺตาริ จ สตานีห, เอกปญฺญาสเมว จฯ  
</p>
  
<p>
ปญฺจวีสสตา สพฺพา, ทฺวาสตฺตติ ตทุตฺตริ;  
  
ติสตํ อปทานานํ, คณิตา อตฺถทสฺสิภิฯ  
</p>
  
กณิการวคฺคทสกํฯ  
</p>
  
ตติยสตกํ สมตฺตํฯ  
</p>
  
  
  
  
  