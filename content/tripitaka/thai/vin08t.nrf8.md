<h1>๘. อธิฎฺฐานวิกปฺปนวินิจฺฉยกถา</h1>
<p> เอวํ อนามาสวินิจฺฉยกถํ กเถตฺวา อิทานิ อธิฎฺฐานวิกปฺปนวินิจฺฉยํ กเถตุํ ติอาทิมาหฯ ตตฺถ อธิฎฺฐิยเต อธิฎฺฐานํ, คหณํ สลฺลกฺขณนฺติ อโตฺถฯ วิกปฺปิยเต วิกปฺปนา, สงฺกปฺปนํ จินฺตนนฺติ อโตฺถฯ ตตฺถ นฺติ นามํ วตฺวา อธิฎฺฐาตุํฯ นฺติ นามํ วตฺวา น วิกเปฺปตุํฯ เอส นโย สพฺพตฺถฯ ตสฺมา ติจีวรํ อธิฎฺฐหเนฺตน ‘อิมํ สงฺฆาฎิํ อธิฎฺฐามี’ติอาทินา นามํ วตฺวา อธิฎฺฐาตพฺพํฯ วิกเปฺปเนฺตน ปน ‘อิมํ สงฺฆาฎิ’นฺติอาทินา ตสฺส ตสฺส จีวรสฺส นามํ อคฺคเหตฺวาว ‘อิมํ จีวรํ ตุยฺหํ วิกเปฺปมี’ติ วิกเปฺปตพฺพํฯ ติจีวรํ วา โหตุ อญฺญํ วา, ยทิ ตํ ตํ นามํ คเหตฺวา วิกเปฺปติ , อวิกปฺปิตํ โหติ, อติเรกจีวรฎฺฐาเน ติฎฺฐตี’’ติ สารตฺถทีปนิยํ (สารตฺถ. ฎี. ๒.๔๖๙) วุตฺตํฯ</p>


<p>วิมติวิโนทนิยํ (วิ. วิ. ฎี. ๑.๔๖๙) ปน นฺติ สงฺฆาฎิอาทินาเมน อธิฎฺฐาตุํฯ นฺติ อิมินา นาเมน น วิกเปฺปตุํ, เอเตน วิกปฺปิตติจีวโร เตจีวริโก น โหติ, ตสฺส ตสฺมิํ อธิฎฺฐิตติจีวเร วิย อวิปฺปวาสาทินา กาตพฺพวิธิ น กาตโพฺพติ ทเสฺสติ, น ปน วิกปฺปเน โทโส’’ติ วุตฺตํฯ วชิรพุทฺธิฎีกายํ (วชิร. ฎี. ปาราชิก ๔๖๙) ปน นฺติ เอตฺถ ติจีวรํ ติจีวราธิฎฺฐาเนน อธิฎฺฐาตพฺพยุตฺตกํ, ยํ วา ติจีวราธิฎฺฐาเนน อธิฎฺฐาตุํ น วิกเปฺปตุํ อนุชานามิ, ตสฺส อธิฎฺฐานกาลปริเจฺฉทาภาวโต สพฺพกาลํ อิจฺฉนฺตสฺส อธิฎฺฐาตุํเยว  อนุชานามิ, ตํ กาลปริเจฺฉทํ กตฺวา วิกเปฺปตุํ นานุชานามิ, สติ ปน ปจฺจเย ยทา ตทา วา ปจฺจุทฺธริตฺวา วิกเปฺปตุํ วฎฺฎตีติ ‘อนาปตฺติ อโนฺตทสาหํ อธิเฎฺฐติ วิกเปฺปตี’ติ วจนโต สิทฺธํ โหตี’’ติ วุตฺตํฯ</p>


<p>อิเมสุ ปน ตีสุ ฎีกาวาเทสุ ตติยวาโท ยุตฺตตโร วิย ทิสฺสติฯ กสฺมา? ปาฬิยา อฎฺฐกถาย จ สํสนฺทนโตฯ กถํ? ปาฬิยญฺหิ กตปริเจฺฉทาสุเยว ทฺวีสุ วสฺสิกสาฎิกกณฺฑุปฎิจฺฉาทีสุ ตโต ปรํ วิกเปฺปตุนฺติ วุตฺตํ, ตโต อเญฺญสุ น วิกเปฺปตุํ อิเจฺจว, ตสฺมา เตสุ อสติ ปจฺจเย นิจฺจํ อธิฎฺฐาตพฺพเมว โหติ, น วิกเปฺปตพฺพนฺติ อยํ ปาฬิยา อธิปฺปาโย ทิสฺสติ, อิตราสุ ปน ทฺวีสุ อนุญฺญาตกาเลเยว อธิฎฺฐาตพฺพํ, ‘‘ตโต ปรํ วิกเปฺปตุ’’นฺติ เอวํ ปาฬิยา สํสนฺทติ, อฎฺฐกถายํ ติจีวรํ ติจีวรสเงฺขเปน ปริหรโต อธิฎฺฐาตุเมว อนุชานามิ, น วิกเปฺปตุํฯ วสฺสิกสาฎิกํ ปน จาตุมาสโต ปรํ วิกเปฺปตุเมว, น อธิฎฺฐาตุํ, เอวญฺจ  สติ โย ติจีวเร เอเกน จีวเรน วิปฺปวสิตุกาโม โหติ, ตสฺส จีวราธิฎฺฐานํ ปจฺจุทฺธริตฺวา วิปฺปวาสสุขตฺถํ วิกปฺปนาย โอกาโส ทิโนฺน โหตีติฯ</p>


<p>ปฐมวาเท ‘‘น วิกเปฺปตุ’’นฺติ นามํ วตฺวา ‘‘น วิกเปฺปตุ’’นฺติ อโตฺถ วุโตฺต, เอวํ สเนฺต ‘‘ตโต ปรํ วิกเปฺปตุ’’นฺติ เอตฺถ ตโต ปรํ นามํ วตฺวา วิกเปฺปตุนฺติ อโตฺถ ภเวยฺย, โส จ อโตฺถ วิกปฺปนาธิกาเรน วุโตฺต, ‘‘นามํ วตฺวา’’ติ จ วิเสสเน กตฺตเพฺพ สติ ‘‘น วิกเปฺปตุ’’นฺติ จ ‘‘ตโต ปรํ วิกเปฺปตุ’’นฺติ จ เภทวจนํ น สิยา, สเพฺพสุปิ จีวเรสุ นามํ อวตฺวาว วิกเปฺปตพฺพโต, ทุติยวาเท จ ‘‘น วิกเปฺปตุ’’นฺติ อิมินา นาเมน น วิกเปฺปตุนฺติ วุตฺตํ, น อนุชานามีติ ปาฐเสโสฯ ปฐเม จ ‘‘ติจีวรํ วา โหตุ อญฺญํ วา, ยทิ ตํ ตํ นามํ คเหตฺวา วิกเปฺปติ, อวิกปฺปิตํ โหติ, อติเรกจีวรฎฺฐาเน ติฎฺฐตี’’ติฯ ทุติเย จ ‘‘น ปน วิกปฺปเน โทโส’’ติ, ตญฺจ อญฺญมญฺญวิรุทฺธํ วิย ทิสฺสติ, ตสฺมา วิจาเรตพฺพเมตํฯ</p>


<p>นฺติ จาตุมาสโต ปรํ วิกเปฺปตฺวา ปริภุญฺชิตุนฺติ ตีสุ คณฺฐิปเทสุ วุตฺตํฯ เกจิ ปน ‘‘ตโต ปรํ วิกเปฺปตฺวา ยาว อาคามิสํวจฺฉเร วสฺสานํ จาตุมาสํ, ตาว ฐเปตุํ อนุญฺญาต’’นฺติปิ วทนฺติฯ ‘‘ตโต ปรํ วิกเปฺปตุํ อนุชานามีติ เอตฺตาวตา วสฺสิกสาฎิกํ  กณฺฑุปฎิจฺฉาทิญฺจ ตํ ตํ นามํ คเหตฺวา วิกเปฺปตุํ อนุญฺญาตนฺติ เอวมโตฺถ น คเหตโพฺพฯ ตโต ปรํ วสฺสิกสาฎิกาทินามเสฺสว อภาวโต, กสฺมา ตโต ปรํ วิกเปฺปเนฺตนปิ นามํ คเหตฺวา น วิกเปฺปตพฺพํฯ อุภินฺนมฺปิ ตโต ปรํ วิกเปฺปตฺวา ปริโภคสฺส อนุญฺญาตตฺตา ตถาวิกปฺปิตํ อญฺญนาเมน อธิฎฺฐหิตฺวา ปริภุญฺชิตพฺพนฺติ ตีสุปิ คณฺฐิปเทสุ วุตฺต’’นฺติ สารตฺถทีปนิยํ (สารตฺถ. ฎี. ๒.๔๖๙) วุตฺตํฯ วิมติวิโนทนิยมฺปิ (วิ. วิ. ฎี. ๑.๔๖๙) นฺติ จาตุมาสโต  ปรํ วิกเปฺปตฺวา ปริภุญฺชิตุํ อนุญฺญาตนฺติ เกจิ วทนฺติฯ อเญฺญ ปน ‘วิกเปฺปตฺวา ยาว อาคามิวสฺสานํ ตาว ฐเปตุํ วฎฺฎตี’ติ วทนฺติฯ อปเร ปน ‘วิกปฺปเน น โทโส, ตถา วิกปฺปิตํ ปริกฺขาราทินาเมน อธิฎฺฐหิตฺวา ปริภุญฺชิตพฺพ’นฺติ วทนฺตี’’ติ วุตฺตํฯ</p>


<p>วชิรพุทฺธิฎีกายํ (วชิร. ฎี. ปาราชิก ๔๖๙) ปน ‘‘วสฺสิกสาฎิกํ ตโต ปรํ วิกเปฺปตุํเยว, นาธิฎฺฐาตุํฯ วตฺถญฺหิ กตปริโยสิตํ อโนฺตจาตุมาเส วสฺสานทิวสํ อาทิํ กตฺวา อโนฺตทสาเห อธิฎฺฐาตุํ อนุชานามิ, จาตุมาสโต อุทฺธํ อตฺตโน สนฺตกํ กตฺวา ฐเปตุกาเมน วิกเปฺปตุํ อนุชานามีติ อโตฺถ’’ติ วุตฺตํฯ อิธาปิ ปจฺฉิมวาโท ปสตฺถตโรติ ทิสฺสติ, กสฺมา? สุวิเญฺญยฺยตฺตา, ปุริเมสุ ปน อาจริยานํ อธิปฺปาโยเยว ทุวิเญฺญโยฺย โหติ นานาวาทเสฺสว กถิตตฺตาฯ นฺติ มุฎฺฐิยา อุปลกฺขิตํ ปญฺจกํ มุฎฺฐิปญฺจกํ, จตุหเตฺถ มินิตฺวา ปญฺจมํ หตฺถมุฎฺฐิํ กตฺวา มินิตพฺพนฺติ อธิปฺปาโยฯ เกจิ ปน ‘‘มุฎฺฐิหตฺถานํ ปญฺจกํ มุฎฺฐิปญฺจกํฯ ปญฺจปิ หตฺถา มุฎฺฐี กตฺวาว มินิตพฺพา’’ติ วทนฺติฯ นฺติ เอตฺถาปิ เอเสว นโยฯ ทฺวิหเตฺถน อนฺตรวาสเกน ติมณฺฑลํ ปฎิจฺฉาเทตุํ สกฺกาติ อาห ติอาทิฯ นฺติ สุคตจีวรโต อติเรกํฯ นฺติ มุฎฺฐิปญฺจกาทิโต อูนกํฯ เตน จ เตสุ ติจีวราธิฎฺฐานํ น รุหตีติ ทเสฺสติฯ</p>


<p>ติ อิมํ สงฺฆาฎิอธิฎฺฐานํ อุกฺขิปามิ, ปริจฺจชามีติ อโตฺถฯ สารตฺถทีปนิยํ (สารตฺถ. ฎี. ๒.๔๖๙) ปน ติ ฐเปมิ, ปริจฺจชามีติ วา อโตฺถ’’อิเจฺจว วุตฺตํฯ ติ หเตฺถน จีวรํ ปรามสเนฺตน, จาเลเนฺตน วาฯ ติ เอตฺถ กาเยนปิ จาเลตฺวา  วาจมฺปิ ภินฺทิตฺวา กายวาจาหิ อธิฎฺฐานมฺปิ สงฺคหิตนฺติ เวทิตพฺพํ, ‘‘กาเยน อผุสิตฺวา’’ติ วตฺตพฺพตฺตา อหตฺถปาสหตฺถปาสวเสน ทุวิธํ อธิฎฺฐานํฯ ตตฺถ  นาม อฑฺฒเตยฺยหโตฺถ วุจฺจติฯ ‘ทฺวาทสหตฺถ’นฺติ เกจิ วทนฺติ, ตํ อิธ  น สเมตี’’ติ วิมติวิโนทนิยํ (วิ. วิ. ฎี. ๑.๔๖๙) วุตฺตํฯ ‘‘อิทานิ สมฺมุขาปรมฺมุขาเภเทน ทุวิธํ อธิฎฺฐานํ ทเสฺสตุํ ติอาทิ วุตฺตํฯ สารตฺถทีปนิยํ (สารตฺถ. ฎี. ๒.๔๖๙) ปน ‘‘หตฺถปาเสติ จ อิทํ ทฺวาทสหตฺถํ สนฺธาย วุตฺตํ, ตสฺมา ทฺวาทสหตฺถพฺภนฺตเร ฐิตํ ‘อิม’นฺติ วตฺวา อธิฎฺฐาตพฺพํ, ตโต ปรํ ‘เอต’นฺติ วตฺวา อธิฎฺฐาตพฺพนฺติ เกจิ วทนฺติ, คณฺฐิปเทสุ ปเนตฺถ น กิญฺจิ วุตฺตํ, ปาฬิยํ อฎฺฐกถายญฺจ สพฺพตฺถ ‘หตฺถปาโส’ติ อฑฺฒเตยฺยหโตฺถ วุจฺจติ, ตสฺมา อิธ วิเสสวิกปฺปนาย การณํ คเวสิตพฺพ’’นฺติ วุตฺตํฯ เอวํ ปาฬิยฎฺฐกถาสุปิ อฑฺฒเตยฺยหตฺถเมว หตฺถปาโส วุโตฺต, ฎีกาจริเยหิ จ ตเทว สมฺปฎิจฺฉิโต, ตสฺมา อฑฺฒเตยฺยหตฺถพฺภนฺตเร ฐิตํ จีวรํ ‘‘อิม’’นฺติ, ตโต พหิภูตํ ‘‘เอต’’นฺติ วตฺวา อธิฎฺฐาตพฺพํฯ</p>


<p>ติ อิทํ ฐปิตฎฺฐานสลฺลกฺขณโยเคฺค ฐิตํ สนฺธาย วุตฺตํ, ตโต ทูเร ฐิตมฺปิ ฐปิตฎฺฐานํ สลฺลเกฺขเนฺตน อธิฎฺฐาตพฺพเมวฯ ตตฺถาปิ จีวรสฺส ฐปิตภาวสลฺลกฺขณเมว ปมาณํฯ น หิ สกฺกา นิจฺจสฺส ฐานํ สลฺลเกฺขตุํ, เอกสฺมิํ วิหาเร ฐเปตฺวา ตโต อญฺญสฺมิํ ฐปิตนฺติ อธิฎฺฐาตุํ น วฎฺฎติฯ เกจิ ปน ‘ตถาปิ อธิฎฺฐิเต น โทโส’ติ วทนฺติ, ตํ อฎฺฐกถาย น สเมติ, วีมํสิตพฺพ’’นฺติ วิมติวิโนทนิยํ (วิ. วิ. ฎี. ๑.๔๖๙) วุตฺตํฯ สารตฺถทีปนิยํ (สารตฺถ. ฎี. ๒.๔๖๙) ปน  นาม ยตฺถ ตทเหว คนฺตฺวา นิวเตฺตตุํ สกฺกาฯ สามนฺตวิหาเรติ อิทํ เทสนาสีสมตฺตํ, ตสฺมา ฐปิตฎฺฐานํ สลฺลเกฺขตฺวา ทูเร ฐิตมฺปิ อธิฎฺฐาตพฺพนฺติ วทนฺติฯ ติ จ อิทํ ฐปิตฎฺฐานสลฺลกฺขณํ  อนุจฺฉวิกนฺติ กตฺวา วุตฺตํ, จีวรสลฺลกฺขณเมเวตฺถ ปมาณ’’นฺติ วุตฺตํฯ วชิรพุทฺธิฎีกายญฺจ (วชิร. ฎี. ปาราชิก ๔๖๙) ‘‘สงฺฆาฎิ อุตฺตราสโงฺค อนฺตรวาสกนฺติ อธิฎฺฐิตานธิฎฺฐิตานํ สมานเมว นามํฯ ‘อยํ สงฺฆาฎี’ติอาทีสุ อนธิฎฺฐิตา วุตฺตาฯ ‘ติจีวเรน วิปฺปวเสยฺยา’ติ เอตฺถ อธิฎฺฐิตา วุตฺตาฯ ติ โคจรคามโต วิหาเรติ ธมฺมสิริเตฺถโรฯ ทูรตเรปิ ลพฺภเตวาติ อาจริยาฯ อนุคณฺฐิปเทปิ ‘สามนฺตวิหาเรติ เทสนาสีสมตฺตํ, ตสฺมา ฐปิตฎฺฐานํ สลฺลเกฺขตฺวา ทูเร ฐิตมฺปิ อธิฎฺฐาตพฺพ’นฺติ วุตฺตํฯ  นาม ยตฺถ ตทเหว คนฺตฺวา นิวตฺติตุํ สกฺกาฯ รตฺติวิปฺปวาสํ รกฺขเนฺตน ตโต ทูเร ฐิตํ อธิฎฺฐาตุํ น วฎฺฎติ, เอวํ กิร มหาอฎฺฐกถายํ วุตฺตนฺติฯ เกจิ ‘จีวรวํเส ฐปิตํ อโญฺญ ปริวเตฺตตฺวา นาคทเนฺต ฐเปติ, ตํ อชานิตฺวา อธิฎฺฐหนฺตสฺสปิ รุหติ จีวรสฺส สลฺลกฺขิตตฺตา’ติ วทนฺตี’’ติ, ตสฺมา อาจริยานํ มตเภทํ สํสนฺทิตฺวา คเหตพฺพํฯ</p>


<p>  ติ ปริกฺขารโจฬนาเมน อธิฎฺฐหิตฺวา ฐปิตวเตฺถหิฯ เตเนว ‘‘อิมํ ปจฺจุทฺธรามี’’ติ ปริกฺขารโจฬสฺส ปจฺจุทฺธารํ ทเสฺสติ, เอเตน จ เตจีวริกธุตงฺคํ ปริหรเนฺตน ปํสุกูลาทิวเสน ลทฺธํ วตฺถํ ทสาหพฺภนฺตเร กตฺวา รชิตฺวา ปารุปิตุมสโกฺกเนฺตน ปริกฺขารโจฬวเสน อธิฎฺฐหิตฺวาว ทสาหมติกฺกมาเปตพฺพํ, อิตรถา นิสฺสคฺคิยํ โหตีติ ทเสฺสติ, เตเนว ‘‘รชิตกาลโต ปน ปฎฺฐาย นิกฺขิปิตุํ น วฎฺฎติ, ธุตงฺคโจโร นาม โหตี’’ติ วิสุทฺธิมเคฺค (วิสุทฺธิ. ๑.๒๕) วุตฺตํฯ ติ อิทญฺจ สงฺฆาฎิอาทิติจีวรนาเมน อธิฎฺฐหิตฺวา ปริภุญฺชิตุกามสฺส วเสน วุตฺตํ, อิตรสฺส ปน ปุริมาธิฎฺฐานเมว อลนฺติ เวทิตพฺพํฯ นฺติ อิมินา กปฺปพินฺทุปิ ทาตพฺพนฺติ ทเสฺสติฯ   ติ อิมินา กปฺปพินฺทุทานกิจฺจมฺปิ นตฺถีติ ทเสฺสติ, ติอาทิ สพฺพาธิฎฺฐานสาธารณลกฺขณํฯ ตตฺถ ปุน อธิฎฺฐาตพฺพนฺติ อนธิฎฺฐิตจีวรสฺส เอกเทสภูตตฺตา อนธิฎฺฐิตเญฺจ, อธิฎฺฐิตสฺส อปฺปภาเวน เอกเทสภูตํ อธิฎฺฐิตสงฺขเมว คจฺฉติ, ตถา อธิฎฺฐิตเญฺจ, อนธิฎฺฐิตสฺส เอกเทสภูตํ อนธิฎฺฐิตสงฺขํ คจฺฉตีติ ลกฺขณํฯ น เกวลเญฺจตฺถ ทุติยปฎฺฎเมว, อถ โข ตติยปฎฺฎาทิกมฺปิฯ ยถาห ‘‘อนุชานามิ ภิกฺขเว…เป.… อุตุทฺธฎานํ ทุสฺสานํ จตุคฺคุณํ สงฺฆาฎิํ…เป.… ปํสุกูเล ยาวทตฺถ’’นฺติ (มหาว. ๓๔๘)ฯ</p>


<p>มุฎฺฐิปญฺจกาทิติจีวรปฺปมาณยุตฺตํ สนฺธาย ติอาทิ วุตฺตํฯ นฺติ ปริกฺขารโจฬํ กตฺวา อธิฎฺฐาตุํฯ ติ วกฺขมานกาเล นิสินฺนา ภิกฺขูฯ ติ ยถา ‘‘อนุชานามิ, ภิกฺขเว, ติจีวรํ อธิฎฺฐาตุํ, น วิกเปฺปตุ’’นฺติ (มหาว. ๓๕๘) วุตฺตํ, เอวํ ปริกฺขารโจฬมฺปิ วุตฺตํ, น จสฺส อุกฺกฎฺฐปริเจฺฉโท วุโตฺต, น จ สงฺขาปริเจฺฉโท, ตสฺมา ตีณิปิ จีวรานิ ปจฺจุทฺธริตฺวา อิมานิ จีวรานิ ปริกฺขารโจฬานิ อธิฎฺฐหิตฺวา ปริภุญฺชิตุํ วฎฺฎตีติ อโตฺถฯ นฺติ เอตํ ปริกฺขารโจฬาธิฎฺฐานํ นิธานมุขํ ฐปนมุขํ, อติเรกจีวรฎฺฐปนการณนฺติ อโตฺถฯ กถํ ญายตีติ เจ, เตน โข ปน สมเยน ภิกฺขูนํ ปริปุณฺณํ โหติ ติจีวรํ, อโตฺถ จ โหติ ปริสฺสาวเนหิปิ ถวิกาหิปิฯ เอตสฺมิํ วตฺถุสฺมิํ ‘‘อนุชานามิ, ภิกฺขเว, ปริกฺขารโจฬก’’นฺติ อนุญฺญาตตฺตา ภิกฺขูนญฺจ เอกเมว ปริสฺสาวนํ, ถวิกา วา วฎฺฎติ, น เทฺว วา ตีณิ วาติ ปฎิเกฺขปาภาวโต วิกปฺปนูปคปจฺฉิมปฺปมาณานิ, อติเรกปฺปมาณานิ วา ปริสฺสาวนาทีนิ ปริกฺขารานิ กปฺปนฺตีติ สิทฺธํฯ ปฐมํ ติจีวราธิฎฺฐาเนน อธิฎฺฐาตพฺพํ, ปุน  ปริหริตุํ อสโกฺกเนฺตน ปจฺจุทฺธริตฺวา ปริกฺขารโจฬํ อธิฎฺฐาตพฺพํ , น เตฺวว อาทิโตว อิทํ วุตฺตํฯ พทฺธสีมาย อวิปฺปวาสสีมาสมฺมุติสมฺภวโต จีวรวิปฺปวาเส เนวตฺถิ โทโสติ น ตตฺถ ทุปฺปริหาโรติ อาห นฺติฯ</p>


<p> อติริตฺตปฺปมาณาย เฉทนกํ ปาจิตฺติยนฺติ อาห ติฯ ติ วสฺสิกมาสโต ปรํ อธิฎฺฐานํ ปจฺจุทฺธริตฺวา วิกเปฺปตพฺพา, อิมินา จตุนฺนํ วสฺสิกมาสานํ อุปริ อธิฎฺฐานํ ติฎฺฐตีติ วิญฺญายติ, อสโต ปจฺจุทฺธราโยคา, ยญฺจ มาติกาฎฺฐกถายํ (กงฺขา. อฎฺฐ. กถินสิกฺขาปทวณฺณนา) ‘‘วสฺสิกสาฎิกา วสฺสานมาสาติกฺกเมนาปิ กณฺฑุปฎิจฺฉาทิ อาพาธวูปสเมนาปิ อธิฎฺฐานํ วิชหนฺตี’’ติ วุตฺตํ, ตํ สมนฺตปาสาทิกายํ นตฺถิ, ปริวารฎฺฐกถายญฺจ ‘‘อตฺถาปตฺติ เหมเนฺต อาปชฺชติ, โน คิเมฺห’’ติ เอตฺถ น ตํ วุตฺตํ, กตฺติกปุณฺณมาสิยา ปจฺฉิเม ปาฎิปททิวเส วิกเปฺปตฺวา ฐปิตํ วสฺสิกสาฎิกํ นิวาเสโนฺต เหมเนฺต อาปชฺชติฯ กุรุนฺทิยํ ปน ‘‘กตฺติกปุณฺณมทิวเส อปจฺจุทฺธริตฺวา เหมเนฺต อาปชฺชตี’’ติ วุตฺตํ, ตมฺปิ สุวุตฺตํฯ ‘‘จาตุมาสํ อธิฎฺฐาตุํ, ตโต ปรํ วิกเปฺปตุ’’นฺติ หิ วุตฺตํฯ ตตฺถ มหาอฎฺฐกถายํ นิวาสนปจฺจยา ทุกฺกฎํ วุตฺตํ, กุรุนฺทฎฺฐกถายํ ปน อปจฺจุทฺธารปจฺจยา, ตสฺมา กุรุนฺทิยํ วุตฺตนเยนปิ วสฺสิกสาฎิกา วสฺสานาติกฺกเมปิ อธิฎฺฐานํ น วิชหตีติ ปญฺญายติฯ อธิฎฺฐานวิชหเนสุ จ วสฺสานมาสอาพาธานํ วิคเม วิชหนํ มาติกาฎฺฐกถายมฺปิ น อุทฺธฎํ, ตสฺมา สมนฺตปาสาทิกายํ (ปารา. อฎฺฐ. ๒.๔๖๙) อาคตนเยน ยาว ปจฺจุทฺธารา อธิฎฺฐานํ ติฎฺฐตีติ คเหตพฺพํฯ</p>


<p>นหานตฺถาย อนุญฺญาตตฺตา ติ วุตฺตํฯ ติ อิมินา สงฺฆาฎิอาทีสุปิ ทุติยอธิฎฺฐานํ น รุหติ, ตํ อติเรกจีวรํ โหตีติ  ทเสฺสติฯ มหาปจฺจริยํ จีวรวเสน ปริโภคกิจฺจสฺส อภาวํ สนฺธาย ‘‘อนาปตฺตี’’ติ วุตฺตา เสนาสนปริโภคตฺถาย ทินฺนปจฺจตฺถรเณ วิยฯ ยํ ปน ‘‘ปจฺจตฺถรณมฺปิ อธิฎฺฐาตพฺพ’’นฺติ วุตฺตํ, ตํ เสนาสนตฺถาเยวาติ นิยมิตํ น โหติ นวสุ จีวเรสุ คหิตตฺตา, ตสฺมา อตฺตโน นาเมน อธิฎฺฐหิตฺวา นิทหิตฺวา ปริกฺขารโจฬํ วิย ยถา ตถา วินิยุชฺชิตเมวาติ คเหตพฺพํ,  อิเมสมฺปิ ปจฺจตฺถรณาทินา โลเกปิ โวหรณโต เสนาสนปริกฺขารตฺถาย ทินฺนปจฺจตฺถรณโต  วิสุํ คหณํ กตํฯ สเจ อวสาเน อปราวสฺสิกสาฎิกา อุปฺปนฺนา โหติ, ปุริมวสฺสิกสาฎิกํ ปจฺจุทฺธริตฺวา วิกเปฺปตฺวา อธิฎฺฐาตพฺพาติ วทนฺติฯ</p>


<p>นิสีทนมฺหิ นฺติ ‘‘ทีฆโต สุคตวิทตฺถิยา เทฺว วิทตฺถิโย, วิตฺถารโต ทิยฑฺฒํ, ทสา วิทตฺถี’’ติอิมินา ปมาเณน ยุตฺตํ, ตํ ปน มชฺฌิมปุริสหตฺถสงฺขาเตน วฑฺฒกีหเตฺถน ทีฆโต ติหตฺถํ โหติ, วิตฺถารโต ฉฬงฺคุลาธิกทฺวิหตฺถํ, ทสา วิทตฺถาธิกหตฺถํ, อิทานิ มนุสฺสานํ ปกติหเตฺถน ทีฆโต วิทตฺถาธิกจตุหตฺถํ โหติ, วิตฺถารโต นวงฺคุลาธิกติหตฺถํ, ทสา ฉฬงฺคุลาธิกทฺวิหตฺถา, ตโต อูนํ วฎฺฎติ, น อธิกํ ‘‘ตํ อติกฺกามยโต เฉทนกํ ปาจิตฺติย’’นฺติ (ปาจิ. ๕๓๓) วุตฺตตฺตาฯ กณฺฑุปฎิจฺฉาทิยา ติ ‘‘ทีฆโต จตโสฺส วิทตฺถิโย สุคตวิทตฺถิยา, ติริยํ เทฺว วิทตฺถิโย’’ติ (ปาจิ. ๕๓๘) วุตฺตตฺตา เอวํ วุตฺตปฺปมาณยุตฺตา, สา ปน วฑฺฒกีหเตฺถน ทีฆโต ฉหตฺถา โหติ, วิตฺถารโต ติหตฺถา, อิทานิ ปกติหเตฺถน ปน ทีฆโต นวหตฺถา โหติ, ติริยโต วิทตฺถาธิกจตุหตฺถาติ เวทิตพฺพาฯ นฺติ เอตฺถ ปน วิกปฺปนูปคปจฺฉิมจีวรปฺปมาณํ  นาม สุคตงฺคุเลน ทีฆโต อฎฺฐงฺคุลํ โหติ, ติริยโต จตุรงฺคุลํ, วฑฺฒกีหเตฺถน ทีฆโต เอกหตฺถํ โหติ, ติริยโต วิทตฺถิปฺปมาณํ, อิทานิ ปกติหเตฺถน ปน ทีฆโต วิทตฺถาธิกหตฺถํ โหติ, ติริยโต ฉฬงฺคุลาธิกวิทตฺถิปฺปมาณํฯ เตนาห นฺติอาทิฯ</p>


<p>ติอาทีสุ อตฺตโน สนฺตกภาวโต โมเจตฺวา ฐปิตํ สนฺธาย ติ วุตฺตํ, ‘‘อิทํ เภสชฺชตฺถาย, อิทํ มาตุยา’’ติ วิภชิตฺวา สกสนฺตกภาวโต โมเจตฺวา ฐเปเนฺตน อธิฎฺฐานกิจฺจํ นตฺถีติ อธิปฺปาโยฯ ‘‘อิมินา เภสชฺชํ เจตาเปสฺสามิ, อิทํ มาตุยา ทสฺสามี’’ติ ฐเปเนฺตน ปน อธิฎฺฐาตพฺพเมวาติ วทนฺติฯ ติ เอตฺถ อนิวาเสตฺวา อปารุปิตฺวา เกวลํ มญฺจปีเฐสุเยว อตฺถริตฺวา ปริภุญฺชิยมานํ ปจฺจตฺถรณํ อตฺตโน สนฺตกมฺปิ อนธิฎฺฐาตุํ วฎฺฎตีติ วทนฺติ, เหฎฺฐา ปน ปจฺจตฺถรณมฺปิ อธิฎฺฐาตพฺพเมวาติ อวิเสเสน วุตฺตตฺตา อตฺตโน สนฺตกํ อธิฎฺฐาตพฺพเมวาติ อมฺหากํ ขนฺติ, วีมํสิตฺวา คเหตพฺพํฯ นฺติ เอตฺถ ปจฺฉา วีตฎฺฐานํ อธิฎฺฐิตเมว โหติ, ปุน อธิฎฺฐานกิจฺจํ นตฺถิฯ สเจ ปน ปริเจฺฉทํ ทเสฺสตฺวา อนฺตรนฺตรา วีตํ โหติ, ปุน อธิฎฺฐาตพฺพนฺติ วทนฺติฯ ติ วิกปฺปนูปคปฺปมาณมเตฺต วีเต ตเนฺต ฐิตํเยว อธิฎฺฐาตพฺพนฺติ อโตฺถฯ</p>


<p> ติ  ‘สิกฺขํ อปฺปจฺจกฺขาย คิหิภาวูปคมเนนา’ติ ตีสุปิ คณฺฐิปเทสุ วุตฺตํ, ตํ ยุตฺตํ อญฺญสฺส ทาเน วิย จีวเร นิราลยภาเวเนว ปริจฺจตฺตตฺตาฯ เกจิ ปน ‘หีนายาวตฺตเนนาติ ภิกฺขุนิยา คิหิภาวูปคมเนเนวาติ เอตมตฺถํ คเหตฺวา ภิกฺขุ ปน วิพฺภมโนฺตปิ ยาว สิกฺขํ น ปจฺจกฺขาติ, ตาว ภิกฺขุเยวาติ อธิฎฺฐานํ น วิชหตี’ติ  วทนฺติ, ตํ น คเหตพฺพํ ‘ภิกฺขุนิยา หีนายาวตฺตเนนา’ติ วิเสเสตฺวา อวุตฺตตฺตาฯ ภิกฺขุนิยา หิ คิหิภาวูปคมเนน อธิฎฺฐานวิชหนํ วิสุํ วตฺตพฺพํ นตฺถิ ตสฺสา วิพฺภมเนเนว อสฺสมณีภาวโตฯ ติ ปน อิทํ สเจ ภิกฺขุลิเงฺค ฐิโตว สิกฺขํ ปจฺจกฺขาติ, ตสฺส กายลคฺคมฺปิ จีวรํ อธิฎฺฐานํ วิชหตีติ ทสฺสนตฺถํ วุตฺต’’นฺติ สารตฺถทีปนิยํ (สารตฺถ. ฎี. ๒.๔๖๙) วุตฺตํฯ วิมติวิโนทนิยํ (วิ. วิ. ฎี. ๑.๔๖๙) ปน ติ อิทํ อนฺติมวตฺถุํ อชฺฌาปชฺชิตฺวา ภิกฺขุปฎิญฺญาย ฐิตสฺส เจว ติตฺถิยปกฺกนฺตสฺส จ ภิกฺขุนิยา จ ภิกฺขุนิภาเว นิรเปกฺขตาย คิหิลิงฺคติตฺถิยลิงฺคคฺคหณํ สนฺธาย วุตฺตํฯ สิกฺขํ อปฺปจฺจกฺขาย คิหิภาวูปคมนํ สนฺธาย วุตฺตนฺติ เกจิ วทนฺติ, ตํ น ยุตฺตํ, ตทาปิ ตสฺส อุปสมฺปนฺนตฺตา จีวรสฺส จ ตสฺส สนฺตกตฺตา วิชหนโต’’ติ วุตฺตํ, อิติ อิมานิ เทฺว วจนานิ อญฺญมญฺญวิรุทฺธานิ หุตฺวา ทิสฺสนฺติฯ</p>


<p>อฎฺฐกถายํ ปน ‘‘หีนายาวตฺตเนน สิกฺขาปจฺจกฺขาเนนา’’ติ (ปารา. อฎฺฐ. ๒.๔๖๙) วิสุํ วุตฺตตฺตา หีนายาวตฺตเนฺต สติ สิกฺขํ อปฺปจฺจกฺขเนฺตปิ จีวรํ อธิฎฺฐานํ วิชหติ, สิกฺขํ ปจฺจกฺขเนฺต สติ หีนาย อนาวตฺตเนฺตปีติ อธิปฺปาโย ทิสฺสติ, ตสฺมา สิกฺขํ อปฺปจฺจกฺขาย เกวลํ คิหิภาวํ อุปคจฺฉนฺตสฺส กิญฺจาปิ ภิกฺขุภาโว อตฺถิ, จีวรสฺส จ ตสฺส สนฺตกตฺตา วิชหนํ, ตถาปิ ‘‘หีนายาวตฺตเนนา’’ติ วุตฺตตฺตา คิหิภาวูปคมเนเนว อธิฎฺฐานวิชหนํ สิยา ยถา ตํ ลิงฺคปริวตฺตเนนฯ คิหิภาวํ อนุปคนฺตฺวา จ เกวลํ สิกฺขาปจฺจกฺขานํ กโรนฺตสฺส กิญฺจาปิ ภิกฺขุลิงฺคํ อตฺถิ, จีวรสฺส จ ตสฺส สนฺตกตฺตา วิชหนํ, ตถาปิ ‘‘สิกฺขาปจฺจกฺขาเนนา’’ติ วุตฺตตฺตา สิกฺขาปจฺจกฺขาเนเนว อธิฎฺฐานวิชหนํ สิยา ยถา ตํ ปจฺจุทฺธรเณ, ตสฺมา ภิกฺขุ วา โหตุ ภิกฺขุนี วา, หีนายาวตฺติสฺสามีติ  จิเตฺตน คิหิลิงฺคคฺคหเณน จีวรํ อธิฎฺฐานํ วิชหติฯ สิกฺขาปจฺจกฺขาเนน ปน ภิกฺขุเสฺสว จีวรํ ภิกฺขุนิยา สิกฺขาปจฺจกฺขานาภาวาติ อยมมฺหากํ ขนฺติฯ อนฺติมวตฺถุอชฺฌาปนฺนกติตฺถิยปกฺกนฺตกานํ ปน จีวรสฺส อธิฎฺฐานวิชหนํ อฎฺฐกถายํ อนาคตตฺตา เตสญฺจ หีนายาวตฺตานโวหาราภาวา วิจาเรตพฺพํฯ</p>


<p>ติ  เหฎฺฐิมปริเจฺฉทํ ทเสฺสติฯ ติ เอตฺถ จ ติ วุตฺตํฯ กถํ โอรปรภาโว เวทิตโพฺพติ? ยถา นทีปริจฺฉิเนฺน ปเทเส มนุสฺสานํ วสนทิสาภาเค ตีรํ โอริมํ นาม โหติ, อิตรทิสาภาเค ตีรํ ปาริมํ นาม, ตถา ภิกฺขูนํ นิวาสนปารุปนฎฺฐานภูตํ จีวรสฺส มชฺฌฎฺฐานํ ยถาวุตฺตวิทตฺถิอาทิปฺปมาณสฺส ปเทสสฺส โอรํ นาม, จีวรปริยนฺตฎฺฐานํ ปรํ นาม, อิติ โลกโต วา ยถา จ โอรโต โภคํ ปรโต อนฺตํ กตฺวา จีวรํ ฐเปตพฺพนฺติ วุเตฺต ภิกฺขุโน อภิมุขฎฺฐานํ โอรํ นาม, อิตรฎฺฐานํ ปรํ นาม, เอวํ ภิกฺขูนํ นิวาสนปารุปนฎฺฐานํ โอรํ นาม, อิตรํ ปรํ นามฯ เอวํ สาสนโต วา โอรปรภาโว เวทิตโพฺพฯ เตเนว ติ สกลสฺมิํ จีวเร อธิฎฺฐานภิชฺชนาภิชฺชนภาโว ทสฺสิโตฯ เตน วุตฺตํ วิมติวิโนทนิยํ (วิ. วิ. ฎี. ๑.๔๖๙) ติ อิมินา ปมาณยุเตฺตสุ ยตฺถ กตฺถจิ ฉิเทฺท อธิฎฺฐานํ วิชหตีติอาทิอตฺถํ สงฺคณฺหาตี’’ติฯ</p>


<p>นฺติ มุฎฺฐิปญฺจกาทิเภทปฺปมาณโต อนูนเมว ขุทฺทกจีวรํฯ ติ เอตฺถ ติณฺณํ จีวรานํ จตูสุ ปเสฺสสุ ยสฺมิํ ปเทเส ฉิทฺทํ อธิฎฺฐานํ น วิชหติ, ตสฺมิํ  ปเทเส สมนฺตโต ฉินฺทิตฺวา ขุทฺทกํ กโรนฺตสฺส อธิฎฺฐานํ น วิชหตีติ อธิปฺปาโยฯ วิมติวิโนทนิยํ ปน วุตฺตํ ติ เอตฺถ อติมหนฺตํ จีวรํ มุฎฺฐิปญฺจกาทิปจฺฉิมปฺปมาณยุตฺตํ กตฺวา สมนฺตโต ฉินฺทเนนปิ วิจฺฉินฺทนกาเล ฉิชฺชมานฎฺฐานํ ฉิทฺทสงฺขํ น คจฺฉติ, อธิฎฺฐานํ น วิชหติ เอวาติ สิชฺฌติ, ‘ฆเฎตฺวา ฉินฺทติ น ภิชฺชตี’ติ วจเนน จ สเมติฯ ปริกฺขารโจฬํ ปน วิกปฺปนูปคปจฺฉิมปฺปมาณโต อูนํ กตฺวา ฉิทฺทํ อธิฎฺฐานํ วิชหติ อธิฎฺฐานสฺส อนิสฺสยตฺตา, ตานิ ปุน พทฺธานิ ฆฎิตานิ ปุน อธิฎฺฐาตพฺพเมวาติ เวทิตพฺพํฯ เกจิ ปน ‘วสฺสิกสาฎิกจีวเร ทฺวิธา ฉิเนฺน ยทิปิ เอเกกํ ขณฺฑํ ปจฺฉิมปฺปมาณํ โหติ, เอกสฺมิํเยว ขเณฺฑ อธิฎฺฐานํ ติฎฺฐติ, น อิตรสฺมิํ, เทฺว ปน น วฎฺฎนฺตี’ติ วุตฺตตฺตา นิสีทนกณฺฑุปฎิจฺฉาทีสุปิ เอเสว นโยติ วทนฺตี’’ติฯ</p>


<p> สมฺมุเข ปวตฺตา ติ ปจฺจตฺตวจนํ, ตญฺจ วิกปฺปนาวิเสสนํ, ตสฺมา ‘‘สมฺมุเข’’ติ ภุมฺมเตฺถ นิสฺสกฺกวจนํ กตฺวาปิ อตฺถํ วทนฺติ, อภิมุเขติ อโตฺถฯ อถ วา สมฺมุเขน อตฺตโน วาจาย เอว วิกปฺปนา ฯ ปรมฺมุเขน วิกปฺปนา ติ  กรณเตฺถนปิ อโตฺถ ทฎฺฐโพฺพฯ อยเมว ปาฬิยา สเมติฯ นฺติ อาสนฺนทูรภาวํฯ ติ เอตฺตเกเนว วิกปฺปนากิจฺจสฺส นิฎฺฐิตตฺตา อติเรกจีวรํ น โหตีติ ทสาหาติกฺกเม นิสฺสคฺคิยํ น ชเนตีติ อธิปฺปาโยฯ ติ สยํ อปจฺจุทฺธารณปริภุญฺชเน ปาจิตฺติยํ, อธิฎฺฐหเน ปเรสํ วิสฺสชฺชเน จ ทุกฺกฎญฺจ สนฺธาย วุตฺตํฯ ติ ปริโภควิสฺสชฺชนอธิฎฺฐานานิ วฎฺฎนฺติฯ -สเทฺทน นิเธตุมฺปิ วฎฺฎตีติ อโตฺถฯ เอเตน ปจฺจุทฺธาเรปิ กเต จีวรํ อธิฎฺฐาตุกาเมน  วิกปฺปิตจีวรเมว โหติ, น อติเรกจีวรํ, ตํ ปน ติจีวราทินาเมน อธิฎฺฐาตุกาเมน อธิฎฺฐหิตพฺพํ, อิตเรน วิกปฺปิตจีวรเมว กตฺวา ปริภุญฺชิตพฺพนฺติ ทเสฺสติฯ</p>


<p>เกจิ ปน ‘‘ยํ วิกปฺปิตจีวรํ, ตํ ยาว ปริโภคกาลา อปจฺจุทฺธราเปตฺวา นิทเหตพฺพํ, ปริโภคกาเล ปน สมฺปเตฺต ปจฺจุทฺธราเปตฺวา อธิฎฺฐหิตฺวา ปริภุญฺชิตพฺพํฯ ยทิ หิ ตโต ปุเพฺพปิ ปจฺจุทฺธราเปยฺย, ปจฺจุทฺธาเรเนว วิกปฺปนาย วิคตตฺตา อติเรกจีวรํ นาม โหติ, ทสาหาติกฺกเม ปเตฺตว นิสฺสคฺคิยํ, ตสฺมา ยํ อปริภุญฺชิตฺวา ฐเปตพฺพํ, ตเทว วิกเปฺปตพฺพํฯ ปจฺจุทฺธาเร จ กเต อโนฺตทสาเหเยว อธิฎฺฐาตพฺพํฯ ยญฺจ อฎฺฐกถายํ (ปารา. อฎฺฐ. ๒.๔๖๙) ‘ตโต ปรํ ปริโภคาทิ วฎฺฎตี’ติอาทิ วุตฺตํ, ตํ ปาฬิยา วิรุชฺฌตี’’ติ วทนฺติ, ตํ เตสํ มติมตฺตเมวฯ ปาฬิยญฺหิ ‘‘อโนฺตทสาหํ อธิเฎฺฐติ วิกเปฺปตี’’ติ (ปารา. ๔๖๙) จ ‘‘สามํ จีวรํ วิกเปฺปตฺวา อปจฺจุทฺธารณํ ปริภุเญฺชยฺย ปาจิตฺติย’’นฺติ (ปาจิ. ๓๗๓) จ ‘‘อนาปตฺติ โส วา เทติ, ตสฺส วา วิสฺสาสโนฺต ปริภุญฺชตี’’ติ (ปาจิ. ๓๗๖) จ สามญฺญโต วุตฺตตฺตา, อฎฺฐกถายญฺจ (ปารา. อฎฺฐ. ๒.๔๖๙) ‘‘อิมํ จีวรํ วา วิกปฺปนํ วา ปจฺจุทฺธรามี’’ติอาทินา ปจฺจุทฺธารํ อทเสฺสตฺวา ‘‘มยฺหํ สนฺตกํ ปริภุญฺช วา วิสฺสเชฺชหิ วา ยถาปจฺจยํ กโรหี’’ติ เอวํ อตฺตโน สนฺตกตฺตํ อโมเจตฺวาว ปริโภคาทิวเสน ปจฺจุทฺธารสฺส วุตฺตตฺตา, ‘‘ตโต ปภุติ ปริโภคาทโยปิ วฎฺฎนฺตี’’ติ อธิฎฺฐานํ วินาปิ วิสุํ ปริโภคสฺส นิธานสฺส จ วุตฺตตฺตา วิกปฺปนานนฺตรเมว ปจฺจุทฺธราเปตฺวา อนธิฎฺฐหิตฺวา เอว จ ติจีวรรหิตํ วิกปฺปนารหํ จีวรํ ปริภุญฺชิตุญฺจ นิทหิตุญฺจ อิทํ ปาเฎกฺกํ วินยกมฺมนฺติ ขายติฯ อปิจ พหูนํ ปตฺตานํ วิกเปฺปตุํ ปจฺจุทฺธเรตุญฺจ วุตฺตตฺตา ปจฺจุทฺธาเร เตสํ  อติเรกปตฺตตา ทสฺสิตาติ สิชฺฌติ เตสุ เอกเสฺสว อธิฎฺฐาตพฺพโต, ตสฺมา อฎฺฐกถายํ อาคตนเยเนว คเหตพฺพํฯ</p>


<p>ติ  ทฬฺหมิโตฺตฯ ติ ทิฎฺฐมโตฺต, น ทฬฺหมิโตฺตฯ ติ เอวํ วิกปฺปิเต อนนฺตรเมว เอวํ ปจฺจุทฺธริตพฺพนฺติ วินยกมฺมํ น ชานาติฯ เตนาห นฺติฯ อิมินาปิ เจตํ เวทิตพฺพํ ‘‘วิกปฺปนาสมนนฺตรเมว ปจฺจุทฺธาโร กาตโพฺพ’’ติฯ ติ อธิฎฺฐิตอธิฎฺฐานํ วิยาติ อธิปฺปาโยฯ</p>


<p> เอวํ จีวเร อธิฎฺฐานวิกปฺปนานยํ ทเสฺสตฺวา อิทานิ ปเตฺต อธิฎฺฐานวิกปฺปนานยํ ทเสฺสโนฺต ติอาทิมาหฯ ตตฺถ ปตติ ปิณฺฑปาโต เอตฺถาติ ปโตฺต, ชินสาสนภาโว ภิกฺขาภาชนวิเสโสฯ วุตฺตญฺหิ ‘‘ปตฺตํ ปเกฺข ทเล ปโตฺต, ภาชเน โส คเต ติสู’’ติ, ตสฺมิํ ติ ปกฺขนฺตรเตฺถ นิปาโตฯ ติ อธิฎฺฐานวิกปฺปนานโยฯ จีวเร วุตฺตอธิฎฺฐานวิกปฺปนานยโต อญฺญภูโต อยํ วกฺขมาโน ปเตฺต อธิฎฺฐานวิกปฺปนานโย เวทิตโพฺพติ โยชนาฯ ปตฺตํ อธิฎฺฐหเนฺตน ปมาณยุโตฺตว อธิฎฺฐาตโพฺพ, น อปฺปมาณยุโตฺตติ สมฺพโนฺธฯ เตน ปมาณโต อูนาธิเก ปเตฺต อธิฎฺฐานํ น รุหติ, ตสฺมา ตาทิสํ ปตฺตํ ภาชนปริโภเคน ปริภุญฺชิตพฺพนฺติ ทเสฺสติฯ วกฺขติ หิ ‘‘เอเต ภาชนปริโภเคน ปริภุญฺชิตพฺพา, น อธิฎฺฐานูปคา น วิกปฺปนูปคา’’ติฯ</p>


<p>ติ เอตฺถ มคธนาฬิ นาม ยา มาคธิกาย ตุลาย อฑฺฒเตรสปลปริมิตํ อุทกํ คณฺหาติฯ สีหฬทีเป ปกตินาฬิโต ขุทฺทกา โหติ, ทมิฬนาฬิโต ปน  มหนฺตาฯ วุตฺตเญฺหตํ สมนฺตปาสาทิกายํ (ปารา. อฎฺฐ. ๒.๖๐๒) ‘‘มคธนาฬิ นาม อฑฺฒเตรสปลา โหตีติ อนฺธกฎฺฐกถายํ วุตฺตํฯ สีหฬทีเป ปกตินาฬิ มหนฺตา, ทมิฬนาฬิ ขุทฺทกา, มคธนาฬิปมาณยุตฺตา, ตาย มคธนาฬิยา ทิยฑฺฒนาฬิ เอกา สีหฬนาฬิ โหตีติ มหาอฎฺฐกถายํ วุตฺต’’นฺติฯ อถ วา มคธนาฬิ นาม ยา ปญฺจ กุฑุวานิ เอกญฺจ มุฎฺฐิํ เอกาย จ มุฎฺฐิยา ตติยภาคํ คณฺหาติฯ วุตฺตเญฺหตํ สารตฺถทีปนิยํ (สารตฺถ. ฎี. ๒.๕๙๘-๖๐๒) ‘‘มคธนาฬิ นาม ฉปสตา นาฬีติ เกจิฯ ‘อฎฺฐปสตา’ติ อปเรฯ ตตฺถ ปุริมานํ มเตน ติปสตาย นาฬิยา เทฺว นาฬิโย เอกา มคธนาฬิ โหติฯ ปจฺฉิมานํ จตุปสตาย นาฬิยา เทฺว นาฬิโย เอกา มคธนาฬิฯ อาจริยธมฺมปาลเตฺถเรน ปน ปกติยา จตุมุฎฺฐิกํ กุฑุวํ, จตุกุฑุวํ นาฬิกํ, ตาย นาฬิยา โสฬส นาฬิโย โทณํ, ตํ ปน มคธนาฬิยา ทฺวาทส นาฬิโย โหนฺตีติ วุตฺตํ, ตสฺมา เตน นเยน มคธนาฬิ นาม ปญฺจ กุฑุวานิ  เอกญฺจ มุฎฺฐิํ เอกาย มุฎฺฐิยา ตติยภาคญฺจ คณฺหาตีติ เวทิตพฺพ’’นฺติฯ ตตฺถ กุฑุโวติ ปสโตฯ วุตฺตญฺหิ อภิธานปฺปทีปิกายํ –</p>


<p>
‘‘กุฑุโว ปสโต เอโก;  
  
ปโตฺถ เต จตุโร สิยุํ;  
  
อาฬฺหโก จตุโร ปตฺถา;  
  
โทณํ วา จตุราฬฺหก’’นฺติฯ  
</p>
  
<p>อถ วา มคธนาฬิ นาม ยา จตุกุฑุวาย นาฬิยา จตโสฺส นาฬิโย คณฺหาติฯ วุตฺตเญฺหตํ วิมติวิโนทนิยํ (วิ. วิ. ฎี. ๑.๖๐๒) ติ ปุราณกนาฬิํ สนฺธาย วุตฺตํฯ สา จ จตุมุฎฺฐิเกหิ กุฑุเวหิ อฎฺฐกุฑุวา, ตาย นาฬิยา เทฺว นาฬิโย มคธนาฬิ คณฺหาติ, ปุราณา ปน สีหฬนาฬิ ติโสฺส นาฬิโย คณฺหาตีติ วทนฺติ, เตสํ มเตน มคธนาฬิ  อิทานิ วตฺตมานาย จตุกุฑุวาย ทมิฬนาฬิยา จตุนาฬิกา โหติ, ตโต มคธนาฬิโต อุปฑฺฒญฺจ ปุราณทมิฬนาฬิสงฺขาตํ ปตฺถํ นาม โหติ, เอเตน จ โอมโก นาม ปโตฺต ปโตฺถทนํ คณฺหาตีติ ปาฬิวจนํ สเมติฯ โลกิเยหิปิ –</p>


<p>
‘โลกิยํ มคธเญฺจติ, ปตฺถทฺวยมุทาหฎํ;  
  
โลกิยํ โสฬสปลํ, มาคธํ ทิคุณํ มต’นฺติฯ (วิ. วิ. ฎี. ๑.๖๐๒) –  
</p>
  
<p>เอวํ โลเก นาฬิยา มคธนาฬิ ทิคุณาติ ทสฺสิตาฯ เอวญฺจ คยฺหมาเน โอมกปตฺตสฺส จ ยาปนมโตฺตทนคาหิกา จ สิทฺธา โหติฯ น หิ สกฺกา อฎฺฐกุฑุวโต อูโนทนคาหินา ปเตฺตน อถูปีกตํ ปิณฺฑปาตํ ปริเยสิตฺวา ยาเปตุํฯ เตเนว วุตฺตํ เวรญฺชกณฺฑฎฺฐกถายํ ‘ปโตฺถ นาม นาฬิมตฺตํ โหติ, เอกสฺส ปุริสสฺส อลํ ยาปนายา’ติ’’ฯ วุตฺตมฺปิ เหตํ ชาตกฎฺฐกถายํ (ชา. อฎฺฐ. ๕.๒๑.๑๙๒) ‘‘ปโตฺถทโน นาลมยํ ทุวินฺน’’นฺติ, ‘‘เอกสฺส ทินฺนํ ทฺวินฺนํ ติณฺณํ ปโหตี’’ติ จ, ตสฺมา อิธ วุตฺตนยานุสาเรน คเหตพฺพนฺติฯ นฺติ โอทนสฺส จตุภาคมตฺตํฯ วุตฺตเญฺหตํ มชฺฌิมนิกาเย พฺรหฺมายุสุตฺตสํวณฺณนายํ (ม. นิ. อฎฺฐ. ๒.๓๘๗) ‘‘พฺยญฺชนสฺส มตฺตา นาม โอทนจตุตฺถภาโค’’ติฯ ติ โอทนสฺส คติ  คติ เยสํ ตานิ โอทนคติกานิฯ ติ จ โอกาโส โอทนสฺส อโนฺตปวิสนสีลตฺตา โอทนสฺส โอกาโสเยว เตสํ โอกาโส โหติ, น อญฺญํ อตฺตโน โอกาสํ คเวสนฺตีติ อโตฺถฯ ติ อุทกาหรณาทินา ภาชนปริโภเคนฯ</p>


<p>เอวํ ปมาณโต อธิฎฺฐานูปควิกปฺปนูปคปตฺตํ ทเสฺสตฺวา อิทานิ ปากโต มูลโต จ ตํ ทเสฺสตุํ ติอาทิมาหฯ ตตฺถ ติ  กมฺมารปกฺกํเยว อนธิฎฺฐหิตฺวา สมณสารุปฺปนีลวณฺณกรณตฺถาย ปุนปฺปุนํ นานาสมฺภาเรหิ ปจิตโพฺพ, อโยปตฺตสฺส อติกกฺขฬตฺตา กมฺมารปาเกน สทฺธิํ ปญฺจวารปโกฺกเยว สมณสารุปฺปนีลวโณฺณ โหติฯ ติ เอตฺถาปิ เอเสว นโยฯ ตสฺส ปน มุทุกตฺตา กุมฺภการกปาเกน สทฺธิํ ทฺวิวารปโกฺกปิ สมณสารุปฺปนีลวโณฺณ โหติฯ เอวํ กโตเยว หิ ปโตฺต อธิฎฺฐานูปโค วิกปฺปนูปโค จ โหติ, นากโตฯ เตน วกฺขติ ‘‘ปาเก จ มูเล จ สุนิฎฺฐิเตเยว อธิฎฺฐานูปโค โหติฯ โย อธิฎฺฐานูปโค, เสฺวว วิกปฺปนูปโค’’ติ (วิ. สงฺค. อฎฺฐ. ๔๘)ฯ ติ เอเตน ทูเร ฐิตมฺปิ อธิฎฺฐาตุํ วิกเปฺปตุญฺจ ลภติ, ฐปิตฎฺฐานสลฺลกฺขณเมว ปมาณนฺติ ทเสฺสติฯ อิทานิ ตเมวตฺถํ วิตฺถาเรตุมาห ติอาทิฯ -สโทฺท วิตฺถารโชตโกฯ ตตฺถ ติ กาฬวณฺณปากํ สนฺธาย วุตฺตํฯ</p>


<p>อิทานิ ปตฺตาธิฎฺฐานํ ทเสฺสตุมาห ติอาทิฯ ตตฺถ ติ อิทํ อุปลกฺขณวเสน วุตฺตํ, ตโต ทูเร ฐิตมฺปิ อธิฎฺฐาตพฺพเมวฯ ติ อิทมฺปิ อุปจารมตฺตํ, ปตฺตสลฺลกฺขณเมเวตฺถ ปมาณํฯ</p>


<p>อิทานิ อธิฎฺฐานวิชหนํ ทเสฺสตุํ ตฺยาทิมาหฯ ตตฺถ ติ มุขวฎฺฎิโต เหฎฺฐา ทฺวงฺคุลมโตฺตกาสโต ปฎฺฐาย ยตฺถ กตฺถจิ ฉิทฺทํ โหติฯ</p>


<p>  นฺติ –</p>


<p>
‘‘สาลิ วีหิ จ กุทฺรูโส;  
  
โคธูโม วรโก ยโว;  
  
กงฺคูติ  
สตฺต ธญฺญานิ;  
  
นีวาราที ตุ ตพฺภิทา’’ติฯ –  
</p>
  
<p>วุตฺตานํ สตฺตวิธานํ ธญฺญานํฯ</p>


<p> เอวํ ปตฺตาธิฎฺฐานํ ทเสฺสตฺวา อิทานิ ปตฺตวิกปฺปนํ ทเสฺสตุํ ติอาทิมาหฯ ตํ จีวรวิกปฺปเน วุตฺตนเยเนว เวทิตพฺพํฯ</p>


<p> เอวํ วิกปฺปนานยํ ทเสฺสตฺวา อิทานิ ปเตฺต ภิเนฺน กตฺตพฺพวิธิํ ทเสฺสตุมาห อิจฺจาทิฯ ตตฺถ ติ อิมินา อธิฎฺฐานวิชหนมฺปิ ทเสฺสติฯ ปญฺจพนฺธเนปิ ปเตฺต อปริปุณฺณปาเก ปเตฺต วิย อธิฎฺฐานํ น รุหติฯ ติ วุตฺตตฺตา ตมฺพโลหาทิกปฺปิยโลเหหิ อโยปตฺตสฺส ฉิทฺทํ ฉาเทตุํ วฎฺฎติฯ เตเนว ติ วุตฺตํฯ ติ อิทํ อุณฺหโภชเน ปกฺขิเตฺต วิลียมานตฺตา วุตฺตํฯ ติ ปาสาณจุเณฺณน สทฺธิํ ผาณิตํ ปจิตฺวา ตถาปเกฺกน ปาสาณจุเณฺณน พนฺธิตุํ วฎฺฎติฯ ติ อยุตฺตปริโภเคนฯ นฺติ วุตฺตตฺตา มญฺจปีฐาทีสุ ยตฺถ กตฺถจิ อาธารกํ ฐเปตฺวา ตตฺถ ปตฺตํ ฐเปตุํ วฎฺฎติ อาธารกฎฺฐปโนกาสสฺส อนิยมิตตฺตาติ วทนฺติฯ</p>

</p>

</p>

</p>





