<h1>๗. สตฺตโม ปริเจฺฉโท</h1>
<h3>สพฺพสงฺคหวิภาโค</h3>
<ol>
<li>
จตุปญฺญาส ธมฺมา หิ, นามนาเมน ภาสิตา;  
  
อฎฺฐารสวิธา วุตฺตา, รูปธมฺมาติ สพฺพถาฯ  
</li>
  
<li>
อภิเญฺญยฺยา สภาเวน, ทฺวาสตฺตติ สมีริตา;  
  
สจฺจิกฎฺฐปรมตฺถา, วตฺถุธมฺมา สลกฺขณาฯ  
</li>
  
<li>
เตสํ  
  
ทานิ ปวกฺขามิ,  
สพฺพสงฺคาหิกํ นยํ  
;  
  
อาภิธมฺมิกภิกฺขูนํ, หตฺถสารมนุตฺตรํฯ  
</li>
  
<li>
ทุกา ติกา จ ขนฺธายตนโต ธาตุสจฺจโต;  
  
ปฎิจฺจสมุปฺปาทา จ, ปจฺจยา จ สมญฺญโตฯ  
</li>
  
<li>
ปจฺจโย เอว นิพฺพานมปจฺจยมสงฺขตํ;  
  
อสงฺขารมนุปฺปาทํ, สสฺสตํ นิจฺจลกฺขณํฯ  
</li>
  
<li>
ปจฺจยา เจว สงฺขารา, สงฺขตา จ ตโตปเร;  
  
อุปฺปาทวยธมฺมา จ, ปจฺจยฎฺฐิติกา ตถาฯ  
</li>
  
<li>
นิพฺพานํ รูปธมฺมา จ, วิปฺปยุตฺตาว เกวลํ;  
  
อารมฺมณา เอว นาม, นาลมฺพนฺติ หิ กิญฺจิปิฯ  
</li>
  
<li>
เอกุปฺปาทนิโรธา จ, เอกาลมฺพณวตฺถุกา;  
  
สํสฎฺฐา สมฺปยุตฺตา จ, สหชาตา ยถารหํฯ  
</li>
  
<li>
อญฺญมเญฺญนุปตฺถทฺธา, สพฺพตฺถ สหวุตฺติโน;  
  
สารมฺมณารมฺมณา จ, จิตฺตเจตสิกา มตาฯ  
</li>
  
<li>
วิปสฺสนาย ภูมีติ, ตตฺถ เตภูมกา มตา;  
  
โลกิยา ปริยาปนฺนา, วฎฺฎธมฺมา สอุตฺตราฯ  
</li>
  
<li>
สกฺกายธมฺมา สภยา, ตีรโมริมนามกํ;  
  
สํโยชนิยา สมลา, ตถา นีวรณียกาฯ  
</li>
  
<li>
สํเกฺลสิกา ปรามฎฺฐา, อุปาทานียสาสวา;  
  
โอฆนียา โยคนียา, คนฺถนียาติ ภาสิตาฯ  
</li>
  
<li>
อเญฺญ อปริยาปนฺนา, วิวฎฺฎา จาวิปสฺสิยา;  
  
โลกุตฺตรานุตฺตรา จ, โนสํโยชนิยาทโยฯ  
</li>
  
<li>
กมฺมชาตา  
อุปาทินฺนา, นาม วุจฺจนฺติ สาสวา;  
  
อนุปาทินฺนกา นาม, ตโต เสสา ปวุจฺจเรฯ  
</li>
  
<li>
ธมฺมา สปฺปฎิภาคาติ, กุสลากุสลา มตา;  
  
อปฺปฎิภาคธมฺมาติ, ตทเญฺญ ปริทีปเยฯ  
</li>
  
<li>
สรณา  
จ ปหาตพฺพา, ทฺวาทสากุสลา ปน;  
  
ตทเญฺญ อรณา นาม, ปหาตพฺพา น เกหิจิฯ  
</li>
  
<li>
รูปิโน รูปธมฺมา จ, นามธมฺมา อรูปิโน;  
  
เอวมาทิปฺปเภเทน,  
ทฺวิธา เภทํ  
วิภาวเยฯ  
</li>
  
<li>
พาลา ธมฺมา ตปนียา, กณฺหา จ กฎุกปฺผลา;  
  
อเสวิตพฺพา สาวชฺชา, ทฺวาทสากุสลา มตาฯ  
</li>
  
<li>
ปณฺฑิตา จาตปนียา, สุกฺกา จ สุขทายกา;  
  
เสวิตพฺพานวชฺชา จ, กุสลา เอกวีสติฯ  
</li>
  
<li>
กฺริยา วิปากา รูปญฺจ, นิพฺพานนฺติ จตุพฺพิธา;  
  
วุตฺตา อพฺยากตา นาม, ธมฺมา ตพฺพิปรีตโตฯ  
</li>
  
<li>
หีนา ธมฺมา ปริตฺตา จ, กามาวจรภูมิกา;  
  
รูปารูปา ปวุจฺจนฺติ, มชฺฌิมา จ มหคฺคตาฯ  
</li>
  
<li>
อปฺปมาณา ปณีตา จ, ธมฺมา โลกุตฺตรา มตา;  
  
สํกิลิฎฺฐสํเกฺลสิกา, ทฺวาทสากุสลา ตถาฯ  
</li>
  
<li>
อสํกิลิฎฺฐสํเกฺลสิกา, ธมฺมา เตภูมกาปเร;  
  
อสํกฺลิฎฺฐาสํเกฺลสิกา, นว โลกุตฺตรา สิยุํฯ  
</li>
  
<li>
วิปากา เต ปวุจฺจนฺติ, วิปากา จตุภูมกา;  
  
วิปากธมฺมา นามาติ, กุสลากุสลา มตาฯ  
</li>
  
<li>
กฺริยา รูปญฺจ นิพฺพานํ, น ปากํ น ตุ ปจฺจติ;  
  
อาจยคามิโน ธมฺมา, ปุญฺญาปุญฺญาว สาสวาฯ  
</li>
  
<li>
วุตฺตาปจยคามิโน  
, กุสลานุตฺตรา ปน;  
  
กฺริยา รูปญฺจ นิพฺพานํ, ปากา โจภยวชฺชิตาฯ  
</li>
  
<li>
ปฐมานุตฺตโร มโคฺค, ทสฺสนํ ภาวนาปเร;  
  
ตทเญฺญ ทฺวยนิมฺมุตฺตา, สเพฺพปิ ปรมตฺถโตฯ  
</li>
  
<li>
สตฺต โลกุตฺตรา เหฎฺฐา, วุตฺตา เสกฺขาติ ตาทินา;  
  
อรหตฺตผลเมว, อเสกฺขนฺติ ปกาสิตํฯ  
</li>
  
<li>
โลกิยาปิ  
จ นิพฺพานํ, ภาสิโตภยวชฺชิตา;  
  
เอวมาทิปฺปกาเรหิ,  
ติวิธา  
ติ วิภาวเยฯ  
</li>
  
<li>
อตีตานาคตํ รูปํ, ปจฺจุปฺปนฺนมถาปรํ;  
  
อชฺฌตฺตํ วา พหิทฺธา วา, สุขุโมฬาริกํ ตถาฯ  
</li>
  
<li>
หีนํ ปณีตํ ยํ ทูเร, สนฺติเก วา ตเทกโต;  
  
สพฺพํ รูปํ สโมธาย,  
รูปกฺขโนฺธ  
ติ วุจฺจติฯ  
</li>
  
<li>
ตเถว  
เวทนากฺขโนฺธ,  
นาม ยา กาจิ เวทนา;  
  
สญฺญากฺขโนฺธ  
ติ สญฺญา จ, ราสิภาเวน ภาสิตาฯ  
</li>
  
<li>
วฎฺฎธเมฺมสุ อสฺสาทํ, ตทสฺสาโทปเสวนํ;  
  
วินิภุชฺช นิทเสฺสตุํ, ขนฺธทฺวยมุทาหฎํฯ  
</li>
  
<li>
วิวาทมูลสํสาร-กมเหตุนิทสฺสนํ;  
  
สนฺธาย เวทนา สญฺญา, กตา นานาติ เกจนฯ  
</li>
  
<li>
จิตฺตสํสฎฺฐธมฺมานํ, เจตนามุขโต ปน;  
  
สงฺขารกฺขนฺธ  
นาเมน, ธมฺมา เจตสิกา มตาฯ  
</li>
  
<li>
สพฺพเภทํ ตถา จิตฺตํ,  
วิญฺญาณกฺขนฺธ  
สมฺมตํ;  
  
เภทาภาเวน นิพฺพานํ, ขนฺธสงฺคหนิสฺสฎํฯ  
</li>
  
<li>
อาลมฺพนียภาเวน, อุปาทาโนปการโต;  
  
ปญฺจุปาทานกฺขนฺธา  
ติ, โลกุตฺตรวิวชฺชิตาฯ  
</li>
  
<li>
ยถา  
ถูลํ หิตตฺถาย, ปริคฺคาหกโยคินํ;  
  
ธมฺมา เตภูมกา เอก-ภูมิภาวาย เทสิตาฯ  
</li>
  
<li>
ภาชนํ โภชนํ ตสฺส, พฺยญฺชนํ โภชโก ตถา;  
  
ภุญฺชิตา จาติ ปเญฺจเต, อุปเมนฺติ ยถากฺกมํฯ  
</li>
  
<li>
คิลานสาลา เคลญฺญํ, อสปฺปาโยปเสวนา;  
  
สมุฎฺฐานํ คิลาโนติ, อุปเมนฺติ จ ปณฺฑิตาฯ  
</li>
  
<li>
จารโก การณํ ตตฺถ, อปราโธ จ การโก;  
  
อปราธกโต โจโร, อิติ โจปมิตา ปุนฯ  
</li>
  
<li>
นิจฺจาธิปีฬนเฎฺฐน  
, ภาราติ ปริทีปิตา;  
  
เกฺลสทุกฺขมุเขเนเต, ขาทกา จ นิรนฺตรํฯ  
</li>
  
<li>
อนตฺถาวหิตา นิจฺจมุกฺขิตฺตาสิกเวริโน;  
  
มจฺจุมาราภิเธยฺยตฺตา, วธกาติ จ ภาสิตาฯ  
</li>
  
<li>
วิมทฺทาสหนํ รูปํ, เผณปิณฺฑํว ทุพฺพลํ;  
  
มุหุตฺตรมณียตฺตา, เวทนา พุพฺพุฬูปมาฯ  
</li>
  
<li>
มรีจิกูปมา สญฺญา, วิปลฺลาสกภาวโต;  
  
สงฺขาราปิ จ นิสฺสารา, กทลิกฺขนฺธสาทิสาฯ  
</li>
  
<li>
นานปฺปการํ จิเนฺตนฺตํ, นานาเกฺลสวิโมหิตํ;  
  
ปลมฺภตีติ วิญฺญาณํ, มายาสมมุทีริตํฯ  
</li>
  
<li>
อิเจฺจวํ ปญฺจุปาทานกฺขนฺธา ขนฺธา จ เกวลํ;  
  
ปญฺจกฺขนฺธา  
ติ นาเมน, เทสิตาติ วิภาวเยฯ  
</li>
  
<li>
อชฺฌตฺตญฺจ พหิทฺธา จ, วิญฺญาณุปฺปตฺติการณํ;  
  
ทฺวาราลมฺพณเภเทน, เทฺวธายตนมีริตํฯ  
</li>
  
<li>
จกฺขาทชฺฌตฺติกํ ตตฺถ, ฉทฺวารายตนํ ภเว;  
  
พาหิรายตนํ นาม, ตถา รูปาทิโคจรํฯ  
</li>
  
<li>
อิติ  
วีถิปฺปวตฺตานํ, ทฺวาราลมฺพณสงฺคโห;  
  
อาคเม อภิธเมฺม ตุ, สพฺพถาปิ ยถารหํฯ  
</li>
  
<li>
ตถาหนนฺตราตีโต, ชายมานสฺส ปจฺฉโต;  
  
มโน สโพฺพปิ สพฺพสฺส, มนสฺสายตนํ  
ภเว  
ฯ  
</li>
  
<li>
ตถา ปุพฺพงฺคมเฎฺฐน, สหชานมรูปินํ;  
  
ทฺวารภาเวน วิญฺญาณํ, สพฺพมายตนํ มตํฯ  
</li>
  
<li>
มนายตนมิเจฺจวํ, ปสาทายตนํ ตถา;  
  
ปญฺจวิญฺญาณธมฺมานํ, อิติ ฉทฺธา วิภาวเยฯ  
</li>
  
<li>
ปญฺจปฺปสาทวิสยา, ปญฺจายตนสมฺมตา;  
  
เสสํ รูปญฺจ นิพฺพานํ, สเพฺพ เจตสิกาติ จฯ  
</li>
  
<li>
เอกูนสฎฺฐิธมฺมานํ  
, ธมฺมายตนสงฺคโห;  
  
อิติ ฉทฺธา ปกาเสนฺติ, พาหิรายตนํ พุธาฯ  
</li>
  
<li>
สุญฺญคาโมว ทฎฺฐพฺพ-มชฺฌตฺติกมสารโต;  
  
คามฆาตกโจราว, ตํ หนนฺตํว พาหิรํฯ  
</li>
  
<li>
นามปฺปวตฺติมุฬฺหานํ, ตทุปฺปตฺติกการณํ;  
  
ทฺวาทสายตนานี  
ติ, วุตฺตมิตฺถํ มเหสินาฯ  
</li>
  
<li>
สมตฺตา ภาวมเตฺตน, ธาเรนฺตีติ สลกฺขณํ;  
  
ทฺวาราลมฺพตทุปฺปนฺน-ปริยาเยน เภทิตาฯ  
</li>
  
<li>
มนายตนเมตฺถาห, สตฺต วิญฺญาณธาตุโย;  
  
เอกาทส ยถาวุตฺตา, อิจฺจ  
ฎฺฐารส ธาตุโย  
ฯ  
</li>
  
<li>
อนฺตาทิกา มโนธาตุ, มโนวิญฺญาณธาตุยา;  
  
ปเวสาปคเม ทฺวาร-ปริยาเยน ติฎฺฐติฯ  
</li>
  
<li>
เภรีตลทณฺฑโฆส-สมํ ฉกฺกํ ยถากฺกมํ;  
  
กฎฺฐารณิปาวกาทิ-สมญฺจ ติวิธํ ภเวฯ  
</li>
  
<li>
ทุกฺขํ  
สมุทโย เจว, นิโรโธ จ ตถาปโร;  
  
มโคฺค จาติ จตุทฺธาห, สจฺจํ สจฺจปรกฺกโมฯ  
</li>
  
<li>
ภาโร จ ภารทานญฺจ, ภารนิเกฺขปนํ ตถา;  
  
ภารนิเกฺขปนูปาโย, อิโจฺจปมฺมํ ยถากฺกมํฯ  
</li>
  
<li>
โรโค โรคนิทานญฺจ, โรควูปสโม ตถา;  
  
โรคเภสชฺชมิเจฺจว-มุปมาหิ จ ทีปิตํฯ  
</li>
  
<li>
วิสรุโกฺข รุกฺขมูลํ, รุกฺขเจฺฉโท ตถาปโร;  
  
รุกฺขเจฺฉทกสตฺถนฺติ, จตุโธปมิตํ ตถาฯ  
</li>
  
<li>
ตีรโมริมสงฺขาตํ, มโหโฆ ปาริมํ ตถา;  
  
ตทติกฺกมุปาโยติ, อุปเมนฺติ จ ตํ พุธาฯ  
</li>
  
<li>
สจฺฉิกตฺวาน ปจฺจกฺข-มิโจฺจปมฺมํ ยถากฺกมํ;  
  
สมาจิกฺขิ วิโมกฺขาย, สจฺจํ ตจฺฉนิยามโตฯ  
</li>
  
<li>
ตถา  
หิ ทุกฺขํ นาพาธํ, นาญฺญํ ทุกฺขา จ พาธกํ;  
  
พาธกตฺตนิยาเมน, ทุกฺขสจฺจมิตีริตํฯ  
</li>
  
<li>
ตํ วินา นาญฺญโต ทุกฺขํ, น โหติ น จ ตํ ตโต;  
  
ทุกฺขเหตุนิยาเมน, สจฺจมาห วิสตฺติกํฯ  
</li>
  
<li>
นาญฺญา นิพฺพานโต สนฺติ, น จ สนฺตํ น ตํ ยโต;  
  
สนฺตภาวนิยาเมน, นิพฺพานํ สจฺจมุตฺตมํฯ  
</li>
  
<li>
นาญฺญํ มคฺคาจ นิยฺยานํ, อนิยฺยาโน น จาปิ โส;  
  
ตสฺมา นิยฺยานภาเวน, มโคฺค สจฺจนฺติ สมฺมโตฯ  
</li>
  
<li>
อิติ ตจฺฉาวิปลฺลาส-ภูตภาโว จตูสุปิ;  
  
สจฺจโฎฺฐติ วินิทฺทิโฎฺฐ, ทุกฺขาทีสฺววิเสสโตฯ  
</li>
  
<li>
ปีฬนโฎฺฐ สงฺขตโฎฺฐ, สนฺตาปโฎฺฐ จ ภาสิโต;  
  
วิปรีณามโฎฺฐ จาติ, ทุกฺขเสฺสวํ จตุพฺพิธาฯ  
</li>
  
<li>
อายูหนา  
นิทานา จ, สํโยคา ปลิโพธโต;  
  
ทุกฺขสฺสมุทยสฺสาปิ, จตุธตฺถา ปกาสิตาฯ  
</li>
  
<li>
นิสฺสารณา วิเวกา จา-สงฺขตามตโต ตถา;  
  
อตฺถา ทุกฺขนิโรธสฺส, จตุธาว สมีริตาฯ  
</li>
  
<li>
นิยฺยานโต เหตุโต จ,  
  
ทสฺสนาธิปเตยฺยโต;  
  
มคฺคสฺสาปิ จตุเทฺธว-  
  
มิติ โสฬสธา ฐิตาฯ  
</li>
  
<li>
สจฺจิกฎฺฐปรมตฺถํ, ตจฺฉาภิสมยฎฺฐโต;  
  
ตถตฺถมปิ สจฺจฎฺฐํ, ปฎฺฐเปเนฺตตฺถ ปณฺฑิตาฯ  
</li>
  
<li>
ตเทตํ ปฎิวิชฺฌนฺติ, อริยาว จตุพฺพิธํ;  
  
วุตฺตมริยสจฺจนฺติ, ตสฺมา นาเถน ตํ กถํ;  
</li>
  
<li>
ชาติ  
ชรา จ มรณํ, โสโก จ ปริเทวนา;  
  
ทุกฺขญฺจ โทมนสฺสญฺจ, อุปายาโส ตถาปโรฯ  
</li>
  
<li>
อปฺปิเยหิ จ สํโยโค, วิปฺปโยโค ปิเยหิ จ;  
  
ยมฺปิ น ลภติจฺฉโนฺต, ตมฺปิ ทุกฺขมิทํ มตํฯ  
</li>
  
<li>
อปาเยสุปปชฺชนฺตา, จวนฺตา เทวโลกโต;  
  
มนุเสฺสสุ จ ชีรนฺตา, นานาพฺยสนปีฬิตาฯ  
</li>
  
<li>
โสจนฺตา ปริเทวนฺตา, เวเทนฺตา ทุกฺขเวทนํ;  
  
โทมนเสฺสหิ สนฺตตฺตา, อุปายาสวิฆาติโนฯ  
</li>
  
<li>
อนิเฎฺฐหิ อกเนฺตหิ, อปฺปิเยหิ สมายุตา;  
  
สงฺขาเรหิ จ สเตฺตหิ, นานานตฺถวิธายิภิฯ  
</li>
  
<li>
อิเฎฺฐหิ ปิยกเนฺตหิ, มนาเปหิ วิโยชิตา;  
  
สงฺขาเรหิ จ สเตฺตหิ, นานาสมฺปตฺติทายิภิฯ  
</li>
  
<li>
ทุกฺขาปคมมิจฺฉนฺตา  
, ปตฺถยนฺตา สุขาคมํ;  
  
อลพฺภเนยฺยธเมฺมสุ, ปิปาสาตุรมานสาฯ  
</li>
  
<li>
กิจฺฉาธิปนฺนา กปณา, วิปฺผนฺทนฺตา รุทมฺมุขา;  
  
ตณฺหาทาสา ปราภูตา, ภวสํสารสํกเฎฯ  
</li>
  
<li>
ยํ เตภูมกนิสฺสนฺทํ, กฎุกํ คาฬฺหเวทนํ;  
  
เวเทนฺติ สํสารผลํ, ตํชาตาทิํ วินา กุโตฯ  
</li>
  
<li>
ตสฺมา ชาตาทิเภเทหิ, พาธมานา ภยาวหา;  
  
ทุกฺขา จ ทุกฺขวตฺถุ จ, พหุธาปิ ปปญฺจิตาฯ  
</li>
  
<li>
เต สเพฺพ ปญฺจุปาทาน-กฺขนฺธา เอว สมาสโต;  
  
ทุกฺขาธิฎฺฐานภาเวน, ทุกฺขตาย นิยามิตาฯ  
</li>
  
<li>
ตสฺมา เตภูมกา ธมฺมา, สเพฺพ ตณฺหาวิวชฺชิตา;  
  
ทุกฺขสจฺจ  
นฺติ เทเสสิ, เทสนากุสโล มุนิฯ  
</li>
  
<li>
วิราคเตชาลาเภน  
, ตณฺหาเสฺนหสิเนหิตํ;  
  
วิสรุโกฺขว ชาตาทินานานตฺถผโลทยํฯ  
</li>
  
<li>
นนฺทิราคานุพเนฺธน, สนฺตานมวกฑฺฒิตํ;  
  
ปุนพฺภวาภินิพฺพตฺติภาเวน ปริวตฺตติฯ  
</li>
  
<li>
ปติฎฺฐิตญฺจ ตเตฺถตมตฺตเสฺนหานุเสวนํ;  
  
โคจรานุนยาพทฺธํ, ราคมุจฺฉาสโมหิตํฯ  
</li>
  
<li>
เกฺลสราสิปริกฺลิฎฺฐํ, พฺยสโนปทฺทวาหตํ;  
  
ทุกฺขสลฺลสมาวิทฺธํ, วิหญฺญติ นิรนฺตรํฯ  
</li>
  
<li>
หเว วิราคเตเชน, วิจฺฉิเนฺน สติ สพฺพถา;  
  
เกน พเนฺธน สนฺตาน-มาเนสฺสติ ภวนฺตรํฯ  
</li>
  
<li>
ภวนฺตรมสมฺปเตฺต, สนฺตานมฺหิ วิวฎฺฎิเต;  
  
กิมธิฎฺฐาย ชาตาทิทุกฺขธมฺมา ปวตฺตเรฯ  
</li>
  
<li>
ตสฺมา  
โมกฺขวิปเกฺขน, ตณฺหาทุกฺขวิธายินี;  
  
ทุกฺขสมุทโย  
นาม, สจฺจมิจฺจาห นายโกฯ  
</li>
  
<li>
สพฺพทุกฺขวินิมุตฺตํ, สพฺพเกฺลสวินิสฺสฎํ;  
  
ทุกฺขนิโรธ  
นาเมน, สจฺจํ วุจฺจติ อจฺจุตํฯ  
</li>
  
<li>
ทุกฺขญฺจ ปริชานโนฺต, ปชหํ ทุกฺขสมฺภวํ;  
  
นิพฺพานํ ปทมารพฺภ, ภาวนาวีถิโมสโฎฯ  
</li>
  
<li>
นิยฺยานฎฺฐงฺคิโก  
มโคฺค,  
สพฺพทุกฺขวิมุตฺติยา;  
  
ทุกฺขนิโรธคามีติ, สจฺจํ ตสฺมา ตมีริตํฯ  
</li>
  
<li>
จตุสจฺจวินิมุตฺตา, เสสา โลกุตฺตรา มตา;  
  
มคฺคงฺคสมฺปยุตฺตา จ, ผลธมฺมา จ สพฺพถาฯ  
</li>
  
<li>
อิตฺถํ สเหตุกํ ทุกฺขํ, โสปายามตนิพฺพุติํ;  
  
ปฎิปตฺติหิตตฺถาย, วิภาเวติ วินายโกฯ  
</li>
  
<li>
สปฺปาฎิหาริยํ ธมฺมํ, เทเสตฺวาน อนุตฺตโร;  
  
จตุธา  
ริยสจฺจานิ,  
วิภชีติ วิภาวเยฯ  
</li>
  
<li>
ตพฺภาวภาวิภาเวน  
, ปจฺจยาการลกฺขิตํ;  
  
ติยทฺธํ ทฺวาทสงฺคญฺจ, วีสตาการสงฺคหํฯ  
</li>
  
<li>
ติสนฺธิ จตุสเงฺขปํ, ติวฎฺฎญฺจ ติลกฺขณํ;  
  
เตภูมกํ ทฺวิมูลญฺจ, จตุกฺกนยมณฺฑิตํฯ  
</li>
  
<li>
ปเจฺจกํ จตุคมฺภีร-มนุปุพฺพววตฺถิตํ;  
  
อวิชฺชากูฎสงฺขาตํ, พนฺธาวิเจฺฉทมณฺฑลํฯ  
</li>
  
<li>
โสกาทีนตฺถนิสฺสนฺทํ, เกวลํ ทุกฺขปิณฺฑิตํ;  
  
ปฎิจฺจสมุปฺปาโท  
ติ, ภวจกฺกํ ปวุจฺจติฯ  
</li>
  
<li>
ปฎิวิทฺธาย วิชฺชาย, ภงฺคาวิชฺชาย สพฺพถา;  
  
วิวฎฺฎตานุปุเพฺพน, เหตุภงฺคา ยถากถํฯ  
</li>
  
<li>
อสฺมิํ  
สติ อิทํ โหติ, อสฺสุปฺปาทา อิทํ ภเว;  
  
อสตาสฺมิํ น ตํ โหติ, ตสฺส ภงฺคาว ภิชฺชติฯ  
</li>
  
<li>
เอตมตฺถํ ปุรกฺขตฺวา, ปจฺจยฎฺฐิติ ทสฺสิตา;  
  
ปฎิจฺจสมุปฺปาทสฺส, อิทปฺปจฺจยตา นเยฯ  
</li>
  
<li>
ตถา หิ ชาติยาปาห, ปจฺจยตฺตํ มหามุนิ;  
  
ชรามรณธมฺมานํ, มตฺตาเภเทปิ วตฺถุโตฯ  
</li>
  
<li>
อาหจฺจปจฺจยฎฺฐมฺหิ, เนทิสี ปจฺจยฎฺฐิติ;  
  
ตตฺถ ธมฺมนฺตรเสฺสว, ปจฺจยโฎฺฐ วิภาวิโตฯ  
</li>
  
<li>
วุตฺตมาจริเยเนตํ, ปฎฺฐานนยสงฺคเห;  
  
ลพฺภมานนยํ ตาว, ทสฺสนตฺถํ ปปญฺจิโตฯ  
</li>
  
<li>
เอตฺถ ตสฺมานุเปกฺขิตฺวา, อาหจฺจ นิยมํ พุโธ;  
  
ตพฺภาวภาวิมเตฺตน, ปจฺจยตฺถํ วิภาวเยฯ  
</li>
  
<li>
ตตฺถาวิชฺชา จ สงฺขารา,  
อทฺธาตีโต  
ติ ภาสิตา;  
  
วิญฺญาณํ นามรูปญฺจ, สฬายตนสญฺญิตํฯ  
</li>
  
<li>
ผโสฺส จ เวทนา ตณฺหา, อุปาทานํ ภโวติ จ;  
  
ปจฺจุปฺปโนฺน  
ภเว  
อทฺธา,  
ภเว  
อทฺธา อนาคโต  
ฯ  
</li>
  
<li>
ชาติ  
ชรา มรณนฺติ, เทฺวธา โหติ จ สพฺพถา;  
  
กาลตฺตยววตฺถานํ,  
ติยทฺธ  
มิติ ทีปเยฯ  
</li>
  
<li>
ตตฺถา  
วิชฺชา  
ติ อญฺญาณํ, จตุสเจฺจสุ ภาสิตํ;  
  
ปุพฺพเนฺต จาปรเนฺต จ, ปจฺจยฎฺฐิติยํ ตถาฯ  
</li>
  
<li>
อปุญฺญาติสงฺขาโรติ, วุตฺตา ทฺวาทส เจตนา;  
  
ตถา ปุญฺญาภิสงฺขาโร, กามรูเปสุ ภาสิโตฯ  
</li>
  
<li>
อาเนญฺชาติสงฺขาโรติ, วุตฺตารุปฺปา จตุพฺพิธา;  
  
กายพฺพจีมโนทฺวารํ, ปตฺวา ตาเยว เจตนาฯ  
</li>
  
<li>
วุตฺตา  
กายวจีจิตฺตสงฺขาราติ มเหสินา;  
  
สงฺขารา  
ติ วิภเตฺตวเมกูนติํส เจตนาฯ  
</li>
  
<li>
เอกูนวีสติวิธํ, ปฎิสนฺธิกฺขเณ ตถา;  
  
ปวเตฺต ทฺวตฺติํสวิธํ,  
วิญฺญาณํ  
ปากมานสํฯ  
</li>
  
<li>
ติวิธํ เวทนา สญฺญา, สงฺขาราติ วิเภทิตํ;  
  
นามรูปํ  
ตุ ทุวิธํ, ภูโตปาทายเภทโตฯ  
</li>
  
<li>
  
สฬายตน  
สงฺขาตํ, จกฺขาทชฺฌตฺติกํ มตํ;  
  
จกฺขุสมฺผสฺสาทิเภทา,  
ผโสฺส  
ฉธา ปกาสิโตฯ  
</li>
  
<li>
สุขา ทุกฺขา อุเปกฺขาติ,  
เวทนา  
ติวิธา ภเว;  
  
กาเม ภเว จ วิภเว,  
ตณฺหา  
ติ ติวิธา มตาฯ  
</li>
  
<li>
กามุปาทานาทิเภทา,  
อุปาทานา  
จตุพฺพิธา;  
  
กโมฺมปปตฺติเภเทน,  
ภโว  
นาม ทฺวิธา มโตฯ  
</li>
  
<li>
อตฺตภาวาภินิพฺพตฺติ,  
ชาติ  
นาม  
ชรา  
ปน;  
  
ปุราณภาโว  
มรณํ,  
ปริโยสานมีริตํฯ  
</li>
  
<li>
  
ทฺวาทสงฺคปฺปเภเทน,  
วิภเตฺตวํ มเหสินา;  
  
ปฎิจฺจสมุปฺปาโทติ, ปจฺจยา เอว เกวลาฯ  
</li>
  
<li>
ปฎิจฺจ ผลภาเวน, สาเปกฺขํ ฐิตมตฺตนิ;  
  
อปจฺจกฺขาย สงฺคนฺตฺวา, อุปฺปาเทนฺตีติ ปจฺจยาฯ  
</li>
  
<li>
อวิชฺชาสงฺขารานํ  
ตุ, คหเณ คหิตาว เต;  
  
ตณฺหุปาทานภวาปิ, อิติ ปเญฺจตฺถ เหตุโยฯ  
</li>
  
<li>
ตณฺหุปาทานภวานํ, คหเณ คหิตา ปุน;  
  
อวิชฺชา สงฺขารา จาติ, ปเญฺจเวตฺถาปิ เหตุโยฯ  
</li>
  
<li>
วิญฺญาณาทิสรูเปน, ทสฺสิตํ ผลปญฺจกํ;  
  
ชาติชฺชรามรเณน, ตเทว คหิตํ ปุนฯ  
</li>
  
<li>
อตีเต  
เหตโว ปญฺจ, อิทานิ ผลปญฺจกํ;  
  
อิทานิ เหตโว ปญฺจ, อายติํ ผลปญฺจกํฯ  
</li>
  
<li>
อิตฺถํ เภเทน สงฺคยฺห, ทฺวาทสงฺคํ วิจกฺขณา;  
  
อตฺถาปตฺติวิเสเสน,  
วีสตาการ  
มีรยุํฯ  
</li>
  
<li>
เหตุผลํ ผลเหตุ, ปุน เหตุผลนฺติ จ;  
  
ติสนฺธิ จตุสเงฺขปํ,  
ตเมวาหุ วิภาวิโนฯ  
</li>
  
<li>
อวิชฺชาตณฺหุปาทานา, เกฺลสวฎฺฎนฺติ ภาสิตา;  
  
ภเวกเทโส สงฺขารา, กมฺมวฎฺฎํ ตโตปรํฯ  
</li>
  
<li>
วิปากวฎฺฎมิเจฺจวํ, วิวเฎฺฎนาวิวฎฺฎิตํ;  
  
ติวฎฺฎ  
วฎฺฎิตํ หุตฺวา, วฎฺฎเมตํ ปวตฺตติฯ  
</li>
  
<li>
อนิจฺจญฺจ ขยเฎฺฐน, ทุกฺขเมตํ ภยฎฺฐโต;  
  
อนตฺตาสารกเฎฺฐน, วฎฺฎเมวํ  
ติลกฺขณํ  
ฯ  
</li>
  
<li>
สํสารเสฺสว วุตฺตายํ, ปจฺจยานํ ปรมฺปรา;  
  
ปฎิจฺจสมุปฺปาโทติ, ตโต  
เตภูมโก  
มโตฯ  
</li>
  
<li>
พนฺธาวิชฺชาณฺฑโกเสน, วิชฺชาทิเภทวชฺชิตา;  
  
วิมุตฺติรสมปฺปตฺตา, ภวตณฺหาปิปาสิตาฯ  
</li>
  
<li>
อภิสงฺขารภาเวน, ปฎิพนฺธติ สนฺตติ;  
  
ตถาภิสงฺขตา ปาก-ภาวาย ปริวตฺตติฯ  
</li>
  
<li>
วิปากา  
ปุน กมฺมานิ, ปากานิ ปุน กมฺมโต;  
  
อิเจฺจวํ ปริยาเยน, สํสาโรยํ ปวตฺตติฯ  
</li>
  
<li>
อิจฺจาวิชฺชาภวตณฺหา, วโฎฺฎปตฺถมฺภกา มตา;  
  
สมฺปยุตฺตานุสยิตา, ตสฺมา วฎฺฎํ  
ทฺวิมูลกํ  
ฯ  
</li>
  
<li>
ปจฺจยปจฺจยุปฺปนฺน-สนฺตานเภทโต ปน;  
  
นานาภูตานเมกนฺตํ, พีชรุกฺขาทโย วิยฯ  
</li>
  
<li>
ตถาปิ  
เตสํ ธมฺมานํ, วตฺถุลกฺขณเภทโต;  
  
ทีปวฎฺฎิสิขานํว, นตฺถิ เอกนฺตเมกตาฯ  
</li>
  
<li>
เหตุเหตุสมุปฺปนฺนา, อีหาโภควิวชฺชิตา;  
  
ปจฺจยาย จ ปเจฺจตุ-มพฺยาปารา ตโต มตาฯ  
</li>
  
<li>
อวิชฺชาทีนเมวาถ, สมฺภเว สมฺภวนฺติ จ;  
  
สงฺขาราทิสภาวาติ, ฐิเตวํธมฺมตาย เตฯ  
</li>
  
<li>
อิตฺถเมกตฺตนานตฺตา, อพฺยาปาโร ตถาปโร;  
  
เอเตฺถวํธมฺมตา เจติ,  
นยา  
วุตฺตา จตุพฺพิธาฯ  
</li>
  
<li>
ผลานํ ปจฺจยุปฺปตฺติ, ปจฺจยโตฺถ จ เหตุสุ;  
  
สภาวปฎิเวโธ จ, เทสนา จิตฺตตาติ จฯ  
</li>
  
<li>
อตฺถธมฺมปฎิเวธ-เทสนานํ ยถากฺกมํ;  
  
อติคมฺภีรภาเวน,  
จตุคมฺภีร  
มีริตํฯ  
</li>
  
<li>
ปธานการณตฺตา หิ, อวิชฺชาทิปรมฺปรา;  
  
กเมน สงฺขาราทีนํ, ปจฺจยาติ  
ววตฺถิตา  
ฯ  
</li>
  
<li>
ตถา หิ ชาติยา เอว, ชรามรณสมฺภโว;  
  
อชาตานํ ชรา วาถ, มรณํ วา กุโต ภเวฯ  
</li>
  
<li>
สาโวปปตฺติสงฺขาตา, ชาติ กมฺมภโวทิตา;  
  
องฺกุโร วิย พีชมฺหา, ตตฺถ ตโตฺถปลพฺภติฯ  
</li>
  
<li>
สมฺปโยคานุสยโต, อุปาทานปฺปติฎฺฐิตา;  
  
อายูหนฺติ จ กมฺมานิ, อากฑฺฒโนฺตปปตฺติกํฯ  
</li>
  
<li>
อุปาทานิยธเมฺมสุ  
, ตณฺหาเสฺนหปิปาสิตา;  
  
ทฬฺหี กุพฺพนฺตุปาทานํ, ปิยรูปาภินนฺทิโนฯ  
</li>
  
<li>
เวทนีเยสุ ธเมฺมสุ, อสฺสาทมนุปสฺสโต;  
  
เวทนาปจฺจยา ตณฺหา, สมุฎฺฐาย ปวฑฺฒติฯ  
</li>
  
<li>
อิฎฺฐานิฎฺฐญฺจ  
มชฺฌตฺตํ, ผุสนฺตา ปน โคจรํ;  
  
เวเทนฺติ เวทนํ นาม, นาผุสนฺตา กุทาจนํฯ  
</li>
  
<li>
ผุสตาลมฺพณเญฺจโส, สฬายตนสมฺภเว;  
  
ทฺวาราภาเว กุโต ตสฺส, สมุปฺปตฺติ ภวิสฺสติฯ  
</li>
  
<li>
สฬายตนเมตญฺจ, นามรูปูปนิสฺสิตํ;  
  
ฉผสฺสทฺวารภาเวน, ปวตฺตติ ยถารหํฯ  
</li>
  
<li>
ปุพฺพงฺคมาธิฎฺฐาเนน, วิญฺญาเณน ปติฎฺฐเห;  
  
นามรูปํ อุปตฺถทฺธํ, ปฎิสนฺธิปวตฺติยํฯ  
</li>
  
<li>
สงฺขารชนิตํ หุตฺวา, ปติฎฺฐาติ ภวนฺตเร;  
  
วิญฺญาณํ ชนกาภาเว, ตสฺสุปฺปตฺติ กถํ ภเวฯ  
</li>
  
<li>
อวิชฺชายานุสยิเต, ปฎิเวธวิโรธิเต;  
  
วฎฺฎานุคตสนฺตาเน, ปฎิสนฺธิผลาวเหฯ  
</li>
  
<li>
ปากธมฺมา สภาเวน, ปวตฺตนฺติ หิ เจตนา;  
  
อวิชฺชาปจฺจยา โหนฺติ, สงฺขาราติ ตโต มตาฯ  
</li>
  
<li>
ปฎิวิเทฺธสุ สเจฺจสุ, ปจฺจยานํ ปรมฺปรา;  
  
วิฆาตียติ สพฺพาปิ, ตโต วฎฺฎํ วิวฎฺฎติฯ  
</li>
  
<li>
อิจฺจาวิชฺชาวิโรเธน, ตสฺสา วฎฺฎปฺปวตฺติยา;  
  
สงฺฆาตนิกภาเวน, อวิชฺชา กูฎสมฺมตาฯ  
</li>
  
<li>
ชรามรณสงฺฆาฎ-ปฎิปีฬิตเจตสํ;  
  
เกฺลสมุจฺฉาปเรตานํ, สา จาวิชฺชา ปวฑฺฒติฯ  
</li>
  
<li>
อิจฺจาพทฺธมวิเจฺฉทํ, อิทปฺปจฺจยมณฺฑลํ;  
  
จกฺกเนมิสมาวฎฺฎํ, กเมน ปริวตฺตติฯ  
</li>
  
<li>
วฎฺฎสฺส  
ทฺวาทสงฺคสฺส, ตสฺส เตภูมกสฺส ตุ;  
  
ทุกฺขกฺขนฺธสฺส ทเสฺสสิ, นิสฺสเนฺทน นิทสฺสนํฯ  
</li>
  
<li>
โสกญฺจ  
ปริเทวญฺจ, ตถา ทุกฺขญฺจ กายิกํ;  
  
โทมนสฺสมุปายาสํ, นานาพฺยสนสมฺภวํฯ  
</li>
  
<li>
อิจฺจาตุรมนิจฺจนฺตํ, มโหปทฺทวสงฺกุลํ;  
  
พหุปเกฺลสุปสฺสฎฺฐํ, ทุกฺขเมตนฺติ ปิณฺฑิตํฯ  
</li>
  
<li>
อิเจฺจวํ ปญฺจุปาทาน-กฺขนฺธเภทิตสงฺคโห;  
  
อตฺตภาวภวรโถ, หตฺถมุตฺตํว ยนฺตกํฯ  
</li>
  
<li>
คติฎฺฐิตินิวาเสสุ, สํสรโนฺต นิรนฺตรํ;  
  
จเกฺกเนเตน ยาตีติ, ภวจกฺกมิทํ มตํฯ  
</li>
  
<li>
อวิชฺชาณฺฑํ ปทาเลตฺวา, ปฎิเวธปฺปวตฺติยา;  
  
ปจฺจยปฺปจฺจยุปฺปนฺนา, สุปฎฺฐนฺติ สภาวโตฯ  
</li>
  
<li>
อนิจฺจา ทุกฺขนตฺตา จ, ภงฺควโนฺต ภยาวหา;  
  
สาทีนวาติ สงฺขาย, วิวฎฺฎมภิติฎฺฐติฯ  
</li>
  
<li>
ตโต สานุสยา ตณฺหา, นิรุชฺฌติ ปุนพฺภเว;  
  
สนฺตานรติยาภาวา, น ปกฺขนฺทติ สนฺธิยํฯ  
</li>
  
<li>
อวิรุฬฺหิกภาเวน, ตตฺถ วฎฺฎวิโรธิเต;  
  
อภิสงฺขารภาเวน, น ปวตฺตนฺติ เจตนาฯ  
</li>
  
<li>
ปฎิสนฺธิปวตฺตีปิ, น ชเนนฺติ ภวนฺตเร;  
  
อิจฺจาวิชฺชานิโรเธน, นิรุทฺธา กมฺมเจตนาฯ  
</li>
  
<li>
ปจฺจยตฺถนิโรเธน, สงฺขารานํ นิโรธโต;  
  
วิญฺญาณํ ชนกาภาวา, นิรุทฺธมิติ วุจฺจติฯ  
</li>
  
<li>
วิญฺญาณาทินิโรธา จ, นามรูปาทิกํ ตถา;  
  
ทุกฺขกฺขนฺธสฺสิมเสฺสวํ, นิโรโธติ ปวุจฺจติฯ  
</li>
  
<li>
อิติ  
วฎฺฎวิวฎฺฎานํ, วสา เทฺวธา วิภาวิโต;  
  
ปฎิจฺจสมุปฺปาโท  
ติ, เทสิโตยํ มเหสินาฯ  
</li>
  
<li>
สพฺพสงฺขตธมฺมานํ  
, สเพฺพ ธมฺมาปิ ปจฺจยา;  
  
ชนกา เจวุปตฺถมฺภา, สํวิภตฺตา ยถารหํฯ  
</li>
  
<li>
อาหจฺจ ปจฺจยเฎฺฐน, จตุวีสติธา ฐิตา;  
  
เหตาลมฺพณาธิปตานนฺตรสมนนฺตราฯ  
</li>
  
<li>
สหชาตอญฺญมญฺญ-นิสฺสยา โจปนิสฺสโย;  
  
ปุเรชาตา ปจฺฉาชาตา-เสวนา กมฺมเมว จฯ  
</li>
  
<li>
ปากาหารินฺทฺริยชฺฌาน-มคฺคงฺคสมฺปยุตฺตกา;  
  
วิปฺปยุตฺตตฺถิ นตฺถิ จ, วิคตาวิคตนฺติ จฯ  
</li>
  
<li>
ปญฺจาตีตาว กมฺมํ ตุ, วตฺตมานญฺจ อีริตํ;  
  
สพฺพถาปิ ตโย วุตฺตา, วตฺตมานา ตโตปเรฯ  
</li>
  
<li>
ฉธา นามํ ตุ นามสฺส, ปญฺจธา นามรูปินํ;  
  
เอกธา ปุน รูปสฺส, รูปํ นามสฺส เจกธาฯ  
</li>
  
<li>
ปญฺญตฺตินามรูปานิ, นามสฺส ทุวิธา ทฺวยํ;  
  
ทฺวยสฺส นวธา เจติ, ฉพฺพิธา ปจฺจยา กถํฯ  
</li>
  
<li>
นิรุทฺธานนฺตรา เอว, ชายนฺตานมนนฺตรํ;  
  
นามธมฺมาว นามานํ, ชนกโตฺตปการกาฯ  
</li>
  
<li>
นิรนฺตรปฺปวตฺติยา, อนุรูปมนนฺตรา;  
  
อนนฺตร  
ปจฺจเยน, ปจฺจโยติ ปกาสิตาฯ  
</li>
  
<li>
สมนนฺตรภาเวน, เตสํ เต เอว ปจฺจยา;  
  
สมนนฺตร  
นาเมน, ปจฺจโยติ ปกาสิตาฯ  
</li>
  
<li>
อตฺถิภาวาย ธมฺมานํ, นตฺถิตาโยปการกา;  
  
นตฺถิ  
ปจฺจยนาเมน, วุตฺตา เต เอว ตาทินาฯ  
</li>
  
<li>
โอกาสทานภาเวน, วิคตาโวปการกา;  
  
ธมฺมา เต เอว วุจฺจนฺติ,  
วิคต  
ปฺปจฺจโยติ จฯ  
</li>
  
<li>
ชวา  
  
ปคุณภาวาย, ชวานมุปการกา;  
  
อาเสวน  
ปจฺจโยติ, นิรุทฺธานนฺตรา มตาฯ  
</li>
  
<li>
สํสฎฺฐสหชาตานํ, สมฺปโยเคน ปจฺจยา;  
  
สมฺปยุตฺต  
ปจฺจโยติ, นามา นามานมีริตาฯ  
</li>
  
<li>
อิเจฺจโก วตฺตมาโน จ, ปญฺจาตีตา ยถารหํ;  
  
อรูปานมรูปา  
จ,  
ปจฺจยา ฉพฺพิธา  
มตาฯ  
</li>
  
<li>
ปวเตฺต จิตฺตชาตานํ, กมฺมชานญฺจ สนฺธิยํ;  
  
รูปานํ สหชาตาน-มรูปานญฺจ ตาทินาฯ  
</li>
  
<li>
เหตุภูตา ฉ ธมฺมาปิ, มูลเฎฺฐโนปการกา;  
  
เหตุ  
ปจฺจยภาเวน, ปจฺจโยติ ปกาสิตาฯ  
</li>
  
<li>
ตถา นิชฺฌายนเฎฺฐน, เตสเมโวปการกา;  
  
ฌาน  
ปจฺจยนาเมน, ฌานธมฺมา วิภาวิตาฯ  
</li>
  
<li>
ตเถว นิยฺยานเฎฺฐน, ปจฺจยาติ ปกาสิตา;  
  
มคฺค  
ปจฺจยนาเมน, มคฺคงฺคา จ มเหสินาฯ  
</li>
  
<li>
เตสเมว จ ธมฺมานํ, สหชาตาติ เจตนา;  
  
กมฺมพฺยาปาราภาเวน, วตฺตมานา จ ปจฺจยาฯ  
</li>
  
<li>
กฎตฺตารูปปากานํ, นานกฺขณิกเจตนา;  
  
อภิสงฺขารภาเวน, ชนกปฺปจฺจยา มตาฯ  
</li>
  
<li>
อิเจฺจวํ ทุวิธา เภทา, วิปฺผารเฎฺฐน เจตนา;  
  
กมฺม  
ปจฺจยนาเมน, ปจฺจโยติ ปกาสิตาฯ  
</li>
  
<li>
รูปานํ สหชาตานํ, อญฺญมญฺญมรูปินํ;  
  
ปจฺจยา สนฺตภาเวน,  
วิปากา  
สมุทีริตาฯ  
</li>
  
<li>
เอโกตีโตปิ จตฺตาโร, วตฺตมานาติ  
ปญฺจธา  
;  
  
ปจฺจยา นามธมฺมา  
ว,  
นามรูปาน  
มีริตาฯ  
</li>
  
<li>
อิมสฺส  
รูปกายสฺส, ปจฺฉาชาโตปการโก;  
  
ปจฺฉาชาต  
ปจฺจโยติ,  
นามํ รูปานเมกธา  
ฯ  
</li>
  
<li>
สตฺตวิญฺญาณธาตูนํ  
, ฉ วตฺถูนิ ปวตฺติยํ;  
  
ปญฺจวิญฺญาณวีถิยา, ปญฺจาลมฺพา ยถากฺกมํฯ  
</li>
  
<li>
ปุเรชาตวิเสเสน, นามานมุปการกา;  
  
ปุเรชาต  
ปจฺจโยติ,  
รูปํ นามสฺส เจกธา  
ฯ  
</li>
  
<li>
จิตฺตเจตสิกา ธมฺมา, ยํ ยมารพฺภ ชายเร;  
  
อาลมฺพณ  
ปจฺจโยติ, สพฺพเมตํ ปวุจฺจติฯ  
</li>
  
<li>
ยมาลมฺพํ ครุํ กตฺวา, นามธมฺมา ปวตฺตเร;  
  
สฺวายเมวาลมฺพณูป-นิสฺสโยติ ปกาสิโตฯ  
</li>
  
<li>
อนนฺตรปจฺจเยน, เย ธมฺมา ปจฺจยา มตา;  
  
เต เอว วานนฺตรูป-นิสฺสโยติ ปกาสิโตฯ  
</li>
  
<li>
ราคสทฺธาทโย ธมฺมา, อชฺฌตฺตมนุวาสิตา;  
  
สตฺตสงฺขารธมฺมา จ, พหิโทฺธปนิเสวิตาฯ  
</li>
  
<li>
ราคสทฺธาทิธมฺมานํ, กมฺมํ ปากานมิจฺจยํ;  
  
ปกตูปนิสฺสโยติ, ปฎฺฐเปสิ ตถาคโตฯ  
</li>
  
<li>
อิเจฺจวํ พลวเฎฺฐน, นิสฺสเยโนปการกา;  
  
อุปนิสฺสย  
นาเมน, ปจฺจโยยํ ติธา มโตฯ  
</li>
  
<li>
รูปารูปํ ปนิเจฺจวํ, เตกาลิกมกาลิกา;  
  
ปญฺญตฺติ เจว นามานํ, ปจฺจโย ทุวิโธ  
มโตฯ  
</li>
  
<li>
อาลมฺพาธิปฺปติภูตํ, นามานํ ครุโคจรํ;  
  
สหชาธิปฺปตีธมฺมา, สหชานํ ยถารหํฯ  
</li>
  
<li>
นามรูปานมิเจฺจว-มาธิปฺปเจฺจน ปจฺจโย;  
  
อธิปฺปติ  
ปจฺจโยติ, ทุวิธา ปริทีปิโตฯ  
</li>
  
<li>
สหชา  
นามรูปานํ, มหาภูตา จ รูปินํ;  
  
ปฎิสนฺธิกฺขเณ วตฺถุ, นามานมิติ สพฺพถาฯ  
</li>
  
<li>
สหชาตวิเสเสน, ธมฺมานมุปการกา;  
  
สหชาต  
ปจฺจโยติ, ติวิเธวํ วิภาวิตาฯ  
</li>
  
<li>
อรูปิโน  
จตุกฺขนฺธา, มหาภูตา จตุพฺพิธา;  
  
สนฺธิยํ วตฺถุนามานิ, สหชานีติ สพฺพถาฯ  
</li>
  
<li>
อุปการปวตฺตา จ, อญฺญมญฺญสฺส ตาทินา;  
  
อญฺญมญฺญ  
ปจฺจโยติ, วิภตฺตา ติวิธา มตาฯ  
</li>
  
<li>
สตฺตวิญฺญาณธาตูนํ, ภูโตปาทายรูปินํ;  
  
สหชาตนามรูป-ธมฺมานญฺจ ยถากฺกมํฯ  
</li>
  
<li>
วตฺถุ ภูตา จตุกฺขนฺธา, นิสฺสเยโนปการกา;  
  
นิสฺสย  
ปฺปจฺจโย นาม, ปจฺจโยติ มโต ติธาฯ  
</li>
  
<li>
กพฬีกาโร อาหาโร, รูปกายสฺส ปจฺจโย;  
  
อรูปิโน ปนาหารา, สหชานํ ยถารหํฯ  
</li>
  
<li>
นามรูปานมิเจฺจวํ, ยาปนเฎฺฐน ปจฺจยา;  
  
อาหาร  
ปจฺจโยเตว, ทุวิเธวํ ปกาสิโตฯ  
</li>
  
<li>
ปสาทชีวิตารูปิ-นฺทฺริยธมฺมา ยถากฺกมํ;  
  
ปญฺจวิญฺญาณุปาทินฺน-รูปานํ นามรูปินํฯ  
</li>
  
<li>
สหชาตานมิเจฺจว-มิสฺสรเฎฺฐน ปจฺจยา;  
  
อินฺทฺริย  
ปฺปจฺจโยเตว, ติวิธา สมุทาหโฎฯ  
</li>
  
<li>
สตฺตวิญฺญาณธาตูนํ, ฉ วตฺถูนิ ยถารหํ;  
  
ปจฺฉาชาตา จ กายสฺส, จิตฺตเจตสิกา ตถาฯ  
</li>
  
<li>
อรูปา สหชาตานํ, รูปานนฺติ มตา ติธา;  
  
วิปฺปยุตฺต  
ปจฺจโยติ, วิปฺปโยโคปการกาฯ  
</li>
  
<li>
สหชาตํ  
ปุเรชาตํ, ปจฺฉาชาตญฺจ สพฺพถา;  
  
กพฬีกาโร อาหาโร, รูปชีวิตมิจฺจยํฯ  
</li>
  
<li>
  
อตฺถิ  
ปจฺจยสงฺขาโต, ปจฺจโย ปญฺจธา มโต;  
  
วิชฺชมานสภาเวน, ปจฺจยฎฺฐา ยถารหํฯ  
</li>
  
<li>
เต เอวาวิคตา หุตฺวา, วตฺตมาโนปการกา;  
  
อวิคต  
ปจฺจโยติ, สุคเตน ววตฺถิตาฯ  
</li>
  
<li>
อเฎฺฐวํ  
วตฺตมานานิ, นามรูปานิ ปจฺจยา;  
  
สพฺพตฺถาธิปฺปตี จาติ,  
นวธา นามรูปินํ  
ฯ  
</li>
  
<li>
อิตฺถมุทฺทิฎฺฐนิทฺทิฎฺฐา,  
ปฎฺฐานนย  
สงฺคหา;  
  
กุสลากุสลาทีหิ, สุวิภตฺตา มเหสินาฯ  
</li>
  
<li>
ปญฺญตฺตินามรูปานํ, วเสน ติวิธา ฐิตา;  
  
ปจฺจยาติ ปกาเสนฺติ, จตุวีสติ ปณฺฑิตาฯ  
</li>
  
<li>
ปญฺญตฺติ ปญฺญปียตฺตา, ปญฺญาเปตีติ จ ทฺวิธา;  
  
นามรูปวินิมุตฺตา, ปญฺญตฺตา ตาทินา กถํฯ  
</li>
  
<li>
ภูตปริณามาการมุปาทาย ตถา ตถา;  
  
ภูมิปพฺพตปาสาณติณรุกฺขลตาทโยฯ  
</li>
  
<li>
สมฺภาราการมารพฺภ, สนฺนิเวสวิเสสิตา;  
  
ยานคามวนุยฺยานกฎสารปฎาทโยฯ  
</li>
  
<li>
การกเวทกาการํ, วิญฺญตฺตินฺทฺริยลกฺขิตํ;  
  
ขนฺธปญฺจกมาหจฺจ, มจฺจาสุรสุราทโยฯ  
</li>
  
<li>
จนฺทาทาวฎฺฎนาทีหิ, ทิสากาลาทิสมฺมุติ;  
  
ปารมฺปริยกาทีหิ, ชาติโคตฺตกุลาทโยฯ  
</li>
  
<li>
ตํตํกฺริยาทิเภเทหิ, ปญฺญตฺตา กถินาทโย;  
  
ตํตํกลาปาสมฺผุฎฺฐา, กูปากาสคุหาทโยฯ  
</li>
  
<li>
ตํ  
ตํ นิมิตฺตมารพฺภ, จินฺตยนฺตสฺสุปฎฺฐิตา;  
  
กสิณาทิกโวหารา, ภาวนามยโคจราฯ  
</li>
  
<li>
ปุโพฺพปลพฺภาภาเวน, กสิณุคฺฆาฎิมาทโย;  
  
นิโรธา จ สมาปตฺติ, วิเสสาภาวลกฺขิตาฯ  
</li>
  
<li>
อิติ ตํ ตมุปาทาย, สมญฺญาตา ตถา ตถา;  
  
สงฺขา สมญฺญา ปญฺญตฺติ, โวหาโรติ ปกาสิตาฯ  
</li>
  
<li>
อาลมฺพณฎฺฐากาเรน, สนฺตาภาเวปิ วตฺถุโต;  
  
จินฺตาโวหารนิปฺผนฺนา, อตฺถจฺฉายาว ภาสินีฯ  
</li>
  
<li>
  
ปญฺญาปียตฺตา  
  
  
ปญฺญตฺติ, นามา  
ยมิติ ภาสิตา;  
  
อุปาทาย จ ปญฺญตฺติ, สา เอโวปนิธาย จฯ  
</li>
  
<li>
ปญฺญตฺติ ปญฺญาปนโต, ปณฺฑิเตหิ ปกาสิตา;  
  
อวิชฺชมานา ปญฺญตฺติ, วิชฺชมานาติปิ ทฺวิธาฯ  
</li>
  
<li>
โลกโวหาริกเฎฺฐน, ปญฺญตฺตํ ปรมตฺถโต;  
  
อวิชฺชมานเมตาย, ปญฺญาเปนฺติ ยทา ตทาฯ  
</li>
  
<li>
อวิชฺชมานปญฺญตฺติ, วิชฺชมานํ ยทา ปุน;  
  
ปญฺญาเปนฺติ ตทา เอสา, วิชฺชมานนฺติ วุจฺจติฯ  
</li>
  
<li>
อิตฺถํ ปญฺญตฺติธมฺมญฺจ, สมฺมตตฺถวิเสสโต;  
  
ภาวธมฺมญฺจ รูปาทิ-สลกฺขณวิเสสโตฯ  
</li>
  
<li>
  
ปญฺญาเปตีติ ปญฺญตฺติ, นามา  
ยมิติ ภาสิตา;  
  
ยา นามํ นามกมฺมาทินาเมน สมุทีริตาฯ  
</li>
  
<li>
สา เอวาวิชฺชมาเนน-วิชฺชมานาทิเภทิตา;  
  
อิตฺถิสโทฺท ฉฬาภิโญฺญ, ราชปุโตฺต ตุ ภาสิตาฯ  
</li>
  
<li>
กฺริยานิมิตฺตตฺถโยค-รุฬฺหิชาโตปจาริกา;  
  
สมฺพโนฺธปจยาวตฺถา, สณฺฐานาเปกฺขิตา ตถาฯ  
</li>
  
<li>
เทวทโตฺตถ  
เมธาวี, เวทนา จนฺทิมา ตถา;  
  
ขตฺติโย นรสีโห จ, ภาตา โลหิตกํ ยุวาฯ  
</li>
  
<li>
กุณฺฑลํ ทุสฺสมิเจฺจวมาทิเภทิตสงฺคหา;  
  
สมฺมตตฺถสภาเวสุ, โวหาราการลกฺขิตาฯ  
</li>
  
<li>
สายํ ยาทิจฺฉกานฺวตฺถสเงฺกตกฺขณสมฺภวา;  
  
โวหารตฺถวิเสเสน, เญยฺยาการานุสารินีฯ  
</li>
  
<li>
วจีโฆสานุสาเรน, โสตวิญฺญาณวีถิยา;  
  
ปวตฺตานนฺตรุปฺปนฺน-มโนทฺวารสฺส โคจราฯ  
</li>
  
<li>
อตฺถา  
ยสฺสานุสาเรน, วิญฺญายนฺติ ตโต ปรํ;  
  
สมฺมตา จ สภาวา จ, ปุพฺพสเงฺกตภาคิโนฯ  
</li>
  
<li>
ยายํ วาลมฺพณาการวิเสเส ปฎิทิสฺสติ;  
  
เวทนาทิวจีโฆสํ, สภาวานุคเจตโสฯ  
</li>
  
<li>
สายํ ปญฺญตฺติ วิเญฺญยฺยา, โลกสเงฺกตนิมฺมิตา;  
  
วจีวิญฺญตฺติสหิโต, สโทฺท เอวาติ เกจนฯ  
</li>
  
<li>
อิตฺถํ ปญฺญตฺติธมฺมาติ, วุตฺตํ ปญฺญตฺติกทฺวยํ;  
  
ตถาธิวจนา ธมฺมา, นิรุตฺตีติ จ ตาทินาฯ  
</li>
  
<li>
อวิสํวาทกเฎฺฐน, โลกโวหารสาธกํ;  
  
สมญฺญาสจฺจมิเจฺจวํ, อาจิกฺขนฺติ วิจกฺขณาฯ  
</li>
  
<li>
สตฺถา ยํ ปรมตฺถมุตฺตมคุโณ นามญฺจ รูปนฺติ จ,  
  
เทฺวธากาสิ สภาวธมฺมกุสโล นิพฺพิชฺฌ ธมฺมนฺตรํ;  
  
โวหารตฺถวิเสสเญยฺยมปรํ พฺยากาสิ ปญฺญตฺติโต,  
  
อารทฺธํ กมโต มเยวมขิลํ ตํ สุฎฺฐุ นิฎฺฐาปิตํฯ  
</li>
  
<li>
ยํ ธมฺมํ ธมฺมราชา นิรติกมภิสโมฺพธิ มเคฺคน พุทฺธา,  
  
กตฺวา กณฺฑมฺพมูเล ปรมมนุปมํ ปาฎิหีรํ ขเณน;  
  
ปาตฺวากา  
ตตฺถ ปตฺวา ปุรวรคณมุลฺลาปลาวณฺณรํสิ,  
  
ตตฺถาทายตฺถสารํ กถิตมติจิรํ ฐาตุ ปาฐานุกูลํฯ  
</li>
  
อิติ นามรูปปริเจฺฉเท สพฺพสงฺคหวิภาโค นาม  
</li>
  
สตฺตโม ปริเจฺฉโทฯ  
</li>
  
นิฎฺฐิโต จ นามรูปปริเจฺฉเท สพฺพถาปิ  
</li>
  
อภิธมฺมปรมตฺถวิภาโคฯ  
</li>
  
  
  
  
  