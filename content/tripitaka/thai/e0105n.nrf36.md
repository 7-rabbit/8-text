<h1>สกลโลกปตฺถารการณํ</h1>
<p>ติ? ปริสุทฺธปิฎกปาฬินิสฺสยภาวโต, สิกฺขตฺตยสงฺคหภาวโต, โปราณฎฺฐกถานํ ภาสาปริวตฺตนภาวโต, ปรสมยวิวชฺชนโต, สกสมยวิสุทฺธิโต, สีลธุตงฺคสมถอภิญฺญาปญฺญาปเภทาทีนํ ปริปุณฺณวิภาคโต, ยาว อรหตฺตา ปฎิปตฺตินยปริทีปนโต, อุตฺตานานากุลปทพฺยญฺชนสงฺขตภาวโต, สุวิเญฺญยฺยตฺถภาวโต, ปสาทนียานํ ทิฎฺฐานุคตาปาทนสมตฺถานํ วตฺถูนญฺจ ทีปนโตติ เอวมาทีหิ อเนกสเตหิ คุเณหิ เอส สกลโลเก ปตฺถโฎ ชาโตฯ</p>


<p>อยญฺหิ วิสุทฺธิมโคฺค สงฺคีติตฺตยารูฬฺหปริสุทฺธปาฬิปิฎกเมว นิสฺสาย ปวโตฺต, น มหาสงฺฆิกาทีนํ สตฺตรสนฺนํ นิกายานํ ปิฎกํ, นปิ มหายานิกานํ ปิฎกํฯ สปริวารํ สิกฺขตฺตยญฺจ เอตฺถ ปริปุณฺณเมว สงฺคเหตฺวา ทสฺสิตํฯ วุตฺตเญฺหตํ อาจริเยน อาคมฎฺฐกถาสุ คนฺถารเมฺภ –</p>


<p>
‘‘สีลกตา ธุตธมฺมา, กมฺมฎฺฐานานิ เจว สพฺพานิ;  
  
จริยาวิธานสหิโต, ฌานสมาปตฺติวิตฺถาโรฯ  
</p>
  
<p>
สพฺพา จ อภิญฺญาโย, ปญฺญาสงฺกลนนิจฺฉโย เจว;  
  
ขนฺธาธาตายตนิ,นฺทฺริยานิ อริยานิ เจว จตฺตาริฯ  
</p>
  
<p>
สจฺจานิ ปจฺจยาการ,เทสนา สุปริสุทฺธนิปุณนยา;  
  
อวิมุตฺตตนฺติมคฺคา, วิปสฺสนาภาวนา เจวฯ  
</p>
  
<p>
อิติ ปน สพฺพํ ยสฺมา, วิสุทฺธิมเคฺค มยา สุปริสุทฺธํ;  
  
วุตฺตํ ตสฺมา ภิโยฺย, น ตํ อิธ วิจารยิสฺสามี’’ติฯ  
</p>
  
<p>ยสฺมา ปน วิสุทฺธิมโคฺค จตุนฺนํ อาคมฎฺฐกถานํ อวยวภาเวน กโต, ตสฺมา ตา วิย โปราณสีหฬฎฺฐกถานํ ภาสาปริวตฺตนวเสน เจว ปุนปฺปุนาคตมตฺถานํ สํขิปนวเสน จ ปรสมยวิวชฺชนวเสน จ มหาวิหารวาสีนํ ปริสุทฺธวินิจฺฉยสงฺขาตสฺส สกสมยสฺส ทีปนวเสน จ กโตฯ วุตฺตเญฺหตํ อาจริเยน –</p>


<p>
‘‘อปเนตฺวาน  
ตโตหํ, สีหฬภาสํ มโนรมํ ภาสํ;  
  
ตนฺตินยานุจฺฉวิกํ, อาโรเปโนฺต วิคตโทสํฯ  
</p>
  
<p>
สมยํ อวิโลเมโนฺต, เถรานํ เถรวํสปทีปานํ;  
  
สุนิปุณวินิจฺฉยานํ, มหาวิหาเร นิวาสีนํ;  
  
หิตฺวา ปุนปฺปุนาคต-มตฺถํ อตฺถํ ปกาสยิสฺสามี’’ติ  
ที. นิ. อฎฺฐ. ๑.คนฺถารมฺภกถา  
จฯ  
</p>
  
<p>
‘‘มเชฺฌ วิสุทฺธิมโคฺค, เอส จตุนฺนมฺปิ อาคมานญฺหิ;  
  
ฐตฺวา ปกาสยิสฺสติ, ตตฺถ ยถาภาสิตมตฺถํฯ  
</p>
  
<p>
อิเจฺจว กโต ตสฺมา, ตมฺปิ คเหตฺวาน สทฺธิเมตาย;  
  
อฎฺฐกถาย วิชานถ, ทีฆาคมนิสฺสิตํ อตฺถ’’นฺติ  
ที. นิ. อฎฺฐ. ๑.คนฺถารมฺภกถา  
จฯ  
</p>
  
<p>
‘‘สา หิ มหาอฎฺฐกถาย, สารมาทาย นิฎฺฐิตา เอสา;  
  
เอกาสีติปมาณาย, ปาฬิยา ภาณวาเรหิฯ  
</p>
  
<p>
เอกูนสฎฺฐิมโตฺต, วิสุทฺธิมโคฺคปิ ภาณวาเรหิ;  
  
อตฺถปฺปกาสนตฺถาย, อาคมานํ กโต ยสฺมาฯ  
</p>
  
<p>
ตสฺมา เตน สหายํ, อฎฺฐกถา ภาณวารคณนาย;  
  
สุปริมิตปริจฺฉินฺนํ, จตฺตาลีสํ สตํ โหตี’’ติ  
ที. นิ. อฎฺฐ. ๓.นิคมนกถา  
จฯ  
</p>
  
<p>ยทิ จายํ วิสุทฺธิมโคฺค อาจริเยน อาคมฎฺฐกถาโย วิย อกตฺวา โปราณสีหฬฎฺฐกถาโย จ อโนโลเกตฺวา เกวลํ อตฺตโน ญาณปฺปภาเวเนว กโต อสฺส, นายํ อาคมฎฺฐกถานํ อวยโวติ คเหตโพฺพ อสฺส, อญฺญทตฺถุ ‘‘อาคมฎฺฐกถาโย มหาฎฺฐกถาย สารภูตา, วิสุทฺธิมโคฺค ปน น ตสฺสา สารภูโต, เกวลํ อาจริยสฺส มติยาว กโต’’ติ เอวเมว วตฺตโพฺพ อสฺสฯ ยสฺมา ปน ตถา อกตฺวา ปุเพฺพ วุตฺตปฺปกาเรเนว กโต, ตสฺมา อยมฺปิ วิสุทฺธิมโคฺค ตาสํ อาคมฎฺฐกถานํ กรณากาเรเนว กโตติ จ, ตโตเยว มหาฎฺฐกถาย สารภูโตติ จ ทฎฺฐโพฺพฯ</p>


<p>เอกเจฺจ ปน วิจกฺขณา อาจริยพุทฺธโฆสสฺส คเนฺถสุ อุตฺตรปกฺขสาสนิกานํ อสฺสโฆสนาคชฺชุนวสุพนฺธุอาทีนํ ภิกฺขูนํ วิย โปราณคเนฺถ อนิสฺสาย อตฺตโน ญาเณเนว ตเกฺกตฺวา ทสฺสิตํ ธมฺมกถาวิเสสํ อทิสฺวา อสนฺตุฎฺฐจิตฺตา เอวํ วทนฺติ ‘‘พุทฺธโฆสสฺส อญฺญํ อนิสฺสาย อตฺตโน ญาณปฺปภาเวเนว อภินวคนฺถุปฺปาทนํ น ปสฺสามา’’ติฯ  ตํ เตสํ ครหาวจนมฺปิ สมานํ เถรวาทีนํ  สมฺปชฺชติฯ เถรวาทิโน หิ เอวํ ชานนฺติ ‘‘พุเทฺธเนว ภควตา สมฺมาสมฺพุเทฺธน เทเสตโพฺพ เจว ธโมฺม ปญฺญาเปตโพฺพ จ วินโย อนวเสเสน เทสิโต เจว ปญฺญโตฺต จ, โสเยว ธมฺมวินโย สทฺธาสมฺปเนฺนหิ ภิกฺขูหิ เจว คหเฎฺฐหิ จ ยถารหํ ปฎิปชฺชิตโพฺพ, น ตโต อโญฺญ ธมฺมวินโย ตเกฺกตฺวา คเวเสตโพฺพฯ ยทิ ปน อโญฺญ ธมฺมวินโย เกนจิ ตเกฺกตฺวา กถิโต อสฺส, ตํ ตเสฺสว ตกฺกิโน สาสนํ โหติ น สตฺถุ สาสนํฯ ยํ ยํ ปน ภควโต ธมฺมวินเย ปทพฺยญฺชนํ อตฺถโต อปากฎํ โหติ, ตตฺถ ตตฺถ โปราณเกหิ ปฎิสมฺภิทาฉฬภิญฺญาทิคุณสมฺปเนฺนหิ ภควโต อธิปฺปายํ ชานเนฺตหิ อฎฺฐกถาจริเยหิ สํวณฺณิตนเยน อโตฺถ คเหตโพฺพ, น อตฺตโนมติวเสนา’’ติฯ อาจริยพุทฺธโฆโส จ เตสํ เถรวาทีนํ อญฺญตโร, โสปิ ตเถว ชานาติฯ วุตฺตเญฺจตํ อาจริเยน –</p>


<p>
‘‘พุเทฺธน ธโมฺม วินโย จ วุโตฺต,  
  
โย ตสฺส ปุเตฺตหิ ตเถว ญาโต;  
  
โส เยหิ เตสํ มติมจฺจชนฺตา,  
  
ยสฺมา ปุเร อฎฺฐกถา อกํสุฯ  
</p>
  
<p>
ตสฺมา หิ ยํ อฎฺฐกถาสุ วุตฺตํ,  
  
ตํ วชฺชยิตฺวาน ปมาทเลขํ;  
  
สพฺพมฺปิ สิกฺขาสุ สคารวานํ,  
  
ยสฺมา ปมาณํ อิธ ปณฺฑิตานํฯ  
</p>
  
<p>
ตโต จ ภาสนฺตรเมว หิตฺวา,  
  
วิตฺถารมคฺคญฺจ สมาสยิตฺวา…เป.…  
  
ยสฺมา อยํ เหสฺสติ วณฺณนาปิ,  
  
สกฺกจฺจ ตสฺมา อนุสิกฺขิตพฺพา’’ติ  
ปารา. อฎฺฐ. ๑.คนฺถารมฺภกถา  
ฯ  
</p>
  
<p>เตเนว อาจริโย ภควโต ธมฺมวินยํ วา โปราณฎฺฐกถํ วา อนิสฺสาย อตฺตโน ญาเณน ตเกฺกตฺวา วา อตฺตนา ปริจิตโลกิยคเนฺถหิ คเหตฺวา วา น กญฺจิ คนฺถํ อกาสิฯ ยทิ ปน ตาทิสํ กเรยฺย,  ตํ เถรวาทิโน   วุตฺตนเยน ‘‘อทฺธา อิทํ น เจว ตสฺส ภควโต วจนํ, พุทฺธโฆสสฺส จ เถรสฺส ทุคฺคหิต’’นฺติ ฉเฑฺฑยฺยุํเยวฯ ยโต จ โข อยํ วิสุทฺธิมโคฺค โปราณฎฺฐกถานํ ภาสาปริวตฺตนาทิวเสเนว อาจริเยน กโต, ตโตเยว เถรวาทิโน ตํ  วุตฺตนเยน ‘‘อทฺธา อิทํ ตสฺส ภควโต วจนํ, อาจริยพุทฺธโฆสสฺส จ เถรสฺส สุคฺคหิต’’นฺติ สมฺปฎิจฺฉนฺติฯ เตนาปายํ สกลโลเก ปตฺถโฎ โหติฯ</p>


<p>สีลธุตงฺคาทีนํ วิภาโค จ ปฎิปตฺตินยปริทีปนญฺจ ปากฎเมวฯ ตถายํ วิสุทฺธิมโคฺค สุวิเญฺญยฺยปทวาเกฺยหิ เจว อนากุลปทวาเกฺยหิ จ ตนฺตินยานุรูปาย ปาฬิคติยา สุฎฺฐุ สงฺขโต, ตโตเยว จสฺส อโตฺถปิ สุวิเญฺญโยฺย โหติฯ ตสฺมา ตํ โอโลเกนฺตา วิญฺญุโน วิสุทฺธชฺฌาสยา ขเณ ขเณ อตฺถปฎิสํเวทิโน เจว ธมฺมปฎิสํเวทิโน จ หุตฺวา อนปฺปกํ ปีติโสมนสฺสํ ปฎิสํเวเทนฺติฯ</p>


<p>อเนกานิ เจตฺถ ปสาทาวหานิ วตฺถุอาทีนิ  สีหฬวตฺถูนิ จ วตฺถุอาทีนิ  ชมฺพุทีปวตฺถูนิ จ ทีปิตานิฯ ตานิ ปสฺสิตฺวา อนุสฺสรนฺตานํ สปฺปุริสานํ พลวปสาโท จ อุปฺปชฺชติ, ‘‘กทา นุ โข มยมฺปิ อีทิสา ภวิสฺสามา’’ติ ทิฎฺฐานุคติํ อาปชฺชิตุกามตา จ อุปฺปชฺชติฯ</p>


<p>เอวํ ปริสุทฺธปิฎกปาฬินิสฺสยตาทีหิ อเนกสเตหิ คุเณหิ อยํ วิสุทฺธิมโคฺค สกลโลเก ปตฺถโฎ ชาโตติ เวทิตโพฺพฯ ยถา จายํ วิสุทฺธิมโคฺค, เอวํ อญฺญาปิ อาจริเยน กตา ติปิฎกสงฺคหฎฺฐกถาโย โปราณฎฺฐกถานํ ภาสาปริวตฺตนภาวาทีหิ คุเณหิ สกลโลเก ปตฺถฎาเยว โหนฺติฯ</p>


<p>เอตฺตาวตา จ ปน กิมตฺถํ กโตติอาทีนมฺปิ ปญฺหานมโตฺถ วิตฺถาเรน วิภาวิโตว โหตีติฯ</p>


<p>ตเตฺถตํ วุจฺจติ –</p>


<ol>
<li>
สมฺภาวนียสฺส  
สุธีวราน-  
  
มาทตฺตธีริฎฺฐปทสฺส ยสฺส;  
  
ปญฺญาทิชาตา ลลิตา คุณาภา,  
  
ภาเตว โลกมฺหิ สตํ มุทายฯ  
</li>
  
<li>
ส  
พุทฺธโฆสา  
วฺหถิรคฺคธีมา,  
  
วิทูน’มจฺจนฺตสมาทรา’ทา;  
  
สภาวชํ พฺยตฺติสสตฺติลทฺธํ,  
  
สิริํ ทธาเตว สุพุทฺธโฆโสฯ  
</li>
  
<li>
‘‘สมฺพุทฺธเสเฎฺฐ ปรินิพฺพุตสฺมิํ,  
  
สํวจฺฉรานํ ทสเม สตมฺหิ;  
  
ชาโต’’ติ ญาโต วิพุเธหิ พุทฺธ-  
  
โฆสงฺกุโร ปตฺตสมตฺตมานีฯ  
</li>
  
<li>
วิญฺญู วิทู’มสฺส ปุมคฺคชาเต,  
  
สญฺชาตตํ ทกฺขิณเทสภาเค;  
  
รเมฺม’  
นฺทิยสฺมิํ  
สุชนากรสฺมิํ,  
  
ตตฺตตฺถเมสีน’มยํ ปตีติฯ  
</li>
  
<li>
  
โมรณฺฑคามมฺหิ  
ส ตตฺถ ชาโต,  
  
ปุญฺญานิโต วิปฺปกุลมฺหิ สมฺมา;  
  
สูรสฺส โลกตฺถสมาวหตฺถํ,  
  
อุปฺปชฺชนายา’ทฺยรุโณว รํสิฯ  
</li>
  
<li>
สํวทฺธพุทฺธี ส ปวุทฺธิปโตฺต,  
  
อาราธยํ ญาติคณํ สเทว;  
  
เวเทสุ วิชฺชาสุ ตทญฺญสิปฺป-  
  
คเนฺถสฺวนายาสปวีณตา’คาฯ  
</li>
  
<li>
สุทฺธาธิมุตฺตีน วิเวจเนน,  
  
สารานุ’สาโรติ วิวิญฺจมาโน;  
  
เวเทสฺว’สารตฺต’มพุชฺฌิ ยสฺมา,  
  
ตุฎฺฐิํ ส นาปชฺชิ สุเตน เสนฯ  
</li>
  
<li>
อเนฺวสโต  
ตสฺส ปสตฺถสารํ,  
  
สทฺธมฺมสาโร สวเนน ลโทฺธ;  
  
นิโนฺนว พุทฺธสฺส ส สาสนมฺหิ,  
  
อุสฺสาหชาโต’ปคมาย ตตฺถฯ  
</li>
  
<li>
ธมฺมาภิลาสี ส วิโรจิ ตตฺถ,  
  
สํลทฺธปพฺพชฺชุปสมฺปโทว;  
  
เถเร’ปสงฺกมฺม  
วิสุทฺธเถร-  
  
วาทีนิกายมฺหิ  
ปตีตปเญฺญฯ  
</li>
  
<li>
ตทา หิ’สุํ  
ทกฺขิณอินฺทิยมฺหิ,  
  
นิวาสิโน เถริยวํสชาตา;  
  
ตทญฺญวาที จ มุนี มุนินฺท-  
  
มตํ ยถาลทฺธิ ปกาสยนฺตาฯ  
</li>
  
<li>
สทฺธมฺมสาราธิคมาย ภิโยฺย,  
  
ปาฬิํ สมุคฺคณฺหิ ชิเนริตํ, สา;  
  
ชิวฺหคฺคลีลา มนสา’สิตา’สฺส,  
  
ลกฺขีว ปุเญฺญ นิวสํ พภาสฯ  
</li>
  
<li>
เอวํ ตมุคฺคณฺห’มโพธิ สมฺมา,  
  
‘‘เอกายโนยํ สุวิสุทฺธิยาติ;  
  
มโคฺค วิวฎฺฎาธิคมาย’’ ตโตฺถ-  
  
โยฺยคํ สมาปชฺชิ ปรํ ปรตฺตีฯ  
</li>
  
<li>
สภาวปญฺญา มหตี จ สตฺถ-  
  
นฺตโรปลทฺธา วิปุลาว วิชฺชา;  
  
เตนสฺส พุโทฺธตฺติสมุทฺทติเณฺณ,  
  
อกิจฺฉสาธิตฺตปภาว’มญฺญาฯ  
</li>
  
<li>
พุทฺธสฺส กิตฺตีว สุกิตฺติโฆโส,  
  
วตฺติสฺสเต’จฺจสฺส ครู วิยตฺตา;  
  
อตฺถานฺวิตํ นามมกํสุ  
พุทฺธ-  
  
โฆโส  
ติ สมฺพุทฺธมตงฺคตสฺสฯ  
</li>
  
<li>
  
มยูรทูตวฺหยปฎฺฎนสฺมิํ,  
  
นิวสฺส  
  
กญฺชีวฺหปุราทิเก  
จ;  
  
ส  
อนฺธกา  
ขฺยาต  
สเทสิยฎฺฐ-  
  
กถํ  
สมุคฺคณฺหิ สมาหิตโตฺตฯ  
</li>
  
<li>
ตาวตฺตเกนสฺส สุเมธสสฺสา-  
  
สนฺตุฎฺฐจิตฺตสฺส ตตุตฺตริมฺปิ;  
  
สมฺพุทฺธวาณีสุ สมตฺตมตฺถํ,  
  
อญฺญาตุมิจฺฉา มหตี อชายิฯ  
</li>
  
<li>
  
มหามหินฺทา  
ทิวสีวเรภิ,  
  
สมาภตา ยา  
ฎฺฐกถา  
สสารา;  
  
สเถรวาทา สุวินิจฺฉยา จ,  
  
ตทา วิภาตา วต  
ลงฺกยา’  
สุํฯ  
</li>
  
<li>
ปวตฺติเมตํ วิทิย’สฺส เมต-  
  
ทโหสิ ‘‘ยํ นูน’ภิรามลงฺกํ;  
  
อลงฺกโรนฺติํ รตนากรํว,  
  
อุเปจฺจ สิเกฺข’ฎฺฐกถา มหนฺตีฯ  
</li>
  
<li>
ตา ภาสยา สีหฬิกาย รจฺจา,  
  
ตนฺติํ สมาโรปฺย นวํ กเรยฺยํ;  
  
เอวญฺหิ เทสนฺตริยาน พุทฺธ-  
  
มานีนมตฺถํ ขลุ สาธเย’’ติฯ  
</li>
  
<li>
ปุเร จ ลงฺกาคตสาสนํ ยํ,  
  
สุนิมฺมลินฺทูว หิมาทิมุโตฺต;  
  
ปภาสิ, กิสฺมิญฺจิ ตทาญฺญวาท-  
  
มนากุลํ ตา’กุลตํ ชคามฯ  
</li>
  
<li>
ชินมฺหิ นิพฺพานคเต หิ วสฺส-  
  
สตนฺตเร สาสนิกา สมคฺคา;  
  
สมานวาทา ชินสาสนมฺหิ,  
  
น โกจิ เภโทปิ ตทา อโหสิฯ  
</li>
  
<li>
ปจฺฉา  
จ สทฺธมฺมทุมาหเตภฺย-  
  
ธเมฺมหิ วาเตหิ ปฎิจฺจ ปาเป;  
  
ชาเตหิ สํวิคฺคมนา สมาย,  
  
เถเร’ส’มุโยฺยคมกํสุ ทฬฺหํฯ  
</li>
  
<li>
  
สงฺคีติโย  
กจฺจ สุเปสเลหิ,  
  
นิคฺคยฺหมานาปิ ถิเรหิ ทฬฺหํ;  
  
ฉินฺนาปิ รุกฺขา’สฺสุ ปุโนรุหาวา-  
  
กาสุํว ธมฺมํ วินยา’ญฺญถา เตฯ  
</li>
  
<li>
นานาคณา เต จ อเนกวาทา,  
  
สํสคฺคการา ชินสาสเน’สุํ;  
  
วาเทภิ อเญฺญหิ ชิเนริเตภฺย-  
  
สุทฺธายมานา วินยญฺจ ธมฺมํฯ  
</li>
  
<li>
วาทา จ วาที ปิฎกานิ เตสํ,  
  
ลงฺกํ  
มลงฺกํว กรํ’ปยาตา;  
  
ปฎิคฺคเหสุํ ปฺย  
ภยาทิวาสี,  
  
นาเญฺญ  
มหา  
ขฺยาต  
วิหารวาสีฯ  
</li>
  
<li>
ยถา จ พุทฺธาภิหิตาว ปาฬิ,  
  
ตทตฺถสารา จ วสีภิ ญาตา;  
  
น ‘‘เตธ โวกฺกมฺม วิสุทฺธเถร-  
  
วาที วิวาที’’ติ ปวตฺติ กาจิฯ  
</li>
  
<li>
ชีวํว รกฺขิํสุ สเถรวาทํ,  
  
ตนฺติํ ตทตฺถญฺจ สนิณฺณยํ เต;  
  
ตสฺมา น สกฺกาว ตทญฺญวาทิ-  
  
วาเทภิ หนฺตุํ จุ’ปคนฺตุมทฺธาฯ  
</li>
  
<li>
ตํวาทสํเภทภยญฺจ มญฺญยา,  
  
‘‘ทุทฺธารเวลาปิ ภเยหิ ตนฺตินํ;  
  
สโมฺมหตาทีหิ ภเว’’ติ  
โปตฺถกํ,  
  
อาโรปฺย  
สมฺมา  
ปริปาลยิํสุ  
เตฯ  
</li>
  
<li>
ตทา  
หิ เตสํ ปฎิพาหเน รณ-  
  
วิทํว สิกฺขํ ชินสาสนทฺธโร;  
  
ส  
พุทฺธโฆโส  
มุนิ พุทฺธิปาฎโว,  
  
คโต’สิ  
ทีปํ  
วรต  
มฺพปณฺณิกํฯ  
</li>
  
<li>
ลงฺกํ อุเปจฺจ ส มหาฎฺฐกถาณฺณวสฺส,  
  
ปารํ ปรํ วิตรเณ ถิรนิณฺณโยว;  
  
สํสุทฺธวํสชนิวาสมหาวิหาร-  
  
มาคา’มฺพรํว อุทยินฺทุ’ปโสภยโนฺตฯ  
</li>
  
<li>
ตสฺมิญฺจ ทกฺขิณทิสาย วสี ส ตตฺถ,  
  
โสภํ  
ปธานฆร  
สญฺญิตปาริเวณํ;  
  
ปาสาท’มุตฺตม’มกา สุชเนภิ เสพฺยํ,  
  
สโนฺต  
มหานิคมสามิ  
สุจิณฺณธโมฺมฯ  
</li>
  
<li>
สมฺมา จ โยคมกรี พุธ  
พุทฺธมิตฺต  
-  
  
เถราทิ’มนฺต’มุปยาต’มนูนตเนฺต;  
  
สํเสวิโต วิวิธญายปพุทฺธิยา โส,  
  
สุตฺตาภิธมฺมวินยฎฺฐกถาสฺว’นูนํฯ  
</li>
  
<li>
เวยฺยตฺติยํ’ส สมเย สมยนฺตเร จ,  
  
ปญฺญาย ทิสฺว วิวฎํว นิหีตมตฺถํ;  
  
เถรา สมคฺคชินมคฺคมตา’มตาสี,  
  
มญฺญิํสุ นคฺฆรตนํว สุทุลฺลภนฺติฯ  
</li>
  
<li>
วิญฺญาย ธมฺมวินยตฺถยถิจฺฉทาเน,  
  
จินฺตามณีติ สุนิรูปิตพุทฺธิรูปํ;  
  
ยเสฺส’ตฺถ นิจฺฉิตมโน กวิ  
สงฺฆปาล  
-  
  
เตฺถรุตฺตโม ชนหิตาย นิโยชยี ตํฯ  
</li>
  
<li>
‘‘กิญฺจาปิ สนฺติ วิวิธา ปฎิปตฺติคนฺถา,  
  
เกสญฺจิ กิญฺจิ ตุ น พุทฺธมตานุสารํ;  
  
สํสุทฺธเถรสมเยหิ จ เต วิรุทฺธา,  
  
ตสฺมา กโรตุ วิมลํ ปฎิปตฺติคนฺถํ’’ฯ  
</li>
  
<li>
เมตฺตาทยมฺพุทวนํ  
ชนภูมิยํ’ส,  
  
สํวสฺสเต จ’ริยมคฺคคมคฺค’มคฺคํ;  
  
สํโสธนตฺถ’มิติ ‘‘ปตฺถิตเถรอาสํ,  
  
ปูเรสฺส’เมต’’มิติ กาสิ วิสุทฺธิมคฺคํฯ  
</li>
  
<li>
วีรานุกมฺปสติโยชิตพุทฺธิมา สํ,  
  
โอคฺคยฺห, คยฺห จ’ ขิลฎฺฐกถา สตนฺตี;  
  
สารํ สเขท’มนเปกฺขิย สาธุกํ ส,  
  
ยํ’กาสิ, กํ นุ’ธ น โรจยเต พุธํ โสฯ  
</li>
  
<li>
วุเตฺต’ตฺถ ภาวปรมาว สภาวธมฺมา,  
  
วตฺถู จ ปีติสุขเวทนิยา’นิตาว;  
  
ปุโณฺณว สพฺพปฎิปตฺตินเยหิ เจโส,  
  
ปุปฺผาภิผุลฺลปวนํว วิราชเต’ยํฯ  
</li>
  
<li>
ยํ ปสฺสิยาน ปริกปฺปิย รตฺนสาร-  
  
คพฺภํ วิสุทฺธิ’มภิยาตุ’มเปกฺขมานา;  
  
ตํ สาร’มาทิยิตุ’มาสุ ปยุตฺตยุตฺตา,  
  
ทิสฺวา หิ นคฺฆรตนํ นนุ วชฺชเย นฯ  
</li>
  
<li>
กนฺตา ปทาวลิ’ห ตนฺตินยานุสารา,  
  
สาราติสารนยปนฺติ ปสิทฺธสิทฺธา;  
  
อตฺถา จ สนฺตินุคมาย ตุลายมาโน-  
  
โยฺยเคน เมตฺถ หิ วินา ปฎิปตฺติ กา’ญฺญาฯ  
</li>
  
<li>
อาภาติ สตฺถุ จตุราคมมชฺฌโค’ยํ-  
  
อเตฺถ ปกาสยิห ภาณุว เนกทเพฺพ;  
  
เมธาวิปีติชนนํ’ส วิธาน’เมตํ-  
  
ตีตญฺหิ ยาว กวิโคจร’มสฺส ญาณํฯ  
</li>
  
<li>
ทิฎฺฐาว ติกฺขมติ’มสฺส  
วิสุทฺธิมคฺค  
-  
  
สมฺปาทเนน สมุปาตฺตสุธีปเทภิ;  
  
เตนสฺส พุทฺธวจนตฺถวิภาวนาย,  
  
ปพฺยตฺตสตฺติ วิทิตา วิทิตาคเมหิฯ  
</li>
  
<li>
ขฺยาตํ  
กวีภิ’ธิคตํ ยส’มาวเหน,  
  
เถรสฺส สุทฺธมติ  
พุทฺธสิรี  
วฺหยสฺส;  
  
โลกตฺถ’มาวิกตปตฺถน’มาทิยาน,  
  
สามญฺจ นินฺนหทเยน ชนาน’มเตฺถฯ  
</li>
  
<li>
สมฺพุทฺธภาววิทิเตนิ’มินา  
สมนฺต  
-  
  
ปาสาทิกา  
วฺหวินยฎฺฐกถา ปณีตา;  
  
สูโร’ทิเต วิย ตยา วินยตฺถมูฬฺหา-  
  
มูฬฺหี ภวนฺติ ชินนีติปถา’ธิคนฺตฺวาฯ  
</li>
  
<li>
  
ลงฺกา  
อลงฺกติกตาว  
มหามหินฺท  
-  
  
เตฺถเรน ยา จ  
วินยฎฺฐกถา’  
ภตา, ตํ;  
  
กนฺตาย สีหฬคิราย คิรายมานา,  
  
อจฺจนฺตกนฺตพหุลา มุนโย ปุรา’สุํฯ  
</li>
  
<li>
อญฺญา จ  
ปจฺจริ-กุรุนฺทิ  
สมญฺญิตาที,  
  
ทีปํ ปทีปกรณี วินยมฺหิ ยา’สุํ;  
  
สงฺคยฺห ตาส’มขิลตฺถนเย จ เถร-  
  
วาเท จ มุตฺตรตนานิว เมกสุเตฺตฯ  
</li>
  
<li>
ตาเหว สีหฬนิรุตฺติยุตญฺจ ตนฺติํ,  
  
อาโรปิยาน รุจิรํ อถ วิตฺถตญฺจ;  
  
มคฺคํ สมาสนวเสน ยถา สมตฺต-  
  
โลเกน ยา ครุกตา กตมานนา’กาฯ  
</li>
  
<li>
สุทฺธนฺวยาคถวิรา จ  
วิสุทฺธเถร  
-  
  
วาที วิสุทฺธวินยาคมปุชฺชธมฺมา;  
  
สุทฺธํ กริํสุ น ยเถ’นฺติ ตทญฺญวาทา,  
  
อิจฺจาทิ’มาวิกริยา’สิ  
นิทาน  
เมตฺถฯ  
</li>
  
<li>
  
ยสฺมิํ  
มนุญฺญปทปนฺติ สุภา สุโพธา,  
  
อตฺถา จ ปีติสม’วิมฺหยตาทิภาวี;  
  
จิตฺรา วิจิตฺรมติชา กวิจิตฺตหํสา,  
  
ตสฺมา รสายติ ตทตฺถนุสารินํ  
ยํฯ  
</li>
  
<li>
อจฺจนฺตสาครนิภา  
วิวิธา นยตฺถา,  
  
สเนฺต’ตฺถ ยา’สุ วินยฎฺฐกถา ปุราณา;  
  
ตาสํ ยถาภิมตปนฺติ สุตนฺติกตฺตํ,  
  
กิญฺหิ’สฺส กิญฺจิ พลวีร’ปฎิจฺจ กาตุํฯ  
</li>
  
<li>
อุโยฺยค’มสฺส กรุณาปหิตํ ปฎิจฺจ,  
  
ปญฺญาสหายสหิตํ พลวญฺจ ทฬฺหํ;  
  
ลทฺธาว ยา นิขิลโลกมนุญฺญภูตา,  
  
เมธาวินํ’นุสภคาว วิราชเต สาฯ  
</li>
  
<li>
วิญฺญูภิ ยา ‘‘วินยสาครปารติเณฺณ’’,  
  
สมฺภาวิตา ‘‘สุตรณายติ สีฆวาหา’’;  
  
อิจฺจาภิมานิตคุณา’ชฺช รราช ยาว,  
  
กิํ ยํ ถิรํ ลหุ วินสฺสติ ทุปฺปสยฺหํฯ  
</li>
  
<li>
‘‘ยา พฺยาปินี’ขิลนยสฺส สุโพธินี จ,  
  
โสตูภิ เสวิตสทาตนธมฺมรงฺคํ;  
  
กตฺวาน โลกปหิเต สคุเณ ทธนฺตี,  
  
ฐาตู’’ติ นฎฺฐ’มุปคา’ฎฺฐกถา ปุราณาฯ  
</li>
  
<li>
ชนาภิสตฺตาย ทยาย โจทิโต,  
  
วิเฉชฺช เขทํ วินยมฺหิ สาธุนํ;  
  
อถาคมาน’ฎฺฐกถาวิธานเน,  
  
ธุรํ ทธาตุํ’ภิมุขา’สิ โส สุธีฯ  
</li>
  
<li>
ปทฺมํว ผุลฺลาภินตํ สุภาณุภํ,  
  
ลทฺธาน ผุลฺลํ’ติสยา’สิ เจตนา;  
  
ทาฐาทินาเคน  
ถิรคฺคธีมตา,  
  
ยา ปตฺถิตา’รพฺภ ตทตฺถสิชฺฌเนฯ  
</li>
  
<li>
ทีฆาคมเตฺถสุ สพุทฺธิวิกฺกม-  
  
มาคมฺม สาราธิคมา  
สุมงฺคล  
-  
  
นามานุคนฺตาว  
วิลาสินี  
ติ ยา,  
  
สํวณฺณนา โลกหิตาย สมฺภวีฯ  
</li>
  
<li>
คมฺภีรเมธาวิสยาคมมฺหิปิ,  
  
อารพฺภ พุทฺธิํ’ส สุนิมฺมลีกตา;  
  
วิญฺญาตพุทฺธาภิมตา พหู ชนา,  
  
อญฺญตฺถสาธา มหตญฺหิ พุทฺธิโยฯ  
</li>
  
<li>
สา’นีตวิทฺวากฺขิมนา มนายิตา,  
  
กนฺตาคเม ธมฺมสภายเต สทา;  
  
เตเนว มเญฺญ’ห ติโรกตา ตยา,  
  
กิํ สีฆค’ญฺญตฺร ปถญฺญคามิกาฯ  
</li>
  
<li>
ปตฺวา มหนฺตา’มฺพร’มมฺพุโท ยถา,  
  
โลกตฺถสาธีปิ มหาสยํ มติ;  
  
ตสฺมา’สฺส สิทฺธา’ฎฺฐกถาปรมฺปรา,  
  
พุทฺธิปฺปทานาย’ หุวุํ นวา นวาฯ  
</li>
  
<li>
  
พุทฺธาทิมิตฺตํ  
ถิรเสฎฺฐ’มุทฺทิสํ,  
  
สํวณฺณนา จาสิ  
ปปญฺจสูทนี;  
  
‘‘สพฺพตฺถสาเร ชินมชฺฌิมาคเม,  
  
ลทฺธาน ปีติํ สุชนา สเมนฺตุ’’ติฯ  
</li>
  
<li>
อุปฺปชฺชิ  
‘‘สารตฺถปกาสินี’’  
ติ ยา,  
  
สา  
โชติปาลสฺส  
ยถาภิลาสิตํ;  
  
โลกํ ยถานามิกสารทีปนา,  
  
ภาตา’สิ สมฺมาปฎิปนฺนปนฺถทาฯ  
</li>
  
<li>
สมฺปูริ กาตุํ’ส มโนรโถ ยยา,  
  
องฺคุตฺตรนฺตาคมมตฺถวณฺณนา;  
  
ตนฺนามเธยฺยํ สุชนญฺจ  
ชีวกํ,  
  
โส  
โชติปาล  
ญฺจ ปสตฺถธีติมํฯ  
</li>
  
<li>
อุทฺทิสฺส ยํ’กาสิ ปวีณตํ กรํ,  
  
พุทฺธาทิสํเสพฺยสุมคฺคทสฺสเน;  
  
สทฺธมฺมปุปฺผาน’ วนายิตา’สิ สา,  
  
วิทฺวาลิสงฺฆสฺส สทาวคาหณาฯ  
</li>
  
<li>
เยน’ตฺตลทฺธิํ  
ปชหนฺตุ สาธโว,  
  
ทุโพฺพธธเมฺม จ สภาวทีปเน;  
  
พุชฺฌนฺตุ, อิจฺจาสิ’ภิธมฺมสาคโร,  
  
ตตฺถา’วตารํ สุกเรน สาธินีฯ  
</li>
  
<li>
เมธาวิลาสา’สฺส’หุวุ’ฎฺฐสาลินี,  
  
กนฺตา จ  
สโมฺมหวิโนทนี  
ติ ยา;  
  
ตา  
พุทฺธโฆโส  
ติ สตุลฺยนามิก-  
  
มาคมฺม ชาตา สุชนตฺถสาธินีฯ  
</li>
  
<li>
อญฺญา จ  
ปญฺจฎฺฐกถา’  
ภิธมฺมเช,  
  
ภาเว นิธาเย’ตฺถ ยถา’สฺสุ สุตฺตรา;  
  
คมฺภีรมเตฺถสุ ปวิทฺธพุทฺธิตํ,  
  
สมฺปาทนี สตฺถุ’ตุลตฺตทีปนีฯ  
</li>
  
<li>
  
โสณา  
วฺหเถรสฺส ปฎิจฺจ ยาจนํ,  
  
ตา ยาย กงฺขา วิตรนฺติ ภิกฺขโว;  
  
ยา ปาติโมกฺขมฺหิ, ตทนฺวยาวฺหยํ,  
  
สํวณฺณนํ’กาสิ ส ธีมตํ วโรฯ  
</li>
  
<li>
สมตฺตโลกฎฺฐวิภาวิรญฺชนา,  
  
กเต’มินา  
ธมฺมปทสฺส  
วณฺณนา;  
  
ถิรํ สมุทฺทิสฺส  
กุมารกสฺสปํ,  
  
สตํ มนํ ปีติปผุลฺลิตํ ยยาฯ  
</li>
  
<li>
อญฺญา’สฺส ยา สุตฺตนิปาต-ขุทฺทก-  
  
ปาฐตฺถทาตา  
ปรมตฺถโชติกา;  
  
สํวณฺณนา  
ชาตก  
ตนฺติ มณฺฑนา,  
  
ตา โหนฺติ โลกสฺส หิตปฺปทีปินีฯ  
</li>
  
<li>
นิเสฺสสโลกมฺหิ ปจารณิจฺฉา,  
  
ลงฺกาคตาน’ฎฺฐกถาน’มทฺธา;  
  
ยา เถรวาทีน’มปูริ พุทฺธ-  
  
โฆสคฺคเถรสฺส ปภาวลทฺธาฯ  
</li>
  
<li>
ภทฺทํ’ส  
นามญฺจ, คุณา มนุญฺญา,  
  
สมคฺคคามี’นุกโรนฺติ เตสํ;  
  
สสงฺกสูรา หิ สทาตนา เย,  
  
โลกํ ปโมทญฺจ กรํ จรนฺติฯ  
</li>
  
<li>
  
สุพุทฺธโฆสสฺส  
วิภาวิสตฺติ-  
  
ปพฺยตฺติ’มารพฺภ ถิราสภสฺส;  
  
สมคฺคโลโก หิ สุเถรวาเท,  
  
มานํ ปวเฑฺฒสิ อนญฺญชาตํฯ  
</li>
  
<li>
  
พุโทฺธ  
ติ นามํ ภุวนมฺหิ ยาว,  
  
สุพุทฺธโฆสสฺส  
สิยา น กิญฺหิ;  
  
ลทฺธา หิ สาธูภิ มโหปการา,  
  
มหคฺฆวิตฺตานิว ตํสกาสาฯ  
</li>
  
<li>
ขีเยถ วโณฺณ น สมุทฺธโฎปิ,  
  
นนฺว’สฺส เนกา หิ คุณา อนนฺตา;  
  
โก นุ’ทฺธเรยฺยา’ ขิลสาคโรเท,  
  
ตถาปิ มญฺญนฺตุ สุธี สทา เตติฯ  
</li>
  
ฉฎฺฐสงฺคีติภารนิตฺถารกสงฺฆสมิติยา ปกาสิตายํ  
</li>
  
วิสุทฺธิมคฺคนิทานกถา นิฎฺฐิตาฯ  
</li>
  
  
  
  
  