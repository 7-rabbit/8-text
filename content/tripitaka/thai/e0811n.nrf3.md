<h1>๔. อตฺถาลงฺการาวโพธ-จตุตฺถปริเจฺฉท</h1>
<ol>
<li>
อตฺถาลงฺการสหิตา, สคุณา พนฺธปทฺธติ;  
  
อจฺจนฺตกนฺตา กนฺตา  
ยโต อจฺจนฺตกนฺตา (ก.)  
ว วุจฺจเนฺต เต ตโต’ธุนาฯ  
</li>
  
<li>
  
สภาว, วงฺกวุตฺตีนํ,  
เภทา  
ทฺวิธา  
อลํกฺริยา;  
  
ปฐมา ตตฺถ วตฺถูนํ, นานาวตฺถา’วิภาวินีฯ  
</li>
  
ยถา  
</li>
  
<li>
  
ลีลา วิกนฺติ สุภโค, ทิสา ถิร วิโลกโน;  
  
โพธิสตฺตงฺกุโร ภาสํ, วิโรจิ วาจ มาสภิํฯ  
</li>
  
<li>
วุตฺติ วตฺถุสภาวสฺส, ยา’ญฺญถา สา’  
ปรา  
ภเว;  
  
ตสฺสา’นนฺตวิกปฺปตฺตา, โหติ พีโช’ปทสฺสนํฯ  
</li>
  
<h2>วงฺกวุตฺติ อตฺถาลงฺการ</h2>
</ol>
<h2>อุเทฺทส</h2>
<ol>
<li>
ตตฺถา’ติสย, อุปมา, รูปกา, วุตฺติ, ทีปกํ,;  
  
อเกฺขโป, ตฺถนฺตรนฺยาโส, พฺยติเรโก, วิภาวนาฯ  
</li>
  
<li>
เหตุ  
, กฺกโม, ปิยตรํ, สมาส, ปริกปฺปนา;  
  
สมาหิตํ, ปริยาย, วุตฺติ, พฺยาโชปวณฺณนํฯ  
</li>
  
<li>
วิเสส, รุฬฺหาหงฺการา, สิเลโส, ตุลฺยโยคิตา;  
  
นิทสฺสนํ, มหนฺตตฺตํ, วญฺจนา, ปฺปกตตฺถุติ,ฯ  
</li>
  
<li>
เอกาวลิ, อญฺญมญฺญํ, สหวุตฺติ, วิโรธิตา;  
  
ปริวุตฺติ, พฺภโม, ภาโว, มิสฺส, มาสี, รสี, อิติฯ  
</li>
  
<li>
เอเต เภทา สมุทฺทิฎฺฐา,  
ภาโว ชีวิต  
มุจฺจเต;  
  
วงฺกวุตฺตีสุ โปเสสิ,  
สิเลโส  
ตุ  
สิริํ  
ปรํฯ  
</li>
  
<h2>นิเทฺทส</h2>
</ol>
<ol>
<li>
ปกาสกา วิเสสสฺส, สิยา’  
ติสยวุตฺติ  
ยา;  
  
โลกา’ติกฺกนฺตวิสยา, โลกิยา,ติ จ สา  
ทฺวิธาฯ  
</li>
  
<li>
  
โลกิยาติสยเสฺส’  
เต,  
  
เภทา เย ชาติอาทโย;  
  
ปฎิปาทียเต ตฺว’ชฺช,  
โลกาติกฺกนฺตโคจราฯ  
</li>
  
<li>
  
ปิวนฺติ เทหกนฺตี เย, เนตฺตญฺชลิปุเฎน เต;  
  
นา’ลํ หนฺตุํ ชิเน’สํ ตฺวํ, ตณฺหํ ตณฺหาหโรปิ กิํ  
?  
</li>
  
<li>
อุปมาโน’ปเมยฺยานํ, สธมฺมตฺตํ สิโย’  
ปมา;  
  
สทฺท, ตฺถคมฺมา, วากฺยตฺถ, วิสยา,ติ จ สา  
ภิธาฯ  
</li>
  
<li>
สมาส, ปจฺจเย, วา’ที,  
สทฺทา  
เตสํ วสา  
ติธา;  
  
สทฺทคมฺมา สมาเสน,  
มุนิโนฺท จนฺทิมา’นโนฯ  
</li>
  
<li>
อายาที  
ปจฺจยา  
เตหิ,  
วทนํ ปงฺกชายเต;  
  
มุนินฺทนยน ทฺวนฺทํ, นีลุปฺปลทลียติฯ  
</li>
  
<li>
  
อิวาที  
อิว, วา, ตุลฺย, สมาน, นิภ, สนฺนิภา;  
  
ยถา, สงฺกาส, ตุลิต, ปฺปกาส, ปติรูปกาฯ  
</li>
  
<li>
สรี, สริกฺข, สํวาที, วิโรธิ, สทิสา, วิย;  
  
ปฎิปกฺข, ปจฺจนีกา, สปโกฺข, ปมิโต, ปมาฯ  
</li>
  
<li>
ปฎิพิมฺพ, ปฎิจฺฉนฺน, สรูป, สม, สมิตา;  
  
สวณฺณา, ภา, ปฎินิธิ, สธมฺมา, ทิ สลกฺขณาฯ  
</li>
  
<li>
ชยตฺย  
, โกฺกสติ, หสติ, ปติคชฺชติ, ทูภติ;  
  
อุสูยตฺย, วชานาติ, นินฺทติ, สฺสติ, รุนฺธติฯ  
</li>
  
<li>
ตสฺส โจเรติ โสภคฺคํ, ตสฺส กนฺติํ วิลุมฺปติ;  
  
เตน สทฺธิํ วิวทติ, ตุลฺยํ เตนา’ธิโรหติฯ  
</li>
  
<li>
กจฺฉํ วิคาหเต, ตสฺส, ต มเนฺวตฺย, นุพนฺธติ;  
  
ตํสีลํ, ตํนิเสเธติ, ตสฺส จา’นุกโรติ, เมฯ  
</li>
  
<li>
อุปมาโน’ปเมยฺยานํ, สธมฺมตฺตํ วิภาวิภิ;  
  
อิเมหิ อุปมาเภทา, เกจิ นิยฺยนฺติ สมฺปติฯ  
</li>
  
<li>
  
วิกาสิปทุมํ’วา’ติ, สุนฺทรํ สุคตา’นนํ;  
  
อิติ  
ธโมฺมปมา  
นาม, ตุลฺยธมฺมนิทสฺสนาฯ  
</li>
  
<li>
  
ธมฺมหีนา  
‘‘มุข’โมฺภช, สทิสํ มุนิโน’’อิติ;  
  
วิปรีโต’ปมา  
‘‘ตุลฺย, มานเนน’มฺพุชํ ตว’’ฯ  
</li>
  
<li>
  
ตวา’นน’มิว’โมฺภชํ, อโมฺภช’มิว เต มุขํ;  
  
อญฺญมโญฺญปมา  
สา’ยํ, อญฺญมโญฺญปมานโตฯ  
</li>
  
<li>
‘‘ยทิ กิญฺจิ ภเว’โมฺภชํ, โลจน’พฺภมุวิพฺภมํ;  
  
ธาเรตุํ มุขโสภํ ตํ, ตเว’’ติ  
อพฺภุโตปมาฯ  
</li>
  
<li>
‘‘สุคนฺธิ โสภา สมฺพนฺธี, สิสิรํ’สุ วิโรธิ จ;  
  
มุขํ ตว’มฺพุชํเว’ติ’’, สา  
สิเลโสปมา  
มตาฯ  
</li>
  
<li>
สรูปสทฺทวาจฺจตฺตา, สา  
สนฺตาโนปมา  
ยถา;  
  
พาลา’วุ’ยฺยานมาลา’ยํ, สา’ลกา’นนโสภินีฯ  
</li>
  
<li>
  
ขยี จโนฺท, พหุรชํ, ปทุมํ, เตหิ เต มุขํ;  
  
สมานมฺปิ สมุกฺกํสิ,  
ตฺย’ยํ  
นิโนฺทปมา  
มตาฯ  
</li>
  
<li>
  
อสมโตฺถ มุเขนิ’นฺทุ, ชิน! เต ปฎิคชฺชิตุํ;  
  
ชโฬ กลงฺกี’  
ติ อยํ,  
ปฎิเสโธปมา  
สิยาฯ  
</li>
  
<li>
‘‘กจฺฉํ จนฺทารวินฺทานํ, อติกฺกมฺม มุขํ ตว;  
  
อตฺตนา’ว สมํ ชาต’’, มิตฺย’  
สาธารโณปมาฯ  
</li>
  
<li>
‘‘สพฺพ’โมฺภช’ปฺปภาสาโร, ราสิภูโต’ว กตฺถจิ;  
  
ตวา’นนํ วิภาตี’’ติ, โหตา’  
ภูโตปมา  
อยํฯ  
</li>
  
<li>
ปตียเต’  
ตฺถคมฺมา  
ตุ, สทฺทสามตฺถิยา กฺวจิ;  
  
สมาส, ปฺปจฺจเย, วาทิ, สทฺทโยคํ วินา อปิฯ  
</li>
  
<li>
  
ภิงฺคาเน’มานิ  
  
  
จกฺขูนิ, นา’มฺพุชํ มุข’เมวิ’ทํ;  
  
สุพฺยตฺตสทิสเตฺตน, สา  
สรูโปปมา  
มตาฯ  
</li>
  
<li>
‘‘มเย’ว มุขโสภา’เสฺส, ตฺยล’มินฺทุ! วิกตฺถนา;  
  
ยโต’มฺพุเชปิ สา’ตฺถีติ’’,  
ปริกโปฺปปมา  
อยํฯ  
</li>
  
<li>
‘‘กิํ วา’มฺพุช’โนฺตภนฺตาลิ, กิํ โลลนยนํ มุขํ;  
  
มม โทลายเต จิตฺต’’, มิจฺจ’ยํ  
สํสโยปมาฯ  
</li>
  
<li>
กิญฺจิ วตฺถุํ ปทเสฺสตฺวา, สธมฺมสฺสา’ภิธานโต;  
  
สามฺยปฺปตีติสพฺภาวา,  
ปติวตฺถุปมา  
ยถาฯ  
</li>
  
<li>
  
ชเนสุ ชายมาเนสุ, เน’โกปิ ชินสาทิโส;  
  
ทุติโย นนุ นเตฺถ’ว, ปาริชาตสฺส ปาทโปฯ  
</li>
  
<li>
วากฺยเตฺถเน’ว วากฺยโตฺถ, ยทิ โกจู’ปมียเต;  
  
อิวยุตฺตา, วิยุตฺตตฺตา, สา  
วากฺยโตฺถปมา ทฺวิธาฯ  
</li>
  
<h2>อิวยุตฺตา</h2>
</ol>
<ol>
<li>
  
ชิโน สํเกฺลสตตฺตานํ, อาวิภูโต ชนาน’ยํ;  
  
ฆมฺมสนฺตาปตตฺตานํ, ฆมฺมกาเล’มฺพุโท วิยฯ  
</li>
  
<h2>อิววิยุตฺตา</h2>
</ol>
<ol>
<li>
  
มุนินฺทานน มาภาติ, วิลาเสกมโนหรํ;  
  
อุทฺธํ สมุคฺคตสฺสา’ปิ, กิํ เต จนฺท วิชมฺภนาฯ  
</li>
  
<li>
สมุเพฺพเชติ ธีมนฺตํ, ภินฺนลิงฺคาทิกํ ตุ ยํ;  
  
อุปมาทูสนายา’ล, เมตํ กตฺถจิ ตํ ยถาฯ  
</li>
  
<li>
หํสี’วา’ยํ สสี  
ภินฺน, ลิงฺคา,  
กาสํ สรานิ’ว;  
  
วิชาติ วจนา, หีนา,  
สา’ว ภโตฺต ภโฎ’ธิเปฯ  
</li>
  
<li>
‘‘ขโชฺชโต ภาณุมาลี’ว, วิภาติ’’ตฺย  
ธิโกปมา;  
  
อผุฎฺฐตฺถา  
‘‘พลโมฺพธิ, สาคโร วิย สํขุภิฯ’’  
</li>
  
<li>
‘‘จเนฺท กลโงฺก ภิโงฺค’เว’, ตฺยุ’  
ปมาเปกฺขินี  
อยํ;  
  
ขณฺฑิตา  
เกรวา’กาโร, สกลโงฺก นิสากโรฯ  
</li>
  
<li>
อิเจฺจวมาทิรูเปสุ, ภวนฺติ วิคตา’ทรา;  
  
กโรนฺติ จา’ทรํ ธีรา, ปโยเค กฺวจิ เท’ว ตุฯ  
</li>
  
<li>
  
อิตฺถียํ’วา’ชโน ยาติ, วทเตฺย’สา ปุมา วิย;  
  
ปิโย ปาณา อิวา’ยํ เม, วิชฺชา ธน’มิว’จฺจิตาฯ  
</li>
  
<li>
  
ภวํ  
  
  
วิย มหีปาล, เทวราชา วิโรจเต;  
  
อล’มํสุมโต กจฺฉํ, เตชสา โรหิตุํ อยํฯ  
</li>
  
<li>
อุปมาโน’ปเมยฺยานํ, อเภทสฺส นิรูปนา;  
  
อุปมา’ว ติโรภูต, เภทา  
รูปก  
มุจฺจเตฯ  
</li>
  
<li>
  
อเสส วตฺถุ วิสยํ, เอกเทส วิวุตฺติ  
  
วิวตฺติ (ฎีกา)  
, จ;  
  
ตํ  
ทฺวิธา  
ปุน ปเจฺจกํ, สมาสาทิวสา  
ติธาฯ  
</li>
  
<h2>อเสสวตฺถุวิสยสมาส</h2>
</ol>
<ol>
<li>
องฺคุลิทล สํโสภิํ, นขทีธิติ เกสรํ;  
  
สิรสา น ปิลนฺธนฺติ, เก มุนินฺท ปท’มฺพุชํฯ  
</li>
  
<h2>อเสสวตฺถุวิสยอสมาส</h2>
</ol>
<ol>
<li>
รตนานิ คุณา ภูรี, กรุณา สีตลํ ชลํ;  
  
คมฺภีรตฺต มคาธตฺตํ, ปจฺจโกฺข’ยํ ชิโน’มฺพุธิฯ  
</li>
  
<h2>อเสสวตฺถุวิสยมิสฺสก</h2>
</ol>
<ol>
<li>
จนฺทิกา มนฺทหาสา เต, มุนินฺท! วทนิ’นฺทุโน;  
  
ปโพธยตฺย’ยํ สาธุ, มโน กุมุท กานนํฯ  
</li>
  
<li>
  
อเสสวตฺถุวิสเย,  
ปเภโท รูปเก อยํ;  
  
เอกเทสวิวุตฺติมฺหิ,  
เภโท ทานิ ปวุจฺจติฯ  
</li>
  
<h2>เอกเทสวิวุตฺติสมาส</h2>
</ol>
<ol>
<li>
วิลาส หาส กุสุมํ, รุจิรา’ธร ปลฺลวํ;  
  
สุขํ เก วา น วินฺทนฺติ, ปสฺสนฺตา มุนิโน มุขํฯ  
</li>
  
<h2>เอกเทสวิวุตฺติอสมาส</h2>
</ol>
<ol>
<li>
ปาททฺวนฺทํ มุนินฺทสฺส, ททาตุ วิชยํ ตว;  
  
นขรํสี ปรํ กนฺตา, ยสฺส ปาปชยทฺธชาฯ  
</li>
  
<h2>เอกเทสวิวุตฺติมิสฺสก</h2>
</ol>
<ol>
<li>
สุนิมฺมลกโปลสฺส, มุนินฺท วทนิ’นฺทุโน;  
  
สาธุ’ปฺปพุทฺธ หทยํ, ชาตํ เกรว กานนํฯ  
</li>
  
<li>
รูปกานิ  
พหูเนฺย’ว  
ฎีกายํ อุทฺธฎํ ยุตฺตรูปกํ สิตปุปฺผุชลํ โลล, เนตฺตภิงฺค ตวา’นนํ; กสฺส นาม มโน ธีร, นากฑฺฒติ มโนหรํ;  
,  
ยุตฺตา, ยุตฺตาทิ  
เภทโต;  
  
วิสุํ น ตานิ วุตฺตานิ, เอเตฺถ’ว’โนฺตคธานิ’ติฯ  
</li>
  
<li>
‘‘จนฺทิมา’กาสปทุม’’, มิเจฺจตํ  
ขณฺฑรูปกํ;  
  
ทุฎฺฐ, ‘‘มโมฺพรุหวนํ, เนตฺตานิ’จฺจา’’ทิ สุนฺทรํฯ  
</li>
  
<li>
ปริยโนฺต วิกปฺปานํ, รูปกโสฺส’ปมาย จ;  
  
นตฺถิ ยํ เตน วิเญฺญยฺยํ, อวุตฺต มนุมานโตฯ  
</li>
  
<li>
ปุนปฺปุน มุจฺจารณํ  
ปุนปฺปุนุจฺจารณํ ยํ (สี. ก.)  
, ยมตฺถสฺส, ปทสฺส จ;  
  
อุภเยสญฺจ วิเญฺญยฺยา, สา’ย’  
มาวุตฺติ  
นามโตฯ  
</li>
  
<h2>อตฺถาวุตฺติ</h2>
</ol>
<ol>
<li>
มโน  
หรติ  
สเพฺพสํ,  
อาททาติ  
ทิสา ทส;  
  
คณฺหาติ  
นิมฺมลตฺตญฺจ, ยโสราสิ ชินสฺส’ยํฯ  
</li>
  
<h2>ปทาวุตฺติ</h2>
</ol>
<ol>
<li>
  
วิภาเสนฺติ  
ทิสา สพฺพา, มุนิโน เทหกนฺติโย;  
  
วิภา เสนฺติ  
จ สพฺพาปิ, จนฺทาทีนํ หตา วิยฯ  
</li>
  
<h2>อุภยาวุตฺติ</h2>
</ol>
<ol>
<li>
ชิตฺวา  
วิหรติ  
เกฺลส, ริปุํ โลเก ชิโน อยํ;  
  
วิหรตฺย’  
ริวโคฺค’ยํ, ราสิภูโต’ว ทุชฺชเนฯ  
</li>
  
<li>
เอกตฺถ วตฺตมานมฺปิ, สพฺพวาโกฺย’ปการกํ;  
  
ทีปกํ  
นาม ตํ จาทิ, มชฺฌ, นฺตวิสยํ  
ติธาฯ  
</li>
  
<h2>อาทิ ทีปก</h2>
</ol>
<ol>
<li>
  
อกาสิ  
พุโทฺธ เวเนยฺย, พนฺธูน มมิโต’ทยํ;  
  
สพฺพปาเปหิ จ สมํ, เนกติตฺถิยมทฺทนํฯ  
</li>
  
<h2>มเชฺฌ ทีปก</h2>
</ol>
<ol>
<li>
ทสฺสนํ มุนิโน สาธุ, ชนานํ  
ชายเต’  
มตํ;  
  
ตท’เญฺญสํ ตุ ชนฺตูนํ, วิสํ นิโจฺจ’ปตาปนํฯ  
</li>
  
<h2>อนฺตทีปก</h2>
</ol>
<ol>
<li>
อจฺจนฺต  
กนฺต ลาวณฺย, จนฺทา’ตป มโนหโร;  
  
ชินา’นนิ’นฺทุ อินฺทุ จ, กสฺส นา’นนฺทโก  
ภเวฯ  
</li>
  
<h2>มาลาทีปก</h2>
</ol>
<ol>
<li>
โหตา’วิปฺปฎิสาราย, สีลํ, ปาโมชฺชเหตุ โส;  
  
ตํ ปีติเหตุ, สา จา’ยํ, ปสฺสทฺธฺยา’ทิ ปสิทฺธิยาฯ  
</li>
  
<li>
อิจฺจา’ทิทีปกเตฺตปิ, ปุพฺพํ ปุพฺพ มเปกฺขินี;  
  
วากฺยมาลา ปวตฺตาติ, ตํ  
มาลาทีปกํ  
มตํฯ  
</li>
  
<li>
อเนเน’ว’ปฺปกาเรน, เสสาน มปิ ทีปเก;  
  
วิกปฺปานํ วิธาตพฺพา, นุคติ สุทฺธพุทฺธิภิฯ  
</li>
  
<li>
วิเสส วจนิ’จฺฉายํ, นิเสธวจนํ ตุ ยํ;  
  
อเกฺขโป  
นาม โสยญฺจ,  
ติธา  
กาลปฺปเภทโตฯ  
</li>
  
<li>
เอกากี’ เนกเสนํ ตํ, มารํ ส วิชยี ชิโน;  
  
กถํ ต มถวา ตสฺส, ปารมีพล มีทิสํฯ  
</li>
  
อตีตเกฺขโปฯ  
</li>
  
<li>
กิํ จิเตฺต’ชาสมุคฺฆาตํ, อปโตฺต’สฺมีติ ขิชฺชเส;  
  
ปณาโม นนุ โส เย’ว, สกิมฺปิ สุคเต คโตฯ  
</li>
  
วตฺตมานเกฺขโปฯ  
</li>
  
<li>
สจฺจํ น เต คมิสฺสนฺติ, สิวํ สุชนโคจรํ;  
  
มิจฺฉาทิฎฺฐิ ปริกฺกนฺต  
ปริกนฺต (ก.)  
, มานสา เย สุทุชฺชนาฯ  
</li>
  
อนาคตเกฺขโปฯ  
</li>
  
<li>
เญโยฺย  
อตฺถนฺตรนฺยาโส,  
โย, ญฺญวากฺยตฺถสาธโน;  
  
สพฺพพฺยาปี วิเสสโฎฺฐ,  
หิวิสิฎฺฐ’สฺส เภทโตฯ  
</li>
  
<h2>หิ รหิต สพฺพพฺยาปี</h2>
</ol>
<ol>
<li>
เตปิ โลกหิตา สตฺตา, สูริโย จนฺทิมา อปิ;  
  
อตฺถํ ปสฺส คมิสฺสนฺติ, นิยโม เกน ลงฺฆฺยเตฯ  
</li>
  
<h2>หิ สหิต สพฺพพฺยาปี</h2>
</ol>
<ol>
<li>
สตฺถา เทวมนุสฺสานํ, วสี โสปิ มุนิสฺสโร;  
  
คโต’ว นิพฺพุติํ สเพฺพ, สงฺขารา น  
หิ  
สสฺสตาฯ  
</li>
  
<h2>หิ รหิต วิเสสฎฺฐ</h2>
</ol>
<ol>
<li>
ชิโน  
สํสารกนฺตารา, ชนํ ปาเปติ  
ปาเปสิ (ก.)  
นิพฺพุติํ;  
  
นนุ ยุตฺตา คติ สา’ยํ, เวสารชฺช สมงฺคินํฯ  
</li>
  
<h2>หิ สหิต วิเสสฎฺฐ</h2>
</ol>
<ol>
<li>
สุรตฺตํ เต’ธรผุฎํ, ชิน! รเญฺชติ มานสํ;  
  
สยํ ราคปรีตา หิ, ปเร รเญฺชนฺติ สงฺคเตฯ  
</li>
  
<li>
วาเจฺจ คเมฺม ถ วตฺถูนํ, สทิสเตฺต ปเภทนํ;  
  
พฺยติเรโก’  
ย’มเปฺย’โก, ภยเภทา  
จตุพฺพิโธฯ  
</li>
  
<h2>วาจฺจเอกพฺยติเรก</h2>
</ol>
<ol>
<li>
คมฺภีรตฺต มหตฺตาทิ, คุณา ชลธินา ชิน!;  
  
ตุโลฺย ตฺว มสิ เภโท ตุ, สรีเรเน’ทิเสน เตฯ  
</li>
  
<h2>วาจฺจ อุภยพฺยติเรก</h2>
</ol>
<ol>
<li>
มหาสตฺตา’ติคมฺภีรา, สาคโร สุคโตปิ จ;  
  
สาคโร’ญฺชนสงฺกาโส, ชิโน จามีกรชฺชุติฯ  
</li>
  
<h2>คมฺม เอกพฺยติเรก</h2>
</ol>
<ol>
<li>
น สนฺตาปาปหํ เนวิ, จฺฉิตทํ มิคโลจนํ;  
  
มุนินฺท! นยนทฺวนฺทํ, ตว ตคฺคุณ ภูสิตํฯ  
</li>
  
<h2>คมฺมอุภยพฺยติเรก</h2>
</ol>
<ol>
<li>
มุนินฺทานน มโมฺภช, เมสํ นานตฺต มีทิสํ;  
  
สุวุตฺตา’มตสนฺทายี, วทนํ เน’ทิส’มฺพุชํฯ  
</li>
  
<li>
ปสิทฺธํ การณํ ยตฺถ, นิวเตฺตตฺวา’ ญาการณํ;  
  
สาภาวิกตฺต มถวา, วิภาพฺยํ สา  
วิภาวนาฯ  
</li>
  
<h2>การณนฺตรวิภาวนา</h2>
</ol>
<ol>
<li>
  
อนญฺชิตา’สิตํ เนตฺตํ, อธโร รญฺชิตา’รุโณ;  
  
สมานตา ภมุ จา’ยํ, ชินา’นาวญฺจิตา ตวฯ  
</li>
  
<h2>สาภาวิก วิภาวนา</h2>
</ol>
<ol>
<li>
น โหติ ขลุ ทุชฺชนฺย, มปิ ทุชฺชนสงฺคเม;  
  
สภาวนิมฺมลตเร, สาธุชนฺตูน เจตสิฯ  
</li>
  
<li>
ชนโก  
, ญาปโก เจติ, ทุวิธา  
เหตโว  
สิยุํ;  
  
ปฎิสงฺขรณํ เตสํ, อลงฺการตาโย’ทิตํฯ  
</li>
  
<li>
ภาวา’ภาว กิจฺจวสา, จิตฺตเหตุวสาปิ จ;  
  
เภทา’นนฺตา อิทํ เตสํ, มุขมตฺต นิทสฺสนํฯ  
</li>
  
<li>
ปรมตฺถปกาเส’ก, รสา สพฺพมโนหรา;  
  
มุนิโน เทสนา’ยํ เม, กามํ โตเสติ มานสํฯ  
</li>
  
ภาวกิโจฺจ การกเหตุฯ  
</li>
  
<li>
ธีเรหิ สห สํวาสา, สทฺธมฺมสฺสา’ภิโยคโต;  
  
นิคฺคเหนิ’นฺทฺริยานญฺจ, ทุกฺขสฺสุ’ปสโม สิยาฯ  
</li>
  
อภาวกิโจฺจ การกเหตุฯ  
</li>
  
<li>
มุนินฺท’จนฺท สํวาทิ, กนฺตภาโว’ปโสภินา;  
  
มุเขเน’ว สุโพธํ เต, มนํ ปาปา’ภินิสฺสฎํฯ  
</li>
  
ภาวกิโจฺจ ญาปกเหตุฯ  
</li>
  
<li>
สาธุหตฺถา’รวินฺทานิ, สโงฺกจยติ เต กถํ;  
  
มุนินฺท! จรณทฺวนฺท, ราคพาลา’ตโป ผุสํ?  
</li>
  
อยุตฺตการี จิตฺตเหตุฯ  
</li>
  
<li>
สโงฺกจยนฺติ ชนฺตูนํ, ปาณิปเงฺกรุหานิ’ห;  
  
มุนินฺท! จรณทฺวนฺท, นข จนฺทาน’ มํสโวฯ  
</li>
  
ยุตฺตการี จิตฺตเหตุฯ  
</li>
  
<li>
อุทฺทิฎฺฐานํ ปทตฺถานํ, อนุเทฺทโส ยถากฺกมํ;  
  
‘สงฺขฺยาน’  
มิติ นิทฺทิฎฺฐํ,  
ยถาสงฺขฺยํ กโม  
ปิ จฯ  
</li>
  
<li>
  
อาลาป หาส ลีฬาหิ, มุนินฺท! วิชยา ตว;  
  
โกกิลา กุมุทานิ โจ, ปเสวเนฺต วนํ ชลํฯ  
</li>
  
<li>
สิยา  
ปิยตรํ  
นาม, อตฺถรูปสฺส กสฺสจิ;  
  
ปิยสฺสา’ติสเยเน’ตํ, ยํ โหติ ปฎิปาทนํฯ  
</li>
  
<li>
  
ปีติยา เม สมุปฺปนฺนา, สนฺต! สนฺทสฺสนา ตว;  
  
กาเลนา’ยํ ภเว ปีติ, ตเว’ว ปุน ทสฺสนาฯ  
</li>
  
<li>
วณฺณิเตโน’ปมาเนน, วุตฺยา’ธิเปฺปต วตฺถุโน;  
  
สมาสวุตฺติ  
นามา’ยํ, อตฺถ สเงฺขป รูปโตฯ  
</li>
  
<li>
สา’ยํ  
วิเสสฺยมเตฺตน,  
ภินฺนา’ภินฺนวิเสสนา;  
  
อเตฺถ’ว อปรา ปฺย’ตฺถิ,  
ภินฺนา’ภินฺนวิเสสนาฯ  
</li>
  
<h2>อภินฺนวิเสสน</h2>
</ol>
<ol>
<li>
วิสุทฺธา’มตสนฺทายี, ปสตฺถรตนา’ลโย;  
  
คมฺภีโร จา’ย’ มโมฺพธิ, ปุเญฺญนา’ปาทิโต มยาฯ  
</li>
  
<h2>ภินฺนาภินฺนวิเสสน</h2>
</ol>
<ol>
<li>
อิจฺฉิต’ตฺถปโท สาโร, ผลปุโปฺผ’ปโสภิโต;  
  
สจฺฉาโย’ย’มปุโพฺพว กปฺปรุโกฺข สมุฎฺฐิโตฯ  
</li>
  
<li>
สาครเตฺตน สทฺธโมฺม, รุกฺขเตฺตโน’ทิโต ชิโน;  
  
สเพฺพ สาธารณา ธมฺมา, ปุพฺพตฺรา’ญฺญตฺร ตุ’ตฺตยํฯ  
</li>
  
<li>
วตฺถุโน’ญฺญปฺปกาเรน, ฐิตา วุตฺติ ตท’ญฺญถา;  
  
ปริกปฺปียเต ยตฺถ, สา โหติ  
ปริกปฺปนาฯ  
</li>
  
<li>
อุปมา’พฺภนฺตรเตฺตน, กิริยาทิวเสน จ;  
  
กเมโน’ทาหริสฺสามิ, วิวิธา ปริกปฺปนาฯ  
</li>
  
<h2>อุปมาพฺภนฺตรปริกปฺปนา</h2>
</ol>
<ol>
<li>
อิจฺฉาภงฺคา’ตุรา’สีนา, ตา’ตินิจฺจล มจฺฉรา;  
  
วสํ เนนฺติ’ว ธีรํ ตํ, ตทา โยคา’ภิโยคโตฯ  
</li>
  
<h2>กฺริยาปริกปฺปนา</h2>
</ol>
<ol>
<li>
คชํ มาโร สมารุโฬฺห, ยุทฺธาย’จฺจนฺต’มุนฺนตํ;  
  
มคฺค มเนฺวสตี นูน, ชินภีโต ปลายิตุํฯ  
</li>
  
<h2>คุณปริกปฺปนา</h2>
</ol>
<ol>
<li>
มุนินฺท! ปาททฺวเนฺท เต, จารุ ราชิว สุนฺทเร;  
  
มเญฺญ ปาปา’ภิ’สมฺมทฺท, ชาตโสเณน โสณิมาฯ  
</li>
  
<li>
มเญฺญ, สเงฺก, ธุวํ, นูน, มิว, มิเจฺจว มาทิหิ;  
  
สา’ยํ พฺยญฺชียเต กฺวา’ปิ, กฺวา’ปิ วาเกฺยน คมฺยเตฯ  
</li>
  
<h2>คมฺมปริกปฺปนา</h2>
</ol>
<ol>
<li>
ทยา สญฺชาต สรสา, เทหา นิกฺขนฺตกนฺติโย;  
  
ปีเณนฺตา ชิน! เต สาธุ, ชนํ สรสตํ นยุํฯ  
</li>
  
<li>
อารพฺภนฺตสฺส  
ยํกิญฺจิ, กตฺตุํ ปุญฺญวสา ปุน;  
  
สาธน’นฺตรลาโภ โย, ตํ วทนฺติ  
สมาหิตํฯ  
</li>
  
<li>
  
มารา’ริภงฺคา’ภิมุข, มานโส ตสฺส สตฺถุโน;  
  
มหามหี มหารวํ, รวี’ย’มุปการิกาฯ  
</li>
  
<li>
อวตฺวา’ภิมตํ ตสฺส, สิทฺธิยา ทสฺสน’ญฺญถา;  
  
วทนฺติ ตํ  
‘ปริยาย, วุตฺตี’  
ติ สุจิพุทฺธโยฯ  
</li>
  
<li>
  
วิวฎ’งฺคณนิกฺขิตฺตํ, ธน’มารกฺข วชฺชิตํ;  
  
ธนกาม! ยถากามํ, ตุวํ คจฺฉ ยทิจฺฉสิฯ  
</li>
  
<li>
ถุติํ กโรติ นินฺทโนฺต, วิย ตํ  
พฺยาชวณฺณนํ;  
  
โทสา’ภาสา คุณา เอว, ยนฺติ สนฺนิธิ มตฺร หิฯ  
</li>
  
<li>
  
สญฺจาเลตุ มลํ ตฺวํ’สิ, ภุสํ กุวลยา’ขิลํ;  
  
วิเสสํ ตาวตา นาถ!, คุณานํ เต วทาม กิํ  
?  
</li>
  
<li>
วิเสสิ’จฺฉายํ ทพฺพสฺส, กฺริยา, ชาติ, คุณสฺส จ;  
  
เวกลฺลทสฺสนํ ยตฺร,  
วิเสโส  
นาม ยํ ภเวฯ  
</li>
  
<li>
น รถา, น จ มาตงฺคา, น หยา, น ปทาตโย;  
  
ชิโต มาราริ มุนินา, สมฺภาราวชฺชเนน หิฯ  
</li>
  
ทพฺพวิเสสวุตฺติฯ  
</li>
  
<li>
น พทฺธา ภูกุฎิ, เนว, ผุริโต ทสนจฺฉโท;  
  
มาราริภงฺคํ จา’กาสิ, มุนิ วีโร วโร สยํฯ  
</li>
  
กฺริยาวิเสสวุตฺติฯ  
</li>
  
<li>
น ทิสาสุ พฺยาตฺตา  
ตตา (ก.)  
รํสิ,  
  
นา’โลโก โลกปตฺถโฎ;  
  
ตถาปฺย’นฺธตมหรํ, ปรํ สาธุสุภาสิตํฯ  
</li>
  
ชาติวิเสสวุตฺติฯ  
</li>
  
<li>
น ขรํ, น หิ วา ถทฺธํ, มุนินฺท! วจนํ ตว;  
  
ตถาปิ คาฬฺหํ ขณติ, นิมฺมูลํ ชนตามทํฯ  
</li>
  
คุณวิเสสวุตฺติ  
</li>
  
<li>
ทสฺสียเต’ติริตฺตํ  
ตุ, สูรวีรตฺตนํ ยหิํ;  
  
วทนฺติ วิญฺญูวจนํ,  
รุฬฺหาหงฺการ  
มีทิสํฯ  
</li>
  
<li>
  
ทเม นโนฺทปนนฺทสฺส, กิํ เม พฺยาปารทสฺสนา?  
  
ปุตฺตา เม ปาทสมฺภตฺตา, สชฺชา สเนฺต’ว ตาทิเสฯ  
</li>
  
<li>
  
สิเลโส  
วจนา’เนกา, ภิเธเยฺย’กปทายุตํ;  
  
อภินฺนปทวากฺยาทิ, วสา  
เตธา’  
ย มีริโตฯ  
</li>
  
<li>
อนฺธตมหโร หารี, สมารุโฬฺห มโหทยํ;  
  
ราชเต รํสิมาลี’ยํ, ภควา โพธยํ ชเนฯ  
</li>
  
อภินฺนปทวากฺยสิเลโสฯ  
</li>
  
<li>
สารทา’มลกา’ภาโส, สมานีต ปริกฺขโย;  
  
กุมุทา’กรสโมฺพโธ, ปีเณติ ชนตํ สุธีฯ  
</li>
  
ภินฺนปทวากฺยสิเลโสฯ  
</li>
  
<li>
สมาหิต’ตฺตวินโย, อหีน มท มทฺทโน;  
  
สุคโต วิสทํ ปาตุ, ปาณินํ โส วินายโกฯ  
</li>
  
ภินฺนาภินฺนปทวากฺยสิเลโสฯ  
</li>
  
<li>
วิรุทฺธา, วิรุทฺธา, ภินฺน, กมฺมา, นิยมวา, ปโร;  
  
นิยม’เกฺขปวจโน, อวิโรธิ, วิโรธฺย’ปิฯ  
</li>
  
<li>
โอจิตฺย สโมฺปสกาทิ, สิเลโส, ปทชา’ทิ  
ปทชาติ (ก.)  
ปิ;  
  
เอสํ นิทสฺสเนเสฺว’ว, รูป มาวิ ภวิสฺสติฯ  
</li>
  
<h2>วิรุทฺธกมฺมสิเลส</h2>
</ol>
<ol>
<li>
สวเส วตฺตยํ โลกํ, อขิลํ กลฺลวิคฺคโห;  
  
ปราภวติ มาราริ, ธมฺมราชา วิชมฺภเตฯ  
</li>
  
<h2>อวิรุทฺธกมฺมสิเลส</h2>
</ol>
<ol>
<li>
สภาวมธุรํ ปุญฺญ วิเสโส’ทย สมฺภวํ;  
  
สุณนฺติ วาจํ มุนิโน, ชนา ปสฺสนฺติ จา’มตํฯ  
</li>
  
<h2>อภินฺนกมฺมสิเลส</h2>
</ol>
<ol>
<li>
อนฺธการา’ปหาราย  
, สภาว มธุราย จ;  
  
มโน ปีเณติ ชนฺตูนํ, ชิโน วาจาย ภาย จฯ  
</li>
  
<h2>นิยมวนฺตสิเลส</h2>
</ol>
<ol>
<li>
เกส’กฺขีนํ’ว กณฺหตฺตํ, ภมูนํเยว วงฺกตา;  
  
ปาณิปาทา’ธรานํ’ว, มุนินฺทสฺสา’ภิรตฺตตาฯ  
</li>
  
<h2>นิยมเกฺขปสิเลส</h2>
</ol>
<ol>
<li>
ปาณิปาทา’ธเรเสฺว’ว, สาราโค ตว ทิสฺสติ;  
  
ทิสฺสเต โส’ย มถวา, นาถ! สาธุคุเณสฺว’ปิฯ  
</li>
  
<h2>อวิโรธิสิเลส</h2>
</ol>
<ol>
<li>
สลกฺขโณ’ติสุภโค, เตชสฺสี นิยโต’ทโย;  
  
โลเกโส ชิตสํเกฺลโส,  
  
วิภาติ สมณิสฺสโรฯ  
</li>
  
<h2>วิโรธิสิเลส</h2>
</ol>
<ol>
<li>
อสโมปิ สโม โลเก,  
  
โลเกโสปิ นรุตฺตโม;  
  
สทโย ปฺย’ทโย ปาเป, จิตฺตา’ยํ มุนิโน คติฯ  
</li>
  
<h2>โอจิตฺยสโมฺปสกปทสิเลส</h2>
</ol>
<ol>
<li>
สํสารทุโกฺข’ปหตา, วนตา ชนตา ตฺวยิ;  
  
สุข มิจฺฉิต มจฺจนฺตํ, อมตนฺทท! วินฺทติฯ  
</li>
  
<li>
คุณยุเตฺตหิ วตฺถูหิ, สมํ กตฺวาน กสฺสจิ;  
  
สํกิตฺตนํ ภวติ ยํ, สา มตา  
ตุลฺยโยคิตาฯ  
</li>
  
<li>
  
สมฺปตฺตสมฺมโท โลโก, สมฺปตฺตา’โลกสมฺปโท;  
  
อุโภหิ รํสิมาลี จ, ภควา จ ตโมนุโทฯ  
</li>
  
<li>
อตฺถนฺตรํ สาธยตา, กิญฺจิ ตํ สทิสํ ผลํ;  
  
ทสฺสียเต อสนฺตํ วา, สนฺตํ วา ตํ  
นิทสฺสนํฯ  
</li>
  
<h2>อสนฺตผลนิทสฺสน</h2>
</ol>
<ol>
<li>
อุทยา  
สมณินฺทสฺส, ยนฺติ ปาปา ปราภวํ;  
  
ธมฺมราชวิรุทฺธานํ, สูจยนฺตา ทุร’นฺตตํฯ  
</li>
  
<h2>สนฺตผลนิทสฺสน</h2>
</ol>
<ol>
<li>
สิโร นิกฺขิตฺต จรโณ, จฺฉริยาน’มฺพุชาน’ยํ;  
  
ปรม’พฺภุตตํ โลเก, วิญฺญาเปต’ตฺตโน ชิโนฯ  
</li>
  
<li>
วิภูติยา มหนฺตตฺตํ, อธิปฺปายสฺส วา สิยา;  
  
ปรมุกฺกํสตํ ยาตํ, ตํ  
มหนฺตตฺต  
มีริตํฯ  
</li>
  
<h2>วิภูติมหนฺตตฺต</h2>
</ol>
<ol>
<li>
กิรีฎ รตน’จฺฉายา, นุวิทฺธา’ตป วารโณ;  
  
ปุรา ปรํ สิริํ วินฺทิ, โพธิสโตฺต’ ภินิกฺขมาฯ  
</li>
  
<h2>อธิปฺปายมหนฺตตฺต</h2>
</ol>
<ol>
<li>
สโตฺต สโมฺพธิยํ โพธิ, สโตฺต สตฺตหิตาย โส;  
  
หิตฺวา เสฺนหรสาพนฺธ, มปิ ราหุลมาตรํฯ  
</li>
  
<li>
โคเปตฺวา วณฺณนียํ ยํ, กิญฺจิ ทสฺสียเต ปรํ;  
  
อสมํ วา สมํ ตสฺส, ยทิ สา  
วญฺจนา  
มตาฯ  
</li>
  
<h2>อสมวญฺจนา</h2>
</ol>
<ol>
<li>
ปุรโต น สหเสฺสสุ, น ปเญฺจสุ จ ตาทิโน;  
  
มาโร ปเรสุ ตเสฺส’สํ, สหสฺสํ ทสวฑฺฒิตํฯ  
</li>
  
<h2>สมวญฺจนา</h2>
</ol>
<ol>
<li>
วิวาท มนุยุญฺชโนฺต, มุนินฺทวทนิ’นฺทุนา;  
  
สมฺปุโณฺณ จนฺทิมา นา’ยํ, ฉตฺต เมตํ มโนภุโนฯ  
</li>
  
<li>
ปรานุวตฺตนาทีหิ, นิพฺพิเนฺทนิ’ห ยา กตา;  
  
ถุติ ร’ปฺปกเต สา’ยํ, สิยา  
อปฺปกตตฺถุติฯ  
</li>
  
<li>
  
สุขํ ชีวนฺติ หริณา, วเนสฺว’ปรเสวิโน;  
  
อนายาโส ปลาเภหิ, ชลทพฺภงฺกุราทิภิฯ  
</li>
  
<li>
อุตฺตรํ อุตฺตรํ ยตฺถ, ปุพฺพปุพฺพวิเสสนํ;  
  
สิยา  
เอกาวลิ  
สา’ยํ, ทฺวิธา วิธิ, นิเสธโตฯ  
</li>
  
<h2>วิธิเอกาวลิ</h2>
</ol>
<ol>
<li>
ปาทา  
นขาลิ รุจิรา, นขาลิ รํสิ ภาสุรา;  
  
รํสีตโมปหาเน’ก, รสา โสภนฺติ สตฺถุโนฯ  
</li>
  
<h2>นิเสธเอกาวลิ</h2>
</ol>
<ol>
<li>
อสนฺตุโฎฺฐ ยติ เนว,  
  
สโนฺตโส นา’ลยาหโต;  
  
นา’ลโย โย ส ชนฺตูนํ, นา’นนฺต พฺยสนา วโหฯ  
</li>
  
<li>
ยหิํ ภูสิย ภูสตฺตํ, อญฺญมญฺญํ ตุ วตฺถุนํ;  
  
วินา’ว สทิสตฺตํ ตํ,  
อญฺญมญฺญวิภูสนํฯ  
</li>
  
<li>
  
พฺยามํ’สุ มณฺฑลํ เตน, มุนินา โลกพนฺธุนา;  
  
มหนฺติํ วินฺทตี กนฺติํ, โสปิ เตเนว ตาทิสิํฯ  
</li>
  
<li>
กถนํ สหภาวสฺส, กฺริยาย จ, คุณสฺส จ;  
  
‘สหวุตฺตี’  
ติ วิเญฺญยฺยํ, ต’ทุทาหรณํ ยถาฯ  
</li>
  
<h2>กฺริยาสหวุตฺติ</h2>
</ol>
<ol>
<li>
ชลนฺติ จนฺทรํสีหิ, สมํ สตฺถุ นขํ สโว;  
  
วิชมฺภติ จ จเนฺทน, สมํ ตมฺมุขจนฺทิมาฯ  
</li>
  
<h2>คุณสหวุตฺติ</h2>
</ol>
<ol>
<li>
ชิโน’ทเยน มลีนํ, สห ทุชฺชน เจตสา;  
  
ปาปํ ทิสา สุวิมลา, สห สชฺชน เจตสาฯ  
</li>
  
<li>
วิโรธีนํ ปท’ตฺถานํ, ยตฺถ สํสคฺคทสฺสนํ;  
  
สมุกฺกํสา’ภิธานตฺถํ, มตา สา’ยํ  
วิโรธิตาฯ  
</li>
  
<li>
  
คุณา สภาว มธุรา, อปิ โลเก’ก พนฺธุโน;  
  
เสวิตา ปาป เสวีนํ, สมฺปทูเสนฺติ มานสํฯ  
</li>
  
<li>
ยสฺส กสฺส จิ ทาเนน, ยสฺส กสฺส จิ วตฺถุโน;  
  
วิสิฎฺฐสฺส ย มาทานํ,  
‘ปริวุตฺตี’  
ติ สา มตาฯ  
</li>
  
<li>
  
ปุรา ปเรสํ ทตฺวาน, มนุญฺญํ นยนาทิกํ;  
  
มุนินา สมนุปฺปตฺตา, ทานิ สพฺพญฺญุตาสิรี  
  
มุนินฺท! สมนุปฺปโตฺต, ทานิ สพฺพญฺญุตาสิริํ (ก.)  
ฯ  
</li>
  
<li>
กิญฺจิ  
ทิสฺวาน วิญฺญาตา, ปฎิปชฺชติ ตํสมํ;  
  
สํสยา’ปคตํ วตฺถุํ, ยตฺถ โส’ยํ  
ภโม  
มโตฯ  
</li>
  
<li>
  
สมํ ทิสาสุ’ชฺชลาสุ, ชิน ปาท นขํ’สุนา;  
  
ปสฺสนฺตา อภินนฺทนฺติ, จนฺทา’ตป มนา ชนาฯ  
</li>
  
<li>
ปวุจฺจเต ยํ นามาทิ, กวีนํ ภาวโพธนํ;  
  
เยน เกนจิ วเณฺณน,  
ภาโว  
นามา’ย มีริโตฯ  
</li>
  
<li>
  
นนุ เตเย’ว สนฺตาโน, สาครา น กุลาจลา;  
  
มนมฺปิ มริยาทํ เย, สํวเฎฺฎปิ ชหนฺติ โนฯ  
</li>
  
<li>
องฺคงฺคิ ภาวา สทิส, พลภาวา จ พนฺธเน;  
  
สํสโคฺค’ลงฺกตีนํ โย, ตํ  
‘มิสฺส’  
นฺติ ปวุจฺจติฯ  
</li>
  
<h2>องฺคงฺคีภาวมิสฺส</h2>
</ol>
<ol>
<li>
ปสตฺถา มุนิโน ปาท, นข รํสิ มหานที;  
  
อโห! คาฬฺหํ นิมุเคฺคปิ, สุขยเตฺย’ว เต ชเนฯ  
</li>
  
<h2>สทิส พล ภาว มิสฺส</h2>
</ol>
<ol>
<li>
เวโส สภาว มธุโร, รูปํ เนตฺต รสายนํ;  
  
มธู’ว มุนิโน วาจา, น สมฺปีเณติ กํ ชนํฯ  
</li>
  
<li>
  
อาสี  
นาม สิยา’ตฺถสฺส, อิฎฺฐสฺสา’สีสนํ ยถา;  
  
ติโลเก’กคติ นาโถ,  
  
ปาตุ โลก มปายโตฯ  
</li>
  
<li>
รส’ปฺปตีติ ชนกํ, ชายเต ยํ วิภูสนํ;  
  
‘รสวนฺต’  
นฺติ ตํ เญยฺยํ, รสวนฺต วิธานโตฯ  
</li>
  
<li>
  
ราคา’นต’พฺภุต สโรช มุขํ ธราย,  
  
ปาทา ติโลกครุโน’ธิก พนฺธราคา;  
  
อาทาย นิจฺจสรเสน กเรน คาฬฺหํ,  
  
สญฺจุมฺพยนฺติ สตตา’หิต สมฺภเมนฯ  
</li>
  
<li>
อิจฺจา’นุคมฺม  
ปุริมาจริยา’นุภาวํ,  
  
สเงฺขปโต นิคทิโต’ย มลงฺกตีนํ;  
  
เภโท’ปรูปริ กวีหิ วิกปฺปิยานํ,  
  
โก นาม ปสฺสิตุ มลํ ขลุ ตาส มนฺตํฯ  
</li>
  
อิติ สงฺฆรกฺขิตมหาสามิ วิรจิเต สุโพธาลงฺกาเร  
</li>
  
อตฺถาลงฺการาวโพโธ นาม  
</li>
  
จตุโตฺถ ปริเจฺฉโทฯ  
</li>
  
  
  
  
  