<h1>๕. กูฎทนฺตสุตฺตวณฺณนา</h1>
<p>     ติ กูฎทนฺตสุตฺตํฯ ตตฺรายํ อปุพฺพปทวณฺณนาฯ ติ มคธา นาม ชานปทิโน ราชกุมารา, เตสํ นิวาโส เอโกปิ ชนปโท รูฬฺหีสเทฺทน มคธาติ วุจฺจติ, ตสฺมิํ มคเธสุ ชนปเทฯ อิโต ปรํ ปุริมสุตฺตทฺวเย วุตฺตนยเมวฯ อมฺพลฎฺฐิกา พฺรหฺมชาเล วุตฺตสทิสาวฯ ติ ตสฺส พฺราหฺมณสฺส นามํฯ ติ สชฺชิโตฯ ติ วจฺฉสตานิฯ ติ ตรุณเมณฺฑกา วุจฺจนฺติฯ เอเต ตาว ปาฬิยํ อาคตาเยวฯ ปาฬิยํ ปน อนาคตานมฺปิ อเนเกสํ มิคปกฺขีนํ สตฺตสตฺตสตานิ สมฺปิณฺฑิตาเนวาติ เวทิตพฺพานิฯ สพฺพสตฺตสติกยาคํ กิเรส ยชิตุกาโม โหติฯ ติ พนฺธิตฺวา ฐปนตฺถาย ยูปสงฺขาตํ ถูณํ อุปนีตานิฯ</p>


<p> นฺติ เอตฺถ วิธา วุจฺจติ ฐปนา, ติฎฺฐปนนฺติ อโตฺถฯ นฺติ โสฬสปริวารํฯ</p>


<p> ติ ยญฺญานุภวนตฺถาย ปฎิวสนฺติฯ นฺติ อิทํ ภควา ปถวีคตํ นิธิํ อุทฺธริตฺวา ปุรโต ราสิํ กโรโนฺต วิย ภวปฎิจฺฉนฺนํ ปุพฺพจริตํ ทเสฺสโนฺต อาหฯ ติ โส กิร สาครปริยนฺตํ มหนฺตํ ปถวีมณฺฑลํ  วิชินิ, อิติ มหนฺตํ วิชิตมสฺสาติ มหาวิชิโต เตฺวว สงฺขฺยํ อคมาสิฯ ติอาทีสุ โย โกจิ อตฺตโน สนฺตเกน วิภเวน อโฑฺฒ โหติ, อยํ ปน น เกวลํ อโฑฺฒเยว, มหทฺธโน มหตา อปริมาณสเงฺขฺยน ธเนน สมนฺนาคโตฯ ปญฺจกามคุณวเสน มหนฺตา อุฬารา โภคา อสฺสาติ  ปิณฺฑปิณฺฑวเสน เจว สุวณฺณมาสกรชตมาสกาทิวเสน จ ชาตรูปรชตสฺส ปหูตตาย  อเนกโกฎิสเงฺขฺยน ชาตรูปรชเตน สมนฺนาคโตติ อโตฺถฯ ติ ตุฎฺฐิ, วิตฺติยา อุปกรณํ  ตุฎฺฐิการณนฺติ อโตฺถฯ ปหูตํ นานาวิธาลงฺการสุวณฺณรชตภาชนาทิเภทํ วิตฺตูปกรณมสฺสาติ  สตฺตรตนสงฺขาตสฺส  นิทหิตฺวา ฐปิตธนสฺส สพฺพปุพฺพณฺณาปรณฺณสงฺคหิตสฺส ธญฺญสฺส จ ปหูตตาย  ฯ อถวา อิทมสฺส เทวสิกํ ปริพฺพยทานคฺคหณาทิวเสน ปริวตฺตนธนธญฺญวเสน วุตฺตํฯ</p>


<p>ติ โกโส วุจฺจติ ภณฺฑาคารํ, นิทหิตฺวา ฐปิเตน ธเนน ปริปุณฺณโกโส, ธเญฺญน ปริปุณฺณโกฎฺฐาคาโร จาติ อโตฺถฯ อถวา จตุพฺพิโธ โกโส – หตฺถี, อสฺสา, รถา, ปตฺตีติฯ โกฎฺฐาคารํ ติวิธํ – ธนโกฎฺฐาคารํ, วตฺถโกฎฺฐาคารํ, ธญฺญโกฎฺฐาคารนฺติ, ตํ สพฺพมฺปิ ปริปุณฺณมสฺสาติ ปริปุณฺณโกสโกฎฺฐาคาโรฯ ติ อุปฺปชฺชิฯ อยํ กิร ราชา เอกทิวสํ รตนาวโลกนจาริกํ นาม นิกฺขโนฺตฯ โส ภณฺฑาคาริกํ ปุจฺฉิ – ‘‘ตาต, อิทํ เอวํ พหุธนํ เกน สงฺฆริต’’นฺติ? ตุมฺหากํ ปิตุปิตามหาทีหิ ยาว สตฺตมา กุลปริวฎฺฎาติฯ อิทํ ปน ธนํ สงฺฆริตฺวา เต กุหิํ คตาติ? สเพฺพว เต, เทว, มรณวสํ ปตฺตาติฯ อตฺตโน ธนํ อคเหตฺวาว คตา, ตาตาติ? เทว, กิํ วเทถ, ธนํ นาเมตํ ปหาย คมนียเมว, โน อาทาย คมนียนฺติฯ อถ ราชา นิวตฺติตฺวา สิรีคเพฺภ นิสิโนฺน – ‘อธิคตา โข เม’ติอาทีนิ จิเนฺตสิฯ เตน วุตฺตํ – ‘‘เอวํ เจตโส ปริวิตโกฺก อุทปาที’’ติฯ</p>


<p>   ติ กสฺมา อามเนฺตสิ? อยํ กิเรวํ จิเนฺตสิ – ‘‘ทานํ เทเนฺตน นาม เอเกน ปณฺฑิเตน สทฺธิํ มเนฺตตฺวา ทาตุํ วฎฺฎติ, อนามเนฺตตฺวา กตกมฺมญฺหิ ปจฺฉานุตาปํ กโรตี’’ติฯ ตสฺมา อามเนฺตสิฯ อถ พฺราหฺมโณ จิเนฺตสิ – ‘‘อยํ ราชา มหาทานํ ทาตุกาโม, ชนปเท จสฺส พหู โจรา, เต อวูปสเมตฺวา ทานํ เทนฺตสฺส ขีรทธิตณฺฑุลาทิเก ทานสมฺภาเร อาหรนฺตานํ นิปฺปุริสานิ เคหานิ โจรา วิลุมฺปิสฺสนฺติ ชนปโท โจรภเยเนว โกลาหโล ภวิสฺสติ, ตโต รโญฺญ ทานํ น จิรํ ปวตฺติสฺสติ, จิตฺตมฺปิสฺส เอกคฺคํ น ภวิสฺสติ, หนฺท, นํ เอตมตฺถํ สญฺญาเปมี’’ติ ตโต ตมตฺถํ สญฺญาเปโนฺต ‘‘โภโต, โข รโญฺญ’’ติอาทิมาหฯ</p>


<p> ตตฺถ ติ โจรกณฺฎเกหิ สกณฺฎโกฯ ติ ปนฺถทุหา, ปนฺถฆาตกาติ อโตฺถฯ ติ อกตฺตพฺพการี  อธมฺมการี ภเวยฺยฯ นฺติ โจรขีลํฯ ติ มารเณน วา โกฎฺฎเนน วาฯ ติ อทฺทุพนฺธนาทินาฯ ติ หานิยา; ‘‘สตํ คณฺหถ, สหสฺสํ คณฺหถา’’ติ เอวํ ปวตฺติตทเณฺฑนาติ อโตฺถฯ ติ ปญฺจสิขมุณฺฑกรณํ, โคมยสิญฺจนํ, คีวาย กุทณฺฑกพนฺธนนฺติ  เอวมาทีนิ กตฺวา ครหปาปเนนฯ ติ รฎฺฐโต นีหรเณนฯ ติ สมฺมา เหตุนา นเยน การเณน อูหนิสฺสามิฯ ติ มตาวเสสกาฯ ติ อุสฺสาหํ กโรนฺติฯ ติ ทิเนฺน อปฺปโหเนฺต ปุน อญฺญมฺปิ พีชญฺจ ภตฺตญฺจ กสิอุปกรณภณฺฑญฺจ สพฺพํ เทตูติ อโตฺถฯ ติ สกฺขิํ อกตฺวา ปเณฺณ อนาโรเปตฺวา มูลเจฺฉชฺชวเสน ภณฺฑมูลํ เทตูติ อโตฺถฯ ภณฺฑมูลสฺส หิ ปาภตนฺติ นามํฯ ยถาห –</p>


<p>
‘‘อปฺปเกนปิ เมธาวี, ปาภเตน วิจกฺขโณ;  
  
สมุฎฺฐาเปติ อตฺตานํ, อณุํ อคฺคิํว สนฺธม’’นฺติฯ (ชา. ๑.๑.๔);  
</p>
  
<p>นฺติ เทวสิกํ ภตฺตเญฺจว มาสิกาทิปริพฺพยญฺจ  ตสฺส ตสฺส กุสลกมฺมสูรภาวานุรูเปน ฐานนฺตรคามนิคมาทิทาเนน สทฺธิํ เทตูติ อโตฺถฯ ติ กสิวาณิชฺชาทีสุ สเกสุ กเมฺมสุ อุยฺยุตฺตา พฺยาวฎาฯ ติ ธนธญฺญานํ ราสิโกฯ ติ เขเมน ฐิตา อภยาฯ ติ โจรกณฺฎกรหิตาฯ ติ โมทา โมทมานาฯ อยเมว วา ปาโฐ, อญฺญมญฺญํ ปมุทิตจิตฺตาติ อธิปฺปาโยฯ ติ โจรานํ อภาเวน ทฺวารานิ อสํวริตฺวา วิวฎทฺวาราติ อโตฺถฯ ติ ชนปทสฺส สพฺพากาเรน อิทฺธผีตภาวํ ญตฺวา เอตํ อโวจฯ</p>


<h3>จตุปริกฺขารวณฺณนา</h3>
<p> ติ พฺราหฺมโณ กิร จิเนฺตสิ – ‘‘อยํ ราชา มหาทานํ ทาตุํ อติวิย อุสฺสาหชาโตฯ สเจ ปน อตฺตโน อนุยนฺตา ขตฺติยาทโย อนามเนฺตตฺวา ทสฺสติฯ นาสฺส เต อตฺตมนา ภวิสฺสนฺติ; ยถา ทานํ เต อตฺตมนา โหนฺติ, ตถา กริสฺสามี’’ติฯ ตสฺมา ‘‘เตน หิ ภว’’นฺติอาทิมาหฯ ตตฺถ ติ นิคมวาสิโนฯ ติ ชนปทวาสิโน ฯ นฺติ อามเนฺตตุ ชานาเปตุฯ ติ ยํ ตุมฺหากํ อนุชานนํ มม ภเวยฺยฯ ติ ปิยสหายกาฯ ติ เสสา อาณตฺติการกาฯ ติ ยชตุ ภวํ, เต กิร – อยํ ราชา ‘‘อหํ อิสฺสโร’’ติ ปสยฺห ทานํ อทตฺวา อเมฺห อามเนฺตสิ, อโหเนน สุฎฺฐุ กต’’นฺติ อตฺตมนา เอวมาหํสุฯ อนามนฺติเต ปนสฺส ยญฺญฎฺฐานํ ทสฺสนายปิ น คเจฺฉยฺยุํฯ ติ เทยฺยธมฺมสฺมิญฺหิ อสติ มหลฺลกกาเล จ เอวรูปํ ทานํ ทาตุํ น สกฺกา, ตฺวํ ปน มหาธโน เจว ตรุโณ จ, เอเตน เต  ยญฺญกาโลติ ทเสฺสนฺตา วทนฺติฯ ติ อนุมติยา ปกฺขา, อนุมติทายกาติ อโตฺถฯ ติ ปริวารา ภวนฺติฯ ‘‘รโถ สีลปริกฺขาโร, ฌานโกฺข จกฺกวีริโย’’ติ (สํ. นิ. ๕.๔) เอตฺถ ปน อลงฺกาโร ปริกฺขาโรติ วุโตฺตฯ</p>


<h3>อฎฺฐปริกฺขารวณฺณนา</h3>
<p> ติ  อุภโต สุชาตาทีหิ อฎฺฐหิ อเงฺคหิฯ ติ อาณาฐปนสมตฺถตายฯ ติ ทานสฺส ผลํ อตฺถีติ สทฺทหติฯ ติ ทานสูโรฯ น สทฺธามตฺตเกเนว ติฎฺฐติ, ปริจฺจชิตุมฺปิ สโกฺกตีติ อโตฺถฯ ติ ยํ ทานํ เทติ, ตสฺส ปติ หุตฺวา เทติ, น ทาโส, น สหาโยฯ โย หิ อตฺตนา มธุรํ ภุญฺชติ, ปเรสํ อมธุรํ เทติ, โส ทานสงฺขาตสฺส เทยฺยธมฺมสฺส ทาโส หุตฺวา เทติฯ โย ยํ อตฺตนา ภุญฺชติ, ตเทว เทติ, โส สหาโย หุตฺวา เทติฯ โย ปน อตฺตนา เยน เกนจิ ยาเปติ, ปเรสํ มธุรํ เทติ, โส ปติ เชฎฺฐโก สามี หุตฺวา เทติ, อยํ ตาทิโสติ อโตฺถฯ นฺติ เอตฺถ สมิตปาปา  พาหิตปาปา พฺราหฺมณาฯ ติ ทุคฺคตา ทลิทฺทมนุสฺสาฯ ติ ปถาวิโนฯ ติ เย – ‘‘อิฎฺฐํ ทินฺนํ, กนฺตํ, มนาปํ, กาเลน อนวชฺชํ ทินฺนํ, ททํ จิตฺตํ ปสาเทยฺย, คจฺฉตุ ภวํ พฺรหฺมโลก’’นฺติอาทินา นเยน ทานสฺส วณฺณํ โถมยมานา วิจรนฺติฯ ติ เย – ‘‘ปสตมตฺตํ เทถ, สราวมตฺตํ เทถา’’ติอาทีนิ วตฺวา ยาจมานา วิจรนฺติฯ ติ อุทปานภูโตฯ สเพฺพสํ สาธารณปริโภโค, จตุมหาปเถ ขตโปกฺขรณี  วิย หุตฺวาติ อโตฺถฯ ติ เอตฺถ สุตเมว สุตชาตํฯ นฺติ เอตฺถ – ‘‘อตีเต ปุญฺญสฺส กตตฺตาเยว เม อยํ สมฺปตฺตี’’ติ, เอวํ จิเนฺตโนฺต อตีตมตฺถํ จิเนฺตตุํ ปฎิพโล นาม โหติฯ ‘‘อิทานิ ปุญฺญํ กตฺวาว อนาคเต สกฺกา สมฺปตฺติํ ปาปุณิตุ’’นฺติ จิเนฺตโนฺต อนาคตมตฺถํ จิเนฺตตุํ ปฎิพโล นาม โหติฯ ‘‘อิทํ ปุญฺญกมฺมํ นาม สปฺปุริสานํ อาจิณฺณํ, มยฺหญฺจ โภคาปิ สํวิชฺชนฺติ, ทายกจิตฺตมฺปิ อตฺถิ; หนฺทาหํ ปุญฺญานิ กโรมี’’ติ  จิเนฺตโนฺต ปจฺจุปฺปนฺนมตฺถํ จิเนฺตตุํ ปฎิพโล นาม โหตีติ เวทิตโพฺพฯ ติ เอวํ ยถา วุตฺตานิ เอตานิฯ เอเตหิ กิร อฎฺฐหเงฺคหิ สมนฺนาคตสฺส ทานํ สพฺพทิสาหิ มหาชโน อุปสงฺกมติฯ ‘‘อยํ ทุชฺชาโต กิตฺตกํ กาลํ ทสฺสติ, อิทานิ วิปฺปฎิสารี หุตฺวา อุปจฺฉินฺทิสฺสตี’’ติ เอวมาทีนิ จิเนฺตตฺวา น โกจิ อุปสงฺกมิตพฺพํ มญฺญติฯ ตสฺมา เอตานิ อฎฺฐงฺคานิ ปริกฺขารา ภวนฺตีติ วุตฺตานิฯ</p>


<h3>จตุปริกฺขาราทิวณฺณนา</h3>
<p>   นฺติ มหายาคปฎิคฺคณฺหนฎฺฐาเน ทานกฎจฺฉุํ ปคฺคณฺหนฺตานํฯ ติ เอเตหิ สุชาตาทีหิฯ เอเตสุ หิ อสติ – ‘‘เอวํ ทุชฺชาตสฺส สํวิธาเนน ปวตฺตทานํ กิตฺตกํ กาลํ ปวตฺติสฺสตี’’ติอาทีนิ วตฺวา อุปสงฺกมิตาโร น โหนฺติฯ ครหิตพฺพาภาวโต ปน อุปสงฺกมนฺติเยวฯ ตสฺมา อิมานิปิ ปริกฺขารา ภวนฺตีติ วุตฺตานิฯ</p>


<p> ติ ตีณิ ฐปนานิ เทเสสิฯ โส กิร จิเนฺตสิ – ‘‘ทานํ ททมานา นาม ติณฺณํ ฐานานํ อญฺญตรสฺมิํ จลนฺติ หนฺทาหํ อิมํ ราชานํ เตสุ ฐาเนสุ ปฐมตรเญฺญว นิจฺจลํ กโรมี’’ติฯ เตนสฺส ติโสฺส วิธา เทเสสีติฯ ติ อิทํ กรณเตฺถ สามิวจนํฯ โภตา รญฺญาติ วา ปาโฐฯ ติ ‘‘โภคานํ วิคมเหตุโก ปจฺฉานุตาโป น กตฺตโพฺพ, ปุพฺพเจตนา ปน อจลา ปติฎฺฐเปตพฺพา, เอวญฺหิ ทานํ มหปฺผลํ โหตี’’ติ ทเสฺสติฯ อิตเรสุปิ ทฺวีสุ ฐาเนสุ เอเสว นโยฯ มุญฺจเจตนาปิ หิ ปจฺฉาสมนุสฺสรณเจตนา  จ นิจฺจลาว กาตพฺพาฯ ตถา อกโรนฺตสฺส ทานํ น มหปฺผลํ โหติ, นาปิ อุฬาเรสุ โภเคสุ จิตฺตํ นมติ, มหาโรรุวํ อุปปนฺนสฺส เสฎฺฐิคหปติโน วิยฯ</p>


<p> ติ ทสหิ การเณหิฯ ตสฺส กิร เอวํ อโหสิ – สจายํ ราชา ทุสฺสีเล ทิสฺวา – ‘‘นสฺสติ วต เม ทานํ, ยสฺส เม เอวรูปา ทุสฺสีลา ภุญฺชนฺตี’’ติ สีลวเนฺตสุปิ วิปฺปฎิสารํ อุปฺปาเทสฺสติ, ทานํ น มหปฺผลํ ภวิสฺสติฯ วิปฺปฎิสาโร จ นาม ทายกานํ ปฎิคฺคาหกโตว อุปฺปชฺชติ , หนฺทสฺส ปฐมเมว ตํ วิปฺปฎิสารํ วิโนเทมีติฯ ตสฺมา ทสหากาเรหิ อุปจฺฉิชฺชิตุํ ยุตฺตํ ปฎิคฺคาหเกสุปิ วิปฺปฎิสารํ วิโนเทสีติฯ ติ เตสเญฺญว เตน ปาเปน อนิโฎฺฐ วิปาโก ภวิสฺสติ, น อเญฺญสนฺติ ทเสฺสติฯ นฺติ เทตุ ภวํฯ นฺติ วิสฺสชฺชตุฯ นฺติ อพฺภนฺตรํฯ</p>


<p> ติ อิธ พฺราหฺมโณ รโญฺญ มหาทานานุโมทนํ นาม อารโทฺธฯ ตตฺถ ติ – ‘อิทํ ทานํ ทาตา เอวรูปํ สมฺปตฺติํ ลภตี’ติ ทเสฺสตฺวา ทเสฺสตฺวา กเถสิฯ ติ ตทตฺถํ สมาทเปตฺวา กเถสิฯ ติ วิปฺปฎิสารวิโนทเนนสฺส จิตฺตํ โวทาเปสิฯ ติ ‘สุนฺทรํ เต กตํ, มหาราช, ทานํ ททมาเนนา’ติ ถุติํ กตฺวา กเถสิฯ ติ ธเมฺมน สเมน การเณน วตฺตา นตฺถิฯ</p>


<p>   ติ เย ยูปนามเก มหาถเมฺภ อุสฺสาเปตฺวา – ‘‘อสุกราชา อสุกามโจฺจ อสุกพฺราหฺมโณ เอวรูปํ นาม มหายาคํ ยชตี’’ติ นามํ ลิขิตฺวา ฐเปนฺติฯ ยานิ จ ทพฺภติณานิ ลายิตฺวา วนมาลาสเงฺขเปน ยญฺญสาลํ ปริกฺขิปนฺติ, ภูมิยํ วา ปตฺถรนฺติ, เตปิ น รุกฺขา ฉิชฺชิํสุ, น ทพฺภา ลูยิํสุฯ กิํ ปน คาโว วา อชาทโย วา หญฺญิสฺสนฺตีติ ทเสฺสติฯ ติ อโนฺตเคหทาสาทโยฯ ติ เย ปุพฺพเมว ธนํ คเหตฺวา กมฺมํ กโรนฺติฯ ติ เย ภตฺตเวตนํ คเหตฺวา กโรนฺติฯ ทณฺฑตชฺชิตา  นาม ทณฺฑยฎฺฐิมุคฺคราทีนิ คเหตฺวา – ‘‘กมฺมํ กโรถ กโรถา’’ติ เอวํ  ตชฺชิตาฯ ภยตชฺชิตา นาม – สเจ กมฺมํ กโรสิ, กุสลํฯ โน เจ กโรสิ, ฉินฺทิสฺสาม วา พนฺธิสฺสาม วา มาเรสฺสาม วาติ เอวํ ภเยน ตชฺชิตาฯ เอเต ปน น ทณฺฑตชฺชิตา, น ภยตชฺชิตา, น อสฺสุมุขา โรทมานา ปริกมฺมานิ อกํสุฯ อถ โข ปิยสมุทาจาเรเนว สมุทาจริยมานา อกํสุฯ น หิ ตตฺถ ทาสํ วา ทาสาติ, เปสฺสํ วา เปสฺสาติ, กมฺมกรํ วา กมฺมกราติ อาลปนฺติฯ ยถานามวเสเนว ปน ปิยสมุทาจาเรน อาลปิตฺวา อิตฺถิปุริสพลวนฺตทุพฺพลานํ อนุรูปเมว กมฺมํ ทเสฺสตฺวา – ‘‘อิทญฺจิทญฺจ กโรถา’’ติ วทนฺติฯ เตปิ อตฺตโน รุจิวเสเนว กโรนฺติฯ เตน วุตฺตํ – ‘‘เย อิจฺฉิํสุ, เต อกํสุ; เย น อิจฺฉิํสุ, น เต อกํสุฯ ยํ อิจฺฉิํสุ, ตํ อกํสุ; ยํ น อิจฺฉิํสุ, น ตํ อกํสู’’ติฯ ติ ราชา กิร พหินครสฺส จตูสุ ทฺวาเรสุ อโนฺตนครสฺส จ มเชฺฌติ ปญฺจสุ ฐาเนสุ มหาทานสาลาโย การาเปตฺวา เอเกกิสฺสาย สาลาย สตสหสฺสํ สตสหสฺสํ กตฺวา ทิวเส ทิวเส ปญฺจสตสหสฺสานิ วิสฺสเชฺชตฺวา สูริยุคฺคมนโต ปฎฺฐาย ตสฺส ตสฺส กาลสฺส อนุรูเปหิ สหเตฺถน สุวณฺณกฎจฺฉุํ คเหตฺวา ปณีเตหิ สปฺปิเตลาทิสมฺมิเสฺสเหว ยาคุขชฺชกภตฺตพฺยญฺชนปานกาทีหิ มหาชนํ สนฺตเปฺปสิฯ ภาชนานิ ปูเรตฺวา คณฺหิตุกามานํ ตเถว ทาเปสิฯ สายณฺหสมเย ปน วตฺถคนฺธมาลาทีหิ สมฺปูเชสิฯ สปฺปิอาทีนํ ปน มหาจาฎิโย ปูราเปตฺวา – ‘‘โย ยํ ปริภุญฺชิตุกาโม, โส ตํ ปริภุญฺชตู’’ติ อเนกสเตสุ ฐาเนสุ ฐปาเปสิฯ ตํ สนฺธาย วุตฺตํ – ‘‘สปฺปิเตลนวนีตทธิมธุผาณิเตน เจว โส ยโญฺญ นิฎฺฐานมคมาสี’’ติฯ</p>


<p> ติ พหุํ ธนํ คเหตฺวาฯ เต กิร จิเนฺตสุํ – ‘‘อยํ ราชา สปฺปิเตลาทีนิ ชนปทโต อนาหราเปตฺวา อตฺตโน สนฺตกเมว นีหริตฺวา มหาทานํ เทติฯ อเมฺหหิ ปน ‘ราชา น กิญฺจิ อาหราเปตี’ติ น ยุตฺตํ ตุณฺหี ภวิตุํฯ น หิ รโญฺญ ฆเร ธนํ อกฺขยธมฺมเมว, อเมฺหสุ จ อเทเนฺตสุ โก อโญฺญ รโญฺญ ทสฺสติ, หนฺทสฺส ธนํ อุปสํหรามา’’ติ  เต คามภาเคน จ นิคมภาเคน  จ นครภาเคน จ สาปเตยฺยํ สํหริตฺวา สกฎานิ ปูเรตฺวา รโญฺญ อุปหริํสุฯ ตํ สนฺธาย – ‘‘ปหูตํ สาปเตยฺย’’นฺติอาทิมาหฯ</p>


<p>   ติ ปุรตฺถิมโต นครทฺวาเร ทานสาลาย ปุรตฺถิมภาเคฯ ยถา ปุรตฺถิมทิสโต อาคจฺฉนฺตา ขตฺติยานํ ทานสาลาย ยาคุํ ปิวิตฺวา รโญฺญ ทานสาลาย ภุญฺชิตฺวา นครํ ปวิสนฺติฯ เอวรูเป ฐาเน ปฎฺฐเปสุํฯ ติ ทกฺขิณโต นครทฺวาเร ทานสาลาย วุตฺตนเยเนว ทกฺขิณภาเค ปฎฺฐเปสุํฯ ปจฺฉิมุตฺตเรสุปิ เอเสว นโยฯ</p>


<p> ติ พฺราหฺมณา สปฺปิอาทีหิ นิฎฺฐานคมนํ สุตฺวา – ‘‘ยํ โลเก มธุรํ, ตเทว สมโณ โคตโม กเถติ, หนฺทสฺส ยญฺญํ ปสํสามา’’ติ ตุฎฺฐจิตฺตา ปสํสมานา เอวมาหํสุฯ ติ อุปริ วตฺตพฺพมตฺถํ จินฺตยมาโน นิสฺสโทฺทว นิสิโนฺน โหติฯ ติ อิทํ พฺราหฺมโณ ปริหาเรน ปุจฺฉโนฺต อาหฯ อิตรถา หิ – ‘‘กิํ ปน ตฺวํ, โภ โคตม, ตทา ราชา อโหสิ, อุทาหุ ปุโรหิโต พฺราหฺมโณ’’ติ เอวํ อุชุกเมว ปุจฺฉยมาโน อคารโว วิย โหติฯ</p>


<h3>นิจฺจทานอนุกุลยญฺญวณฺณนา</h3>
<p> ติ – อิทํ พฺราหฺมโณ ‘‘สกลชมฺพุทีปวาสีนํ อุฎฺฐาย สมุฎฺฐาย ทานํ นาม ทาตุํ ครุกํ สกลชนปโท จ อตฺตโน กมฺมานิ อกโรโนฺต นสฺสิสฺสติ, อตฺถิ นุ โข อมฺหากมฺปิ อิมมฺหา ยญฺญา อโญฺญ ยโญฺญ อปฺปสมารมฺภตโร เจว มหปฺผลตโร จา’’ติ เอตมตฺถํ ปุจฺฉโนฺต อาหฯ ติ ธุวทานานิ นิจฺจภตฺตานิฯ ติ – ‘‘อมฺหากํ ปิตุปิตามหาทีหิ ปวตฺติตานี’’ติ กตฺวา ปจฺฉา ทุคฺคตปุริเสหิปิ วํสปรมฺปราย ปวเตฺตตพฺพานิ ยาคานิ, เอวรูปานิ กิร สีลวเนฺต อุทฺทิสฺส นิพทฺธทานานิ ตสฺมิํ กุเล ทลิทฺทาปิ น อุปจฺฉินฺทนฺติฯ</p>


<p>   อนาถปิณฺฑิกสฺส กิร ฆเร ปญฺจ นิจฺจภตฺตสตานิ ทียิํสุฯ ทนฺตมยสลากานิ ปญฺจสตานิ อเหสุํฯ อถ ตํ กุลํ อนุกฺกเมน ทาลิทฺทิเยน อภิภูตํ, เอกา ตสฺมิํ กุเล ทาริกา เอกสลากโต อุทฺธํ ทาตุํ นาสกฺขิฯ สาปิ ปจฺฉา เสตวาหนรชฺชํ คนฺตฺวา ขลํ โสเธตฺวา ลทฺธธเญฺญน ตํ สลากํ อทาสิฯ เอโก เถโร รโญฺญ  อาโรเจสิฯ ราชา ตํ  อาเนตฺวา อคฺคมเหสิฎฺฐาเน ฐเปสิฯ สา ตโต ปฎฺฐาย ปุน ปญฺจปิ สลากภตฺตสตานิ ปวเตฺตสิฯ</p>


<p>ติ – ‘‘ปฎิปาฎิยา ติฎฺฐถ ติฎฺฐถา’’ติ อุชุํ คนฺตฺวา คณฺหถ คณฺหถาติ จ อาทีนิ วตฺวา ทียมานา ทณฺฑปฺปหาราปิ คลคฺคาหาปิ ทิสฺสนฺติฯ ติฯ เอตฺถ ยสฺมา มหายเญฺญ วิย อิมสฺมิํ สลากภเตฺต น พหูหิ เวยฺยาวจฺจกเรหิ วา อุปกรเณหิ วา อโตฺถ อตฺถิ, ตสฺมา เอตํ อปฺปฎฺฐตรํฯ ยสฺมา เจตฺถ น พหูนํ กมฺมเจฺฉทวเสน ปีฬาสงฺขาโต สมารโมฺภ อตฺถิ, ตสฺมา อปฺปสมารมฺภตรํฯ ยสฺมา เจตํ สงฺฆสฺส ยิฎฺฐํ ปริจฺจตฺตํ, ตสฺมา ยญฺญนฺติ วุตฺตํ, ยสฺมา ปน ฉฬงฺคสมนฺนาคตาย ทกฺขิณาย มหาสมุเทฺท อุทกเสฺสว น สุกรํ ปุญฺญาภิสนฺทสฺส ปมาณํ กาตุํ, อิทญฺจ ตถาวิธํฯ ตสฺมา ตํ มหปฺผลตรญฺจ มหานิสํสตรญฺจาติ เวทิตพฺพํฯ อิทํ สุตฺวา พฺราหฺมโณ จิเนฺตสิ – อิทมฺปิ นิจฺจภตฺตํ อุฎฺฐาย สมุฎฺฐาย ททโต ทิวเส ทิวเส เอกสฺส กมฺมํ นสฺสติฯ นวนโว อุสฺสาโห จ ชเนตโพฺพ โหติ, อตฺถิ นุ โข อิโตปิ อโญฺญ ยโญฺญ อปฺปฎฺฐตโร จ อปฺปสมารมฺภตโร จาติฯ ตสฺมา ‘‘อตฺถิ ปน, โภ โคตมา’’ติอาทิมาหฯ ตตฺถ ยสฺมา สลากภเตฺต กิจฺจปริโยสานํ นตฺถิ, เอเกน อุฎฺฐาย สมุฎฺฐาย อญฺญํ กมฺมํ อกตฺวา สํวิธาตพฺพเมวฯ วิหารทาเน ปน กิจฺจปริโยสานํ อตฺถิฯ ปณฺณสาลํ วา หิ กาเรตุํ โกฎิธนํ วิสฺสเชฺชตฺวา มหาวิหารํ วา, เอกวารํ ธนปริจฺจาคํ กตฺวา การิตํ สตฺตฎฺฐวสฺสานิปิ วสฺสสตมฺปิ วสฺสสหสฺสมฺปิ คจฺฉติเยวฯ เกวลํ ชิณฺณปติตฎฺฐาเน ปฎิสงฺขรณมตฺตเมว กาตพฺพํ  โหติฯ ตสฺมา อิทํ วิหารทานํ สลากภตฺตโต อปฺปฎฺฐตรํ อปฺปสมารมฺภตรญฺจ โหติฯ ยสฺมา ปเนตฺถ สุตฺตนฺตปริยาเยน ยาวเทว สีตสฺส ปฎิฆาตายาติ อาทโย นวานิสํสา วุตฺตา, ขนฺธกปริยาเยนฯ</p>


<p>
‘‘สีตํ อุณฺหํ ปฎิหนฺติ, ตโต วาฬมิคานิ จ;  
  
สิริํสเป จ มกเส จ, สิสิเร จาปิ วุฎฺฐิโยฯ  
</p>
  
<p>
ตโต วาตาตโป โฆโร, สญฺชาโต ปฎิหญฺญติ;  
  
เลณตฺถญฺจ สุขตฺถญฺจ,  
ฌายิตุญฺจ วิปสฺสิตุํฯ  
</p>
  
<p>
วิหารทานํ  
สงฺฆสฺส, อคฺคํ พุเทฺธน วณฺณิตํ;  
  
ตสฺมา หิ ปณฺฑิโต โปโส, สมฺปสฺสํ อตฺถมตฺตโน;  
  
วิหาเร การเย รเมฺม, วาสเยตฺถ พหุสฺสุเตฯ  
</p>
  
<p>
ตสฺมา อนฺนญฺจ ปานญฺจ, วตฺถเสนาสนานิ จ;  
  
ทเทย อุชุภูเตสุ, วิปฺปสเนฺนน เจตสาฯ  
</p>
  
<p>
เต ตสฺส ธมฺมํ เทเสนฺติ, สพฺพทุกฺขาปนูทนํ;  
  
ยํ โส ธมฺมํ อิธญฺญาย, ปรินิพฺพาติ อนาสโว’’ติฯ (จูฬว. ๒๙๕);  
</p>
  
<p>สตฺตรสานิสํสา วุตฺตาฯ ตสฺมา เอตํ สลากภตฺตโต มหปฺผลตรญฺจ มหานิสํสตรญฺจาติ เวทิตพฺพํฯ สงฺฆสฺส ปน ปริจฺจตฺตตฺตาว ยโญฺญติ วุจฺจติฯ อิทมฺปิ สุตฺวา พฺราหฺมโณ จิเนฺตสิ – ‘‘ธนปริจฺจาคํ กตฺวา วิหารทานํ  นาม ทุกฺกรํ, อตฺตโน สนฺตกา หิ กากณิกาปิ ปรสฺส ทุปฺปริจฺจชา, หนฺทาหํ อิโตปิ อปฺปฎฺฐตรญฺจ อปฺปสมารมฺภตรญฺจ ยญฺญํ ปุจฺฉามี’’ติฯ ตโต ตํ ปุจฺฉโนฺต – ‘‘อตฺถิ ปน โภ’’ติอาทิมาหฯ</p>


<p> ตตฺถ ยสฺมา สกิํ ปริจฺจเตฺตปิ วิหาเร ปุนปฺปุนํ ฉาทนขณฺฑผุลฺลปฺปฎิสงฺขรณาทิวเสน กิจฺจํ อตฺถิเยว, สรณํ ปน เอกภิกฺขุสฺส วา สนฺติเก สงฺฆสฺส วา คณสฺส วา สกิํ คหิตํ คหิตเมว โหติ, นตฺถิ ตสฺส ปุนปฺปุนํ กตฺตพฺพตา, ตสฺมา ตํ วิหารทานโต อปฺปฎฺฐตรญฺจ อปฺปสมารมฺภตรญฺจ โหติฯ ยสฺมา จ สรณคมนํ นาม ติณฺณํ รตนานํ ชีวิตปริจฺจาคมยํ ปุญฺญกมฺมํ สคฺคสมฺปตฺติํ เทติ, ตสฺมา มหปฺผลตรญฺจ มหานิสํสตรญฺจาติ เวทิตพฺพํฯ ติณฺณํ ปน รตนานํ ชีวิตปริจฺจาควเสน ยโญฺญติ วุจฺจติฯ</p>


<p> อิทํ  สุตฺวา พฺราหฺมโณ จิเนฺตสิ – ‘‘อตฺตโน ชีวิตํ นาม ปรสฺส ปริจฺจชิตุํ ทุกฺกรํ, อตฺถิ นุ โข อิโตปิ อปฺปฎฺฐตโร ยโญฺญ’’ติ ตโต ตํ ปุจฺฉโนฺต ปุน ‘‘อตฺถิ ปน, โภ โคตมา’’ติอาทิมาหฯ ตตฺถ ปาณาติปาตา เวรมณีติอาทีสุ  นาม วิรติฯ สา ติวิธา โหติ – สมฺปตฺตวิรติ, สมาทานวิรติ เสตุฆาตวิรตีติฯ ตตฺถ โย สิกฺขาปทานิ อคเหตฺวาปิ เกวลํ อตฺตโน ชาติโคตฺตกุลาปเทสาทีนิ อนุสฺสริตฺวา – ‘‘น เม อิทํ ปติรูป’’นฺติ  ปาณาติปาตาทีนิ น กโรติ, สมฺปตฺตวตฺถุํ ปริหรติฯ ตโต อารกา วิรมติฯ ตสฺส สา วิรติ สมฺปตฺตวิรตีติ เวทิตพฺพาฯ</p>


<p>‘‘อชฺชตเคฺค ชีวิตเหตุปิ ปาณํ น หนามี’’ติ วา ‘‘ปาณาติปาตา วิรมามี’’ติ วา ‘‘เวรมณิํ สมาทิยามี’’ติ วา เอวํ สิกฺขาปทานิ คณฺหนฺตสฺส ปน วิรติ สมาทานวิรตีติ เวทิตพฺพาฯ</p>


<p>อริยสาวกานํ ปน มคฺคสมฺปยุตฺตา วิรติ เสตุฆาตวิรติ นามฯ ตตฺถ ปุริมา เทฺว วิรติโย ยํ โวโรปนาทิวเสน วีติกฺกมิตพฺพํ ชีวิตินฺทฺริยาทิวตฺถุ, ตํ อารมฺมณํ กตฺวา ปวตฺตนฺติฯ ปจฺฉิมา นิพฺพานารมฺมณาวฯ เอตฺถ จ โย ปญฺจ สิกฺขาปทานิ เอกโต คณฺหติ, ตสฺส เอกสฺมิํ ภิเนฺน สพฺพานิ ภินฺนานิ โหนฺติฯ โย เอเกกํ คณฺหติ, โส ยํ วีติกฺกมติ, ตเทว  ภิชฺชติฯ เสตุฆาตวิรติยา ปน เภโท นาม นตฺถิ, ภวนฺตเรปิ หิ อริยสาวโก ชีวิตเหตุปิ เนว ปาณํ หนติ น สุรํ ปิวติฯ สเจปิสฺส สุรญฺจ ขีรญฺจ มิเสฺสตฺวา มุเข ปกฺขิปนฺติ, ขีรเมว ปวิสติ, น สุราฯ ยถา กิํ? โกญฺจสกุณานํ ขีรมิสฺสเก อุทเก ขีรเมว ปวิสติ? น อุทกํฯ อิทํ โยนิสิทฺธนฺติ เจ, อิทํ ธมฺมตาสิทฺธนฺติ จ เวทิตพฺพํฯ ยสฺมา ปน สรณคมเน ทิฎฺฐิอุชุกกรณํ นาม ภาริยํฯ สิกฺขาปทสมาทาเน ปน วิรติมตฺตกเมวฯ ตสฺมา เอตํ ยถา วา ตถา วา คณฺหนฺตสฺสาปิ สาธุกํ คณฺหนฺตสฺสาปิ อปฺปฎฺฐตรญฺจ อปฺปสมารมฺภตรญฺจฯ ปญฺจสีลสทิสสฺส ปน ทานสฺส อภาวโต เอตฺถ มหปฺผลตา มหานิสํสตา จ เวทิตพฺพาฯ วุตฺตเญฺหตํ –</p>

, ภิกฺขเว, ทานานิ มหาทานานิ อคฺคญฺญานิ รตฺตญฺญานิ วํสญฺญานิ โปราณานิ อสํกิณฺณานิ อสํกิณฺณปุพฺพานิ น สงฺกิยนฺติ น สงฺกิยิสฺสนฺติ อปฺปฎิกุฎฺฐานิ สมเณหิ พฺราหฺมเณหิ วิญฺญูหิฯ กตมานิ ปญฺจ? อิธ, ภิกฺขเว, อริยสาวโก ปาณาติปาตํ ปหาย ปาณาติปาตา ปฎิวิรโต โหติฯ ปาณาติปาตา ปฎิวิรโต, ภิกฺขเว, อริยสาวโก อปริมาณานํ สตฺตานํ อภยํ เทติ, อเวรํ เทติ อพฺยาปชฺฌํ เทติฯ อปริมาณานํ สตฺตานํ อภยํ ทตฺวา อเวรํ ทตฺวา อพฺยาปชฺฌํ ทตฺวา อปริมาณสฺส อภยสฺส อเวรสฺส อพฺยาปชฺฌสฺส ภาคี โหติฯ อิทํ, ภิกฺขเว, ปฐมํ ทานํ มหาทานํ…เป.… วิญฺญูหีติฯ</p>

 ปหาย…เป.… มุสาวาทํ ปหาย…เป.… สุราเมรยมชฺชปมาทฎฺฐานํ ปหาย…เป.… อิมานิ โข, ภิกฺขเว, ปญฺจ ทานานิ มหาทานานิ อคฺคญฺญานิ…เป.… วิญฺญูหี’’ติ (อ. นิ. ๘.๓๙)ฯ</p>


<p>อิทญฺจ ปน สีลปญฺจกํ – ‘‘อตฺตสิเนหญฺจ ชีวิตสิเนหญฺจ ปริจฺจชิตฺวา รกฺขิสฺสามี’’ติ สมาทินฺนตาย ยโญฺญติ วุจฺจติฯ ตตฺถ กิญฺจาปิ ปญฺจสีลโต สรณคมนเมว เชฎฺฐกํ, อิทํ ปน สรณคมเนเยว ปติฎฺฐาย รกฺขิตสีลวเสน มหปฺผลนฺติ วุตฺตํฯ</p>


<p> อิทมฺปิ  สุตฺวา พฺราหฺมโณ จิเนฺตสิ – ‘‘ปญฺจสีลํ นาม รกฺขิตุํ ครุกํ, อตฺถิ นุ โข อญฺญํ กิญฺจิ อีทิสเมว หุตฺวา อิโต อปฺปฎฺฐตรญฺจ มหปฺผลตรญฺจา’’ติฯ ตโต ตํ ปุจฺฉโนฺต ปุนปิ – ‘‘อตฺถิ ปน, โภ โคตมา’’ติอาทิมาหฯ อถสฺส ภควา ติวิธสีลปาริปูริยํ ฐิตสฺส ปฐมชฺฌานาทีนํ ยญฺญานํ อปฺปฎฺฐตรญฺจ มหปฺผลตรญฺจ ทเสฺสตุกาโม พุทฺธุปฺปาทโต ปฎฺฐาย เทสนํ อารภโนฺต ‘‘อิธ พฺราหฺมณา’’ติอาทิมาหฯ ตตฺถ ยสฺมา เหฎฺฐา วุเตฺตหิ คุเณหิ สมนฺนาคโต ปฐมํ ฌานํ, ปฐมชฺฌานาทีสุ ฐิโต ทุติยชฺฌานาทีนิ นิพฺพเตฺตโนฺต น กิลมติ, ตสฺมา ตานิ อปฺปฎฺฐานิ อปฺปสมารมฺภานิฯ ยสฺมา ปเนตฺถ ปฐมชฺฌานํ เอกํ กปฺปํ พฺรหฺมโลเก อายุํ เทติฯ ทุติยํ อฎฺฐกเปฺปฯ ตติยํ จตุสฎฺฐิกเปฺปฯ จตุตฺถํ ปญฺจกปฺปสตานิฯ ตเทว อากาสานญฺจายตนาทิสมาปตฺติวเสน  ภาวิตํ วีสติ, จตฺตาลีสํ, สฎฺฐิ, จตุราสีติ จ กปฺปสหสฺสานิ อายุํ เทติ; ตสฺมา มหปฺผลตรญฺจ มหานิสํสตรญฺจฯ นีวรณาทีนํ ปน ปจฺจนีกานํ ธมฺมานํ ปริจฺจตฺตตฺตา ตํ ยญฺญนฺติ เวทิตพฺพํฯ</p>


<p>วิปสฺสนาญาณมฺปิ ยสฺมา จตุตฺถชฺฌานปริโยสาเนสุ คุเณสุ ปติฎฺฐาย นิพฺพเตฺตโนฺต น กิลมติ, ตสฺมา อปฺปฎฺฐํ อปฺปสมารมฺภํ; วิปสฺสนาสุขสทิสสฺส ปน สุขสฺส อภาวา มหปฺผลํฯ ปจฺจนีกกิเลสปริจฺจาคโต ยโญฺญติฯ มโนมยิทฺธิปิ ยสฺมา วิปสฺสนาญาเณ ปติฎฺฐาย นิพฺพเตฺตโนฺต น กิลมติ, ตสฺมา อปฺปฎฺฐา อปฺปสมารมฺภา; อตฺตโน สทิสรูปนิมฺมานสมตฺถตาย มหปฺผลาฯ อตฺตโน ปจฺจนีกกิเลสปริจฺจาคโต ยโญฺญฯ อิทฺธิวิธญาณาทีนิปิ ยสฺมา มโนมยญาณาทีสุ ปติฎฺฐาย นิพฺพเตฺตโนฺต น กิลมติ, ตสฺมา อปฺปฎฺฐานิ อปฺปสมารมฺภานิ, อตฺตโน อตฺตโน ปจฺจนีกกิเลสปฺปหานโต ยโญฺญฯ อิทฺธิวิธํ ปเนตฺถ นานาวิธวิกุพฺพนทสฺสนสมตฺถตายฯ ทิพฺพโสตํ เทวมนุสฺสานํ สทฺทสวนสมตฺถตาย; เจโตปริยญาณํ  ปเรสํ โสฬสวิธจิตฺตชานนสมตฺถตาย; ปุเพฺพนิวาสานุสฺสติญาณํ อิจฺฉิติจฺฉิตฎฺฐานสมนุสฺสรณสมตฺถตาย; ทิพฺพจกฺขุ อิจฺฉิติจฺฉิตรูปทสฺสนสมตฺถตาย; อาสวกฺขยญาณํ อติปณีตโลกุตฺตรมคฺคสุขนิปฺผาทนสมตฺถตาย มหปฺผลนฺติ เวทิตพฺพํฯ ยสฺมา ปน อรหตฺตโต วิสิฎฺฐตโร อโญฺญ ยโญฺญ นาม นตฺถิ, ตสฺมา อรหตฺตนิกูเฎเนว เทสนํ สมาเปโนฺต – ‘‘อยมฺปิ โข, พฺราหฺมณา’’ติอาทิมาหฯ</p>


<h3>กูฎทนฺตอุปาสกตฺตปฎิเวทนาวณฺณนา</h3>
<p>   ติ เอวํ ภควตา วุเตฺต เทสนาย ปสีทิตฺวา สรณํ คนฺตุกาโม กูฎทโนฺต พฺราหฺมโณ – ‘เอตํ อภิกฺกนฺตํ โภ, โคตมา’ติอาทิกํ วจนํ อโวจฯ ติ อุปคนฺตฺวา สรีรทรถํ นิพฺพาเปโนฺต ตนุสีตโล วาโต วายตูติฯ อิทญฺจ ปน วตฺวา พฺราหฺมโณ ปุริสํ เปเสสิ – ‘‘คจฺฉ, ตาต, ยญฺญวาฎํ ปวิสิตฺวา สเพฺพ เต ปาณโย พนฺธนา โมเจหี’’ติฯ โส ‘‘สาธู’’ติ ปฎิสฺสุณิตฺวา ตถา กตฺวา อาคนฺตฺวา ‘‘มุตฺตา โภ, เต ปาณโย’’ติ อาโรเจสิฯ ยาว  พฺราหฺมโณ ตํ ปวตฺติํ น สุณิ, น ตาว ภควา ธมฺมํ เทเสสิฯ กสฺมา? ‘‘พฺราหฺมณสฺส จิเตฺต อากุลภาโว อตฺถี’’ติฯ สุตฺวา ปนสฺส ‘‘พหู วต เม ปาณา โมจิตา’’ติ จิตฺตจาโร วิปฺปสีทติฯ ภควา ตสฺส วิปฺปสนฺนมนตํ ญตฺวา ธมฺมเทสนํ อารภิฯ ตํ สนฺธาย – ‘‘อถ โข ภควา’’ติอาทิ วุตฺตํฯ ปุน ‘กลฺลจิตฺต’นฺติอาทิ อานุปุพฺพิกถานุภาเวน วิกฺขมฺภิตนีวรณตํ สนฺธาย วุตฺตํฯ เสสํ อุตฺตานตฺถเมวาติฯ</p>

</p>

</p>





