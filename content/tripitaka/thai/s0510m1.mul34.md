<h1>๓๕. เอกปทุมิยวโคฺค</h1>
<h3>๑. เอกปทุมิยเตฺถรอปทานํ</h3>
<ol>
<li>
‘‘ปทุมุตฺตโร  
  
  
นาม ชิโน, สพฺพธมฺมาน ปารคู;  
  
ภวาภเว วิภาเวโนฺต, ตาเรสิ ชนตํ พหุํฯ  
</li>
  
<li>
‘‘หํสราชา ตทา โหมิ, ทิชานํ ปวโร อหํ;  
  
ชาตสฺสรํ สโมคยฺห, กีฬามิ หํสกีฬิตํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
ชาตสฺสรสฺส อุปริ, อาคจฺฉิ ตาวเท ชิโนฯ  
</li>
  
<li>
‘‘ทิสฺวานหํ เทวเทวํ, สยมฺภุํ โลกนายกํ;  
  
วเณฺฎ เฉตฺวาน ปทุมํ, สตปตฺตํ มโนรมํฯ  
</li>
  
<li>
‘‘มุขตุเณฺฑน ปคฺคยฺห, ปสโนฺน โลกนายเก  
วิปฺปสเนฺนน เจตสา (สฺยา.)  
;  
  
อุกฺขิปิตฺวาน คคเณ  
อุกฺขิปิตฺวา นลาเฎน (ก.)  
, พุทฺธเสฎฺฐํ อปูชยิํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
อนฺตลิเกฺข ฐิโต สตฺถา, อกา เม อนุโมทนํฯ  
</li>
  
<li>
‘‘‘อิมินา เอกปทุเมน, เจตนาปณิธีหิ จ;  
  
กปฺปานํ สตสหสฺสํ, วินิปาตํ น คจฺฉสิ’ฯ  
</li>
  
<li>
‘‘อิทํ วตฺวาน สมฺพุโทฺธ, ชลชุตฺตมนามโก;  
  
มม กมฺมํ ปกิเตฺตตฺวา, อคมา เยน ปตฺถิตํฯ  
</li>
  
<li>
‘‘สตสหสฺสิโต  
  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา เอกปทุมิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. ตีณุปฺปลมาลิยเตฺถรอปทานํ</h3>
<ol>
<li>
‘‘จนฺทภาคานทีตีเร  
  
, อโหสิํ วานโร ตทา;  
  
อทฺทสํ วิรชํ พุทฺธํ, นิสินฺนํ ปพฺพตนฺตเรฯ  
</li>
  
<li>
‘‘โอภาเสนฺตํ ทิสา สพฺพา, สาลราชํว ผุลฺลิตํ;  
  
ลกฺขณพฺยญฺชนูเปตํ, ทิสฺวา อตฺตมโน อหุํฯ  
</li>
  
<li>
‘‘อุทคฺคจิโตฺต สุมโน, ปีติยา หฎฺฐมานโส;  
  
ตีณิ อุปฺปลปุปฺผานิ, มตฺถเก อภิโรปยิํฯ  
</li>
  
<li>
‘‘ปุปฺผานิ อภิโรเปตฺวา, วิปสฺสิสฺส มเหสิโน;  
  
สคารโว ภวิตฺวาน  
คมิตฺวาน (สี.), นมิตฺวาน (ก.)  
, ปกฺกามิํ อุตฺตรามุโขฯ  
</li>
  
<li>
‘‘คจฺฉโนฺต ปฎิกุฎิโก, วิปฺปสเนฺนน เจตสา;  
  
เสลนฺตเร ปติตฺวาน  
ปปติตฺวา (สฺยา. ก.)  
, ปาปุณิํ ชีวิตกฺขยํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ  
ปุริมํ ชาติํ (?) อุปริ ๓๘ วเคฺค ตติยาปทาเน เอวเมว ทิสฺสติ  
, ตาวติํสมคจฺฉหํฯ  
</li>
  
<li>
‘‘สตานํ  
ตีณิกฺขตฺตุญฺจ, เทวรชฺชํ อการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ตีณุปฺปลมาลิโย  เถโร อิมา คาถาโย อภาสิตฺถาติฯ
</ol></p>

</p>


<h3>๓. ธชทายกเตฺถรอปทานํ</h3>
<ol>
<li>
‘‘ติโสฺส นาม อหุ สตฺถา, โลกเชโฎฺฐ นราสโภ;  
  
ตโยปธิกฺขเย  
ตโสฺสปธิกฺขเย (สี.)  
ทิสฺวา, ธชํ อาโรปิตํ มยาฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘สตานํ  
ตีณิกฺขตฺตุญฺจ, เทวรชฺชํ อการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ  
วิปุลํ, คณนาโต อสงฺขิยํ;  
  
อนุโภมิ สกํ กมฺมํ, ปุเพฺพ สุกตมตฺตโนฯ  
</li>
  
<li>
‘‘เทฺวนวุเต อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ธชทานสฺสิทํ ผลํฯ  
</li>
  
<li>
‘‘อิจฺฉมาโน จหํ อชฺช, สกานนํ สปพฺพตํ;  
  
โขมทุเสฺสน ฉาเทยฺยํ, ตทา มยฺหํ กเต ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ธชทายโก เถโร อิมา คาถาโย อภาสิตฺถาติฯ
</ol></p>

</p>


<h3>๔. ติกิงฺกณิปูชกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร, ภูตคโณ นาม ปพฺพโต;  
  
ตตฺถทฺทสํ ปํสุกูลํ, ทุมคฺคมฺหิ วิลคฺคิตํฯ  
</li>
  
<li>
‘‘ตีณิ กิงฺกณิปุปฺผานิ, โอจินิตฺวานหํ ตทา;  
  
หโฎฺฐ หเฎฺฐน จิเตฺตน, ปํสุกูลํ อปูชยิํฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ติณฺณํ ปุปฺผานิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติกิงฺกณิปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๕. นฬาคาริกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, หาริโต นาม ปพฺพโต;  
  
สยมฺภู นารโท นาม, รุกฺขมูเล วสี ตทาฯ  
</li>
  
<li>
‘‘นฬาคารํ กริตฺวาน, ติเณน ฉาทยิํ อหํ;  
  
จงฺกมํ โสธยิตฺวาน, สยมฺภุสฺส อทาสหํฯ  
</li>
  
<li>
‘‘จตุทฺทสสุ  
กเปฺปสุ, เทวโลเก รมิํ อหํ;  
  
จตุสตฺตติกฺขตฺตุญฺจ, เทวรชฺชํ อการยิํฯ  
</li>
  
<li>
‘‘จตุสตฺตติ  
สตฺตสตฺตติ (สี.)  
กฺขตฺตุญฺจ  
, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘อุพฺพิทฺธํ ภวนํ มยฺหํ, อินฺทลฎฺฐีว อุคฺคตํ;  
  
สหสฺสถมฺภํ อตุลํ, วิมานํ สปภสฺสรํฯ  
</li>
  
<li>
‘‘เทฺว สมฺปตฺตี อนุโภตฺวา, สุกฺกมูเลน โจทิโต;  
  
โคตมสฺส ภควโต, สาสเน ปพฺพชิํ อหํฯ  
</li>
  
<li>
‘‘ปธานปหิตโตฺตมฺหิ  
, อุปสโนฺต นิรูปธิ;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นฬาคาริโก เถโร อิมา คาถาโย อภาสิตฺถาติฯ
</ol></p>

</p>


<h3>๖. จมฺปกปุปฺผิยเตฺถรอปทานํ</h3>
<ol>
<li>
‘‘หิมวนฺตสฺสาวิทูเร, ชาปโล  
จาปโล (สี.), ฉาปโล (สฺยา.)  
นาม ปพฺพโต;  
  
พุโทฺธ สุทสฺสโน นาม, วิหาสิ ปพฺพตนฺตเรฯ  
</li>
  
<li>
‘‘ปุปฺผํ เหมวนฺตํ  
เหมวตํ (สี.), เหมวณฺณํ (สฺยา.)  
คยฺห, คจฺฉํ เวหายเสนหํ;  
  
อทฺทสํ วิรชํ พุทฺธํ, โอฆติณฺณมนาสวํฯ  
</li>
  
<li>
‘‘สตฺต  
จมฺปกปุปฺผานิ, สีเส กตฺวานหํ ตทา;  
  
พุทฺธสฺส อภิโรเปสิํ, สยมฺภุสฺส มเหสิโนฯ  
</li>
  
<li>
‘‘เอกตฺติํเส อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา จมฺปกปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๗. ปทุมปูชกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, โรมโส นาม ปพฺพโต;  
  
พุโทฺธปิ สมฺภโว นาม, อโพฺภกาเส วสี ตทาฯ  
</li>
  
<li>
‘‘ภวนา นิกฺขมิตฺวาน, ปทุมํ ธารยิํ อหํ;  
  
เอกาหํ ธารยิตฺวาน, ปุน ภวนุปาคมิํฯ  
</li>
  
<li>
‘‘เอกนวุติโต  
กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปทุมปูชโก เถโร อิมา คาถาโย อภาสิตฺถาติฯ
</ol></p>

</p>

</p>


<h3>๘. ติณมุฎฺฐิทายกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร, ลมฺพโก นาม ปพฺพโต;  
  
อุปติโสฺส นาม สมฺพุโทฺธ, อโพฺภกาสมฺหิ จงฺกมิฯ  
</li>
  
<li>
‘‘มิคลุโทฺท  
  
ตทา อาสิํ, อรเญฺญ กานเน อหํ;  
  
ทิสฺวาน ตํ เทวเทวํ, สยมฺภุํ อปราชิตํฯ  
</li>
  
<li>
‘‘วิปฺปสเนฺนน จิเตฺตน, ตทา ตสฺส มเหสิโน;  
  
นิสีทนตฺถํ พุทฺธสฺส, ติณมุฎฺฐิมทาสหํฯ  
</li>
  
<li>
‘‘ทตฺวาน เทวเทวสฺส, ภิโยฺย จิตฺตํ ปสาทยิํ;  
  
สมฺพุทฺธํ อภิวาเทตฺวา, ปกฺกามิํ อุตฺตรามุโขฯ  
</li>
  
<li>
‘‘อจิรํ คตมตฺตํ มํ, มิคราชา อโปถยิ  
อเหฐยิ (สี. สฺยา.)  
;  
  
สีเหน โปถิโต  
ปาติโต (สี. สฺยา.)  
สโนฺต, ตตฺถ กาลงฺกโต อหํฯ  
</li>
  
<li>
‘‘อาสเนฺน เม กตํ กมฺมํ, พุทฺธเสเฎฺฐ อนาสเว;  
  
สุมุโตฺต สรเวโคว, เทวโลกํ อคญฺฉหํฯ  
</li>
  
<li>
‘‘ยูโป  
ตตฺถ สุโภ อาสิ, ปุญฺญกมฺมาภินิมฺมิโต;  
  
สหสฺสกโณฺฑ สตเภณฺฑุ, ธชาลุ หริตามโยฯ  
</li>
  
<li>
‘‘ปภา นิทฺธาวเต ตสฺส, สตรํสีว อุคฺคโต;  
  
อากิโณฺณ เทวกญฺญาหิ, อาโมทิํ กามกามหํฯ  
</li>
  
<li>
‘‘เทวโลกา จวิตฺวาน, สุกฺกมูเลน โจทิโต;  
  
อาคนฺตฺวาน มนุสฺสตฺตํ, ปโตฺตมฺหิ อาสวกฺขยํฯ  
</li>
  
<li>
‘‘จตุนฺนวุติโต กเปฺป, นิสีทนมทาสหํ;  
  
ทุคฺคติํ นาภิชานามิ, ติณมุฎฺฐิยิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ติณมุฎฺฐิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. ตินฺทุกผลทายกเตฺถรอปทานํ</h3>
<ol>
<li>
‘‘กณิการํว  
โชตนฺตํ, นิสินฺนํ ปพฺพตนฺตเร;  
  
อทฺทสํ วิรชํ พุทฺธํ, โอฆติณฺณมนาสวํฯ  
</li>
  
<li>
‘‘ตินฺทุกํ  
สผลํ ทิสฺวา, ภินฺทิตฺวาน สโกสกํ  
สโกฎกํ (สี.), สโกฎิกํ (สฺยา.)  
;  
  
ปสนฺนจิโตฺต สุมโน, สยมฺภุสฺส มทาสหํ  
เวสฺสภุสฺส อทาสหํ (สี.)  
ฯ  
</li>
  
<li>
‘‘เอกนวุติโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ตินฺทุกผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. เอกญฺชลิยเตฺถรอปทานํ</h3>
<ol>
<li>
‘‘โรมโส  
เรวโต (สี.)  
นาม สมฺพุโทฺธ, นทีกูเล วสี ตทา;  
  
อทฺทสํ วิรชํ พุทฺธํ, ปีตรํสิํว ภาณุมํฯ  
</li>
  
<li>
‘‘อุกฺกามุขปหฎฺฐํว  
  
, ขทิรงฺคารสนฺนิภํ;  
  
โอสธิํว วิโรจนฺตํ, เอกญฺชลิมกาสหํฯ  
</li>
  
<li>
‘‘จตุนฺนวุติโต กเปฺป, ยํ อญฺชลิมกาสหํ;  
  
ทุคฺคติํ นาภิชานามิ, อญฺชลิยา อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกญฺชลิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ปทุมี อุปฺปลมาลี, ธโช กิงฺกณิกํ นฬํ  
กิงฺกณิโก นโฬ (สี.)  
;  
  
จมฺปโก ปทุโม มุฎฺฐิ, ตินฺทุเกกญฺชลี ตถา;  
  
ฉ จ สฎฺฐิ จ คาถาโย, คณิตาโย วิภาวิภิฯ  
</p>
  
  
  
  
  