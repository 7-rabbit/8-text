<h1>กมฺมฎฺฐาน สงฺคห ปรมตฺถทีปนี</h1>
<p> เอวํ  อฎฺฐหิ ปริเจฺฉเทหิ สปจฺจยปเภทํ นามรูป วิภาคํ ทเสฺสตฺวา อิทานิ วิทิตนามรูป วิภาคสฺส กมฺมฎฺฐานวิธานํ ทเสฺสโนฺต นฺติอาทิ มาหฯ อิโต ปจฺจย สงฺคหโต ปรํ สมถวิปสฺสนานํ ภาวนานํ ทุวิธํปิ กมฺมฎฺฐานํ ยถากฺกมํ ปวกฺขามีติ โยชนาฯ ตตฺถ กิเลเส อเญฺญปิวา วิตกฺกาทโย โอฬาริกธเมฺม สเมตีติ ฯ ตถา ปวโตฺต เอกคฺคตาสงฺขาโต สมาธิฯ วิเสเสน ปสฺสนฺติ เอตายาติ ฯ อนิจฺจานุปสฺสนาทิกา ภาวนาปญฺญาฯ ตาย หิ โยคิโน ขเนฺธสุ โลกิยมหาชเนน ปสฺสิตํ อิตฺถิปุริสาทิกํ นิจฺจสุขาทิกญฺจ อติกฺกมิตฺวา วิเสเสน อนิจฺจาทิกเมว ปสฺสนฺตีติฯ ภาเวตพฺพาติ ฯ ภาเวนฺติวา จิตฺตสนฺตานํ เอตาหีติ ภาวนาฯ กิริยา กมฺมํฯ ติฎฺฐติ เอตฺถาติ ฐานํฯ กมฺมสฺส ฐานนฺติ ฯ วีริยารพฺภสงฺขาตสฺส โยคกมฺมสฺส ปวตฺติฎฺฐานนฺติ อโตฺถฯ กสิณมณฺฑลาทิกํ กสิณภาวนาทิกญฺจฯ อาทิมชฺฌ ปริโยสานานญฺหิ สมุทายภูกํ เอกเมตํ ปถวีกสิณ ภาวนาทิกํ ภาวนากมฺมํปิ อตฺตโน อวยวภูตสฺส โยค กมฺมสฺส ปวตฺติฎฺฐานํ สมฺภวตีติฯ</p>

 ปน</p>

</p>


<p>โยคกมฺมเมววา สุขวิเสสานํ อธิฎฺฐานเฎฺฐนฐานนฺติ กมฺมฎฺฐานํฯ ติ ตสฺมิํ ทุวิเธปิ กมฺมฎฺฐาเนฯ ติ สมถ กมฺมฎฺฐานสงฺคเหฯ ติ ทสกสิณมณฺฑลานิ กสิณชฺฌานานิจฯ ตทุภยานิปิ หิ โยคานุโยคสงฺขาตสฺส สมถ กมฺมสฺส ปวตฺติฎฺฐานตฺตา สมถกมฺมฎฺฐานานินาม โหนฺตีติฯ ติ ทสอสุภวตฺถูนิ อสุภชฺฌานานิจฯ ติ  พุทฺธคุณาทีนิ ทสอนุสฺสติฎฺฐานานิ อนุสฺสรณสติ โยจฯ เสสานิปิ ยถานุรูปํ วตฺตพฺพานีติฯ จรณํ จริยาฯ สมุทาจรณนฺติ อโตฺถฯ ปวตฺติพหุลตาติ วุตฺตํ โหติฯ ราคสฺส จริยา ฯ ราคจริตาติ ปาโฐ, โส อฎฺฐกถายํ นตฺถิ, ปุคฺคลฎฺฐาเนเอว โส ยุโตฺตติฯ เอสนโย เสเสสุปิฯ</p>

 โย ปน </p>

</p>


<p>นหิ กมฺมฎฺฐานานํนาม สํสคฺคจริตสฺสปิ เอกสฺส เทฺว ตีณิ ทาตพฺพานิ โหตีติฯ เตเนว หิ โส เภโท อฎฺฐกถายํ นครุกโตติฯ สพฺพาปิ อปฺปนาย ปุพฺพภาคปวตฺตา กามาวจร ภาวนา ปริกมฺมภาวนานามฯ สา ปน อปฺปนาย อาสเนฺน ทูเรติ ทุวิธา โหติฯ ตตฺถ ยา อาสเนฺน, สา อปฺปนํ อุเปจฺจ สมีเป ฐตฺวา ปวตฺตตฺตา อุปจารภาวนาติ วุจฺจติฯ อิตรา ปน ปริกมฺม ภาวนาเอวนามฯ อิติ ปริกมฺมภาวนาปิ สมานา ปุพฺพาปรวิเสส ปากฎภาวตฺถํ อฎฺฐกถาสุ ทฺวีหิ นาเมหิ คหิตาติ วุตฺตํ ติ ตาสํ ปน วิเสโส ปรโต อาคมิสฺสติฯ นฺติ ปริกมฺมภาวนาย อารมฺมณภูตํ กสิณมณฺฑลาทินิมิตฺตํฯ ตญฺจ ตสฺสา อารมฺมณ ภาเวน เอกํปิ สมานํ ปุพฺพาปรวิเสสปากฎภาวตฺถํ ปริกมฺมนิมิตฺตํ อุคฺคหนิมิตฺตนฺติ ทฺวิธา ภินฺทิตฺวา วุตฺตํฯ เตสํปิ วิเสโส อาคมิสฺสติฯ วิทตฺถิจตุรงฺคุลสงฺขาเตน ปริตฺตปมาเณนวา ขล มณฺฑลาทิสงฺขาเตน มหนฺตปมาเณนวา กตํ อกตํวา ปถวี มณฺฑลตลเมว อเสสผริตพฺพเฎฺฐน กสิณนฺติ ปถวีกสิณํฯ สกลสทฺทปริยาโย หิ กสิณสโทฺทฯ ยถา กสิเณน ชมฺพุทีปสฺสาติฯ ตสฺมา ยตฺตเก ปถวีตเล นิมิตฺตํ คณฺหาติ, ตตฺตกํ จิเตฺตน อเสสํ ผริตฺวา เอว คเหตพฺพํ โหติฯ น ปน ตสฺส เอกเทเส ฐตฺวาติ, เตน วุตฺตํ ปถวีมณฺฑลตลเมว อเสสผริตพฺพเฎฺฐน กสิณนฺติ ปถวีกสิณนฺติฯ เอสนโย เสสกสิเณสุปีติฯ เอตฺถจ, อวิภูตวณฺณาย ปถวิยา เอก ตลภาเวนสนฺนิวิฎฺฐาสณฺฐานปญฺญตฺติอิธนาม ฯ ตถา ฯ ผุฎฺฐฎฺฐาเน จิเตฺตน สณฺฐานํ กตฺวา คหิตา วายุวฎฺฎิ นามฯ นีลวณฺณวิสิฎฺฐาเอกา สณฺฐานปญฺญตฺติ นามฯ ตถา ปิฯ จนฺทสูริยอโคฺคภาสวิสิฎฺฐา กตฺถจิ ทิสฺสมานา สณฺฐานปญฺญตฺติ นามฯ ติตฺติฉิทฺทวาต ปานฉิทฺทาทีสุ ทิสฺสมานา อากาสวิสิฎฺฐา สณฺฐานปญฺญตฺติ นามาติฯ อติวิย ธุมาตํ สุนภาวํ คตนฺติ อุทฺธุมาตํฯ ตเทว กุจฺฉิตตฺตา ฯ ตถาภูตสฺส ฉวสรีรเสฺสตํ นามํฯ ตเทว ปูติภาวํ คตกาเล ปุริมวณฺณํ วิชหิตฺวา ปุน นีลภาวํ ปตฺตํ ฯ ตเทว ปุน ปจฺจิตฺวา ตโต ตโต วิสนฺทมานปุพฺพยุตฺตํ ฯ ยุทฺธภูมิยาทีสุ สเตฺถน มเชฺฌ ฉินฺทิตฺวา ถปิตํ วิรูปฉินฺนสรีรํ นามฯ โสณ สิงฺคาลาทีหิ วิวิธากาเรน ขายิตปเทสยุตฺตํ สรีรํ นามฯ โสณสิงฺคาลาทีหิ เอว ขณฺฑาขณฺฑิกํ กตฺวา อปกฑฺฒิตฺวา ตโต ตโต ขิตฺตองฺคปจฺจงฺคยุตฺตํ สรีรํ  นามฯ องฺคปจฺจเงฺคสุ สเตฺถน หนิตฺวา ขณฺฑาขณฺฑิกํ กตฺวา ตโต ตโต ขิตฺตองฺคปจฺจงฺคยุตฺตํ สรีรํ นามฯ ปคฺฆริต โลหิตสรีรํ  นามฯ ปุฬุวปริปูรํ สรีรํ ฯ สกโล อฎฺฐิสงฺฆาโฎวา เอกเมกํวา อฎฺฐิ  นามฯ ปุนปฺปุนํ นิรนฺตรํ สรณํ อนุสฺสติฯ พุทฺธคุณสฺส อนุสฺสติ ฯ เอส นโย เสสาสุปีติฯ ตตฺถ อรหตาทิคุโณ พุทฺธคุโณนามฯ สฺวกฺขาตตาทิคุโณ ธมฺมคุโณนามฯ สุปฺปฎิปนฺนตาทิคุโณ สงฺฆคุโณ นามฯ อตฺตโน สีลสฺส อขณฺฑตาทิ คุโณ สีลคุโณนามฯ อตฺตโน ทานสฺส วิคตมลมเจฺฉรตาทิ คุโณ จาคคุโณนามฯ อตฺตานํ เทวตฺตํวา สกฺกตฺตํวา พฺรหฺมตฺตํวา วหิตุํ สมตฺถา อตฺตโน สทฺธาทิคุณา เทวตาคุณานามฯ วตฺต ปฎิปตฺติวเสนวา ธุตงฺคสมาทานวเสนวา ฌานสมาปตฺติวเสนวา วิปสฺสนาวเสนวา อตฺตโน สนฺตาเน จิรํวิกาลํ วิกฺขมฺภิตานํ กามราคาทีนํ วูปสโม อตฺตนาอธิคตนิพฺพานญฺจ อุปสโมนามฯ เอกภวปริยาปนฺนสฺส  อตฺตโน ขนฺธสนฺตานสฺส เภโท มรณํ นามฯ เกสกายาทีนํ นานากายานํ สมูหภูโต อยํ กาโย กาโยนามฯ อตฺตนิ นิรนฺตรํ ปวตฺตมานา อสฺสาส ปสฺสาสา อานาปาณํนามฯ มิชฺชติ สินิยฺหตีติ ฯ ยํ อารพฺภ อุปฺปชฺชติฯ ตสฺส หิตสุขํ อวิปฺปกิณฺณํ กตฺวา สงฺคณฺหตีติ อโตฺถฯ มิตฺตสฺสวา เอสา มิเตฺตสุวา ภวาติ เมตฺตาฯ อตฺถโต ปน ปรสตฺตานํ หิตูปสํหารวเสน ปวโตฺต อโทโสเอวฯ ปรสตฺตานํ หิตูปสํหาร หิตโมทน อหิตาปนยนสงฺขาตํ พฺยาปารตฺตยํ ปหาย เตสํ กมฺมสกตานุพฺรูหนวเสน อุปปตฺติโต ยุตฺติโต เปกฺขตีติ ฯ ตถา ปวตฺตา ตตฺรมชฺฌตฺตตาเอวฯ อปฺปมาเณสุสเตฺตสุ ภวาติ ฯ น หิ เอตฺตเกสุ เอว สเตฺตสุ เอตา ปวเตฺตตพฺพาฯ น ตโต อเญฺญสูติ เอวํ เอตาสํ วิสยปริเจฺฉโทนาม อตฺถีติฯ เอวํสเนฺตปิ อาทิกมฺมิ เกน อาทิโต เอกสฺมิํ ปุคฺคเล อตฺตโน ภาวนาจิตฺตํ ลทฺธาเสวนํ ลทฺธวิเสสญฺจ กตฺวา ปจฺฉา ทฺวีสุ ตีสูติอาทินา วฑฺฒิตฺวา สีมสเมฺภโทจ โอธิโสผรณ อโนธิโสผรณ ทิสาผรณานิว กตฺตพฺพานีติฯ ยํ ปน วิภเงฺค เมตฺตาสหคเตน เจตสา เอกํ ทิสํ ผริตฺวา วิหรตีติอาทินา ปฎิสมฺภิทามเคฺคจ สเพฺพสตฺตา อเวรา โหนฺตูติอาทินา เมตฺตาวิธานํ นาม วุตฺตํฯ ตํ เมตฺตาฌาเน วสีภาวปฺปตฺตานํ วเสน วุตฺตนฺติ ทฎฺฐพฺพํฯ เอตา ปน วิเสเสน โทสปกฺขิกานํ กิเลสานํ อุชุปฎิปกฺขภูตา โหนฺตีติ ตํสมงฺคิโนจ นิจฺจํ โสมฺมหทยภาเวน พฺรหฺมสทิ สตฺตา พฺรหฺมาโนนามฯ เตสํ วิหาโรติ ฯ เสฎฺฐานํวา เสฎฺฐภูโตวา วิหาโรติ พฺรหฺมวิหาโรติฯ ติ อสิต ปีต ขายิต สายิต วเสน จตุปฺปเภเท อโชฺฌหฎาหาเรฯ ติ อาหารเหตุ อนุภวิตพฺพานํ ทุกฺขธมฺมานํ ปจฺจเวกฺขนวเสน สรสปฎิกูลตา ปจฺจเวกฺขนวเสน อาสยนิธาน ปกฺกาปกฺกผลนิสฺสนฺทปจฺจเวกฺขน วเสน จ ตตฺถ นิกนฺติ ปหานสญฺญาฯ นฺติ สรีรคตานํ ปถวิอาทีนํ จตุนฺนํ มหาธาตูนํ สลกฺขณา ทิวเสน  วิสุํ วิสุํ ปริจฺฉินฺทิตฺวา สมนุปสฺสนํฯ ตญฺหิ จตโสฺส ธาตุโย ววตฺถปิยนฺติ วินิจฺฉิยนฺติ สลฺลกฺขิยนฺติ เอเตนาติ จตุธาตุววตฺถานนฺติ วุจฺจตีติฯ อสุภสญฺญา ภาเวตพฺพา ราคสฺสปหานายาติ วจนโต ติ วุตฺตํฯ ตตฺถ ราเคน จรตีติ ราคจริโตฯ โส หิ กามํ กทาจิ โทเสน จรติฯ กทาจิ โมเหนฯ กทาจิ สทฺธาทีสุปิ อญฺญตเรนฯ ราโค ปนสฺส อุสฺสโนฺนฯ ตสฺมา อุสฺสเนฺนน ราเคน โส ราคจริโตติ สงฺขฺยํ คจฺฉตีติฯ เอสนโย เสเสสุปิฯ เมตฺตา ภาเวตพฺพา พฺยาปาทสฺส ปหานายาติ วจนโต เมตฺตาทีนํ ติณฺณํ พฺรหฺมวิหารานํ ยถากฺกมํ พฺยาปาทวิหิํสา อรตีนํ นิสฺสรณตาวจนโต สุปริสุทฺธานญฺจ วณฺณกสิณานํ โทสวตฺถุตฺตาภาวโต ติ วุตฺตํฯ เอตฺถจ อาทิกมฺมิกเสฺสวายํ จริยวิภาโคฯ อุเปกฺขาจ อาทิกมฺมิกสฺส นสมฺภวติฯ วกฺขติหิ ติฯ ตสฺมา ยสฺส ปุริมา ติโสฺส สปฺปายาฯ ตสฺส ตทนุคติกา อุเปกฺขาปิ สปฺปายานาม โหตีติ กตฺวา จตโสฺส อปฺปมญฺญาโยติ วุตฺตนฺติ ทฎฺฐพฺพํฯ อิตรถา นิสฺสรณเญฺหตํ ราคสฺสฯ ยทิทํ อุเปกฺขา เจโต วิมุตฺตีติ วจนโต อุเปกฺขา ราคจริตสฺสาติ วตฺตพฺพํ สิยาติฯ ติ อิทญฺจ มนาปิยรูปานิ นีลาทีนิ สนฺธาย วุตฺตํฯ อมนาปิยานิ ปน ตานิ ราคจริตเสฺสว สปฺปายานีติฯ อานาปาณสติ ภาเวตพฺพา วิตกฺกุปเจฺฉทายาติ วจนโต ติ วุตฺตํฯ โมหจริโต ปน ปกติยา ปมาทพหุโล โหติ วิกฺขิตฺตจิโตฺตจฯ อานาปาณญฺจนาม นิรนฺตรํ ปวตฺตมานํ ตสฺส สติํ อุปฺปาเทนฺตํ วิย ปวตฺตตีติ ตํ นฺติ วุตฺตํ สิยาฯ</p>

 ปน</p>

</p>


<p>เอวญฺหิ  สติ โส พุทฺธิจริเตน สห วตฺตโพฺพ สิยาติฯ กามญฺจ พุทฺธคุณาทโยปิ เอกเนฺตน พุทฺธิวิสยาเอว โหนฺติฯ เต ปน วิเสสโต สทฺธํ อุปพฺรูหยนฺตีติ วุตฺตํ ติฯ ปรมตฺถโต สุขุมตรานิ มรณาทีนิ วิปุลพุทฺธีนํ เอว วิสยานาม โหนฺตีติ วุตฺตํ ติฯ ติ จตฺตาริ ภูต กสิณานิ เทฺว อาโลกากาสกสิณานิ จตฺตาโร อารุปฺปาจาติ ทสวิธานิ กมฺมฎฺฐานานิฯ ติ เตสุ ทสสุ เสส กมฺมฎฺฐาเนสุปิฯ ปุถุลํ ขลมณฺฑลาทิปมาณํ โมหจริตสฺส สปฺปายํฯ สมฺพาธสฺมิญฺหิ โอกาเส จิตฺตํ ภิโยฺย สํโมหํ อาปชฺชตีติฯ ขุทฺทกํ วิทตฺถิจตุรงฺคุลปมาณํ วิตกฺกจริตเสฺสว สปฺปายํฯ มหนฺตญฺหิ วิตกฺกสนฺธาวนสฺส ปจฺจโย โหตีติฯ ตตฺถจ ติ เอตฺถ เอวสโทฺท ขุทฺทกนฺติปเท ยุชฺชติฯ วิตกฺกจริตสฺส ขุทฺทกเมว สปฺปายํฯ น ปุถุลนฺติฯ สพฺพเญฺจตํ อุชุวิปจฺจนิกวเสนเจว อติสปฺปายตายจ วุตฺตํฯ ราคาทีนํ ปน อวิกฺขมฺภิกา สทฺธาทีนญฺจ อนุปการิกา กุสลภาวนานาม นตฺถีติปิ อฎฺฐกถายํ วุตฺตํฯ ติ สเพฺพสุปิ จตฺตาลีส กมฺมฎฺฐาเนสุฯ  ปริกเมฺมน วินา เอกสฺสปิ กมฺมฎฺฐานสฺส อสมฺปชฺชนโตฯ ฯ กสฺมา อิติ เจฯ พุทฺธ ธมฺม สงฺฆ สีล จาค เทวตา อุปสม คุณานํ ตาว คมฺภีรตาย นานาปฺปการคุณา นุสฺสรณาธิมุตฺตตายคาติ หิ อฎฺฐกถายํ วุตฺตํฯ ตตฺถ คมฺภีร ตายาติ เอเตน เอเกกสฺสปิ คุณปทสฺส คมฺภีรตฺตา ตพฺพิสโย สมาธิ มหาสมุเทฺท สสโก วิย ตตฺถ อปฺปนํ ปตฺวา นิจฺจลภาเวน ปติฎฺฐาตุํ นสโกฺกตีติ ทเสฺสติฯ นานาปฺปการ คุณานุสฺสรณาธิมุตฺตตายวาติ เอเตน เตสํ คุณานํ อตปฺป นิยสภาวตฺตา เอตฺตเกเอว คุณปเท ฐตฺวา อปฺปนํ ปาเปสฺสามีติ อตฺตโน จิตฺตํ สนฺธาเรตุํปิ นสโกฺกตีติ ทเสฺสตีติฯ เสเสสุ ปน มรณสญฺญาววตฺถาเนสุ มรณํ ตาว สภาว ธมฺมตฺตา สํเวชนียธมฺมตฺตาจ อิตรานิจ เทฺว สภาวธมฺมตาย คมฺภีรตฺตา  อปฺปนาย ปติฎฺฐา นโหนฺตีติฯ ยทิเอวํ กสฺมา โลกุตฺตรชฺฌานานิ อติคมฺภีเร นิพฺพานสงฺขาเต สภาวธเมฺม อปฺปนํ ปาปุณนฺติฯ ทุตียจตุตฺถารุปฺปชฺฌานานิจ ปถมตตียารุปฺป สงฺขาเต สภาวธเมฺมติฯ วุจฺจเต, โลกุตฺตรชฺฌานานิ ตาว วิสุทฺธิโต สมฺมสนญาณโตจ ปฎฺฐาย อนุกฺกเมน อุปรุปริปวตฺตานํ วิสุทฺธิภาวนานํ พเลน อติคมฺภีเรปิ นิพฺพานสงฺขาเต สภาวธเมฺม อปฺปนาภาเวน ปติฎฺฐาตุํ สโกฺกนฺติฯ อารุปฺปชฺฌานานิจ อปฺปนาปตฺตเสฺสว ปญฺจมชฺฌานสมาธิสฺส อุทยมตฺตานิ โหนฺตีติ อารมฺมณสมติกฺกมนมตฺตกรเณน สภาวธเมฺมปิ อารมฺมเณ อปฺปนาภาเวน ปติฎฺฐาตุํ สโกฺกนฺตีติฯ ติ เตสุ สมติํสอปฺปนากมฺมฎฺฐาเนสุปิฯ ปญฺจกชฺฌาเน นิยุตฺตานิ ฯ ฌานปญฺจกสฺส อารมฺมณภาวโยคฺยานีติ วุตฺตํโหติฯ ปฎิกูลารมฺมณานินาม อติอนิฎฺฐานิ ลูขานิ จิตฺตรภิชนเน ปริทุพฺพลานิ โหนฺตีติ น ตานิ อตฺตนิ จิตฺตํ โรเจตฺวา ถเปตุํ สโกฺกนฺติฯ ตสฺมา วิตเกฺกน วินา จิตฺตํ ตตฺถ เอกคฺคํ หุตฺวา น ติฎฺฐติฯ วิตกฺกพเลเนว ติฎฺฐตีติ วุตฺตํ ติฯ ยทิเอวํ กถํ เตสุ โสมนสฺสชฺฌานํ โหตีติ นีวรณสนฺตาปํ ปหานพเลนเจว ตํ ตํ อานิสํสทสฺสน ญาณพเลนจฯ พฺยาธิทุกฺขปีฬิตสฺส โรคิโน วมนวิเรจนปวตฺติยํ วิย พหุํ ทานิ เวตฺตนํ ลภิสฺสามีติ อานิสํสทสฺสาวิโน ปุปฺผจฺฉฎฺฎกสฺส คูถราสิทสฺสเน วิย จาติ ทฎฺฐพฺพํฯ เมตฺตาทโย ตโย พฺรหฺมวิหารา โทมนสฺสสมุฎฺฐิตานํ พฺยาปาทวิหิํ สาอรตีนํ นิสฺสรณภูตา โหนฺตีติ น เต กทาจิ โสมนเสฺสน วินา อปฺปนํ ปาปุณนฺตีติ วุตฺตํ ติฯ อุเปกฺขา ปน สเตฺตสุ สพฺพโส อุทาสินปเกฺข ฐตฺวา ภาวิตพฺพตฺตา กทาจิปิ อุเปกฺขาเวทนาย วินา อปฺปนํ นปาปุณาตีติ วุตฺตํ ติฯ ติ กสิณุคฺฆาฎิมากาสาทีนิ จตฺตาริ อารุปฺปารมฺมณานิฯ ติ สเพฺพสุปิ จตฺตาลีสกมฺมฎฺฐาเนสุฯ นฺติ ตํตํอารมฺมณานุรูปํฯ อารมฺมเณน วินา ปริกมฺมํนาม น สิชฺฌติฯ อารมฺมณสฺส สุฎฺฐุ  ทฬฺหวิภูตคหณสงฺขาเตน อุคฺคเหน วินา อารมฺมณสมฺปตฺติ นาม นตฺถิฯ อสติจ อารมฺมณสมฺปตฺติยา อุปจารชฺฌานํปิ ตาว น สมฺปชฺชติฯ ปเคว อปฺปนาฌานนฺติ วุตฺตํ ติฯ ตตฺถ ติ สเพฺพสุปิ จตฺตาลีสกมฺมฎฺฐาเนสุฯ นฺติ ตํตํกมฺมฎฺฐานานุรูปํฯ ติ อิทํ ปน กสฺสจิ อารมฺมณสฺส จกฺขุนา ปสฺสนฺตเสฺสว อวิภูตตรตฺตา วุตฺตํฯ ยตฺถ ปน ปถมํ สภาวธมฺมํ คณฺหิตฺวา ปจฺฉา ตาทิเส ตทากาเร ตํสณฺฐาเน ปญฺญตฺตารมฺมเณ อุปจาโรวา อปฺปนาวา ปวตฺตติฯ ตเตฺถว ปฎิภาคนิมิตฺตํนาม ลพฺภตีติ วุตฺตํ ติอาทิฯ วุตฺตเมวตฺถํ ทฬฺหํ กโรโนฺต ติอาทิมาหฯ เอวํ สมถกเมฺม ปถมํ อุคฺคหโกสลฺลํ ทเสฺสตฺวา อิทานิ อาทิโต ปฎฺฐาย ภาวนาวิธานํ ทเสฺสโนฺต นฺติอาทิ มาหฯ ติ อารมฺมณสฺส ยถา สณฺฐิตํ อาการํ จิเตฺต อุปรุปริ วิภูตํ กตฺวา คณฺหนฺตสฺส สมนุปสฺสนฺตสฺสฯ ติ อุคฺคหณากาเรน ปวตฺต ชวนวีถิปรํปรสงฺขาตา สา จิตฺตภาวนา ปริกมฺมภาวนา นามฯ ปุนปฺปุนํ กรณวเสน วฑฺฒนาการสณฺฐิตตฺตาฯ สมุคฺคหิตํ โหตีติ วตฺวา ยถา สุฎฺฐุ อุคฺคหิตํ สมุคฺคหิตํนาม โหติ ตํ ทเสฺสตุํ นฺติ วุตฺตํฯ ตตฺถ นฺติ จกฺขูนิ นิมฺมิลิตฺวาวา อญฺญสฺมิํ ฐาเน ฐตฺวาวา อาวชฺชนฺตสฺส จกฺขุนา ทิฎฺฐสทิสํ มโนทฺวาเร ปจฺจุปฎฺฐิตํ โหติฯ อุคฺคหนิมิตฺตํนามฯ สุฎฺฐุ อวินสฺสมานํ กตฺวา คหิตตฺตาฯ สาจ ภาวนา สมาธิยติฯ น ตาว ภาวนนฺตรภาวํ ปาปุณาตีติ อธิปฺปาโยฯ ติ เตน มตฺถกปเตฺตน ปริกมฺมสมาธินา สมาหิตสฺส เอตสฺส โยคิโนฯ นฺติ อุคฺคหนิมิตฺตุปฺปตฺติ โต ปรํฯ ภาวนมนุยุญฺชนฺตสฺส จิเตฺต สนฺนิสินฺนนฺติ สมฺพโนฺธฯ ตตฺถ ติ นิรนฺตรํ ปทหนฺตสฺสฯ นฺติ สภาว ธมฺมภูเตน เตน อุคฺคหนิมิเตฺตน สทิสํฯ นฺติ เมฆวลาหกนฺตรโตวา ราหุมุขโตวา นิกฺขนฺตจนฺทมณฺฑลํ วิย  สภาวธมฺมภูตา อุคฺคหนิมิตฺตโต วิมุจฺจิตฺวา วิสุํ อุปฎฺฐิตํฯ ตโตเยว ปญฺญตฺติสงฺขาตํ นิมิตฺตปญฺญตฺติอิติ กถิตํฯ นฺติ เกวลํ ภาวนาจิตฺตพเลน ปสิทฺธํฯ นฺติ ตเทว สมุคฺคหิตํ นิมิตฺตาลมฺพณํ ติ มโนทฺวาริกจิตฺตสนฺตาเน สนฺนิสินฺนํ นิจฺจลภาเวน สณฺฐิตํ หุตฺวา สุฎฺฐุ อปฺปิตํ ปเวสิตํ โหติฯ นฺติ นิมิตฺตาลมฺพณํ ปวุจฺจตีติ สมฺพโนฺธฯ ยสฺมา จนฺทมณฺฑลาทิกสฺส วิย ตสฺส นิมิตฺตาลมฺพณสฺส ปริสุทฺธปริโยทาตภาเวน อุปฎฺฐิตตานาม กิเลสมลวิกฺขมฺภเนน ปริสุทฺธปริโยทาตภาวํ ปตฺวา โอภาสชาตสฺส จิตฺตสฺส วเสเนว โหติฯ น ตสฺส อาลมฺพณสฺส วเสนฯ นหิ ปญฺญตฺติ ธเมฺม ตาทิโส คุโณนาม อุปลพฺภตีติฯ ตสฺมา ปฎิภาค นิมิเตฺต สมุปฺปเนฺน นีวรณสงฺขาตานํ ปฎิพนฺธกธมฺมานํ วิกฺขมฺภิตตา สิทฺธา โหตีติ วุตฺตํ ติอาทิฯ ปฎิพนฺธนฺติ นีวาเรนฺติ นิสฺสรณปกฺขิกํ จิตฺตํ ปาเตนฺตีติ ปฎิพนฺธาฯ นีวรณ ธมฺมาฯ วิเสเสน ปหีนา ปฎิพนฺธา เอตายาติ ปฎิพนฺธวิปฺปหีนาฯ ติ สุฎฺฐุ อาเสวนฺตสฺสฯ สตฺตวิธํ นิมิตฺต รกฺขณวิธานํ สมฺปาเทตฺวา จกฺกวตฺติคพฺภํ วิย สุฎฺฐุ รกฺขิตฺวา ปุนปฺปุนํ ภาวนาวเสน เสวนฺตสฺสาติ อโตฺถฯ</p>


<p>
อาวาโส โคจโร ภสฺสํ, ปุคฺคโล โภชนํ อุตุ;  
  
อิริยาปโถติ สเตฺต เต, อสปฺปาเย วิวชฺชเยฯ  
</p>
  
<p>
สปฺปาเย สตฺต เสเวถ, เอวญฺหิ ปฎิปชฺชโต;  
  
นจิเรเนว กาเลน, โหติ กสฺสจิ อปฺปนาติ หิ วุตฺตํฯ  
</p>
  
<p>ติ กามตณฺหาย วิสยภาวํ อติกฺกมิตฺวา สาติสยํ สณฺหสุขุมภาวปฺปตฺตํ อุปจารชฺฌานโต สตคุเณนวา สหสฺสคุเณนวา ถิรตรชฺฌานงฺคยุตฺตํ รูปาวจร สงฺขาตํ ปถมชฺฌานํ ตสฺมิํ นิมิเตฺต อนุปวิสิตฺวา วิย วตฺตตีติ อโตฺถฯ ตเมว ปถมชฺฌานํ วสีภูตํ กตฺวาติ สมฺพโนฺธฯ ปญฺจสุ วสีตาสุ ปน ปถมชฺฌานโต วุฎฺฐาย ปถมํ วิตกฺกํ อาวชฺชติฯ ตโต วิจารํฯ ตโต ปีติํฯ ตโต สุขํฯ ตโต สมาธิํฯ ตโต  ปุน วิตกฺกํฯ ตโต วิจารนฺติ เอวํ ปุนปฺปุนํ ฌานงฺคานิ อาวชฺชนฺตสฺส ยทา ตํตํฌานงฺคาลมฺพณา จิตฺตวารา อนฺตรนฺตรา กติปยภวเงฺคหิ อนฺตริตา หุตฺวา นิรนฺตรภูตา วิย ปวตฺตนฺติฯ ตทา อาวชฺชน ปจฺจเวกฺขน วสิตาโย วสีภูตานาม โหนฺติฯ เอตา ปน สพฺพญฺญุพุทฺธานํ มตฺถกปฺปตฺตา โหนฺติฯ เตสญฺหิ ยมกปาฎิ หาริยาทิกาเลสุ ลหุกปวตฺติํ อิจฺฉนฺตานํ ตํตํฌานงฺคา รมฺมณาจิตฺตวาราปิ จตุปญฺจชวนิกาเอว ปวตฺตนฺติฯ อนฺตรภวงฺคานิปิ ปจฺฉิมวารสฺส อุปจาร ภูตานิ ภวงฺค จลน สงฺขาตานิ เทฺวเอว ปวตฺตนฺติฯ ยตฺถ อปรํ ฌานงฺคํ อาปาต มาคจฺฉติฯ นหิ อารมฺมเณ อาปาตํ อนาคเต ภวงฺคํ จลติฯ นจ วินา ภวงฺคจลเนน อาวชฺชนุปฺปตฺตินาม อตฺถีติฯ ถเปตฺวา สพฺพญฺญุพุเทฺธ อเญฺญสํ วสิภาวปตฺตานํปิ อนฺตรนฺตรา ภวงฺคจาเร คณนานาม นตฺถีติ ปฎิสมฺภิทามคฺคฎฺฐกถายํ วุตฺตํฯ วิสุทฺธิมเคฺค ปน อยํ ปน มตฺถกปฺปตฺตาวสี ภควโต ยมกปาฎิหาริยกาเล ลพฺภติฯ อเญฺญสํวา เอวรูเป กาเลติ วุตฺตํฯ ฌานสฺส สีฆตรํ สมาปชฺชนสมตฺถตา สมาปชฺชนวสีนามฯ เตเนว หิ ปาฬิยํ สมาปชฺชเน ทนฺธายิตตฺตํ นตฺถีติ วุตฺตํฯ เอสนโย เสสาสุปีติฯ ตถา สมาปชฺชิตํ ฌานํ อจฺฉรามตฺตาทิวเสน อติปริตฺตกํปิ ขณํ ถเปตุํ สมตฺถตา อธิฎฺฐานวสีนามฯ สมาปชฺชิตชฺฌานโต สีฆตรํ วุฎฺฐาตุํ สมตฺถตา วุฎฺฐานวสีนามฯ ปจฺจเวกฺขนวสี ปน อาวชฺชนวสิยา สิทฺธาย สิทฺธาเอว โหตีติฯ</p>

 ปน</p>

</p>


<p>ปาฬิยญฺหิ ปถมชฺฌานํ ยตฺถิจฺฉกํ ยทิจฺฉกํ ยาวติจฺฉกํ อธิฎฺฐาติฯ อธิฎฺฐานาย ทนฺธายิตตฺตํ นตฺถีติอาทินา สีฆตรํวา โหตุฯ  จิรตรํวาฯ ยตฺตกํ กาลํ ฌานํ ถเปตุํวา ยตฺตเก กาเล ตโต อุฎฺฐาตุํวา อิจฺฉติฯ ตตฺตกํ กาลํ อนูนํวา อนธิกํวา กตฺวา อธิฎฺฐาตุํวา วุฎฺฐาตุํวา สมตฺถตาปิ ทสฺสิตาเยว โหตีติฯ เอวญฺจสติ วุฎฺฐานวสิตาปิ อธิฎฺฐานวสิตาย สิทฺธาย สิทฺธาเอวาติ ตาสํ ทฺวินฺนํ วิเสสกปฺปนาปิ นิปฺปโยชนา โหตีติ ทฎฺฐพฺพาฯ วสนํ วสีฯ สมตฺถตาติ อโตฺถฯ อิสฺสร ภาโวติ วุตฺตํ โหติฯ วสีเอว วสิตาฯ ยถา เทโวเอว เทวตาติฯ กตฺวา ปทหโตติ สมฺพโนฺธฯ ติ เอตฺถ ปถมชฺฌานํ ตาว วสีภูตํ กตฺวา ฐิตสฺส วิตโกฺก โอฬาริกโต อุปฎฺฐาติฯ ตทา อโหวตเม อวิตกฺกํ ฌานํ อสฺสาติ เอวมสฺส อชฺฌาสโย สณฺฐาติฯ ตทา อวิตกฺกํ ฌานํ สมาปชฺชิสฺสามีติ ปุน ตสฺมิํ ปฎิภาคนิมิเตฺต ปริกมฺมํ กโรนฺตสฺส สา ภาวนา วิตกฺกวิราคภาวนานาม โหติฯ สาปิ ยาว วิตเกฺก นิกนฺติ น ปริยาทิยติ, ตาว ปริกมฺมภาวนานามฯ ปริยาทินฺนาย ปน วิตกฺกนิกนฺติยา อุปจาร ภาวนานาม โหติฯ เอสนโย เสสชฺฌานุปจาเรสุปิฯ เอวํ ตํตํฌานงฺควิราคภาวนาพเลน วิตกฺกาทิกสฺส โอฬาริกสฺส ตสฺส ตสฺส ฌานงฺคสฺส ปชหนตฺถายฯ ติ วิจาราทีนํ สุขุมานํ จตุนฺนํ ติณฺณํ ทฺวินฺนํ ปุน ทฺวินฺนํวา ฌานงฺคานํ เตน เตน วิตกฺกาทินา โอฬาริเกน อเงฺคน วินา ปุน อุปฺปตฺติยาฯ ติ ปทหนฺตสฺสฯ ปธานนามกํ อาตาปวีริยํ กโรนฺตสฺสาติ อโตฺถฯ ติ ทุตียชฺฌานาทีนิ เสสรูปาวจรชฺฌานานิฯ นฺติ อิทํ ทฺวาวีสกมฺมฎฺฐาเนสุ ทุตียชฺฌานาทีนํ อนุรูปานิ กสิณอานาปาณานิ สนฺธาย วุตฺตํฯ อวเสเสสุ ปน อฎฺฐารสกมฺมฎฺฐาเนสุ ยสฺมา อรูปชฺฌานานิ นาม อารมฺมณาติกฺกมนวเสเนว ปวตฺตนฺติฯ ตทติกฺกมนตฺถญฺจ กสิณุคฺฆาฎนํนาม โหติฯ ตสฺมา เยสุ ตทุคฺฆาฎนํ สมฺภวติฯ ตานิเยว กสิณานิ ทเสฺสตุํ ติ วุตฺตํฯ อากาสกสิณญฺหิ อุคฺฆาฎียมานํปิ อากาส เมว โหตีติ นตฺถิ ตตฺถ ตทติกฺกมนสมฺภโวติฯ ติ ยถาทิเฎฺฐ  กสิณนิมิเตฺต กสิณนิมิตฺตสญฺญํ อกตฺวา ตตฺถ อากาสํ อนนฺตํ อากาสํ อนนฺตนฺติ อากาสสญฺญํ ปวเตฺตนฺตสฺส จิเตฺต ตํกสิณนิมิตฺตํ อนฺตรธายติฯ ตปฺปมาณํ อากาสเมว อุปฎฺฐาติฯ เอวํ กสิณสญฺญาวิธมเนน อากาสสญฺญาปวตฺตเนนจ ยํกิญฺจิ กสิณํ อุคฺฆาเฎตฺวา วิโยเชตฺวาติ อโตฺถฯ ลทฺธํ อากาสํ อารพฺภาติ ปาฎฺฐเสเสน สมฺพโนฺธฯ เอสนโย ปถมา รุปฺปวิญฺญาณนฺติอาทีสุปิฯ ติ อนนฺตํ อากาสนฺติ เอวํ ปวตฺตมนสิการวเสนฯ ติ เอตฺถ ตถา สมฺภาเวตฺวา ปริกมฺมํ กโรนฺตสฺสปิ อารมฺมณสฺส สมติกฺกนฺตตฺตา อุปริ ฌานํ โหติเยวาติ วุตฺตํ ติฯ ติ โส ภควา อิติปิ อรหนฺติอาทินา สมนุสฺสรณปริกมฺมํ กตฺวาฯ นฺติ ตสฺมิํ พุทฺธคุณาทิเก อาลมฺพเณฯ ภูมเตฺถ เจตํ ภุมฺมวจนํฯ ติ ตสฺส อารมฺมณสฺส อาการสงฺขาเต นิมิเตฺตฯ ภาวลกฺขเณ เจตํ ภุมฺมวจนํฯ ติ อารมฺมณสฺส วิภูตตร วเสนวา จิตฺตสฺส ตสฺมิํ นินฺนโปณปพฺภารวเสนวา สุฎฺฐุ อุคฺคหิเตฯ  อริยสาวกานํ ทิฎฺฐสจฺจานนฺติ อธิปฺปาโยฯ อิตเรสํปิ วา มรณสญฺญาววตฺถาเนสูติฯ เอตฺถจ นีวรณวิกฺขมฺภเนน ฌานงฺคปาตุภาเวนจอุปจารสมฺปทา เวทิตพฺพาฯ เอวํ จตฺตาลีสกมฺมฎฺฐาเนสุยถารหํสมถชฺฌานานํ ปวตฺติํ ทเสฺสตฺวาอิทานิเตสุสมถชฺฌาเนสุกสิณชฺฌานานํ นิสนฺทภูตํอภิญฺญา ปวตฺติํ ทเสฺสตุํ นฺติอาทิ วุตฺตํฯ ตตฺถ โย กตาธิกาโร โหติฯ อาสนฺนภเว สมถชฺฌาเนสุ กตาภิโยโควา โหติ, ปูริตโพธิสมฺภาโร มหาปุริส ชาติโกวาฯ ตสฺส อฎฺฐวิเธสุ นววิเธสุวา สมถชฺฌาเนสุสิชฺฌ มาเนสุ อภิญฺญาปิ สิชฺฌติเยวฯ รูปชฺฌานมเตฺตสุปิ สิชฺฌเนฺตสุ สิชฺฌติ เยวาติปิ วทนฺติฯ เตเนว หิ อฎฺฐสาลินิยํ วิสุทฺธิมเคฺคจ อารุปฺปชฺฌานานํปจฺจยภาวํอนุปคตสฺสปิอากาสกสิณชฺฌานสฺส อภิญฺญาปาทกตาสมฺภโว วุโตฺตติฯ ทีฆนิกายฎฺฐกถายํ ปน นหิ อฎฺฐสุ สมาปตฺตีสุ จุทฺทสหากาเรหิ จิณฺณวสีภาวํ วินา อุปริ  อภิญฺญาธิคโม โหตีติ วุตฺตํฯ ตํ ปน ถเปตฺวา ปุริส วิเสเส อวเสสานํ พหูนํ อาทิกมฺมิกกุลปุตฺตานํ สาธารณวเสน วุตฺตนฺติ ยุตฺตํฯ เตเนว หิ วิสุทฺธิมเคฺค อิเมหิ ปน จุทฺทสหิ อากาเรหิ จิตฺตํ อปริทเมตฺวา ปุเพฺพ อภาวิตภาวโน อาทิกมฺมิโก โยคาวจโร อิทฺธิวิกุพฺพนํ สมฺปาเทสฺสตีติ เนตํ ฐานํ วิชฺชตีติ วุตฺตํฯ ตสฺมา ตาทิสานํ อฎฺฐสุ สมาปตฺตีสุ จิณฺณวสีภาวานํ อภิญฺญากเมฺม อาทิกมฺมิกกุลปุตฺตานํ กสิณา นุโลมโต กสิณปฎิโลมโตติอาทินา นเยน วุเตฺตหิ จุทฺทสหิ อากาเรหิ อตฺตโน รูปปญฺจมชฺฌานจิตฺตํ ปริทเมตฺวา ติกฺขํ สูรํ อภินีหารกฺขมํ กตฺวา อิทานิ อิทฺธิวิกุพฺพนํ กริสฺสา มีติ อารภนฺตานํ อภิญฺญาวเสน ปวตฺตมานํ ปน รูปาวจรปญฺจ มชฺฌานํ รูปาทีสุ ฉสุ อาลมฺพเณสุ ยถารหํ อเปฺปตีติ โยชนา เวทิตพฺพาฯ ติ อภิญฺญาย ปาทกตฺถาย ยํอภิญฺญาชาติกํ รูปาวจรปญฺจมชฺฌานํ สพฺพปถมํ สมาปชฺชิยติฯ ตโต ภวงฺคปวตฺติวเสน วุฎฺฐหิตฺวาฯ อธิฎฺฐาตพฺพนฺติ อธิเฎฺฐยฺยํฯ สวตฺถุกํ สตรูปสหสฺสรูปาทิกํ นิมฺมิตรูปํฯ ตํ อธิเฎฺฐยฺยํ อาทิ ยสฺส อวตฺถุกสฺส อาวิภาวติโรภาวาทิกสฺส กมฺมสฺสาติ ติ เอตฺถ อิทฺธิวิเธ ตาว ยํยํสตาทิกํ นิมฺมิตรูปํวา อาวิภาวาทิกํ นิมฺมิตกมฺมํวา นิปฺผาเทตุํ อิจฺฉติฯ ตํ ตํ อวชฺชิตฺวา สลฺลเกฺขตฺวา สตํ โหมิ สหสฺสํ โหมีติวา สตํ โหตุ สหสฺสํ โหตูติวา อิทญฺจิทญฺจ โหตุ เอวเญฺจวญฺจ โหตูติวา ปริกมฺมํ กโรนฺตสฺสฯ ทิพฺพโสตาทีสุ ปน ยํ ยํ อารมฺมณํ โสตุํวา ปสฺสิตุํวา ชานิตุํวา อนุสฺสริตุํวา อิจฺฉติฯ ตํ ตํ สลฺลเกฺขตฺวา อสุกสฺส อสุกานํวา สทฺทํ สุโณมีติอาทินา ปริกมฺมํ กโรนฺตสฺสฯ อฎฺฐกถายํ ปน ปริกมฺมํ กตฺวา ปุน ปาทกชฺฌานสมาปชฺชนํ อาคตเมวฯ ยถาห อภิญฺญาปาทกชฺฌานํ สมาปชฺชิตฺวา วุฎฺฐาย สเจ สตํ อิจฺฉติฯ สตํ โหมีติ ปริกมฺมํ กตฺวา ปุน อภิญฺญาปาทกํ ฌานํ สมาปชฺชิตฺวา วุฎฺฐาย อธิฎฺฐาติฯ อธิฎฺฐานจิเตฺตน สเหว สตํ โหตีติฯ  ตตฺถจ อาทิโต ปาทกชฺฌานสมาปชฺชนํ ปริกมฺม จิตฺตสฺส สมาทานตฺถาย โหติฯ ปจฺฉิมํ ปน อภิญฺญาย อนุ พลปฺปทานตฺถายาติฯ ตถา หิ ปาทกชฺฌานพเลน สุฎฺฐุ สมาหิตํ ปริกมฺมจิตฺตํนาม อตฺตโน วิสเย อภิญฺญาจิตฺตคติกํ โหติฯ ปุเพฺพนิวาสานุสฺสรณกาเล เตเนว จิเตฺตน ตสฺมิํ ภเว อตีตํ ธมฺมชาตํ ยาว ปฎิสนฺธิยา ชานาติฯ เตเนว หิ อฎฺฐกถายํ ตํสมฺปยุตฺตํ ญาณํ ปริกมฺมสมาธิญาณนฺติ วุตฺตํฯ อตีตํสญาณนฺติปิ วุจฺจตีติฯ เสสาภิญฺญาสุปิ ตสฺส ญาณสฺส วิสยวิเสโส ยถารหํ วตฺตโพฺพติฯ เถเรน ปน ปจฺฉิมํ ปาทกชฺฌานสมาปชฺชนํนาม น สเพฺพสํ โหติฯ น หิ อภิญฺญาสุ วสีภาวปตฺตานํ ปุน ปาทกชฺฌาเนน กิจฺจํ อตฺถีติ กตฺวา ตํ อิธ นคหิตนฺติ ทฎฺฐพฺพํฯ ติ เอตฺถ อิทฺธิวิธญาณํ ตาว เตกาลิกภูเตสุ ฉสุ อารมฺมเณสุ ปวตฺตติฯ ตญฺหิ รูปาทีสุ ฉสุ อารมฺมณธเมฺมสุ ยํ ยํ นิปฺผาเทติฯ ตํ ตํ อารมฺมณํ กตฺวา ปวตฺตติฯ ปาทกชฺฌานจิตฺตํ ปน กายคติกํ อธิฎฺฐหิตฺวา ทิสฺสมาเนนกาเยน อากาเสคมนกาเล อตีตํ ปาทกชฺฌานจิตฺตํ อารพฺภ ปวตฺตติฯ กายํ จิตฺตคติกํ อธิฎฺฐหิตฺวา อทิสฺสมาเนน กาเยน คมนกาเล ปจฺจุปฺปนฺนํ รูปกายํ อารพฺภ ปวตฺตติฯ ตถาปวตฺตมานสฺส ปน ตสฺส ญาณสฺส กิญฺจิรูปํ อารมฺมณ มตฺตํ โหติฯ กิญฺจิ อารมฺมณปุเรชาตํฯ กิญฺจิ วตฺถารมฺมณ ปุเรชาตํ โหตีติ ทฎฺฐพฺพํฯ อนาคเต อิทํนาม โหตูติ อธิฎฺฐาน กาเล อนาคตํ ตํตํรูปธมฺมํ อารพฺภ ปวตฺตตีติฯ ปจฺจุปฺปโนฺน สโทฺท ทิพฺพโสตสฺส อารมฺมณํ โหติฯ อตีเต สตฺตทิวสานิ อนาคเต สตฺตทิวสานีติ เอตฺถนฺตเร กาเล อตีตา นาคตปจฺจุปฺปนฺนภูตํ ปรสฺสจิตฺตํ จตฺตาโรวา ขนฺธา เจโตปริย ญาณสฺสฯ จิตฺตญฺหิ ชานโนฺต ตํ สมฺปยุตฺตธมฺมํปิ อิจฺฉโนฺต ชานิสฺสติเยวฯ เอวญฺจ กตฺวา ปฎฺฐาเน กุสลา ขนฺธา เจโต ปริยญาณสฺส ยถากมฺมุปคญาณสฺส อารมฺมณปจฺจเยน ปจฺจโยติ ญาณทฺวยํ เอกโต กตฺวา วุตฺตํฯ เอตฺถจ อฎฺฐกถายํ ตาว ปรจิตฺตสฺส ปจฺจุปฺปนฺนาลมฺพณตานาม สนฺตติวเสนวา อทฺธา วเสนวา  โยชิตาฯ ยทิ หิ ขณิกวเสน โยเชยฺยฯ อาวชฺชเน ปจฺจุปฺปนฺนํ ยํกิญฺจิ เอกํ จิตฺตํ อาวเชฺชตฺวา นิรุเทฺธ ชวนานิปิ ตเทว อาวชฺชเนน สทฺธิํ นิรุทฺธํ อตีตํ คณฺหนฺตีติ ตานิ กาลโต อาวชฺชเนน สห ภินฺนาลมฺพณานิ นาม โหนฺติฯ นจ อนิเฎฺฐ มคฺคผลวีถิโต อญฺญสฺมิํ ฐาเน กาลมเตฺตนาปิ เตสํ เตน สห ภินฺนาลมฺพณตา อฎฺฐกถาจริเยหิ อนุ มตาติฯ ตสฺมา อีทิเสสุ ฐาเนสุ ปจฺจุปฺปนฺนํนาม สนฺตติวเสน อทฺธาวเสนจ คเหตุํ ยุตฺตนฺติฯ มูลฎีกายํ ปน ขณิกปจฺจุปฺปนฺน วเสเนว โยชิตํฯ นหิ อภิธเมฺม อตีตารมฺมณตฺติกํ สนฺตติ อทฺธานวเสเนว วุตฺตนฺติ สกฺกา วตฺตุํฯ อิตรถา ปจฺจุปฺปโนฺน ธโมฺม ปจฺจุปฺปนฺนสฺส ธมฺมสฺส อนนฺตรปจฺจเยน ปจฺจโย อาเสวนปจฺจเยน ปจฺจโยติ วตฺตโพฺพ สิยาฯ น ตุ วุโตฺตฯ อตีโต ธโมฺม ปจฺจุปฺปนฺนสฺส ธมฺมสฺส อนนฺตรปจฺจเยน ปจฺจโย อาเสวนปจฺจเยน ปจฺจโยติเจฺจว ปน วุโตฺต, ตสฺมา อาวชฺชนาทีนิ สพฺพานิ จิตฺตานิ ปเจฺจกํ อตฺตนา ขณวเสน สหุปฺปนฺนานิ ปรสฺส จิตฺตานิคณฺหนฺตีติ ยุตฺตํ, นจ ตานิ ธมฺมโต ภินฺนา ลมฺพณานินาม โหนฺติฯ คหณา การสฺส อภินฺนตฺตาฯ อาวชฺชนํปิ หิ จิตฺตเนฺตว อาวชฺชติฯ ชวนานิจ จิตฺตํ จิตฺตเนฺตว ชวนฺติฯ ตานิจ สพฺพานิ จิตฺตานิเอว โหนฺตีติฯ อตีตานนฺตร จุติโต ปน ปฎฺฐาย อตีตา ขนฺธา ขนฺธุปนิ พนฺธา นาม โคตฺตกสิณ นิมิตฺตาทิกา ปญฺญตฺติโย นิพฺพานญฺจ ปุเพฺพนิวาสญาณสฺส อารมฺมณํ โหติฯ ปจฺจุปฺปนฺนํ รูปารมฺมณํ ทิพฺพจกฺขุสฺสาติ เอวํ รูปาทีสุ ฉสุ อาลมฺพเณสุ ยถารห มเปฺปตีติฯ อิทานิ อภิญฺญาวเสน ปวกฺขสฺส ตสฺส ปญฺจมชฺฌานสฺส กิจฺจเภเทน ปเภทํ ทเสฺสตุํ อิทฺธิวิธนฺติอาทิคาถ มาหฯ ตตฺถ ยํ ยํ อธิฎฺฐาติฯ ยถา ยถาจ อธิฎฺฐาติฯ ตสฺส ตสฺส ตถา ตถาวา อิชฺฌน สงฺขาโต วิโธ โกฎฺฐาโส ปกาโรวา เอตสฺสาติ ฯ ตํ ปน ติวิธํ อธิฎฺฐา นิทฺธิ วิกุพฺพนิทฺธิ มโนมยิทฺธิ วเสนฯ ตตฺถ อตฺตโน ปกติวณฺณํ อวิชหิตฺวา ตเสฺสว สต สหสฺสาทิ พหุภาว กรณ วเสนวา อากาสคมนาทิวเสน วา พหิทฺธา นานาวณฺณ ปาฎิหาริย  ทสฺสน วเสนวา ปวตฺติตา อิทฺธิ ฯ ปกติวณฺณํ ปน วิชหิตฺวา อตฺตานเมว กุมารวณฺณนาควณฺณาทิกํ กตฺวา ทสฺสนวเสน ปวตฺติตา อิทฺธิ ฯ อตฺตโน สรีรพฺภนฺตเร อญฺญํ สพฺพโส อตฺตนา สทิสํ สรีรํ นิมฺมินิตฺวา นีหริตฺวา ทสฺสนวเสน ปวตฺติตา อิทฺธิ ฯ ทิเว ภวํ ทิพฺพํฯ เทวโลเก ชาตนฺติ อโตฺถฯ ทิพฺพญฺจ ตํ โสตญฺจาติ ทิพฺพโสตํฯ เทวานํ อุฬารกมฺมนิพฺพตฺตา ทูเรปิ ปฎิจฺฉเนฺนปิ อารมฺมณสมฺปฎิจฺฉนสมตฺถํ ปสาทโสตํฯ ทิพฺพโสตสทิสตฺตา ปน อิทํ อภิญฺญาญาณํปิ นฺติ วุจฺจติฯ กสิณชฺฌาน สงฺขาเตนวา ทิพฺพวิหาเรน ปฎิลทฺธตฺตา สยญฺจ ตสฺมิํ ทิพฺพวิหาเร ปริยาปนฺนตฺตา ทิพฺพญฺจ ตํ โสตญฺจาติ ทิพฺพโสตํฯ ปรสฺส จิตฺตํ วิชานนฺติ เอเตนาติ ฯ ตเทว เจโตปริยายนฺติ ปริจฺฉิชฺช ชานนฺติ เอเตนาติ กตฺวา เจโตปริยญาณนฺติปิ วุจฺจติฯ ปุเพฺพ นิวาโส วุจฺจติ อตีตภเวสุ อตฺตโน ฉสุ ทฺวาเรสุ อาปาตํ อาคตา สุฎฺฐุ วิทิตา ธมฺมาฯ ปุเพฺพ อตีตชาตีสุ โคจร นิวาสวเสน นิวสิํสุ อตฺตโน ฉทฺวาริกานิ จิตฺตานิ เอตฺถาติ กตฺวาฯ สพฺพญฺญุพุทฺธานํ ปน ปเรสํ ฉทฺวารคหิตาปิ ธมฺมา ปุเพฺพ นิวาโส โหติเยว, ปุเพฺพ นิวาสสฺส อนุสฺสรณํ ฯ อิธ ปน ตํ สมฺปยุตฺตญาณํ อธิเปฺปตํฯ ปุเพฺพ วุตฺตนเยน ทิพฺพญฺจ ตํ จกฺขุจาติ ทิพฺพจกฺขุฯ ตํ สทิสตฺตา อิทํ อภิญฺญาญาณํปิ ติ วุจฺจติฯ ทิพฺพวิหาร วเสน ปฎิลทฺธตฺตา สยญฺจ ทิพฺพวิหารสนฺนิสฺสิตตฺตา ทิพฺพญฺจ ตํ จกฺขุจาติ ทิพฺพจกฺขุฯ ยถากมฺมุปคญาณํ อนาคตํสญาณนฺติ อิมานิ เทฺว ญาณานิ อิมเสฺสว ปริภณฺฑญาณานินามฯ นหิ เตสํ ปฎิลาภตฺถาย วิสุํ จิตฺตปริทมนปริกมฺมํนาม อตฺถิฯ ทิพฺพจกฺขุญาเณ ปฎิลเทฺธ เตสํปิ ปฎิลทฺธตฺตาติฯ ตตฺถ ทิพฺพจกฺขุนา นิรเยสุ ทุกฺขํ เทเวสุวา สุขํ อนุภวเนฺต สเตฺต ทิสฺวา เตสํ อตีตํ กมฺมํ ชานิสฺสามีติ ปริกมฺมํ กโรนฺตสฺส ตํ กมฺมารมฺมณํ ยถากมฺมุปคญาณํ ปวตฺตติฯ ตโต จวิตฺวา กตฺถ ภวิสฺสนฺตีติ เตสํ อนาคเต ปวตฺติํ ปสฺสิสฺสามีติ ปริกมฺมํ  กโรนฺตสฺส เตสํ อนาคตขนฺธารมฺมณํ อนาคตํสญาณํ ปวตฺตติฯ ปุเพฺพ นิวาสานุสฺสติ ญาณํ วิยจ สพฺพํปิ อนาคตธมฺมชาตํ เอตสฺส อารมฺมณํ โหติเยวฯ เอตญฺหิ อตฺตโน วิสเย สพฺพญฺญุตญาณคติกนฺติ อฎฺฐกถายํ วุตฺตํฯ</p>

 ปน</p>

</p>


<p>นหิ ภวนฺตเรปิ อนาวตธเมฺม ชานิตุํ สมตฺถํ เอตํ อิมสฺมิํ ภเว อนาคตธเมฺม นชานาตีติ สกฺกา ภวิตุํฯ ยถา เจตํ, ตถา ปุเพฺพนิวาสญาณํปิ อิมสฺมิํ ภเว ปรสนฺตานคเต อตีตธเมฺมติฯ ปาฬิยํ ปน อฎฺฐกถาสุจ ภวนฺตรคตธเมฺมหิ เอว ญาณทฺวยํ โยชิตํฯ ตํ ปน อสาธารณกาลวเสน อานุภาววิเสสปากฎตฺถํ โยชิตนฺติ ยุตฺตํ สิยาติฯ ติ ทสกสิณาทีสุ โคจเรสุ สมถชฺฌานานํ ปวตฺติเภโทฯ</p>

</p>


<p> สพฺพโลกิยมหาชเนหิ ยถาทิฎฺฐํ ปุคฺคลสตฺตอิตฺถิ ปุริสาทิกํ นิจฺจ ธุว สุข อตฺต นิมิตฺตญฺจ อติกฺกมิตฺวา วิเสเสน ปสฺสนฺติ เอตายาติ วิปสฺสนาฯ กิริยา กมฺมํฯ ภาวนาปโยโคฯ วิปสฺสนาย กมฺมํ วิปสฺสนากมฺมํฯ วิปสฺสนา เอว วา กมฺมนฺติ วิปสฺสนา กมฺมํฯ วิปสฺสนากมฺมสฺส ฐานํ อธิฎฺฐานํ ภุมีติ ฯ ขนฺธาทิธมฺมชาตํฯ วิปสฺสนา กมฺมเมว วา อุตฺตรุตฺตรสฺส ภาวนา วิเสสสฺส อานิสํสวิเสสสฺสวา ฐานํ อาสนฺนการณนฺติ วิปสฺสนากมฺมฎฺฐานํฯ ตสฺมิํ วิปสฺสนากมฺมฎฺฐาเน สตฺตวิเธน วิสุทฺธิ สงฺคโห ตีณิ ลกฺขณานีติอาทินา สมฺพโนฺธฯ นิจฺจสีลเมว สยญฺจ ทุสฺสิลฺยมลโต วิสุทฺธตฺตา กายํ วาจญฺจ ตโต วิโสธนโต วิสุทฺธีติ ฯ สุภาวิต จิตฺตสนฺตานเมว สยญฺจ  นีวรณมลโต วิสุทฺธตฺตา ตํสมงฺคิปุคฺคลญฺจ ตโต วิโสธนโต วิสุทฺธีติ ฯ จิตฺตสีเสน เจตฺถ สมาธิ อธิเปฺปโตฯ ธมฺมววตฺถานญาณสงฺขาตา ทิฎฺฐิเอว ตํ สมงฺคิปุคฺคลํ สกฺกายทิฎฺฐิมลโต วิโสธนโต วิสุทฺธีติ ฯ โสฬสวิธํ อฎฺฐวิธํ กงฺขํ วิตรนฺติ อติกฺกมนฺติ เอตายาติ กงฺขาวิตรณาฯ ปจฺจยปริคฺคหญาณํฯ สา เอว ตํสมงฺคิปุคฺคลํ อเหตุ ทิฎฺฐิ วิสมเหตุทิฎฺฐีหิ สทฺธิํ ยถาวุตฺตาหิ ทุวิธาหิ กงฺขาหิ วิโสธนโต วิสุทฺธีติ ฯ มโคฺคจ อมโคฺคจ มคฺคามคฺคาฯ ตตฺถ ญาณทสฺสนวิสุทฺธาธิคมนสฺส อุปายภูโต มนสิการวิธิวา อริยมโคฺควา มโคฺคนามฯ ตสฺส อนุปายภูโต มนสิกาโรวา อธิมานวตฺถูนิวา อมโคฺคนามฯ มคฺคสฺส มคฺคโต อมคฺคสฺสจ อมคฺคโต ชานนํ ทสฺสนญฺจ มคฺคามคฺคญาณทสฺสนํฯ ตเมว ตํสมงฺคีปุคฺคลํ อมเคฺค มคฺคสญฺญาย วิโสธนโต วิสุทฺธีติ  นามฯ อุปริ วิเสสํ ปฎิปชฺชนฺติ เอตายาติ ปฎิปทาฯ วิปสฺสนาปรํปรสงฺขาโต ปุพฺพภาคมโคฺคฯ ปฎิปทาภูตํ ญาณทสฺสนนฺติ ปฎิปทาญาณทสฺสนํฯ ตเมว นิจฺจสญฺญาทิโต วิสุทฺธตฺตา วิสุทฺธีติ นาม, อริยมคฺคญาณสงฺขาต ญาณทสฺสนเมว สโมฺมหมลโต วิสุทฺธตฺตา วิสุทฺธีติ นามฯ เอตฺถจ สุตมยาทิวเสน สิทฺธํ อนุมาน ญาณํปิ ญาณเมวาติ ตํ ปฎิกฺขิปิตฺวา อตฺถปจฺจกฺขญาณเมว คเหตุํ สพฺพตฺถ ทสฺสนคหณํ กตนฺติ เวทิตพฺพํฯ ลกฺขียนฺติ สลฺลกฺขียนฺติ อิเม อนิจฺจาเอวาติ เอกเนฺตน วินิจฺฉียนฺติ ธมฺมา เอเตนาติ ลกฺขณํ อนิจฺจตา เอว ลกฺขณนฺติ ฯ ปุพฺพปเท ภาวปจฺจยโลโปฯ อโญฺญหิ อนิโจฺจ, อญฺญา อนิจฺจตาติฯ ตตฺถ ยถาคมนกฺริยาโยเคน ปุริโส คโตติ วุจฺจติฯ น ปน คมน กฺริยา ปุริโสฯ นจ ปุริโส คมนกฺริยาฯ อญฺญา หิ กฺริยา, อโญฺญ ปุริโสฯ ตถา อนิจฺจตาโยเคน สโพฺพ สงฺขตธโมฺม อนิโจฺจติ วุจฺจติฯ น ปน อนิจฺจตา โส ธโมฺม, นจ โส ธโมฺม อนิจฺจตาฯ อญฺญา หิ อนิจฺจตา, อโญฺญ โส ธโมฺมติฯ กตมา ปน สา อนิจฺจตาติฯ วิปริณามา กาโรฯ ชีรณากาโร  ภิชฺชนากาโรติ วุตฺตํ โหติฯ ตํ ปน อาการํ ทิสฺวา ตทาการวเนฺต ธเมฺม ญาณํ ปวตฺตติ อยํ ธโมฺม อนิโจฺจติฯ ตสฺมา สา อนิจฺจตาเยว อิธ ลกฺขณนฺติปิ วุจฺจตีติฯ เอสนโย เสเสสุปิ ทฺวีสุฯ ตตฺถ ปน อภิณฺหสํปฎิปีฬนากาโร ทุกฺขตานามฯ อวสวตฺตนากาโร อนตฺตตานามาติฯ ยถาวุตฺตาย ปน อนิจฺจตาย สห อนิจฺจสฺส ธมฺมสฺส อนิเจฺจน วา ธเมฺมน สห อนิจฺจตาย อนุอนุปสฺสนา ฯ เอส นโย เสสาสุปิ ทฺวีสุฯ ยาว สรีเร ธมฺมานํ ติวิธลกฺขณยุตฺตตา อตฺตโน ญาเณน ปญฺญายติฯ ตาว เตสุ ติวิธลกฺขณวิภาวนวเสน ปุนปฺปุนํ มสนํ อามสนํ สมฺมสนํฯ สมฺมสนากาเรน ปวตฺตํ ญาณํ ฯ อุทโย วุจฺจติ ตํตํ ขณานุรูปํ ตํตํ ปจฺจยานุรูปญฺจ นวนวานํ ธมฺมานํ ปาตุ ภาโว เจว อุปรุปริ วฑฺฒนญฺจฯ วโย วุจฺจติ ยตฺถ ยตฺถ ลทฺธปจฺจยา นวนวา ธมฺมา ปาตุภวนฺติ เจว วฑฺฒนฺติจฯ ตตฺถ ตตฺถ อลทฺธปจฺจยานํ ปุราณธมฺมานํ อนฺตรธานํฯ สมูห สนฺตติวเสน ปน อุทยปกฺขสฺสวา วยปกฺขสฺสวา สมนุปสฺสนญาณํ ฯ เตสุ ปน ทฺวีสุ ปเกฺขสุ อุทยโกฎฺฐาโสนาม อุปรุปริ ปากโฎ หุตฺวา อาคจฺฉติฯ วยโกฎฺฐาโส ปน อปากโฎฯ โส เอว จ อนิจฺจตาย ปรมา โกฎีติ ตเสฺสว สุฎฺฐุตรํ สมนุปสฺสนญาณํ ฯ ภเงฺค ทิเฎฺฐ เอวํ ภิชฺชนสภาวานํ ธมฺมานํ อเนกสหสฺสโสก ทุกฺขวตฺถุภาเวน ตถา ตถา ภายิตพฺพปการสมนุปสฺสนญาณํ  นามฯ โลเก ปน กิญฺจิ ภยวตฺถุํ ปสฺสนฺตาปิ อาสเนฺน อญฺญสฺมิํ ปฎิสรเณ สติ น ภายนฺติฯ อสติ เอว ภายนฺติฯ เอวํ ภายิตพฺพานํ เตสํ สพฺพโส อญฺญปฎิสรณาภาวทสฺสนํ  นามฯ กุโตจิ ปฎิสรณาภาเวน เตหิ อุกฺกณฺฐตาการ สหิตํ วิปสฺสนาญาณํ นามฯ นิพฺพินฺทียมาเนหิ เตหิ อตฺตานํ วิมุจฺจิตุํ อชฺฌาสยสหิตํ วิปสฺสนาญาณํ  นามฯ สุฎฺฐุ มุจฺจิตุํ อิจฺฉนฺตสฺส สีฆํ มุจฺจนตฺถํ เตสํ ธมฺมานํ จตฺตาลีสาย อากาเรหิ อเนกาทีนวราสิ ภาว  ปฎิสงฺขานวเสน สุฎฺฐุวิปฺผารตรํ ปวตฺตมานํ วิปสฺสนา ญาณํ  นามฯ เตสํ ปน อเนกาทีนวราสิภาเว สุฎฺฐุ ทิเฎฺฐ สงฺขาเรสุ นิกนฺติยา ปริยาทินฺนาย อิทานิ มุจฺจนุปาโย ลโทฺธติ อธิมตฺตพฺยาปารํ อกตฺวา สเมน วายาเมน สงฺขาเร ปริคฺคณฺหนฺตสฺส สงฺขารปริคฺคเห มชฺฌตฺตาการสหิตํ สงฺขาเรสุวา ภยญฺจ นนฺทิญฺจ ปหาย อุทาสินภาวสหิตํ วิปสฺสนาญาณํ นามฯ อุปริ มคฺคปฺปวตฺติํ วหิตุํ สมตฺถภาเวน มคฺคุปฺปตฺติยา อนุโลเมหิ ถามพเลหิ สมฺปนฺนํ วิปสฺสนาญาณํ  นามฯ เหฎฺฐิมานํวา ญาณานํตํ อนุโลมํ โหติ ลกฺขณตฺตยสฺส สุฎฺฐุตรํ วิภาวนโตฯ อุปริมคฺคสฺสวา อนุโลมํ โหติ ตสฺส ปริกมฺมภาวโต, ปทฎฺฐานตฺตาจาติปิ อนุโลมญาณํ นามาติฯ อตฺต ชีวสุญฺญตาทสฺสน พเลน ขเนฺธสุ กิเลสพนฺธนโต วิมุจฺจมาโน มโคฺค  นามฯ สงฺขารานํ ยานิ นิมิตฺตานิ กิเลสานํ อวสฺสโย โหติฯ ตานิ วิธมิตฺวา สพฺพโส ธมฺมานํ อนาถ ภาว ทสฺสน พเลน วิมุจฺจมาโน มโคฺค  นามฯ สงฺขาเรสุ สพฺพโส อสฺสาสาภาว ทสฺสนพเลน วิมุจฺจมาโน มโคฺค นามฯ ติ อนตฺตานุปสฺสนาฯ สา หิ ธมฺมานํ สมูหฆน สนฺตติฆน กิจฺจฆน อารมฺมณฆเนสุ ตํตํฆน วินิพฺภุชฺชน วเสน ปวตฺตตฺตา อตฺตา อิติ คเหตพฺพสฺส กสฺสจิ สารสฺส อภาวานุปสฺสนโต สุญฺญตานุปสฺสนาติ วุจฺจติฯ ติ อนิจฺจานุปสฺสนาฯ สาปิ หิ สนฺตติ วิเจฺฉทน วเสน ปวตฺตตฺตา อหนฺติ คหิตสฺส นิมิตฺตสฺส วิธมนโต อนิมิตฺตานุปสฺสนาติ วุจฺจติฯ ติ ทุกฺขา นุปสฺสนาฯ สาปิ หิ มหาอาทีนวราสิ ภาว วิภาวนวเสน ปวตฺตตฺตา อิทํ มม เอตํ มมาติ คเหตพฺพสฺส กสฺสจิ ปณิหิต คุณสฺส อภาวานุปสฺสนโต อปฺปณิหิตานุปสฺสนาติ วุจฺจตีติฯ นฺติ วินยปญฺญตฺติสีลํฯ ตญฺหิ สพฺพโล กิยสีลานํ เชฎฺฐกตฺตา ปติจ โหติฯ จตุภูมกกุสลานํ อาทิปภวภูตตฺตา  มุขญฺจฯ อิติ ปติมุขเฎฺฐน ปาติโมกฺขนฺติ วุจฺจติฯ ตเมวจ ทุสฺสิลฺยมคฺคสฺส สํวรณโต ปิทหนโต สํวโรติ วุจฺจตีติฯ เยสํ ธมฺมานํ อุปฺปตฺติยา จกฺขาทีนิ อินฺทฺริยานิ วิผนฺทิตานิ โหนฺติฯ โลลานิ โหนฺติฯ ตทนุพนฺธาจ อกุสลธมฺมา อุปฺปชฺชนฺติฯ เตสํ อุปฺปตฺติ มคฺคสฺส สํวรณวเสน ปวตฺตมานา สติ อินฺทฺริย สํวโรนามฯ โส เอว สีลนฺติ ฯ อาชีวนฺติ ชีวิตํ กเปฺปนฺติ เอเตนาติ อาชีโวฯ ปจฺจยปริเยสนวายาโมฯ โสเยว พุทฺธปฎิกุเฎฺฐหิ ปุปฺผทานาทีหิ มิจฺฉาปโยเคหิ ติวิธกุหนวตฺถุหิจ ปริสุทฺธตฺตา นามฯ สา เอว สีลนฺติ สมาโสฯ ตถารูเปน ปริสุเทฺธน ภิกฺขาจาราทินา ปโยเคน ปฎิลทฺธานํ ปจฺจยานํ ปฎิคฺคหณ ปริภุญฺชนกาเลสุ สโมฺมหสฺส เคธสฺส มทสฺส ปมาทสฺสจ ปหานตฺถํ ตํตํปโยชนมริยาทํวา ปฎิกูลลกฺขณํวา ธาตุมตฺตลกฺขณํวา ปริคฺคหณ ปจฺจเวกฺขนวเสน ปวตฺตํ ปจฺจยเสวเน ปฎิสงฺขาญาณํ นามฯ ปริสุชฺฌตีติ ปริสุทฺธิฯ ปริสุทฺธิเอว ปาริสุทฺธิฯ สา เอว สีลนฺติ สมาโสฯ จตฺตาริ ปาริสุทฺธิสีลานีติ ฯ จิตฺตวิสุทฺธีติ เอตฺถ จิตฺตสเทฺทน สมาธิ นิทฺทิโฎฺฐติ วุตฺตํ นามาติฯ ติ เอตฺถ ธมฺมานํ ปจฺจตฺตสภาโว ลกฺขณํนามฯ อคฺคิสฺส อุณฺหตฺตํ วิยฯ เตน สภาเวน สาเธตพฺพํ กิจฺจํวา สาธนปจฺจยา ปฎิลทฺธคุณสงฺขาตา สมฺปตฺติวา รโสนามฯ อคฺคิสฺส ปริวาจน โชตนานิ วิยฯ สา เอว สมฺปตฺติวา การิยสงฺขาตํ ผลํวา ปจฺจุปฎฺฐานํนามฯ อคฺคิสฺส ธูโม วิยฯ อตฺตโน อุปฺปตฺติยา อสาธารณปจฺจยสงฺขาตํ อาสนฺนการณํ ปทฎฺฐานํนามฯ เตสํ วเสน นามสฺสจ รูปสฺสจ ปริคฺคโห ญาเณน ปริจฺฉินฺทิตฺวา คหณํ นามรูปววตฺถานํ นามฯ เอตฺถจ ปริคฺคโห ทุวิโธ สเงฺขป ปริคฺคโห วิตฺถารปริคฺคโหติฯ ตตฺถ อชฺฌตฺตธเมฺม ทฺวิธา กตฺวา อิทํ นามเมว, น รูปํฯ อิทํ รูปเมว, น นามํฯ อญฺญํ นามํ อญฺญํ รูปํฯ ตทุภยโตจ อโญฺญ อตฺตาวา ชีโววา สโตฺตวา ปุคฺคโลวา มนุโสฺสวา เทโววา พฺรหฺมาวา นตฺถีติ เอวํ ปจฺจกฺขโต สุทิฎฺฐํ กตฺวา  ปริคฺคณฺหนํ สเงฺขปปริคฺคโหนามฯ ญาณุตฺตริโกหิ ปุคฺคโล เอตฺตกมเตฺตนปิ สกฺกายทิฎฺฐิํ วิกฺขเมฺภตุํ สโกฺกติ สทฺธิํ สญฺญา จิตฺตวิปลฺลาเสหีติฯ ตโย หิ วิปลฺลาสาฯ ยถาห-อนตฺตนิ อตฺตาติ สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโสติฯ ตตฺถ สตฺถุสาสนธเมฺม สุฎฺฐุ ปติฎฺฐิเตน สทฺธามเตฺตนปิ ทิฎฺฐิ วิปลฺลาโส วิกฺขมฺภิโต โหติฯ อิตเร ปน นามรูปปริคฺคเห กเตเยว วิกฺขมฺภิตา โหนฺติฯ ยาวจ เอเต เทฺว อวิกฺขมฺภิตา โหนฺติฯ ตาว นามรูปปริคฺคโหจ อปริสุโทฺธเยว โหติฯ ตํมูลิกาจ กิเลสธมฺมา อวิกฺขมฺภิตา เอว โหนฺตีติ อปิจฯ จตุนฺนํ อาหารานํ วเสน จตุธา, ปญฺจนฺนํ ขนฺธานํ วเสน ปญฺจธา, ฉนฺนํ ธาตูนํ วเสน ฉธาติอาทินา นเยน นามรูปํ ปริคฺคเห ตพฺพเมวฯ ตตฺถ ฉ ธาตุโยนาม ปถวิธาตุ อาโปธาตุ เตโชธาตุ วาโยธาตุ อากาสธาตุ วิญฺญาณธาตุโยฯ ปกฺกุสาติ กุลปุโตฺต หิ อิมา ฉ ธาตุโย ปริคฺคณฺหิตฺวา อนาคามิผลํ ปตฺวา จปิตฺวา สุทฺธาวาเสสุ นิพฺพโตฺตติฯ ยตฺตเก วา ปน ธเมฺม ปริคฺคณฺหโนฺต อตฺตา เมติ ปวตฺตมาเน สญฺญาจิตฺตทิฎฺฐิ วิปลฺลาเส วิกฺขเมฺภตุํ สโกฺกติฯ ตตฺตกาปิ ปริคฺคเหตพฺพา เยวาติฯ อิมสฺมิํ ปน สงฺคหปกรเณ โย โย จิตฺตเจตสิก วิภาโค รูปวิภาโคจ เหฎฺฐา วุโตฺตฯ ตสฺส สพฺพสฺส วเสน นามรูปสฺส ปริคฺคณฺหนํ วิตฺถารปริคฺคโหนามฯ อยํปน อาทิกมฺมิกานํ อวิสโยฯ ปฎิวิทฺธจตุสจฺจานํ ปน อาภิธมฺมิกเตฺถรานํ เอว วิสโยติ เวทิตโพฺพฯ นามรูปํ ปริคฺคณฺหนฺตสฺส ปน นามรูป มตฺตโต อุทฺธํ อญฺญสฺส กสฺสจิ อภาวทสฺสนโตจ สรีรพฺภนฺตเร ชีวสญฺญิโต อตฺตา อตฺถิฯ โส กโรติ, โส ปฎิสํเวเทติ, สํสรติ, สนฺธาวตีติ เอวํ ปวตฺตา ทิฎฺฐิ ปหียติฯ สุเทฺธ นาเม เอววารูเป เอววา ปุคฺคลสตฺตกฺริยสญฺญิตานํ อีหาพฺยาปารานํ สพฺพโส อภาวทสฺสนโต ตทุภยสํโยเคเอว เตสํ ลพฺภมานตา ทสฺสนโตจ ตทุภยํวา เอกเมกํวา อุทฺทิสฺส อตฺตาติ ปวตฺตา ทิฎฺฐิ ปหียติฯ อตฺตา ชีโว สโตฺต ปุคฺคโล มนุโสฺส เทโว พฺรหฺมาติ เอวมาทีสุ โวหาเรสุจ โวหาร มเตฺต  อฎฺฐตฺวา อตฺตานาม เอกนฺตโต อตฺถิ ชีโวนาม เอกนฺตโต อตฺถีติอาทินา ตทตฺถาภินิเวสวเสน อติธาวนญฺจ ปหียตีติ ทฎฺฐพฺพํฯ ตทตฺถาภินิเวโสติจ อตฺตานาม อตฺถิ ชีโวนาม อตฺถีติอาทินา ทฬฺหตรํ อภินิเวโสฯ อติธาวนนฺติ นามรูปํ อตฺตาติอาทินา คหณํฯ ติ เอตฺถปิ ทุวิโธ ปจฺจยปริคฺคโห สเงฺขปโต วิตฺถารโต จาติฯ ตตฺถ วตฺถารมฺมณวเสน นามสฺส จิโตฺตตุกาหารวเสน รูปสฺส อวิชฺชาตณฺหุปาทานกมฺมวเสน ตทุภยสฺสจ ปจฺจยํ ปริคฺคณฺหโนฺต สเงฺขปโต ปริคฺคณฺหาตินามฯ เหฎฺฐา ปจฺจยสงฺคเห วิภเตฺตหิ ปฎิจฺจสมุปฺปาทนย ปฎฺฐานนเยหิ ปริคฺคณฺหโนฺต วิตฺถารโต ปริคฺคณฺหาตินามฯ เอตฺถปิ ปฎฺฐานนเยน ปริคฺคโห อาทิกมฺมิกานํ อวิสโยเอวฯ ปจฺจยํ ปริคฺคณฺหนฺตสฺสปน ยถาววตฺถิตสฺส สพฺพสฺส นามรูปสฺส สพฺพโส ปจฺจยายตฺตวุตฺติกตาทสฺสนโต อเหตุกทิฎฺฐิ ปหียติฯ อตฺตโน อนุรูปปจฺจยสามคฺคิยา วินา อญฺญถา ปวตฺติยา อทสฺสนโต อิสฺสรนิมฺมาน กาลนิมฺมานาทิกา วิสมเหตุทิฎฺฐิจ ปหียติฯ เหตุสมฺภารปจฺจเยหิ กมฺมปฺปวตฺติยา วิปากปฺปวตฺติยาจ อญฺญสฺส กมฺมการกสฺสวา วิปาก เวทกสฺสวา กตฺตุโน อภาวทสฺสนโต การก เวทก ทิฎฺฐิ ปหียติฯ อนมตเคฺคจ สํสาเร ตีสุ อทฺธาสุ เหตุผล ปรํปราวเสน เกวลสฺส นามรูปมตฺตเสฺสว ปวตฺติทสฺสนโต อโหสิํ นุโข อหมตีตมทฺธานนฺติ เอวมาทิกาย ปุคฺคลสตฺต วิสยาย โสฬสวิธาย กงฺขายจ อติกฺกโม โหติฯ สภาวธมฺมปวตฺติยาจ สุฎฺฐุ ทิฎฺฐาย เทสนาธมฺมสฺส สุธมฺมตา ทสฺสนโต พุทฺธสุพุทฺธตญฺจ ทิสฺวา สตฺถริ กงฺขติ ธเมฺม กงฺขตีติอาทินยปวตฺตา อฎฺฐวิธาปิ กงฺขา ปหียตีติฯ โลกุตฺตรธมฺมานํ สงฺขตานํปิ สตํ อสมฺมสนุปคตฺตา  วุตฺตํฯ อนุสยสมูหนตฺถญฺจ สมฺมสนนฺติ กตฺวา ยตฺถ กามราคาทโย อนุสยา อนุเสนฺติฯ เตเยว ธมฺมา สมฺมสนารหา โหนฺตีติ วุตฺตํ เตภูมกสงฺขาเรสูติฯ อิมสฺส จ ปทสฺส ลกฺขณตฺตยํ สมฺมสนฺตสฺสาติ อิมินา สมฺพโนฺธฯ ติ อตีตานาคตปจฺจุปฺปนฺนชฺฌตฺตพหิทฺธาทีหิ  เอกาทสหิ เภเทหิ ภิเนฺนสุฯ ติ ปฎิสมฺภิทามเคฺค วิภตฺตํ ขนฺธปญฺจกํ ทฺวารฉกฺกํ อารมฺมณฉกฺกํ วิญฺญาณฉกฺกํ ผสฺสฉกฺกํ เวทนาฉกฺกํ สญฺญาฉกฺกนฺติ เอวมาทิกํ สมฺมสนภูมิวิภาคนยํ อารพฺภ อนุคนฺตฺวา ตํนยานุสาเรนาติ อโตฺถฯ ตตฺถ ปน เตวีสติยา ธมฺมโกฎฺฐาเสสุ ยสฺส โย โกฎฺฐาโส ปากโฎ โหติฯ เตน ตํ คเหตฺวา สมฺมสนํ อารภิตพฺพํฯ สโกฺกเนฺตน ปน สพฺพมฺปิ คเหตฺวา อารภิตพฺพเมวฯ ติ ขนฺธปญฺจเกน เย รูปํ ตาว อตีตานาคตปจฺจุปฺปนฺนาทิเภทภินฺนํปิ สมานํ สพฺพํ เอกรูปปิณฺฑภาเวน สํขิปิตฺวา เอส นโย เวทนา ทีสุปีติฯ ตตฺรายํ นโยฯ ยํกิญฺจิ รูปํ อตีตานาคตปจฺจุปฺปนฺนํ อชฺฌตฺตํวา พหิทฺธาวา โอฬาริตํวา สุขุมํวา หีนํวา ปณีตํวา ยํ ทูเร สนฺติเกวาฯ สพฺพํ รูปํ อนิจฺจํ ขยเฎฺฐน ทุกฺขํ ภยเฎฺฐน อนตฺตา อสารกเฎฺฐนฯ ยากาจิ เวทนาฯลฯ ยากาจิ สญฺญาฯลฯ เยเกจิ สงฺขาราฯลฯ ยํกิญฺจิ วิญฺญาณํฯลฯ สพฺพํ วิญฺญาณํ อนิจฺจํ ขยเฎฺฐนฯ ทุกฺขํ ภยเฎฺฐน อนตฺตา อสารกเฎฺฐนาติฯ เอตฺถจ สพฺพํ รูปํฯลฯ สพฺพํ วิญฺญาณนฺติ คหณเมว กลาปวเสน สงฺขิปนนฺติ ทฎฺฐพฺพํฯ ติ เอตฺถ รูปํ อนิจฺจํ ขยเฎฺฐนฯ เวทนา อนิจฺจาฯ สญฺญา อนิจฺจาฯ สงฺขารา อนิจฺจาฯ วิญฺญาณํ อนิจฺจํ ขยเฎฺฐนาติอาทินา นเยน สมฺมสิตพฺพธมฺมปริคฺคเหน สเหว สมฺมสนํ กาตพฺพํฯ อิตรถา สมฺมสนํ น รุหติฯ ตทตฺถสฺส ปน ปากฎตฺตา อิธ อนิจฺจํ ขยเฎฺฐนาติอาทินา สมฺมสนปทเมว เถเรน คหิตนฺติ ทฎฺฐพฺพํฯ ตตฺถ รูปํ อนิจฺจํ ขยเฎฺฐนาติ ตํตํรูปํ ญาเณน ทฬฺหํ คเหตฺวา อยํ ปถวิธาตุ อนิจฺจา ขยเฎฺฐนฯ อยํ อาโปธาตุ อนิจฺจา ขยเฎฺฐนาติอาทินา สมฺมสนํ กาตพฺพํฯ ตตฺถ อิมสฺมิํ กาเย สพฺพํ ถทฺธกฺริยามตฺตํ ปถวีนามฯ สาจ กฺริยา สีตุณฺหปริวตฺติยาวา ปริวตฺตติฯ นานาหารปริวตฺติยา วา นานาจิตฺตปริวตฺติยาวา นานิริยาปถปริวตฺติยาวา นานา กายิกกฺริยา ปริวตฺติยาวา ปริวตฺตติฯ นานาสนฺตติ สงฺกนฺติ โหตีติ อโตฺถฯ ตตฺถ นวนวาสุ กฺริยาสนฺตตีสุ ปาตุโภนฺตีสุ  ปุพฺพปุพฺพกฺริยาสนฺตติโย นสฺสนฺติฯ ยสฺมาจ สนฺตติ นาม ธมฺมโต วิสุํ นตฺถิ, ตสฺมา นวนวสนฺตตีนํ ปาตุภาโวนาม นวนวกฺริยานํ อุปฺปตฺติเอวฯ ปุพฺพปุพฺพสนฺตตีนํ นสฺสนํนาม ปุพฺพปุพฺพ กฺริยานํ ภิชฺชนเมวาติฯ เอวํ อตฺตโน กาเย นานาถทฺธกฺริยานํ ปริวตฺติํ ปสฺสโนฺต ปถวิธาตุยา ขยวยํ ปสฺสติฯ ตญฺจ ปสฺสโนฺต ตํสหชาตานํ รูปานํ ขยวยํ ปสฺสติเยวฯ อาโป นาม อาพนฺธนกฺริยามตฺตํฯ เตโชนาม สีตกฺริยามตฺตํ อุณฺห กฺริยามตฺตญฺจฯ วาโยนาม วิตฺถมฺภนกฺริยามตฺตํฯ อิมาจ กฺริยา ขเณ ขเณ ปริวตฺตนฺติเยวฯ อิมาสญฺจ, วิสุํ วิสุํ สนฺตติปริวตฺติํ ปสฺสโนฺต อาปาทีนํ ตํสหชาตรูปานญฺจ ขยวยํ ปสฺสติฯ สนฺตติปริวตฺติํ ปน พหิทฺธา จกฺขุนา ทิสฺวา ชานาติ, สรีรพฺภนฺตเร ปน กายสํผเสฺสน ชานาติฯ สนฺตติสรีรภูตานํ ปน ธาตูนํ ขยวยํ ญาเณนเอว ปสฺสติฯ ตสฺมา อตฺตโน สรีรพฺภนฺตเร ตํตํสนฺตติ ปริวตฺติํ ญตฺวาวา ตถา ตถา กเปฺปตฺวา วา รูปธาตูนํ อนิจฺจตฺตํ ญาเณน สุทิฎฺฐํ กตฺวา ปุนปฺปุนํ สมฺมสิตพฺพํฯ เสสขเนฺธสุปิ ตํตํสนฺตตินานาตฺตํ ญตฺวา เวทนาทีนํ ขยวยํ สุทิฎฺฐํ กตฺวา สมฺมสนํ กาตพฺพนฺติฯ ติ ภายิตพฺพเฎฺฐนฯ ยญฺหิ อนิจฺจํ โหติฯ ขณมเตฺตปิ วิปริณามธมฺมํฯ ตํ เอกเนฺตน ภายิตพฺพเมวฯ กสฺมา, ตญฺหิ โย อภายิตฺวา วิสฺสาสํ กโรติฯ เอตํ เมติ อตฺตโน องฺคํ กตฺวา ปริหรติฯ ตํ อปริยเนฺตหิ อเนกสหเสฺสหิ อภิสงฺขรณทุเกฺขหิวา วิปริณามทุเกฺขหิวา อภิณฺหํ ปีเฬติฯ พาธติฯ อิติ นานาทุกฺขธเมฺมหิ อภิณฺหํ สมฺปฎิปีฬนสภาวตฺตา เอกเนฺตน ภายิตพฺพเฎฺฐน ทุกฺขํนามาติฯ อตฺตปฎิปกฺขตฺตา อนตฺตาฯ โย หิ อิโต อุทฺธํ มยฺหํ อพฺภนฺตริมตโรนาม นตฺถีติ เอวํ ปรมชฺฌตฺตภาเวน ปริคฺคหิโต โหติฯ โส อตฺตาติ วุจฺจติฯ กตโม ปน ตถาปริคฺคหิ ตโพฺพติฯ โย อตฺตโน วเส สพฺพโส วตฺตติฯ ยถา วุเตฺตหิ อภิสงฺขรณกิเจฺจหิ วินา เกวลํ อตฺตโน ฉเนฺทนวา วเสนวา อชฺฌาสเยนวา อาณาวิธาเนนวา นิจฺจํ อวิรชฺฌมาโน ปวตฺตติฯ โส ตถา ปริคฺคเหตโพฺพติฯ ตถารูโป เอว หิ ธโมฺม  นิจฺจํ สุขกามานํ ทุกฺขปฎิกูลานํ สตฺตานํ อตฺตกิจฺจํ กโรติ นามาติฯ โย ปน นิจฺจํ สุขกามานํ เตสํ ยถาปวตฺตํ สุขํ วิทฺธํเสติ วิกิเรติฯ ทุกฺขปฎิกูลานํ เตสํ อภิสงฺขรณาทิ มูลกํ นานาทุกฺขํ ชเนติ วเฑฺฒติฯ โส อตฺตปฎิปโกฺขเอว โหติฯ อิทญฺจ รูปํ เอทิสเมว โหติฯ อิติ อตฺตกิจฺจสฺส อกรณโต อตฺตปฎิปกฺขกิจฺจสฺส กรณโตจ รูปํ อนตฺตานามาติฯ กสฺมา ปเนตํ อตฺตโน วเส นวตฺตติ อตฺตกิจฺจํ น กโรติ อตฺตปฎิปกฺขกิจฺจํ กโรตีติ อาห ติฯ ตตฺถ สาโรนาม ปจฺจยสามคฺคิยา วินา เกวลํ อชฺฌาสยมเตฺตน อุปฺปชฺชิตุํวา อุปฺปชฺชิตฺวาจ ปจฺจยุปตฺถเมฺภน วินา ยทิจฺฉกํ ปติฎฺฐาตุํ วา สมตฺถภาวสงฺขาโต ถามพลวิเสโส วุจฺจติฯ รูปํ ปน สยํปิ เอวรูโป สาโรนาม น โหติฯ นจ เอวรูเปน สาเรน ยุตฺตนฺติฯ นหิ ตสฺส ปจฺจยสามคฺคิยา วินา อุปฺปชฺชิตุํวา อุปฺปชฺชิตฺวาปิ ปจฺจยุปตฺถเมฺภน วินา ขณมตฺตํปิ ปติฎฺฐาตุํวา ถาโมวา พลํวา อตฺถิฯ ยญฺจ อตฺตโน ถาเมน พเลน วินา เกวลํ ปจฺจยสามคฺคิ พเลเนว อุปฺปชฺชติฯ ปจฺจยุปตฺถเมฺภเนว ปติฎฺฐาติฯ ตํ อเนก สหสฺสานิ ปจฺจยาภิสงฺขรณทุกฺขานิ ชเนตฺวา เอกเนฺตน นิจฺจํ อตฺตปฎิปกฺขกิจฺจํ กโรติ, ปีเฬติ, พาธติเยวาติฯ เอสนโย เวทนา อนิจฺจา ขยเฎฺฐนาติอาทีสุฯ อิติ ลกฺขณตฺตยํ สมฺม สนฺตสฺสาติ สมฺพโนฺธฯ ติ เอเกกภวปริจฺฉินฺนสฺส ปวตฺตกาลสฺส วเสนฯ นหิ ภวนฺตเร อุปฺปนฺนํ ขนฺธปญฺจกํ อญฺญํ ภวนฺตรํ คจฺฉติฯ ตสฺมิํ ตสฺมิํ ภเวเอว อเสสํ นิรุชฺฌตีติฯ อปิจ, เอกสฺมิํ ภเวปิ ติณฺณํ วยานํ มนฺทาทีนํ ทสนฺนํ ทสกานํ สํวจฺฉรอุตุ มาส ปกฺขติถิ อโหรตฺติ ยาม ปหาราทีนญฺจ วเสน อทฺธานเภโท โยเชตโพฺพฯ ติ สภาเคกสนฺตานวเสน ปวตฺตมานาย รูปสนฺตติยาวา อรูป สนฺตติยาวา วเสนฯ ติ รูปารูปธมฺมานํ อายุ ปริมาณสงฺขาตสฺส ขณสฺส วเสนฯ เอตฺถจ ขณวเสน สมฺมสนํนาม สพฺพญฺญุพุทฺธานํ เอว วิสโย สิยา, น สาวกานํฯ นหิ เต เอวํ ปริตฺตเก ขเณ อุปฺปาทํวา นิโรธํวา สมฺปาปุณิตุํ สโกฺกนฺตีติฯ  ตสฺมา อทฺธาสนฺตติวเสน สมฺมสนเมว อิธา ธิเปฺปตนฺติ ทฎฺฐพฺพํฯ ติ เตสุ เตภูมก สงฺขาเรสุ ธเมฺมสุ ติลกฺขณานิ อาโรเปตฺวา เต ธเมฺม ปุนปฺปุนํ อามสนฺตสฺส ปริมชฺชนฺตสฺสฯ เตสํ ธมฺมานํ อนิจฺจ ชาติกตํวา ทุกฺขชาติกตํวา อนตฺตชาติกตํวา ญาเณ สุฎฺฐุ ปากฎํ กโรนฺตสฺสาติ อโตฺถฯ วิเสสโต ปน อิมสฺมิํ ญาเณ อนิจฺจลกฺขณทสฺสนเมว ปธานํฯ ตสฺมิํ ทิเฎฺฐเยว อิตรานิ กเมน ทิฎฺฐานิ โหนฺติฯ อทิเฎฺฐจ อทิฎฺฐานีติฯ ตสฺมา อาทิโต อนิจฺจลกฺขณเสฺสว สุฎฺฐุ ปากฎภาโว อธิเปฺปโตติฯ ติ เตภูมกสงฺขาเรสุ เอวฯ ติ รูปกฺขเนฺธ ตาว อวิชฺชาตณฺหุปาทานกมฺมาหารสงฺขาตานํ ปจฺจยานํ วเสนฯ เวทนาสญฺญาสงฺขาเรสุ ปน อาหารฎฺฐาเน ผโสฺส วตฺตโพฺพฯ วิญฺญาเณจ นามรูปํฯ ตตฺรายํ นโยฯ อตีตานนฺตรภเว อวิชฺชาตณฺหุปาทาน กเมฺมสุ อปฺปหีนวเสน สมุทิเตสุ อิมสฺมิํ ภเว ปฎิสนฺธิโต ปฎฺฐาย รูปสนฺตติโย เวทนาสญฺญาสงฺขาร วิญฺญาณสนฺตติโยจ สมุเทนฺติฯ ยาว มรณกาลา ขเณ ขเณ นานากลาปวเสน อุเทนฺติ ปสวนฺติฯ เตสุ ปน ตสฺมิํ ภเว เอว ปหีนวเสน นิรุเทฺธสุ ตา รูปารูปสนฺตติโย นิรุชฺฌนฺติฯ ภวนฺตเร ปุน อนุปฺปาทสงฺขาตํ นิโรธํ ปาปุณนฺติฯ เอตฺถ ปน ยถา อุทเก สติ มจฺฉานาม โหนฺติ, อสติ น โหนฺติฯ เอวํ กมฺมเชสุ นามรูเปสุ สติ อิตรานิ นามรูปานิ โหนฺติฯ อสติ น โหนฺตีติ อิตรานิ สพฺพานิ กมฺมเชสุ สงฺคเหตฺวา กมฺมวเสน อุทยพฺพยวิธานํ คหิตนฺติ ทฎฺฐพฺพํฯ เอวํ อวิชฺชาตณฺหุปาทานกมฺมปจฺจยานํ วเสน ปญฺจกฺขนฺธสฺส อุทยพฺพยปวตฺติ โหตีติฯ กมฺมวเสน ปน อิมสฺมิํ ภเว สมุเทนฺตานิปิ ปฎิสนฺธิโต ปฎฺฐาย ขเณ ขเณ กพฬีการาหารูปตฺถมฺภนํ ลทฺธา เอว ยถา ปวตฺตรูปสนฺตติโย อนุพนฺธ มานา นวนวา รูปสนฺตติโย สมุเทนฺติฯ อลทฺธา ปน นิรุชฺฌนฺติฯ ตํ สนฺตติยํ ปุน อนุปฺปาทสงฺขาตํ เอกภวนิโรธํ ปาปุณนฺติ, ยถา ปวตฺตสนฺตติโย วา ฉิชฺชนฺติ ภิชฺชนฺติ อนฺตรธายนฺตีติฯ</p>


<p>เวทนาสญฺญาสงฺขารา  ปน พหิทฺธา อารมฺมเณสุ อาปาตาคเตสุ อารมฺมณสมฺผสฺสํ ลทฺธาเอว ฉทฺวาริกา กุสลากุสลวิปาก กฺริยภูตา สมุเทนฺติฯ นวนวา สนฺตติโย ปาตุภวนฺติฯ อลทฺธา ปน นิรุชฺฌนฺติฯ สนฺตติํ น ฆเฎนฺติฯ วิญฺญาณํจ สหชาต นาเมจ วตฺถุรูเปจ ปวตฺตมาเนเอว ปวตฺตติฯ นิวตฺตมาเน นิวตฺตตีติฯ ติ วุตฺตปฺปกาเร ปจฺจเย อนเปกฺขิตฺวา เกวลํ นามรูปานํ ปวตฺติกฺขณวเสนฯ ขณสเทฺทน เจตฺถ สมฺมสนญาเณ วุตฺตรูปสนฺตติ นามสนฺตติโยปิ คเหตพฺพาฯ นหิ สาวกานํ ญาณํ ขณวเสน นามรูปานํ อุทยํวา วยํ วา สมฺปาปุณิตุํ สโกฺกตีติฯ ยถา ปน รตฺตนฺธกาเร อโนฺต เลเณ มหโนฺต ตโมขโนฺธ ชายติฯ ทีปํ ชาเลนฺตสฺส ปน ทีโปภาโส เอกกฺขเณ เอว สกลํ อโนฺตเลณํ ผรมาโน อุเทติฯ ตโมขโนฺธ เวติฯ อาโลกสฺส อุทโย โหติฯ ตโมขนฺธสฺส วโยฯ ปุน ทีเป นิพฺพาปียมาเน ตโมขนฺธสฺส อุทโย โหติฯ อาโลกสฺส วโยฯ เอว เมวํ สรีเร นานาอุตุวเสนวา นานาหารวเสนวา นานาจิตฺต วเสนวา นานิริยาปถวเสนวา นานาปโยควเสนวา อุทยปกฺขานํ วยปกฺขานญฺจ นานาสนฺตตีนํ อุทยญฺจ อุทยโต วยญฺจ วยโต สุทิฎฺฐํ กตฺวา สมนุปสฺสนฺตสฺสาติ อโตฺถฯ เอวํ สมนุปสฺสนฺตสฺส ปน อารทฺธวิปสฺสกภาวํ ปตฺตสฺส อุทยพฺพย ญาเณ ติเกฺข สูเร วหเนฺต ทสวิธา วิปสฺสนุปกฺกิเลสสงฺขาตา ปาริปนฺถกธมฺมา อุปฺปชฺชนฺติฯ เต ทเสฺสตุํ โอภาโสติอาทิคาถ มาหฯ ตตฺถ ติ วิปสฺสนา จิตฺตสมุฎฺฐิโต สรีโรภาโสฯ ติ วิปสฺสนาจิตฺตสมฺปยุตฺตา ปญฺจวิธา ปีติฯ ติ ทุวิธาปสฺสทฺธิฯ ติ สทฺธาธิโมโกฺขฯ ติ วีริยํฯ นฺติ โสมนสฺสํฯ นฺติ วิปสฺสนา ญาณํฯ นฺติ สติฯ ติ ตตฺรมชฺฌตฺตุเปกฺขา เจว อาวชฺชนุเปกฺขา จฯ ติ โอภาสาทีหิ สห วิปสฺสนาย อาลยํ กุรุมานา สุขุมา ตณฺหาฯ อยเมว ปน เอกนฺตโต วิปสฺสนุปกฺกิเลโส โหติฯ โอภาสาทโย ปน ตสฺสา วตฺถุภูตตฺตา  อุปกฺกิเลสาติ วุตฺตาฯ เตสุ หิ อุปฺปชฺชมาเนสุ น วต เม อิโต ปุเพฺพ เอวรูโป โอภาโส อุปฺปนฺนปุโพฺพฯ เอวรูปา ปีติฯลฯ อุเปกฺขา อุปฺปนฺนปุพฺพา อทฺธา มคฺคํ ปโตฺตสฺมิฯ ผลํ ปโตฺตสฺมีติ เอวํ อสฺสาทสหิตา อมเคฺค มคฺคสญฺญา อผเล ผลสญฺญา อุปฺปชฺชติฯ ตทา โกจิ อพฺยโตฺต โยคาวจโร กมฺมฎฺฐานํ วิสฺสเชฺชตฺวา อธิมานวเสน วิกฺขิปโนฺต วิจรตีติฯ พฺยโตฺต ปน ตาวเทว สภิํ ปฎิลภิตฺวา อิทานิ มม เอเตสุ โอภาสาทีสุ เอตํ มม เอโส ห มสฺมิ เอโส เม อตฺตาติ จิตฺตสฺส นิกามนากาโร ปญฺญายติฯ นจ โลกุตฺตรธโมฺมนาม อีทิสสฺส นิกามนสฺส วตฺถุฯ อทฺธา มม สํกิเลสธโมฺม อุปฺปโนฺนฯ โส วฑฺฒมาโน มํ นิยฺยานมุขโต ปาเตตฺวา วฎฺฎมุเข โยเชสฺสติฯ หนฺท เตเสฺวว ลกฺขณตฺตยํ อาโรเปตฺวา นิกนฺติํ โสเธตฺวา ยถาปวตฺตํ วิปสฺสนาวีถิํ ปฎิปาเทสฺสามีติ เต โอภาสาทโย เอว ตาว ปริคฺคณฺหาติฯ อยํ เม โอภาโส อนิโจฺจ ขยเฎฺฐน ทุโกฺข ภยเฎฺฐน อนตฺตา อสารกเฎฺฐนาติอาทินา สมฺมสตีติ อโตฺถฯ เอวํ เต โอภาสาทิเก วิปสฺสนาย อุปกฺกิเลสภูเต ปริปนฺถ ธเมฺม ปริคฺคณฺหิตฺวา ตปฺปริคฺคหวเสน เตสุ นิกนฺติํ ปริยาทิ ยิตฺวา ฐิตสฺส อุปฺปนฺนํ มคฺคามคฺคลกฺขณววตฺถานญาณํ มคฺคามคฺคญาณ ทสฺสนวิสุทฺธินามฯ อมเคฺคสุ โอภาสาทีสุ มคฺคสญฺญามลโต ยถา วุตฺตนิกนฺติมลโตจ วิสุทฺธตฺตาฯ ตญฺหิ ญาณํ เตสุ นิกนฺติยาปิ วิกฺขมฺภิตาย เอว โอภาสาทิปฎิพนฺธโต สุฎฺฐุ ปริสุทฺธํนาม โหตีติฯ</p>

 ปน</p>

</p>


<p>ติ ตถา ปริคฺคเหตฺวา ตโต วิปสฺสนุปกฺกิเลสปริปนฺถโต วิมุตฺตสฺส ติ ยาวอนุโลมญาณาฯ  ติลกฺขณํ อาโรเปตฺวาติ สมฺพโนฺธฯ ติ สงฺขารุเปกฺขาภาวํ ปตฺวา ติวิธ วิโมกฺขมุขภาวปฺปตฺติยาเจว สตฺตอริยปุคฺคลวิภาคสฺส ปจฺจย ภาวปฺปตฺติยาจ วิปสฺสนาญาณสฺส ปริปากํ อาคมฺม ปฎิจฺจฯ อิทานิ อปฺปนา อุปฺปชฺชิสฺสตีติ วตฺตพฺพกฺขเณติ สมฺพโนฺธฯ  ติจ โสตาปตฺติมคฺคอปฺปนาฯ ติ ติกฺขปญฺญสฺส เทฺว วิปสฺสนาจิตฺตานิฯ มนฺทปญฺญสฺส ตีณิ วิปสฺสนาจิตฺตานิฯ ติ ตีสุ ลกฺขเณสุ อญฺญตรํ ยํกิญฺจิฯ ติ มตฺถกปตฺตา อนุโลมญาณสหิตา ยา สงฺขารุเปกฺขา อตฺถิฯ สา วุฎฺฐานคามินิวิปสฺสนาติจ วุจฺจตีติ โยชนาฯ สงฺขารุเปกฺขาญาณํ อนุโลมญาณนฺติ อิมานิ เทฺว ญาณานิ วุฎฺฐานคามินิ วิปสฺสนานามาติ วุจฺจนฺตีติ วุตฺตํ โหติฯ อิทํ ปน ปริปากคตวิปสฺสนา ทสฺสนวจนํฯ เอตฺถจ นฺติ มโคฺค วุจฺจติฯ โส หิ วิปสฺสนาญาณสฺส อารมฺมณภูต สงฺขารนิมิตฺตโตวา สยํ สํโยชนวตฺถุภาวโตวา วุฎฺฐาติฯ ตํ สมงฺคิปุคฺคลํวา ปุถุชฺชนภาวโต สมุทยปหานวเสน วฎฺฎ ปวตฺตโตจ วุฎฺฐาเปติฯ ตสฺมา วุฎฺฐานนฺติ วุจฺจติฯ อวสฺสํ วุฎฺฐานํ คจฺฉนฺติ เอตายาติ วุฎฺฐานคามินีติ เอวํ ทฺวินฺนํ ญาณานํ วุฎฺฐาน คามินิภาโว เวทิตโพฺพฯ นฺติ ทฺวินฺนํวา ติณฺณํวา วิปสฺสนา จิตฺตานํ ปวตฺติยา ปรํ ติ มคฺคสฺส อาวชฺชนฎฺฐานิยํ หุตฺวา ตสฺส ปุเรจรภาเวน นิพฺพานเมว อารมฺมณํ กตฺวาฯ ตโต เยวจ ตํ วิปสฺสนานามํ นลภตีติฯ นฺติ เอเตน โคตฺตํ ภวติ อภิภวตีติ ฯ โคตฺตนฺติ เจตฺถ ปริปุณฺณกิเลส สมาโยเคน อนริยภาวสงฺขาตา ปุถุชฺชนชาติ วุจฺจตีติ อิมมตฺถํ ทเสฺสติฯ ติ เอเตน โคตฺตํ ภวติ ปาปุณาตีติ โคตฺรภุฯ โคตฺตนฺติจ ตํตํ กิเลส วิสุทฺธภาว สงฺขาตา อริยชาติ วุจฺจตีติ อิมมตฺถํ ทเสฺสติฯ มโคฺค อปฺปนา วีถิํ โอตรตีติ สมฺพโนฺธฯ ติ เตภูมก ธมฺมานํ เอกนฺตทุกฺขภาวํ ปริจฺฉิชฺช ชานโนฺตฯ ปริชานนเญฺจตฺถ เตสํ ทุกฺขภาว  ปฎิจฺฉาทกสฺส สโมฺมหสฺส ปหานเมว ทฎฺฐพฺพํฯ ติ อตฺตโน จิตฺตสนฺตาเน อนุสยภาเวน ปวตฺตมานํ ตณฺหาสงฺขาตํ สมุทยสจฺจํ เอกเทเสนวา อนวเสเสนวา อปจฺฉาวตฺติกํ กตฺวา ปชหโนฺตฯ ติ จกฺขุมา วิย นภมเชฺฌ วิโรจมานํ จนฺทมณฺฑลํ อตฺตโน สนฺตาเน เอกเทสสฺสวา สกลสฺสวา กิเลส วฎฺฎสฺสวา อายติํ ภาวิโน วิปากวฎฺฎสฺสํวา อตฺตโน สนฺตาเน ปุน อนุปฺปาทธมฺมภาปตฺติวเสน นิโรธสงฺขาตํ นิพฺพานํ ปจฺจกฺขํ กโรโนฺตฯ ติ อิโต ปุเพฺพ อนมตเคฺค สํสาเร อนุปฺปนฺนปุพฺพสฺส อฎฺฐงฺคิกสฺส มคฺคสจฺจสฺส อุปฺปาทนสงฺขาตาย ภาวนาย วเสนฯ มคฺคเจตนาย ปน อานนฺตริกผลตฺตา ตงฺขเณ อปนีตคฺคิเก ปเทเส ปุน อุทกํ อาสิญฺจิตฺวา นิพฺพาเปโนฺต วิย มคฺคานุกูลปวตฺติวเสน ทุกฺขปริชานนาทีนิ จตฺตาริ กิจฺจานิ อนุกุพฺพนฺตานิ ตโตปรํ เทฺววา ตีณิวา ผลจิตฺตานิ ปวตฺตนฺติฯ ตโตปรํ ภวงฺคปาโต โหตีติ ทเสฺสตุํ นฺติอาทิมาหฯ ยถา ปน ปสาทจกฺขุนาวา ทิพฺพจกฺขุนาวา กิญฺจิรูปํ ปสฺสนฺตสฺส ตานิ จกฺขูนิ ตํ รูปํ ปจฺจกฺขํ กตฺวา ปจฺฉา ตสฺส ปุคฺคลสฺสปิ ปจฺจกฺขโต ปาตุภูตํ กตฺวา นิรุชฺฌนฺติฯ น ตาว เตสํ อุปฺปตฺติกฺขเณ ตํ รูปํ ตสฺส อหํ อิทํนาม ปสฺสามีติ ปากฎํ โหติฯ ปจฺฉา ปน ปจฺจเวกฺขน วาเรสุ ปวตฺตมาเนสุเอว ตํรูปํ ตทนุพนฺธาจ นานาการา ตสฺส ปาตุภูตา โหนฺติฯ เอวเมวํ อิธปิ ปจฺจเวกฺขนวาเรสุ ปวตฺตมาเนสุเอว นิพฺพานญฺจ ตทนุพนฺธานิ มคฺคผลาทีนิจ ปาตุภวนฺตีติ วุตฺตํ ติฯ อิทานิ ปจฺจเวกฺขนญาณสฺส ภูมิํ ทเสฺสตุํ นฺติอาทิคาถ มาหฯ ตตฺถ ติ อริยาย ปญฺญาย สมนฺนาคโต ผลโฎฺฐฯ ติ ปหีเนฯ ติ อปหีเน อุปริมคฺควเชฺฌฯ อิมานิ ปน เทฺว ปหีนาวสิฎฺฐกิเลสปจฺจเวกฺขนานิ เกสญฺจิ ชีวิตสมสีสิปุคฺคลานํ กิเลส วิภาเคสุ อโกวิทานญฺจ นลพฺภนฺตีติ วุตฺตํ ติฯ เอตฺถจ วิสุทฺธิมเคฺค ตาว สพฺพปถมํ มคฺคปจฺจเวกฺขนํ วุตฺตํฯ ตโต ผลปจฺจเวกฺขนํฯ  ตโต ปหีนกิเลสปจฺจเวกฺขนํฯ ตโต อวสิฎฺฐกิเลสปจฺจเวกฺขนํฯ อวสาเน นิพฺพานปจฺจเวกฺขนํ วุตฺตํฯ ปฎิสมฺภิทามคฺคฎฺฐกถายํ ปน สพฺพปถมํ กิเลสปจฺจเวกฺขนํ อธิเปฺปตํฯ วุตฺตญฺหิ ตตฺถ ปจฺจเวกฺขเนสุ ปถมํ กิเลสปจฺจเวกฺขนํ โหติฯ ตโต มคฺคผลนิพฺพานปจฺจเวกฺขนานีติฯ ตํ ปน ปาฬิยํ ปจฺจเวกฺขน ญาณสฺส นิเทฺทสโต ปุเพฺพ ปถมํ ฉินฺนมนุปสฺสเน ปญฺญาวิมุตฺติ ญาณนฺติ เอวํ วิสุํ วิมุตฺติญาณสฺส อาคตตฺตา วุตฺตํฯ ตตฺถ ฉินฺนนฺติ เตน เตน มเคฺคน สมุจฺฉินฺนํ กิเลสชาตนฺติ อโตฺถฯ ปาฬิ อนุ สาเรน วุจฺจมาเน ปน ปถมํ ปหีนํ กิเลสานํ ปจฺจเวกฺขนํฯ ตโต ปเจฺจกํ มคฺคงฺคโพชฺฌงฺคาทีนํ ปจฺจเวกฺขนํฯ ตโต เตสํ อารมฺมณภูตสฺส นิพฺพานสฺส ปจฺจเวกฺขนํฯ ตโต ผลธมฺมานํ ปจฺจเวกฺขนํฯ ตโต เตสํ อารมฺมณภูตสฺส นิพฺพานสฺส ปจฺจเวกฺขนนฺติ วตฺตพฺพํ โหติฯ ปาฬิยญฺหิ ปจฺจเวกฺขนญาณนิเทฺทเส นิพฺพานํ มคฺควาเรปิ ผลวาเรปิ ทฺวิกฺขตฺตุํ อาคตนฺติฯ อิติ นิพฺพานปจฺจเวกฺขนํ นาม อิตเรสํ ปจฺจเวกฺขนานํ อาทิมฺหิวา มเชฺฌ อนฺตรนฺตราวา อวสาเนวา ยตฺถกตฺถจิ ปวตฺตตีติ สิทฺธํ โหติฯ ตถา กิเลสปจฺจเวกฺขนํปิ มคฺคผลปจฺจเวกฺขนานํ อาทิมฺหิวา ปจฺฉาวาติฯ เอวญฺหิ สติ มคฺคํ ผลญฺจ นิพฺพานนฺติ อยํ คาถาปิ อวิรุทฺธา โหตีติฯ เอวญฺจ กตฺวา อธิมานนิเทฺทสฎฺฐกถาสุ โส หิ มคฺคผลนิพฺพาน ปหีน กิเลสา วสิฎฺฐกิเลส ปจฺจเวกฺขเนน สญฺชาตโสมนโสฺส อริยคุณปฎิเวเธ นิกฺกโงฺขติ วุตฺตํฯ เอตฺถจ โสตาปนฺนสฺส ปญฺจ ปจฺจเวกฺขนานิ โหนฺติฯ ตถา สกทาคามิสฺส ปญฺจฯ อนาคามิสฺส ปญฺจฯ อรหโต ปน อวสิฎฺฐกิเลโสนาม นตฺถีติ จตฺตารีติ เอกูนวีสติ ปจฺจเวกฺขนานิ โหนฺตีติฯ อิทญฺจ ปริปุณฺณ วเสน ลพฺภมานํ สนฺธาย วุตฺตํฯ อปริปุณฺณํปิ ปน โหติเยวฯ ตถา หิ จูฬทุกฺขกฺขนฺธสุตฺตอฎฺฐกถายํ สา ปน น สเพฺพสํ ปริปุณฺณา โหติฯ เอโก หิ ปหีนกิเลสเมว ปจฺจเวกฺขติฯ เอโก อวสิฎฺฐกิเลสเมวฯ เอโก มคฺคเมวฯ เอโก ผลเมวฯ เอโกนิพฺพานเมวฯ อิมาสุ ปน ปญฺจสุปจฺจเวกฺขนาสุ เอกํวาเทฺววา โน ลทฺธุํ นวฎฺฎตีติ วุตฺตํฯ เอวํ ฉพฺพิสุทฺธิกเมน ภาเวตโพฺพ จตุพฺพิโธ มโคฺค  ญาณทสฺสนวิสุทฺธินาม วุจฺจตีติ สมฺพโนฺธฯ มคฺคสเทฺทน เจตฺถ จตุพฺพิธํ มคฺคญาณํ ตทนุกูลปวตฺติวเสน ผลญาณญฺจ คหิตนฺติ ทฎฺฐพฺพํฯ ติ วิปสฺสนากมฺมฎฺฐาเนฯ ติ เตสุ อนุปสฺสนา มคฺคผเลสุฯ อภินิวิสนํ อภินิเวโสฯ เหฎฺฐา สิลาปถวิยํ นิขาตสิเนรุปาทสฺส วิย อชฺฌตฺตขเนฺธสุ ทฬฺหํ คเหตฺวา ปวตฺตีติ อโตฺถฯ อตฺตา อิติ อภินิเวโส อตฺตาภินิเวโสฯ ตํ ติ อชฺฌตฺตธมฺมานํ เกวลํ ปจฺจยายตฺต วุตฺติตาย ขณภงฺคสฺสจ อทิฎฺฐตฺตา โส อภินิเวโส ปวตฺตติฯ ตสฺมา ตํ ทฺวยํ สุทิฎฺฐํ กตฺวา รูปํ อนตฺตา เวทนา อนตฺตาติอาทินา ปุนปฺปุนํ สมนุปสฺสนาวเสน ตํ อภินิเวสํ วิโมจยมานาติ อโตฺถฯ  สุญฺญตวิโมกฺข สงฺขาตสฺส มคฺคสฺส ผลสฺสจ ปเวสนทฺวารภูตตฺตา, นฺติ วิปรีตวเสน อาสนํ อุปคมนํ ปวตฺตนํวา วิปลฺลาโสฯ อนิเจฺจ นิจฺจนฺติ อุปคมนํ ปวตฺตนํวาติ อโตฺถฯ โส เอว กิเล สุปฺปตฺติยา อาสนฺนการณตฺตา นิมิตฺตนฺติ วิปลฺลาสนิมิตฺตํฯ ติ อชฺฌตฺตธมฺมานํ ขณภงฺคสฺส อทิฎฺฐตฺตา ตํนิมิตฺตํ โหตีติ เตสํ ขณภงฺคํ สุทิฎฺฐํ กตฺวา รูปํ อนิจฺจํ เวทนา อนิจฺจาติอาทินา ปุนปฺปุนํ สมนุปสฺสนาวเสน ตํนิมิตฺตํ วิโมจยมานาติ อโตฺถฯ นฺติ ตณฺหาเอว อภิสงฺควเสน อารมฺมเณ จิตฺตสฺส ปณิทหนโต ทฬฺหํ ถปนโต ปณิธีติ ตณฺหาปณิธิฯ ตํตณฺหา ปณิธิํฯ ติ อชฺฌตฺตธมฺมานํ มหาอาทีนวราสิภาวสฺส อทิฎฺฐตฺตา โสปณิธิ โหตีติ เตสํ มหาอาทีนวราสิภาวํ สุทิฎฺฐํ กตฺวา รูปํทุกฺขํ เวทนาทุกฺขาติอาทินา ปุนปฺปุนํ สมนุปสฺสนาวเสน ตํปณิธิํ วิโมจยมานาติ อโตฺถฯ ติ ยสฺมา เอตา วิโมกฺขมุขภูตา ติโสฺส อนุปสฺสนา เอวํ วิเสส นามิกา โหนฺติฯ ตสฺมาฯ ยสฺมา สงฺขาเรสุ สุญฺญตทสฺสนวเสน อตฺถสิทฺธินาม เกวลํ อตฺตากินิเวสภูตสฺส ทิฎฺฐิคาหสฺส ปฎิปกฺขภูตสฺส ญาณเสฺสว อานุภาโว โหติ, ตสฺมา ตถา สมนุปสฺสิตฺวา วิมุญฺจนฺตสฺส วิปสฺสนาปิ มโคฺคปิ สหชาตญาณ กิเจฺจน นามํ ลภตีติ วุตฺตํ ติฯ  อนิจฺจทสฺสนวเสน อตฺถสิทฺธินาม นิมิตฺตาติ นิเวสภูตสฺส มานคาหสฺส ปฎิปกฺขภูตาย สทฺธายปิ อานุภาโวฯ ตสฺมา ตถา สมนุปสฺสิตฺวา วิมุจฺจนฺตสฺส วิปสฺสนาปิ มโคฺคปิ สหชาตสทฺธา กิเจฺจน นามํ ลภตีติ วุตฺตํ ติฯ ทุกฺขทสฺสนวเสน อตฺถสิทฺธินาม ปณิธิสงฺขาต ตณฺหาคาหปฎิปกฺขภูตสฺส สมาธิสฺสปิ อานุภาโวฯ ตสฺมา ตถา สมนุปสฺสิตฺวา วิมุจฺจนฺตสฺส วิปสฺสนาปิ มโคฺคปิ สหชาตสมาธิกิเจฺจน นามํ ลภตีติ วุตฺตํฯ ติฯ วุตฺตเญฺหตํ ปฎิสมฺภิทามเคฺค อนิจฺจโต มนสิกโรโต สทฺธินฺทฺริยํ อธิมตฺตํ โหติฯ ทุกฺขโต มนสิกโรโต สมาธินฺทฺริยํ อธิมตฺตํ โหติฯ อนตฺตโต มนสิกโรโต ปญฺญินฺทฺริยํ อธิมตฺตํ โหตีติฯ มเคฺค ปน ติณฺณํ ธมฺมานํ กิจฺจวิเสโสนาม วิปสฺสนาคมนวเสเนว สิโทฺธติ วุตฺตํ ติฯ ตตฺถ สุญฺญตวิโมเกฺขน วิมุโตฺต อริยสาวโก โสตาปตฺติมคฺคกฺขเณ ธมฺมานุสารีนาม โหติฯ มเชฺฌ ฉสุ มคฺคผลกฺขเณสุ ทิฎฺฐิปฺปโตฺต นามฯ อรหตฺตผลกฺขเณ ปญฺญาวิมุโตฺตนามฯ อนิมิตฺตวิโมเกฺขน วิมุโตฺต โสตาปตฺติมคฺคกฺขเณ สทฺธานุสารีนามฯ อุปริ สตฺตสุ ฐาเนสุ สทฺธาวิมุโตฺตนามฯ อปณิหิตวิโมเกฺขน วิมุโตฺต ปน อฎฺฐสุปิ ฐาเนสุ กายสกฺขินามฯ โสเยว อรูปชฺฌานํ ปาทกํ กตฺวา วิมุโตฺต อรหตฺตผเล ฐิโต อุภโตภาควิมุโตฺต นามาติ เอตฺตาวตา ยํ เหฎฺฐา วุตฺตํ วิปสฺสนาปริปากมาคมฺมาติ สงฺขารุเปกฺขาภาวํ ปตฺวา ติวิธวิโมกฺขมุขภาวปฺปตฺติยาเจว สตฺตอริยปุคฺคลวิภาคสฺส ปจฺจยภาวปฺปตฺติยาจ วิปสฺสนาญาณสฺส ปริปากํ อาคมฺม ปฎิจฺจาติฯ ตํ สรูปโต นิทฺทิฎฺฐํ โหตีติฯ มคฺควีถิยํ ผลญฺจ มคฺคาคมน วเสน ตถา ตีณิ นามานิ ลภตีติ โยชนาฯ นฺติ ยทิ อนตฺตโต วิปสฺสตีติอาทินา วุตฺตปฺปการนเยน วิปสฺสนฺตานํ จตุนฺนํ ผลฎฺฐานํ ปุคฺคลานํฯ นฺติ โสตาปนฺนสฺส โสตาปตฺติผลํฯ สกทาคามิสฺส สกทาคามิผลนฺติอาทินา นเยน  อตฺตโน อตฺตโน สนฺตกภูตํ ยํ ยํ ผลํ วิปสฺสนาคมน วเสเนว สุญฺญตาทิวิโมโกฺขติจ วุจฺจติฯ นมคฺคาคมนวเสนาติ อธิปฺปาโยฯ เอตฺถจ วิปสฺสนาคมน วเสน มคฺคสฺส อนิมิตฺต นามลาโภนาม สุตฺตนฺติกปริยาเยน วุโตฺตฯ อภิธเมฺม ปน อนิมิโตฺต นามมโคฺค นอาคโตฯ นหิ โส นิปฺปริยายโต อนิมิโตฺตนาม โหติฯ หีนปณีตาทิวเสน วิภาคารหสฺส สงฺขารนิมิตฺตสฺส สพฺภาวโตฯ เตเนว หิสฺส ทุกฺขปฎิปทา ทนฺธา ภิญฺญาทิวเสนวา ปารมิธมฺมานํ ปริตฺตมหนฺตาทิวเสนวา หีน ปณีต ปณีตตร ปณีตตม วิภาโค สนฺทิสฺสตีติฯ อฎฺฐกถายํ ปน อนิจฺจานุปสฺสนา สงฺขาเรสุ นิจฺจนิมิตฺตํ วิธมนวเสน ปวตฺตตฺตา อนิมิตฺตานุปสฺสนานาม สมานาปิ สยํ สงฺขารนิมิเตฺต ปริยาปนฺนตฺตา เอกเนฺตน อตฺตโนนามํ มคฺคสฺส ทาตุํ นสโกฺกติฯ ตสฺมา มโคฺค อภิธมฺม ปริยาเยน อนิมิตฺตนามํ นลภตีติ วุตฺตํฯ สุตฺตนฺติกปริยาเยน ปน ยถา ปถวิกสิณารมฺมณํ ฌานํ ปถวิกสิณนฺติ วุจฺจติฯ เอวํ สุญฺญตาทินามํ นิพฺพานํ อารมฺมณํ กตฺวา ปวตฺตานิ มคฺคผลานิปิ อารมฺมณวเสนปิ สุญฺญตาทินามํ ลภนฺติฯ อารมฺมณกรณวเสน ปน สมฺปโยควเสนวา ปลิโพธกราจ นิมิตฺตกราจ ปณิธิกราจ ราคาทโย กิเลสธมฺมา เตสุ นตฺถิฯ ตสฺมา ตานิ อญฺญํ อาคมนํวา อารมฺมณํวา อนเปกฺขิตฺวา อตฺตโน สภาเวนปิ สุญฺญตาทินามํ ลภนฺตีติ ทเสฺสตุํ ติอาทิ วุตฺตํฯ ตตฺถ ติ อตฺตโน สภาเวนฯ นฺติ สุญฺญตาทิ นามตฺติกํฯ ติ สพฺพาสุ มคฺควีถิ ผลสมาปตฺติวีถีสุฯ ติ สเพฺพสํปิ มคฺคผลานํฯ ติ สมานเมวฯ สทิสเมวฯ ติ เอเตสุ ปน ยถาวุเตฺตสุ มคฺคผเลสุฯ ยสฺมา สพฺพาทิฎฺฐิโยจ โสฬสวิธา วิจิกิจฺฉาจ อตฺตทิฎฺฐิมูลิกา เอว โหนฺติฯ อตฺตทิฎฺฐิยา นิรุทฺธาย นิรุชฺฌนฺติ สพฺพานิจ อปายคามิ กมฺมานินาม อตฺตทิฎฺฐิยา สติยาเอว วิปจฺจนฺติฯ อสติยา น วิปจฺจนฺติฯ ทิฎฺฐสจฺจานญฺจ สา ทิฎฺฐิ สพฺพโส ปหีนา โหติฯ ตสฺมา ติ วุตฺตํฯ อปายํ คจฺฉนฺติ  เอเตหีติ อปายคมนานิฯ ทิฎฺฐิวิจิกิจฺฉาวิปฺปยุตฺตา อกุสลธมฺมาเจว ปุเพฺพกตทุจฺจริตกมฺมานิจฯ ปหีนานิ อปายคมนานิ เอตสฺสาติ ปหีนาปายคมโนฯ ปฎิวิทฺธจตุสจฺจานํ ปหีนอตฺตทิฎฺฐีนํ โพธิปกฺขิยธมฺมา เอกเนฺตน อุปรูปริ วฑฺฒนปเกฺข ฐิตา โหนฺติฯ กิเลสธมฺมา ปน หายนปเกฺขฯ ตสฺมา เต อนุกฺกเมน ปริหายิตฺวา คจฺฉนฺตา อุปริม โกฎิยา สตฺตหิ ภเวหิ สพฺพโส ปริกฺขยํ คจฺฉนฺตีติ วุตฺตํ ติ, ตตฺถ สตฺตกฺขตฺตุสเทฺทน สตฺตปฎิสนฺธิคหณวารา วุจฺจนฺติฯ ปรโมติ อุกฺกํสปริเจฺฉโทฯ อิติ สตฺตกฺขตฺตุํ ปรโม เอตสฺสาติฯ สตฺตกฺขตฺตุปรโมฯ โส ปน เทเวสุ สตฺตกฺขตฺตุ ปรโม, มนุเสฺสสุ สตฺตกฺขตฺตุ ปรโม, อุภยตฺถ สตฺตกฺขตฺตุ ปรโมติ ติวิโธ โหติฯ ยถาห –</p>

</p>


<p>เอตฺถ หิ จ สโทฺท อนิยมโตฺถฯ เอเตน โยจ เทเวเอว สตฺตกฺขตฺตุํ สํสรติฯ โยจ มนุเสฺสเอว สตฺตกฺขตฺตุํ สํสรติฯ โยจ เทเวจ มนุเสฺสจ มิสฺสกภว วเสน สตฺตกฺขตฺตุํ สํสรติฯ ติวิโธ เปโส สตฺตกฺขตฺตุ ปรโมนามาติ ทเสฺสติฯ อฎฺฐกถายํ ปน มิสฺสกภว วเสนสฺส อโตฺถ วุโตฺตฯ เอตฺถจ ยสฺมา มหคฺคตชฺฌานสฺสจ อุปริมคฺค วิปสฺสนา ยจ อานุภาวํ อนเปกฺขิตฺวา เกวลํ อิมสฺส มคฺคสฺส อานุภาวคติยา เอว สตฺตกฺขตฺตุปรโมนาม วุโตฺตฯ โสจ ปาฬิยํ กตเมสํ ปญฺจนฺนํ อิธ นิฎฺฐาฯ สตฺตกฺขตฺตุปรมสฺส โกลํ โกลสฺส เอกพีชิสฺส สกทาคามิสฺส โยจ ทิเฎฺฐวธเมฺม อรหาติ วุตฺตตฺตา กามภเวเอว ฌานรหิโต สุกฺขวิปสฺสโกวา  ปริหีนชฺฌาโนวา ทฎฺฐโพฺพฯ เตเนวจ ปฎิสมฺภิทามคฺคฎฺฐ กถายํ ตโยปิ อิเม โสตาปนฺนา กามภววเสน วุตฺตาฯ รูปารูปภเว ปน พหุกาปิ ปฎิสนฺธิโย คณฺหนฺตีติ วุตฺตํฯ องฺคุตฺตรฎฺฐกถายญฺจ อฎฺฐมํ ภวนฺติ กามภเว อฎฺฐมํ ปฎิสนฺธินฺติ วุตฺตํฯ ตสฺมา เย กามภเวเยว สตฺตวารโต โอรํวา ทิฎฺฐธเมฺม เยววา อุปริมคฺคํ คณฺหนฺติฯ เตสํ ตถารูโป ปวตฺติวิเสโส อุปริ มคฺควิปสฺสนาพเลน สิโทฺธติ เวทิตโพฺพฯ ตถา หิ อฎฺฐกถาสุ อุปริ ติณฺณํ มคฺคานํ วิปสฺสนา นิยาเมตีติ วุตฺตํฯ เย ปน ทิฎฺฐธเมฺมวา สกฺกอนาถปิณฺฑิกวิสาขาทโย วิย สตฺตสุ ภเวสุ ยตฺถกตฺถจิ ภเววา ฌานํ อุปฺปาเทตฺวา พฺรหฺมโลกํ คจฺฉนฺติฯ เยจ พฺรหฺมโลเกเยว โสตาปตฺติมคฺคํ ลภิตฺวา ตเตฺถว ปรินิพฺพายนฺติฯ เตสํ ตถารูโป ปวตฺติ วิเสโส มหคฺคตชฺฌานพเลน สิโทฺธติฯ ยสฺมาจ ปาฬิยํ สตฺตกฺขตฺตุํ เทเวจาติ เอเตน กามภเว สตฺต โอปปาติก ปฎิสนฺธิโย ทเสฺสติฯ สตฺตกฺขตฺตุํ มนุเสฺสจาติ เอเตน สตฺต คพฺภเสยฺยกปฎิสนฺธิโย ทเสฺสตีติ อุภเยน จุทฺทส ปฎิสนฺธิโย ทสฺสิตา โหนฺติฯ ตสฺมา เตน ปริยาเยน ลพฺภมาเน จุทฺทสภเว สนฺธาย สกฺกปญฺหสุเตฺต –</p>


<p>อิโต สตฺต ตโต สตฺต, สํสรานิ จตุทฺทสาติ วุตฺตํฯ ตถา องฺคุตฺตเรจ ติกนิปาเต สเจ อุทายิ อานโนฺท อวิตราโค กาลํ กเรยฺย, เตน จิตฺตปสาเทน สตฺตกฺขตฺตุํ เทเวสุ เทวรชฺชํ กเรยฺยฯ สตฺตกฺขตฺตุํ อิมสฺมิํเยว ชมฺพุทีเป มหารชฺชํ กเรยฺยฯ อปิจ อุทายิ อานโนฺท ทิเฎฺฐวธเมฺม ปรินิพฺพา ยิสฺสตีติ วุตฺตํฯ เกจิ ปน อิเมหิ สุตฺตปเทหิ สตฺตกฺขตฺตุ ปรมสฺส โสตาปนฺนสฺส กามภเว จุทฺทส ปฎิสนฺธิโย อิจฺฉนฺติฯ มหาวคฺคสํยุตฺตฎีกายญฺจ เกจิ ปน กามภเว สตฺตกฺขตฺตุํเอว อุปฺปชฺชติ, น ตโต อุทฺธนฺติ วทนฺติฯ ตํ วีมํสิตพฺพนฺติ วุตฺตํฯ วิภเงฺค ปน ตตฺถ ตตฺถ อฎฺฐานสุเตฺตสุจ อฎฺฐานเมตํ อนวกาโส ยํ ทิฎฺฐิสมฺปโนฺน ปุคฺคโล อฎฺฐมํ ภวํ นิพฺพเตฺตยฺย, เนตํ ฐานํ วิชฺชตีติจ, องฺคุตฺตเร ฉกฺกนิปาเต อภโพฺพ ทิฎฺฐสมฺปโนฺน ปุคฺคโล อฎฺฐมํ ภวํ นิพฺพเตฺตตุนฺติ  จ, มหานิเทฺทเส อชิตปเญฺห โสหาปตฺติมคฺคญาเณน อภิสงฺขารวิญฺญาณสฺส, นิโรเธน สตฺตภเว ถเปตฺวา อนม ตเคฺคสํสาเร เย อุปฺปเชฺชยฺยุํ นามญฺจ รูปญฺจ, เอเตฺถเต นิรุชฺฌนฺติฯ วูปสมนฺติฯ อตฺถํ คจฺฉนฺติฯ ปฎิปสฺสมฺภนฺตีติจ, เอวํ ทฬฺหํ กตฺวา วุตฺตตฺตา ยถาวุตฺตนเยเนว เตสํ สุตฺตปทานํ อโตฺถ เวทิตโพฺพติฯ นฺติ กามราคสฺส โทสสฺส ตเทกฎฺฐโมหสฺสจฯ ติ ยถา โสตาปนฺนสนฺตาเน อุปฺปชฺชนฺตา ธมฺมิเกสุ กามวตฺถูสุ พลวนฺตา หุตฺวา อุปฺปชฺชนฺติฯ ยโต เตสํ เมถุนวตฺถุสมาโยโคปิ ปวตฺตติ, ตถา อุปฺปชฺชิตุํ อสมเตฺถ กตฺวา สํลิขนวเสน ตนุกรณโตฯ อธิจฺจุปฺปตฺติวเสนจ ปริยุฎฺฐานมนฺทตาวเสนจ ตนุกภาวํ สาธนโตติ อโตฺถฯ ตตฺถ อธิจฺจุปฺปตฺติวเสนาติ กทาจิ จิเรน อุปฺปตฺติวเสนฯ ติ จิเรน อุปฺปชฺชนฺตานํปิ มนฺทตรํ ปริยุฎฺฐานวเสนฯ มหาสิวเตฺถเรน ปน เตสํปิ เมถุนวตฺถุ สมาโยโค อิจฺฉิโตฯ โส มหาฎฺฐกถายํ ปฎิกฺขิโตฺตฯ ยญฺจ ฉกฺกนิปาเต มิคาสาลวตฺถุมฺหิ อพฺรหฺมจาริโนปิ อิสิทตฺตสฺส พฺราหฺมณสฺส สกทาคามิตฺตํ ภควตา พฺยากตํ, ตํปิ ตสฺส อาสนฺนมรณกาเล อธิคมวเสน พฺยากตนฺติ เวทิตพฺพํฯ สกิํเทว อิมํ โลกํ อาคนฺตฺวา อาคมนโต สกทาคามีนาม โหตีติ โยชนาฯ ยเมตฺถ วตฺตพฺพํ, ตํ เหฎฺฐา ปถมปริเจฺฉเท วุตฺตเมวฯ ติ อรหตฺตมคฺคํ ภาเวตฺวาขีณา จตฺตาโร อาสวา ยสฺสาติ ฯ ทกฺขิณา วุจฺจติ กมฺมญฺจ กมฺมผลญฺจ สทฺทหิตฺวา อายติํ ผลปฎิลาภตฺถาย ทินฺนทานํฯ ทกฺขนฺติ วฑฺฒนฺติ สตฺตา เอตายาติ กตฺวาฯ ตาย ปน ทกฺขิณาย วิปตฺติกรานํ กิเลสานํ สพฺพโส อภาวโต สมฺปตฺติกรานญฺจ สีลกฺขนฺธาทิคุณานํ สพฺพโส ปริปุณฺณตฺตา ทกฺขิเณเยฺยสุ อโคฺค เชฎฺฐโก หุตฺวา ตํทกฺขิณํ ปฎิคฺคหิตุํ อรหตีติ ติ จตุนฺนํ ผลฎฺฐปุคฺคลานํ สเงฺขปเภโทฯ วิตฺถารเภโท ปน เอวํ เวทิตโพฺพ, อฎฺฐกถาสุ ตาว จตุวีสติ โสตาปนฺนา, ทฺวาทส สกทาคามิโน, อฎฺฐจตฺตาลีส อนาคามิโน, ทฺวาทส  อรหโนฺตติ ผลฎฺฐานํ ฉนฺนวุติเภโท วุโตฺตฯ ตตฺถ สทฺธาธิมุโตฺต ปญฺญาธิมุโตฺตติ เทฺว โสตาปนฺนา โหนฺติฯ เต เอกพีชี โกลํโกโล สตฺตกฺขตฺตุปรโมจาติ ตีหิ คุณิตา ฉฯ ปุน จตูหิ ปฎิปทาหิ คุณิตา จตุวีสติ โหนฺติฯ ติวิธ วิโมกฺขจตุปฎิปทานํ ปน เภเทน ทฺวาทส สกทาคามิโน ทฺวาทส อรหโนฺตจ โหนฺติฯ อนาคามิโน ปน อวิเหสุ ตาว ตโย อนฺตราปรินิพฺพายิโน, เอโก อุปหจฺจ ปรินิพฺพายี, เอโก อุทฺธํ โสโต อกนิฎฺฐคามีติ ปญฺจฯ เตเยว สสงฺขารปรินิพฺพายี อสงฺขารปรินิพฺพายีจาติ ทฺวีหิ คุณิตา ทสฯ ตถา อตปฺปสุ ทสฺสสุทสฺสีสุ ติจตฺตาลีส โหนฺติฯ อกนิเฎฺฐ ปน อุทฺธํโสโต อกนิฎฺฐคามีนาม นตฺถีติ จตฺตาโร สสงฺขารปรินิพฺพายิโน จตฺตาโร อสงฺขารปรินิพฺพายิโนติ อฎฺฐาติฯ สเพฺพ อฎฺฐจตฺตาลีส โหนฺตีติฯ สุตฺตนิปาตฎฺฐกถายํ ปน ทฺวาทส โสตาปนฺนา, ทฺวาทส สกทาคามิโน, จตุวีสติ อนาคามิโน, เทฺว อรหโนฺต, จตฺตาโร มคฺคฎฺฐาติ จตุปญฺญาส โหนฺติฯ เตเยว สทฺธาธุร ปญฺญาธุร วเสน ทฺวีหิ คุณิตา อฎฺฐสตํ ปุคฺคลา โหนฺตีติ อาคโตฯ ติ เอตสฺมิํ ปุคฺคลเภเทฯ ติ จตุนฺนํ ผลฎฺฐานํปิ สาธารณาวฯ น นิโรธสมาปตฺติ วิย เอกจฺจานํเอว สาธารณาติ อธิปฺปาโยฯ อติวิย มมายิตสฺส อภินินฺทิ ตสฺส อโชฺฌสิตสฺส อตฺตโน จิตฺตสนฺตานสฺส อปวตฺติกรณํ นาม พหลราควิมุตฺตานํเอว สิชฺฌตีติ วุตฺตํ, ติฯ เตสํปิ อฎฺฐสมาปตฺติลาภีนํ กามรูปภวคตานเญฺญว อิธ คหณํ ทฎฺฐพฺพํฯ กสฺมา, อาทิโต ปฎฺฐาย อนุปุพฺพนิโรธพเลเนว คนฺตพฺพตฺตาฯ เตนาห ตตฺถาติอาทิฯ ตตฺรายํ วิธิ, ปถมชฺฌานํ สมาปชฺชิตฺวา วุฎฺฐาย ตตฺถ คเต สงฺขาเร อนิจฺจโต ทุกฺขโต อนตฺตโต วิปสฺสติฯ ตโต ทุตียชฺฌานํ สมาปชฺชิตฺวา วุฎฺฐาย ตตฺถคเต สงฺขาเร ตเถว วิปสฺสติฯ ตโต ตตียํ ฌานํฯ ตโต จตุตฺถํ ฌานํฯ ตโต ปญฺจมํ ฌานํฯ ตโต อากาสานญฺจายตนํฯ ตโต วิญฺญาณญฺจา ยตนํ สมาปชฺชิตฺวา วุฎฺฐาย ตตฺถคเต สงฺขาเร ตเถว วิปสฺสติฯ  ตโต อากิญฺจญฺญายตนํ สมาปชฺชิตฺวา วุฎฺฐาย นานาพทฺธอวิโกปนํ สงฺฆปติมานนํ สตฺถุปโกฺกสนํ อทฺธาน ปริเจฺฉโทติ อิมํ จตุพฺพิธํ ปุพฺพกิจฺจํ กโรติฯ ตโต เนวสญฺญา นาสญฺญายตนํ สมาปชฺชติฯ เอกํวา เทฺววา จิตฺตวาเร อติกฺกมิตฺวา อจิตฺตโก โหติ ติฯ ติ ตโต ตโต ฌานโต ตสฺมิํ ตสฺมิํ วุฎฺฐิตกาเลเอวฯ ติ นิโรธสฺส สมถ วิปสฺสนา ยุคนนฺธพเลเนว ปตฺตพฺพตฺตา วิปสฺสนาพเลนปิ จิตฺตสนฺตานสฺส สณฺหสุขุมภาวา ปาทนตฺถํ อิทํ ปถมชฺฌานํ อนิจฺจนฺติอาทินา นเยน วิปสฺสโนฺตฯ ติ ยาว อากิญฺจญฺญายตนชฺฌานํ, ตาว สมาปชฺชนวุฎฺฐานวิปสฺสนาวเสน คนฺตฺวาฯ อาวชฺชนาธิฎฺฐาน ปจฺจเวกฺขนานิเปตฺถ อิจฺฉิตพฺพานิเยวฯ เตเนว หิ ปฎิสมฺภิทามเคฺค ปญฺจวิธา วสิโย นิโรธปริกเมฺมสุ วุตฺตาติฯ นฺติ อากิญฺจญฺญายตนชฺฌานคเต สงฺขาเรวิปสฺสนานนฺตรํ, อธิฎฺฐาตพฺพนฺติ อธิเฎฺฐยฺยํฯ อตฺตโน สรีราพเนฺธ ปริกฺขาเร ถเปตฺวา นานาพนฺธานิ จิวราทีนิ ปริกฺขารานิ อคฺคิอาทินา ปริสฺสเยน มาวินสฺสนฺตูติวา, เอกสีมายํ สงฺฆกเมฺม กรียมาเน สโงฺฆ มํ ปภิมาเนสฺสติ, ตทา วุฎฺฐหามีติวา, สตฺถา มํ เกนจิการเณน ปโกฺกสา เปสฺสติ, ตทา วุฎฺฐหามีติวา อธิฎฺฐานกิจฺจํฯ  นิโรธพฺภนฺตเรเอว มรณํ นุโข เม ภวิสฺสตีติ เอวํ ปวโตฺต อทฺธาน ปริเจฺฉโท คหิโตฯ  ตทตฺถาย อาทิโต ปฎฺฐาย ตถารูปสฺส ปโยควิเสสสฺส สุฎฺฐุ กตตฺตาฯ ติ ตสฺมิํ กาเลฯ อนาคามิโน อนาคามิ ผลจิตฺตํ นิราวชฺชนํปิ นิปฺปริกมฺมํปีติ อธิปฺปาโยฯ ตถาหิ อาทิโต ปฎฺฐาย ปุนปฺปุนํ ปวตฺติตํ วิปสฺสนาปริกมฺมเมว ตสฺส ปริกมฺมฎฺฐาเน ติฎฺฐติฯ น วิสุํ อาสนฺนปริกมฺมํ นาม อตฺถีติฯ นฺติ ผลปจฺจเวกฺขนํฯ เอวํ ทุวิธํ กมฺมฎฺฐานนยํ นิทฺทิสิตฺวา อิทานิ ยทตฺถํ โส นิทฺทิสียติ, ตทเตฺถ โสตุชเน นิโยเชโนฺต  คาถมาหฯ ตตฺถ ปฎิปชฺชิตพฺพาติ ปฎิปตฺติฯ ปฎิปชฺชนฺติวา เอตาย อุปรุปริ วิเสสนฺติ ปฎิปตฺติฯ สีลาทิธโมฺมฯ รสียติ  นิรามิสสุขานุภวนวเสน อนุภวียตีติ รโสฯ ฌานมคฺค ผลภูโต อธิคมธโมฺมฯ อรหตฺต ผลเมววาฯ ตทุภยํ ปฎิจฺจ อุปฺปนฺนปีติโสมนสฺสเมววาฯ ปฎิปตฺติยา รโส ปฎิปตฺติ รโสฯ โสเอว อสฺสาทิตพฺพเฎฺฐน อสฺสาโท จาติ ฯ สาสเน ปฎิปตฺติรสสฺสาทํ ปตฺถยเนฺตน ภิกฺขุนา อิเจฺจวํ มยา นิทฺทิฎฺฐํ อุตฺตมํ ภาวนาทฺวยํ ภาเวตพฺพนฺติ สมฺพโนฺธฯ</p>

</p>

</p>

</p>





