<h1>๗. สตฺตโม ปริเจฺฉโท</h1>
<h3>วิปากจิตฺตปฺปวตฺตินิเทฺทสวณฺณนา</h3>
<p> ติ อนนฺตารมฺมเณ ปวตฺตญาเณนฯ ติ เอตฺถ ราคาทโย อกุสลา องฺคนฺติ เอเตหิ ตํสมงฺคิโน ปุคฺคลา นิหีนภาวํ คจฺฉนฺตีติ ติ วุจฺจนฺติฯ ยถาห –</p>

</p>


<p>อตฺตโน  สนฺตาเน สีลาทิคุเณ เอสี คเวสีติ คุเณสี, เตน ฯ กรุณายํ นิยุโตฺต, สา อสฺส อตฺถีติ วา การุณิโก, เตน ฯ เอตฺถ  จ ‘‘อนนฺตญาเณนา’’ติ อิมินา ภควโต สพฺพญฺญุภาวมาห, ‘‘นิรงฺคเณนา’’ติ ขีณาสวภาวํ, ‘‘คุเณสินา’’ติ ปุพฺพจริยํ, ‘‘การุณิเกนา’’ติ มหากรุณาสมงฺคิภาวํฯ เอตฺตเกน ปน โถมเนน ภควโต วิปากเทสนาย นิยฺยานิกาทิภาวํ ทีเปติฯ อสพฺพญฺญุนา หิ เทสิตํ อนิยฺยานิกํ โหติ, อขีณาสเวน เทสิตํ น ปากฎํ, อปุญฺญวตา เทสิตํ นปฺปติฎฺฐาติ, อการุณิเกน วุตฺตํ สุขทายกํ น โหติฯ ภควโต ปน สพฺพญฺญุภาวโต เตน เทสิตํ นิยฺยานิกํ, ขีณาสวตฺตา ปากฎํ, ปุญฺญวนฺตตาย ปติฎฺฐาติ, มหากรุณาสมงฺคิตาย สุขทายกนฺติฯ นฺติ วิปากจิตฺตานํ อุปฺปตฺติํฯ</p>


<p> อิทานิ วิปากกถาย มาติกาวเสน อฎฺฐกถาย ฐปิเต ทสปฺปกาเร ทเสฺสตุํ ติอาทิ วุตฺตํฯ ตตฺถ ยถารทฺธาย วิปากกถาย มูลการณภาวโต ติ ปฐมํ กมฺมววตฺถานํ กตํฯ กเมฺม ปน กถิเต วิปากกถาย อธิฎฺฐานภูตา วิปากาปิ กเถตพฺพาติ ติ ทุติยํ วิปากววตฺถานํ กตํฯ กมฺมวิปากานญฺจ อทฺวาเรสุ อทิสฺสนโต ติ ตติยํ กมฺมทฺวารวิปากทฺวารา วุตฺตาฯ กมฺมวิปากานํ วจนปฺปสเงฺคเยว เอกเสฺสว กมฺมสฺส ตํ ตํ ปจฺจยมาคมฺม อเนกผลนิปฺผาทนํ ทเสฺสตุํ นฺติ จตุตฺถํ กามาวจรกุสลสฺส ปวตฺติปฎิสนฺธีสุ นานาผลนิปฺผาทนํ วุตฺตํฯ เอวํ วุเตฺต ปน ปวตฺติปฎิสนฺธีนํ ลพฺภมานวิปากวเสน วุตฺตภาวํ อชานนฺตา –</p>


<p>
‘‘ตเสฺสว กมฺมสฺส วิปากาวเสเสนา’’ติ;  
  
<p>
‘‘เอกํ ปุปฺผํ จชิตฺวาน, อสีติกปฺปโกฎิโย;  
  
ทุคฺคติํ นาภิชานามี’’ติฯ จ –  
</p>
  
<p>เอวมาทิวจนสฺส  พฺยญฺชนจฺฉายาย อตฺถํ คเหตฺวา ทินฺนปฎิสนฺธิกายปิ เจตนาย ปุน ปฎิสนฺธิทานํ มเญฺญยฺยุนฺติ ติ ปญฺจมํ เอเกน กเมฺมน เอกิสฺสาเยว ปฎิสนฺธิยา นิพฺพตฺตนํ วุตฺตํฯ เอกสฺมิํ ภเว นานากมฺมสฺส วิปากปฺปวตฺติํ สุณนฺตา ‘‘ทิสฺวา กุมารํ สตปุญฺญลกฺขณ’’นฺติอาทิวจนสฺส อตฺถํ อชานนฺตา ‘‘นานากเมฺมน เอกาว  ปฎิสนฺธิ โหตี’’ติ จิเนฺตยฺยุนฺติ ติ ฉฎฺฐํ นานากมฺมสฺส นานาปฎิสนฺธิทานํ วุตฺตํฯ ตถา วิปจฺจนฺตสฺส จ เอกสฺส กมฺมสฺส โสฬส วิปากานิ ทฺวาทสมโคฺค อเหตุกฎฺฐกมฺปีติ อยํ วิปากวิภาโค เหตุเภทวเสน โหตีติ ทสฺสนตฺถํ ติ สตฺตมํ อฎฺฐกถาย อาคตเหตุกิตฺตนํ ทสฺสิตํฯ ตํ ปน เหตุกิตฺตนํ เอเกกสฺส กมฺมสฺส วิปากวิภาคทสฺสนตฺถนฺติฯ อิทานิ เตฺถรสฺส, เตฺถรสฺส, เตฺถรสฺสาติ ติณฺณํ เถรานํ วาเทสุ ‘‘เอกาย เจตนาย ทฺวาทส วิปากานิ เอเตฺถว ทสกมโคฺค อเหตุกฎฺฐกมฺปี’’ติ อาคตสฺส ทุติยเตฺถรวาทสฺส, ‘‘เอกาย เจตนาย ทส วิปากานิ เอเตฺถว อเหตุกฎฺฐกมฺปี’’ติ อาคตสฺส ตติยเตฺถรสฺส วาทสฺส จ น สมฺมาปติฎฺฐิตตฺตา สุปฺปติฎฺฐิตสฺส ปฐมเตฺถรวาทสฺส วเสน ทเสฺสตุํ วิปาเกสุ อสงฺขารสสงฺขารวิธานํ ปจฺจยพเลน โหติ, โน กมฺมพเลนาติ ทีปนตฺถํ อฎฺฐมํ, นฺติอาทินา กเมฺมน สห อสมานมฺปิ กตฺวา สงฺขารเภโท วุโตฺตฯ กมฺมสฺส โสมนสฺสุเปกฺขาสหคตภาเวปิ อารมฺมณวเสเนว วิปากเวทนาย ปริวตฺตนํ ทเสฺสตุํ นฺติ นวมํ อารมฺมเณน เวทนาปริวตฺตนํ วุตฺตํฯ กมฺมวเสน เจว อารมฺมณวเสน จ อนิยตสฺส ตทารมฺมณสฺส ชวนวเสน นิยมทสฺสนตฺถํ นฺติ ทสมํ ชวเนน ตทารมฺมณนิยโม วุโตฺตติฯ</p>


<p>  ติ กุสลากุสลวเสน วีสติ ปริตฺตานิ, นว มหคฺคตานีติ เอกูนติํส กมฺมานิฯ ยสฺมา ปเนสา วฎฺฎวเสน วิปากกถา, ตสฺมา โลกุตฺตรกุสลํ วเชฺชตฺวา เอกูนติํเสว กมฺมานิ วุตฺตานิฯ เอวํ ติ เอตฺถาปิ เตวีสติ ปริตฺตา, นว มหคฺคตาติ ปากา ทฺวตฺติํสฯ ติ กายวจีมโนทฺวารวเสน ตีสุ กมฺมทฺวาเรสุฯ กมฺมทฺวารววตฺถานํ เหฎฺฐา สเงฺขปโต ทสฺสิตเมวฯ วิตฺถารโต ปเนตํ  ธมฺมสงฺคหฎฺฐกถาย (ธ. ส. อฎฺฐ. ๑ กายกมฺมทฺวาร), ตํสํวณฺณนาทิโต จ คเหตพฺพํฯ กามํ กมฺมานิปิ ฉสุ ทฺวาเรสุ ปวตฺตนฺติ, ปญฺจทฺวารปฺปวตฺตานิ ปน อวิปากานิ, มโนทฺวารทฺวารตฺตยวเสน ภินฺนานํ วิปากทายกานเมว สงฺคณฺหนตฺถํ ‘‘ตีสุ ทฺวาเรสู’’ติ วุตฺตํฯ ติ จกฺขุทฺวาราทีนิ ปญฺจ, มโนทฺวารญฺจาติ ฉสุ วิปากทฺวาเรสุฯ</p>


<p>ติ กาลสมฺปทาทิกํ ตํ ตํ ปจฺจยมาคมฺมฯ เตนาหุ โปราณา –</p>


<p>
‘‘กาโลปธิปฺปโยคานํ  
, คติยา จ ยถารหํ;  
  
สมฺปตฺติญฺจ วิปตฺติญฺจ, กมฺมมาคมฺม ปจฺจตี’’ติฯ  
</p>
  
<p>อถ วา นฺติ โสมนสฺสาทิเหตุภูตํ ตํ ตํ สหการิปจฺจยํฯ นฺติ โสมนสฺสุเปกฺขาสหคตสเหตุกาเหตุกอสงฺขารสสงฺขารวเสน นานปฺปการผลํฯ ติ อุปปชฺชเวทนียภูตาย, อปราปริยเวทนียภูตาย วา เอกาย เจตนายฯ ทิฎฺฐธมฺมเวทนียภูตา ปน ปวตฺติวิปากเมว นิพฺพเตฺตติ, โน ปฎิสนฺธิํฯ</p>


<p>กิญฺจาปิ นฺติ อวิเสเสน วุตฺตํ, อุกฺกฎฺฐเมว ปน ติเหตุกกมฺมํ ติเหตุกวิปากํ เทติ, ตถา ทุเหตุกมฺปิ  อุกฺกฎฺฐเมว ทุเหตุกวิปากํ เทติฯ โอมกํ ปน ติเหตุกกมฺมํ ทุเหตุกุกฺกฎฺฐสทิสํ, ทุเหตุกาเหตุกเมว วิปากํ เทติฯ ตถา ทุเหตุกมฺปิ อเหตุกเมว วิปากํ เทตีติฯ อุกฺกโฎฺฐมกวิภาโค จ ปเนส กุสลากุสลปริวารลาภโต, อาเสวนวิปฺปฎิสารปฺปวตฺติยา วา ทฎฺฐโพฺพฯ ยญฺหิ กมฺมํ อตฺตโน ปวตฺติกาเล ปุริมปจฺฉาภาคปฺปวเตฺตหิ กุสลธเมฺมหิ ปริวาริตํ, ปจฺฉา วา อาเสวนลาเภน สมุทาจิณฺณํ, ตํ อุกฺกฎฺฐํฯ ยํ ปน กรณกาเล อกุสลธเมฺมหิ ปริวาริตํ, ปจฺฉา วา ‘‘ทุกฺกฎํ มยา’’ติ วิปฺปฎิสารุปฺปาทเนน ปริภาวิตํ, ตํ โอมกํ นาม โหติฯ</p>


<p>อเถตฺถ ยถาวุตฺตวิธานํ กิํ ปฎิสนฺธิปวตฺตีนํ อวิเสเสน, อุทาหุ ปวตฺติวเสเนวาติ เจ? ปวตฺติวเสเนว, ปฎิสนฺธิยํ ปน อยํ วิเสโสติ ทเสฺสโนฺต อาห ติอาทิฯ เอตฺถาปิ ติเหตุกุกฺกฎฺฐกเมฺมเนว ติเหตุกปฎิสนฺธิ โหติ, โอมเกน ปน ทุเหตุกุกฺกเฎฺฐน จ ทุเหตุกา ปฎิสนฺธิ, ทุเหตุโกมเกน ปน อเหตุกาวาติ อยํ วิเสโส เวทิตโพฺพฯ ยสฺมา ปเนตฺถ ญาณํ ชจฺจนฺธาทิวิปตฺตินิมิตฺตสฺส โมหสฺส, สพฺพากุสลสฺส วา ปฎิปกฺขํ, ตสฺมา ตํสมฺปยุตฺตํ กมฺมํ ชจฺจนฺธาทิวิปตฺติปจฺจยํ น โหตีติ ติเหตุกํ อติทุพฺพลมฺปิ สมานํ ทุเหตุกปฎิสนฺธิเมว อากฑฺฒติ, นาเหตุกนฺติ อาห ติฯ ยสฺมา  สุคติยํ ชจฺจนฺธพธิราทิวิปตฺติยา อเหตุกูปปตฺติํ วเชฺชตฺวา คติสมฺปตฺติยา อเหตุกูปปตฺติํ ทเสฺสเนฺตน ธมฺมเสนาปตินา –</p>

 ญาณสมฺปยุเตฺต กตเมสํ อฎฺฐนฺนํ เหตูนํ ปจฺจยา อุปปตฺติ โหติ? กุสลสฺส กมฺมสฺส ชวนกฺขเณ ตโย เหตู กุสลา ตสฺมิํ ขเณ ชาตเจตนาย สหชาตปจฺจยา  โหนฺติ, เตน วุจฺจติ กุสลมูลปจฺจยาปิ สงฺขาราฯ นิกนฺติกฺขเณ เทฺว เหตู อกุสลา ตสฺมิํ ขเณ ชาตเจตนาย สหชาตปจฺจยา โหนฺติ, เตน วุจฺจติ อกุสลมูลปจฺจยาปิ สงฺขาราฯ ปฎิสนฺธิกฺขเณ ตโย เหตู อพฺยากตา ตสฺมิํ ขเณ ชาตเจตนาย สหชาตปจฺจยา โหนฺติ, เตน วุจฺจติ นามรูปปจฺจยาปิ วิญฺญาณํ, วิญฺญาณปจฺจยาปิ นามรูป’’นฺติ (ปฎิ. ม. ๑.๒๓๑-๒๓๒) –</p>


<p>เอวํ ชวนกฺขเณ ติณฺณํ เหตูนํ ปจฺจยา ญาณสมฺปยุตฺตวิปากุปฺปตฺติ วุตฺตา, น ปน ‘‘ชวนกฺขเณ ทฺวินฺนํ เหตูนํ ปจฺจยา’’ติ, ตสฺมา ติเหตุกกเมฺมเนว ติเหตุกปฎิสนฺธิ โหติ, น ทุเหตุเกนาติ อาห ติฯ ยทิ หิ ทุเหตุกกเมฺมน ติเหตุกปฎิสนฺธิ สิยา, ยถา ‘‘อฎฺฐนฺนํ เหตูนํ ปจฺจยา อุปปตฺติ โหตี’’ติ วตฺวา ตสฺส วิภโงฺค กโต, เอวํ ‘‘คติสมฺปตฺติยา ญาณสมฺปยุเตฺต สตฺตนฺนํ เหตูนํ ปจฺจยา อุปปตฺติ โหติฯ คติสมฺปตฺติยา ญาณสมฺปยุเตฺต กตเมสํ สตฺตนฺนํ เหตูนํ ปจฺจยา อุปปตฺติ โหติ? กุสลสฺส กมฺมสฺส ชวนกฺขเณ เทฺว เหตู กุสลา ตสฺมิํ ขเณ…เป.… สงฺขารา, นิกนฺติกฺขเณ เทฺว เหตู อกุสลา ตสฺมิํ ขเณ…เป.… สงฺขารา, ปฎิสนฺธิกฺขเณ ตโย เหตู อพฺยากตา ตสฺมิํ ขเณ…เป.… นามรูป’’นฺติ สตฺตนฺนํ เหตูนํ ปจฺจยา ญาณสมฺปยุตฺตูปปตฺติํ วตฺวา ตสฺส วิภโงฺค กาตโพฺพ สิยา, น จ ปเนวํ อตฺถิ, ตสฺมา วิญฺญายติ ‘‘ทุเหตุกกเมฺมน ติเหตุกปฎิสนฺธิ น โหตี’’ติฯ</p>


<p>ยทิ เอวํ –</p>

 โหติ? กุสลสฺส กมฺมสฺส ชวนกฺขเณ เทฺว เหตู กุสลา ตสฺมิํ ขเณ…เป.… สงฺขาราฯ นิกนฺติกฺขเณ เทฺว เหตู อกุสลา ตสฺมิํ ขเณ…เป.… สงฺขาราฯ ปฎิสนฺธิกฺขเณ เทฺว เหตู อพฺยากตา ตสฺมิํ ขเณ…เป.… นามรูป’’นฺติ –</p>


<p>เอวํ  ทุเหตุกกเมฺมน ทุเหตุกูปปตฺติํ อุทฺธริตฺวา ‘‘คติสมฺปตฺติยา ญาณวิปฺปยุเตฺต สตฺตนฺนํ เหตูนํ ปจฺจยา อุปปตฺติ โหติฯ คติสมฺปตฺติยา ญาณวิปฺปยุเตฺต กตเมสํ สตฺตนฺนํ เหตูนํ ปจฺจยา อุปปตฺติ โหติ? กุสลสฺส กมฺมสฺส ชวนกฺขเณ ตโย เหตู กุสลา ตสฺมิํ ขเณ…เป.… สงฺขาราฯ นิกนฺติกฺขเณ เทฺว เหตู อกุสลา ตสฺมิํ ขเณ…เป.… สงฺขาราฯ ปฎิสนฺธิกฺขเณ เทฺว เหตู อพฺยากตา ตสฺมิํ ขเณ…เป.… นามรูป’’นฺติ เอวํ ติเหตุกกเมฺมน ทุเหตุกปฎิสนฺธิยาปิ อนุทฺธฎตฺตา สาปิ น โหตีติ เจ? โน น โหติ, ทุเหตุโกมกกเมฺมน อเหตุกปฎิสนฺธิยา วิย ติเหตุโกมเกน ทุเหตุกปฎิสนฺธิยาว ทาตพฺพตฺตา, กมฺมสริกฺขกวิปากทสฺสนตฺถํ ปน มหาเถเรน ปาโฐ สาวเสโส กโตฯ</p>


<p>ยทิ เอวํ ปุริมวุเตฺตหิ อิทํ สมานํ กมฺมสริกฺขกตาภาวโตติ ทุเหตุกกเมฺมน ติเหตุกปฎิสนฺธิ น อุทฺธฎา, น ปน อลพฺภนโตติ? ตํ น, อกุสลกมฺมสฺส อโลภสมฺปโยคาภาวโต, อโลภผลุปฺปาทเน วิย ญาณวิปฺปยุตฺตสฺส ญาณผลุปฺปาทเน อสมตฺถภาวโตฯ ปญฺญาพลสมฺปโยคโต หิ ตํญาณผลุปฺปาทเน สมตฺถํ โหติฯ</p>


<p>เอตฺถาห – กิํ ปเนตํ กมฺมเมว ปฎิสนฺธิํ เทนฺตํ อตฺตนา สทิสเวทนเมว เทติ, อุทาหุ วิสทิสเวทนมฺปีติ? ทุเหตุโกมกเมว วิสทิสเวทนํ เทติ, อิตรํ ปน สทิสเวทนเมว ฯ ตถา หิ  มชฺฌิมฎฺฐกถาย มหากมฺมวิภงฺคสุเตฺต สุขเวทนียาทิกมฺมวณฺณนาย –</p>

</p>

</p>

 กมฺมํ นามฯ เอตฺถ จ ‘‘กามาวจรํ ปฎิสนฺธิยํเยว เอกเนฺตน อทุกฺขมสุขํ ชเนติ, ปวเตฺต อิฎฺฐารมฺมเณ สุขมฺปี’’ติ (ม. นิ. อฎฺฐ. ๓.๓๐๐) –</p>


<p>วุตฺตํฯ นนุ จ ‘‘อารมฺมเณน โหเตว, เวทนาปริวตฺตน’’นฺติ วจนโต อารมฺมณวเสน เวทนานิยโม โหติ, น จ โสมนสฺสสหคตกเมฺมน ปฎิสนฺธิํ คณฺหนฺตสฺส อิฎฺฐารมฺมณเมว กมฺมนิมิตฺตาทิกมาปาถมาคจฺฉตีติ นิยโม อตฺถิ, อุเปกฺขาสหคตกเมฺมน วา อิฎฺฐมชฺฌตฺตารมฺมณนฺติ น สกฺกา วตฺตุํ, ตสฺมา กถํ กมฺมวเสเนว เวทนานิยโมติ? วุจฺจเต – อิฎฺฐาทิอารมฺมณมฺปิ อาปาถมาคจฺฉนฺตํ กมฺมพเลเนว อาคจฺฉตีติ โสมนสฺสสหคตกเมฺมน ปฎิสนฺธิคฺคหณกาเล ตสฺส พเลน อิฎฺฐารมฺมณมาปาถมาคจฺฉติ, อุเปกฺขาสหคตกเมฺมน  อิฎฺฐมชฺฌตฺตารมฺมณนฺติ น น สกฺกา วตฺตุํ, ตสฺมา กมฺมวเสน ปฎิสนฺธิยา อารมฺมณนิยโม, อารมฺมณวเสน เวทนานิยโมติฯ อปิจ ‘‘อารมฺมเณน โหเตว, เวทนาปริวตฺตน’’นฺติ อิทํ ตทารมฺมณํ สนฺธาย วุตฺตนฺติ น เตน ปฎิสนฺธิยา กมฺมสริกฺขกเวทนาภาโว ปฎิกฺขิปิตุํ สกฺกา, ทุเหตุโกมกํ ปน โสมนสฺสสหคตมฺปิ อตฺตโน นิหีนตาย ทุเหตุกผลุปฺปาทเน อสมตฺถตฺตา, อเหตุกาย จ อตฺตนา สทิสเวทนาย ปฎิสนฺธิยา อสมฺภวโต อุเปกฺขาสหคตปฎิสนฺธิยา อนุรูปโต อิฎฺฐมชฺฌตฺตารมฺมณมุปฎฺฐเปตฺวา ตทารมฺมณํ อุเปกฺขาสหคตเมว ปฎิสนฺธิํ เทติฯ</p>


<p>นนุ จ ‘‘ปจฺฉิมภวิกมหาโพธิสตฺตานํ เมตฺตาปุพฺพภาคํ โสมนสฺสกมฺมํ ปฎิสนฺธิํ เทตี’’ติ  วุตฺตํ, มหาสิวเตฺถโร จ อุเปกฺขาสหคตญาณสมฺปยุตฺตอสงฺขาริกวิปากจิเตฺตน ปฎิสนฺธิํ อิจฺฉติฯ วุตฺตญฺหิ เตน ‘‘โสมนสฺสสหคตโต อุเปกฺขาสหคตํ พลวตรํ, เตน ปฎิสนฺธิํ คณฺหนฺติ, เตน คหิตปฎิสนฺธิกา หิ มหชฺฌาสยา โหนฺติ ติปิฎกจูฬนาคเตฺถโร วิยา’’ติ, ตสฺมา โสมนสฺสสหคตกุสลโต อุเปกฺขาสหคตปฎิสนฺธิปิ ลพฺภติ ยถา จ, เอวํ ตถา อุเปกฺขาสหคตโต โสมนสฺสสหคตาปีติ กถํ กมฺมสทิสเวทนา ปฎิสนฺธีติ? เอตฺถาปิ จ กมฺมมฺปิ อุเปกฺขาสหคตเมวาติ เถรสฺส อธิปฺปาโย สิยาติ สกฺกา วตฺตุํฯ อปิจายํ วาโท มหาอฎฺฐกถายํ ปฎิกฺขิโตฺตวฯ ตถา หิ วุตฺตํ สงฺคหกาเรหิ ‘‘อฎฺฐกถายํ ปน อยํ เถรสฺส มโนรโถ, นตฺถิ เอต’’นฺติ ปฎิกฺขิปิตฺวา สพฺพญฺญุโพธิสตฺตานํ หิตูปจาโร พลวา โหติ, ตสฺมา เมตฺตาปุพฺพภาคกามาวจรกุสลวิปากโสมนสฺสสหคตติเหตุกอสงฺขาริกจิเตฺตน ปฎิสนฺธิํ คณฺหนฺตีติ  วุตฺตนฺติ, ตสฺมา ปฎิกฺขิตฺตวาทํ  คเหตฺวา น สกฺกา อฎฺฐกถาวจนํ จาเลตุนฺติ สมฺปฎิจฺฉิตพฺพเมเวตํ กมฺมสทิสเวทนา ปฎิสนฺธีติฯ อสมฺปฎิจฺฉเนฺตหิ วา อฎฺฐกถาย อธิปฺปาโย สาธุกํ กเถตโพฺพติฯ</p>


<p>นฺติ อสงฺขาริกกมฺมํฯ อสงฺขารํ สสงฺขารมฺปิ ผลํ เทตีติ สมฺพโนฺธฯ</p>


<p>ติ อิฎฺฐาทิอารมฺมเณนฯ นฺติ ตสฺส ตสฺส อารมฺมณสฺส อนุรูปโต โสมนสฺสาทิเวทนาย ปริวตฺตนํ, กุสลวิปากสนฺตีรณตทารมฺมณานิ สนฺธาย เจตํ วุตฺตํฯ ตานิ หิ อิฎฺฐารมฺมเณ โสมนสฺสสหคตานิ, อิฎฺฐมชฺฌเตฺต อุเปกฺขาสหคตานิฯ อกุสลวิปากํ ปน สนฺตีรณตทารมฺมณํ อนิเฎฺฐ, อนิฎฺฐมชฺฌเตฺต จ อารมฺมเณ อุเปกฺขาสหคตเมวฯ น หิ ตสฺส อารมฺมณวเสน เวทนาเภโท อตฺถิ, เหฎฺฐา วุตฺตนเยน ทฺวีสุปิ อุเปกฺขาสหคตเมวฯ ทฺวิปญฺจวิญฺญาณสมฺปฎิจฺฉเนสุ จ ฐเปตฺวา กายวิญฺญาณทฺวยํ เสสานิ อิฎฺฐาทีสุ สพฺพตฺถ เหฎฺฐา วุตฺตการณวเสเนว อุเปกฺขาสหคตานิ, ตถา กายวิญฺญาณํ อิฎฺฐาทีสุ สุขสหคตํ, อนิฎฺฐาทีสุ ทุกฺขสหคตนฺติฯ ชวเนน นิยมิตํ อฎฺฐกถายนฺติ อธิปฺปาโยฯ เหตุนิยมนเมว เจตฺถ ชวนวเสน โหติ เวทนาเภทสฺส อารมฺมเณเนว, สงฺขารเภทสฺส จ ปจฺจยวเสเนว นิยมิตตฺตาฯ เอตฺถ จ อกุสลวิปากานํ วิภาคาภาวโต กุสลวิปากตทารมฺมณานเมว อารมฺมณชวนปจฺจยวเสน นิยมนํ โหติฯ ตํ ปน สรูปโต เอวํ เวทิตพฺพํ – ติเหตุกุกฺกฎฺฐกเมฺมน หิ ตทารมฺมณํ ปวตฺตมานํ กมฺมวเสน นิยมาภาวโต สเพฺพสุปิ กุสลวิปากตทารมฺมเณสุ สมฺปเตฺตสุ อารมฺมณชวนปจฺจยวเสน, อารมฺมณชวนวเสเนว วา นิยตํ เอกเมว อุปฺปชฺชติฯ กถํ? ตทารมฺมเณสุ หิ อารมฺมณวเสน เวทนานิยโม โหติ, ชวนวเสน เหตุนิยโม , ปจฺจยวเสน สงฺขารนิยโมฯ อเหตุเกสุ ปน สงฺขารเภทาภาวโต ปจฺจยวเสน นิยมนํ นตฺถิฯ ตตฺถ อารมฺมเณน เวทนานิยมนํ เหฎฺฐา วุตฺตนเยน เวทิตพฺพํฯ ชวนวเสน เหตุนิยมเน ปน กมฺมสริกฺขกเหตุวเสน ติเหตุกานิ ทุเหตุกานิ อเหตุกานีติ ตีณิ ชวนานิ เวทิตพฺพานิฯ ตตฺถ กมฺมสริกฺขกเหตุวเสน ติเหตุกชวนานิ นาม กามาวจรกุสลกิริยาสุ ญาณสมฺปยุตฺตชวนานิ, ทุเหตุกชวนานิ นาม ญาณวิปฺปยุตฺตชวนานิ, อเหตุกานิ นาม อกุสลชวนานิ เจว กิริยาเหตุกชวนญฺจฯ อกุสลชวนานิปิ หิ กุสลกมฺมสริกฺขกเหตุวเสน อเหตุกานิ กุสลเหตูนํ เตสุ อภาวโตฯ</p>


<p>ตตฺถ  กมฺมสฺส ชวนสทิสตทารมฺมณาภินิปฺผาทนสามตฺถิเย สติ ติเหตุกชวเน ชวิเต ติเหตุกตทารมฺมณํ โหติ, ทุเหตุกชวเน ชวิเต ทุเหตุกตทารมฺมณํ, อเหตุกชวเน ชวิเต อเหตุกตทารมฺมณํ โหตีติฯ เอวํ ชวนวเสน เหตุนิยมนํ ทฎฺฐพฺพํฯ กถํ ปจฺจยวเสน สงฺขารนิยโมติ? กาลสมฺปทาทีนํ, อุตุสมฺปทาทีนญฺจ ปจฺจยานํ พลวภาเว สติ อสงฺขาริกตทารมฺมณํ โหติ, ทุพฺพลภาเว สสงฺขาริกํฯ อเหตุกตทารมฺมณสฺส ปน ปจฺจยวเสน นิยโม นตฺถิ, ตสฺมา ยทิ อิฎฺฐารมฺมณํ โหติ, ตทา อุเปกฺขาสหคตํ ตทารมฺมณํ ปฎิพาหิตฺวา โสมนสฺสสหคตตทารมฺมณเมว โหติฯ โสมนสฺสสหคตตทารมฺมเณสุปิ อนิยเมน อารมฺมณวเสน สเพฺพสุ สมฺปเตฺตสุ ชวนสฺส ติเหตุกภาเว ทุเหตุกาเหตุเก ปฎิพาหิตฺวา ติเหตุกเมว ตทารมฺมณํ โหติฯ ติเหตุกตทารมฺมเณสุปิ อนิยเมน ชวนวเสน สเพฺพสุ สมฺปเตฺตสุ ปจฺจยสฺส พลวภาเว สติ สสงฺขาริกตทารมฺมณํ ปฎิพาหิตฺวา อสงฺขาริกเมว  ตทารมฺมณํ โหติฯ เอเตเนว นเยน เสสํ ตทารมฺมณมฺปิ ตํตํชวนานุรูปโต นิยมนํ ทฎฺฐพฺพํฯ</p>


<p>อเหตุกตทารมฺมณํ ปน ปจฺจยํ อนเปกฺขิตฺวา อารมฺมณวเสน เจว ชวนวเสน จ นิยมนํ โหติฯ อิทเมตฺถ เยภุยฺยปฺปวตฺติวเสน นิยมนํฯ กทาจิ ปน อารมฺมณวเสน, ปจฺจยวเสน, ปริจิตวเสน จ ตทารมฺมณนิยโม โหติฯ ตตฺถ อารมฺมณวเสน เจว ปจฺจยวเสน จ นิยมนํ เหฎฺฐา วุตฺตนยเมวฯ ปริจิตวเสน ปน นิยมเน เยภุเยฺยน ติเหตุกกุสลปฺปวตฺติยา เตสุ ปริจิตสฺส กทาจิ ทุเหตุเก, อเหตุเก วา ชวเน ชวิเต ปริจยวเสน ติเหตุกตทารมฺมณเมว โหติฯ เยภุเยฺยน จ ทุเหตุกชวนปฺปวตฺติยา ตตฺถ ปริจิตสฺส กทาจิ ติเหตุเก, อเหตุเก วา ชวเน ชวิเต ปริจยวเสน ทุเหตุกตทารมฺมณเมว โหติฯ ตเถว อกุสเลสุ ปริจิตสฺส กทาจิ ติเหตุกทุเหตุเกสุปิ ชวเนสุ ชวิเตสุ ปริจยวเสน อเหตุกตทารมฺมณเมว โหตีติฯ เอวญฺจ กตฺวา  –</p>

</p>


<p>อวิเสเสน อกุสลชวนานนฺตรมฺปิ สเหตุกตทารมฺมณํ, ติเหตุกชวนานนฺตรญฺจ อเหตุกตทารมฺมณํ วุตฺตํฯ ติเหตุโกมเกน, ปน ทุเหตุกุกฺกเฎฺฐน จ กเมฺมน ตทารมฺมณปฺปวตฺติยํ   กมฺมสฺส ติเหตุกวิปากทาเน อสมตฺถตาย ติเหตุกชวเนปิ ชวิเต ทุเหตุกตทารมฺมณเมว โหติฯ เสสํ วุตฺตนยเมวฯ ทุเหตุโกมเกน ปน กเมฺมน ตทารมฺมณปฺปวตฺติยํ กมฺมสฺส สเหตุกตทารมฺมณนิพฺพตฺตเน อสมตฺถตาย สเหตุกชวเนปิ ชวิเต อเหตุกตทารมฺมณเมว โหติฯ เสสํ วุตฺตนยเมวฯ</p>


<p> ติ โสมนสฺสสหคตญาณสมฺปยุตฺตอสงฺขาริเกน มหาวิปากจิเตฺตนฯ ติ อติมหนฺตารมฺมเณฯ จตุพฺพิธญฺหิ อารมฺมณํ อติมหนฺตํ มหนฺตํ ปริตฺตํ อติปริตฺตนฺติฯ วุตฺตญฺจ –</p>


<p>
‘‘ตถา หิ วิสยํ อาหุ, จตุธา เอตฺถ ปณฺฑิตา;  
  
มหนฺตาติมหนฺตโต, ปริตฺตาติปริตฺตโต’’ติฯ  
</p>
  
<p>อติมหนฺตาทิภาโว จสฺส อาปาถคตกาเล อุปฺปชฺชนกจิตฺตกฺขณวเสน เวทิตโพฺพฯ ตถา หิ อาปาถคตกฺขณโต ปฎฺฐาย ยาว โสฬสจิตฺตกฺขณา, ตาว วิชฺชมานายุกอารมฺมณํ  นามฯ ปนฺนรสจุทฺทสจิตฺตกฺขณายุกํ  นามฯ เตรสจิตฺตกฺขณโต ปฎฺฐาย อฎฺฐจิตฺตกฺขณายุกํ  นามฯ ตโต ปรํ  นามฯ ตตฺถ อติมหนฺตารมฺมเณ ตทารมฺมณปริโยสานานิ วีถิจิตฺตานิ อุปฺปชฺชนฺติฯ มหเนฺต ชวนปริโยสานานิ, นตฺถิ ตทารมฺมณุปฺปาโทฯ ปริเตฺต ชวนมฺปิ น อุปฺปชฺชติ, สนฺตีรณานนฺตรํ โวฎฺฐพฺพนเมว ทฺวตฺติกฺขตฺตุํ ปวตฺตติฯ อติปริเตฺต ภวงฺคจลนมตฺตเมวฯ กถํ? อติมหเนฺต หิ อารมฺมเณ ปญฺจทฺวาเรสุ ยถานุรูปํ อญฺญตรสฺมิํ ทฺวาเร อาปาถคเต ปสาทฆฎฺฎนานุภาเวน หทยวตฺถุสนฺนิสฺสิตา ภวงฺคสนฺตติ โวจฺฉิชฺชติ, โวจฺฉิชฺชมานา จ สหสา น โอจฺฉิชฺชติฯ ยถา ปน เวเคน ธาวโนฺต ปุริโส อนฺตรา ฐาตุกาโมปิ เอกเทฺวปทวาเร อติกฺกมิตฺวาว ฐาตุํ สโกฺกติ, น ปน ฐาตุกามตาย  สทฺธิํเยว, เอวเมว ทีปสิขา วิย, คงฺคาโสโต วิย, เวเคน ชวมานา ภวงฺคสนฺตติ อนฺตรา โอจฺฉิชฺชมานาปิ ปสาทฆฎฺฎนโต ปรํ ทฺวตฺติกฺขตฺตุํ อุปฺปชฺชิตฺวาว โอจฺฉิชฺชติฯ ตตฺถ ปฐมจิตฺตํ ภวงฺคสนฺตติยา จลนากาเรน อุปฺปชฺชนโต  นาม, ทุติยํ อุปจฺฉิชฺชนวเสน อุปฺปชฺชนโต  นามฯ เญฺจตฺถ วิสทิสจิตฺตสฺส อุปนิสฺสยภาวคมนํฯ วุตฺตญฺจ –</p>


<p>
‘‘อารมฺมณนฺตราปาเถ  
, ทฺวิกฺขตฺตุํ จลิเต มโน;  
  
จิตฺตนฺตรสฺส เหตุตฺตํ, ยานํ จลนมีริต’’นฺติฯ  
</p>
  
<p>ยทิ เอวํ ทุติยสฺสปิ ตํ อตฺถีติ ตมฺปิ ภวงฺคจลนมิเจฺจว วตฺตพฺพนฺติ? สจฺจํ, ภวงฺคสฺส ปน อุปจฺฉิชฺชนวเสน ปวตฺติวิเสสํ คเหตฺวา ปุริมสฺส นามโต วิสทิสนามํ กาตุํ ‘‘ภวงฺคุปเจฺฉโท’’ติ วุจฺจตีติฯ นนุ จ รูปาทีหิ ปสาเท ฆฎฺฎิเต ปสาทนิสฺสิตเสฺสว จลนํ ยุตฺตํ, กถํ ปน หทยวตฺถุสนฺนิสฺสิตาย ภวงฺคสนฺตติยา จลนนฺติ? สนฺตติวเสน เอกาพทฺธตฺตาฯ ยถา หิ เภริยา เอกสฺมิํ ตเล ฐิตสกฺขราย มกฺขิกาย นิปนฺนาย อปรสฺมิํ ตเล ทณฺฑาทินา ปหเฎ อนุกฺกเมน เภริจมฺมวรตฺตาทีนํ จลเนน สกฺขราย จลิตาย มกฺขิกาย ปลายนํ โหติ, เอวเมว รูปาทิมฺหิ ปสาเท ฆฎฺฎิเต ตนฺนิสฺสเยสุ มหาภูเตสุ จลิเตสุ อนุกฺกเมน ตํสมฺพนฺธานํ เสสรูปานมฺปิ จลเนน หทยวตฺถุมฺหิ จลิเต ตนฺนิสฺสิตสฺส ภวงฺคสฺส จลนากาเรน ปวตฺติ โหติฯ วุตฺตญฺจ –</p>


<p>
‘‘ฆฎฺฎิเต อญฺญวตฺถุมฺหิ, อญฺญนิสฺสิตกมฺปนํ;  
  
เอกาพเทฺธน โหตีติ, สกฺขโรปมยา วเท’’ติฯ (ส. ส. ๑๗๖);  
</p>
  
<p>เอวํ ภวงฺคจลนภวงฺคุปเจฺฉเทสุ อุปฺปชฺชิตฺวา นิรุเทฺธสุ ‘‘กิํ นาเมต’’นฺติ วทนฺตี วิย วีถิจิตฺตานิ อารมฺมณาภิมุขํ ปฎิปาเทนฺตี  กิริยามโนธาตุ อุปฺปชฺชติ, ตสฺสานนฺตรํ ยถารหํ ทสฺสนาทิกิจฺจํ สาธยมานา ปญฺจวิญฺญาณธาตูสุ อญฺญตรา อุปฺปชฺชติ, ตทนนฺตรํ ตาย คหิตเมวารมฺมณํ สมฺปฎิจฺฉมานา วิปากาเหตุกมโนธาตุ อุปฺปชฺชติ, ตทนนฺตรํ ตเทวารมฺมณํ สนฺตีรยมานา วิปากาเหตุกมโนวิญฺญาณธาตุ อุปฺปชฺชติ, ตทนนฺตรํ ตเมวารมฺมณํ ววตฺถาปยมานา กิริยาเหตุกมโนวิญฺญาณธาตุ อุปฺปชฺชติ, ตทนนฺตรํ กามาวจรกุสลากุสลกิริยชวเนสุ ยํ กิญฺจิ ลทฺธปจฺจยํ ตเทวารมฺมณํ อารพฺภ ชวนํ หุตฺวา เยภุเยฺยน สตฺตกฺขตฺตุํ ชวติ, ตทนนฺตรํ เอกาทสตทารมฺมณจิเตฺตสุ อญฺญตรํ กมฺมํ อารมฺมณํ ชวนํ ปจฺจโย ปริจิตตาติ อิเมสํ อนุรูปวเสน ทฺวิกฺขตฺตุํ อุปฺปชฺชติ, ตทนนฺตรํ ภวงฺคปาโต โหติฯ</p>


<p>อิธ ฐตฺวา อิมิสฺสา จิตฺตปรมฺปราย สุขคฺคหณตฺถํ  เวทิตพฺพาฯ กถํ? เอโก กิร ปุริโส ผลิตมฺพรุกฺขสฺส เหฎฺฐา สสีสํ ปารุปิตฺวา นิปโนฺน นิทฺทายติ, อเถกํ อมฺพปกฺกํ วณฺฎโต  มุจฺจิตฺวา ตสฺส กณฺณสกฺขลิํ ปุญฺฉมานํ วิย ‘‘ฐ’’นฺติ ภูมิยํ ปตติ, โส ตสฺส สเทฺทน ปพุชฺฌิตฺวา สีสโต วตฺถํ อปเนตฺวา จกฺขุํ อุมฺมีเลตฺวา โอโลเกสิ, ตโต หตฺถํ ปสาเรตฺวา ผลํ คเหตฺวา มทฺทิตฺวา อุปสิงฺฆิตฺวา ปกฺกภาวํ ญตฺวา ปริภุญฺชิตฺวา มุขคตํ สห เสเมฺหน อสฺสาเทตฺวา ปุน ตเถว นิทฺทายติฯ ตตฺถ ตสฺส ปุริสสฺส อมฺพรุกฺขมูเล นิทฺทายนกาโล วิย ภวงฺคสมงฺคิกาโล, อมฺพปกฺกสฺส ปติตกาโล วิย อารมฺมณสฺส ปสาทฆฎฺฎนกาโล, ปตนสเทฺทน ปพุทฺธกาโล วิย มโนธาตุยา ภวงฺคสฺส อาวฎฺฎิตกาโล, อุมฺมีเลตฺวา โอโลกิตกาโล วิย จกฺขุวิญฺญาณสฺส ทสฺสนกิจฺจํ สาธนกาโล, หตฺถํ ปสาเรตฺวา คหิตกาโล วิย วิปากมโนธาตุยา อารมฺมณสมฺปฎิจฺฉนกาโล, คเหตฺวา มทฺทิตกาโล  วิย วิปากมโนวิญฺญาณธาตุยา อารมฺมณสฺส สนฺตีริตกาโล, อุปสิงฺฆิตกาโล วิย กิริยามโนวิญฺญาณธาตุยา ววตฺถาปิตกาโล, ปริภุตฺตกาโล วิย ชวนสฺส อารมฺมณรสอนุภวิตกาโล, มุขคตํ สห เสเมฺหน อสฺสาทิตกาโล วิย ตทารมฺมณสฺส ชวเนน อนุภูตารมฺมณอนุภวนกาโล, ปุน นิทฺทายนํ วิย ปุน ภวงฺคกาโลติ เอวเมตฺถ อุปมาสํสนฺทนํ เวทิตพฺพํฯ</p>


<p>อยํ ปน อุปมา กิํ ทีเปติ? อารมฺมณสฺส ปสาทฆฎฺฎนเมว กิจฺจํ, กิริยามโนธาตุยา ภวงฺคาวฎฺฎนเมว กิจฺจํ, ปญฺจวิญฺญาณธาตูนํ ทสฺสนาทิกเมว กิจฺจํ, วิปากมโนวิญฺญาณธาตุยา สมฺปฎิจฺฉนเมว กิจฺจํ, วิปากมโนวิญฺญาณธาตุยา สนฺตีรณเมว กิจฺจํ, กิริยามโนวิญฺญาณธาตุยา ววตฺถาปนเมว กิจฺจํ, ชวนเสฺสว ปน อารมฺมณรสานุภวนํ ตทารมฺมณสฺส เอเตน อนุภูตเสฺสว อนุภวนนฺติ เอวํ กิจฺจวเสน ธมฺมานํ อญฺญมญฺญาสํกิณฺณตํ ทีเปติ, เอวํ ปวตฺตมานํ ปน จิตฺตํ ‘‘ตฺวํ อาวชฺชนํ นาม โหหิ, ตฺวํ ทสฺสนาทีสุ อญฺญตรํ, ตฺวํ สมฺปฎิจฺฉนํ นามา’’ติอาทินา นิยุญฺชเก การเก อสติปิ จิตฺตนิยามวเสเนว ปวตฺตตีติ เวทิตพฺพํฯ ตํ ปน จิตฺตนิยามํ สทฺธิํ อุตุนิยามาทีหิ ปริเจฺฉทาวสาเน วกฺขติฯ อยํ ตาว อติมหนฺตารมฺมเณ จิตฺตปฺปวตฺติวิภาวนาฯ</p>


<p>มหนฺตารมฺมเณ ปน ตทารมฺมณุปฺปาทสฺส อภาวโต ตสฺมิํ อาปาถคเต วุตฺตนเยน ชวนปริโยสาเนสุ วีถิจิเตฺตสุ อุปฺปเนฺนสุ ภวงฺคปาโตว โหติ, อารมฺมณสฺส ปน ปริกฺขีณายุกตฺตา เอกจิตฺตกฺขณิกปฺปมาเณปิ วา อายุมฺหิ สติ สมาสนฺนมรโณ วิย ปุริโส ทุพฺพลภาวโต ตทารมฺมณํ นุปฺปชฺชติฯ อปิจ ตทารมฺมณมุปฺปชฺชนฺตํ นิยมโต ทฺวิกฺขตฺตุเมว อุปฺปชฺชติ, น เอกวารํฯ เอกจิตฺตกฺขณาวสิเฎฺฐ จ อารมฺมเณ เอกสฺมิํ ตทารมฺมเณ อุปฺปเนฺนสุ  ทุติยสฺส  อุปฺปชฺชนกาเล ตสฺส นิรุทฺธตฺตา นุปฺปชฺชติฯ น หิ ทฺวีสุ ตทารมฺมเณสุ เอกํ ปจฺจุปฺปนฺนารมฺมณํ, เอกํ อตีตารมฺมณํ โหติ, ตสฺมา ทุติยสฺส อนุปฺปตฺติยา ปฐมมฺปิ นุปฺปชฺชตีติฯ  ปน สกิมฺปิ ตทารมฺมณสฺส ปวตฺติ วุตฺตาฯ  จ ตเมว วาทํ สมฺปฎิจฺฉิตฺวา ‘‘สกิํ เทฺว วา ตทาลมฺพ’’นฺติ (ปรม. วิ. ๑๑๖) วุตฺตํฯ  ปน ‘‘จิตฺตปฺปวตฺติคณนายํ สพฺพวาเรสุ เทฺว เอว จิตฺตวารานิ อาคตานี’’ติ วตฺวา ตํ น สมฺปฎิจฺฉิตํ, ตสฺมา มหนฺตารมฺมเณ ชวนาวสาเน ภวงฺคปาโตว โหติ, นตฺถิ ตทารมฺมณุปฺปาโท, อยญฺจ ตทารมฺมเณหิ ตุจฺฉตาย ติ วุจฺจติฯ</p>


<p>ปริตฺตารมฺมเณ ชวนุปฺปาทสฺสปิ อภาวโต สนฺตีรณาวสาเนสุ วีถิจิเตฺตสุ อุปฺปเนฺนสุ ตทนนฺตรํ โวฎฺฐพฺพนเมว อาเสวนํ ลภิตฺวา ชวนฎฺฐาเน ฐตฺวา ทฺวิกฺขตฺตุํ ปวตฺตติ, ตโต ภวงฺคปาโต โหติฯ โวฎฺฐพฺพนํ ปน อปฺปตฺวา อนฺตรา จกฺขุวิญฺญาณาทิกํ ปตฺวา นิวตฺติสฺสตีติ เนตํ ฐานํ วิชฺชติฯ ชวนํ ปน อารมฺมณสฺส อปฺปายุกภาเวน ปริทุพฺพลตฺตา นุปฺปชฺชติฯ ตญฺหิ อุปฺปชฺชมานํ สตฺตจิตฺตกฺขณายุเกเยว อุปฺปชฺชติ, กติปยจิตฺตกฺขณายุเก ปน ปฐมชวนเมว นุปฺปชฺชติฯ ตทนุปฺปตฺติยญฺหิ อิตรานิปิ นุปฺปชฺชนฺติ, ตสฺมา ปริตฺตารมฺมเณ นตฺถิ ชวนุปฺปาโทติ อยํ ทุติโย โมฆวาโร อฎฺฐกถาย วุโตฺตฯ ฎีกากาโร ปน ตถา อสมฺปฎิจฺฉิตฺวา อญฺญถา ทุติยโมฆวารํ ปกเปฺปติฯ วุตฺตญฺหิ เตน ตีสุ โมฆวาเรสุ ทุติยโมฆวาโร อุปปริกฺขิตฺวา คเหตโพฺพฯ</p>


<p>ยทิ หิ อนุโลเม เวทนาตฺติเก ปฎิจฺจวาราทีสุ ‘‘อาเสวนปจฺจยา น มเคฺค เทฺว, นมคฺคปจฺจยา อาเสวเน เทฺว’’ติ จ วุตฺตํ สิยา, โสปิ โมฆวาโร ลเพฺภยฺยฯ ยทิ จ โวฎฺฐพฺพนมฺปิ อาเสวนปจฺจโย  สิยา, กุสลากุสลานมฺปิ สิยาฯ น หิ อาเสวนปจฺจยํ ลทฺธุํ ยุตฺตสฺส อาเสวนปจฺจยภาวี ธโมฺม อาเสวนปจฺจโย โหตีติ อวุโตฺต อตฺถิฯ โวฎฺฐพฺพนสฺส ปน กุสลากุสลานํ อาเสวนปจฺจยภาโว น วุโตฺตฯ ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ นาเสวนปจฺจยาฯ อกุสลํ ธมฺมํ ปฎิจฺจ อกุสโล ธโมฺม อุปฺปชฺชติ นาเสวนปจฺจยา’’ติ วจนโต ปฎิกฺขิโตฺตวฯ อถาปิ สิยา ‘‘อสมานเวทนานํ วเสเนวํ วุตฺต’’นฺติ, เอวมฺปิ ยถา ‘‘อาวชฺชนา กุสลานํ ขนฺธานํ, อกุสลานํ ขนฺธานํ อนนฺตรปจฺจเยน ปจฺจโย’’ติ (ปฎฺฐา. ๑.๑.๔๑๗) วุตฺตํ, เอวํ ‘‘อาเสวนปจฺจเยน ปจฺจโย’’ติปิ วตฺตพฺพํ สิยาฯ ชาติเภทา น วุตฺตนฺติ เจ, ‘‘ภูมิภินฺนสฺส กามาวจรสฺส รูปาวจราทีนํ  อาเสวนปจฺจยภาโว วิย ชาติภินฺนสฺสปิ ภเวยฺยา’’ติ วตฺตโพฺพ เอว สิยา, อภินฺนชาติกสฺส จ วเสน ยถา ‘‘อาวชฺชนา สเหตุกานํ ขนฺธานํ อนนฺตรปจฺจเยน ปจฺจโย’’ติ วุตฺตํ, เอวํ ‘‘อาเสวนปจฺจเยน ปจฺจโย’’ติปิ วตฺตพฺพํ สิยา, น ตุ วุตฺตํ, ตสฺมา เวทนาตฺติเกปิ สํขิตฺตาย คณนาย ‘‘อาเสวนปจฺจยา นมเคฺค เอกํ, นมคฺคปจฺจยา อาเสวเน เอก’’นฺติ เอวํ คณนาย นิทฺธาริยมานาย โวฎฺฐพฺพนสฺส อาเสวนปจฺจยตฺตาภาวา ยถาวุตฺตปฺปกาโร ทุติโย โมฆวาโร วีมํสิตฺวา คเหตโพฺพฯ โวฎฺฐพฺพนํ ปน วีถิวิปากสนฺตติยา อาวฎฺฎนโต ‘‘อาวชฺชนา’’อิเจฺจว วุตฺตํฯ ตโต วิสทิสสฺส ชวนสฺส กรณโต มนสิกาโร จฯ เอวญฺจ กตฺวา ปฎฺฐาเน ‘‘โวฎฺฐพฺพนํ กุสลานํ ขนฺธานํ อนนฺตรปจฺจเยน ปจฺจโย’’ติอาทิ น วุตฺตํ, ‘‘อาวชฺชนา’’อิเจฺจว วุตฺตํ, ตสฺมา โวฎฺฐพฺพนโต จตุนฺนํ วา ปญฺจนฺนํ วา ชวนานํ อารมฺมณปุเรชาตํ ภวิตุํ อสโกฺกนฺตํ รูปาทิอาวชฺชนาทีนํ ปจฺจโย  ภวิตุํ น สโกฺกติ, อยเมตสฺส สภาโวติ ชวนาปาริปูริยา ทุติโย โมฆวาโร ทเสฺสตุํ ยุโตฺต สิยาติฯ</p>


<p>อยญฺหิ อาจริยสฺส อธิปฺปาโย – ยทิ โวฎฺฐพฺพนมฺปิ อาเสวนปจฺจโย สิยา, ยถา ‘‘สุขาย เวทนาย สมฺปยุตฺตํ ธมฺมํ ปฎิจฺจ สุขาย เวทนาย สมฺปยุโตฺต ธโมฺม อุปฺปชฺชติ อาเสวนปจฺจยา นมคฺคปจฺจยา’’ติ อนุโลมปจฺจนิเย, ปจฺจนิยานุโลเม จ ‘‘สุขา…เป.… นมคฺคปจฺจยา อาเสวนปจฺจยา’’ติ จ วุตฺตํ หสิตุปฺปาทจิตฺตวเสน, เอวมฺปิ โวฎฺฐพฺพนวเสน ‘‘อทุกฺขมสุขาย เวทนาย สมฺปยุตฺตํ ธมฺมํ ปฎิจฺจา’’ติอาทินา ปุเพฺพ วุตฺตนเยน ปาโฐ สิยาฯ ตถา จ สติ วารทฺวยวเสน คณนาย ‘‘อาเสวนปจฺจยา นมเคฺค เทฺว, นมคฺคปจฺจยา อาเสวเน เทฺว’’ติ จ วตฺตพฺพํ สิยา, น ปน วุตฺตํ, ‘‘อาเสวนปจฺจยา นมเคฺค เอกํ, นมคฺคปจฺจยา อาเสวเน เอก’’นฺติเจฺจว วุตฺตํฯ อปิจ ยทิ หิ โวฎฺฐพฺพนมฺปิ อาเสวนปจฺจโย สิยา, ทุติยโมฆวาโร วิย ปุริมวาเรสุปิ สิยาฯ ตถา จ สติ อตฺตโน วิย กุสลากุสลานมฺปิ สิยาฯ น หิ อาเสวนปจฺจยํ ลทฺธุํ ยุตฺตสฺส อาเสวนปจฺจยภาวี ธโมฺม อาเสวนปจฺจโย โหตีติ อวุโตฺต อตฺถิ ‘‘ปุริมา ปุริมา กุสลา ขนฺธา’’ติอาทินา อนวเสสโต วุตฺตตฺตา, โวฎฺฐพฺพนสฺส ปน อวุโตฺต ‘‘อพฺยากโต ธโมฺม กุสลสฺส ธมฺมสฺส อาเสวนปจฺจเยน ปจฺจโย’’ติอาทิวจนสฺส อภาวโตฯ น เกวลํ อวุโตฺตว, อถ โข ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ, อกุสลํ ธมฺมํ ปฎิจฺจ อกุสโล ธโมฺม อุปฺปชฺชตี’’ติ ผสฺสาทิกุสลากุสลธเมฺม ปฎิจฺจ สหชาตาทิปจฺจยวเสน กุสลากุสลสฺส อุปฺปตฺติํ  วตฺวา ปฐมชวนสฺส โวฎฺฐพฺพนโต อาเสวนปจฺจยาลาภํ สนฺธาย ‘‘นาเสวนปจฺจยา’’ติ ปฎิกฺขิโตฺตวฯ</p>


<p>อถาเปตฺถ  สโมธานํ สิยา, สมานเวทนานํ เอว อาเสวนปจฺจยภาวสฺส ทสฺสนโต โวฎฺฐพฺพเนน อสมานเวทนานํ กุสลากุสลานํ วเสนายํ ปฎิเกฺขโป กโตติฯ เอวมฺปิ สติ ยถา ‘‘อาวชฺชนา กุสลานํ ขนฺธานํ อกุสลานํ ขนฺธานํ อนนฺตรปจฺจเยน ปจฺจโย’’ติ วุตฺตํ, เอวํ สมานเวทนาวเสน ‘‘อาเสวนปจฺจเยน ปจฺจโย’’ติปิ วตฺตพฺพํ สิยาฯ อถ โวฎฺฐพฺพนสฺส กุสลากุสเลหิ ภินฺนชาติกตฺตา ตสฺส เตสํ อาเสวนปจฺจยภาโว น วุโตฺตติ เจฯ ยถา ภูมิวเสน ภินฺนสฺส โคตฺรภุโวทานวเสน ฐิตสฺส กามาวจรสฺส รูปาวจราทีนํ อาเสวนภาโว ทิสฺสติ, เอวํ ชาติวเสน ภินฺนสฺส โวฎฺฐพฺพนสฺส อาเสวนปจฺจยภาเว น โกจิ วิพโนฺธ, อปิจ อภินฺนเวทนสฺส, อภินฺนชาติกสฺส จ อุเปกฺขาสหคตมหากิริยจิตฺตสฺส วเสน ยถา ‘‘อาวชฺชนา สเหตุกานํ ขนฺธานํ อนนฺตรปจฺจเยน ปจฺจโย’’ติ วุตฺตํ, เอวํ ‘‘อาเสวนปจฺจเยน ปจฺจโย’’ติปิ วตฺตพฺพํ สิยา, น ตุ วุตฺตํ, ตสฺมา เวทนาตฺติเกปิ โวฎฺฐพฺพนสฺส อาเสวนปจฺจยตฺตสฺส อภาวา โวฎฺฐพฺพนสฺส อาเสวนภาวทสฺสนวเสน วุโตฺต ทุติโย โมฆวาโร วีมํสิตฺวา คเหตโพฺพฯ โวฎฺฐพฺพนาวชฺชนานํ ปน อนตฺถนฺตรภาวโต อาวชฺชนาย จ กุสลากุสลานํ อนนฺตรปจฺจยภาวสฺส วุตฺตตฺตา สติ อุปฺปตฺติยํ โวฎฺฐพฺพนํ กามาวจรกุสลากุสลกิริยาชวนานํ เอกนฺตโต อนนฺตรปจฺจยภาเวเนว วเตฺตยฺย, น ปน อญฺญถาติ มุญฺฉามรณาสนฺนเวลาทีสุ ชวนาปาริปูริยา มนฺทีภูตเวคตาย อยํ ทเสฺสตโพฺพติฯ</p>


<p>เตฺถเรน ปเนตฺถ อิทํ วุตฺตํ – ‘‘ยํ ชวนภาวปฺปตฺตํ, ตํ ฉินฺนมูลรุกฺขปุปฺผํ วิยา’’ติ วกฺขมานตฺตา อนุปจฺฉินฺนภวมูลานํ ปวตฺตสฺส โวฎฺฐพฺพนสฺส กิริยภาโว น  สิยา, วุโตฺต จ ‘‘ยสฺมิํ สมเย มโนวิญฺญาณธาตุ อุปฺปนฺนา กิริยา เนวกุสลา, นากุสลา, น จ กมฺมวิปากา อุเปกฺขาสหคตา’’ติ, ตสฺมา อฎฺฐกถายํ ‘‘ชวนฎฺฐาเน ฐตฺวา’’ติ วจนํ ชวนสฺส อุปฺปชฺชนฎฺฐาเน ทฺวิกฺขตฺตุํ ปวตฺติตฺวา น ชวนภาเวนาติ อธิปฺปาเยน วุตฺตํ, ‘‘อาเสวนํ ลภิตฺวา’’ติ จ ‘‘อาเสวนํ วิย อาเสวน’’นฺติ วุเตฺต น โกจิ วิโรโธติฯ วิปฺผาริกสฺส ปน สโต ทฺวิกฺขตฺตุํ ปวตฺติเยเวตฺถ อาเสวนสทิสตาฯ วิปฺผาริกตาย หิ วิญฺญตฺติสมุฎฺฐาปกตฺตญฺจสฺส วุจฺจติฯ วิปฺผาริกมฺปิ ชวนํ วิย อเนกกฺขตฺตุํ อปฺปวตฺติยา ทุพฺพลตฺตา น นิปฺปริยายโต อาเสวนปจฺจยภาเวน ปวเตฺตยฺยาติ น อิมสฺส ปาเฐ อาเสวนตฺตํ วุตฺตํ ฯ อฎฺฐกถายํ ปน ปริยายโต วุตฺตํ, ยถา ผลจิเตฺตสุ มคฺคงฺคํ มคฺคปริยาปนฺนนฺติฯ ยทิปิ ‘‘ชวนาปาริปูริยา…เป.… ยุโตฺต’’ติ วุตฺตํ, ‘‘อาวชฺชนาทีนํ ปจฺจโย ภวิตุํ น สโกฺกตี’’ติ ปน วุตฺตตฺตา จิตฺตปฺปวตฺติวเสน ปฐมโมฆวารโต เอตสฺส น โกจิ วิเสโสติฯ</p>


<p>ติ จกฺขุทฺวารสฺส โยคฺยเทสาวฎฺฐานวเสน อาปาถมาคเตฯ ติ มโนธาตุยา ภวงฺคาวฎฺฎเน ปากฎตาย กิริยามโนธาตุํ ปจฺจามสติฯ ติ สนฺตติวเสน ปวตฺติตุํ อทตฺวา นิวตฺติเต, ปริณามิเต วาฯ ชาเตสุ ชายเตติ สมฺพโนฺธฯ ติ นิรุเทฺธฯ ติ ชวนานุภูตเมว อิฎฺฐารมฺมณํฯ ติ ชวนํ หุตฺวา นิรุเทฺธน เตน กามาวจรกุสลจิเตฺตนฯ นฺติ ชวนคฺคหิเตเยว อารมฺมเณ ปวตฺตนโต ‘‘พฺรหฺมสฺสโร’’ติอาทีสุ วิย ตสฺส อารมฺมณํ อารมฺมณมสฺสาติ มชฺฌปทโลปวเสน ตทารมฺมณนฺติ สญฺญิตํฯ ติ อารมฺมณโต วิสทิสภาเวปิ โสมนสฺสสหคตาทินา สทิสตฺตาฯ มูลสทิสํ  ภวงฺคํ ฯ ตทารมฺมณมฺปิ ภวงฺคสภาวตฺตา ‘‘ภวงฺค’’นฺติ วุจฺจติ ยถา ‘‘สเหตุกํ ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโย’’ติ (ปฎฺฐา. ๓.๑.๑๐๒)ฯ เอตฺถ หิ ปฎิสนฺธิจิเตฺต เอว ปวตฺติยํ ‘‘ภวงฺค’’นฺติ วุจฺจมาเน น ตสฺส เหตุวเสน เภโทติ ‘‘สเหตุกํ ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโย’’ติ น สกฺกา วตฺตุํฯ นาปิ เจตํ ‘‘สเหตุกํ จุติํ อเหตุกปฎิสนฺธิญฺจ สนฺธาย วุตฺต’’นฺติ สกฺกา วิญฺญาตุํฯ ภวสฺส องฺคภาวาภาวโต จุติจิตฺตสฺส ภวงฺคโวหาราลาภโตติ ‘‘สเหตุกํ ภวงฺค’’นฺติ ตทารมฺมณํ วุตฺตนฺติ วิญฺญายติฯ ‘‘ตทารมฺมณสญฺญิต’’นฺติ วตฺวา ‘‘มูลภวงฺคนฺติ วุจฺจตี’’ติ วุตฺตตฺตา นามทฺวยมฺปิ อิมสฺส ลพฺภตีติ ทีปิตํ โหติฯ</p>


<p> ติ ตทารมฺมณญฺจฯ ติ อิเมสุ วีถิจิเตฺตสุฯ ติ วิปากคณนูปคจิตฺตานิฯ</p>


<p> ติ อสงฺขาริกภาเวน อสมานตฺตาฯ</p>


<p> ปุริมานิ ปญฺจ วิปากจิตฺตานิ อิมินา สทฺธิํ ฉ โหนฺตีติ สมฺพโนฺธฯ เอตฺถ จ เยภุยฺยโต อิฎฺฐารมฺมเณ โสมนสฺสปฺปวตฺติวเสน โสมนสฺสสหคตชวนานนฺตรเมว โสมนสฺสตทารมฺมณํ วุตฺตํฯ ชวนสฺส ปน ปกเปฺปตฺวา อารมฺมณคฺคหณสพฺภาวโต, วิปากสฺส จ ตทภาวโต  อิฎฺฐารมฺมเณ อุเปกฺขาสหคตชวเนสุปิ ชวิเตสุ โสมนสฺสสหคตเมว ตทารมฺมณํ โหติฯ</p>


<p> ติ ตสฺมิํเยว จกฺขุทฺวาเรฯ ติ กมฺมสฺส โสมนสฺสสหคตภาเวปิ อารมฺมณสฺส  อิฎฺฐมชฺฌตฺตตาย โสมนสฺสเวทนา ปริวตฺติตฺวา อุเปกฺขาเวทนา โหติฯ อถ วา เหฎฺฐา วิปากเวทนาย โสมนสฺสภาเวปิ อิฎฺฐารมฺมณสฺส มชฺฌตฺตภาเวน ตํวเสน เวทนา ปริวตฺตตีติ อโตฺถฯ</p>


<p>ชวเนสุ ชวิเตสูติ สมฺพโนฺธฯ ‘‘ชวิเตสุ จตูสฺวปี’’ติ วา ปาโฐฯ ติ ตทารมฺมณวเสน ชายนฺติฯ ติ เวทนาย กรณภูตายฯ ติ ปฎิสนฺธิยา สห อสมานตฺตาฯ ติ เหฎฺฐา วุตฺตตทารมฺมณจตุกฺกโตฯ อถ วา ‘‘ปุริเมหิ อสมานตฺตา’’ อิเจฺจว โยชนาฯ ปุริเมหิ สห อสมานภาเว วุเตฺต เตสํ สนฺธิยา สห อสมานภาโวปิ วุโตฺตว โหตีติ จตฺตาริ นามโต ปิฎฺฐิภวงฺคานิ จ โหนฺตีติ โยชนาฯ -สเทฺทน อาคนฺตุกภวงฺคานิ, ตทารมฺมณานิ จ โหนฺตีติ ทเสฺสติฯ เอตฺถาปิ จ เยภุเยฺยน อิฎฺฐมชฺฌตฺตารมฺมเณ อุเปกฺขาสหคตชวนสฺส อุปฺปชฺชนโต อุเปกฺขาสหคตชวนานนฺตรเมว อุเปกฺขาสหคตตทารมฺมณํ วุตฺตํ, เหฎฺฐา วุตฺตนเยน ปน อุเปกฺขาสหคตตทารมฺมณํ โหติฯ ญาณสมฺปยุตฺตาทีสุ ชวิเตสุ ญาณวิปฺปยุตฺตตทารมฺมณานํ สมฺภโว เหฎฺฐา วุตฺตนเยน เวทิตโพฺพฯ กิญฺจาปิ อสงฺขารสสงฺขารวิธานํ ชวนวเสน วุตฺตํ, ตถาปิ อุตุโภชนาทิปจฺจยานํ ทุพฺพลภาเว ชวนเสฺสว อสงฺขาริกตฺตาภาวโต อสงฺขารชวนาวสาเน อสงฺขารเมว ตทารมฺมณํ โหติ, น สสงฺขารนฺติ นิยโมฯ ปจฺจยสฺส ปน พลวภาเว สติปิ ปเรสํ อุสฺสาหพเลน สสงฺขารสฺส ชวนสฺส สมฺภวโต สสงฺขารชวนาวสาเน สสงฺขารเมว ตทารมฺมณํ โหติ, สสงฺขาริกตฺตาภาวโต อสงฺขารชวนาวสาเน อสงฺขารเมวาติ นิยโม นตฺถีติ อสงฺขารชวนาวสาเน อสงฺขารมฺปิ สสงฺขารมฺปิ ตทารมฺมณํ โหติ, สสงฺขารชวนาวสาเน สสงฺขารมฺปิ อสงฺขารมฺปิ ตทารมฺมณํ โหติฯ</p>


<p>ติ  อิฎฺฐมชฺฌตฺตารมฺมเณ วุตฺตานิ อุเปกฺขาสหคตสนฺตีรณาทีนิ ปญฺจ วิปากานิฯ ติ อิฎฺฐารมฺมเณ วุเตฺตหิ จกฺขุวิญฺญาณาทีหิ สตฺตหิ วินิทฺทิเส จกฺขุทฺวารสฺมินฺติ อธิปฺปาโยฯ</p>


<p>   ติ เอกาย ติเหตุกโสมนสฺสสหคตอสงฺขาริกเจตนายฯ เอวํ สมสฎฺฐิ วิปากานิ อุปฺปชฺชนฺตีติ สมฺพโนฺธฯ ยสฺมา ปน จกฺขุทฺวาราทีสุ อนุปฺปชฺชิตฺวา โสตทฺวาราทีสุเยว อุปฺปชฺชมานา โสตวิญฺญาณาทโย วิย ปญฺจสุ ทฺวาเรสุ อนุปฺปชฺชิตฺวา มโนทฺวาเรเยว อุปฺปชฺชมาโน กามาวจรวิปาโก นตฺถิ, ตสฺมา มโนทฺวาเร วิปากปฺปวตฺติ น วุตฺตาฯ อถ วา จกฺขุทฺวาเร คหิตานเมว มโนธาตุมโนวิญฺญาณธาตูนํ โสตทฺวาราทีสุปิ คหเณน ปญฺจทฺวาเรสุ คหิตาย มโนวิญฺญาณธาตุยา มโนทฺวาเรปิ คหณนยทสฺสนํ กตํ โหติ, เอวํ สติ ฉสุ ทฺวาเรสุปิ สมสตฺตติ วิปากานิ โหนฺติฯ อถ วา มโนทฺวาเร ลพฺภมานายปิ ปญฺจทฺวารปฺปวตฺตาย มโนวิญฺญาณธาตุยา มโนทฺวาเร อคฺคหเณน โสตทฺวาราทีสุ ลพฺภมานานมฺปิ จกฺขุทฺวาเร คหิตมโนธาตุมโนวิญฺญาณธาตูนํ โสตทฺวาราทีสุ อคฺคหณสฺส นยทสฺสนํ กตํ โหติ, เอวํ สติ ปญฺจทฺวาเรสุ โสฬส วิปากานิ โหนฺติฯ เอวญฺจ กตฺวา วุตฺตํ ติอาทิฯ</p>


<p> ติ เตหิ ตีหิ กุสลจิเตฺตหิ สมาเนหิ ตีหิ วิปาเกหิ ทินฺนาย ปฎิสนฺธิยาติ สมฺพโนฺธฯ ติ อุเปกฺขาสหคตปฎิสนฺธิยุคเฬฯ อิธ ฐตฺวา นาฬิยนฺตูปมา เวทิตพฺพาฯ กถํ? อุจฺฉุปีฬนสมเย กิร เอกสฺมา คามา เอกาทส ยนฺตวาหา นิกฺขมิตฺวา เอกํ อุจฺฉุวาฎํ ทิสฺวา ตสฺส ปริปกฺกภาวํ ญตฺวา อุจฺฉุสามิกํ  อุปสงฺกมิตฺวา ‘‘ยนฺตวาหา มย’’นฺติ อาโรเจสุํฯ โส ‘‘อหํ ตุเมฺหเยว ปริเยสิสฺสามี’’ติ อุจฺฉุสาลํ คเหตฺวา อคมาสิฯ เต ตตฺถ นาฬิยนฺตํ โยเชตฺวา ‘‘มยํ เอกาทส ชนา อปรมฺปิ เอกํ ลทฺธุํ วฎฺฎติ, วตฺตเนน คณฺหถา’’ติ อาหํสุฯ อุจฺฉุสามิโก ‘‘อหเมว สหาโย ภวิสฺสามี’’ติ อุจฺฉุสาลํ ปูราเปตฺวา เตสํ สหาโย อโหสิฯ เต อตฺตโน อตฺตโน กิจฺจานิ กตฺวา ผาณิตปาจเกน อุจฺฉุรเส ปเกฺก คุเฬ พเทฺธ อุจฺฉุสามิเกน ตุลยิตฺวา ภาเคสุ ทิเนฺนสุ อตฺตโน อตฺตโน ภาคํ อาทาย สาลํ สาลสามิกํ ปฎิจฺฉาเปตฺวา เอเตเนว อุปาเยน อปราสุปิ จตูสุ สาลาสุ กมฺมํ กตฺวา ปกฺกมิํสุฯ ตตฺถ ปญฺจ ยนฺตสาลา วิย ปญฺจ ปสาทา ทฎฺฐพฺพา, ปญฺจ อุจฺฉุวาฎา วิย ปญฺจ อารมฺมณานิ, เอกาทส วิจรณกยนฺตวาหา วิย เอกาทส วิปากจิตฺตานิ, ปญฺจ อุจฺฉุสาลสามิโน วิย ปญฺจ วิญฺญาณานิ, ปฐมกสาลาย สาลสามิเกน สทฺธิํ ทฺวาทสนฺนํ ชนานํ เอกโต หุตฺวา กตกมฺมานํ ภาคคฺคหณกาโล วิย เอกาทสนฺนํ วิปากจิตฺตานํ จกฺขุวิญฺญาเณน สทฺธิํ เอกโต หุตฺวา จกฺขุทฺวาเร รูปารมฺมเณ สกสกกิจฺจกรณกาโล, สาลสามิกสฺส สาลาย สมฺปฎิจฺฉิตกาโล วิย จกฺขุวิญฺญาณสฺส ทฺวารสงฺกนฺติอกรณํ, ทุติยตติยจตุตฺถปญฺจมสาลาย  ทฺวาทสนฺนํ เอกโต หุตฺวา กตกมฺมานํ ภาคคฺคหณกาโล วิย เอกาทสนฺนํ วิปากจิตฺตานํ กายวิญฺญาเณน สทฺธิํ เอกโต หุตฺวา กายทฺวาเร โผฎฺฐพฺพารมฺมเณ สกสกกิจฺจกรณกาโล, สามิกสฺส สมฺปฎิจฺฉิตกาโล วิย กายวิญฺญาณสฺส ทฺวารสงฺกนฺติอกรณํ เวทิตพฺพํฯ</p>


<p> ติ อิมสฺส พีชสฺสฯ ติ ปจฺจยปฺปวตฺติโตฯ</p>


<p> อิทานิ  ติเหตุโกมกกเมฺมน คหิตทุเหตุกปฎิสนฺธิกสฺส วิปากปฺปวตฺติ ทุเหตุกุกฺกเฎฺฐน คหิตทุเหตุกปฎิสนฺธิกสฺส วิปากปฺปวตฺติยา สมานาติ ตํ ฐเปตฺวา ทุเหตุกกเมฺมน คหิตทุเหตุกปฎิสนฺธิกเสฺสว วิปากปฺปวตฺติํ ทเสฺสตุํ ติอาทิ วุตฺตํฯ</p>


<p> ทุเหตุกปฎิสนฺธิกสฺส กามาวจรติเหตุกชวนานํ สมฺภเวปิ กมฺมสริกฺขกาเนว ชวนานิ ทเสฺสตุํ ติ วุตฺตํฯ ติเหตุกชวนาวสาเนปิ ปนสฺส ปฎิสนฺธิทายกกมฺมํ ติเหตุกวิปากทาเน อสมตฺถนฺติ ติเหตุกตทารมฺมณาภาวโต, ชวนสฺส จ กมฺมสริกฺขกเหตุวเสน ทุเหตุกภาวโต ทุเหตุกตทารมฺมณเมว โหติฯ</p>


<p> ติ อิมานิ จตฺตาริ มูลาคนฺตุกปิฎฺฐิภวงฺคานิฯ ติ อเฎฺฐวฯ</p>


<p> ติ โสตฆานาทิวิญฺญาเณหิฯ เอตฺถาปิ อโมฺพปมา ปากฎิกาวฯ ยนฺตวาโหปมาย ปเนตฺถ สตฺต ยนฺตวาหา เตหิ หตฺถยเนฺต นาม สชฺชิเต สาลสามิกํ อฎฺฐมํ กตฺวา วุตฺตนยานุสาเรเนว โยชนา เวทิตพฺพาฯ</p>


<p> ติ มาตุกุจฺฉิโต นิกฺขมิตฺวา สํวราสํวเร ปฎฺฐเปตุํ สมตฺถภาเวน วุฑฺฒิปฺปตฺตสฺสฯ กิญฺจาปิ อเหตุกปฎิสนฺธิกสฺส กมฺมสริกฺขกชวนเมว ทเสฺสตุํ นฺติ วุตฺตํฯ ติเหตุกชวนมฺปิ ปน เตสํ ชวติ, ชวนสฺส ทุเหตุกภาเวปิ  กมฺมสฺส ทุเหตุกวิปากทาเน อสมตฺถตาย ติ วุตฺตํฯ</p>


<p> ติอาทีสุ  อธิปฺปาโย เหฎฺฐา อาคโตวฯ อปาเยสุ ปฎิสนฺธิทายกกเมฺมน ปฎิสนฺธิโต หีนตทารมฺมณสฺส อนิปฺผนฺนโต ตสฺส ลพฺภมานฎฺฐานเมว ทเสฺสตุํ นฺติ วุตฺตํ, กามาวจรสุคติยนฺติ อโตฺถฯ ติ เตน ชาตปฎิสนฺธิวิปาเกนฯ ‘‘จตูสุ อปาเยสุ ลพฺภตี’’ติ วตฺวา ตสฺส วิสยทสฺสนตฺถํ นฺติอาทิ วุตฺตํฯ ติ นิรยจาริกาย ปากฎตฺตา มหาโมคฺคลฺลานเตฺถรมาหฯ นิรเย ภวา ติ นิรเย ปทุมํ มาเปตฺวา ปทุมกณฺณิกาย นิสิโนฺน ธมฺมํ เทเสติฯ ติ อโนฺตเหตฺวตฺถํ กตฺวา วุตฺตํ, วสฺสาเปตีติ อโตฺถฯ ติ เถรสฺส ทสฺสนเหตุฯ อิมินา อินฺทนีลปฎิมาวณฺณสฺส เถรสฺส อิฎฺฐารมฺมณภาเวน กุสลวิปากจกฺขุวิญฺญาณุปฺปตฺติยา การณํ ทเสฺสติฯ เอส นโย ติอาทีสุปิฯ นฺติ เตน มาปิตคนฺธํฯ  ปน ‘‘จนฺทนวเน ทิวาวิหารํ นิสินฺนสฺส จีวรคนฺธ’’นฺติ (ธ. ส. อฎฺฐ. ๔๙๘ วิปากุทฺธารกถา) วุตฺตํฯ นฺติ ฆายนฺตานํฯ นฺติ อติอิฎฺฐมชฺฌตฺตสฺส คนฺธาทิโน วเสน สนฺตีรณทฺวยํฯ กุสลวิปากานํ, อิฎฺฐารมฺมณสฺส จ นิรเย สมฺภวทีปเนน เสสาปายตฺตเยปิ สมฺภโว ทสฺสิโตว โหติฯ</p>


<p> นิยโมเยว  ตทารมฺมณจิตฺตมฺปิ ชวเนน นิยามิตนฺติ วุตฺตนิยโมติ อโตฺถฯ ติ กุสลชวนํ สนฺธาย ทีปิตํ อฎฺฐกถายํ, กุสลสฺส วิย อกุสลสฺส สทิสวิปากาภาวโตติ อธิปฺปาโยฯ เอตฺถ จ กุสลชวนานนฺตรํ สเหตุกตทารมฺมณเสฺสว วจนํฯ ชวนสฺส กมฺมสริกฺขกเหตุวเสน สเหตุกตฺตา ชวนานุรูปโต วุตฺตํฯ ปริจิตวเสน ปน อญฺญกเมฺมนาปิ ตํ อเหตุกตทารมฺมณํ  น โหตีติ น วตฺตพฺพํฯ น หิ ปฎิสนฺธิชนกเมว กมฺมํ ตทารมฺมณํ ชเนติ, อถ โข อญฺญกมฺมมฺปิ ปฎิสนฺธิทายกกเมฺมน นิพฺพเตฺตตพฺพตทารมฺมณโต วิสทิสมฺปิ นิพฺพเตฺตตีติฯ อกุสลชวนานนฺตรญฺจ อเหตุกตทารมฺมณมฺปิ ชวนสฺส กมฺมสริกฺขกเหตุกตฺตา ตทนุรูปโต วุตฺตํฯ ยถาวุตฺตนเยน ปน สเหตุกตทารมฺมณมฺปิ น โหตีติ นตฺถิฯ</p>


<p> เอตฺตาวตา เตฺถรวาเท โสฬส วิปากจิตฺตานิ สทฺธิํ ทฺวาทสกมเคฺคน  เจว อเหตุกฎฺฐเกน จ วิภาเวตฺวา เตฺถรวาเท วิเสสาภาวโต ตํ อนามสิตฺวา เตฺถรวาเท กุสลากุสลกิริยวเสน ปิณฺฑิตฺวา ทสฺสิตานํ ปิณฺฑชวนานํ วเสน ตทารมฺมณํ ทเสฺสตุํ ติอาทิ วุตฺตํฯ ติ อิฎฺฐารมฺมเณ กุสลากุสลกิริยาพฺยากตวเสน โสมนสฺสยุเตสุ เตรสสุ ชวนจิเตฺตสุ ชวิเตสุฯ ติ เหฎฺฐา วุตฺตนเยน โสมนสฺสสหคตานิ ปเญฺจว ตทารมฺมณจิตฺตานิ คเวสิตพฺพานิฯ ติ กุสลากุสลกิริยวเสน จุทฺทสสุ อุเปกฺขาสหคตชวนจิเตฺตสุ ชวิเตสุฯ ติ อุเปกฺขาสหคตานิ ฉ เอว คเวสิตพฺพานิฯ ขีณาสวานํ ปหีนวิปลฺลาสตาย กิริยาชวนํ อิฎฺฐารมฺมเณ อุเปกฺขาสหคตํ น โหตีติ โสมนสฺสสหคตกิริยาชวเนสุ ชวิเตสุ โสมนสฺสสหคตตทารมฺมณเมว โหติฯ อิฎฺฐมชฺฌเตฺต, อนิฎฺฐาทีสุ จ โสมนสฺสภาวโต อุเปกฺขาสหคตกิริยาชวเนสุ ชวิเตสุ อุเปกฺขาสหคตตทารมฺมณเมวาติ อิทเมตฺถ สนฺนิฎฺฐานํฯ เสขปุถุชฺชนานํ ปน อปฺปหีนวิปลฺลาสตาย อิฎฺฐมชฺฌเตฺต, อนิฎฺฐอนิฎฺฐมชฺฌตฺตารมฺมเณ จ  โสมนสฺสสหคตชวนํ อุปฺปชฺชตีติ โสมนสฺสสหคตชวนาวสาเน โสมนสฺสสหคตตทารมฺมณเมว โหติ, นตฺถิ อุเปกฺขาสหคตนฺติ นายํ นิยโมฯ อิฎฺฐารมฺมเณปิ วุตฺตนยานุสาเรน โยเชตพฺพํฯ เตเนตํ วุจฺจติ –</p>


<p>
‘‘ปริตฺตกุสลาโทส-ปาปสาตกฺริยาชวา;  
  
ปญฺจเสฺวกํ ตทาลมฺพํ, สุขิเตสุ ยถารหํฯ  
</p>
  
<p>
‘‘ปาปา กามสุภา เจว, โสเปกฺขา จ กฺริยาชวา;  
  
โสเปเกฺขสุ ตทาลมฺพํ, ฉเสฺวกมนุรูปโต’’ติฯ  
</p>
  
<p> ทุเหตุกาเหตุกานํ วิปากาวรเณหิ สมนฺนาคตตฺตา ฌานุปฺปาโทเยว นตฺถีติ อาห ติฯ ติ อุปฺปาทิตโลกิยชฺฌานโต ปริหีนสฺสฯ ติ ‘‘มหเนฺตน วายาเมน อุปฺปาทิโต เม ปณีตธโมฺม นโฎฺฐ’’ติ อุปฺปนฺนวิปฺปฎิสารวนฺตสฺสฯ นฺติ อยํ อนุมติปุจฺฉา, ตทารมฺมณมานสํ ชายเต กิํ, น วาติ อยเญฺหตฺถ อโตฺถฯ ภวงฺคปาโต วา โหตุ ตทารมฺมณํ วา, โก เอตฺถ วิพโนฺธติ อาห ติอาทิฯ อวจนเมว ปฎิเสโธติ กตฺวา อาห ติ ฯ ยทิ โสมนสฺสานนฺตรํ โทมนสฺสํ, โทมนสฺสานนฺตรํ โสมนสฺสํ วา อุปฺปเชฺชยฺย, ตทา ‘‘สุขาย เวทนาย สมฺปยุโตฺต ธโมฺม อทุกฺขมสุขาย เวทนาย สมฺปยุตฺตสฺส ธมฺมสฺส อนนฺตรปจฺจเยน ปจฺจโย’’ติอาทิ (ปฎฺฐา. ๑.๒.๔๕) วิย ‘‘สุขาย เวทนาย สมฺปยุโตฺต ธโมฺม ทุกฺขาย เวทนาย สมฺปยุตฺตสฺส ธมฺมสฺส อนนฺตรปจฺจเยน ปจฺจโย, ทุกฺขาย เวทนาย…เป.… สุขาย เวทนาย…เป.… ปจฺจโย’’ติ วตฺตพฺพํ สิยา, ตถา คณนวาเร เอเกกเวทนาสมฺปยุตฺตสฺส อตฺตนา  สมานเวทนาสมฺปยุตฺตสฺส, อิตรเวทนาทฺวยสมงฺคิสฺส จ ปจฺจยภาวํ สนฺธาย ‘‘อนนฺตเร นวา’’ติ วตฺตพฺพํ สิยา, น จ ปเนวํ ปาฬิ อาคตาฯ โทมนสฺสโสมนสฺสเวทนาย สมฺปยุตฺตานํ ปน อญฺญมญฺญอนนฺตรปจฺจยวเสน คณนทฺวยํ ปริหาเปตฺวา ‘‘อนนฺตเร สตฺตา’’ติ วุตฺตํ, ตสฺมา ยถาธมฺมสาสเน อวจนมฺปิ ปฎิเสธสทิสํ อภาวเสฺสว ทีปนโตติ วุตฺตํ ‘‘ปฎิสิทฺธา’’ติฯ อสฺส วา อนนฺตรํ โทมนสฺสสฺส อุปฺปตฺตีติ สมฺพโนฺธฯ ติ โสมนสฺสสฺสฯ</p>


<p>เอวํ ภวงฺคปาตาภาเว การณํ วตฺวา ปุน ตทารมฺมณาภาวํ ทเสฺสโนฺต อาห นฺติอาทิฯ นฺติ ‘‘ปริตฺตารมฺมโณ ธโมฺม มหคฺคตารมฺมณสฺส ธมฺมสฺส กมฺมปจฺจเยน ปจฺจโย’’ติ วจนาภาวโต ตเตฺถว ปฎฺฐาเน ปฎิสิทฺธํฯ นฺติ กิํ กาตพฺพํฯ น หิ สกฺกา เอตฺตเกน ‘‘อจิตฺตโก’’ติ วตฺตุนฺติ อธิปฺปาโยฯ เอตฺถ จ มหคฺคตารมฺมณเมว โทมนสฺสชวนํ นิทสฺสนวเสน วุตฺตํฯ อิฎฺฐารมฺมณภูเต ปน พุทฺธาทิอารมฺมเณปิ โทมนสฺสชวเน ชวิเต โสมนสฺสปฎิสนฺธิกสฺส ตทารมฺมณสมฺภโว, ภวงฺคปาโต วา นตฺถิฯ</p>


<p> อิฎฺฐารมฺมเณ อุเปกฺขาสหคตตทารมฺมณสฺส โทมนสฺสานนฺตรญฺจ โสมนสฺสสฺส อภาวโต ‘‘อุเปกฺขาสหิตา เหตู’’ติอาทินา อาจริเยน วุเตฺต ปุน โจทโก อนุพนฺธโนฺต อาห ติฯ อาจริโย ปน กิเมตฺถ อาวชฺชนคเวสเนน, เตน วินาว อิทํ จิตฺตํ อุปฺปชฺชตีติ ทีเปโนฺต อาห นฺติฯ ปุน โจทโก อาวชฺชเนน วินา จิตฺตปฺปวตฺติํ อวิสหโนฺต อาห นฺติฯ เอวํ ปน วุเตฺต อาจริโย กิเมตฺถ อาวชฺชเนน, กิญฺจ อาวชฺชเนน วินา จิตฺตปฺปวตฺติ นตฺถีติ อิทํ น เอกนฺติกนฺติ ทีเปตุํ นิราวชฺชนจิตฺตานํ สมฺภวํ ทเสฺสโนฺต  อาห นฺติอาทิ, ภวงฺคาวชฺชนานํ กิํ อาวชฺชนํ, นนุ นเตฺถวาติ อธิปฺปาโยฯ นนุ จ ภวงฺคาวชฺชนานิ ตาว สกสกวิสเยสุ นินฺนตฺตา  อาวชฺชเนน วินา อุปฺปตฺติยํ พหุลํ จิณฺณตฺตาว อุปฺปชฺชนฺติ, อยํ ปน กถํ อุปฺปชฺชตีติ อิทํ อนุโยคํ สนฺธาย ปุน นิราวชฺชนจิตฺตานิ ทเสฺสโนฺต อาห ติอาทิฯ  โลกุตฺตรมคฺคสฺส จิตฺตสฺสฯ ติ มคฺคานนฺตรสฺส ผลสฺส จ อตฺถาย กิํ อาวชฺชนนฺติ สมฺพโนฺธฯ ติ ยถา เอเตสํ, เอวเมตสฺสาปิ นตฺถิฯ</p>


<p> ปเนตฺถ อริยมคฺคจิตฺตํ, มคฺคานนฺตรานิ ผลานิ จ ปริกมฺมาวชฺชเนน สาวชฺชนานิ สมานานิ อสติปิ นิราวชฺชนุปฺปตฺติยํ นินฺนาทิภาเว อุปฺปตฺติยา นิทสฺสนมตฺตวเสน วุตฺตานีติ วเณฺณติฯ อยํ หิสฺส อธิปฺปาโย – ยทิ หิ นิพฺพานารมฺมณาวชฺชนาภาวํ สนฺธาย วุตฺตานิ สิยุํ, โคตฺรภุโวทานานิ ทสฺสิตพฺพานิ สิยุํ เตเหว เอเตสํ นิราวชฺชนตาสิทฺธิโต, ผลสมาปตฺติกาเล จ ‘‘ปริตฺตารมฺมณํ มหคฺคตารมฺมณํ อนุโลมํ ผลสมาปตฺติยา อนนฺตรปจฺจเยน ปจฺจโย’’ติ วจนโต สมานารมฺมณาวชฺชนรหิตตฺตา มคฺคานนฺตรานิ ผลจิตฺตานีติ เอวํ สมาปตฺติผลจิตฺตานิ น วเชฺชตพฺพานิ สิยุํ, โคตฺรภุโวทานานิ ปน ยทิปิ นิพฺพาเน จิณฺณานิ, สมุทาจิตานิ จ น โหนฺติ, อารมฺมณนฺตเร จิณฺณสมุทาจิตาเนวฯ ผลสมาปตฺติจิตฺตานิ จ มคฺควีถิโต อุทฺธํ ตทตฺถํ ปริกมฺมสพฺภาวาติ เตสํ คหณํ น กตํฯ อนุโลมานนฺตรญฺจ ผลสมาปตฺติจิตฺตํ จิณฺณสมุทาจิตํ, น เนวสญฺญานาสญฺญานนฺตรํ มคฺคานนฺตรสฺส วิย ตทตฺถํ ปริกมฺมาภาวาติ ‘‘นิโรธา วุฎฺฐหนฺตสฺสา’’ติ ตญฺจ นิทสฺสิตนฺติฯ</p>


<p> ‘‘กิมสฺสารมฺมณ’’นฺติ วตฺวา นิราวชฺชนภาวํ วิย อนารมฺมณภาวมฺปิ วเทยฺยาติ ตพฺภาวทสฺสเนน อตฺตโน วจนํ  สาเธโนฺต อาห ติอาทิฯ ติ ยํ กิญฺจิ ปริจิตปุพฺพํ อารมฺมณํ อารพฺภฯ นนุ จ ตทารมฺมณิกํ สิยาติ วุตฺตํ, ตทารมฺมณญฺจ ชวนารมฺมณเมว คณฺหาติ อิตรถา ตทารมฺมณภาวาโยคโตติ กถมสฺสา ปริตฺตารมฺมณนฺติ? สจฺจํ, กามาวจรวิปากจิตฺตานํ เอกนฺตปริตฺตารมฺมณตฺตา นาสฺสา มหคฺคตารมฺมณภาโว ยุโตฺต, ‘‘ตทารมฺมณ’’นฺติ จ ตทารมฺมณฎฺฐาเน อุปฺปตฺติํ คเหตฺวา วุตฺตํ, น ตสฺสา ตทารมฺมณกิจฺจสมฺภวโตฯ เกน จรหิ กิเจฺจนายํ อุปฺปชฺชตีติ? ตทารมฺมณกิจฺจํ ตาว ยถาวุตฺตการณโตว นตฺถิ, นาปิ สนฺตีรณกิจฺจํ ตถา อปฺปวตฺตนโตฯ ปฎิสนฺธิจุตีสุ วตฺตพฺพเมว นตฺถิฯ ปาริเสสโต ปน ภวสฺส องฺคภาวโต ภวงฺคกิจฺจนฺติ ยุตฺตํ สิยา, ปฎิสนฺธิภูตเมว  จิตฺตํ ภวงฺคนฺติ อิทํ เยภุยฺยวเสน วุจฺจตีติฯ เตฺถเรนาปิ หิ อยมโตฺถ ทสฺสิโตวฯ</p>


<p> อวิชฺชมาเน การเก กถํ กสฺสจิ นิราวชฺชนปฺปวตฺติกสฺส สาวชฺชนภาเวนาติ โจทนํ สนฺธาย จิตฺตนิยามนิพฺพตฺตเมตนฺติ ทเสฺสตุํ ติอาทิ วุตฺตํฯ ติ อุตุนิยาโม เจว พีชนิยาโม จ, อุตุสภาวนิยาโม พีชสภาวนิยาโมติ วุตฺตํ โหติฯ กมฺมธมฺมานํ นิยาโม เอว ฯ ติ ตํ ตํ อุตุสมยมนติกฺกมิตฺวา เอกสฺมิํเยว กาเลฯ ติ -สเทฺทน ปลฺลวาทีนํ สงฺคโหฯ นฺติ ตสฺมิํ สมเย ผลาทินิพฺพตฺตนกานํ สเพฺพสํฯ ติ เตหิ เตหิ พีเชหิ สทิสานํ ผลานํ นิพฺพตฺติ, เตสํ เตสํ พีชานํ อนุรูปผลนิพฺพตฺตีติ อโตฺถฯ ‘‘กุลตฺถคจฺฉสฺส อุตฺตรคฺคภาโว, ทกฺขิณวลฺลิยา ทกฺขิณรุกฺขปริหรณํ, สูริยาวตฺตปุปฺผานํ สูริยาภิมุขภาโว, มาลุวลตาย รุกฺขาภิมุขคมน’’นฺติ  เอวมาทีนิปิ เอเตฺถว สโมธานํ คจฺฉนฺติฯ นฺติ ฉิทฺทวนฺตภาโว, ฉิทฺทํเยว วาฯ ติ พีชสมฺภโว นิยาโมฯ ติ ยโต ยโต ปจฺจยภาวนิยามโต เทติฯ นฺติ อยํ อตฺตโน อนุรูปสฺส, สทิสสฺส, วิสทิสสฺส จ ผลสฺส นิพฺพตฺตเน นิยาโมฯ อปิจ –</p>


<p>
‘‘น อนฺตลิเกฺข น สมุทฺทมเชฺฌ,  
  
น ปพฺพตานํ วิวรํ ปวิสฺส;  
  
น วิชฺชตี โส ชคติปฺปเทโส,  
  
ยตฺถฎฺฐิโต มุเจฺจยฺย ปาปกมฺมา’’ติฯ (ธ. ป. ๑๒๗) –  
</p>
  
<p>อิมิสฺสา คาถาย อฎฺฐุปฺปตฺติยํ อาคตํ ติณกลาปสฺส คหิตอคฺคิโน อุฎฺฐหิตฺวา อากาเส คจฺฉโต กากสฺส คีวาย ปฎิมุจฺจนํ, นาวิกสฺส ภริยาย วาลุกฆฎํ กเณฺฐ พนฺธิตฺวา สมุทฺทุทเก ปกฺขิปนํ, ปพฺพตกูฎสฺส ปติตฺวา เลเณ วสนฺตานํ ภิกฺขูนํ ทฺวารปิทหนนฺติ ตํตํกมฺมสริกฺขกวิปากนิพฺพตฺตนมฺปิ กมฺมนิยาโมเยวาติ เวทิตพฺพํฯ นฺติ ปฎิสนฺธิคฺคหเณ เจว มาตุกุจฺฉิโต นิกฺขมเน จ, นิทสฺสนมตฺตเญฺจตํ อภิสโมฺพธิธมฺมจกฺกปฺปวตฺตนาทีสุปิ เมทนีกมฺปนาทิกสฺส สมฺภวโตฯ ติ ปจฺฉิมภวิกโพธิสตฺตสฺสฯ นฺติ ปถวีกมฺปนาทิกํ ทฺวตฺติํสปุพฺพนิมิตฺตํฯ ติ ปุพฺพนิมิตฺตโต  อญฺญํ ตทา ปาตุภูตํ สพฺพํ อจฺฉริยํฯ นฺติ ‘‘ตฺวํ อาวชฺชนํ โหหิ, ตฺวํ ทสฺสน’’นฺติอาทินา นิยุญฺชกสฺส อภาเวปิ ตํตํกิจฺจวเสน เตสํ เตสํ อุปฺปตฺติฯ</p>


<p> หทเย อนฺธกาโร วิยาติ หทยนฺธกาโร, สโมฺมโหติ อโตฺถ, ตสฺส วิทฺธํสนํ ปหานกรณนฺติ ติ อนุปาทาปรินิพฺพานํ อปฺปตฺวา  อโนสกฺกมาเนน วีริเยน วีริยวาฯ นฺติ อรหตฺตมาหฯ</p>

</p>

</p>

</p>





