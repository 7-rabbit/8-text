<h1>๓. ตติโย ปริเจฺฉโท</h1>
<h3>เจตสิกวิภาคนิเทฺทสวณฺณนา</h3>
<p>   ติ ผสฺสาทินามสามเญฺญน ทฺวีหิ อธิกา ปณฺณาส โหนฺติ, สมฺปยุตฺตธมฺมเภทโต ปน เอกูนนวุติจิตฺตสมฺปยุโตฺต ผโสฺส เอกูนนวุติวิโธติ เอวมาทินา พหุวิธาปิ โหนฺตีติ อโตฺถฯ</p>


<p>นนุ จ ผสฺสาทโย เหฎฺฐา ปาฬิกฺกเมน ทสฺสิตา, อิธ ปน กสฺมา น ตถา วุตฺตาติ? เอเกกสภาววนฺตานํ ตํตํสามญฺญาเปกฺขาย  เอกสฺมิํ ฐาเน นิทฺทิสิตุกามตฺตาฯ ผสฺสาทโย หิ มนกฺการาวสานา เตรส กุสลากุสลาพฺยากตสามญฺญโต เอกโต วุตฺตา, มชฺฌตฺตาทโย มุทิตาวสานา ปญฺจวีสติ กุสลาพฺยากตสามญฺญโต, โลภาทโย ปน อโนตฺตปฺปาวสานา อกุสลภาวสามญฺญโตติ เอวํ ตํตํสามญฺญาเปกฺขาย สมานสภาวา ธมฺมา เอกโต วุตฺตาติฯ</p>


<p> เอวํ ผสฺสาทโย ธเมฺม อุทฺทิสิตฺวา อิทานิ ‘‘เอตฺตเกสุ อยํ ธโมฺม สมุปลพฺภตี’’ติ จิตฺตุปฺปาเทสุ เตสํ ปโยคํ ทเสฺสตุํ ปฐมํ ตาว จิตฺตคณนํ ทเสฺสโนฺต อาห ติอาทิฯ ติ กามาวจเรติ วุตฺตํ โหติฯ เอวํ ติ เอตฺถาปิฯ อาสววิสยตฺตาภาวโต น วิชฺชนฺติ เอเตสุ อาสวาติ ฯ</p>


<p> ติ วิตฺถาราเปกฺขาย วุตฺตํ, น อิโตปิ สมาสสฺส อภาวโตฯ อติสเงฺขปโต ปน เอกูนนวุติ จิตฺตุปฺปาทา โหนฺติฯ ติ อิเมสุ จิตฺตุปฺปาเทสุฯ เตสํ ผสฺสาทีนํ ธมฺมานํ อุปฺปตฺติํ เอเกกํ อุทฺธริตฺวา จิตฺตเจตสิเกสุ ภิกฺขูนํ ปาฎวตฺถาย ปวกฺขามีติ สมฺพโนฺธฯ นฺติ เอเกกํ, คาถาพนฺธวเสน -การโลโปฯ</p>


<p> เจตสิกวิภาคํ วตฺตุกาโมปิ อวินิโพฺภคธเมฺม ทเสฺสตุํ จิเตฺตน สห เอกโต กตฺวา  อาห นฺติฯ เอกโต อุปฺปาโท เอเตสนฺติ  สห ขียนฺตีติ  เอกโต อุปฺปชฺชิตฺวา เอกโต นิรุชฺฌนกาติ อโตฺถฯ</p>


<p> สเพฺพเสฺวว เอกวีสสเตสุ จิเตฺตสุ สมุปลพฺภนโต ฯ กิญฺจาปิ อนนฺตรคาถาย จิเตฺตน  สห เอกุปฺปาทาทิภาวกถเนเนว อิเมสํ สพฺพสาธารณตา วุตฺตา, ตตฺถ ปน เอกุปฺปาทาทิมตฺตกถนเมว อิจฺฉิตํ, น สพฺพสาธารณตาฯ วุโตฺตปิ วายมโตฺถ ตตฺถ อปากฎตฺตา ปุน ปากฎํ กตฺวา อิธ วุโตฺตติฯ</p>


<p> ทฺวิปญฺจวิญฺญาณวชฺชิตจตุจตฺตาลีสกามาวจรจิเตฺตสุ, โลกิยโลกุตฺตรวเสน เอกาทสสุ ปฐมชฺฌานิกจิเตฺตสุ จาติ ปญฺจปญฺญาสจิเตฺตสุ วิตกฺกสฺส เทสิตตฺตา อาห ติฯ วิจาโร ปญฺจปญฺญาสสวิตกฺกจิเตฺตสุ เจว เอกาทสสุ ทุติยชฺฌานิกจิเตฺตสุ จาติ ฉสฎฺฐิจิเตฺตสุ อุปฺปชฺชตีติ อาห ติฯ</p>


<p>ติ กายวิญฺญาณวชฺชิเตสุ อฎฺฐารสสุ โสมนสฺสสหคตกามาวจรจิเตฺตสุ เจว จตุตฺถปญฺจมชฺฌานวชฺชิตเตตฺติํสรูปชฺฌานิกจิเตฺตสุ จาติ เอกปญฺญาสจิเตฺตสุ ปีติ ชายติฯ นฺติ เอกปณฺณาสสปฺปีติกจิเตฺตสุ เจว เอกาทสสุ จตุตฺถชฺฌานิกจิเตฺตสุ, กุสลวิปากกายวิญฺญาเณ จาติ เตสฎฺฐิยา จิเตฺตสุ สุขํ ชายติฯ เตสฎฺฐิสุขสหคตจิตฺตานิ เจว ตีณิ จ ทุกฺขสหคตานีติ ฉสฎฺฐิจิเตฺต วเชฺชตฺวา อวเสสปญฺจปณฺณาสจิเตฺตสุ อุเปกฺขา อุปฺปชฺชตีติ อาห ติฯ ติ ทฺวีสุ ปฎิฆจิเตฺตสุ เจว อกุสลวิปากกายวิญฺญาเณ จาติ ตีสุ จิเตฺตสุ ทุกฺขํ ชายติฯ นฺติ เตสฎฺฐิยา สุขสหคตจิเตฺตสุ เอกเมว กายวิญฺญาณํ อปเนตฺวา อวเสเสสุ โสมนสฺสินฺทฺริยํ โหติฯ อกุสลวิปากกายวิญฺญาณวเสน เอกเมว ทุกฺขินฺทฺริยสหคตํ, ตถา กุสลวิปากกายวิญฺญาณเมว สุขินฺทฺริยสมฺปยุตฺตนฺติ อาห นฺติฯ</p>


<p>อเหตุกวิปากกิริยามโนธาตุวชฺชิเตสุ  มชฺฌิมคณนาย ปญฺจาธิกสตปริมิเตสุ กุสลากุสลวิปากกิริยาจิเตฺตสุ วีริยํ เทสิตนฺติ อาห ติฯ ทิฎฺฐธมฺมิกสมฺปรายิกเตฺถสุ  สเตฺต วิเนติ, วิคโต วา นายโก อิมสฺส, วิสิโฎฺฐ วา สพฺพโลกสฺส นายโก สามิ, วิเสเสน วา วิเนยฺยสเตฺต นิพฺพานปุรํ เนตีติ ฯ สมาธินฺทฺริยํ วิจิกิจฺฉาวชฺชิตวีริยสหคตจิเตฺตสุ วุตฺตนฺติ อาห ติอาทิฯ</p>


<p>อฎฺฐารส อเหตุกจิตฺตานิ, เทฺว เอกเหตุกจิตฺตานิ จ วเชฺชตฺวา อวเสสเอกุตฺตรสเต จิเตฺต ฉโนฺท อุปฺปชฺชตีติ ทเสฺสตุํ ติอาทิ วุตฺตํฯ ติ กุสลากุสลวิปากวเสน ทฺวิคุณิเต จกฺขาทิเก ปญฺจวิญฺญาเณฯ</p>


<p>  น เยวาปนกา วิย กทาจีติ อโตฺถฯ กถํ ปเนเต เอกนวุติยา จิเตฺตเสฺวว ชายนฺตีติ อาห ติอาทิฯ ติ ทฺวาทส ญาณสมฺปยุตฺตกามาวจรานิ, ปญฺจทส รูปาวจรานิ, ทฺวาทส อรูปาวจรานิ, สมจตฺตาลีส โลกุตฺตรจิตฺตานีติ เอวํ เอกูนาสีติยา ติเหตุกจิเตฺตสุฯ ติ โสฬสสุ กามาวจรกุสลมหากิริยาสุ, ทฺวาทสสุ จ โลกิยจตุตฺถชฺฌานจิเตฺตสุ จาติ อฎฺฐวีสติจิเตฺตสุฯ ติ อฎฺฐสหิเต จตฺตาลีสวิเธ, อฎฺฐจตฺตาลีสวิเธติ วุตฺตํ โหติฯ ติ กายปสฺสทฺธิจิตฺตปสฺสทฺธาทีนิ ฉ ยุคฬานิฯ ติ กุสลจิตฺตสมฺปโยคโต กุสลา, อพฺยากตจิตฺตสมฺปโยคโต อพฺยากตาติ ปกาสนวิธาเนสุ เฉเกน สตฺถุนา  เทสิตาติ อโตฺถฯ</p>


<p> ติ  วิจิกิจฺฉาฯ สา หิ สํเสติ สมนฺตโต เสติ, ‘‘เอวํ นุ โข, โน นุ โข’’ติ ปริสปฺปตีติ สํสโยฯ มหเนฺต สีลกฺขนฺธาทิเก เอสติ คเวสตีติ มเหสีฯ เตน  สมฺมาสมฺพุเทฺธนฯ ติ อฎฺฐโลภสหคตจิเตฺตสุฯ ติ เตเสฺวว ทิฎฺฐิสหคตจิเตฺตสุฯ ทิฎฺฐิวิยุเตฺตสุ จตูสูติ สมฺพโนฺธฯ ติ ทฺวีสุ โทสมูลกจิเตฺตสุฯ ติ โทสมูเลเสฺวว ทฺวีสุ ชายนฺติ, สห ปน น อุปฺปชฺชนฺติ, อุสูยนกาเล อิสฺสา, มจฺฉรณกาเล มเจฺฉรนฺติอาทินา นานา หุตฺวาว อุปฺปชฺชนฺติฯ ติ ปญฺจสุ สสงฺขาริกจิเตฺตสุฯ</p>


<p> จิตฺตสฺส เจตสิกตฺตาภาเวปิ กุสลากุสลาพฺยากตธมฺมานํ คณนฎฺฐานโต ติ จิตฺตมฺปิ วุตฺตํฯ</p>


<p> เอตฺตาวตา  เจตสิกวิภาคํ ทเสฺสตฺวา อิทานิ เอเกกสฺมิํ จิตฺตุปฺปาเท ลพฺภมานราสีสุ องฺควิภาคทสฺสนตฺถํ ติอาทิ วุตฺตํฯ นนุ จ ผสฺสปญฺจมกราสิ สพฺพปฐมํ อาคตา, สา กสฺมา น วุตฺตาติ? สพฺพสาธารณภาวโตฯ น หิ โส จิตฺตุปฺปาโท อตฺถิ, โย ผสฺสปญฺจมกวินิมุโตฺตติฯ เอกาทส ปฐมชฺฌานิกานิ โสมนสฺสสหคตานิ, ทฺวาทส สเหตุกกามาวจรานิ, ตถา จตฺตาริ อกุสลานิ, สุขสนฺตีรณหสิตุปฺปาทานิ เทฺวติ เอกูนติํสจิเตฺตสุ ปญฺจงฺคิกํ ฌานํ ปญฺจกราสิสงฺขาตํ มตํฯ ติ เอกาทส ทุติยชฺฌานิกานิ, กุสลวิปากกิริยาวเสน ทฺวาทส อุเปกฺขาสหคตสเหตุกกามาวจรานิ, อุเปกฺขาโทมนสฺสสหคตานิ อฎฺฐ อกุสลานิ, ทฺวิปญฺจวิญฺญาณวชฺชิตอุเปกฺขาสหคตานิ ฉ อเหตุกจิตฺตานิ จาติ อิมานิ สตฺตติํส จิตฺตานิ ยถาโยคํ จตูหิ ฌานเงฺคหิ ยุตฺตานิฯ เอตฺถ  หิ เอกาทส ทุติยชฺฌานิกานิ วิจารปีติสุขสมาธีหิ สหคตานิ, อิตรานิ ยถาโยคํ อุเปกฺขาโทมนเสฺสสุ เอเกเกน วิตกฺกวิจารสมาธีหีติ จตูหิ สมฺปยุตฺตานิฯ</p>


<p>นฺติ เอกาทสวิธํ ตติยชฺฌานิกจิตฺตํ ปีติสุขจิเตฺตกคฺคตาโยคโต นฺติ ทฺวาทส อรูปาวจรจิตฺตานิ, ทฺวาวีสติ จตุตฺถปญฺจมชฺฌานิกานิ สาสวานาสวานีติ จตุตฺติํส จิตฺตานิ ยถาโยคํ อุเปเกฺขกคฺคตาโยคโต, สุเขกคฺคตาโยคโต จ ทุวงฺคิกมุทีริตํฯ จตุตฺถชฺฌานิกานิ หิ เอกาทส สุเขกคฺคตาสหิตานิ, เสสานิ เตวีสติ อุเปเกฺขกคฺคตาสหิตานิฯ</p>


<p> ติ ทุติยชฺฌานาทโย วิย ภาวนาพเลน วินา สภาเวเนว อวิตเกฺกสุ ทฺวิปญฺจวิญฺญาเณสุฯ เตสุ หิ วิชฺชมานานิปิ เสสฌานงฺคานิ วิตกฺกวิรเหน อุปนิชฺฌานกิเจฺจสุ อสมตฺถานิฯ เตเนว หิ มฺปิ ‘‘วิตกฺกปจฺฉิมกญฺหิ ฌานงฺคํ นามา’’ติ วุตฺตํฯ ภาวนาย อวิตกฺกภาวปฺปตฺตานิ ปน ภาวนาพเลเนว อุปนิชฺฌานกิเจฺจสุ ปฎุตรา, ตสฺมา สภาเวนาวิตเกฺกสุ ฌานงฺคานิ น อุทฺธเรยฺยฯ ติ วา ปาโฐ, น อุทฺธฎานีติ อโตฺถฯ</p>


<p>ยทิ เอวํ กสฺมา ทฺวิปญฺจวิญฺญาเณสุ สรูเปเนว จิเตฺตกคฺคตา วุตฺตา, นนุ ตสฺสา วิตกฺกวิรเหน ฌานงฺคกิเจฺจ อสมตฺถตาย ราสิภชนาภาวโต เยวาปนกวเสน วจนํ ยุตฺตนฺติ ? วุจฺจเต – กุสลากุสเลสุ อวิชฺชมานธมฺมสฺส วิปาเกสุปิ อนุปลพฺภนโต ฌานงฺคกิจฺจสฺส อกรเณปิ กุสลากุสเลสุ เทสิตนิยาเมเนว สรูเปน อิธาปิ วุตฺตาฯ โหตุ ตาว เอตํ, ฌานราสิยํ เวทนา กสฺมา วุตฺตาฯ สา หิ สพฺพจิตฺตสาธารณภาวโต  ผสฺสปญฺจกราสิมฺหิ เจว, อุเปกฺขาทิอินฺทฺริยภาวโต อินฺทฺริยราสิมฺหิเยว วตฺตพฺพา, น อิตรตฺถ ตทภาวโตติ? สจฺจํ, เวทนา ปน สพฺพเวทนานํ สามญฺญสภาเวน ผสฺสปญฺจเก อาคตเวทนา จ อปเรน วิเสสวจเนน ตตฺถ นิทฺทิฎฺฐา, น ตตฺถ อโนฺตกรณตฺถํฯ เตเนว หิ  ทฺวิปญฺจวิญฺญาเณสุ สงฺคหวาเร ฌานงฺคราสิ น อุทฺธฎาติ รูปธาตุยํ ติณฺณํ มหาภูตานํ อปฺปฎิฆภาเวปิ กามธาตุยํ สปฺปฎิฆมหาภูเตหิ สมานภาวโต ตตฺถาปิ สปฺปฎิฆภาโว วิย ทฺวิปญฺจวิญฺญาเณสุ เวทนาจิเตฺตกคฺคตานํ วิตกฺกวิโยเคน ฌานกิจฺจากรเณปิ สวิตกฺกจิเตฺตสุ ฌานจิตฺตสมงฺคีเวทนาทีหิ สมานตฺตา ฌานงฺคภาเวน วจนํ นาม ยุตฺตํฯ เตเนว จ  ‘‘ผสฺสปญฺจกราสิฌานทุกราสิอินฺทฺริยตฺติกราสี’’ติ วุตฺตนฺติฯ อถ วา กิํ เอตาย ยุตฺติจินฺตาย, ธมฺมสภาวเวทินา ตถาคเตน ธมฺมสภาวํ อวิรชฺฌิตฺวา เทสิตนฺติ น เอตฺถ อนุโยโค กาตโพฺพติฯ อเหตุกจิตฺตานํ อารมฺมเณ สุปฺปติฎฺฐิตตาภาเวน อนิยฺยานิกตฺตา วุตฺตํ ติฯ วุตฺตเญฺหตํ มฺปิ ‘‘เหตุปจฺฉิมโก มโคฺค’’ติฯ</p>


<p> ติ ปนฺนรสสุ อเหตุกวิปากจิเตฺตสุ เจว กิริยามโนธาตุมฺหิ จาติ โสฬสสุ จิเตฺตสุฯ มนินฺทฺริยํ ชีวิตินฺทฺริยํ เวทนินฺทฺริเยสุ ลพฺภมานเมกนฺติ ฯ อิเมสุปิ กุสลวิปากกายวิญฺญาณธาตุยํ มนินฺทฺริยสุขินฺทฺริยชีวิตินฺทฺริยวเสน ตีณินฺทฺริยานิ, อกุสลวิปากกายวิญฺญาณธาตุยํ ทุกฺขินฺทฺริเยน สห ตีณิ, สุขสนฺตีรเณ โสมนสฺสินฺทฺริเยน สห ตีณิ, อวเสสเตรสจิเตฺตสุ อุเปกฺขินฺทฺริเยน สห ตีณีติฯ เอตฺถ จิตฺตนฺติ สสมฺปยุตฺตธมฺมสฺส จิตฺตุปฺปาทสฺส อธิเปฺปตตฺตา มนินฺทฺริยสฺสาปิ อาธารภาโว ยุเชฺชยฺยฯ อิตรถา หิ มนินฺทฺริยนฺติ  จิตฺตเสฺสว คหเณ ตสฺส อตฺตโน จ อาธารภาโว น ยุชฺชตีติฯ ติ เอกสฺมิํ วิจิกิจฺฉาสหคเต วีริยินฺทฺริยมนินฺทฺริยชีวิตินฺทฺริยอุเปกฺขินฺทฺริยวเสน จตฺตาริฯ ติ ฐเปตฺวา วิจิกิจฺฉาสหคตํ อวเสสานิ เอกาทส อกุสลจิตฺตานิ, กิริยาเหตุกมโนวิญฺญาณธาตุทฺวยนฺติ เตรสสุ จิเตฺตสุ วีริยินฺทฺริยาทีนิ ตีณิ, สมาธินฺทฺริยํ, เวทนินฺทฺริเยสุ ลพฺภมานํ เอกนฺติ ปญฺจินฺทฺริยานิฯ เอตฺถ หิ ทฺวีสุ โทสมูเลสุ วีริยินฺทฺริยสมาธินฺทฺริยมนินฺทฺริยชีวิตินฺทฺริยโทมนสฺสินฺทฺริยวเสน  ปญฺจ, ปญฺจสุ โสมนสฺสสหคเตสุ ปุริมานิ จตฺตาริ โสมนสฺสินฺทฺริเยน สทฺธิํ ปญฺจ, เสเสสุ อุเปกฺขินฺทฺริเยน สทฺธิํ ปญฺจ โหนฺติฯ</p>


<p> ติ ทฺวาทสสุ ญาณวิปฺปยุตฺตจิเตฺตสุ สทฺธาสติสมาธิวีริยชีวิตมนินฺทฺริยานิ จ เวทนินฺทฺริเยสุ ลพฺภมานเมกนฺติ สตฺต อินฺทฺริยานิฯ ตตฺถ หิ ฉสุ โสมนสฺสสหคเตสุ สทฺธินฺทฺริยาทีนิ ฉ โสมนสฺสินฺทฺริเยน สทฺธิํ สตฺต, อิตเรสุ ฉสุ อุเปกฺขินฺทฺริเยน สทฺธิํ สตฺต โหนฺติฯ ติ ทฺวาทส ญาณสมฺปยุตฺตานิ กามาวจรานิ, สตฺตวีสติ โลกิยชฺฌานจิตฺตานิ จาติ เอกูนจตฺตาลีสวิเธสุ โลกิยจิเตฺตสุ ปุริมานิ สตฺต, ปญฺญินฺทฺริยญฺจาติ อเฎฺฐว อินฺทฺริยานิฯ เอตฺถ หิ โสมนสฺสสหคเตสุ ฉสุ กามาวจเรสุ, ทฺวาทสสุ รูปาวจรจตุกฺกชฺฌาเนสุ จาติ อฎฺฐารสจิเตฺตสุ โสมนสฺสินฺทฺริเยน, เสเสสุ จ อุเปกฺขินฺทฺริเยน สทฺธิํ โยเชตฺวา อฎฺฐินฺทฺริยานิ เวทิตพฺพานิฯ</p>


<p> นฺติ สมจตฺตาลีสวิเธสุ โลกุตฺตรจิเตฺตสุ ปุริมานิ อฎฺฐอินฺทฺริยานิ, อนญฺญาตญฺญสฺสามีตินฺทฺริยํ อญฺญินฺทฺริยํ อญฺญาตาวินฺทฺริยนฺติ อิเมสุ ลพฺภมานเมกนฺติ อินฺทฺริยานํ นวกาฯ โสตาปตฺติมเคฺคสุ หิ อนญฺญาตญฺญสฺสามีตินฺทฺริยํ  ลพฺภติฯ โสตาปตฺติผลโต ปฎฺฐาย อรหตฺตมคฺคปริโยสาเนสุ ตํ น ลพฺภติฯ ตสฺส ฐาเน อญฺญินฺทฺริยํฯ อรหตฺตผเล ตมฺปิ น ลพฺภติฯ ตสฺส ฐาเน อญฺญาตาวินฺทฺริยํ ติฎฺฐตีติฯ นฺติ ฉหิ อินฺทฺริเยหิ สมฺปยุตฺตสฺส อภาวโต กตฺถจิ ตีณิ, กตฺถจิ จตฺตาริ, กตฺถจิ ปญฺจ, กตฺถจิ สตฺต, กตฺถจิ อฎฺฐ, กตฺถจิ นวินฺทฺริยานีติ เอวํ ฉหิ อากาเรหิ  น เกวลํ ฌานงฺคโยโคว, อถ โข อินฺทฺริเยหิ สห จิตฺตุปฺปาทานํ สมฺปโยโคปิ เวทิตโพฺพติฯ</p>


<p> อิทานิ มคฺคงฺคสมฺปโยคํ ทเสฺสโนฺต ปฐมํ ตาว เยสุ จิเตฺตสุ มคฺคงฺคานิ น ลพฺภนฺติ, ตานิ ทเสฺสตฺวา ปจฺฉา มคฺคงฺคโยคจิตฺตุปฺปาเท ทเสฺสตุํ ติอาทิมาหฯ ติ เอตสฺมิํ เอกวีสสตปฺปเภเท จิตฺตสฺมิํ, อิมสฺมิํ มคฺคงฺคาธิกาเร วาฯ ติ สภาวาวิตเกฺกสุ จกฺขาทีสุ ทฺวิปญฺจวิญฺญาเณสุฯ กิญฺจาปิ เหฎฺฐา ทฺวิปญฺจวิญฺญาเณสุ ฌานงฺคาภาโว, อเหตุเกสุ จ มคฺคงฺคาภาโว วุโตฺตว, อฌานงฺคานิ ปน ตตฺถ อธิการวเสน วุตฺตานิ, อิธ ปสงฺคาคตวเสนฯ อมคฺคงฺคานิ ตตฺถ ปสงฺคาคตวเสน, อิธ อธิการวเสนาติ น โกจิ ปุนรุตฺติโทโสฯ</p>


<p>นฺติ  วิจิกิจฺฉาสมฺปยุตฺตํ จิตฺตํฯ ตญฺหิ มิจฺฉาสงฺกปฺปมิจฺฉาวายามโยคโต เทฺว มคฺคงฺคานิ เอตฺถาติ ติ จตฺตาริ ทิฎฺฐิวิปฺปยุตฺตานิ, เทฺว โทสมูลานิ, อุทฺธจฺจสหคตจิตฺตนฺติ สตฺตสุ มิจฺฉาสงฺกปฺปมิจฺฉาวายามมิจฺฉาสมาธิโยคโต ติมคฺคงฺคานิฯ ติ ทฺวาทส ญาณวิปฺปยุตฺตานิ, จตฺตาริ ทิฎฺฐิสมฺปยุตฺตานิ, ปฐมชฺฌานิกวชฺชานิ จตุวีสติ มหคฺคตจิตฺตานีติ จตฺตาลีสจิเตฺตสุ โย มโคฺค ลพฺภติ, โส ยถาโยคํ สมฺมาสงฺกปฺปสมฺมาวายามสมฺมาสติสมฺมาสมาธิโยคโต, มิจฺฉาทิฎฺฐิมิจฺฉาสงฺกปฺปมิจฺฉาวายามมิจฺฉาสมาธิโยคโต, สมฺมาทิฎฺฐิสมฺมาวายามสมฺมาสติสมฺมาสมาธิโยคโต  จ จตุรงฺคิโก มโตฯ ตตฺถ ญาณวิปฺปยุเตฺตสุ ทฺวาทสสุ ปฐมานิ จตฺตาริ, ทิฎฺฐิสมฺปยุเตฺตสุ มชฺฌิมานิ, เสเสสุ ปจฺฉิมานิ ลพฺภนฺติฯ</p>


<p>ติ ทฺวาทสสุ ญาณสมฺปยุตฺตกามาวจเรสุ เจว ตีสุ โลกิยปฐมชฺฌานิเกสุ จาติ ปนฺนรสสุ จิเตฺตสุ สมฺมาทิฎฺฐิสมฺมาสงฺกปฺปสมฺมาวายามสมฺมาสติสมฺมาสมาธิวเสน ปญฺจงฺคิโก มโคฺคฯ นนุ จ สมฺมาวาจาทโย กามาวจเรสุ ลพฺภนฺตีติ? สจฺจํ ลพฺภนฺติ, ปาเฐ ปน อนาคตตฺตา อิธ ปริจฺจตฺตาติฯ ติ ปฐมชฺฌานิกวเชฺชสุ ทฺวตฺติํสโลกุตฺตรจิเตฺตสุฯ ติ อวิตกฺกตฺตา สมฺมาสงฺกโปฺป น ลพฺภตีติ ตํ ปริจฺจชิตฺวา อวเสสสตฺตมคฺคงฺควเสน สตฺตงฺคิโก วุโตฺตฯ</p>


<p>ยตฺถ ปน สมฺมาสงฺกโปฺป ลพฺภติ, ตตฺถ เตน สห อฎฺฐงฺคิโกติ อาห ติอาทิฯ ตตฺถ ติ ปฐมชฺฌานิเกสุ อฎฺฐสุ โลกุตฺตรจิเตฺตสุฯ นฺติ ฉหิ มคฺคเงฺคหิ สมฺปยุตฺตสฺส อภาวโต กตฺถจิ เทฺว มคฺคงฺคานิ, กตฺถจิ ตีณิ, กตฺถจิ จตฺตาริ, กตฺถจิ ปญฺจ, กตฺถจิ สตฺต, กตฺถจิ อฎฺฐาติ เอวํ ฉหิ ปกาเรหิฯ</p>


<p> อิทานิ พลสมฺปโยคํ ทเสฺสโนฺต อาห ติอาทิฯ ตตฺถ วีริยพลสมาธิพลวเสน เทฺว พลานิ กิริยาเหตุกมโนวิญฺญาณธาตุทฺวเย วิภงฺควาเร อาคตานิ วีริยพลสมาธิพลานิ ปเจฺจกํ ลพฺภนฺตีติ ติ วุตฺตํฯ ติ เอกสฺมิํ วิจิกิจฺฉาสหคเต วีริยพลอหิริกพลอโนตฺตปฺปพลวเสน ตีณิ พลานิฯ ติ วิจิกิจฺฉาสหคตวเชฺชสุ เอกาทสสุ อกุสลจิเตฺตสุ สมาธิพลเญฺจว ปุเพฺพ  วุตฺตานิ ตีณีติ จตฺตาริพลานิฯ ติ ทฺวาทสสุ ญาณวิปฺปยุตฺตจิเตฺตสุ สทฺธาวีริยสติสมาธิหิริโอตฺตปฺปวเสน ฉ พลานิฯ</p>


<p>  ติ ทฺวาทสสุ ญาณสมฺปยุตฺตกามาวจรจิเตฺตสุ เจว สตฺตวีสติมหคฺคตจิเตฺตสุ จ จตฺตาลีสาย โลกุตฺตรจิเตฺตสุ จาติ เอกูนาสีติวิเธสุ จิเตฺตสุ สทฺธาวีริยสติสมาธิปญฺญาหิริโอตฺตปฺปวเสน สตฺต พลานิฯ ติ ปญฺจทส อเหตุกวิปากานิ, กิริยามโนธาตุอาวชฺชนญฺจาติ โสฬส พลวิปฺปโยคโต อพลจิตฺตานิฯ นฺติ ปญฺจหิ พเลหิ สมฺปยุตฺตสฺส อภาวโต กตฺถจิ เทฺว, กตฺถจิ ตีณิ, กตฺถจิ จตฺตาริ, กตฺถจิ ฉ, กตฺถจิ สตฺตาติ ปญฺจหิ อากาเรหิ  อิเมสุ เอกสฺสาปิ อภาวโต อพลมฺปิ จ  วิชานิตพฺพนฺติ อโตฺถฯ เหตุราสิอาทโย วินิจฺฉยภาวโต น วุตฺตาติ เวทิตพฺพํฯ เยสุ จิเตฺตสุ ยานิ ฌานงฺคมคฺคงฺคพลินฺทฺริยานิ ชายนฺตีติ สมฺพโนฺธฯ คาถาพนฺธสุขตฺถํ อินฺทฺริยานํ โอสานกรณํฯ</p>

</p>

</p>

</p>





