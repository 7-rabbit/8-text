<h1>๔. วีถิปริเจฺฉทวณฺณนา</h1>
<p>   ยถาวุตฺตนเยน  จตุนฺนํ ขนฺธานํ  เวทนาสงฺคหาทิวิภาคโต อุตฺตมํ ปเภทสงฺคหํ กตฺวา ปุน กามาวจราทีนํ ติณฺณํ ภูมีนํ, ทฺวิเหตุกาทิปุคฺคลานญฺจ เภเทน ลกฺขิตํ ‘‘อิทํ เอตฺตเกหิ ปรํ, อิมสฺส อนนฺตรํ เอตฺตกานิ จิตฺตานี’’ติ เอวํ ปุพฺพาปรจิเตฺตหิ นิยามิตํ ปฎิสนฺธิปวตฺตีสุ จิตฺตุปฺปาทานํ  ตนฺนามกํ สงฺคหํ ยถาสมฺภวโต สมาเสน ปวกฺขามีติ โยชนาฯ</p>


<p> วตฺถุทฺวารารมฺมณสงฺคหา เหฎฺฐา กถิตาปิ ปริปุณฺณํ กตฺวา ปวตฺติสงฺคหํ ทเสฺสตุํ ปุน นิกฺขิตฺตาฯ</p>


<p> วิสยานํ ทฺวาเรสุ, วิสเยสุ จ จิตฺตานํ ปวตฺติ ฯ</p>


<p> ติ เตสุ ฉสุ ฉเกฺกสุฯ</p>


<h3>วีถิฉกฺกวณฺณนา</h3>
<p> ‘‘จกฺขุทฺวาเร  ปวตฺตา วีถิ จิตฺตปรมฺปรา จกฺขุทฺวารวีถี’’ตฺยาทินา ทฺวารวเสน, ‘‘จกฺขุวิญฺญาณสมฺพนฺธินี วีถิ เตน สห เอการมฺมณเอกทฺวาริกตาย สหจรณภาวโต จกฺขุวิญฺญาณวีถี’’ตฺยาทินา วิญฺญาณวเสน วา วีถีนํ นาม โยชนา กาตพฺพาติ ทเสฺสตุํ ตฺยาทิ วุตฺตํฯ</p>

</p>


<h3>วีถิเภทวณฺณนา</h3>
<p> นฺตฺยาทีสุ  เอกจิตฺตกฺขณาตีตํ หุตฺวา อาปาถาคตํ โสฬสจิตฺตกฺขณายุกํ  นามฯ ทฺวิติจิตฺตกฺขณาตีตํ หุตฺวา ปนฺนรสจุทฺทสจิตฺตกฺขณายุกํ  นามฯ จตุจิตฺตกฺขณโต ปฎฺฐาย ยาว นวจิตฺตกฺขณาตีตํ หุตฺวา เตรสจิตฺตกฺขณโต ปฎฺฐาย ยาว อฎฺฐจิตฺตกฺขณายุตํ  นามฯ ทสจิตฺตกฺขณโต ปฎฺฐาย ยาว ปนฺนรสจิตฺตกฺขณาตีตํ หุตฺวา สตฺตจิตฺตกฺขณโต ปฎฺฐาย ยาว ทฺวิจิตฺตกฺขณายุกํ  นามฯ เอวญฺจ กตฺวา วกฺขติ ‘‘เอกจิตฺตกฺขณาตีตานี’’ตฺยาทิฯ  ปากฎํฯ  อปากฎํฯ</p>

</p>


<h3>ปญฺจทฺวารวีถิวณฺณนา</h3>
<p> นฺติ เกน ปกาเรน อติมหนฺตาทิวเสน วิสยววตฺถานนฺติ ปุจฺฉิตฺวา จิตฺตกฺขณวเสน ตํ ปกาเสตุํ ตฺยาทิ อารทฺธํฯ อุปฺปชฺชนํ  อตฺตปฎิลาโภฯ ภญฺชนํ  สรูปวินาโสฯ อุภินฺนํ เวมเชฺฌ ภงฺคาภิมุขปฺปวตฺติ  นามฯ เกจิ ปน จิตฺตสฺส ฐิติกฺขณํ ปฎิเสเธนฺติฯ อยญฺหิ เนสํ อธิปฺปาโย –  (วิภ. มูลฎี. ๒๐ ปกิณฺณกกถาวณฺณนา; ยม. ๒.จิตฺตยมก.๘๑, ๑๐๒) ‘‘อุปฺปนฺนํ อุปฺปชฺชมาน’’นฺติ เอวมาทิปทานํ วิภเงฺค ‘‘ภงฺคกฺขเณ อุปฺปนฺนํ , โน จ อุปฺปชฺชมานํ, อุปฺปาทกฺขเณ อุปฺปนฺนเญฺจว อุปฺปชฺชมานญฺจา’’ตฺยาทินา (ยม. ๒.จิตฺตยมก.๘๑, ๑๐๒) ภงฺคุปฺปาทาว กถิตา, น ฐิติกฺขโณฯ ยทิ จ จิตฺตสฺส ฐิติกฺขโณปิ อตฺถิ, ‘‘ฐิติกฺขเณ ภงฺคกฺขเณ จา’’ติ วตฺตพฺพํ สิยาฯ อถ มตํ ‘‘อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายตีติ (อ. นิ. ๓.๔๗) สุตฺตนฺตปาฐโต ฐิติกฺขโณ อตฺถี’’ติ, ตตฺถปิ เอกสฺมิํ ธเมฺม อญฺญถตฺตสฺส อนุปฺปชฺชนโต, ปญฺญาณวจนโต จ ปพนฺธฐิติเยว อธิเปฺปตา, น จ ขณฐิติ, น จ อภิธเมฺม ลพฺภมานสฺส อวจเน การณํ อตฺถิ, ตสฺมา ยถาธมฺมสาสเน อวจนมฺปิ อภาวเมว ทีเปตีติฯ ตตฺถ วุจฺจเต ยเถว หิ เอกธมฺมาธารภาเวปิ อุปฺปาทภงฺคานํ อโญฺญ อุปฺปาทกฺขโณ, อโญฺญ ภงฺคกฺขโณติ อุปฺปาทาวตฺถาย ภินฺนา ภงฺคาวตฺถา อิจฺฉิตาฯ อิตรถา หิ ‘‘อโญฺญเยว ธโมฺม อุปฺปชฺชติ, อโญฺญ นิรุชฺฌตี’’ติ อาปเชฺชยฺย, เอวเมว อุปฺปาทภงฺคาวตฺถาหิ ภินฺนา  ภงฺคาภิมุขาวตฺถาปิ อิจฺฉิตพฺพา, สา ฐิติ นามฯ  ปน เวเนยฺยชฺฌาสยานุโรธโต นยทสฺสนวเสน สา น วุตฺตาฯ อภิธมฺมเทสนาปิ หิ กทาจิ เวเนยฺยชฺฌาสยานุโรเธน ปวตฺตติ, ยถา รูปสฺส อุปฺปาโท อุปจโย สนฺตตีติ ทฺวิธา ภินฺทิตฺวา เทสิโต,  ‘‘ตีณิมานิ, ภิกฺขเว, สงฺขตสฺส สงฺขตลกฺขณานิฯ กตมานิ ตีณิ? อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายตี’’ติ เอวํ สงฺขตธมฺมเสฺสว ลกฺขณทสฺสนตฺถํ อุปฺปาทาทีนํ วุตฺตตฺตา น สกฺกา ปพนฺธสฺส ปญฺญตฺติสภาวสฺส อสงฺขตสฺส ฐิติ ตตฺถ วุตฺตาติ วิญฺญาตุํฯ อุปสคฺคสฺส จ ธาตฺวเตฺถเยว ปวตฺตนโต ‘‘ปญฺญายตี’’ติ เอตสฺส วิญฺญายตีติ อโตฺถฯ ตสฺมา น เอตฺตาวตา จิตฺตสฺส ฐิติกฺขโณ ปฎิพาหิตุํ ยุโตฺตติ สุวุตฺตเมตํ ‘‘อุปฺปาทฐิติภงฺควเสนา’’ติฯ เอวญฺจ กตฺวา วุตฺตํ มฺปิ ‘‘เอเกกสฺส  อุปฺปาทฐิติภงฺควเสน ตโย ตโย ขณา’’ติ (วิภ. อฎฺฐ. ๒๖ ปกิณฺณกกถา)ฯ</p>


<p> อรูปํ ลหุปริณามํ, รูปํ ครุปริณามํ คาหกคาเหตพฺพภาวสฺส ตํตํขณวเสน อุปฺปชฺชนโตติ อาห ตฺยาทิฯ ติ ตาทิสานิฯ สตฺตรสนฺนํ จิตฺตานํ ขณานิ วิย ขณานิ  ตานิ จิตฺตกฺขณานิ สตฺตรสาติ วา สมฺพโนฺธฯ วิสุํ วิสุํ ปน เอกปญฺญาส จิตฺตกฺขณานิ โหนฺติฯ นฺติ วิญฺญตฺติลกฺขณรูปวชฺชานํ รูปธมฺมานํฯ วิญฺญตฺติทฺวยญฺหิ เอกจิตฺตกฺขณายุกํฯ ตถา หิ ตํ จิตฺตานุปริวตฺติธเมฺมสุ วุตฺตํฯ ลกฺขณรูเปสุ จ ชาติ เจว อนิจฺจตา จ จิตฺตสฺส อุปฺปาทภงฺคกฺขเณหิ สมานายุกา, ชรตา ปน เอกูนปญฺญาสจิตฺตกฺขณายุกาฯ เอวญฺจ กตฺวา วทนฺติ –</p>


‘‘ตํ สตฺตรสจิตฺตายุ, วินา วิญฺญตฺติลกฺขณ’’นฺติ (ส. ส. ๖๐);  
</p>
  
<p>เกจิ (วิภ. มูลฎี. ๒๐) ปน  ‘เอตฺตาวตา เอกาทส จิตฺตกฺขณา อตีตา โหนฺติ, อถาวเสสปญฺจจิตฺตกฺขณายุเก’ติ (วิสุทฺธิ. ๒.๖๒๓; วิภ. อฎฺฐ. ๒๒๗) วจนโต โสฬสจิตฺตกฺขณานิ รูปธมฺมานมายูฯ อุปฺปชฺชมานเมว หิ รูปํ ภวงฺคจลนสฺส ปจฺจโย โหตี’’ติ วทนฺติ, ตยิทมสารํ ‘‘ปฎิสนฺธิจิเตฺตน สหุปฺปนฺนํ กมฺมชรูปํ ตโต ปฎฺฐาย สตฺตรสเมน สทฺธิํ นิรุชฺฌติ, ปฎิสนฺธิจิตฺตสฺส ฐิติกฺขเณ อุปฺปนฺนํ อฎฺฐารสมสฺส อุปฺปาทกฺขเณ นิรุชฺฌตี’’ตฺยาทินา (วิภ. อฎฺฐ. ๒๖ ปกิณฺณกกถา) เมว สตฺตรสจิตฺตกฺขณสฺส อาคตตฺตาฯ ยตฺถ ปน โสฬสจิตฺตกฺขณาเนว ปญฺญายนฺติ, ตตฺถ จิตฺตปฺปวตฺติยา  ปจฺจยภาวโยคฺยกฺขณวเสน นโย นีโตฯ เหฎฺฐิมโกฎิยา หิ เอกจิตฺตกฺขณมฺปิ  อติกฺกนฺตเสฺสว รูปสฺส อาปาถาคมนสามตฺถิยนฺติ อลมติวิตฺถาเรนฯ</p>


<p> เอกจิตฺตสฺส ขณํ วิย ขณํ เอกจิตฺตกฺขณํ, ตํ อตีตํ เอเตสํ, เอตานิ วา ตํ อตีตานีติ ติ รูปสทฺทารมฺมณานิ สกสกฎฺฐาเน ฐตฺวาว โคจรภาวํ คจฺฉนฺตีติ อาโภคานุรูปํ อเนกกลาปคตานิ อาปาถํ อาคจฺฉนฺติ, เสสานิ ปน ฆานาทินิสฺสเยสุ อลฺลีนาเนว วิญฺญาณุปฺปตฺติการณานีติ เอเกกกลาปคตานิปิฯ เอเกกกลาปคตาปิ หิ ปสาทา วิญฺญาณสฺส อาธารภาวํ คจฺฉนฺติ, เต ปน ภวงฺคจลนสฺส อนนฺตรปจฺจยภูเตน ภวเงฺคน สทฺธิํ อุปฺปนฺนาฯ ‘‘อาวชฺชเนน สทฺธิํ อุปฺปนฺนา’’ติ อปเรฯ</p>


<p>ติ วิสทิสวิญฺญาณุปฺปตฺติเหตุภาวสงฺขาตภวงฺคจลนวเสน ปุริมคฺคหิตารมฺมณสฺมิํเยว ทฺวิกฺขตฺตุํ ภวเงฺค ปวเตฺตฯ ปญฺจสุ หิ ปสาเทสุ โยคฺยเทสาวตฺถานวเสน อารมฺมเณ ฆฎฺฎิเต ปสาทฆฎฺฎนานุภาเวน ภวงฺคสนฺตติ โวจฺฉิชฺชมานา สหสา อโนจฺฉิชฺชิตฺวา ยถา เวเคน ธาวโนฺต ฐาตุกาโมปิ ปุริโส เอกทฺวิปทวาเร อติกฺกมิตฺวาว ติฎฺฐติ, เอวํ ทฺวิกฺขตฺตุํ อุปฺปชฺชิตฺวาว โอจฺฉิชฺชติฯ ตตฺถ ปฐมจิตฺตํ ภวงฺคสนฺตติํ จาเลนฺตํ วิย อุปฺปชฺชตีติ  ทุติยํ ตสฺส โอจฺฉิชฺชนากาเรน อุปฺปชฺชนโต ติ โวหรนฺติฯ อิธ ปน อวิเสเสน วุตฺตํ ‘‘ทฺวิกฺขตฺตุํ ภวเงฺค จลิเต’’ติฯ</p>


<p>นนุ จ รูปาทินา ปสาเท ฆฎฺฎิเต ตนฺนิสฺสิตเสฺสว จลนํ ยุตฺตํ, กถํ ปน หทยวตฺถุนิสฺสิตสฺส ภวงฺคสฺสาติ? สนฺตติวเสน เอกาพทฺธตฺตาฯ ยถา หิ เภริยา เอกสฺมิํ ตเล ฐิตสกฺขราย มกฺขิกาย นิสินฺนาย อปรสฺมิํ ตเล ทณฺฑาทินา ปหเฎ อนุกฺกเมน เภริจมฺมวรตฺตาทีนํ จลเนน สกฺขราย  จลิตาย มกฺขิกาย อุปฺปติตฺวา คมนํ โหติ, เอวเมว รูปาทินา ปสาเท ฆฎฺฎิเต ตนฺนิสฺสเยสุ มหาภูเตสุ จลิเตสุ อนุกฺกเมน ตํสมฺพนฺธานํ เสสรูปานมฺปิ จลเนน หทยวตฺถุมฺหิ จลิเต ตนฺนิสฺสิตสฺส ภวงฺคสฺส จลนากาเรน ปวตฺติ โหติฯ วุตฺตญฺจ –</p>


<p>
‘‘ฆฎฺฎิเต  
อญฺญวตฺถุมฺหิ, อญฺญนิสฺสิตกมฺปนํ;  
  
เอกาพเทฺธน โหตีติ, สกฺขโรปมยา วเท’’ติฯ (ส. ส. ๑๗๖);  
</p>
  
<p>นฺติ ภวงฺคปฺปวาหํฯ นฺติ ‘‘กิํ นาเมต’’นฺติ วทนฺตํ วิย อาโภคํ กุรุมานํฯ นฺติ ปจฺจกฺขโต เปกฺขนฺตํฯ นนุ จ ‘‘จกฺขุนา รูปํ ทิสฺวา’’ติ (ที. นิ. ๑.๒๑๓; อ. นิ. ๓.๖๒; วิภ. ๕๑๗) วจนโต จกฺขุนฺทฺริยเมว ทสฺสนกิจฺจํ สาเทติ, น วิญฺญาณนฺติ? นยิทเมวํ, รูปสฺส อนฺธภาเวน รูปทสฺสเน อสมตฺถภาวโตฯ ยทิ จ ตํ รูปํ ปสฺสติ, ตถา สติ อญฺญวิญฺญาณสมงฺคิโนปิ รูปทสฺสนปฺปสโงฺค สิยาฯ ยทิ เอวํ วิญฺญาณสฺส ตํ กิจฺจํ สาเธติ, วิญฺญาณสฺส อปฺปฎิพนฺธตฺตา อนฺตริตรูปสฺสปิ ทสฺสนํ สิยาฯ โหตุ อนฺตริตสฺสปิ ทสฺสนํ, ยสฺส ผลิกาทิติโรหิตสฺส อาโลกปฎิพโนฺธ นตฺถิ, ยสฺส ปน กุฎฺฎาทิอนฺตริตสฺส อโลกปฎิพโนฺธ อตฺถิฯ ตตฺถ ปจฺจยาภาวโต วิญฺญาณํ นุปฺปชฺชตีติ น ตสฺส จกฺขุวิญฺญาเณน คหณํ โหติฯ ‘‘จกฺขุนา’’ติ ปเนตฺถ เตน ทฺวาเรน กรณภูเตนาติ อธิปฺปาโยฯ อถ วา นิสฺสิตกิริยา นิสฺสยปฺปฎิพทฺธา วุตฺตา ยถา ‘‘มญฺจา อุกฺกุฎฺฐิํ กโรนฺตี’’ติฯ</p>


<p>นฺติ ตเมว รูปํ ปฎิคฺคณฺหนฺตํ วิยฯ นฺติ ตเมว รูปํ วีมํสนฺตํ วิยฯ นฺติ ตเมว รูปํ สุฎฺฐุ สลฺลเกฺขนฺตํ วิยฯ โยนิโสมนสิการาทิวเสน ลโทฺธ ปจฺจโย เอเตนาติ ฯ ยํ กิญฺจิ ชวนนฺติ สมฺพโนฺธฯ มุจฺฉามรณาสนฺนกาเลสุ จ ฉปฺปญฺจปิ ชวนานิ ปวตฺตนฺตีติ อาห  ติฯ ติ ปฎิโสตคามินาวํ นทีโสโต วิย กิญฺจิ กาลํ ชวนํ อนุคตานิฯ ตสฺส ชวนสฺส อารมฺมณํ อารมฺมณเมเตสนฺติ ตทารมฺมณานิ ‘‘พฺรหฺมสฺสโร’’ตฺยาทีสุ วิย มเชฺฌปทโลปวเสน, ตทารมฺมณานิ จ ตานิ ปากานิ จาติ นฺติ อารมฺมณชวนสตฺตานุรูปํฯ ตถา ปวตฺติํ ปน สยเมว ปกาสยิสฺสติ, ติ วีถิจิตฺตวเสน อปฺปวตฺติตฺวา จิตฺตสฺส ภวงฺคปาโต วิย, ภวงฺควเสน อุปฺปตฺตีติ วุตฺตํ โหติฯ เอตฺถ จ วีถิจิตฺตปฺปวตฺติยา สุขคฺคหณตฺถํ อโมฺพปมาทิกํ อาหรนฺติ, ตตฺริทํ อโมฺพปมามตฺตํ (ธ. ส. อฎฺฐ. ๔๙๘ วิปากุทฺธารกถา) – เอโก กิร ปุริโส ผลิตมฺพรุกฺขมูเล สสีสํ ปารุปิตฺวา นิทฺทายโนฺต อาสเนฺน ปติตสฺส เอกสฺส อมฺพผลสฺส สเทฺทน ปพุชฺฌิตฺวา สีสโต วตฺถํ อปเนตฺวา จกฺขุํ อุมฺมีเลตฺวา ทิสฺวา จ ตํ คเหตฺวา มทฺทิตฺวา อุปสิงฺฆิตฺวา ปกฺกภาวํ ญตฺวา  ปริภุญฺชิตฺวา มุขคตํ สห เสเมฺหน อโชฺฌหริตฺวา ปุน ตเตฺถว นิทฺทายติฯ ตตฺถ ปุริสสฺส นิทฺทายนกาโล วิย ภวงฺคกาโล, ผลสฺส ปติตกาโล วิย อารมฺมณสฺส ปสาทฆฎฺฎนกาโล, ตสฺส สเทฺทน ปพุทฺธกาโล วิย อาวชฺชนกาโล, อุมฺมีเลตฺวา โอโลกิตกาโล วิย จกฺขุวิญฺญาณปฺปวตฺติกาโล, คหิตกาโล วิย สมฺปฎิจฺฉนกาโล, มทฺทนกาโล วิย สนฺตีรณกาโล, อุปสิงฺฆนกาโล วิย โวฎฺฐพฺพนกาโล, ปริโภคกาโล วิย ชวนกาโล, มุขคตํ สห เสเมฺหน อโชฺฌหรณกาโล วิย ตทารมฺมณกาโล, ปุน นิทฺทายนกาโล วิย ปุน ภวงฺคกาโลฯ</p>


<p>อิมาย จ อุปมาย กิํ ทีปิตํ โหติ? อารมฺมณสฺส ปสาทฆฎฺฎนเมว กิจฺจํ, อาวชฺชนสฺส วิสยาภุชนเมว, จกฺขุวิญฺญาณสฺส ทสฺสนมตฺตเมว, สมฺปฎิจฺฉนาทีนญฺจ ปฎิคฺคณฺหนาทิมตฺตเมว , ชวนเสฺสว ปน อารมฺมณรสานุภวนํ, ตทารมฺมณสฺส จ เตน อนุภูตเสฺสว อนุภวนนฺติ เอวํ กิจฺจวเสน ธมฺมานํ อญฺญมญฺญํ อสํกิณฺณตา ทีปิตา โหติฯ เอวํ ปวตฺตมานํ ปน จิตฺตํ ‘‘อาวชฺชนํ นาม หุตฺวา ภวงฺคานนฺตรํ โหติ, ตฺวํ ทสฺสนาทีสุ อญฺญตรํ หุตฺวา อาวชฺชนานนฺตร’’นฺตฺยาทินา นิยุญฺชเก การเก อสติปิ อุตุพีชนิยามาทิ (ธ. ส. อฎฺฐ. ๔๙๘ วิปากุทฺธารกถา) วิย จิตฺตนิยามวเสเนว ปวตฺตตีติ เวทิตพฺพํฯ</p>


<p> เอตฺตาวตา สตฺตรส จิตฺตกฺขณานิ ปริปูเรนฺตีติ สมฺพโนฺธฯ</p>


<p> นฺติ อปฺปโหนฺตํ หุตฺวา อตีตํฯ ติ จุทฺทสจิตฺตกฺขณายุเก ตาว อารมฺมณสฺส นิรุทฺธตฺตาว ตทารมฺมณํ นุปฺปชฺชติฯ น หิ เอกวีถิยํ เกสุจิ ปจฺจุปฺปนฺนารมฺมเณสุ กานิจิ อตีตารมฺมณานิ โหนฺติฯ ปนฺนรสจิตฺตกฺขณายุเกสุปิ ชวนุปฺปตฺติโต ปรํ เอกเมว จิตฺตกฺขณํ อวสิฎฺฐนฺติ ทฺวิกฺขตฺตุํ ตทารมฺมณุปฺปตฺติยา อปฺปโหนกภาวโต นตฺถิ ทุติยตทารมฺมณสฺส อุปฺปตฺตีติ ปฐมมฺปิ นุปฺปชฺชติฯ ทฺวิกฺขตฺตุเมว หิ ตทารมฺมณุปฺปตฺติ  นิยมิตา จิตฺตปฺปวตฺติคณนายํ สพฺพวาเรสุ ‘‘ตทารมฺมณานิ เทฺว’’ติ (วิภ. อฎฺฐ. ๒๒๗) ทฺวินฺนเมว จิตฺตวารานํ อาคตตฺตาฯ ยํ ปน  วุตฺตํ –</p>


<p>‘‘สกิํ  เทฺว วา ตทาลมฺพํ, สกิมาวชฺชนาทโย’’ติ (ปรม. วิ. ๑๑๖), ตํ มชฺฌิมภาณกมตานุสาเรน วุตฺตนฺติ ทฎฺฐพฺพํฯ ยสฺมา ปน มชฺฌิมภาณกานํ วาโท เหฎฺฐา วุตฺตปาฬิยา อสํสนฺทนโต  (วิภ. อฎฺฐ. ๒๒๗) ปฎิกฺขิโตฺตว, ตสฺมา อาจริเยนปิ อตฺตนา อนธิเปฺปตตฺตาเยว อิธ เจว นามรูปปริเจฺฉเท จ สกิํ ตทารมฺมณุปฺปตฺติ น วุตฺตาฯ</p>


<p> โวฎฺฐพฺพนุปฺปาทโต  ปรํ ฉจิตฺตกฺขณาวสิฎฺฐายุกมฺปิ อารมฺมณํ อปฺปายุกภาเวน ปริทุพฺพลตฺตา ชวนุปฺปตฺติยา ปจฺจโย น โหติฯ ชวนญฺหิ อุปฺปชฺชมานํ นิยเมน สตฺตจิตฺตกฺขณายุเกเยว อุปฺปชฺชตีติ อธิปฺปาเยนาห ติฯ เหตุมฺหิ จายํ ตฺวาปจฺจโย, ชวนสฺสปิ อนุปฺปตฺติยาติ อโตฺถฯ อิตรถา หิ อปรกาลกิริยาย สมานกตฺตุกตา น ลพฺภตีติฯ นฺติ ทฺวิกฺขตฺตุํ วา ติกฺขตฺตุํ วาฯ เกจิ ปน ‘‘ติกฺขตฺตุ’นฺติ อิทํ วจนสิลิฎฺฐตามตฺตปฺปโยชน’’นฺติ วทนฺติ, ตํ ปน เตสํ อภินิเวสมตฺตํฯ น หิ ‘‘ทฺวิกฺขตฺตุํ โวฎฺฐพฺพนเมว ปริวตฺตตี’’ติ วุเตฺตปิ วจนสฺส อสิลิฎฺฐภาโว อตฺถิ, น จ ติกฺขตฺตุํ ปวตฺติยา พาธกํ กิญฺจิ วจนํ อฎฺฐกถาทีสุ อตฺถิฯ เอวญฺจ กตฺวา ตตฺถ ตตฺถ สีหฬสํวณฺณนาการาปิ ‘‘ทฺวิกฺขตฺตุํ วา ติกฺขตฺตุํ วา’’อิเจฺจว วเณฺณนฺติฯ ติ โวฎฺฐพฺพนเมว ปุนปฺปุนํ อุปฺปชฺชติฯ ตํ ปน อปฺปตฺวา อนฺตรา จกฺขุวิญฺญาณาทีสุ ฐตฺวา จิตฺตปฺปวตฺติยา นิวตฺตนํ นตฺถิฯ</p>


<p>อานนฺทาจริโย ปเนตฺถ (ธ. ส. มูลฎี. ๔๙๘ วิปากุทฺธารกถาวณฺณนา) ‘‘อาวชฺชนา กุสลากุสลานํ ขนฺธานํ อนนฺตรปจฺจเยน ปจฺจโย’’ติ (ปฎฺฐา. ๑.๑.๔๑๗) อาวชฺชนาย กุสลากุสลานํ อนนฺตรปจฺจยภาวสฺส วุตฺตตฺตา โวฎฺฐพฺพนาวชฺชนานญฺจ อตฺถนฺตราภาวโต สติ อุปฺปตฺติยํ โวฎฺฐพฺพนํ กามาวจรกุสลากุสลกิริยชวนานํ เอกนฺตโต อนนฺตรปจฺจยภาเวเนว ปวเตฺตยฺย, โน อญฺญถาติ มุจฺฉากาลาทีสุ มนฺทีภูตเวคตาย ชวนปาริปูริยา ปริตฺตารมฺมณํ นิยมิตพฺพํ, น โวฎฺฐพฺพนสฺส ทฺวตฺติกฺขตฺตุํ ปวตฺติยาติ ทีเปติฯ กิญฺจาปิ เอวํ ทีเปติ, ติเหตุกวิปากานิ ปน อนนฺตรปจฺจยภาเวน วุตฺตาเนวฯ ขีณาสวานํ จุติวเสน ปวตฺตานิ น กสฺสจิ อนนฺตรปจฺจยภาวํ คจฺฉนฺตีติ ตานิ วิย โวฎฺฐพฺพนมฺปิ ปจฺจยเวกลฺลโต กุสลากุสลาทีนํ อนนฺตรปจฺจโย  น โหตีติ น น สกฺกา วตฺตุํ, ตสฺมา  อาคตนเยเนเวตฺถ ปริตฺตารมฺมณํ นิยมิตนฺติฯ</p>


<p>    อุปริมโกฎิยา สตฺตจิตฺตกฺขณายุกสฺสปิ ทฺวตฺติกฺขตฺตุํ โวฎฺฐพฺพนุปฺปตฺติยา อปฺปโหนกภาวโต วีถิจิตฺตานํ อุปฺปาโท นตฺถิ, ภวงฺคปาโตว โหตีติ อธิปฺปาโยฯ ภวงฺคจลนเมวาติ อวธารณผลํ ทเสฺสตุํ ‘‘นตฺถิ วีถิจิตฺตุปฺปาโท’’ติ วุตฺตํฯ อปเร ปน ‘‘นตฺถิ ภวงฺคุปเจฺฉโท’’ติ อวธารณผลํ ทเสฺสนฺติ, ตํ ปน วีถิจิตฺตุปฺปาทาภาววจเนเนว สิทฺธํฯ สติ หิ วีถิจิตฺตุปฺปาเท ภวงฺคํ อุปจฺฉิชฺชติฯ ภวงฺคุปเจฺฉทนาเมน ปน เหฎฺฐาปิ วิสุํ อวุตฺตตฺตา อิธ อวิเสเสน วุตฺตํฯ</p>


<p> สพฺพโส วีถิจิตฺตุปฺปตฺติยา อภาวโต ปจฺฉิมวาโรวิธโมฆวารวเสน วุโตฺต, อญฺญตฺถ (ธ. ส. อฎฺฐ. ๔๙๘ วิปากุทฺธารกถา) ปน ทุติยตติยวาราปิ ตทารมฺมณชวเนหิ สุญฺญตฺตา ‘‘โมฆวารา’’ติ วุตฺตาฯ ติ วิสยภูตา, ปจฺจยภูตา จฯ ปจฺจโยปิ หิ ‘‘อารมฺมณ’’นฺติ วุจฺจติ ‘‘น ลจฺฉติ มาโร โอตารํ, น ลจฺฉติ มาโร อารมฺมณ’’นฺตฺยาทีสุ (ที. นิ. ๓.๘๐) วิยฯ เตเนเวตฺถ โมฆวารสฺสปิ อารมฺมณภูตา วิสยปฺปวตฺตีติ สิทฺธํฯ อติปริตฺตารมฺมณญฺหิ โมฆวารปญฺญาปนสฺส ปจฺจโย โหติฯ อิตรถา หิ ภวงฺคจลนสฺส สกสกโคจเรเยว ปวตฺตนโต ปจฺฉิมวารสฺส อติปริตฺตารมฺมเณ ปวตฺติ นตฺถีติ ‘‘จตุนฺนํ วารานํ อารมฺมณภูตา’’ติ วจนํ ทุรุปปาทนํ สิยาติฯ</p>


<p> ปญฺจทฺวาเร  ตํตํทฺวารานุรูปํ, ตํตํปจฺจยานุรูปํ, ตํตํอารมฺมณาทิอนุรูปญฺจ อุปฺปชฺชมานานิ วีถิจิตฺตานิ อาวชฺชนทสฺสนาทิสมฺปฎิจฺฉนสนฺตีรณโวฎฺฐพฺพนชวนตทารมฺมณวเสน อวิเสสโต  โหนฺติฯ  จิตฺตานํ  วิสุํ วิสุํ อุปฺปตฺติวเสน อุปฺปชฺชมานจิตฺตานิเยว วา  อาวชฺชนาทิปญฺจกสตฺตชวนตทารมฺมณทฺวยวเสนฯ วิตฺถารา ปน  สเพฺพสเมว กามาวจรานํ ยถาสมฺภวํ ตตฺถ อุปฺปชฺชนโต,</p>


<p>ติ วิสยปฺปวตฺติสงฺคเหฯ</p>

</p>


<h2>มโนทฺวารวีถิ</h2>
<h3>ปริตฺตชวนวารวณฺณนา</h3>
<p> มโนทฺวาริกจิตฺตานํ  อตีตานาคตมฺปิ อารมฺมณํ โหตีติ เตสํ อติมหนฺตาทิวเสน วิสยววตฺถานํ กาตุํ น สกฺกาติ วิภูตาวิภูตวเสเนเวตํ นิยเมตุํ นฺตฺยาทิ วุตฺตํฯ</p>


<p> ติ มโนทฺวาเรฯ  ปญฺจทฺวาราเวณิกานํ ทฺวิปญฺจวิญฺญาณมโนธาตุตฺตยวเสน เตรสจิตฺตานํ ตตฺถ อปฺปวตฺตนโตฯ</p>

</p>


<h3>อปฺปนาชวนวารวณฺณนา</h3>
<p>  อารมฺมณสฺส วิภูตกาเลเยว อปฺปนาสมฺภวโตฯ</p>


<p> ตตฺถ หิ ฉพฺพีสติมหคฺคตโลกุตฺตรชวเนสุ ยํ กิญฺจิ ชวนํ อปฺปนาวีถิโมตรตีติ สมฺพโนฺธฯ ปริกโมฺมปจารานุโลมโคตฺรภุนาเมน ยถากฺกมํ อุปฺปชฺชิตฺวา นิรุเทฺทติ  โยชนาฯ ปฐมจิตฺตญฺหิ อปฺปนาย ปริกมฺมตฺตา ปฎิสงฺขารกภูตตฺตา ฯ ทุติยํ สมีปจาริตฺตา ฯ นาจฺจาสโนฺนปิ หิ นาติทูรปฺปวตฺติ สมีปจารี นาม โหติ, อปฺปนํ อุเปจฺจ จรตีติ วา ฯ ตติยํ ปุพฺพภาเค ปริกมฺมานํ, อุปริอปฺปนาย จ อนุกูลตฺตา ฯ จตุตฺถํ ปริตฺตโคตฺตสฺส, ปุถุชฺชนโคตฺตสฺส จ อภิภวนโต, มหคฺคตโคตฺตสฺส, โลกุตฺตรโคตฺตสฺส จ ภาวนโต วฑฺฒนโต  อิมานิ จตฺตาริ นามานิ จตุกฺขตฺตุํ ปวตฺติยํ อนวเสสโต ลพฺภนฺติ, ติกฺขตฺตุํ ปวตฺติยํ ปน อุปจารานุโลมโคตฺรภุนาเมเนว ลพฺภนฺติฯ  (วิสุทฺธิ. ๒.๘๐๔) ปน ปุริมานํ ติณฺณํ , ทฺวินฺนํ วา อวิเสเสนปิ ปริกมฺมาทินามํ วุตฺตํ, จตุกฺขตฺตุํ, ติกฺขตฺตุเมว วา ปญฺจมํ, จตุตฺถํ วา อุปฺปชฺชิตพฺพอปฺปนานุรูปโตติ อธิปฺปาโยฯ ปริกมฺมาทินามานํ อนวเสสโต ลพฺภมานวารทสฺสนตฺถํ นฺติ อาทิโต วุตฺตํ, คณนปฎิปาฎิวเสน ปน ติ โอสาเน วุตฺตํฯ</p>


<p>นฺติ ขิปฺปาภิญฺญทนฺธาภิญฺญานุรูปํฯ ขิปฺปาภิญฺญสฺส หิ ติกฺขตฺตุํ ปวตฺตกามาวจรชวนานนฺตรํ จตุตฺถํ อปฺปนาจิตฺตมุปฺปชฺชติฯ ทนฺธาภิญฺญสฺส จตุกฺขตฺตุํ ปวตฺตชวนานนฺตรํ ปญฺจมํ อปฺปนา อุปฺปชฺชติ, ยสฺมา ปน อลทฺธาเสวนํ อนุโลมํ โคตฺรภุํ อุปฺปาเทตุํ น สโกฺกติ, ลทฺธาเสวนมฺปิ จ ฉฎฺฐํ สตฺตมํ ภวงฺคสฺส อาสนฺนภาเวน ปปาตาสนฺนปุริโส วิย อปฺปนาวเสน ปติฎฺฐาตุํ น สโกฺกติ, ตสฺมา จตุตฺถโต โอรํ, ปญฺจมโต ปรํ วา อปฺปนา น โหตีติ ทฎฺฐพฺพํฯ ติ รูปารูปโลกุตฺตรมคฺคผลานุรูปสมถวิปสฺสนาภาวนาจิตฺตาภินีหรณานุรูปโต, อปฺปนาย วีถิ ฯ ‘‘ตโต ปรํ ภวงฺคปาโตว โหตี’’ติ เอตฺตเกเยว วุเตฺต จตุตฺถํ, ปญฺจมํ วา โอติณฺณอปฺปนาโต  ปรํ ภวงฺคปาโตว โหติ, น มคฺคานนฺตรํ ผลจิตฺตํ, สมาปตฺติวีถิยญฺจ ฌานผลจิตฺตานิ ปุนปฺปุนนฺติ คเณฺหยฺยุนฺติ ปุน ติ วุตฺตํฯ นิกายนฺตริยา กิร โลกิยปฺปนาสุ ปฐมกปฺปนาโต ปรํ สตฺตมชวนปูรณตฺถํ ทฺวตฺติกฺขตฺตุํ กามาวจรชวนานมฺปิ ปวตฺติํ วเณฺณนฺตีติ เตสํ มตินิเสธนตฺถํ ติ สาวธารณํ วุตฺตํฯ</p>


<p> ติ เตสุ อฎฺฐญาณสมฺปยุตฺตกามาวจรชวเนสุ, เตสุ จ ฉพฺพีสติมหคฺคตโลกุตฺตรชวเนสุฯ ติ วา ตสฺมิํ อปฺปนาวาเรฯ นฺติ โสมนสฺสสหคตานํ จตุนฺนํ กุสลกิริยชวนานํ อนนฺตรํฯ ติ จตุกฺกชฺฌานสฺส, สุกฺขวิปสฺสกาทีนํ มคฺคผลสฺส จ วเสน โสมนสฺสสหคตาว, น ปน อุเปกฺขาสหคตา ภินฺนเวทนานํ อญฺญมญฺญํ อาเสวนปจฺจยภาวสฺส อนุทฺธฎตฺตาฯ ติ ปสํสิตพฺพา, อิจฺฉิตพฺพาติ วุตฺตํ โหติฯ ติ ตสฺมิํ เอกเวทนชวนวาเรปิฯ นฺติ จตุพฺพิธญาณสมฺปยุตฺตกุสลชวนานนฺตรํ กุสลชวนมเปฺปติ, น กิริยชวนํ ภินฺนสนฺตาเน นิพฺพตฺตนโตฯ เหฎฺฐิมญฺจ ผลตฺตยมเปฺปติ สมาปตฺติวีถิยนฺตฺยธิปฺปาโยฯ</p>


<p>   โสมนสฺสสหคตติเหตุกกุสลทฺวยโต ปรํ อคฺคผลวิปากกิริยวชฺชิตโลกิยโลกุตฺตรจตุกฺกชฺฌานชวนวเสน  ติเหตุกกุสลทฺวยโต ปรํ ตเถว ปญฺจมชฺฌานานิ  ติเหตุกทฺวยโต ปรํ กิริยชฺฌานจตุกฺกสฺส, อคฺคผลจตุกฺกสฺส จ วเสน  ติเหตุกทฺวยโต ปรํ อุเปกฺขาสหคตรูปารูปกิริยปญฺจกสฺส, อคฺคผลสฺส จ วเสน  อปฺปนา สโมฺภนฺติฯ</p>


<p> ติ วีถิสงฺคหาธิกาเรฯ</p>

</p>

</p>

</p>


<h3>ตทารมฺมณนิยมวณฺณนา</h3>
<p> ติ  ปญฺจทฺวารมโนทฺวาเรปิฯ</p>


<p> ติ อิฎฺฐมชฺฌเตฺตฯ อติอิฎฺฐารมฺมณญฺหิ วิสุํ วกฺขติฯ กุสลวิปากานิ ปญฺจวิญฺญาณสมฺปฎิจฺฉนสนฺตีรณตทารมฺมณานีติ สมฺพโนฺธฯ อิฎฺฐมชฺฌเตฺต สนฺตีรณตทารมฺมณานิ อุเปกฺขาสหคตาเนวาติ อาห ติฯ วิปากสฺส หิ กมฺมานุภาวโต ปวตฺตมานสฺส อาทาเส มุขนิมิตฺตํ วิย นิพฺพิกปฺปตาย ปกเปฺปตฺวา คหณาภาวโต ยถารมฺมณเมว เวทนาโยโค โหติ, กุสลากุสลานํ ปน อปฺปหีนวิปลฺลาเสสุ สนฺตาเนสุ ปวตฺติยา อติอิเฎฺฐปิ อิฎฺฐมชฺฌตฺตอนิฎฺฐาการโต, อนิเฎฺฐปิ อิฎฺฐอิฎฺฐมชฺฌตฺตาการโต คหณํ โหติฯ ตถา หิ อสฺสทฺธาทีนํ พุทฺธาทีสุ อติอิฎฺฐารมฺมเณสุปิ อุเปกฺขาชวนํ โหติ, ติตฺถิยาทีนญฺจ โทมนสฺสชวนํ, คมฺภีรปกติกาทีนญฺจ ปฎิกฺกูลารมฺมเณ อุเปกฺขาชวนํ, สุนขาทีนญฺจ ตตฺถ โสมนสฺสชวนํ, ปุริมปจฺฉาภาคปฺปวตฺตานิ ปน วิปากานิ ยถาวตฺถุกาเนว ฯ อปิจ อสุจิทสฺสเน สุมนายมานานํ สุนขาทีนนฺติฯ จกฺขุวิญฺญาณาทีนํ ปน อติอิฎฺฐานิเฎฺฐสุ ปวตฺตมานานมฺปิ อุเปกฺขาสหคตภาเว การณํ เหฎฺฐา กถิตเมวฯ</p>


<p> ติ ตทารมฺมเณสุปิฯ ติ สเหตุกาเหตุกสุขสหคตกิริยปญฺจกาวสาเนฯ ขีณาสวานํ จิตฺตวิปลฺลาสาภาเวน กิริยชวนานิปิ ยถารมฺมณเมว ปวตฺตนฺตีติ วุตฺตํ ตฺยาทิฯ เกจิ ปน อาจริยา  (ธ. ส. มูลฎี. ๔๙๘ วิปากุทฺธารกถาวณฺณนา) ‘กุสลากุสเล นิรุเทฺธ วิปาโก  ตทารมฺมณตา อุปฺปชฺชตี’ติ (ปฎฺฐา. ๓.๑.๙๘) กุสลากุสลานเมวานนฺตรํ ตทารมฺมณํ วุตฺตนฺติ นตฺถิ กิริยชวนานนฺตรํ ตทารมฺมณุปฺปาโท’’ติ วทนฺติฯ ตตฺถ วุจฺจเต – ยทิ อพฺยากตานนฺตรมฺปิ ตทารมฺมณํ วุเจฺจยฺยฯ ปริตฺตารมฺมเณ โวฎฺฐพฺพนานนฺตรมฺปิ ตสฺส ปวตฺติํ มเญฺญยฺยุนฺติ กิริยชวนานนฺตรํ ตทารมฺมณํ น วุตฺตํ, น ปน อลพฺภนโตฯ ลพฺภมานสฺสปิ หิ เกนจิ อธิปฺปาเยน กตฺถจิ อวจนํ ทิสฺสติ, ยถา ตํ  ลพฺภมานมฺปิ หทยวตฺถุ เทสนาเภทปริหารตฺถํ น วุตฺตนฺติฯ</p>


<p>  น โสมนสฺสสหคตานิ อญฺญมญฺญํ วิรุทฺธสภาวตฺตาฯ เตเนว หิ  โทมนสฺสานนฺตรํ โสมนสฺสํ, ตทนนฺตรญฺจ โทมนสฺสํ อนุทฺธฎํฯ ตถา หิ ‘‘สุขาย เวทนาย สมฺปยุโตฺต ธโมฺม สุขาย เวทนาย สมฺปยุตฺตสฺส ธมฺมสฺส อนนฺตรปจฺจเยน ปจฺจโย’’ตฺยาทินา (ปฎฺฐา. ๑.๒.๔๕) สุขทุกฺขเวทนาย สมฺปยุตฺตา ธมฺมา อตฺตโน อตฺตโน สมานเวทนาสมฺปยุตฺตานํ อทุกฺขมสุขเวทนาย สมฺปยุตฺตกานญฺจ อนนฺตรปจฺจยภาเวน ทฺวีสุ ทฺวีสุ วาเรสุ วุตฺตา, อทุกฺขมสุขเวทนาย สมฺปยุตฺตกา ปน สมานเวทนาสมฺปยุตฺตานํ, อิตรเวทนาทฺวยสมฺปยุตฺตานญฺจ ธมฺมานํ อนนฺตรปจฺจยภาเวน ตีสุ วาเรสูติ เอวํ เวทนาตฺติเก สเตฺตว อนนฺตรปจฺจยวารา วุตฺตาฯ ยทิ จ โทมนสฺสานนฺตรํ โสมนสฺสํ, โสมนสฺสานนฺตรํ วา โทมนสฺสํ อุปฺปเชฺชยฺย, สุขทุกฺขเวทนาสมฺปยุตฺตานมฺปิ อญฺญมญฺญํ อนนฺตรปจฺจยวเสน เทฺว วาเร วเฑฺฒตฺวา นว วารา วตฺตพฺพา สิยุํ, น ปเนวํ วุตฺตาฯ ตสฺมา น เตสํ ตทนนฺตรํ อุปฺปตฺติ อตฺถิฯ เอตฺถ จ ‘‘โสมนสฺสสหคตกิริยชวนาวสาเน’’ตฺยาทินา อยมฺปิ นิยโม อนุญฺญาโต –</p>


<p>
‘‘ปริตฺตกุสลาโทส-ปาปสาตกฺริยาชวา  
;  
  
ปญฺจเสฺวกํ ตทาลมฺพํ, สุขิเตสุ ยถารหํฯ  
</p>
  
<p>
‘‘ปาปากามสุภา  
เจว, โสเปกฺขา จ กฺริยาชวา;  
  
โสเปเกฺขสุ ตทาลมฺพํ, ฉเสฺวกมนุรูปโต’’ติฯ  
</p>
  
<p>อยญฺหิ ชวเนน ตทารมฺมณนิยโม อพฺยภิจารีฯ ‘‘ญาณสมฺปยุตฺตชวนโต ญาณสมฺปยุตฺตตทารมฺมณ’’นฺตฺยาทินยปฺปวโตฺต ปน อเนกนฺติโกฯ เยภุเยฺยน หิ อกุสลชวเนสุ ปริจิตสฺส กทาจิ กุสลชวเนสุ ชวิเตสุ, กุสลชวเนสุ วา ปริจิตสฺส กทาจิ อกุสลชวเนสุ ชวิเตสุ อกุสลานนฺตรํ ปวตฺตปริจเยน ติเหตุกชวนโตปิ ปรํ อเหตุกตทารมฺมณํ โหติ, ตถา กุสลานนฺตรํ ปวตฺตปริจเยน อกุสลชวนโต ปรํ ติเหตุกตทารมฺมณมฺปิ, ปฎิสนฺธินิพฺพตฺตกกมฺมโต ปน อญฺญกเมฺมน ตทารมฺมณปฺปวตฺติยํ วตฺตพฺพเมว นตฺถิฯ ตถา จ วุตฺตํ  ‘‘อเหตุเก ขเนฺธ อนิจฺจโต ทุกฺขโต อนตฺตโต วิปสฺสนฺติ, กุสลากุสเล นิรุเทฺธ อเหตุโก วิปาโก ตทารมฺมณตา อุปฺปชฺชติ, กุสลากุสเล นิรุเทฺธ สเหตุโก วิปาโก ตทารมฺมณตา อุปฺปชฺชตี’’ติ (ปฎฺฐา. ๓.๑.๙๘)ฯ</p>


<p>ติ ยสฺมา โทมนสฺสชวนาวสาเน อุเปกฺขาสหคตาเนว โหนฺติฯ ตสฺมา โทมนสฺสสหคตชวนาวสาเน อุเปกฺขาสหคตสนฺตีรณํ อุปฺปชฺชตีติ สมฺพโนฺธฯ ‘โสมนสฺสปฎิสนฺธิกสฺสา’ติ อิมินาว ภวงฺคปาตาภาโว ทีปิโตว โหติ โทมนสฺสานนฺตรํ โสมนสฺสาภาวโตติ ตํ อวตฺวา ตทารมฺมณาภาวเมว ปริกเปฺปโนฺต อาห ติฯ โสมนสฺสปฎิสนฺธิกสฺส ติตฺถิยาทิโน พุทฺธาทิอติอิฎฺฐารมฺมเณ ปิ ปฎิหตจิตฺตสฺส โทมนสฺสชวเน ชวิเต วุตฺตนเยน โสมนสฺสตทารมฺมณสฺส อติอิฎฺฐารมฺมเณ จ อุเปกฺขาสหคตตทารมฺมณสฺส อนุปฺปชฺชนโต, เกนจิ วา อสปฺปาเยน ปริหีนโลกิยชฺฌานํ อารพฺภ ‘‘ปณีตธโมฺม เม นโฎฺฐ’’ติ วิปฺปฎิสารํ  ชเนนฺตสฺส โทมนสฺสชวเน สติ อกามาวจรารมฺมเณ ตทารมฺมณาภาวโต ยทิ ตทารมฺมณสฺส อุปฺปตฺติสมฺภโว นตฺถีติ อธิปฺปาโยฯ</p>


<p>นฺติ ปุเพฺพ ปริจิตํ, ตสฺมิํ ภเว เยภุเยฺยน คหิตปุพฺพํฯ    นิราวชฺชนมฺปิฯ ยถา ตํ นิโรธา วุฎฺฐหนฺตสฺส ผลจิตฺตนฺตฺยธิปฺปาโยฯ ยถาหุ –</p>


<p>
‘‘นิราวชฺชํ กถํ จิตฺตํ, โหติ เนตญฺหิ สมฺมตํ;  
  
นิยโม น วินาวชฺชํ, นิโรธา ผลทสฺสนา’’ติฯ  
</p>
  
<p>เกน ปน กิเจฺจน อิทํ จิตฺตํ ปวตฺตตีติ? ตทารมฺมณกิเจฺจน ตาว น ปวตฺตติ ชวนารมฺมณสฺส อคฺคหณโต, นาปิ สนฺตีรณกิเจฺจน ยถาสมฺปฎิจฺฉิตสฺส สนฺตีรณวเสน อปฺปวตฺตนโต, ปฎิสนฺธิจุตีสุ วตฺตพฺพเมว นตฺถิ, ปาริเสสโต ปน ภวสฺส องฺคภาวโต ภวงฺคกิเจฺจนาติ ยุตฺตํ สิยาฯ  (ธ. ส. อนุฎี. ๔๙๘ วิปากุทฺธารกถาวณฺณนา) หิ อยมโตฺถ ทสฺสิโตวฯ ยํ ปน ปฎิสนฺธิภวงฺคานํ ธมฺมโต, อารมฺมณโต จ สมานตํ วกฺขติ, ตํ เยภุยฺยโตติ ทฎฺฐพฺพํฯ น หิ อิทเมกํ ฐานํ วเชฺชตฺวา ปฎิสนฺธิภวงฺคานํ วิสทิสตา อตฺถิฯ ติ ตํ อตฺตโน อนนฺตรํ อพฺยวหิตํ กตฺวา, ตทนนฺตรนฺตฺยโตฺถฯ</p>


<p> ติ เอตฺถ กามาวจรชวนาวสาเนเยว ตทารมฺมณํ อิจฺฉนฺติ กามตณฺหานิทานกมฺมนิพฺพตฺตตฺตาฯ น หิ ตํ กามตณฺหาเหตุเกน กมฺมุนา ชนิตํ อตํสภาวสฺส รูปารูปาวจรโลกุตฺตรชวนสฺส อนนฺตรํ อุปฺปชฺชติฯ กิํการณา? อชนกตฺตา, ชนกสมานตฺตาภาวโต จฯ ยถา หิ เคหโต พหิ นิกฺขมิตุกาโม พาลโก ชนกํ, ตํสทิสํ วา องฺคุลิยํ คเหตฺวา นิกฺขมติ, นาญฺญํ ราชปุริสาทิํ, เอวํ ภวงฺควิสยโต  อญฺญตฺถ ปวตฺตมานํ ตทารมฺมณํ ชนกํ กามาวจรกุสลากุสลํ, ตํสทิสํ วา กามาวจรกิริยชวนํ อนุพนฺธติ, น ปน ตสฺส วิสทิสานิ มหคฺคตโลกุตฺตรชวนานิฯ ตถา กามาวจรสตฺตานเมว ตทารมฺมณํ อิจฺฉนฺติ, น พฺรหฺมานํ ตทารมฺมณูปนิสฺสยสฺส กามาวจรปฎิสนฺธิพีชสฺสาภาวโตฯ ตถา กามาวจรธเมฺมเสฺวว อารมฺมณภูเตสุ อิจฺฉนฺติฯ น อิตเรสุ อปริจิตตฺตาฯ ยถา หิ โส พาลโก ชนกํ, ตํสทิสํ วา อนุคจฺฉโนฺตปิ อรญฺญาทิอปริจิตฎฺฐานํ คจฺฉนฺตํ อนนุพนฺธิตฺวา ปมุขงฺคณาทิมฺหิ ปริจิตฎฺฐาเนเยว อนุพนฺธติ, เอวมิทมฺปิ รูปาวจราทิอปริจิตารมฺมณํ อารพฺภ ปวตฺตนฺตํ นานุพนฺธติฯ อปิจ กามตณฺหายตฺตกมฺมชนิตตฺตาปิ เอตํ กามตณฺหารมฺมเณสุ ปริตฺตธเมฺมเสฺวว ปวตฺตตีติ วุโตฺตวายมโตฺถฯ โหนฺติ เจตฺถ –</p>


<p>
‘‘ชนกํ  
ตํสมานํ วา, ชวนํ อนุพนฺธติ;  
  
น ตุ อญฺญํ ตทาลมฺพํ, พาลทารกลีลยาฯ  
</p>
  
<p>
‘‘พีชสฺสาภาวโต นตฺถิ, พฺรหฺมานมฺปิ อิมสฺส หิ;  
  
ปฎิสนฺธิมโน พีชํ, กามาวจรสญฺญิตํฯ  
</p>
  
<p>
‘‘ฐาเน ปริจิเตเยว, ตํ อิทํ พาลโก วิย;  
  
อนุยาตีติ นาญฺญตฺถ, โหติ ตณฺหาวเสน วา’’ติฯ  
</p>
  
<p>นนุ จ ‘‘กามาวจรปฎิสนฺธิพีชาภาวโต’’ติ วุตฺตํ, ตถา จ จกฺขุวิญฺญาณาทีนมฺปิ อภาโว อาปชฺชตีติ? นาปชฺชติ อินฺทฺริยปฺปวตฺติอานุภาวโต, ทฺวารวีถิเภเท จิตฺตนิยมโต จฯ</p>

</p>


<h3>ชวนนิยมวณฺณนา</h3>
<p> นฺติ  มรณาสนฺนกาเล วตฺถุทุพฺพลตาย มนฺทีภูตเวคตฺตา มนฺทํ หุตฺวา ปวตฺติยํฯ ติ -สเทฺทน มุจฺฉากาลํ สงฺคณฺหาติฯ</p>


<p> ติ ภควโต ยมกปาฎิหาริยกาลาทีสุ อุทกกฺขนฺธอคฺคิกฺขนฺธปฺปวตฺตนาทิอตฺถํ วิสุํ วิสุํ ปาทกชฺฌานํ สมาปชฺชิตฺวา ตโต วุฎฺฐาย ฌานธเมฺม วิสุํ วิสุํ อาวเชฺชนฺตสฺส อาวชฺชนวสิตาย มตฺถกปฺปตฺติยา อาวชฺชนตปฺปโรว จิตฺตาภินีหาโร โหตีติ ยถาวชฺชิตฌานงฺคารมฺมณานิ จตฺตาริ, ปญฺจวา ปจฺจเวกฺขณชวนจิตฺตานิ ปวตฺตนฺตีติ วทนฺติ (วิสุทฺธิ. ๑.๗๘) ฯ ‘‘ภควโต’’ติ จ อิทํ นิทสฺสนมตฺตํ อเญฺญสมฺปิ ธมฺมเสนาปติอาทีนํ เอวรูเป อจฺจายิกกาเล อปริปุณฺณชวนานํ ปวตฺตนโตฯ ตถา จ วุตฺตํ  ‘‘อยญฺจ มตฺถกปฺปตฺตา วสิตา ภควโต ยมกปาฎิหาริยกาเล  อเญฺญสํ วา เอวรูเป กาเล’’ติ (วิสุทฺธิ. ๑.๗๘)ฯ ติ จ ปเนตํ ติกฺขินฺทฺริยมุทินฺทฺริยวเสน คเหตพฺพนฺติ  (วิสุทฺธิ. มหา. ๑.๗๘) วุตฺตํ, ตสฺมา ภควโต จตฺตาริ, อเญฺญสํ ปญฺจปีติ ยุตฺตํ วิย ทิสฺสติฯ</p>


<p> ติ อาทิโต กตโยคกมฺมสฺสฯ ปฐมํ นิพฺพตฺตา อปฺปนา ฯ อภิญฺญาชวนานมฺปิ ‘‘ปฐมกปฺปนายา’’ติ อธิกาโร สิยาติ อาห ติ, ปฐมุปฺปตฺติกาเล, จิณฺณวสีกาเล จ ปญฺจาภิญฺญาชวนานิ เอกวารเมว ชวนฺตีตฺยโตฺถฯ</p>


<p> มคฺคาเยว อุปฺปชฺชนโต นฺติ ปญฺจมํ วา จตุตฺถํ วา อุปฺปนฺนมคฺคานุรูปํฯ สตฺตชวนปรมตฺตา หิ เอกาวชฺชนวีถิยา  จตุตฺถํ อุปฺปนฺนมคฺคโต ปรํ ตีติ ผลจิตฺตานิ, ปญฺจมํ อุปฺปนฺนมคฺคโต ปรํ เทฺว วา โหนฺติฯ</p>


<p> ติ นิโรธสฺส ปุพฺพภาเคฯ นฺติ กุสลกิริยานํ อญฺญตรํ เนวสญฺญานาสญฺญายตนชวนํฯ อนาคามิขีณาสวาเยว นิโรธสมาปตฺติํ สมาปชฺชนฺติ, น โสตาปนฺนสกทามิโนติ วุตฺตํ ติฯ วิภตฺติวิปลฺลาโส เจตฺถ ทฎฺฐโพฺพ ‘‘อนาคามิผเล วา อรหตฺตผเล วา’’ติฯ เตนาห ติฯ นฺติ ตํตํปุคฺคลานุรูปํฯ</p>


<p> นฺติ สกลายปิ ฌานสมาปตฺติวีถิยํ, ผลสมาปตฺติวีถิยญฺจฯ</p>


<p>  ชวนานิ สตฺตกฺขตฺตุํ มตานิ อุกฺกํสโกฎิยาฯ มคฺคาภิญฺญา ปน  เอกวารเมว มตาฯ  อภิญฺญามคฺควชฺชิตานิ มหคฺคตโลกุตฺตรชวนานิ พหูนิปิ ลพฺภนฺติ สมาปตฺติวีถิยํ อโหรตฺตมฺปิ ปวตฺตนโตฯ -สเทฺทน โลกิยชฺฌานานิ ปฐมกปฺปนายํ, อนฺติมผลทฺวยญฺจ นิโรธานนฺตรํ เอกวารํ, ผลจิตฺตานิ มคฺคานนฺตรํ ทฺวตฺติกฺขตฺตุมฺปีติ สมฺปิเณฺฑติฯ</p>

</p>


<h3>ปุคฺคลเภทวณฺณนา</h3>
<p> อิทานิ  ทุเหตุกาเหตุกาปายิกาเหตุกติเหตุกวเสน จตุพฺพิธานํ ปุถุชฺชนานํ, มคฺคฎฺฐผลฎฺฐวเสน อฎฺฐวิธานํ อริยานนฺติ ทฺวาทสนฺนํ ปุคฺคลานํ อุปฺปชฺชนกวีถิจิตฺตปริเจฺฉททสฺสนตฺถํ ปฐมํ ตาว เตสํ วชฺชิตพฺพจิตฺตานิ ทเสฺสตุมาห ตฺยาทิฯ ปฎิสนฺธิวิญฺญาณสหคตาโลภาโทสวเสน เทฺว เหตู  อิเมสนฺติ ฯ ตาทิสานํ เหตูนํ อภาวโต ฯ ม-กาโร ปทสนฺธิกโรฯ  วิปากาวรณสพฺภาวโตฯ ทฺวิเหตุกาเหตุกปฎิสนฺธิ หิ ‘‘วิปากาวรณ’’นฺติ วุจฺจติฯ อปฺปนาชวนาภาวโตเยว อรหตฺตํ นตฺถีติ ฯ</p>


<p> ‘‘สเหตุกํ (ปฎฺฐา. ๓.๑.๑๐๒) ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโย’’ติ ปาฐโต อเหตุกานมฺปิ นานากเมฺมน ทฺวิเหตุกตทารมฺมณํ สมฺภวติ, ทฺวิเหตุกานํ วตฺตพฺพเมว นตฺถิฯ มูลสนฺธิยา ปน ชฬภาวโต อุภินฺนมฺปิ นตฺถิ ติเหตุกตทารมฺมณนฺติ อาห ติฯ อาจริย ปน ‘‘สเหตุกํ ภวงฺค’’นฺติ อวิเสเสน วุตฺตตฺตา อเหตุกานมฺปิ ติเหตุกตทารมฺมณํ วตฺวา อิธ ญาณสมฺปยุตฺตวิปากาภาววจนสฺส ปริหาสวเสน ‘‘โส เอว ปุจฺฉิตโพฺพ, โย ตสฺส กตฺตา’’ติ วุตฺตํ, ตํ ปน ปริหาสวเสน วุตฺตมฺปิ อาจริยํ ปุจฺฉิตฺวาว วิชานนตฺถํ วุตฺตวจนํ วิย ฐิตํฯ ตถา หิ อาจริเยเนเวตฺถ การณํ  วุตฺตํ –</p>


‘‘ญาณปากา น วตฺตนฺติ, ชฬตฺตา มูลสนฺธิยา’’ติ; (ปรม. วิ. ๒๗๑);  
</p>
  
<p>อปเร ปน ‘‘ยถา อเหตุกานํ สเหตุกตทารมฺมณํ โหติ, เอวํ ทฺวิเหตุกานํ ติเหตุกตทารมฺมณมฺปี’’ติ วเณฺณนฺติ, เตสํ มตานุโรเธน จ อิธาปิ ญาณสมฺปยุตฺตวิปากปฎิเกฺขโป อเหตุเกเยว สนฺธายาติ วทนฺติฯ ตตฺถ ปน ปมาณปาฐาภาวโต อาจริเยน อุภินฺนมฺปิ สาธารณวเสน ญาณสมฺปยุตฺตวิปากาภาเว การณํ วตฺวา สมกเมว จิตฺตปริเจฺฉทสฺส ทสฺสิตตฺตา เตสํ วจนํ วีมํสิตฺวา สมฺปฎิจฺฉิตพฺพํฯ อเหตุกาเปกฺขาย เจตฺถ  ‘‘สุคติย’’นฺติ วจนํ, ตํ ปน อตฺถโต อนุญฺญาตทฺวิเหตุกวิปากานํ ตเตฺถว สมฺภวทสฺสนปรํฯ เตนาห ตฺยาทิฯ</p>


<p> ติ  ปฎิสนฺธิวิญฺญาณสหคตาโลภาโทสาโมหวเสน ติเหตุเกสุ ปุถุชฺชาทีสู นววิธปุคฺคเลสุฯ</p>


<p> นฺติ สิกฺขาย อปริปูรการิตาย สิกฺขนสีลตาย ‘‘เสกฺขา’’ติ ลทฺธนามานํ โสตาปนฺนสกทาคามีนํ ปุคฺคลานํ ปฐมมเคฺคเนว สกฺกายทิฎฺฐิวิจิกิจฺฉานํ ปหีนตฺตา ตํสหคตชวนานิ เจว -สเทฺทน อากฑฺฒิตานิ ขีณาสวาเวณิกานิ กิริยชวนานิ จ น ลพฺภนฺติฯ</p>


<p> ติ โทมนสฺสชวนานิ เจว ทิฎฺฐิสมฺปยุตฺตวิจิกิจฺฉาสหคตกิริยชวนานิ จฯ</p>


<p> ติ จตุนฺนํ มคฺคานํ เอกจิตฺตกฺขณิกภาเวน ปุคฺคลนฺตเรสุ อสมฺภวโต, เหฎฺฐิมเหฎฺฐิมานญฺจ อุปรูปริสมาปตฺติยา อนธิคตตฺตา, อุปรูปริปุคฺคลานญฺจ อสมุคฺฆาฎิตกมฺมกิเลสนิโรเธน ปุถุชฺชเนหิ วิย โสตาปนฺนานํ โสตาปนฺนาทีหิ ปุคฺคลนฺตรภาวูปคมเนน ปฎิปฺปสฺสทฺธตฺตา จ อฎฺฐปิ โลกุตฺตรชวนานิ ยถาสกํ มคฺคผลฎฺฐานํ อริยานเมว สมุปฺปชฺชนฺติฯ</p>


<p> อิทานิ เตสํ เตสํ ปุคฺคลานํ ยถาปฎิกฺขิตฺตชวนานิ วเชฺชตฺวา ปาริเสสโต ลพฺภมานชวนานิ สมฺปิเณฺฑตฺวา ทเสฺสตุํ นฺตฺยาทิ วุตฺตํฯ ติวิธสิกฺขาย ปริปูรการิภาวโต  ขีณาสวานํ เตตฺติํสวิธกุสลากุสลสฺส, เหฎฺฐิมผลตฺตยสฺส, วีถิมุตฺตานญฺจ นวมหคฺคตวิปากานํ วเสน ปญฺจจตฺตาลีสวชฺชิตานิ เสสานิ  เตวีสติกอามาวจรวิปากวีสติกิริยอรหตฺตผลวเสน  วีถิจิตฺตานิ  ยถาลาภํ กามภเว ฐิตานํ วเสน อุทฺทิเสฯ</p>


<p> อฎฺฐารสกิริยชวนทิฎฺฐิวิจิกิจฺฉาสหคตปญฺจกอคฺคผลมหคฺคตวิปากวเสน เตตฺติํส วเชฺชตฺวา เตวีสติกามาวจรวิปากอาวชฺชนทฺวยเอกวีสติกุสลสตฺตากุสลเหฎฺฐิมผลตฺตยวเสน  วีถิจิตฺตานิ ยถาสมฺภวํ อุทฺทิเส อวิเสสโตฯ วิเสสโต ปน โสตาปนฺนสกทาคามีนํ เอกปญฺญาส, อนาคามีนํ เอกูนปญฺญาส, อวเสสานํ จตุนฺนํ ปุถุชฺชนานํ  อฎฺฐารสกิริยชวนสพฺพโลกุตฺตรมหคฺคตวิปากวเสน ปญฺจติํส วเชฺชตฺวา อวเสสานิ กามาวจรวิปากอาวชฺชนทฺวยโลกิยกุสลากุสลวเสน  วีถิจิตฺตานิ ยถาสมฺภวโต อุทฺทิเส อวิเสสโตฯ วิเสสโต ปน ติเหตุกานํ จตุปญฺญาเสว ลพฺภนฺติ, ทฺวิเหตุกาเหตุกานํ ญาณสมฺปยุตฺตวิปากอปฺปนาชวนวชฺชิตานิ เอกจตฺตาลีส, อาปายิกานํ ตาเนว ทฺวิเหตุกวิปากวชฺชิตานิ สตฺตติํส วีถิจิตฺตานีติ ทฎฺฐพฺพํฯ</p>


<p>ปุคฺคลานํ วเสน จิตฺตปฺปวตฺติเภโท ฯ</p>

</p>


<h3>ภูมิวิภาควณฺณนา</h3>
<p>  ฉนฺนํ ทฺวารานํ, สเพฺพสญฺจ ปุคฺคลานํ ตตฺถ สมฺภวโตฯ นฺติ ตํตํภวานุรูปํ, ตํตํปุคฺคลานุรูปญฺจฯ</p>


<p>. ตฺยาทินา  ฆานวิญฺญาณาทีนมฺปิ ปฎิเกฺขโป เหสฺสตีติ รูปาวจรภูมิยํ ปฎิฆชวนตทารมฺมณาเนว ปฎิกฺขิตฺตานิฯ สพฺพตฺถาปีติ กามภเว, รูปภเว, อรูปภเว จฯ</p>


<p> ภเว ยถารหํ วีถิมุตฺตวชฺชานิ  รูปภเว ปฎิฆทฺวยอฎฺฐตทารมฺมณฆานาทิวิญฺญาณฉกฺกวีถิมุตฺตกวเสน ปญฺจวีสติ วเชฺชตฺวา เสสานิ อาวชฺชนทฺวยนวอเหตุกวิปากเตปญฺญาสชวนวเสน  ภเว เตวีสติกามาวจรวิปากปฐมมคฺคปญฺจทสรูปาวจรปฎิฆทฺวยอารุปฺปวิปากกิริยมโนธาตุหสนวเสน สตฺตจตฺตาลีส วเชฺชตฺวา เสสานิ ฉพฺพีสติ ปริตฺตชวนอฎฺฐอารุปฺปชวนสตฺตโลกุตฺตรชวนมโนทฺวาราวชฺชนวเสน  จิตฺตานิ  อุปลพฺภนฺติฯ</p>


<p>เกจิ  ปน ‘‘รูปภเว อนิฎฺฐารมฺมณาภาวโต อิธาคตานํเยว พฺรหฺมานํ อกุสลวิปากสมฺภโวติ ตานิ ปริหาเปตฺวา ปญฺจปริตฺตวิปาเกหิ สทฺธิํ รูปภเว สฎฺฐิเยว วีถิจิตฺตานี’’ติ วทนฺติฯ อิธ ปน ตตฺถ ฐตฺวาปิ อิมํ โลกํ ปสฺสนฺตานํ อนิฎฺฐารมฺมณสฺส อสมฺภโว น สกฺกา วตฺตุนฺติ เตหิ สทฺธิํเยว ตตฺถ จตุสฎฺฐิ วุตฺตานิฯ เอวญฺจ กตฺวา วุตฺตํ  ‘‘ยทา พฺรหฺมาโน กามาวจรํ อนิฎฺฐารมฺมณํ อาลมฺพนฺติ, ตทา ตํ สุคติยมฺปิ อกุสลวิปากจกฺขุโสตวิญฺญาณมโนธาตุสนฺตีรณานํ อุปฺปตฺติ สมฺภวตี’’ติฯ</p>


<p>ภูมิวเสน วิภาโค ฯ</p>

</p>


<p> นฺติ ตํตํทฺวาเรสุ, ตํตํภเวสุ วา สมฺภวานุรูปโตฯ นฺติ ปฎิสนฺธิโต ปรํ ภวนิกนฺติวเสน ปวตฺตมโนทฺวาริกจิตฺตวีถิโต ปฎฺฐาย จุติจิตฺตาวสานํ , ตโต ปุเพฺพ ปวตฺตภวงฺคาวสานํ วา อโพฺพจฺฉินฺนา อสติ นิโรธสมาปตฺติยนฺติ อธิปฺปาโยฯ</p>

</p>

</p>





