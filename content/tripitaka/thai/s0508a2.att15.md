<h1>๑๙. ปญฺญาสนิปาโต</h1>
<h3>๑. ตาลปุฎเตฺถรคาถาวณฺณนา</h3>
<p>ปญฺญาสนิปาเต   นฺติอาทิกา อายสฺมโต ตาลปุฎเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท ราชคเห อญฺญตรสฺมิํ นฎกุเล นิพฺพตฺติตฺวา วิญฺญุตํ ปโตฺต  กุลานุรูเปสุ นจฺจฎฺฐาเนสุ นิปฺผตฺติํ คนฺตฺวา สกลชมฺพุทีเป ปากโฎ นฎคามณิ อโหสิฯ โส ปญฺจสตมาตุคามปริวาโร มหตา นฎวิภเวน คามนิคมราชธานีสุ สมชฺชํ ทเสฺสตฺวา, มหนฺตํ ปูชาสกฺการํ ลภิตฺวา, วิจรโนฺต ราชคหํ อาคนฺตฺวา, นครวาสีนํ สมชฺชํ ทเสฺสตฺวา, ลทฺธสมฺมานสกฺกาโร ญาณสฺส ปริปากํ คตตฺตา สตฺถุ สนฺติกํ คนฺตฺวา, วนฺทิตฺวา เอกมนฺตํ นิสิโนฺน ภควนฺตํ เอตทโวจ – ‘‘สุตเมตํ, ภเนฺต, ปุพฺพกานํ อาจริยปาจริยานํ นฎานํ ภาสมานานํ ‘โย โส นโฎ รงฺคมเชฺฌ สมชฺชมเชฺฌ สจฺจาลิเกน ชนํ หาเสติ รเมติ, โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’ติ, อิธ ภควา กิมาหา’’ติฯ อถ นํ ภควา ติกฺขตฺตุํ ปฎิกฺขิปิ ‘‘มา มํ เอตํ ปุจฺฉี’’ติฯ จตุตฺถวารํ ปุโฎฺฐ อาห – ‘‘คามณิ, อิเม สตฺตา ปกติยาปิ ราคพนฺธนพทฺธา โทสพนฺธนพทฺธา โมหพนฺธนพทฺธา เตสํ ภิโยฺยปิ รชนีเย โทสนีเย โมหนีเย ธเมฺม อุปสํหรโนฺต ปมาเทตฺวา กายสฺส เภทา ปรํ มรณา นิรเย อุปปชฺชติฯ สเจ ปนสฺส เอวํทิฎฺฐิ โหติ ‘โย โส นโฎ รงฺคมเชฺฌ สมชฺชมเชฺฌ สจฺจาลิเกน ชนํ หาเสติ รเมติ, โส กายสฺส เภทา ปรํ มรณา ปหาสานํ เทวานํ สหพฺยตํ อุปปชฺชตี’’’ติ สาสฺส โหติ มิจฺฉาทิฎฺฐิฯ มิจฺฉาทิฎฺฐิสฺส จ ทฺวินฺนํ คตีนํ อญฺญตรา คติ อิจฺฉิตพฺพา, นิรยสฺส วา ติรจฺฉานโยนิยา วาติฯ ตํ สุตฺวา ตาลปุโฎ คามณิ ปโรทิฯ นนุ คามณิ ปเคว มยา ปฎิกฺขิโตฺต ‘‘มา มํ เอตํ ปุจฺฉี’’ติ (สํ. นิ. ๔.๓๕๔)? ‘‘นาหํ, ภเนฺต, เอตํ โรทามิ, ยํ มํ ภควา นฎานํ อภิสมฺปรายํ เอวมาหา’’ติฯ อปิ จาหํ, ภเนฺต, ปุพฺพเกหิ อาจริยปาจริเยหิ นเฎหิ วญฺจิโต ‘‘นโฎ มหาชนสฺส นฎสมชฺชํ ทเสฺสตฺวา สุคติํ อุปปชฺชตี’’ติฯ โส สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา ลทฺธูปสมฺปโนฺน วิปสฺสนาย กมฺมํ กโรโนฺต นจิรเสฺสว  อรหตฺตํ  ปาปุณิ, อธิคตารหโตฺต ปน อรหตฺตปฺปตฺติโต ปุเพฺพ เยนากาเรน อตฺตโน จิตฺตํ นิคฺคณฺหนวเสน โยนิโสมนสิกาโร อุทปาทิ, ตํ อเนกธา วิภชิตฺวา ทเสฺสตุํ –</p>


<ol>
<li>
‘‘กทา นุหํ ปพฺพตกนฺทราสุ, เอกากิโย อทฺทุติโย วิหสฺสํ;  
  
อนิจฺจโต สพฺพภวํ วิปสฺสํ, ตํ เม อิทํ ตํ นุ กทา ภวิสฺสติฯ  
</li>
  
<li>
‘‘กทา  
นุหํ ภินฺนปฎนฺธโร มุนิ, กาสาววโตฺถ อมโม นิราโส;  
  
ราคญฺจ โทสญฺจ ตเถว โมหํ, หนฺตฺวา สุขี ปวนคโต วิหสฺสํฯ  
</li>
  
<li>
‘‘กทา อนิจฺจํ วธโรคนีฬํ, กายํ อิมํ มจฺจุชรายุปทฺทุตํ;  
  
วิปสฺสมาโน วีตภโย วิหสฺสํ, เอโก วเน ตํ นุ กทา ภวิสฺสติฯ  
</li>
  
<li>
‘‘กทา นุหํ ภยชนนิํ ทุขาวหํ, ตณฺหาลตํ พหุวิธานุวตฺตนิํ;  
  
ปญฺญามยํ ติขิณมสิํ คเหตฺวา, เฉตฺวา วเส ตมฺปิ กทา ภวิสฺสติฯ  
</li>
  
<li>
‘‘กทา นุ ปญฺญามยมุคฺคเตชํ, สตฺถํ อิสีนํ สหสาทิยิตฺวา;  
  
มารํ สเสนํ สหสา ภญฺชิสฺสํ, สีหาสเน ตํ นุ กทา ภวิสฺสติฯ  
</li>
  
<li>
‘‘กทา นุหํ สพฺภิ สมาคเมสุ, ทิโฎฺฐ ภเว ธมฺมครูหิ ตาทิภิ;  
  
ยาถาวทสฺสีหิ ชิตินฺทฺริเยหิ, ปธานิโย ตํ นุ กทา ภวิสฺสติฯ  
</li>
  
<li>
‘‘กทา  
นุ มํ ตนฺทิ ขุทา ปิปาสา, วาตาตปา กีฎสรีสปา วา;  
  
น พาธยิสฺสนฺติ น ตํ คิริพฺพเช, อตฺถตฺถิยํ ตํ นุ กทา ภวิสฺสติฯ  
</li>
  
<li>
‘‘กทา นุ โข ยํ วิทิตํ มเหสินา, จตฺตาริ สจฺจานิ สุทุทฺทสานิ;  
  
สมาหิตโตฺต สติมา อคจฺฉํ, ปญฺญาย ตํ ตํ นุ กทา ภวิสฺสติฯ  
</li>
  
<li>
‘‘กทา นุ รูเป อมิเต จ สเทฺท, คเนฺธ รเส ผุสิตเพฺพ จ ธเมฺม;  
  
อาทิตฺตโตหํ สมเถหิ ยุโตฺต, ปญฺญาย ทจฺฉํ ตทิทํ กทา เมฯ  
</li>
  
<li>
‘‘กทา นุหํ ทุพฺพจเนน วุโตฺต, ตโต นิมิตฺตํ วิมโน น เหสฺสํ;  
  
อโถ ปสโตฺถปิ ตโต นิมิตฺตํ, ตุโฎฺฐ น เหสฺสํ ตทิทํ กทา เมฯ  
</li>
  
<li>
‘‘กทา  
นุ กเฎฺฐ จ ติเณ ลตา จ, ขเนฺธ อิเมหํ อมิเต จ ธเมฺม;  
  
อชฺฌตฺติกาเนว จ พาหิรานิ จ, สมํ ตุเลยฺยํ ตทิทํ กทา เมฯ  
</li>
  
<li>
‘‘กทา นุ มํ ปาวุสกาลเมโฆ, นเวน โตเยน สจีวรํ วเน;  
  
อิสิปฺปยาตมฺหิ ปเถ วชนฺตํ, โอวสฺสเต ตํ นุ กทา ภวิสฺสติฯ  
</li>
  
<li>
‘‘กทา มยูรสฺส สิขณฺฑิโน วเน, ทิชสฺส สุตฺวา คิริคพฺภเร รุตํ;  
  
ปจฺจุฎฺฐหิตฺวา อมตสฺส ปตฺติยา, สํจินฺตเย ตํ นุ กทา ภวิสฺสติฯ  
</li>
  
<li>
‘‘กทา  
  
นุ คงฺคํ ยมุนํ สรสฺสติํ, ปาตาลขิตฺตํ วฬวามุขญฺจ;  
  
อสชฺชมาโน ปตเรยฺยมิทฺธิยา, วิภิํสนํ ตํ นุ กทา ภวิสฺสติฯ  
</li>
  
<li>
‘‘กทา นุ นาโคว อสงฺคจารี, ปทาลเย กามคุเณสุ ฉนฺทํ;  
  
นิพฺพชฺชยํ สพฺพสุภํ นิมิตฺตํ, ฌาเน ยุโต ตํ นุ กทา ภวิสฺสติฯ  
</li>
  
<li>
‘‘กทา อิณโฎฺฎว ทลิทฺทโก นิธิํ, อาราธยิตฺวา ธนิเกหิ ปีฬิโต;  
  
ตุโฎฺฐ ภวิสฺสํ อธิคมฺม สาสนํ, มเหสิโน ตํ นุ กทา ภวิสฺสติฯ  
</li>
  
<li>
‘‘พหูนิ วสฺสานิ ตยามฺหิ ยาจิโต, อคารวาเสน อลํ นุ เต อิทํ;  
  
ตํ ทานิ มํ ปพฺพชิตํ สมานํ, กิํการณา จิตฺต ตุวํ น ยุญฺชสิฯ  
</li>
  
<li>
‘‘นนุ อหํ จิตฺต ตยามฺหิ ยาจิโต, คิริพฺพเช จิตฺรฉทา วิหงฺคมา;  
  
มหินฺทโฆสตฺถนิตาภิคชฺชิโน, เต ตํ รเมสฺสนฺติ วนมฺหิ ฌายินํฯ  
</li>
  
<li>
‘‘กุลมฺหิ มิเตฺต จ ปิเย จ ญาตเก, ขิฑฺฑารติํ กามคุณญฺจ โลเก;  
  
สพฺพํ ปหาย อิมมชฺฌุปาคโต, อโถปิ ตฺวํ จิตฺต น มยฺห ตุสฺสสิฯ  
</li>
  
<li>
‘‘มเมว  
เอตํ น หิ ตฺวํ ปเรสํ, สนฺนาหกาเล ปริเทวิเตน กิํ;  
  
สพฺพํ อิทํ จลมิติ เปกฺขมาโน, อภินิกฺขมิํ อมตปทํ ชิคีสํฯ  
</li>
  
<li>
‘‘สุยุตฺตวาที  
ทฺวิปทานมุตฺตโม, มหาภิสโกฺก นรทมฺมสารถิ;  
  
จิตฺตํ จลํ มกฺกฎสนฺนิภํ อิติ, อวีตราเคน สุทุนฺนิวารยํฯ  
</li>
  
<li>
‘‘กามา หิ จิตฺรา มธุรา มโนรมา, อวิทฺทสู ยตฺถ สิตา ปุถุชฺชนา;  
  
เต ทุกฺขมิจฺฉนฺติ ปุนพฺภเวสิโน, จิเตฺตน นีตา นิรเย นิรากตาฯ  
</li>
  
<li>
‘‘มยูรโกญฺจาภิรุตมฺหิ กานเน, ทีปีหิ พฺยเคฺฆหิ ปุรกฺขโต วสํ;  
  
กาเย อเปกฺขํ ชห มา วิราธย, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘ภาเวหิ ฌานานิ จ อินฺทฺริยานิ จ, พลานิ โพชฺฌงฺคสมาธิภาวนา;  
  
ติโสฺส จ วิชฺชา ผุส พุทฺธสาสเน, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘ภาเวหิ มคฺคํ อมตสฺส ปตฺติยา, นิยฺยานิกํ สพฺพทุขกฺขโยคธํ;  
  
อฎฺฐงฺคิกํ สพฺพกิเลสโสธนํ, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘ทุกฺขนฺติ ขเนฺธ ปฎิปสฺส โยนิโส, ยโต จ ทุกฺขํ สมุเทติ ตํ ชห;  
  
อิเธว ทุกฺขสฺส กโรหิ อนฺตํ, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘อนิจฺจํ ทุกฺขนฺติ วิปสฺส โยนิโส, สุญฺญํ อนตฺตาติ อฆํ วธนฺติ จ;  
  
มโนวิจาเร อุปรุนฺธ เจตโส, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘มุโณฺฑ  
วิรูโป อภิสาปมาคโต, กปาลหโตฺถว กุเลสุ ภิกฺขสุ;  
  
ยุญฺชสฺสุ สตฺถุวจเน มเหสิโน, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘สุสํวุตโตฺต  
  
วิสิขนฺตเร จรํ, กุเลสุ กาเมสุ อสงฺคมานโส;  
  
จโนฺท ยถา โทสินปุณฺณมาสิยา, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘อารญฺญิโก โหหิ จ ปิณฺฑปาติโก, โสสานิโก โหหิ จ ปํสุกูลิโก;  
  
เนสชฺชิโก โหหิ สทา ธุเต รโต, อิติสฺสุ มํ จิตฺต ปุเร นิยุญฺชสิฯ  
</li>
  
<li>
‘‘โรเปตฺว รุกฺขานิ ยถา ผเลสี, มูเล ตรุํ เฉตฺตุ ตเมว อิจฺฉสิ;  
  
ตถูปมํ จิตฺตมิทํ กโรสิ, ยํ มํ อนิจฺจมฺหิ จเล นิยุญฺชสิฯ  
</li>
  
<li>
‘‘อรูป ทูรงฺคม เอกจาริ, น เต กริสฺสํ วจนํ อิทานิหํ;  
  
ทุกฺขา หิ กามา กฎุกา มหพฺภยา, นิพฺพานเมวาภิมโน จริสฺสํฯ  
</li>
  
<li>
‘‘นาหํ อลกฺขฺยา อหิริกฺกตาย วา,  
  
น จิตฺตเหตู น จ ทูรกนฺตนา;  
  
อาชีวเหตู จ อหํ น นิกฺขมิํ,  
  
กโต จ เต จิตฺต ปฎิสฺสโว มยาฯ  
</li>
  
<li>
‘‘อปฺปิจฺฉตา สปฺปุริเสหิ วณฺณิตา, มกฺขปฺปหานํ วูปสโม ทุขสฺส;  
  
อิติสฺสุ มํ จิตฺต ตทา นิยุญฺชสิ, อิทานิ ตฺวํ คจฺฉสิ ปุพฺพจิณฺณํฯ  
</li>
  
<li>
‘‘ตณฺหา  
อวิชฺชา จ ปิยาปิยญฺจ, สุภานิ รูปานิ สุขา จ เวทนา;  
  
มนาปิยา กามคุณา จ วนฺตา, วเนฺต อหํ อาวมิตุํ น อุสฺสเหฯ  
</li>
  
<li>
‘‘สพฺพตฺถ เต จิตฺต วโจ กตํ มยา, พหูสุ ชาตีสุ นเมสิ โกปิโต;  
  
อชฺฌตฺตสมฺภโว กตญฺญุตาย เต, ทุเกฺข จิรํ สํสริตํ ตยา กเตฯ  
</li>
  
<li>
‘‘ตฺวเญฺญว โน จิตฺต กโรสิ พฺราหฺมโณ, ตฺวํ ขตฺติโย ราชทสี กโรสิ;  
  
เวสฺสา จ สุทฺทา จ ภวาม เอกทา, เทวตฺตนํ วาปิ ตเวว วาหสาฯ  
</li>
  
<li>
‘‘ตเวว  
เหตู อสุรา ภวามเส, ตฺวํมูลกํ เนรยิกา ภวามเส;  
  
อโถ ติรจฺฉานคตาปิ เอกทา, เปตตฺตนํ วาปิ ตเวว วาหสาฯ  
</li>
  
<li>
‘‘นนุ ทุพฺภิสฺสสิ มํ ปุนปฺปุนํ, มุหุํ มุหุํ จารณิกํว ทสฺสยํ;  
  
อุมฺมตฺตเกเนว มยา ปโลภสิ, กิญฺจาปิ เต จิตฺต วิราธิตํ มยาฯ  
</li>
  
<li>
‘‘อิทํ ปุเร จิตฺตมจาริ จาริกํ, เยนิจฺฉกํ ยตฺถกามํ ยถาสุขํ;  
  
ตทชฺชหํ นิคฺคเหสฺสามิ โยนิโส, หตฺถิปฺปภินฺนํ วิย องฺคุสคฺคโหฯ  
</li>
  
<li>
‘‘สตฺถา จ เม โลกมิมํ อธิฎฺฐหิ, อนิจฺจโต อทฺธุวโต อสารโต;  
  
ปกฺขนฺท มํ จิตฺต ชินสฺส สาสเน, ตาเรหิ โอฆา มหตา สุทุตฺตราฯ  
</li>
  
<li>
‘‘น  
เต อิทํ จิตฺต ยถา ปุราณกํ, นาหํ อลํ ตุยฺห วเส นิวตฺติตุํ;  
  
มเหสิโน ปพฺพชิโตมฺหิ สาสเน, น มาทิสา โหนฺติ วินาสธาริโนฯ  
</li>
  
<li>
‘‘นคา  
สมุทฺทา สริตา วสุนฺธรา, ทิสา จตโสฺส วิทิสา อโธ ทิวา;  
  
สเพฺพ อนิจฺจา ติภวา อุปทฺทุตา, กุหิํ คโต จิตฺต สุขํ รมิสฺสสิฯ  
</li>
  
<li>
‘‘ธิติปฺปรํ กิํ มม จิตฺต กาหิสิ, น เต อลํ จิตฺต วสานุวตฺตโก;  
  
น ชาตุ ภสฺตํ อุภโตมุขํ ฉุเป, ธิรตฺถุ ปูรํ นวโสตสนฺทนิํฯ  
</li>
  
<li>
‘‘วราหเอเณยฺยวิคาฬฺหเสวิเต, ปพฺภารกุเฎฺฎ ปกเตว สุนฺทเร;  
  
นวมฺพุนา ปาวุสสิตฺตกานเน, ตหิํ คุหาเคหคโต รมิสฺสสิฯ  
</li>
  
<li>
‘‘สุนีลคีวา สุสิขา สุเปขุนา, สุจิตฺตปตฺตจฺฉทนา วิหงฺคมา;  
  
สุมญฺชุโฆสตฺถนิตาภิคชฺชิโน, เต ตํ รเมสฺสนฺติ วนมฺหิ ฌายินํฯ  
</li>
  
<li>
‘‘วุฎฺฐมฺหิ  
เทเว จตุรงฺคุเล ติเณ, สํปุปฺผิเต เมฆนิภมฺหิ กานเน;  
  
นคนฺตเร วิฎปิสโม สยิสฺสํ, ตํ เม มุทู เหหิติ ตูลสนฺนิภํฯ  
</li>
  
<li>
‘‘ตถา ตุ กสฺสามิ ยถาปิ อิสฺสโร, ยํ ลพฺภติ เตนปิ โหตุ เม อลํ;  
  
น ตาหํ กสฺสามิ ยถา อตนฺทิโต, พิฬารภสฺตํว ยถา สุมทฺทิตํฯ  
</li>
  
<li>
‘‘ตถา  
ตุ กสฺสามิ ยถาปิ อิสฺสโร, ยํ ลพฺภติ เตนปิ โหตุ เม อลํ;  
  
วิริเยน ตํ มยฺห วสานยิสฺสํ, คชํว มตฺตํ กุสลงฺกุสคฺคโหฯ  
</li>
  
<li>
‘‘ตยา สุทเนฺตน อวฎฺฐิเตน หิ, หเยน โยคฺคาจริโยว อุชฺชุนา;  
  
ปโหมิ มคฺคํ ปฎิปชฺชิตุํ สิวํ, จิตฺตานุรกฺขีหิ สทา นิเสวิตํฯ  
</li>
  
<li>
‘‘อารมฺมเณ ตํ พลสา นิพนฺธิสํ, นาคํว ถมฺภมฺหิ ทฬฺหาย รชฺชุยา;  
  
ตํ เม สุคุตฺตํ สติยา สุภาวิตํ, อนิสฺสิตํ สพฺพภเวสุ เหหิสิฯ  
</li>
  
<li>
‘‘ปญฺญาย เฉตฺวา วิปถานุสารินํ, โยเคน นิคฺคยฺห ปเถ นิเวสิย;  
  
ทิสฺวา สมุทยํ วิภวญฺจ สมฺภวํ, ทายาทโก เหหิสิ อคฺควาทิโนฯ  
</li>
  
<li>
‘‘จตุพฺพิปลฺลาสวสํ อธิฎฺฐิตํ, คามณฺฑลํว ปริเนสิ จิตฺต มํ;  
  
นนุ สํโยชนพนฺธนจฺฉิทํ, สํเสวเส การุณิกํ มหามุนิํฯ  
</li>
  
<li>
‘‘มิโค ยถา เสริ สุจิตฺตกานเน, รมฺมํ คิริํ ปาวุสอพฺภมาลินิํ;  
  
อนากุเล ตตฺถ นเค รมิสฺสํ, อสํสยํ จิตฺต ปรา ภวิสฺสสิฯ  
</li>
  
<li>
‘‘เย ตุยฺห ฉเนฺทน วเสน วตฺติโน,  
  
นรา จ นารี จ อนุโภนฺติ ยํ สุขํ;  
  
อวิทฺทสู มารวสานุวตฺติโน,  
  
ภวาภินนฺที ตว จิตฺต สาวกา’’ติฯ  
</li>
  
<p>ตตฺถ  นฺติ กทา นุ อหํฯ ติ ปพฺพเตสุ จ กนฺทเรสุ จ, ปพฺพตสฺส  วา กนฺทราสุฯ ติ  เอกโกฯ ติ นิตฺตโณฺหฯ ตณฺหา หิ ปุริสสฺส ทุติยา นามฯ นฺติ วิหริสฺสามิฯ นฺติ กามภวาทิเภทํ สพฺพมฺปิ ภวํ ‘‘หุตฺวา อภาวเฎฺฐน อนิจฺจ’’นฺติ วิปสฺสโนฺต กทา นุ วิหริสฺสนฺติ โยชนาฯ นิทสฺสนมตฺตเญฺจตํ, ‘‘ยทนิจฺจํ ตํ ทุกฺขํ, ยํ ทุกฺขํ ตทนตฺตา’’ติ วจนโต (สํ. นิ. ๓.๑๕) อิตรมฺปิ ลกฺขณทฺวยํ วุตฺตเมวาติ ทฎฺฐพฺพํฯ ติ ตํ อิทํ เม ปริวิตกฺกิตํ กทา นุ ภวิสฺสติ, กทา นุ โข มตฺถกํ ปาปุณิสฺสตีติ อโตฺถฯ ติ เจตฺถ นฺติ นิปาตมตฺตํฯ อยเญฺหตฺถ สเงฺขปโตฺถ – กทา นุ โข อหํ มหาคโช วิย สงฺขลิกพนฺธนํ, คิหิพนฺธนํ ฉินฺทิตฺวา ปพฺพชิตฺวา กายวิเวกํ ปริพฺรูหยโนฺต เอกากี ปพฺพตกนฺทราสุ อทุติโย สพฺพตฺถ นิรเปโกฺข สพฺพสงฺขารคตํ อนิจฺจาทิโต วิปสฺสโนฺต วิหริสฺสามีติฯ
</ol></p>


<p>ติ ภินฺนวตฺถธโร, คาถาสุขตฺถํ นการาคมํ กตฺวา วุตฺตํฯ สตฺถกจฺฉินฺนอคฺฆผสฺสวณฺณภินฺนํ ปฎจีวรํ ธาเรโนฺตติ อโตฺถฯ ติ ปพฺพชิโตฯ ติ กุเล วา คเณ วา มมตฺตาภาเวน อมโมฯ กตฺถจิปิ อารมฺมเณ อาสีสนาย อภาเวน นฺติ ราคาทิเก กิเลเส อริยมเคฺคน สมุจฺฉินฺทิตฺวา มคฺคสุเขน ผลสุเขน สุขี มหาวนคโต กทา นุ โข อหํ วิหริสฺสามิฯ</p>


<p>นฺติ มรณสฺส จ โรคสฺส จ กุลาวกภูตํฯ นฺติ อิมํ ขนฺธปญฺจกสงฺขาตํ กายํฯ ขนฺธปญฺจโกปิ หิ ‘‘อวิชฺชาคตสฺส, ภิกฺขเว, ปุริสปุคฺคลสฺส ตณฺหานุคตสฺส อยเมว กาโย พหิทฺธา นามรูป’’นฺติอาทีสุ กาโย วุจฺจติฯ นฺติ มรเณน เจว ชราย จ ปีฬิตํ, วิปสฺสมาโน อหํ ภยเหตุปหาเนน  ตํ นุ กทา ภวิสฺสตีติ อโตฺถฯ</p>


<p>นฺติ ปญฺจวีสติยา มหาภยานํ อุปฺปาทการณภูตํ กายิกสฺส จ เจตสิกสฺส จ สกลสฺสปิ วฎฺฎทุกฺขสฺส อาวหนโต นฺติ พหุวิธญฺจ อารมฺมณํ ภวเมว วา อนุวตฺตติ  สนฺตโนตีติ พหุวิธานุวตฺตนิํ, ตณฺหาสงฺขาตลตํฯ นฺติ มคฺคปญฺญามยํ สุนิสิตํ อสิขคฺคํ วีริยปคฺคหิเตน สทฺธาหเตฺถน คเหตฺวา สมุจฺฉินฺทิตฺวา ‘‘กทา นุหํ วเส’’ติ ยํ ปริวิตกฺกิตํ, ตมฺปิ กทา ภวิสฺสตีติ โยชนาฯ</p>


<p>นฺติ สมถวิปสฺสนาวเสน นิสิตตาย ติกฺขเตชํฯ นฺติ พุทฺธปเจฺจกพุทฺธอริยสาวกอิสีนํ  สตฺถภูตํ ฯ นฺติ กิเลสเสนาย สเสนํ อภิสงฺขาราทิมารํ สหสา สีฆเมว ภญฺชิสฺสามิฯ ติ ถิราสเน, อปราชิตปลฺลเงฺกติ อโตฺถฯ</p>


<p>ติ ธมฺมคารวยุตฺตตาย  ตาทิลกฺขณปฺปตฺติยา  อวิปรีตทสฺสิตาย  อริยมเคฺคเนว ปาปชิตินฺทฺริยตาย  พุทฺธาทีหิ สาธูหิ สมาคเมสุ ‘‘กทา นุ อหํ ปธานิโยติ ทิโฎฺฐ ภเวยฺย’’นฺติ ยํ เม ปริวิตกฺกิตํ, ตํ นุ กทา ภวิสฺสตีติ โยชนาฯ อิมินา นเยน สพฺพตฺถ ปทโยชนา เวทิตพฺพา, ปทตฺถมตฺตเมว วณฺณยิสฺสามฯ</p>


<p>ติ อาลสิยํฯ ติ ชิฆจฺฉาฯ ติ กีฎเญฺจว สรีสปา จฯ ติ มํ น พฺยาธยิสฺสนฺติ สุขทุกฺขโสมนสฺสโทมนสฺสานํ ฌาเนหิ ปฎิพาหิตตฺตาติ อธิปฺปาโยฯ ติ ปพฺพตกนฺทรายฯ นฺติ สทตฺถสงฺขาเตน อเตฺถน อตฺถิกํฯ</p>


<p>ติ ยํ จตุสจฺจํ มเหสินา สมฺมาสมฺพุเทฺธน สยมฺภูญาเณน ญาตํ ปฎิวิทฺธํ, ตานิ จตฺตาริ สจฺจานิ อนุปจิตกุสลสมฺภาเรหิ สุฎฺฐุ ทุทฺทสานิ มคฺคสมาธินา  สมฺมาสติยา  อริยมคฺคปญฺญาย อหํ  ปฎิวิชฺฌิสฺสํ อธิคมิสฺสนฺติ อโตฺถฯ</p>


<p>ติ จกฺขุวิเญฺญยฺยรูเปฯ ติ ญาเณน อมิเต, อปริจฺฉิเนฺน อปริญฺญาเตติ อโตฺถฯ ติ, โผฎฺฐเพฺพฯ ติ มโนวิเญฺญยฺยธเมฺมฯ ติ วา อปริมาเณ นีลาทิวเสน อเนกเภทภิเนฺน รูเป เภริสทฺทาทิวเสน, มูลรสาทิวเสน, กกฺขฬมุทุตาทิวเสน, สุขทุกฺขาทิวเสน จ, อเนกเภทสทฺทาทิเก จาติ อโตฺถฯ ติ เอกาทสหิ อคฺคีหิ อาทิตฺตภาวโตฯ ติ ฌานวิปสฺสนามคฺคสมาธีหิ  สมนฺนาคโตฯ นฺติ วิปสฺสนาปญฺญาสหิตาย มคฺคปญฺญาย ทกฺขิสฺสํฯ</p>


<p>ติ ทุรุตฺตวจเนน ฆฎฺฎิโตฯ นฺติ ผรุสวาจาเหตุฯ นฺติ โทมนสฺสิโต น ภเวยฺยํฯ ติ อถฯ ติ เกนจิ ปสํสิโตฯ</p>


<p>ติ ทารุกฺขเนฺธฯ ติ ติณานํ ขเนฺธฯ ติ อิเม มม สนฺตติปริยาปเนฺน ปญฺจ ขเนฺธ ฯ ติ ตโต อเญฺญน อินฺทฺริยกฺขเนฺธน อมิเต รูปธเมฺมฯ เตนาห – ‘‘อชฺฌตฺติกาเนว จ พาหิรานิ จา’’ติฯ นฺติ อนิจฺจาทิวเสน เจว อสาราทิอุปมาวเสน จ สพฺพํ สมเมว กตฺวา ตีเรยฺยํฯ</p>


<p>  นฺติ พุทฺธาทีหิ มเหสีหิ สมฺมเทว ปยาเต สมถวิปสฺสนามเคฺค วชนฺตํ ปฎิปชฺชนฺตํฯ ปาวุสสมเย กาลเมโฆ  วโสฺสทเกน สจีวรํ ปวเน กทา นุ โอวสฺสติ, เตเมตีติ อตฺตโน อโพฺภกาสิกภาวปริวิตกฺกิตํ ทเสฺสติฯ</p>


<p>ติ มาตุกุจฺฉิโต อณฺฑโกสโต จาติ ทฺวิกฺขตฺตุํ ชายนวเสน ทิชสฺส, สิขาสมฺภเวน สิขณฺฑิโน จ มยูรสฺส วเน กทา ปน คิริคพฺภเร  เกการวํ สุตฺวา เวลํ สลฺลกฺขิตฺวา สยนโต วุฎฺฐหิตฺวา  นิพฺพานาธิคมายฯ ติ วุจฺจมาเน ภเว อนิจฺจาทิโต มนสิ กเรยฺยํ วิปเสฺสยฺยนฺติ อโตฺถฯ</p>


<p>นฺติ เอตา มหานทิโย อสชฺชมาโน ภาวนามยาย  กทา นุ ปตเรยฺยนฺติ โยชนาฯ ติ ปาตาย อลํ ปริยตฺตนฺติ ปาตาลํ, ตเทว ขิตฺตํ, ปถวิยา สณฺฐหนกาเล ตถา ฐิตนฺติ ปาตาลขิตฺตํฯ โยชนสติกาทิเภทานิ สมุทฺทสฺส อโนฺตปถวิยา ตีรฎฺฐานานิ, เยสุ กานิจิ นาคาทีนํ วสนฎฺฐานานิ โหนฺติ, กานิจิ สุญฺญานิเยว หุตฺวา ติฎฺฐนฺติฯ พฬวามุขนฺติ มหาสมุเทฺท มหนฺตํ อาวฎฺฎมุขํฯ มหานิรยทฺวารสฺส หิ วิวฎกาเล มหาอคฺคิกฺขโนฺธ ตโต นิกฺขโนฺต ตทภิมุขํ อเนกโยชนสตายามวิตฺถารํ เหฎฺฐา สมุทฺทปเทสํ ฑหติ, ตสฺมิํ ทเฑฺฒ อุปริ อุทกํ อาวฎฺฎากาเรน  ปริพฺภมนฺตํ มหตา สเทฺทน เหฎฺฐา นิปตติฯ ตตฺถ พฬวามุขสมญฺญา, อิติ ตญฺจ ปาตาลขิตฺตํ พฬวามุขญฺจ  ภยานกํ อสชฺชมาโน อิทฺธิยา กทา นุ ปตเรยฺยนฺติ ยํ ปริวิตกฺกิตํ, ตํ กทา นุ ภวิสฺสติ, ภาวนามยํ อิทฺธิํ นิพฺพเตฺตตฺวา กทา นุ เอวํ อิทฺธิํ วฬญฺชิสฺสามีติ อโตฺถฯ</p>


<p>ติ ยถา มตฺตวารโณ ทฬฺหถมฺภํ ภินฺทิตฺวา อยสงฺขลิกํ วิทฺธํเสตฺวา อสงฺคจารี วนํ ปวิสิตฺวา เอโก อทุติโย หุตฺวา อตฺตโน รุจิวเสน จรติ, เอวมหํ กทา นุ สพฺพสุภํ นิมิตฺตํ  นิรวเสสโต วชฺชยโนฺต กามจฺฉนฺทวโส อหุตฺวา ฌาเน  ปยุโตฺต กามคุเณสุ ฉนฺทํ สมฺมเทว ปทาเลยฺยํ ฉิเนฺทยฺยํ ปชเหยฺยนฺติ ยํ ปริวิตกฺกิตํ, ตํ นุ กทา ภวิสฺสติฯ</p>


<p>  ติ ยถา โกจิ ทลิโทฺท ชีวิกปกโต อิณํ คเหตฺวา ตํ โสเธตุํ อสโกฺกโนฺต อิณโฎฺฎ อิเณน อฎฺฎิโต ธนิเกหิ ปีฬิโต นิธิํ อาราธยิตฺวา อธิคนฺตฺวา อิณญฺจ โสเธตฺวา สุเขน จ ชีวโนฺต ตุโฎฺฐ ภเวยฺย, เอวํ อหมฺปิ กทา นุ อิณสทิสํ กามจฺฉนฺทํ ปหาย  อริยธนสมฺปุณฺณตาย มณิกนกาทิรตนสมฺปุณฺณนิธิสทิสํ  พุทฺธสฺส  อธิคนฺตฺวา ตุโฎฺฐ ภเวยฺยนฺติ ยํ ปริวิตกฺกิตํ, ตํ กทา นุ ภวิสฺสตีติฯ</p>


<p>เอวํ ปพฺพชฺชโต ปุเพฺพ เนกฺขมฺมวิตกฺกวเสน ปวตฺตํ อตฺตโน วิตกฺกปวตฺติํ ทเสฺสตฺวา อิทานิ ปพฺพชิตฺวา เยหากาเรหิ อตฺตานํ โอวทิตฺวา อธิคจฺฉิ, เต ทเสฺสโนฺต ติอาทิกา คาถา อภาสิฯ ตตฺถ นฺติ อเนกสํวจฺฉรานิ วิวิธทุกฺขานุพเนฺธน อคารมเชฺฌ วาเสน อลํ ปริยตฺตเมว เตติ, อโมฺภ จิตฺต, อิทํ ตยา อเนกานิ สํวจฺฉรานิ อหํ อมฺหิ นนุ ยาจิโตฯ นฺติ ตํ มํ ตยา ตถา อุสฺสาหเนน ปพฺพชิตํ สมานํ เกน การเณน จิตฺต ตุวํ น ยุญฺชสิ, สมถวิปสฺสนํ ฉเฑฺฑตฺวา นิหีเน อาลสิเย นิโยเชสีติ อโตฺถฯ</p>


<p>  อหํ, จิตฺต, ตยามฺหิ ยาจิโตติ, อโมฺภ จิตฺต, อหํ ตยา นนุ ยาจิโต อมฺหิ อายาจิโต มเญฺญฯ ยทิ ยาจิโต, กสฺมา อิทานิ ตทนุรูปํ น ปฎิปชฺชสีติ อธิปฺปาโยฯ ติอาทินา ยาจิตาการํ ทเสฺสติฯ  วิจิตฺรเปขุณปกฺขิโน, มยูราติ อโตฺถฯ ติ ชลโฆสตฺถนิเตน เหตุนา สุฎฺฐุ คชฺชนสีลาฯ นฺติ เต มยูรา ตํ วเน ฌานปสุตํ รเมสฺสนฺตีติ นนุ ตยา ยาจิโตติ ทเสฺสติฯ</p>


<p>ติ กุลปริวเฎฺฎฯ ติ อิมํ อรญฺญฎฺฐานํ ปพฺพชฺชํ วา อชฺฌุปาคโตฯ ติ ตฺวํ อนุวตฺติตฺวา ฐิตมฺปิ มํ นาราเธสฺสสีติ อโตฺถฯ</p>


<p>นฺติ เอตํ, จิตฺต, มเมว ตสฺมา ตฺวํ ปเรสํ น โหสิฯ ตฺวํ ปน อเญฺญสํ วิย กตฺวา  กิเลสมาเร ยุชฺฌิตุํ ภาวนาสนฺนาหกาเล นติ วตฺวา ปริเทวิเตน  ปโยชนํ, อิทานิ ตํ อญฺญถา วตฺติตุํ น ทสฺสามีติ อธิปฺปาโยฯ ติ ยสฺมา ‘‘อิทํ จิตฺตํ อญฺญญฺจ สพฺพํ เตภูมกสงฺขารํ จลํ อนวฎฺฐิต’’นฺติ ปญฺญาจกฺขุนา  โอโลเกโนฺต เคหโต กาเมหิ จ อภินิกฺขมิํ  นิพฺพานํ  ปริเยสโนฺต, ตสฺมา, จิตฺต, อนนุวตฺตโนฺต นิพฺพานํ ปริเยสนเมว กโรมีติ อธิปฺปาโยฯ</p>


<p>อวีตราเคน สุทุนฺนิวารยํ จิตฺตํ จลํ  วนมกฺกฎสทิสํ อิติ  สุภาสิตวาที ทฺวิปทานมุตฺตโม มหาภิสโกฺก นรทมฺมสารถีติ โยชนาฯ</p>


<p>ติ ยตฺถ เยสุ วตฺถุกาเมสุ กิเลสกาเมสุ จ สิตา ปฎิพทฺธา เต อนฺธปุถุชฺชนา เตน  กามราเคน ปุนพฺภเวสิโน เอกเนฺตเนว ทุกฺขมิจฺฉนฺติฯ อิจฺฉนฺตา จ ติ จิตฺตวสิกา นิรยสํวตฺตนิกํ กมฺมํ กโรนฺตา หิตสุขโต นิรากตา หุตฺวา อตฺตโน จิเตฺตเนว นิรเย นีตา น อญฺญถาติ จิตฺตเสฺสว นิคฺคเหตพฺพตํ ทเสฺสติฯ</p>


<p>ปุนปิ  จิตฺตํเยว นิคฺคเหตุํ มเนฺตโนฺต ติอาทิมาหฯ ตตฺถ ติ สิขีหิ สารเสหิ จ อภิกูชิเตฯ นฺติ เมตฺตาวิหาริตาย เอวรูเปหิ ติรจฺฉานคเตหิ ปุรกฺขโต ปริวาริโต หุตฺวา วเน วสโนฺต, เอเตน สุญฺญภาวปริพฺรูหนมาหฯ ติ สพฺพโส กาเย นิรเปโกฺข ชห, เอเตน ปหิตตฺตตํ วทติฯ ติ อิมํ สุทุลฺลภํ นวมํ ขณํ มา วิราเธหิฯ ติ เอวญฺหิ ตฺวํ, จิตฺต, มํ ปพฺพชฺชโต ปุเพฺพ สมฺมาปฎิปตฺติยํ อุโยฺยเชสีติ อโตฺถฯ</p>


<p>ติ อุปฺปาเทหิ วเฑฺฒหิ จฯ ติ ปฐมาทีนิ จตฺตาริ ฌานานิฯ ติ สทฺธาทีนิ ปญฺจินฺทฺริยานิฯ ติ ตานิเยว ปญฺจ พลานิฯ ติ สตฺต โพชฺฌเงฺค จตโสฺส สมาธิภาวนา จฯ ติ ปุเพฺพนิวาสญาณาทิกา ติโสฺส วิชฺชา จฯ  ปาปุณาหิ  สมฺมาสมฺพุทฺธโอวาเท ฐิโตฯ</p>


<p>นฺติ วฎฺฎทุกฺขโต นิยฺหานวหํฯ นฺติ อมโตคธํ นิพฺพานปติฎฺฐํ นิพฺพานารมฺมณํฯ นฺติ อนวเสสกิเลสมลวิโสธนํฯ</p>


<p>ติ อุปาทานกฺขเนฺธฯ ติ โรคโต คณฺฑโต สลฺลโต อฆโต อาพาธโตติ  เอวมาทีหิ วิวิเธหิ ปกาเรหิ วิปสฺสนาญาเณน สมฺมา อุปาเยน นเยน ปสฺสฯ ติ ตํ ทุกฺขสฺส สมุทยํ ตณฺหํ ปชห, สมุจฺฉินฺทฯ ติ อิมสฺมิํเยว อตฺตภาเวฯ</p>


<p>นฺติอาทิ อนฺตวนฺตโต อนิจฺจนฺติกโต ตาวกาลิกโต นิจฺจปฎิเกฺขปโต จ อนิจฺจนฺติ วา ปสฺสฯ นฺติ เต อุทยพฺพยปฎิปีฬนโต สปฺปฎิภยโต ทุกฺขมโต สุขปฎิเกฺขปโต ทุกฺขนฺติ วา ปสฺสฯ นฺติ อวสวตฺตนโต อสามิกโต อสารโต อตฺตปฎิเกฺขปโต จ สุญฺญํ, ตโต เอว ติฯ วิครหิตพฺพโต อวฑฺฒิอาพาธนโต จ นฺติ จ นฺติ จ วิปสฺส โยนิโสติ โยชนาฯ   ติ มโนวิจารสญฺญิโน เคหสิตโสมนสฺสุปวิจาราทิเก อฎฺฐารส เจตโส อุปรุนฺธ วาเรหิ นิโรเธหิฯ</p>


<p>ติ มุณฺฑภาวํ อุปคโต, โอหาริตเกสมสฺสุโกฯ ติ เตน มุณฺฑภาเวน ปรูฬฺหโลมตาย ฉินฺนภินฺนกาสาย วตฺถตาย วิรูโป  เววณฺณิยํ อุปคโตฯ ติ ‘‘ปิโณฺฑโล วิจรติ ปตฺตปาณี’’ติ อริเยหิ กาตพฺพํ อภิสาปํ อุปคโตฯ วุตฺตเญฺหตํ – ‘‘อภิสาโปยํ, ภิกฺขเว, โลกสฺมิํ ปิโณฺฑโล วิจรสิ ปตฺตปาณี’’ติ (สํ. นิ. ๓.๘๐)ฯ เตนาห ติฯ ติ สมฺมาสมฺพุทฺธสฺส โอวาเท โยคํ กโรหิ อนุยุญฺชสฺสุฯ</p>


<p>ติ สุฎฺฐุ กายวาจาจิเตฺตหิ สมฺมเทว สํวุโตฯ นฺติ ภิกฺขาจริยาย อิจฺฉาวิเสเสสุ จรโนฺตฯ ติ วิคตโทสาย ปุณฺณมาย กุเลสุ นิจฺจนวสาย ปาสาทิกตาย จนฺทิมา วิย จราติ โยชนาฯ</p>


<p>ติ สพฺพกาลญฺจ ธุตคุเณ อภิรโตฯ ติ ยถา โกจิ ปุริโส ผลานิ อิจฺฉโนฺต ผลรุเกฺข โรเปตฺวา ตโต อลทฺธผโลว เต มูลโต ฉินฺทิตุํ อิจฺฉติ, จิตฺต, ตฺวํ ตถูปมํ ตปฺปฎิภาคํ อิทํ กโรสิฯ ติ ยํ มํ ปพฺพชฺชาย นิโยเชตฺวา ปพฺพชิตฺวา อทฺธาคตํ ปพฺพชฺชาผลํ อนิจฺจมฺหิ จเล สํสารมุเข นิยุญฺชสิ นิโยชนวเสน ปวเตฺตสิฯ</p>


<p>รูปาภาวโต ฯ จิตฺตสฺส หิ ตาทิสํ สณฺฐานํ นีลาทิวณฺณเภโท วา นตฺถิ, ตสฺมา วุตฺตํ อรูปาติฯ ทูรฎฺฐานปฺปวตฺติยา ฯ ยทิปิ จิตฺตสฺส มกฺกฎสุตฺตมตฺตมฺปิ ปุรตฺถิมาทิทิสาภาเคน  คมนํ นาม นตฺถิ, ทูเร สนฺตํ ปน อารมฺมณํ สมฺปฎิจฺฉตีติ ทูรงฺคมฯ เอโกเยว หุตฺวา จรณวเสน ปวตฺตนโต  อนฺตมโส เทฺว ตีณิปิ จิตฺตานิ เอกโต อุปฺปชฺชิตุํ สมตฺถานิ นาม นตฺถิ, เอกเมว ปน จิตฺตํ เอกสฺมิํ สนฺตาเน อุปฺปชฺชติฯ ตสฺมิํ นิรุเทฺธ อปรมฺปิ เอกเมว อุปฺปชฺชติ, ตสฺมา เอกจาริฯ นฺติ ยทิปิ ปุเพฺพ ตว วเส อนุวตฺติํ, อิทานิ ปน สตฺถุ โอวาทํ ลทฺธกาลโต  ปฎฺฐาย จิตฺตวสิโก น ภวิสฺสามิฯ กสฺมาติ เจ?  กามา นาเมเต อตีเตปิ ทุกฺขา, อายติมฺปิ กฎุกผลา, อตฺตานุวาทาทิเภเทน มหตา ภเยน อนุพนฺธนฺตา มหพฺภยาฯ  ตสฺมา นิพฺพานเมว อุทฺทิสฺส อภิมุขจิโตฺต วิหริสฺสํฯ</p>


<p>ตเมว นิพฺพานาภิมุขภาวํ ทเสฺสโนฺต ติอาทิมาหฯ ตตฺถ ติ อลกฺขิกตาย นิสฺสิรีกตาย นาหํ เคหโต นิกฺขมินฺติ โยชนาฯ</p>


<p>ติ ยถาวชฺชํ เกฬิํ กโรโนฺต วิย นิลฺลชฺชตายฯ ติ เอกทา  นิคโณฺฐ, เอกทา ปริพฺพาชกาทิโก โหโนฺต อนวฎฺฐิตจิโตฺต ปุริโส วิย จิตฺตวสิโก หุตฺวาฯ ติ ราชาทีหิ เมตฺตํ กตฺวา เตสุ ทุพฺภิตฺวา ทุพฺภิภาเวนฯ ติ อาชีวการณา ชีวิกาปกโต หุตฺวา อาชีวิกาภเยน อหํ  น ปพฺพชิํฯ ติ, ‘‘ปพฺพชิตกาลโต ปฎฺฐาย น ตว วเส วตฺตามิ, มเมว ปน วเส วตฺตามี’’ติ, จิตฺต, มยา นนุ ปฎิญฺญา กตาติ ทเสฺสติฯ</p>


<p>ติ ‘‘ปจฺจเยสุ สพฺพโส อปฺปิจฺฉา นาม สาธู’’ติ พุทฺธาทีหิ ปสฎฺฐา, ตถา  ปเรสํ คุเณ มกฺขนสฺส ปหานํ วูปสโม สพฺพสฺส ทุกฺขสฺส  นิพฺพาปนํ สปฺปุริเสหิ วณฺณิตํฯ  ‘‘สมฺม, ตยา เตสุ คุเณสุ ปติฎฺฐาตพฺพ’’นฺติ, จิตฺต, ตฺวํ เอวํ ตทา นิยุญฺชสิฯ  อิทานิ มํ ตฺวํ ปหาย อตฺตโน ปุริมาจิณฺณํ มหิจฺฉตาทิํ ปฎิปชฺชสิ, กิํ นาเมตนฺติ อธิปฺปาโยฯ</p>


<p>ยมตฺถํ สนฺธาย ‘‘คจฺฉสิ ปุพฺพจิณฺณ’’นฺติ วุตฺตํฯ ตํ ทเสฺสตุํ ติอาทิ วุตฺตํฯ ตตฺถ ติ ปจฺจเยสุ ตณฺหา, ติ ตเตฺถว อาทีนวปฎิจฺฉาทิกา อวิชฺชาฯ นฺติ ปุตฺตทาราทีสุ เปมสงฺขาโต ปิยภาโว เจว ปนฺตเสนาสเนสุ อธิกุสลธเมฺมสุ  อนภิรติสงฺขาโต อปฺปิยภาโว จ อุภยตฺถ อนุโรธปฎิวิโรโธฯ ติ อชฺฌตฺตํ พหิทฺธา จ สุภรูปานิฯ ติ อิฎฺฐารมฺมเณ ปฎิจฺจ อุปฺปชฺชนสุขเวทนาฯ ติ วุตฺตาวเสสา มโนรมา  กามโกฎฺฐาสาฯ ติ นิรูปโต ตํนิสฺสิตสฺส ฉนฺทราคสฺส วิกฺขมฺภนปหาเนน ฉฑฺฑิตตาย ปริจฺจตฺตตาย จ วนฺตาฯ ติ เอวํ เต ฉฑฺฑิเต ปุน ปจฺจาวมิตุํ อหํ น สโกฺกมิ, ปริจฺจตฺตา เอว โหนฺตีติ วทติฯ</p>


<p>ติ สเพฺพสุ ภเวสุ สพฺพาสุ โยนีสุ สพฺพาสุ คตีสุ วิญฺญาณฎฺฐิตีสุ จฯ ติ, อโมฺภ จิตฺต, ตว วจนํ มยา กตํฯ กโรโนฺต จ ติ อเนกาสุ ชาตีสุ ปน มยา น โกปิโต อสิฯ มยา เนว ปริภวิโตฯ ตถาปิ  อตฺตนิ สมฺภูโต หุตฺวาปิ ตว อกตญฺญุตาย ติ ตยา นิพฺพตฺติเต อนาทิมติ สํสารทุเกฺข สุจิรกาลํ มยา สํสริตํ ปริพฺภมิตํฯ</p>


<p>อิทานิ ‘‘ทุเกฺข จิรํ สํสริตํ ตยา กเต’’ติ สเงฺขปโต วุตฺตมตฺถํ อุปฺปตฺติเภเทน คติเภเทน จ วิตฺถารโต ทเสฺสโนฺต ติอาทิมาหฯ ตตฺถ ติ ราชา อสิ, ทกาโร ปทสนฺธิกโร, เวสฺสา จ สุทฺทา จ ภวาม เอกทา ตเวว วาหสาติ โยชนา ฯ ติ เทวภาวํ วาปิ ตฺวํเยว  อมฺหากํ, จิตฺต, กโรสีติ โยชนาฯ ติ การณภาเวนฯ</p>


<p>ติ ตเวว เหตุภาเวนฯ นฺติ ตฺวํนิมิตฺตํฯ</p>


<p>นฺติ ปุนปฺปุนํ ทุพฺภิสฺสสิ นุน, ยถา ปุเพฺพ ตฺวํ อนนฺตาสุ ชาตีสุ, จิตฺต, มิตฺตปฎิรูปโก สปโตฺต หุตฺวา มยฺหํ ปุนปฺปุนํ ทุพฺภิ, อิทานิ ตถา ทุพฺภิสฺสสิ มเญฺญ, ปุเพฺพ วิย จาเรตุํ น ทสฺสามีติ อธิปฺปาโยฯ นฺติ อภิณฺหโต จรณารหํ วิย มโน ทเสฺสโนฺต จรณารหํ ปุริสํ วเญฺจตฺวา จรโคปกํ นิปฺผาเทโนฺต วิย ปุนปฺปุนํ ตํ ตํ ภวํ ทเสฺสโนฺตฯ ติ อุมฺมตฺตกปุริเสน วิย มยา สทฺธิํ กีฬโนฺต ตํ ตํ ปโลภนียํ ทเสฺสตฺวา ปโลภสิฯ ติ, อโมฺภ จิตฺต, กิํ นาม เต มยา วิรทฺธํ, ตํ กเถหีติ อธิปฺปาโยฯ</p>


<p>นฺติ อิทํ จิตฺตํ นาม อิโต ปุเพฺพ รูปาทีสุ อารมฺมเณสุ รชฺชนาทินา, เยน อากาเรน อิจฺฉติ, ยเตฺถว จสฺส กาโม อุปฺปชฺชติ, ตสฺส  วเสน ยตฺถกามํ ยถา วิจรนฺตสฺส สุขํ  โหติ, ตเถว จ จรโนฺต ยถาสุขํ ทีฆรตฺตํ จาริกํ อจริฯ อชฺชาหํ ปภินฺนมทํ มตฺตหตฺถิํ หตฺถาจริยสงฺขาโต เฉโก องฺกุสคฺคโห องฺกุเสน วิย โยนิโสมนสิกาเรน นํ นิคฺคเหสฺสามิ, นสฺส วีติกฺกมิตุํ ทสฺสามีติฯ</p>


<p>ติ มม สตฺถา สมฺมาสมฺพุโทฺธ อิมํ อนวเสสขนฺธโลกํ ญาเณน อธิฎฺฐหิฯ กินฺติ? หุตฺวา อภาวเฎฺฐน  กสฺสจิปิ ธุวสฺส ถาวรสฺส อภาวโต  สุขสาราทีนํ อภาวโต ฯ ติ ตสฺมา ยาถาวโต ปฎิปชฺชิตุํ, จิตฺต, มํ ชินสฺส ภควโต สาสเน ปกฺขเนฺทหิ อนุปฺปเวเสหิฯ ‘‘ปกฺขนฺทิม’’นฺติปิ ปาฬิ, ชินสฺส สาสเน อิมํ โลกํ ญาเณน ปกฺขนฺท, ยาถาวโต ตาเรหิ, ปกฺขนฺทโนฺต จ วิปสฺสนาญาณมเคฺคน ยาเปโนฺต สุทุตฺตรโต มหนฺตโต สํสารมโหฆโต มํ ตาเรหิฯ</p>


<p>นฺติ, อโมฺภ จิตฺต, อิทํ อตฺตภาวเคหํ โปราณกํ วิย ตว น โหตีติ อโตฺถฯ กสฺมา? นฺติ อิทานาหํ ตว วเส นิวตฺติตุํ น ยุโตฺตฯ ยสฺมา  ภควโต  สาสเนฯ ปพฺพชิตกาลโต จ ปฎฺฐาย  สมณา นาม มาทิสาว น โหนฺติ วินาสธาริโน, เอกํสโต สมณาเยว โหนฺตีติ อโตฺถฯ</p>


<p>ติ สิเนรุหิมวนฺตาทโย สเพฺพ ปพฺพตาฯ ติ ปุรตฺถิมสมุทฺทาทโย สีตสมุทฺทาทโย, น สเพฺพ สมุทฺทาฯ ติ คงฺคาทโย สพฺพา นทิโย จฯ ติ ปถวีฯ ติ ปุรตฺถิมาทิเภทา จตโสฺส ทิสาฯ ติ ปุรตฺถิมทกฺขิณาทโย จตโสฺส อนุทิสาฯ ติ เหฎฺฐา ยาว อุทกสนฺธารกวายุขนฺธาฯ ติ เทวโลกาฯ ทิวาคฺคหเณน เจตฺถ ตตฺถ คเต สตฺตสงฺขาเร วทติฯ ติ สเพฺพ กามภวาทโย ตโย ภวา อนิจฺจา เจว ชาติอาทีหิ ราคาทีหิ กิเลเสหิ อุปทฺทุตา ปีฬิตา จ, น เอตฺถ กิญฺจิ เขมฎฺฐานํ นาม อตฺถิ, ตทภาวโต กุหิํ คโต, จิตฺต, สุขํ รมิสฺสสิ, ตสฺมา ตโต นิสฺสรณเญฺจตฺถ ปริเยสาหีติ อธิปฺปาโยฯ</p>


<p>นฺติ  ธิติปรายณํ ปรมํ ถิรภาเว ฐิตํ มมํ, จิตฺต, กิํ กาหิสิ, ตโต อีสกมฺปิ มํ จาเลตุํ นาสกฺขิสฺสสีติ อโตฺถฯ เตนาห ติฯ อิทานิ ตเมวตฺถํ ปากฎตรํ กตฺวา ทเสฺสโนฺต , ธิรตฺถุ ปูรํ นวโสตสนฺทนิ’’นฺติ อาหฯ ตตฺถ นฺติ รุตฺติํฯ นฺติ ปุโตฬิยา อุภโตมุขํฯ ติ เอกํเสเนว ปาเทนาปิ น ฉุเปยฺย, ตถา นฺติ นานปฺปการสฺส อสุจิโน ปูรํ นวหิ โสเตหิ วณมุเขหิ อสุจิสนฺทนิํ สวติํฯ ตาย วจฺจกุฎิยา ธี อตฺถุ, ตสฺสา ครหา โหตุฯ</p>


<p>เอวํ อฎฺฐวีสติยา คาถาหิ นิคฺคณฺหนวเสน จิตฺตํ โอวทิตฺวา อิทานิ วิเวกฎฺฐานาจิกฺขณาทินา สมฺปหํเสโนฺต ติอาทิมาหฯ ตตฺถ ติ วราเหหิ เจว เอเณเยฺยหิ จ โอคาเหตฺวา เสวิเตฯ ติ ปพฺภารฎฺฐาเน เจว ปพฺพตสิขเร จฯ ติ ปกติยา เอว สุนฺทเร อติตฺติมโนหเรฯ ‘‘ปกติวสุนฺธเร’’ติ วา ปาโฐ, ปากติเก ภูมิปเทเสติ อโตฺถฯ ติ ปาวุสวเสน วุเฎฺฐน เมโฆทเกน อุปสิตฺตวเสฺส สุเถเว วเนฯ ติ ตสฺมิํ ปพฺพตกานเน คุหาสงฺขาตํ เคหํ อุปคโต ภาวนารติยา อภิรมิสฺสสิฯ</p>


<p>ติ เต มยูราทโย วนสญฺญํ อุปฺปาเทนฺตา ตํ รเมสฺสนฺตีติ อโตฺถฯ</p>


<p>ติ เมเฆ อธิปฺปวุเฎฺฐฯ ติ เตเนว คโสฺสทกปาเตน ตตฺถ ตตฺถ ติเณ สุรตฺตวณฺณกมฺพลสทิเส จตุรงฺคุเล  ชาเตฯ ติ ปาวุสเมฆสงฺกาเส กานเน สมฺมเทว ปุปฺผิเตฯ ติ ปพฺพตนฺตเรฯ นฺติ ตรุสทิโส อปริคฺคโห หุตฺวา นิปชฺชิสฺสํฯ นฺติ ตํ ติณปจฺจตฺถรณํ มุทุ สุขสมฺผสฺสํ ตูลสนฺนิภํ ตูลิกสทิสํ สยนํ เม ภวิสฺสติฯ</p>


<p>  ติ ยถา โกจิ อิสฺสรปุริโส อตฺตโน วจนกรทาสาทิํ วเส วเตฺตติ, อหมฺปิ, จิตฺต, ตํ ตถา กริสฺสามิ, มยฺหํ วเส วเตฺตมิเยวฯ กถํ? นฺติ จตูสุ ปจฺจเยสุ ยํ ยาทิสํ วา ตาทิสํ วา ลพฺภติ, เตน จ มยฺหํ อลํ ปริยตฺตํ โหตุฯ เอเตน อิทํ ทเสฺสติ – ยสฺมา อิเธกเจฺจ สตฺตา ตณฺหุปฺปาทเหตุ จิตฺตสฺส วเส อนุวตฺตนฺติ, อหํ ปน ตณฺหุปฺปาทํ ทูรโต วเชฺชโนฺต จิตฺตํ ทาสํ วิย กโรโนฺต อตฺตโน วเส วเตฺตมีติฯ นฺติ จิตฺต ตณฺหุปฺปาทปริวชฺชนเหตุ, ปุน ตนฺติ จิตฺตํ อามสติ, ยถา อโญฺญปิ โกจิ สมฺมปฺปธานโยเคน ภาวนาย อตนฺทิโต อตฺตโน จิตฺตํ กมฺมกฺขมํ, กมฺมโยคฺคํ กโรติ, ตถา อหมฺปิ, จิตฺต, ตํ กมฺมกฺขมํ, กมฺมโยคฺคํ มยฺหํ วเส วตฺตํ กริสฺสามิ ฯ ยถา กิํ? อิติ นิปาตมตฺตํฯ ยถา สุฎฺฐุ มทฺทิตํ พิฬารภสฺตํ กมฺมกฺขมํ, กมฺมโยคฺคํ สุเขน ปริหรณียญฺจ โหติ, ตถาหํ ตํ กริสฺสามิฯ</p>


<p>นฺติ, อโมฺภ จิตฺต, ตํ อตฺตโน วีริเยน ภาวนาพลํ อุปฺปาเทตฺวา เตน มยฺหํ วสํ อานยิสฺสํฯ ติ ยถา กุสโล เฉโก องฺกุสคฺคโห หตฺถาจริโย อตฺตโน สิกฺขาพเลน มตฺตหตฺถิํ อตฺตโน วสํ อาเนติ, ตเถวาติ อโตฺถฯ</p>


<p>ติ ติ นิปาตมตฺตํ, จิตฺต, สมถวิปสฺสนาภาวนาหิ สุฎฺฐุ ทเนฺตน ตโต เอว สมฺมเทว วิปสฺสนาวีถิํ ปฎิปนฺนตฺตา อวฎฺฐิเตน ตยาฯ ติ ยถา สุทเนฺตน สุทนฺตตฺตา เอว อุชุนา อวงฺกคตินา อสฺสาชานีเยน โยคฺคาจริโย อสฺสทมฺมสารถิ อเขมฎฺฐานโต เขมนฺตภูมิํ ปฎิปชฺชิตุํ สโกฺกติ, เอวํ นฺติ อสิวภาวกรานํ กิเลสานํ อภาเวน สิวํฯ ติ อตฺตโน จิตฺตํ อนุรกฺขณสีเลหิ พุทฺธาทีหิ สพฺพกาลํ เสวิตํ อริยมคฺคํ อหํ ปฎิปชฺชิตุํ อธิคนฺตุํ ปโหมิ สโกฺกมีติฯ</p>


<p>    ติ ยถา หตฺถาจริโย มหาหตฺถิํ อาฬานถเมฺภ ทฬฺหาย ถิราย รชฺชุยา นิพนฺธติ, เอวมหํ, จิตฺต, กมฺมฎฺฐานารมฺมเณ ภาวนาพเลน นิพนฺธิสฺสํฯ นฺติ ตํ ตฺวํ, จิตฺต, มม สติยา สุคุตฺตํ สุภาวิตญฺจ หุตฺวาฯ ติ อริยมคฺคภาวนาทิพเลน กามภวาทีสุ สเพฺพสุปิ ภเวสุ ตณฺหาทินิสฺสเยหิ อนิสฺสิตํ ภวิสฺสสิฯ</p>


<p>นฺติ อุปฺปถคามินํ อายตนสมุทยํ ยาถาวโต ทิสฺวา เยน สมุทเยน อุปฺปถคามี, ตสฺส กิเลสวิสฺสนฺทนํ กิเลสวิปฺผนฺทิตํ อินฺทฺริยสํวรูปนิสฺสยาย ปฎิสงฺขานปญฺญาย ฉินฺทิตฺวา โสตวิเจฺฉทนวเสน อาวรณํ กตฺวาฯ ติ วิปสฺสนาภาวนาสงฺขาเตน โยเคน สามตฺถิยวิธมเนน นิคฺคเหตฺวาฯ ติ วิปสฺสนาวีถิยํ นิเวเสตฺวา, ปติฎฺฐเปตฺวาฯ ยทา ปน วิปสฺสนา อุสฺสุกฺกาปิตา มเคฺคน ฆเฎฺฎติ, ตทา มคฺคปญฺญาย ‘‘ยํกิญฺจิ สมุทยธมฺมํ, สพฺพํ ตํ นิโรธธมฺม’’นฺติ (มหาว. ๑๖; สํ. นิ. ๕.๑๐๘๑) นิทสฺสเนน สพฺพโส อายตนสมุทยสฺส วิภวํ สมฺภวญฺจ อสโมฺมหโต ทิสฺวา สเทวเก โลเก  สมฺมาสมฺพุทฺธสฺส  โอรสปุโตฺต  ภวิสฺสสีติ อโตฺถฯ</p>


<p>  นฺติ อนิเจฺจ นิจฺจนฺติ, อสุเภ สุภนฺติ, ทุเกฺข สุขนฺติ, อนตฺตนิ อตฺตาติ อิเมสํ จตุนฺนํ วิปลฺลาสานํ วสํ อธิฎฺฐิตํ อนุวตฺตนฺตํฯ นฺติ, อโมฺภ จิตฺต, มํ คามทารกํ วิย ปริกฑฺฒสิ, อิโต จิโต ปริกฑฺฒสิฯ นฺติ สํโยชนสงฺขาตานํ ทสนฺนํ พนฺธนานํ เฉทกํ  สมฺมาสมฺพุทฺธํ สํเสวสิ นนุ, ‘‘ตถารูเป มหานุภาเว ทูรโตว วเชฺชสิ, มาทิเส ปน ตปสฺสิเน ยถารุจิ ปริเนสี’’ติ อปฺปสาทเลเสน สตฺถารํ ปสํสติฯ</p>


<p>ติ ยถา มิโค รุกฺขคจฺฉลตาทีหิ สุฎฺฐุ จิตฺตวิจิเตฺต อนากุเล กานเน  สยํวสี รมติฯ นฺติ เอวํ ปาวุสกาเล สมนฺตโต สุมาลินีหิ ถลชชลชมาลาหิ สมนฺนาคตตฺตา  อพฺภมาลินิํ ชนวิวิตฺตตาย มโนรมตาย จ รมฺมํ ปพฺพตํ ลภิตฺวา ตตฺถ นเค รมิสฺสํ,  เอกํเสเนว ตฺวํ, จิตฺต, ปราภวิสฺสสิ, สํสารพฺยสเนหิ ฐสฺสสีติ อโตฺถฯ</p>


<p>ติ สเพฺพ ปุถุชฺชเน จิตฺตสามเญฺญน คเหตฺวา วทติฯ ตสฺสโตฺถ –  นรนาริโย, อโมฺภ  จิตฺต, ตุยฺหํ  รุจิยา ฐิตา  เคหนิสฺสิตํ  อนุภวิสฺสนฺติ, เต  อนฺธพาลา,  กิเลสมาราทีนํ วเส อนุวตฺตนสีลา,  กามาทิภวเมว อภินนฺทนโต, ตว สาวกา อนุสิฎฺฐิกราฯ มยํ ปน สมฺมาสมฺพุทฺธสฺส สาวกา, น ตุยฺหํ วเส อนุวตฺตามาติฯ</p>


<p>เอวํ เถโร ปุเพฺพ อตฺตโน อุปฺปนฺนํ โยนิโสมนสิการํ จิตฺตสฺส นิคฺคณฺหนวเสน ปวตฺตํ นานปฺปการโต วิภชิตฺวา สมีเป ฐิตานํ ภิกฺขูนํ โอวาททานวเสน ธมฺมํ กเถสิฯ ยํ ปเนตฺถ อนฺตรนฺตรา อตฺถโต น วิภตฺตํ, ตํ เหฎฺฐา วุตฺตนยตฺตา อุตฺตานตฺถเมวาติฯ</p>

</p>

</p>





