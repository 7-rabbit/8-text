<h1>๑๔. ขนฺธนิเทฺทโส</h1>
<h3>ปญฺญากถา</h3>
<p> อิทานิ   ยสฺมา เอวํ อภิญฺญาวเสน อธิคตานิสํสาย ถิรตราย สมาธิภาวนาย สมนฺนาคเตน ภิกฺขุนา นฺติ เอตฺถ จิตฺตสีเสน นิทฺทิโฎฺฐ  สพฺพากาเรน ภาวิโต โหติฯ</p>


<p>ตทนนฺตรา ปน ปญฺญา ภาเวตพฺพาฯ สา จ อติสเงฺขปเทสิตตฺตา วิญฺญาตุมฺปิ ตาว น สุกรา, ปเคว ภาเวตุํฯ ตสฺมา ตสฺสา วิตฺถารํ ภาวนานยญฺจ ทเสฺสตุํ อิทํ ปญฺหากมฺมํ โหติฯ</p>


<p>กา ปญฺญา, เกนเฎฺฐน ปญฺญา, กานสฺสา ลกฺขณรสปจฺจุปฎฺฐานปทฎฺฐานานิ, กติวิธา ปญฺญา, กถํ ภาเวตพฺพา, ปญฺญาภาวนาย โก อานิสํโสติ?</p>


<p> ตตฺริทํ วิสฺสชฺชนํ, ติ ปญฺญา พหุวิธา นานปฺปการาฯ ตํ สพฺพํ วิภาวยิตุํ อารพฺภมานํ วิสฺสชฺชนํ อธิเปฺปตเญฺจว อตฺถํ น สาเธยฺย, อุตฺตริ จ วิเกฺขปาย สํวเตฺตยฺย, ตสฺมา อิธ อธิเปฺปตเมว สนฺธาย วทามฯ กุสลจิตฺตสมฺปยุตฺตํ วิปสฺสนาญาณํ ปญฺญาฯ</p>


<p> ติ ปชานนเฎฺฐน ปญฺญาฯ กิมิทํ  นาม? สญฺชานนวิชานนาการวิสิฎฺฐํ นานปฺปการโต ชานนํฯ สญฺญาวิญฺญาณปญฺญานํ หิ สมาเนปิ ชานนภาเว, สญฺญา ‘‘นีลํ ปีตก’’นฺติ อารมฺมณสญฺชานนมตฺตเมว โหติฯ ‘‘อนิจฺจํ ทุกฺขมนตฺตา’’ติ ลกฺขณปฎิเวธํ ปาเปตุํ น สโกฺกติฯ วิญฺญาณํ ‘‘นีลํ ปีตก’’นฺติ อารมฺมณญฺจ ชานาติ, ลกฺขณปฎิเวธญฺจ ปาเปติฯ อุสฺสกฺกิตฺวา ปน มคฺคปาตุภาวํ ปาเปตุํ น  สโกฺกติฯ ปญฺญา วุตฺตนยวเสน อารมฺมณญฺจ ชานาติ, ลกฺขณปฎิเวธญฺจ ปาเปติ, อุสฺสกฺกิตฺวา มคฺคปาตุภาวญฺจ ปาเปติฯ</p>


<p>ยถา หิ เหรญฺญิกผลเก ฐปิตํ กหาปณราสิํ เอโก อชาตพุทฺธิทารโก, เอโก คามิกปุริโส, เอโก เหรญฺญิโกติ ตีสุ ชเนสุ ปสฺสมาเนสุ  อชาตพุทฺธิทารโก กหาปณานํ จิตฺตวิจิตฺตทีฆจตุรสฺสปริมณฺฑลภาวมตฺตเมว ชานาติ, ‘‘อิทํ มนุสฺสานํ อุปโภคปริโภคํ รตนสมฺมต’’นฺติ น ชานาติฯ คามิกปุริโส จิตฺตวิจิตฺตาทิภาวํ ชานาติ, ‘‘อิทํ มนุสฺสานํ อุปโภคปริโภคํ รตนสมฺมต’’นฺติ จฯ ‘‘อยํ เฉโก, อยํ กูโฎ, อยํ อทฺธสาโร’’ติ อิมํ ปน วิภาคํ น ชานาติฯ เหรญฺญิโก สเพฺพปิ เต ปกาเร ชานาติ, ชานโนฺต จ กหาปณํ โอโลเกตฺวาปิ ชานาติ, อาโกฎิตสฺส สทฺทํ สุตฺวาปิ, คนฺธํ ฆายิตฺวาปิ, รสํ สายิตฺวาปิ, หเตฺถน ธารยิตฺวาปิ, อสุกสฺมิํ นาม คาเม วา นิคเม วา นคเร วา ปพฺพเต วา นทีตีเร วา กโตติปิ, อสุกาจริเยน กโตติปิ ชานาติ, เอวํสมฺปทมิทํ เวทิตพฺพํฯ</p>


<p>สญฺญา หิ อชาตพุทฺธิโน ทารกสฺส กหาปณทสฺสนํ วิย โหติ, นีลาทิวเสน อารมฺมณสฺส อุปฎฺฐานาการมตฺตคหณโตฯ วิญฺญาณํ คามิกสฺส ปุริสสฺส กหาปณทสฺสนมิว โหติ, นีลาทิวเสน อารมฺมณาการคหณโต, อุทฺธํปิ จ ลกฺขณปฎิเวธสมฺปาปนโตฯ ปญฺญา เหรญฺญิกสฺส กหาปณทสฺสนมิว โหติ, นีลาทิวเสน อารมฺมณาการํ คเหตฺวา, ลกฺขณปฎิเวธญฺจ ปาเปตฺวา, ตโต อุทฺธมฺปิ มคฺคปาตุภาวปาปนโตฯ ตสฺมา ยเทตํ สญฺชานนวิชานนาการวิสิฎฺฐํ นานปฺปการโต ชานนํฯ อิทํ ปชานนนฺติ เวทิตพฺพํฯ อิทํ สนฺธาย หิ เอตํ วุตฺตํ ‘‘ปชานนเฎฺฐน ปญฺญา’’ติฯ</p>


<p>สา ปเนสา ยตฺถ สญฺญาวิญฺญาณานิ, น ตตฺถ เอกํเสน โหติฯ ยทา ปน โหติ, ตทา อวินิพฺภุตฺตา เตหิ ธเมฺมหิ ‘‘อยํ สญฺญา, อิทํ วิญฺญาณํ, อยํ ปญฺญา’’ติ วินิพฺภุชฺชิตฺวา อลพฺภเนยฺยนานตฺตา สุขุมา ทุทฺทสาฯ เตนาห อายสฺมา นาคเสโน ‘‘ทุกฺกรํ, มหาราช, ภควตา กต’’นฺติฯ กิํ, ภเนฺต, นาคเสน ภควตา ทุกฺกรํ กตนฺติ? ‘ทุกฺกรํ, มหาราช, ภควตา กตํ ยํ อรูปีนํ จิตฺตเจตสิกานํ ธมฺมานํ เอการมฺมเณ ปวตฺตมานานํ ววตฺถานํ อกฺขาตํ อยํ ผโสฺส, อยํ เวทนา, อยํ สญฺญา, อยํ เจตนา, อิทํ จิตฺต’’’นฺติ (มิ. ป. ๒.๗.๑๖)ฯ</p>


<p>    ติ เอตฺถ ปน ธมฺมสภาวปฎิเวธลกฺขณา ปญฺญา, ธมฺมานํ สภาวปฎิจฺฉาทกโมหนฺธการวิทฺธํสนรสา, อสโมฺมหปจฺจุปฎฺฐานาฯ ‘‘สมาหิโต ยถาภูตํ ชานาติ ปสฺสตี’’ติ (อ. นิ. ๑๐.๒) วจนโต ปน สมาธิ ตสฺสา ปทฎฺฐานํฯ</p>


<h3>ปญฺญาปเภทกถา</h3>
<p> ติ ธมฺมสภาวปฎิเวธลกฺขเณน ตาว เอกวิธาฯ โลกิยโลกุตฺตรวเสน ทุวิธาฯ ตถา สาสวานาสวาทิวเสน, นามรูปววตฺถาปนวเสน, โสมนสฺสุเปกฺขาสหคตวเสน, ทสฺสนภาวนาภูมิวเสน จฯ ติวิธา จินฺตาสุตภาวนามยวเสนฯ ตถา ปริตฺตมหคฺคตอปฺปมาณารมฺมณวเสน, อายาปายอุปายโกสลฺลวเสน, อชฺฌตฺตาภินิเวสาทิวเสน จฯ จตุพฺพิธา จตูสุ สเจฺจสุ ญาณวเสน จตุปฎิสมฺภิทาวเสน จาติฯ</p>


<p> ตตฺถ  อุตฺตานโตฺถเยวฯ  โลกิยมคฺคสมฺปยุตฺตา ฯ โลกุตฺตรมคฺคสมฺปยุตฺตา ติ เอวํ โลกิยโลกุตฺตรวเสน ทุวิธาฯ</p>


<p>ทุติยทุเก อาสวานํ อารมฺมณภูตา ฯ เตสํ อนารมฺมณา ฯ อตฺถโต ปเนสา โลกิยโลกุตฺตราว โหติฯ อาสวสมฺปยุตฺตา สาสวาฯ อาสววิปฺปยุตฺตา อนาสวาติอาทีสุปิ เอเสว นโยฯ เอวํ สาสวานาสวาทิวเสน ทุวิธาฯ</p>


<p>ตติยทุเก ยา วิปสฺสนํ อารภิตุกามสฺส จตุนฺนํ อรูปกฺขนฺธานํ ววตฺถาปเน ปญฺญา, อยํ ฯ ยา รูปกฺขนฺธสฺส ววตฺถาปเน ปญฺญา, อยํ ติ เอวํ นามรูปววตฺถาปนวเสน ทุวิธาฯ</p>


<p>จตุตฺถทุเก ทฺวีสุ กามาวจรกุสลจิเตฺตสุ โสฬสสุ จ ปญฺจกนเยน จตุกฺกชฺฌานิเกสุ มคฺคจิเตฺตสุ ปญฺญา ฯ ทฺวีสุ กามาวจรกุสลจิเตฺตสุ จตูสุ จ ปญฺจมชฺฌานิเกสุ มคฺคจิเตฺตสุ ปญฺญา ติ เอวํ โสมนสฺสุเปกฺขาสหคตวเสน ทุวิธาฯ</p>


<p>ปญฺจมทุเก  ปฐมมคฺคปญฺญา  ฯ อวเสสมคฺคตฺตยปญฺญา ติ เอวํ ทสฺสนภาวนาภูมิวเสน ทุวิธาฯ</p>


<p>  ปฐมตฺติเก ปรโต อสฺสุตฺวา ปฎิลทฺธปญฺญา อตฺตโน จินฺตาวเสน นิปฺผนฺนตฺตา ฯ ปรโต สุตฺวา ปฎิลทฺธปญฺญา สุตวเสน นิปฺผนฺนตฺตา ฯ ยถา ตถา วา ภาวนาวเสน นิปฺผนฺนา อปฺปนาปฺปตฺตา ปญฺญา ฯ วุตฺตเญฺหตํ –</p>

</p>


<p>เอวํ จินฺตาสุตภาวนามยวเสน ติวิธาฯ</p>


<p>ทุติยตฺติเก กามาวจรธเมฺม อารพฺภ ปวตฺตา ปญฺญา ฯ รูปาวจรารูปาวจเร อารพฺภ ปวตฺตา ฯ สา โลกิยวิปสฺสนาฯ นิพฺพานํ อารพฺภ ปวตฺตา ฯ สา โลกุตฺตรวิปสฺสนาติ เอวํ ปริตฺตมหคฺคตาปฺปมาณารมฺมณวเสน ติวิธาฯ</p>


<p>ตติยตฺติเก  นาม วุทฺธิ, สา ทุวิธา อนตฺถหานิโต อตฺถุปฺปตฺติโต จฯ ตตฺถ โกสลฺลํ ฯ ยถาห –</p>

 ปชานนา…เป.… อโมโห ธมฺมวิจโย สมฺมาทิฎฺฐิ, อิทํ วุจฺจติ อายโกสลฺล’’นฺติ (วิภ. ๗๗๑)ฯ</p>


<p>ติ  ปน อวุทฺธิ, สาปิ ทุวิธา อตฺถหานิโต จ อนตฺถุปฺปตฺติโต จฯ ตตฺถ โกสลฺลํ ฯ ยถาห ‘‘ตตฺถ กตมํ อปายโกสลฺลํ? อิเม ธเมฺม มนสิกโรโต อนุปฺปนฺนา เจว กุสลา ธมฺมา น อุปฺปชฺชนฺตี’’ติอาทิ (วิภ. ๗๗๑)ฯ</p>


<p>สพฺพตฺถ ปน เตสํ เตสํ ธมฺมานํ อุปาเยสุ นิพฺพตฺติการเณสุ ตํขณปฺปวตฺตํ ฐานุปฺปตฺติกํ โกสลฺลํ อุปายโกสลฺลํ นามฯ ยถาห – ‘‘สพฺพาปิ ตตฺรุปายา ปญฺญา อุปายโกสลฺล’’นฺติ (วิภ. ๗๗๑)ฯ เอวํ อายาปายอุปายโกสลฺลวเสน ติวิธาฯ</p>


<p>จตุตฺถตฺติเก อตฺตโน ขเนฺธ คเหตฺวา อารทฺธา วิปสฺสนา ปญฺญา ฯ ปรสฺส ขเนฺธ พาหิรํ วา อนินฺทฺริยพทฺธรูปํ คเหตฺวา อารทฺธา ฯ อุภยํ คเหตฺวา อารทฺธา ติ เอวํ อชฺฌตฺตาภินิเวสาทิวเสน ติวิธาฯ</p>


<p>  ปฐมจตุเกฺก ทุกฺขสจฺจํ อารพฺภ ปวตฺตํ ญาณํ ฯ ทุกฺขสมุทยํ อารพฺภ ปวตฺตํ ญาณํ ฯ ทุกฺขนิโรธํ อารพฺภ ปวตฺตํ ญาณํ ฯ ทุกฺขนิโรธคามินิํ ปฎิปทํ อารพฺภ ปวตฺตํ ญาณํ นฺติ เอวํ จตูสุ สเจฺจสุ ญาณวเสน จตุพฺพิธาฯ</p>


<p>ทุติยจตุเกฺก จตโสฺส ปฎิสมฺภิทา นาม อตฺถาทีสุ ปเภทคตานิ จตฺตาริ ญาณานิฯ วุตฺตเญฺหตํ – ‘‘อเตฺถ ญาณํ อตฺถปฎิสมฺภิทาฯ ธเมฺม ญาณํ ธมฺมปฎิสมฺภิทาฯ ตตฺรธมฺมนิรุตฺตาภิลาเป ญาณํ นิรุตฺติปฎิสมฺภิทาฯ ญาเณสุ ญาณํ ปฎิภานปฎิสมฺภิทา’’ติ (วิภ. ๗๑๘)ฯ</p>


<p>ตตฺถ ติ สเงฺขปโต เหตุผลเสฺสตํ อธิวจนํฯ เหตุผลํ หิ ยสฺมา เหตุอนุสาเรน อริยติ อธิคมิยติ สมฺปาปุณิยติ, ตสฺมา อโตฺถติ วุจฺจติฯ ปเภทโต ปน ยํ กิญฺจิ ปจฺจยสมฺภูตํ, นิพฺพานํ, ภาสิตโตฺถ, วิปาโก, กิริยาติ อิเม ปญฺจ ธมฺมา อโตฺถติ เวทิตพฺพา ฯ ตํ อตฺถํ ปจฺจเวกฺขนฺตสฺส ตสฺมิํ อเตฺถ ปเภทคตํ ญาณํ ติปิ สเงฺขปโต ปจฺจยเสฺสตํ อธิวจนํฯ ปจฺจโย หิ ยสฺมา ตํ ตํ ทหติ ปวเตฺตติ วา สมฺปาปุณิตุํ วา เทติ, ตสฺมา ธโมฺมติ วุจฺจติฯ ปเภทโต  ปน โย โกจิ ผลนิพฺพตฺตโก เหตุ, อริยมโคฺค, ภาสิตํ, กุสลํ, อกุสลนฺติ อิเม ปญฺจ ธมฺมา ธโมฺมติ เวทิตพฺพาฯ ตํ ธมฺมํ ปจฺจเวกฺขนฺตสฺส ตสฺมิํ ธเมฺม ปเภทคตํ ญาณํ ฯ</p>


<p>อยเมว หิ อโตฺถ อภิธเมฺม –</p>

</p>


<p>นฺติ ตสฺมิํ อเตฺถ จ ธเมฺม จ ยา สภาวนิรุตฺติ อพฺยภิจารี โวหาโรฯ ตทภิลาเป ตสฺส ภาสเน อุทีรเณ ตํ ภาสิตํ ลปิตํ อุทีริตํ สุตฺวาว อยํ สภาวนิรุตฺติ, อยํ น สภาวนิรุตฺตีติ เอวํ ตสฺสา ธมฺมนิรุตฺติสญฺญิตาย สภาวนิรุตฺติยา มาคธิกาย สพฺพสตฺตานํ มูลภาสาย ปเภทคตํ ญาณํ ฯ นิรุตฺติปฎิสมฺภิทาปฺปโตฺต หิ ผโสฺส เวทนาติ เอวมาทิวจนํ สุตฺวาว อยํ สภาวนิรุตฺตีติ ชานาติฯ ผสฺสา เวทโนติ เอวมาทิกํ ปน อยํ น สภาวนิรุตฺตีติฯ</p>


<p>   นฺติ สพฺพตฺถ ญาณมารมฺมณํ กตฺวา ปจฺจเวกฺขนฺตสฺส ญาณารมฺมณํ ญาณํ, ยถาวุเตฺตสุ วา เตสุ ญาเณสุ สโคจรกิจฺจาทิวเสน วิตฺถารโต ญาณํ ติ อโตฺถฯ</p>


<p> จตโสฺสปิ เจตา ปฎิสมฺภิทา ทฺวีสุ ฐาเนสุ ปเภทํ คจฺฉนฺติ เสกฺขภูมิยญฺจ อเสกฺขภูมิยญฺจฯ</p>


<p>ตตฺถ อคฺคสาวกานํ มหาสาวกานญฺจ อเสกฺขภูมิยํ ปเภทคตาฯ อานนฺทเตฺถรจิตฺตคหปติธมฺมิกอุปาสกอุปาลิคหปติขุชฺชุตฺตราอุปาสิกาทีนํ เสกฺขภูมิยํฯ เอวํ ทฺวีสุ ภูมีสุ ปเภทํ คจฺฉนฺติโยปิ เจตา อธิคเมน ปริยตฺติยา สวเนน ปริปุจฺฉาย ปุพฺพโยเคน จาติ อิเมหิ ปญฺจหากาเรหิ วิสทา โหนฺติฯ</p>


<p>ตตฺถ  นาม อรหตฺตปฺปตฺติฯ  นาม พุทฺธวจนสฺส ปริยาปุณนํฯ  นาม สกฺกจฺจํ อตฺถิํ กตฺวา ธมฺมสฺสวนํฯ  นาม ปาฬิอฎฺฐกถาทีสุ คณฺฐิปทอตฺถปทวินิจฺฉยกถา,  นาม ปุพฺพพุทฺธานํ สาสเน คตปจฺจาคติกภาเวน ยาว อนุโลมํ โคตฺรภุสมีปํ, ตาว วิปสฺสนานุโยโคฯ</p>


<p>อปเร อาหุ –</p>


<p>
‘‘ปุพฺพโยโค พาหุสจฺจํ, เทสภาสา จ อาคโม;  
  
ปริปุจฺฉา อธิคโม, ครุสนฺนิสฺสโย ตถา;  
  
มิตฺตสมฺปตฺติ เจวาติ, ปฎิสมฺภิทปจฺจยา’’ติฯ  
</p>
  
<p>ตตฺถ  วุตฺตนโยวฯ  นาม เตสุ เตสุ สเตฺถสุ จ สิปฺปายตเนสุ จ กุสลตาฯ  นาม เอกสตโวหารกุสลตาฯ วิเสเสน ปน มาคธิเก โกสลฺลํฯ  นาม อนฺตมโส โอปมฺมวคฺคมตฺตสฺสปิ พุทฺธวจนสฺส ปริยาปุณนํฯ  นาม เอกคาถายปิ อตฺถวินิจฺฉยปุจฺฉนํฯ  นาม โสตาปนฺนตา วา…เป.… อรหตฺตํ วาฯ   นาม สุตปฎิภานพหุลานํ ครูนํ สนฺติเก วาโสฯ  นาม ตถารูปานํเยว มิตฺตานํ ปฎิลาโภติฯ</p>


<p>ตตฺถ พุทฺธา จ ปเจฺจกพุทฺธา จ ปุพฺพโยคเญฺจว อธิคมญฺจ นิสฺสาย ปฎิสมฺภิทา ปาปุณนฺติฯ สาวกา สพฺพานิปิ เอตานิ การณานิฯ ปฎิสมฺภิทาปฺปตฺติยา จ ปาฎิเยโกฺก  กมฺมฎฺฐานภาวนานุโยโค นาม นตฺถิฯ เสกฺขานํ ปน เสกฺขผลวิโมกฺขนฺติกาฯ อเสกฺขานํ อเสกฺขผลวิโมกฺขนฺติกาว ปฎิสมฺภิทาปฺปตฺติ โหติฯ ตถาคตานํ หิ ทสพลานิ วิย อริยานํ อริยผเลเนว ปฎิสมฺภิทา อิชฺฌนฺตีติ อิมา ปฎิสมฺภิทา สนฺธาย วุตฺตํ จตุปฎิสมฺภิทาวเสน จตุพฺพิธาติฯ</p>


<h3>ปญฺญาภูมิ-มูล-สรีรววตฺถานํ</h3>
<p> กถํ ติ เอตฺถ ปน ยสฺมา อิมาย ปญฺญาย ขนฺธายตนธาตุอินฺทฺริยสจฺจปฎิจฺจสมุปฺปาทาทิเภทา ธมฺมา ฯ สีลวิสุทฺธิ เจว จิตฺตวิสุทฺธิ จาติ อิมา เทฺว วิสุทฺธิโย ฯ ทิฎฺฐิวิสุทฺธิ, กงฺขาวิตรณวิสุทฺธิ, มคฺคามคฺคญาณทสฺสนวิสุทฺธิ, ปฎิปทาญาณทสฺสนวิสุทฺธิ, ญาณทสฺสนวิสุทฺธีติ อิมา ปญฺจ วิสุทฺธิโย ฯ ตสฺมา เตสุ ภูมิภูเตสุ ธเมฺมสุ อุคฺคหปริปุจฺฉาวเสน ญาณปริจยํ กตฺวา มูลภูตา เทฺว วิสุทฺธิโย สมฺปาเทตฺวา สรีรภูตา ปญฺจ วิสุทฺธิโย สมฺปาเทเนฺตน ภาเวตพฺพาฯ อยเมตฺถ สเงฺขโปฯ</p>


<p> อยํ ปน วิตฺถาโร, ยํ ตาว วุตฺตํ ‘‘ขนฺธายตนธาตุอินฺทฺริยสจฺจปฎิจฺจสมุปฺปาทาทิเภทา ธมฺมา ภูมี’’ติ, เอตฺถ ติ ปญฺจ ขนฺธา รูปกฺขโนฺธ เวทนากฺขโนฺธ สญฺญากฺขโนฺธ สงฺขารกฺขโนฺธ วิญฺญาณกฺขโนฺธติฯ</p>


<h3>รูปกฺขนฺธกถา</h3>
<p> ตตฺถ ยํ กิญฺจิ สีตาทีหิ รุปฺปนลกฺขณํ ธมฺมชาตํ, สพฺพํ ตํ เอกโต กตฺวา ติ เวทิตพฺพํฯ</p>


<p>ตเทตํ รุปฺปนลกฺขเณน เอกวิธมฺปิ ภูโตปาทายเภทโต ทุวิธํฯ</p>


<p>ตตฺถ  ภูตรูปํ จตุพฺพิธํ – ปถวีธาตุ อาโปธาตุ เตโชธาตุ วาโยธาตูติฯ ตาสํ ลกฺขณรสปจฺจุปฎฺฐานานิ จตุธาตุววตฺถาเน วุตฺตานิฯ ปทฎฺฐานโต ปน ตา สพฺพาปิ อวเสสธาตุตฺตยปทฎฺฐานาฯ</p>


<p>อุปาทารูปํ จตุวีสติวิธํ – จกฺขุ, โสตํ, ฆานํ, ชิวฺหา, กาโย, รูปํ, สโทฺท, คโนฺธ, รโส, อิตฺถินฺทฺริยํ, ปุริสินฺทฺริยํ, ชีวิตินฺทฺริยํ, หทยวตฺถุ, กายวิญฺญตฺติ, วจีวิญฺญตฺติ, อากาสธาตุ, รูปสฺส ลหุตา, รูปสฺส มุทุตา , รูปสฺส กมฺมญฺญตา, รูปสฺส อุปจโย, รูปสฺส สนฺตติ, รูปสฺส ชรตา, รูปสฺส อนิจฺจตา, กพฬีกาโร อาหาโรติฯ</p>


<p> ตตฺถ รูปาภิฆาตารหตปฺปสาทลกฺขณํ ทฎฺฐุกามตานิทานกมฺมสมุฎฺฐานภูตปฺปสาทลกฺขณํ วา  รูเปสุ อาวิญฺฉนรสํ, จกฺขุวิญฺญาณสฺส อาธารภาวปจฺจุปฎฺฐานํ, ทฎฺฐุกามตานิทานกมฺมชภูตปทฎฺฐานํฯ</p>


<p>สทฺทาภิฆาตารหภูตปฺปสาทลกฺขณํ, โสตุกามตานิทานกมฺมสมุฎฺฐานภูตปฺปสาทลกฺขณํ วา  สเทฺทสุ อาวิญฺฉนรสํ, โสตวิญฺญาณสฺส อาธารภาวปจฺจุปฎฺฐานํ, โสตุกามตานิทานกมฺมชภูตปทฎฺฐานํฯ</p>


<p>คนฺธาภิฆาตารหภูตปฺปสาทลกฺขณํ, ฆายิตุกามตานิทานกมฺมสมุฎฺฐานภูตปฺปสาทลกฺขณํ วา  คเนฺธสุ อาวิญฺฉนรสํ, ฆานวิญฺญาณสฺส อาธารภาวปจฺจุปฎฺฐานํ, ฆายิตุกามตานิทานกมฺมชภูตปทฎฺฐานํฯ</p>


<p>รสาภิฆาตารหภูตปฺปสาทลกฺขณา, สายิตุกามตานิทานกมฺมสมุฎฺฐานภูตปฺปสาทลกฺขณา วา  รเสสุ อาวิญฺฉนรสา, ชิวฺหาวิญฺญาณสฺส อาธารภาวปจฺจุปฎฺฐานา, สายิตุกามตานิทานกมฺมชภูตปทฎฺฐานาฯ</p>


<p>โผฎฺฐพฺพาภิฆาตารหภูตปฺปสาทลกฺขโณ, ผุสิตุกามตานิทานกมฺมสมุฎฺฐานภูตปฺปสาทลกฺขโณ วา  โผฎฺฐเพฺพสุ อาวิญฺฉนรโส, กายวิญฺญาณสฺส อาธารภาวปจฺจุปฎฺฐาโน, ผุสิตุกามตานิทานกมฺมชภูตปทฎฺฐาโนฯ</p>


<p> เกจิ  ปน ‘‘เตชาธิกานํ ภูตานํ ปสาโท จกฺขุ, วายุปถวีอาปาธิกานํ ภูตานํ ปสาทา โสตฆานชิวฺหา, กาโย สเพฺพสมฺปี’’ติ วทนฺติฯ อปเร ‘‘เตชาธิกานํ ปสาโท จกฺขุ, วิวรวายุอาปปถวาธิกานํ โสตฆานชิวฺหากายา’’ติ วทนฺติฯ เต วตฺตพฺพา ‘‘สุตฺตํ อาหรถา’’ติฯ อทฺธา สุตฺตเมว น ทกฺขิสฺสนฺติฯ เกจิ ปเนตฺถ ‘‘เตชาทีนํ คุเณหิ รูปาทีหิ อนุคยฺหภาวโต’’ติ การณํ ฯ เต วตฺตพฺพา ‘‘โก ปเนวมาหรูปาทโย เตชาทีนํ คุณา’ติฯ อวินิโพฺภควุตฺตีสุ หิ ภูเตสุ อยํ อิมสฺส คุโณ อยํ อิมสฺส คุโณติ น ลพฺภา วตฺตุ’’นฺติฯ อถาปิ วเทยฺยุํ ‘‘ยถา เตสุ เตสุ สมฺภาเรสุ ตสฺส ตสฺส  ภูตสฺส อธิกตาย ปถวีอาทีนํ สนฺธารณาทีนิ กิจฺจานิ อิจฺฉถ, เอวํ เตชาทิอธิเกสุ สมฺภาเรสุ รูปาทีนํ อธิกภาวทสฺสนโต อิจฺฉิตพฺพเมตํ รูปาทโย เตสํ คุณา’’ติฯ เต วตฺตพฺพา ‘‘อิเจฺฉยฺยาม, ยทิ อาปาธิกสฺส อาสวสฺส คนฺธโต ปถวีอธิเก กปฺปาเส คโนฺธ อธิกตโร สิยา, เตชาธิกสฺส จ อุโณฺหทกสฺส วณฺณโต สีตุทกสฺส วโณฺณ ปริหาเยถ’’ฯ ยสฺมา ปเนตํ อุภยมฺปิ นตฺถิ, ตสฺมา ปหาเยตํ เอเตสํ นิสฺสยภูตานํ วิเสสกปฺปนํ, ‘‘ยถา อวิเสเสปิ เอกกลาเป ภูตานํ รูปรสาทโย อญฺญมญฺญํ วิสทิสา โหนฺติ, เอวํ จกฺขุปสาทาทโย อวิชฺชมาเนปิ อญฺญสฺมิํ วิเสสการเณ’’ติ คเหตพฺพเมตํฯ</p>


<p>กิํ ปน ตํ ยํ อญฺญมญฺญสฺส อสาธารณํ? กมฺมเมว เนสํ วิเสสการณํฯ ตสฺมา กมฺมวิเสสโต เอเตสํ วิเสโส, น ภูตวิเสสโตฯ ภูตวิเสเส หิ สติ ปสาโทว น อุปฺปชฺชติฯ สมานานญฺหิ ปสาโท, น วิสมานานนฺติ โปราณาฯ</p>


<p> เอวํ กมฺมวิเสสโต วิเสสวเนฺตสุ จ เอเตสุ จกฺขุโสตานิ  อตฺตโน นิสฺสยํ อนลฺลีนนิสฺสเย เอว วิสเย วิญฺญาณเหตุตฺตาฯ ฆานชิวฺหากายา  นิสฺสยวเสน เจว, สยญฺจ, อตฺตโน นิสฺสยํ อลฺลีเนเยว วิสเย วิญฺญาณเหตุตฺตาฯ</p>


<p>  เจตฺถ ยเทตํ โลเก นีลปขุมสมากิณฺณกณฺหสุกฺกมณฺฑลวิจิตฺตํ นีลุปฺปลทลสนฺนิภํ จกฺขูติ วุจฺจติฯ ตสฺส สสมฺภารจกฺขุโน เสตมณฺฑลปริกฺขิตฺตสฺส กณฺหมณฺฑลสฺส มเชฺฌ อภิมุเข ฐิตานํ สรีรสณฺฐานุปฺปตฺติปเทเส สตฺตสุ ปิจุปฎเลสุ อาสิตฺตเตลํ ปิจุปฎลานิ วิย สตฺต อกฺขิปฎลานิพฺยาเปตฺวา ธารณนฺหาปนมณฺฑนพีชนกิจฺจาหิ  จตูหิ ธาตีหิ ขตฺติยกุมาโร วิย สนฺธารณพนฺธนปริปาจนสมุทีรณกิจฺจาหิ จตูหิ ธาตูหิ กตูปการํ อุตุจิตฺตาหาเรหิ อุปตฺถมฺภิยมานํ อายุนา อนุปาลิยมานํ  วณฺณคนฺธรสาทีหิ ปริวุตํ ปมาณโต อูกาสิรมตฺตํ จกฺขุวิญฺญาณาทีนํ ยถารหํ วตฺถุทฺวารภาวํ สาธยมานํ ติฎฺฐติฯ วุตฺตมฺปิ เจตํ ธมฺมเสนาปตินา –</p>


<p>
‘‘เยน จกฺขุปสาเทน, รูปานิ มนุปสฺสติ;  
  
ปริตฺตํ สุขุมํ เอตํ, อูกาสิรสมูปม’’นฺติฯ  
</p>
  
<p>สสมฺภารโสตพิลสฺส อโนฺต ตนุตมฺพโลมาจิเต องฺคุลิเวธกสณฺฐาเน ปเทเส  วุตฺตปฺปการาหิ ธาตูหิ กตูปการํ อุตุจิตฺตาหาเรหิ อุปตฺถมฺภิยมานํ อายุนา อนุปาลิยมานํ วณฺณาทีหิ ปริวุตํ โสตวิญฺญาณาทีนํ ยถารหํ วตฺถุทฺวารภาวํ สาธยมานํ ติฎฺฐติฯ</p>


<p>สสมฺภารฆานพิลสฺส อโนฺต อชปทสณฺฐาเน ปเทเส  ยถาวุตฺตปฺปการุปการุปตฺถมฺภนานุปาลนปริวารํ ฆานวิญฺญาณาทีนํ ยถารหํ วตฺถุทฺวารภาวํ สาธยมานํ ติฎฺฐติฯ</p>


<p>สสมฺภารชิวฺหามชฺฌสฺส อุปริ อุปฺปลทลคฺคสณฺฐาเน ปเทเส  ยถาวุตฺตปฺปการุปการุปตฺถมฺภนานุปาลนปริวารา ชิวฺหาวิญฺญาณาทีนํ ยถารหํ วตฺถุทฺวารภาวํ สาธยมานา ติฎฺฐติฯ</p>


<p>ยาวตา ปน อิมสฺมิํ กาเย อุปาทิณฺณรูปํ นาม อตฺถิฯ สพฺพตฺถ  กปฺปาสปฎเล เสฺนโห วิย วุตฺตปฺปการุปการุปตฺถมฺภนานุปาลนปริวาโรว หุตฺวา กายวิญฺญาณาทีนํ ยถารหํ วตฺถุทฺวารภาวํ สาธยมาโน ติฎฺฐติฯ</p>


<p>วมฺมิกอุทกากาสคามสิวถิกสงฺขาตสโคจรนินฺนา วิย จ อหิสุสุมารปกฺขีกุกฺกุรสิงฺคาลารูปาทิสโคจรนินฺนาว เอเต จกฺขาทโยติ ทฎฺฐพฺพาฯ</p>


<p> ตโต ปเรสุ ปน รูปาทีสุ จกฺขุปฎิหนนลกฺขณํ  จกฺขุวิญฺญาณสฺส วิสยภาวรสํ , ตเสฺสว โคจรปจฺจุปฎฺฐานํ, จตุมหาภูตปทฎฺฐานํฯ ยถา เจตํ ตถา สพฺพานิปิ อุปาทารูปานิฯ ยตฺถ ปน วิเสโส อตฺถิ, ตตฺถ วกฺขามฯ ตยิทํ นีลํ ปีตกนฺติอาทิวเสน อเนกวิธํฯ</p>


<p>โสตปฎิหนนลกฺขโณ   โสตวิญฺญาณสฺส วิสยภาวรโส, ตเสฺสว โคจรปจฺจุปฎฺฐาโนฯ เภริสโทฺท มุทิงฺคสโทฺทติอาทินา นเยน อเนกวิโธฯ</p>


<p>ฆานปฎิหนนลกฺขโณ  ฆานวิญฺญาณสฺส วิสยภาวรโส, ตเสฺสว โคจรปจฺจุปฎฺฐาโนฯ มูลคโนฺธ สารคโนฺธติอาทินา นเยน อเนกวิโธฯ</p>


<p>ชิวฺหาปฎิหนนลกฺขโณ  ชิวฺหาวิญฺญาณสฺส วิสยภาวรโส, ตเสฺสว โคจรปจฺจุปฎฺฐาโนฯ มูลรโส ขนฺธรโสติอาทินา นเยน อเนกวิโธฯ</p>


<p> อิตฺถิภาวลกฺขณํ  อิตฺถีติ ปกาสนรสํ, อิตฺถิลิงฺคนิมิตฺตกุตฺตากปฺปานํ การณภาวปจฺจุปฎฺฐานํฯ ปุริสภาวลกฺขณํ  ปุริโสติ ปกาสนรสํ, ปุริสลิงฺคนิมิตฺตกุตฺตากปฺปานํ การณภาวปจฺจุปฎฺฐานํฯ ตทุภยมฺปิ กายปฺปสาโท วิย สกลสรีรํ พฺยาปกเมว, น จ กายปสาเทน ฐิโตกาเส ฐิตนฺติ วา อฎฺฐิโตกาเส ฐิตนฺติ วาติ วตฺตพฺพตํ อาปชฺชติ, รูปรสาทโย วิย อญฺญมญฺญํ สงฺกโร นตฺถิฯ</p>


<p> สหชรูปานุปาลนลกฺขณํ  เตสํ ปวตฺตนรสํ, เตสเญฺญว ฐปนปจฺจุปฎฺฐานํ, ยาปยิตพฺพภูตปทฎฺฐานํฯ สเนฺตปิ จ อนุปาลนลกฺขณาทิมฺหิ วิธาเน อตฺถิกฺขเณเยว ตํ สหชรูปานิ อนุปาเลติ อุทกํ วิย อุปฺปลาทีนิฯ ยถาสกํ ปจฺจยุปฺปเนฺนปิ จ ธเมฺม ปาเลติ ธาติ วิย กุมารํฯ สยํ ปวตฺติตธมฺมสมฺพเนฺธเนว จ ปวตฺตติ นิยามโก วิยฯ น ภงฺคโต อุทฺธํ ปวตฺตติ, อตฺตโน จ ปวตฺตยิตพฺพานญฺจ อภาวาฯ น ภงฺคกฺขเณ ฐเปติ, สยํ ภิชฺชมานตฺตาฯ ขียมาโน วิย วฎฺฎิเสฺนโห ทีปสิขํฯ น จ อนุปาลนปวตฺตนฎฺฐปนานุภาววิรหิตํ, ยถาวุตฺตกฺขเณ ตสฺส ตสฺส สาธนโตติ ทฎฺฐพฺพํฯ</p>


<p> มโนธาตุมโนวิญฺญาณธาตูนํ นิสฺสยลกฺขณํ  ตาสเญฺญว ธาตูนํ อาธารณรสํ , อุพฺพหนปจฺจุปฎฺฐานํฯ หทยสฺส อโนฺต กายคตาสติกถายํ  วุตฺตปฺปการํ โลหิตํ นิสฺสาย สนฺธารณาทิกิเจฺจหิ ภูเตหิ กตูปการํ อุตุจิตฺตาหาเรหิ อุปตฺถมฺภิยมานํ อายุนา อนุปาลิยมานํ มโนธาตุมโนวิญฺญาณธาตูนเญฺจว ตํสมฺปยุตฺตธมฺมานญฺจ วตฺถุภาวํ สาธยมานํ ติฎฺฐติฯ</p>


<p> อภิกฺกมาทิปวตฺตกจิตฺตสมุฎฺฐานวาโยธาตุยา สหชรูปกายถมฺภนสนฺธารณจลนสฺส ปจฺจโย อาการวิกาโร  อธิปฺปายปกาสนรสา, กายวิปฺผนฺทนเหตุภาวปจฺจุปฎฺฐานา, จิตฺตสมุฎฺฐานวาโยธาตุปทฎฺฐานาฯ สา ปเนสา กายวิปฺผนฺทเนน อธิปฺปายวิญฺญาปนเหตุตฺตา, สยญฺจ เตน กายวิปฺผนฺทนสงฺขาเตน กาเยน วิเญฺญยฺยตฺตา ‘‘กายวิญฺญตฺตี’’ติ วุจฺจติฯ ตาย จ ปน จลิเตหิ จิตฺตชรูเปหิ อภิสมฺพนฺธานํ อุตุชาทีนมฺปิ จลนโต อภิกฺกมาทโย ปวตฺตนฺตีติ เวทิตพฺพาฯ</p>


<p>วจีเภทปวตฺตกจิตฺตสมุฎฺฐานปถวีธาตุยา อุปาทิณฺณฆฎฺฎนสฺส ปจฺจโย อาการวิกาโร  อธิปฺปายปฺปกาสนรสา, วจีโฆสเหตุภาวปจฺจุปฎฺฐานา, จิตฺตสมุฎฺฐานปถวีธาตุปทฎฺฐานาฯ สา ปเนสา วจีโฆเสน อธิปฺปายวิญฺญาปนเหตุตฺตา, สยญฺจ ตาย วจีโฆสสงฺขาตาย วาจาย วิเญฺญยฺยตฺตา ‘‘วจีวิญฺญตฺตี’’ติ วุจฺจติฯ ยถา หิ อรเญฺญ อุสฺสาเปตฺวา พนฺธโคสีสาทิอุทกนิมิตฺตํ ทิสฺวา อุทกเมตฺถ อตฺถีติ วิญฺญายติ, เอวํ กายวิปฺผนฺทนเญฺจว วจีโฆสญฺจ คเหตฺวา กายวจีวิญฺญตฺติโยปิ วิญฺญายนฺติฯ</p>


<p> รูปปริเจฺฉทลกฺขณา  รูปปริยนฺตปฺปกาสนรสา, รูปมริยาทาปจฺจุปฎฺฐานา, อสมฺผุฎฺฐภาวจฺฉิทฺทวิวรภาวปจฺจุปฎฺฐานา วา, ปริจฺฉินฺนรูปปทฎฺฐานาฯ ยาย ปริจฺฉิเนฺนสุ รูเปสุ อิทมิโต อุทฺธมโธ ติริยนฺติ จ โหติฯ</p>


<p> อทนฺธตาลกฺขณา  รูปานํ ครุภาววิโนทนรสา, ลหุปริวตฺติตาปจฺจุปฎฺฐานา, ลหุรูปปทฎฺฐานาฯ อถทฺธตาลกฺขณา  รูปานํ ถทฺธภาววิโนทนรสา, สพฺพกิริยาสุ อวิโรธิตาปจฺจุปฎฺฐานา, มุทุรูปปทฎฺฐานาฯ สรีรกิริยานุกูลกมฺมญฺญภาวลกฺขณา    อกมฺมญฺญตาวิโนทนรสา, อทุพฺพลภาวปจฺจุปฎฺฐานา, กมฺมญฺญรูปปทฎฺฐานาฯ</p>


<p>เอตา  ปน ติโสฺส น อญฺญมญฺญํ วิชหนฺติ, เอวํ สเนฺตปิ โย อโรคิโน วิย รูปานํ ลหุภาโว อทนฺธตา ลหุปริวตฺติปฺปกาโร รูปทนฺธตฺตกรธาตุโกฺขภปฎิปกฺขปจฺจยสมุฎฺฐาโน, โส รูปวิกาโร ฯ โย ปน สุปริมทฺทิตจมฺมเสฺสว รูปานํ มุทุภาโว สพฺพกิริยาวิเสเสสุ วสวตฺตนภาวมทฺทวปฺปกาโร รูปตฺถทฺธตฺตกรธาตุโกฺขภปฎิปกฺขปจฺจยสมุฎฺฐาโน, โส รูปวิกาโร ฯ โย ปน สุทนฺตสุวณฺณเสฺสว รูปานํ กมฺมญฺญภาโว สรีรกิริยานุกูลภาวปฺปกาโร สรีรกิริยานํ อนนุกูลกรธาตุโกฺขภปฎิปกฺขปจฺจยสมุฎฺฐาโน, โส รูปวิกาโร ติ เอวเมตาสํ วิเสโส เวทิตโพฺพฯ</p>


<p> อาจยลกฺขโณ  ปุพฺพนฺตโต รูปานํ อุมฺมุชฺชาปนรโส, นิยฺยาตนปจฺจุปฎฺฐาโน, ปริปุณฺณภาวปจฺจุปฎฺฐาโน วา, อุปจิตรูปปทฎฺฐาโนฯ ปวตฺติลกฺขณา  อนุปฺปพนฺธนรสา, อนุปเจฺฉทปจฺจุปฎฺฐานา, อนุปฺปพนฺธกรูปปทฎฺฐานาฯ อุภยเมฺปตํ ชาติรูปเสฺสวาธิวจนํ, อาการนานตฺตโต ปน เวเนยฺยวเสน จ ‘‘อุปจโย สนฺตตี’’ติ อุเทฺทสเทสนา กตาฯ ยสฺมา ปเนตฺถ อตฺถโต นานตฺตํ นตฺถิ, ตสฺมา อิเมสํ ปทานํ นิเทฺทเส ‘‘โย อายตนานํ อาจโย, โส รูปสฺส อุปจโยฯ โย รูปสฺส อุปจโย, สา รูปสฺส สนฺตตี’’ติ (ธ. ส. ๖๔๑-๖๔๒) วุตฺตํฯ อฎฺฐกถายมฺปิ ‘‘อาจโย นาม นิพฺพตฺติ, อุปจโย นาม วฑฺฒิ, สนฺตติ นาม ปวตฺตี’’ติ (ธ. ส. อฎฺฐ. ๖๔๑) วตฺวา ‘‘นทีตีเร ขตกูปกมฺหิ อุทกุคฺคมนกาโล วิย อาจโย นิพฺพตฺติ, ปริปุณฺณกาโล วิย อุปจโย วฑฺฒิ, อโชฺฌตฺถริตฺวา คมนกาโล วิย สนฺตติ ปวตฺตี’’ติ (ธ. ส. อฎฺฐ. ๖๔๑) อุปมา กตาฯ</p>


<p>อุปมาวสาเน จ ‘‘เอวํ กิํ กถิตํ โหติ? อายตเนน อาจโย กถิโต, อาจเยน อายตนํ กถิต’’นฺติ วุตฺตํฯ ตสฺมา ยา รูปานํ ปฐมาภินิพฺพตฺติ, สา อาจโยฯ ยา เตสํ อุปริ อเญฺญสมฺปิ นิพฺพตฺตมานานํ นิพฺพตฺติ, สา วฑฺฒิอากาเรน อุปฎฺฐานโต อุปจโยฯ ยา เตสมฺปิ อุปริ ปุนปฺปุนํ  อเญฺญสํ นิพฺพตฺตมานานํ นิพฺพตฺติ, สา อนุปพนฺธากาเรน อุปฎฺฐานโต สนฺตตีติ จ ปวุจฺจตีติ เวทิตพฺพาฯ</p>


<p>รูปปริปากลกฺขณา  อุปนยนรสา, สภาวานปคเมปิ นวภาวาปคมปจฺจุปฎฺฐานา วีหิปุราณภาโว วิย, ปริปจฺจมานรูปปทฎฺฐานาฯ ขณฺฑิจฺจาทิภาเวน ทนฺตาทีสุ วิการทสฺสนโต  อิทํ ปากฎชรํ สนฺธาย วุตฺตํฯ อรูปธมฺมานํ ปน ปฎิจฺฉนฺนชรา นาม โหติ, ตสฺสา เอส วิกาโร นตฺถิ, ยา จ ปถวี อุทกปพฺพตจนฺทิมสูริยาทีสุ อวีจิชรา นามฯ</p>


<p>ปริเภทลกฺขณา  สํสีทนรสา, ขยวยปจฺจุปฎฺฐานา, ปริภิชฺชมานรูปปทฎฺฐานาฯ</p>


<p> โอชาลกฺขโณ  รูปาหรณรโส, อุปตฺถมฺภนปจฺจุปฎฺฐาโน, กพฬํ กตฺวา อาหริตพฺพวตฺถุปทฎฺฐาโนฯ ยาย โอชาย สตฺตา ยาเปนฺติ, ตสฺสา เอตํ อธิวจนํฯ</p>


<p> อิมานิ ตาว ปาฬิยํ อาคตรูปาเนวฯ อฎฺฐกถายํ ปน พลรูปํ สมฺภวรูปํ ชาติรูปํ โรครูปํ เอกจฺจานํ มเตน มิทฺธรูปนฺติ เอวํ อญฺญานิปิ รูปานิ อาหริตฺวา ‘‘อทฺธา มุนีสิ สมฺพุโทฺธ, นตฺถิ นีวรณา ตวา’’ติอาทีนิ (สุ. นิ. ๕๔๖) วตฺวา มิทฺธรูปํ ตาว นตฺถิเยวาติ ปฎิกฺขิตฺตํฯ อิตเรสุ โรครูปํ ชรตาอนิจฺจตาคฺคหเณน คหิตเมว, ชาติรูปํ อุปจยสนฺตติคฺคหเณน, สมฺภวรูปํ อาโปธาตุคฺคหเณน, พลรูปํ วาโยธาตุคฺคหเณน คหิตเมวฯ ตสฺมา เตสุ เอกมฺปิ วิสุํ นตฺถีติ สนฺนิฎฺฐานํ กตํฯ</p>


<p>อิติ อิทํ จตุวีสติวิธํ อุปาทารูปํ ปุเพฺพ วุตฺตํ จตุพฺพิธํ ภูตรูปญฺจาติ อฎฺฐวีสติวิธํ รูปํ โหติ อนูนมนธิกํฯ</p>


<p> ตํ สพฺพมฺปิ น เหตุ อเหตุกํ เหตุวิปฺปยุตฺตํ สปฺปจฺจยํ โลกิยํ สาสวเมวาติอาทินา นเยน ฯ</p>


<p>อชฺฌตฺติกํ พาหิรํ, โอฬาริกํ สุขุมํ, ทูเร สนฺติเก, นิปฺผนฺนํ อนิปฺผนฺนํ, ปสาทรูปํ นปสาทรูปํ, อินฺทฺริยํ อนินฺทฺริยํ, อุปาทิณฺณํ อนุปาทิณฺณนฺติอาทิวเสน ฯ</p>


<p>ตตฺถ  จกฺขาทิปญฺจวิธํ อตฺตภาวํ อธิกิจฺจ ปวตฺตตฺตา  เสสํ ตโต พาหิรตฺตา ฯ จกฺขาทีนิ นว อาโปธาตุวชฺชิตา ติโสฺส ธาตุโย จาติ ทฺวาทสวิธํ ฆฎฺฎนวเสน คเหตพฺพโต  เสสํ ตโต วิปรีตตฺตา ฯ ยํ สุขุมํ ตเทว ทุปฺปฎิวิชฺฌสภาวตฺตา   อิตรํ สุปฺปฎิวิชฺฌสภาวตฺตา ฯ จตโสฺส ธาตุโย, จกฺขาทีนิ เตรส, กพฬีการาหาโร จาติ อฎฺฐารสวิธํ รูปํ ปริเจฺฉทวิการลกฺขณภาวํ อติกฺกมิตฺวา สภาเวเนว ปริคฺคเหตพฺพโต  เสสํ ตพฺพิปรีตตาย ฯ จกฺขาทิปญฺจวิธํ รูปาทีนํ คหณปจฺจยภาเวน อาทาสตลํ วิย วิปฺปสนฺนตฺตา  อิตรํ ตโต วิปรีตตฺตา ฯ ปสาทรูปเมว อิตฺถินฺทฺริยาทิตฺตเยน สทฺธิํ อธิปติยเฎฺฐน  เสสํ ตโต วิปรีตตฺตา ฯ ยํ กมฺมชนฺติ ปรโต วกฺขาม, ตํ กเมฺมน อุปาทิณฺณตฺตา  เสสํ ตโต วิปรีตตฺตา อนุปาทิณฺณํฯ</p>


<p> ปุน สพฺพเมว รูปํ สนิทสฺสนกมฺมชาทีนํ ติกานํ วเสน  โหติฯ ตตฺถ โอฬาริเก รูปํ  เสสํ ฯ สพฺพมฺปิ สุขุมํ ฯ เอวํ ตาว สนิทสฺสนตฺติกวเสน ติวิธํฯ กมฺมชาทิตฺติกวเสน ปน กมฺมโต ชาตํ  ตทญฺญปจฺจยชาตํ  นกุโตจิชาตํ ฯ จิตฺตโต ชาตํ  ตทญฺญปจฺจยชาตํ  นกุโตจิชาตํ  อาหารโต ชาตํ  ตทญฺญปจฺจยชาตํ  นกุโตจิชาตํ ฯ อุตุโต ชาตํ  ตทญฺญปจฺจยชาตํ  นกุโตจิชาตํ นฺติ เอวํ กมฺมชาทิตฺติกวเสน ติวิธํฯ</p>


<p> ปุน ทิฎฺฐาทิรูปรูปาทิวตฺถาทิจตุกฺกวเสน ฯ ตตฺถ รูปายตนํ  นาม ทสฺสนวิสยตฺตา, สทฺทายตนํ  นาม สวนวิสยตฺตา, คนฺธรสโผฎฺฐพฺพตฺตยํ  นาม สมฺปตฺตคาหกอินฺทฺริยวิสยตฺตา, เสสํ  นาม วิญฺญาณเสฺสว วิสยตฺตาติ เอวํ ตาว ทิฎฺฐาทิจตุกฺกวเสน จตุพฺพิธํฯ</p>


<p>นิปฺผนฺนรูปํ ปเนตฺถ  นาม, อากาสธาตุ  นาม, กายวิญฺญตฺติอาทิ กมฺมญฺญตาปริยนฺตํ  นาม, ชาติชราภงฺคํ  นามาติ เอวํ รูปรูปาทิจตุกฺกวเสน จตุพฺพิธํฯ</p>


<p>ยํ  ปเนตฺถ หทยรูปํ นาม, ตํ  น ทฺวารํฯ วิญฺญตฺติทฺวยํ  น วตฺถุฯ ปสาทรูปํ  เจว ฯ เสสํ นฺติ เอวํ วตฺถาทิจตุกฺกวเสน จตุพฺพิธํฯ</p>


<p> ปุน  เอกชํ, ทฺวิชํ, ติชํ, จตุชํ, นกุโตจิชาตนฺติ อิเมสํ วเสน ปญฺจวิธํฯ ตตฺถ กมฺมชเมว จิตฺตชเมว จ  นามฯ เตสุ สทฺธิํ หทยวตฺถุนา อินฺทฺริยรูปํ เมวฯ วิญฺญตฺติทฺวยํ เมวฯ ยํ ปน จิตฺตโต จ อุตุโต จ ชาตํ, ตํ  นาม, ตํ สทฺทายตนเมวฯ ยํ อุตุจิตฺตาหาเรหิ ชาตํ, ตํ  นาม, ตํ ปน ลหุตาทิตฺตยเมวฯ ยํ จตูหิปิ กมฺมาทีหิ ชาตํ, ตํ  นาม, ตํ ลกฺขณรูปวชฺชํ อวเสสํ โหติฯ ลกฺขณรูปํ ปน ฯ กสฺมา? น หิ อุปฺปาทสฺส อุปฺปาโท อตฺถิ, อุปฺปนฺนสฺส จ ปริปากเภทมตฺตํ อิตรทฺวยํฯ ยมฺปิ ‘‘รูปายตนํ สทฺทายตนํ คนฺธายตนํ รสายตนํ โผฎฺฐพฺพายตนํ อากาสธาตุ อาโปธาตุ รูปสฺส ลหุตา, รูปสฺส มุทุตา, รูปสฺส กมฺมญฺญตา, รูปสฺส อุปจโย, รูปสฺส สนฺตติ, กพฬีกาโร อาหาโร, อิเม ธมฺมา จิตฺตสมุฎฺฐานา’’ติอาทีสุ (ธ. ส. ๑๒๐๑) ชาติยา กุโตจิชาตตฺตํ อนุญฺญาตํ, ตํ ปน รูปชนกปจฺจยานํ กิจฺจานุภาวกฺขเณ ทิฎฺฐตฺตาติ เวทิตพฺพํฯ</p>

</p>


<h3>วิญฺญาณกฺขนฺธกถา</h3>
<p> อิตเรสุ ปน ยํกิญฺจิ เวทยิตลกฺขณํ, สพฺพํ ตํ เอกโต กตฺวา เวทนากฺขโนฺธ; ยํกิญฺจิ สญฺชานนลกฺขณํ, สพฺพํ ตํ เอกโต กตฺวา สญฺญากฺขโนฺธ; ยํกิญฺจิ อภิสงฺขรณลกฺขณํ, สพฺพํ ตํ เอกโต กตฺวา สงฺขารกฺขโนฺธ; ยํกิญฺจิ วิชานนลกฺขณํ, สพฺพํ ตํ เอกโต กตฺวา วิญฺญาณกฺขโนฺธ เวทิตโพฺพฯ ตตฺถ ยสฺมา วิญฺญาณกฺขเนฺธ วิญฺญาเต อิตเร สุวิเญฺญยฺยา โหนฺติ, ตสฺมา วิญฺญาณกฺขนฺธํ อาทิํ กตฺวา วณฺณนํ กริสฺสามฯ</p>


<p>ยํกิญฺจิ วิชานนลกฺขณํ, สพฺพํ ตํ เอกโต กตฺวา วิญฺญาณกฺขโนฺธ เวทิตโพฺพติ หิ วุตฺตํฯ กิญฺจ วิชานนลกฺขณํ วิญฺญาณํ? ยถาห ‘‘วิชานาติ วิชานาตีติ โข, อาวุโส, ตสฺมา วิญฺญาณนฺติ วุจฺจตี’’ติ (ม. นิ. ๑.๔๔๙)ฯ วิญฺญาณํ จิตฺตํ มโนติ อตฺถโต เอกํฯ ตเทตํ วิชานนลกฺขเณน สภาวโต  เอกวิธมฺปิ ชาติวเสน ติวิธํ กุสลํ, อกุสลํ, อพฺยากตญฺจฯ</p>


<p> ตตฺถ   ภูมิเภทโต จตุพฺพิธํ กามาวจรํ รูปาวจรํ อรูปาวจรํ โลกุตฺตรญฺจฯ ตตฺถ  โสมนสฺสุเปกฺขาญาณสงฺขารเภทโต อฎฺฐวิธํฯ เสยฺยถิทํ – โสมนสฺสสหคตํ ญาณสมฺปยุตฺตํ อสงฺขารํ สสงฺขารญฺจ, ตถา ญาณวิปฺปยุตฺตํฯ อุเปกฺขาสหคตํ ญาณสมฺปยุตฺตํ อสงฺขารํ สสงฺขารญฺจ, ตถา ญาณวิปฺปยุตฺตํฯ</p>


<p>ยทา หิ เทยฺยธมฺมปฎิคฺคาหกาทิสมฺปตฺติํ อญฺญํ วา โสมนสฺสเหตุํ อาคมฺม หฎฺฐปหโฎฺฐ ‘‘อตฺถิ ทินฺน’’นฺติอาทินยปฺปวตฺตํ (ม. นิ. ๑.๔๔๑) สมฺมาทิฎฺฐิํ ปุรกฺขตฺวา อสํสีทโนฺต อนุสฺสาหิโต ปเรหิ ทานาทีนิ ปุญฺญานิ กโรติ, ตทาสฺส โสมนสฺสสหคตํ ญาณสมฺปยุตฺตํ จิตฺตํ อสงฺขารํ โหติฯ ยทา ปน วุตฺตนเยน หฎฺฐตุโฎฺฐ สมฺมาทิฎฺฐิํ ปุรกฺขตฺวา อมุตฺตจาคตาทิวเสน สํสีทมาโน วา ปเรหิ วา อุสฺสาหิโต กโรติ, ตทาสฺส ตเทว จิตฺตํ สสงฺขารํ โหติฯ อิมสฺมิญฺหิ อเตฺถ สงฺขาโรติ เอตํ อตฺตโน วา ปเรสํ วา วเสน ปวตฺตสฺส ปุพฺพปโยคสฺสาธิวจนํฯ ยทา ปน ญาติชนสฺส ปฎิปตฺติทสฺสเนน ชาตปริจยา พาลทารกา ภิกฺขู ทิสฺวา โสมนสฺสชาตา สหสา กิญฺจิเทว หตฺถคตํ ททนฺติ วา วนฺทนฺติ วา, ตทา ตติยํ จิตฺตํ อุปฺปชฺชติฯ ยทา ปน ‘‘เทถ วนฺทถาติ’’ ญาตีหิ อุสฺสาหิตา เอวํ ปฎิปชฺชนฺติ, ตทา จตุตฺถํ จิตฺตํ อุปฺปชฺชติฯ ยทา ปน เทยฺยธมฺมปฎิคฺคาหกาทีนํ อสมฺปตฺติํ อเญฺญสํ วา โสมนสฺสเหตูนํ อภาวํ อาคมฺม จตูสุปิ วิกเปฺปสุ โสมนสฺสรหิตา โหนฺติ, ตทา เสสานิ จตฺตาริ อุเปกฺขาสหคตานิ อุปฺปชฺชนฺตีติฯ เอวํ โสมนสฺสุเปกฺขาญาณสงฺขารเภทโต อฎฺฐวิธํ กามาวจรกุสลํ เวทิตพฺพํฯ</p>


<p> ปน ฌานงฺคโยคเภทโต ปญฺจวิธํ โหติฯ เสยฺยถิทํ, วิตกฺกวิจารปีติสุขสมาธิยุตฺตํ ปฐมํ, อติกฺกนฺตวิตกฺกํ ทุติยํ, ตโต อติกฺกนฺตวิจารํ ตติยํ, ตโต วิรตฺตปีติกํ จตุตฺถํ, อตฺถงฺคตสุขํ อุเปกฺขาสมาธิยุตฺตํ ปญฺจมนฺติฯ</p>


<p> จตุนฺนํ อารุปฺปานํ โยควเสน จตุพฺพิธํฯ วุตฺตปฺปกาเรน หิ อากาสานญฺจายตนชฺฌาเนน สมฺปยุตฺตํ ปฐมํ, วิญฺญาณญฺจายตนาทีหิ ทุติยตติยจตุตฺถานิ ฯ โลกุตฺตรํ จตุมคฺคสมฺปโยคโต จตุพฺพิธนฺติ เอวํ ตาว กุสลวิญฺญาณเมว เอกวีสติวิธํ โหติฯ</p>


<p>   ปน ภูมิโต เอกวิธํ กามาวจรเมว, มูลโต ติวิธํ โลภมูลํ โทสมูลํ โมหมูลญฺจฯ</p>


<p>ตตฺถ  โสมนสฺสุเปกฺขาทิฎฺฐิคตสงฺขารเภทโต อฎฺฐวิธํฯ เสยฺยถิทํ, โสมนสฺสสหคตํ ทิฎฺฐิคตสมฺปยุตฺตํ อสงฺขารํ สสงฺขารญฺจ, ตถา ทิฎฺฐิคตวิปฺปยุตฺตํฯ อุเปกฺขาสหคตํ ทิฎฺฐิคตสมฺปยุตฺตํ อสงฺขารํ สสงฺขารญฺจ, ตถา ทิฎฺฐิคตวิปฺปยุตฺตํฯ</p>


<p>ยทา หิ ‘‘นตฺถิ กาเมสุ อาทีนโว’’ติ (ม. นิ. ๑.๔๖๙) อาทินา นเยน มิจฺฉาทิฎฺฐิํ ปุรกฺขตฺวา หฎฺฐตุโฎฺฐ กาเม วา ปริภุญฺชติ, ทิฎฺฐมงฺคลาทีนิ วา สารโต ปเจฺจติ สภาวติเกฺขเนว อนุสฺสาหิเตน จิเตฺตน, ตทา ปฐมํ อกุสลจิตฺตํ อุปฺปชฺชติฯ ยทา มเนฺทน สมุสฺสาหิเตน จิเตฺตน, ตทา ทุติยํฯ ยทา มิจฺฉาทิฎฺฐิํ อปุรกฺขตฺวา เกวลํ หฎฺฐตุโฎฺฐ เมถุนํ วา เสวติ, ปรสมฺปตฺติํ วา อภิชฺฌายติ, ปรภณฺฑํ วา หรติ สภาวติเกฺขเนว อนุสฺสาหิเตน จิเตฺตน, ตทา ตติยํฯ ยทา มเนฺทน สมุสฺสาหิเตน จิเตฺตน, ตทา จตุตฺถํฯ ยทา ปน กามานํ วา อสมฺปตฺติํ อาคมฺม อเญฺญสํ วา โสมนสฺสเหตูนํ อภาเวน จตูสุปิ วิกเปฺปสุ โสมนสฺสรหิตา โหนฺติ, ตทา เสสานิ จตฺตาริ อุเปกฺขาสหคตานิ อุปฺปชฺชนฺตีติ เอวํ โสมนสฺสุเปกฺขาทิฎฺฐิคตสงฺขารเภทโต อฎฺฐวิธํ โลภมูลํ เวทิตพฺพํฯ</p>


<p> ปน โทมนสฺสสหคตํ ปฎิฆสมฺปยุตฺตํ อสงฺขารํ สสงฺขารนฺติ ทุวิธเมว โหติ, ตสฺส ปาณาติปาตาทีสุ ติกฺขมนฺทปฺปวตฺติกาเล ปวตฺติ เวทิตพฺพาฯ</p>


<p> อุเปกฺขาสหคตํ วิจิกิจฺฉาสมฺปยุตฺตํ อุทฺธจฺจสมฺปยุตฺตญฺจาติ ทุวิธํฯ ตสฺส สนฺนิฎฺฐานวิเกฺขปกาเล ปวตฺติ เวทิตพฺพาติ เอวํ อกุสลวิญฺญาณํ ทฺวาทสวิธํ โหติฯ</p>


<p>  ชาติเภทโต ทุวิธํ วิปากํ กิริยญฺจฯ ตตฺถ  ภูมิโต จตุพฺพิธํ กามาวจรํ รูปาวจรํ อรูปาวจรํ โลกุตฺตรญฺจฯ ตตฺถ  กามาวจรํ ทุวิธํ กุสลวิปากํ อกุสลวิปากญฺจฯ กุสลวิปากมฺปิ ทุวิธํ อเหตุกํ สเหตุกญฺจฯ</p>


<p>ตตฺถ อโลภาทิวิปากเหตุวิรหิตํ อเหตุกํ, ตํ จกฺขุวิญฺญาณํ, โสตฆานชิวฺหากายวิญฺญาณํ , สมฺปฎิจฺฉนกิจฺจา มโนธาตุ, สนฺตีรณาทิกิจฺจา เทฺว มโนวิญฺญาณธาตุโย จาติ อฎฺฐวิธํฯ</p>


<p>ตตฺถ จกฺขุสนฺนิสฺสิตรูปวิชานนลกฺขณํ  รูปมตฺตารมฺมณรสํ, รูปาภิมุขภาวปจฺจุปฎฺฐานํ, รูปารมฺมณาย กิริยมโนธาตุยา อปคมปทฎฺฐานํฯ โสตาทิสนฺนิสฺสิตสทฺทาทิวิชานนลกฺขณานิ  สทฺทาทิมตฺตารมฺมณรสานิ, สทฺทาทิอภิมุขภาวปจฺจุปฎฺฐานานิ, สทฺทารมฺมณาทีนํ กิริยมโนธาตูนํ อปคมปทฎฺฐานานิฯ</p>


<p>จกฺขุวิญฺญาณาทีนํ อนนฺตรํ รูปาทิวิชานนลกฺขณา  รูปาทิสมฺปฎิจฺฉนรสา, ตถาภาวปจฺจุปฎฺฐานา, จกฺขุวิญฺญาณาทิอปคมปทฎฺฐานาฯ</p>


<p>อเหตุกวิปากา สฬารมฺมณวิชานนลกฺขณา ทุวิธาปิ สนฺตีรณาทิกิจฺจา  สนฺตีรณาทิรสา, ตถาภาวปจฺจุปฎฺฐานา, หทยวตฺถุปทฎฺฐานาฯ โสมนสฺสุเปกฺขาโยคโต ปน ทฺวิปญฺจฎฺฐานเภทโต จ ตสฺสา เภโทฯ เอตาสุ หิ เอกา เอกนฺตมิฎฺฐารมฺมเณ ปวตฺติสพฺภาวโต โสมนสฺสสมฺปยุตฺตา หุตฺวา สนฺตีรณตทารมฺมณวเสน ปญฺจทฺวาเร เจว ชวนาวสาเน จ ปวตฺตนโต ทฺวิฎฺฐานา โหติฯ เอกา อิฎฺฐมชฺฌตฺตารมฺมเณ ปวตฺติสพฺภาวโต อุเปกฺขาสมฺปยุตฺตา หุตฺวา สนฺตีรณตทารมฺมณปฎิสนฺธิภวงฺคจุติวเสน ปวตฺตนโต ปญฺจฎฺฐานา โหติฯ</p>


<p>อฎฺฐวิธมฺปิ เจตํ อเหตุกวิปากวิญฺญาณํ นิยตานิยตารมฺมณตฺตา ทุวิธํฯ อุเปกฺขาสุขโสมนสฺสเภทโต ติวิธํฯ วิญฺญาณปญฺจกํ เหตฺถ นิยตารมฺมณํ ยถากฺกมํ รูปาทีสุเยว ปวตฺติโต, เสสํ อนิยตารมฺมณํฯ ตตฺร หิ มโนธาตุ ปญฺจสุปิ รูปาทีสุ ปวตฺตติ, มโนวิญฺญาณธาตุทฺวยํ ฉสูติฯ กายวิญฺญาณํ ปเนตฺถ สุขยุตฺตํ, ทฺวิฎฺฐานา มโนวิญฺญาณธาตุ โสมนสฺสยุตฺตา, เสสํ อุเปกฺขายุตฺตนฺติฯ เอวํ ตาว  อฎฺฐวิธํ เวทิตพฺพํฯ</p>


<p>อโลภาทิวิปากเหตุสมฺปยุตฺตํ ปน  ตํ กามาวจรกุสลํ วิย โสมนสฺสาทิ เภทโต อฎฺฐวิธํฯ ยถา ปน กุสลํ ทานาทิวเสน  ฉสุ อารมฺมเณสุ ปวตฺตติ, น อิทํ ตถาฯ อิทญฺหิ ปฎิสนฺธิภวงฺคจุติตทารมฺมณวเสน ปริตฺตธมฺมปริยาปเนฺนสุเยว ฉสุ อารมฺมเณสุ ปวตฺตติ ฯ สงฺขาราสงฺขารภาโว ปเนตฺถ อาคมนาทิวเสน เวทิตโพฺพฯ สมฺปยุตฺตธมฺมานญฺจ วิเสเส อสติปิ อาทาสตลาทีสุ มุขนิมิตฺตํ วิย นิรุสฺสาหํ วิปากํ, มุขํ วิย สอุสฺสาหํ กุสลนฺติ เวทิตพฺพํฯ</p>


<p>เกวลํ หิ อกุสลวิปากํ อเหตุกเมว, ตํ จกฺขุวิญฺญาณํ, โสตฆานชิวฺหากายวิญฺญาณํ, สมฺปฎิจฺฉนกิจฺจา มโนธาตุ, สนฺตีรณาทิกิจฺจา ปญฺจฎฺฐานา มโนวิญฺญาณธาตูติ สตฺตวิธํฯ ตํ ลกฺขณาทิโต กุสลาเหตุกวิปาเก วุตฺตนเยเนว เวทิตพฺพํฯ</p>


<p>เกวลญฺหิ กุสลวิปากานิ อิฎฺฐอิฎฺฐมชฺฌตฺตารมฺมณานิ, อิมานิ อนิฎฺฐอนิฎฺฐมชฺฌตฺตารมฺมณานิฯ ตานิ จ อุเปกฺขาสุขโสมนสฺสเภทโต ติวิธานิ, อิมานิ ทุกฺขอุเปกฺขาวเสน ทุวิธานิฯ เอตฺถ หิ กายวิญฺญาณํ ทุกฺขสหคตเมว, เสสานิ อุเปกฺขาสหคตานิฯ สา จ เตสุ อุเปกฺขา หีนา ทุกฺขํ วิย นาติติขิณา, อิตเรสุ อุเปกฺขา ปณีตา สุขํ วิย นาติติขิณาฯ อิติ อิเมสํ สตฺตนฺนํ อกุสลวิปากานํ ปุริมานญฺจ โสฬสนฺนํ กุสลวิปากานํ วเสน กามาวจรํ วิปากวิญฺญาณํ เตวีสติวิธํฯ</p>


<p> ปน กุสลํ วิย ปญฺจวิธํฯ กุสลํ ปน สมาปตฺติวเสน ชวนวีถิยํ ปวตฺตติฯ อิทํ อุปปตฺติยํ ปฎิสนฺธิภวงฺคจุติวเสนฯ ยถา จ รูปาวจรํ, เอวํ  กุสลํ วิย จตุพฺพิธํฯ ปวตฺติเภโทปิสฺส รูปาวจเร วุตฺตนโย เอวฯ  จตุมคฺคยุตฺตจิตฺตผลตฺตา จตุพฺพิธํ, ตํ มคฺควีถิวเสน เจว สมาปตฺติวเสน จ ทฺวิธา ปวตฺตติฯ เอวํ สพฺพมฺปิ จตูสุ ภูมีสุ ฉตฺติํสวิธํ วิปากวิญฺญาณํ โหติฯ</p>


<p> ปน ภูมิเภทโต ติวิธํ กามาวจรํ รูปาวจรํ อรูปาวจรญฺจฯ ตตฺถ กามาวจรํ ทุวิธํ อเหตุกํ สเหตุกญฺจฯ ตตฺถ อโลภาทิกิริยเหตุวิรหิตํ อเหตุกํ, ตํ มโนธาตุมโนวิญฺญาณธาตุเภทโต ทุวิธํฯ</p>


<p>ตตฺถ จกฺขุวิญฺญาณาทิปุเรจรรูปาทิวิชานนลกฺขณา  อาวชฺชนรสา, รูปาทิอภิมุขภาวปจฺจุปฎฺฐานา, ภวงฺควิเจฺฉทปทฎฺฐานา, สา อุเปกฺขายุตฺตาว โหติฯ</p>


<p>   ปน ทุวิธา สาธารณา อสาธารณา จฯ ตตฺถ สาธารณา อุเปกฺขาสหคตาเหตุกกิริยา สฬารมฺมณวิชานนลกฺขณา, กิจฺจวเสน ปญฺจทฺวารมโนทฺวาเรสุ โวฎฺฐพฺพนาวชฺชนรสา, ตถาภาวปจฺจุปฎฺฐานา, อเหตุกวิปากมโนวิญฺญาณธาตุ ภวงฺคานํ อญฺญตราปคมปทฎฺฐานาฯ</p>


<p>อสาธารณา โสมนสฺสสหคตาเหตุกกิริยา สฬารมฺมณวิชานนลกฺขณา, กิจฺจวเสน อรหตํ อนุฬาเรสุ วตฺถูสุ หสิตุปฺปาทนรสา, ตถาภาวปจฺจุปฎฺฐานา, เอกนฺตโต หทยวตฺถุปทฎฺฐานาติฯ อิติ กามาวจรกิริยํ อเหตุกํ ติวิธํฯ</p>


<p>สเหตุกํ ปน โสมนสฺสาทิเภทโต กุสลํ วิย อฎฺฐวิธํฯ เกวลญฺหิ กุสลํ เสกฺขปุถุชฺชนานํ อุปฺปชฺชติ, อิทํ อรหตํเยวาติ อยเมตฺถ วิเสโสฯ เอวํ ตาว กามาวจรํ เอกาทสวิธํฯ</p>


<p>รูปาวจรํ ปน อรูปาวจรญฺจ กุสลํ วิย ปญฺจวิธํ จตุพฺพิธญฺจ โหติฯ อรหตํ อุปฺปตฺติวเสเนว จสฺส กุสลโต วิเสโส เวทิตโพฺพติฯ เอวํ สพฺพมฺปิ ตีสุ ภูมีสุ วีสติวิธํ กิริยวิญฺญาณํ โหติฯ</p>


<p> อิติ เอกวีสติ กุสลานิ ทฺวาทสากุสลานิ ฉตฺติํส วิปากานิ วีสติ กิริยานีติ สพฺพานิปิ  โหนฺติฯ ยานิ ปฎิสนฺธิภวงฺคาวชฺชนทสฺสนสวนฆายนสายนผุสนสมฺปฎิจฺฉนสนฺตีรณโวฎฺฐพฺพนชวนตทารมฺมณจุติวเสน จุทฺทสหิ อากาเรหิ ปวตฺตนฺติฯ</p>


<p>กถํ? ยทา หิ อฎฺฐนฺนํ กามาวจรกุสลานํ อานุภาเวน เทวมนุเสฺสสุ สตฺตา นิพฺพตฺตนฺติ, ตทา เนสํ มรณกาเล ปจฺจุปฎฺฐิตํ กมฺมกมฺมนิมิตฺตคตินิมิตฺตานํ อญฺญตรํ อารมฺมณํ กตฺวา อฎฺฐ สเหตุกกามาวจรวิปากานิ, มนุเสฺสสุ ปณฺฑกาทิภาวํ อาปชฺชมานานํ ทุพฺพลทฺวิเหตุกกุสลวิปากอุเปกฺขาสหคตาเหตุกวิปากมโนวิญฺญาณธาตุ จาติ ปฎิสนฺธิวเสน นว วิปากจิตฺตานิ ปวตฺตนฺติฯ ยทา รูปาวจรารูปาวจรกุสลานุภาเวน รูปารูปภเวสุ นิพฺพตฺตนฺติ , ตทา เนสํ มรณกาเล ปจฺจุปฎฺฐิตํ กมฺมนิมิตฺตเมว อารมฺมณํ กตฺวา นว รูปารูปาวจรวิปากานิ ปฎิสนฺธิวเสน ปวตฺตนฺติฯ</p>


<p>ยทา  ปน อกุสลานุภาเวน อปาเย นิพฺพตฺตนฺติ, ตทา เนสํ มรณกาเล ปจฺจุปฎฺฐิตํ กมฺมกมฺมนิมิตฺตคตินิมิตฺตานํ อญฺญตรํ อารมฺมณํ กตฺวา เอกา อกุสลวิปากาเหตุกมโนวิญฺญาณธาตุ ปฎิสนฺธิวเสน ปวตฺตตีติ เอวํ ตาเวตฺถ เอกูนวีสติยา วิปากวิญฺญาณานํ  ปวตฺติ เวทิตพฺพาฯ</p>


<p>ปฎิสนฺธิวิญฺญาเณ ปน นิรุเทฺธ ตํ ตํ ปฎิสนฺธิวิญฺญาณมนุพนฺธมานํ ตสฺส ตเสฺสว กมฺมสฺส วิปากภูตํ ตสฺมิเญฺญว อารมฺมเณ ตาทิสเมว ภวงฺควิญฺญาณํ นาม ปวตฺตติ, ปุนปิ ตาทิสนฺติ เอวํ อสติ สนฺตานวินิวตฺตเก อญฺญสฺมิํ จิตฺตุปฺปาเท นทีโสตํ วิย สุปินํ อปสฺสโต นิโทฺทกฺกมนกาลาทีสุ อปริมาณสงฺขฺยมฺปิ ปวตฺตติเยวาติ เอวํ เตสเญฺญว วิญฺญาณานํ ปิ ปวตฺติ เวทิตพฺพาฯ</p>


<p>เอวํ ปวเตฺต ปน ภวงฺคสนฺตาเน ยทา สตฺตานํ อินฺทฺริยานิ อารมฺมณคหณกฺขมานิ โหนฺติ, ตทา จกฺขุสฺสาปาถคเต รูเป รูปํ ปฎิจฺจ จกฺขุปสาทสฺส ฆฎฺฎนา โหติ, ตโต ฆฎฺฎนานุภาเวน ภวงฺคจลนํ โหติ, อถ นิรุเทฺธ ภวเงฺค ตเทว รูปํ อารมฺมณํ กตฺวา ภวงฺคํ วิจฺฉินฺทมานา วิย อาวชฺชนกิจฺจํ สาธยมานา กิริยมโนธาตุ อุปฺปชฺชติฯ โสตทฺวาราทีสุปิ เอเสว นโยฯ มโนทฺวาเร ปน ฉพฺพิเธปิ อารมฺมเณ อาปาถคเต ภวงฺคจลนานนฺตรํ ภวงฺคํ วิจฺฉินฺทมานา วิย อาวชฺชนกิจฺจํ สาธยมานา อเหตุกกิริยมโนวิญฺญาณธาตุ อุปฺปชฺชติ อุเปกฺขาสหคตาติ เอวํ ทฺวินฺนํ กิริยวิญฺญาณานํ  ปวตฺติ เวทิตพฺพาฯ</p>


<p>อาวชฺชนานนฺตรํ ปน จกฺขุทฺวาเร ตาว ทสฺสนกิจฺจํ สาธยมานํ จกฺขุปสาทวตฺถุกํ จกฺขุวิญฺญาณํ, โสตทฺวาราทีสุ สวนาทิกิจฺจํ สาธยมานานิ โสตฆานชิวฺหากายวิญฺญาณานิ ปวตฺตนฺติฯ ตานิ อิฎฺฐอิฎฺฐมชฺฌเตฺตสุ วิสเยสุ กุสลวิปากานิ, อนิฎฺฐอนิฎฺฐมชฺฌเตฺตสุ วิสเยสุ อกุสลวิปากานีติ เอวํ ทสนฺนํ วิปากวิญฺญาณานํ  ปวตฺติ เวทิตพฺพาฯ</p>


<p>‘‘จกฺขุวิญฺญาณธาตุยา  อุปฺปชฺชิตฺวา นิรุทฺธสมนนฺตรา อุปฺปชฺชติ จิตฺตํ มโน มานสํ ตชฺชา มโนธาตู’’ติอาทิวจนโต (วิภ. ๑๘๔) ปน จกฺขุวิญฺญาณาทีนํ อนนฺตรา  เตสเญฺญว วิสยํ สมฺปฎิจฺฉมานา กุสลวิปากานนฺตรํ กุสลวิปากา, อกุสลวิปากานนฺตรํ อกุสลวิปากา มโนธาตุ อุปฺปชฺชติฯ เอวํ ทฺวินฺนํ วิปากวิญฺญาณานํ  ปวตฺติ เวทิตพฺพาฯ</p>


<p>‘‘มโนธาตุยาปิ อุปฺปชฺชิตฺวา นิรุทฺธสมนนฺตรา อุปฺปชฺชติ จิตฺตํ มโน มานสํ ตชฺชามโนวิญฺญาณธาตู’’ติ (วิภ. ๑๘๔) วจนโต ปน มโนธาตุยา สมฺปฎิจฺฉิตเมว วิสยํ สนฺตีรยมานา อกุสลวิปากมโนธาตุยา อนนฺตรา อกุสลวิปากา, กุสลวิปากาย อนนฺตรา อิฎฺฐารมฺมเณ โสมนสฺสสหคตา, อิฎฺฐมชฺฌเตฺต อุเปกฺขาสหคตา อุปฺปชฺชติ วิปากาเหตุกมโนวิญฺญาณธาตูติ เอวํ ติณฺณํ วิปากวิญฺญาณานํ  ปวตฺติ เวทิตพฺพาฯ</p>


<p>สนฺตีรณานนฺตรํ ปน ตเมว วิสยํ ววตฺถาปยมานา อุปฺปชฺชติ กิริยาเหตุกมโนวิญฺญาณธาตุ อุเปกฺขาสหคตาติ เอวํ เอกเสฺสว กิริยวิญฺญาณสฺส  ปวตฺติ เวทิตพฺพาฯ</p>


<p>โวฎฺฐพฺพนานนฺตรํ ปน สเจ มหนฺตํ โหติ รูปาทิอารมฺมณํ, อถ ยถาววตฺถาปิเต วิสเย อฎฺฐนฺนํ วา กามาวจรกุสลานํ ทฺวาทสนฺนํ วา อกุสลานํ นวนฺนํ วา อวเสสกามาวจรกิริยานํ อญฺญตรวเสน ฉ สตฺต วา ชวนานิ ชวนฺติ, เอโส ตาว ปญฺจทฺวาเร นโยฯ</p>


<p>มโนทฺวาเร ปน มโนทฺวาราวชฺชนานนฺตรํ ตานิเยวฯ โคตฺรภุโต อุทฺธํ รูปาวจรโต ปญฺจ กุสลานิ ปญฺจ กิริยานิ, อรูปาวจรโต จตฺตาริ กุสลานิ จตฺตาริ กิริยานิ, โลกุตฺตรโต จตฺตาริ มคฺคจิตฺตานิ จตฺตาริ ผลจิตฺตานีติ อิเมสุ ยํ ยํ ลทฺธปจฺจยํ โหติ, ตํ ตํ ชวตีติ เอวํ ปญฺจปญฺญาสาย กุสลากุสลกิริยวิปากวิญฺญาณานํ  ปวตฺติ เวทิตพฺพาฯ</p>


<p>ชวนาวสาเน ปน สเจ ปญฺจทฺวาเร อติมหนฺตํ, มโนทฺวาเร จ วิภูตมารมฺมณํ โหติ, อถ กามาวจรสตฺตานํ กามาวจรชวนาวสาเน อิฎฺฐารมฺมณาทีนํ ปุริมกมฺมชวนจิตฺตาทีนญฺจ วเสน โย โย ปจฺจโย ลโทฺธ โหติ, ตสฺส ตสฺส วเสน อฎฺฐสุ สเหตุกกามาวจรวิปาเกสุ ตีสุ  วิปากาเหตุกมโนวิญฺญาณธาตูสุ จ อญฺญตรํ ปฎิโสตคตํ นาวํ อนุพนฺธมานํ กิญฺจิ อนฺตรํ อุทกมิว ภวงฺคสฺสารมฺมณโต อญฺญสฺมิํ อารมฺมเณ  ชวิตํ ชวนมนุพนฺธํ ทฺวิกฺขตฺตุํ สกิํ วา วิปากวิญฺญาณํ อุปฺปชฺชติฯ ตเทตํ ชวนาวสาเน ภวงฺคสฺส อารมฺมเณ ปวตฺตนารหํ สมานํ ตสฺส ชวนสฺส อารมฺมณํ อารมฺมณํ กตฺวา ปวตฺตตฺตา ตทารมฺมณนฺติ วุจฺจติฯ เอวํ เอกาทสนฺนํ วิปากวิญฺญาณานํ  ปวตฺติ เวทิตพฺพาฯ</p>


<p>ตทารมฺมณาวสาเน ปน ปุน ภวงฺคเมว ปวตฺตติ, ภวเงฺค วิจฺฉิเนฺน ปุน อาวชฺชนาทีนีติ เอวํ ลทฺธปจฺจยจิตฺตสนฺตานํ ภวงฺคานนฺตรํ อาวชฺชนํ อาวชฺชนานนฺตรํ ทสฺสนาทีนีติ จิตฺตนิยมวเสเนว ปุนปฺปุนํ ตาว ปวตฺตติ, ยาว เอกสฺมิํ ภเว ภวงฺคสฺส ปริกฺขโยฯ เอกสฺมิํ หิ ภเว ยํ สพฺพปจฺฉิมํ ภวงฺคจิตฺตํ, ตํ ตโต จวนตฺตา จุตีติ วุจฺจติฯ ตสฺมา ตมฺปิ เอกูนวีสติวิธเมว โหติฯ เอวํ เอกูนวีสติยา วิปากวิญฺญาณานํ  ปวตฺติ เวทิตพฺพาฯ</p>


<p>จุติโต ปน ปุน ปฎิสนฺธิ, ปฎิสนฺธิโต ปุน ภวงฺคนฺติ เอวํ ภวคติฐิตินิวาเสสุ สํสรมานานํ สตฺตานํ อวิจฺฉินฺนํ จิตฺตสนฺตานํ ปวตฺตติเยวฯ โย ปเนตฺถ อรหตฺตํ ปาปุณาติ, ตสฺส จุติจิเตฺต นิรุเทฺธ นิรุทฺธเมว โหตีติฯ</p>

</p>


<h3>เวทนากฺขนฺธกถา</h3>
<p> อิทานิ ยํ วุตฺตํ ‘‘ยํกิญฺจิ เวทยิตลกฺขณํ, สพฺพํ ตํ เอกโต กตฺวา เวทนากฺขโนฺธ เวทิตโพฺพ’’ติ, เอตฺถาปิ เวทยิตลกฺขณํ นาม เวทนาวฯ ยถาห – ‘‘เวทยติ เวทยตีติ โข อาวุโส, ตสฺมา เวทนาติ วุจฺจตี’’ติ (ม. นิ. ๑.๔๕๐)ฯ สา ปน เวทยิตลกฺขเณน สภาวโต เอกวิธาปิ ชาติวเสน ติวิธา โหติ กุสลา, อกุสลา, อพฺยากตา จาติฯ</p>


<p>ตตฺถ กามาวจรํ โสมนสฺสุเปกฺขาญาณสงฺขารเภทโต อฎฺฐวิธนฺติอาทินา นเยน วุเตฺตน กุสลวิญฺญาเณน  สมฺปยุตฺตา กุสลา, อกุสเลน สมฺปยุตฺตา อกุสลา, อพฺยากเตน สมฺปยุตฺตา อพฺยากตาติ เวทิตพฺพาฯ สา สภาวเภทโต ปญฺจวิธา โหติ – สุขํ ทุกฺขํ โสมนสฺสํ โทมนสฺสํ อุเปกฺขาติฯ</p>


<p>ตตฺถ  กุสลวิปาเกน กายวิญฺญาเณน สมฺปยุตฺตํ สุขํฯ อกุสลวิปาเกน ทุกฺขํฯ กามาวจรโต จตูหิ กุสเลหิ, จตูหิ สเหตุกวิปาเกหิ, เอเกน อเหตุกวิปาเกน, จตูหิ สเหตุกกิริเยหิ, เอเกน อเหตุกกิริเยน, จตูหิ อกุสเลหิ, รูปาวจรโต ฐเปตฺวา ปญฺจมชฺฌานวิญฺญาณํ จตูหิ กุสเลหิ, จตูหิ วิปาเกหิ, จตูหิ กิริเยหิ, โลกุตฺตรํ ปน ยสฺมา อฌานิกํ นาม นตฺถิ, ตสฺมา อฎฺฐ โลกุตฺตรานิ ปญฺจนฺนํ ฌานานํ วเสน จตฺตาลีสํ โหนฺติฯ เตสุ ฐเปตฺวา อฎฺฐ ปญฺจมชฺฌานิกานิ เสเสหิ ทฺวตฺติํสาย กุสลวิปาเกหีติ เอวํ โสมนสฺสํ ทฺวาสฎฺฐิยา วิญฺญาเณหิ สมฺปยุตฺตํฯ โทมนสฺสํ ทฺวีหิ อกุสเลหิฯ อุเปกฺขา อวเสสปญฺจปญฺญาสาย วิญฺญาเณหิ สมฺปยุตฺตาฯ</p>


<p>ตตฺถ อิฎฺฐโผฎฺฐพฺพานุภวนลกฺขณํ  สมฺปยุตฺตานํ อุปพฺรูหนรสํ, กายิกอสฺสาทปจฺจุปฎฺฐานํ, กายินฺทฺริยปทฎฺฐานํฯ</p>


<p>อนิฎฺฐโผฎฺฐพฺพานุภวนลกฺขณํ  สมฺปยุตฺตานํ มิลาปนรสํ, กายิกาพาธปจฺจุปฎฺฐานํ, กายินฺทฺริยปทฎฺฐานํฯ</p>


<p>อิฎฺฐารมฺมณานุภวนลกฺขณํ  ยถา ตถา วา อิฎฺฐาการสโมฺภครสํ, เจตสิกอสฺสาทปจฺจุปฎฺฐานํ, ปสฺสทฺธิปทฎฺฐานํฯ</p>


<p>อนิฎฺฐารมฺมณานุภวนลกฺขณํ  ยถา ตถา วา อนิฎฺฐาการสโมฺภครสํ, เจตสิกาพาธปจฺจุปฎฺฐานํ, เอกเนฺตเนว หทยวตฺถุปทฎฺฐานํฯ</p>


<p>มชฺฌตฺตเวทยิตลกฺขณา อุเปกฺขา, สมฺปยุตฺตานํ นาติอุปพฺรูหนมิลาปนรสา, สนฺตภาวปจฺจุปฎฺฐานา, นิปฺปีติกจิตฺตปทฎฺฐานาติฯ</p>

</p>


<h3>สญฺญากฺขนฺธกถา</h3>
<p> อิทานิ  ยํ วุตฺตํ ‘‘ยํกิญฺจิ สญฺชานนลกฺขณํ, สพฺพํ ตํ เอกโต กตฺวา สญฺญากฺขโนฺธ เวทิตโพฺพ’’ติ, เอตฺถาปิ สญฺชานนลกฺขณํ นาม สญฺญาวฯ ยถาห – ‘‘สญฺชานาติ สญฺชานาตีติ โข, อาวุโส, ตสฺมา สญฺญาติ วุจฺจตี’’ติ  (ม. นิ. ๑.๔๕๐)ฯ สา ปเนสา สญฺชานนลกฺขเณน สภาวโต เอกวิธาปิ ชาติวเสน ติวิธา โหติ กุสลา, อกุสลา, อพฺยากตา จฯ</p>


<p>ตตฺถ กุสลวิญฺญาณสมฺปยุตฺตา กุสลา, อกุสลสมฺปยุตฺตา อกุสลา, อพฺยากตสมฺปยุตฺตา อพฺยากตาฯ น หิ ตํ วิญฺญาณํ อตฺถิ, ยํ สญฺญาย วิปฺปยุตฺตํ, ตสฺมา ยตฺตโก วิญฺญาณสฺส เภโท, ตตฺตโก สญฺญายาติฯ</p>


<p>สา ปเนสา เอวํ วิญฺญาเณน สมปฺปเภทาปิ ลกฺขณาทิโต สพฺพาว สญฺชานนลกฺขณา, ตเทเวตนฺติ ปุน สญฺชานนปจฺจยนิมิตฺตกรณรสา ทารุอาทีสุ ตจฺฉกาทโย วิย, ยถาคหิตนิมิตฺตวเสน อภินิเวสกรณปจฺจุปฎฺฐานา หตฺถิทสฺสกอนฺธา (อุทา. ๕๔) วิย, ยถาอุปฎฺฐิตวิสยปทฎฺฐานา ติณปุริสเกสุ มิคโปตกานํ ปุริสาติ อุปฺปนฺนสญฺญา วิยาติฯ</p>

</p>


<h3>สงฺขารกฺขนฺธกถา</h3>
<p> ยํ ปน วุตฺตํ ‘‘ยํกิญฺจิ อภิสงฺขรณลกฺขณํ, สพฺพํ ตํ เอกโต กตฺวา สงฺขารกฺขโนฺธ เวทิตโพฺพ’’ติ, เอตฺถ อภิสงฺขรณลกฺขณํ นาม ราสิกรณลกฺขณํฯ กิํ ปน ตนฺติ, สงฺขาราเยวฯ ยถาห – ‘‘สงฺขตมภิสงฺขโรนฺตีติ โข, ภิกฺขเว, ตสฺมา สงฺขาราติ วุจฺจนฺตี’’ติ (สํ. นิ. ๓.๗๙)ฯ เต อภิสงฺขรณลกฺขณา, อายูหนรสา, วิปฺผารปจฺจุปฎฺฐานา, เสสขนฺธตฺตยปทฎฺฐานาฯ</p>


<p>เอวํ ลกฺขณาทิโต เอกวิธาปิ จ ชาติวเสน ติวิธา กุสลา, อกุสลา, อพฺยากตาติ ฯ เตสุ กุสลวิญฺญาณสมฺปยุตฺตา กุสลาฯ อกุสลสมฺปยุตฺตา อกุสลาฯ อพฺยากตสมฺปยุตฺตา อพฺยากตาฯ</p>


<p>ตตฺถ กามาวจรปฐมกุสลวิญฺญาณสมฺปยุตฺตา ตาว นิยตา สรูเปน อาคตา สตฺตวีสติ, เยวาปนกา จตฺตาโร, อนิยตา ปญฺจาติ ฉตฺติํสฯ ตตฺถ ผโสฺส, เจตนา, วิตโกฺก, วิจาโร, ปีติ, วีริยํ, ชีวิตํ, สมาธิ, สทฺธา, สติ, หิรี, โอตฺตปฺปํ, อโลโภ, อโทโส, อโมโห, กายปสฺสทฺธิ, จิตฺตปสฺสทฺธิ, กายลหุตา, จิตฺตลหุตา, กายมุทุตา, จิตฺตมุทุตา, กายกมฺมญฺญตา, จิตฺตกมฺมญฺญตา, กายปาคุญฺญตา, จิตฺตปาคุญฺญตา, กายุชุกตา, จิตฺตุชุกตาติ อิเม สรูเปน  อาคตา สตฺตวีสติ (ธ. ส. ๑; ธ. ส. อฎฺฐ. ๑ เยวาปนกวณฺณนา)ฯ ฉโนฺท, อธิโมโกฺข, มนสิกาโร, ตตฺรมชฺฌตฺตตาติ อิเม เยวาปนกา จตฺตาโร (ธ. ส. อฎฺฐ. ๑ เยวาปนกวณฺณนา)ฯ กรุณา, มุทิตา, กายทุจฺจริตวิรติ, วจีทุจฺจริตวิรติ, มิจฺฉาชีววิรตีติ อิเม อนิยตา ปญฺจฯ เอเต หิ กทาจิ อุปฺปชฺชนฺติ, อุปฺปชฺชมานาปิ จ น เอกโต อุปฺปชฺชนฺติฯ</p>


<p> ตตฺถ ผุสตีติ ฯ สฺวายํ ผุสนลกฺขโณฯ สงฺฆฎฺฎนรโส, สนฺนิปาตปจฺจุปฎฺฐาโน, อาปาถคตวิสยปทฎฺฐาโนฯ อยญฺหิ อรูปธโมฺมปิ สมาโน อารมฺมเณ ผุสนากาเรเนว ปวตฺตติฯ เอกเทเสน จ อนลฺลิยมาโนปิ รูปํ วิย จกฺขุ, สโทฺท วิย จ โสตํ จิตฺตํ อารมฺมณญฺจ สงฺฆเฎฺฎติ, ติกสนฺนิปาตสงฺขาตสฺส อตฺตโน การณสฺส วเสน ปเวทิตตฺตา สนฺนิปาตปจฺจุปฎฺฐาโนฯ ตชฺชาสมนฺนาหาเรน เจว อินฺทฺริเยน จ ปริกฺขเต วิสเย อนนฺตราเยเนว อุปฺปชฺชนโต อาปาถคตวิสยปทฎฺฐาโนติ วุจฺจติฯ เวทนาธิฎฺฐานภาวโต ปน นิจฺจมฺมคาวี (สํ. นิ. ๒.๖๓) วิย ทฎฺฐโพฺพฯ</p>


<p> เจตยตีติ ฯ อภิสนฺทหตีติ อโตฺถฯ สา เจตนาภาวลกฺขณา, อายูหนรสา, สํวิทหนปจฺจุปฎฺฐานา สกิจฺจปรกิจฺจสาธิกา เชฎฺฐสิสฺสมหาวฑฺฒกีอาทโย วิยฯ อจฺจายิกกมฺมานุสฺสรณาทีสุ จ ปนายํ สมฺปยุตฺตานํ อุสฺสหนภาเวน ปวตฺตมานา ปากฎา โหติฯ</p>


<p> ยํ วตฺตพฺพํ สิยา, ตํ สพฺพํ ปถวีกสิณนิเทฺทเส ปฐมชฺฌานวณฺณนายํ (วิสุทฺธิ. ๑.๗๑) วุตฺตเมวฯ</p>


<p> วีรภาโว  ฯ ตํ อุสฺสหนลกฺขณํ, สหชาตานํ อุปตฺถมฺภนรสํ, อสํสีทนภาวปจฺจุปฎฺฐานํฯ ‘‘สํวิโคฺค โยนิโส ปทหตี’’ติ (อ. นิ. ๔.๑๑๓) วจนโต สํเวคปทฎฺฐานํ, วีริยารมฺภวตฺถุปทฎฺฐานํ วา, สมฺมา อารทฺธํ สพฺพสมฺปตฺตีนํ มูลํ โหตีติ ทฎฺฐพฺพํฯ</p>


<p> ชีวนฺติ เตน, สยํ วา ชีวติ, ชีวนมตฺตเมว วา ตนฺติ ฯ ลกฺขณาทีนิ ปนสฺส รูปชีวิเต วุตฺตนเยเนว เวทิตพฺพานิฯ ตญฺหิ รูปธมฺมานํ ชีวิตํ, อิทํ อรูปธมฺมานนฺติ อิทเมเวตฺถ นานากรณํฯ</p>


<p> อารมฺมเณ  จิตฺตํ สมํ อาธิยติ, สมฺมา วา อาธิยติ, สมาธานมตฺตเมว วา เอตํ จิตฺตสฺสาติ ฯ โส อวิสารลกฺขโณ, อวิเกฺขปลกฺขโณ วา, สหชาตานํ สมฺปิณฺฑนรโส นฺหานิยจุณฺณานํ อุทกํ วิย, อุปสมปจฺจุปฎฺฐาโน, วิเสสโต สุขปทฎฺฐาโน, นิวาเต ทีปจฺจีนํ ฐิติ วิย เจตโส ฐิตีติ ทฎฺฐโพฺพฯ</p>


<p> สทฺทหนฺติ เอตาย, สยํ วา สทฺทหติ, สทฺทหนมตฺตเมว วา เอสาติ ฯ สา สทฺทหนลกฺขณา, โอกปฺปนลกฺขณา วา, ปสาทนรสา อุทกปฺปสาทกมณิ วิย, ปกฺขนฺทนรสา วา โอฆุตฺตรโณ วิยฯ อกาลุสฺสิยปจฺจุปฎฺฐานา, อธิมุตฺติปจฺจุปฎฺฐานา วา, สเทฺธยฺยวตฺถุปทฎฺฐานา, สทฺธมฺมสฺสวนาทิโสตาปตฺติยงฺค(ที. นิ. ๓.๓๑๑; สํ. นิ. ๕.๑๐๐๑) ปทฎฺฐานา วา, หตฺถวิตฺตพีชานิ วิย ทฎฺฐพฺพาฯ</p>


<p> สรนฺติ ตาย, สยํ วา สรติ สรณมตฺตเมว วา เอสาติ ฯ สา อปิลาปนลกฺขณา, อสโมฺมสรสา, อารกฺขปจฺจุปฎฺฐานา, วิสยาภิมุขภาวปจฺจุปฎฺฐานา วา, ถิรสญฺญาปทฎฺฐานา, กายาทิสติปฎฺฐานปทฎฺฐานา วาฯ อารมฺมเณ ทฬฺหปติฎฺฐิตตฺตา ปน เอสิกา วิย, จกฺขุทฺวาราทิรกฺขณโต โทวาริโก วิย จ ทฎฺฐพฺพาฯ</p>


<p> กายทุจฺจริตาทีหิ หิริยตีติ ฯ ลชฺชาเยตํ อธิวจนํฯ เตหิเยว โอตฺตปฺปตีติ ฯ ปาปโต อุเพฺพคเสฺสตํ อธิวจนํฯ ตตฺถ ปาปโต ชิคุจฺฉนลกฺขณา หิรีฯ อุตฺตาสนลกฺขณํ โอตฺตปฺปํฯ ลชฺชากาเรน ปาปานํ อกรณรสา หิรีฯ อุตฺตาสากาเรน โอตฺตปฺปํฯ วุตฺตปฺปกาเรเนว  จ ปาปโต สโงฺกจนปจฺจุปฎฺฐานา เอตา, อตฺตคารวปรคารวปทฎฺฐานาฯ อตฺตานํ ครุํ กตฺวา หิริยา ปาปํ ชหาติ กุลวธู วิยฯ ปรํ ครุํ กตฺวา โอตฺตเปฺปน ปาปํ ชหาติ เวสิยา วิยฯ อิเม จ ปน เทฺว ธมฺมา โลกปาลกาติ (อ. นิ. ๒.๙) ทฎฺฐพฺพาฯ</p>


<p> น ลุพฺภนฺติ เตน, สยํ วา น ลุพฺภติ, อลุพฺภนมตฺตเมว วา ตนฺติ ฯ อโทสาโมเหสุปิ เอเสว นโยฯ เตสุ อโลโภ อารมฺมเณ จิตฺตสฺส อเคธลกฺขโณ, อลคฺคภาวลกฺขโณ วา กมลทเล ชลพินฺทุ วิยฯ อปริคฺคหรโส มุตฺตภิกฺขุ วิย, อนลฺลีนภาวปจฺจุปฎฺฐาโน อสุจิมฺหิ ปติตปุริโส วิยฯ</p>


<p>   อจณฺฑิกฺกลกฺขโณ, อวิโรธลกฺขโณ วา อนุกูลมิโตฺต วิย, อาฆาตวินยรโส, ปริฬาหวินยรโส วา จนฺทนํ วิย, โสมฺมภาวปจฺจุปฎฺฐาโน ปุณฺณจโนฺท วิยฯ</p>


<p>  ยถาสภาวปฎิเวธลกฺขโณ, อกฺขลิตปฎิเวธลกฺขโณ วา กุสลิสฺสาสขิตฺตอุสุปฎิเวโธ วิย, วิสโยภาสนรโส ปทีโป วิยฯ อสโมฺมหปจฺจุปฎฺฐาโน อรญฺญคตสุเทสโก วิยฯ ตโยปิ เจเต สพฺพกุสลานํ มูลภูตาติ ทฎฺฐพฺพาฯ</p>


<p> กายสฺส ปสฺสมฺภนํ ฯ จิตฺตสฺส ปสฺสมฺภนํ ติ เจตฺถ เวทนาทโย ตโย ขนฺธาฯ อุโภปิ ปเนตา เอกโต กตฺวา กายจิตฺตทรถวูปสมลกฺขณา กายจิตฺตปสฺสทฺธิโย, กายจิตฺตทรถนิมทฺทนรสา, กายจิตฺตานํ อปริปฺผนฺทนสีติภาวปจฺจุปฎฺฐานา, กายจิตฺตปทฎฺฐานาฯ กายจิตฺตานํ อวูปสมกรอุทฺธจฺจาทิกิเลสปฎิปกฺขภูตาติ ทฎฺฐพฺพาฯ</p>


<p>กายสฺส ลหุภาโว ฯ จิตฺตสฺส ลหุภาโว ฯ ตา กายจิตฺตครุภาววูปสมลกฺขณา, กายจิตฺตครุภาวนิมทฺทนรสา, กายจิตฺตานํ อทนฺธตาปจฺจุปฎฺฐานา, กายจิตฺตปทฎฺฐานาฯ กายจิตฺตานํ ครุภาวกรถินมิทฺธาทิกิเลสปฎิปกฺขภูตาติ ทฎฺฐพฺพาฯ</p>


<p>กายสฺส มุทุภาโว ฯ จิตฺตสฺส มุทุภาโว ฯ ตา กายจิตฺตตฺถมฺภวูปสมลกฺขณา , กายจิตฺตถทฺธภาวนิมทฺทนรสา, อปฺปฎิฆาตปจฺจุปฎฺฐานา, กายจิตฺตปทฎฺฐานาฯ กายจิตฺตานํ ถทฺธภาวกรทิฎฺฐิมานาทิกิเลสปฎิปกฺขภูตาติ ทฎฺฐพฺพาฯ</p>


<p>กายสฺส กมฺมญฺญภาโว ฯ จิตฺตสฺส กมฺมญฺญภาโว ฯ ตา กายจิตฺตากมฺมญฺญภาววูปสมลกฺขณา, กายจิตฺตากมฺมญฺญภาวนิมทฺทนรสา, กายจิตฺตานํ อารมฺมณกรณสมฺปตฺติปจฺจุปฎฺฐานา, กายจิตฺตปทฎฺฐานาฯ กายจิตฺตานํ อกมฺมญฺญภาวกราวเสสนีวรณาทิปฎิปกฺขภูตา, ปสาทนียวตฺถูสุ ปสาทาวหา, หิตกิริยาสุ วินิโยคกฺขมภาวาวหา สุวณฺณวิสุทฺธิ วิยาติ ทฎฺฐพฺพาฯ</p>


<p>กายสฺส  ปาคุญฺญภาโว ฯ จิตฺตสฺส ปาคุญฺญภาโว ฯ ตา กายจิตฺตานํ อเคลญฺญภาวลกฺขณา, กายจิตฺตเคลญฺญนิมทฺทนรสา, นิราทีนวปจฺจุปฎฺฐานา, กายจิตฺตปทฎฺฐานาฯ กายจิตฺตานํ เคลญฺญกรอสทฺธิยาทิปฎิปกฺขภูตาติ ทฎฺฐพฺพาฯ</p>


<p>กายสฺส อุชุกภาโว ฯ จิตฺตสฺส อุชุกภาโว ฯ ตา กายจิตฺตอชฺชวลกฺขณา, กายจิตฺตกุฎิลภาวนิมทฺทนรสา, อชิมฺหตาปจฺจุปฎฺฐานา, กายจิตฺตปทฎฺฐานาฯ กายจิตฺตานํ กุฎิลภาวกรมายาสาเฐยฺยาทิปฎิปกฺขภูตาติ ทฎฺฐพฺพาฯ</p>


<p> ติ กตฺตุกามตาเยตํ อธิวจนํฯ ตสฺมา โส กตฺตุกามตาลกฺขโณ ฉโนฺท, อารมฺมณปริเยสนรโส, อารมฺมเณน อตฺถิกตาปจฺจุปฎฺฐาโน, ตเทวสฺส ปทฎฺฐานํฯ อารมฺมณคฺคหเณ อยํ เจตโส หตฺถปฺปสารณํ วิย ทฎฺฐโพฺพฯ</p>


<p> อธิมุจฺจนํ ฯ โส สนฺนิฎฺฐานลกฺขโณ, อสํสปฺปนรโส, นิจฺฉยปจฺจุปฎฺฐาโน, สนฺนิเฎฺฐยฺยธมฺมปทฎฺฐาโน, อารมฺมเณ นิจฺจลภาเวน อินฺทขีโล วิย ทฎฺฐโพฺพฯ</p>


<p> กิริยา กาโรฯ มนมฺหิ กาโร ฯ ปุริมมนโต วิสทิสมนํ กโรตีติปิ มนสิกาโรฯ สฺวายํ อารมฺมณปฎิปาทโก, วีถิปฎิปาทโก, ชวนปฎิปาทโกติ ติปฺปกาโรฯ</p>


<p>ตตฺถ   มนมฺหิ กาโรติ มนสิกาโรฯ โส สารณลกฺขโณ, สมฺปยุตฺตานํ อารมฺมเณ สํโยชนรโส, อารมฺมณาภิมุขภาวปจฺจุปฎฺฐาโน, อารมฺมณปทฎฺฐาโนฯ สงฺขารกฺขนฺธปริยาปโนฺน, อารมฺมณปฎิปาทกเตฺตน สมฺปยุตฺตานํ สารถิ วิย ทฎฺฐโพฺพฯ ติ ปน ปญฺจทฺวาราวชฺชนเสฺสตํ อธิวจนํฯ ติ มโนทฺวาราวชฺชนเสฺสตํ อธิวจนํฯ น เต อิธ อธิเปฺปตาฯ</p>


<p> เตสุ ธเมฺมสุ มชฺฌตฺตตา ฯ สา จิตฺตเจตสิกานํ สมวาหิตลกฺขณา, อูนาธิกตานิวารณรสา, ปกฺขปาตุปเจฺฉทนรสา วา, มชฺฌตฺตภาวปจฺจุปฎฺฐานา, จิตฺตเจตสิกานํ อชฺฌุเปกฺขนภาเวน สมปฺปวตฺตานํ อาชานียานํ อชฺฌุเปกฺขกสารถิ วิย ทฎฺฐพฺพาฯ</p>


<p>  จ พฺรหฺมวิหารนิเทฺทเส (วิสุทฺธิ. ๑.๒๖๒) วุตฺตนเยเนว เวทิตพฺพาฯ เกวลญฺหิ ตา อปฺปนาปฺปตฺตา รูปาวจรา, อิมา กามาวจราติ อยเมว วิเสโสฯ</p>


<p>เกจิ ปน เมตฺตุเปกฺขาโยปิ อนิยเตสุ อิจฺฉนฺติ, ตํ น คเหตพฺพํฯ อตฺถโต หิ อโทโสเยว เมตฺตา, ตตฺรมชฺฌตฺตุเปกฺขาเยว อุเปกฺขาติฯ</p>


<p> กายทุจฺจริตโต วิรติ ฯ เอส นโย เสสาสุปิฯ ลกฺขณาทิโต ปเนตา ติโสฺสปิ กายทุจฺจริตาทิวตฺถูนํ อวีติกฺกมลกฺขณา, อมทฺทนลกฺขณาติ วุตฺตํ โหติฯ กายทุจฺจริตาทิวตฺถุโต สโงฺกจนรสา, อกิริยปจฺจุปฎฺฐานา, สทฺธาหิโรตฺตปฺปอปฺปิจฺฉตาทิคุณปทฎฺฐานา, ปาปกิริยโต จิตฺตสฺส วิมุขภาวภูตาติ ทฎฺฐพฺพาฯ</p>


<p> อิติ อิเมว ฉตฺติํส สงฺขารา ปฐเมน กามาวจรกุสลวิญฺญาเณน สมฺปโยคํ คจฺฉนฺตีติ เวทิตพฺพาฯ ยถา จ ปฐเมน, เอวํ ทุติเยนาปิฯ สสงฺขารภาวมตฺตเมว เหตฺถ วิเสโสฯ</p>


<p>ตติเยน ปน ฐเปตฺวา อโมหํ อวเสสา เวทิตพฺพาฯ ตถา จตุเตฺถนฯ สสงฺขารภาวมตฺตเมว เหตฺถ วิเสโสฯ</p>


<p>ปฐเม  วุเตฺตสุ ปน ฐเปตฺวา ปีติํ อวเสสา ปญฺจเมน สมฺปโยคํ คจฺฉนฺติฯ ยถา จ ปญฺจเมน, เอวํ ฉเฎฺฐนาปิฯ สสงฺขารภาวมตฺตเมว เหตฺถ วิเสโสฯ สตฺตเมน จ ปน ฐเปตฺวา อโมหํ อวเสสา เวทิตพฺพาฯ ตถา อฎฺฐเมนฯ สสงฺขารภาวมตฺตเมว เหตฺถ วิเสโสฯ</p>


<p>ปฐเม วุเตฺตสุ ฐเปตฺวา วิรติตฺตยํ เสสา รูปาวจรกุสเลสุ ปฐเมน สมฺปโยคํ คจฺฉนฺติฯ ทุติเยน ตโต วิตกฺกวชฺชาฯ ตติเยน ตโต วิจารวชฺชาฯ จตุเตฺถน ตโต ปีติวชฺชาฯ ปญฺจเมน ตโต อนิยเตสุ กรุณามุทิตาวชฺชาฯ เตเยว จตูสุ อารุปฺปกุสเลสุฯ อรูปาวจรภาโวเยว หิ เอตฺถ วิเสโสฯ</p>


<p>โลกุตฺตเรสุ ปฐมชฺฌานิเก ตาว มคฺควิญฺญาเณ ปฐมรูปาวจรวิญฺญาเณ วุตฺตนเยน, ทุติยชฺฌานิกาทิเภเท ทุติยรูปาวจรวิญฺญาณาทีสุ วุตฺตนเยเนว เวทิตพฺพาฯ กรุณามุทิตานํ ปน อภาโว, นิยตวิรติตา , โลกุตฺตรตา จาติ อยเมตฺถ วิเสโสฯ เอวํ ตาว กุสลาเยว สงฺขารา เวทิตพฺพาฯ</p>


<p> อกุสเลสุ โลภมูเล ปฐมากุสลสมฺปยุตฺตา ตาว นิยตา สรูเปน อาคตา เตรส, เยวาปนกา จตฺตาโรติ สตฺตรสฯ ตตฺถ ผโสฺส, เจตนา, วิตโกฺก, วิจาโร, ปีติ, วีริยํ, ชีวิตํ, สมาธิ, อหิริกํ, อโนตฺตปฺปํ, โลโภ, โมโห, มิจฺฉาทิฎฺฐีติ อิเม สรูเปน อาคตา เตรส (ธ. ส. ๓๖๕; ธ. ส. อฎฺฐ. ๓๖๕)ฯ ฉโนฺท, อธิโมโกฺข, อุทฺธจฺจํ, มนสิกาโรติ อิเม เยวาปนกา จตฺตาโร (ธ. ส. อฎฺฐ. ๓๖๕)ฯ</p>


<p> ตตฺถ น หิริยตีติ อหิริโกฯ อหิริกสฺส ภาโว ฯ น โอตปฺปตีติ ฯ เตสุ  กายทุจฺจริตาทีหิ อชิคุจฺฉนลกฺขณํ, อลชฺชาลกฺขณํ วาฯ  เตเหว อสารชฺชลกฺขณํ, อนุตฺตาสลกฺขณํ วาฯ อยเมตฺถ สเงฺขโปฯ วิตฺถาโร ปน หิโรตฺตปฺปานํ วุตฺตปฎิปกฺขวเสน เวทิตโพฺพฯ</p>


<p> ลุพฺภนฺติ เตน, สยํ วา ลุพฺภติ, ลุพฺภนมตฺตเมว วา ตนฺติ ฯ มุยฺหนฺติ เตน, สยํ วา มุยฺหติ, มุยฺหนมตฺตเมว วา ตนฺติ ฯ เตสุ  อารมฺมณคฺคหณลกฺขโณ มกฺกฎาเลโป วิย, อภิสงฺครโส ตตฺตกปาเล ขิตฺตมํสเปสิ วิยฯ อปริจฺจาคปจฺจุปฎฺฐาโน เตลญฺชนราโค  วิยฯ สํโยชนิยธเมฺมสุ อสฺสาททสฺสนปทฎฺฐาโนฯ ตณฺหานทีภาเวน วฑฺฒมาโน สีฆโสตา นที อิว มหาสมุทฺทํ อปายเมว คเหตฺวา คจฺฉตีติ ทฎฺฐโพฺพฯ</p>


<p>  จิตฺตสฺส อนฺธภาวลกฺขโณ, อญฺญาณลกฺขโณ วา, อสมฺปฎิเวธรโส, อารมฺมณสภาวจฺฉาทนรโส วา, อสมฺมาปฎิปตฺติปจฺจุปฎฺฐาโน, อนฺธการปจฺจุปฎฺฐาโน วา, อโยนิโสมนสิการปทฎฺฐาโน, สพฺพากุสลานํ มูลนฺติ ทฎฺฐโพฺพฯ</p>


<p> มิจฺฉา ปสฺสนฺติ ตาย, สยํ วา มิจฺฉา ปสฺสติ, มิจฺฉาทสฺสนมตฺตํ วา เอสาติ ฯ สา อโยนิโส อภินิเวสลกฺขณา, ปรามาสรสา, มิจฺฉาภินิเวสปจฺจุปฎฺฐานา, อริยานํ อทสฺสนกามตาทิปทฎฺฐานา, ปรมํ วชฺชนฺติ ทฎฺฐพฺพาฯ</p>


<p> อุทฺธตภาโว  ฯ ตํ อวูปสมลกฺขณํ วาตาภิฆาตจลชลํ วิย, อนวฎฺฐานรสํ วาตาภิฆาตจลธชปฎากา วิย, ภนฺตตฺตปจฺจุปฎฺฐานํ ปาสาณาภิฆาตสมุทฺธตภสฺมํ วิย, เจตโส อวูปสเม อโยนิโสมนสิการปทฎฺฐานํ, จิตฺตวิเกฺขโปติ ทฎฺฐพฺพํฯ เสสา กุสเล วุตฺตนเยเนว เวทิตพฺพาฯ อกุสลภาโวเยว หิ อกุสลภาเวน จ ลามกตฺตํ เอเตสํ เตหิ วิเสโสฯ</p>


<p> อิติ อิเม สตฺตรส สงฺขารา ปฐเมน อกุสลวิญฺญาเณน สมฺปโยคํ คจฺฉนฺตีติ เวทิตพฺพาฯ ยถา จ ปฐเมน, เอวํ ทุติเยนาปิฯ สสงฺขารตา ปเนตฺถ ถินมิทฺธสฺส จ อนิยตตา วิเสโสฯ</p>


<p>ตตฺถ ถินนตา ฯ มิทฺธนตา ฯ อนุสฺสาหสํหนนตา อสตฺติวิฆาโต จาติ อโตฺถฯ ถินญฺจ มิทฺธญฺจ ถินมิทฺธํฯ ตตฺถ  อนุสฺสาหลกฺขณํ, วีริยวิโนทนรสํ, สํสีทนปจฺจุปฎฺฐานํฯ  อกมฺมญฺญตาลกฺขณํ, โอนหนรสํ, ลีนตาปจฺจุปฎฺฐานํ, ปจลายิกานิทฺทาปจฺจุปฎฺฐานํ วาฯ อุภยมฺปิ อรติวิชมฺภิกาทีสุ อโยนิโสมนสิการปทฎฺฐานํฯ</p>


<p>ตติเยน ปฐเม วุเตฺตสุ ฐเปตฺวา มิจฺฉาทิฎฺฐิํ อวเสสา เวทิตพฺพาฯ  ปเนตฺถ อนิยโต  โหติฯ อยํ วิเสโส, โส อุณฺณติลกฺขโณ, สมฺปคฺคหรโส, เกตุกมฺยตาปจฺจุปฎฺฐาโน, ทิฎฺฐิวิปฺปยุตฺตโลภปทฎฺฐาโน, อุมฺมาโท วิย ทฎฺฐโพฺพฯ</p>


<p>จตุเตฺถน ทุติเย วุเตฺตสุ ฐเปตฺวา มิจฺฉาทิฎฺฐิํ อวเสสา เวทิตพฺพาฯ เอตฺถาปิ จ มาโน อนิยเตสุ โหติเยวฯ ปฐเม วุเตฺตสุ ปน ฐเปตฺวา ปีติํ อวเสสา ปญฺจเมน สมฺปโยคํ คจฺฉนฺติฯ ยถา จ ปญฺจเมน, เอวํ ฉเฎฺฐนาปิฯ สสงฺขารตา ปเนตฺถ ถินมิทฺธสฺส จ อนิยตภาโว วิเสโสฯ สตฺตเมน ปญฺจเม วุเตฺตสุ ฐเปตฺวา ทิฎฺฐิํ อวเสสา เวทิตพฺพาฯ มาโน ปเนตฺถ อนิยโต โหติฯ อฎฺฐเมน ฉเฎฺฐ วุเตฺตสุ ฐเปตฺวา ทิฎฺฐิํ อวเสสา เวทิตพฺพาฯ เอตฺถาปิ จ มาโน อนิยเตสุ โหติเยวาติฯ</p>


<p> โทสมูเลสุ ปน ทฺวีสุ ปฐมสมฺปยุตฺตา ตาว นิยตา สรูเปน อาคตา เอกาทส, เยวาปนกา จตฺตาโร, อนิยตา ตโยติ อฎฺฐารส ฯ ตตฺถ ผโสฺส, เจตนา, วิตโกฺก, วิจาโร, วีริยํ, ชีวิตํ, สมาธิ, อหิริกํ, อโนปฺปตฺตํ, โทโส, โมโหติ อิเม สรูเปน อาคตา เอกาทส (ธ. ส. ๔๑๓; ธ. ส. อฎฺฐ. ๔๑๓)ฯ ฉโนฺท, อธิโมโกฺข, อุทฺธจฺจํ, มนสิกาโรติ อิเม เยวาปนกา จตฺตาโร (ธ. ส. อฎฺฐ. ๔๑๓)ฯ อิสฺสา, มจฺฉริยํ, กุกฺกุจฺจนฺติ อิเม อนิยตา ตโย (ธ. ส. อฎฺฐ. ๔๑๓)ฯ</p>


<p> ตตฺถ ทุสฺสนฺติ เตน, สยํ วา ทุสฺสติ, ทุสฺสนมตฺตเมว วา ตนฺติ ฯ โส จณฺฑิกฺกลกฺขโณ ปหฎาสีวิโส วิย, วิสปฺปนรโส วิสนิปาโต วิย, อตฺตโน นิสฺสยทหนรโส วา ทาวคฺคิ วิยฯ ทูสนปจฺจุปฎฺฐาโน ลโทฺธกาโส วิย สปโตฺต, อาฆาตวตฺถุปทฎฺฐาโน, วิสสํสฎฺฐปูติมุตฺตํ วิย ทฎฺฐโพฺพฯ</p>


<p> อิสฺสายนา ฯ สา ปรสมฺปตฺตีนํ อุสูยนลกฺขณาฯ ตเตฺถว อนภิรติรสา, ตโต วิมุขภาวปจฺจุปฎฺฐานา, ปรสมฺปตฺติปทฎฺฐานา, สํโยชนนฺติ ทฎฺฐพฺพาฯ</p>


<p> มจฺฉรภาโว ฯ ตํ ลทฺธานํ วา ลภิตพฺพานํ วา อตฺตโน สมฺปตฺตีนํ นิคูหนลกฺขณํ, ตาสํเยว ปเรหิ สาธารณภาวอกฺขมนรสํ, สโงฺกจนปจฺจุปฎฺฐานํ, กฎุกญฺจุกตาปจฺจุปฎฺฐานํ วา, อตฺตสมฺปตฺติปทฎฺฐานํ, เจตโส วิรูปภาโวติ ทฎฺฐพฺพํฯ</p>


<p> กุจฺฉิตํ  กตํ กุกตํฯ ตสฺส ภาโว ฯ ตํ ปจฺฉานุตาปลกฺขณํ, กตากตานุโสจนรสํ, วิปฺปฎิสารปจฺจุปฎฺฐานํ, กตากตปทฎฺฐานํ, ทาสพฺยมิว ทฎฺฐพฺพํฯ เสสา วุตฺตปฺปการาเยวาติฯ</p>


<p>อิติ อิเม อฎฺฐารส สงฺขารา ปฐเมน โทสมูเลน สมฺปโยคํ คจฺฉนฺตีติ เวทิตพฺพาฯ ยถา จ ปฐเมน, เอวํ ทุติเยนาปิฯ สสงฺขารตา ปน อนิยเตสุ จ ถินมิทฺธสมฺภโวว วิเสโสฯ</p>


<p> โมหมูเลสุ ทฺวีสุ วิจิกิจฺฉาสมฺปยุเตฺตน ตาว ผโสฺส, เจตนา, วิตโกฺก, วิจาโร, วีริยํ, ชีวิตํ, จิตฺตฎฺฐิติ, อหิริกํ, อโนตฺตปฺปํ , โมโห, วิจิกิจฺฉาติ สรูเปน อาคตา เอกาทส (ธ. ส. ๔๒๒; ธ. ส. อฎฺฐ. ๔๒๒), อุทฺธจฺจํ, มนสิกาโรติ เยวาปนกา เทฺว จาติ เตรสฯ</p>


<p> ตตฺถ ติ ปวตฺติฎฺฐิติมโตฺต ทุพฺพโล สมาธิฯ วิคตา จิกิจฺฉาติ ฯ สา สํสยลกฺขณา, กมฺปนรสา, อนิจฺฉยปจฺจุปฎฺฐานา, อเนกํสคาหปจฺจุปฎฺฐานา วา, วิจิกิจฺฉายํ อโยนิโสมนสิการปทฎฺฐานา, ปฎิปตฺติอนฺตรายกราติ ทฎฺฐพฺพาฯ เสสา วุตฺตปฺปการาเยวฯ</p>


<p>อุทฺธจฺจสมฺปยุเตฺตน วิจิกิจฺฉาสมฺปยุเตฺต วุเตฺตสุ ฐเปตฺวา วิจิกิจฺฉํ เสสา ทฺวาทสฯ วิจิกิจฺฉาย อภาเวน ปเนตฺถ อธิโมโกฺข อุปฺปชฺชติฯ เตน สทฺธิํ เตรเสว, อธิโมกฺขสพฺภาวโต จ พลวตโร สมาธิ โหติฯ ยเญฺจตฺถ อุทฺธจฺจํ, ตํ สรูเปเนว อาคตํฯ อธิโมกฺขมนสิการา เยวาปนกวเสนาติ เอวํ อกุสลสงฺขารา เวทิตพฺพาฯ</p>


<p> อพฺยากเตสุ วิปากาพฺยากตา ตาว อเหตุกสเหตุกเภทโต ทุวิธาฯ เตสุ อเหตุกวิปากวิญฺญาณสมฺปยุตฺตา อเหตุกาฯ ตตฺถ กุสลากุสลวิปากจกฺขุวิญฺญาณสมฺปยุตฺตา ตาว ผโสฺส, เจตนา, ชีวิตํ, จิตฺตฎฺฐิตีติ สรูเปน อาคตา จตฺตาโร (ธ. ส. ๔๓๑; ธ. ส. อฎฺฐ. ๔๓๑), เยวาปนโก มนสิกาโรเยวาติ ปญฺจฯ โสตฆานชิวฺหากายวิญฺญาณสมฺปยุตฺตาปิ เอเตเยวฯ อุภยวิปากมโนธาตุยา เอเต เจว วิตกฺกวิจาราธิโมกฺขา จาติ  อฎฺฐ, ตถา ติวิธายปิ อเหตุกมโนวิญฺญาณธาตุยาฯ ยา ปเนตฺถ โสมนสฺสสหคตา, ตาย สทฺธิํ ปีติ อธิกา โหตีติ เวทิตพฺพาฯ</p>


<p>สเหตุกวิปากวิญฺญาณสมฺปยุตฺตา ปน สเหตุกาฯ เตสุ อฎฺฐกามาวจรวิปากสมฺปยุตฺตา ตาว อฎฺฐหิ กามาวจรกุสเลหิ สมฺปยุตฺตสงฺขารสทิสาเยวฯ ยา ปน ตา อนิยเตสุ กรุณามุทิตา, ตา สตฺตารมฺมณตฺตา วิปาเกสุ น สนฺติฯ เอกนฺตปริตฺตารมฺมณา หิ กามาวจรวิปากาฯ น เกวลญฺจ กรุณามุทิตา, วิรติโยปิ วิปาเกสุ น สนฺติฯ ‘‘ปญฺจ สิกฺขาปทา กุสลาเยวา’’ติ หิ วุตฺตํฯ</p>


<p>รูปาวจรารูปาวจรโลกุตฺตรวิปากวิญฺญาณสมฺปยุตฺตา  ปน เตสํ กุสลวิญฺญาณสมฺปยุตฺตสงฺขาเรหิ สทิสา เอวฯ</p>


<p> กิริยาพฺยากตาปิ อเหตุกสเหตุกเภทโต ทุวิธาฯ เตสุ อเหตุกกิริยวิญฺญาณสมฺปยุตฺตา อเหตุกาฯ เต จ กุสลวิปากมโนธาตุอเหตุกมโนวิญฺญาณธาตุทฺวยยุเตฺตหิ สมานาฯ มโนวิญฺญาณธาตุทฺวเย ปน วีริยํ อธิกํฯ วีริยสพฺภาวโต พลปฺปโตฺต สมาธิ โหติฯ อยเมตฺถ วิเสโสฯ</p>


<p>สเหตุกกิริยวิญฺญาณสมฺปยุตฺตา ปน สเหตุกาฯ เตสุ อฎฺฐกามาวจรกิริยวิญฺญาณสมฺปยุตฺตา ตาว ฐเปตฺวา วิรติโย อฎฺฐหิ กามาวจรกุสเลหิ สมฺปยุตฺตสงฺขารสทิสาฯ รูปาวจรารูปาวจรกิริยสมฺปยุตฺตา ปน สพฺพากาเรนปิ เตสํ กุสลวิญฺญาณสมฺปยุตฺตสทิสาเยวาติ เอวํ อพฺยากตาปิ สงฺขารา เวทิตพฺพาติฯ</p>

</p>


<p>อิทํ ตาว อภิธเมฺม ปทภาชนียนเยน ขเนฺธสุ วิตฺถารกถามุขํฯ</p>


<h3>อตีตาทิวิภาคกถา</h3>
<p> ภควตา  ปน –</p>

</p>


<p>เอวํ ขนฺธา วิตฺถาริตาฯ</p>


<p>ตตฺถ ติ อนวเสสปริยาทานํฯ นฺติ อติปฺปสงฺคนิยมนํฯ เอวํ ปททฺวเยนาปิ รูปสฺส อนวเสสปริคฺคโห กโต โหติฯ อถสฺส อตีตาทินา  วิภาคํ อารภติฯ ตญฺหิ กิญฺจิ อตีตํ, กิญฺจิ อนาคตาทิเภทนฺติฯ เอส นโย เวทนาทีสุฯ</p>


<p> ตตฺถ รูปํ ตาว อทฺธาสนฺตติสมยขณวเสน จตุธา อตีตํ นาม โหติฯ ตถา อนาคตปจฺจุปฺปนฺนํฯ</p>


<p>ตตฺถ  ตาว เอกสฺส เอกสฺมิํ ภเว ปฎิสนฺธิโต ปุเพฺพ อตีตํ, จุติโต อุทฺธํ อนาคตํ, อุภินฺนมนฺตเร ปจฺจุปฺปนฺนํฯ</p>


<p> สภาคเอกอุตุสมุฎฺฐานํ เอกาหารสมุฎฺฐานญฺจ ปุพฺพาปริยวเสน วตฺตมานมฺปิ ปจฺจุปฺปนฺนํ, ตโต ปุเพฺพ วิสภาคอุตุอาหารสมุฎฺฐานํ อตีตํ, ปจฺฉา อนาคตํฯ จิตฺตชํ เอกวีถิเอกชวนเอกสมาปตฺติสมุฎฺฐานํ ปจฺจุปฺปนฺนํ, ตโต ปุเพฺพ อตีตํ, ปจฺฉา อนาคตํฯ กมฺมสมุฎฺฐานสฺส ปาฎิเยกฺกํ สนฺตติวเสน อตีตาทิเภโท นตฺถิ, เตสเญฺญว ปน อุตุอาหารจิตฺตสมุฎฺฐานานํ อุปตฺถมฺภกวเสน ตสฺส อตีตาทิภาโว เวทิตโพฺพฯ</p>


<p>  เอกมุหุตฺตปุพฺพณฺหสายนฺหรตฺตินฺทิวาทีสุ สมเยสุ สนฺตานวเสน ปวตฺตมานํ ตํ ตํ สมยํ ปจฺจุปฺปนฺนํ นาม, ตโต ปุเพฺพ อตีตํ, ปจฺฉา อนาคตํฯ</p>


<p> อุปฺปาทาทิขณตฺตยปริยาปนฺนํ ปจฺจุปฺปนฺนํ, ตโต ปุเพฺพ อนาคตํ, ปจฺฉา อตีตํฯ อปิจ อติกฺกนฺตเหตุปจฺจยกิจฺจํ อตีตํ, นิฎฺฐิตเหตุกิจฺจํ อนิฎฺฐิตปจฺจยกิจฺจํ ปจฺจุปฺปนฺนํ, อุภยกิจฺจํ อสมฺปตฺตํ อนาคตํฯ สกิจฺจกฺขเณ วา ปจฺจุปฺปนฺนํ, ตโต ปุเพฺพ อนาคตํ, ปจฺฉา อตีตํฯ เอตฺถ จ ขณาทิกถาว นิปฺปริยายาฯ เสสา สปริยายาฯ</p>


<p> อชฺฌตฺตพหิทฺธาเภโท วุตฺตนโย เอวฯ อปิจ อิธ นิยกชฺฌตฺตมฺปิ อชฺฌตฺตํ ปรปุคฺคลิกมฺปิ จ พหิทฺธาติ เวทิตพฺพํฯ โอฬาริกสุขุมเภโท วุตฺตนโยวฯ</p>


<p> หีนปณีตเภโท ทุวิโธ ปริยายโต นิปฺปริยายโต จฯ ตตฺถ อกนิฎฺฐานํ รูปโต สุทสฺสีนํ รูปํ หีนํฯ ตเทว สุทสฺสานํ รูปโต ปณีตํฯ เอวํ ยาว นรกสตฺตานํ รูปํ, ตาว ปริยายโต หีนปณีตตา เวทิตพฺพาฯ นิปฺปริยายโต ปน ยตฺถ อกุสลวิปากํ อุปฺปชฺชติ, ตํ หีนํฯ ยตฺถ กุสลวิปากํ, ตํ ปณีตํฯ</p>


<p>ทูเร  สนฺติเกติ อิทมฺปิ วุตฺตนยเมวฯ อปิจ โอกาสโตเปตฺถ อุปาทายุปาทาย ทูรสนฺติกตา เวทิตพฺพาฯ</p>


<p> ติ ตํ อตีตาทีหิ ปเทหิ วิสุํ วิสุํ นิทฺทิฎฺฐํ รูปํ สพฺพํ รุปฺปนลกฺขณสงฺขาเต เอกวิธภาเว ปญฺญาย ราสิํ กตฺวา รูปกฺขโนฺธติ วุจฺจตีติ อยเมตฺถ อโตฺถฯ เอเตน สพฺพมฺปิ รูปํ รุปฺปนลกฺขเณ ราสิภาวูปคมเนน รูปกฺขโนฺธติ ทสฺสิตํ โหติฯ น หิ รูปโต อโญฺญ รูปกฺขโนฺธ นาม อตฺถิฯ</p>


<p> ยถา จ รูปํ, เอวํ เวทนาทโยปิ เวทยิตลกฺขณาทีสุ ราสิภาวูปคมเนนฯ น หิ เวทนาทีหิ อเญฺญ เวทนากฺขนฺธาทโย นาม อตฺถิฯ</p>


<p>อตีตาทิวิภาเค  ปเนตฺถ สนฺตติวเสน ขณาทิวเสน จ เวทนาย อตีตานาคตปจฺจุปฺปนฺนภาโว เวทิตโพฺพฯ ตตฺถ  เอกวีถิเอกชวนเอกสมาปตฺติปริยาปนฺนา เอกวีถิวิสยสมาโยคปฺปวตฺตา จ ปจฺจุปฺปนฺนา, ตโต ปุเพฺพ อตีตา, ปจฺฉา อนาคตาฯ  ขณตฺตยปริยาปนฺนา ปุพฺพนฺตาปรนฺตมชฺฌตฺตคตา สกิจฺจญฺจ กุรุมานา เวทนา ปจฺจุปฺปนฺนา, ตโต ปุเพฺพ อตีตา, ปจฺฉา อนาคตาฯ อชฺฌตฺตพหิทฺธาเภโท นิยกชฺฌตฺตวเสน เวทิตโพฺพฯ</p>


<p> โอฬาริกสุขุมเภโท ‘‘อกุสลา เวทนา โอฬาริกา, กุสลาพฺยากตา เวทนา สุขุมา’’ติอาทินา (วิภ. ๑๑) นเยน วิภเงฺค วุเตฺตน ชาติสภาวปุคฺคลโลกิยโลกุตฺตรวเสน เวทิตโพฺพฯ  ตาว อกุสลา เวทนา สาวชฺชกิริยเหตุโต, กิเลสสนฺตาปภาวโต จ อวูปสนฺตวุตฺตีติ กุสลเวทนาย โอฬาริกา, สพฺยาปารโต, สอุสฺสาหโต, สวิปากโต, กิเลสสนฺตาปภาวโต, สาวชฺชโต จ วิปากาพฺยากตาย โอฬาริกา, สวิปากโต, กิเลสสนฺตาปภาวโต, สพฺยาพชฺฌโต, สาวชฺชโต จ กิริยาพฺยากตาย โอฬาริกาฯ กุสลาพฺยากตา ปน วุตฺตวิปริยายโต อกุสลาย สุขุมาฯ เทฺวปิ กุสลากุสลเวทนา สพฺยาปารโต, สอุสฺสาหโต, สวิปากโต จ ยถาโยคํ ทุวิธายปิ อพฺยากตาย โอฬาริกา , วุตฺตวิปริยาเยน ทุวิธาปิ อพฺยากตา ตาหิ สุขุมาฯ เอวํ ตาว ชาติวเสน โอฬาริกสุขุมตา เวทิตพฺพาฯ</p>


<p>  ปน ทุกฺขา เวทนา นิรสฺสาทโต, สวิปฺผารโต, โขภกรณโต, อุเพฺพชนียโต, อภิภวนโต จ อิตราหิ ทฺวีหิ โอฬาริกา, อิตรา ปน เทฺว สาตโต, สนฺตโต, ปณีตโต, มนาปโต, มชฺฌตฺตโต จ ยถาโยคํ ทุกฺขาย สุขุมาฯ อุโภ ปน สุขทุกฺขา สวิปฺผารโต, โขภกรณโต, ปากฎโต จ อทุกฺขมสุขาย โอฬาริกา, สา วุตฺตวิปริยาเยน ตทุภยโต สุขุมาฯ เอวํ สภาววเสน โอฬาริกสุขุมตา เวทิตพฺพาฯ</p>


<p>  ปน อสมาปนฺนสฺส เวทนา นานารมฺมเณ วิกฺขิตฺตภาวโต สมาปนฺนสฺส เวทนาย โอฬาริกา, วิปริยาเยน อิตรา สุขุมาฯ เอวํ ปุคฺคลวเสน โอฬาริกสุขุมตา เวทิตพฺพาฯ</p>


<p>  ปน สาสวา เวทนา โลกิยา, สา อาสวุปฺปตฺติเหตุโต, โอฆนิยโต, โยคนิยโต, คนฺถนิยโต, นีวรณิยโต, อุปาทานิยโต, สํกิเลสิกโต, ปุถุชฺชนสาธารณโต จ อนาสวาย โอฬาริกาฯ สา วิปริยาเยน สาสวาย สุขุมาฯ เอวํ โลกิยโลกุตฺตรวเสน โอฬาริกสุขุมตา เวทิตพฺพาฯ</p>


<p> ตตฺถ ชาติอาทิวเสน สเมฺภโท ปริหริตโพฺพฯ อกุสลวิปากกอายวิญฺญาณสมฺปยุตฺตา หิ เวทนา ชาติวเสน อพฺยากตตฺตา สุขุมาปิ สมานา สภาวาทิวเสน โอฬาริกา โหติฯ วุตฺตเญฺหตํ ‘‘อพฺยากตา เวทนา สุขุมาฯ ทุกฺขา เวทนา โอฬาริกาฯ สมาปนฺนสฺส เวทนา สุขุมาฯ อสมาปนฺนสฺส เวทนา โอฬาริกาฯ สาสวา เวทนา โอฬาริกาฯ อนาสวา เวทนา สุขุมา’’ติ (วิภ. ๑๑)ฯ ยถา จ ทุกฺขา เวทนา, เอวํ สุขาทโยปิ ชาติวเสน โอฬาริกา สภาวาทิวเสน สุขุมา โหนฺติฯ ตสฺมา ยถา ชาติอาทิวเสน สเมฺภโท น โหติ, ตถา เวทนานํ โอฬาริกสุขุมตา เวทิตพฺพาฯ เสยฺยถิทํ – อพฺยากตา ชาติวเสน กุสลากุสลาหิ สุขุมาฯ ตตฺถ กตมา อพฺยากตา? กิํ ทุกฺขา? กิํ สุขา? กิํ สมาปนฺนสฺส? กิํ อสมาปนฺนสฺส? กิํ สาสวา ? กิํ อนาสวาติ? เอวํ สภาวาทิเภโท น ปรามสิตโพฺพฯ เอส นโย สพฺพตฺถฯ</p>


<p>อปิจ ตํ ตํ วา ปน เวทนํ อุปาทายุปาทาย เวทนา โอฬาริกสุขุมา ทฎฺฐพฺพาติ วจนโต อกุสลาทีสุปิ โลภสหคตาย โทสสหคตา เวทนา อคฺคิ วิย อตฺตโน นิสฺสยทหนโต โอฬาริกา, โลภสหคตา สุขุมาฯ โทสสหคตาปิ นิยตา โอฬาริกา, อนิยตา สุขุมาฯ นิยตาปิ กปฺปฎฺฐิติกา โอฬาริกา, อิตรา สุขุมาฯ กปฺปฎฺฐิติกาสุปิ อสงฺขาริกา โอฬาริกา, อิตรา สุขุมาฯ โลภสหคตา ปน ทิฎฺฐิสมฺปยุตฺตา โอฬาริกา, อิตรา สุขุมาฯ สาปิ นิยตา กปฺปฎฺฐิติกา อสงฺขาริกา โอฬาริกา, อิตรา สุขุมาฯ อวิเสเสน จ อกุสลา พหุวิปากา โอฬาริกา, อปฺปวิปากา สุขุมาฯ กุสลา ปน อปฺปวิปากา โอฬาริกา, พหุวิปากา สุขุมาฯ</p>


<p>อปิจ กามาวจรกุสลา โอฬาริกาฯ รูปาวจรา สุขุมาฯ ตโต อรูปาวจราฯ ตโต โลกุตฺตราฯ กามาวจรา ทานมยา โอฬาริกาฯ สีลมยา สุขุมาฯ ตโต ภาวนามยาฯ ภาวนามยาปิ ทุเหตุกา โอฬาริกาฯ ติเหตุกา สุขุมาฯ ติเหตุกาปิ สสงฺขาริกา โอฬาริกาฯ อสงฺขาริกา สุขุมาฯ รูปาวจรา จ ปฐมชฺฌานิกา โอฬาริกา…เป.… ปญฺจมชฺฌานิกา  สุขุมาฯ อรูปาวจรา จ อากาสานญฺจายตนสมฺปยุตฺตา โอฬาริกา…เป.… เนวสญฺญานาสญฺญายตนสมฺปยุตฺตา สุขุมาวฯ โลกุตฺตรา จ โสตาปตฺติมคฺคสมฺปยุตฺตา โอฬาริกา…เป.… อรหตฺตมคฺคสมฺปยุตฺตา สุขุมาวฯ เอส นโย ตํ ตํ ภูมิวิปากกิริยเวทนาสุ จ ทุกฺขาทิอสมาปนฺนาทิสาสวาทิวเสน วุตฺตเวทนาสุ จฯ</p>


<p>โอกาสวเสน จาปิ นิรเย ทุกฺขา โอฬาริกาฯ ติรจฺฉานโยนิยํ สุขุมา…เป.… ปรนิมฺมิตวสวตฺตีสุ สุขุมาวฯ ยถา จ ทุกฺขา, เอวํ สุขาปิ สพฺพตฺถ ยถานุรูปํ โยเชตพฺพาฯ วตฺถุวเสน จาปิ หีนวตฺถุกา ยา กาจิ เวทนา โอฬาริกา, ปณีตวตฺถุกา สุขุมาฯ</p>


<p>หีนปณีตเภเท ยา โอฬาริกา, สา หีนาฯ ยา จ สุขุมา, สา ปณีตาติ ทฎฺฐพฺพาฯ</p>


<p> ทูรปทํ ปน ‘‘อกุสลา เวทนา กุสลาพฺยากตาหิ เวทนาหิ ทูเร’’ฯ สนฺติเกปทํ ‘‘อกุสลา เวทนา อกุสลาย เวทนาย สนฺติเก’’ติอาทินา  นเยน วิภเงฺค วิภตฺตํฯ ตสฺมา อกุสลา เวทนา วิสภาคโต, อสํสฎฺฐโต, อสริกฺขโต จ กุสลาพฺยากตาหิ ทูเร, ตถา กุสลาพฺยากตา อกุสลายฯ เอส นโย สพฺพวาเรสุฯ อกุสลา ปน เวทนา สภาคโต, สริกฺขโต จ อกุสลาย สนฺติเกติฯ อิทํ เวทนากฺขนฺธสฺส อตีตาทิวิภาเค วิตฺถารกถามุขํฯ ตํตํเวทนาสมฺปยุตฺตานํ ปน สญฺญาทีนมฺปิ เอวเมว เวทิตพฺพํฯ</p>


<h3>กมาทิวินิจฺฉยกถา</h3>
<p> เอวํ วิทิตฺวา จ ปุน เอเตเสฺวว –</p>


<p>
ขเนฺธสุ ญาณเภทตฺถํ, กมโตถ วิเสสโต;  
  
อนูนาธิกโต เจว, อุปมาโต ตเถว จฯ  
</p>
  
<p>
ทฎฺฐพฺพโต ทฺวิธา เอวํ, ปสฺสนฺตสฺสตฺถสิทฺธิโต;  
  
วินิจฺฉยนโย สมฺมา, วิญฺญาตโพฺพ วิภาวินาฯ  
</p>
  
<p>ตตฺถ  ติ อิธ อุปฺปตฺติกฺกโม, ปหานกฺกโม, ปฎิปตฺติกฺกโม, ภูมิกฺกโม, เทสนากฺกโมติ พหุวิโธ กโมฯ</p>


<p>ตตฺถ ‘‘ปฐมํ กลลํ โหติ, กลลา โหติ อพฺพุท’’นฺติ (สํ. นิ. ๑.๒๓๕) เอวมาทิ อุปฺปตฺติกฺกโมฯ ‘‘ทสฺสเนน ปหาตพฺพา ธมฺมา, ภาวนาย ปหาตพฺพา ธมฺมา’’ติ (ธ. ส. ติกมาติกา ๘) เอวมาทิ ปหานกฺกโมฯ ‘‘สีลวิสุทฺธิ, จิตฺตวิสุทฺธี’’ติ (ม. นิ. ๑.๒๕๙; ปฎิ. ม. ๓.๔๑) เอวมาทิ ปฎิปตฺติกฺกโมฯ ‘‘กามาวจรา, รูปาวจรา’’ติ (ธ. ส. ๙๘๗) เอวมาทิ ภูมิกฺกโมฯ ‘‘จตฺตาโร สติปฎฺฐานา, จตฺตาโร สมฺมปฺปธานา’’ติ (ที. นิ. ๓.๑๔๕) วา, ‘‘ทานกถํ, สีลกถ’’นฺติ (ที. นิ. ๑.๒๙๘) วา เอวมาทิ เทสนากฺกโมฯ เตสุ อิธ อุปฺปตฺติกฺกโม ตาว น ยุชฺชติ, กลลาทีนํ วิย ขนฺธานํ ปุพฺพาปริยววตฺถาเนน อนุปฺปตฺติโตฯ น ปหานกฺกโม, กุสลาพฺยากตานํ อปฺปหาตพฺพโตฯ นปฎิปตฺติกฺกโม, อกุสลานํ อปฺปฎิปชฺชนียโตฯ น ภูมิกฺกโม, เวทนาทีนํ จตุภูมิปริยาปนฺนตฺตาฯ เทสนากฺกโม ปน ยุชฺชติฯ</p>


<p>อเภเทน หิ ปญฺจสุ ขเนฺธสุ อตฺตคาหปติตํ เวเนยฺยชนํ สมูหฆนวินิโพฺภคทสฺสเนน อตฺตคาหโต โมเจตุกาโม ภควา หิตกาโม  ตสฺส ตสฺส ชนสฺส สุขคหณตฺถํ จกฺขุอาทีนมฺปิ วิสยภูตํ โอฬาริกํ ปฐมํ รูปกฺขนฺธํ เทเสสิฯ ตโต อิฎฺฐานิฎฺฐรูปสํเวทนิกํ เวทนํฯ ‘‘ยํ เวทยติ, ตํ สญฺชานาตี’’ติ เอวํ เวทนาวิสยสฺส อาการคาหิกํ สญฺญํฯ สญฺญาวเสน อภิสงฺขารเก สงฺขาเรฯ เตสํ เวทนาทีนํ นิสฺสยํ อธิปติภูตญฺจ เนสํ วิญฺญาณนฺติ เอวํ ตาว กมโต วินิจฺฉยนโย วิญฺญาตโพฺพฯ</p>


<p> ติ ขนฺธานญฺจ อุปาทานกฺขนฺธานญฺจ วิเสสโตฯ โก ปน เนสํ วิเสโส, ขนฺธา ตาว อวิเสสโต วุตฺตาฯ อุปาทานกฺขนฺธา สาสวอุปาทานิยภาเวน วิเสเสตฺวาฯ ยถาห –</p>

 กาจิ เวทนา…เป.… ยํกิญฺจิ วิญฺญาณํ…เป.… สนฺติเก วา, อยํ วุจฺจติ, ภิกฺขเว, วิญฺญาณกฺขโนฺธฯ อิเม วุจฺจนฺติ, ภิกฺขเว, ปญฺจกฺขนฺธาฯ กตเม จ, ภิกฺขเว, ปญฺจุปาทานกฺขนฺธาฯ ยํกิญฺจิ, ภิกฺขเว, รูปํ…เป.… สนฺติเก วา สาสวํ อุปาทานิยํ, อยํ วุจฺจติ, ภิกฺขเว, รูปุปาทานกฺขโนฺธฯ ยา กาจิ เวทนา…เป.… ยํกิญฺจิ วิญฺญาณํ…เป.… สนฺติเก วา สาสวํ อุปาทานิยํ, อยํ วุจฺจติ, ภิกฺขเว, วิญฺญาณุปาทานกฺขโนฺธฯ อิเม วุจฺจนฺติ, ภิกฺขเว, ปญฺจุปาทานกฺขนฺธา’’ติ (สํ. นิ. ๓.๔๘)ฯ</p>


<p>เอตฺถ จ ยถา เวทนาทโย อนาสวาปิ อตฺถิ, น เอวํ รูปํฯ ยสฺมา ปนสฺส ราสเฎฺฐน ขนฺธภาโว ยุชฺชติ, ตสฺมา ขเนฺธสุ วุตฺตํฯ ยสฺมา ราสเฎฺฐน จ สาสวเฎฺฐน จ อุปาทานกฺขนฺธภาโว ยุชฺชติ, ตสฺมา อุปาทานกฺขเนฺธสุ วุตฺตํฯ เวทนาทโย ปน อนาสวาว ขเนฺธสุ วุตฺตาฯ สาสวา อุปาทานกฺขเนฺธสุฯ ติ เจตฺถ อุปาทานโคจรา ขนฺธา อุปาทานกฺขนฺธาติ เอวมโตฺถ ทฎฺฐโพฺพฯ อิธ ปน สเพฺพเปเต เอกชฺฌํ กตฺวา ขนฺธาติ อธิเปฺปตาฯ</p>


<p> ติ กสฺมา ปน ภควตา ปเญฺจว ขนฺธา วุตฺตา อนูนา อนธิกาติฯ สพฺพสงฺขตสภาเคกสงฺคหโต อตฺตตฺตนิยคาหวตฺถุสฺส เอตปรมโต อเญฺญสญฺจ ตทวโรธโตฯ อเนกปฺปเภเทสุ หิ สงฺขตธเมฺมสุ  สภาควเสน สงฺคยฺหมาเนสุ รูปมฺปิ รูปสภาเคกสงฺคหวเสน เอโก ขโนฺธ โหติฯ เวทนา เวทนาสภาเคกสงฺคหวเสน เอโก ขโนฺธ โหติฯ เอส นโย สญฺญาทีสุฯ ตสฺมา สพฺพสงฺขตสภาเคกสงฺคหโต ปเญฺจว วุตฺตาฯ เอตปรมเญฺจตํ อตฺตตฺตนิยคาหวตฺถุ ยทิทํ รูปาทโย ปญฺจฯ วุตฺตเญฺหตํ ‘‘รูเป โข, ภิกฺขเว, สติ รูปํ อุปาทาย รูปํ อภินิวิสฺส เอวํ ทิฎฺฐิ อุปฺปชฺชติ ‘เอตํ มม, เอโสหมสฺมิ, เอโส เม อตฺตา’ติฯ เวทนาย, สญฺญาย, สงฺขาเรสุ, วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฎฺฐิ อุปฺปชฺชติ ‘เอตํ มม, เอโสหมสฺมิ, เอโส เม อตฺตา’’ติ (สํ. นิ. ๓.๒๐๗)ฯ ตสฺมา อตฺตตฺตนิยคาหวตฺถุสฺส เอตปรมโตปิ ปเญฺจว วุตฺตาฯ เยปิ จเญฺญ สีลาทโย ปญฺจ ธมฺมกฺขนฺธา วุตฺตา, เตปิ สงฺขารกฺขเนฺธ ปริยาปนฺนตฺตา เอเตฺถว อวโรธํ คจฺฉนฺติฯ ตสฺมา อเญฺญสํ ตทวโรธโตปิ ปเญฺจว วุตฺตาติ เอวํ อนูนาธิกโต วินิจฺฉยนโย วิญฺญาตโพฺพฯ</p>


<p> ติ เอตฺถ หิ คิลานสาลุปโม รูปุปาทานกฺขโนฺธ, คิลานุปมสฺส วิญฺญาณุปาทานกฺขนฺธสฺส  วตฺถุทฺวารารมฺมณวเสน นิวาสฎฺฐานโตฯ เคลญฺญุปโม เวทนุปาทานกฺขโนฺธ, อาพาธกตฺตาฯ เคลญฺญสมุฎฺฐานุปโม สญฺญุปาทานกฺขโนฺธ, กามสญฺญาทิวเสน ราคาทิสมฺปยุตฺตเวทนาสพฺภาวาฯ อสปฺปายเสวนุปโม สงฺขารุปาทานกฺขโนฺธ, เวทนาเคลญฺญสฺส นิทานตฺตาฯ ‘‘เวทนํ เวทนตฺถาย อภิสงฺขโรนฺตี’’ติ (สํ. นิ. ๓.๗๙) หิ วุตฺตํฯ ตถา ‘‘อกุสลสฺส กมฺมสฺส กตตฺตา อุปจิตตฺตา วิปากํ กายวิญฺญาณํ อุปฺปนฺนํ โหติ ทุกฺขสหคต’’นฺติ (ธ. ส. ๕๕๖)ฯ คิลานุปโม วิญฺญาณุปาทานกฺขโนฺธ, เวทนาเคลเญฺญน อปริมุตฺตตฺตาฯ อปิจ จารกการณอปราธการณการกอปราธิกุปมา เอเต ภาชนโภชนพฺยญฺชนปริเวสกภุญฺชกูปมา จาติ เอวํ อุปมาโต วินิจฺฉยนโย วิญฺญาตโพฺพฯ</p>


<p> ติ สเงฺขปโต วิตฺถารโต จาติ เอวํ ทฺวิธา ทฎฺฐพฺพโตเปตฺถ วินิจฺฉยนโย วิญฺญาตโพฺพฯ  หิ ปญฺจุปาทานกฺขนฺธา อาสีวิสูปเม (สํ. นิ. ๔.๒๓๘) วุตฺตนเยน อุกฺขิตฺตาสิกปจฺจตฺถิกโต, ภารสุตฺตวเสน (สํ. นิ. ๓.๒๒) ภารโต, ขชฺชนียปริยายวเสน (สํ. นิ. ๓.๗๙) ขาทกโต, ยมกสุตฺตวเสน (สํ. นิ. ๓.๘๕) อนิจฺจทุกฺขานตฺตสงฺขตวธกโต ทฎฺฐพฺพาฯ  ปเนตฺถ เผณปิโณฺฑ วิย รูปํ ทฎฺฐพฺพํ, ปริมทฺทนาสหนโตฯ อุทกปุพฺพุฬํ วิย  เวทนา, มุหุตฺตรมณียโตฯ มรีจิกา วิย สญฺญา, วิปฺปลมฺภนโตฯ กทลิกฺขโนฺธ วิย สงฺขารา, อสารกโตฯ มายา วิย วิญฺญาณํ, วญฺจกโตฯ วิเสสโต จ สุฬารมฺปิ อชฺฌตฺติกํ รูปํ อสุภนฺติ ทฎฺฐพฺพํฯ เวทนา ตีหิ ทุกฺขตาหิ อวินิมุตฺตโต ทุกฺขาติฯ สญฺญาสงฺขารา อวิเธยฺยโต อนตฺตาติฯ วิญฺญาณํ อุทยพฺพยธมฺมโต อนิจฺจนฺติ ทฎฺฐพฺพํฯ</p>


<p> ติ เอวญฺจ สเงฺขปวิตฺถารวเสน ทฺวิธา ปสฺสโต ยา อตฺถสิทฺธิ โหติ, ตโตปิ วินิจฺฉยนโย วิญฺญาตโพฺพฯ เสยฺยถิทํ – สเงฺขปโต ตาว ปญฺจุปาทานกฺขเนฺธ อุกฺขิตฺตาสิกปจฺจตฺถิกาทิภาเวน ปสฺสโนฺต ขเนฺธหิ น วิหญฺญติฯ วิตฺถารโต ปน รูปาทีนิ เผณปิณฺฑาทิสทิสภาเวน ปสฺสโนฺต น อสาเรสุ สารทสฺสี โหติฯ</p>


<p>วิเสสโต จ  ปสฺสโนฺต กพฬีการาหารํ ปริชานาติ, อสุเภ สุภนฺติ วิปลฺลาสํ ปชหติฯ กาโมฆํ อุตฺตรติ, กามโยเคน วิสํยุชฺชติ, กามาสเวน อนาสโว โหติ, อภิชฺฌากายคนฺถํ ภินฺทติ, กามุปาทานํ น อุปาทิยติฯ</p>


<p>   ปสฺสโนฺต ผสฺสาหารํ ปริชานาติ, ทุเกฺข สุขนฺติ วิปลฺลาสํ ปชหติ, ภโวฆํ อุตฺตรติ, ภวโยเคน วิสํยุชฺชติ, ภวาสเวน อนาสโว โหติ, พฺยาปาทกายคนฺถํ ภินฺทติ, สีลพฺพตุปาทานํ น อุปาทิยติฯ</p>


<p> ปสฺสโนฺต มโนสเญฺจตนาหารํ ปริชานาติ, อนตฺตนิ อตฺตาติ วิปลฺลาสํ ปชหติ, ทิโฎฺฐฆํ อุตฺตรติ, ทิฎฺฐิโยเคน วิสํยุชฺชติ, ทิฎฺฐาสเวน อนาสโว โหติฯ อิทํสจฺจาภินิเวสกายคนฺถํ ภินฺทติ, อตฺตวาทุปาทานํ น อุปาทิยติฯ</p>


<p> ปสฺสโนฺต วิญฺญาณาหารํ ปริชานาติ, อนิเจฺจ นิจฺจนฺติ วิปลฺลาสํ ปชหติ, อวิโชฺชฆํ อุตฺตรติ, อวิชฺชาโยเคน วิสํยุชฺชติ, อวิชฺชาสเวน อนาสโว โหติ, สีลพฺพตปรามาสกายคนฺถํ ภินฺทติ, ทิฎฺฐุปาทานํ น อุปาทิยติฯ</p>


<p>
เอวํ  
มหานิสํสํ, วธกาทิวเสน ทสฺสนํ ยสฺมา;  
  
ตสฺมา ขเนฺธ ธีโร, วธกาทิวเสน ปเสฺสยฺยาติฯ  
</p>
  
อิติ สาธุชนปาโมชฺชตฺถาย กเต วิสุทฺธิมเคฺค  
</p>
  
ปญฺญาภาวนาธิกาเร  
</p>
  
ขนฺธนิเทฺทโส นาม  
</p>
  
จุทฺทสโม ปริเจฺฉโทฯ  
</p>
  
  
  
  
  