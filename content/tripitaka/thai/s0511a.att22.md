<h1>๒๒. สิขีพุทฺธวํสวณฺณนา</h1>
<p>วิปสฺสิสฺส    อปรภาเค อนฺตรหิเต จ ตสฺมิํ กเปฺป ตโต ปรํ เอกูนสฎฺฐิยา กเปฺปสุ พุทฺธา โลเก น อุปฺปชฺชิํสุฯ อปคตพุทฺธาโลโก อโหสิฯ กิเลสเทวปุตฺตมารานํ เอกรชฺชํ อปคตกณฺฎกํ อโหสิฯ อิโต ปน เอกตฺติํสกเปฺป สินิทฺธสุกฺขสารทารุปจิโต ปหูตสปฺปิสิโตฺต นิธูโม สิขี วิย  จ  จาติ เทฺว สมฺมาสมฺพุทฺธา โลเก อุปฺปชฺชิํสุฯ ตตฺถ  ปน ภควา ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา กุสลกรณวตี อรุณวตีนคเร ปรมคุณวโต อรุณวโต นาม รโญฺญ อคฺคมเหสิยา รตฺตกนกปฎิพิมฺพรุจิรปฺปภาย ปภาวติยา นาม เทวิยา กุจฺฉิสฺมิํ ปฎิสนฺธิํ คเหตฺวา ทส มาเส วีตินาเมตฺวา นิสภุยฺยาเน มาตุกุจฺฉิโต นิกฺขมิฯ เนมิตฺติกา ปนสฺส นามํ กโรนฺตา อุณฺหีสสฺส สิขา วิย อุคฺคตตฺตา ‘‘สิขี’’ติ นามมกํสุฯ โส สตฺตวสฺสสหสฺสานิ อคารํ อชฺฌาวสิฯ สุจนฺทกสิรีคิริยสนาริวสภ นามกา ตโย ปาสาทา อเหสุํฯ สพฺพกามาเทวิปฺปมุขานิ จตุวีสติ อิตฺถิสหสฺสานิ ปจฺจุปฎฺฐิตานิ อเหสุํฯ</p>


<p>โส จตฺตาริ นิมิตฺตานิ ทิสฺวา สพฺพกามาเทวิยา คุณคณาตุเล อตุเล นาม ปุเตฺต อุปฺปเนฺน หตฺถิยาเนน หตฺถิกฺขนฺธวรคโต มหาภินิกฺขมนํ นิกฺขมิตฺวา ปพฺพชิฯ ตํ สตฺตติปุริสสตสหสฺสานิ อนุปพฺพชิํสุฯ โส เตหิ ปริวุโต อฎฺฐมาสํ ปธานจริยํ จริตฺวา วิสาขปุณฺณมาย คณสงฺคณิกํ ปหาย สุทสฺสนนิคเม ปิยทสฺสีเสฎฺฐิโน ธีตุยา ทินฺนํ มธุปายาสํ ปริภุญฺชิตฺวา ตรุณขทิรวเน ทิวาวิหารํ วีตินาเมตฺวา อโนมทสฺสินา นาม ตาปเสน ทินฺนา อฎฺฐ กุสติณมุฎฺฐิโย คเหตฺวา ปุณฺฑรีกโพธิํ อุปสงฺกมิฯ ตสฺสา กิร ปุณฺฑรีกโพธิยาปิ ปาฎลิยา ปมาณเมว ปมาณํ อโหสิฯ ตํทิวสเมว โส ปณฺณาสรตนกฺขโนฺธ หุตฺวา อพฺภุคฺคโต, สาขาปิสฺส ปณฺณาสรตนมตฺตาวฯ โส ทิเพฺพหิ คเนฺธหิ ปุเปฺผหิ สญฺฉโนฺน อโหสิฯ น เกวลํ ปุเปฺผเหว, ผเลหิปิ สญฺฉโนฺน อโหสิฯ ตสฺส เอกปสฺสโต ตรุณานิ ผลานิ เอกโต มชฺฌิมานิ เอกโต นาติปกฺกานิ เอกโต ปกฺขิตฺตทิโพฺพชานิ วิย สุรสานิ วณฺณคนฺธรสสมฺปนฺนานิ ตโต ตโต โอลมฺพนฺติฯ ยถา จ โส , เอวํ ทสสหสฺสิจกฺกวาเฬสุ ปุปฺผูปคา รุกฺขา ปุเปฺผหิ ผลูปคา รุกฺขา ผเลหิ ปฎิมณฺฑิตา อเหสุํฯ</p>


<p>โส  ตตฺถ จตุวีสติหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา จตุรงฺควีริยํ อธิฎฺฐาย นิสีทิฯ เอวํ นิสีทิตฺวา ฉตฺติํส โยชนวิตฺถตํ สมารํ มารพลํ วิธมิตฺวา สโมฺพธิํ ปาปุณิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา โพธิสมีเปเยว สตฺตสตฺตาหํ วีตินาเมตฺวา พฺรหฺมายาจนํ สมฺปฎิจฺฉิตฺวา อตฺตนา สห ปพฺพชิตานํ สตฺตติยา ภิกฺขุสตสหสฺสานํ อุปนิสฺสยสมฺปตฺติํ ทิสฺวา สุรปเถน คนฺตฺวา วิวิธาวรณวติยา อรุณวติยา ราชธานิยา สมีเป มิคาชินุยฺยาเน โอตริตฺวา เตหิ มุนิคเณหิ ปริวุโต เตสํ มเชฺฌ ธมฺมจกฺกํ ปวเตฺตสิฯ ตทา โกฎิสตสหสฺสานํ ปฐโม อภิสมโย อโหสิฯ เตน วุตฺตํ –</p>


<ol>
<li>
‘‘วิปสฺสิสฺส  
อปเรน, สมฺพุโทฺธ ทฺวิปทุตฺตโม;  
  
สิขิวฺหโย อาสิ ชิโน, อสโม อปฺปฎิปุคฺคโลฯ  
</li>
  
<li>
‘‘มารเสนํ ปมทฺทิตฺวา, ปโตฺต สโมฺพธิมุตฺตมํ;  
  
ธมฺมจกฺกํ ปวเตฺตสิ, อนุกมฺปาย ปาณินํฯ  
</li>
  
<li>
‘‘ธมฺมจกฺกํ ปวเตฺตเนฺต, สิขิมฺหิ ชินปุงฺคเว;  
  
โกฎิสตสหสฺสานํ, ปฐมาภิสมโย อหู’’ติฯ  
</li>
  
<p>ปุนปิ อรุณวติยา ราชธานิยา สมีเปเยว อภิภูราชปุตฺตสฺส จ สมฺภวราชปุตฺตสฺส จาติ ทฺวินฺนํ สปริวารานํ ธมฺมํ เทเสตฺวา นวุติโกฎิสหสฺสานิ ธมฺมามตํ ปาเยสิฯ โส ทุติโย อภิสมโย อโหสิฯ เตน วุตฺตํ –
</ol></p>


<ol>
<li>
‘‘อปรมฺปิ ธมฺมํ เทเสเนฺต, คณเสเฎฺฐ นรุตฺตเม;  
  
นวุตฺติโกฎิสหสฺสานํ, ทุติยาภิสมโย อหู’’ติฯ  
</li>
  
<p>ยทา ปน สูริยวตีนครทฺวาเร จมฺปกรุกฺขมูเล ติตฺถิยมทมานภญฺชนตฺถํ สพฺพชนพนฺธนโมกฺขตฺถญฺจ ยมกปาฎิหาริยํ กโรโนฺต ภควา ธมฺมํ เทเสสิ , ตทา อสีติโกฎิสหสฺสานํ ตติโย อภิสมโย อโหสิฯ เตน วุตฺตํ –
</ol></p>


<ol>
<li>
‘‘ยมกปาฎิหาริยญฺจ  
, ทสฺสยเนฺต สเทวเก;  
  
อสีติโกฎิสหสฺสานํ, ตติยาภิสมโย อหู’’ติฯ  
</li>
  
<p>อภิภุนา จ สมฺภเวน จ ราชปุเตฺตน สทฺธิํ ปพฺพชิตานํ อรหนฺตานํ สตสหสฺสานํ มเชฺฌ นิสีทิตฺวา ปาติโมกฺขํ อุทฺทิสิ, โส ปฐโม สนฺนิปาโต อโหสิ, อรุณวตีนคเร ญาติสมาคเม ปพฺพชิตานํ อสีติยา ภิกฺขุสหสฺสานํ มเชฺฌ นิสีทิตฺวา ปาติโมกฺขํ อุทฺทิสิ, โส ทุติโย สนฺนิปาโต อโหสิฯ ธนญฺชยนคเร ธนปาลกนาควินยนสมเย ปพฺพชิตานํ สตฺตติยา ภิกฺขุสหสฺสานํ มเชฺฌ ภควา ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, สิขิสฺสาปิ มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘ภิกฺขุสตสหสฺสานํ, ปฐโม อาสิ สมาคโม;  
  
อสีติภิกฺขุสหสฺสานํ, ทุติโย อาสิ สมาคโมฯ  
</li>
  
<li>
‘‘สตฺตติภิกฺขุสหสฺสานํ  
, ตติโย อาสิ สมาคโม;  
  
อนุปลิโตฺต ปทุมํว, โตยมฺหิ สมฺปวฑฺฒิต’’นฺติฯ  
</li>
  
<p>ตตฺถ ติ โตเย ชาตํ โตเยว วฑฺฒิตํ ปทุมํ วิย โตเยน อนุปลิตฺตํ, โสปิ ภิกฺขุสนฺนิปาโต โลเก ชาโตปิ โลกธเมฺมหิ อนุปลิโตฺต อโหสีติ อโตฺถฯ
</ol></p>


<p>ตทา กิร อมฺหากํ โพธิสโตฺต กตฺถจิ อสํสโฎฺฐ ปริภุตฺตนคเร อรินฺทโม นาม ราชา หุตฺวา สิขิมฺหิ สตฺถริ ปริภุตฺตนครมนุปฺปเตฺต สปริวาโร ราชา ภควโต ปจฺจุคฺคนฺตฺวา ปสาทวฑฺฒิตหทยนยนโสโต ทสพลสฺส อมลจรณกมลยุคเฬสุ สปริวาโร สิรสา อภิวนฺทิตฺวา ทสพลํ นิมเนฺตตฺวา สตฺตาหํ อิสฺสริยกุลวิภวสทฺธานุรูปํ มหาทานํ ทตฺวา ทุสฺสภณฺฑาคารทฺวารานิ วิวราเปตฺวา พุทฺธปฺปมุขสฺส ภิกฺขุสงฺฆสฺส  มหคฺฆานิ วตฺถานิ อทาสิฯ อตฺตโน จ พลรูปลกฺขณชวสมฺปนฺนเหมชาลมาลาสมลงฺกตํ นวกนกรุจิรทณฺฑโกสจามรยุควิราชิตํ วิปุลมุทุกณฺณํ จนฺทราชิวิราชิตวทนโสภํ เอราวณวารณมิว อริวารณํ วรวารณํ ทตฺวา วารณปฺปมาณเมว  กตฺวา กปฺปิยภณฺฑญฺจ อทาสิฯ โสปิ นํ สตฺถา – ‘‘อิโต เอกตฺติํสกเปฺป พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ เตน สมเยน, อรินฺทโม นาม ขตฺติโย;  
  
สมฺพุทฺธปฺปมุขํ สงฺฆํ, อนฺนปาเนน ตปฺปยิํฯ  
</li>
  
<li>
‘‘พหุํ ทุสฺสวรํ ทตฺวา, ทุสฺสโกฎิํ อนปฺปกํ;  
  
อลงฺกตํ หตฺถิยานํ, สมฺพุทฺธสฺส อทาสหํฯ  
</li>
  
<li>
‘‘หตฺถิยานํ นิมฺมินิตฺวา, กปฺปิยํ อุปนามยิํ;  
  
ปูรยิํ มานสํ มยฺหํ, นิจฺจํ ทฬฺหมุปฎฺฐิตํฯ  
</li>
  
<li>
‘‘โสปิ มํ พุโทฺธ พฺยากาสิ, สิขี โลกคฺคนายโก;  
  
เอกตฺติํเส อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ กปิลวฺหยา รมฺมา…เป.… เหสฺสาม สมฺมุขา อิมํฯ  
  
<li>
‘‘ตสฺสาหํ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตตฺถ ติ ตสฺส หตฺถิโน ปมาเณน ตุลยิตฺวาฯ นฺติ กปฺปิยภณฺฑํ, ภิกฺขูนํ ยํ ภณฺฑํ กปฺปติ คเหตุํ, ตํ กปฺปิยภณฺฑํ นามฯ นฺติ มม จิตฺตํ ทานปีติยา ปูรยิํ, มยฺหํ หาสุปฺปาทนสมตฺถํ อกาสินฺติ อโตฺถฯ นฺติ นิจฺจกาลํ ทานํ ทสฺสามี’’ติ ทานวเสน ทฬฺหํ อุปฎฺฐิตํ จิตฺตนฺติ อโตฺถฯ
</ol></p>


<p>ตสฺส ปน ภควโต นครํ อรุณวตี นาม อโหสิฯ อรุณวา นาม ราชา ปิตา, ปภาวตี นาม มาตา, อภิภู จ สมฺภโว จ เทฺว อคฺคสาวกา, เขมงฺกโร นามุปฎฺฐาโก, สขิลา จ มทุมา จ เทฺว อคฺคสาวิกา, ปุณฺฑรีกรุโกฺข โพธิ, สรีรญฺจสฺส สตฺตติหตฺถุเพฺพธํ อโหสิ ฯ สรีรปฺปภา นิจฺจกาลํ โยชนตฺตยํ ผริตฺวา  อฎฺฐาสิฯ สตฺตติวสฺสสหสฺสานิ อายุ, สพฺพกามา นามสฺส อคฺคมเหสี, อตุโล นามสฺส ปุโตฺต, หตฺถิยาเนน นิกฺขมิฯ เตน วุตฺตํ –</p>


<ol>
<li>
‘‘นครํ  
อรุณวตี นาม, อรุโณ นาม ขตฺติโย;  
  
ปภาวตี นาม ชนิกา, สิขิสฺสาปิ มเหสิโนฯ  
</li>
  
<li>
‘‘อภิภู สมฺภโว เจว, อเหสุํ อคฺคสาวกา;  
  
เขมงฺกโร นามุปฎฺฐาโก, สิขิสฺสาปิ มเหสิโนฯ  
</li>
  
<li>
‘‘สขิลา จ ปทุมา จ, อเหสุํ อคฺคสาวิกา;  
  
โพธิ ตสฺส ภควโต, ปุณฺฑรีโกติ วุจฺจติฯ  
</li>
  
<li>
‘‘สิริวโฑฺฒ จ นโนฺท จ, อเหสุํ อคฺคุปฎฺฐกา;  
  
จิตฺตา เจว สุคุตฺตา จ, อเหสุํ อคฺคุปฎฺฐิกาฯ  
</li>
  
<li>
‘‘อุจฺจตฺตเนน โส พุโทฺธ, สตฺตติหตฺถมุคฺคโต;  
  
กญฺจนคฺฆิยสงฺกาโส, ทฺวตฺติํสวรลกฺขโณฯ  
</li>
  
<li>
‘‘ตสฺสาปิ พฺยามปฺปภา กายา, ทิวารตฺติํ นิรนฺตรํ;  
  
ทิโสทิสํ นิจฺฉรนฺติ, ตีณิ โยชนโส ปภาฯ  
</li>
  
<li>
‘‘สตฺตติวสฺสสหสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ธมฺมเมฆํ ปวเสฺสตฺวา, เตมยิตฺวา สเทวเก;  
  
เขมนฺตํ ปาปยิตฺวาน, นิพฺพุโต โส สสาวโกฯ  
</li>
  
<li>
‘‘อนุพฺยญฺชนสมฺปนฺนํ, ทฺวตฺติํสวรลกฺขณํ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ  เสตมฺพรุโกฺขฯ ติ ตีณิ โยชนานิ ปภา นิจฺฉรนฺตีติ อโตฺถฯ นฺติ ธมฺมวสฺสํ, ธมฺมวสฺสนโก พุทฺธเมโฆฯ ติ ธมฺมกถาสลิเลน เตเมตฺวา, สิญฺจิตฺวาติ อโตฺถฯ ติ สเทวเก สเตฺตฯ นฺติ เขมนฺตํ นิพฺพานํ  ฯ นฺติ ตมฺพนขตุงฺคนาสวฎฺฎงฺคุลิตาทีหิ อสีติยา อนุพฺยญฺชเนหิ สมฺปนฺนํ, ทฺวตฺติํสมหาปุริสลกฺขณปฎิมณฺฑิตํ ภควโต สรีรนฺติ อโตฺถฯ สิขี กิร สมฺมาสมฺพุโทฺธ สีลวตีนคเร อสฺสาราเม ปรินิพฺพายิฯ
</ol></p>


<p>
‘‘สิขีว โลเก ตปสา ชลิตฺวา, สิขีว เมฆาคมเน นทิตฺวา;  
  
สิขี มเหสินฺธนวิปฺปหีโน, สิขีว สนฺติํ สุคโต คโต โส’’ฯ  
</p>
  
<p>สิขิสฺส กิร ภควโต ธาตุโย เอกคฺฆนาว หุตฺวา อฎฺฐํสุ น วิปฺปกิริํสุฯ สกลชมฺพุทีปวาสิโน ปน มนุสฺสา ติโยชนุเพฺพธํ สตฺตรตนมยํ หิมคิริสทิสโสภํ ถูปมกํสุฯ เสสเมตฺถ คาถาสุ ปากฎเมวาติฯ</p>

</p>

</p>





