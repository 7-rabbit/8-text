<h2>กงฺขาวิตรณีปุราณ-ฎีกา</h2>
<h3>คนฺถารมฺภกถา</h3>
<p>
พุทฺธํ  
  
ธมฺมญฺจ สงฺฆนฺติ-อาทินา ยา ปกาสิตา;  
  
ภทนฺตพุทฺธโฆเสน,  
มาติกาฎฺฐกถา สุภา;  
  
ตสฺสา หิ ลีนปทํ วิ-กาสนโกยมารโมฺภฯ  
</p>
  
<h3>คนฺถารมฺภกถาวณฺณนา</h3>
<p>ติ  วิวิธปฺปสเนฺนนฯ กถํ? ‘‘อิติปิ โส…เป.… พุโทฺธ ภควา, สฺวากฺขาโต…เป.… วิญฺญูหิ, สุปฺปฎิปโนฺน…เป.… โลกสฺสา’’ติ (อ. นิ. ๕.๑๐) เอวมาทินาฯ ติ วุตฺตตฺตา ตีสุ วนฺทนาสุ เจโตวนฺทนา อธิเปฺปตาฯ ตนฺนินฺนตาทิวเสน กายาทีหิ ปณามกรณํ  คุณวเสน มนสาปิ ตถาว กรณํ  ปจฺจยปฺปฎิปตฺติยาทีหิ ปูชากรณํ  ปจฺจยาทีนํ อภิสงฺขรณํ สกฺกจฺจ กรณํ  เตสํฯ นฺติ อาธาโร, อธิกรณํ วาฯ</p>


<p> มหากสฺสปาทโย, เตสํ วํโสติ  อาคมาธิคมสมฺปทาย ตสฺส วํสสฺส ปทีปภูตาติ เถรวํสปฺปทีปา, เตสํ ฯ อสํหีรตฺตา ฯ ติ วินยปิฎเก, อารมฺภานุรูปวจนเมตํฯ สุตฺตาภิธเมฺมสุปิ เต ถิรา เอวฯ ‘‘พุทฺธํ ธมฺมญฺจ สงฺฆญฺจ ปุพฺพาจริยสีหานญฺจา’’ติ อวตฺวา กสฺมา วิสุํ วุตฺตนฺติ เจ? ปโยชนวิเสสทสฺสนตฺถํฯ วตฺถุตฺตยสฺส หิ ปณามกรณสฺส อนฺตรายนิวารณํ ปโยชนํ  อตฺตโน นิสฺสยภูตานํ อาจริยานํ ปณามกรณสฺส อุปการญฺญุตาทสฺสนํฯ เตน พุทฺธญฺจ ธมฺมญฺจ สงฺฆญฺจ วนฺทิตฺวา, -สเทฺทน ปุพฺพาจริยสีหานญฺจ  กตฺวาติ โยชนาฯ อถ วา ติ เจโตวนฺทนํ ทเสฺสตฺวา ตโต ติ วาจาวนฺทนา, ติ กายวนฺทนาปิ ทสฺสิตาติ โยเชตพฺพํฯ</p>


<p>อิทานิ อภิธานปฺปโยชนํ ทเสฺสตุํ นฺติอาทิมาหฯ ตตฺถ นฺติ ปธานํฯ สีลญฺหิ สเพฺพสํ กุสลธมฺมานํ ปธานํ อาทิภาวโตฯ ยถา จ สตฺตานํ ขชฺชโภชฺชเลยฺยเปยฺยวเสน จตุพฺพิโธปิ อาหาโร มุเขน ปวิสิตฺวา องฺคมงฺคานิ ผรติ, เอวํ โยคิโนปิ จาตุภูมกํ กุสลํ สีลมุเขน ปวิสิตฺวา อตฺถสิทฺธิํ สมฺปาเทติฯ เตน วุตฺตํ นฺติอาทิฯ อถ วา  อุปาโย, เตน  นิพฺพานสจฺฉิกิริยาย มุขํ อุปาโยติ อโตฺถฯ มเหสินา ยํ ปาติโมกฺขํ ปกาสิตนฺติ สมฺพโนฺธฯ มหเนฺต สีลาทิกฺขเนฺธ เอสิ คเวสีติ ฯ</p>


<p>ติ ‘‘ตตฺถ กตมํ โสรจฺจํ? โย กายิโก อวีติกฺกโม’’ติอาทินา (ธ. ส. ๑๓๔๙) สูรเตน, นีจวุตฺตินา มานุทฺธจฺจวเสน อตฺตานํ อนุกฺขิปนภาเวน นิวาเตนฯ  จาริตฺตวาริเตฺตหิ ยุเตฺตนฯ ‘‘โสณเตฺถเรน ยาจิโต’’ติ อวตฺวา ติอาทิ  กสฺมา วุตฺตํ, กิํ ทุสฺสีเลน วา ทุเฎฺฐน วา อลชฺชินา วา ยาจิเตน วณฺณนา กาตุํ น วฎฺฎตีติ เจ? น น วฎฺฎติฯ เถรสฺส วจนํ ปฎิกฺขิปิตุํ น สกฺกา, เอวรูปคุโณ เถโรว, ยาจนวเสน กตฺตโพฺพ อาทเรนาติ ทเสฺสตุํ วุตฺตํฯ</p>


<p>ติ อตฺตโน คุณนาเมนฯ สทฺทลกฺขณสุภโต, วินิจฺฉยสุภโต, วิเญฺญยฺยสุภโต จ ฯ</p>

</p>


<h3>นิทานวณฺณนา</h3>
<p>‘‘อาวิกตา หิสฺส ผาสุ โหติ, ตตฺถายสฺมเนฺต ปุจฺฉามิ…เป.… ตุณฺหี, เอวเมตํ ธารยามี’’ติ วตฺวา ‘‘อุทฺทิฎฺฐํ โข อายสฺมโนฺต นิทาน’’นฺติอาทินา นเยน วุตฺตํฯ เอเตฺถว ยาวตติยานุสาวนกถาวสาเน อถ  โข อุเทฺทสกาเล ‘‘อาวิกตา หิสฺส ผาสุ โหตี’’ติ วตฺวา ‘‘อุทฺทิฎฺฐํ โข อายสฺมโนฺต นิทานํฯ ตตฺถายสฺมเนฺต ปุจฺฉามี’’ติอาทินา นเยน อาคตํฯ อุโปสถกฺขนฺธเกปิ เอวเมว อาคตํฯ ตตฺถ ปุเพฺพ วุตฺตํ ปจฺฉา อาคตสุเตฺตน วิรุชฺฌติฯ ตสฺมา ยถา น วิรุชฺฌติ, ตถา อุปปริกฺขิตฺวา คเหตพฺพํฯ เอวํ น วิรุชฺฌตีติ เอเกฯ กถํ? ‘‘อาวิกตา หิสฺส ผาสุ โหตี’’ติ วตฺวา ‘‘อุทฺทิฎฺฐํ โข อายสฺมโนฺต นิทานํฯ ตตฺถายสฺมเนฺต ปุจฺฉามี’’ติอาทินา สุอุทฺทิฎฺฐํ โหตีติ เอตํ อุเทฺทสลกฺขณํ อิธาปิ ขนฺธเกปิ วุตฺตตฺตาฯ ตสฺมา ‘‘ผาสุ โหตี’’ติ วตฺวา ‘‘ตตฺถายสฺมเนฺต ปุจฺฉามี’’ติ วุตฺตฎฺฐาเน อวุตฺตมฺปิ อาเนตฺวา คเหตพฺพํฯ กสฺมา? อิธ นิทานํ น ทสฺสิตํ, อุเทฺทโส อุเทฺทสกาเล อุทฺทิสิตพฺพลกฺขณสฺส ตตฺถ วุตฺตตฺตาฯ อปิจ ‘‘นิทานุเทฺทโส’’ติ ปทํ อุทฺธริตฺวา นิทานุเทฺทสํ ทเสฺสตุกาโมปิ ‘‘สุณาตุ เม, ภเนฺต, สโงฺฆ…เป.… อาวิกตา หิสฺส ผาสุ โหตี’’ติ ปาฐวเสน อาคตํ นิทานํ นิฎฺฐาเปตฺวา อุปริ อฎฺฐกถาวเสน โยเชตพฺพํ ปาฬิํ อิธ โยเชตฺวา ‘‘ตตฺถายสฺมเนฺต ปุจฺฉามิ…เป.… ธารยามี’’ติ นิทานปาฬิํ ปริปุณฺณํ กตฺวา ปุน ‘‘ตตฺถ นิทานุเทฺทโส’’ติ อุทฺธฎปทวเสน สเงฺขปโต นิทานุเทฺทสลกฺขณํ ทเสฺสตุํ ‘‘เอวเมตํ ธารยามี’’ติ วตฺวา ‘‘อุทฺทิฎฺฐํ โข อายสฺมโนฺต นิทาน’’นฺติอาทิ วุตฺตํ, ตสฺมา เอวํ อุปริ จ ขนฺธเก จ, อถ โข อุเทฺทสกาเล ‘‘อาวิกตา หิสฺส  ผาสุ โหตี’’ติ วตฺวา ‘‘อุทฺทิฎฺฐํ โข อายสฺมโนฺต นิทานํฯ ตตฺถายสฺมเนฺต ปุจฺฉามี’’ติอาทิ นิทานุเทฺทโสว ทสฺสิโต, น นิทานํฯ</p>


<p> เอตฺถ สงฺฆนวกตเรน วตฺตุํ อยุตฺตนฺติ เจ? ยุตฺตเมวฯ ‘‘ปาติโมกฺขุเทฺทสเกน เอวํ วตฺตพฺพ’’นฺติ ภควตา วุตฺตตฺตา ภควโตว อาณตฺติ, น อุเทฺทสกสฺสฯ อิธ นวกตรวเสน วุตฺตํฯ เถโรปิ ปน อุทฺทิสิตุํ ลภตีติ ทสฺสนตฺถํ นฺติ วุตฺตํฯ อิมินา สุเตฺตน นวกตโร น ลภตีติ เจ? ตํ ทเสฺสตุํ ติอาทิ วุตฺตํฯ</p>


<p>ยถา จตุวเคฺคน ฐเปตฺวา อุปสมฺปทาปวารณาอพฺภานานิ สพฺพํ สงฺฆกมฺมํ กาตุํ วฎฺฎติ, เอวํ ‘‘อติเรกวีสติวเคฺคน อิมํ นาม กมฺมํ กาตพฺพ’’นฺติ อวตฺวา อติเรกวจนตฺตา อญฺญํ อตฺถํ สูเจติ, กิํ ตนฺติ ติอาทิฯ ตญฺหิ เตหิ เอว สิทฺธํฯ กถํ? จตุวเคฺคน อุปสมฺปทาปวารณา…เป.… วีสติวเคฺคน  น กิญฺจิ สงฺฆกมฺมํ กาตุํ น วฎฺฎตีติฯ เอตฺถ ‘‘ทสวเคฺคน อพฺภานกมฺมมตฺตํ ฐเปตฺวา’’ติ วทเนฺตน จตุปญฺจวเคฺคน กรณียานิปิ ทสวเคฺคน กาตุํ อนุญฺญาตานิฯ ตสฺมา อติเรเกน วฎฺฎตีติ ทีปิตํ, ‘‘ฐเปตฺวา’’ติ วจเนน อูนตเรน น วฎฺฎตีติ ทีปิตเมวฯ ตสฺมา น วตฺตพฺพํ อติเรกวีสติวโคฺคติ เจ? วตฺตพฺพเมวฯ จตุปญฺจวเคฺคน กตฺตพฺพํ ฉสตฺตอฎฺฐนววเคฺคน กาตพฺพนฺติ จ, ทสวเคฺคน กาตพฺพํ เอกาทสทฺวาทส…เป.… เอกูนวีสติวเคฺคน กาตพฺพนฺติ จ ทีปิตํฯ อูนตเรน น วฎฺฎตีติ ทีปิตํ ปากฎโตฯ สพฺพปฺปกาเรน ปน อติเรกวีสติอนติเรกวีสติวเคฺค วุเตฺตปิ ทีปิตํ โหตีติ  ลิขิตํฯ อิโต ปฎฺฐาย ‘‘ลิขิต’’นฺติ วุเตฺต วชิรพุทฺธิเตฺถเรนาติ คเหตพฺพํฯ</p>


<p>สเจ อนุโปสเถปิ วเฎฺฎยฺย, ‘‘อุโปสถํ กเรยฺยา’’ติ น วเทยฺย, ยสฺมา อนุโปสเถ กาตุํ น วฎฺฎติ, ตสฺมา ‘‘อชฺชุโปสโถ’’ติ วตฺวา ปุน ติ วุตฺตํฯ ‘‘ปจฺฉิมกตฺติกปุณฺณมา เอวา’’ติ อวธารณํ ตโต ปรํ ปวารณาทิวสสฺส นตฺถิตาย กตํฯ อุทฺธํ ปกติอุโปสเถ วุเตฺตน ปกติจาริเตฺตน สทฺธิํ ฯ</p>


<p>ติ น วตฺตพฺพํ ‘‘ติวิธสมฺปตฺติยุตฺตา’’ติ วุตฺตตฺตาติ เจ? วตฺตพฺพเมวฯ กสฺมา? ติวิธสมฺปตฺติ นาม นิมิตฺตสมฺปตฺติ, ปริสาสมฺปตฺติ, กมฺมวาจาสมฺปตฺตีติอาทิํ วตฺวา ‘‘นิมิตฺตสมฺปตฺติ นาม ปพฺพตนิมิตฺตํ, ปาสาณนิมิตฺต’’นฺติอาทิ  วุตฺตํ, น นิมิเตฺตน นิมิตฺตสมฺพนฺธนํ วุตฺตํฯ อปิจ ‘‘ติวิธสมฺปตฺติยุตฺตา’’ติ สมฺปโยคเงฺคสุ ทเสฺสตฺวา ปุน ตเมว ปหานเงฺคสุ ทเสฺสตุํ ‘‘นิมิเตฺตน นิมิตฺตํ สมฺพนฺธิตฺวา’’ติ วุตฺตํฯ นทิสมุทฺทชาตสฺสเรสุ สมฺมตสีมาโต กมฺมานิ น วิปชฺชนฺติ อุทกุเกฺขปสีมตฺตาติ ‘‘วิปตฺติสีมาโย นามา’’ติ กสฺมา วุตฺตาติ เจ? เสสลกฺขณานิ สมฺปาเทตฺวา นทิยํ สีมาย พทฺธาย อุทกปริยนฺตํ กตฺวา สีมาคตตฺตา ปุน ตํ นทิํ อโนฺต กตฺวา ตฬาเก กเต สเจ ตสฺสา สีมาย กมฺมํ กาตุํ วเฎฺฎยฺย, สีมาโต กมฺมานิ น วิปเชฺชยฺยุํฯ ยสฺมา ปน เอวํ กาตุํ น วฎฺฎติ, ตสฺมา ‘‘อุทกุเกฺขปสีมตฺตา’’ติ วุตฺตํ อการณํฯ</p>


<p>วีสติวคฺคกรณียตฺตา สงฺฆกมฺมสฺส กมฺมารเหน สทฺธิํ ติ วุตฺตํ, สุขนิสชฺชาวเสน นิสีทิตุนฺติ อธิปฺปาโยฯ ‘‘ปริมณฺฑลากาเรน นิสีทิตุ’’นฺติ อฎฺฐกถายํ วุตฺตํฯ ติ มเชฺฌ ฐตฺวา ทิยฑฺฒํ กตฺวา ติโยชนํฯ โกณโต  หิ โกณํ ติโยชนํ อติกฺกาเมติ, อาปตฺติญฺจ อาปชฺชติ, สีมา จ อสีมา โหติฯ ติ นิมิตฺตานิ สมฺปนฺนานิปิ อญฺญมญฺญนามวิปริยาเยน, อนิมิตฺตานํ นาเมหิ จ กิเตฺตตฺวาติ อโตฺถฯ</p>


<p>ราสิกตํ ปํสุปิ รุเกฺขสุ ชาเตสุ  โหติฯ  ถูลตาย, น ตุลคณนายฯ ติ อิมินา กุฎสราวาทีสุ โรปิตํ ปฎิกฺขิปติ, ตโต อปเนตฺวา ปน ตงฺขณมฺปิ ภูมิยํ โรปิโต วฎฺฎติฯ นวมูลสาขานิคฺคมนํ ปน อการณํฯ ขนฺธํ ฉินฺทิตฺวา โรปิเต ปน เอตํ ยุชฺชติฯ  กนิฎฺฐงฺคุลิปริมาณมโตฺตฯ ติ อิมินา อุเพฺพโธ ปริจฺฉิโนฺน โหติ, ติ อิมินา ปริณาโหฯ ‘‘เอวํ สเนฺตปิ โควิสาณปริณาเห ปริเจฺฉโท นตฺถิ, ตสฺมา ขุทฺทโกปิ มหโนฺตปิ วฎฺฎติ เอวาติ วทนฺติฯ</p>


<p>ชาตสฺสเร ปริปุณฺณเมว อุทกํ นิมิตฺตูปคํ ทิสฺวา อปริปุณฺณํ อนฺตรา ฐิติภูตํ ‘‘ชาตสฺสเร สมฺมตา’’ติ วุตฺตํ วิปตฺติํ น อาปชฺชตีติ ‘‘นทิยา สมฺมตา, สมุเทฺท สมฺมตา, ชาตสฺสเร สมฺมตา’’ติ เอตฺถาปิ โลณี น คหิตาฯ ติ เอตฺถาปิ ‘‘นทิยา วา, ภิกฺขเว, สมุเทฺท วา ชาตสฺสเร วา’’ติ (มหาว. ๑๔๗) เอตฺถาปิ น คหิตาฯ ตสฺมา โลณี น อพทฺธสีมาติ เจ? อพทฺธสีมาวฯ ‘‘โยปิ นทิํ วา สมุทฺทํ วา ภินฺทิตฺวา นิกฺขนฺตอุทเกน กโต โสโพฺภ เอตํ ลกฺขณํ ปาปุณาติ, อยมฺปิ  ชาตสฺสโรเยวา’’ติ (กงฺขา. อฎฺฐ. นิทานวณฺณนา) วุตฺตตฺตา ชาตสฺสรคฺคหเณน คหิตาติ ตตฺถ ตตฺถ อวุตฺตาฯ ‘‘ยาวติกา ตสฺมิํ คามเขเตฺต’’ติ วุตฺตตฺตา อญฺญมฺปิ คามํ อโนฺต กตฺวา สมานสํวาสกสีมาสมฺมนฺนนกาเล ตสฺมิํ คาเม ภิกฺขู อาคจฺฉนฺตุ วา มา วา, วฎฺฎติฯ อวิปฺปวาสสีมาสมฺมนฺนนกาเล อาคนฺตพฺพเมวฯ</p>


<p>ติ เอตฺถ เอกทิวเสน คนฺตฺวา ปจฺจาคนฺตุํ อสกฺกุเณยฺยฎฺฐาเนติ วทนฺติ, พทฺธสีมาภาวํ ปฎิกฺขิปิตฺวาติ อโตฺถฯ</p>


<p>ติ วุตฺตตฺตา สพฺพทิสาสุ คเหตพฺพเมวาติ เจ? ยโต ลพฺภติ, ตโต คเหตโพฺพ ‘‘ยสฺมิํ ปเทเส ปกติวีจิโย โอตฺถริตฺวา  สณฺฐหนฺติ, ตโต ปฎฺฐาย กปฺปิยภูมิ, ตตฺถ ฐตฺวา อุโปสถาทิกมฺมํ กาตุํ วฎฺฎตี’’ติ วุตฺตตฺตาฯ อนุพโนฺธ อฑฺฒมาโส  อฑฺฒมาสสฺส วา อนุฯ  อนฺตมโส ติรจฺฉาเนนปิ  อธิปฺปาโยฯ</p>


<p>ติ วุตฺตตฺตา อติกฺกมิตฺวา ฐิโต น โกเปตีติ ทีปิตเมว โหตีติ  ตํ ปน ‘‘ทฺวินฺนํ อุทกุเกฺขปานํ อนฺตเร อโญฺญ เอโก อุทกุเกฺขโป อุปจารตฺถาย ฐเปตโพฺพ’’ติ วจเนน วิรุชฺฌติฯ ญฺหิ ‘‘อญฺญํ ตตฺตกํเยวา’’ติ ปทํ นตฺถิฯ ตสฺมา ตสฺสาธิปฺปาโย ปริเยสิตโพฺพฯ อโนฺตอุทกุเกฺขปสีมาย อุปจารตฺถาย ฐปิตํ อุทกุเกฺขปปริเจฺฉทํ อนติกฺกมิตฺวาติ อโตฺถ คเหตโพฺพฯ เถเรน อญฺญถา ปปญฺจิตฺวา ลิขิตํฯ</p>


<p>นฺติ วุตฺตตฺตา สภาคสงฺฆาทิเสสํ อาโรเจตุํ วฎฺฎตีติ เจ? น วฎฺฎติ เทสนาคามินิํ สนฺธาย อิธ วุตฺตตฺตาฯ ตสฺมา เอว  ‘‘สภาคสงฺฆาทิเสสํ อาปนฺนสฺส ปน สนฺติเก อาวิกาตุํ น วฎฺฎติฯ สเจ อาวิกโรติ, อาปตฺติ อาวิกตา โหติ, ทุกฺกฎา ปน น มุจฺจตี’’ติ (จูฬว. อฎฺฐ. ๑๐๒) วุตฺตํฯ ยถา สเงฺฆน ‘‘สุณาตุ เม, ภเนฺต, สโงฺฆ…เป.… ปฎิกริสฺสตี’’ติ วตฺวา อุโปสถํ กาตุํ ลภติ, เอวํ ตีหิ ทฺวีหิปิ อญฺญํ สุทฺธํ ปสฺสิตฺวา ‘‘ปฎิกริสฺสามา’’ติ วตฺวา อุโปสถํ กาตุํ วฎฺฎติฯ เอเกนาปิ ‘‘ปริสุทฺธํ ลภิตฺวา ปฎิกริสฺสามี’’ติ อาโภคํ กตฺวา อุโปสถํ กาตุํ วฎฺฎตีติฯ อฎฺฐกถายมฺปิ ‘‘สามโนฺต ภิกฺขุ เอวมสฺส วจนีโยติ เอตฺถ สภาโค เอว วตฺตโพฺพฯ วิสภาคสฺส หิ วุจฺจมาเน ภณฺฑนกลหสงฺฆเภทาทีนิปิ โหนฺติ, ตสฺมา ตสฺส อวตฺวา อิโต วุฎฺฐหิตฺวา  ปฎิกริสฺสามี’’ติ อาโภคํ กตฺวา อุโปสโถ กาตโพฺพติ อนฺธกฎฺฐกถายํ วุตฺต’’นฺติ วตฺวา ตสฺส อปฺปฎิกฺขิตฺตตฺตา วฎฺฎตีติ ทีปิตเมวฯ  วุตฺตตฺตา ลหุกเสฺสว อนุญฺญาตตฺตา  วุตฺตตฺตา สภาคสงฺฆาทิเสสํ ปน ญตฺติยา อาโรเจตฺวา อุโปสถํ กาตุํ น วฎฺฎติฯ</p>


<p>เทวพฺรหฺมา  ปน ‘‘ติรจฺฉานคโต’’ติ ปทํ ฐเปตฺวา เยน เกนจิ ปเทน อสงฺคหิตาปิ อิมินา สงฺคหิตาติ ทสฺสนตฺถํ ติ วุตฺตํฯ</p>


<p>‘‘จาตุมาสินิยํ ปน ปวาริตานํ สนฺติเก อนุปคเตน วา ฉินฺนวเสฺสน วา วุฎฺฐวเสฺสน วา’’ติ อวตฺวา ติ เอตฺตกเมว วุตฺตํฯ วุฎฺฐวโสฺส ปน ตสฺมิํ กาเล อนุปคตตฺตา ‘‘อนุปคโต’’ติ สงฺขฺยํ คโตติฯ สพฺพาย วุฎฺฐิตาย สเพฺพ วุฎฺฐหิตฺวา คเต สนฺนิปาเตตุํ น สกฺกา, เอกเจฺจ สนฺนิปาเตตฺวา ปาริสุทฺธิํ อาโรเจตุํ วฎฺฎตีติ วทนฺติฯ กสฺมา? ญตฺติํ ฐเปตฺวา กตฺตพฺพสงฺฆกมฺมาภาวา วคฺคํ น โหตีติฯ ปวารณายปิ เอเสว นโยฯ อยเญฺหตฺถ วิเสโส – สเจ ปุริมิกาย อุปคเตหิ ปจฺฉิมิกาย อุปคตา โถกตรา เจว โหนฺติ สมสมา จ, สงฺฆปวารณาย จ คณํ ปูเรนฺติ, สงฺฆปวารณาวเสน ญตฺติ ฐเปตพฺพาติฯ ติ วุตฺตตฺตา อธิฎฺฐานุโปสถํ สีมํ ปวิสิตฺวา กาตุํ น สกฺกาติ วทนฺติฯ</p>


<p>นฺติ อิทํ น ญตฺติํ ฐเปตฺวา วตฺตพฺพํฯ ตญฺหิ ญตฺติโต ปุเรตรเมว กรียติฯ ตสฺมา ‘‘สุณาตุ เม, ภเนฺต, สโงฺฆ, กิํ สงฺฆสฺส ปุพฺพกิจฺจํ, ยทิ สงฺฆสฺส ปตฺตกลฺล’’นฺติ วตฺตพฺพํ สิยาติฯ ตถาปิ น วตฺตพฺพํฯ น หิ ตํ ญตฺติยา อโนฺต กรียตีติฯ เอวํ สเนฺต เนตํ วตฺตพฺพนฺติ อาปชฺชติ ปโยชนาภาวาติ เจ? น, ยถาคตฎฺฐาเน เอว วตฺตพฺพโต, ปรปทาเปกฺขตายาติ วุตฺตํ โหติฯ อิทํ ปุพฺพกิจฺจํ อกตฺวา อุโปสถกมฺมํ กโรโนฺต สโงฺฆ, ปุคฺคโล วา ฐปนเกฺขตฺตาติกฺกเม อาปชฺชติฯ ตสฺมิญฺหิ เขเตฺต อติกฺกเนฺต สมฺมชฺชนาทิกรเณ อาปตฺติโมโกฺข น โหติ อุโปสถกมฺมโต ปุเพฺพ กตฺตพฺพกมฺมากรณปจฺจยตฺตา ตสฺสา อาปตฺติยาฯ น สา กมฺมปริโยสานาเปกฺขา เอตฺถาคตสมฺปชานมุสาวาทาปตฺติ วิย, ตสฺมา ปาติโมกฺขุเทฺทสโก ภิกฺขุ ‘‘ปาริสุทฺธิํ อายสฺมโนฺต อาโรเจถา’’ติ วตฺตุกาโม ปฐมเมว ปาริสุทฺธาปาริสุทฺธิปจฺจยํ ปุพฺพกิจฺจํ สราเปติฯ ตญฺหิ กตํ ปาริสุทฺธิปจฺจโย โหติ, อกตํ อปาริสุทฺธิปจฺจโยฯ เตเนว อุภยาเปกฺขาธิปฺปาเยน กตํ, น กตนฺติ อวตฺวา ‘‘กิํ สงฺฆสฺส ปุพฺพกิจฺจ’’มิเจฺจวาหฯ ตตฺถ อกตปเกฺข ตาว ปาริสุทฺธิอาโรจนกฺกมนิทสฺสนตฺถํ ปรโต  ‘‘ยสฺส  สิยา อาปตฺติ, โส อาวิกเรยฺยา’’ติ จ, กตปเกฺข ‘‘อสนฺติยา อาปตฺติยา ตุณฺหี ภวิตพฺพ’’นฺติ จ วกฺขติฯ</p>


<p>‘‘สพฺพนฺติเมน ปริเจฺฉเทน จตูหิ ภิกฺขูหิ สนฺนิปติตฺวา’’ติ จ, ‘‘อุโปสถกรณตฺถํ สนฺนิปติเต สเงฺฆ พหิ…เป.… อเทเนฺตน ฉโนฺท ทาตโพฺพ’’ติ จ วทนฺติฯ อสนฺนิปติเตปิ ปน วฎฺฎติฯ อิทญฺหิ ฉนฺททานสมยทสฺสนตฺถํ วุตฺตํฯ อุโปสถกรณตฺถํ สนฺนิปติเต สเงฺฆ พหิ อุโปสถํ กตฺวา อาคตสฺส กตฺตพฺพาการทสฺสนตฺถญฺจ วุตฺตํฯ ปธานฆรวาสิโน ปธานฆรํ ปวิสิตุกามา อตฺตโน สภาคภิกฺขูนํ ฉนฺทํ ทตฺวา สเจ สโงฺฆ สนฺนิปตติ, ‘‘มยฺหํ ฉโนฺท อาโรเจตโพฺพ’’ติ วตฺวา ปธานฆรํ ปวิสนฺติฯ อยํ สีหฬทีเป ปโยโคฯ อาโรเจเนฺตน ปน สนฺนิปติเต อาโรเจตพฺพํฯ ปญฺจสุ ภิกฺขูสุ เอกสฺมิํ วิหาเร วสเนฺตสุ เอกสฺส ฉนฺทปาริสุทฺธิํ อาหริตฺวา จตุนฺนํ ปาติโมกฺขํ อุทฺทิสิตุํ อนุญฺญาตตฺตา สนฺนิปติเต ฉโนฺท คเหตโพฺพ อาโรเจตโพฺพติ วจนํ นิรตฺถกํ วิยฯ ‘‘เถยฺยสํวาสโก ปฎิชานาตีติ (มหาว. ๑๖๕) วจนโต สามเณเรน อาหฎาปิ วฎฺฎติฯ กมฺมํ น โกเปตี’’ติ จ, ‘‘สเจ ปุเพฺพ ฉนฺทํ ทตฺวา พหิสีมาคโต ปุน ปวิสติ, ปจฺฉา ฉนฺทคฺคหณกิจฺจํ นตฺถิ, ตสฺส ปโยโค สีมาสมฺมุติวเสน เวทิตโพฺพ’’ติ จ ‘‘ฉนฺททาเน ติกฺขตฺตุํ วจเน อิทํ ปโยชนํ – ปฐมํ สมคฺคภาวํ, ทุติยํ ปจฺฉา วิธาตพฺพภาวํ, ตติยํ ฉนฺทหารกสฺส ทุกฺกฎโมจนํ ทีเปตี’’ติ (วชิร. ฎี. มหาวคฺค ๑๖๔) จ ลิขิตํฯ พทฺธาว โหติ อโนฺตเคเห เอว สมฺปโยชนตฺตา, ยถา สา น กตฺถจิ คจฺฉติ, ตถา สาปิ น กตฺถจิ คจฺฉตีติ อธิปฺปาโยฯ อิตรถา วิเสสนํ นิรตฺถกํ โหตีติ อาจริเยน คหิตํฯ</p>


<p>‘‘น หิ ตํ อกตฺวา อุโปสถํ กาตุํ วฎฺฎตี’’ติ ปุเพฺพ ทสฺสิตตฺตา ‘‘อิทมฺปิ หิ อุภย’’นฺติ กสฺมา วุตฺตนฺติ เจ? เสสานิ เถเรน อาณเตฺตน กาตพฺพานิ ทสฺสิตานิ, อิเม ปน เทฺว เถเรน วา ปาติโมกฺขุเทฺทสเกน วา ญตฺติฎฺฐปนเกน วา เยน วา เตน วา กาตพฺพานีติ จ, สมฺมชฺชนาทีนิ ตตฺถ ตตฺถ ตาทิสานิ ปโยชนานิ นิปฺผาเทนฺติ, อิเม ปน เทฺว ตตฺถ ตตฺถ น กิญฺจิ กมฺมํ สาเธนฺติ, ตสฺมา ‘‘กิํ อิมินา’’ติ อวตฺวา กาตพฺพเมวาติ ทเสฺสตุญฺจ นฺติอาทิ วุตฺตํฯ ติ  คณวเสน วตฺวา ปุคฺคลวเสน น วุตฺตํ เตน อาโรเจตพฺพสฺส อญฺญสฺส อภาวาฯ</p>


<p>ติ สเงฺฆน อุทฺทิฎฺฐํ โหตีติ อโตฺถฯ ติ เอตฺถ สมคฺคภาวสฺส กายสามคฺคิการณตฺตา นตฺถิ โทโสติ เจ? ตํ น, อุเทฺทเสปิ สวเนปิ สมคฺคภาวสฺส  อิจฺฉิตพฺพตฺตาฯ ‘‘สุณาตุ เม, ภเนฺต’’ติ หิ อิมินา จิตฺตสามคฺคิํ ทีเปติ สวเน สเพฺพหิ เอกีภูตภาวโตฯ</p>


<p>ติ เอตฺถ อนาทริยวเสน อาปชฺชโนฺต เอว อลชฺชี โหติ, น อิตโรติฯ ติ เอตฺถ ลชฺชาย ปริคูหโนฺต อลชฺชี น โหติ, ‘กิํ อิมินา’ติ อนาทริยวเสน ปริคูหโนฺต โหตี’’ติ จ ลิขิตํฯ</p>


<p>นฺติ น วตฺตพฺพํ, ‘‘ฉนฺน’’นฺติ วตฺตพฺพนฺติ เจ? สตฺตนฺนเมวาติ วตฺตพฺพํฯ ปาราชิกาปตฺติํ อาปโนฺน หิ สเจ อตฺตโน สาปตฺติกภาวํ ปกาเสติ, สงฺฆสฺส จ อุโปสโถ สมฺปชฺชติ, ตสฺส จ คิหิภาเวน วา สามเณรภาเวน วา สุทฺธิ โหตีติฯ</p>


<p> นาม ธมฺมภาริโก กิร อาจริโยฯ กสฺมา เอวํ วุตฺตนฺติ เจ?  นาม ติกฺขตฺตุํ วจนํฯ ตถา ปาเฐ อนาคตตฺตา เกวลํ ‘‘ยาวตติยํ อนุสาวิต’’นฺติ ปทเมว ทิสฺวา ติ อิทํ ‘‘สเจ อาปตฺติํ อาปนฺนา, อาวิกโรถา’’ติ อิมมตฺถํ ทีเปติฯ นฺติ อิทมฺปิ ตเมวตฺถํ ทีเปติฯ ติ อิทมฺปิ ตเมวาติ เอวมตฺถํ คเหตฺวา วุตฺตํ กิรฯ</p>


<p>ติ อตฺถทสฺสิเตฺถโร กิรฯ ติ เอตฺถ ‘‘สกิมฺปิ อนุสาวิต’’นฺติ ปทสฺส วจเนน ติกฺขตฺตุํ อนุสาวนา กาตพฺพาติ เอตฺตกเมว ทีปิตํ วิย ทิสฺสติฯ</p>


<p>นฺติ กถํ วิญฺญายตีติ เจ? ติ วุตฺตํฯ</p>


<p>ติ  อิมินา สมฺปชานมุสาวาทสฺส สจิตฺตกตฺตํ ทเสฺสติฯ ติอาทิ ลกฺขณวจนํ กิรฯ สงฺฆุโปสถกรณตฺถํ สงฺฆมเชฺฌ เจ นิสิโนฺน, ตสฺมิํ สงฺฆมเชฺฌ อาวิกาตพฺพาฯ คณุโปสถกรณตฺถเญฺจ คณมเชฺฌ นิสิโนฺน, ตสฺมิํ คณมเชฺฌฯ เอกเสฺสว สนฺติเก เจ ปาริสุทฺธิอุโปสถํ กตฺตุกาโม, ตสฺมิํ เอกปุคฺคเล อาวิกาตพฺพาติ, เอเตน น เกวลํ สงฺฆมเชฺฌ เอวายํ มุสาวาโท สมฺภวติ, อถ โข เอตฺถ วุตฺตลกฺขเณน อสติปิ ‘‘ปาริสุทฺธิํ อายสฺมโนฺต อาโรเจถา’’ติอาทิวิธาเน คณุโปสเถปิ สาปตฺติโก หุตฺวา อุโปสถํ  กตฺตุกาโม อนาโรเจตฺวา ตุณฺหีภูโตว เจ กโรติ, อยํ สมฺปชานมุสาวาทาปตฺติํ อาปชฺชตีติ อิมสฺสตฺถสฺส อาวิกรณโต ลกฺขณวจนํ กิเรตนฺติ วุตฺตนฺติ ตกฺกิกาฯ อญฺญถา ‘‘คณมเชฺฌ วา’’ติ น วตฺตพฺพนฺติ เตสํ อธิปฺปาโยฯ อาโรจนาธิปฺปายวเสน วุตฺตนฺติ อาจริยสฺส ตโกฺกฯ อาโรเจโนฺต หิ ‘‘สงฺฆสฺส อาโรเจมี’’ติ อธิปฺปาเยน อาวิกโรโนฺต สงฺฆมเชฺฌ อาวิกโรติ นาม, อุภโตปเสฺส นิสินฺนานํ อาโรเจโนฺต คณมเชฺฌ อาวิกโรติ นาม, ‘‘เอกเสฺสว อาโรเจสฺสามี’’ติ อธิปฺปาเยน อาวิกโรโนฺต เอกปุคฺคเล อาวิกโรติ นามฯ ติ เอวํ กเต ยาว เวมติโก โหติ, ตาว สภาคาปตฺติํ ปฎิคฺคเหตุํ ลภติ, อเญฺญสญฺจ กมฺมานํ ปริสุโทฺธ นาม โหติฯ ปุน นิเพฺพมติโก หุตฺวา เทเสตพฺพํ วา น วาติ เนว ปาฬิยํ, น อฎฺฐกถายํ อตฺถิ, เทสิเต ปน โทโส นตฺถิฯ ตถา ติ เอตฺถ จ สกลสเงฺฆ สภาคาปตฺติํ อาปเนฺน, เวมติเก จาติ ลิขิตํ (วชิร. ฎี. มหาวคฺค ๑๖๙-๑๗๐)ฯ</p>

</p>





