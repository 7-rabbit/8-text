<h1>๑๒. ทฺวาทสมวโคฺค</h1>
<h3>๑. สํวโร กมฺมนฺติกถาวณฺณนา</h3>
<p> อิทานิ   สํวโร กมฺมนฺติกถา นาม โหติฯ ตตฺถ ‘‘จกฺขุนา รูปํ ทิสฺวา นิมิตฺตคฺคาหี  โหติ, น นิมิตฺตคฺคาหี โหตี’’ติ สุตฺตํ นิสฺสาย ‘‘สํวโรปิ อสํวโรปิ กมฺม’’นฺติ เยสํ ลทฺธิ, เสยฺยถาปิ มหาสํฆิกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ</p>


<p>อถ นํ ยา สกสมเย เจตนา ‘‘กมฺม’’นฺติ วุตฺตา ยถา สา กายวจีมโนทฺวาเรสุ ปวตฺตมานา กายกมฺมาทินามํ ลภติ, ตถา ‘‘ยทิ เต สํวโร กมฺมํ, โสปิ จกฺขุนฺทฺริยาทีสุ ปวตฺตมาโน จกฺขุกมฺมาทินามํ ลเภยฺยา’’ติ โจเทตุํ นฺติอาทิมาหฯ อิตโร ตาทิสํ สุตฺตปทํ อปสฺสโนฺต จตูสุ ทฺวาเรสุ ปฎิกฺขิปิตฺวา ปญฺจเม กายทฺวาเร ปสาทกายํ สนฺธาย ปฎิกฺขิปติ, วิญฺญตฺติกายํ สนฺธาย ปฎิชานาติฯ โส หิ ปสาทกายมฺปิ วิญฺญตฺติกายมฺปิ กายินฺทฺริยเนฺตฺวว อิจฺฉติฯ มโนทฺวาเรปิ วิปากทฺวารํ สนฺธาย ปฎิกฺขิปติ, กมฺมทฺวารํ สนฺธาย ปฎิชานาติฯ อสํวเรปิ เอเสว นโยฯ ‘‘จกฺขุนา รูปํ ทิสฺวา’’ติ สุตฺตํ เตสุ ทฺวาเรสุ สํวราสํวรเมว ทีเปติ, น ตสฺส กมฺมภาวํ, ตสฺมา อสาธกนฺติฯ</p>

</p>


<h3>๒. กมฺมกถาวณฺณนา</h3>
<p> อิทานิ กมฺมกถา นาม โหติฯ ตตฺถ ‘‘นาหํ, ภิกฺขเว, สเญฺจตนิกานํ  กมฺมาน’’นฺติ (อ. นิ. ๑๐.๒๑๗) สุตฺตปทํ นิสฺสาย ‘‘สพฺพํ กมฺมํ สวิปาก’’นฺติ เยสํ ลทฺธิ, เสยฺยถาปิ มหาสํฆิกานํ; เตสํ ‘‘เจตนาหํ, ภิกฺขเว, กมฺมํ วทามี’’ติ (อ. นิ. ๖.๖๓) สตฺถารา อวิเสเสน เจตนา ‘‘กมฺม’’นฺติ วุตฺตา; สา จ กุสลากุสลาว สวิปากา, อพฺยากตา อวิปากาติ อิมํ วิภาคํ ทเสฺสตุํ นฺติ ปุจฺฉา สกวาทิสฺส, ปฎิญฺญา อิตรสฺสฯ ปุน ติ ปเญฺหสุ อพฺยากตํ สนฺธาย ปฎิเกฺขโป, กุสลากุสเล สนฺธาย ปฎิญฺญา เวทิตพฺพา ฯ ติอาทิ สวิปากาวิปากเจตนํ สรูเปน ทเสฺสตุํ วุตฺตํฯ เสสเมตฺถ อุตฺตานตฺถเมวฯ ‘‘นาหํ, ภิกฺขเว’’ติ สุตฺตํ สติ ปจฺจเย ทิฎฺฐธมฺมาทีสุ วิปากปฎิสํเวทนํ สนฺธาย วุตฺตํ, ตสฺมา อสาธกนฺติฯ</p>

</p>


<h3>๓. สโทฺท วิปาโกติกถาวณฺณนา</h3>
<p> อิทานิ  สโทฺท วิปาโกติกถา นาม โหติฯ ตตฺถ ‘‘โส ตสฺส กมฺมสฺส กตตฺตา อุปจิตตฺตา อุสฺสนฺนตฺตา วิปุลตฺตา พฺรหฺมสฺสโร โหตี’’ติอาทีนิ (ที. นิ. ๓.๒๓๖) อโยนิโส คเหตฺวา ‘‘สโทฺท วิปาโก’’ติ เยสํ ลทฺธิ, เสยฺยถาปิ มหาสํฆิกานํ; เตสํ ‘‘กมฺมสมุฎฺฐานา อรูปธมฺมาว วิปากาติ นามํ ลภนฺติฯ รูปธเมฺมสุ ปนายํ โวหาโร นตฺถี’’ติ ทเสฺสตุํ ปุจฺฉา สกวาทิสฺส, ปฎิญฺญา อิตรสฺสฯ ติอาทิ ‘‘วิปาโก นาม เอวรูโป โหตี’’ติ ทสฺสนตฺถํ วุตฺตํฯ ‘‘โส ตสฺส กมฺมสฺสา’’ติ สุตฺตํ ลกฺขณปฎิลาภทสฺสนตฺถํ วุตฺตํฯ มหาปุริโส หิ กมฺมสฺส กตตฺตา สุจิปริวาโรปิ โหติ, น จ ปริวาโร วิปาโก, ตสฺมา อสาธกเมตนฺติฯ</p>

</p>


<h3>๔. สฬายตนกถาวณฺณนา</h3>
<p> อิทานิ  สฬายตนกถา นาม โหติฯ ตตฺถ ยสฺมา สฬายตนํ กมฺมสฺส กตตฺตา อุปฺปนฺนํ, ตสฺมา ‘‘วิปาโก’’ติ เยสํ ลทฺธิ, เสยฺยถาปิ มหาสํฆิกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ เสสํ เหฎฺฐา วุตฺตนยเมวฯ ติ เอตฺถ มนายตนํ สิยา วิปาโกฯ เสสานิ เกวลํ กมฺมสมุฎฺฐานานิ, น วิปาโกฯ ตสฺมา อสาธกเมตนฺติฯ</p>

</p>


<h3>๕. สตฺตกฺขตฺตุปรมกถาวณฺณนา</h3>
<p> อิทานิ  สตฺตกฺขตฺตุปรมกถา นาม โหติ, ตตฺถ ยสฺมา ‘‘สตฺตกฺขตฺตุปรโม’’ติ  วุตฺตํ, ตสฺมา ‘‘สตฺตกฺขตฺตุปรโม ปุคฺคโล สตฺตกฺขตฺตุปรมตาย นิยโต’’ติ เยสํ ลทฺธิ, เสยฺยถาปิ อุตฺตราปถกานํ; เตสํ ฐเปตฺวา ‘‘อริยมคฺคํ อโญฺญ ตสฺส นิยโม นตฺถิ, เยน โส สตฺตกฺขตฺตุปรมตาย นิยโต ภเวยฺยา’’ติ อิมํ วิภาคํ ทเสฺสตุํ ปุจฺฉา สกวาทิสฺส, ปฎิญฺญา อิตรสฺสฯ</p>


<p>ติอาทีสุ อยมธิปฺปาโย – เทฺว นิยามา สมฺมตฺตนิยาโม จ มิจฺฉตฺตนิยาโม จฯ สมฺมตฺตนิยาโม อริยมโคฺคฯ โส อวินิปาตธมฺมตเญฺจว ผลุปฺปตฺติญฺจ นิยเมติฯ มิจฺฉตฺตนิยาโม อานนฺตริยกมฺมํฯ ตํ อนนฺตรา นิรยูปปตฺติํ นิยเมติฯ ตตฺถ สตฺตกฺขตฺตุปรโม โสตาปตฺติมเคฺคน อวินิปาตธมฺมตาย จ ผลุปฺปตฺติยา จ นิยมิโตฯ เสสมคฺคนิยาโม ปนสฺส นตฺถิ อนธิคตตฺตา, อานนฺตริยมฺปิ กาตุํ โส อภโพฺพฯ ตฺวํ ปนสฺส นิยามํ อิจฺฉสิ, เตน ตํ วทาม – ‘‘กิํ เต โส อิมินา มิจฺฉตฺตนิยาเมน นิยมิโต’’ติฯ</p>


<p>ติ ปเญฺหสุ อานนฺตริยาภาวํ  สนฺธาย ปฎิกฺขิปติ, สตฺตกฺขตฺตุปรมํ สนฺธาย ปฎิชานาติฯ ติ ปเญฺห สตฺตกฺขตฺตุปรมตาย นิยามํ อปสฺสโนฺต ปฎิกฺขิปติฯ ติอาทิ นิยามสงฺขาเต มคฺคธเมฺม ทเสฺสตุํ วุตฺตํฯ ตสฺส ปน ปุน ปฐมมคฺคานุปฺปตฺติโต เตปิ นตฺถิ, ตสฺมา ปฎิกฺขิปติฯ เสสเมตฺถ อุตฺตานตฺถเมวฯ ติ เอตฺถ ภควา ‘‘อยํ ปุคฺคโล เอตฺตเก ภเว สนฺธาวิตฺวา ปรินิพฺพายิสฺสติ, อยํ เอตฺตเก’’ติ อตฺตโน ญาณพเลน พฺยากโรติ, น ภวนิยามํ นาม กิญฺจิ เตน สตฺตกฺขตฺตุปรโม, โกลํโกโล, เอกพีชี วาติ วุตฺตํ, ตสฺมา อสาธกเมตนฺติฯ</p>

</p>


<p> โกลํโกลเอกพีชิกถาโยปิ อิมินาวุปาเยน เวทิตพฺพาฯ</p>

</p>


<h3>๘. ชีวิตาโวโรปนกถาวณฺณนา</h3>
<p> อิทานิ   ชีวิตาโวโรปนกถา นาม โหติฯ ตตฺถ ยสฺมา โทสสมฺปยุเตฺตน จิเตฺตน ปาณาติปาโต โหติ, โทโส จ ทิฎฺฐิสมฺปนฺนสฺส อปฺปหีโน, ตสฺมา ‘‘ทิฎฺฐิสมฺปโนฺน สญฺจิจฺจ ปาณํ ชีวิตา โวโรเปยฺยา’’ติ เยสํ ลทฺธิ, เสยฺยถาปิ ปุพฺพเสลิยาปรเสลิยานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ นฺติอาทิปเญฺหสุ ปน ‘‘อฎฺฐานเมตํ อนวกาโส’’ติ สุตฺตภเยน ปฎิกฺขิปติฯ ติอาทิ สตฺถาราทีสุ สคารวสฺส สิกฺขาปทสฺส วีติกฺกมาภาวทสฺสนตฺถํ วุตฺตํฯ อิตโร ปน อกุสลวเสน ตสฺส อคารโว นาม  นตฺถีติ ปฎิกฺขิปิตฺวา สคารวภาวญฺจ สมฺปฎิจฺฉิตฺวา ปุน ติ ปุโฎฺฐ เตสุ เตสุ กิเจฺจสุ ปสุตตาย วิกฺขิตฺตานํ อสติยา อมนสิกาเรน เจติเย อภิวาทนปทกฺขิณกรณาภาวํ สนฺธาย ปฎิชานาติฯ ปุน ติอาทินา นเยน ปุโฎฺฐ ตาทิสาย กิริยาย สญฺจิจฺจ อกรณโต ปฎิกฺขิปติฯ เสสเมตฺถ อุตฺตานตฺถเมวาติฯ</p>

</p>


<h3>๙. ทุคฺคติกถาวณฺณนา</h3>
<p> อิทานิ ทุคฺคติกถา นาม โหติฯ ตตฺถ เย ทุคฺคติญฺจ ทุคฺคติสตฺตานํ รูปาทิอารมฺมณํ ตณฺหญฺจาติ อุภยมฺปิ ทุคฺคตีติ คเหตฺวา ปุน ตถา อวิภชิตฺวา อวิเสเสเนว ‘‘ทิฎฺฐิสมฺปนฺนสฺส ปหีนา ทุคฺคตี’’ติ วทนฺติ, เสยฺยถาปิ อุตฺตราปถกา; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ ปรวาทิโน ลทฺธิยา ทิฎฺฐิสมฺปนฺนสฺส ทุคฺคติ อปฺปหีนา, ตสฺส วเสน โจเทตุํ วุตฺตํฯ เสสเมตฺถ อุตฺตานตฺถเมวฯ ติอาทิ ทุคฺคติปหานเมว ทุคฺคติคามินิตณฺหาปหานํ วา ทีเปติ, น ทุคฺคติสตฺตานํ รูปาทิอารมฺมณาย ตณฺหาย ปหานํ, ตสฺมา อสาธกนฺติฯ</p>

</p>


<p> สตฺตมภวิกกถายปิ   เอเสว นโยติฯ</p>

</p>





