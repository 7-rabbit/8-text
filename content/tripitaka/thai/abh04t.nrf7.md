<h1>๔. อฎฺฐกถากณฺฑํ</h1>
<h2>ติกอตฺถุทฺธารวณฺณนา</h2>
<p> นฺติ   นียติ, เนติ, นียนฺติ วา เอเตนาติ นโย, คมฺมติ เอเตนาติ คมนํ, นโยว, นยสฺส วา คมนํ นยคมนํฯ คติ เอว วา คมนํฯ ปฐเมน -สเทฺทน อภิธมฺมภาชนียาทิสงฺคหาสงฺคหาทิเอกกาทิสุทฺธิกสจฺฉิ กฎฺฐาทิมูลมูลาทิกา ปญฺจปกรณิกา นยคติ สงฺคยฺหติฯ ติ ปน ปจฺจนียอนุโลมปจฺจนียปจฺจนียานุโลมปการา เอกมูลาทิปฺปการา จฯ ติ เอตสฺมิํ อฎฺฐกถากเณฺฑ จิตฺตุปฺปาทวเสน ภูมนฺตรวิเสสโยคโต สเพฺพสํ มาติกาปทานํ อเตฺถสุ สเงฺขปโต ววตฺถาปิเตสุฯ</p>


<p>นฺติอาทีสุ ‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย เหตุปจฺจยา’’ติอาทินา (ปฎฺฐา. ๑.๑.๒๕) กุสลปทํ อาทิํ กตฺวา กุสลากุสลาพฺยากตนฺตา ติโสฺส กุสลาทิกา, กุสลาพฺยากตอกุสลาพฺยากตกุสลากุสลนฺตา ติโสฺส, กุสลากุสลาพฺยากตนฺตา เอกาติ กุสลาทิกา สตฺต ปุจฺฉา, ตถา อกุสลาทิกา, อพฺยากตาทิกา, กุสลาพฺยากตาทิกา, อกุสลาพฺยากตาทิกา, กุสลากุสลาทิกา, กุสลากุสลาพฺยากตาทิกาติ สตฺตนฺนํ สตฺตกานํ วเสน ธมฺมานุโลเม กุสลตฺติกํ นิสฺสาย เหตุปจฺจเย เอกูนปญฺญาส ปุจฺฉา, ตถา เสสปจฺจเยสุ เสสติเกสุ ธมฺมปจฺจนียาทีสุ จฯ ตํ สนฺธาย ติ วุตฺตํฯ ‘‘สิยา เหตุํ ธมฺมํ ปฎิจฺจ เหตุธโมฺม อุปฺปเชฺชยฺย เหตุปจฺจยา’’ติอาทินา (ปฎฺฐา. ๓.๑.๑) ‘‘เหตุํ ปฎิจฺจ เหตุ, เหตุํ ปฎิจฺจ นเหตุ, เหตุํ ปฎิจฺจ เหตุ จ นเหตุ จฯ นเหตุํ ปฎิจฺจ นเหตุ, นเหตุํ ปฎิจฺจ เหตุ, นเหตุํ ปฎิจฺจ เหตุ จ นเหตุ จฯ เหตุญฺจ นเหตุญฺจ ปฎิจฺจ เหตุ, เหตุญฺจ นเหตุญฺจ ปฎิจฺจ นเหตุ, เหตุญฺจ นเหตุญฺจ  ปฎิจฺจ เหตุ จ นเหตุ จา’’ติ เอเกกสฺมิํ ทุเก เหตุปจฺจยาทีสุ เอกเมกสฺมิํ ปจฺจเย นว นว ปุจฺฉา โหนฺติฯ ตา สนฺธาย ติ วุตฺตํฯ</p>


<p>ติ กุสลตฺติเก ตาว ปฎิจฺจวาเร เหตุปจฺจเย ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ เหตุปจฺจยา, กุสลํ เอกํ  ขนฺธํ ปฎิจฺจ ตโย ขนฺธา’’ติอาทินา (ปฎฺฐา. ๑.๑.๕๓) กุสเลน กุสลํ, กุสเลน อพฺยากตํ, กุสเลน กุสลาพฺยากตํ, อกุสเลน อกุสลํ, อกุสเลน อพฺยากตํ, อกุสเลน อกุสลาพฺยากตํ, อพฺยากเตน อพฺยากตํ, กุสลาพฺยากเตน อพฺยากตํ, อกุสลาพฺยากเตน อพฺยากตนฺติ นวนฺนํ นวนฺนํ ปญฺหานํ อตฺถโต สมฺภวนฺตสฺส ปญฺหสฺส วิสฺสชฺชนวเสน  ตถา เสสปจฺจยวารตฺติกาทีสุฯ ติ ยถาวุเตฺตสุ เอว ปเญฺหสุ อตฺถสมฺภวโต ยถาวิภตฺตานํ ปญฺหวิสฺสชฺชนานํ ‘‘เหตุยา นวา’’ติอาทินา ฯ ติ ยถา เหฎฺฐา กณฺฑทฺวเย ‘‘ยสฺมิํ สมเย กามาวจรํ กุสลํ จิตฺต’’นฺติอาทินา (ธ. ส. ๑) วิปฺปกิเณฺณ มุตฺตปุเปฺผ วิย ผสฺสาทโย ธเมฺมฯ อวิสิฎฺฐนิเทฺทโส สามญฺญนิเทฺทโสฯ  ปุคฺคลสฺสาติ อธิปฺปาโยฯ</p>


<p>ยทิ จิตฺตุปฺปาทรูปกเณฺฑสุ จตุภูมิจิตฺตุปฺปาทาทิวเสน วิญฺญาตธมฺมสฺส อตฺถุทฺธารเทสนา อารทฺธา, เอวํ สเนฺต อิธ กสฺมา กุสลตฺติกนิเทฺทโส วุโตฺตติ อาห ติอาทิฯ ติ ‘‘ธมฺมา’’ติ ปทสฺส ปธานภาวํ ทเสฺสติฯ อโต หิ ตทภิเธยฺยา ปุจฺฉิตพฺพา ชาตาฯ ติ ภูมีนํ วิเสสนลกฺขณโยคมาหฯ นฺติ กิญฺจาปิ อุเทฺทเส กุสลปเทน ธมฺมา วิเสสิตพฺพา, ‘‘จตูสุ ภูมีสุ กุสล’’นฺติ อิมสฺมิํ ปน นิเทฺทเส ภูมีหิ วิเสสิตพฺพตฺตา กุสลปทํ ปธานนฺติ วิเสสนภาเวน วจนิจฺฉาย อภาวโต สติปิ วิเสสิตพฺพธมฺมานํ กามาวจราทิผสฺสาทิเภเท ตทนเปกฺขํ อนวชฺชสุขวิปากตาสงฺขาตํ อตฺตโน กุสลาการเมว คเหตฺวา ปวตฺตมานตฺตา ติ วุตฺตํฯ สเพฺพปิ หิ กุสลา ธมฺมา อนวชฺชสุขวิปากตาย เอกสภาวาเยวาติฯ</p>


<p> นฺติ จตูหิ ภูมีหิ อาธารภูตาหิ วิเสเสตฺวา สมยผสฺสาทิเภทํ อนามสิตฺวา วิปากภาเวน เอกตฺตํ เนตฺวา ‘‘จตูสุ ภูมีสุ วิปาโก’’ติ วุตฺตนฺติ โยเชตพฺพํฯ เอส นโย ‘‘ตีสุ ภูมีสุ กิริยาพฺยากต’’นฺติอาทีสุปิฯ</p>


<p>   เจตสิกาฯ เต หิ จิตฺตสฺส สพฺพถาปิ นิสฺสยาทิปจฺจยภาวโต เอตฺถ จ อุปฺปตฺติยา อาธารภาเวน อเปกฺขิตาฯ ยถา  จ เจตสิกา จิตฺตสฺส, เอวํ จิตฺตมฺปิ เจตสิกานํ นิสฺสยาทิปจฺจยภาวโต อาธารภาเวน วตฺตพฺพตํ อรหตีติ ยถาวุตฺตํ อุปฺปาทสทฺทาภิเธยฺยตํ น วินิวตฺตติฯ อิทํ วุตฺตํ โหติ – ‘‘จิตฺตุปฺปาโท’’ติ เอตฺถ อุปฺปาทสฺส วิเสสนภาเวน ปวตฺตมานมฺปิ จิตฺตํ อตฺตนิ ยถาวุตฺตอุปฺปาทอตฺถสมฺภวโต อปริจฺจตฺตวิเสสิตพฺพภาวเมว หุตฺวา ตสฺส วิเสสนภาวํ ปฎิปชฺชตีติฯ ยทาห ติฯ จิตฺตสมานคติกสฺส อิธ จิตฺตคฺคหเณน คเหตพฺพตาย ‘‘เทฺวปญฺจวิญฺญาณานี’’ติ นิทสฺสเนน วกฺขมานตฺตา นฺติ วุตฺตํฯ ตตฺถ ติ รูปสฺสฯ</p>


<p>  เอกนฺตปริตฺตารมฺมณตฺตา ปญฺจทฺวาริกจิตฺตานํฯ นฺติ วิปากสฺส ปกเปฺปตฺวา อารมฺมณคฺคหณาภาวมาหฯ ตโต กมฺมานุรูปํ ปวตฺตมาโน วิปาโก ปริตฺตกมฺมวิปากตาย ปริตฺตารมฺมเณเยว ปวตฺติตุมรหติ, น มหคฺคตปฺปมาณารมฺมเณติ อธิปฺปาโยฯ สมาธิปฺปธานสฺสปิ กสฺสจิ กมฺมสฺส อปฺปนาอปฺปตฺตสฺส เอกเนฺตน สทิสวิปากตาอภาวโต ติ กมฺมํ วิเสสิตํฯ วณฺณลกฺขณาทิํ อคฺคเหตฺวา โลกสญฺญานุโรเธเนว คหิเต ปถวาทิเก ปริกมฺมสญฺญาย สมุปฺปาทิตตฺตา ปฎิภาคนิมิตฺตสงฺขาตํ สญฺญาวสํ อารมฺมณํ อสฺสาติ ฯ ติ สมาธิปฺปธานตาย อปฺปนาปฺปตฺตีหิ วิย สญฺญาวสารมฺมณตาย จ นิพฺพิเสเสเนวฯ ติ -สโทฺท สมฺปิณฺฑนโตฺถฯ เตเนตํ ทเสฺสติ ‘‘อตฺตโน กมฺมสฺส สมานภูมิกธมฺมารมฺมณตาย วิย ตสฺส อารมฺมณารมฺมณตายปิ วิปาโก กมฺมานุรูโปเยว นาม โหตี’’ติฯ</p>


<p>ยทิ เอวํ กสฺมา มหคฺคตปฺปมาณารมฺมณสฺส ปริตฺตกมฺมสฺส วิปาโก ตทารมฺมณารมฺมโณ น โหตีติ? อปฺปนาปฺปตฺตกมฺมวิปากสฺส วิย ตสฺส กมฺมารมฺมณารมฺมณตาย นิยมาภาวโต กมฺมานุรูปตาย จ อเนกรูปตฺตาฯ ยถา อตฺตโน กมฺมสทิสสฺส มหคฺคตชวนสฺส ปริตฺตารมฺมณสฺสปิ ตทารมฺมณํ นานุพนฺธกํ ปริจยาภาวโต, เอวํ อตฺตโน กมฺมสฺส นิมิตฺตภูเตปิ ตสฺส สหการีการณาหิ อปริยาทิเนฺน มหคฺคตปฺปมาเณ อารมฺมเณ ปริจยาภาวโต ปริตฺตวิปาโก น ปวตฺตติ, กมฺมนิมิตฺตารมฺมโณ ปน ชายมาโน ปริเตฺตเนว เตน โหตีติ อาห  ติอาทิฯ ติอาทินา ปาฬิยาว ยถาวุตฺตมตฺถํ  นิจฺฉิโนติฯ นานากฺขณิกกมฺมปจฺจโย หิ เอตฺถ อธิเปฺปโต ปจฺจยปจฺจยุปฺปนฺนานํ ภินฺนารมฺมณตาย วุตฺตตฺตาฯ ติอาทินา ปริตฺตวิปากา เอว อิธ ปจฺจยุปฺปนฺนภาเวน วุตฺตาติ ทเสฺสติฯ ติ อิมสฺมิํ อตฺถุทฺธารกเณฺฑฯ</p>


<p>สติเวปุลฺลปฺปตฺตานํ สติวิรหิตสฺส กายกมฺมสฺส สมฺภวํ ทเสฺสตุํ ติ วุตฺตํฯ อวีตราคานํ อปริเตฺตปิ กตฺถจิ อารมฺมเณ สิยา เจตโส อุปฺปิลาวิตตฺตนฺติ ติ วิเสเสตฺวา วุตฺตํฯ ติ อาทรากรณมตฺตวเสเนวาติ วิเสสนิวตฺติอโตฺถ -สโทฺท ตเมว นิวเตฺตตพฺพํ วิเสสํ ทเสฺสติ, นาญฺญถาฯ ติ -สเทฺทน โทสาทโย สงฺคณฺหาติฯ ติ อาทรํ กโรนฺตา นิรุสฺสุกฺกภาเวเนว น โหนฺติ, น ปน อาทรํ น กโรนฺติเยวาติ ทฎฺฐพฺพํฯ เอกเจฺจ ปน ‘‘อกมฺมญฺญสรีรตาย อญฺญวิหิตตาย จ ขีณาสวานํ อสกฺกจฺจทานาทิปวตฺติ น อนาทรวเสนา’’ติ วทนฺติฯ</p>


<p> นฺติ สุภาวิตานํ สุฎฺฐุตรํ วสิปฺปตฺตานํฯ  ตตฺถ วิจารณุสฺสาหสฺส มนฺทภาวโตติ อธิปฺปาโยฯ นฺติ ‘‘ตีณิ ลกฺขณานีติ อหนฺติ วา’’ติอาทินา ปุเพฺพ ทสฺสิตํฯ  อปรมตฺถภาวโต,  โลกสเงฺกตสิทฺธิยา สมฺมุติสจฺจภาวโต  อรียติ จิเตฺตน คมฺมติ ญายตี’’ติ อาจริยา วทนฺติฯ ยโต ตพฺพิสยา จิตฺตุปฺปาทา ติ อญฺญปทตฺถสมาสวเสน วุจฺจนฺติฯ อยํ ปน วาโท เหวตฺถิกวาโท วิย โหตีติ ตสฺส อจฺจนฺตํ อวิชฺชมานตํ มญฺญโนฺต อิโต จ อญฺญถา อวิชฺชมานปญฺญตฺติํ ทเสฺสตุํ ติอาทิมาหฯ กถํ ปน ตสฺส อจฺจนฺตมวิชฺชมานเตฺต ตพฺพิสยานํ ธมฺมานํ ปวตฺติ นวตฺตพฺพารมฺมณภาโว จาติ อาห ติอาทิฯ ติ ปริตฺตาทโย วิย ตสฺส วิสุํ ววตฺถิตภาวํ นิเสเธติฯ</p>


<p> นานารมฺมเณสุ จิตฺตสฺส ปวตฺตนํฯ  เอกสฺมิํเยว ปวตฺติตุํ อปฺปทานํฯ ทุติยาทิมคฺคปุเรจาริกํ ผลสมาปตฺติปุเรจาริกญฺจ กามาวจรญาณํ  นิพฺพานารมฺมณตาย โลกุตฺตรจิตฺตสฺส อาวชฺชนฎฺฐานิยตาย จ ปฐมมคฺคปุเรจาริกญาเณน สมานนฺติ กตฺวา วุตฺตํ ติฯ</p>


<p>นฺติ  นิปฺผาเทตเพฺพ, ปโยชเน วา ภุมฺมํ ‘‘เจตโส อวูปสเม’’ติอาทีสุ วิยฯ เตน สเพฺพสุ วิปสฺสนาทีสุ นิปฺผาเทตเพฺพสูติ อโตฺถฯ เตเนวาห ติอาทิฯ อตีตํสญาณสฺส กามาวจรตฺตา อิทฺธิวิธาทีสุ ตสฺส อคฺคหณํ ทฎฺฐพฺพํฯ ตสฺส ปน อตีตสตฺตทิวสโต เหฎฺฐา ยาว ปจฺจุปฺปนฺนปฎิสนฺธิ, ตาว วิสโยติ วทนฺติฯ อตีตสตฺตทิวเสสุปิ ขนฺธปฎิพทฺธานํ ตสฺส วิสยภาโว ยุโตฺต วิย ทิสฺสติฯ</p>


<p>ติ ปาทกชฺฌานํ สมาปชฺชิตฺวา วุฎฺฐาย ‘‘อิทํ จิตฺตํ วิย อยํ กาโย สีฆคมโน โหตู’’ติ ปุพฺพภาคปริกเมฺมหิ รูปกายสฺส วิย ปาทกชฺฌานจิตฺตสฺสปิ คเหตพฺพตํ สนฺธาย วุตฺตํฯ อิทํ ปน อธิฎฺฐานํ เอวํ ปวตฺตตีติ เวทิตพฺพํฯ อธิเปฺปตฎฺฐานปาปุณนตฺถํ คนฺตุกามตํ ปุรกฺขตฺวา ปาทกชฺฌานํ สมาปชฺชิตฺวา วุฎฺฐาย ‘‘อิทํ จิตฺตํ วิย อยํ กาโย สีฆคมโน โหตู’’ติ กรชกายารมฺมณํ ปริกมฺมํ กตฺวา ภวงฺคํ โอตริตฺวา วุฎฺฐาย ปาทกชฺฌานํ สมาปชฺชิตฺวา ปุน ภวเงฺค โอติเณฺณ มโนทฺวาราวชฺชนํ รูปกายํ อารมฺมณํ กตฺวา อุปฺปชฺชติ อนุโลมานิ จฯ ตโต อธิฎฺฐานจิตฺตมฺปิ ตเมวารมฺมณํ กตฺวา อุปฺปชฺชติฯ ตสฺสานุภาเวน ยถาธิเปฺปตฎฺฐานํ คโตเยว โหติฯ เอวํ อทิสฺสมาเนน กาเยน คจฺฉโนฺต ปนายํ กิํ ตสฺส อธิฎฺฐานจิตฺตสฺส อุปฺปาทกฺขเณ คจฺฉติ, อุทาหุ ฐิติกฺขเณ ภงฺคกฺขเณ วาติ? ตีสุ ขเณสุ คจฺฉตีติ อิจฺฉนฺติฯ ติ ปาทกชฺฌานจิเตฺตฯ ติ จิตฺตานุคติกํ จิตฺตํ วิย สีฆคมนํ กโรตีติ อโตฺถฯ ยถา หิ จิตฺตํ อิจฺฉิตกฺขเณ อติทูเรปิ วิสยํ อารพฺภ ปวตฺตติ, เอวํ รูปกายสฺสปิ ลหุปริวตฺติภาวาปาทนํ จิตฺตวเสน กายปริณามนํฯ น เจตฺถ รูปธมฺมานํ ทนฺธปริวตฺติภาวโต เอกจิตฺตกฺขเณน เทสนฺตรุปฺปตฺติ น ยุชฺชตีติ วตฺตพฺพา อธิฎฺฐานจิเตฺตน รูปกายสฺส ลหุปริวตฺติภาวสฺส อาปาทิตตฺตาฯ เตเนวาห ‘‘จิตฺตวเสน กายํ อธิฎฺฐหิตฺวา สุขสญฺญญฺจ ลหุสญฺญญฺจ โอกฺกมิตฺวา อทิสฺสมาเนน กาเยน พฺรหฺมโลกํ คจฺฉตี’’ติ (วิสุทฺธิ. ๒.๓๙๗)ฯ อจิเนฺตโยฺย หิ อิทฺธิมนฺตานํ อิทฺธิวิสโยติฯ</p>


<p>  นฺติ ยตฺตเกหิ จิเตฺตหิ ทิสฺสมาเนน กาเยน ยถาธิเปฺปตฎฺฐานปฺปตฺติ, ตตฺตกานํ จิตฺตานํ ปพนฺธสฺส ทนฺธคมนกรณโต อิมสฺส อธิฎฺฐานสฺส กรชกาเย อาโรปิตํ ตทนุคุณนฺติ อโตฺถฯ อิทมฺปิ อธิฎฺฐานปาทกชฺฌานํ สมาปชฺชิตฺวา วุฎฺฐาย ‘‘อยํ กาโย วิย อิทํ จิตฺตํ ทนฺธคมนํ โหตู’’ติ สมาปชฺชิตฺวา วุฎฺฐิตชฺฌานจิตฺตารมฺมณํ ปริกมฺมํ  กตฺวา ภวงฺคํ โอตริตฺวา ภวงฺคโต วุฎฺฐาย ปาทกชฺฌานํ สมาปชฺชิตฺวา ปุน ภวเงฺค โอติเณฺณ มโนทฺวาราวชฺชนํ ปาทกชฺฌานํ อารมฺมณํ กตฺวา อุปฺปชฺชติ อนุโลมานิ จฯ ตโต อธิฎฺฐานจิตฺตมฺปิ ตเมวารมฺมณํ กตฺวา อุปฺปชฺชติฯ ตสฺสานุภาเวน อนฺตรา ปญฺจวิญฺญาณาทีสุ อุปฺปเนฺนสุปิ อปตโนฺต อิจฺฉิตฎฺฐานํ คจฺฉติฯ เอวํ คจฺฉโนฺต จ สเจ อิจฺฉติ, ปถวีกสิณวเสน อากาเส มคฺคํ นิมฺมินิตฺวา ปทสา คจฺฉติฯ สเจ อิจฺฉติ, วาโยกสิณวเสน วายุํ อธิฎฺฐหิตฺวา ตูลปิจุ วิย วายุนา คจฺฉติฯ อปิจ คนฺตุกามตาว เอตฺถ ปมาณํฯ สติ หิ คนฺตุกามตาย เอวํ กตาธิฎฺฐาโน อธิฎฺฐานเวคกฺขิโตฺตเวโส อิสฺสาสปกฺขิโตฺต สโร วิย ทิสฺสมาโน คจฺฉตีติฯ ตตฺถ อากาเส มคฺคํ นิมฺมินิตฺวา คจฺฉโนฺต วินาปิ อภิญฺญาญาเณน ปกติปถวิยํ วิย คจฺฉติฯ เตเนว ‘‘ปทสา คจฺฉตี’’ติ วุตฺตํฯ วายุํ อธิฎฺฐหิตฺวา คจฺฉโนฺต อภิญฺญาญาณสมุฎฺฐิตวาโยธาตุปรมฺปราย คจฺฉติฯ อุภยตฺถาปิ อนฺตรา วนรามณียกาทีนิ เปกฺขมาโน อาปาถคเต สเทฺท จ สุณมาโน คจฺฉตีติ วทนฺติฯ เกจิ ปน ‘‘อทิสฺสมาเนน กาเยน เอกจิตฺตกฺขเณเนว อิจฺฉิตฎฺฐานคมเน ทิสฺสมาเนน กาเยน ปทสา วายุนา จ คมเน อภิญฺญาจิตฺตสมุฎฺฐิตกายวิญฺญตฺติวิปฺผาเรน คมน’’นฺติ วทนฺติฯ อปเร ‘‘อภิญฺญาจิตฺตสฺส วิญฺญตฺตินิพฺพตฺตนกิจฺจํ นตฺถี’’ติ วทนฺติฯ</p>


<p>นฺติ จิตฺตกายวเสน กายจิตฺตปริณามนภูตํ รูปกายปาทกชฺฌานจิตฺตารมฺมณํ อุภยํ อธิฎฺฐานํฯ ติ ยถาวุตฺตอธิฎฺฐานทฺวยสมฺปยุตฺตายฯ ติ สุขสญฺญาลหุสญฺญาสพฺภาวโต, ตพฺภาวํ อาปชฺชนโตติ อโตฺถฯ ติ เจตฺถ อุเปกฺขาสมฺปยุตฺตา สญฺญาฯ อุเปกฺขา หิ ‘‘สนฺตํ สุข’’นฺติ วุตฺตาฯ สาเยว จ สญฺญา นีวรเณหิ เจว วิตกฺกาทีหิ ปจฺจนีเกหิ จ วิมุตฺตตฺตา ‘‘ลหุสญฺญา’’ติปิ เวทิตพฺพาฯ ตาหิ สโมกฺกนฺตาหิ รูปกาโยปิ ตูลปิจุ วิย สลฺลหุโก โหติฯ โส เอวํ วาตกฺขิตฺตตูลปิจุนา  วิย สลฺลหุเกน เอกจิตฺตกฺขเณน อทิสฺสมาเนน จ กาเยน ยถารุจิ คจฺฉตีติฯ</p>


<p>‘‘มุโตฺต วตมฺหิ ตาย อนตฺถสํหิตาย ทุกฺกรการิกาย, สาธุ วตมฺหิ สมฺมาสโมฺพธิํ สมฺพุชฺฌ’’นฺติ (สํ. นิ. ๑.๑๓๗) ปวตฺตํ ภควโต เจโตปริวิตกฺกมญฺญาย มาโร ‘‘อมุตฺตภาวมสฺส กริสฺสามี’’ติ,</p>


<p>
‘‘ตโปกมฺมา  
อปกฺกมฺม, ยํ น สุชฺฌนฺติ มาณวา;  
  
อสุโทฺธ มญฺญสิ สุโทฺธ, สุทฺธิมคฺคา อปรโทฺธ’’ติฯ (สํ. นิ. ๑.๑๓๗) –  
</p>
  
<p>อาหาติ เอวมาทิํ สนฺธาย นฺติ วุตฺตํฯ นิพฺพานปจฺจเวกฺขณญฺจ ปุเพฺพนิวาสานุสฺสติญาเณน นิพฺพานา…เป.… ญาเตสุ ปวตฺตตีติ สมฺพโนฺธฯ ติ อิทํ อภิญฺญาญาณสฺส ปรโต ปวตฺตมานํ ปจฺจเวกฺขณํ อภิญฺญาญาณสฺส วิสเย วิย อภิญฺญาญาณวิสยวิสเยปิ กทาจิ ปวตฺติตุํ อรหตีติ กตฺวา วุตฺตํฯ นฺติ อปฺปมาณขนฺธารมฺมณตนฺติ อโตฺถฯ ติ ยสฺมา ปุเพฺพนิวาสานุสฺสติญาณสฺส นิพฺพานารมฺมณภาวทีปโก โกจิ ปาโฐ นตฺถิ, ตสฺมาฯ ติ รุฬฺหิํ อคฺคเหตฺวา มคฺคาทีนํ อตีตานํ ปติ ปติ อเวกฺขนํ อนุสฺสรณํ ปจฺจเวกฺขณนฺติ ปุเพฺพนิวาสานุสฺสติญาณสฺส กิจฺจํเยว ปจฺจเวกฺขณนฺติ วุจฺจมาเนติ อโตฺถฯ ติ ‘‘มคฺคผลนิพฺพานปจฺจเวกฺขณโต’’ติ อิทเมว สนฺธาย วุตฺตํฯ อยเญฺหตฺถ อโตฺถ – ปุเพฺพนิวาสานุสฺสติญาเณน นิพฺพานารมฺมเณ ขเนฺธ ทิสฺวา ‘‘อิเม ธมฺมา กิํ นุ โข อารพฺภ ปวตฺตา’’ติ อาวเชฺชนฺตสฺส ปุเพฺพนิวาสานุสฺสติญาณํ นิพฺพานารมฺมเณ ปวตฺตตีติฯ อนาคตํสญาเณปิ เอเสว นโยฯ</p>


<p>ยทิ เอวํ กสฺมา ปริตฺตตฺติเก ‘‘อปฺปมาโณ ธโมฺม มหคฺคตสฺส ธมฺมสฺส อารมฺมณปจฺจเยน ปจฺจโย’’ติ (ปฎฺฐา. ๒.๑๒.๕๘) เอตฺถ ‘‘อปฺปมาณา ขนฺธา เจโตปริยญาณสฺส ปุเพฺพนิวาสอนาคตํสญาณสฺส อารมฺมณปจฺจเยน ปจฺจโย’’ติ อชฺฌตฺตตฺติเก จ ‘‘พหิทฺธาธโมฺม พหิทฺธาธมฺมสฺส, พหิทฺธาธโมฺม อชฺฌตฺตสฺส ธมฺมสฺส อารมฺมณปจฺจเยน ปจฺจโย’’ติ เอเตสํ วิภเงฺคสุ ‘‘พหิทฺธา ขนฺธา  อิทฺธิวิธญาณสฺส เจโตปริยปุเพฺพนิวาสยถากมฺมูปคอนาคตํสอาวชฺชนาย อารมฺมณปจฺจเยน ปจฺจโย’’ติ (ปฎฺฐา. ๒.๒๐.๒๙) เอตฺตกเมว วุตฺตํ, น วุตฺตํ นิพฺพานนฺติฯ เจโตปริยอิทฺธิวิธาทิญาเณหิ สห วุตฺตตฺตาติ เจ, เอวมฺปิ วิสุํ วิภชิตพฺพํ สิยาฯ น หิ วิสุํ วิภชนารหํ สห วิภชตีติ? น, อวจนสฺส อญฺญการณตฺตาฯ ยานิ หิ ปุถุชฺชนานํ ปุเพฺพนิวาสอนาคตํสญาณานิ, เตสํ อวิสโย เอว นิพฺพานํฯ อริยานํ ปน มคฺคผลปจฺจเวกฺขเณหิ สจฺฉิกตนิพฺพานานํ อิเมหิ ญาเณหิ ปจฺจกฺขกรเณ ปโยชนํ นตฺถีติ สาธารเณน อิทฺธิวิธญาณาทีนํ คหิตตฺตา นิพฺพานํ น วุตฺตนฺติ ทฎฺฐพฺพํ ฯ  น นิพฺพตฺตกกฺขนฺธชานนํฯ ยถากมฺมูปคญาณกิจฺจญฺหิ ตนฺติฯ ติ อิทํ อนาคตํสญาณสฺสปิ อนิพฺพานารมฺมณตํ สนฺธาย วุตฺตํฯ</p>


<p> มคฺคารมฺมณตฺติเก ยสฺมา จิตฺตุปฺปาทกเณฺฑ โพธิเตสุ จิตฺตุปฺปาเทสุ เอกนฺตโต มคฺคารมฺมณาเยว เกจิ นตฺถิ, มคฺคารมฺมณาเยว ปน กทาจิ มคฺคาธิปติโน โหนฺติ, ตสฺมา ‘‘กตเม ธมฺมา มคฺคารมฺมณา’’ติ เอกเมว ปุจฺฉํ กตฺวา ตโยปิ โกฎฺฐาสา ลพฺภมานวเสน วิภตฺตาฯ อิมินา นเยน ปรโตปิ เอวรูเปสุ ฐาเนสุ อโตฺถ เวทิตโพฺพฯ ‘‘จิตฺตุปฺปาทา’’ติ, ‘‘มคฺคารมฺมณา’’ติ จ วุตฺตธมฺมานํเยว มคฺคเหตุกตฺตาภาวํ สาเธตุํ ติ อิทํ เหตุวจนนฺติ ติ วุตฺตํฯ เตเนวาห นฺติอาทิฯ ‘‘อญฺญธมฺมารมฺมณกาเล เอวา’’ติ อวธารณสฺส อคฺคหิตตฺตา ครุํ อกตฺวา มคฺคารมฺมณกาเลปิ มคฺคาธิปติภาเวน น วตฺตพฺพาติ อยมฺปิ อโตฺถ อฎฺฐกถายํ ปริคฺคหิโตเยวาติ ทฎฺฐพฺพํฯ ‘‘ครุํ กตฺวา ปจฺจเวกฺขณกาเล’’ติ หิ วุตฺตตฺตา ครุํ อกตฺวา ปจฺจเวกฺขณกาเลปิ อตฺถิ เอวฯ ตทา จ มคฺคาธิปติภาเวน น วตฺตพฺพา เต ธมฺมาติ ภิโยฺยปิ สิโทฺธวายมโตฺถฯ</p>


<p> ติ อุทฺธฎํ, ‘‘อตีตารมฺมณา’’ติ ปน อฎฺฐกถาปาโฐ พหูสุ โปตฺถเกสุ ทิสฺสติฯ ติ ยสฺมา  (วิภ. อ. ๒๒๗) ‘‘มรณสมเย ญาตกา ‘อยํ, ตาต, ตวตฺถาย พุทฺธปูชา กรียติ, จิตฺตํ ปสาเทหี’ติ วตฺวา’’ติอาทินา ปญฺจทฺวาเร รูปาทิอารมฺมณูปสํหรณํ ตตฺถ ตทารมฺมณปริโยสานานํ จุทฺทสนฺนํ  จิตฺตานํ ปวตฺติญฺจ วตฺวา ตสฺมิํเยว เอกจิตฺตกฺขณฎฺฐิติเก อารมฺมเณ ปฎิสนฺธิจิตฺตํ อุปฺปชฺชตีติ ปจฺจุปฺปนฺนารมฺมณภาวํ ปฎิสนฺธิยา วกฺขติ, ตสฺมาติ อโตฺถฯ เทฺว ภวงฺคานิ อาวชฺชนํ มรณสฺสาสนฺนภาเวน มนฺทีภูตเวคตฺตา ปญฺจ ชวนานิ เทฺว ตทารมฺมณานิ จุติจิตฺตนฺติ เอกาทส จิตฺตกฺขณา อตีตาติ อาห ติฯ ติ อญฺญตทารมฺมณาย จุติยาฯ อิทานิ ตเมว ‘‘อิตรตฺถา’’ติ สเงฺขปโต วุตฺตมตฺถํ วิตฺถารโต ทเสฺสตุํ ติอาทิมาหฯ จุติยา ตทารมฺมณรหิตตฺตา ปฎิสนฺธิยา จ ปจฺจุปฺปนฺนารมฺมณตฺตา ติ อุทาหฎํฯ  นว จิตฺตกฺขณา อตีตาติ สตฺตจิตฺตกฺขณาวสิฎฺฐายุเก คตินิมิเตฺต ปฎิสนฺธิยา ปวตฺตตฺตาติ ทฎฺฐพฺพํฯ</p>


<p>  ติ เอเตน สุขลหุสโญฺญกฺกมเนน ปจฺจุปฺปนฺนเสฺสว ภูตุปาทายรูปสงฺฆาตสฺส ลหุปริวตฺติภาวาปาทนํ, น ภาวิโนติ ทเสฺสติฯ</p>


<p>ติ อปากฎกาลโต ปฎฺฐาย ยาว ปากฎกาโล, เอตสฺมิํ อนฺตเรฯ ยสฺมา ปน กสฺสจิ กิญฺจิ สีฆํ ปากฎํ โหติ, กสฺสจิ ทนฺธํ, ตสฺมา ติ อนิยเมตฺวา วุตฺตํฯ ‘‘วจนสิลิฎฺฐตาวเสน วุตฺต’’นฺติ เอเก, เกจิ ปน ‘‘เอตฺถนฺตเร ปวตฺตา รูปธมฺมา อรูปธมฺมา จ ปจฺจุปฺปนฺนาติ คหิเต เอโก สนฺตติวาโร โหติ, ตํ ปน ทฺวิธา วิภชิตฺวา อปากฎกาลํ อาทิํ กตฺวา เยภุเยฺยน ปากฎกาลโต โอรภาโว เอโก โกฎฺฐาโส เยภุเยฺยน ปากฎกาลํ อาทิํ กตฺวา ยาว สุปากฎกาโล เอโกติ เอเต เทฺว สนฺตติวาราฯ อิมินา นเยน เสสสนฺตติวารเภทาปิ เวทิตพฺพาฯ ตตฺถ กาลวเสน สเพฺพสํ สมานภาวํ อคฺคเหตฺวา ธมฺมานํ สทิสปฺปวตฺติวเสน สนฺตติปริเจฺฉโท ทีปิตโพฺพ’’ติ วทนฺติฯ กิญฺจิ กิญฺจิ กาลํ สทิสํ ปวตฺตมานาปิ หิ อุตุจิตฺตาทิสมุฎฺฐานา รูปธมฺมา สนฺตติวาราติ วุจฺจนฺติฯ ยทาห ติอาทินา, อรูปสนฺตติปิ เจตฺถ ยถาวุตฺตรูปสนฺตติปริจฺฉินฺนา สงฺคหิตาเยวาติ ทฎฺฐพฺพํฯ ติ ตณฺหาทิฎฺฐีหิ อากฑฺฒนียฎฺฐานภาเวน วุตฺตํฯ ‘‘โย จาวุโส, มโน เย จ ธมฺมา’’ติ วิสยิวิสยภูตา เอกภวภูตา จ เอกสนฺตติปริยาปนฺนา ธมฺมา วิภาคํ อกตฺวา คยฺหมานา อทฺธาปจฺจุปฺปนฺนํ โหติ, สติ ปน วิภาคกรเณ  ขณสนฺตติปจฺจุปฺปนฺนตา ลพฺภตีติ อาห ติฯ</p>


<p>ติ มหาชนสฺสฯ ติ อาวชฺชนาทีนํ สมานาการปฺปวตฺติยา อุปายํ ทเสฺสติฯ ติ ขณปจฺจุปฺปนฺนารมฺมณเตฺตปิ ปริกมฺมเจโตปริยญาณานํ อยํ ปาฬิ สุฎฺฐุ นีตา โหตีติ อโตฺถฯ ติ เอวํ ขณปจฺจุปฺปเนฺนเยว ธเมฺม อิธ ปจฺจุปฺปโนฺนติ คยฺหมาเน อญฺญปทสงฺคหิตเสฺสว อนนฺตรปจฺจยภาวํ ปกาเสโนฺต อตีตตฺติโก จ ปฎฺฐาเน อเภทโต สมฺมา อตฺถสฺส อุทฺธฎตฺตา อวินาสิโต โหติฯ อถ วา ติ ปฎฺฐาเน อตีตตฺติกปาฬิ, อิมาย อตีตตฺติกปาฬิยา ยถาวุตฺตการณโตเยว อภิโนฺน อวิสิโฎฺฐ อญฺญทตฺถุ สํสนฺทติ สเมตีติ อโตฺถฯ</p>


<p>นฺติ อาวชฺชนาย อนาคตารมฺมณตา, ชวนานํ ปจฺจุปฺปนฺนาตีตารมฺมณตา อนาคตปจฺจุปฺปนฺนาตีตารมฺมณตาติ  โยเชตพฺพํฯ  อทฺธาวเสน ปจฺจุปฺปนฺนารมฺมณตฺตาติ อธิปฺปาโยฯ อยญฺจ อโตฺถ เอกิสฺสา ชวนวีถิยา เอกสฺมิํเยว จิเตฺต ปวตฺติยํ อาวชฺชนาทีนํ อนาคตาทิอารมฺมณตา สมฺภวตีติ สมฺภวทสฺสนวเสน วุโตฺตติ ยถาธิเปฺปตสฺส อภิญฺญาจิตฺตสฺส ขณปจฺจุปฺปเนฺน ปวตฺติํ โยเชตฺวา ทเสฺสตุํ ติอาทิมาหฯ ติ ‘‘อตีตารมฺมโณ ธโมฺม อตีตารมฺมณสฺส ธมฺมสฺส อาเสวนปจฺจเยน ปจฺจโย, อนาคตารมฺมโณ ธโมฺม อนาคตารมฺมณสฺส ธมฺมสฺส, ปจฺจุปฺปนฺนารมฺมโณ ธโมฺม ปจฺจุปฺปนฺนารมฺมณสฺส ธมฺมสฺส อาเสวนปจฺจเยน ปจฺจโย’’ติ (ปฎฺฐา. ๒.๑๙.๓๔) ปทนฺตรสงฺคหิตธมฺมานเปกฺขา ธมฺมา ตีณิ ปญฺหวิสฺสชฺชนานีติ อโตฺถฯ ติ อาเสวนลาเภ สติ ยถาธมฺมสาสเน อวจนสฺส การณํ นตฺถีติ อวจเนน ตตฺถ อิตเรสํ ปญฺหานํ ปฎิเสโธ วิญฺญายตีติ อธิปฺปาโยฯ</p>


<p>ติ ‘‘อาวชฺชนชวนานํ อนาคตปจฺจุปฺปนฺนารมฺมณเตฺตปิ เจโตปริยญาณํ สิทฺธ’’นฺติ วาทสฺสฯ ติ อตฺถสมฺภวโต ยถาวุตฺตนยสฺส โชตกภาโวฯ นฺติ จิตฺตํฯ ติ อาวชฺชนชวนานํ  ขณปจฺจุปฺปนฺนนิรุทฺธารมฺมณตาวจนสฺสฯ เอตฺถ จ กาลวิเสสํ อามสติ, อนาคตาเยว จ อาวชฺชนา ปวตฺตตีติ นยิทํ ยุชฺชมานกํฯ อถ ‘‘ยํ อิมสฺส จิตฺตํ ภวิสฺสติ, ตํ ชานามี’’ติ อาโภคํ กโรติ, เอวํ สติ ปริกมฺมาภิญฺญาจิตฺตานมฺปิ อนาคตารมฺมณตฺตเมวาติ สพฺพตฺถ อาวชฺชนชวนานํ อนาคตปจฺจุปฺปนฺนารมฺมณตา น สิชฺฌตีติ อาห ติฯ ติ โทสาปชฺชเนน, โทสาปตฺติโต วาฯ ติ ยถารุตวเสเนว ปุริมวาทิปกฺขมาห, ติ อตฺตนา นิทฺธาริตปกฺขํฯ นฺติ อทฺธาสนฺตติปจฺจุปฺปนฺนปทตฺถตา อภิธมฺมมาติกายํ อาคตปจฺจุปฺปนฺนปทสฺส นตฺถีติ อธิปฺปาเย ฐตฺวา นานุชาเนยฺยุํฯ เอตฺถ จ สติปิ สภาวเภเท อาการเภทาภาวโต เอกตฺตนยวเสน อาวชฺชนปริกมฺมาภิญฺญาจิตฺตานํ นานารมฺมณตาโทโส นตฺถีติ ขณปจฺจุปฺปนฺนารมฺมณตา เจโตปริยญาณสฺส ปุริมวาทีนํ อธิปฺปายวิภาวนมุเขน ทสฺสิตาฯ  ปน ‘‘สภาวเภเท สติ นานารมฺมณตาโทสาภาโว นตฺถิ เอวาติ เอกสฺมิํ เอว จิเตฺต อทฺธาสนฺตติวเสน ปจฺจุปฺปนฺนารมฺมณตา วิภาวิตา’’ติ ทฺวีสุปิ วาเทสุ ยํ ยุตฺตํ, ตํ วิจาเรตฺวา คเหตพฺพํฯ</p>


<p>ติ ยสฺมา อตีตตฺติเก อุปฺปนฺนตฺติเก จ เจโตปริยญาณสฺส วตฺตมานธมฺมารมฺมณภาวโชตโน ปาโฐ น ทิสฺสติ, เตเนว การเณนฯ ติ ปุเพฺพนิวาสเจโตปริยญาเณสุ ฯ ติ สติปิ อารมฺมณภาเว จตฺตาโร ขนฺธา ยถากมฺมูปคญาเณน กมฺมทฺวาเรน กุสลากุสลา อิเจฺจว คยฺหนฺติ, น ปน วิภาคโสติ ทเสฺสติฯ โลภาทิสมฺปโยควิเสเสน ทุจฺจริตภาโว, อโลภาทิสมฺปโยควิเสเสน จ สุจริตภาโว ลกฺขียตีติ ทุจฺจริตสุจริตานิ วิภาเวนฺตํ โลภาทโยปิ วิภาเวติเยว นาม โหตีติ อาห ติฯ</p>


<p> อสภาวธมฺมสฺส ‘‘อห’’นฺติอาทิปญฺญตฺติยา อชฺฌตฺตธมฺมุปาทานตาย สิยา โกจิ อชฺฌตฺตปริยาโย, น ปน สภาวธมฺมสฺส อสตฺตสนฺตาเนว ตสฺสาติ วุตฺตํ นฺติฯ ตถา หิ ‘‘อตฺตโน ขนฺธาทีนิ ปจฺจเวกฺขนฺตสฺสา’’ติ เอตฺถ ‘‘อชฺฌตฺตารมฺมณา’’ติ ปทสฺส อตฺถวิวรณวเสน ‘‘อชฺฌตฺตํ คยฺหมานํ อหนฺติ ปญฺญตฺติํ อาทิ-สเทฺทน คณฺหาตี’’ติ  วกฺขติฯ ยทิ เอวํ ตสฺส อชฺฌตฺตตฺติเกปิ อชฺฌตฺตภาโว วตฺตโพฺพ สิยา? น, พหิทฺธาภาวสฺส วิย อชฺฌตฺตภาวสฺสปิ อชฺฌตฺตตฺติเก นิปฺปริยายวเสน อธิเปฺปตตฺตาติฯ ยทาห นฺติฯ ติ -สเทฺทน สาวชฺชนานิ ตสฺส ปุเรจาริกอุปจารจิตฺตานิ ตสฺส อารมฺมเณน ปวตฺตนกปจฺจเวกฺขณอสฺสาทนาทิจิตฺตานิ จ สงฺคณฺหาติฯ</p>


<p> น ปน ตํ สพฺพนฺติ วุตฺตํ, ยญฺจ ตสฺส ปุเรจาริกนฺติ อโตฺถฯ นฺติ เอกเทสสารุเปฺปน สมานารมฺมณภาเวน เอกเทสเสฺสว วจนํฯ ลิสฺสติ สิลิสฺสติ เอกเทเสน อลฺลียตีติ หิ นฺติ กามาวจรกุสลากุสลมหากิริยาวชฺชนจิตฺตานํ กุสลกิริยาเภทสฺส รูปาวจรจตุตฺถสฺส จฯ ติ เยสํ อทุกฺขมสุขาย เวทนาย สมฺปยุตฺตตา วุตฺตา, เตสุ เอกเมว อุเปกฺขาสหคตนิเทฺทสํ วตฺวา อิตรํ น วตฺตพฺพํ สิยาติ อโตฺถฯ -สเทฺทน เหตุสมฺปยุตฺตกามาวจราทินิเทฺทเส สงฺคณฺหาติฯ ตตฺถาปิ หิ ปริตฺตสเหตุกาทิภาเวน วุเตฺตสุ ธเมฺมสุ เอกเมว วตฺวา อิตรํ น วตฺตพฺพํ สิยาติฯ ติ อภาวนานิฎฺฐปฺปวตฺติยา อภาวนาการสฺส อุกฺกํสปฺปวตฺติยาติ อโตฺถ, อภาวสฺส วา อุกฺกํสปฺปวตฺติยาฯ  อชฺฌตฺตารมฺมณาทิภาเวนาติ อธิปฺปาโยฯ ติ อากิญฺจญฺญายตเนน สมานารมฺมณานิ อาวชฺชนาทีนิฯ ยทิ เอวํ ‘‘อภาวนาสามเญฺญ’’ติ กสฺมา วุตฺตํฯ น หิ อากิญฺจญฺญายตนารมฺมณสฺส ปจฺจเวกฺขณอสฺสาทนาทิวเสน ปวตฺตจิตฺตานํ อภาวนากาเรน ปวตฺติ  อตฺถีติ? น, อภาเวตพฺพตาย อธิเปฺปตตฺตาฯ น ภาวียตีติ หิ อภาวนํ, น น ภาเวตีติฯ</p>


<p>ติอาทีสุ อยมธิปฺปาโย – ยทิปิ ภาวนาญาณนิมฺมิตาการมเตฺตสุ สภาวโต อวิชฺชมาเนสุ วิสเยสุ เยภุเยฺยน มหคฺคตา ธมฺมา ปวตฺตนฺติ, พหิทฺธาการคฺคหณวเสน ปน กสิณาทีนํ พหิทฺธาภาโวติ ตทารมฺมณธมฺมา พหิทฺธารมฺมณาติ วุตฺตํฯ กสิณานญฺหิ สนฺตานํ มุญฺจิตฺวา อุปฎฺฐานํ วิเสสโต วฑฺฒิตกสิณวเสน วิญฺญายติ, ปฐมารุปฺปวิญฺญาณาภาวสฺส ปน น พหิทฺธากาโร, นาปิ อชฺฌตฺตากาโรติ  อุภยาการวิธุเร ตสฺมิํ อนญฺญสาธารเณน ปวตฺติยากาเรน ปวตฺตมานํ อากิญฺจญฺญายตนเมว นวตฺตพฺพารมฺมณํ วุตฺตํ, น อิตเร อิตราการปฺปวตฺติโตติฯ นฺติ นิทสฺสนมตฺตํ ทฎฺฐพฺพํฯ</p>


<p>อากิญฺจญฺญายตนวิปากํ เนวสญฺญานาสญฺญายตนสฺส วิปากาทิกสฺสาติ อตฺถวเสน วิภตฺติ ปริณาเมตพฺพาฯ ติ สมาปตฺติจิตฺตสฺส อภินีหรณาสมฺภวโตฯ กุสลเมว วิปากสฺส อารมฺมณนฺติ กตฺวา ติอาทิ วุตฺตํฯ</p>


<p>อสภาวธมฺมเตฺตปิ พหิทฺธากาเรน คหณียภาวโต กสิณานํ พหิทฺธาภาโว วิย เอกนฺตโต อิธ อชฺฌตฺตธมฺมุปาทานตาย อหนฺติ ปญฺญตฺติยา สิยา อชฺฌตฺตภาโวติ วุตฺตํ นฺติอาทิฯ ติ -สเทฺทน ธาตุอายตนาทิ สงฺคยฺหตี’’ติ จ วทนฺติฯ ติ ‘‘อรูปกฺขเนฺธ ขนฺธาติ คเหตฺวา’’ติอาทิกํ วณฺณนานีติํ อาหฯ ติ ปเรสํ ขนฺธาทีติ อิมสฺส ปทสฺส กถเน อุจฺจารเณฯ สพฺพํ อุปาทาปญฺญตฺติํ อาห อาทิสเทฺทนาติ สมฺพโนฺธฯ</p>

</p>


<h2>ทุกอตฺถุทฺธารวณฺณนา</h2>
<p> ติ  วุตฺตปฺปการสฺส ทสฺสเนฯ วุตฺตปฺปการสฺส ทสฺสนโต เอว หิ อฎฺฐกถายํ สสงฺขาริกานํ ถินมิทฺธวิรเห อสงฺขาริกสทิสี โยชนา น ทสฺสิตาฯ ติ ภวราคมูลิกาทีสุ โยชนาสุฯ</p>


<p> ติ อุทฺธจฺจาวิชฺชานีวรณานิฯ ติ กามจฺฉนฺทพฺยาปาทวิจิกิจฺฉาสุ เอเกเกน อุทฺธจฺจาวิชฺชานีวรณานิฯ ติ ปาฬิยํ -สทฺทสฺส ลุตฺตนิทฺทิฎฺฐตํ อาหฯ อถ วา นิปาตสทฺทสนฺนิธาเนปิ นามปทาทีหิ เอว สมุจฺจยาทิอโตฺถ วุจฺจติ, น นิปาตปเทหิ เตสํ อวาจกตฺตาติ อนฺตเรนปิ นิปาตปทํ อยมโตฺถ ลพฺภติฯ ตถา วจนิจฺฉาย สมฺภโว เอว เหตฺถ ปมาณนฺติ ปาฬิยํ ‘‘เทฺว ตีณี’’ติ วุตฺตํฯ   ติอาทินา ‘‘เทฺว ตีณี’’ติ ลกฺขณวจนนฺติ สพฺพสาธารณมตฺถมาหฯ ตถา หิ ติ วุตฺตํฯ ตสฺสายมธิปฺปาโย – กิเลสทฺวยสหิตเสฺสว จิตฺตุปฺปาทสฺส อภาเวปิ ปาฬิยํ ทฺวิคฺคหณํ กตํ, กิเลสานญฺจ สมฺภวนฺตานํ สเพฺพสํ สรูเปน คหณํ น กตนฺติ เทฺว ตโยติ ลกฺขณกรณนฺติ วิญฺญายตีติฯ</p>


<p>ยทิ สพฺพากุสเล อุปฺปชฺชนกสฺสปิ อุทฺธจฺจสฺส เอโก เอว จิตฺตุปฺปาโท วิสยภาเวน วุจฺจติ, อวิชฺชานีวรณสฺสปิ ตถา วตฺตพฺพนฺติ อธิปฺปาเยน นฺติอาทินา โจเทติฯ อิตโร อุทฺธจฺจนีวรณเสฺสว ตถา วตฺตพฺพตํ อวิชฺชานีวรณสฺส ตถา วตฺตพฺพตาภาวญฺจ ทเสฺสตุํ ติอาทิมาหฯ ตตฺถ ติ อุทฺธจฺจสหคเต อุทฺธจฺจสฺส อวิชฺชานีวรเณน นีวรณสหิตตํ อาสงฺกิตฺวา วุตฺตํฯ นนุ จ สุตฺตเนฺตปิ ‘‘อวิชฺชานีวรณานํ สตฺตาน’’นฺติอาทีสุ (สํ. นิ. ๒.๑๒๔) อวิชฺชา ‘‘นีวรณ’’นฺติ วุตฺตาติ? สจฺจเมตํ, ฌานงฺคานํ ปฎิปกฺขภาเวน ปน สุตฺตเนฺต พหุลํ กามจฺฉนฺทาทโย ปเญฺจว นีวรณานิ วุตฺตานีติ เยภุยฺยวุตฺติวเสน เอตํ วุตฺตนฺติ ทฎฺฐพฺพํฯ</p>


<p>เกจิ ปน ‘‘ยถา นิเกฺขปกเณฺฑ กุสลปฎิปกฺขภูตานิ ทุพฺพลานิปิ นีวรณานิ ปฎฺฐาเน วิย ทสฺสิตานิฯ ตถา หิ  (ปฎฺฐา. ๓.๘.๑) ‘นีวรณํ ธมฺมํ ปฎิจฺจ นีวรโณ ธโมฺม อุปฺปชฺชติ น ปุเรชาตปจฺจยาฯ อรูเป กามจฺฉนฺทนีวรณํ ปฎิจฺจ ถินมิทฺธนีวรณํ อุทฺธจฺจนีวรณ’นฺติอาทิ  วุตฺตํ, น เอวํ อฎฺฐกถากเณฺฑฯ อฎฺฐกถากเณฺฑ ปน ฌานปฎิปกฺขภูตานิเยว นีวรณานิ นิทฺทิฎฺฐานีติ ‘อุทฺธจฺจนีวรณํ อุทฺธจฺจสหคเต จิตฺตุปฺปาเท อุปฺปชฺชตี’ติ วุตฺตํฯ อฎฺฐกถายํ ปน อุทฺธจฺจนีวรณสฺส กามจฺฉนฺทาทีหิ เอกโต อุปฺปตฺติทสฺสนํ นิเกฺขปกณฺฑานุสาเรน กตํ เอกโต อุปฺปตฺติยา ปเภททสฺสนตฺถํฯ ตตฺถ หิ ปาฬิยํเยว ตานิ วิตฺถารโต วุตฺตานี’’ติ วทนฺติฯ อยญฺจ วาโท ‘‘อุทฺธจฺจนีวรณํ อุทฺธจฺจสหคเต จิตฺตุปฺปาเท อุปฺปชฺชตี’’ติ อิทเมว วจนํ ญาปกนฺติ กตฺวา วุโตฺตฯ อญฺญถา อวิชฺชานีวรณํ วิย วตฺตพฺพํ สิยาฯ น ติ อิโต อญฺญํ ปริยุฎฺฐานปฎฺฐายีนิเยว นีวรณานิ อตฺถุทฺธารกเณฺฑ อธิเปฺปตานีติ อิมสฺส อตฺถสฺส สาธกํ วจนํ อตฺถิ, อิทํ วจนํ เทฺวตีณิวจนสฺส สามเญฺญน สพฺพนีวรณสงฺคาหกตฺตา ยถาวุตฺตวจนสฺส วิสยวิเสสปฺปกาสนสงฺขาเตน  ปโยชนนฺตเรน วุตฺตภาวสฺส ทสฺสิตตฺตา จ ญาปกํ น ภวตีติ ทิสฺสติ, ตสฺมา วิจาเรตฺวา คเหตพฺพํฯ</p>


<p>ติ ยถารุตวเสเนว อตฺถํ อคฺคเหตฺวา ยถา นิเกฺขปกณฺฑปฎฺฐานาทีหิ น อิมิสฺสา ปาฬิยา วิโรโธ โหติ, เอวํ อธิปฺปาโย คเวสิตโพฺพติ ยถาวุตฺตเมวตฺถํ นิคเมติฯ</p>


<p> นฺติ โลภาทิโต อเญฺญสํฯ ติ กถํ ทสฺสิตา? มาโน ตาว โลภโมหอุทฺธจฺจอหิริกาโนตฺตเปฺปหิ, โลภโมหถินอุทฺธจฺจอหิริกาโนตฺตเปฺปหิ, ตถา ทิฎฺฐิ, วิจิกิจฺฉา โมหอุทฺธจฺจอหิริกาโนตฺตเปฺปหิ, ถินํ โลภโมหทิฎฺฐิอุทฺธจฺจอหิริกาโนตฺตเปฺปหิ, โลภโมหมานอุทฺธจฺจอหิริกาโนตฺตเปฺปหิ, โลภโมหอุทฺธจฺจอหิริกาโนตฺตเปฺปหิ, โทสโมหอุทฺธจฺจอหิริกาโนตฺตเปฺปหิ, อุทฺธจฺจํ โลภโมหทิฎฺฐิอหิริกาโนตฺตเปฺปหิ, โลภโมหทิฎฺฐิถินอหิริกาโนตฺตเปฺปหิ, โลภโมหมานอหิริกาโนตฺตเปฺปหิ, โลภโมหมานถินอหิริกาโนตฺตเปฺปหิ, โลภโมหถินอหิริกาโนตฺตเปฺปหิ, โลภโมหอหิริกาโนตฺตเปฺปหิ, โทสโมหอหิริกาโนตฺตเปฺปหิ, โทสโมหถินอหิริกาโนตฺตเปฺปหิ, โมหวิจิกิจฺฉาอหิริกาโนตฺตเปฺปหิ, โมหอหิริกาโนตฺตเปฺปหิ เอกโต อุปฺปชฺชติฯ</p>


<p>ยถา จ อุทฺธจฺจํ, เอวํ อหิริกาโนตฺตปฺปานิ จ โยเชตฺวา เวทิตพฺพานิฯ กถํ? อหิริกํ โลภโมหทิฎฺฐิอุทฺธจฺจาโนตฺตเปฺปหิ, โลภโมหทิฎฺฐิถินอุทฺธจฺจาโนตฺตเปฺปหิ, โลภโมหมานอุทฺธจฺจาโนตฺตเปฺปหิ, โลภโมหมานถินอุทฺธจฺจาโนตฺตเปฺปหิ, โลภโมหถินอุทฺธจฺจาโนตฺตเปฺปหิ, โลภโมหอุทฺธจฺจาโนตฺตเปฺปหิ, โทสโมหอุทฺธจฺจาโนตฺตเปฺปหิ, โทสโมหถินอุทฺธจฺจาโนตฺตเปฺปหิ, โมหวิจิกิจฺฉาอุทฺธจฺจาโนตฺตเปฺปหิ , โมหอุทฺธจฺจาโนตฺตเปฺปหิ จ เอกโต อุปฺปชฺชติฯ อโนตฺตปฺปํ โลภโมหทิฎฺฐิอุทฺธจฺจาหิริเกหิ, โลภโมหทิฎฺฐิถินอุทฺธจฺจาหิริเกหิ, โลภโมหมานอุทฺธจฺจาหิริเกหิ, โลภโมหมานถินอุทฺธจฺจาหิริเกหิ, โลภโมหถินอุทฺธจฺจาหิริเกหิ, โลภโมหอุทฺธจฺจาหิริเกหิ, โทสโมหอุทฺธจฺจาหิริเกหิ, โทสโมหถินอุทฺธจฺจาหิริเกหิ, โมหวิจิกิจฺฉาอุทฺธจฺจาหิริเกหิ , โมหอุทฺธจฺจาหิริเกหิ จ เอกโต อุปฺปชฺชตีติ เอวเมตฺถ มานาทีนมฺปิ เอกโต อุปฺปตฺติ เวทิตพฺพาฯ เสสํ อุตฺตานตฺถเมวฯ</p>

</p>

</p>

</p>





