<h1>๖. ฉฎฺฐนโย</h1>
<h2>๖. สมฺปโยควิปฺปโยคปทนิเทฺทโส</h2>
<h3>๑. ขโนฺธ</h3>
<p> รูปกฺขโนฺธ    กติหิ ขเนฺธหิ กติหายตเนหิ กติหิ ธาตูหิ สมฺปยุโตฺตติ? นตฺถิฯ กติหิ วิปฺปยุโตฺต? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> เวทนากฺขโนฺธ… สญฺญากฺขโนฺธ… สงฺขารกฺขโนฺธ ตีหิ ขเนฺธหิ เอเกนายตเนน สตฺตหิ ธาตูหิ สมฺปยุโตฺต; เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ ทสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> วิญฺญาณกฺขโนฺธ  ตีหิ ขเนฺธหิ สมฺปยุโตฺต; เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ ทสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<h3>๒. อายตนํ</h3>
<p> จกฺขายตนํ…เป.… โผฎฺฐพฺพายตนํ…เป.… สมฺปยุตฺตนฺติ? นตฺถิฯ กติหิ วิปฺปยุตฺตํ ? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> มนายตนํ ตีหิ ขเนฺธหิ สมฺปยุตฺตํ; เอเกนายตเนน  เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<h3>๓. ธาตุ</h3>
<p> จกฺขุธาตุ  …เป.… โผฎฺฐพฺพธาตุ…เป.… สมฺปยุตฺตาติ? นตฺถิฯ กติหิ วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> จกฺขุวิญฺญาณธาตุ…เป.… มโนธาตุ… มโนวิญฺญาณธาตุ ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<h3>๔. สจฺจาทิ</h3>
<p> สมุทยสจฺจํ… มคฺคสจฺจํ ตีหิ ขเนฺธหิ เอเกนายตเนน เอกาย  ธาตุยา สมฺปยุตฺตํ; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> นิโรธสจฺจํ… จกฺขุนฺทฺริยํ…เป.… กายินฺทฺริยํ… อิตฺถินฺทฺริยํ… ปุริสินฺทฺริยํ…เป.… สมฺปยุตฺตนฺติ? นตฺถิฯ กติหิ วิปฺปยุตฺตํ? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> มนินฺทฺริยํ  ตีหิ ขเนฺธหิ สมฺปยุตฺตํ; เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> สุขินฺทฺริยํ… ทุกฺขินฺทฺริยํ… โสมนสฺสินฺทฺริยํ… โทมนสฺสินฺทฺริยํ ตีหิ ขเนฺธหิ เอเกนายตเนน เอกาย ธาตุยา สมฺปยุตฺตํ; เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน  ขเนฺธน ทสหายตเนหิ โสฬสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> อุเปกฺขินฺทฺริยํ  ตีหิ ขเนฺธหิ เอเกนายตเนน ฉหิ ธาตูหิ สมฺปยุตฺตํ; เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ เอกาทสหิ ธาตูหิ วิปฺปยุตฺตํ ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> สทฺธินฺทฺริยํ… วีริยินฺทฺริยํ… สตินฺทฺริยํ… สมาธินฺทฺริยํ… ปญฺญินฺทฺริยํ… อนญฺญาตญฺญสฺสามีตินฺทฺริยํ… อญฺญินฺทฺริยํ… อญฺญาตาวินฺทฺริยํ… อวิชฺชา… อวิชฺชาปจฺจยา สงฺขารา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สงฺขารปจฺจยา วิญฺญาณํ ตีหิ ขเนฺธหิ สมฺปยุตฺตํ; เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> สฬายตนปจฺจยา ผโสฺส ตีหิ ขเนฺธหิ เอเกนายตเนน สตฺตหิ ธาตูหิ สมฺปยุโตฺต; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ ทสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> ผสฺสปจฺจยา  เวทนา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา ; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> เวทนาปจฺจยา ตณฺหา… ตณฺหาปจฺจยา อุปาทานํ… กมฺมภโว ตีหิ ขเนฺธหิ เอเกนายตเนน เอกาย ธาตุยา สมฺปยุโตฺต; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต ? เอเกน  ขเนฺธน ทสหายตเนหิ โสฬสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> รูปภโว…เป.… สมฺปยุโตฺตติ? นตฺถิฯ กติหิ วิปฺปยุโตฺต? น เกหิจิ ขเนฺธหิ น เกหิจิ อายตเนหิ ตีหิ ธาตูหิ วิปฺปยุโตฺตฯ</p>


<p> อรูปภโว… เนวสญฺญานาสญฺญาภโว… จตุโวการภโว…เป.… สมฺปยุโตฺตติ? นตฺถิฯ กติหิ วิปฺปยุโตฺต? เอเกน ขเนฺธน ทสหายตเนหิ โสฬสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> อสญฺญาภโว… เอกโวการภโว… ปริเทโว…เป.… สมฺปยุโตฺตติ? นตฺถิฯ กติหิ วิปฺปยุโตฺต? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> โสโก… ทุกฺขํ… โทมนสฺสํ ตีหิ ขเนฺธหิ เอเกนายตเนน เอกาย ธาตุยา สมฺปยุตฺตํ; เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ โสฬสหิ  ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> อุปายาโส… สติปฎฺฐานํ… สมฺมปฺปธานํ ตีหิ ขเนฺธหิ เอเกนายตเนน เอกาย ธาตุยา สมฺปยุตฺตํ; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> อิทฺธิปาโท  ทฺวีหิ ขเนฺธหิ สมฺปยุโตฺต; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ โสฬสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> ฌานํ  ทฺวีหิ ขเนฺธหิ เอเกนายตเนน เอกาย ธาตุยา สมฺปยุตฺตํ; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ  โสฬสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> อปฺปมญฺญา… ปญฺจินฺทฺริยานิ… ปญฺจ พลานิ… สตฺต โพชฺฌงฺคา… อริโย อฎฺฐงฺคิโก มโคฺค ตีหิ ขเนฺธหิ เอเกนายตเนน เอกาย ธาตุยา สมฺปยุโตฺต; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ โสฬสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> ผโสฺส … เจตนา… มนสิกาโร ตีหิ ขเนฺธหิ เอเกนายตเนน สตฺตหิ ธาตูหิ สมฺปยุโตฺต; เอเกน ขเนฺธน เอเกนายตเนน  เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ ทสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<p> เวทนา… สญฺญา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> จิตฺตํ ตีหิ ขเนฺธหิ สมฺปยุตฺตํ; เอเกนายตเนน เอกาย ธาตุยา เกหิจิ สมฺปยุตฺตํฯ กติหิ วิปฺปยุตฺตํ? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตํ; เอเกนายตเนน เอกาย ธาตุยา เกหิจิ วิปฺปยุตฺตํฯ</p>


<p> อธิโมโกฺข ตีหิ ขเนฺธหิ เอเกนายตเนน ทฺวีหิ ธาตูหิ สมฺปยุโตฺต; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุโตฺตฯ กติหิ วิปฺปยุโตฺต? เอเกน ขเนฺธน ทสหายตเนหิ ปนฺนรสหิ ธาตูหิ วิปฺปยุโตฺต; เอเกนายตเนน เอกาย ธาตุยา เกหิจิ วิปฺปยุโตฺตฯ</p>


<h3>๕. ติกํ</h3>
<p> กุสลา  ธมฺมา… อกุสลา ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตาติ? นตฺถิฯ กติหิ วิปฺปยุตฺตา ? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สุขาย เวทนาย สมฺปยุตฺตา ธมฺมา… ทุกฺขาย เวทนาย สมฺปยุตฺตา ธมฺมา เอเกน ขเนฺธน สมฺปยุตฺตา ; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ปนฺนรสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อทุกฺขมสุขาย เวทนาย สมฺปยุตฺตา ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ เอกาทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> วิปากา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> วิปากธมฺมธมฺมา… สํกิลิฎฺฐสํกิเลสิกา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> เนววิปากนวิปากธมฺมธมฺมา… อนุปาทินฺนุปาทานิยา ธมฺมา…เป.… สมฺปยุตฺตาติ ? นตฺถิฯ กติหิ วิปฺปยุตฺตา? น เกหิจิ ขเนฺธหิ น  เกหิจิ อายตเนหิ ปญฺจหิ ธาตูหิ วิปฺปยุตฺตาฯ</p>


<p> อนุปาทินฺนอนุปาทานิยา ธมฺมา… อสํกิลิฎฺฐอสํกิเลสิกา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> สวิตกฺกสวิจารา  ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ปนฺนรสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อวิตกฺกวิจารมตฺตา ธมฺมา… ปีติสหคตา ธมฺมา  เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อวิตกฺกอวิจารา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ เอกาย ธาตุยา วิปฺปยุตฺตาฯ</p>


<p> สุขสหคตา ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ปนฺนรสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อุเปกฺขาสหคตา ธมฺมา เอเกน ขเนฺธน สมฺปยุตฺตา; เอเกนายตเนน  เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ เอกาทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> ทสฺสเนน ปหาตพฺพา ธมฺมา ภาวนาย ปหาตพฺพา ธมฺมา… ทสฺสเนน ปหาตพฺพเหตุกา ธมฺมา… ภาวนาย ปหาตพฺพเหตุกา ธมฺมา… อาจยคามิโน ธมฺมา… อปจยคามิโน  ธมฺมา… เสกฺขา ธมฺมา… อเสกฺขา ธมฺมา… มหคฺคตา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อปฺปมาณา ธมฺมา… ปณีตา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> ปริตฺตารมฺมณา  ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> มหคฺคตารมฺมณา ธมฺมา… อปฺปมาณารมฺมณา ธมฺมา… หีนา ธมฺมา… มิจฺฉตฺตนิยตา ธมฺมา… สมฺมตฺตนิยตา ธมฺมา… มคฺคารมฺมณา ธมฺมา… มคฺคเหตุกา  ธมฺมา… มคฺคาธิปติโน ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา  เกหิจิ วิปฺปยุตฺตาฯ</p>


<p> อนุปฺปนฺนา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ วิปฺปยุตฺตาฯ</p>


<p> อตีตารมฺมณา ธมฺมา…เป.… อนาคตารมฺมณา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> ปจฺจุปฺปนฺนารมฺมณา ธมฺมา… อชฺฌตฺตารมฺมณา ธมฺมา… พหิทฺธารมฺมณา ธมฺมา… อชฺฌตฺตพหิทฺธารมฺมณา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สนิทสฺสนสปฺปฎิฆา ธมฺมา… อนิทสฺสนสปฺปฎิฆา ธมฺมา…เป.… สมฺปยุตฺตาติ ? นตฺถิฯ กติหิ วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<h3>๖. ทุกํ</h3>
<p> เหตู ธมฺมา… เหตู เจว สเหตุกา จ ธมฺมา… เหตู เจว เหตุสมฺปยุตฺตา จ ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ  สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ  ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สเหตุกา ธมฺมา… เหตุสมฺปยุตฺตา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สเหตุกา เจว น จ เหตู ธมฺมา… เหตุสมฺปยุตฺตา เจว น จ เหตู ธมฺมา… น เหตุสเหตุกา ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน  ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อปฺปจฺจยา ธมฺมา… อสงฺขตา ธมฺมา… สนิทสฺสนา ธมฺมา… สปฺปฎิฆา ธมฺมา… รูปิโน ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> โลกุตฺตรา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> อาสวา  ธมฺมา… อาสวา เจว สาสวา จ ธมฺมา… อาสวา เจว อาสวสมฺปยุตฺตา จ ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน  เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อนาสวา ธมฺมา… อาสววิปฺปยุตฺตา อนาสวา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> อาสวสมฺปยุตฺตา  ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อาสวสมฺปยุตฺตา เจว โน จ อาสวา ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สํโยชนา ธมฺมา… คนฺถา ธมฺมา… โอฆา ธมฺมา… โยคา ธมฺมา… นีวรณา ธมฺมา… ปรามาสา ธมฺมา… ปรามาสา เจว ปรามฎฺฐา จ ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา  เกหิจิ สมฺปยุตฺตาฯ กติหิ วิปฺปยุตฺตา? เอเกน  ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อปรามฎฺฐา ธมฺมา… ปรามาสวิปฺปยุตฺตา อปรามฎฺฐา ธมฺมา สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> ปรามาสสมฺปยุตฺตา ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สารมฺมณา  ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อนารมฺมณา ธมฺมา… จิตฺตวิปฺปยุตฺตา ธมฺมา… จิตฺตวิสํสฎฺฐา ธมฺมา… อุปาทา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> จิตฺตา  ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย  ธาตุยา เกหิจิ วิปฺปยุตฺตาฯ</p>


<p> เจตสิกา ธมฺมา… จิตฺตสมฺปยุตฺตา ธมฺมา… จิตฺตสํสฎฺฐา ธมฺมา… จิตฺตสํสฎฺฐสมุฎฺฐานา ธมฺมา… จิตฺตสํสฎฺฐสมุฎฺฐานสหภุโน ธมฺมา… จิตฺตสํสฎฺฐสมุฎฺฐานานุปริวตฺติโน ธมฺมา เอเกน ขเนฺธน เอเกนายตเนน สตฺตหิ ธาตูหิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อนุปาทินฺนา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ วิปฺปยุตฺตาฯ</p>


<p> อุปาทานา  ธมฺมา… กิเลสา ธมฺมา… กิเลสา เจว สํกิเลสิกา จ ธมฺมา… กิเลสา เจว สํกิลิฎฺฐา จ ธมฺมา… กิเลสา เจว กิเลสสมฺปยุตฺตา จ ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อสํกิเลสิกา ธมฺมา… กิเลสวิปฺปยุตฺตา อสํกิเลสิกา ธมฺมา…เป.… สมฺปยุตฺตาติ ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> สํกิลิฎฺฐา  ธมฺมา… กิเลสสมฺปยุตฺตา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สํกิลิฎฺฐา เจว โน จ กิเลสา ธมฺมา… กิเลสสมฺปยุตฺตา เจว โน จ กิเลสา ธมฺมา เอเกน ขเนฺธน เอเกนายตเนน เอกาย ธาตุยา  เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> ทสฺสเนน ปหาตพฺพา ธมฺมา… ภาวนาย ปหาตพฺพา ธมฺมา… ทสฺสเนน ปหาตพฺพเหตุกา ธมฺมา… ภาวนาย ปหาตพฺพเหตุกา ธมฺมา… สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สวิตกฺกา ธมฺมา… สวิจารา ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ปนฺนรสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อวิตกฺกา ธมฺมา… อวิจารา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ เอกาย  ธาตุยา วิปฺปยุตฺตาฯ</p>


<p> สปฺปีติกา  ธมฺมา… ปีติสหคตา ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สุขสหคตา  ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ปนฺนรสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อุเปกฺขาสหคตา ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ เอกาทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> น  กามาวจรา ธมฺมา… อปริยาปนฺนา ธมฺมา… อนุตฺตรา ธมฺมา…เป.… สมฺปยุตฺตาติ? นตฺถิฯ กติหิ วิปฺปยุตฺตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ วิปฺปยุตฺตาฯ</p>


<p> รูปาวจรา ธมฺมา… อรูปาวจรา ธมฺมา… นิยฺยานิกา ธมฺมา… นิยตา ธมฺมา… สรณา ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตาติ? นตฺถิฯ กติหิ วิปฺปยุตฺตา? เอเกน ขเนฺธน ทสหายตเนหิ โสฬสหิ ธาตูหิ วิปฺปยุตฺตา; เอเกนายตเนน เอกาย  ธาตุยา เกหิจิ วิปฺปยุตฺตาฯ</p>


<p>
ธมฺมายตนํ ธมฺมธาตุ, ทุกฺขสจฺจญฺจ ชีวิตํ;  
  
สฬายตนํ นามรูปํ, จตฺตาโร จ มหาภวาฯ  
</p>
  
<p>
ชาติ ชรา จ มรณํ, ติเกเสฺวกูนวีสติ;  
  
โคจฺฉเกสุ จ ปญฺญาส, อฎฺฐ จูฬนฺตเร ปทาฯ  
</p>
  
<p>
มหนฺตเร ปนฺนรส, อฎฺฐารส ตโต ปเร;  
  
เตวีส ปทสตํ เอตํ, สมฺปโยเค น ลพฺภตีติฯ  
</p>
  
สมฺปโยควิปฺปโยคปทนิเทฺทโส ฉโฎฺฐฯ  
</p>
  
  
  
  
  