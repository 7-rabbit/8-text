<h1>๑๗. มญฺจปีฐาทิสงฺฆิกเสนาสเนสุปฎิปชฺชิตพฺพวินิจฺฉยกถา</h1>
<p> เอวํ สหเสยฺยวินิจฺฉยํ กเถตฺวา อิทานิ สงฺฆิเก วิหาเร เสยฺยาสุ กตฺตพฺพวินิจฺฉยํ กเถตุํ นฺตฺยาทิมาหฯ ตตฺถ สมคฺคํ กมฺมํ สมุปคจฺฉตีติ สโงฺฆ, อยเมว วจนโตฺถ สพฺพสงฺฆสาธารโณฯ สงฺฆสฺส ทิโนฺน  วิหรติ เอตฺถาติ  ตสฺมิํฯ สยนฺติ เอตฺถาติ  ตํฯ อสนฺถรีติ ฯ ปกฺกมนํ  คมนนฺติ อโตฺถฯ ‘‘วิหาเร สงฺฆิเก เสยฺยํ, สนฺถริตฺวาน ปกฺกโม’’ติ อิมสฺส อุเทฺทสปาฐสฺส สงฺฆิเก วิหาเร…เป.… ปกฺกมนนฺติ อโตฺถ ทฎฺฐโพฺพติ โยชนาฯ ติ ตสฺมิํ ปกฺกมเน อยํ อีทิโส มยา วุจฺจมาโน วินิจฺฉโย เวทิตโพฺพติ อโตฺถฯ กตโม โส วินิจฺฉโยติ อาห นฺติฯ  นาม เสนาสนโต เทฺว เลฑฺฑุปาตาฯ นฺติ ปฐมํ ปาทํ อติกฺกาเมนฺตสฺส ทุกฺกฎํ, ทุติยาติกฺกเม ปาจิตฺติยํฯ กถํ วิญฺญายติจฺจาห ติฯ</p>


<p>ตตฺถ  สงฺฆิโก วิหาโร ปากโฎ, เสยฺยา อปากฎา, สา กติวิธาอิจฺจาห ติฯ ตตฺถาปิ กตมา ภิสิ, กตมา จิมิลิกาทโยติ อาห ติฯ ตตฺถ มเญฺจ อตฺถริตพฺพาติ  เอวํ อิตรตฺร, ติ ปฎขณฺฑาทีหิ สิพฺพิตฺวา กตาฯ ติ จิมิลิกาย สติ ตสฺสา อุปริ, อสติ สุทฺธภูมิยํ อตฺถริตพฺพาฯ   ติ อิมินา มญฺจปีฐาทีสุ อตฺถริตฺวา ปุน สํหริตฺวา ฐปนาทิวเสน อตฺตโน อตฺถาย ปริหรณเมว น วฎฺฎติ, ภูมตฺถรณาทิวเสน ปริโภโค ปน อตฺตโน ปริหรณํ น โหตีติ ทเสฺสติฯ ขนฺธเก หิ ‘‘อโนฺตปิ มเญฺจ ปญฺญตฺตานิ โหนฺติ, พหิปิ มเญฺจ ปญฺญตฺตานิ โหนฺตี’’ติ เอวํ อตฺตโน อตฺถาย มญฺจาทีสุ ปญฺญเปตฺวา ปริหรณวตฺถุสฺมิํ ‘‘น, ภิกฺขเว, มหาจมฺมานิ ธาเรตพฺพานิ สีหจมฺมํ พฺยคฺฆจมฺมํ ทีปิจมฺมํ, โย ธาเรยฺย, อาปตฺติ ทุกฺกฎสฺสา’’ติ (มหาว. ๒๕๕) ปฎิเกฺขโป กโต, ตสฺมา วุตฺตนเยเนเวตฺถ อธิปฺปาโย ทฎฺฐโพฺพฯ สารตฺถทีปนิยํ (สารตฺถ. ฎี. ปาจิตฺติย ๓.๑๑๒) ปน ‘‘ยทิ เอวํ ‘ปริหรเณเยว ปฎิเกฺขโป’ติ อิทํ กสฺมา วุตฺตนฺติ โจทนํ กตฺวา ‘อนุชานามิ, ภิกฺขเว, สพฺพํ ปาสาทปริโภค’นฺติ (จูฬว. ๓๒๐) วจนโต ปุคฺคลิเกปิ เสนาสเน เสนาสนปริโภควเสน นิยมิตํ สุวณฺณฆฎาทิกํ ปริภุญฺชิตุํ วฎฺฎมานมฺปิ เกวลํ อตฺตโน สนฺตกํ กตฺวา ปริภุญฺชิตุํ น วฎฺฎติฯ เอวมิทํ ภูมตฺถรณวเสน ปริภุญฺชิตุํ วฎฺฎมานมฺปิ อตฺตโน สนฺตกํ กตฺวา ตํ ตํ วิหารํ หริตฺวา ปริภุญฺชิตุํ น วฎฺฎตีติ ทสฺสนตฺถํ ปริหรเณเยว ปฎิเกฺขโป เวทิตโพฺพ’’ติ วุตฺตํฯ</p>


<p>ติ ปจฺจตฺถรณตฺถาเยว ฐปิตา อุคฺคตโลมา อตฺถรณวิเสสาฯ นฺติ อฎฺฐกถาสุ  (ปาจิ. อฎฺฐ. ๑๑๖) วุตฺตํฯ ‘‘อิทํ อฎฺฐกถาสุ ตถาวุตฺตภาวทสฺสนตฺถํ วุตฺตํ, อญฺญมฺปิ ตาทิสํ มญฺจปีเฐสุ อตฺถริตพฺพํ อตฺถรณเมวา’’ติ ตีสุปิ คณฺฐิปเทสุ วุตฺตํฯ มาติกาฎฺฐกถายํ (กงฺขา. อฎฺฐ. ทุติยเสนาสนสิกฺขาปทวณฺณนา) ปน ‘‘ปจฺจตฺถรณํ นาม ปาวาโร โกชโว’’ติ นิยเมตฺวา วุตฺตํ, ตสฺมา คณฺฐิปเทสุ วุตฺตํ อิมินา น สเมติ, ‘‘วีมํสิตฺวา คเหตพฺพ’’นฺติ สารตฺถทีปนิยํ (สารตฺถ. ฎี. ปาจิตฺติย ๓.๑๑๖) วุตฺตํฯ วีมํสิเต ปน เอวมธิปฺปาโย ปญฺญายติ – มาติกาฎฺฐกถาปิ อฎฺฐกถาเยว, ตสฺมา มหาอฎฺฐกถาทีสุ วุตฺตนเยน ‘‘ปาวาโร โกชโว’’ติ นิยเมตฺวา วุตฺตํ, เอวํ นิยมเน สติปิ ยถา ‘‘ลทฺธาตปโตฺต ราชกุมาโร’’ติ อาตปตฺตสฺส ลทฺธภาเวเยว นิยเมตฺวา วุเตฺตปิ นิทสฺสนนยวเสน ราชกกุธภณฺฑสามเญฺญน สมานา วาลพีชนาทโยปิ วุตฺตาเยว โหนฺติ, เอวํ ‘‘ปาวาโร โกชโว’’ติ นิยเมตฺวา วุเตฺตปิ นิทสฺสนนยวเสน เตหิ มญฺจปีเฐสุ อตฺถริตพฺพภาวสามเญฺญน สมานา อเญฺญ อตฺถรณาปิ วุตฺตาเยว โหนฺติ, ตสฺมา คณฺฐิปเทสุ วุตฺตวจนํ อฎฺฐกถาวจนสฺส ปฎิโลมํ น โหติ, อนุโลมเมวาติ ทฎฺฐพฺพํฯ</p>


<p>อิมสฺมิํ  ปน ฐาเน ‘‘เยน วิหาโร การิโต, โส วิหารสฺสามิโก’’ติ ปาฐํ นิสฺสาย เอกเจฺจ วินยธรา ‘‘สงฺฆิกวิหารสฺส วา ปุคฺคลิกวิหารสฺส วา วิหารทายโกเยว สามิโก, โสเยว อิสฺสโร, ตสฺส รุจิยา เอว วสิตุํ ลภติ, น สงฺฆคณปุคฺคลานํ รุจิยา’’ติ วินิจฺฉยํ กโรนฺติ, โส วีมํสิตโพฺพ, กถํ อยํ ปาโฐ กิมตฺถํ สาเธติ อิสฺสรตฺถํ วา อาปุจฺฉิตพฺพตฺถํ วาติ? เอวํ วีมํสิเต ‘‘ภิกฺขุมฺหิ สติ ภิกฺขุ อาปุจฺฉิตโพฺพ’’ติอาทิวจนโต อาปุจฺฉิตพฺพตฺถเมว สาเธติ, น อิสฺสรตฺถนฺติ วิญฺญายติฯ</p>


<p>อถ  สิยา ‘‘อาปุจฺฉิตพฺพเตฺถ สิเทฺธ อิสฺสรโตฺถ สิโทฺธเยว โหติฯ อิสฺสรภาวโตเยว หิ โส อาปุจฺฉิตโพฺพ’’ติฯ ตเตฺถวํ วตฺตพฺพํ – ‘‘อาปุจฺฉเนฺตน จ ภิกฺขุมฺหิ สติ ภิกฺขุ อาปุจฺฉิตโพฺพ, ตสฺมิํ อสติ สามเณโร, ตสฺมิํ อสติ อารามิโก’’ติอาทิวจนโต อายสฺมนฺตานํ มเตน ภิกฺขุปิ สามเณโรปิ อารามิโกปิ วิหารการโกปิ ตสฺส กุเล โย โกจิ ปุคฺคโลปิ อิสฺสโรติ อาปเชฺชยฺย, เอวํ วิญฺญายมาเนปิ ภิกฺขุมฺหิ วา สามเณเร วา อารามิเก วา สติ เตเยว อิสฺสรา, น วิหารการโกฯ เตสุ เอกสฺมิมฺปิ อสติเยว วิหารการโก อิสฺสโร สิยาติฯ อิมสฺมิํ ปน อธิกาเร สงฺฆิกํ เสนาสนํ รกฺขณตฺถาย อาปุจฺฉิตพฺพํเยว วทติ, น อิสฺสรภาวโต อาปุจฺฉิตพฺพํฯ วุตฺตญฺหิ อฎฺฐกถายํ (ปาจิ. อฎฺฐ. ๑๑๖) ‘‘อนาปุจฺฉํ วา คเจฺฉยฺยาติ เอตฺถ ภิกฺขุมฺหิ สติ ภิกฺขุ อาปุจฺฉิตโพฺพ’’ติอาทิฯ</p>


<p>อถาปิ เอวํ วเทยฺย ‘‘น สกลสฺส วากฺยปาฐสฺส อธิปฺปายตฺถํ สนฺธาย อเมฺหหิ วุตฺตํ, อถ โข ‘วิหารสฺสามิโก’ติ เอตสฺส ปทตฺถํเยว สนฺธาย วุตฺตํฯ กถํ? สํ เอตสฺส อตฺถีติ สามิโก, วิหารสฺส สามิโก ฯ ‘โก วิหารสฺสามิโก นามา’ติ วุเตฺต ‘เยน วิหาโร การิโต, โส วิหารสฺสามิโก นามา’ติ วตฺตโพฺพ, ตสฺมา วิหารการโก ทายโก วิหารสฺสามิโก นามาติ วิญฺญายติ, เอวํ วิญฺญายมาเน สติ สามิโก นาม สสฺส ธนสฺส อิสฺสโร, ตสฺส รุจิยา เอว อเญฺญ ลภนฺติ, ตสฺมา วิหารสฺสามิกภูตสฺส ทายกสฺส รุจิยา เอว ภิกฺขู วสิตุํ ลภนฺติ, น สงฺฆคณปุคฺคลานํ รุจิยาติ อิมมตฺถํ สนฺธาย วุตฺต’’นฺติฯ เต เอวํ วตฺตพฺพา – มา อายสฺมโนฺต เอวํ อวจุตฺถ, ยถา  นาม ‘‘ฆฎิกาโร พฺรหฺมา’’ติ วุโตฺต โส พฺรหฺมา อิทานิ ฆฎํ น กโรติ, ปุริมตฺตภาเว ปน กโรติ, ตสฺมา ‘‘ฆฎํ กโรตี’’ติ วจนเตฺถน ‘‘ฆฎิกาโร’’ติ นามํ ลภติฯ อิติ ปุเพฺพ ลทฺธนามตฺตา ปุพฺพโวหารวเสน พฺรหฺมภูโตปิ  ‘‘ฆฎิกาโร’’อิเจฺจว วุจฺจติ, เอวํ โส วิหารการโก ภิกฺขูนํ ปริจฺจตฺตกาลโต ปฎฺฐาย วิหารสฺสามิโก น โหติ วตฺถุปริจฺจาคลกฺขณตฺตา ทานสฺส, ปุเพฺพ ปน อปริจฺจตฺตกาเล วิหารสฺส การกตฺตา วิหารสฺสามิโก นาม โหติ, โส เอวํ ปุเพฺพ ลทฺธนามตฺตา ปุพฺพโวหารวเสน ‘‘วิหารสฺสามิโก’’ติ วุจฺจติ, น, ปริจฺจตฺตสฺส วิหารสฺส อิสฺสรภาวโตฯ เตเนว สมฺมาสมฺพุเทฺธน ‘‘วิหารทายกานํ รุจิยา ภิกฺขู วสนฺตู’’ติ อวตฺวา เสนาสนปญฺญาปโก อนุญฺญาโตติ ทฎฺฐโพฺพฯ ตถา หิ วุตฺตํ วิมติวิโนทนิยํ (วิ. วิ. ฎี. มหาวคฺค ๒.๒๙๕) ‘‘เตสํ เคหานีติ เอตฺถ ภิกฺขูนํ วาสตฺถาย กตมฺปิ ยาว น เทนฺติ, ตาว เตสํ สนฺตกํเยว ภวิสฺสตีติ ทฎฺฐพฺพ’’นฺติ, เตน ทินฺนกาลโต ปฎฺฐาย เตสํ สนฺตกานิ น โหนฺตีติ ทเสฺสติฯ อยํ ปน กถา ปาฐสฺส สมฺมุขีภูตตฺตา อิมสฺมิํ ฐาเน กถิตาฯ วิหารวินิจฺฉโย ปน จตุปจฺจยภาชนวินิจฺฉเย (วิ. สงฺค. อฎฺฐ. ๑๙๔ อาทโย) อาวิ ภวิสฺสติฯ ติ ญาตโก วา อญฺญาตโก วา โย โกจิฯ เยน มญฺจํ ปีฐํ วา วินนฺติ, ตํ ฯ</p>


<p> นฺติ สิลุจฺจเย เลณํ, ปพฺพตคุหาติ อโตฺถฯ ‘‘เสนาสนํ อุปจิกาหิ ขายิต’’นฺติ อิมสฺมิํ วตฺถุสฺมิํ ปญฺญตฺตตฺตา วตฺถุอนุรูปวเสน อฎฺฐกถายํ อุปจิกาสงฺกาย อภาเวน อนาปตฺติ วุตฺตาฯ วตฺตกฺขนฺธเก (จูฬว. ๓๖๐ อาทโย) คมิกวตฺตํ ปญฺญาเปเนฺตน ‘‘เสนาสนํ อาปุจฺฉิตพฺพ’’นฺติ วุตฺตตฺตา เกวลํ อิติกตฺตพฺพตามตฺตทสฺสนตฺถํ นฺติ วุตฺตํ , น ปน วตฺตเภเท ทุกฺกฎนฺติ ทสฺสนตฺถํ, เตเนว อนฺธกฎฺฐกถายํ ‘‘เสนาสนํ อาปุจฺฉิตพฺพ’’นฺติ เอตฺถ ‘‘ยํ ปาสาณปิฎฺฐิยํ วา ปาสาณตฺถเมฺภสุ วา กตเสนาสนํ ยตฺถ อุปจิกา นาโรหนฺติ, ตํ อนาปุจฺฉนฺตสฺสปิ อนาปตฺตี’’ติ วุตฺตํฯ ตสฺมา ยํ วุตฺตํ คณฺฐิปเท ‘‘ตาทิเส เสนาสเน อนาปุจฺฉา คจฺฉนฺตสฺส ปาจิตฺติยํ นตฺถิ, คมิกวเตฺต เสนาสนํ อนาปุจฺฉา คจฺฉโนฺต วตฺตเภโท โหติ, ตสฺมา ทุกฺกฎํ อาปชฺชตี’’ติ, ตํ น คเหตพฺพํฯ</p>


<p>ติ ตสฺส ปจฺฉโต คจฺฉนฺตสฺส อญฺญสฺส อภาวโต วุตฺตํฯ นฺติ เอตฺถ คมนจิตฺตสฺส อุปฺปนฺนฎฺฐานโต อนาปุจฺฉิตฺวา คจฺฉเนฺต ทุติยปาทุทฺธาเร ปาจิตฺติยํฯ ติ สาขามณฺฑเป วา ปทรมณฺฑเป วาฯ ติ ยสฺส กสฺสจิ รุกฺขสฺส เหฎฺฐาฯ ติ วินสฺสติฯ</p>


<p>   นฺติ เอรกปตฺตาทีหิ เวณิํ กตฺวา ตาย เวณิยา อุโภสุ ปเสฺสสุ วิตฺถตฎฺฐาเน พหุํ เวเฐตฺวา ตโต ปฎฺฐาย ยาว มชฺฌฎฺฐานํ, ตาว อโนฺตอากฑฺฒนวเสน เวเฐตฺวา มเชฺฌ สํขิปิตฺวา ตตฺถ ตตฺถ พนฺธิตฺวา กตํฯ ติ ยตฺถ ธุวนิวาเสน กุลาวเก กตฺวา วสมานา เอเต กากกุลลา, อเญฺญ วา สกุณา ตํ เสนาสนํ น อูหทนฺติ, ตาทิเส รุกฺขมูเล นิกฺขิปิตุํ อนุชานามีติ อโตฺถฯ</p>


<p> ติ อธุนา สุเตฺตน วีตกเจฺฉน ปลิเวฐิตมโญฺจฯ ติ กปฺปิยจเมฺมน โอนโทฺธ, โสว  สกเตฺถ ก-ปจฺจยวเสนฯ เตน หิ วเสฺสน สีฆํ น นสฺสติฯ ติ อิทํ ตสฺส สุขปฎิปตฺติทสฺสนมตฺตํ , อุกฺกฎฺฐสฺสาปิ ปน จีวรกุฎิ วฎฺฎเตวฯ ติ ภิกฺขุโน ตเตฺถว นิสินฺนภาวํ ทีเปติ, เตน จ วสฺสภเยน สยํ อญฺญตฺถ คจฺฉนฺตสฺส อาปตฺติํ ทเสฺสติฯ อโพฺภกาสิกานํ อเตมนตฺถาย นิยเมตฺวา ทายเกหิ ทินฺนมฺปิ อตฺตานํ รกฺขเนฺตน รกฺขิตพฺพเมวฯ ‘‘ยสฺมา ปน ทายเกหิ ทานกาเลเยว สตสหสฺสคฺฆนกมฺปิ กมฺพลํ ‘ปาทปุญฺฉนิํ กตฺวา ปริภุญฺชถา’ติ ทินฺนํ ตเถว ปริภุญฺชิตุํ วฎฺฎติ, ตสฺมา อิทมฺปิ มญฺจปีฐาทิเสนาสนํ ‘อโชฺฌกาเสปิ ยถาสุขํ ปริภุญฺชถา’ติ ทายเกหิ ทินฺนํ เจ, สพฺพสฺมิมฺปิ กาเล อโชฺฌกาเส นิกฺขิปิตุํ วฎฺฎตีติ วทนฺตี’’ติ สารตฺถทีปนิยํ (สารตฺถ. ฎี. ปาจิตฺติย ๓.๑๐๘-๑๑๐) วุตฺตํฯ นฺติ เอตฺถ ‘‘โย ภิกฺขุ อิมํ ฐานํ อาคนฺตฺวา วสติ, ตสฺส เทถา’’ติ วตฺวา เปเสตพฺพํฯ</p>


<p>ติ อิมินา คิมฺหาเนปิ เมเฆ อุฎฺฐิเต อโพฺภกาเส นิกฺขิปิตุํ น วฎฺฎตีติ ทีเปติฯ ติ เจติยงฺคณาทิเก ตสฺมิํ ตสฺมิํ อโพฺภกาเส นิยเมตฺวา นิกฺขิตฺตาฯ ติ ยตฺถ สมนฺตโต สมฺมชฺชิตฺวา องฺคณมเชฺฌ สพฺพทา กจวรสฺส สงฺกฑฺฒเนน มเชฺฌ วาลิกา สญฺจิตา โหติ, ตตฺถ กตฺตพฺพวิธิทสฺสนตฺถํ วุตฺตํ, อุจฺจวตฺถุปาทฎฺฐานาภิมุขํ, ภิตฺติปาทฎฺฐานาภิมุขํ วา วาลิกา หริตพฺพาติ อโตฺถฯ ‘‘ยตฺถ วา ปน โกเณสุ วาลิกา สญฺจิตา, ตตฺถ ตโต ปฎฺฐาย อปรทิสาภิมุขา หริตพฺพา’’ติ เกจิ อตฺถํ วทนฺติฯ เกจิ ปน ‘‘สมฺมฎฺฐฎฺฐานสฺส ปทวลเญฺชน อวิโกปนตฺถาย สยํ อสมฺมฎฺฐฎฺฐาเน ฐตฺวา อตฺตโน ปาทาภิมุขํ วาลิกา หริตพฺพาติ วุตฺต’’นฺติ วทนฺติฯ ตตฺถ ‘‘มชฺฌโต ปฎฺฐายา’’ติ วจนสฺส ปโยชนํ น ทิสฺสติฯ สารตฺถทีปนิยํ  ปน ติ นิสีทนฺตานํ ปาทฎฺฐานาภิมุขนฺติ เกจิ, สมฺมชฺชนฺตสฺส  ปาทฎฺฐานาภิมุขนฺติ อปเร, พหิวาลิกาย อคมนนิมิตฺตํ ปาทฎฺฐานาภิมุขา หริตพฺพาติ วุตฺตนฺติ เอเก’’ติ วุตฺตํฯ นฺติ อิมินา ‘‘กจวรํ ฉเฑฺฑสฺสามี’’ติ วาลิกา น ฉเฑฺฑตพฺพาติ ทีเปติฯ</p>


<p> ติ ‘‘คจฺฉา’’ติ วุตฺตวจเนน กปฺปํ ลภิตฺวาฯ เถรสฺส หิ อาณตฺติยา คจฺฉนฺตสฺส อนาปตฺติฯ ติ ‘‘นิสีทิตฺวา สยํ คจฺฉโนฺต’’ติอาทินา ปุเพฺพ วุตฺตนเยเนวฯ</p>


<p>ติ ตํ มคฺคํ อติกฺกมิตฺวา อญฺญตฺถ คจฺฉติฯ เลฑฺฑุปาตุปจารโต พหิ ฐิตตฺตา ติ วุตฺตํ, อญฺญตฺถ คจฺฉนฺตสฺส ปฐมปาทุทฺธาเร ทุกฺกฎํ, ทุติยปาทุทฺธาเร ปาจิตฺติยนฺติ อโตฺถฯ ติ อปฎิสาเมตฺวาฯ ติ อนฺตรนฺตรา สนฺนิปาเตฯ</p>


<p> ติ เอตฺถ อาคนฺตุเกสุ อาคนฺตฺวา กิญฺจิ อวตฺวา ตตฺถ นิสิเนฺนสุปิ นิสีทิตฺวา ‘‘อาวาสิกาเยว อุทฺธริสฺสนฺตี’’ติ คเตสุปิ อาวาสิกานเมว ปลิโพโธฯ มหาปจฺจริวาเท ปน ‘‘อิทํ อมฺหาก’’นฺติ วตฺวาปิ อวตฺวาปิ นิสินฺนานเมวาติ อธิปฺปาโยฯ มหาอฎฺฐกถาวาเท ‘‘อาปตฺตี’’ติ ปาจิตฺติยเมว วุตฺตํฯ มหาปจฺจริยํ ปน สนฺถราปเน ปาจิตฺติเยน ภวิตพฺพนฺติ อนาณตฺติยา ปญฺญตฺตตฺตา ทุกฺกฎํ วุตฺตํฯ ติ สรภาณโกฯ โส หิ อุทฺธํอุทฺธํ ปาฬิปาฐํ สาเรติ ปวเตฺตตีติ ‘‘อุสฺสารโก’’ติ วุจฺจติฯ ‘‘อิทํ อุสฺสารกสฺส, อิทํ ธมฺมกถิกสฺสา’’ติ วิสุํ ปญฺญตฺตตฺตา อนาณตฺติยา ปญฺญเตฺตปิ ปาจิตฺติเยเนว ภวิตพฺพนฺติ อธิปฺปาเยน ติ วุตฺตํฯ เกจิ ปน วทนฺติ ‘‘อนาณตฺติยา ปญฺญเตฺตปิ ธมฺมกถิกสฺส อนุฎฺฐาปนียตฺตา ปาจิตฺติเยน  ภวิตพฺพํ, อาคนฺตุกสฺส ปน ปจฺฉา อาคเตหิ วุฑฺฒตเรหิ อุฎฺฐาปนียตฺตา ทุกฺกฎํ วุตฺต’’นฺติฯ</p>


<p>  นาม รชฺชุเกหิ วา ปิโลติกาย วา ปาทปุญฺฉนตฺถํ กตาฯ  นาม ผลกมยํ ปีฐํฯ อถ วา ผลกเญฺจว ทารุมยปีฐญฺจฯ นฺติ จ ผลกมยเมว ปีฐํ เวทิตพฺพํฯ นฺติ อโธตปาทฎฺฐาปนกํฯ  …เป.… ปฎิสาเมตพฺพนฺติ เอตฺถ เถเว อสติ รชนกเมฺม นิฎฺฐิเต ปฎิสาเมตพฺพํฯ ‘‘ภิกฺขุ วา สามเณโร วา อารามิโก วา ลชฺชี โหตีติ วุตฺตตฺตา อลชฺชิํ อาปุจฺฉิตฺวา คนฺตุํ น วฎฺฎตี’’ติ วทนฺติฯ ติ เอตฺถ ‘‘กิญฺจาปิ ‘เอตฺตกํ ทูรํ คนฺตพฺพ’นฺติ ปริเจฺฉโท นตฺถิ, ตถาปิ เลฑฺฑุปาตํ อติกฺกมฺม นาติทูรํ คนฺตพฺพ’’นฺติ วทนฺติฯ</p>

</p>

</p>

</p>

</p>





