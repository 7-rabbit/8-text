<h1>๔. สมถกฺขนฺธกํ</h1>
<h3>สมฺมุขาวินยกถา</h3>
<p> สมถกฺขนฺธเก   – ‘‘อธมฺมวาที ปุคฺคโล’’ติอาทีนิ ฉ มาติกาปทานิ นิกฺขิปิตฺวา ‘‘อธมฺมวาที ปุคฺคโล ธมฺมวาทิํ ปุคฺคลํ สญฺญาเปตี’’ติอาทินา นเยน วิตฺถาโร วุโตฺตฯ ตตฺถ ติ การณปติรูปกานิ วตฺวา ปริโตเสตฺวา ชานาเปติฯ ติ ยถา โส ตํ อตฺถํ นิชฺฌายติ, โอโลเกติ; เอวํ กโรติฯ ติ ยถา โส ตํ อตฺถํ เปกฺขติ เจว ปุนปฺปุนญฺจ เปกฺขติ; เอวํ กโรติฯ ติ เตสเญฺญว ปริยายวจนานิฯ ติ ยสฺมา โส อธมฺมเมว ‘‘อยํ ธโมฺม’’ติอาทินา นเยน โมเหตฺวา ทเสฺสติ, ตสฺมา อธเมฺมน วูปสมฺมติ นามฯ</p>


<p> ติ ยสฺมา ธมฺมวาที ธมฺมเมว ‘‘อยํ ธโมฺม’’ติอาทินา นเยน อโมเหตฺวา ทเสฺสติ, ตสฺมา ธเมฺมน วูปสมฺมติ นามฯ</p>

</p>


<h3>สติวินยกถา</h3>
<p>   ติ เอตฺถ สุทฺธสฺส อนาปตฺติกสฺส ทานํ เอกํ, อนุวทิตสฺส ทานํ เอกํ, ยาจิตสฺส ทานํ เอกํ, สเงฺฆน ทานํ เอกํ, ธเมฺมน สมคฺคทานํ เอกนฺติ เอวํ ปญฺจฯ เอตานิ ปน เอเกกองฺควเสน น ลพฺภนฺติ, ตสฺมา  เทสนามตฺตเมเวตํ, ปญฺจงฺคสมนฺนาคตํ ปน สติวินยทานํ ธมฺมิกนฺติ อยเมตฺถ อโตฺถฯ ตตฺถ จ ติ โจเทนฺติฯ เสสํ อุตฺตานเมวฯ อยํ ปน สติวินโย ขีณาสวเสฺสว ทาตโพฺพ น อญฺญสฺส, อนฺตมโส อนาคามิโนปิฯ โส จ โข อเญฺญน โจทิยมานเสฺสว, น อโจทิยมานสฺสฯ ทิเนฺน จ ปน ตสฺมิํ โจทกสฺส กถา น รุหติฯ โจเทโนฺตปิ ‘‘อยํ ขีณาสโว สติวินยลโทฺธ, โก ตุยฺหํ กถํ คเหสฺสตี’’ติ อปสาเทตพฺพตํ อาปชฺชติฯ</p>

</p>


<h3>อมูฬฺหวินยกถา</h3>
<p> นฺติ  วาจาย ภาสิตํ กาเยน ปริกฺกนฺตํ; ปริกฺกมิตฺวา กตนฺติ อโตฺถฯ ติ เอตฺถ สรตุ อายสฺมา เอวรูปิํ อาปตฺติํ อาปชฺชิตา; อายสฺมา เอวรูปิยา อาปตฺติยาติ อยมโตฺถฯ อาปชฺชิตฺวาติ วา ปาโฐ, ตสฺสโตฺถ – ปฐมํ อาปชฺชิตฺวา ปจฺฉา ตํ อาปตฺติํ สรตุ อายสฺมาติฯ</p>

</p>


<h3>เยภุยฺยสิกากถา</h3>
<p> นฺติ เอตฺถ ยสฺสา กิริยาย ธมฺมวาทิโน พหุตรา, เอสา เยภุยฺยสิกา นามฯ</p>


<p> อธมฺมิกสลากคฺคาเหสุ นฺติ ปริตฺตํ อปฺปมตฺตกํ ภณฺฑนมตฺตเมวฯ นฺติ เทฺว ตโย อาวาเส น คตํ, ตตฺถ ตเตฺถว วา ทฺวตฺติกฺขตฺตุํ อวินิจฺฉิตํฯ นฺติ ทฺวตฺติกฺขตฺตุํ เตหิ ภิกฺขูหิ สยํ สริตํ วา อเญฺญหิ สาริตํ วา น โหติฯ ติ สลากํ คาเหโนฺต ชานาติ ‘‘อธมฺมวาที พหุตรา’’ติฯ ติ อิมินา นีหาเรน สลากาย คาหิยมานาย ‘‘อปิ นาม อธมฺมวาทิโน พหุตรา อสฺสู’’ติ อยมสฺส อชฺฌาสโย โหติฯ อปเรสุปิ ทฺวีสุ เอเสว นโยฯ</p>


<p>  ติ  อธมฺมวาทิโน ‘‘เอวํ มยํ พหู ภวิสฺสามา’’ติ เทฺว เทฺว สลากาโย คณฺหนฺติฯ ติ เทฺว ธมฺมวาทิโน เอกํ ธมฺมวาทิสลากํ คณฺหนฺติ ‘‘เอวํ ธมฺมวาทิโน น พหู ภวิสฺสนฺตี’’ติ มญฺญมานาฯ ติ ธมฺมวาทิโน หุตฺวา ‘‘พลวปกฺขํ ภชิสฺสามา’’ติ อธมฺมวาทิสลากํ คณฺหนฺติฯ ธมฺมิกสลากคฺคาเหสุ อยเมวโตฺถ ปริวเตฺตตฺวา เวทิตโพฺพฯ เอวํ สลากํ คาเหตฺวา สเจ พหุตรา ธมฺมวาทิโน โหนฺติ; ยถา เต วทนฺติ, เอวํ ตํ อธิกรณํ วูปสเมตพฺพํ, เอวํ เยภุยฺยสิกาย วูปสนฺตํ โหติฯ อยเมตฺถ สเงฺขโปฯ วิตฺถาโร ปน ปรโตปิ อาคมิสฺสติฯ</p>

</p>


<h3>ตสฺสปาปิยสิกากถา</h3>
<p> ติ  อสุจีหิ กายวจีกเมฺมหิ สมนฺนาคโตฯ ติ สญฺจิจฺจ อาปชฺชนาทินา อลชฺชิลกฺขเณน สมนฺนาคโตฯ ติ สอุปวาโทฯ อิติ อิเมสญฺจ ติณฺณํ องฺคานํ วเสน ตีณิ กรณานิ, สเงฺฆน กรณํ, ธเมฺมน สมเคฺคน กรณนฺติ อิมานิ จ เทฺวติ ปญฺจ ตสฺสปาปิยสิกากมฺมสฺส กรณานิ นาม โหนฺติฯ เสสเมตฺถ ตชฺชนียาทีสุ วุตฺตนยเมวฯ อยํ ปเนตฺถ วจนโตฺถ – อิทญฺหิ โย ปาปุสฺสนฺนตาย ปาปิโย ปุคฺคโล, ตสฺส กตฺตพฺพโต ‘‘ตสฺสปาปิยสิกากมฺม’’นฺติ วุจฺจติฯ</p>

</p>


<h3>ติณวตฺถารกาทิกถา</h3>
<p> ติ กกฺขฬภาวาย เจว วาฬภาวาย จฯ ติ สงฺฆเภทายฯ นฺติ กสฺสจิ ฉนฺทํ อนาหริตฺวา คิลาเนปิ ตเตฺถว อาเนตฺวา เอกโต สนฺนิปติตพฺพํฯ ติ เอตฺถ อิทํ กมฺมํ ติณวตฺถารกสทิสตฺตา ‘‘ติณวตฺถารโก’’ติ วุตฺตํฯ ยถา หิ คูถํ วา มุตฺตํ วา ฆฎฺฎิยมานํ ทุคฺคนฺธตาย พาธติ, ติเณหิ อวตฺถริตฺวา สุปฺปฎิจฺฉาทิตสฺส ปนสฺส โส คโนฺธ น พาธติ; เอวเมว ยํ อธิกรณํ  มูลานุมูลํ คนฺตฺวา วูปสมิยมานํ กกฺขฬตฺตาย วาฬตฺตาย เภทาย สํวตฺตติ, ตํ อิมินา กเมฺมน วูปสนฺตํ คูถํ วิย ติณวตฺถารเกน ปฎิจฺฉนฺนํ  สุวูปสนฺตํ โหตีติ อิทํ กมฺมํ ติณวตฺถารกสทิสตฺตา ‘‘ติณวตฺถารโก’’ติ วุตฺตํฯ</p>


<p> นฺติ ปาราชิกเญฺจว สงฺฆาทิเสสญฺจฯ นฺติ คิหีนํ หีเนน ขุํสนวมฺภนธมฺมิกปฎิสฺสเวสุ อาปนฺนํ อาปตฺติํฯ</p>


<p> ติ เอวํ ติณวตฺถารกกมฺมวาจาย กตาย กมฺมวาจาปริโยสาเน ยตฺตกา ตตฺถ สนฺนิปติตา อนฺตมโส สุตฺตาปิ สมาปนฺนาปิ อญฺญวิหิตาปิ สเพฺพ เต ภิกฺขู ยาว อุปสมฺปทมณฺฑลโต ปฎฺฐาย ถุลฺลวชฺชญฺจ คิหิปฎิสํยุตฺตญฺจ ฐเปตฺวา อวเสสา อาปตฺติโย อาปนฺนา, สพฺพาหิ ตาหิ อาปตฺตีหิ วุฎฺฐิตา โหนฺติฯ เย ปน ‘‘น  เมตํ ขมตี’’ติ อญฺญมญฺญํ ทิฎฺฐาวิกมฺมํ กโรนฺติ, เตหิ วา สทฺธิํ อาปตฺติํ อาปชฺชิตฺวาปิ ตตฺถ อนาคตา, อาคนฺตฺวา วา ฉนฺทํ ทตฺวา ปริเวณาทีสุ นิสินฺนา, เต อาปตฺตีหิ น วุฎฺฐหนฺติฯ เตน วุตฺตํ – ‘‘ฐเปตฺวา ทิฎฺฐาวิกมฺมํ ฐเปตฺวา เย น ตตฺถ โหนฺตี’’ติฯ</p>

</p>


<h3>อธิกรณกถา</h3>
<p> ติ ภิกฺขุนีนํ อโนฺต ปวิสิตฺวาฯ วิวาทาธิกรณาทีนํ วจนโตฺถ ทุฎฺฐโทสวณฺณนายํ วุโตฺตเยวฯ ติ จิตฺตทุกฺขตฺถํ โวหาโร; ผรุสวจนนฺติ อโตฺถฯ ติ โย เตสุ อนุวทเนฺตสุ อุปวาโทฯ ติ อาการนิทสฺสนเมตํ; อุปวทนาติ อโตฺถฯ ติ อุภยํ อนุวทนเววจนมตฺตเมวฯ ติ ปุนปฺปุนํ กายจิตฺตวาจาหิ ตเตฺถว สมฺปวงฺกตา; อนุวทนภาโวติ อโตฺถฯ ติ ‘‘กสฺมา เอวํ น อุปวทิสฺสามิ, อุปวทิสฺสามิเยวา’’ติ อุสฺสาหํ กตฺวา อนุวทนาฯ นฺติ ปุริมวจนสฺส การณํ ทเสฺสตฺวา ปจฺฉิมวจเนน พลปฺปทานํฯ</p>


<p>  ติ เอตฺถ กิจฺจเมว กิจฺจยํ, กิจฺจยสฺส ภาโว กิจฺจยตา, กรณียสฺส ภาโว กรณียตา; อุภยเมฺปตํ  สงฺฆกมฺมเสฺสว อธิวจนํฯ นฺติอาทิ ปน ตเสฺสว ปเภทวจนํฯ ตตฺถ  นาม สีมฎฺฐกสงฺฆํ โสเธตฺวา ฉนฺทารหานํ ฉนฺทํ อาหริตฺวา สมคฺคสฺส สงฺฆสฺส อนุมติยา ติกฺขตฺตุํ สาเวตฺวา กตฺตพฺพกมฺมํฯ  นาม วุตฺตนเยเนว สมคฺคสฺส สงฺฆสฺส อนุมติยา เอกาย ญตฺติยา กตฺตพฺพกมฺมํฯ  นาม วุตฺตนเยเนว สมคฺคสฺส สงฺฆสฺส อนุมติยา เอกาย ญตฺติยา เอกาย จ อนุสฺสาวนายาติ เอวํ ญตฺติทุติยาย อนุสฺสาวนาย กตฺตพฺพกมฺมํฯ  นาม วุตฺตนเยเนว สมคฺคสฺส สงฺฆสฺส อนุมติยา เอกาย ญตฺติยา ตีหิ จ อนุสฺสาวนาหีติ เอวํ ญตฺติจตุตฺถาหิ ตีหิ อนุสฺสาวนาหิ กตฺตพฺพกมฺมํฯ</p>


<p>ตตฺถ อปโลกนกมฺมํ อปโลเกตฺวาว กาตพฺพํ, ญตฺติกมฺมาทิวเสน น กาตพฺพํฯ ญตฺติกมฺมมฺปิ เอกํ ญตฺติํ ฐเปตฺวาว กาตพฺพํ, อปโลกนกมฺมาทิวเสน น กาตพฺพํฯ ญตฺติทุติยกมฺมํ ปน อปโลเกตฺวา กตฺตพฺพมฺปิ อตฺถิ, อกตฺตพฺพมฺปิ อตฺถิฯ ตตฺถ สีมาสมฺมุติ สีมาสมูหนนํ กถินทานํ กถินุพฺภาโร  กุฎิวตฺถุเทสนา วิหารวตฺถุเทสนาติ อิมานิ ฉ กมฺมานิ ครุกานิ, อปโลเกตฺวา กาตุํ น วฎฺฎนฺติฯ ญตฺติทุติยกมฺมวาจํ สาเวตฺวาว กาตพฺพานิฯ อวเสสา เตรส สมฺมุติโย เสนาสนคฺคาหกมตกจีวรทานาทิสมฺมุติโย จาติ เอวรูปานิ ลหุกกมฺมานิ อปโลเกตฺวาปิ กาตุํ วฎฺฎนฺติฯ ญตฺติกมฺมญตฺติจตุตฺถกมฺมวเสน ปน น กาตพฺพเมวฯ ญตฺติจตุตฺถกมฺมํ ญตฺติญฺจ ติโสฺส จ กมฺมวาจาโย สาเวตฺวาว กาตพฺพํ, อปโลกนกมฺมาทิวเสน น กาตพฺพนฺติ อยเมตฺถ สเงฺขโปฯ</p>


<p>วิตฺถารโต ปน อิมานิ จตฺตาริ กมฺมานิ ‘‘กติหากาเรหิ วิปชฺชนฺตี’’ติอาทินา นเยน ปริวาราวสาเน กมฺมวเคฺค เอเตสํ วินิจฺฉโย อาคโตเยวฯ ยํ ปน ตตฺถ อนุตฺตานํ, ตํ กมฺมวเคฺคเยว วณฺณยิสฺสามฯ เอวญฺหิ สติ น อฎฺฐาเน วณฺณนา ภวิสฺสติ, อาทิโต ปฎฺฐาย จ  ตสฺส ตสฺส กมฺมสฺส วิญฺญาตตฺตา สุวิเญฺญโยฺย ภวิสฺสติฯ</p>


<p> นฺติอาทีนิ ปาฬิวเสเนว เวทิตพฺพานิฯ</p>


<p>   นฺติอาทีสุ เยน วิวทนฺติ, โส จิตฺตุปฺปาโท วิวาโท, สมเถหิ จ อธิกรณียตาย อธิกรณนฺติ เอวมาทินา นเยน อโตฺถ ทฎฺฐโพฺพฯ</p>


<p> นฺติ เอตฺถ สนฺธาย ภาสิตวเสน อโตฺถ เวทิตโพฺพฯ ยสฺมิญฺหิ ปถวิขณนาทิเก อาปตฺตาธิกรเณ กุสลจิตฺตํ องฺคํ โหติ, ตสฺมิํ สติ น สกฺกา วตฺตุํ ‘‘นตฺถิ อาปตฺตาธิกรณํ กุสล’’นฺติ, ตสฺมา นยิทํ องฺคปฺปโหนกจิตฺตํ สนฺธาย วุตฺตํฯ อิทํ ปน สนฺธาย วุตฺตํฯ ยํ ตาว อาปตฺตาธิกรณํ โลกวชฺชํ, ตํ เอกนฺตโต อกุสลเมว, ตตฺถ ‘‘สิยา อกุสล’’นฺติ วิกโปฺป นตฺถิฯ ยํ ปน ปณฺณตฺติวชฺชํ, ตํ ยสฺมา สญฺจิจฺจ ‘‘อิมํ อาปตฺติํ วีติกฺกมามี’’ติ วีติกฺกมนฺตเสฺสว อกุสลํ โหติ, อสญฺจิจฺจ ปน กิญฺจิ อชานนฺตสฺส สหเสยฺยาทิวเสน อาปชฺชโต อพฺยากตํ โหติ, ตสฺมา ตตฺถ สญฺจิจฺจาสญฺจิจฺจวเสน อิมํ วิกปฺปภาวํ  สนฺธาย อิทํ วุตฺตํ – ‘‘อาปตฺตาธิกรณํ สิยา อกุสลํ, สิยา อพฺยากตํ, นตฺถิ อาปตฺตาธิกรณํ กุสล’’นฺติฯ</p>


<p>สเจ ปน ‘‘ยํ กุสลจิโตฺต อาปชฺชติ, อิทํ วุจฺจติ อาปตฺตาธิกรณํ กุสล’’นฺติ วเทยฺย, อจิตฺตกานํ ปน เอฬกโลมปทโสธมฺมาทิสมุฎฺฐานานมฺปิ กุสลจิตฺตํ อาปเชฺชยฺย, น จ ตตฺถ วิชฺชมานมฺปิ กุสลจิตฺตํ อาปตฺติยา องฺคํฯ กายวจีวิญฺญตฺติวเสน ปน จลิตปฺปวตฺตานํ กายวาจานํ อญฺญตรเมว องฺคํ, ตญฺจ รูปกฺขนฺธปริยาปนฺนตฺตา อพฺยากตนฺติฯ</p>


<p>ติอาทิมฺหิ ปน อยมโตฺถ – ยํ จิตฺตํ อาปตฺติยา องฺคํ โหติ, เตน วตฺถุํ ชานโนฺต ‘‘อิทํ วีติกฺกมามี’’ติ จ วีติกฺกมากาเรน สทฺธิํ ชานโนฺต สญฺชานโนฺต วีติกฺกมเจตนาวเสน เจเตตฺวา ปกเปฺปตฺวา อุปกฺกมวเสน มทฺทโนฺต อภิวิตริตฺวา นิราสงฺกจิตฺตํ เปเสตฺวา ยํ อาปตฺตาธิกรณํ วีติกฺกมํ อาปชฺชติ, ตสฺส เอวํ วีติกฺกมโต  โย วีติกฺกโม, อิทํ วุจฺจติ ‘‘อาปตฺตาธิกรณํ อกุสล’’นฺติฯ</p>


<p>อพฺยากตวาเรปิ ยํ จิตฺตํ อาปตฺติยา องฺคํ โหติ, ตสฺส อภาเวน อชานโนฺต วีติกฺกมากาเรน จ สทฺธิํ อชานโนฺต อสญฺชานโนฺต อาปตฺติองฺคภูตาย วีติกฺกมเจตนาย อภาเวน อเจเตตฺวา สญฺจิจฺจ มทฺทนสฺส อภาเวน อนภิวิตริตฺวา นิราสงฺกจิตฺตํ อเปเสตฺวา ยํ  อาปตฺตาธิกรณํ วีติกฺกมํ อาปชฺชติ, ตสฺส เอวํ วีติกฺกมโต โย วีติกฺกโม, อิทํ วุจฺจติ ‘‘อาปตฺตาธิกรณํ อพฺยากต’’นฺติฯ</p>


<p> นฺติอาทีสุ สมเถหิ อธิกรณียตาย อภาวโต โนอธิกรณนฺติ เอวมโตฺถ เวทิตโพฺพฯ</p>

</p>


<h3>อธิกรณวูปสมนสมถกถา</h3>
<p> ติ เอตฺถ จตุวคฺคกรเณ กเมฺม จตฺตาโร, ปญฺจวคฺคกรเณ ปญฺจ, ทสวคฺคกรเณ ทส, วีสติวคฺคกรเณ วีสติ ภิกฺขู กมฺมปฺปตฺตาติ เวทิตพฺพาฯ</p>


<p> นฺติ  สุฎฺฐุ ปริคฺคหิตํ กตฺวา สมฺปฎิจฺฉิตพฺพํฯ สมฺปฎิจฺฉิตฺวา จ ปน ‘‘อชฺช ภณฺฑกํ โธวาม, อชฺช ปตฺตํ ปจาม, อเชฺชโก ปลิโพโธ อตฺถี’’ติ มานนิคฺคหตฺถาย กติปาหํ อติกฺกาเมตพฺพํฯ</p>


<p> ติ อปริมาณานิ อิโต จิโต จ วจนานิ อุปฺปชฺชนฺติฯ ‘‘ภาสานี’’ติปิ ปาโฐ, อยเมวโตฺถฯ ติ อปโลเกตฺวา วา สมฺมนฺนิตโพฺพ ปรโต วุตฺตาย ญตฺติทุติยาย วา กมฺมวาจายฯ เอวํ สมฺมเตหิ ปน ภิกฺขูหิ วิสุํ วา นิสีทิตฺวา ตสฺสาเยว วา ปริสาย ‘‘อเญฺญหิ อสมฺมเตหิ น กิญฺจิ กเถตพฺพ’’นฺติ สาเวตฺวา ตํ อธิกรณํ วินิจฺฉิตพฺพํฯ</p>


<p> ติ ตสฺสํ ปริสติ ภเวยฺยฯ นฺติ น มาติกา อาคตาฯ ติ วินโยปิ น ปคุโณฯ ติ พฺยญฺชนมตฺตเมว คเหตฺวา อตฺถํ ปฎิเสเธติฯ ชาตรูปรชตเขตฺตวตฺถุปฎิคฺคหณาทีสุ วินยธเรหิ ภิกฺขูหิ อาปตฺติยา การิยมาเน ทิสฺวา ‘‘กิํ อิเม อาปตฺติยา กาเรถ, ‘นนุ ชาตรูปรชตปฎิคฺคหณา  ปฎิวิรโต โหตี’ติ เอวํ สุเตฺต ปฎิวิรติมตฺตเมว วุตฺตํ, นตฺถิ เอตฺถ อาปตฺตี’’ติ วทติฯ อปโร  ธมฺมกถิโก สุตฺตสฺส อาคตตฺตา โอลเมฺพตฺวา นิวาเสนฺตานํ อาปตฺติยา อาโรปิยมานาย ‘‘กิํ อิเมสํ อาปตฺติํ โรเปถ, ‘นนุ ปริมณฺฑลํ นิวาเสสฺสามีติ สิกฺขา กรณียา’ติ เอวํ สิกฺขากรณมตฺตเมเวตฺถ วุตฺตํ, นตฺถิ เอตฺถ อาปตฺตี’’ติ วทติฯ</p>


<p> ติ เอตฺถ เอเกนปิ อธิกา พหุตราว โก ปน วาโท ทฺวีหิ ตีหีติฯ</p>

</p>


<h3>ติวิธสลากคฺคาหกถา</h3>
<p> ติ สญฺญาปนตฺถายฯ นฺติอาทีสุ อลชฺชุสฺสนฺนาย ปริสาย คูฬฺหโก สลากคฺคาโห กาตโพฺพ, ลชฺชุสฺสนฺนาย ปริสาย วิวฎโก, พาลุสฺสนฺนาย สกณฺณชปฺปโกฯ ติ ธมฺมวาทีนญฺจ อธมฺมวาทีนญฺจ สลากาโย นิมิตฺตสญฺญํ อาโรเปตฺวา อญฺญมญฺญํ วิสภาคา กาตพฺพาฯ ตโต ตา สพฺพาปิ จีวรโภเค  กตฺวา วุตฺตนเยน คาเหตพฺพาฯ นฺติ ‘‘ทุคฺคหิตา สลากาโย’’ติ วตฺวา ปุน คเหตฺวา ยาวตติยํ คาเหตพฺพาฯ นฺติ เอกสฺมิมฺปิ ธมฺมวาทิมฺหิ อติเรกชาเต ‘‘สุคฺคหิตา สลากาโย’’ติ สาเวตพฺพํฯ ยถา จ เต ธมฺมวาทิโน วทนฺติ ตถา ตํ อธิกรณํ วูปสเมตพฺพนฺติฯ อถ ยาวตติยมฺปิ อธมฺมวาทิโนว พหุตรา โหนฺติ, อชฺช ‘‘อกาโล, เสฺว ชานิสฺสามา’’ติ วุฎฺฐหิตฺวา อลชฺชีนํ ปกฺขเภทตฺถาย ธมฺมวาทิปกฺขํ ปริเยสิตฺวา ปุนทิวเส สลากคฺคาโห กาตโพฺพฯ อยํ คูฬฺหโก สลากคฺคาโหฯ</p>


<p>สกณฺณชปฺปเก ปน ติ เอตฺถ สเจ สงฺฆเตฺถโร อธมฺมวาทิสลากํ คณฺหาติ, โส เอวํ อวโพเธตโพฺพ – ‘‘ภเนฺต, ตุเมฺห มหลฺลกา วโยอนุปฺปตฺตา, ตุมฺหากํ เอตํ น ยุตฺตํ, อยํ ปน ธมฺมวาทิสลากา’’ติ อสฺส อิตรา สลากา ทเสฺสตพฺพาฯ สเจ โส ตํ คณฺหาติ, ทาตพฺพาฯ อถ เนว อวพุชฺฌติ, ตโต ‘‘มา กสฺสจิ อาโรเจหี’’ติ วตฺตโพฺพฯ เสสํ วุตฺตนยเมวฯ วิวฎโก วิวฎโตฺถเยวฯ</p>

</p>


<h3>ตสฺสปาปิยสิกาวินยกถา</h3>
<p>    ติ เอตฺถ เมถุนธเมฺม ปาราชิกสามนฺตํ นาม ทุกฺกฎํ โหติฯ อทินฺนาทานาทีสุ ถุลฺลจฺจยํฯ นฺติ ‘‘น สรามี’’ติ วจเนน นิเพฺพฐยมานํฯ ติ ‘‘อิงฺฆายสฺมา’’ติอาทิวจเนหิ อติเวฐิยติฯ ติ ปาราชิกปฎิจฺฉาทนตฺถาย เอวํ ปฎิชานาติฯ ปุน เตน อติเวฐิยมาโน ‘‘สรามิ โข’’ติ ปฎิญฺญํ ทตฺวา ‘‘อิทานิ มํ นาเสสฺสนฺตี’’ติ ภเยน ติอาทิมาหฯ เอตสฺส ตสฺสปาปิยสิกากมฺมํ กาตพฺพํฯ สเจ สีลวา ภวิสฺสติ, วตฺตํ ปริปูเรตฺวา ปฎิปฺปสฺสทฺธิํ ลภติ, โน เจ ตถา นาสิตโกว ภวิสฺสติฯ เสสํ สพฺพตฺถ อุตฺตานตฺถเมวาติฯ</p>

</p>

</p>





