<h1>(๑๕) ๕. มงฺคลวโคฺค</h1>
<h3>๑. อกุสลสุตฺตํ</h3>
<p> ‘‘ตีหิ , ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ ตีหิ? อกุสเลน กายกเมฺมน, อกุสเลน วจีกเมฺมน, อกุสเลน มโนกเมฺมน – อิเมหิ โข, ภิกฺขเว, ตีหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ</p>


<p>‘‘ตีหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ ตีหิ? กุสเลน กายกเมฺมน, กุสเลน วจีกเมฺมน, กุสเลน มโนกเมฺมน – อิเมหิ โข , ภิกฺขเว, ตีหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ติฯ ปฐมํฯ</p>


<h3>๒. สาวชฺชสุตฺตํ</h3>
<p> ‘‘ตีหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ ตีหิ? สาวเชฺชน กายกเมฺมน, สาวเชฺชน วจีกเมฺมน, สาวเชฺชน มโนกเมฺมน – อิเมหิ โข, ภิกฺขเว, ตีหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ</p>


<p>‘‘ตีหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ ตีหิ? อนวเชฺชน กายกเมฺมน, อนวเชฺชน วจีกเมฺมน, อนวเชฺชน มโนกเมฺมน – อิเมหิ โข…เป.… เอวํ สเคฺค’’ติฯ ทุติยํฯ</p>


<h3>๓. วิสมสุตฺตํ</h3>
<p> ‘‘ตีหิ  , ภิกฺขเว…เป.… วิสเมน กายกเมฺมน, วิสเมน วจีกเมฺมน, วิสเมน มโนกเมฺมน – อิเมหิ โข…เป.… เอวํ นิรเยฯ</p>


<p>‘‘ตีหิ , ภิกฺขเว, ธเมฺมหิ…เป.… สเมน กายกเมฺมน, สเมน วจีกเมฺมน, สเมน มโนกเมฺมน – อิเมหิ โข…เป.… เอวํ สเคฺค’’ติฯ ตติยํฯ</p>


<h3>๔. อสุจิสุตฺตํ</h3>
<p> ‘‘ตีหิ, ภิกฺขเว…เป.… อสุจินา กายกเมฺมน, อสุจินา วจีกเมฺมน, อสุจินา มโนกเมฺมน – อิเมหิ โข…เป.… เอวํ นิรเยฯ</p>


<p>‘‘ตีหิ, ภิกฺขเว…เป.… สุจินา กายกเมฺมน, สุจินา วจีกเมฺมน, สุจินา มโนกเมฺมน – อิเมหิ โข, ภิกฺขเว, ตีหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ติฯ จตุตฺถํฯ</p>


<h3>๕. ปฐมขตสุตฺตํ</h3>
<p> ‘‘ตีหิ, ภิกฺขเว, ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ, พหุญฺจ อปุญฺญํ ปสวติฯ กตเมหิ ตีหิ? อกุสเลน กายกเมฺมน, อกุสเลน วจีกเมฺมน, อกุสเลน มโนกเมฺมน – อิเมหิ โข, ภิกฺขเว, ตีหิ ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ, พหุญฺจ อปุญฺญํ ปสวติฯ</p>


<p>‘‘ตีหิ, ภิกฺขเว, ธเมฺมหิ สมนฺนาคโต  ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช จ วิญฺญูนํ, พหุญฺจ ปุญฺญํ ปสวติฯ กตเมหิ ตีหิ? กุสเลน กายกเมฺมน, กุสเลน วจีกเมฺมน, กุสเลน มโนกเมฺมน…เป.…ฯ ปญฺจมํฯ</p>


<h3>๖. ทุติยขตสุตฺตํ</h3>
<p> ‘‘ตีหิ, ภิกฺขเว…เป.… สาวเชฺชน กายกเมฺมน, สาวเชฺชน วจีกเมฺมน, สาวเชฺชน มโนกเมฺมน…เป.…ฯ</p>


<p>‘‘ตีหิ  , ภิกฺขเว…เป.… อนวเชฺชน กายกเมฺมน, อนวเชฺชน วจีกเมฺมน, อนวเชฺชน มโนกเมฺมน…เป.…ฯ ฉฎฺฐํฯ</p>


<h3>๗. ตติยขตสุตฺตํ</h3>
<p> ‘‘ตีหิ, ภิกฺขเว…เป.… วิสเมน กายกเมฺมน, วิสเมน วจีกเมฺมน, วิสเมน มโนกเมฺมน…เป.…ฯ</p>


<p>‘‘ตีหิ , ภิกฺขเว…เป.… สเมน กายกเมฺมน, สเมน วจีกเมฺมน, สเมน มโนกเมฺมน…เป.…ฯ สตฺตมํฯ</p>


<h3>๘. จตุตฺถขตสุตฺตํ</h3>
<p> ‘‘ตีหิ, ภิกฺขเว…เป.… อสุจินา กายกเมฺมน, อสุจินา วจีกเมฺมน, อสุจินา มโนกเมฺมน…เป.…ฯ</p>


<p>‘‘ตีหิ, ภิกฺขเว…เป.… สุจินา กายกเมฺมน, สุจินา วจีกเมฺมน, สุจินา มโนกเมฺมน – อิเมหิ โข, ภิกฺขเว, ตีหิ ธเมฺมหิ สมนฺนาคโต ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช จ วิญฺญูนํ, พหุญฺจ ปุญฺญํ ปสวตี’’ติฯ อฎฺฐมํฯ</p>


<h3>๙. วนฺทนาสุตฺตํ</h3>
<p> ‘‘ติโสฺส อิมา, ภิกฺขเว, วนฺทนาฯ กตมา ติโสฺส? กาเยน, วาจาย, มนสา – อิมา โข, ภิกฺขเว, ติโสฺส วนฺทนา’’ติฯ นวมํฯ</p>


<h3>๑๐. ปุพฺพณฺหสุตฺตํ</h3>
<p> ‘‘เย , ภิกฺขเว, สตฺตา ปุพฺพณฺหสมยํ กาเยน สุจริตํ จรนฺติ , วาจาย สุจริตํ จรนฺติ, มนสา สุจริตํ จรนฺติ, สุปุพฺพโณฺห, ภิกฺขเว, เตสํ สตฺตานํฯ</p>


<p>‘‘เย, ภิกฺขเว, สตฺตา มชฺฌนฺหิกสมยํ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ, สุมชฺฌนฺหิโก, ภิกฺขเว, เตสํ สตฺตานํฯ</p>


<p>‘‘เย , ภิกฺขเว, สตฺตา สายนฺหสมยํ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ, สุสายโนฺห, ภิกฺขเว, เตสํ สตฺตาน’’นฺติฯ</p>


<p>
‘‘สุนกฺขตฺตํ สุมงฺคลํ, สุปฺปภาตํ สุหุฎฺฐิตํ  
สุวุฎฺฐิตํ (สี. ปี.)  
;  
  
สุขโณ สุมุหุโตฺต จ, สุยิฎฺฐํ พฺรหฺมจาริสุฯ  
</p>
  
<p>
‘‘ปทกฺขิณํ กายกมฺมํ, วาจากมฺมํ ปทกฺขิณํ;  
  
ปทกฺขิณํ มโนกมฺมํ, ปณีธิ เต ปทกฺขิเณ  
ปณิธิโย ปทกฺขิณา (สี. ปี.), ปณิธิ เต ปทกฺขิณา (สฺยา. กํ.)  
;  
  
ปทกฺขิณานิ กตฺวาน, ลภนฺตเตฺถ  
ลภตเตฺถ (สี. ปี.)  
ปทกฺขิเณฯ  
</p>
  
<p>
‘‘เต อตฺถลทฺธา สุขิตา, วิรุฬฺหา พุทฺธสาสเน;  
  
อโรคา สุขิตา โหถ, สห สเพฺพหิ ญาติภี’’ติฯ ทสมํ;  
</p>
  
มงฺคลวโคฺค ปญฺจโมฯ  
</p>
  
<p>ตสฺสุทฺทานํ –</p>


<p>
อกุสลญฺจ สาวชฺชํ, วิสมาสุจินา สห;  
  
จตุโร ขตา วนฺทนา, ปุพฺพเณฺหน จ เต ทสาติฯ  
</p>
  
ตติโย ปณฺณาสโก สมโตฺตฯ  
</p>
  
  
  
  
  