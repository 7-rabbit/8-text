<h1>๕. วีถิมุตฺตปริเจฺฉโท</h1>
<p> วีถิจิตฺตวเสเนวํ, ปวตฺติยมุทีริโตฯ</p>


ปวตฺติสงฺคโห นาม, สนฺธิยํ ทานิ วุจฺจติฯ  
</p>
  
<p> จตโสฺส ภูมิโย, จตุพฺพิธา ปฎิสนฺธิ, จตฺตาริ กมฺมานิ, จตุธา มรณุปฺปตฺติ เจติ วีถิมุตฺตสงฺคเห จตฺตาริ จตุกฺกานิ เวทิตพฺพานิฯ</p>


<h3>ภูมิจตุกฺกํ</h3>
<p> ตตฺถ  อปายภูมิ กามสุคติภูมิ รูปาวจรภูมิ อรูปาวจรภูมิ เจติ จตโสฺส ภูมิโย นามฯ</p>


<p> ตาสุ นิรโย ติรจฺฉานโยนิ เปตฺติวิสโย อสุรกาโย เจติ  โหติฯ</p>


<p> มนุสฺสา  จาตุมหาราชิกา ตาวติํสา ยามา ตุสิตา นิมฺมานรติ ปรนิมฺมิตวสวตฺตี เจติ  โหติฯ</p>


<p> สา ปนายเมกาทสวิธาปิ กามาวจรภูมิเจฺจว สงฺขํ คจฺฉติฯ</p>


<p> พฺรหฺมปาริสชฺชา พฺรหฺมปุโรหิตา มหาพฺรหฺมา เจติ ปฐมชฺฌานภูมิฯ</p>


<p> ปริตฺตาภา อปฺปมาณาภา อาภสฺสรา เจติ ทุติยชฺฌานภูมิฯ</p>


<p> ปริตฺตสุภา อปฺปมาณสุภา สุภกิณฺหา เจติ ตติยชฺฌานภูมิฯ</p>


<p> เวหปฺผลา อสญฺญสตฺตา สุทฺธาวาสา เจติ จตุตฺถชฺฌานภูมีติ  โหติฯ</p>


<p> อวิหา อตปฺปา สุทสฺสา สุทสฺสี อกนิฎฺฐา เจติ  โหติฯ</p>


<p> อากาสานญฺจายตนภูมิ วิญฺญาณญฺจายตนภูมิ อากิญฺจญฺญายตนภูมิ เนวสญฺญานาสญฺญายตนภูมิ เจติ  โหติฯ</p>


<p> ปุถุชฺชนา  น ลพฺภนฺติ, สุทฺธาวาเสสุ สพฺพถาฯ</p>


โสตาปนฺนา จ สกทาคามิโน จาปิ ปุคฺคลาฯ  
</p>
  
<p> อริยา โนปลพฺภนฺติ, อสญฺญาปายภูมิสุฯ</p>


เสสฎฺฐาเนสุ ลพฺภนฺติ, อริยานริยาปิ จฯ  
</p>
  
อิทเมตฺถ ภูมิจตุกฺกํฯ  
</p>
  
<h3>ปฎิสนฺธิจตุกฺกํ</h3>
<p> อปายปฎิสนฺธิ  กามสุคติปฎิสนฺธิ รูปาวจรปฎิสนฺธิ อรูปาวจรปฎิสนฺธิ เจติ  นามฯ</p>


<p> ตตฺถ อกุสลวิปาโกเปกฺขาสหคตสนฺตีรณํ อปายภูมิยํ โอกฺกนฺติกฺขเณ ปฎิสนฺธิ หุตฺวา ตโต ปรํ ภวงฺคํ ปริโยสาเน จวนํ หุตฺวา โวจฺฉิชฺชติ,  นามฯ</p>


<p> กุสลวิปาโกเปกฺขาสหคตสนฺตีรณํ ปน กามสุคติยํ มนุสฺสานเญฺจว ชจฺจนฺธาทีนํ ภุมฺมสฺสิตานญฺจ วินิปาติกาสุรานํ ปฎิสนฺธิภวงฺคจุติวเสน ปวตฺตติฯ</p>


<p> มหาวิปากานิ ปน อฎฺฐ สพฺพตฺถาปิ กามสุคติยํ ปฎิสนฺธิภวงฺคจุติวเสน ปวตฺตนฺติฯ</p>


<p> อิมา นว กามสุคติปฎิสนฺธิโย นามฯ</p>


<p> สา ปนายํ ทสวิธาปิ กามาวจรปฎิสนฺธิเจฺจว สงฺขํ คจฺฉติฯ</p>


<p> เตสุ  จตุนฺนํ อปายานํ มนุสฺสานํ วินิปาติกาสุรานญฺจ อายุปฺปมาณคณนาย นิยโม นตฺถิฯ</p>


<p> จาตุมหาราชิกานํ ปน เทวานํ ทิพฺพานิ ปญฺจวสฺสสตานิ อายุปฺปมาณํ, มนุสฺสคณนาย นวุติวสฺสสตสหสฺสปฺปมาณํ โหติ, ตโต จตุคฺคุณํ ตาวติํสานํ, ตโต จตุคฺคุณํ ยามานํ, ตโต จตุคฺคุณํ ตุสิตานํ, ตโต จตุคฺคุณํ นิมฺมานรตีนํ, ตโต จตุคฺคุณํ ปรนิมฺมิตวสวตฺตีนํฯ</p>


<p> นวสตเญฺจกวีส-วสฺสานํ โกฎิโย ตถาฯ</p>


วสฺสสตสหสฺสานิ, สฎฺฐิ จ วสวตฺติสุฯ  
</p>
  
<p> ปฐมชฺฌานวิปากํ  ปฐมชฺฌานภูมิยํ ปฎิสนฺธิภวงฺคจุติวเสน ปวตฺตติฯ</p>


<p> ตถา ทุติยชฺฌานวิปากํ ตติยชฺฌานวิปากญฺจ ทุติยชฺฌานภูมิยํฯ</p>


<p> จตุตฺถชฺฌานวิปากํ ตติยชฺฌานภูมิยํฯ</p>


<p> ปญฺจมชฺฌานวิปากํ จตุตฺถชฺฌานภูมิยํฯ</p>


<p> อสญฺญสตฺตานํ ปน รูปเมว ปฎิสนฺธิ โหติฯ ตถา ตโต ปรํ ปวตฺติยํ จวนกาเล จ รูปเมว ปวตฺติตฺวา นิรุชฺฌติ, อิมา  นามฯ</p>


<p> เตสุ พฺรหฺมปาริสชฺชานํ เทวานํ กปฺปสฺส ตติโย ภาโค อายุปฺปมาณํฯ</p>


<p> พฺรหฺมปุโรหิตานํ อุปฑฺฒกโปฺปฯ</p>


<p> มหาพฺรหฺมานํ เอโก กโปฺปฯ</p>


<p> ปริตฺตาภานํ เทฺว กปฺปานิฯ</p>


<p> อปฺปมาณาภานํ จตฺตาริกปฺปานิฯ</p>


<p> อาภสฺสรานํ  อฎฺฐ กปฺปานิฯ</p>


<p> ปริตฺตสุภานํ โสฬส กปฺปานิฯ</p>


<p> อปฺปมาณสุภานํ ทฺวตฺติํส กปฺปานิฯ</p>


<p> สุภกิณฺหานํ จตุสฎฺฐิ กปฺปานิฯ</p>


<p> เวหปฺผลานํ อสญฺญสตฺตานญฺจ ปญฺจกปฺปสตานิฯ</p>


<p> อวิหานํ กปฺปสหสฺสานิฯ</p>


<p> อตปฺปานํ เทฺว กปฺปสหสฺสานิฯ</p>


<p> สุทสฺสานํ จตฺตาริ กปฺปสหสฺสานิฯ</p>


<p> สุทสฺสีนํ อฎฺฐ กปฺปสหสฺสานิฯ</p>


<p> อกนิฎฺฐานํ  โสฬส กปฺปสหสฺสานิฯ</p>


<p> ปฐมารุปฺปาทิวิปากานิ ปฐมารุปฺปาทิภูมีสุ ยถากฺกมํ ปฎิสนฺธิภวงฺคจุติวเสน ปวตฺตนฺติฯ อิมา  นามฯ</p>


<p> เตสุ ปน อากาสานญฺจายตนูปคานํ เทวานํ วีสติกปฺปสหสฺสานิ อายุปฺปมาณํฯ</p>


<p> วิญฺญาณญฺจายตนูปคานํ เทวานํ จตฺตาลีสกปฺปสหสฺสานิฯ</p>


<p> อากิญฺจญฺญายตนูปคานํ เทวานํ สฎฺฐิกปฺปสหสฺสานิฯ</p>


<p> เนวสญฺญานาสญฺญายตนูปคานํ เทวานํ จตุราสีติกปฺปสหสฺสานิฯ</p>


<p> ปฎิสนฺธิ ภวงฺคญฺจ, ตถา จวนมานสํฯ</p>


เอกเมว ตเถเวกวิสยเญฺจกชาติยํฯ  
</p>
  
อิทเมตฺถ ปฎิสนฺธิจตุกฺกํฯ  
</p>
  
<h3>กมฺมจตุกฺกํ</h3>
<p> ชนกํ  อุปตฺถมฺภกํ อุปปีฬกํ อุปฆาตกเญฺจติ ฯ</p>


<p> ครุกํ อาสนฺนํ อาจิณฺณํ กฎตฺตากมฺมเญฺจติ ฯ</p>


<p> ทิฎฺฐธมฺมเวทนียํ อุปปชฺชเวทนียํ อปราปริยเวทนียํ อโหสิกมฺมเญฺจติ  จตฺตาริ กมฺมานิ นามฯ</p>


<p> ตถา อกุสลํ กามาวจรกุสลํ รูปาวจรกุสลํ อรูปาวจรกุสลเญฺจติ ฯ</p>


<p> ตตฺถ  อกุสลํ กายกมฺมํ วจีกมฺมํ มโนกมฺมเญฺจติ กมฺมทฺวารวเสน ติวิธํ โหติฯ</p>


<p> กถํ? ปาณาติปาโต อทินฺนาทานํ กาเมสุมิจฺฉาจาโร เจติ กายวิญฺญตฺติสงฺขาเต กายทฺวาเร พาหุลฺลวุตฺติโต  นามฯ</p>


<p> มุสาวาโท ปิสุณวาจา ผรุสวาจา สมฺผปฺปลาโป เจติ วจีวิญฺญตฺติสงฺขาเต วจีทฺวาเร พาหุลฺลวุตฺติโต  นามฯ</p>


<p> อภิชฺฌา พฺยาปาโท มิจฺฉาทิฎฺฐิ เจติ อญฺญตฺราปิ วิญฺญตฺติยา มนสฺมิํเยว พาหุลฺลวุตฺติโต  นามฯ</p>


<p> เตสุ ปาณาติปาโต ผรุสวาจา พฺยาปาโท จ โทสมูเลน ชายนฺติฯ</p>


<p> กาเมสุมิจฺฉาจาโร อภิชฺฌา มิจฺฉาทิฎฺฐิ จ โลภมูเลนฯ</p>


<p> เสสานิ  จตฺตาริปิ ทฺวีหิ มูเลหิ สมฺภวนฺติฯ</p>


<p> จิตฺตุปฺปาทวเสน ปเนตํ อกุสลํ สพฺพถาปิ ทฺวาทสวิธํ โหติฯ</p>


<p> กามาวจรกุสลมฺปิ กายทฺวาเร ปวตฺตํ กายกมฺมํ, วจีทฺวาเร ปวตฺตํ วจีกมฺมํ, มโนทฺวาเร ปวตฺตํ มโนกมฺมเญฺจติ กมฺมทฺวารวเสน ติวิธํ โหติฯ</p>


<p> ตถา ทานสีลภาวนาวเสนฯ</p>


<p> จิตฺตุปฺปาทวเสน ปเนตํ อฎฺฐวิธํ โหติฯ</p>


<p> ทานสีลภาวนาปจายนเวยฺยาวจฺจปตฺติทานปตฺตานุโมทนธมฺมสฺสวนธมฺมเทสนา ทิฎฺฐิชุกมฺมวเสน ทสวิธํ โหติฯ</p>


<p> ตํ  ปเนตํ วีสติวิธมฺปิ กามาวจรกมฺมมิเจฺจว สงฺขํ คจฺฉติฯ</p>


<p> รูปาวจรกุสลํ ปน มโนกมฺมเมว, ตญฺจ ภาวนามยํ อปฺปนาปฺปตฺตํ, ฌานงฺคเภเทน ปญฺจวิธํ โหติฯ</p>


<p> ตถา อรูปาวจรกุสลญฺจ มโนกมฺมํ, ตมฺปิ ภาวนามยํ อปฺปนาปฺปตฺตํฯ อารมฺมณเภเทน จตุพฺพิธํ โหติฯ</p>


<p> เอตฺถากุสลกมฺมมุทฺธจฺจรหิตํ อปายภูมิยํ ปฎิสนฺธิํ ชเนติ, ปวตฺติยํ ปน สพฺพมฺปิ ทฺวาทสวิธํ สตฺตากุสลปากานิ สพฺพตฺถาปิ กามโลเก รูปโลเก จ ยถารหํ วิปจฺจติฯ</p>


<p> กามาวจรกุสลมฺปิ กามสุคติยเมว ปฎิสนฺธิํ ชเนติ, ตถา ปวตฺติยญฺจ มหาวิปากานิ , อเหตุกวิปากานิ ปน อฎฺฐปิ สพฺพตฺถาปิ กามโลเก รูปโลเก จ ยถารหํ วิปจฺจติฯ</p>


<p> ตตฺถาปิ ติเหตุกมุกฺกฎฺฐํ กุสลํ ติเหตุกํ ปฎิสนฺธิํ ทตฺวา ปวเตฺต โสฬส วิปากานิ วิปจฺจติฯ</p>


<p> ติเหตุกโมมกํ ทฺวิเหตุกมุกฺกฎฺฐญฺจ กุสลํ ทฺวิเหตุกํ ปฎิสนฺธิํ ทตฺวา ปวเตฺต ติเหตุกรหิตานิ ทฺวาทส วิปากานิ วิปจฺจติฯ</p>


<p> ทฺวิเหตุกโมมกํ ปน กุสลํ อเหตุกเมว ปฎิสนฺธิํ เทติ, ปวเตฺต จ อเหตุกวิปากาเนว วิปจฺจติฯ</p>


<p> อสงฺขารํ สสงฺขาร-วิปากานิ น ปจฺจติฯ</p>


สสงฺขารมสงฺขาร-วิปากานีติ เกจนฯ  
</p>
  
<p>
เตสํ ทฺวาทส ปากานิ, ทสาฎฺฐ จ ยถากฺกมํ;  
  
ยถาวุตฺตานุสาเรน ยถาสมฺภวมุทฺทิเสฯ  
</p>
  
<p> รูปาวจรกุสลํ  ปน ปฐมชฺฌานํ ปริตฺตํ ภาเวตฺวา พฺรหฺมปาริสเชฺชสุ อุปฺปชฺชติฯ</p>


<p> ตเทว มชฺฌิมํ ภาเวตฺวา พฺรหฺมปุโรหิเตสุฯ</p>


<p> ปณีตํ ภาเวตฺวา มหาพฺรเหฺมสุฯ</p>


<p> ตถา ทุติยชฺฌานํ ตติยชฺฌานญฺจ ปริตฺตํ ภาเวตฺวา ปริตฺตาเภสุฯ</p>


<p> มชฺฌิมํ ภาเวตฺวา อปฺปมาณาเภสุฯ</p>


<p> ปณีตํ ภาเวตฺวา อาภสฺสเรสุฯ</p>


<p> จตุตฺถชฺฌานํ ปริตฺตํ ภาเวตฺวา ปริตฺตสุเภสุฯ</p>


<p> มชฺฌิมํ  ภาเวตฺวา อปฺปมาณสุเภสุฯ</p>


<p> ปณีตํ ภาเวตฺวา สุภกิเณฺหสุฯ</p>


<p> ปญฺจมชฺฌานํ ภาเวตฺวา เวหปฺผเลสุฯ</p>


<p> ตเทว สญฺญาวิราคํ ภาเวตฺวา อสญฺญสเตฺตสุฯ</p>


<p> อนาคามิโน ปน สุทฺธาวาเสสุ อุปฺปชฺชนฺติฯ</p>


<p> อรูปาวจรกุสลญฺจ ยถากฺกมํ ภาเวตฺวา อารุเปฺปสุ อุปฺปชฺชนฺตีติฯ</p>


<p> อิตฺถํ มหคฺคตํ ปุญฺญํ, ยถาภูมิววตฺถิตํฯ</p>


ชเนติ สทิสํ ปากํ, ปฎิสนฺธิปวตฺติยํฯ  
</p>
  
อิทเมตฺถ กมฺมจตุกฺกํฯ  
</p>
  
<h3>จุติปฎิสนฺธิกฺกโม</h3>
<p> อายุกฺขเยน กมฺมกฺขเยน อุภยกฺขเยน อุปเจฺฉทกกมฺมุนา เจติ  นามฯ</p>


<p> ตถา  จ มรนฺตานํ ปน มรณกาเล ยถารหํ อภิมุขีภูตํ ภวนฺตเร ปฎิสนฺธิชนกํ กมฺมํ วา, ตํกมฺมกรณกาเล รูปาทิกมุปลทฺธปุพฺพมุปกรณภูตญฺจ กมฺมนิมิตฺตํ วา, อนนฺตรมุปฺปชฺชมานภเว อุปลภิตพฺพมุปโภคภูตญฺจ คตินิมิตฺตํ วา กมฺมพเลน ฉนฺนํ ทฺวารานํ อญฺญตรสฺมิํ ปจฺจุปฎฺฐาติ, ตโต ปรํ ตเมว ตโถปฎฺฐิตํ อารมฺมณํ อารพฺภ วิปจฺจมานกกมฺมานุรูปํ ปริสุทฺธํ อุปกฺกิลิฎฺฐํ วา อุปลภิตพฺพภวานุรูปํ ตโตฺถณตํว จิตฺตสนฺตานํ อภิณฺหํ ปวตฺตติ พาหุเลฺลน, ตเมว วา ปน ชนกภูตํ กมฺมํ อภินวกรณวเสน ทฺวารปฺปตฺตํ โหติฯ</p>


<p> ปจฺจาสนฺนมรณสฺส  ตสฺส วีถิจิตฺตาวสาเน ภวงฺคกฺขเย วา จวนวเสน ปจฺจุปฺปนฺนภวปริโยสานภูตํ จุติจิตฺตํ อุปฺปชฺชิตฺวา นิรุชฺฌติ, ตสฺมิํ นิรุทฺธาวสาเน ตสฺสานนฺตรเมว ตถาคหิตํ อารมฺมณํ อารพฺภ สวตฺถุกํ อวตฺถุกเมว วา ยถารหํ อวิชฺชานุสยปริกฺขิเตฺตน ตณฺหานุสยมูลเกน สงฺขาเรน ชนิยมานํ สมฺปยุเตฺตหิ ปริคฺคยฺหมานํ สหชาตานมธิฎฺฐานภาเวน ปุพฺพงฺคมภูตํ ภวนฺตรปฎิสนฺธานวเสน ปฎิสนฺธิสงฺขาตํ มานสํ อุปฺปชฺชมานเมว ปติฎฺฐาติ ภวนฺตเรฯ</p>


<p> มรณาสนฺนวีถิยํ ปเนตฺถ มนฺทปฺปวตฺตานิ ปเญฺจว ชวนานิ ปาฎิกงฺขิตพฺพานิ, ตสฺมา ยทิ ปจฺจุปฺปนฺนารมฺมเณสุ อาปาถคเตสุ ธรเนฺตเสฺวว มรณํ โหติ, ตทา ปฎิสนฺธิภวงฺคานมฺปิ ปจฺจุปฺปนฺนารมฺมณตา ลพฺภตีติ กตฺวา กามาวจรปฎิสนฺธิยา ฉทฺวารคฺคหิตํ กมฺมนิมิตฺตํ คตินิมิตฺตญฺจ ปจฺจุปฺปนฺนมตีตารมฺมณํ อุปลพฺภติ, กมฺมํ ปน อตีตเมว, ตญฺจ มโนทฺวารคฺคหิตํ, ตานิ ปน สพฺพานิปิ ปริตฺตธมฺมภูตาเนวารมฺมณานิฯ</p>


<p> รูปาวจรปฎิสนฺธิยา ปน ปญฺญตฺติภูตํ กมฺมนิมิตฺตเมวารมฺมณํ โหติฯ</p>


<p> ตถา  อรูปปฎิสนฺธิยา จ มหคฺคตภูตํ ปญฺญตฺติภูตญฺจ กมฺมนิมิตฺตเมว ยถารหมารมฺมณํ โหติฯ</p>


<p> อสญฺญสตฺตานํ ปน ชีวิตนวกเมว ปฎิสนฺธิภาเวน ปติฎฺฐาติ, ตสฺมา เต รูปปฎิสนฺธิกา นามฯ</p>


<p> อรูปา อรูปปฎิสนฺธิกาฯ</p>


<p> เสสา รูปารูปปฎิสนฺธิกาฯ</p>


<p> อารุปฺปจุติยา โหนฺติ, เหฎฺฐิมารุปฺปวชฺชิตาฯ</p>


ปรมารุปฺปสนฺธี จ, ตถา กามติเหตุกาฯ  
</p>
  
<p>
รูปาวจรจุติยา  
, อเหตุรหิตา สิยุํ;  
  
สพฺพา กามติเหตุมฺหา, กาเมเสฺวว ปเนตราฯ  
</p>
  
อยเมตฺถ จุติปฎิสนฺธิกฺกโมฯ  
</p>
  
<p> อิเจฺจวํ คหิตปฎิสนฺธิกานํ ปน ปฎิสนฺธินิโรธานนฺตรโต ปภุติ ตเมวารมฺมณมารพฺภ ตเทว จิตฺตํ ยาว จุติจิตฺตุปฺปาทา อสติ วีถิจิตฺตุปฺปาเท ภวสฺส องฺคภาเวน ภวงฺคสนฺตติสงฺขาตํ มานสํ อโพฺพจฺฉินฺนํ นทีโสโต วิย ปวตฺตติฯ</p>


<p> ปริโยสาเน จ จวนวเสน จุติจิตฺตํ หุตฺวา นิรุชฺฌติฯ</p>


<p> ตโต ปรญฺจ ปฎิสนฺธาทโย รถจกฺกมิว ยถากฺกมํ เอว ปริวตฺตนฺตา ปวตฺตนฺติฯ</p>


<p> ปฎิสนฺธิภวงฺควีถิโย, จุติเจห ตถา ภวนฺตเรฯ</p>


ปุน สนฺธิ ภวงฺคมิจฺจยํ, ปริวตฺตติ จิตฺตสนฺตติฯ  
</p>
  
<p>
ปฎิสงฺขายปเนตมทฺธุวํ  
, อธิคนฺตฺวา ปทมจฺจุตํ พุธา;  
  
สุสมุจฺฉินฺนสิเนหพนฺธนา, สมเมสฺสนฺติ จิราย สุพฺพตาฯ  
</p>
  
อิติ อภิธมฺมตฺถสงฺคเห วีถิมุตฺตสงฺคหวิภาโค นาม  
</p>
  
ปญฺจโม ปริเจฺฉโทฯ  
</p>
  
  
  
  
  