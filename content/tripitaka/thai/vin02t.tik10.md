<h1>๒. อุโปสถกฺขนฺธกํ</h1>
<h3>สนฺนิปาตานุชานนาทิกถาวณฺณนา</h3>
<p> อุโปสถกฺขนฺธเก   ตรนฺติ ปฺลวนฺติ เอตฺถ พาลาติ ติ อิมสฺมิํ สาสเน ลทฺธิโตฯ ติ ‘‘อิมสฺมิํ นาม ทิวเส มุหุเตฺต วา อิทํ กตฺตพฺพ’’นฺติอาทินา กเถนฺติฯ</p>


<p> ‘‘สุณาตุ เม ภเนฺต’’ติอาทีสุ ยํ วตฺตพฺพํ, ตํ  (กงฺขา. อฎฺฐ. นิทานวณฺณนา) วิตฺถารโต อาคตเมวาติ น อิธ วิตฺถารยิสฺสาม, อตฺถิเกหิ ปน ตโตเยว คเหตพฺพํฯ</p>


<p> ติ เอตฺถ อาโรจิตาปิ อาปตฺติ อสนฺตี นาม โหตีติ เวทิตพฺพํฯ เตเนว  (กงฺขา. อฎฺฐ. นิทานวณฺณนา) วุตฺตํ ‘‘ยสฺส ปน เอวํ อนาปนฺนา วา อาปตฺติ อาปชฺชิตฺวา จ ปน วุฎฺฐิตา วา เทสิตา วา อาโรจิตา วา, ตสฺส สา อาปตฺติ อสนฺตี นาม โหตี’’ติฯ มุสาวาโท นาม วจีเภทปจฺจยา โหตีติ อาห ติฯ ติ สมฺปชานมุสาวาเท กิํ โหติ? ‘‘ทุกฺกฎํ โหตี’’ติ อิมินา วจเนนฯ ติ ยสฺมา ยสฺส ภิกฺขุโน อธมฺมิกาย ปฎิญฺญาย ตุณฺหีภูตสฺส นิสินฺนสฺส มโนทฺวาเร อาปตฺติ นาม นตฺถิ, ยสฺมา ปน อาวิ กาตพฺพํ น อาวิ อกาสิ, เตนสฺส วจีทฺวาเร อกิริยสมุฎฺฐานา อาปตฺติ โหติฯ</p>


<p>ติ  วาจาย, ย-การโลเปนายํ นิเทฺทโสฯ เกนจิ มนุเชน วาจาย อนาลปโนฺตติ โยเชตพฺพํฯ ติ ‘‘อิเม โสสฺสนฺตี’’ติ ปรปุคฺคเล สนฺธาย สทฺทมฺปิ น นิจฺฉาเรยฺยฯ นฺติ วาจโต สมุฎฺฐิตํ อาปตฺติํ อาปเชฺชยฺยฯ</p>


<p>ติ วิปฺปฎิสารวตฺถุตาย ปาโมชฺชาทิสมฺภวํ นิวาเรตฺวา ปฐมชฺฌานาทีนํ อธิคมาย อนฺตรายกโรฯ ติ  อวิปฺปฎิสารมูลกานํ ปาโมชฺชาทีนํ วเสน ตสฺส ภิกฺขุโน สุขา ปฎิปทา สมฺปชฺชตีติ อโตฺถฯ</p>

</p>


<h3>สีมานุชานนกถาวณฺณนา</h3>
<p> ติ สุทฺธปํสุปพฺพตาทิํ สนฺธาย วทติฯ  เหฎฺฐิมโกฎิยา อฑฺฒฎฺฐมรตนุเพฺพโธฯ ติ ยสฺมา เอเกน น วฎฺฎติ, ตสฺมาฯ  ถูลตาย คเหตพฺพา, น ตุลคณนายฯ นฺติ อโนฺตสารรุเกฺขหิ มิสฺสกานํฯ ติ สีหฬทีเป เลขนทณฺฑปฺปมาโณติ วทนฺติ, โส จ กนิฎฺฐงฺคุลิปริมาโณติ ทฎฺฐพฺพํฯ นฺติ นวมูลสาขานิคฺคมนํฯ ติ พหิ นิกฺขมิตฺวา ฐิเตสุ อฎฺฐสุ มเคฺคสุ เอกิสฺสา ทิสาย เอกํ, อปราย เอกนฺติ เอวํ จตูสุ ฐาเนสุ กิเตฺตตุํ วฎฺฎติฯ</p>


<p>ติ สิกฺขากรณียํ อาคตลกฺขเณน ติมณฺฑลํ ปฎิจฺฉาเทตฺวา อนฺตรวาสกํ อนุกฺขิปิตฺวา ติเตฺถน วา อติเตฺถน วา อุตฺตรนฺติยา ภิกฺขุนิยา เอกทฺวงฺคุลมตฺตมฺปิ อนฺตรวาสโก เตมิยติฯ ภิกฺขุนิยา เอว คหณเญฺจตฺถ ภิกฺขุนีวิภเงฺค ภิกฺขุนิยา วเสน นทีลกฺขณสฺส ปาฬิยํ อาคตตฺตา เตเนว นเยน ทสฺสนตฺถํ กตํฯ ติ อยํ วุตฺตลกฺขณา นที สมุทฺทํ วา ปวิสตุ ตฬากํ วา, ปภวโต ปฎฺฐาย นิมิตฺตํ โหติฯ ติ อาวรณํ อโชฺฌตฺถริตฺวา สนฺทติเยวฯ ติ อสนฺทมานุทกาฯ อาวรณญฺหิ ปตฺวา นทิยา ยตฺตเก ปเทเส อุทกํ อสนฺทมานํ สนฺติฎฺฐติ, ตตฺถ นทีนิมิตฺตํ กาตุํ น วฎฺฎติฯ อุปริ สนฺทมานฎฺฐาเนเยว วฎฺฎติ, อสนฺทมานฎฺฐาเน ปน อุทกนิมิตฺตํ กาตุํ วฎฺฎติฯ ฐิตเมว หิ อุทกนิมิเตฺต วฎฺฎติ, น สนฺทมานํฯ เตเนวาห   ติฯ ติ มาติกามุขทฺวาเรน นทีกูลํ ภินฺทิตฺวาฯ นฺติ กูปโต วิย อุกฺขิปิตฺวา คเหตพฺพํฯ</p>


<p>ติ  ติโกณรจฺฉาสณฺฐานาฯ ติ มุทิงฺคเภรี วิย มเชฺฌ วิตฺถตา อุโภสุ โกฎีสุ สโงฺกฎิตา โหติฯ ติ ปจฺฉา สีมํ พนฺธนฺตานํ สีมาย โอกาสํ ฐเปตฺวาฯ ติ เอกสฺส คามสฺส อุปฑฺฒํ อโนฺต กตฺตุกามตาย สติ สเพฺพสํ อาคมเน ปโยชนํ นตฺถีติ กตฺวา วุตฺตํฯ นฺติ จ สามีจิวเสน วุตฺตํ, นายํ นิยโม ‘‘อาคนฺตพฺพเมวา’’ติฯ เตเนวาห ติฯ อพทฺธาย หิ สีมาย นานาคามเขตฺตานํ นานาสีมสภาวตฺตา เตสํ อนาคมเนปิ วคฺคกมฺมํ น โหติ, ตสฺมา อนาคมนมฺปิ วฎฺฎติฯ พทฺธาย ปน สีมาย เอกสีมภาวโต ปุน อญฺญสฺมิํ กเมฺม กริยมาเน อโนฺต สีมคเตหิ อาคนฺตพฺพเมวาติ อาห นฺติฯ นิมิตฺตกิตฺตนกาเล อโสธิตายปิ สีมาย เนวตฺถิ โทโส นิมิตฺตกิตฺตนสฺส อปโลกนาทีสุ อญฺญตราภาวโตฯ</p>


<p>ภณฺฑุกมฺมาปุจฺฉนํ สนฺธาย -คหณํฯ นฺติ สเพฺพสํ สนฺนิปาตนปริสฺสมํ ปหาย อปฺปตเรหิ สุขกรณตฺถํฯ ติ วีสติวคฺคกรณียปรมตฺตา สงฺฆกมฺมสฺส กมฺมารเหน สทฺธิํ เอกวีสติ ภิกฺขู คณฺหาติฯ อิทญฺจ นิสินฺนานํ วเสน วุตฺตํฯ เหฎฺฐิมนฺตโต หิ ยตฺถ เอกวีสติ ภิกฺขู นิสีทิตุํ สโกฺกนฺติ, ตตฺตเก ปเทเส สีมํ พนฺธิตุํ วฎฺฎติฯ ติ อวิปฺปวาสสีมาย พทฺธภาวํ อสลฺลเกฺขตฺวา ‘‘สมานสํวาสกเมว สมูหนิสฺสามา’’ติ วายมนฺตา น สกฺขิสฺสนฺติฯ พทฺธาย หิ อวิปฺปวาสสีมาย ตํ อสมูหนิตฺวา ‘‘สมานสํวาสกสีมํ สมูหนิสฺสามา’’ติ กตายปิ กมฺมวาจาย อสมูหตาว โหติ สีมาฯ ปฐมญฺหิ อวิปฺปวาสํ สมูหนิตฺวา ปจฺฉา สีมา สมูหนิตพฺพาฯ เอกรตนปฺปมาณา สุวิเญฺญยฺยตรา โหตีติ กตฺวา วุตฺตํ ติฯ เอกงฺคุลมตฺตาปิ สีมนฺตริกา วฎฺฎติเยวฯ ตตฺตเกนปิ หิ สีมา อสมฺภินฺนาว โหติฯ</p>


<p>ติ มหาสีมาย พาหิรปเสฺส นิมิตฺตานิฯ ขณฺฑสีมโต ปฎฺฐาย พนฺธนํ อาจิณฺณํ, อาจิณฺณกรเณเนว จ สโมฺมโห น โหตีติ อาห ติฯ ติ กุฎิฆเร, ภูมิฆเรติ อโตฺถฯ นฺติ ขุทฺทกาวาฎํฯ นฺติ ตํ ราชิํ วา อุทุกฺขลํ วา นิมิตฺตํ น กาตพฺพํฯ</p>


<p>   ติ ภิตฺติโต โอรํ นิมิตฺตานิ ฐเปตฺวา กิตฺติตตฺตา เหฎฺฐา อากาสปฺปเทสํ น โอตรติฯ ติ สเจ เหฎฺฐา อโนฺตภิตฺติยํ เอกวีสติยา ภิกฺขูนํ โอกาโส โหติ, โอตรติฯ โอตรมานา จ อุปริสีมปฺปมาเณน น โอตรติ, สมนฺตา ภิตฺติปฺปมาเณน โอตรติฯ นฺติ สเจ เหฎฺฐา เอกวีสติยา ภิกฺขูนํ โอกาโส โหติ, โอตรติฯ โน เจ, น โอตรตีติ อธิปฺปาโยฯ ติ อุปริมตเลน สทฺธิํ เอกาพทฺธภิตฺติโก วา โหตุ มา วา, สโพฺพปิ ปาสาโท สีมโฎฺฐว โหติฯ</p>


<p>ติ ตาลมูลสทิเส ปพฺพเตฯ โส จ เหฎฺฐา มหโนฺต หุตฺวา อนุปุเพฺพน ตนุโก โหตีติ ทฎฺฐพฺพํฯ  มเชฺฌ ตนุโก โหติ มูเล อเคฺค จ วิตฺถโตฯ ติ มุทิงฺคสณฺฐานสฺส เหฎฺฐา ปณวสณฺฐานสฺส มเชฺฌฯ นฺติ ภิตฺติยา อปริกฺขิตฺตปพฺภารํฯ ติ ปพฺพตสฺส อโนฺต เลณํ โหติฯ ติ ขณฺฑสีมามาฬเกฯ นฺติ มหาสีมคตา ภิกฺขู หตฺถปาสํ วา อาเนตพฺพา, สีมโต วา พหิ กาตพฺพาติ อธิปฺปาโยฯ  ปน ‘‘มหาสีมคเตหิ ภิกฺขูหิ ตํ สาขํ วา ปาโรหํ วา อนามสิตฺวา ฐาตพฺพนฺติ อธิปฺปาโย’’ติ วุตฺตํ, ตํ น คเหตพฺพํฯ ติ ขณฺฑสีมาย อุฎฺฐหิตฺวา มหาสีมาย โอณตรุเกฺขปิฯ ติ ขณฺฑสีมาย อโนฺต ฐิตตฺตา รุกฺขสฺส ตตฺถ ฐิโต หตฺถปาสํเยว อาเนตโพฺพติ อุกฺขิปาเปตฺวา กาตุํ น วฎฺฎติฯ</p>


<p> ติ อโชฺฌตฺถรติฯ ติ สีมาเปโกฺข อิตฺถิลิงฺคนิเทฺทโสฯ ติ ภเวยฺยฯ อิธาธิเปฺปตนาวาย ปมาณํ ทเสฺสโนฺต อาห ติฯ อิมินา จ วุตฺตปฺปมาณโต ขุทฺทกา นาวา วิชฺชมานาปิ อิธ อสนฺตปกฺขํ ภชตีติ ทีเปติฯ อวสฺสํ ลพฺภเนยฺยา ธุวนาวาว โหตีติ สมฺพโนฺธฯ รุกฺขํ ฉินฺทิตฺวา กโตติ ปาฐเสโสฯ ติ โอริมตีเร สพฺพปริยนฺตนิมิตฺตสฺส สมฺมุขฎฺฐาเนฯ ติ เอตฺถ สเจ เอกํ คามเขตฺตํ โหติ, อุโภสุ ตีเรสุ สพฺพนิมิตฺตานํ อโนฺต ฐิเต ภิกฺขู หตฺถปาสคเต กตฺวา  สมฺมนฺนิตพฺพาฯ นานาคามเกฺขตฺตํ เจ, สมานสํวาสกสีมาพนฺธนกาเล อนาคนฺตุมฺปิ วฎฺฎติฯ อวิปฺปวาสสีมาสมฺมุติยํ ปน อาคนฺตพฺพเมวฯ ยสฺมา อุโภสุ ตีเรสุ นิมิตฺตกิตฺตนมเตฺตน ทีปโก สงฺคหิโต นาม น โหติ, ตสฺมา ทีปเกปิ นิมิตฺตานิ วิสุํ กิเตฺตตพฺพาเนวาติ อาห   นฺติฯ นฺติ ทีปกมตฺถกํฯ ติ ทีปกสฺส เอกโต อธิกตรตฺตา วุตฺตํฯ</p>

</p>


<h3>อุโปสถาคาราทิกถาวณฺณนา</h3>
<p> นฺติ ‘‘มยญฺจมฺหา อสมฺมตาย ภูมิยา นิสินฺนา ปาติโมกฺขํ อสฺสุมฺหา’’ติ วตฺถุมฺหิ ปาติโมกฺขสวนสฺส อาคตตฺตา วุตฺตํฯ  นาม อุโปสถาคารสฺส สมฺมุขฎฺฐานํฯ ปาฬิยํ ‘‘ปฐมํ นิมิตฺตา กิเตฺตตพฺพา’’ติ เอตฺตกเมว วตฺวา สีมาสมฺมุติยํ วิย ‘‘ปพฺพตนิมิตฺตํ ปาสาณนิมิตฺต’’นฺติอาทินา วิเสเสตฺวา นิมิตฺตานํ อทสฺสิตตฺตา ติ วุตฺตํฯ กิเตฺตตุํ วฎฺฎตีติ อิมินา สมฺพโนฺธฯ</p>


<h3>อวิปฺปวาสสีมานุชานนกถาวณฺณนา</h3>
<p> ติ ภิกฺขุนิสงฺฆสฺสฯ ติ ปฐมํ วุตฺตา อวิปฺปวาสสีมา สมานสํวาสกสีมา จฯ ติ กมฺมวาจํ น ภินฺทนฺติ, กมฺมํ น โกเปนฺตีติ อธิปฺปาโยฯ ติ ‘‘ฐเปตฺวา คามญฺจ คามูปจารญฺจา’’ติ เอตฺถฯ ติ ‘‘ฐเปตฺวา คามญฺจ คามูปจารญฺจา’’ติ วุตฺตตฺตาฯ ติ อวิปฺปวาสสีมาสงฺขํ คจฺฉติฯ ติ อภินวกตเคเหสุ สพฺพปฐมํ เอกมฺปิ กุลํ ปวิฎฺฐํ อตฺถิฯ ติ โปราณกคาเม อเญฺญสุ เคหานิ ฉเฑฺฑตฺวา คเตสุ เอกมฺปิ กุลํ อคตํ อตฺถิฯ</p>


<p>ติ มหาสีมํ สนฺธาย วทติฯ ติ เจติยงฺคณาทีนํ ขณฺฑสีมาย อโนกาสตฺตา วุตฺตํฯ ขณฺฑสีมญฺหิ พนฺธนฺตา ตาทิสํ ฐานํ ปหาย อญฺญสฺมิํ วิวิเตฺต โอกาเส พนฺธนฺติ ฯ ติ อวิปฺปวาสสีมํเยว สมูหนิตุํ สกฺขิสฺสนฺติ, น ขณฺฑสีมํฯ ติ ขณฺฑสีมาย อญฺญาตตฺตา น สกฺขิสฺสนฺติฯ ติ ขณฺฑสีมํ อชานเนฺตหิ  น สมูหนิตพฺพาฯ อุโปสถสฺส วิสุํ คหิตตฺตา อวเสสกมฺมวเสน สมานสํวาสตา เวทิตพฺพาฯ</p>


<h3>คามสีมาทิกถาวณฺณนา</h3>
<p> ติ พทฺธสีมาวเสน อกตปริเจฺฉทายฯ ติ อนฺตมโส ติรจฺฉาเนนปิ ขณิตฺวา อกโตฯ ติ อิมินา พหิปริเจฺฉทโต ยตฺถ กตฺถจิ ฐิโต กมฺมํ น โกเปตีติ ทีเปติฯ ยํ ปน วุตฺตํ  (กงฺขา. อฎฺฐ. นิทานวณฺณนา) ‘‘ปริเจฺฉทพฺภนฺตเร หตฺถปาสํ วิชหิตฺวา ฐิโตปิ ปริเจฺฉทโต พหิ อญฺญํ ตตฺตกํเยว ปริเจฺฉทํ อนติกฺกมิตฺวา ฐิโตปิ กมฺมํ โกเปติ, อิทํ สพฺพอฎฺฐกถาสุ สนฺนิฎฺฐาน’’นฺติ, ตตฺถ ‘‘อญฺญํ ตตฺตกํเยว ปริเจฺฉทํ อนติกฺกมิตฺวา ฐิโตปิ กมฺมํ โกเปตี’’ติ อิทํ เนว ปาฬิยํ, น อฎฺฐกถายํ อุปลพฺภติฯ ยทิ เจตํ ทฺวินฺนํ สงฺฆานํ วิสุํ อุโปสถาทิกมฺมกรณาธิกาเร วุตฺตตฺตา อุทกุเกฺขปโต พหิ อญฺญํ อุทกุเกฺขปํ อนติกฺกมิตฺวา อุโปสถาทิกรณตฺถํ ฐิโต สโงฺฆ สีมาสเมฺภทสมฺภวโต กมฺมํ โกเปตีติ อิมินา อธิปฺปาเยน วุตฺตํ สิยา, เอวํ สติ ยุเชฺชยฺยฯ เตเนว  วุตฺตํ ‘‘อญฺญํ ตตฺตกํเยว ปริเจฺฉทนฺติ ทุติยํ อุทกุเกฺขปํ อนติกฺกโนฺตปิ โกเปติฯ กสฺมา? อตฺตโน อุทกุเกฺขปสีมาย ปเรสํ อุทกุเกฺขปสีมาย อโชฺฌตฺถฎตฺตา สีมาสเมฺภโท โหติ, ตสฺมา โกเปตี’’ติฯ ‘‘อิทํ สพฺพอฎฺฐกถาสุ สนฺนิฎฺฐาน’’นฺติ จ อิมินา อธิปฺปาเยน วุตฺตนฺติ คเหตพฺพํ สพฺพาสุปิ อฎฺฐกถาสุ สีมาสเมฺภทสฺส อนิจฺฉิตตฺตาฯ เตเนว หิ ‘‘อตฺตโน จ อเญฺญสญฺจ อุทกุเกฺขปปริเจฺฉทสฺส อนฺตรา อโญฺญ อุทกุเกฺขโป สีมนฺตริกตฺถาย ฐเปตโพฺพ’’ติ วุตฺตํฯ อเญฺญ ปเนตฺถ อญฺญถาปิ ปปเญฺจนฺติ, ตํ น คเหตพฺพํฯ</p>


<p>ติ หตฺถปาสํ อวิชหิตฺวา นิสีทติฯ ติ ยสฺมา สโพฺพปิ นทีปเทโส ภิกฺขูหิ อโชฺฌตฺถโฎ , ตสฺมา สมนฺตโต นทิยา อภาวา อุทกุเกฺขเป ปโยชนํ นตฺถิฯ อุทกุเกฺขปปฺปมาณา สีมนฺตริกา สุวิเญฺญยฺยตรา โหติ, สีมาสเมฺภทสงฺกา น จ สิยาติ สามีจิทสฺสนตฺถํ ติ วุตฺตํฯ ยตฺตเกน ปน สีมาสเมฺภโท น โหติ, ตตฺตกํ ฐเปตุํ วฎฺฎติเยวฯ เตเนวาหุ โปราณา ‘‘ยตฺตเกน สีมาสงฺกโร น โหติ, ตตฺตกมฺปิ ฐเปตุํ วฎฺฎตี’’ติฯ ติ อิทมฺปิ อุทกุเกฺขปสีมาย ปริสวเสน วฑฺฒนโต สีมาสเมฺภทสงฺกา สิยาติ ตํนิวารณตฺถเมว วุตฺตํฯ</p>


<p>  ติ เอตฺถ อุทกุเกฺขปมนติกฺกมิตฺวา ปริวตฺตมานาย กาตุํ วฎฺฎตีติ เวทิตพฺพํฯ ติ เอตฺถ  นาม คามสีมาทีสุ ฐิตานํ หตฺถปาสานยนาทิฯ ติ วุตฺตเมวตฺถํ วิภาเวติ ติ, เหฎฺฐานทิํ อาวริตฺวา ปาฬิ พทฺธาติ อโตฺถฯ นฺติ ตฬากรกฺขณตฺถํ เอกมเนฺตน ฉฑฺฑิตมุทกํฯ ติ ทุพฺพุฎฺฐิกาเล วสฺสาเนปิ เทเว อวสฺสเนฺตฯ ติ อุตฺตริตฺวาฯ ติ วุตฺตปฺปกาเร วสฺสกาเล จตฺตาโร มาเส อโพฺพจฺฉินฺนา ปวตฺตติฯ นฺติ พทฺธสีมํ สนฺธาย วทติฯ</p>


<p>ติ ยตฺถ ตทเหว คนฺตฺวา ปจฺจาคนฺตุํ น สกฺกา โหติ, ตาทิเส ปเทเส อรญฺญสีมาสงฺขเมว คจฺฉตีติ สตฺตพฺภนฺตรสีมํ สนฺธาย วทติฯ นฺติ มจฺฉพนฺธานํฯ ติ คมนปริยนฺตสฺส โอริมภาเค ทีปกํ ปพฺพตญฺจ สนฺธาย วุตฺตํ, น สมุทฺทปฺปเทสํฯ</p>


<p> ติ อิมินา อญฺญมญฺญสฺส อาสนฺนตํ ทีเปติฯ ติ ปจฺฉิมทิสาภาเค สีมํ สนฺธาย วุตฺตํฯ นฺติ ยตฺถ ฐตฺวา ภิกฺขูหิ กมฺมํ กาตุํ สกฺกา โหติ, ตาทิสํ ปเทสํฯ ยตฺถ ปน ฐิเตหิ กมฺมํ กาตุํ น สกฺกา โหติ, ตาทิสํ ปเทสํ อโนฺตกริตฺวา พนฺธนฺตา สีมาย สีมํ สมฺภินฺทนฺติ นามฯ ติ นิมิตฺตสฺส สีมโต พาหิรตฺตา สีมาสเมฺภโท น โหตีติ วุตฺตํฯ ติ วฑฺฒิตฺวา สีมปฺปเทสํ ปวิเฎฺฐ ทฺวินฺนํ สีมานํ คตฎฺฐานสฺส ทุวิเญฺญยฺยตฺตา วุตฺตํ, น ปน ตตฺถ กมฺมํ กาตุํ น วฎฺฎตีติ ทสฺสนตฺถํฯ น หิ สีมา ตตฺตเกน  อสีมา โหติ, เทฺว ปน สีมา ปจฺฉา วฑฺฒิเตน รุเกฺขน อโชฺฌตฺถฎตฺตา เอกาพทฺธา โหนฺติ, ตสฺมา เอกตฺถ ฐตฺวา กมฺมํ กโรเนฺตหิ อิตรํ โสเธตฺวา กาตพฺพํฯ</p>

</p>


<h3>อุโปสถเภทาทิกถาวณฺณนา</h3>
<p> นฺติ เอตฺถ ยตฺถ จตฺตาโร วสนฺติ, ตตฺถ ปาติโมกฺขุเทฺทโส อนุญฺญาโตฯ ยตฺถ เทฺว วา ตโย วา วสนฺติ, ตตฺถ ปาริสุทฺธิอุโปสโถฯ อิธ ปน  ตถา อกตฺวา จตุนฺนํ วสนฎฺฐาเน ปาริสุทฺธิอุโปสถสฺส กตตฺตา ติณฺณํ วสนฎฺฐาเน จ ปาติโมกฺขสฺส อุทฺทิฎฺฐตฺตา ‘‘อธเมฺมนา’’ติ วุตฺตํฯ ยสฺมา สเพฺพว น สนฺนิปติํสุ, ฉนฺทปาริสุทฺธิ จ สงฺฆมชฺฌํเยว อาคจฺฉติ, น คณมชฺฌํ, ตสฺมา ‘‘วคฺค’’นฺติ วุตฺตํฯ</p>


<h3>ปาติโมกฺขุเทฺทสกถาวณฺณนา</h3>
<p> ติ ‘‘สุตา โข ปนายสฺมเนฺตหี’’ติ เอตฺถ ‘‘เอวเมตํ ธารยามี’’ติ วตฺวา ‘‘อุทฺทิฎฺฐํ โข อายสฺมโนฺต นิทานํ, สุตา โข ปนายสฺมเนฺตหิ จตฺตาโร ปาราชิกา ธมฺมา’’ติ วตฺตพฺพํฯ เตเนว  (กงฺขา. อฎฺฐ. นิทานวณฺณนา) ‘‘ตตฺถายสฺมเนฺต ปุจฺฉามิ กจฺจิตฺถ ปริสุทฺธา, ทุติยมฺปิ ปุจฺฉามิ…เป.… ตสฺมา ตุณฺหี, เอวเมตํ ธารยามีติ วตฺวา ‘อุทฺทิฎฺฐํ โข อายสฺมโนฺต นิทาน’นฺติอาทินา นเยน อวเสเส สุเตน สาวิเต อุทฺทิโฎฺฐ โหตี’’ติ วุตฺตํฯ ติ สุตปเทนฯ นฺติ วนจรกภยํฯ เตนาห นฺติฯ ‘‘อวเสสํ สุเตน สาเวตพฺพ’’นฺติ วจนโต นิทานุเทฺทเส อนิฎฺฐิเต สุเตน สาเวตพฺพํ นาม นตฺถีติ อาห ติฯ อุทฺทิฎฺฐอุเทฺทสาเปกฺขญฺหิ อวเสสคฺคหณํ, ตสฺมา นิทาเน อุทฺทิเฎฺฐ ปาราชิกุเทฺทสาทีสุ ยสฺมิํ วิปฺปกเต อนฺตราโย อุปฺปชฺชติ, เตน สทฺธิํ อวเสสํ สุเตน สาเวตพฺพํฯ</p>


<p>  ติ โอสารณกถนสรภเญฺญหิฯ เอตฺถ จ อตฺถํ ภณิตุกามตาย สุตฺตสฺส โอสารณา  นามฯ ตเสฺสว อตฺถปฺปกาสนา  นามฯ สุตฺตสฺส ตทตฺถสฺส วา สเรน ภณนํ  นามฯ ติ ‘‘สชฺฌายํ กโรมี’’ติ จิตฺตํ อุปฺปาเทตฺวาฯ ติ ปฐมํ อุสฺสาเรตฺวา ปจฺฉา อตฺถํ กเถเนฺตนฯ ติ เอตฺถ อุจฺจตเร นิสิเนฺนนปิ มนุสฺสานํ ภณาหีติ วิเสเสตฺวาเยว วตฺตุํ วฎฺฎติ, อวิเสเสตฺวา ปน น วฎฺฎติฯ ติ ยตฺถ กตฺถจิ นิสีทิตฺวา สชฺฌายํ กโรเนฺตนฯ ติ โย โกจิ อตฺตนา วุฑฺฒตโรฯ ติ เอกํ วุฑฺฒตรํ อาปุจฺฉิตฺวาฯ ติ อปโร ตโตปิ วุฑฺฒตโร อาคจฺฉติฯ</p>

</p>


<h3>ปาติโมกฺขุเทฺทสกอเชฺฌสนาทิกถาวณฺณนา</h3>
<p>   นาม เอกํ นครํฯ นฺติ สเงฺฆ อุโปสโถ คเณ อุโปสโถ ปุคฺคเล อุโปสโถติ เอวํ การกวเสน ตโย, สุตฺตุเทฺทโส ปาริสุทฺธิอุโปสโถ อธิฎฺฐานุโปสโถติ เอวํ กตฺตพฺพาการวเสน ตโย, จาตุทฺทสิโก ปนฺนรสิโก สามคฺคีอุโปสโถติ เอวํ ทิวสวเสน ตโยติ นววิธํฯ นฺติ อธเมฺมน วคฺคํ อุโปสถกมฺมํ, อธเมฺมน สมคฺคํ อุโปสถกมฺมํ, ธเมฺมน วคฺคํ อุโปสถกมฺมํ, ธเมฺมน สมคฺคํ อุโปสถกมฺมนฺติ เอวํ จตุพฺพิธมฺปิ อุโปสถกมฺมํฯ นฺติ ภิกฺขุปาติโมกฺขํ ภิกฺขุนีปาติโมกฺขนฺติ ทุวิธํ ปาติโมกฺขํฯ นฺติ ภิกฺขูนํ ปญฺจ อุเทฺทสา, ภิกฺขุนีนํ ฐเปตฺวา อนิยตุเทฺทสํ อวเสสา จตฺตาโรติ นววิธํ ปาติโมกฺขุเทฺทสํฯ</p>


<h3>ปกฺขคณนาทิอุคฺคหณานุชานนกถาวณฺณนา</h3>
<p> ติ สลฺลเกฺขถฯ ติ ภิกฺขาจาเรน ปริเยสิตพฺพานิฯ</p>


<h3>ทิสํคมิกาทิวตฺถุกถาวณฺณนา</h3>
<p> ติ  เหมนฺตคิเมฺหสุเยวฯ</p>


<h3>ปาริสุทฺธิทานกถาวณฺณนา</h3>
<p> ติ มนสา จิเนฺตตฺวา หตฺถปฺปโยคาทินา เยน เกนจิ วิญฺญาเปติฯ ติ ทฺวินฺนํ ทฺวินฺนํ อนฺตรา หตฺถปาสํ อวิชหิตฺวา ปฎิปาฎิยา ฐาตุํ นปฺปโหติฯ ติ เอตฺถ เกจิ วทนฺติ ‘‘พิฬาลสงฺขลิกา พทฺธาว โหติ อโนฺตเคเห เอว สมฺปโยชนตฺตา, ยถา สา น กตฺถจิ คจฺฉติ, ตถา สาปิ น คจฺฉตีติ อธิปฺปาโยฯ อิตรถา วิเสสนํ นิรตฺถกํ โหตี’’ติฯ อปเร ปน ‘‘ยถา พหูหิ มนุเสฺสหิ เอกสฺส พิฬาลสฺส อตฺตโน อตฺตโน สงฺขลิกา คีวาย อาพทฺธา พิฬาเล คจฺฉเนฺต คจฺฉนฺติ อาพทฺธตฺตา, น อญฺญสฺมิํ พิฬาเล คจฺฉเนฺต คจฺฉนฺติ อนาพทฺธตฺตา, เอวเมวสฺส ภิกฺขุสฺส พหูหิ สงฺขลิกสทิสา ฉนฺทปาริสุทฺธิ ทินฺนา, สา ตสฺมิํ ภิกฺขุสฺมิํ คจฺฉเนฺต  คจฺฉติ ตสฺมิํ สงฺขลิกา วิย อาพทฺธตฺตา, น อญฺญสฺมิํ อนาพทฺธตฺตา’’ติ วทนฺติฯ สพฺพเมฺปตํ น สารโต ปเจฺจตพฺพํฯ อยํ ปเนตฺถ สาโร – ยถา สงฺขลิกาย ปฐมวลยํ ทุติยํเยว วลยํ ปาปุณาติ, น ตติยํ, เอวมยมฺปิ ปาริสุทฺธิทายเกน ยสฺส ทินฺนา, ตโต อญฺญตฺถ น คจฺฉตีติ สงฺขลิกสทิสตฺตา ‘‘พิฬาลสงฺขลิกา’’ติ วุตฺตาฯ พิฬาลสงฺขลิกคหณเญฺจตฺถ ยาสํ กาสญฺจิ สงฺขลิกานํ อุปลกฺขณมตฺตนฺติ ทฎฺฐพฺพํฯ</p>


<h3>ฉนฺททานกถาวณฺณนา</h3>
<p> ‘‘สนฺติ สงฺฆสฺส กรณียานี’’ติ วตฺตเพฺพ วจนวิปลฺลาเสน ‘‘กรณีย’’นฺติ วุตฺตํฯ ตสฺส สมฺมุติทานกิจฺจํ นตฺถิฯ ‘‘หตฺถปาสํ อาเนตโพฺพเยวา’’ติ  วุตฺตํฯ</p>


<h3>สงฺฆุโปสถาทิกถาวณฺณนา</h3>
<p> สงฺฆสนฺนิปาตโต ปฐมํ กาตพฺพํ นฺติ วุตฺตํ, ปุพฺพกรณโต ปจฺฉา กาตพฺพมฺปิ อุโปสถกมฺมโต ปฐมํ กาตพฺพตฺตา นฺติ วุตฺตํฯ อุภยมฺปิ เจตํ อุโปสถกมฺมโต ปฐมํ กตฺตพฺพตฺตา กตฺถจิ มิเจฺจว โวหรียติ ‘‘กิํ สงฺฆสฺส ปุพฺพกิจฺจ’’นฺติอาทีสุ วิยฯ</p>


<p>ติ  ตีสุ อุโปสถทิวเสสุ อญฺญตรทิวโสฯ ตสฺมิญฺหิ สติ อิทํ สงฺฆสฺส อุโปสถกมฺมํ ปตฺตกลฺลํ นาม โหติ, นาสติฯ ยถาห ‘‘น จ, ภิกฺขเว, อนุโปสเถ อุโปสโถ กาตโพฺพ’’ติ (มหาว. ๑๘๓)ฯ ติ ยตฺตกา ภิกฺขู ตสฺส อุโปสถกมฺมสฺส ปตฺตา ยุตฺตา อนุรูปา สพฺพนฺติเมน ปริเจฺฉเทน จตฺตาโร ภิกฺขู ปกตตฺตา, เต จ โข หตฺถปาสํ อวิชหิตฺวา เอกสีมายํ ฐิตาฯ ติ เอตฺถ ยํ สโพฺพ สโงฺฆ วิกาลโภชนาทินา สภาควตฺถุนา ลหุกาปตฺติํ อาปชฺชติ, เอวรูปา ติ วุจฺจนฺติฯ เอตาสุ หิ อวิชฺชมานาสุ วิสภาคาสุ วิชฺชมานาสุปิ  โหติเยวฯ</p>


<p>ติ ‘‘น, ภิกฺขเว, สคหฎฺฐาย ปริสายา’’ติ (มหาว. ๑๕๔) วจนโต คหโฎฺฐ, ‘‘น, ภิกฺขเว, ภิกฺขุนิยา นิสินฺนปริสาย ปาติโมกฺขํ อุทฺทิสิตพฺพ’’นฺติอาทินา (มหาว. ๑๘๓) นเยน วุตฺตา ภิกฺขุนี สิกฺขมานา สามเณโร สามเณรี  สิกฺขาปจฺจกฺขาตโก อนฺติมวตฺถุอชฺฌาปนฺนโก อาปตฺติยา อทสฺสเน อุกฺขิตฺตโก อาปตฺติยา อปฺปฎิกเมฺม อุกฺขิตฺตโก ปาปิกาย ทิฎฺฐิยา อปฺปฎินิสฺสเคฺค อุกฺขิตฺตโก ปณฺฑโก เถยฺยสํวาสโก ติตฺถิยปกฺกนฺตโก ติรจฺฉานคโต มาตุฆาตโก ปิตุฆาตโก อรหนฺตฆาตโก ภิกฺขุนีทูสโก สงฺฆเภทโก โลหิตุปฺปาทโก อุภโตพฺยญฺชนโกติ อิเม วีสติ จาติ เอกวีสติ ปุคฺคลา วชฺชนียา นาม, เต หตฺถปาสโต พหิกรณวเสน วเชฺชตพฺพาฯ เอเตสุ หิ ติวิเธ อุกฺขิตฺตเก สติ อุโปสถํ กโรโนฺต สโงฺฆ ปาจิตฺติยํ อาปชฺชติ, เสเสสุ ทุกฺกฎํฯ เอตฺถ จ ติ ยสฺส อุปสมฺปทา ปฎิกฺขิตฺตา, โสว อธิเปฺปโต, ติตฺถิยา คหเฎฺฐเนว สงฺคหิตาฯ เอเตปิ หิ วชฺชนียาฯ เอวํ ปตฺตกลฺลํ อิเมหิ จตูหิ อเงฺคหิ สงฺคหิตนฺติ เวทิตพฺพํฯ</p>


<p>ติ -สเทฺทน ปาฬิยํ อาคตนเยเนว ‘‘อชฺช เม อุโปสโถ’’ติปิ วตฺตุํ วฎฺฎตีติ ทีเปติฯ  (กงฺขา. อฎฺฐ. นิทานวณฺณนา) ปน ‘‘อชฺช เม อุโปสโถ จาตุทฺทโสติ วา ปนฺนรโสติ วา วตฺวา อธิฎฺฐามีติ วตฺตพฺพ’’นฺติ วุตฺตํฯ</p>

</p>


<h3>อาปตฺติปฎิกมฺมวิธิกถาวณฺณนา</h3>
<p> นนุ  จ ‘‘น, ภิกฺขเว, สาปตฺติเกน อุโปสโถ กาตโพฺพ, โย กเรยฺย, อาปตฺติ ทุกฺกฎสฺสา’’ติ เอวํ สาปตฺติกสฺส อุโปสถกรเณ วิสุํ ปญฺญตฺตา อาปตฺติ น ทิสฺสติ, ตสฺมา ภควตา ปญฺญตฺตํ ‘‘น สาปตฺติเกน อุโปสโถ กาตโพฺพ’’ติ อิทํ กสฺมา วุตฺตนฺติ อาห นฺติฯ กิญฺจาปิ วิสุํ ปญฺญตฺตา อาปตฺติ น ทิสฺสติ, อถ โข ‘‘ยสฺส สิยา อาปตฺติ, โส อาวิกเรยฺยา’’ติอาทิํ วทเนฺตน อตฺถโต ปญฺญตฺตาเยวาติ อธิปฺปาโยฯ</p>


<p>ติ อิมินาว ‘‘สาปตฺติเกน ปาริสุทฺธิปิ น ทาตพฺพา’’ติ ทีปิตํ โหติฯ น หิ สาปตฺติโก สมาโน ‘‘ปาริสุทฺธิํ ทมฺมิ, ปาริสุทฺธิํ เม หร, ปาริสุทฺธิํ เม อาโรเจหี’’ติ วตฺตุมรหติฯ ตสฺมา ปาริสุทฺธิํ เทเนฺตน ปฐมํ สนฺตี อาปตฺติ เทเสตพฺพา ‘‘อหํ, อาวุโส, อิตฺถนฺนามาย อาปตฺติยา เวมติโก, ยทา นิเพฺพมติโก ภวิสฺสามิ, ตทา ตํ อาปตฺติํ ปฎิกริสฺสามี’’ติ วตฺวา อุโปสโถ กาตโพฺพฯ ‘‘ปาติโมกฺขํ โสตพฺพ’’นฺติ วจนโต ยาว  นิเพฺพมติโก น โหติ, ตาว สภาคาปตฺติํ ปฎิคฺคเหตุํ น ลภติ, อเญฺญสญฺจ กมฺมานํ ปริสุโทฺธ นาม โหติฯ ‘‘ปุน นิเพฺพมติโก หุตฺวา เทเสตพฺพํ น จา’’ติ เนว ปาฬิยํ น อฎฺฐกถายํ อตฺถิ, เทสิเต ปน โทโส นตฺถิฯ ‘‘อิโต วุฎฺฐหิตฺวา ปฎิกริสฺสามีติ เอตฺถาปิ เอเสว นโย’’ติ  วุตฺตํฯ ยถา สโพฺพ สโงฺฆ สภาคาปตฺติํ อาปชฺชิตฺวา ‘‘สุณาตุ เม ภเนฺต, สโงฺฆ…เป.… ปฎิกริสฺสตี’’ติ ญตฺติํ ฐเปตฺวา อุโปสถํ กาตุํ ลภติ, เอวํ ตีหิ ‘‘สุณนฺตุ เม อายสฺมนฺตา, อิเม ภิกฺขู สภาคํ อาปตฺติํ อาปนฺนาฯ ยทา อญฺญํ ภิกฺขุํ สุทฺธํ อนาปตฺติกํ ปสฺสิสฺสนฺติ, ตทา ตสฺส สนฺติเก ตํ อาปตฺติํ ปฎิกริสฺสนฺตี’’ติ คณญตฺติํ ฐเปตฺวา, ทฺวีหิ อญฺญมญฺญํ อาโรเจตฺวา อุโปสถํ กาตุํ วฎฺฎติฯ เอเกนปิ ‘‘ปริสุทฺธํ ลภิตฺวา ปฎิกริสฺสามี’’ติ อาโภคํ กตฺวา กาตุํ วฎฺฎตีติ จ วทนฺติฯ</p>

</p>


<h3>ลิงฺคาทิทสฺสนกถาวณฺณนา</h3>
<p> นฺติ  อาจารสณฺฐิติฯ อากรียติ ปกาสียติ เอเตนาติ ฯ ลีนํ คมยติ โพเธตีติ ฯ นิมิยนฺติ ปริจฺฉิชฺช ญายนฺติ เอเตนาติ ฯ อุทฺทิสียนฺติ อปทิสียนฺติ เอเตนาติ ฯ ‘‘อมฺหากํ อิท’’นฺติ อญฺญาตํ อวิทิตนฺติ ฯ ตญฺจ อตฺถโต ปรสนฺตกํเยวาติ อาห นฺติฯ</p>


<p> นฺติ ลทฺธินานาสํวาสกภาวํฯ ตสฺส อภิภโว นาม เตสํ ลทฺธิวิสฺสชฺชาปนนฺติ อาห ติฯ</p>


<h3>นคนฺตพฺพคนฺตพฺพวารกถาวณฺณนา</h3>
<p> ติ ครุกํ ปาติโมกฺขุเทฺทสํ วิสฺสเชฺชตฺวา ลหุกสฺส อกตฺตพฺพตฺตา วุตฺตํฯ ติ เอกจาริเกน อารญฺญกภิกฺขุนา, ยตฺถ วา สงฺฆปโหนกา ภิกฺขู น สนฺติ, ตาทิเส อรเญฺญ วสเนฺตนฯ นฺติ ตสฺส วสนฎฺฐาเน สงฺฆุโปสถสฺส อปฺปวตฺตนโต วุตฺตํฯ ติ อตฺตโน อุโปสถนฺตราโยฯ</p>


<h3>วชฺชนียปุคฺคลสนฺทสฺสนกถาวณฺณนา</h3>
<p>   นฺติ ภิกฺขุนีอาทโย ฐิตา วา โหนฺตุ นิสินฺนา วา, เตสํ หตฺถปาสุปคมนเมว อาปตฺติยา ปมาณนฺติ อธิปฺปาโย, ตสฺมา เอกสีมายมฺปิ หตฺถปาสํ ชหาเปตฺวา อุโปสถํ กาตุํ วฎฺฎติฯ เสสเมตฺถ อุตฺตานเมวฯ</p>

</p>





