<h1>เวตุลฺลวาทสฺส ทุติยนิคฺคโห</h1>
<p> ปน ราชา ปญฺจสุ  วิหาเรสุ มหาภิกฺขุสงฺฆํ เอกโต สนฺนิปาเตตฺวา ตํ ปวตฺติํ ปุจฺฉิตฺวา เวตุลฺลวาทสฺส อพุทฺธภาสิตภาวํ ญตฺวา ตํวาทิโน สฎฺฐิ ปาปภิกฺขู ลกฺขณาหเต กตฺวา รฎฺฐโต ปพฺพาเชสิ, เวตุลฺลโปตฺถกานิ จ ฌาเปตฺวา พุทฺธสาสนํ โชเตสิ ฯ</p>


<p>ตทา รฎฺฐโต ปพฺพาชิเตสุ เตสุ ภิกฺขูสุ เกจิ  คนฺตฺวา ตตฺถ วสนฺติฯ ตสฺมิญฺจ สมเย เอโก อญฺญติตฺถิยมาณวโก เทสนฺตรโต กาวีรมาคนฺตฺวา ปฎฺฎนคามิเกหิ เตสํ ภิกฺขูนํ กตูปหารํ ทิสฺวา ลาภสกฺการํ นิสฺสาย เตสํ สนฺติเก ปพฺพชิตฺวา ติ นาเมน ปากโฎ อโหสิฯ โส มหาวิหารวาสีนํ ธมฺมวินิจฺฉยํ นิสฺสาย โคฐาภยรญฺญา เวตุลฺลวาทเหตุ เตสํ ภิกฺขูนํ รฎฺฐา ปพฺพาชิตภาวํ ญตฺวา มหาวิหารวาสีนํ กุโทฺธ หุตฺวา ‘‘เวตุลฺลวาทํ วา เน คาหาเปสฺสามิ, วิหาเร วา เนสํ อุมฺมูเลตฺวา วินาเสสฺสามี’’ติ สีหฬทีปํ คนฺตฺวา ราชานํ ปสาเทตฺวา ตสฺส เทฺว ปุเตฺต สิปฺปํ สิกฺขาเปสฺสามีติ อารภิฯ ตถาปิ อตฺตโน วาทสฺส ชานนสมตฺถํ  โอหาย อนาคเต อตฺตโน วจนํ การาเปตุํ สกฺกุเณยฺยํ กนิฎฺฐํ เมว สงฺคณฺหิตฺวา สิปฺปํ สิกฺขาเปสิฯ วิตุโน อจฺจเยน เชฎฺฐติสฺสกุมาเร รชฺชํ ปเตฺต (๘๑๐-๘๑๙-พุ-ว) โส ตสฺส รโญฺญ ภีโต กาวีรปฎฺฎนเมว คโต ฯ</p>


<p>รโญฺญ ปน กาเล (๘๑๙-๘๔๕-พุ-ว) โส ปุน สีหฬทีปมาคนฺตฺวา  วสโนฺต มหาวิหารวาสีหิ เวตุลฺลวาทํ คาหาเปตุํ นานาปกาเรหิ วายามมกาสิฯ ตถาปิ เตหิ ตํ คาหาเปตุํ อสโกฺกโนฺต ราชานํ อุปสงฺกมิตฺวา นานาการเณหิ สญฺญาเปตฺวา  ‘‘โย โกจิ เอกสฺสปิ ภิกฺขุสฺส มหาวิหารวาสิโน อาหารํ ทเทยฺย, ตสฺส สตํ ทโณฺฑ’’ติ รโญฺญ อาณาย นคเร เภริํ จราเปสิฯ ตทา มหาวิหารวาสิโน นคเร ปิณฺฑาย จรนฺตา ตโย ทิวเส ภิกฺขมลทฺธา มหาปาสาเท สนฺนิปติตฺวา ‘‘สเจ มยํ ขุทาเหตุ อธมฺมํ ธโมฺมติ คเณฺหยฺยาม, พหู ชนา ตํ คเหตฺวา อปายคามิโน ภวิสฺสนฺติ, มยญฺจ สเพฺพ สาวชฺชา ภวิสฺสาม, ตสฺมา น มยํ ชีวิตเหตุปิ เวตุลฺลวาทํ ปฎิคฺคณฺหิสฺสามา’’ติ สมฺมนฺตยิตฺวา มหาวิหาราทิเก สพฺพวิหาเร ฉเฑฺฑตฺวา ญฺจ ญฺจ อคมิํสุ ฯ</p>





