<h1>๑. พุทฺธานุสฺสติ นิเทฺทส</h1>
<ol>
<li>
อรหํ  
สมฺมาสมฺพุโทฺธ, วิชฺชกฺขิ จรณปฺปโท;  
  
สุคโต สุคโท สตฺถา, สพฺพญฺญู ภควาทโมฯ  
</li>
  
<li>
อารกตฺตาริหนฺตตฺตา  
, ปาปาการกโตรโห;  
  
หต จกฺการโต ปูชา, รหตฺตา จารหํ นเมฯ  
</li>
  
<li>
สมุเตฺต  
ชิย คิหีนํ, อนุปุพฺพิกโถ ชิโน;  
  
อทาสิ ปรมํ ตุฎฺฐิํ, สจฺจานิ ทสฺสยํ ทิวาฯ  
</li>
  
<li>
ภิกฺขูนํ  
ปฐเม ยาเม, ปาเยสิ อมตาคทํ;  
  
ชาติเขตฺตาค เทวานํ, กงฺขเจฺฉโท ส มชฺฌิเม;  
</li>
  
<li>
อาโท ผลสุขํ เวทิ, มเชฺฌ เสยฺย มกา ชิโน;  
  
เวเนโยฺย โลกนํ อเนฺต, ปจฺฉิเมปิ ติธา กเตฯ  
</li>
  
<li>
เขทํ  
อคณยํ นาโถ, ปญฺจ พุทฺธกตํ วหํ;  
  
สตฺถสิโทฺธ ปรตฺถํว, พฺยาวโฎ สุมหาทโยฯ  
</li>
  
<li>
จงฺกมิตฺวา นิสีทิตฺวา, รตฺติํทิวญฺจ ฌายิตุํ;  
  
สุปิตุํ มชฺฌยาเมว, พุโทฺธ ภิกฺขูน โมวทิฯ  
</li>
  
<li>
นาล  
มาลสิตุํ ตสฺส, มหาวีรสฺส สาสเน;  
  
ปมาทาย มุนินฺทสฺส, กตญฺญู สาธุ สมฺมโตฯ  
</li>
  
<li>
อนญฺญาตสฺส ญาตาย, อปตฺตสฺสจ ปตฺติยา;  
  
อารเภตุํว โน ยุโตฺต, อปฺปมโตฺต รโหคโตฯ  
</li>
  
<li>
อารพฺภถ  
นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</li>
  
<li>
โย  
อิมสฺมิํ ธมฺมวินเย, อปฺปมโตฺต วิหิสฺสติ;  
  
ปหาย ชาติ สํสารํ, ทุกฺขสฺสนฺตํ กริสฺสติ;  
</li>
  
<li>
อิติ  
อุโยฺยชนํ มฺหากํ, มุตฺตสฺส มุตฺติยา สรํ;  
  
นยุโตฺตว ปมาทาย, มหาทยสฺส สตฺถุโนฯ  
</li>
  
<li>
สุเตฺตน ทุพฺพิตเกฺกน, อกิจฺจ กรเณนวา;  
  
โมฆ กาลกฺขโย มโนฺท, ทุกฺขสฺสนฺตํ กถํกเรฯ  
</li>
  
<li>
อากาสํ  
จกฺกวาฬญฺจ, สตฺตา พุทฺธคุณา ปิจ;  
  
อนนฺตานาม จตฺตาโร, ปริเจฺฉโท นวิชฺชติฯ  
</li>
  
<li>
ยถาปิ นภ มากาสํ, องฺคุลรชฺชุยฎฺฐิภิ;  
  
มิเนตุํ เนว สโกฺกติ, เอวํ เกนจิ ตคฺคุณํฯ  
</li>
  
  
  
  
  