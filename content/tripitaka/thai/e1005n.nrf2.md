<h1>๔. พาลทุชฺชนกโณฺฑ</h1>
<ol>
<li>
อติปฺปิโย น กาตโพฺพ,  
  
ขโล โกตูหลํ กโร;  
  
สิรสา วหฺยมาโนปิ,  
  
อฑฺฒปูโร ฆโฎ ยถาฯ  
</li>
  
<li>
สโปฺป ทุโฎฺฐ ขโล ทุโฎฺฐ,  
  
สโปฺป ทุฎฺฐตโร ขโล;  
  
มโนฺตสเธหิ โส สโปฺป,  
  
ขโล เกนุปสมฺมติฯ  
</li>
  
<li>
โย พาโล มญฺญติ พาลฺยํ,  
  
ปณฺฑิโต วาปิ เตน โส;  
  
พาโลว ปณฺฑิตมานี,  
  
โส เว พาโลติ วุจฺจติฯ  
</li>
  
<li>
มธุํว มญฺญตี พาโล,  
  
ยาว ปาปํ น ปจฺจติ;  
  
ยทาจ  
ปจฺจตี ปาปํ,  
  
อถ ทุกฺขํ นิคจฺฉติฯ  
</li>
  
<li>
น สาธุ พลวา พาโล,  
  
สหสา วินฺทเต ธนํ;  
  
กายสฺส เภทา ทุปฺปโญฺญ,  
  
นิรยํ โสปปชฺชติฯ  
</li>
  
<li>
ฆเร ทุโฎฺฐ จ มูสีโก จ,  
  
วเน ทุโฎฺฐ จ วานโร;  
  
สกุเณ จ ทุโฎฺฐ กาโก,  
  
นเร ทุโฎฺฐจ พฺราหฺมโณฯ  
</li>
  
<li>
ทีฆา ชาครโต รตฺติ,  
  
ทีฆํ สนฺตสฺส โยชนํ;  
  
ทีโฆ พาลาน สํสาโร,  
  
สทฺธมฺมํ อ-วิชานตํฯ  
</li>
  
<li>
ติล มตฺตํ ปเรสํว,  
  
อปฺป โทสญฺจ ปสฺสติ;  
  
นาฬิเกรมฺปิ สโทสํ,  
  
ขล-ชาโต น ปสฺสติฯ  
</li>
  
<li>
นตฺตโทสํ ปเร ชญฺญา,  
  
ชญฺญา โทสํ ปรสฺสตุ;  
  
คุเยฺห  
กุโมฺม องฺคานิ,  
  
ปร โทสญฺจ ลกฺขเยฯ  
</li>
  
<li>
ปณฺฑิตสฺส ปสํสาย,  
  
ทโณฺฑ พาเลน ทียเต;  
  
ปณฺฑิโต ปณฺฑิเตเนว,  
  
วณฺณิโตว สุวณฺณิโตฯ  
</li>
  
<li>
ลุทฺธํ อเตฺถน คเณฺหยฺย,  
  
ถทฺธํ อญฺชลิ กมฺมุนา;  
  
ฉนฺทานุวตฺติยา มูฬฺหํ,  
  
ยถาภูเตน ปณฺฑิตํฯ  
</li>
  
พาลทุชฺชนกโณฺฑ นิฎฺฐิโตฯ  
</li>
  
  
  
  
  