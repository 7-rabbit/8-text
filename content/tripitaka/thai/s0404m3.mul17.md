<h1>(๑๘) ๓. สาธุวโคฺค</h1>
<h3>๑. สาธุสุตฺตํ</h3>
<p>  ‘‘สาธุญฺจ  โว, ภิกฺขเว, เทเสสฺสามิ อสาธุญฺจฯ ตํ สุณาถ, สาธุกํ  มนสิ กโรถ; ภาสิสฺสามี’’ติฯ ‘‘เอวํ, ภเนฺต’’ติ  โข เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘กตมญฺจ, ภิกฺขเว, อสาธุ? ปาณาติปาโต, อทินฺนาทานํ, กาเมสุมิจฺฉาจาโร, มุสาวาโท, ปิสุณา วาจา, ผรุสา วาจา, สมฺผปฺปลาโป, อภิชฺฌา, พฺยาปาโท, มิจฺฉาทิฎฺฐิ – อิทํ วุจฺจติ, ภิกฺขเว, อสาธุฯ</p>


<p>‘‘กตมญฺจ, ภิกฺขเว, สาธุ? ปาณาติปาตา เวรมณี, อทินฺนาทานา เวรมณี, กาเมสุมิจฺฉาจารา เวรมณี, มุสาวาทา เวรมณี, ปิสุณาย วาจาย เวรมณี, ผรุสาย วาจาย เวรมณี, สมฺผปฺปลาปา เวรมณี, อนภิชฺฌา, อพฺยาปาโท, สมฺมาทิฎฺฐิ – อิทํ วุจฺจติ, ภิกฺขเว, สาธู’’ติฯ ปฐมํฯ</p>


<h3>๒. อริยธมฺมสุตฺตํ</h3>
<p> ‘‘อริยธมฺมญฺจ โว, ภิกฺขเว, เทเสสฺสามิ อนริยธมฺมญฺจฯ ตํ สุณาถ…เป.… กตโม จ, ภิกฺขเว, อนริโย ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, อนริโย ธโมฺมฯ</p>


<p>‘‘กตโม จ, ภิกฺขเว, อริโย ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, อริโย ธโมฺม’’ติฯ ทุติยํฯ</p>


<h3>๓. กุสลสุตฺตํ</h3>
<p> ‘‘กุสลญฺจ   โว, ภิกฺขเว, เทเสสฺสามิ อกุสลญฺจฯ ตํ สุณาถ…เป.… กตมญฺจ, ภิกฺขเว, อกุสลํ? ปาณาติปาโต…เป.… มิจฺฉาทิฎฺฐิ – อิทํ วุจฺจติ, ภิกฺขเว, อกุสลํฯ</p>


<p>‘‘กตมญฺจ  , ภิกฺขเว, กุสลํ? ปาณาติปาตา เวรมณี…เป.… สมฺมาทิฎฺฐิ – อิทํ วุจฺจติ, ภิกฺขเว, กุสล’’นฺติฯ ตติยํฯ</p>


<h3>๔. อตฺถสุตฺตํ</h3>
<p> ‘‘อตฺถญฺจ โว, ภิกฺขเว, เทเสสฺสามิ อนตฺถญฺจฯ ตํ สุณาถ…เป.… กตโม จ, ภิกฺขเว, อนโตฺถ? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, อนโตฺถฯ</p>


<p>‘‘กตโม จ, ภิกฺขเว, อโตฺถ? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, อโตฺถ’’ติฯ จตุตฺถํฯ</p>


<h3>๕. ธมฺมสุตฺตํ</h3>
<p> ‘‘ธมฺมญฺจ โว, ภิกฺขเว, เทเสสฺสามิ อธมฺมญฺจฯ ตํ สุณาถ…เป.… กตโม จ, ภิกฺขเว, อธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, อธโมฺมฯ</p>


<p>‘‘กตโม จ, ภิกฺขเว, ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, ธโมฺม’’ติฯ ปญฺจมํฯ</p>


<h3>๖. อาสวสุตฺตํ</h3>
<p> ‘‘สาสวญฺจ  โว, ภิกฺขเว, ธมฺมํ เทเสสฺสามิ อนาสวญฺจฯ ตํ สุณาถ…เป.… กตโม จ, ภิกฺขเว, สาสโว ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, สาสโว ธโมฺมฯ</p>


<p>‘‘กตโม  จ, ภิกฺขเว, อนาสโว ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, อนาสโว  ธโมฺม’’ติฯ ฉฎฺฐํฯ</p>


<h3>๗. วชฺชสุตฺตํ</h3>
<p> ‘‘สาวชฺชญฺจ  โว, ภิกฺขเว, ธมฺมํ เทเสสฺสามิ อนวชฺชญฺจฯ ตํ สุณาถ…เป.… กตโม จ, ภิกฺขเว, สาวโชฺช ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, สาวโชฺช ธโมฺมฯ</p>


<p>‘‘กตโม จ, ภิกฺขเว, อนวโชฺช ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, อนวโชฺช ธโมฺม’’ติฯ สตฺตมํฯ</p>


<h3>๘. ตปนียสุตฺตํ</h3>
<p> ‘‘ตปนียญฺจ โว, ภิกฺขเว, ธมฺมํ เทเสสฺสามิ อตปนียญฺจฯ ตํ สุณาถ…เป.… กตโม จ, ภิกฺขเว, ตปนีโย ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, ตปนีโย ธโมฺมฯ</p>


<p>‘‘กตโม จ, ภิกฺขเว, อตปนีโย ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, อตปนีโย ธโมฺม’’ติฯ อฎฺฐมํฯ</p>


<h3>๙. อาจยคามิสุตฺตํ</h3>
<p> ‘‘อาจยคามิญฺจ  โว, ภิกฺขเว, ธมฺมํ เทเสสฺสามิ อปจยคามิญฺจฯ ตํ สุณาถ…เป.… กตโม จ, ภิกฺขเว, อาจยคามี ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, อาจยคามี ธโมฺมฯ</p>


<p>‘‘กตโม  จ, ภิกฺขเว, อปจยคามี ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, อปจยคามี ธโมฺม’’ติฯ นวมํฯ</p>


<h3>๑๐. ทุกฺขุทฺรยสุตฺตํ</h3>
<p> ‘‘ทุกฺขุทฺรยญฺจ  โว, ภิกฺขเว, ธมฺมํ เทเสสฺสามิ สุขุทฺรยญฺจฯ ตํ สุณาถ…เป.… กตโม จ, ภิกฺขเว, ทุกฺขุทฺรโย ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, ทุกฺขุทฺรโย ธโมฺมฯ</p>


<p>‘‘กตโม จ, ภิกฺขเว, สุขุทฺรโย ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, สุขุทฺรโย ธโมฺม’’ติฯ ทสมํฯ</p>


<h3>๑๑. วิปากสุตฺตํ</h3>
<p> ‘‘ทุกฺขวิปากญฺจ  โว, ภิกฺขเว, ธมฺมํ เทเสสฺสามิ สุขวิปากญฺจฯ ตํ สุณาถ…เป.… กตโม จ, ภิกฺขเว, ทุกฺขวิปาโก ธโมฺม? ปาณาติปาโต…เป.… มิจฺฉาทิฎฺฐิ – อยํ วุจฺจติ, ภิกฺขเว, ทุกฺขวิปาโก ธโมฺมฯ</p>


<p>‘‘กตโม จ, ภิกฺขเว, สุขวิปาโก ธโมฺม? ปาณาติปาตา เวรมณี…เป.… สมฺมาทิฎฺฐิ – อยํ วุจฺจติ, ภิกฺขเว, สุขวิปาโก ธโมฺม’’ติฯ เอกาทสมํฯ</p>

</p>





