<h1>๖. สุตฺตตฺถสมุจฺจยภูมิ</h1>
<p> พุทฺธานํ    ภควนฺตานํ สาสนํ ติวิเธน สงฺคหํ คจฺฉติ, ขเนฺธสุ ธาตูสุ อายตเนสุ จฯ ตตฺถ ปญฺจกฺขนฺธา รูปกฺขโนฺธ ยาว วิญฺญาณกฺขโนฺธฯ ทส รูปอายตนานิ จกฺขุ รูปา จ ยาว กาโย โผฎฺฐพฺพา จ, อยํ รูปกฺขโนฺธฯ ตตฺถ ฉ เวทนากายา เวทนากฺขโนฺธ จกฺขุสมฺผสฺสชา เวทนา ยาว มโนสมฺผสฺสชา เวทนา, อยํ เวทนากฺขโนฺธฯ ตตฺถ ฉ สญฺญากายา สญฺญากฺขโนฺธ, รูปสญฺญา ยาว ธมฺมสญฺญา อิเม ฉ สญฺญากายา, อยํ สญฺญากฺขโนฺธฯ ตตฺถ ฉ เจตนากายา สงฺขารกฺขโนฺธ, รูปสเญฺจตนา ยาว ธมฺมสเญฺจตนา อิเม ฉ เจตนากายา, อยํ สงฺขารกฺขโนฺธฯ ตตฺถ ฉ วิญฺญาณกายา วิญฺญาณกฺขโนฺธ, จกฺขุวิญฺญาณํ ยาว มโนวิญฺญาณํ อิเม ฉ วิญฺญาณกายา, อยํ วิญฺญาณกฺขโนฺธฯ อิเม ปญฺจกฺขนฺธาฯ</p>


<p>เตสํ กา ปริญฺญา? อนิจฺจํ ทุกฺขํ สญฺญา อนตฺตาติ เอสา เอเตสํ ปริญฺญาฯ ตตฺถ กตโม ขนฺธโตฺถ? สมูหโตฺถ ขนฺธโตฺถ, ปุญฺชโตฺถ ขนฺธโตฺถ, ราสโตฺถ ขนฺธโตฺถฯ ตํ  ยถา ทพฺพกฺขโนฺธ วนกฺขโนฺธ ทารุกฺขโนฺธ อคฺคิกฺขโนฺธ อุทกกฺขโนฺธ วายุกฺขโนฺธ อิติ เอวํ ขเนฺธสุ สพฺพสงฺคโหว เอวํ ขนฺธโตฺถฯ</p>


<p>ตตฺถ อฎฺฐารส ธาตุโย จกฺขุธาตุ รูปธาตุ จกฺขุวิญฺญาณธาตุ…เป.… มโนธาตุ ธมฺมธาตุ มโนวิญฺญาณธาตุฯ เอตาโย อฎฺฐารส ธาตุโยฯ ตาสํ ปริญฺญา อนิจฺจํ ทุกฺขํ สญฺญา อนตฺตาติ เอสา เอตาสํ ปริญฺญาฯ ตตฺถ โก ธาตุอโตฺถ? วุจฺจเต อวยวโตฺถ ธาตุอโตฺถฯ อวยโวติ จกฺขุ โน ปสาโท จกฺขุธาตุฯ เอวํ ปญฺจสุ ธาตูสุ ปุน ราคววเจฺฉทโตฺถ ธาตุอโตฺถฯ ววจฺฉินฺนา หิ จกฺขุธาตุฯ เอวํ ปญฺจสุ ปุนราห เอกนฺติปกตฺยเตฺถน ธาตุอโตฺถติ วุจฺจเตฯ ตํ ยถา, ปกติยา อยํ ปุริโส ปิตฺติโก เสมฺหิโก วาติโก สนฺนิปาติโกติ เอวํ ปกติจกฺขุธาตุ ทสนฺนํ ปิยา จ สเพฺพสุ อินฺทฺริเยสุ…เป.… วิสภาคโตฺถ ธาตุอโตฺถฯ</p>


<p>ตตฺถ  ทฺวาทสายตนานิ กตมานิ? ฉ อชฺฌตฺติกานิ ฉ พาหิรานิฯ จกฺขายตนํ ยาว มนายตนนฺติ อชฺฌตฺติกํ, รูปายตนํ ยาว ธมฺมายตนนฺติ พาหิรํฯ เอตานิ ทฺวาทส อายตนานิฯ เอเตสํ กา ปริญฺญา? อนิจฺจํ ทุกฺขํ สญฺญา อนตฺตาติ, เอสา เอเตสํ ปริญฺญาฯ อปิ   จ ทฺวิธา ปริญฺญา ญาตปริญฺญา จ ปหานปริญฺญา จฯ ตตฺถ ญาตปริญฺญา นาม อนิจฺจํ ทุกฺขํ สญฺญา อนตฺตาติ, เอสา ญาตปริญฺญาฯ ปหานปริญฺญา ปน ฉนฺทราคปฺปหานา, เอสา ปหานปริญฺญาฯ ตตฺถ กตโม อายตนโตฺถ? วุจฺจเต อาการโตฺถ อายตนโตฺถฯ ยถา สุวณฺณากโร ทุพฺพณฺณากโร, ยถา ทฺวีหิ เตหิ อากาเรหิ เต เต คาวา อุตฺติฎฺฐนฺติฯ เอวํ เอเตหิ จิตฺตเจตสิกา คาวา อุตฺติฎฺฐนฺติ กมฺมกิเลสา ทุกฺขธมฺมา จฯ ปุนราห อายทานโตฺถ อายตนโตฺถฯ ยถา รโญฺญ อายทาเนหิ อาโย ภวติ, เอวํ อายทานโตฺถ อายตนโตฺถฯ</p>


<p> จตฺตาริ อริยสจฺจานิ ทุกฺขํ สมุทโย นิโรโธ มโคฺค จฯ ทุกฺขํ ยถา สมาเสน ธมฺมาจริยํ มานสญฺจ, สมุทโย สมาเสน อวิชฺชา จ ตณฺหา จ, นิโรโธ สมาเสน วิชฺชา จ วิมุตฺติ จ, มโคฺค สมาเสน สมโถ จ วิปสฺสนา จฯ</p>


<p>ตตฺถ สตฺตติํส โพธิปกฺขิกา ธมฺมา กตเม? จตฺตาโร สติปฎฺฐานา ยาว อริโย อฎฺฐงฺคิโก มโคฺค, เอวเมเต สตฺตติํส โพธิปกฺขิกา ธมฺมาฯ เย ธมฺมา อตีตานาคตปจฺจุปฺปนฺนานํ พุทฺธานํ ภควนฺตานํ ปเจฺจกพุทฺธานํ สาวกานํ จ นิพฺพานาย สํวตฺตนฺตีติ, โส มโคฺค จตฺตาโร สติปฎฺฐานาฯ กตเม จตฺตาโร? อิธ ภิกฺขุ กาเย กายานุปสฺสี วิหรติ, สมฺมปฺปธานํ…เป.… อิทฺธิปาทํ…เป.… อินฺทฺริยานิ…เป.… พลานิ…เป.… ตตฺถ โก อินฺทฺริยโตฺถ? อินฺทโตฺถ  อินฺทฺริยโตฺถ, อาธิปเตยฺยโตฺถ อินฺทฺริยโตฺถ, ปสาทโตฺถ อินฺทฺริยโตฺถ, อสาธารณํ กสฺส กิริยโตฺถ อินฺทฺริยโตฺถ อนวปริยโตฺถ พลโตฺถ, ถามโตฺถ พลโตฺถ, อุปาทายโตฺถ พลโตฺถ, อุปตฺถมฺภนโตฺถ พลโตฺถฯ</p>


<p>ตตฺถ กตเม สตฺต โพชฺฌงฺคา? สติสโมฺพชฺฌโงฺค ยาว อุเปกฺขาสโมฺพชฺฌโงฺคฯ ตตฺถ กตโม อฎฺฐงฺคิโก มโคฺค? สมฺมาทิฎฺฐิ ยาว สมฺมาสมาธิฯ ตตฺถ อฎฺฐงฺคิโก มโคฺคติ ขโนฺธ สีลกฺขโนฺธ จ สมาธิกฺขโนฺธ จ ปญฺญากฺขโนฺธ จฯ ตตฺถ ยา จ สมฺมาวาจา โย จ สมฺมากมฺมโนฺต โย จ สมฺมาอาชีโว, อยํ สีลกฺขโนฺธฯ ยา จ สมฺมาสติ โย จ สมฺมาวายาโม โย จ สมฺมาสมาธิ, อยํ สมาธิกฺขโนฺธฯ โย จ สมฺมาสงฺกโปฺป ยา จ สมฺมาทิฎฺฐิ, อยํ ปญฺญากฺขโนฺธฯ เอวํ ตาโย ติโสฺส สิกฺขาฯ เอวํ ตีหากาเรหิ ทส ปทานิ…เป.…ฯ</p>


<p>ตตฺถ   โยคาวจโร สีลกฺขเนฺธ ฐิโต โทสํ อกุสลํ น อุปาทิยติ, โทสานุสยํ สมูหนติ, โทสสลฺลํ อุทฺธรติ, ทุกฺขเวทนํ ปริชานาติ, กามธาตุํ สมติกฺกมติฯ สมาธิกฺขเนฺธ ฐิโต โลภํ อกุสลํ น อุปาทิยติ, ราคานุสยํ สมูหนติ, โลภสลฺลํ อุทฺธรติ, สุขเวทนํ ปริชานาติ, รูปธาตุํ สมติกฺกมติฯ ปญฺญากฺขเนฺธ ฐิโต โมหํ อกุสลํ น อุปาทิยติ, อวิชฺชานุสยํ สมูหนติ, โมหสลฺลํ ทิฎฺฐิสลฺลญฺจ อุทฺธรติ, อทุกฺขมสุขเวทนํ  ปริชานาติ, อรูปธาตุํ สมติกฺกมติฯ อิติ ตีหิ ขเนฺธหิ ตีณิ อกุสลมูลานิ น อุปาทิยติ, จตฺตาริ สลฺลานิ อุทฺธรติ, ติโสฺส เวทนา ปริชานาติ, เตธาตุกํ สมติกฺกมติฯ</p>


<p> ตตฺถ กตมา อวิชฺชา? ยํ จตูสุ อริยสเจฺจสุ อญฺญาณนฺติ วิตฺถาเรน ยถา โส ปาณสเชฺชสุ กถํกถา กาตพฺพํฯ ตตฺถ กตมํ วิญฺญาณํ? ฉ วิญฺญาณกายา เวทนา สญฺญา เจตนา ผโสฺส มนสิกาโร, อิทํ นามํฯ ตตฺถ กตมํ รูปํ? จาตุมหาภูติกํ จตุนฺนํ มหาภูตานํ อุปาทายรูปสฺส ปญฺญตฺติํฯ อิติ ปุริมกญฺจ นามํ อิทญฺจ รูปํ ตทุภยํ นามรูปนฺติ วุจฺจติฯ ตตฺถ ฉฬายตนนฺติ ฉ อชฺฌตฺติกานิ อายตนานิ, จกฺขุ อชฺฌตฺติกํ อายตนํ ยาว มโน อชฺฌตฺติกํ อายตนํฯ ผโสฺสติ ฉ ผสฺสกายา จกฺขุสมฺผโสฺส ยาว มโนสมฺผโสฺสติ ผโสฺสฯ ฉ เวทนากายา เวทนาฯ ตณฺหาติ ฉ ตณฺหากายา ตณฺหาฯ อุปาทานนฺติ จตฺตาริ อุปาทานานิ กามุปาทานํ ทิฎฺฐุปาทานํ สีลพฺพตุปาทานํ อตฺตวาทุปาทานนฺติ อุปาทานํฯ ภโวติ ตโย ภวา กามภโว รูปภโว อรูปภโวฯ ตตฺถ กตมา ชาติ? ยา ปฐมํ ขนฺธานํ ปฐมํ ธาตูนํ ปฐมํ อายตนานํ อุปฺปตฺติ ชาติ สญฺชาติ โอกฺกนฺติ อภินิพฺพตฺติ ขนฺธานํ ปาตุภาโว, อยํ ชาติฯ ตตฺถ  กตมา ชรา? ชรา นาม ยํ ตํ ขณฺฑิจฺจํ ปาลิจฺจํ วลิตฺตจตา ปวิวิตฺตํ จตุนฺนํ มหาภูตานํ วิวณฺณตํ ภโคฺค ตํ ชรา หียนา ปหียนา อายุโน หานิ สํหานิ อินฺทฺริยานํ ปริเภโท อุปนาโห ปริปาโก, อยํ ชราฯ ตตฺถ กตมํ มรณํ? มรณํ นาม ยํ ตสฺมิํ ตสฺมิํ สตฺตนิกาเย เตสํ เตสํ สตฺตานํ จุติ จวนตา มรณํ กาลงฺกิริยา อุทฺธุมาตกานํ เภโท กายสฺส ชีวิตินฺทฺริยสฺส อุปเจฺฉโท, อิทํ มรณํฯ อิติ ปุริมิกา จ ชรา อิทญฺจ มรณํ ตทุภยํ ชรามรณํฯ</p>


<p>ตตฺถ  อนฺธการติมิสา ยถาภูตํ อปฺปชานนลกฺขณา อวิชฺชา สงฺขารานํ ปทฎฺฐานํ หฯ อภิสงฺขรณลกฺขณา สงฺขารา, อุปจยปุนพฺภวาภิโรปนปจฺจุปฎฺฐานาฯ เต วิญฺญาณสฺส ปทฎฺฐานํฯ วตฺถุ สวิญฺญตฺติลกฺขณํ วิญฺญาณํ, ตํ นามรูปสฺส ปทฎฺฐานํฯ อเนกสนฺนิสฺสยลกฺขณํ นามรูปํ, ตํ สฬายตนสฺส ปทฎฺฐานํฯ อินฺทฺริยววตฺถาปนลกฺขณํ สฬายตนํ, ตํ ผสฺสสฺส ปทฎฺฐานํ ฯ สนฺนิปาตลกฺขโณ ผโสฺส, โส เวทนาย ปทฎฺฐานํฯ อนุภวนลกฺขณา เวทนา, สา ตณฺหาย ปทฎฺฐานํฯ อโชฺฌสานลกฺขณา ตณฺหา, สา อุปาทานสฺส ปทฎฺฐานํฯ อาทานปริหนนลกฺขณํ อุปาทานํ, ตํ ภวสฺส ปทฎฺฐานํ ฯ นานาคติวิเกฺขปลกฺขโณ ภโว, โส ชาติยา ปทฎฺฐานํฯ ขนฺธานํ ปาตุภาวลกฺขณา ชาติ, สา ชราย ปทฎฺฐานํฯ อุปนยปริปากลกฺขณา ชรา, สา มรณสฺส ปทฎฺฐานํฯ อายุกฺขยชีวิตอุปโรธลกฺขณํ มรณํ, ตํ ทุกฺขสฺส ปทฎฺฐานํฯ กายสมฺปีฬนลกฺขณํ ทุกฺขํ, ตํ โทมนสฺสสฺส ปทฎฺฐานํฯ จิตฺตสมฺปีฬนลกฺขณํ โทมนสฺสํ, ตํ โสกสฺส ปทฎฺฐานํฯ โสจนลกฺขโณ โสโก, โส ปริเทวสฺส ปทฎฺฐานํฯ วจีนิจฺฉารณลกฺขโณ ปริเทโว, โส อุปายาสสฺส ปทฎฺฐานํฯ เย อายาสา เต อุปายาสาฯ</p>


<p>นว ปทานิ ยตฺถ สโพฺพ อกุสลปโกฺข สงฺคหํ สโมสรณํ คจฺฉติฯ กตมานิ นว ปทานิ? เทฺว มูลกิเลสา, ตีณิ อกุสลมูลานิ, จตฺตาโร วิปลฺลาสาฯ ตตฺถ เทฺว มูลกิเลสา อวิชฺชา จ ภวตณฺหา จ, ตีณิ อกุสลมูลานิ โลโภ โทโส โมโห จฯ จตฺตาโร วิปลฺลาสา  – ‘‘อนิเจฺจ นิจฺจ’’นฺติ สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโส, ‘‘ทุเกฺข สุข’’นฺติ สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโส, ‘‘อนตฺตนิ อตฺตา’’ติ สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโส, ‘‘อสุเภ สุภ’’นฺติ สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโสฯ</p>


<p> ตตฺถ อวิชฺชา นาม จตูสุ อริยสเจฺจสุ ยถาภูตํ อญฺญาณํ, อยํ อวิชฺชาฯ ภวตณฺหา นาม โย ภเวสุ ราโค สาราโค อิจฺฉา มุจฺฉา ปตฺถนา นนฺที อโชฺฌสานํ อปริจฺจาโค, อยํ ภวตณฺหาฯ</p>


<p>ตตฺถ  กตโม โลโภ อกุสลมูลํ?</p>


<p>โลโภ นาม โส เตสุ เตสุ ปรวตฺถูสุ ปรทเพฺพสุ ปรฎฺฐาเนสุ ปรสาปเตเยฺยสุ ปรปริคฺคหิเตสุ  โลโภ ลุพฺภนา อิจฺฉา มุจฺฉา ปตฺถนา นนฺที อโชฺฌสานํ อปริจฺจาโค, อยํ โลโภ อกุสลมูลํฯ กเสฺสตํ มูลํ? โลโภ โลภชสฺส อกุสลสฺส กายกมฺมสฺส วจีกมฺมสฺส มโนกมฺมสฺส จ, ตถา ยถา ตํสมฺปยุตฺตานํ จิตฺตเจตสิกานํ ธมฺมานํ มูลํฯ</p>


<p>ตตฺถ  กตโม โทโส อกุสลมูลํ?</p>


<p>โส สเตฺตสุ อาฆาโต อกฺขนฺติ อปฺปจฺจโย พฺยาปาโท ปโทโส อนตฺถกามตา เจตโส ปฎิฆาโต, อยํ โทโส อกุสลมูลํฯ</p>


<p>กเสฺสตํ มูลํ?</p>


<p>โทสชสฺส กายกมฺมสฺส วจีกมฺมสฺส มโนกมฺมสฺส สมฺปยุตฺตานญฺจ จิตฺตเจตสิกานํ ธมฺมานํ มูลํฯ</p>


<p>ตตฺถ กตโม โมโห อกุสลมูลํ?</p>


<p>ยํ จตูสุ อริยสเจฺจสุ อนภิสมโย อสมฺปชฺชคฺคาโห อปฺปฎิเวโธ โมโห มุยฺหนา สโมฺมโห สมฺมุยฺหนา อวิชฺชา ตโม อนฺธกาโร อาวรณํ นีวรณํ ฉทนํ อจฺฉทนํ  อปสจฺฉาคมนํ กุสลานํ ธมฺมานํ, อยํ โมโห อกุสลมูลํฯ</p>


<p>กเสฺสตํ มูลํ?</p>


<p>โมหชสฺส อกุสลสฺส กายกมฺมสฺส วจีกมฺมสฺส มโนกมฺมสฺส จ ตํสมฺปยุตฺตกานญฺจ จิตฺตเจตสิกานํ ธมฺมานํ มูลํฯ</p>


<p>ตตฺถ  วิปลฺลาสา ชานิตพฺพา, วิปลฺลาสานํ วตฺถุ ชานิตพฺพํฯ ยํ วิปลฺลาสํ สิยา, ตํ ชานิตพฺพํฯ ตตฺถ เอโก วิปลฺลาโส ตีณิ วิปลฺลาสานิ จตฺตาริ วิปลฺลาสวตฺถูนิฯ กตโม เอโก วิปลฺลาโส จ, เยน ปฎิปเกฺขน วิปลฺลาสิตํ คณฺหาติ?</p>


<p>‘‘อนิเจฺจ นิจฺจ’’นฺติ, ‘‘ทุเกฺข สุข’’นฺติ, ‘‘อนตฺตนิ อตฺตา’’ติ, ‘‘อสุเภ สุภ’’นฺติ, อยํ เอโก วิปลฺลาโสฯ</p>


<p>กตมานิ จตฺตาริ วิปลฺลาสวตฺถูนิ?</p>


<p>กาโย เวทนา จิตฺตํ ธมฺมา จฯ อิมานิ จตฺตาริ วิปลฺลาสวตฺถูนิฯ</p>


<p>กตมานิ ตีณิ วิปลฺลาสานิ?</p>


<p>สญฺญา จิตฺตํ ทิฎฺฐิ จฯ อิมานิ ตีณิ วิปลฺลาสานิฯ</p>


<p>ตตฺถ  มนาปิเก วตฺถุมฺหิ อินฺทฺริยวเตฺถ วณฺณายตเน วา โย นิมิตฺตสฺส อุคฺคาโห, อยํ สญฺญาวิปลฺลาโสฯ ตตฺถ วิปรีตจิตฺตสฺส วตฺถุมฺหิ สติ วิญฺญตฺติ, อยํ จิตฺตวิปลฺลาโสฯ ตตฺถ วิปรีตจิตฺตสฺส ตมฺหิ รูเป ‘‘อสุเภ สุภ’’นฺติ ยา ขนฺติ รุจิ อุเปกฺขนา นิจฺฉโย ทิฎฺฐิ นิทสฺสนํ สนฺตีรณา, อยํ ทิฎฺฐิวิปลฺลาโสฯ ตตฺถ วตฺถุเภเทน กาเยสุ ทฺวาทส วิปลฺลาสา ภวนฺติฯ ตโย  กาเย ตโย เวทนาย ตโย จิเตฺต ตโย ธเมฺม, จตฺตาโร สญฺญาวิปลฺลาสา จตฺตาโร จิตฺตวิปลฺลาสา จตฺตาโร ทิฎฺฐิวิปลฺลาสา, อายตนูปจยโต จกฺขุวิญฺญาณสญฺญาสมงฺคิสฺส รูเปสุ ทฺวาทส วิปลฺลาสา ยาว มโน สญฺญาสมงฺคิสฺส, ธเมฺมสุ ทฺวาทส วิปลฺลาสา ฉ ทฺวาทสกา จตฺตาริ วิปลฺลาสา ภวนฺติฯ อารมฺมณนานตฺตโต  หิ อปริมิตสเงฺขยฺยานํ สตฺตานํ  อปริมิตมสเงฺขยฺยา วิปลฺลาสา ภวนฺติ หีนุกฺกฎฺฐมชฺฌิมตายฯ</p>


<p> ตตฺถ ปญฺจกฺขนฺธา จตฺตาริ อตฺตภาววตฺถูนิ ภวนฺติฯ โย รูปกฺขโนฺธ, โส กาโย อตฺตภาววตฺถุฯ โย เวทนากฺขโนฺธ, โส เวทนา อตฺตภาววตฺถุฯ โย สญฺญากฺขโนฺธ จ สงฺขารกฺขโนฺธ จ, เต ธมฺมา อตฺตภาววตฺถุฯ โย วิญฺญาณกฺขโนฺธ, โส จิตฺตํ อตฺตภาววตฺถุฯ อิติ ปญฺจกฺขนฺธา จตฺตาริ อตฺตภาววตฺถูนิฯ ตตฺถ กาเย ‘‘อสุเภ สุภ’’นฺติ วิปลฺลาโส ภวติฯ เอวํ เวทนาสุ…เป.… จิเตฺต…เป.… ธเมฺมสุ จ อตฺตวิปลฺลาโส ภวติฯ ตตฺถ จตุนฺนํ วิปลฺลาสานํ สมุคฺฆาตนตฺถํ ภควา จตฺตาโร สติปฎฺฐาเน เทเสติ ปญฺญเปติ กาเย กายานุปสฺสี วิหรโต ‘‘อสุเภ สุภ’’นฺติ วิปลฺลาสํ สมุคฺฆาเตติ, เอวํ เวทนาสุ, จิเตฺต, ธเมฺมสุ จ กาตพฺพํฯ</p>


<p>ตตฺถ อนฺธการติมิสา อปฺปฎิเวธลกฺขณา อวิชฺชา, ตสฺสา วิปลฺลาสปทฎฺฐานํฯ อโชฺฌสานลกฺขณา ตณฺหา, ตสฺสา ปิยรูปสาตรูปํ ปทฎฺฐานํฯ อตฺตาสยวญฺจนาลกฺขโณ โลโภ, ตสฺส อทินฺนาทานํ ปทฎฺฐานํฯ อิธ วิวาทลกฺขโณ โทโส, ตสฺส ปาณาติปาโต ปทฎฺฐานํฯ วตฺถุวิปฺปฎิปตฺติลกฺขโณ โมโห, ตสฺส มิจฺฉาปฎิปตฺติ ปทฎฺฐานํฯ สงฺขตานํ ธมฺมานํ อวินาสคฺคหณลกฺขณา นิจฺจสญฺญา, ตสฺสา สพฺพสงฺขารา ปทฎฺฐานํฯ สาสวผโสฺสปคมนลกฺขณา สุขสญฺญา, ตสฺสา มมงฺกาโร ปทฎฺฐานํฯ ธเมฺมสุ อุปคมนลกฺขณา อตฺตสญฺญา , ตสฺสา อหงฺกาโร ปทฎฺฐานํฯ วณฺณสงฺคหณลกฺขณา สุภสญฺญา, ตสฺสา อินฺทฺริยอสํวโร ปทฎฺฐานํฯ เอเตหิ นวหิ ปเทหิ อุทฺทิเฎฺฐหิ สโพฺพ อกุสลปโกฺข นิทฺทิโฎฺฐ ภวติ, โส จ โข พหุสฺสุเตน สกฺกา ชานิตุํ โน อปฺปสฺสุเตน, ปญฺญวตา โน ทุปฺปเญฺญน, ยุเตฺตน โน อยุเตฺตนฯ</p>


<p>นว   ปทานิ กุสลานิ ยตฺถ สโพฺพ กุสลปโกฺข สงฺคโห สโมสรณํ คจฺฉนฺติฯ กตมานิ นว ปทานิ? สมโถ วิปสฺสนา อโลโภ อโทโส อโมโห อนิจฺจสญฺญา ทุกฺขสญฺญา อนตฺตสญฺญา อสุภสญฺญา จฯ</p>


<p>ตตฺถ กตโม สมโถ? ยา จิตฺตสฺส ฐิติ สณฺฐิติ อวฎฺฐิติ ฐานํ ปฎฺฐานํ อุปฎฺฐานํ สมาธิ สมาธานํ อวิเกฺขโป อวิปฺปฎิสาโร วูปสโม มานโส เอกคฺคํ จิตฺตสฺส, อยํ สมโถฯ</p>


<p>ตตฺถ กตมา วิปสฺสนา? ขเนฺธสุ วา ธาตูสุ วา อายตเนสุ วา นามรูเปสุ วา ปฎิจฺจสมุปฺปาเทสุ วา ปฎิจฺจสมุปฺปเนฺนสุ วา ธเมฺมสุ ทุเกฺขสุ วา สมุทเยสุ วา นิโรเธ วา มเคฺค วา กุสลากุสเลสุ วา ธเมฺมสุ สาวชฺชอนวเชฺชสุ วา กณฺหสุเกฺกสุ วา เสวิตพฺพอเสวิตเพฺพสุ วา โส ยถาภูตํ วิจโย ปวิจโย วีมํสา ปรวีมํสา คาหนา อคฺคาหนา ปริคฺคาหนา จิเตฺตน ปริจิตนา ตุลนา อุปปริกฺขา ญาณํ วิชฺชา วา จกฺขุ พุทฺธิ เมธา ปญฺญา โอภาโส อาโลโก อาภา ปภา ขโคฺค นาราโจ  ธมฺมวิจยสโมฺพชฺฌโงฺค  สมฺมาทิฎฺฐิ มคฺคงฺคํ, อยํ วิปสฺสนาฯ เตเนสา วิปสฺสนา อิติ วุจฺจติ วิวิธา วา เอสา วิปสฺสนาติ, ตสฺมา เอสา วิปสฺสนาติ วุจฺจติฯ ทฺวิธา เจสา หิ วิปสฺสนา ธมฺมวิปสฺสนาติ วุจฺจติ, ทฺวิธา อิมาย ปสฺสติ สุภญฺจ อสุภญฺจ กณฺหญฺจ สุกฺกญฺจ เสวิตพฺพญฺจ อเสวิตพฺพญฺจ กมฺมญฺจ วิปากญฺจ พนฺธญฺจ วิโมกฺขญฺจ อาจยญฺจ อปจยญฺจ ปวตฺติญฺจ นิวตฺติญฺจ สํกิเลสญฺจ โวทานญฺจ, เอวํ วิปสฺสนาติ วุจฺจติฯ อถ วา วิอิติ อุปสโคฺค ปสฺสนาติ อโตฺถ ตสฺมา วิปสฺสนาติ วุจฺจเต, อยํ วิปสฺสนาฯ</p>


<p> ตตฺถ เทฺว โรคา สตฺตานํ อวิชฺชา จ ภวตณฺหา จ, เอเตสํ ทฺวินฺนํ โรคานํ นิฆาตาย ภควตา เทฺว เภสชฺชานิ วุตฺตานิ สมโถ จ วิปสฺสนา จฯ อิมานิ เทฺว เภสชฺชานิ ปฎิเสเวโนฺต เทฺว อโรเค สจฺฉิกโรติ ราควิราคํ เจโตวิมุตฺติํ อวิชฺชาวิราคญฺจ ปญฺญาวิมุตฺติํฯ ตตฺถ ตณฺหาโรคสฺส สมโถ เภสชฺชํ, ราควิราคา เจโตวิมุตฺติ อโรคํฯ อวิชฺชาโรคสฺส วิปสฺสนาเภสชฺชํ อวิชฺชาวิราคา ปญฺญาวิมุตฺติ อโรคํฯ เอวญฺหิ ภควา จาห, ‘‘เทฺว ธมฺมา ปริเญฺญยฺยา  นามญฺจ รูปญฺจ, เทฺว ธมฺมา ปหาตพฺพา อวิชฺชา จ ภวตณฺหา จ, เทฺว ธมฺมา ภาเวตพฺพา สมโถ จ วิปสฺสนา  จ, เทฺว ธมฺมา สจฺฉิกาตพฺพา วิชฺชา จ วิมุตฺติ จา’’ติฯ ตตฺถ สมถํ ภาเวโนฺต รูปํ ปริชานาติ, รูปํ ปริชานโนฺต ตณฺหํ ปชหติ, ตณฺหํ ปชหโนฺต ราควิราคา  เจโตวิมุตฺติํ สจฺฉิกโรติ, วิปสฺสนํ ภาเวโนฺต นามํ ปริชานาติ, นามํ ปริชานโนฺต อวิชฺชํ ปชหติ, อวิชฺชํ ปชหโนฺต อวิชฺชาวิราคา ปญฺญาวิมุตฺติํ  สจฺฉิกโรติฯ ยทา ภิกฺขุโน เทฺว ธมฺมา ปริญฺญาตา ภวนฺติ นามญฺจ รูปญฺจ, ตถาสฺส เทฺว ธมฺมา ปหีนา ภวนฺติ อวิชฺชา จ ภวตณฺหา จฯ เทฺว ธมฺมา ภาวิตา ภวนฺติ สมโถ จ วิปสฺสนา จ, เทฺว ธมฺมา สจฺฉิกาตพฺพา ภวนฺติ วิชฺชา จ วิมุตฺติ จฯ เอตฺตาวตา ภิกฺขุ กตกิโจฺจ ภวติฯ เอสา โสปาทิเสสา นิพฺพานธาตุฯ ตสฺส อายุปริยาทานา ชีวิตินฺทฺริยสฺส อุปโรธา อิทญฺจ ทุกฺขํ นิรุชฺฌติ, อญฺญญฺจ ทุกฺขํ น อุปฺปชฺชติฯ ตตฺถ โย อิเมสํ ขนฺธานํ ธาตุอายตนานํ นิโรโธ วูปสโม อเญฺญสญฺจ ขนฺธธาตุอายตนานํ อปฺปฎิสนฺธิ อปาตุภาโว, อยํ อนุปาทิเสสา นิพฺพานธาตุฯ</p>


<p>ตตฺถ กตมํ อโลโภ กุสลมูลํ? ยํธาตุโก อโลโภ อลุพฺภนา อลุพฺภิตตฺตํ อนิจฺฉา อปตฺถนา อกนฺตา อนโชฺฌสานํฯ อยํ อโลโภ กุสลมูลํฯ กเสฺสตํ มูลํ? อโลภชสฺส กุสลสฺส กายกมฺมสฺส วจีกมฺมสฺส มโนกมฺมสฺส ตํสมฺปยุตฺตานญฺจ จิตฺตเจตสิกานํ ธมฺมานํ มูลํฯ อถ วา อริโย อฎฺฐงฺคิโก มโคฺค กุสลนฺติ วุจฺจติ, โส ติณฺณํ มคฺคงฺคานํ มูลํฯ กตเมสํ ติณฺณํ, สมฺมาสงฺกปฺปสฺส สมฺมาวายามสฺส สมฺมาสมาธิสฺส จ อิเมสํ มูลนฺติ, ตสฺมา กุสลมูลนฺติ วุจฺจติฯ</p>


<p>ตตฺถ กตมํ อโทโส กุสลมูลํ? ยา  สเตฺตสุ วา สงฺขาเรสุ วา อนฆาโต อปฺปฎิฆาโต อพฺยาปตฺติ อพฺยาปาโท อโทโส เมตฺตา เมตฺตายนา อตฺถกามตา หิตกามตา เจตโส ปสาโท, อยํ อโทโส กุสลมูลํฯ กเสฺสตํ มูลํ? อโทสชสฺส กุสลสฺส กายกมฺมสฺส วจีกมฺมสฺส มโนกมฺมสฺส ตํสมฺปยุตฺตานญฺจ จิตฺตเจตสิกานํ ธมฺมานํ มูลํฯ อถ วา ติณฺณํ มคฺคงฺคานํ มูลํฯ กตเมสํ ติณฺณํ? สมฺมาวาจาย สมฺมากมฺมนฺตสฺส สมฺมาอาชีวสฺส จ อิเมสํ ติณฺณํ มคฺคงฺคานํ มูลํ, ตสฺมา กุสลมูลนฺติ วุจฺจติฯ</p>


<p>ตตฺถ กตมํ อโมโห กุสลมูลํ? ยํ จตูสุ อริยสเจฺจสุ ยถาภูตํ ญาณทสฺสนํ อภิสมโย สมฺมา จ ปจฺจาคโม ปฎิเวโธ อโมโห อสมฺมุยฺหนา อสโมฺมโห วิชฺชาปกาโส อาโลโก อนาวรณํ  เสกฺขานํ กุสลานํ ธมฺมานํ, อยํ อโมโห กุสลมูลํฯ กเสฺสตํ มูลํ? อโมหชสฺส กุสลสฺส กายกมฺมสฺส วจีกมฺมสฺส มโนกมฺมสฺส ตํสมฺปยุตฺตานญฺจ จิตฺตเจตสิกานํ ธมฺมานํ มูลํฯ อถ วา ทฺวินฺนํ มคฺคงฺคานํ เอตํ มูลํฯ กตเมสํ ทฺวินฺนํ? สมฺมาทิฎฺฐิยา จ สมฺมาสติยา จ อิเมสํ ทฺวินฺนํ มคฺคงฺคานํ มูลํ, ตสฺมา กุสลมูลนฺติ วุจฺจติฯ เอวํ  อิเมสํ ตีหิ กุสลมูเลหิ อฎฺฐงฺคิโก มโคฺค โยเชตโพฺพฯ</p>


<p> ตตฺถ  กตมา อนิจฺจสญฺญา? ‘‘สเพฺพ สงฺขารา อุปฺปาทวยธมฺมิโน’’ติ จ ยา สญฺญา สญฺชานนา ววตฺถปนา อุคฺคาโห, อยํ อนิจฺจสญฺญาฯ ตสฺสา โก นิสฺสโนฺท? อนิจฺจสญฺญาย ภาวิตาย พหุลีกตาย อฎฺฐสุ โลกธเมฺมสุ จิตฺตํ นานุสนฺธติ น สนฺธติ น สณฺฐหติ, อุเปกฺขา วา ปฎิกฺกูลตา วา สณฺฐหติ, อยมสฺสา นิสฺสโนฺทฯ</p>


<p>ตตฺถ กตมา ทุกฺขสญฺญา? ‘‘สเพฺพ สงฺขารา ทุกฺขา’’ติ ยา สญฺญา สญฺชานนา ววตฺถปนา อุคฺคาโห, อยํ ทุกฺขสญฺญาฯ ตสฺสา โก นิสฺสโนฺท? ทุกฺขสญฺญาย ภาวิตาย พหุลีกตาย อาลเสฺส สํปมาเท วิมฺหเย จ จิตฺตํ นานุสนฺธติ น สนฺธติ น สณฺฐหติ, อุเปกฺขา วา ปฎิกฺกูลตา วา สณฺฐหติ, อยมสฺสา นิสฺสโนฺทฯ</p>


<p>ตตฺถ กตมา อนตฺตสญฺญา? ‘‘สเพฺพสุ ธเมฺมสุ อนตฺตา’’ติ ยา สญฺญา สญฺชานนา ววตฺถปนา อุคฺคาโห, อยํ อนตฺตสญฺญาฯ ตสฺสา โก นิสฺสโนฺท, อนตฺตสญฺญาย ภาวิตาย พหุลีกตาย อหงฺกาโร จิตฺตํ นานุสนฺธติ น สนฺธติ, มมงฺกาโร น สณฺฐหติ, อุเปกฺขา วา ปฎิกฺกูลตา วา สณฺฐหติ, อยมสฺสา นิสฺสโนฺทฯ</p>


<p>ตตฺถ กตมา อสุภสญฺญา? ‘‘สตฺต สงฺขารา  อสุภา’’ติ ยา สญฺญา สญฺชานนา ววตฺถปนา อุคฺคาโห, อยํ อสุภสญฺญาฯ ตสฺสา โก นิสฺสโนฺท? อสุภสญฺญาย ภาวิตาย พหุลีกตาย สุภนิมิเตฺต จิตฺตํ นานุสนฺธติ น สนฺธติ น สณฺฐหติ, อุเปกฺขา วา ปฎิกฺกูลตา วา สณฺฐหติ, อยมสฺสา นิสฺสโนฺทฯ</p>


<p>ตตฺถ ปญฺจนฺนํ ขนฺธานํ ปริญฺญา ภควตา เทสิตา, โย ตตฺถ อสุภสญฺญา รูปกฺขนฺธสฺส ปริญฺญตฺตํ, ทุกฺขสญฺญา เวทนากฺขนฺธสฺส ปริญฺญตฺตํ, อนตฺตสญฺญา สญฺญากฺขนฺธสฺส สงฺขารกฺขนฺธสฺส ปริญฺญตฺตํ, อนิจฺจสญฺญา วิญฺญาณกฺขนฺธสฺส ปริญฺญตฺตํฯ ตตฺถ สมเถน ตณฺหํ สมุคฺฆาเตติ, วิปสฺสนา อวิชฺชํ  สมุคฺฆาเตติ, อโทเสน โทสํ สมุคฺฆาเตติ, อโมเหน โมหํ สมุคฺฆาเตติ, อนิจฺจสญฺญาย นิจฺจสญฺญํ สมุคฺฆาเตติ, ทุกฺขสญฺญาย สุขสญฺญํ สมุคฺฆาเตติ, อนตฺตสญฺญาย อตฺตสญฺญํ สมุคฺฆาเตติ, อสุภสญฺญาย สุภสญฺญํ สมุคฺฆาเตติฯ</p>


<p>จิตฺตวิเกฺขปปฎิสํหรณลกฺขโณ สมโถ, ตสฺส ฌานานิ ปทฎฺฐานํฯ สพฺพธมฺมํ ยถาภูตํ ปฎิเวธลกฺขณา วิปสฺสนา, ตสฺสา สพฺพเนยฺยํ ปทฎฺฐานํฯ อิจฺฉาปฎิสํหรณลกฺขโณ อโลโภ, ตสฺส อทินฺนาทานา เวรมณี ปทฎฺฐานํฯ อพฺยาปาทลกฺขโณ อโทโส, ตสฺส ปาณาติปาตา เวรมณี  ปทฎฺฐานํฯ วตฺถุอปฺปฎิหตลกฺขโณ อโมโห, ตสฺส สมฺมาปฎิปตฺติ ปทฎฺฐานํฯ สงฺขตานํ ธมฺมานํ วินาสคฺคหณลกฺขณา อนิจฺจสญฺญา, ตสฺสา อุทยพฺพโย ปทฎฺฐานํฯ สาสวผสฺสสญฺชานนลกฺขณา ทุกฺขสญฺญา, ตสฺสา เวทนา ปทฎฺฐานํฯ สพฺพธมฺมอนุปคมนลกฺขณา อนตฺตสญฺญา, ตสฺสา ธมฺมสญฺญา  ปทฎฺฐานํฯ วินีลกวิปุพฺพกอุทฺธุมาตกสมุคฺคหณลกฺขณา อสุภสญฺญา, ตสฺสา นิพฺพิทา ปทฎฺฐานํฯ อิเมสุ นวสุ ปเทสุ อุปทิเฎฺฐสุ สโพฺพ กุสลปโกฺข อุปทิโฎฺฐ ภวติ, โส จ พหุสฺสุเตน สกฺกา ชานิตุํ โน อปฺปสฺสุเตน, ปญฺญวตา โน ทุปฺปเญฺญน, ยุเตฺตน โน อยุเตฺตนาติฯ</p>


<p> ตตฺถ นิจฺจสญฺญาธิมุตฺตสฺส อปราปรํ จิตฺตํ ปณาเมโนฺต สติมปจฺจเวกฺขโต อนิจฺจสญฺญา น อุปฎฺฐาติ, ปญฺจสุ กามคุเณสุ สุขสฺสาทาธิมุตฺตสฺส อิริยาปถสฺส อคติมปจฺจเวกฺขโต ทุกฺขสญฺญา น อุปฎฺฐาติ, ขนฺธธาตุอายตเนสุ อตฺตาธิมุตฺตสฺส นานาธาตุอเนกธาตุวินิโพฺภคมปจฺจเวกฺขโต อนตฺตสญฺญา น อุปฎฺฐาติ, วณฺณสณฺฐานาภิรตสฺส กาเย สุภาธิมุตฺตสฺส จ วิปฺปฎิจฺฉนฺนา อสุภสญฺญา น อุปฎฺฐาติฯ</p>


<p>อวิปฺปฎิสารลกฺขณา สทฺธา, สทฺทหนา ปจฺจุปฎฺฐานํฯ ตสฺส จตฺตาริ โสตาปตฺติยงฺคานิ ปทฎฺฐานํฯ เอวญฺหิ วุตฺตํ ภควตา  สทฺธินฺทฺริยํ ภิกฺขเว, กุหิํ ทฎฺฐพฺพํ, จตูสุ โสตาปตฺติยเงฺคสุ กุสเลสุ ธเมฺมสุฯ</p>


<p>สูราอปฎิเกฺขปนลกฺขณํ วีริยินฺทฺริยํ, วีริยินฺทฺริยารโมฺภ ปจฺจุปฎฺฐานํฯ ตสฺส อตีตา จตฺตาโร สมฺมปฺปธานา ปทฎฺฐานํฯ ยถา วุตฺตํ ภควตา  วีริยินฺทฺริยํ, ภิกฺขเว, กุหิํ ทฎฺฐพฺพํ, จตูสุ สมฺมปฺปธาเนสุฯ</p>


<p>สติ  สรณลกฺขณา, อสโมฺมหปจฺจุปฎฺฐานาฯ ตสฺส อตีตา จตฺตาโร สติปฎฺฐานา ปทฎฺฐานํฯ ยถา วุตฺตํ ภควตา  สตินฺทฺริยํ ภิกฺขเว, กุหิํ ทฎฺฐพฺพํ, จตูสุ สติปฎฺฐาเนสุฯ</p>


<p>เอกคฺคลกฺขโณ สมาธิ, อวิเกฺขปปจฺจุปฎฺฐาโน, ตสฺส จตฺตาริ ญาณานิ ปทฎฺฐานํฯ ยถา วุตฺตํ ภควตา สมาธินฺทฺริยํ, ภิกฺขเว, กุหิํ ทฎฺฐพฺพํ, จตูสุ ฌาเนสุฯ</p>


<p>ปชานนลกฺขณา ปญฺญา, ภูตตฺถสนฺตีรณา ปจฺจุปฎฺฐานา, ตสฺส จตฺตาริ อริยสจฺจานิ ปทฎฺฐานํฯ ยถา วุตฺตํ ภควตา  ปญฺญินฺทฺริยํ, ภิกฺขเว, กุหิํ ทฎฺฐพฺพํ, จตูสุ อริยสเจฺจสุฯ</p>


<p>จตฺตาริ  จกฺกานิ  ปติรูปเทสวาโส จกฺกํ, สปฺปุริสูปนิสฺสโย จกฺกํ, อตฺตสมฺมาปณิธานํ จกฺกํ, ปุเพฺพ กตปุญฺญตา จกฺกํฯ ตตฺถ อริยสนฺนิสฺสยลกฺขโณ ปติรูปเทสวาโส, โส สปฺปุริสูปนิสฺสยสฺส ปทฎฺฐานํฯ อริยสนฺนิสฺสยลกฺขโณ สปฺปุริสฺสูปนิสฺสโย, โส อตฺตสมฺมาปณิธานสฺส ปทฎฺฐานํฯ สมฺมาปฎิปตฺติลกฺขณํ อตฺตสมฺมาปณิธานํ, ตํ ปุญฺญานํ ปทฎฺฐานํฯ กุสลธโมฺมปจยลกฺขณํ ปุญฺญํ, ตํ สพฺพสมฺปตฺตีนํ ปทฎฺฐานํฯ</p>


<p>เอกาทสสีลมูลกา ธมฺมา สีลวโต อวิปฺปฎิสาโร ภวติ…เป.… โส วิมุตฺติญาณทสฺสนํ ‘‘นาปรํ อิตฺถตฺตายา’’ติ ปชานนาฯ ตตฺถ เวรมณิลกฺขณํ สีลํ, ตํ อวิปฺปฎิสารสฺส ปทฎฺฐานํฯ น อตฺตานุวาทลกฺขโณ อวิปฺปฎิสาโร, โส ปาโมชฺชสฺส ปทฎฺฐานํฯ อภิปฺปโมทนลกฺขณํ ปาโมชฺชํ, ตํ ปีติยา ปทฎฺฐานํฯ อตฺตมนลกฺขณา ปีติ , สา ปสฺสทฺธิยา ปทฎฺฐานํฯ กมฺมนิยลกฺขณา ปสฺสทฺธิ, สา สุขสฺส ปทฎฺฐานํฯ อพฺยาปาทลกฺขณํ สุขํ, ตํ สมาธิโน ปทฎฺฐานํฯ อวิเกฺขปนลกฺขโณ สมาธิ, โส ยถาภูตญาณทสฺสนสฺส ปทฎฺฐานํฯ อวิปรีตสนฺตีรณลกฺขณา ปญฺญา, สา นิพฺพิทาย ปทฎฺฐานํ อนาลยนลกฺขณา นิพฺพิทา, สา วิราคสฺส ปทฎฺฐานํฯ อสํกิเลสลกฺขโณ วิราโค, โส วิมุตฺติยา ปทฎฺฐานํฯ อกุสลธมฺมวิเวกลกฺขณา วิมุตฺติ, สา วิมุตฺติโน โวทานสฺส ปทฎฺฐานํฯ</p>


<p> จตโสฺส อริยภูมิโย จตฺตาริ สามญฺญผลานิฯ ตตฺถ โย ยถาภูตํ ปชานาติ, เอสา ทสฺสนภูมิฯ โสตาปตฺติผลญฺจ โส ยถาภูตํ  ปชานิตฺวา นิพฺพินฺทติ, อิทํ ตนุกามราคสฺส ปทฎฺฐานํ พฺยาปาทานํฯ สกทาคามิผลญฺจ สณฺหํ วิรชฺชติ, อยํ ราควิราคา เจโตวิมุตฺติฯ อนาคามิผลญฺจ ยํ อวิชฺชาวิราคา วิมุจฺจติ, อยํ กตาภูมิฯ อรหตฺตญฺจ สามญฺญผลานีติ โก วจนโตฺถ, อริโย อฎฺฐงฺคิโก มโคฺค สามญฺญํ, ตเสฺสตานิ ผลานิ สามญฺญผลานีติ วุจฺจติฯ กิสฺส พฺรหฺมญฺญผลานีติ วุจฺจเนฺต? พฺรหฺมญฺญอริโย อฎฺฐงฺคิโก มโคฺค, ตสฺส ตานิ ผลานีติ พฺรหฺมญฺญผลานีติ วุจฺจเนฺตฯ</p>


<p>ตตฺถ โสตาปโนฺน กถํ โหติ? สห สจฺจาภิสมยา อริยสาวกสฺส ตีณิ สํโยชนานิ ปหียนฺติ สกฺกายทิฎฺฐิ วิจิกิจฺฉา สีลพฺพตปรามาโส จ, อิเมสํ ติณฺณํ สํโยชนานํ ปหานา ปริกฺขยา อริยสาวโก โหติ โสตาปโนฺน อวินิปาตธโมฺม ยาว ทุกฺขสฺสนฺตํ กโรติฯ</p>


<p>ตตฺถ   กตมา สกฺกายทิฎฺฐิ? อสฺสุตวา พาโล ปุถุชฺชโน ยาว อริยธเมฺม อโกวิโท, โส รูปํ อตฺตโต สมนุปสฺสติ ยาว วิญฺญาณสฺมิํ อตฺตานํ, โส อิเมสุ ปญฺจสุ ขเนฺธสุ อตฺตคฺคาโห วา อตฺตนิยคฺคาโห วา เอโสหมสฺมิ เอกสฺมิํ วสวตฺติโก  ปกฺขิโตฺต อนุคฺคโห อนุสยโนฺต องฺคมงฺคนฺติ ปรติฯ ยา ตถาภูตสฺส ขนฺติ รุจิ เปกฺขนา อาการปริวิตโกฺก ทิฎฺฐินิชฺฌายนา อภิปฺปสนฺนา, อยํ วุจฺจเต สกฺกายทิฎฺฐีติฯ</p>


<p>ตตฺถ ปญฺจ ทิฎฺฐิโย อุเจฺฉทํ ภชนฺติฯ กตมาโย ปญฺจ? รูปํ อตฺตโต สมนุปสฺสติ, ยาว วิญฺญาณํ อตฺตโต สมนุปสฺสติ, อิมาโย ปญฺจ อุเจฺฉทํ ภชนฺติ, อวเสสาโย ปนฺนรส สสฺสตํ ภชนฺติฯ อิติ สกฺกายทิฎฺฐิปหานา ทฺวาสฎฺฐิทิฎฺฐิคตานิ ปหียนฺติฯ ปหานา อุเจฺฉทํ สสฺสตญฺจ น ภชติฯ อิติ อุเจฺฉทสสฺสตปฺปหานา อริยสาวกสฺส น กิญฺจิ ทิฎฺฐิคตํ ภวติ, อญฺญา วา โลกุตฺตราย สมฺมาทิฎฺฐิยาฯ กถํ ปน สกฺกายทิฎฺฐิ น ภวติ? อิธ อริยสาวโก สุตวา โหติ, สโพฺพ สุกฺกปโกฺข กาตโพฺพ, ยาว อริยธเมฺมสุ โกวิโท รูปํ อนตฺตโต สมนุปสฺสติ, ยาว วิญฺญาณํ…เป.… เอวมสฺส สมนุปสฺสนฺตสฺส สกฺกายทิฎฺฐิ น ภวติฯ</p>


<p>กถํ  วิจิกิจฺฉา น ภวติ? อิธ อริยสาวโก พุเทฺธ น กงฺขติ, น วิจิกิจฺฉติ อภิปฺปสีทติ, อิติปิ โส ภควาติ สพฺพํฯ ธเมฺม น กงฺขติ น วิจิกิจฺฉติ สพฺพํฯ ยาว ตณฺหกฺขโย วิราโค นิโรโธ นิพฺพานนฺติ, อิมินา ทุติเยน อากงฺขิเยน ธเมฺมน  สมนฺนาคโต โหติฯ สเงฺฆ น กงฺขติ…เป.… ยาว ปูชา เทวานญฺจ มนุสฺสานญฺจาติ, อิมินา ตติเยน อากงฺขิเยน ธเมฺมน สมนฺนาคโต โหติฯ</p>


<p>สเพฺพ สงฺขารา ทุกฺขาติ น กงฺขติ น วิจิกิจฺฉติ อธิมุจฺจติ อภิปฺปสีทติฯ ตณฺหา ทุกฺขสมุทโยติ น กงฺขติ น วิจิกิจฺฉติฯ ตณฺหานิโรธา ทุกฺขนิโรโธติ น กงฺขติ น วิจิกิจฺฉติฯ อริโย อฎฺฐงฺคิโก มโคฺค ทุกฺขนิโรธคามินี ปฎิปทาติ น กงฺขติ น วิจิกิจฺฉติ อธิมุจฺจติ อภิปฺปสีทติฯ ยาว พุเทฺธ วา ธเมฺม วา สเงฺฆ วา ทุเกฺข วา สมุทเย วา นิโรเธ วา มเคฺค วา กงฺขายนา วิมติ วิจิกิจฺฉา เทฺวธาปถา อาสปฺปนา  ปริสปฺปนา อนวฎฺฐานํ อธิฎฺฐาคมนํ  อเนกํโส อเนกํสิกตา, เต ตสฺส ปหีนา ภวนฺติ ปณุนฺนา อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ</p>


<p> ตตฺถ สีลพฺพตปรามาโส ทฺวิธา – สีลสฺส วา สุทฺธสฺส วาฯ ตตฺถ สีลสฺส สีลพฺพตปรามาโส  อิมินาหํ สีเลน วา วเตน วา ตเปน วา พฺรหฺมจริเยน วา เทโว วา ภวิสฺสามิ เทวญฺญตโร วา ตตฺถ กโปตปาทาหิ อจฺฉราหิ สทฺธิํ กีฬิสฺสามิ รมิสฺสามิ ปริจริสฺสามีติฯ ยถาภูตทสฺสนนฺติ รุจิวิมุตฺติ ราโค ราคปริวตฺตกา ทิฎฺฐิรูปนา ปสฺสนา อสนฺตุสฺสิตสฺส สีลพฺพตปรามาโสฯ ตตฺถ กตโม สุทฺธสฺส สีลพฺพตปรามาโส? อิเธกโจฺจ สีลํ ปรามสติ, สีเลน สุชฺฌติ, สีเลน นียติ, สีเลน มุจฺจติ, สุขํ วีติกฺกมติ, ทุกฺขํ วีติกฺกมติ, สุขทุกฺขํ  วีติกฺกมติ อนุปาปุณาติ อุปริเมนฯ ตทุภยํ สีลวตํ ปรามสติ ตทุภเยน สีลวเตน สุชฺฌนฺติ มุจฺจนฺติ นียนฺติ, สุขํ วีติกฺกมนฺติ, ทุกฺขํ วีติกฺกมนฺติ, สุขทุกฺขํ วีติกฺกมนฺติ, อนุปาปุณนฺตีติ อวิสุจิกรํ ธมฺมํ อวิมุตฺติกรํ ธมฺมํ วิสุจิโต วิมุตฺติโต ปจฺจาคจฺฉนฺตสฺส ยา ตถาภูตสฺส ขนฺติ รุจิ มุตฺติ เปกฺขนา อาการปริวิตโกฺก ทิฎฺฐินิชฺฌายนา ปสฺสนา, อยํ สุทฺธสฺส สีลพฺพตปรามาโสฯ เอเต อุโภ ปรามาสา อริยสาวกสฺส ปหีนา  ภวนฺติ ยาว อายติํ อนุปฺปาทธมฺมา, โส สีลวา ภวติ อริยกเนฺตหิ สีเลหิ สมนฺนาคโต อกฺขเณฺฑหิ ยาว อุปสมสํวตฺตนิเกหิฯ อิเมสํ ติณฺณํ สํโยชนานํ ปหานา สุตวา อริยสาวโก ภวติ โสตาปโนฺน อวินิปาตธโมฺม, สพฺพํฯ</p>


<p>สหสจฺจาภิสมยา, อิติ โก วจนโตฺถ? จตฺตาโร อภิสมยา, ปริญฺญาภิสมโย ปหานาภิสมโย สจฺฉิกิริยาภิสมโย ภาวนาภิสมโยฯ</p>


<p>ตตฺถ อริยสาวโก ทุกฺขํ ปริญฺญาภิสมเยน อภิสเมติ, สมุทยํ ปหานาภิสมเยน อภิสเมติ, นิโรธํ สจฺฉิกิริยาภิสมเยน อภิสเมติ, มคฺคํ ภาวนาภิสมเยน อภิสเมติฯ กิํ การณํ? ทุกฺขสฺส ปริญฺญาภิสมโย, สมุทยสฺส ปหานาภิสมโย, นิโรธสฺส สจฺฉิกิริยาภิสมโย, มคฺคสฺส ภาวนาภิสมโยฯ สมถวิปสฺสนาย กถํ อภิสเมติ? อารมฺมเณ จิตฺตํ อุปนิพเนฺธตฺวา ปญฺจกฺขเนฺธ ทุกฺขโต ปสฺสติฯ ตตฺถ โย อุปนิพโนฺธ, อยํ สมโถฯ ยา ปริโยคาหนา, อยํ วิปสฺสนาฯ ปญฺจกฺขเนฺธ  ทุกฺขาติ ปสฺสโต โย ปญฺจกฺขเนฺธสุ อาลโย นิกนฺติ อุปคมนํ อโชฺฌสานา อิจฺฉา มุจฺฉา ปณิธิ ปตฺถนา ปหียติฯ ตตฺถ ปญฺจกฺขนฺธา ทุกฺขํฯ โย ตตฺถ อาลโย นิกนฺติ อุปคมนํ อโชฺฌสานํ อิจฺฉา มุจฺฉา ปณิธิ ปตฺถนา, อยํ สมุทโยฯ ยํ ตสฺส ปหานํ, โส นิโรโธ สมโถ วิปสฺสนา จ มโคฺค, เอวํ เตสํ จตุนฺนํ อริยสจฺจานํ เอกกาเล เอกกฺขเณ เอกจิเตฺต อปุพฺพํ อจริมํ อภิสมโย ภวติฯ เตนาห ภควา ‘‘สหสจฺจาภิสมยา อริยสาวกสฺส ตีณิ สํโยชนานิ ปหียนฺตี’’ติฯ</p>


<p> ตตฺถ  สมถวิปสฺสนา ยุคนทฺธา วตฺตมานา เอกกาเล เอกกฺขเณ เอกจิเตฺต จตฺตาริ กิจฺจานิ กโรติ, ทุกฺขํ ปริญฺญาภิสมเยน อภิสเมติ, ยาว มคฺคํ ภาวนาภิสมเยน อภิสเมติฯ กิํ การณา? ทุกฺขํ ปริญฺญาภิสมโย, ยาว มคฺคํ ภาวนาภิสมโยฯ เอวํ ทิฎฺฐโนฺต ยถา นาวา ชลํ คจฺฉนฺตี จตฺตาริ กิจฺจานิ กโรติ, ปาริมํ ตีรํ ปาเปติ, โอริมํ ตีรํ ชหติ, ภารํ วหติ, โสตํ ฉินฺทติ; เอวเมว สมถวิปสฺสนา ยุคนทฺธา วตฺตมานา เอกกาเล เอกกฺขเณ เอกจิเตฺต จตฺตาริ กิจฺจานิ กโรติ , ทุกฺขํ ปริญฺญาภิสมเยน อภิสเมติ, ยาว มคฺคํ ภาวนาภิสมเยน อภิสเมติฯ ยถา วา สูริโย อุทยโนฺต เอกกาเล อปุพฺพํ อจริมํ จตฺตาริ กิจฺจานิ กโรติ, อนฺธการํ วิธมติ, อาโลกํ ปาตุกโรติ, รูปํ นิทสฺสียติ, สีตํ ปริยาทิยติ; เอวเมว สมถวิปสฺสนา ยุคนทฺธา วตฺตมานา เอกกาเล…เป.… ยถา ปทีโป ชลโนฺต เอกกาเล อปุพฺพํ อจริมํ จตฺตาริ กิจฺจานิ กโรติ, อนฺธการํ วิธมติ, อาโลกํ ปาตุกโรติ, รูปํ  นิทสฺสียติ, อุปาทานํ ปริยาทิยติ; เอวเมว สมถวิปสฺสนา ยุคนทฺธา วตฺตมานา เอกกาเล…เป.…ฯ</p>


<p>ยทา อริยสาวโก โสตาปโนฺน ภวติ อวินิปาตธโมฺม นิยโต ยาว ทุกฺขสฺสนฺตํ กโรติ, อยํ ทสฺสนภูมิฯ โสตาปตฺติผลญฺจ โสตาปตฺติผเล ฐิโต อุตฺตริ สมถวิปสฺสนํ ภาเวโนฺต ยุคนทฺธา วตฺตมานา กามราคพฺยาปาทานํ เยภุเยฺยน ปหานา อริยสาวโก โหติฯ สกทาคามิ ปรินิฎฺฐิตตฺตา สกิเทว อิมํ โลกํ อาคนฺตฺวา ทุกฺขสฺสนฺตํ กโรติ, อยํ ตนุภูมิฯ</p>


<p>สกทาคามิผลญฺจ โย สกทาคามิผเล ฐิโต วิปสฺสนํ ภาเวโนฺต กามราคพฺยาปาเท สานุสเย อนวเสสํ ปชหติ, กามราคพฺยาปาเทสุ อนวเสสํ ปหีเนสุ ปโญฺจรมฺภาคิยานิ สํโยชนานิ ปหีนานิ ภวนฺติ สกฺกายทิฎฺฐิ สีลพฺพตปรามาโส วิจิกิจฺฉา กามจฺฉโนฺท พฺยาปาโท จ, อิเมสํ ปญฺจนฺนํ โอรมฺภาคิยานํ สํโยชนานํ ปหานา  อริยสาวโก โหติ อนาคามี ตตฺถ ปรินิพฺพายี อนาวตฺติธโมฺม ตสฺมา โลกา, อยํ วีตราคภูมิฯ</p>


<p>อนาคามิผลญฺจ อนาคามิผเล ฐิโต อุตฺตริ สมถวิปสฺสนํ ภาเวโนฺต ปญฺจ อุทฺธมฺภาคิยานิ สํโยชนานิ ปชหติ รูปราคอรูปราคมานอุทฺธจฺจอวิชฺชญฺจฯ อิเมสํ ปญฺจนฺนํ อุทฺธมฺภาคิยานํ สํโยชนานํ ปหานา อริยสาวโก อรหา ภวติ, ขีณาสโว วุสิตวา สมฺมทญฺญา  วิมุโตฺต ปริกฺขีณภวสํโยชโน อนุปฺปตฺตสทโตฺถ, อยํ กตาภูมิฯ</p>


<p>อรหโนฺตว  อยํ โสปาทิเสสา นิพฺพานธาตุฯ ตสฺส อายุกฺขยา ชีวิตินฺทฺริยาปโรธา อิทญฺจ ทุกฺขํ นิรุชฺฌติ, อญฺญญฺจ  ทุกฺขํ น อุปฺปชฺชติฯ โย อิมสฺส ทุกฺขสฺส นิโรโธ วูปสโม, อญฺญสฺส จ อปาตุภาโว, อยํ  อนุปาทิเสสา นิพฺพานธาตุฯ อิมา เทฺว นิพฺพานธาตุโยฯ อิติ สจฺจานิ วุตฺตานิฯ สจฺจาภิสมโย วุโตฺต, กิเลสววตฺถานํ วุตฺตํ, ปหานํ วุตฺตํ, ภูมิโย วุตฺตา, ผลานิ วุตฺตานิ, นิพฺพานธาตุโย วุตฺตาฯ เอวมิเมสุ วุเตฺตสุ สพฺพโพธิ วุตฺตา ภวติฯ เอตฺถ โยโค กรณีโยฯ</p>


<p> ตตฺถ กตมาโย นว อนุปุพฺพสมาปตฺติโย? จตฺตาริ ฌานานิ จตโสฺส จ อรูปสมาปตฺติโย นิโรธสมาปตฺติ จฯ ตตฺถ จตฺตาริ ฌานานิ กตมานิ? อิธ, ภิกฺขเว,  ภิกฺขุ วิวิเจฺจว กาเมหีติ วิตฺถาเรน กาตพฺพานิฯ ตตฺถ กตมา จตฺตาโร อรูปสมาปตฺติโย? วิราคิโน วต วตฺตโพฺพ, ยาว นิโรธสมาปตฺติ วิตฺถาเรน กาตพฺพาฯ อิมาโย นว อนุปุพฺพสมาปตฺติโยฯ</p>


<p>ตตฺถ กตมํ ปฐมํ ฌานํ? ปญฺจงฺควิปฺปยุตฺตํ ปญฺจงฺคสมนฺนาคตํฯ กตเมหิ ปญฺจหิ อเงฺคหิ วิปฺปยุตฺตํ? ปญฺจหิ นีวรเณหิฯ ตตฺถ กตมานิ ปญฺจ นีวรณานิ? กามจฺฉโนฺทติ วิตฺถาเรตโพฺพฯ ตตฺถ กตโม กามจฺฉโนฺท? โย ปญฺจสุ กามคุเณสุ ฉนฺทราโค เปมํ นิกนฺติ อโชฺฌสานํ อิจฺฉา มุจฺฉา ปตฺถนา อปริจฺจาโค อนุสโย ปริยุฎฺฐานํ, อยํ กามจฺฉนฺทนีวรณํฯ ตตฺถ  กตมํ พฺยาปาทนีวรณํ? โย สเตฺตสุ สงฺขาเรสุ จ อาฆาโต…เป.… ยถา โทเส ตถา นิโอฎฺฐานา, อยํ พฺยาปาโท นีวรณํฯ ตตฺถ กตมํ มิทฺธํ? ยา จิตฺตสฺส ชฬตา จิตฺตสฺส ครุตฺตํ จิตฺตสฺส อกมฺมนียตา จิตฺตสฺส นิเกฺขโป นิทฺทายนา ปจลิกตา ปจลายนา ปจลายนํ, อิทํ มิทฺธํฯ ตตฺถ กตมํ ถินํ ? ยา กายสฺส ถินตา ชฬตา กายสฺส ครุตฺตา กายสฺส อปฺปสฺสทฺธิ, อิทํ ถินํฯ อิติ อิทญฺจ ถินํ ปุริมกญฺจ มิทฺธํ ตทุภยํ ถินมิทฺธนีวรณนฺติ วุจฺจติฯ ตตฺถ กตมํ อุทฺธจฺจํ? โย อวูปสโม จิตฺตสฺส, อิทํ อุทฺธจฺจํฯ ตตฺถ กตมํ กุกฺกุจฺจํ? โย เจตโส วิเลโข อลญฺจนา วิลญฺจนา หทยเลโข วิปฺปฎิสาโร, อิทํ กุกฺกุจฺจํฯ อิติ อิทญฺจ กุกฺกุจฺจํ ปุริมกญฺจ อุทฺธจฺจํ ตทุภยํ อุทฺธจฺจกุกฺกุจฺจนีวรณนฺติ วุจฺจติฯ ตตฺถ กตมํ วิจิกิจฺฉานีวรณํ? โย พุเทฺธ วา ธเมฺม วา สเงฺฆ วา…เป.… อยํ วิจิกิจฺฉาฯ อปิ  จ โข ปน ปญฺจ วิจิกิจฺฉาโย สมนนฺตรายิกา เทสนฺตรายิกา สมาปตฺตนฺตรายิกา มคฺคนฺตรายิกา สคฺคนฺตรายิกา, อิมาโย ปญฺจ  วิจิกิจฺฉาโย ฯ อิธ ปน สมาปตฺตนฺตรายิกา วิจิกิจฺฉา อธิเปฺปตาฯ อิเม ปญฺจ นีวรณาฯ</p>


<p>ตตฺถ นีวรณานีติ โก วจนโตฺถ, กุโต นิวารยนฺตีติ? สพฺพโต กุสลปกฺขิกา นิวารยนฺติฯ กถํ  นิวารยนฺติ? กามจฺฉโนฺท อสุภโต นิวารยติ, พฺยาปาโท เมตฺตาย  นิวารยติ, ถินํ ปสฺสทฺธิโต นิวารยติ, มิทฺธํ วีริยารมฺภโต นิวารยติ, อุทฺธจฺจํ สมถโต นิวารยติ, กุกฺกุจฺจํ อวิปฺปฎิสารโต นิวารยติ, วิจิกิจฺฉา ปญฺญาโต ปฎิจฺจสมุปฺปาทโต นิวารยติฯ</p>


<p>อปโร ปริยาโยฯ กามจฺฉโนฺท อโลภโต กุสลมูลโต นิวารยติ, พฺยาปาโท อโทสโต นิวารยติ, ถินมิทฺธํ สมาธิโต นิวารยติ, อุทฺธจฺจกุกฺกุจฺจํ สติปฎฺฐาเนหิ นิวารยติ, วิจิกิจฺฉา อโมหโต กุสลมูลโต นิวารยติฯ</p>


<p>อปโร ปริยาโยฯ ตโย วิหารา ทิพฺพวิหาโร พฺรหฺมวิหาโร อริยวิหาโรฯ ทิพฺพวิหาโร จตฺตาริ ฌานานิ, พฺรหฺมวิหาโร จตฺตาริ อปฺปมาณานิ, อริยวิหาโร สตฺตติํส โพธิปกฺขิยา ธมฺมาฯ ตตฺถ กามจฺฉโนฺท อุทฺธจฺจํ กุกฺกุจฺจญฺจ ทิพฺพวิหารํ นิวารยติ, พฺยาปาโท พฺรหฺมวิหารํ นิวารยติ, ถินมิทฺธํ วิจิกิจฺฉา จ อริยวิหารํ นิวารยติฯ</p>


<p>อปโร ปริยาโยฯ กามจฺฉโนฺท พฺยาปาโท อุทฺธจฺจกุกฺกุจฺจญฺจ สมถํ นิวารยนฺติ, ถินมิทฺธํ วิจิกิจฺฉา จ วิปสฺสนํ นิวารยนฺติ, อโต นีวรณนฺติ วุจฺจเนฺตฯ อิเมหิ  ปญฺจหิ อเงฺคหิ วิปฺปยุตฺตํ ปฐมํ ฌานํฯ</p>


<p>กตเมหิ ปญฺจหิ อเงฺคหิ สมฺปยุตฺตํ ปฐมํ ฌานํ? วิตกฺกวิจาเรหิ ปีติยา สุเขน จ จิเตฺตกคฺคตาย จฯ อิเมสํ ปญฺจนฺนํ องฺคานํ อุปฺปาทปฎิลาภสมนฺนาคโม สจฺฉิกิริยํ ปฐมํ ฌานํ ปฎิลทฺธนฺติ วุจฺจติฯ อิมานิ ปญฺจ องฺคานิ อุปฺปาเทตฺวา วิหรตีติ, เตน วุจฺจเต ปฐมํ ฌานํ อุปสมฺปชฺช วิหรตีติ ทิเพฺพน วิหาเรนฯ</p>


<p>ตตฺถ ทุติยํ ฌานํ จตุรงฺคสมนฺนาคตํ ปีติสุเขน จิเตฺตกคฺคตาย อชฺฌตฺตํ สมฺปสาทเนน อิมานิ จตฺตาริ องฺคานิ อุปฺปาเทตฺวา สมฺปาเทตฺวา วิหรติ, เตน วุจฺจติ ทุติยํ ฌานํ อุปสมฺปชฺช วิหรตีติฯ</p>


<p>ตตฺถ   ปญฺจงฺคสมนฺนาคตํ ตติยํ ฌานํ สติยา สมฺปชเญฺญ สุเขน จิเตฺตกคฺคตาย อุเปกฺขาย อิมานิ ปญฺจงฺคานิ อุปฺปาเทตฺวา สมฺปาเทตฺวา วิหรติ, เตน วุจฺจติ ตติยํ ฌานํ อุปสมฺปชฺช วิหรตีติฯ</p>


<p>ตตฺถ จตุตฺถํ ฌานํ จตุรงฺคสมนฺนาคตํ อุเปกฺขาย สติปาริสุทฺธิยา อทุกฺขมสุขาย เวทนาย จิเตฺตกคฺคตา จ, อิเมหิ จตูหเงฺคหิ สมนฺนาคตํ จตุตฺถํ ฌานํฯ อิติ อิเมสํ จตุนฺนํ องฺคานํ อุปฺปาโท ปฎิลาโภ สมนฺนาคโม สจฺฉิกิริยา จตุตฺถํ ฌานํ ปฎิลทฺธนฺติ วุจฺจติฯ อิมานิ จตฺตาริ ฌานานิ อุปฺปาเทตฺวา สมฺปาเทตฺวา อุปสมฺปชฺช วิหรติ, เตน วุจฺจติ ทิเพฺพน วิหาเรน วิหรตีติฯ</p>


<p>ตตฺถ  กตโม อนิจฺจโฎฺฐ? ปีฬนโฎฺฐ อนิจฺจโฎฺฐ ปภงฺคโฎฺฐ สมฺปาปนโฎฺฐ วิเวกโฎฺฐ อนิจฺจโฎฺฐ, อยํ อนิจฺจโฎฺฐฯ</p>


<p>ตตฺถ กตโม ทุกฺขโฎฺฐ? ปีฬนโฎฺฐ ทุกฺขโฎฺฐ สมฺปีฬนโฎฺฐ สํเวคโฎฺฐ พฺยาธินโฎฺฐ, อยํ ทุกฺขโฎฺฐฯ</p>


<p>ตตฺถ กตโม สุญฺญโฎฺฐ? อนุปลิโตฺต สุญฺญโฎฺฐ, อสมฺภาชนโฎฺฐ คตปโฎฺฐ  วิวฎฺฎโฎฺฐ, อยํ สุญฺญโฎฺฐฯ</p>


<p>ตตฺถ กตโม อนตฺตโฎฺฐ? อนิสฺสริยโฎฺฐ อนตฺตโฎฺฐ, อวสวตฺตนโฎฺฐ, อกามการิโฎฺฐ ปริวิทโฎฺฐ, อยํ อนตฺตโฎฺฐติฯ</p>

</p>





