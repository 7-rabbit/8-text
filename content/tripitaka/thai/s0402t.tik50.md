<h1>(๑๗) ๒. ปฎิปทาวโคฺค</h1>
<h3>๑. สํขิตฺตสุตฺตวณฺณนา</h3>
<p> ทุติยสฺส ปฐเม   ติอาทีสุ ปาฬิยา อาคตนเยน อโตฺถ เวทิตโพฺพฯ ตถา หิ –</p>

</p>


<p>ตตฺถ ติ ปุพฺพภาเค อาคมนกาเล กิเจฺฉน กสิเรน ทุเกฺขน สสงฺขาเรน สปฺปโยเคน กิเลเส วิกฺขเมฺภตฺวา โลกุตฺตรสมาธิํ อุปฺปาเทนฺตสฺสฯ ติ วิกฺขมฺภิเตสุ กิเลเสสุ วิปสฺสนาปริวาเส จิรํ วสิตฺวา ตํ โลกุตฺตรสมาธิสงฺขาตํ ฐานํ ทนฺธํ สณิกํ อภิชานนฺตสฺส ปฎิวิชฺฌนฺตสฺส, ปาปุณนฺตสฺสาติ อโตฺถฯ ติ ยา เอสา เอวํ อุปฺปชฺชติ, อยํ กิเลสวิกฺขมฺภนปฺปฎิปทาย ทุกฺขตฺตา, วิปสฺสนาปริวาสปญฺญาย จ ทนฺธตฺตา มคฺคกาเล เอกจิตฺตกฺขเณ อุปฺปนฺนาปิ ปญฺญา อาคมนวเสน   ติ วุจฺจติฯ อุปริ ตีสุ ปเทสุปิ อิมินา นเยน อโตฺถ เวทิตโพฺพฯ</p>

</p>


<h3>๒. วิตฺถารสุตฺตวณฺณนา</h3>
<p> ทุติเย  ติ อกตาธิกาโรฯ รูปานํ ลกฺขณาทีหิ ปริจฺฉินฺทิตฺวา คหณํ ติ ปุพฺพเนฺต อปรเนฺต ปุพฺพนฺตาปรเนฺตติ เอวํ ตีสุ ปเทเสสุ กิลมติฯ ติ รูปปริคฺคหาทีสุ ปญฺจสุ ญาเณสุฯ ติ อุทยพฺพยาทินววิปสฺสนาญาเณสุฯ เสสเมตฺถ อุตฺตานเมวฯ</p>

</p>


<h3>๓. อสุภสุตฺตวณฺณนา</h3>
<p> ตติเย ติ เอเตน –</p>


<p>
‘‘ยถา อิทํ ตถา เอตํ, ยถา เอตํ ตถา อิทํ;  
  
อชฺฌตฺตญฺจ พหิทฺธา จ, กาเย ฉนฺทํ วิราชเย’’ติฯ (สุ. นิ. ๒๐๕); –  
</p>
  
<p>อิมํ เทสนานยํ สงฺคณฺหาติฯ ตสฺสโตฺถ – ยถา อิทํ สวิญฺญาณกาสุภํ อายุอุสฺมาวิญฺญาณานํ อนปคมา จรติ ติฎฺฐติ นิสีทติ สยติ, ตถา เอตํ เอตรหิ สุสาเน สยิตํ อวิญฺญาณกมฺปิ ปุเพฺพ เตสํ ธมฺมานํ อนปคมา อโหสิฯ ยถา จ เอตํ เอตรหิ มตสรีรํ เตสํ ธมฺมานํ อปคมา น จรติ น ติฎฺฐติ น นิสีทติ น เสยฺยํ กเปฺปติ, ตถา อิทํ สวิญฺญาณกมฺปิ เตสํ ธมฺมานํ อปคมา ภวิสฺสติฯ ยถา จ อิทํ สวิญฺญาณกํ เนตรหิ สุสาเน มตํ เสติ น อุทฺธุมาตกาทิภาวมุปคตํ, ตถา เอตํ เอตรหิ มตสรีรมฺปิ ปุเพฺพ อโหสิฯ ยถา ปเนตํ  เอตรหิ อวิญฺญาณกาสุภํ มตกสุสาเน เสติ อุทฺธุมาตกาทิภาวญฺจ อุปคตํ, ตถา อิทํ สวิญฺญาณกมฺปิ ภวิสฺสตีติฯ ตตฺถ นฺติ อตฺตนา มตสรีรสฺส สมานภาวํ กโรโนฺต พาหิเร โทสํ ปชหติฯ นฺติ มตสรีเรน อตฺตโน สมานภาวํ กโรโนฺต อชฺฌตฺติเก ราคํ ปชหติฯ เยนากาเรน อุภยํ สมํ กโรติ, ตํ สมฺปชานโนฺต อุภยตฺถ โมหํ ปชหติฯ</p>


<p>นฺติ พหิทฺธา สุสานาทีสุ ทิฎฺฐานํ อุทฺธุมาตกาทิทสนฺนํ อสุภานํฯ ติ กสฺมา วุตฺตํ, นนุ อนฺติมชีวิกาภาวโต ปิณฺฑปาตสฺส อลาภลาเภสุ ปริตสฺสนเคธาทิสมุปฺปตฺติโต  ภตฺตสฺส สมฺมทชนนโต กิมิกุลสํวทฺธนโตติ เอวมาทีหิปิ อากาเรหิ อาหาเรปฎิกูลตา ปจฺจเวกฺขิตพฺพาฯ วุตฺตเญฺหตํ – ‘‘อนฺตมิทํ, ภิกฺขเว, ชีวิกานํ ยทิทํ ปิโณฺฑลฺยํ อติปาโปยํ โลกสฺมิํ ยทิทํ ปิโณฺฑโลฺย วิจรติ ปตฺตปาณีติ (สํ. นิ. ๓.๘๐; อิติวุ. ๙๑)ฯ อลทฺธา จ ปิณฺฑปาตํ ปริตสฺสติ, ลทฺธา จ ปิณฺฑปาตํ คธิโต มุจฺฉิโต อโชฺฌปโนฺน อนาทีนวทสฺสาวี อนิสฺสรณปโญฺญ ปริภุญฺชตีติ (อ. นิ. ๓.๑๒๔)ฯ ภุโตฺต จ อาหาโร กสฺสจิ กทาจิ มรณํ วา มรณมตฺตํ วา ทุกฺขํ อาวหตี’’ติฯ</p>


<p>กฎุกีฎกาทโย ทฺวตฺติํสกุลปฺปเภทา กิมิโย นํ อุปนิสฺสาย ชีวนฺตีติ? วุจฺจเต – อนฺติมชีวิกาภาโว ตาว จิตฺตสํกิเลสวิโสธนตฺถํ กมฺมฎฺฐานาภินิเวสนโต ปเคว มนสิ กาตโพฺพ ‘‘มาหํ ฉวาลาตสทิโส ภเวยฺย’’นฺติฯ ตถา ปิณฺฑปาตสฺส อลาภลาเภสุ ปริตสฺสนเคธาทิสมุปฺปตฺตินิวารณํ ปเคว อนุฎฺฐาตพฺพํ สุปริสุทฺธสีลสฺส ปฎิสงฺขานวโต ตทภาวโตฯ ภตฺตสมฺมโท อเนกนฺติโก ปริโภเค อโนฺตคโธวาติ เวทิตโพฺพฯ กิมิกุลสํวทฺธนํ ปน สงฺคเหตพฺพํ, สงฺคหิตเมว วา ‘‘นวนฺนํ ปาฎิกุลฺยานํ วเสนา’’ติ เอตฺถ นิยมสฺส อกตตฺตาฯ อิมินา วา นเยน อิตเรสเมฺปตฺถ สงฺคโห ทฎฺฐโพฺพ ยถาสมฺภวเมตฺถ ปฎิกูลตาปจฺจเวกฺขณสฺส อธิเปฺปตตฺตาฯ</p>


<p>เอวญฺจ  กตฺวา  (วิสุทฺธิ. ๑.๒๙๔-๒๙๕) ทสหิ อากาเรหิ ปฎิกูลตา เวทิตพฺพาฯ เสยฺยถิทํ – คมนโต, ปริเยสนโต, ปริโภคโต, อาสยโต, นิธานโต, อปริปกฺกโต, ปริปกฺกโต, ผลโต, นิสฺสนฺทโต, สมฺมกฺขนโตติฯ เอวํ ทสนฺนํ วเสน ปาฎิกุลฺยวจเนนปิ อิธ ‘‘นวนฺน’’นฺติ วจนํ น วิรุชฺฌติ, สมฺมกฺขนสฺส ปริโภคาทีสุ ลพฺภมานภาวา วิสุํ ตํ อคฺคเหตฺวา น วทนฺติฯ  (วิสุทฺธิ. ๑.๓๐๔) ปน สมฺมกฺขนํ ปริโภคาทีสุ ลพฺภมานมฺปิ นิสฺสนฺทวเสน วิเสสโต ปฎิกูลนฺติ ทเสฺสตุํ สพฺพปจฺฉา ฐปิตาฯ</p>


<p>ติ ตีสุ ภเวสุ อรุจฺจนวเสน ปวตฺตาย วิปสฺสนาปญฺญาย สมนฺนาคโตฯ นิพฺพิทานุปสฺสนา เหสา สญฺญาสีเสน วุตฺตาฯ เสสเมตฺถ อุตฺตานเมวฯ</p>

</p>


<h3>๔-๖. ปฐมขมสุตฺตาทิวณฺณนา</h3>
<p> จตุเตฺถ  ปธานกรณกาเล สีตาทีนิ นกฺขมติ น สหตีติ ฯ ขมติ สหติ อภิภวตีติ ฯ อินฺทฺริยทมนํ ฯ ‘‘อุปฺปนฺนํ กามวิตกฺกํ นาธิวาเสตี’’ติอาทินา (ม. นิ. ๑.๒๖; อ. นิ. ๔.๑๔; ๖.๕๘) นเยน วิตกฺกสมนํ ติ อาห ติฯ นิทสฺสนมตฺตเญฺจตํ, สเพฺพสมฺปิ กิเลสานํ สมนวเสน ปวตฺตา ปฎิปทา สมาฯ ปญฺจมฉฎฺฐานิ อุตฺตานตฺถาเนวฯ</p>

</p>


<h3>๗-๘. มหาโมคฺคลฺลานสุตฺตาทิวณฺณนา</h3>
<p> สตฺตมฎฺฐเมสุ ติอาทินา โมคฺคลฺลานเตฺถรสฺส เหฎฺฐา ติณฺณํ มคฺคานํ สุขปฎิปททนฺธาภิญฺญภาโว, อรหตฺตมคฺคสฺส ทุกฺขปฎิปทขิปฺปาภิญฺญภาโว วุโตฺต, สาริปุตฺตเตฺถรสฺส ปน เหฎฺฐิมานํ ติณฺณํ มคฺคานํ สุขปฎิปททนฺธาภิญฺญภาโว, อรหตฺตมคฺคสฺส จ สุขปฎิปทขิปฺปาภิญฺญภาโว ทสฺสิโตฯ ยํ ปน วุตฺตํ  (วิสุทฺธิ. ๒.๘๐๑) ‘‘พุทฺธานํ  ปน จตฺตาโรปิ มคฺคา สุขปฎิปทขิปฺปาภิญฺญาว อเหสุํ, ตถา ธมฺมเสนาปติสฺสฯ มหาโมคฺคลฺลานเตฺถรสฺส ปน ปฐมมโคฺค สุขปฎิปทขิปฺปาภิโญฺญ อโหสิ, อุปริ ตโย ทุกฺขปฎิปททนฺธาภิญฺญา’’ติฯ ยญฺจ วุตฺตํ  (ธ. ส. อฎฺฐ. ๑๔๗๖) ‘‘ตถาคตสฺส หิ สาริปุตฺตเตฺถรสฺส จ จตฺตาโรปิ มคฺคา สุขปฎิปทขิปฺปาภิญฺญาว อเหสุํ, มหาโมคฺคลฺลานเตฺถรสฺส ปน ปฐมมโคฺค สุขปฎิปทขิปฺปาภิโญฺญ อุปริ ตโย ทุกฺขปฎิปทขิปฺปาภิญฺญา’’ติ, ตํ สพฺพํ อญฺญมญฺญํ นานุโลเมติฯ อิมาย ปาฬิยา อิมาย จ อฎฺฐกถาย น สเมติ, ตสฺมา วีมํสิตพฺพเมตํฯ ตํตํภาณกานํ วา มเตน ตตฺถ ตตฺถ ตถา ตถา วุตฺตนฺติ คเหตพฺพํฯ</p>

</p>


<h3>๙. สสงฺขารสุตฺตวณฺณนา</h3>
<p> นวเม สสงฺขาเรน ทุเกฺขน กสิเรน อธิมตฺตปโยคํ กตฺวาว กิเลสปรินิพฺพานธโมฺมติ ฯ อสงฺขาเรน อปฺปโยเคน อธิมตฺตปโยคํ อกตฺวาว กิเลสปรินิพฺพานธโมฺมติ  ฯ ธมฺมานุสารี ปุคฺคโล หิ อาคมนมฺหิ กิเลเส วิกฺขเมฺภโนฺต อปฺปทุเกฺขน อกสิเรน อกิลมโนฺตว วิกฺขเมฺภตุํ สโกฺกติฯ สทฺธานุสารี ปุคฺคโล ปน ทุเกฺขน กสิเรน กิลมโนฺต หุตฺวา วิกฺขเมฺภตุํ, ตสฺมา ธมฺมานุสาริสฺส ปุพฺพภาคมคฺคกฺขเณ กิเลสเจฺฉทกํ ญาณํ อทนฺธํ ติขิณํ สูรํ หุตฺวา วหติฯ ยถา นาม ติขิเณน อสินา กทลิํ ฉินฺทนฺตสฺส ฉินฺนฎฺฐานํ มฎฺฐํ โหติ, อติสีฆํ วหติ, สโทฺท น สุยฺยติ, พลววายามกิจฺจํ น โหติ, เอวรูปา ธมฺมานุสาริโน ปุพฺพภาคภาวนา โหติฯ สทฺธานุสาริโน ปน ปุพฺพภาคกฺขเณ กิเลสเจฺฉทกํ ญาณํ ทนฺธํ อติขิณํ อสูรํ หุตฺวา วหติฯ ยถา นาม กุเณฺฐน อสินา กทลิํ ฉินฺทนฺตสฺส ฉินฺนฎฺฐานํ น มฎฺฐํ โหติ, อติสีฆํ น วหติ, สโทฺท สุยฺยติ, พลววายามกิจฺจํ อิจฺฉิตพฺพํ โหติ, เอวรูปา สทฺธานุสาริโน ปุพฺพภาคภาวนา โหติฯ เอวํ สเนฺตปิ เนสํ กิเลสกฺขเย นานตฺตํ นตฺถิ, อนวเสสาว กิเลสา ขียนฺติฯ</p>

</p>


<h3>๑๐. ยุคนทฺธสุตฺตวณฺณนา</h3>
<p> ทสเม  ติ อิทํ สมถยานิกสฺส วเสน วุตฺตํฯ โส หิ ปฐมํ อุปจารสมาธิํ วา อปฺปนาสมาธิํ วา อุปฺปาเทติ, อยํ สมโถฯ โส ตญฺจ ตํสมฺปยุเตฺต จ ธเมฺม อนิจฺจาทีหิ วิปสฺสติ, อยํ วิปสฺสนา, อิติ ปฐมํ สมโถ, ปจฺฉา วิปสฺสนาฯ เตน วุจฺจติ ‘‘สมถปุพฺพงฺคมํ วิปสฺสนํ ภาเวตี’’ติฯ ติ อิทํ ปน วิปสฺสนายานิกสฺส วเสน วุตฺตํฯ โส ตํ วุตฺตปฺปการํ สมถํ อสมฺปาเทตฺวา ปญฺจุปาทานกฺขเนฺธ อนิจฺจาทีหิ วิปสฺสติฯ ติ โสตาปตฺติมคฺคํ สนฺธาย วทติ, โลกิยมคฺควเสเนว วา อิมิสฺสา ปาฬิยา อโตฺถ เวทิตโพฺพฯ กถํ?  ปุพฺพภาคิโย โลกิยมโคฺค อุปฺปชฺชติฯ  นิพฺพิทานุปสฺสนาวเสนฯ  มุจฺจิตุกมฺยตาวเสนฯ  ปฎิสงฺขานุปสฺสนาวเสนฯ  วา ภยตุปฎฺฐานาทิญาณวเสนฯ  มุจฺจิตุกมฺยตาทิญาณวเสนฯ  วุฎฺฐานคามินิวิปสฺสนาวเสนฯ ติ มคฺคปฺปฎิปาฎิยา ปหียนฺติ พฺยนฺตี โหนฺติฯ</p>


<p>นฺติ โอภาสาทีสุ อริยธโมฺมติ ปวตฺตํ อุทฺธจฺจํ วิเกฺขโป ธมฺมุทฺธจฺจํ , เตน ธมฺมุทฺธเจฺจน วิปสฺสนาวีถิโต อุคฺคมเนน วิรูปํ คหิตํ ปวตฺติยมานํ ธมฺมุทฺธจฺจวิคฺคหิตมานสํฯ วุตฺตเญฺหตํ –</p>

 นปฺปชานาติฯ ทุกฺขโต…เป.… อนตฺตโต อุปฎฺฐานํ ยถาภูตํ นปฺปชานาตี’’ติ (ปฎิ. ม. ๒.๖)ฯ เสสเมตฺถ อุตฺตานเมวฯ</p>

</p>

</p>





