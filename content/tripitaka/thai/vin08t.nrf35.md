<h1>นิคมนกถา</h1>
<ol>
<li>
ชมฺพุทีปตเล  
รเมฺม, มรมฺมวิสเย สุเต;  
  
ตมฺพทีปรเฎฺฐ ฐิตํ, ปุรํ รตนนามกํฯ  
</li>
  
<li>
ชินสาสนปโชฺชตํ  
, อเนกรตนากรํ;  
  
สาธุชฺชนานมาวาสํ, โสณฺณปาสาทลงฺกตํฯ  
</li>
  
<li>
ตสฺมิํ รตนปุรมฺหิ, ราชาเนกรฎฺฐิสฺสโร;  
  
สิรีสุธมฺมราชาติ, มหาอธิปตีติ จฯ  
</li>
  
<li>
เอวํนาโม มหาเตโช, รชฺชํ กาเรสิ ธมฺมโต;  
  
การาเปสิ ราชา  
มณิ-จูฬํ  
มหนฺตเจติยํฯ  
</li>
  
<li>
ตสฺส กาเล พฺรหารเญฺญ,  
ติริโย  
นาม  
ปพฺพโต  
;  
  
ปุพฺพการญฺญวาสีนํ, นิวาโส ภาวนารโหฯ  
</li>
  
<li>
อฎฺฐารสหิ โทเสหิ, มุโตฺต ปญฺจงฺคุปาคโต;  
  
อรญฺญลกฺขณํ ปโตฺต, พทฺธสีมายลงฺกโตฯ  
</li>
  
<li>
ตสฺมิํ ปพฺพเต วสโนฺต, มหาเถโร สุปากโฎ;  
  
ติเปฎกาลงฺกาโร  
ติ, ทฺวิกฺขตฺตุํ ลทฺธลญฺฉโนฯ  
</li>
  
<li>
เตภาตุกนรินฺทานํ, ครุภูโต สุเปสโล;  
  
กุสโล ปริยตฺติมฺหิ, ปฎิปตฺติมฺหิ การโกฯ  
</li>
  
<li>
โสหํ ลชฺชีเปสเลหิ, ภิกฺขูหิ อภิยาจิโต;  
  
สาสนโสฺสปการาย, อกาสิํ สีลวฑฺฒนํฯ  
</li>
  
<li>
  
วินยาลงฺการํ  
นาม, ลชฺชีนํ อุปการกํ;  
  
สุฎฺฐุ วินยสงฺคห-วณฺณนํ สาธุเสวิตํฯ  
</li>
  
<li>
รูปฉิทฺทนาสกเณฺณ  
  
, สมฺปเตฺต ชินสาสเน;  
  
ฉิทฺทสุญฺญสุญฺญรูเป, กลิยุคมฺหิ อาคเตฯ  
</li>
  
<li>
นิฎฺฐาปิตา อยํ ฎีกา, มยา สาสนการณา;  
  
ทฺวีสุ โสณฺณวิหาเรสุ, ทฺวิกฺขตฺตุํ ลทฺธเกตุนาฯ  
</li>
  
<li>
อิมินา ปุญฺญกเมฺมน, อเญฺญน กุสเลน จ;  
  
อิโต จุตาหํ ทุติเย, อตฺตภาวมฺหิ อาคเตฯ  
</li>
  
<li>
หิมวนฺตปเทสมฺหิ, ปพฺพเต คนฺธมาทเน;  
  
อาสเนฺน มณิคุหาย, มญฺชูสกทุมสฺส จฯ  
</li>
  
<li>
ตสฺมิํ เหสฺสํ ภุมฺมเทโว, อติทีฆายุโก วโร;  
  
ปญฺญาวีริยสมฺปโนฺน, พุทฺธสาสนมามโกฯ  
</li>
  
<li>
ยาว ติฎฺฐติ สาสนํ, ตาว เจติยวนฺทนํ;  
  
โพธิปูชํ สงฺฆปูชํ, กเรยฺยํ ตุฎฺฐมานโสฯ  
</li>
  
<li>
ภิกฺขูนํ ปฎิปนฺนานํ, เวยฺยาวจฺจํ กเรยฺยหํ;  
  
ปริยตฺตาภิยุตฺตานํ, กงฺขาวิโนทเยยฺยหํฯ  
</li>
  
<li>
สาสนํ ปคฺคณฺหนฺตานํ, ราชูนํ สหาโย อสฺสํ;  
  
สาสนํ นิคฺคณฺหนฺตานํ, วาเรตุํ สมโตฺถ อสฺสํฯ  
</li>
  
<li>
สาสนนฺตรธาเน ตุ, มญฺชูสํ รุกฺขมุตฺตมํ;  
  
นนฺทมูลญฺจ ปพฺภารํ, นิจฺจํ ปูชํ กเรยฺยหํฯ  
</li>
  
<li>
ยทา  
ตุ ปเจฺจกพุทฺธา, อุปฺปชฺชนฺติ มหายสา;  
  
ตทา เตสํ นิจฺจกปฺปํ, อุปฎฺฐานํ กเรยฺยหํฯ  
</li>
  
<li>
เตเนว อตฺตภาเวน, ยาว พุทฺธุปฺปาทา อหํ;  
  
ติฎฺฐโนฺต พุทฺธุปฺปาทมฺหิ, มนุเสฺสสุ ภวามหํฯ  
</li>
  
<li>
เมเตฺตยฺยสฺส  
ภควโต, ปพฺพชิตฺวาน สาสเน;  
  
โตสยิตฺวาน ชินํ ตํ, ลเภ พฺยากรณุตฺตมํฯ  
</li>
  
<li>
พฺยากรณํ ลภิตฺวาน, ปูเรตฺวา สพฺพปารมี;  
  
อนาคตมฺหิ อทฺธาเน, พุโทฺธ เหสฺสํ สเทวเกติฯ  
</li>
  
วินยาลงฺการฎีกา สมตฺตาฯ  
</li>
  
  
  
  
  