<h1>๑๔. ปกิณฺณกนิปาโต</h1>
<ol>
<li>
<p> [๔๘๔] ๑. สาลิเกทารชาตกวณฺณนา
</ol></p>


<p>    นฺติ อิทํ สตฺถา เชตวเน วิหรโนฺต มาตุโปสกภิกฺขุํ อารพฺภ กเถสิฯ ปจฺจุปฺปนฺนวตฺถุ  (ชา. ๒.๒๒.๒๙๖ อาทโย) อาวิ ภวิสฺสติฯ สตฺถา ปน ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ ภิกฺขุ คิหี โปเสสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กิํ เต โหนฺตี’’ติ วตฺวา ‘‘มาตาปิตโร เม, ภเนฺต’’ติ วุเตฺต ‘‘สาธุ ภิกฺขุ, โปราณกปณฺฑิตา ติรจฺฉานา หุตฺวา สุวโยนิยํ นิพฺพตฺติตฺวาปิ ชิเณฺณ มาตาปิตโร กุลาวเก นิปชฺชาเปตฺวา มุขตุณฺฑเกน โคจรํ อาหริตฺวา โปเสสุ’’นฺติ วตฺวา อตีตํ อาหริฯ</p>


<p>อตีเต ราชคเห มคธราชา นาม รชฺชํ กาเรสิฯ ตทา นครโต ปุพฺพุตฺตรทิสาย สาลิทฺทิโย นาม พฺราหฺมณคาโม อโหสิฯ ตสฺส ปุพฺพุตฺตรทิสาย มคธเขตฺตํ อตฺถิ, ตตฺถ โกสิยโคโตฺต นาม สาลิทฺทิยวาสี พฺราหฺมโณ สหสฺสกรีสมตฺตํ เขตฺตํ คเหตฺวา สาลิํ วปาเปสิฯ อุฎฺฐิเต จ ปน สเสฺส วติํ ถิรํ กาเรตฺวา กสฺสจิ ปณฺณาสกรีสมตฺตํ, กสฺสจิ สฎฺฐิกรีสมตฺตนฺติ เอวํ ปญฺจสตกรีสมตฺตํ เขตฺตํ อตฺตโน ปุริสานํเยว อารกฺขณตฺถาย ทตฺวา เสสํ  ปญฺจสตกรีสมตฺตํ เขตฺตํ ภติํ กตฺวา เอกสฺส ภตกสฺส อทาสิฯ โส ตตฺถ กุฎิํ กตฺวา รตฺตินฺทิวํ วสติฯ เขตฺตสฺส ปน ปุพฺพุตฺตรทิสาภาเค เอกสฺมิํ สานุปพฺพเต มหนฺตํ สิมฺพลิวนํ อตฺถิ, ตตฺถ อเนกานิ สุวสตานิ วสนฺติฯ ตทา โพธิสโตฺต ตสฺมิํ สุวสเงฺฆ สุวรโญฺญ ปุโตฺต หุตฺวา นิพฺพตฺติฯ โส วยปฺปโตฺต อภิรูโป ถามสมฺปโนฺน สกฎนาภิปมาณสรีโร อโหสิฯ อถสฺส ปิตา มหลฺลกกาเล ‘‘อหํ อิทานิ ทูรํ คนฺตุํ น สโกฺกมิ, ตฺวํ อิมํ คณํ ปริหรา’’ติ คณํ นิยฺยาเทสิฯ โส ปุนทิวสโต ปฎฺฐาย มาตาปิตูนํ โคจรตฺถาย คนฺตุํ นาทาสิ, สุวคณํ ปริหรโนฺต หิมวนฺตํ คนฺตฺวา สยํชาตสาลิวเน ยาวทตฺถํ  สาลิํ ขาทิตฺวา อาคมนกาเล มาตาปิตูนํ ปโหนกํ โคจรํ อาหริตฺวา มาตาปิตโร โปเสสิฯ</p>


<p>อถสฺส เอกทิวสํ สุวา อาโรเจสุํ ‘‘ปุเพฺพ อิมสฺมิํ กาเล มคธเขเตฺต สาลิ ปจฺจติ, อิทานิ  กิํ นุ โข ชาต’’นฺติ? ‘‘เตน หิ ชานาถา’’ติ เทฺว สุเว ปหิณิํสุฯ เต คนฺตฺวา มคธเขเตฺต โอตรนฺตา ตสฺส ภติยา รกฺขณปุริสสฺส เขเตฺต โอตริตฺวา สาลิํ ขาทิตฺวา เอกํ สาลิสีสํ อาทาย สิมฺพลิวนํ คนฺตฺวา สาลิสีสํ มหาสตฺตสฺส ปาทมูเล ฐเปตฺวา ‘‘ตตฺถ เอวรูโป สาลี’’ติ วทิํสุฯ โส ปุนทิวเส สุวคณปริวุโต ตตฺถ คนฺตฺวา ตสฺมิํ ภตกสฺส เขเตฺต โอตริฯ โส ปน ปุริโส สุเว สาลิํ ขาทเนฺต ทิสฺวา อิโต จิโต จ ธาวิตฺวา วาเรโนฺตปิ วาเรตุํ น สโกฺกติฯ เสสา สุวา ยาวทตฺถํ สาลิํ ขาทิตฺวา ตุจฺฉมุขาว คจฺฉนฺติฯ สุวราชา ปน พหูนิ สาลิสีสานิ เอกโต กตฺวา เตหิ ปริวุโต หุตฺวา อาหริตฺวา มาตาปิตูนํ เทติฯ สุวา ปุนทิวสโต ปฎฺฐาย ตเตฺถว สาลิํ ขาทิํสุฯ อถ โส ปุริโส ‘‘สเจ อิเม อญฺญํ  กติปาหํ เอวํ ขาทิสฺสนฺติ, กิญฺจิ น ภวิสฺสติ, พฺราหฺมโณ สาลิํ อคฺฆาเปตฺวา มยฺหํ อิณํ กริสฺสติ, คนฺตฺวา ตสฺส อาโรเจสฺสามี’’ติ สาลิมุฎฺฐินา สทฺธิํ ตถารูปํ ปณฺณาการํ คเหตฺวา สาลิทฺทิยคามํ คนฺตฺวา พฺราหฺมณํ ปสฺสิตฺวา วนฺทิตฺวา ปณฺณาการํ ทตฺวา เอกมนฺตํ ฐิโต ‘‘กิํ, โภ ปุริส, สมฺปนฺนํ สาลิเขตฺต’’นฺติ ปุโฎฺฐ ‘‘อาม, พฺราหฺมณ, สมฺปนฺน’’นฺติ วตฺวา เทฺว คาถา อภาสิ –</p>


<ol>
<li>
‘‘สมฺปนฺนํ สาลิเกทารํ, สุวา ภุญฺชนฺติ โกสิย;  
  
ปฎิเวเทมิ เต พฺรเหฺม, น เน วาเรตุมุสฺสเหฯ  
</li>
  
<li>
‘‘เอโก จ ตตฺถ สกุโณ, โย เนสํ สพฺพสุนฺทโร;  
  
ภุตฺวา สาลิํ ยถากามํ, ตุเณฺฑนาทาย คจฺฉตี’’ติฯ  
</li>
  
<p>ตตฺถ นฺติ ปริปุณฺณํ อเวกลฺลํฯ นฺติ สาลิเขตฺตํฯ ติ สเพฺพหิ โกฎฺฐาเสหิ สุนฺทโร รตฺตตุโณฺฑ ชิญฺชุกสนฺนิภอกฺขิ รตฺตปาโท ตีหิ รตฺตราชีหิ ปริกฺขิตฺตคีโว มหามยูรปมาโณ โส ยาวทตฺถํ สาลิํ ขาทิตฺวา อญฺญํ ตุเณฺฑน คเหตฺวา คจฺฉตีติฯ
</ol></p>


<p>พฺราหฺมโณ  ตสฺส กถํ สุตฺวา สุวราเช สิเนหํ อุปฺปาเทตฺวา เขตฺตปาลํ ปุจฺฉิ ‘‘อโมฺภ ปุริส, ปาสํ โอเฑฺฑตุํ ชานาสี’’ติ? ‘‘อาม, ชานามี’’ติฯ อถ นํ คาถาย อชฺฌภาสิ –</p>


<ol>
<li>
‘‘โอเฑฺฑนฺตุ วาลปาสานิ, ยถา พเชฺฌถ โส ทิโช;  
  
ชีวญฺจ นํ คเหตฺวาน, อานเยหิ มมนฺติเก’’ติฯ  
</li>
  
<p>ตตฺถ  ติ โอฑฺฑยนฺตุฯ ติ อสฺสวาลาทิรชฺชุมยปาสานิฯ นฺติ ชีวนฺตํ เอว นํฯ ติ อาเนหิฯ
</ol></p>


<p>ตํ สุตฺวา เขตฺตปาโล สาลิํ อคฺฆาเปตฺวา อิณสฺส อกตภาเวน ตุโฎฺฐ คนฺตฺวา อสฺสวาเล วเฎฺฎตฺวา ‘‘อชฺช อิมสฺมิํ ฐาเน โอตริสฺสตี’’ติ สุวรโญฺญ โอตรณฎฺฐานํ สลฺลเกฺขตฺวา ปุนทิวเส ปาโตว จาฎิปมาณํ ปญฺชรํ กตฺวา ปาสญฺจ โอเฑฺฑตฺวา สุวานํ อาคมนํ โอโลเกโนฺต กุฎิยํ นิสีทิฯ สุวราชาปิ สุวคณปริวุโต อาคนฺตฺวา อโลลุปฺปจารตาย หิโยฺย ขาทิตฎฺฐาเน  โอฑฺฑิตปาเส ปาทํ ปเวสโนฺตว โอตริฯ โส อตฺตโน พทฺธภาวํ ญตฺวา จิเนฺตสิ ‘‘สจาหํ อิทาเนว พทฺธรวํ รวิสฺสามิ, ญาตกาเม ภยตชฺชิตา โคจรํ อคฺคเหตฺวาว ปลายิสฺสนฺติ, ยาว เอเตสํ โคจรคฺคหณํ, ตาว อธิวาเสสฺสามี’’ติฯ โส เตสํ สุหิตภาวํ ญตฺวา มรณภยตชฺชิโต หุตฺวา ติกฺขตฺตุํ พทฺธรวํ รวิฯ อถ สเพฺพ เต สุวา ปลายิํสุฯ สุวราชา ‘‘เอตฺตเกสุ เม ญาตเกสุ นิวตฺติตฺวา โอโลเกโนฺต เอโกปิ นตฺถิ, กิํ นุ โข มยา ปาปํ กต’’นฺติ วิลปโนฺต คาถมาห –</p>


<ol>
<li>
‘‘เอเต ภุตฺวา ปิวิตฺวา จ, ปกฺกมนฺติ วิหงฺคมา;  
  
เอโก พโทฺธสฺมิ ปาเสน, กิํ ปาปํ ปกตํ มยา’’ติฯ  
</li>
  
<p>เขตฺตปาโล สุวราชสฺส พทฺธรวํ สุวานญฺจ อากาเส ปกฺขนฺทนสทฺทํ สุตฺวา ‘‘กิํ นุ โข’’ติ กุฎิยา โอรุยฺห ปาสาฎฺฐานํ คนฺตฺวา สุวราชานํ ทิสฺวา ‘‘ยเสฺสว เม ปาโส โอฑฺฑิโต, เสฺวว พโทฺธ’’ติ ตุฎฺฐมานโส สุวราชานํ ปาสโต โมเจตฺวา เทฺว ปาเท เอกโต พนฺธิตฺวา ทฬฺหํ อาทาย สาลิทฺทิยคามํ  คนฺตฺวา สุวราชํ พฺราหฺมณสฺส อทาสิฯ พฺราหฺมโณ พลวสิเนเหน มหาสตฺตํ อุโภหิ หเตฺถหิ ทฬฺหํ คเหตฺวา อเงฺก นิสีทาเปตฺวา เตน สทฺธิํ สลฺลปโนฺต เทฺว คาถา อภาสิ –
</ol></p>


<ol>
<li>
‘‘อุทรํ นูน อเญฺญสํ, สุว อโจฺจทรํ ตว;  
  
ภุตฺวา สาลิํ ยถากามํ, ตุเณฺฑนาทาย คจฺฉสิฯ  
</li>
  
<li>
‘‘โกฎฺฐํ นุ ตตฺถ ปูเรสิ, สุว เวรํ นุ เต มยา;  
  
ปุโฎฺฐ เม สมฺม อกฺขาหิ, กุหิํ สาลิํ นิทาหสี’’ติฯ  
</li>
  
<p>ตตฺถ  ติ อเญฺญสํ อุทรํ อุทรเมว มเญฺญ, ตว อุทรํ ปน อติอุทรํฯ ติ ตสฺมิํ สิมฺพลิวเนฯ ติ วสฺสารตฺตตฺถาย ปูเรสิฯ ติ นิธานํ กตฺวา ฐเปสิ, ‘‘นิธียสี’’ติปิ ปาโฐฯ
</ol></p>


<p>ตํ สุตฺวา สุวราชา มธุราย มนุสฺสภาสาย สตฺตมํ คาถมาห –</p>


<ol>
<li>
‘‘น  
เม เวรํ ตยา สทฺธิํ, โกโฎฺฐ มยฺหํ น วิชฺชติ;  
  
อิณํ มุญฺจามิณํ ทมฺมิ, สมฺปโตฺต โกฎสิมฺพลิํ;  
  
นิธิมฺปิ ตตฺถ นิทหามิ, เอวํ ชานาหิ โกสิยา’’ติฯ  
</li>
  
<p>ตตฺถ ติ ตว สาลิํ หริตฺวา อิณํ มุญฺจามิ เจว ทมฺมิ จาติ วทติฯ ติ เอกํ ตตฺถ สิมฺพลิวเน อนุคามิกนิธิมฺปิ นิทหามิฯ
</ol></p>


<p>อถ นํ พฺราหฺมโณ ปุจฺฉิ –</p>


<ol>
<li>
‘‘กีทิสํ เต อิณทานํ, อิณโมโกฺข จ กีทิโส;  
  
นิธินิธานมกฺขาหิ, อถ ปาสา ปโมกฺขสี’’ติฯ  
</li>
  
<p>ตตฺถ นฺติ อิณสฺส ทานํฯ นฺติ นิธิโน นิธานํฯ
</ol></p>


<p>เอวํ พฺราหฺมเณน ปุโฎฺฐ สุวราชา ตสฺส พฺยากโรโนฺต จตโสฺส คาถา อภาสิ –</p>


<ol>
<li>
‘‘อชาตปกฺขา ตรุณา, ปุตฺตกา มยฺห โกสิย;  
  
เต มํ ภตา ภริสฺสนฺติ, ตสฺมา เตสํ อิณํ ทเทฯ  
</li>
  
<li>
‘‘มาตา ปิตา จ เม วุทฺธา, ชิณฺณกา คตโยพฺพนา;  
  
เตสํ ตุเณฺฑน หาตูน, มุเญฺจ ปุพฺพกตํ อิณํฯ  
</li>
  
<li>
‘‘อเญฺญปิ  
  
ตตฺถ สกุณา, ขีณปกฺขา สุทุพฺพลา;  
  
เตสํ ปุญฺญตฺถิโก ทมฺมิ, ตํ นิธิํ อาหุ ปณฺฑิตาฯ  
</li>
  
<li>
‘‘อีทิสํ เม อิณทานํ, อิณโมโกฺข จ อีทิโส;  
  
นิธินิธานมกฺขามิ, เอวํ ชานาหิ โกสิยา’’ติฯ  
</li>
  
<p>ตตฺถ ติ หริตฺวาฯ นฺติ ตํ ปุญฺญกมฺมํ ปณฺฑิตา อนุคามิกนิธิํ นาม กเถนฺติฯ นฺติ นิธิโน นิธานํ, ‘‘นิธานนิธิ’’นฺติปิ ปาโฐ, อยเมวโตฺถฯ
</ol></p>


<p>พฺราหฺมโณ มหาสตฺตสฺส ธมฺมกถํ สุตฺวา ปสนฺนจิโตฺต เทฺว คาถา อภาสิฯ</p>


<ol>
<li>
‘‘ภทฺทโก วตยํ ปกฺขี, ทิโช ปรมธมฺมิโก;  
  
เอกเจฺจสุ มนุเสฺสสุ, อยํ ธโมฺม น วิชฺชติฯ  
</li>
  
<li>
‘‘ภุญฺช  
สาลิํ ยถากามํ, สห สเพฺพหิ ญาติภิ;  
  
ปุนาปิ สุว ปเสฺสมุ, ปิยํ เม ตว ทสฺสน’’นฺติฯ  
</li>
  
<p>ตตฺถ นฺติ อิโต ปฎฺฐาย นิพฺภโย หุตฺวา ภุญฺชาติ กรีสสหสฺสมฺปิ ตเสฺสว นิยฺยาเทโนฺต เอวมาหฯ ติ อตฺตโน รุจิยา อาคตํ อเญฺญสุปิ ทิวเสสุ ตํ ปเสฺสยฺยามาติฯ
</ol></p>


<p>เอวํ พฺราหฺมโณ มหาสตฺตํ ยาจิตฺวา ปิยปุตฺตํ วิย มุทุจิเตฺตน โอโลเกโนฺต ปาทโต พนฺธนํ โมเจตฺวา สตปากเตเลน ปาเท มเกฺขตฺวา ภทฺทปีเฐ นิสีทาเปตฺวา กญฺจนตฎฺฎเก มธุลาเช ขาทาเปตฺวา สกฺขโรทกํ ปาเยสิฯ อถสฺส สุวราชา ‘‘อปฺปมโตฺต โหหิ, พฺราหฺมณา’’ติ วตฺวา โอวาทํ เทโนฺต อาห –</p>


<ol>
<li>
‘‘ภุตฺตญฺจ ปีตญฺจ ตวสฺสมมฺหิ, รตี จ โน โกสิย เต สกาเส;  
  
นิกฺขิตฺตทเณฺฑสุ ททาหิ ทานํ, ชิเณฺณ จ มาตาปิตโร ภรสฺสู’’ติฯ  
</li>
  
<p>ตตฺถ ติ ตว นิเวสเนฯ ติ อภิรติฯ
</ol></p>


<p>ตํ   สุตฺวา พฺราหฺมโณ ตุฎฺฐมานโส อุทานํ อุทาเนโนฺต คาถมาห –</p>


<ol>
<li>
‘‘ลกฺขี วต เม อุทปาทิ อชฺช, โย อทฺทสาสิํ ปวรํ ทิชานํ;  
  
สุวสฺส สุตฺวาน สุภาสิตานิ, กาหามิ ปุญฺญานิ อนปฺปกานี’’ติฯ  
</li>
  
<p>ตตฺถ ติ สิรีปิ ปุญฺญมฺปิ ปญฺญาปิฯ
</ol></p>


<p>มหาสโตฺต พฺราหฺมเณน อตฺตโน ทินฺนํ กรีสสหสฺสมตฺตํ ปฎิกฺขิปิตฺวา อฎฺฐกรีสเมว คณฺหิฯ พฺราหฺมโณ ถเมฺภ นิขนิตฺวา ตสฺส เขตฺตํ นิยฺยาเทตฺวา คนฺธมาลาทีหิ ปูเชตฺวา ขมาเปตฺวา ‘‘คจฺฉ สามิ, อสฺสุมุเข โรทมาเน มาตาปิตโร อสฺสาเสหี’’ติ วตฺวา ตํ อุโยฺยเชสิฯ โส ตุฎฺฐมานโส สาลิสีสํ อาทาย คนฺตฺวา มาตาปิตูนํ ปุรโต นิกฺขิปิตฺวา ‘‘อมฺมตาตา, อุเฎฺฐถา’’ติ อาหฯ เต อสฺสุมุขา โรทมานา อุฎฺฐหิํสุ, ตาวเทว สุวคณา  สนฺนิปติตฺวา ‘‘กถํ มุโตฺตสิ, เทวา’’ติ ปุจฺฉิํสุฯ โส เตสํ สพฺพํ วิตฺถารโต กเถสิฯ โกสิโยปิ สุวรโญฺญ โอวาทํ สุตฺวา ตโต ปฎฺฐาย ธมฺมิกสมณพฺราหฺมณานํ มหาทานํ ปฎฺฐเปสิฯ ตมตฺถํ ปกาเสโนฺต สตฺถา โอสานคาถมาห –</p>


<ol>
<li>
‘‘โส โกสิโย อตฺตมโน อุทโคฺค, อนฺนญฺจ ปานญฺจภิสงฺขริตฺวา;  
  
อเนฺนน ปาเนน ปสนฺนจิโตฺต, สนฺตปฺปยิ สมณพฺราหฺมเณ จา’’ติฯ  
</li>
  
<p>ตตฺถ ติ คหิตคหิตานิ ภาชนานิ ปูเรโนฺต สนฺตเปฺปสีติฯ
</ol></p>


<p>สตฺถา อิมํ ธมฺมเทสนํ อาหริตฺวา ‘‘เอวํ ภิกฺขุ มาตาปิตูนํ โปสนํ นาม ปณฺฑิตานํ วํโส’’ติ วตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ ตทา สุวคณา พุทฺธปริสา อเหสุํ, มาตาปิตโร มหาราชกุลานิ, เขตฺตปาโล ฉโนฺน, พฺราหฺมโณ อานโนฺท, สุวราชา ปน อหเมว อโหสินฺติฯ</p>

</p>


<ol>
<li>
<p> [๔๘๕] ๒. จนฺทกินฺนรีชาตกวณฺณนา
</ol></p>


<p>   ติ อิทํ สตฺถา กปิลวตฺถุปุรํ อุปนิสฺสาย นิโคฺรธาราเม วิหรโนฺต ราชนิเวสเน ราหุลมาตรํ อารพฺภ กเถสิฯ อิทํ ปน ชาตกํ ทูเรนิทานโต ปฎฺฐาย กเถตพฺพํฯ สา ปเนสา นิทานกถา ยาว ลฎฺฐิวเน อุรุเวลกสฺสปสีหนาทา  กถิตา, ตโต ปรํ ยาว กปิลวตฺถุคมนา  อาวิ ภวิสฺสติฯ สตฺถา ปน ปิตุ นิเวสเน นิสีทิตฺวา อนฺตรภตฺตสมเย  (ชา. ๑.๑๐.๙๒ อาทโย) กเถตฺวา กตภตฺตกิโจฺจ ‘‘ราหุลมาตุ นิเวสเน นิสีทิตฺวา ตสฺสา คุณํ วเณฺณโนฺต  (ชา. ๑.๑๔.๑๘ อาทโย) กเถสฺสามี’’ติ ราชานํ ปตฺตํ คาหาเปตฺวา ทฺวีหิ อคฺคสาวเกหิ สทฺธิํ ราหุลมาตุ นิเวสนฎฺฐานํ ปายาสิฯ ตทา ตสฺสา สมฺมุขา จตฺตาลีสสหสฺสนาฎกิตฺถิโย วสนฺติ ตาสุ ขตฺติยกญฺญานํเยว นวุติอธิกสหสฺสํฯ สา ตถาคตสฺส อาคมนํ ญตฺวา ‘‘สพฺพา กาสาวาเนว นิวาเสนฺตู’’ติ ตาสํ อาโรจาเปสิฯ ตา ตถา กริํสุฯ สตฺถา อาคนฺตฺวา ปญฺญตฺตาสเน  นิสีทิฯ อถ ตา สพฺพาปิ เอกปฺปหาเรเนว วิรวิํสุ, มหาปริเทวสโทฺท อโหสิฯ ราหุลมาตาปิ ปริเทวิตฺวา โสกํ วิโนเทตฺวา สตฺถารํ วนฺทิตฺวา ราชคเตน พหุมาเนน สคารเวน นิสีทิฯ ราชา ตสฺสา คุณกถํ อารภิ, ‘‘ภเนฺต, มม สุณฺหา ‘ตุเมฺหหิ กาสาวานิ นิวตฺถานี’ติ สุตฺวา กาสาวาเนว นิวาเสสิ, ‘มาลาทีนิ ปริจฺจตฺตานี’ติ สุตฺวา มาลาทีนิ ปริจฺจชิ, ‘ภูมิยํ สยตี’ติ สุตฺวา ภูมิสยนาว ชาตา, ตุมฺหากํ ปพฺพชิตกาเล วิธวา หุตฺวา อเญฺญหิ ราชูหิ เปสิตํ ปณฺณาการํ น คณฺหิ, เอวํ ตุเมฺหสุ อสํหีรจิตฺตา เอสา’’ติ นานปฺปกาเรหิ ตสฺสา คุณกถํ กเถสิฯ สตฺถา ‘‘อนจฺฉริยํ, มหาราช, ยํ เอสา อิทานิ มม ปจฺฉิเม อตฺตภาเว มยิ สสิเนหา อสํหีรจิตฺตา อนญฺญเนยฺยา ภเวยฺยฯ เอสา ติรจฺฉานโยนิยํ นิพฺพตฺตาปิ มยิ อสํหีรจิตฺตา อนญฺญเนยฺยา อโหสี’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต มหาสโตฺต หิมวนฺตปเทเส กินฺนรโยนิยํ นิพฺพตฺติ, จนฺทา นามสฺส ภริยาฯ เต อุโภปิ จนฺทนามเก รชตปพฺพเต วสิํสุฯ ตทา พาราณสิราชา อมจฺจานํ รชฺชํ นิยฺยาเทตฺวา เทฺว กาสายานิ นิวาเสตฺวา สนฺนทฺธปญฺจาวุโธ เอกโกว หิมวนฺตํ ปาวิสิฯ โส มิคมํสํ ขาทโนฺต เอกํ ขุทฺทกนทิํ อนุสญฺจรโนฺต อุทฺธํ อภิรุหิฯ จนฺทปพฺพตวาสิโน กินฺนรา วสฺสารตฺตสมเย อโนตริตฺวา ปพฺพเตเยว วสนฺติ, นิทาฆสมเย โอตรนฺติฯ ตทา จ โส จนฺทกินฺนโร อตฺตโน ภริยาย สทฺธิํ โอตริตฺวา เตสุ เตสุ ฐาเนสุ คเนฺธ วิลิมฺปโนฺต ปุปฺผเรณุํ ขาทโนฺต ปุปฺผปเฎ นิวาเสโนฺต ปารุปโนฺต ลตาโทลาหิ กีฬโนฺต  มธุรสฺสเรน คายโนฺต ตํ ขุทฺทกนทิํ ปตฺวา เอกสฺมิํ นิวตฺตนฎฺฐาเน โอตริตฺวา อุทเก ปุปฺผานิ วิกิริตฺวา อุทกกีฬํ กีฬิตฺวา ปุปฺผปเฎ นิวาเสตฺวา ปารุปิตฺวา รชตปฎฺฎวณฺณาย วาลุกาย ปุปฺผาสนํ ปญฺญเปตฺวา เอกํ เวฬุ ทณฺฑกํ คเหตฺวา สยเน นิสีทิ ฯ ตโต จนฺทกินฺนโร เวฬุํ วาเทโนฺต มธุรสเทฺทน คายิฯ จนฺทกินฺนรี มุทุหเตฺถ นาเมตฺวา ตสฺส อวิทูเร ฐิตา นจฺจิ เจว คายิ จฯ โส ราชา เตสํ สทฺทํ สุตฺวา ปทสทฺทํ อสาเวโนฺต สณิกํ คนฺตฺวา ปฎิจฺฉเนฺน ฐตฺวา เต กินฺนเร ทิสฺวา กินฺนริยา ปฎิพทฺธจิโตฺต หุตฺวา ‘‘ตํ กินฺนรํ วิชฺฌิตฺวา ชีวิตกฺขยํ ปาเปตฺวา อิมาย สทฺธิํ สํวาสํ กเปฺปสฺสามี’’ติ ฐตฺวา จนฺทกินฺนรํ วิชฺฌิฯ โส เวทนาปฺปโตฺต ปริเทวมาโน จตโสฺส คาถา อภาสิ –</p>


<ol>
<li>
‘‘อุปนียติทํ มเญฺญ, จเนฺท โลหิตมทฺทเน;  
  
อชฺช ชหามิ ชีวิตํ, ปาณา เม จเนฺท นิรุชฺฌนฺติฯ  
</li>
  
<li>
‘‘โอสีทิ เม ทุกฺขํ หทยํ, เม ฑยฺหเต นิตมฺมามิ;  
  
ตว จนฺทิยา โสจนฺติยา, น นํ อเญฺญหิ โสเกหิฯ  
</li>
  
<li>
‘‘ติณมิว วนมิว มิลายามิ, นที อปริปุณฺณาว สุสฺสามิ;  
  
ตว จนฺทิยา โสจนฺติยา, น นํ อเญฺญหิ โสเกหิฯ  
</li>
  
<li>
‘‘วสฺสมิว สเร ปาเท, อิมานิ อสฺสูนิ วตฺตเร มยฺหํ;  
  
ตว จนฺทิยา โสจนฺติยา, น นํ อเญฺญหิ โสเกหี’’ติฯ  
</li>
  
<p>ตตฺถ  ติ สนฺตติวิเจฺฉทํ อุปนียติฯ นฺติ ชีวิตํฯ ติ ภเทฺท, จเนฺท มม ชีวิตปาณา นิรุชฺฌนฺติฯ ติ ชีวิตํ เม โอสีทติฯ ติ อติกิลมามิฯ ติ อิทํ มม ทุกฺขํ, น นํ อเญฺญหิ โสเกหิ, อถ โข ตว จนฺทิยา โสจนฺติยา โสกเหตุ ยสฺมา ตฺวํ มม วิโยเคน โสจิสฺสสิ, ตสฺมาติ อโตฺถฯ ติ ตตฺตปาสาเณ ขิตฺตติณมิว มูลฉินฺนวนมิว มิลายามีติ วทติฯ ติ ยถา นาม ปพฺพตปาเท ปติตวสฺสํ สริตฺวา อจฺฉินฺนธารํ วตฺตติฯ
</ol></p>


<p>มหาสโตฺต อิมาหิ จตูหิ คาถาหิ ปริเทวิตฺวา ปุปฺผสยเน นิปโนฺนว สติํ วิสฺสเชฺชตฺวา ปริวตฺติฯ ราชา ปติฎฺฐิโตวฯ อิตรา มหาสเตฺต ปริเทวเนฺต อตฺตโน รติยา มตฺตา หุตฺวา ตสฺส  วิทฺธภาวํ  น ชานาติ, วิสญฺญํ ปน นํ ปริวตฺติตฺวา นิปนฺนํ ทิสฺวา ‘‘กิํ นุ โข เม ปิยสามิกสฺส ทุกฺข’’นฺติ อุปธาเรนฺตี ปหารมุขโต ปคฺฆรนฺตํ โลหิตํ ทิสฺวา ปิยสามิเก อุปฺปนฺนํ พลวโสกํ สนฺธาเรตุํ อสโกฺกนฺตี มหาสเทฺทน ปริเทวิฯ ราชา ‘‘กินฺนโร มโต ภวิสฺสตี’’ติ นิกฺขมิตฺวา อตฺตานํ ทเสฺสสิฯ จนฺทา ตํ ทิสฺวา ‘‘อิมินา เม โจเรน ปิยสามิโก วิโทฺธ ภวิสฺสตี’’ติ กมฺปมานา ปลายิตฺวา ปพฺพตมตฺถเก ฐตฺวา ราชานํ ปริภาสนฺตี ปญฺจ คาถา อภาสิ –</p>


<ol>
<li>
‘‘ปาโป โขสิ ราชปุตฺต, โย เม อิจฺฉิตํ ปติํ วรากิยา;  
  
วิชฺฌสิ วนมูลสฺมิํ, โสยํ วิโทฺธ ฉมา เสติฯ  
</li>
  
<li>
‘‘อิมํ มยฺหํ หทยโสกํ, ปฎิมุญฺจตุ ราชปุตฺต ตว มาตา;  
  
โย มยฺหํ หทยโสโก, กิมฺปุริสํ อเวกฺขมานายฯ  
</li>
  
<li>
‘‘อิมํ มยฺหํ หทยโสกํ, ปฎิมุญฺจตุ ราชปุตฺต ตว ชายา;  
  
โย มยฺหํ หทยโสโก, กิมฺปุริสํ อเวกฺขมานายฯ  
</li>
  
<li>
‘‘มา จ ปุตฺตํ มา จ ปติํ, อทฺทกฺขิ ราชปุตฺต ตว มาตา;  
  
โย กิมฺปุริสํ อวธิ, อทูสกํ มยฺห กามา หิฯ  
</li>
  
<li>
‘‘มา จ ปุตฺตํ มา จ ปติํ, อทฺทกฺขิ ราชปุตฺต ตว ชายา;  
  
โย กิมฺปุริสํ อวธิ, อทูสกํ มยฺห กามา หี’’ติฯ  
</li>
  
<p>ตตฺถ  ติ กปณายฯ ติ ปฎิลภตุ ผุสตุ ปาปุณาตุฯ ติ มยฺหํ กาเมนฯ
</ol></p>


<p>ราชา นํ ปญฺจหิ คาถาหิ ปริภาสิตฺวา ปพฺพตมตฺถเก ฐิตํเยว อสฺสาเสโนฺต คาถมาห –</p>


<ol>
<li>
‘‘มา ตฺวํ จเนฺท โรทิ มา โสปิ, วนติมิรมตฺตกฺขิ;  
  
มม ตฺวํ เหหิสิ ภริยา, ราชกุเล ปูชิตา นารีภี’’ติฯ  
</li>
  
<p>ตตฺถ   ติ มหาสตฺตสฺส ปริเทวนกาเล นามสฺส สุตตฺตา เอวมาหฯ ติ วนติมิรปุปฺผสมานอกฺขิฯ ติ โสฬสนฺนํ อิตฺถิสหสฺสานํ เชฎฺฐิกา อคฺคมเหสี เหสฺสสิฯ
</ol></p>


<p>จนฺทา ตสฺส วจนํ สุตฺวา ‘‘ตฺวํ กิํ มํ วเทสี’’ติ สีหนาทํ นทนฺตี อนนฺตรคาถมาห –</p>


<ol>
<li>
‘‘อปิ นูนหํ มริสฺสํ, นาหํ ราชปุตฺต ตว เหสฺสํ;  
  
โย กิมฺปุริสํ อวธิ, อทูสกํ มยฺห กามา หี’’ติฯ  
</li>
  
<p>ตตฺถ นฺติ อปิ เอกํเสเนว อหํ มริสฺสํฯ
</ol></p>


<p>โส ตสฺสา วจนํ สุตฺวา นิจฺฉนฺทราโค หุตฺวา อิตรํ คาถมาห –</p>


<ol>
<li>
‘‘อปิ ภีรุเก อปิ ชีวิตุกามิเก, กิมฺปุริสิ คจฺฉ หิมวนฺตํ;  
  
ตาลีสตครโภชนา, อเญฺญ ตํ มิคา รมิสฺสนฺตี’’ติฯ  
</li>
  
<p>ตตฺถ ติ ภีรุชาติเกฯ ติ ตฺวํ ตาลีสปตฺตตครปตฺตโภชนา มิคี, ตสฺมา อเญฺญ ตํ มิคา รมิสฺสนฺติ, น ตฺวํ ราชกุลารหา, คจฺฉาติ นํ อวจ, วตฺวา จ ปน นิรเปโกฺข หุตฺวา ปกฺกามิฯ
</ol></p>


<p>สา ตสฺส คตภาวํ ญตฺวา โอรุยฺห มหาสตฺตํ อาลิงฺคิตฺวา ปพฺพตมตฺถกํ อาโรเปตฺวา ปพฺพตตเล นิปชฺชาเปตฺวา สีสมสฺส อตฺตโน อูรูสุ กตฺวา พลวปริเทวํ ปริเทวมานา ทฺวาทส คาถา อภาสิ –</p>


<ol>
<li>
‘‘เต  
ปพฺพตา ตา จ กนฺทรา, ตา จ คิริคุหาโย ตเถว ติฎฺฐนฺติ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘เต ปณฺณสนฺถตา รมณียา, วาฬมิเคหิ อนุจิณฺณา;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘เต  
ปุปฺผสนฺถตา รมณียา, วาฬมิเคหิ อนุจิณฺณา;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘อจฺฉา  
สวนฺติ คิริวนนทิโย, กุสุมาภิกิณฺณโสตาโย;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘นีลานิ หิมวโต ปพฺพตสฺส, กูฎานิ ทสฺสนียานิ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘ปีตานิ หิมวโต ปพฺพตสฺส, กูฎานิ ทสฺสนียานิ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘ตมฺพานิ หิมวโต ปพฺพตสฺส, กูฎานิ ทสฺสนียานิ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘ตุงฺคานิ หิมวโต ปพฺพตสฺส, กูฎานิ ทสฺสนียานิ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘เสตานิ หิมวโต ปพฺพตสฺส, กูฎานิ ทสฺสนียานิ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘จิตฺรานิ หิมวโต ปพฺพตสฺส, กูฎานิ ทสฺสนียานิ;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘ยกฺขคณเสวิเต คนฺธมาทเน, โอสเธภิ สญฺฉเนฺน;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺสํฯ  
</li>
  
<li>
‘‘กิมฺปุริสเสวิเต  
คนฺธมาทเน, โอสเธภิ สญฺฉเนฺน;  
  
ตเตฺถว ตํ อปสฺสนฺตี, กิมฺปุริส กถํ อหํ กสฺส’’นฺติฯ  
</li>
  
<p>ตตฺถ  ติ เยสุ มยํ เอกโตว อภิรมิมฺห, อิเม เต ปพฺพตา ตา จ กนฺทรา ตา จ คิริคุหาโย ตเถว ฐิตาฯ เตสุ อหํ อิทานิ  กิํ กริสฺสามิ, เตสุ ปุปฺผผลปลฺลวาทิโสภํ ตํ อปสฺสนฺตี กถํ อธิวาเสตุํ สกฺขิสฺสามีติ ปริเทวติฯ ติ ตาลีสปตฺตาทิคนฺธปณฺณสนฺถราฯ ติ วิปฺปสโนฺนทกาฯ ติ นีลมณิมยานิฯ ติ โสวณฺณมยานิฯ ติ มโนสิลมยานิฯ ติ อุจฺจานิ ติขิณคฺคานิฯ ติ รชตมยานิฯ ติ สตฺตรตนมิสฺสกานิฯ ติ ภุมฺมเทวตาหิ เสวิเตฯ
</ol></p>


<p>อิติ สา ทฺวาทสหิ คาถาหิ ปริเทวิตฺวา มหาสตฺตสฺส อุเร หตฺถํ ฐเปตฺวา สนฺตาปภาวํ ญตฺวา ‘‘จโนฺท ชีวติเยว, เทวุชฺฌานกมฺมํ กตฺวา ชีวิตมสฺส ทสฺสามี’’ติ จิเนฺตตฺวา ‘‘กิํ นุ โข โลกปาลา นาม นตฺถิ, อุทาหุ วิปฺปวุตฺถา, อทุ มตา , เต เม ปิยสามิกํ น รกฺขนฺตี’’ติ เทวุชฺฌานกมฺมํ อกาสิฯ ตสฺสา โสกเวเคน สกฺกสฺส อาสนํ อุณฺหํ อโหสิฯ สโกฺก อาวเชฺชโนฺต ตํ การณํ ญตฺวา พฺราหฺมณวเณฺณน เวเคเนว อาคนฺตฺวา กุณฺฑิกโต อุทกํ คเหตฺวา มหาสตฺตํ อาสิญฺจิฯ ตาวเทว วิสํ อนฺตรธายิ, วโณ รุหิ, อิมสฺมิํ ฐาเน วิโทฺธติปิ น ปญฺญายิฯ มหาสโตฺต สุขิโต อุฎฺฐาสิฯ จนฺทา ปิยสามิกํ อโรคํ ทิสฺวา โสมนสฺสปฺปตฺตา สกฺกสฺส ปาเท วนฺทนฺตี อนนฺตรคาถมาห –</p>


<ol>
<li>
‘‘วเนฺท เต อยิรพฺรเหฺม, โย เม อิจฺฉิตํ ปติํ วรากิยา;  
  
อมเตน อภิสิญฺจิ, สมาคตาสฺมิ ปิยตเมนา’’ติฯ  
</li>
  
<p>ตตฺถ ติ อุทกํ ‘‘อมต’’นฺติ มญฺญมานา เอวมาหฯ ติ ปิยตเรน, อยเมว วา ปาโฐฯ
</ol></p>


<p>สโกฺก เตสํ โอวาทมทาสิ ‘‘อิโต ปฎฺฐาย จนฺทปพฺพตโต โอรุยฺห มนุสฺสปถํ มา คมิตฺถ, อิเธว วสถา’’ติฯ เอวญฺจ ปน วตฺวา เต โอวทิตฺวา สกฎฺฐานเมว  คโตฯ จนฺทาปิ ‘‘กิํ โน สามิ อิมินา ปริปนฺถฎฺฐาเนน, เอหิ จนฺทปพฺพตเมว คจฺฉามา’’ติ วตฺวา โอสานคาถมาห –</p>


<ol>
<li>
‘‘วิจราม ทานิ คิริวนนทิโย, กุสุมาภิกิณฺณโสตาโย;  
  
นานาทุมวสนาโย, ปิยํวทา อญฺญมญฺญสฺสา’’ติฯ  
</li>
  
<p>สตฺถา  อิมํ ธมฺมเทสนํ อาหริตฺวา ‘‘น อิทาเนว, ปุเพฺพเปสา มยิ อสํหีรจิตฺตา อนญฺญเนยฺยา เอวา’’ติ วตฺวา ชาตกํ สโมธาเนสิ – ‘‘ตทา ราชา เทวทโตฺต อโหสิ, สโกฺก อนุรุโทฺธ, จนฺทา ราหุลมาตา, จนฺทกินฺนโร ปน อหเมว อโหสิ’’นฺติฯ
</ol></p>

</p>


<ol>
<li>
<p> [๔๘๖] ๓. มหาอุกฺกุสชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต มิตฺตพนฺธกอุปาสกํ อารพฺภ กเถสิฯ โส กิร สาวตฺถิยํ ปริชิณฺณสฺส กุลสฺส  ปุโตฺต สหายํ เปเสตฺวา อญฺญตรํ กุลธีตรํ วาราเปตฺวา ‘‘อตฺถิ ปนสฺส อุปฺปนฺนกิจฺจํ นิตฺถรณสมโตฺถ มิโตฺต วา สหาโย วา’’ติ วุเตฺต ‘‘นตฺถี’’ติ วตฺวา ‘‘เตน หิ มิเตฺต ตาว พนฺธตู’’ติ วุเตฺต ตสฺมิํ โอวาเท ฐตฺวา ปฐมํ ตาว จตูหิ โทวาริเกหิ สทฺธิํ เมตฺติํ อกาสิ, อถานุปุเพฺพน นครคุตฺติกคณกมหามตฺตาทีหิ สทฺธิํ เมตฺติํ กตฺวา เสนาปตินาปิ อุปราเชนาปิ สทฺธิํ เมตฺติํ อกาสิฯ เตหิ ปน สทฺธิํ เอกโต หุตฺวา รญฺญา สทฺธิํ เมตฺติํ อกาสิฯ ตโต อสีติยา มหาเถเรหิ สทฺธิํ อานนฺทเตฺถเรนปิ สทฺธิํ เอกโต หุตฺวา ตถาคเตน สทฺธิํ เมตฺติํ อกาสิฯ อถ นํ สตฺถา สรเณสุ จ สีเลสุ จ ปติฎฺฐาเปสิ, ราชาปิสฺส อิสฺสริยมทาสิฯ โส มิตฺตพนฺธโกเยวาติ ปากโฎ ชาโตฯ อถสฺส ราชา มหนฺตํ เคหํ ทตฺวา อาวาหมงฺคลํ กาเรสิฯ ราชานํ อาทิํ กตฺวา มหาชโน ปณฺณากาเร ปหิณิฯ อถสฺส ภริยา รญฺญา ปหิตํ ปณฺณาการํ อุปราชสฺส, อุปราเชน ปหิตํ ปณฺณาการํ เสนาปติสฺสาติ เอเตน อุปาเยน สกลนครวาสิโน อาพนฺธิตฺวา คณฺหิฯ สตฺตเม ทิวเส  มหาสกฺการํ กตฺวา ทสพลํ นิมเนฺตตฺวา ปญฺจสตสฺส พุทฺธปฺปมุขสฺส ภิกฺขุสงฺฆสฺส มหาทานํ ทตฺวา ภตฺตกิจฺจาวสาเน สตฺถารา กถิตํ อนุโมทนํ สุตฺวา อุโภปิ ชยมฺปติกา โสตาปตฺติผเล ปติฎฺฐหิํสุฯ</p>


<p>ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, มิตฺตพนฺธกอุปาสโก อตฺตโน ภริยํ นิสฺสาย ตสฺสา วจนํ กตฺวา สเพฺพหิ เมตฺติํ กตฺวา รโญฺญ สนฺติกา มหนฺตํ สกฺการํ ลภิ, ตถาคเตน ปน สทฺธิํ เมตฺติํ กตฺวา อุโภปิ ชยมฺปติกา โสตาปตฺติผเล ปติฎฺฐิตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว โส เอตํ มาตุคามํ นิสฺสาย มหนฺตํ ยสํ สมฺปโตฺต, ปุเพฺพ ติรจฺฉานโยนิยํ นิพฺพโตฺตปิ ปเนส เอติสฺสา วจเนน พหูหิ สทฺธิํ เมตฺติํ กตฺวา ปุตฺตโสกโต มุโตฺตเยวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต เอกเจฺจ ปจฺจนฺตวาสิโน ยตฺถ ยตฺถ พหุํ มํสํ ลภนฺติ, ตตฺถ ตตฺถ คามํ นิวาเสตฺวา อรเญฺญ จริตฺวา มิคาทโย มาเรตฺวา มํสํ อาหริตฺวา ปุตฺตทาเร  โปเสนฺติฯ เตสํ คามโต อวิทูเร มหาชาตสฺสโร อตฺถิฯ ตสฺส ทกฺขิณปเสฺส เอโก เสนสกุโณ, ปจฺฉิมปเสฺส เอกา เสนสกุณี, อุตฺตรปเสฺส สีโห มิคราชา, ปาจีนปเสฺส อุกฺกุสสกุณราชา วสติฯ ชาตสฺสรมเชฺฌ ปน อุนฺนตฎฺฐาเน กจฺฉโป วสติฯ ตทา เสโน เสนิํ ‘‘ภริยา เม โหหี’’ติ วทติฯ อถ นํ สา อาห – ‘‘อตฺถิ ปน เต โกจิ มิโตฺต’’ติ? ‘‘นตฺถิ ภเทฺท’’ติฯ อมฺหากํ อุปฺปนฺนํ ภยํ วา ทุกฺขํ วา หรณสมตฺถํ มิตฺตํ วา สหายํ วา ลทฺธุํ วฎฺฎติ, มิเตฺต ตาว คณฺหาหีติฯ ‘‘เกหิ สทฺธิํ เมตฺติํ กโรมิ ภเทฺท’’ติ? ปาจีนปเสฺส วสเนฺตน อุกฺกุสราเชน, อุตฺตรปเสฺส สีเหน, ชาตสฺสรมเชฺฌ กจฺฉเปน สทฺธิํ เมตฺติํ กโรหีติฯ โส ตสฺสา วจนํ สมฺปฎิจฺฉิตฺวา ตถา อกาสิฯ ตทา เต อุโภปิ สํวาสํ กเปฺปตฺวา ตสฺมิํเยว สเร เอกสฺมิํ ทีปเก กทมฺพรุโกฺข อตฺถิ สมนฺตา อุทเกน ปริกฺขิโตฺต, ตสฺมิํ กุลาวกํ กตฺวา ปฎิวสิํสุฯ</p>


<p>เตสํ  อปรภาเค เทฺว สกุณโปตกา ชายิํสุฯ เตสํ ปเกฺขสุ อสญฺชาเตสุเยว เอกทิวสํ เต ชานปทา ทิวสํ อรเญฺญ จริตฺวา กิญฺจิ อลภิตฺวา ‘‘น สกฺกา ตุจฺฉหเตฺถน ฆรํ คนฺตุํ, มเจฺฉ วา กจฺฉเป วา คณฺหิสฺสามา’’ติ สรํ โอตริตฺวา ตํ ทีปกํ คนฺตฺวา ตสฺส กทมฺพสฺส มูเล นิปชฺชิตฺวา มกสาทีหิ ขชฺชมานา เตสํ ปลาปนตฺถาย อรณิํ มเนฺถตฺวา อคฺคิํ นิพฺพเตฺตตฺวา ธูมํ กริํสุฯ ธุโม อุคฺคนฺตฺวา สกุเณ ปหริ, สกุณโปตกา วิรวิํสุฯ ชานปทา ตํ สุตฺวา ‘‘อโมฺภ, สกุณโปตกานํ สูยติ สโทฺท, อุเฎฺฐถ อุกฺกา พนฺธถ, ฉาตา สยิตุํ น สโกฺกม, สกุณมํสํ ขาทิตฺวาว สยิสฺสามา’’ติ วตฺวา อคฺคิํ ชาเลตฺวา อุกฺกา พนฺธิํสุฯ สกุณิกา เตสํ สทฺทํ สุตฺวา ‘‘อิเม อมฺหากํ โปตเก ขาทิตุกามา, มยํ เอวรูปสฺส ภยสฺส หรณตฺถาย มิเตฺต คณฺหิมฺห, สามิกํ อุกฺกุสราชสฺส สนฺติกํ เปเสสฺสามี’’ติ จิเนฺตตฺวา ‘‘คจฺฉ, สามิ , ปุตฺตานํ โน อุปฺปนฺนภยํ อุกฺกุสราชสฺส อาโรเจหี’’ติ วตฺวา ปฐมํ คาถมาห –</p>


<ol>
<li>
‘‘อุกฺกา จิลาจา พนฺธนฺติ ทีเป, ปชา มมํ ขาทิตุํ ปตฺถยนฺติ;  
  
มิตฺตํ สหายญฺจ วเทหิ เสนก, อาจิกฺข ญาติพฺยสนํ ทิชาน’’นฺติฯ  
</li>
  
<p>ตตฺถ ติ ชานปทาฯ ติ ทีปกมฺหิฯ นฺติ มม ปุตฺตเกฯ ติ เสนกสกุณํ  นาเมนาลปติฯ นฺติ ปุตฺตานํ พฺยสนํฯ นฺติ อมฺหากํ ญาตีนํ ทิชานํ อิทํ พฺยสนํ อุกฺกุสราชสฺส สนฺติกํ คนฺตฺวา อาจิกฺขาหีติ วทติฯ
</ol></p>


<p>โส เวเคน ตสฺส วสนฎฺฐานํ คนฺตฺวา วสฺสิตฺวา อตฺตโน อาคตภาวํ ชานาเปตฺวา กโตกาโส อุปสงฺกมิตฺวา วนฺทิตฺวา ‘‘กิํการณา อาคโตสี’’ติ ปุโฎฺฐ อาคตการณํ ทเสฺสโนฺต ทุติยํ คาถมาห –</p>


<ol>
<li>
‘‘ทิโช ทิชานํ ปวโรสิ ปกฺขิม, อุกฺกุสราช สรณํ ตํ อุเปม;  
  
ปชา มมํ ขาทิตุํ ปตฺถยนฺติ, ลุทฺทา จิลาจา ภว เม สุขายา’’ติฯ  
</li>
  
<p>ตตฺถ ติ ตฺวํ ทิโช เจว ทิชานํ ปวโร จฯ
</ol></p>


<p>อุกฺกุสราชา  ‘‘เสนก มา ภายี’’ติ ตํ อสฺสาเสตฺวา ตติยํ คาถมาห –</p>


<ol>
<li>
‘‘มิตฺตํ สหายญฺจ กโรนฺติ ปณฺฑิตา, กาเล อกาเล สุขเมสมานา;  
  
กโรมิ เต เสนก เอตมตฺถํ, อริโย หิ อริยสฺส กโรติ กิจฺจ’’นฺติฯ  
</li>
  
<p>ตตฺถ ติ ทิวา จ รตฺติญฺจฯ ติ อิธ อาจารอริโย อธิเปฺปโตฯ อาจารสมฺปโนฺน หิ อาจารสมฺปนฺนสฺส กิจฺจํ กโรเตว, กิเมตฺถ กรณียนฺติ วทติฯ
</ol></p>


<p>อถ  นํ ปุจฺฉิ ‘‘กิํ, สมฺม, รุกฺขํ อภิรุฬฺหา จิลาจา’’ติ? น ตาว อภิรุฬฺหา, อุกฺกาเยว พนฺธนฺตีติฯ เตน หิ ตฺวํ สีฆํ คนฺตฺวา มม สหายิกํ อสฺสาเสตฺวา มมาคมนภาวํ อาจิกฺขาหีติฯ โส ตถา อกาสิฯ อุกฺกุสราชาปิ คนฺตฺวา กทมฺพสฺส อวิทูเร จิลาจานํ อภิรุหนํ โอโลเกโนฺต เอกสฺมิํ รุกฺขเคฺค นิสีทิตฺวา เอกสฺส จิลาจสฺส อภิรุหนกาเล ตสฺมิํ กุลาวกสฺส อวิทูรํ อภิรุเฬฺห สเร นิมุชฺชิตฺวา ปเกฺขหิ จ มุเขน จ อุทกํ อาหริตฺวา อุกฺกาย อุปริ อาสิญฺจิ, สา นิพฺพายิฯ จิลาจา ‘‘อิมญฺจ เสนกสกุณโปตเก จสฺส ขาทิสฺสามี’’ติ โอตริตฺวา ปุน อุกฺกํ ชาลาเปตฺวา อภิรุหิํสุฯ ปุน โส อุกฺกํ วิชฺฌาเปสิฯ เอเตนุปาเยน พทฺธํ พทฺธํ วิชฺฌาเปนฺตเสฺสวสฺส อฑฺฒรโตฺต ชาโตฯ โส อติวิย กิลมิ, เหฎฺฐาอุทเร กิโลมกํ ตนุตํ คตํ, อกฺขีนิ รตฺตานิ ชาตานิฯ ตํ ทิสฺวา สกุณี สามิกํ อาห – ‘‘สามิ, อติวิย กิลโนฺต  อุกฺกุสราชา, เอตสฺส โถกํ วิสฺสมนตฺถาย คนฺตฺวา กจฺฉปราชสฺส กเถหี’’ติฯ โส ตสฺสา วจนํ สุตฺวา อุกฺกุสํ อุปสงฺกมิตฺวา คาถาย อชฺฌภาสิ –</p>


<ol>
<li>
‘‘ยํ โหติ กิจฺจํ อนุกมฺปเกน, อริยสฺส อริเยน กตํ ตยีทํ;  
  
อตฺตานุรกฺขี ภว มา อฑยฺหิ, ลจฺฉาม ปุเตฺต ตยิ ชีวมาเน’’ติฯ  
</li>
  
<p>ตตฺถ นฺติ ตยา อิทํ, อยเมว วา ปาโฐฯ
</ol></p>


<p>โส  ตสฺส วจนํ สุตฺวา สีหนาทํ นทโนฺต ปญฺจมํ คาถมาห –</p>


<ol>
<li>
‘‘ตเวว รกฺขาวรณํ กโรโนฺต, สรีรเภทาปิ น สนฺตสามิ;  
  
กโรนฺติ เหเก สขินํ สขาโร, ปาณํ จชนฺตา สตเมส ธโมฺม’’ติฯ  
</li>
  
<p>ฉฎฺฐํ  ปน สตฺถา อภิสมฺพุโทฺธ หุตฺวา ตสฺส คุณํ วเณฺณโนฺต อาห –
</ol></p>


<ol>
<li>
‘‘สุทุกฺกรํ กมฺมมกาสิ, อณฺฑชายํ วิหงฺคโม;  
  
อตฺถาย กุรโร ปุเตฺต, อฑฺฒรเตฺต อนาคเต’’ติฯ  
</li>
  
<p>ตตฺถ ติ อุกฺกุสราชาฯ ติ เสนกสฺส ปุเตฺต รกฺขโนฺต เตสํ อตฺถาย  ยาว ทิยฑฺฒยามา วายามํ กโรโนฺต ทุกฺกรํ อกาสิฯ
</ol></p>


<p>เสโนปิ อุกฺกุสํ ‘‘โถกํ วิสฺสมาหิ, สมฺมา’’ติ วตฺวา กจฺฉปสฺส สนฺติกํ คนฺตฺวา ตํ อุฎฺฐาเปตฺวา ‘‘กิํ, สมฺม, อาคโตสี’’ติ วุโตฺต ‘‘เอวรูปํ นาม ภยํ อุปฺปนฺนํ, อุกฺกุสราชา ปฐมยามโต ปฎฺฐาย วายมโนฺต กิลมิ, เตนมฺหิ ตว สนฺติกํ อาคโต’’ติ วตฺวา สตฺตมํ คาถมาห –</p>


<ol>
<li>
‘‘จุตาปิ เหเก ขลิตา สกมฺมุนา, มิตฺตานุกมฺปาย ปติฎฺฐหนฺติ;  
  
ปุตฺตา มมฎฺฎา คติมาคโตสฺมิ, อตฺถํ จเรโถ มม วาริจรา’’ติฯ  
</li>
  
<p>ตสฺสโตฺถ – สามิ, เอกเจฺจ หิ ยสโต วา ธนโต วา จุตาปิ สกมฺมุนา ขลิตาปิ มิตฺตานํ  อนุกมฺปาย ปติฎฺฐหนฺติ, มม จ ปุตฺตา อฎฺฎา อาตุรา, เตนาหํ ตํ คติํ ปฎิสรณํ กตฺวา อาคโตสฺมิ, ปุตฺตานํ ชีวิตทานํ ททโนฺต อตฺถํ เม จราหิ วาริจราติฯ
</ol></p>


<p>ตํ สุตฺวา กจฺฉโป อิตรํ คาถมาห –</p>


<ol>
<li>
‘‘ธเนน ธเญฺญน จ อตฺตนา จ, มิตฺตํ สหายญฺจ กโรนฺติ ปณฺฑิตา;  
  
กโรมิ เต เสนก เอตมตฺถํ, อริโย หิ อริยสฺส กโรติ กิจฺจ’’นฺติฯ  
</li>
  
<p>อถสฺส  ปุโตฺต อวิทูเร นิปโนฺน ปิตุ วจนํ สุตฺวา ‘‘มา เม ปิตา กิลมตุ, อหํ ปิตุ กิจฺจํ กริสฺสามี’’ติ จิเนฺตตฺวา นวมํ คาถมาห –
</ol></p>


<ol>
<li>
‘‘อโปฺปสฺสุโกฺก ตาต ตุวํ นิสีท, ปุโตฺต ปิตุ จรติ อตฺถจริยํ;  
  
อหํ  
จริสฺสามิ ตเวตมตฺถํ, เสนสฺส ปุเตฺต ปริตายมาโน’’ติฯ  
</li>
  
<p>อถ นํ ปิตา คาถาย อชฺฌภาสิ –
</ol></p>


<ol>
<li>
‘‘อทฺธา หิ ตาต สตเมส ธโมฺม, ปุโตฺต ปิตุ ยํ จเร อตฺถจริยํ;  
  
อเปฺปว มํ ทิสฺวาน ปวฑฺฒกายํ, เสนสฺส ปุตฺตา น วิเหฐเยยฺยุ’’นฺติฯ  
</li>
  
<p>ตตฺถ ติ ปณฺฑิตานํ เอส ธโมฺมฯ ติ เสนสฺส ปุเตฺต จิลาจา น เหฐเยยฺยุนฺติฯ
</ol></p>


<p>เอวํ วตฺวา มหากจฺฉโป ‘‘สมฺม, มา ภายิ, ตฺวํ ปุรโต คจฺฉ, อิทานาหํ อาคมิสฺสามี’’ติ ตํ อุโยฺยเชตฺวา อุทเก ปติตฺวา กลลญฺจ เสวาลญฺจ สํกฑฺฒิตฺวา อาทาย ทีปกํ คนฺตฺวา อคฺคิํ วิชฺฌาเปตฺวา นิปชฺชิฯ จิลาจา ‘‘กิํ โน เสนโปตเกหิ, อิมํ กาฬกจฺฉปํ ปริวเตฺตตฺวา มาเรสฺสาม, อยํ โน สเพฺพสํ ปโหสฺสตี’’ติ วลฺลิโย อุทฺธริตฺวา ชิยา คเหตฺวา นิวตฺถปิโลติกาปิ โมเจตฺวา เตสุ เตสุ ฐาเนสุ พนฺธิตฺวา กจฺฉปํ ปริวเตฺตตุํ น สโกฺกนฺติฯ กจฺฉโป เต อากฑฺฒโนฺต คนฺตฺวา คมฺภีรฎฺฐาเน อุทเก ปติฯ เตปิ กจฺฉปโลเภน สทฺธิํเยว ปติตฺวา อุทกปุณฺณาย กุจฺฉิยา กิลนฺตา นิกฺขมิตฺวา ‘‘โภ เอเกน โน อุกฺกุเสน ยาว อฑฺฒรตฺตา อุกฺกา วิชฺฌาปิตา, อิทานิ อิมินา กจฺฉเปน อุทเก ปาเตตฺวา อุทกํ ปาเยตฺวา มโหทรา  กตมฺห, ปุน อคฺคิํ กริตฺวา อรุเณ อุคฺคเตปิ อิเม เสนกโปตเก ขาทิสฺสามา’’ติ อคฺคิํ กาตุํ อารภิํสุฯ สกุณี เตสํ กถํ สุตฺวา ‘‘สามิ, อิเม ยาย กายจิ เวลาย อมฺหากํ ปุตฺตเก ขาทิตฺวา คมิสฺสนฺติ, สหายสฺส โน สีหสฺส สนฺติกํ คจฺฉาหี’’ติ อาหฯ โส ตงฺขณเญฺญว สีหสฺส  สนฺติกํ คนฺตฺวา ‘‘กิํ อเวลาย อาคโตสี’’ติ  วุเตฺต อาทิโต ปฎฺฐาย ตํ ปวตฺติํ อาโรเจตฺวา เอกาทสมํ คาถมาห –</p>


<ol>
<li>
‘‘ปสู มนุสฺสา มิควีรเสฎฺฐ, ภยฎฺฎิตา เสฎฺฐมุปพฺพชนฺติ;  
  
ปุตฺตา มมฎฺฎา คติมาคโตสฺมิ, ตฺวํ โนสิ ราชา ภว เม สุขายา’’ติฯ  
</li>
  
<p>ตตฺถ ติ สพฺพติรจฺฉาเน อาหฯ อิทํ วุตฺตํ โหติ – ‘‘สามิ, มิเคสุ วีริเยน เสฎฺฐ, สพฺพโลกสฺมิญฺหิ สเพฺพ ติรจฺฉานาปิ มนุสฺสาปิ ภยฎฺฎิตา หุตฺวา เสฎฺฐํ อุปคจฺฉนฺติ, มม จ ปุตฺตา อฎฺฎา อาตุราฯ ตสฺมาหํ ตํ คติํ กตฺวา อาคโตมฺหิ, ตฺวํ อมฺหากํ ราชา สุขาย เม ภวาหี’’ติฯ
</ol></p>


<p>ตํ สุตฺวา สีโห คาถมาห –</p>


<ol>
<li>
‘‘กโรมิ เต เสนก เอตมตฺถํ, อายามิ เต ตํ ทิสตํ วธาย;  
  
กถญฺหิ วิญฺญู ปหุ สมฺปชาโน, น วายเม อตฺตชนสฺส คุตฺติยา’’ติฯ  
</li>
  
<p>ตตฺถ นฺติ ตํ ทิสสมูหํ, ตํ ตว ปจฺจตฺถิกคณนฺติ อโตฺถฯ ติ อมิเตฺต หนฺตุํ สมโตฺถฯ ติ มิตฺตสฺส ภยุปฺปตฺติํ ชานโนฺตฯ ติ อตฺตสมสฺส องฺคสมานสฺส ชนสฺส, มิตฺตสฺสาติ อโตฺถฯ
</ol></p>


<p>เอวญฺจ ปน วตฺวา ‘‘คจฺฉ ตฺวํ ปุเตฺต สมสฺสาเสหี’’ติ ตํ อุโยฺยเชตฺวา มณิวณฺณํ อุทกํ มทฺทมาโน ปายาสิฯ จิลาจา ตํ อาคจฺฉนฺตํ ทิสฺวา ‘‘กุรเรน ตาว อมฺหากํ อุกฺกา วิชฺฌาปิตา, ตถา กจฺฉเปน อเมฺห นิวตฺถปิโลติกานมฺปิ อสฺสามิกา กตา, อิทานิ ปน นฎฺฐมฺหา, สีโห โน ชีวิตกฺขยเมว ปาเปสฺสตี’’ติ มรณภยตชฺชิตา เยน วา เตน วา ปลายิํสุฯ สีโห อาคนฺตฺวา รุกฺขมูเล น กิญฺจิ อทฺทสฯ อถ นํ กุรโร  จ กจฺฉโป จ เสโน จ อุปสงฺกมิตฺวา วนฺทิํสุฯ โส เตสํ มิตฺตานิสํสํ กเถตฺวา ‘‘อิโต ปฎฺฐาย มิตฺตธมฺมํ อภินฺทิตฺวา อปฺปมตฺตา โหถา’’ติ โอวทิตฺวา ปกฺกามิ, เตปิ สกฐานานิ คตาฯ เสนสกุณี   อตฺตโน ปุเตฺต โอโลเกตฺวา ‘‘มิเตฺต นิสฺสาย อเมฺหหิ ทารกา ลทฺธา’’ติ สุขนิสินฺนสมเย เสเนน สทฺธิํ สลฺลปนฺตี มิตฺตธมฺมํ ปกาสมานา ฉ คาถา อภาสิ –</p>


<ol>
<li>
‘‘มิตฺตญฺจ กยิราถ สุหทยญฺจ, อยิรญฺจ กยิราถ สุขาคมาย;  
  
นิวตฺถโกโจว สเรภิหนฺตฺวา, โมทาม ปุเตฺตหิ สมงฺคิภูตาฯ  
</li>
  
<li>
‘‘สกมิตฺตสฺส กเมฺมน, สหายสฺสาปลายิโน;  
  
กูชนฺตมุปกูชนฺติ, โลมสา หทยงฺคมํฯ  
</li>
  
<li>
‘‘มิตฺตํ สหายํ อธิคมฺม ปณฺฑิโต, โส ภุญฺชตี ปุตฺต ปสุํ ธนํ วา;  
  
อหญฺจ ปุตฺตา จ ปตี จ มยฺหํ, มิตฺตานุกมฺปาย สมงฺคิภูตาฯ  
</li>
  
<li>
‘‘ราชวตา สูรวตา จ อโตฺถ, สมฺปนฺนสขิสฺส ภวนฺติ เหเต;  
  
โส มิตฺตวา ยสวา อุคฺคตโตฺต, อสฺมิํธโลเก โมทติ กามกามีฯ  
</li>
  
<li>
‘‘กรณียานิ มิตฺตานิ, ทลิเทฺทนาปิ เสนก;  
  
ปสฺส มิตฺตานุกมฺปาย, สมคฺคมฺหา สญาตเกฯ  
</li>
  
<li>
‘‘สูเรน พลวเนฺตน, โย มิเตฺต กุรุเต ทิโช;  
  
เอวํ โส สุขิโต โหติ, ยถาหํ ตฺวญฺจ เสนกา’’ติฯ  
</li>
  
<p>ตตฺถ ติ ยํกิญฺจิ อตฺตโน มิตฺตญฺจ  สุหทยสหายญฺจ สามิกสงฺขาตํ  กโรเถวฯ ติ เอตฺถ ติ กวโจฯ ยถา นาม ปฎิมุกฺกกวโจ สเร อภิหนติ นิวาเรติ, เอวํ มยมฺปิ มิตฺตพเลน ปจฺจตฺถิเก อภิหนฺตฺวา  ปุเตฺตหิ สทฺธิํ  โมทามาติ วทติฯ ติ สกสฺส มิตฺตสฺส ปรกฺกเมนฯ ติ สหายสฺส อปลายิโน มิคราชสฺสฯ ติ ปกฺขิโน อมฺหากํ ปุตฺตกา มญฺจ ตญฺจ กูชนฺตํ หทยงฺคมํ มธุรสฺสรํ นิจฺฉาเรตฺวา อุปกูชนฺติฯ ติ เอกฎฺฐาเน ฐิตาฯ
</ol></p>


<p>ติ ยสฺส สีหสทิโส ราชา อุกฺกุสกจฺฉปสทิสา จ สูรา มิตฺตา  โหนฺติ, เตน ราชวตา สูรวตา จ อโตฺถ สกฺกา ปาปุณิตุํฯ ติ โย จ สมฺปนฺนสโข ปริปุณฺณมิตฺตธโมฺม, ตสฺส เอเต สหายา ภวนฺติฯ ติ สิริโสภเคฺคน อุคฺคตสภาโวฯ ติ อิธโลกสงฺขาเต อสฺมิํ โลเก โมทติฯ ติ สามิกํ อาลปติฯ โส หิ กาเม กามนโต กามกามี นามฯ ติ สมคฺคา ชาตมฺหาฯ ติ ญาตเกหิ ปุเตฺตหิ สทฺธิํฯ</p>


<p>เอวํ สา ฉหิ คาถาหิ มิตฺตธมฺมสฺส คุณกถํ กเถสิฯ เต สเพฺพปิ สหายกา มิตฺตธมฺมํ อภินฺทิตฺวา ยาวตายุกํ ฐตฺวา ยถากมฺมํ คตาฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว โส ภริยํ นิสฺสาย สุขปฺปโตฺต, ปุเพฺพปิ สุขปฺปโตฺตเยวา’’ติ วตฺวา ชาตกํ สโมธาเนสิ – ‘‘ตทา เสโน จ เสนี จ ชยมฺปติกา อเหสุํ, ปุตฺตกจฺฉโป ราหุโล, ปิตา มหาโมคฺคลฺลาโน, อุกฺกุโส สาริปุโตฺต, สีโห ปน อหเมว อโหสิ’’นฺติฯ</p>

</p>


<ol>
<li>
<p> [๔๘๗] ๔. อุทฺทาลกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ โส หิ นิยฺยานิกสาสเน ปพฺพชิตฺวาปิ จตุปจฺจยตฺถาย ติวิธํ กุหกวตฺถุํ ปูเรสิฯ อถสฺส อคุณํ ปกาเสนฺตา ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อสุโก นาม ภิกฺขุ เอวรูเป นิยฺยานิกสาสเน ปพฺพชิตฺวา กุหนํ นิสฺสาย  ชีวิกํ กเปฺปตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส กุหโกเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโรหิโต อโหสิ ปณฺฑิโต พฺยโตฺตฯ โส เอกทิวสํ อุยฺยานกีฬํ คโต เอกํ อภิรูปํ คณิกํ ทิสฺวา ปฎิพทฺธจิโตฺต ตาย สทฺธิํ สํวาสํ กเปฺปสิฯ สา ตํ ปฎิจฺจ คพฺภํ ปฎิลภิฯ คพฺภสฺส ปติฎฺฐิตภาวํ ญตฺวา ตํ อาห – ‘‘สามิ, คโพฺภ เม ปติฎฺฐิโต, ชาตกาเล นามํ กโรนฺตี อสฺส กิํ นามํ กโรมี’’ติ? โส ‘‘วณฺณทาสิยา กุจฺฉิมฺหิ นิพฺพตฺตตฺตา น สกฺกา กุลนามํ กาตุ’’นฺติ  จิเนฺตตฺวา ‘‘ภเทฺท, อยํ วาตฆาตรุโกฺข อุทฺทาโล นาม, อิธ ปฎิลทฺธตฺตา ‘อุทฺทาลโก’ติสฺส นามํ กเรยฺยาสี’’ติ วตฺวา องฺคุลิมุทฺทิกํ อทาสิฯ ‘‘สเจ ธีตา โหติ, อิมาย นํ โปเสยฺยาสิ, สเจ ปุโตฺต, อถ นํ วยปฺปตฺตํ มยฺหํ ทเสฺสยฺยาสี’’ติ อาหฯ สา อปรภาเค ปุตฺตํ วิชายิตฺวา ‘‘อุทฺทาลโก’’ติสฺส นามํ อกาสิฯ</p>


<p>โส วยปฺปโตฺต มาตรํ ปุจฺฉิ – ‘‘อมฺม, โก เม ปิตา’’ติ? ‘‘ปุโรหิโต ตาตา’’ติฯ ‘‘ยทิ เอวํ เวเท อุคฺคณฺหิสฺสามี’’ติ มาตุ หตฺถโต มุทฺทิกญฺจ อาจริยภาคญฺจ คเหตฺวา ตกฺกสิลํ คนฺตฺวา ทิสาปาโมกฺขาจริยสฺส สนฺติเก สิปฺปํ อุคฺคณฺหโนฺต เอกํ ตาปสคณํ ทิสฺวา ‘‘อิเมสํ สนฺติเก วรสิปฺปํ ภวิสฺสติ, ตํ อุคฺคณฺหิสฺสามี’’ติ สิปฺปโลเภน ปพฺพชิตฺวา เตสํ วตฺตปฎิวตฺตํ กตฺวา ‘‘อาจริยา มํ ตุมฺหากํ ชานนสิปฺปํ สิกฺขาเปถา’’ติ อาหฯ เต อตฺตโน อตฺตโน ชานนนิยาเมเนว ตํ สิกฺขาเปสุํฯ ปญฺจนฺนํ ตาปสสตานํ เอโกปิ เตน อติเรกปโญฺญ นาโหสิ, เสฺวว เตสํ ปญฺญาย อโคฺคฯ อถสฺส เต สนฺนิปติตฺวา อาจริยฎฺฐานํ อทํสุฯ อถ เน โส อาห – ‘‘มาริสา, ตุเมฺห นิจฺจํ วนมูลผลาหารา อรเญฺญว วสถ, มนุสฺสปถํ กสฺมา น คจฺฉถา’’ติ? ‘‘มาริส, มนุสฺสา นาม มหาทานํ ทตฺวา อนุโมทนํ การาเปนฺติ, ธมฺมิํ กถํ ภณาเปนฺติ, ปญฺหํ ปุจฺฉนฺติ, มยํ เตน ภเยน ตตฺถ น คจฺฉามา’’ติฯ ‘‘มาริสา, สเจปิ จกฺกวตฺติราชา ภวิสฺสติ, มนํ คเหตฺวา กถนํ นาม มยฺหํ ภาโร, ตุเมฺห มา ภายถา’’ติ วตฺวา เตหิ สทฺธิํ จาริกํ จรมาโน  อนุปุเพฺพน พาราณสิํ ปตฺวา  ราชุยฺยาเน วสิตฺวา ปุนทิวเส สเพฺพหิ สทฺธิํ ทฺวารคาเม ภิกฺขาย จริ, มนุสฺสา มหาทานํ อทํสุฯ ตาปสา ปุนทิวเส นครํ ปวิสิํสุ มนุสฺสา มหาทานํ อทํสุฯ อุทฺทาลกตาปโส ทานานุโมทนํ กโรติ, มงฺคลํ วทติ, ปญฺหํ วิสฺสเชฺชติ, มนุสฺสา ปสีทิตฺวา พหุปจฺจเย อทํสุฯ สกลนครํ ‘‘ปณฺฑิโต คณสตฺถา ธมฺมิกตาปโส อาคโต’’ติ สงฺขุภิ, ตํ รโญฺญปิ กถยิํสุฯ</p>


<p>ราชา ‘‘กุหิํ วสตี’’ติ ปุจฺฉิตฺวา ‘‘อุยฺยาเน’’ติ สุตฺวา ‘‘สาธุ อชฺช เตสํ ทสฺสนาย คมิสฺสามี’’ติ อาหฯ เอโก ปุริโส คนฺตฺวา ‘‘ราชา กิร โว ปสฺสิตุํ อาคจฺฉิสฺสตี’’ติ อุทฺทาลกสฺส กเถสิฯ โสปิ อิสิคณํ อามเนฺตตฺวา ‘‘มาริสา, ราชา กิร อาคมิสฺสติ, อิสฺสเร นาม เอกทิวสํ อาราเธตฺวา ยาวชีวํ อลํ โหตี’’ติฯ ‘‘กิํ ปน กาตพฺพํ อาจริยา’’ติ? โส เอวมาห – ‘‘ตุเมฺหสุ เอกเจฺจ วคฺคุลิวตํ จรนฺตุ, เอกเจฺจ อุกฺกุฎิกปฺปธานมนุยุญฺชนฺตุ, เอกเจฺจ กณฺฎกาปสฺสยิกา ภวนฺตุ, เอกเจฺจ ปญฺจาตปํ ตปนฺตุ, เอกเจฺจ อุทโกโรหนกมฺมํ กโรนฺตุ, เอกเจฺจ ตตฺถ ตตฺถ มเนฺต สชฺฌายนฺตู’’ติฯ เต ตถา กริํสุฯ สยํ ปน อฎฺฐ วา ทส วา ปณฺฑิตวาทิโน คเหตฺวา มโนรเม อาธารเก รมณียํ โปตฺถกํ  ฐเปตฺวา อเนฺตวาสิกปริวุโต สุปญฺญเตฺต สาปสฺสเย อาสเน นิสีทิฯ ตสฺมิํ ขเณ ราชา ปุโรหิตํ อาทาย มหเนฺตน ปริวาเรน อุยฺยานํ คนฺตฺวา เต มิจฺฉาตปํ จรเนฺต ทิสฺวา ‘‘อปายภยมฺหา มุตฺตา’’ติ ปสีทิตฺวา อุทฺทาลกสฺส สนฺติกํ คนฺตฺวา ปฎิสนฺถารํ กตฺวา เอกมนฺตํ นิสิโนฺน ตุฎฺฐมานโส ปุโรหิเตน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘ขราชินา ชฎิลา ปงฺกทนฺตา, ทุมฺมกฺขรูปา เย มนฺตํ ชปฺปนฺติ;  
  
กจฺจินฺนุ เต มานุสเก ปโยเค, อิทํ วิทู ปริมุตฺตา อปายา’’ติฯ  
</li>
  
<p>ตตฺถ  ติ สขุเรหิ อชินจเมฺมหิ สมนฺนาคตาฯ ติ ทนฺตกฎฺฐสฺส อขาทเนน มลคฺคหิตทนฺตาฯ ติ อนญฺชิตกฺขา อมณฺฑิตรูปา  ลูขสงฺฆาฎิธราฯ ติ มนุเสฺสหิ กตฺตพฺพวีริเยฯ ติ อิทํ ตปจรณญฺจ มนฺตสชฺฌายนญฺจ ชานนฺตาฯ ติ กจฺจิ อาจริย, อิเม จตูหิ อปาเยหิ มุตฺตาติ ปุจฺฉติฯ
</ol></p>


<p>ตํ สุตฺวา ปุโรหิโต ‘‘อยํ ราชา อฎฺฐาเน ปสโนฺน, ตุณฺหี ภวิตุํ น วฎฺฎตี’’ติ จิเนฺตตฺวา ทุติยํ คาถมาห –</p>


<ol>
<li>
‘‘ปาปานิ กมฺมานิ กเรถ ราช, พหุสฺสุโต เจ น จเรยฺย ธมฺมํ;  
  
สหสฺสเวโทปิ น ตํ ปฎิจฺจ, ทุกฺขา ปมุเจฺจ จรณํ อปตฺวา’’ติฯ  
</li>
  
<p>ตตฺถ ติ สเจ มหาราช, ‘‘อหํ พหุสฺสุโตมฺหี’’ติ ปคุณเวโทปิ ทสกุสลกมฺมปถธมฺมํ น จเรยฺย, ตีหิ ทฺวาเรหิ ปาปาเนว กเรยฺย, ติฎฺฐนฺตุ ตโย เวทา, สหสฺสเวโทปิ สมาโน ตํ พาหุสจฺจํ ปฎิจฺจ อฎฺฐสมาปตฺติสงฺขาตํ จรณํ อปฺปตฺวา อปายทุกฺขโต น มุเจฺจยฺยาติฯ
</ol></p>


<p>ตสฺส วจนํ สุตฺวา อุทฺทาลโก จิเนฺตสิ ‘‘ราชา ยถา วา ตถา วา อิสิคณสฺส ปสีทิ, อยํ ปน พฺราหฺมโณ จรนฺตํ โคณํ ทเณฺฑน ปหรโนฺต วิย วฑฺฒิตภเตฺต กจวรํ ขิปโนฺต วิย กเถสิ, เตน สทฺธิํ กเถสฺสามี’’ติฯ โส เตน สทฺธิํ กเถโนฺต ตติยํ คาถมาห –</p>


<ol>
<li>
‘‘สหสฺสเวโทปิ น ตํ ปฎิจฺจ, ทุกฺขา ปมุเจฺจ จรณํ อปตฺวา;  
  
มญฺญามิ เวทา อผลา ภวนฺติ, สสํยมํ จรณเญฺญว สจฺจ’’นฺติฯ  
</li>
  
<p>ตตฺถ  ติ ตว วาเท เวทา จ เสสสิปฺปานิ จ อผลานิ อาปชฺชนฺติ, ตานิ กสฺมา อุคฺคณฺหนฺติ, สีลสํยเมน สทฺธิํ จรณเญฺญว เอกํ สจฺจํ อาปชฺชตีติฯ
</ol></p>


<p>ตโต   ปุโรหิโต จตุตฺถํ คาถมาห –</p>


<ol>
<li>
‘‘น เหว เวทา อผลา ภวนฺติ, สสํยมํ จรณเญฺญว สจฺจํ;  
  
กิตฺติญฺหิ ปโปฺปติ อธิจฺจ เวเท, สนฺติํ ปุณาติ จรเณน ทโนฺต’’ติฯ  
</li>
  
<p>ตตฺถ ติ นาหํ ‘‘เวทา อผลา’’ติ วทามิ, อปิจ โข ปน สสํยมํ จรณํ สจฺจเมว สภาวภูตํ อุตฺตมํฯ เตน หิ สกฺกา ทุกฺขา มุจฺจิตุํฯ ติ สมาปตฺติสงฺขาเตน จรเณน ทโนฺต ภยสนฺติกรํ นิพฺพานํ ปาปุณาตีติฯ
</ol></p>


<p>ตํ สุตฺวา อุทฺทาลโก ‘‘น สกฺกา อิมินา สทฺธิํ ปฎิปกฺขวเสน ฐาตุํ, ‘ปุโตฺต ตวาห’นฺติ วุเตฺต สิเนหํ อกโรโนฺต นาม นตฺถิ, ปุตฺตภาวมสฺส กเถสฺสามี’’ติ จิเนฺตตฺวา ปญฺจมํ คาถมาห –</p>


<ol>
<li>
‘‘ภจฺจา มาตา ปิตา พนฺธู, เยน ชาโต สเยว โส;  
  
อุทฺทาลโก อหํ โภโต, โสตฺติยากุลวํสโก’’ติฯ  
</li>
  
<p>ตตฺถ ติ มาตา จ ปิตา จ เสสพนฺธู จ ภริตพฺพา นามฯ เยน ปน ชาโต, โสเยว โส โหติฯ อตฺตาเยว หิ อตฺตโน ชายติ, อหญฺจ ตยาว อุทฺทาลกรุกฺขมูเล ชนิโต, ตยา วุตฺตเมว นามํ กตํ, อุทฺทาลโก อหํ โภติฯ
</ol></p>


<p>โส ‘‘เอกํเสน ตฺวํ อุทฺทาลโกสี’’ติ วุเตฺต ‘‘อามา’’ติ วตฺวา ‘‘มยา เต มาตุ สญฺญาณํ ทินฺนํ, ตํ กุหิ’’นฺติ วุเตฺต ‘‘อิทํ พฺราหฺมณา’’ติ มุทฺทิกํ ตสฺส หเตฺถ ฐเปสิฯ พฺราหฺมโณ มุทฺทิกํ สญฺชานิตฺวา นิจฺฉเยน ‘‘ตฺวํ พฺราหฺมณธมฺมํ ปชานาสี’’ติ วตฺวา พฺราหฺมณธมฺมํ ปุจฺฉโนฺต ฉฎฺฐํ คาถมาห –</p>


<ol>
<li>
‘‘กถํ  
โภ พฺราหฺมโณ โหติ, กถํ ภวติ เกวลี;  
  
กถญฺจ ปรินิพฺพานํ, ธมฺมโฎฺฐ กินฺติ วุจฺจตี’’ติฯ  
</li>
  
<p>อุทฺทาลโกปิ   ตสฺส อาจิกฺขโนฺต สตฺตมํ คาถมาห –
</ol></p>


<ol>
<li>
‘‘นิรํกตฺวา อคฺคิมาทาย พฺราหฺมโณ, อาโป สิญฺจํ ยชํ อุเสฺสติ ยูปํ;  
  
เอวํกโร พฺราหฺมโณ โหติ เขมี, ธเมฺม ฐิตํ เตน อมาปยิํสู’’ติฯ  
</li>
  
<p>ตตฺถ ติ นิรนฺตรํ กตฺวา อคฺคิํ คเหตฺวา ปริจรติฯ นฺติ อภิเสจนกกมฺมํ กโรโนฺต สมฺมาปาสํ วา วาชเปยฺยํ วา นิรคฺคฬํ วา ยชโนฺต สุวณฺณยูปํ อุสฺสาเปติฯ ติ เขมปฺปโตฺตฯ ติ เตเนว จ การเณน ธเมฺม ฐิตํ กถยิํสุฯ
</ol></p>


<p>ตํ สุตฺวา ปุโรหิโต เตน กถิตํ พฺราหฺมณธมฺมํ ครหโนฺต อฎฺฐมํ คาถมาห –</p>


<ol>
<li>
‘‘น สุทฺธิ เสจเนนตฺถิ, นาปิ เกวลี พฺราหฺมโณ;  
  
น ขนฺตี นาปิ โสรจฺจํ, นาปิ โส ปรินิพฺพุโต’’ติฯ  
</li>
  
<p>ตตฺถ ติ เตน วุเตฺตสุ พฺราหฺมณธเมฺมสุ เอกํ ทเสฺสตฺวา สพฺพํ ปฎิกฺขิปติฯ อิทํ วุตฺตํ โหติ – ‘‘อคฺคิปริจรเณน วา อุทกเสจเนน วา ปสุฆาตยเญฺญน วา สุทฺธิ นาม นตฺถิ, นาปิ เอตฺตเกน พฺราหฺมโณ เกวลปริปุโณฺณ โหติ, น อธิวาสนขนฺติ, น สีลโสรจฺจํ, นาปิ กิเลสปรินิพฺพาเนน ปรินิพฺพุโต นาม โหตี’’ติฯ
</ol></p>


<p>ตโต นํ อุทฺทาลโก ‘‘ยทิ เอวํ พฺราหฺมโณ น โหติ, อถ กถํ โหตี’’ติ ปุจฺฉโนฺต นวมํ คาถมาห –</p>


<ol>
<li>
‘‘กถํ โส พฺราหฺมโณ โหติ, กถํ ภวติ เกวลี;  
  
กถญฺจ ปรินิพฺพานํ, ธมฺมโฎฺฐ กินฺติ วุจฺจตี’’ติฯ  
</li>
  
<p>ปุโรหิโตปิสฺส   กเถโนฺต อิตรํ คาถมาห –
</ol></p>


<ol>
<li>
‘‘อเขตฺตพนฺธู อมโม นิราโส, นิโลฺลภปาโป ภวโลภขีโณ;  
  
เอวํกโร พฺราหฺมโณ โหติ เขมี, ธเมฺม ฐิตํ เตน อมาปยิํสู’’ติฯ  
</li>
  
<p>ตตฺถ  ติ อเกฺขโตฺต อพนฺธุ, เขตฺตวตฺถุคามนิคมปริคฺคเหน เจว ญาติพนฺธวโคตฺตพนฺธวมิตฺตพนฺธวสหายพนฺธวสิปฺปพนฺธวปริคฺคเหน จ รหิโตฯ ติ สตฺตสงฺขาเรสุ ตณฺหาทิฎฺฐิมมายนรหิโตฯ ติ ลาภธนปุตฺตชีวิตาสาย รหิโตฯ ติ ปาปโลภวิสมโลเภน รหิโตฯ ติ ขีณภวราโคฯ
</ol></p>


<p>ตโต อุทฺทาลโก คาถมาห –</p>


<ol>
<li>
‘‘ขตฺติยา พฺราหฺมณา เวสฺสา, สุทฺทา จณฺฑาลปุกฺกุสา;  
  
สเพฺพว โสรตา ทนฺตา, สเพฺพว ปรินิพฺพุตา;  
  
สเพฺพสํ สีติภูตานํ, อตฺถิ เสโยฺยถ ปาปิโย’’ติฯ  
</li>
  
<p>ตตฺถ ติ เอเต ขตฺติยาทโย สเพฺพปิ โสรจฺจาทีหิ สมนฺนาคตา โหนฺติ, เอวํ ภูตานํ ปน เตสํ อยํ เสโยฺย, อยํ ปาปิโยติ เอวํ หีนุกฺกฎฺฐตา อตฺถิ, นตฺถีติ ปุจฺฉติฯ
</ol></p>


<p>อถสฺส ‘‘อรหตฺตุปฺปตฺติโต ปฎฺฐาย หีนุกฺกฎฺฐตา นาม นตฺถี’’ติ ทเสฺสตุํ พฺราหฺมโณ คาถมาห –</p>


<ol>
<li>
‘‘ขตฺติยา พฺราหฺมณา เวสฺสา, สุทฺทา จณฺฑาลปุกฺกุสา;  
  
สเพฺพว โสรตา ทนฺตา, สเพฺพว ปรินิพฺพุตา;  
  
สเพฺพสํ สีติภูตานํ, นตฺถิ เสโยฺยถ ปาปิโย’’ติฯ  
</li>
  
<p>อถ นํ ครหโนฺต อุทฺทาลโก คาถาทฺวยมาห –
</ol></p>


<ol>
<li>
‘‘ขตฺติยา พฺราหฺมณา เวสฺสา, สุทฺทา จณฺฑาลปุกฺกุสา;  
  
สเพฺพว โสรตา ทนฺตา, สเพฺพว ปรินิพฺพุตาฯ  
</li>
  
<li>
‘‘สเพฺพสํ  
สีติภูตานํ, นตฺถิ เสโยฺยถ ปาปิโย;  
  
ปนฎฺฐํ จรสิ พฺรหฺมญฺญํ, โสตฺติยากุลวํสต’’นฺติฯ  
</li>
  
<p>ตสฺสโตฺถ   – ยทิ เอเตหิ คุเณหิ สมนฺนาคตานํ วิเสโส นตฺถิ, เอโก วโณฺณว โหติ, เอวํ สเนฺต ตฺวํ อุภโต สุชาตภาวํ นาเสโนฺต ปนฎฺฐํ จรสิ พฺรหฺมญฺญํ, จณฺฑาลสโม โหสิ, โสตฺติยกุลวํสตํ นาเสสีติฯ
</ol></p>


<p>อถ นํ ปุโรหิโต อุปมาย สญฺญาเปโนฺต คาถาทฺวยมาห –</p>


<ol>
<li>
‘‘นานารเตฺตหิ วเตฺถหิ, วิมานํ ภวติ ฉาทิตํ;  
  
น เตสํ ฉายา วตฺถานํ, โส ราโค อนุปชฺชถฯ  
</li>
  
<li>
‘‘เอวเมว มนุเสฺสสุ, ยทา สุชฺฌนฺติ มาณวา;  
  
เต สชาติํ ปมุญฺจนฺติ, ธมฺมมญฺญาย สุพฺพตา’’ติฯ  
</li>
  
<p>ตตฺถ นฺติ เคหํ วา มณฺฑปํ วาฯ ติ เตสํ วตฺถานํ ฉายา โส นานาวิโธ ราโค น อุเปติ, สพฺพา ฉายา เอกวณฺณาว โหนฺติฯ ติ มนุเสฺสสุปิ เอวเมว เอกเจฺจ อญฺญาณพฺราหฺมณา อการเณเนว จาตุวเณฺณ สุทฺธิํ ปญฺญาเปนฺติ, เอสา อตฺถีติ มา คณฺหิฯ ยทา อริยมเคฺคน มาณวา สุชฺฌนฺติ, ตทา เตหิ ปฎิวิทฺธํ นิพฺพานธมฺมํ ชานิตฺวา สุพฺพตา สีลวนฺตา ปณฺฑิตปุริสา เต สชาติํ มุญฺจนฺติฯ นิพฺพานปฺปตฺติโต ปฎฺฐาย หิ ชาติ นาม นิรตฺถกาติฯ
</ol></p>


<p>อุทฺทาลโก ปน ปจฺจาหริตุํ อสโกฺกโนฺต อปฺปฎิภาโนว นิสีทิฯ อถ พฺราหฺมโณ ราชานํ อาห – ‘‘สเพฺพ เอเต, มหาราช, กุหกา สกลชมฺพุทีเป โกหเญฺญเนว นาเสนฺติ, อุทฺทาลกํ อุปฺปพฺพาเชตฺวา อุปปุโรหิตํ กโรถ, เสเส อุปฺปพฺพาเชตฺวา ผลกาวุธานิ ทตฺวา เสวเก กโรถา’’ติฯ ‘‘สาธุ, อาจริยา’’ติ ราชา ตถา กาเรสิฯ เต ราชานํ อุปฎฺฐหนฺตาว ยถากมฺมํ คตาฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพเปส กุหโกเยวา’’ติ วตฺวา ชาตกํ สโมธาเนสิ – ‘‘ตทา อุทฺทาลโก  กุหกภิกฺขุ อโหสิ, ราชา อานโนฺท, ปุโรหิโต ปน อหเมว อโหสิ’’นฺติฯ</p>

</p>


<ol>
<li>
<p> [๔๘๘] ๕. ภิสชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต อุกฺกณฺฐิตภิกฺขุํ อารพฺภ กเถสิฯ วตฺถุ ปน  (ชา. ๒.๒๐.๑ อาทโย) อาวิ ภวิสฺสติฯ ตทา  ปน สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กิํ ปฎิจฺจา’’ติ วตฺวา ‘‘กิเลสํ, ภเนฺต’’ติ วุเตฺต ‘‘ภิกฺขุ เอวรูเป นิยฺยานิกสาสเน ปพฺพชิตฺวา กสฺมา กิเลสํ ปฎิจฺจ อุกฺกณฺฐิโตสิ, โปราณกปณฺฑิตา อนุปฺปเนฺน พุเทฺธ พาหิรกปพฺพชฺชํ ปพฺพชิตฺวา วตฺถุกามกิเลสกาเม อารพฺภ อุปฺปชฺชนกสญฺญํ สปถํ กตฺวา วิหริํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อสีติโกฎิวิภวสฺส พฺราหฺมณมหาสาลกุลสฺส ปุโตฺต หุตฺวา นิพฺพตฺติ, ‘‘มหากญฺจนกุมาโร’’ติสฺส นามํ กริํสุฯ อถสฺส ปทสา วิจรณกาเล อปโรปิ ปุโตฺต ชายิ, ‘‘อุปกญฺจนกุมาโร’’ติสฺส นามํ กริํสุฯ เอวํ ปฎิปาฎิยา สตฺต ปุตฺตา อเหสุํฯ สพฺพกนิฎฺฐา ปเนกา ธีตา, ตสฺสา ‘‘กญฺจนเทวี’’ติ นามํ กริํสุฯ มหากญฺจนกุมาโร วยปฺปโตฺต ตกฺกสิลโต สพฺพสิปฺปานิ อุคฺคณฺหิตฺวา อาคจฺฉิฯ อถ นํ มาตาปิตโร ฆราวาเสน พนฺธิตุกามา ‘‘อตฺตนา สมานชาติยกุลโต เต ทาริกํ อาเนสฺสาม, ฆราวาสํ สณฺฐเปหี’’ติ วทิํสุฯ ‘‘อมฺมตาตา, น มยฺหํ ฆราวาเสนโตฺถ, มยฺหญฺหิ ตโย ภวา อาทิตฺตา วิย สปฺปฎิภยา, พนฺธนาคารํ วิย ปลิพุทฺธา, อุกฺการภูมิ วิย เชคุจฺฉา หุตฺวา อุปฎฺฐหนฺติ, มยา สุปิเนนปิ เมถุนธโมฺม น ทิฎฺฐปุโพฺพ, อเญฺญ โว ปุตฺตา อตฺถิ, เต ฆราวาเสน นิมเนฺตถา’’ติ วตฺวา ปุนปฺปุนํ ยาจิโตปิ สหาเย เปเสตฺวา เตหิ ยาจิโตปิ น อิจฺฉิฯ</p>


<p>อถ  นํ สหายา ‘‘สมฺม, กิํ ปน ตฺวํ ปเตฺถโนฺต กาเม ปริภุญฺชิตุํ น อิจฺฉสี’’ติ ปุจฺฉิํสุฯ โส เตสํ เนกฺขมฺมชฺฌาสยตํ อาโรเจสิฯ ตํ สุตฺวา มาตาปิตโร เสสปุเตฺต นิมเนฺตสุํ, เตปิ น อิจฺฉิํสุฯ กญฺจนเทวีปิ น อิจฺฉิเยวฯ อปรภาเค มาตาปิตโร กาลมกํสุฯ มหากญฺจนปณฺฑิโต มาตาปิตูนํ กตฺตพฺพกิจฺจํ กตฺวา อสีติโกฎิธเนน กปณทฺธิกานํ มหาทานํ ทตฺวา ฉ ภาตโร ภคินิํ เอกํ ทาสํ เอกํ ทาสิํ เอกํ สหายกญฺจ อาทาย มหาภินิกฺขมนํ  นิกฺขมิตฺวา หิมวนฺตํ ปาวิสิฯ เต ตตฺถ เอกํ ปทุมสรํ นิสฺสาย รมณีเย ภูมิภาเค อสฺสมํ กตฺวา ปพฺพชิตฺวา วนมูลผลาหาเรหิ ยาปยิํสุฯ เต อรญฺญํ คจฺฉนฺตา เอกโตว คนฺตฺวา ยตฺถ เอโก ผลํ วา ปตฺตํ วา ปสฺสติ, ตตฺถ อิตเรปิ ปโกฺกสิตฺวา ทิฎฺฐสุตาทีนิ  กเถนฺตา อุจฺจินนฺติ, คามสฺส กมฺมนฺตฎฺฐานํ วิย โหติฯ อถ อาจริโย มหากญฺจนตาปโส จิเนฺตสิ ‘‘อมฺหากํ อสีติโกฎิธนํ ฉเฑฺฑตฺวา ปพฺพชิตานํ เอวํ โลลุปฺปจารวเสน ผลาผลตฺถาย วิจรณํ นาม อปฺปติรูปํ, อิโต ปฎฺฐาย อหเมว ผลาผลํ อาหริสฺสามี’’ติฯ โส อสฺสมํ ปตฺวา สเพฺพปิ เต สายนฺหสมเย สนฺนิปาเตตฺวา ตมตฺถํ อาโรเจตฺวา ‘‘ตุเมฺห อิเธว สมณธมฺมํ กโรนฺตา อจฺฉถ, อหํ ผลาผลํ อาหริสฺสามี’’ติ อาหฯ อถ นํ อุปกญฺจนาทโย ‘‘มยํ อาจริย, ตุเมฺห นิสฺสาย ปพฺพชิตา, ตุเมฺห อิเธว สมณธมฺมํ กโรถ, ภคินีปิ โน อิเธว โหตุ, ทาสีปิ ตสฺสา สนฺติเก อจฺฉตุ, มยํ อฎฺฐ ชนา วาเรน ผลาผลํ อาหริสฺสาม, ตุเมฺห ปน ตโย วารมุตฺตาว โหถา’’ติ วตฺวา ปฎิญฺญํ คณฺหิํสุฯ</p>


<p>ตโต ปฎฺฐาย อฎฺฐสุปิ ชเนสุ เอเกโก วาเรเนว ผลาผลํ อาหรติฯ เสสา อตฺตโน อตฺตโน ปณฺณสาลายเมว โหนฺติ, อการเณน เอกโต ภวิตุํ น ลภนฺติฯ วารปฺปโตฺต ผลาผลํ อาหริตฺวา เอโก มาฬโก อตฺถิ, ตตฺถ ปาสาณผลเก เอกาทส โกฎฺฐาเส กตฺวา ฆณฺฑิสญฺญํ กตฺวา อตฺตโน โกฎฺฐาสํ อาทาย วสนฎฺฐานํ ปวิสติฯ เสสา ฆณฺฑิสญฺญาย นิกฺขมิตฺวา โลลุปฺปํ อกตฺวา  คารวปริหาเรน คนฺตฺวา อตฺตโน ปาปุณนโกฎฺฐาสํ อาทาย วสนฎฺฐานํ คนฺตฺวา ปริภุญฺชิตฺวา สมณธมฺมํ กโรนฺติฯ เต อปรภาเค ภิสานิ อาหริตฺวา ขาทนฺตา ตตฺตตปา โฆรตปา ปรมาชิตินฺทฺริยา กสิณปริกมฺมํ กโรนฺตา วิหริํสุฯ อถ เตสํ สีลเตเชน สกฺกสฺส ภวนํ กมฺปิฯ สโกฺกปิ อาวเชฺชโนฺต ตํ การณํ ญตฺวา ‘‘กามาธิมุตฺตา นุ โข อิเม อิสโย , โน’’ติ อาสงฺกํ กโรติเยวฯ โส ‘‘อิเม ตาว อิสโย ปริคฺคณฺหิสฺสามี’’ติ จิเนฺตตฺวา อตฺตโน อานุภาเวน มหาสตฺตสฺส โกฎฺฐาสํ ตโย ทิวเส อนฺตรธาเปสิฯ โส ปฐมทิวเส โกฎฺฐาสํ อทิสฺวา ‘‘มม โกฎฺฐาสํ ปมุโฎฺฐ ภวิสฺสตี’’ติ จิเนฺตสิ, ทุติยทิวเส ‘‘มม โทเสน ภวิตพฺพํ, ปณามนวเสน มม โกฎฺฐาสํ น ฐเปสิ มเญฺญ’’ติ จิเนฺตสิ, ตติยทิวเส ‘‘เกน นุ โข การเณน มยฺหํ โกฎฺฐาสํ น ฐเปนฺติ, สเจ เม โทโส อตฺถิ, ขมาเปสฺสามี’’ติ สายนฺหสมเย ฆณฺฑิสญฺญํ อทาสิฯ</p>


<p>สเพฺพ สนฺนิปติตฺวา ‘‘เกน ฆณฺฑิสญฺญา ทินฺนา’’ติ อาหํสุฯ ‘‘มยา ตาตา’’ติฯ ‘‘กิํการณา อาจริยา’’ติ? ‘‘ตาตา ตติยทิวเส เกน ผลาผลํ อาภต’’นฺติ? เตสุ เอโก อุฎฺฐาย ‘‘มยา อาจริยา’’ติ วนฺทิตฺวา อฎฺฐาสิฯ โกฎฺฐาเส กโรเนฺตน เต มยฺหํ โกฎฺฐาโส กโตติฯ ‘‘อาม, อาจริย, เชฎฺฐกโกฎฺฐาโส เม กโต’’ติฯ ‘‘หิโยฺย เกนาภต’’นฺติ? ‘‘มยา’’ติ อปโร อุฎฺฐาย วนฺทิตฺวา อฎฺฐาสิฯ โกฎฺฐาสํ กโรโนฺต มํ อนุสฺสรีติฯ ‘‘ตุมฺหากํ เม เชฎฺฐกโกฎฺฐาโส ฐปิโต’’ติฯ ‘‘อชฺช เกนาภต’’นฺติฯ ‘‘มยา’’ติ อปโร อุฎฺฐาย วนฺทิตฺวา อฎฺฐาสิฯ โกฎฺฐาสํ กโรโนฺต มํ อนุสฺสรีติฯ ‘‘ตุมฺหากํ เม  เชฎฺฐกโกฎฺฐาโส กโต’’ติฯ ‘‘ตาตา, อชฺช มยฺหํ โกฎฺฐาสํ อลภนฺตสฺส ตติโย ทิวโส, ปฐมทิวเส โกฎฺฐาสํ อทิสฺวา ‘โกฎฺฐาสํ กโรโนฺต มํ ปมุโฎฺฐ ภวิสฺสตี’ติ จิเนฺตสิํ, ทุติยทิวเส ‘‘มม โกจิ โทโส ภวิสฺสตี’’ติ จิเนฺตสิํ, อชฺช ปน ‘‘สเจ เม โทโส อตฺถิ, ขมาเปสฺสามี’’ติ จิเนฺตตฺวา ฆณฺฑิสญฺญาย ตุเมฺห สนฺนิปาเตสิํฯ เอเต ภิสโกฎฺฐาเส ตุเมฺห ‘‘กริมฺหา’’ติ วทถ, อหํ น ลภามิ, เอเตสํ เถเนตฺวา ขาทกํ ญาตุํ วฎฺฎติ, กาเม ปหาย ปพฺพชิตานํ ภิสมตฺตํ  เถนนํ นาม อปฺปติรูปนฺติฯ เต ตสฺส กถํ สุตฺวา ‘‘อโห สาหสิกกมฺม’’นฺติ  สเพฺพว อุเพฺพคปฺปตฺตา อเหสุํฯ</p>


<p>ตสฺมิํ อสฺสมปเท วนเชฎฺฐกรุเกฺข นิพฺพตฺตเทวตาปิ โอตริตฺวา อาคนฺตฺวา เตสํเยว สนฺติเก นิสีทิฯ อาเนญฺชกรณํ การิยมาโน ทุกฺขํ อธิวาเสตุํ อสโกฺกโนฺต อาฬานํ ภินฺทิตฺวา ปลายิตฺวา อรญฺญํ ปวิโฎฺฐ เอโก วารโณ กาเลน กาลํ อิสิคณํ วนฺทติ, โสปิ อาคนฺตฺวา เอกมนฺตํ อฎฺฐาสิฯ สปฺปกีฬาปนโก เอโก วานโร อหิตุณฺฑิกสฺส หตฺถโต มุจฺจิตฺวา ปลายิตฺวา อรญฺญํ ปวิสิตฺวา ตเตฺถว อสฺสเม วสติฯ โสปิ ตํ ทิวสํ อิสิคณํ วนฺทิตฺวา เอกมนฺตํ นิสีทิฯ สโกฺก ‘‘อิสิคณํ ปริคฺคณฺหิสฺสามี’’ติ เตสํ สนฺติเก อทิสฺสมานกาโย อฎฺฐาสิฯ ตสฺมิํ ขเณว โพธิสตฺตสฺส กนิโฎฺฐ อุปกญฺจนตาปโส อุฎฺฐายาสนา โพธิสตฺตํ วนฺทิตฺวา เสสานํ อปจิติํ ทเสฺสตฺวา ‘‘อาจริย, อหํ อเญฺญ อปฎฺฐเปตฺวา อตฺตานเญฺญว โสเธตุํ ลภามี’’ติ ปุจฺฉิฯ ‘‘อาม, ลภสี’’ติฯ โส อิสิคณมเชฺฌ ฐตฺวา ‘‘สเจ เต มยา ภิสานิ ขาทิตานิ, เอวรูโป นาม โหตู’’ติ สปถํ กโรโนฺต ปฐมํ คาถมาห –</p>


<ol>
<li>
‘‘อสฺสํ ควํ รชตํ ชาตรูปํ, ภริยญฺจ โส อิธ ลภตํ มนาปํ;  
  
ปุเตฺตหิ ทาเรหิ สมงฺคิ โหตุ, ภิสานิ เต พฺราหฺมณ โย อหาสี’’ติฯ  
</li>
  
<p>ตตฺถ นฺติ อิทํ ‘‘โส ‘ยตฺตกานิ ปิยวตฺถูนิ โหนฺติ, เตหิ วิปฺปโยเค ตตฺตกานิ โสกทุกฺขานิ อุปฺปชฺชนฺตี’ติ วตฺถุกาเม ครหโนฺต อภาสี’’ติ เวทิตพฺพํฯ
</ol></p>


<p>ตํ สุตฺวา อิสิคโณ ‘‘มาริส, มา เอวํ กเถถ, อติภาริโย เต สปโถ’’ติ กเณฺณ ปิทหิฯ โพธิสโตฺตปิ นํ ‘‘ตาต, อติภาริโย เต สปโถ, น ตฺวํ ขาทสิ, ตว ปตฺตาสเน นิสีทา’’ติ  อาหฯ ตสฺมิํ ปฐมํ สปถํ กตฺวา นิสิเนฺน ทุติโยปิ ภาตา สหสา อุฎฺฐาย มหาสตฺตํ วนฺทิตฺวา สปเถน อตฺตานํ โสเธโนฺต ทุติยํ คาถมาห –</p>


<ol>
<li>
‘‘มาลญฺจ  
  
โส กาสิกจนฺทนญฺจ, ธาเรตุ ปุตฺตสฺส พหู ภวนฺตุ;  
  
กาเมสุ ติพฺพํ กุรุตํ อเปกฺขํ, ภิสานิ เต พฺราหฺมณ โย อหาสี’’ติฯ  
</li>
  
<p>ตตฺถ นฺติ วตฺถุกามกิเลสกาเมสุ พหลํ อเปกฺขํ กโรตูติฯ อิทํ โส ‘‘ยเสฺสเตสุ ติพฺพา อเปกฺขา โหนฺติ, โส เตหิ วิปฺปโยเค มหนฺตํ ทุกฺขํ ปาปุณาตี’’ติ ทุกฺขปฎิเกฺขปวเสเนว อาหฯ
</ol></p>


<p>ตสฺมิํ นิสิเนฺน เสสาปิ อตฺตโน อตฺตโน อชฺฌาสยานุรูเปน ตํ ตํ คาถํ อภาสิํสุ –</p>


<ol>
<li>
‘‘ปหูตธโญฺญ กสิมา ยสสฺสี, ปุเตฺต คิหี ธนิมา สพฺพกาเม;  
  
วยํ อปสฺสํ ฆรมาวสาตุ, ภิสานิ เต พฺราหฺมณ โย อหาสิฯ  
</li>
  
<li>
‘‘โส ขตฺติโย โหตุ ปสยฺหการี, ราชาภิราชา พลวา ยสสฺสี;  
  
ส จาตุรนฺตํ มหิมาวสาตุ, ภิสานิ เต พฺราหฺมณ โย อหาสิฯ  
</li>
  
<li>
‘‘โส พฺราหฺมโณ โหตุ อวีตราโค, มุหุตฺตนกฺขตฺตปเถสุ ยุโตฺต;  
  
ปูเชตุ นํ รฎฺฐปตี ยสสฺสี, ภิสานิ เต พฺราหฺมณ โย อหาสิฯ  
</li>
  
<li>
‘‘อชฺฌายกํ สพฺพสมนฺตเวทํ, ตปสฺสินํ มญฺญตุ สพฺพโลโก;  
  
ปูเชนฺตุ นํ ชานปทา สเมจฺจ, ภิสานิ เต พฺราหฺมณ โย อหาสิฯ  
</li>
  
<li>
‘‘จตุสฺสทํ คามวรํ สมิทฺธํ, ทินฺนญฺหิ โส ภุญฺชตุ วาสเวน;  
  
อวีตราโค มรณํ อุเปตุ, ภิสานิ เต พฺราหฺมณ โย อหาสิฯ  
</li>
  
<li>
‘‘โส  
  
คามณี โหตุ สหายมเชฺฌ, นเจฺจหิ คีเตหิ ปโมทมาโน;  
  
โส ราชโต พฺยสน มาลตฺถ กิญฺจิ, ภิสานิ เต พฺราหฺมณ โย อหาสิฯ  
</li>
  
<li>
‘‘ยํ  
เอกราชา ปถวิํ วิเชตฺวา, อิตฺถีสหสฺสาน ฐเปตุ อคฺคํ;  
  
สีมนฺตินีนํ ปวรา ภวาตุ, ภิสานิ เต พฺราหฺมณ ยา อหาสิฯ  
</li>
  
<li>
‘‘อิสีนญฺหิ สา สพฺพสมาคตานํ, ภุเญฺชยฺย สาทุํ อวิกมฺปมานา;  
  
จราตุ ลาเภน วิกตฺถมานา, ภิสานิ เต พฺราหฺมณ ยา อหาสิฯ  
</li>
  
<li>
‘‘อาวาสิโก โหตุ มหาวิหาเร, นวกมฺมิโก โหตุ คชงฺคลายํ;  
  
อาโลกสนฺธิํ ทิวสํ กโรตุ, ภิสานิ เต พฺราหฺมณ โย อหาสิฯ  
</li>
  
<li>
‘‘โส พชฺฌตู ปาสสเตหิ ฉพฺภิ, รมฺมา วนา นิยฺยตุ ราชธานิํ;  
  
ตุเตฺตหิ โส หญฺญตุ ปาจเนหิ, ภิสานิ เต พฺราหฺมณ โย อหาสิฯ  
</li>
  
<li>
‘‘อลกฺกมาลี ติปุกณฺณวิโทฺธ, ลฎฺฐีหโต สปฺปมุขํ อุเปตุ;  
  
สกจฺฉพโนฺธ วิสิขํ จราตุ, ภิสานิ เต พฺราหฺมณ โย อหาสี’’ติฯ  
</li>
  
<p>ตตฺถ ตติเยน วุตฺตคาถาย ติ สมฺปนฺนกสิกโมฺมฯ ติ ปุเตฺต ลภตุ, คิหี โหตุ, สตฺตวิเธน รตนธเนน ธนิมา โหตุ, รูปาทิเภเท สพฺพกาเม ลภตุฯ นฺติ มหลฺลกกาเล ปพฺพชฺชานุรูปมฺปิ อตฺตโน วยํ อปสฺสโนฺต ปญฺจกามคุณสมิทฺธํ  ฆรเมว อาวสตูติฯ อิทํ โส ‘‘ปญฺจกามคุณคิโทฺธ กามคุณวิปฺปโยเคน มหาวินาสํ ปาปุณาตี’’ติ ทเสฺสตุํ กเถสิฯ
</ol></p>


<p>จตุเตฺถน วุตฺตคาถาย  ติ ราชูนํ อนฺตเร อภิราชาติฯ อิทํ โส ‘‘อิสฺสรานํ นาม อิสฺสริเย ปริคลิเต มหนฺตํ ทุกฺขํ อุปฺปชฺชตี’’ติ รเชฺช โทสํ ทเสฺสโนฺต กเถสิฯ ปญฺจเมน วุตฺตคาถาย ติ ปุโรหิตฎฺฐานตณฺหาย สตโณฺหติฯ อิทํ โส ‘‘ปุโรหิตสฺส ปุโรหิตฎฺฐาเน ปริคลิเต มหนฺตํ โทมนสฺสํ อุปฺปชฺชตี’’ติ ทเสฺสตุํ กเถสิฯ ฉเฎฺฐน วุตฺตคาถาย นฺติ ตปสีลสมฺปโนฺนติ ตํ มญฺญตุฯ อิทํ โส ‘‘ลาภสกฺการาปคเมน มหนฺตํ โทมนสฺสํ อุปฺปชฺชตี’’ติ ลาภสกฺการครหวเสน กเถสิฯ</p>


<p>สหายตาปเสน วุตฺตคาถาย นฺติ อากิณฺณมนุสฺสตาย มนุเสฺสหิ, ปหูตธญฺญตาย ธเญฺญน, สุลภทารุตาย ทารูหิ, สมฺปโนฺนทกตาย อุทเกนาติ จตูหิ อุสฺสนฺนํ, จตุสฺสทสมนฺนาคตนฺติ  อโตฺถฯ ติ วาสเวน ทินฺนํ วิย อจลํ, วาสวโต ลทฺธวรานุภาเวน เอกํ ราชานํ อาราเธตฺวา เตน ทินฺนนฺติปิ อโตฺถฯ ติ กทฺทเม สูกโร วิย กามปเงฺก นิมุโคฺคว หุตฺวาฯ อิติ โสปิ กามานํ อาทีนวํ กเถโนฺต เอวมาหฯ</p>


<p>ทาเสน วุตฺตคาถาย ติ คามเชฎฺฐโกฯ อยมฺปิ กาเม ครหโนฺตเยว เอวมาหฯ กญฺจนเทวิยา วุตฺตคาถาย นฺติ ยํ อิตฺถินฺติ อโตฺถฯ ติ อคฺคราชาฯ นฺติ วจนมฎฺฐตาย วุตฺตํ, โสฬสนฺนํ อิตฺถิสหสฺสานํ อคฺคฎฺฐาเน ฐเปตูติ อโตฺถฯ นฺติ สีมนฺตธรานํ อิตฺถีนนฺติ อโตฺถฯ อิติ สา อิตฺถิภาเว ฐตฺวาปิ ทุคฺคนฺธคูถราสิํ วิย กาเม ครหนฺตีเยว เอวมาหฯ ทาสิยา วุตฺตคาถาย นฺติ สเพฺพสํ สนฺนิปติตานํ มเชฺฌ นิสีทิตฺวา อวิกมฺปมานา อโนสกฺกมานา สาทุรสํ ภุญฺชตูติ อโตฺถฯ ทาสีนํ กิร สามิกสฺส สนฺติเก นิสีทิตฺวา ภุญฺชนํ นาม อปฺปิยํฯ อิติ สา อตฺตโน อปฺปิยตาย เอวมาหฯ ติ จรตุฯ ติ ลาภเหตุ กุหนกมฺมํ กโรนฺตี ลาภสกฺการํ อุปฺปาเทนฺตี จรตูติ อโตฺถฯ อิมินา สา ทาสิภาเว ฐิตาปิ กิเลสกามวตฺถุกาเม ครหติฯ</p>


<p>เทวตาย  วุตฺตคาถาย ติ อาวาสชคฺคนโกฯ นฺติ เอวํนามเก นคเรฯ ตตฺถ กิร ทพฺพสมฺภารา สุลภาฯ นฺติ เอกทิวเสเนว วาตปานํ กโรตุฯ โส กิร เทวปุโตฺต กสฺสปพุทฺธกาเล คชงฺคลนครํ นิสฺสาย โยชนิเก ชิณฺณมหาวิหาเร อาวาสิกสงฺฆเตฺถโร หุตฺวา ชิณฺณวิหาเร นวกมฺมํ กโรโนฺตเยว มหาทุกฺขํ อนุภวิฯ ตสฺมา ตเทว ทุกฺขํ อารพฺภ เอวมาหฯ หตฺถินา วุตฺตคาถาย ติ พหูหิ ปาเสหิฯ ติ จตูสุ ปาเทสุ คีวาย กฎิภาเค จาติ ฉสุ ฐาเนสุฯ ติ ทฺวิกณฺฑกาหิ ทีฆลฎฺฐีหิฯ ติ ทสปาจเนหิ องฺกุเสหิ วาฯ โส กิร อตฺตโน อนุภูตทุกฺขเญฺญว อารพฺภ เอวมาหฯ</p>


<p>วานเรน วุตฺตคาถาย ติ อหิตุณฺฑิเกน กเณฺฐ ปริกฺขิปิตฺวา ฐปิตาย อลกฺกมาลาย สมนฺนาคโตฯ ติ ติปุปิฬนฺธเนน ปิฬนฺธกโณฺณฯ ติ สปฺปกีฬํ สิกฺขาปยมาโน ลฎฺฐิยา หโต หุตฺวาฯ เอโสปิ อหิตุณฺฑิกสฺส หเตฺถ อตฺตโน อนุภูตทุกฺขเมว สนฺธาย เอวมาหฯ</p>


<p>เอวํ  เตหิ เตรสหิ ชเนหิ สปเถ กเต มหาสโตฺต จิเนฺตสิ ‘‘กทาจิ อิเม ‘อยํ อนฎฺฐเมว  นฎฺฐนฺติ กเถตี’ติ มยิ อาสงฺกํ กเรยฺยุํ, อหมฺปิ สปถํ กโรมี’’ติฯ อถ นํ กโรโนฺต จุทฺทสมํ คาถมาห –</p>


<ol>
<li>
‘‘โย เว อนฎฺฐํว นฎฺฐนฺติ จาห, กาเมว โส ลภตํ ภุญฺชตญฺจ;  
  
อคารมเชฺฌ มรณํ อุเปตุ, โย วา โภโนฺต สงฺกติ กญฺจิเทวา’’ติฯ  
</li>
  
<p>ตตฺถ ติ อาลปนํฯ อิทํ วุตฺตํ โหติ – ภวโนฺต โย อนเฎฺฐ โกฎฺฐาเส ‘‘นฎฺฐํ เม’’ติ วทติ, โย วา ตุเมฺหสุ กญฺจิ อาสงฺกติ, โส ปญฺจ กามคุเณ ลภตุ เจว ภุญฺชตุ จ, รมณียเมว ปพฺพชฺชํ อลภิตฺวา อคารมเชฺฌเยว มรตูติฯ
</ol></p>


<p>เอวํ  อิสีหิ สปเถ กเต สโกฺก ภายิตฺวา ‘‘อหํ อิเม วีมํสโนฺต ภิสานิ อนฺตรธาเปสิํฯ อิเม จ ฉฑฺฑิตเขฬปิณฺฑํ วิย กาเม ครหนฺตา สปถํ กโรนฺติ, กาเม ครหการณํ เต ปุจฺฉิสฺสามี’’ติ จิเนฺตตฺวา ทิสฺสมานรูโป โพธิสตฺตํ วนฺทิตฺวา ปุจฺฉโนฺต อนนฺตรํ คาถมาห –</p>


<ol>
<li>
‘‘ยเทสมานา วิจรนฺติ โลเก, อิฎฺฐญฺจ กนฺตญฺจ พหูนเมตํ;  
  
ปิยํ มนุญฺญํ จิธ ชีวโลเก, กสฺมา อิสโย นปฺปสํสนฺติ กาเม’’ติฯ  
</li>
  
<p>ตตฺถ ติ ยํ วตฺถุกามํ กิเลสกามญฺจ กสิโครกฺขาทีหิ สมวิสมกเมฺมหิ ปริเยสมานา สตฺตา โลเก วิจรนฺติ, เอตํ พหูนํ เทวมนุสฺสานํ อิฎฺฐญฺจ กนฺตญฺจ ปิยญฺจ มนุญฺญญฺจ, กสฺมา อิสโย นปฺปสํสนฺติ กาเมติ อโตฺถฯ ติ อิมินา ตํ วตฺถุํ สรูปโต ทเสฺสติฯ
</ol></p>


<p>อถสฺส ปญฺหํ วิสฺสเชฺชโนฺต มหาสโตฺต เทฺว คาถา อภาสิ –</p>


<ol>
<li>
‘‘กาเมสุ เว หญฺญเร พชฺฌเร จ, กาเมสุ ทุกฺขญฺจ ภยญฺจ ชาตํ;  
  
กาเมสุ ภูตาธิปตี ปมตฺตา, ปาปานิ กมฺมานิ กโรนฺติ โมหาฯ  
</li>
  
<li>
‘‘เต ปาปธมฺมา ปสเวตฺว ปาปํ, กายสฺส เภทา นิรยํ วชนฺติ;  
  
อาทีนวํ  
กามคุเณสุ ทิสฺวา, ตสฺมา อิสโย นปฺปสํสนฺติ กาเม’’ติฯ  
</li>
  
<p>ตตฺถ  ติ กามเหตุ, กาเม นิสฺสาย กายทุจฺจริตาทีนิ กโรนฺตีติ อโตฺถฯ ติ ทณฺฑาทีหิ หญฺญนฺติฯ ติ รชฺชุพนฺธนาทีหิ พชฺฌนฺติฯ นฺติ กายิกเจตสิกํ อสาตํ ทุกฺขํฯ นฺติ อตฺตานุวาทาทิกํ สพฺพมฺปิ ภยํฯ ติ สกฺกํ อาลปติฯ นฺติ เอวรูปํ โทสํฯ โส ปเนส อาทีนโว ทุกฺขกฺขนฺธาทีหิ สุเตฺตหิ (ม. นิ. ๑.๑๖๓-๑๘๐) ทีเปตโพฺพฯ
</ol></p>


<p>สโกฺก  มหาสตฺตสฺส กถํ สุตฺวา สํวิคฺคมานโส อนนฺตรํ คาถมาห –</p>


<ol>
<li>
‘‘วีมํสมาโน อิสิโน ภิสานิ, ตีเร คเหตฺวาน ถเล นิเธสิํ;  
  
สุทฺธา อปาปา อิสโย วสนฺติ, เอตานิ เต พฺรหฺมจารี ภิสานี’’ติฯ  
</li>
  
<p>ตตฺถ ติ ภเนฺต, อหํ ‘‘อิเม อิสโย กามาธิมุตฺตา วา, โน วา’’ติ วีมํสโนฺตฯ ติ ตว มเหสิโน สนฺตกานิ ภิสานิฯ ติ ตีเร นิกฺขิตฺตานิ คเหตฺวา ถเล เอกมเนฺต นิเธสิํฯ ติ อิทานิ มยา ตุมฺหากํ สปถกิริยาย ญาตํ ‘‘อิเม อิสโย สุทฺธา อปาปา หุตฺวา วสนฺตี’’ติฯ
</ol></p>


<p>ตํ สุตฺวา โพธิสโตฺต คาถมาห –</p>


<ol>
<li>
‘‘น เต นฎา โน ปน กีฬเนยฺยา, น พนฺธวา โน ปน เต สหายา;  
  
กิสฺมิํ วุปตฺถมฺภ สหสฺสเนตฺต, อิสีหิ ตฺวํ กีฬสิ เทวราชา’’ติฯ  
</li>
  
<p>ตตฺถ ติ เทวราช, มยํ ตว นฎา วา กีฬิตพฺพยุตฺตกา วา เกจิ น โหม, นาปิ ตว ญาตกา, น สหายา, อถ ตฺวํ กิํ วา อุปตฺถมฺภํ กตฺวา กิํ นิสฺสาย อิสีหิ สทฺธิํ กีฬสีติ อโตฺถฯ
</ol></p>


<p>อถ นํ สโกฺก ขมาเปโนฺต วีสติมํ คาถมาห –</p>


<ol>
<li>
‘‘อาจริโย เมสิ ปิตา จ มยฺหํ, เอสา ปติฎฺฐา ขลิตสฺส พฺรเหฺม;  
  
เอกาปราธํ ขม ภูริปญฺญ, น ปณฺฑิตา โกธพลา ภวนฺตี’’ติฯ  
</li>
  
<p>ตตฺถ  ติ เอสา ตว ปาทจฺฉายา อชฺช มม ขลิตสฺส อปรทฺธสฺส ปติฎฺฐา โหตุฯ ติ ปณฺฑิตา นาม ขนฺติพลา ภวนฺติ, น โกธพลาติฯ
</ol></p>


<p>อถ   มหาสโตฺต สกฺกสฺส เทวรโญฺญ ขมิตฺวา สยํ อิสิคณํ ขมาเปโนฺต อิตรํ คาถมาห –</p>


<ol>
<li>
‘‘สุวาสิตํ อิสินํ เอกรตฺตํ, ยํ วาสวํ ภูตปติทฺทสาม;  
  
สเพฺพว โภโนฺต สุมนา ภวนฺตุ, ยํ พฺราหฺมโณ ปจฺจุปาที ภิสานี’’ติฯ  
</li>
  
<p>ตตฺถ นฺติ อายสฺมนฺตานํ อิสีนํ เอกรตฺตมฺปิ อิมสฺมิํ อรเญฺญ วสิตํ สุวสิตเมวฯ กิํการณา? ยํ วาสวํ ภูตปติํ อทฺทสาม, สเจ หิ มยํ นคเร อวสิมฺห, อิมํ น อทฺทสามฯ ติ ภวโนฺต สเพฺพปิ สุมนา ภวนฺตุ, ตุสฺสนฺตุ, สกฺกสฺส เทวรโญฺญ ขมนฺตุฯ กิํการณา?  ยสฺมา ตุมฺหากํ อาจริโย ภิสานิ ปฎิลภีติฯ
</ol></p>


<p>สโกฺก อิสิคณํ วนฺทิตฺวา เทวโลกเมว คโตฯ อิสิคโณปิ ฌานาภิญฺญาโย นิพฺพเตฺตตฺวา พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ ภิกฺขุ โปราณกปณฺฑิตา สปถํ กตฺวา กิเลเส ปชหิํสู’’ติ วตฺวา สจฺจานิ ปกาเสสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ชาตกํ สโมธาเนโนฺต ปุน สตฺถา ติโสฺส คาถา อภาสิ –</p>


<ol>
<li>
‘‘อหญฺจ สาริปุโตฺต จ, โมคฺคลฺลาโน จ กสฺสโป;  
  
อนุรุโทฺธ ปุโณฺณ อานโนฺท, ตทาสุํ สตฺต ภาตโรฯ  
</li>
  
<li>
‘‘ภคินี อุปฺปลวณฺณา จ, ทาสี ขุชฺชุตฺตรา ตทา;  
  
จิโตฺต คหปติ ทาโส, ยโกฺข สาตาคิโร ตทาฯ  
</li>
  
<li>
‘‘ปาลิเลโยฺย ตทา นาโค, มธุโท เสฎฺฐวานโร;  
  
กาฬุทายี ตทา สโกฺก, เอวํ ธาเรถ ชาตก’’นฺติฯ  
</li>
  
ภิสชาตกวณฺณนา ปญฺจมาฯ  
</li>
  
<li>
<p> [๔๘๙] ๖. สุรุจิชาตกวณฺณนา
</ol></p>


<p>   ติ อิทํ สตฺถา สาวตฺถิํ อุปนิสฺสาย มิคารมาตุปาสาเท วิหรโนฺต วิสาขาย มหาอุปาสิกาย ลเทฺธ อฎฺฐ วเร อารพฺภ กเถสิฯ สา หิ เอกทิวสํ เชตวเน ธมฺมกถํ สุตฺวา ภควนฺตํ สทฺธิํ ภิกฺขุสเงฺฆน สฺวาตนาย นิมเนฺตตฺวา ปกฺกามิฯ ตสฺสา ปน รตฺติยา อจฺจเยน จาตุทฺทีปิโก มหาเมโฆ ปาวสฺสิ ฯ ภควา ภิกฺขู อามเนฺตตฺวา ‘‘ยถา, ภิกฺขเว, เชตวเน วสฺสติ, เอวํ จตูสุ ทีเปสุ วสฺสติ, โอวสฺสาเปถ, ภิกฺขเว, กายํ, อยํ ปจฺฉิมโก จาตุทฺทีปิโก มหาเมโฆ’’ติ วตฺวา โอวสฺสาปิตกาเยหิ ภิกฺขูหิ สทฺธิํ อิทฺธิพเลน เชตวเน อนฺตรหิโต วิสาขาย โกฎฺฐเก ปาตุรโหสิฯ อุปาสิกา ‘‘อจฺฉริยํ วต โภ, อพฺภุตํ วต โภ, ตถาคตสฺส มหิทฺธิกตา มหานุภาวตา, ยตฺร หิ นาม ชาณุกมเตฺตสุปิ โอเฆสุ วตฺตมาเนสุ กฎิมเตฺตสุปิ โอเฆสุ วตฺตมาเนสุ น หิ นาม เอกภิกฺขุสฺสปิ ปาทา วา จีวรานิ วา อลฺลานิ ภวิสฺสนฺตี’’ติ หฎฺฐา อุทคฺคา พุทฺธปฺปมุขํ ภิกฺขุสงฺฆํ ปริวิสิตฺวา กตภตฺตกิจฺจํ ภควนฺตํ เอตทโวจ ‘‘อฎฺฐาหํ, ภเนฺต, ภควนฺตํ วรานิ ยาจามี’’ติฯ ‘‘อติกฺกนฺตวรา โข, วิสาเข, ตถาคตา’’ติฯ ‘‘ยานิ จ, ภเนฺต, กปฺปิยานิ ยานิ จ อนวชฺชานี’’ติฯ ‘‘วเทหิ วิสาเข’’ติฯ ‘‘อิจฺฉามหํ, ภเนฺต, ภิกฺขุสงฺฆสฺส ยาวชีวํ วสฺสิกสาฎิกํ ทาตุํ, อาคนฺตุกภตฺตํ ทาตุํ, คมิกภตฺตํ ทาตุํ, คิลานภตฺตํ ทาตุํ, คิลานุปฎฺฐากภตฺตํ ทาตุํ, คิลานเภสชฺชํ ทาตุํ, ธุวยาคุํ ทาตุํ, ภิกฺขุนิสงฺฆสฺส ยาวชีวํ อุทกสาฎิกํ ทาตุ’’นฺติฯ</p>


<p>สตฺถา ‘‘กํ ปน ตฺวํ, วิสาเข, อตฺถวสํ สมฺปสฺสมานา ตถาคตํ อฎฺฐ วรานิ ยาจสี’’ติ ปุจฺฉิตฺวา ตาย วรานิสํเส กถิเต ‘‘สาธุ สาธุ, วิสาเข, สาธุ โข ตฺวํ, วิสาเข, อิมํ อานิสํสํ สมฺปสฺสมานา ตถาคตํ อฎฺฐ วรานิ ยาจสี’’ติ วตฺวา ‘‘อนุชานามิ เต, วิสาเข, อฎฺฐ วรานี’’ติ อฎฺฐ วเร ทตฺวา อนุโมทนํ กตฺวา ปกฺกามิฯ อเถกทิวสํ สตฺถริ ปุพฺพาราเม วิหรเนฺต ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, วิสาขา มหาอุปาสิกา มาตุคามตฺตภาเว ฐตฺวาปิ ทสพลสฺส สนฺติเก อฎฺฐ วเร ลภิ, อโห มหาคุณา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย  นามา’’ติ วุเตฺต ‘‘น, ภิกฺขเว, วิสาขา อิทาเนว มม สนฺติกา วเร ลภติ, ปุเพฺพเปสา ลภิเยวา’’ติ วตฺวา อตีตํ อาหริฯ</p>


<p>อตีเต มิถิลายํ สุรุจิ นาม ราชา รชฺชํ กาเรโนฺต ปุตฺตํ ปฎิลภิตฺวา ตสฺส ‘‘สุรุจิกุมาโร’’เตฺวว  นามํ อกาสิฯ โส วยปฺปโตฺต ‘‘ตกฺกสิลายํ สิปฺปํ อุคฺคณฺหิสฺสามี’’ติ คนฺตฺวา นครทฺวาเร สาลายํ นิสีทิฯ พาราณสิรโญฺญปิ ปุโตฺต พฺรหฺมทตฺตกุมาโร  นาม ตเถว คนฺตฺวา สุรุจิกุมารสฺส นิสินฺนผลเกเยว นิสีทิฯ เต อญฺญมญฺญํ ปุจฺฉิตฺวา วิสฺสาสิกา หุตฺวา เอกโตว อาจริยสฺส สนฺติกํ คนฺตฺวา อาจริยภาคํ ทตฺวา สิปฺปํ ปฎฺฐเปตฺวา น จิรเสฺสว นิฎฺฐิตสิปฺปา อาจริยํ อาปุจฺฉิตฺวา โถกํ มคฺคํ เอกโตว คนฺตฺวา เทฺวธาปเถ ฐิตา อญฺญมญฺญํ อาลิงฺคิตฺวา มิตฺตธมฺมานุรกฺขณตฺถํ กติกํ กริํสุ ‘‘สเจ มม ปุโตฺต ชายติ, ตว ธีตา, ตว ปุโตฺต, มม ธีตา, เตสํ อาวาหวิวาหํ กริสฺสามา’’ติฯ เตสุ รชฺชํ กาเรเนฺตสุ สุรุจิมหาราชสฺส ปุโตฺต ชายิ, ‘‘สุรุจิกุมาโร’’เตฺววสฺส นามํ กริํสุฯ พฺรหฺมทตฺตสฺส ธีตา ชายิ, ‘‘สุเมธา’’ติสฺสา นามํ กริํสุฯ</p>


<p>สุรุจิกุมาโร วยปฺปโตฺต ตกฺกสิลายํ คนฺตฺวา สิปฺปํ อุคฺคณฺหิตฺวา อาคจฺฉิฯ อถ นํ ปิตา รเชฺช อภิสิญฺจิตุกาโม หุตฺวา ‘‘สหายสฺส กิร เม พาราณสิรโญฺญ ธีตา อตฺถิ, ตเมวสฺส อคฺคมเหสิํ กริสฺสามี’’ติ ตสฺสา อตฺถาย พหุํ ปณฺณาการํ ทตฺวา อมเจฺจ เปเสสิฯ เตสํ อนาคตกาเลเยว พาราณสิราชา เทวิํ ปุจฺฉิ ‘‘ภเทฺท, มาตุคามสฺส นาม กิํ อติเรกทุกฺข’’นฺติ? ‘‘สปตฺติโรสทุกฺขํ เทวา’’ติฯ ‘‘เตน หิ, ภเทฺท, อมฺหากํ เอกํ ธีตรํ สุเมธาเทวิํ ตมฺหา ทุกฺขา โมเจตฺวา โย เอตํ เอกิกเมว คณฺหิสฺสติ, ตสฺส ทสฺสามา’’ติ อาหฯ โส เตหิ อมเจฺจหิ อาคนฺตฺวา ตสฺสา นาเม คหิเต ‘‘ตาตา, กามํ มยา ปุเพฺพ มยฺหํ สหายสฺส ปฎิญฺญา กตา, อิมํ ปน มยํ อิตฺถิฆฎาย อนฺตเร น ขิปิตุกามา, โย เอตํ เอกิกเมว คณฺหาติ, ตสฺส ทาตุกามมฺหา’’ติ อาหฯ เต รโญฺญ สนฺติกํ ปหิณิํสุฯ ราชา ปน ‘‘อมฺหากํ รชฺชํ มหนฺตํ, สตฺตโยชนิกํ มิถิลนครํ, ตีณิ โยชนสตานิ รฎฺฐปริเจฺฉโท, เหฎฺฐิมเนฺตน โสฬส อิตฺถิสหสฺสานิ ลทฺธุํ วฎฺฎตี’’ติ วตฺวา น โรเจสิฯ</p>


<p>สุรุจิกุมาโร  ปน สุเมธาย รูปสมฺปทํ สุตฺวา สวนสํสเคฺคน  พชฺฌิตฺวา ‘‘อหํ ตํ เอกิกเมว คณฺหิสฺสามิ, น มยฺหํ อิตฺถิฆฎาย อโตฺถ, ตเมว อาเนนฺตู’’ติ มาตาปิตูนํ เปเสสิฯ เต ตสฺส มนํ อภินฺทิตฺวา พหุํ ธนํ เปเสตฺวา มหเนฺตน ปริวาเรน ตํ อาเนตฺวา กุมารสฺส อคฺคมเหสิํ กตฺวา เอกโตว อภิสิญฺจิํสุฯ โส สุรุจิมหาราชา นาม หุตฺวา ธเมฺมน รชฺชํ กาเรโนฺต ตาย สทฺธิํ ปิยสํวาสํ วสิฯ สา ปน ทส วสฺสสหสฺสานิ ตสฺส เคเห วสนฺตี เนว ปุตฺตํ, น ธีตรํ ลภิฯ อถ นาครา สนฺนิปติตฺวา ราชงฺคเณ อุปโกฺกสิตฺวา ‘‘กิเมต’’นฺติ วุเตฺต ‘‘รโญฺญ โทโส นตฺถิ, วํสานุปาลโก ปน โว ปุโตฺต น วิชฺชติ, ตุมฺหากํ เอกาว เทวี, ราชกุเล จ นาม เหฎฺฐิมเนฺตน โสฬสหิ อิตฺถิสหเสฺสหิ ภวิตพฺพํ, อิตฺถิฆฎํ คณฺห, เทว, อทฺธา ตาสุ  ปุญฺญวตี ปุตฺตํ ลภิสฺสตี’’ติ วตฺวา ‘‘ตาตา, กิํ กเถถ, ‘อหํ อญฺญํ น คณฺหิสฺสามี’ติ ปฎิญฺญํ ทตฺวา มยา เอสา อานีตา, น สกฺกา มุสาวาทํ กาตุํ, น มยฺหํ อิตฺถิฆฎาย อโตฺถ’’ติ รญฺญา ปฎิกฺขิตฺตา ปกฺกมิํสุฯ</p>


<p>สุเมธา ตํ กถํ สุตฺวา ‘‘ราชา ตาว สจฺจวาทิตาย อญฺญา อิตฺถิโย น อาเนสิ, อหเมว ปนสฺส อาเนสฺสามี’’ติ รโญฺญ มาตุสมภริยฎฺฐาเน ฐตฺวา อตฺตโน รุจิยาว ขตฺติยกญฺญานํ สหสฺสํ, อมจฺจกญฺญานํ สหสฺสํ, คหปติกญฺญานํ สหสฺสํ, สพฺพสมยนาฎกิตฺถีนํ สหสฺสนฺติ จตฺตาริ อิตฺถิสหสฺสานิ อาเนสิฯ ตาปิ ทส วสฺสสหสฺสานิ ราชกุเล วสิตฺวา เนว ปุตฺตํ, น ธีตรํ ลภิํสุฯ เอเตเนวุปาเยน อปรานิปิ ติกฺขตฺตุํ จตฺตาริ จตฺตาริ สหสฺสานิ อาเนสิฯ ตาปิ เนว ปุตฺตํ, น ธีตรํ ลภิํสุฯ เอตฺตาวตา โสฬส อิตฺถิสหสฺสานิ อเหสุํฯ จตฺตาลีส วสฺสสหสฺสานิ อติกฺกมิํสุ, ตานิ ตาย เอกิกาย วุเตฺถหิ ทสหิ สหเสฺสหิ สทฺธิํ ปญฺญาส วสฺสสหสฺสานิ โหนฺติฯ อถ นาครา สนฺนิปติตฺวา ปุน อุปโกฺกสิตฺวา ‘‘กิเมต’’นฺติ วุเตฺต ‘‘เทว, ตุมฺหากํ อิตฺถิโย  ปุตฺตํ ปเตฺถตุํ อาณาเปถา’’ติ วทิํสุฯ ราชา ‘‘สาธู’’ติ สมฺปฎิจฺฉิตฺวา ‘‘ตุเมฺห ปุตฺตํ ปเตฺถถา’’ติ อาหฯ ตา ตโต ปฎฺฐาย ปุตฺตํ ปตฺถยมานา นานาเทวตา นมสฺสนฺติ, นานาวตานิ จรนฺติ, ปุโตฺต นุปฺปชฺชเตวฯ อถ ราชา สุเมธํ อาห ‘‘ภเทฺท, ตฺวมฺปิ ปุตฺตํ ปเตฺถหี’’ติฯ สา ‘‘สาธู’’ติ ปนฺนรสอุโปสถทิวเส อฎฺฐงฺคสมนฺนาคตํ อุโปสถํ สมาทาย สิริคเพฺภ สีลานิ อาวชฺชมานา กปฺปิยมญฺจเก นิสีทิ ฯ เสสา อชวตโควตา หุตฺวา ปุตฺตํ อลภิตฺวา อุยฺยานํ อคมํสุฯ</p>


<p>สุเมธาย สีลเตเชน สกฺกสฺส ภวนํ กมฺปิฯ ตทา สโกฺก อาวเชฺชโนฺต ‘‘สุเมธา ปุตฺตํ ปเตฺถติ, ปุตฺตมสฺสา ทสฺสามิ, น โข ปน สกฺกา ยํ วา ตํ วา ทาตุํ, อนุจฺฉวิกมสฺสา ปุตฺตํ อุปธาเรสฺสามี’’ติ อุปธาเรโนฺต นฬการเทวปุตฺตํ ปสฺสิฯ โส หิ ปุญฺญสมฺปโนฺน สโตฺต ปุริมตฺตภาเว พาราณสิยํ วสโนฺต วปฺปกาเล เขตฺตํ คจฺฉโนฺต เอกํ ปเจฺจกพุทฺธํ ทิสฺวา ทาสกมฺมกเร ‘‘วปถา’’ติ ปหิณิฯ สยํ นิวตฺติตฺวา ปเจฺจกพุทฺธํ เคหํ เนตฺวา โภเชตฺวา ปุน คงฺคาตีรํ อาเนตฺวา ปุเตฺตน สทฺธิํ เอกโต หุตฺวา อุทุมฺพรภิตฺติปาทํ นฬภิตฺติกํ ปณฺณสาลํ กตฺวา ทฺวารํ โยเชตฺวา จงฺกมํ กตฺวา ปเจฺจกพุทฺธํ ตเตฺถว เตมาสํ วสาเปตฺวา วุตฺถวสฺสํ เทฺว ปิตาปุตฺตา ติจีวเรน อจฺฉาเทตฺวา อุโยฺยเชสุํฯ เอเตเนว นิยาเมน สตฺตฎฺฐ ปเจฺจกพุเทฺธ ตาย ปณฺณสาลาย วสาเปตฺวา ติจีวรานิ อทํสุฯ ‘‘เทฺว ปิตาปุตฺตา นฬการา หุตฺวา คงฺคาตีเร เวฬุํ อุปธาเรนฺตา ปเจฺจกพุทฺธํ ทิสฺวา เอวมกํสู’’ติปิ วทนฺติเยวฯ</p>


<p>เต  กาลํ กตฺวา ตาวติํสภวเน นิพฺพตฺติตฺวา ฉสุ กามาวจรสเคฺคสุ อนุโลมปฎิโลเมน มหนฺตํ เทวิสฺสริยํ อนุภวนฺตา วิจรนฺติฯ เต ตโต จวิตฺวา อุปริเทวโลเก นิพฺพตฺติตุกามา โหนฺติฯ สโกฺก ตถา คตภาวํ ญตฺวา เตสุ เอกสฺส  วิมานทฺวารํ คนฺตฺวา ตํ อาคนฺตฺวา วนฺทิตฺวา ฐิตํ อาห – ‘‘มาริส, ตยา มนุสฺสโลกํ คนฺตุํ วฎฺฎตี’’ติฯ ‘‘มหาราช, มนุสฺสโลโก นาม เชคุโจฺฉ ปฎิกูโล, ตตฺถ ฐิตา ทานาทีนิ ปุญฺญานิ กตฺวา เทวโลกํ ปเตฺถนฺติ, ตตฺถ คนฺตฺวา กิํ กริสฺสามี’’ติฯ ‘‘มาริส, เทวโลเก ปริภุญฺชิตพฺพสมฺปตฺติํ มนุสฺสโลเก ปริภุญฺชิสฺสสิ, ปญฺจวีสติโยชนุเพฺพเธ นวโยชนอายาเม อฎฺฐโยชนวิตฺถาเร รตนปาสาเท วสิสฺสสิ, อธิวาเสหี’’ติฯ โส อธิวาเสสิฯ สโกฺก ตสฺส ปฎิญฺญํ คเหตฺวา อิสิเวเสน ราชุยฺยานํ คนฺตฺวา ตาสํ อิตฺถีนํ อุปริ อากาเส จงฺกมโนฺต อตฺตานํ ทเสฺสตฺวา ‘‘กสฺสาหํ ปุตฺตวรํ ทมฺมิ, กา ปุตฺตวรํ คณฺหิสฺสตี’’ติ อาหฯ ‘‘ภเนฺต, มยฺหํ เทหิ, มยฺหํ เทหี’’ติ โสฬส อิตฺถิสหสฺสานิ หเตฺถ อุกฺขิปิํสุฯ ตโต สโกฺก  อาห – ‘‘อหํ สีลวตีนํ ปุตฺตํ ทมฺมิ, ตุมฺหากํ กิํ สีลํ, โก อาจาโร’’ติฯ ตา อุกฺขิตฺตหเตฺถ สมญฺฉิตฺวา ‘‘สเจ สีลวติยา ทาตุกาโม, สุเมธาย สนฺติกํ คจฺฉาหี’’ติ วทิํสุฯ โส อากาเสเนว คนฺตฺวา ตสฺสา วาสาคาเร สีหปญฺชเร อฎฺฐาสิฯ</p>


<p>อถสฺสา ตา อิตฺถิโย อาโรเจสุํ ‘‘เอถ, เทวิ, สโกฺก เทวราชา ‘ตุมฺหากํ ปุตฺตวรํ ทสฺสามี’ติ อากาเสนาคนฺตฺวา สีหปญฺชเร ฐิโต’’ติฯ สา ครุปริหาเรนาคนฺตฺวา สีหปญฺชรํ อุคฺฆาเฎตฺวา ‘‘สจฺจํ กิร, ภเนฺต, ตุเมฺห สีลวติยา ปุตฺตวรํ เทถา’’ติ อาหฯ ‘‘อาม เทวี’’ติฯ ‘‘เตน หิ มยฺหํ เทถา’’ติฯ ‘‘กิํ ปน เต สีลํ, กเถหิ, สเจ เม รุจฺจติ, ทสฺสามิ เต ปุตฺตวร’’นฺติฯ สา ตสฺส วจนํ สุตฺวา ‘‘เตน หิ สุณาหี’’ติ วตฺวา อตฺตโน สีลคุณํ กเถนฺตี ปนฺนรส คาถา อภาสิ –</p>


<ol>
<li>
‘‘มเหสี สุรุจิโน ภริยา, อานีตา ปฐมํ อหํ;  
  
ทส วสฺสสหสฺสานิ, ยํ มํ สุรุจิมานยิฯ  
</li>
  
<li>
‘‘สาหํ พฺราหฺมณ ราชานํ, เวเทหํ มิถิลคฺคหํ;  
  
นาภิชานามิ กาเยน, วาจาย อุท เจตสา;  
  
สุรุจิํ อติมญฺญิตฺถ, อาวิ วา ยทิ วา รโหฯ  
</li>
  
<li>
‘‘เอเตน  
  
สจฺจวเชฺชน, ปุโตฺต อุปฺปชฺชตํ อิเส;  
  
มุสา เม ภณมานาย, มุทฺธา ผลตุ สตฺตธาฯ  
</li>
  
<li>
‘‘ภตฺตุ มม สสฺสุ มาตา, ปิตา จาปิ จ สสฺสุโร;  
  
เต มํ พฺรเหฺม วิเนตาโร, ยาว อฎฺฐํสุ ชีวิตํฯ  
</li>
  
<li>
‘‘สาหํ อหิํสารตินี, กามสา ธมฺมจารินี;  
  
สกฺกจฺจํ เต อุปฎฺฐาสิํ, รตฺตินฺทิวมตนฺทิตาฯ  
</li>
  
<li>
‘‘เอเตน สจฺจวเชฺชน, ปุโตฺต อุปฺปชฺชตํ อิเส;  
  
มุสา เม ภณมานาย, มุทฺธา ผลตุ สตฺตธาฯ  
</li>
  
<li>
‘‘โสฬสิตฺถิสหสฺสานิ  
, สหภริยานิ พฺราหฺมณ;  
  
ตาสุ อิสฺสา วา โกโธ วา, นาหุ มยฺหํ กุทาจนํฯ  
</li>
  
<li>
‘‘หิเตน ตาสํ นนฺทามิ, น จ เม กาจิ อปฺปิยา;  
  
อตฺตานํวานุกมฺปามิ, สทา สพฺพา สปตฺติโยฯ  
</li>
  
<li>
‘‘เอเตน สจฺจวเชฺชน, ปุโตฺต อุปฺปชฺชตํ อิเส;  
  
มุสา เม ภณมานาย, มุทฺธา ผลตุ สตฺตธาฯ  
</li>
  
<li>
‘‘ทาเส กมฺมกเร เปเสฺส, เย จเญฺญ อนุชีวิโน;  
  
เปเสมิ สหธเมฺมน, สทา ปมุทิตินฺทฺริยาฯ  
</li>
  
<li>
‘‘เอเตน สจฺจวเชฺชน, ปุโตฺต อุปฺปชฺชตํ อิเส;  
  
มุสา เม ภณมานาย, มุทฺธา ผลตุ สตฺตธาฯ  
</li>
  
<li>
‘‘สมเณ พฺราหฺมเณ จาปิ, อเญฺญ จาปิ วนิพฺพเก;  
  
ตเปฺปมิ อนฺนปาเนน, สทา ปยตปาณินีฯ  
</li>
  
<li>
‘‘เอเตน  
สจฺจวเชฺชน, ปุโตฺต อุปฺปชฺชตํ อิเส;  
  
มุสา เม ภณมานาย, มุทฺธา ผลตุ สตฺตธาฯ  
</li>
  
<li>
‘‘จาตุทฺทสิํ ปญฺจทฺทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํ;  
  
อุโปสถํ อุปวสามิ, สทา สีเลสุ สํวุตาฯ  
</li>
  
<li>
‘‘เอเตน สจฺจวเชฺชน, ปุโตฺต อุปฺปชฺชตํ อิเส;  
  
มุสา เม ภณมานาย, มุทฺธา ผลตุ สตฺตธา’’ติฯ  
</li>
  
<p>ตตฺถ ติ อคฺคมเหสีฯ ติ สุรุจิรโญฺญฯ นฺติ โสฬสนฺนํ อิตฺถิสหสฺสานํ สพฺพปฐมํฯ นฺติ ยสฺมิํ กาเล มํ สุรุจิ อานยิ, ตโต ปฎฺฐาย อหํ ทส วสฺสสหสฺสานิ เอกิกาว อิมสฺมิํ เคเห วสิํฯ ติ มุหุตฺตมฺปิ สมฺมุขา วา ปรมฺมุขา วา อติมญฺญินฺติ อิทํ อติกฺกมิตฺวา มญฺญนํ น ชานามิ น สรามิฯ ติ ตํ อาลปติฯ
</ol></p>


<p>  นฺติ สสุโร จ สสฺสุ จาติ เต อุโภปิ มํ  เตหิ วินีตา อมฺหิ, เต  เม ยาว ชีวิํสุ, ตาว โอวาทมทํสุฯ ติ อหิํสาสงฺขาตาย รติยา สมนฺนาคตาฯ มยา หิ กุนฺถกิปิลฺลิโกปิ น หิํสิตปุโพฺพฯ ติ เอกเนฺตเนวฯ ติ ทสกุสลกมฺมปเถสุ ปูเรมิฯ นฺติ ปาทปริกมฺมาทีนิ กิจฺจานิ กโรนฺตี อุปฎฺฐหิํฯ</p>


<p>ติ มยา สห เอกสามิกสฺส ภริยภูตานิฯ ติ กิเลสํ นิสฺสาย อิสฺสาธโมฺม วา โกธธโมฺม วา มยฺหํ น ภูตปุโพฺพฯ ติ ยํ ตาสํ หิตํ, เตเนว นนฺทามิ, อุเร วุตฺถธีตโร วิย ตา ทิสฺวา ตุสฺสามิฯ ติ ตาสุ เอกาปิ มยฺหํ อปฺปิยา นาม นตฺถิ, สพฺพาปิ ปิยกาเยวฯ ติ มุทุจิเตฺตน สพฺพา โสฬสสหสฺสาปิ ตา อตฺตานํ วิย อนุกมฺปามิฯ</p>


<p>ติ นเยน การเณน โย ยํ กาตุํ สโกฺกติ, ตํ ตสฺมิํ กเมฺม ปโยเชมีติ อโตฺถฯ ติ เปเสนฺตี จ นิจฺจํ ปมุทิตินฺทฺริยาว หุตฺวา เปเสมิ, ‘‘อเร ทุฎฺฐ ทาส อิทํ  นาม กโรหี’ติ เอวํ กุชฺฌิตฺวา น เม โกจิ กตฺถจิ เปสิตปุโพฺพฯ ติ โธตหตฺถา ปสาริตหตฺถาว หุตฺวาฯ ติ อฎฺฐมีจาตุทฺทสีปนฺนรสีนํ ปจฺจุคฺคมนานุคฺคมนวเสน จตฺตาโร ทิวสาฯ ติ นิจฺจกาลํ ปญฺจสุ สีเลสุ สํวุตา, เตหิ ปิหิตโคปิตตฺตภาวาว โหมีติฯ</p>


<p>เอวํ ตสฺสา คาถาย สเตนปิ สหเสฺสนปิ วณฺณิยมานานํ คุณานํ ปมาณํ นาม นตฺถิ, ตาย ปนฺนรสหิ คาถาหิ อตฺตโน คุณานํ วณฺณิตกาเลเยว สโกฺก อตฺตโน พหุกรณียตาย ตสฺสา กถํ อวิจฺฉินฺทิตฺวา ‘‘ปหูตา อพฺภุตาเยว เต คุณา’’ติ ตํ ปสํสโนฺต คาถาทฺวยมาห –</p>


<ol>
<li>
‘‘สเพฺพว เต ธมฺมคุณา, ราชปุตฺติ ยสสฺสินิ;  
  
สํวิชฺชนฺติ ตยิ ภเทฺท, เย ตฺวํ กิเตฺตสิ อตฺตนิฯ  
</li>
  
<li>
‘‘ขตฺติโย  
ชาติสมฺปโนฺน, อภิชาโต ยสสฺสิมา;  
  
ธมฺมราชา วิเทหานํ, ปุโตฺต อุปฺปชฺชเต ตวา’’ติฯ  
</li>
  
<p>ตตฺถ ติ สภาวคุณา ภูตคุณาฯ ติ เย ตยา วุตฺตา, เต สเพฺพว ตยิ อุปลพฺภนฺติฯ ติ อติชาโต สุทฺธชาโตฯ ติ ยสสมฺปเนฺนน ปริวารสมฺปเนฺนน สมนฺนาคโตฯ ติ เอวรูโป ปุโตฺต ตว อุปฺปชฺชิสฺสติ, มา จินฺตยีติฯ
</ol></p>


<p>สา ตสฺส วจนํ สุตฺวา โสมนสฺสชาตา ตํ ปุจฺฉนฺตี เทฺว คาถา อภาสิ –</p>


<ol>
<li>
‘‘ทุมฺมี  
รโชชลฺลธโร, อเฆ เวหายสํ ฐิโต;  
  
มนุญฺญํ ภาสเส วาจํ, ยํ มยฺหํ หทยงฺคมํฯ  
</li>
  
<li>
‘‘เทวตานุสิ สคฺคมฺหา, อิสิ วาสิ มหิทฺธิโก;  
  
โก วาสิ ตฺวํ อนุปฺปโตฺต, อตฺตานํ เม ปเวทยา’’ติฯ  
</li>
  
<p>ตตฺถ ติ อนญฺชิตามณฺฑิโต สโกฺก อาคจฺฉโนฺต รมณีเยน ตาปสเวเสน อาคโต, ปพฺพชิตเวเสน อาคตตฺตา ปน สา เอวมาหฯ ติ อปฺปฎิเฆ ฐาเนฯ นฺติ ยํ เอตํ มนุญฺญํ  วาจํ มยฺหํ ภาสสิ, ตํ ภาสมาโน ตฺวํ เทวตานุสิ สคฺคมฺหา อิธาคโตฯ ติ ยกฺขาทีสุ โก วา ตฺวํ อสิ อิธานุปฺปโตฺต, อตฺตานํ เม ปเวทย, ยถาภูตํ กเถหีติ วทติฯ
</ol></p>


<p>สโกฺก ตสฺสา กเถโนฺต ฉ คาถา อภาสิ –</p>


<ol>
<li>
‘‘ยํ เทวสงฺฆา วนฺทนฺติ, สุธมฺมายํ สมาคตา;  
  
โสหํ สโกฺก สหสฺสโกฺข, อาคโตสฺมิ ตวนฺติเกฯ  
</li>
  
<li>
‘‘อิตฺถิโย ชีวโลกสฺมิํ, ยา โหติ สมจารินี;  
  
เมธาวินี สีลวตี, สสฺสุเทวา ปติพฺพตาฯ  
</li>
  
<li>
‘‘ตาทิสาย  
สุเมธาย, สุจิกมฺมาย นาริยา;  
  
เทวา ทสฺสนมายนฺติ, มานุสิยา อมานุสาฯ  
</li>
  
<li>
‘‘ตฺวญฺจ ภเทฺท สุจิเณฺณน, ปุเพฺพ สุจริเตน จ;  
  
อิธ ราชกุเล ชาตา, สพฺพกามสมิทฺธินีฯ  
</li>
  
<li>
‘‘อยญฺจ เต ราชปุตฺติ, อุภยตฺถ กฎคฺคโห;  
  
เทวโลกูปปตฺตี จ, กิตฺตี จ อิธ ชีวิเตฯ  
</li>
  
<li>
‘‘จิรํ สุเมเธ สุขินี, ธมฺมมตฺตนิ ปาลย;  
  
เอสาหํ ติทิวํ ยามิ, ปิยํ เม ตว ทสฺสน’’นฺติฯ  
</li>
  
<p>ตตฺถ ติ อตฺถสหสฺสสฺส ตํมุหุตฺตํ ทสฺสนวเสน สหสฺสโกฺขฯ ติ อิตฺถีฯ ติ ตีหิ ทฺวาเรหิ สมจริยาย สมนฺนาคตาฯ ติ ตถารูปายฯ ติ สุปญฺญายฯ ติ อยํ ตว อิมสฺมิญฺจ อตฺตภาเว อนาคเต จ ชยคฺคาโหฯ เตสุ อนาคเต เทวโลกุปฺปตฺติ จ อิธ ชีวิเต ปวตฺตมาเน กิตฺติ จาติ อยํ อุภยตฺถ กฎคฺคโห นามฯ นฺติ เอวํ สภาวคุณํ จิรํ อตฺตนิ ปาลยฯ นฺติ เอโส อหํฯ ติ มยฺหํ ตว ทสฺสนํ ปิยํฯ
</ol></p>


<p>เทวโลเก   ปน เม กิจฺจกรณียํ อตฺถิ, ตสฺมา คจฺฉามิ, ตฺวํ อปฺปมตฺตา โหหีติ ตสฺสา โอวาทํ ทตฺวา ปกฺกามิฯ นฬการเทวปุโตฺต ปน ปจฺจูสกาเล จวิตฺวา ตสฺสา กุจฺฉิยํ ปฎิสนฺธิํ คณฺหิฯ สา คพฺภสฺส ปติฎฺฐิตภาวํ ญตฺวา รโญฺญ อาโรเจสิ, ราชา คพฺภสฺส ปริหารํ อทาสิฯ สา ทสมาสจฺจเยน ปุตฺตํ วิชายิ, ‘‘มหาปนาโท’’ติสฺส นามํ กริํสุฯ อุภยรฎฺฐวาสิโน ‘‘สามิปุตฺตสฺส โน ขีรมูล’’นฺติ เอเกกํ กหาปณํ ราชงฺคเณ ขิปิํสุ, มหาธนราสิ อโหสิฯ รญฺญา ปฎิกฺขิตฺตาปิ ‘‘สามิปุตฺตสฺส โน วฑฺฒิตกาเล ปริพฺพโย ภวิสฺสตี’’ติ อคฺคเหตฺวาว ปกฺกมิํสุฯ กุมาโร ปน มหาปริวาเรน วฑฺฒิตฺวา วยปฺปโตฺต โสฬสวสฺสกาเลเยว สพฺพสิเปฺปสุ นิปฺผตฺติํ ปาปุณิฯ ราชา ปุตฺตสฺส วยํ โอโลเกตฺวา  เทวิํ อาห – ‘‘ภเทฺท, ปุตฺตสฺส เม รชฺชาภิเสกกาโล, รมณียมสฺส ปาสาทํ กาเรตฺวา อภิเสกํ กริสฺสามี’’ติฯ สา ‘‘สาธุ เทวา’’ติ สมฺปฎิจฺฉิฯ ราชา วตฺถุวิชฺชาจริเย ปโกฺกสาเปตฺวา ‘‘ตาตา, วฑฺฒกิํ คเหตฺวา อมฺหากํ นิเวสนโต อวิทูเร ปุตฺตสฺส เม ปาสาทํ มาเปถ, รเชฺชน นํ อภิสิญฺจิสฺสามา’’ติ อาหฯ เต ‘‘สาธุ, เทวา’’ติ ภูมิปฺปเทสํ วีมํสนฺติฯ</p>


<p>ตสฺมิํ ขเณ สกฺกสฺส ภวนํ อุณฺหาการํ ทเสฺสสิฯ โส ตํ การณํ ญตฺวา วิสฺสกมฺมํ อามเนฺตตฺวา ‘‘คจฺฉ, ตาต, มหาปนาทกุมารสฺส อายาเมน นวโยชนิกํ, วิตฺถารโต อฎฺฐโยชนิกํ, อุเพฺพเธน ปญฺจวีสติโยชนิกํ, รตนปาสาทํ มาเปหี’’ติ เปเสสิฯ โส วฑฺฒกีเวเสน วฑฺฒกีนํ สนฺติกํ คนฺตฺวา ‘‘ตุเมฺห ปาตราสํ ภุญฺชิตฺวา เอถา’’ติ เต เปเสตฺวา ทณฺฑเกน ภูมิํ ปหริ, ตาวเทว วุตฺตปฺปกาโร สตฺตภูมิโก ปาสาโท อุฎฺฐหิฯ มหาปนาทสฺส ปาสาทมงฺคลํ, ฉตฺตมงฺคลํ, อาวาหมงฺคลนฺติ ตีณิ มงฺคลานิ เอกโตว อเหสุํฯ มงฺคลฎฺฐาเน อุภยรฎฺฐวาสิโน สนฺนิปติตฺวา มงฺคลจฺฉเณน สตฺต วสฺสานิ วีตินาเมสุํฯ เนว เน ราชา อุโยฺยเชสิ, เตสํ วตฺถาลงฺการขาทนียโภชนียาทิ  สพฺพํ ราชกุลสนฺตกเมว อโหสิฯ เต สตฺตสํวจฺฉรจฺจเยน อุปโกฺกสิตฺวา สุรุจิมหาราเชน ‘‘กิเมต’’นฺติ ปุฎฺฐา ‘‘มหาราช, อมฺหากํ มงฺคลํ ภุญฺชนฺตานํ สตฺต วสฺสานิ คตานิ, กทา มงฺคลสฺส โอสานํ ภวิสฺสตี’’ติ อาหํสุฯ ตโต ราชา ‘‘ตาตา, ปุเตฺตน เม เอตฺตกํ กาลํ น หสิตปุพฺพํ, ยทา โส หสิสฺสติ, ตทา คมิสฺสถา’’ติ อาหฯ อถ มหาชโน เภริํ จราเปตฺวา นเฎ สนฺนิปาเตสิฯ ฉ นฎสหสฺสานิ สนฺนิปติตฺวา สตฺต โกฎฺฐาสา หุตฺวา นจฺจนฺตา ราชานํ หสาเปตุํ นาสกฺขิํสุฯ ตสฺส กิร ทีฆรตฺตํ ทิพฺพนาฎกานํ ทิฎฺฐตฺตา เตสํ นจฺจํ อมนุญฺญํ อโหสิฯ</p>


<p>ตทา ภณฺฑุกโณฺฑ จ ปณฺฑุกโณฺฑ จาติ เทฺว นาฎกเชฎฺฐกา ‘‘มยํ ราชานํ หสาเปสฺสามา’’ติ ราชงฺคณํ ปวิสิํสุฯ เตสุ ภณฺฑุกโณฺฑ ตาว ราชทฺวาเร มหนฺตํ อตุลํ นาม อมฺพํ  มาเปตฺวา สุตฺตคุฬํ ขิปิตฺวา ตสฺส สาขาย ลคฺคาเปตฺวา สุเตฺตน อตุลมฺพํ อภิรุหิฯ อตุลโมฺพติ กิร  เวสฺสวณสฺส อโมฺพฯ อถ ตมฺปิ เวสฺสวณสฺส ทาสา คเหตฺวา องฺคปจฺจงฺคานิ ฉินฺทิตฺวา ปาเตสุํ, เสสนาฎกา ตานิ สโมธาเนตฺวา อุทเกน อภิสิญฺจิํสุฯ โส ปุปฺผปฎํ นิวาเสตฺวา จ ปารุปิตฺวา จ นจฺจโนฺตว อุฎฺฐหิฯ มหาปนาโท ตมฺปิ ทิสฺวา เนว หสิฯ ปณฺฑุกโณฺฑ นโฎ ราชงฺคเณ ทารุจิตกํ กาเรตฺวา อตฺตโน ปริสาย สทฺธิํ อคฺคิํ ปาวิสิฯ ตสฺมิํ นิพฺพุเต จิตกํ อุทเกน อภิสิญฺจิํสุฯ โส สปริโส ปุปฺผปฎํ นิวาเสตฺวา จ ปารุปิตฺวา จ นจฺจโนฺตว อุฎฺฐหิฯ ตมฺปิ ทิสฺวา ราชา เนว หสิฯ อิติ ตํ หสาเปตุํ อสโกฺกนฺตา มนุสฺสา อุปทฺทุตา อเหสุํฯ</p>


<p>สโกฺก ตํ การณํ ญตฺวา ‘‘คจฺฉ, ตาต, มหาปนาทํ หสาเปตฺวา เอหี’’ติ เทวนฎํ เปเสสิฯ โส อาคนฺตฺวา ราชงฺคเณ อากาเส ฐตฺวา อุปฑฺฒองฺคํ นาม  ทเสฺสสิ, เอโกว หโตฺถ, เอโกว ปาโท, เอกํ อกฺขิ, เอกา ทาฐา นจฺจติ จลติ ผนฺทติ, เสสํ นิจฺจลมโหสิฯ ตํ ทิสฺวา มหาปนาโท โถกํ หสิตํ อกาสิฯ มหาชโน ปน หสโนฺต หสโนฺต หาสํ สนฺธาเรตุํ สติํ ปจฺจุปฎฺฐาเปตุํ อสโกฺกโนฺต องฺคานิ วิสฺสเชฺชตฺวา ราชงฺคเณเยว ปติ, ตสฺมิํ กาเล มงฺคลํ นิฎฺฐิตํฯ เสสเมตฺถ ‘‘ปนาโท นาม โส ราชา, ยสฺส ยูโป สุวณฺณโย’’ติ มหาปนาทชาตเกน วเณฺณตพฺพํฯ ราชา มหาปนาโท ทานาทีนิ ปุญฺญานิ กตฺวา อายุปริโยสาเน เทวโลกเมว คโตฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ, ภิกฺขเว, วิสาขา ปุเพฺพปิ มม สนฺติกา วรํ ลภิเยวา’’ติ วตฺวา ชาตกํ สโมธาเนสิ – ‘‘ตทา มหาปนาโท ภทฺทชิ อโหสิ, สุเมธาเทวี วิสาขา, วิสฺสกโมฺม อานโนฺท, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๔๙๐] ๗. ปญฺจุโปสถชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อุโปสถิเก ปญฺจสเต อุปาสเก อารพฺภ กเถสิฯ ตทา หิ สตฺถา ธมฺมสภายํ จตุปริสมเชฺฌ อลงฺกตพุทฺธาสเน นิสีทิตฺวา มุทุจิเตฺตน ปริสํ โอโลเกตฺวา ‘‘อชฺช อุปาสกานํ กถํ ปฎิจฺจ เทสนา  สมุฎฺฐหิสฺสตี’’ติ ญตฺวา อุปาสเก อามเนฺตตฺวา ‘‘อุโปสถิกตฺถ อุปาสกา’’ติ ปุจฺฉิตฺวา ‘‘อาม , ภเนฺต’’ติ วุเตฺต ‘‘สาธุ โว กตํ, อุโปสโถ นาเมส โปราณกปณฺฑิตานํ วํโส, โปราณกปณฺฑิตา หิ ราคาทิกิเลสนิคฺคหตฺถํ อุโปสถวาสํ วสิํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต มคธรฎฺฐาทีนํ ติณฺณํ รฎฺฐานํ อนฺตเร อฎวี อโหสิฯ โพธิสโตฺต มคธรเฎฺฐ พฺราหฺมณมหาสาลกุเล นิพฺพตฺติตฺวา วยปฺปโตฺต กาเม ปหาย นิกฺขมิตฺวา ตํ อฎวิํ ปวิสิตฺวา อสฺสมํ กตฺวา อิสิปพฺพชฺชํ ปพฺพชิตฺวา วาสํ กเปฺปสิฯ ตสฺส ปน อสฺสมสฺส อวิทูเร เอกสฺมิํ เวฬุคหเน อตฺตโน ภริยาย สทฺธิํ กโปตสกุโณ  วสติ, เอกสฺมิํ วมฺมิเก อหิ, เอกสฺมิํ วนคุเมฺพ สิงฺคาโล, เอกสฺมิํ วนคุเมฺพ อโจฺฉฯ เต จตฺตาโรปิ กาเลน กาลํ อิสิํ อุปสงฺกมิตฺวา ธมฺมํ สุณนฺติฯ</p>


<p>อเถกทิวสํ กโปโต ภริยาย สทฺธิํ กุลาวกา นิกฺขมิตฺวา โคจราย ปกฺกามิฯ ตสฺส ปจฺฉโต คจฺฉนฺติํ กโปติํ เอโก เสโน คเหตฺวา ปลายิฯ ตสฺสา วิรวสทฺทํ สุตฺวา กโปโต นิวตฺติตฺวา โอโลเกโนฺต ตํ เตน หริยมานํ ปสฺสิฯ เสโนปิ นํ วิรวนฺติํเยว มาเรตฺวา ขาทิฯ กโปโต ตาย วิโยเคน ราคปริฬาเหน ปริฑยฺหมาโน จิเนฺตสิ ‘‘อยํ ราโค มํ อติวิย กิลเมติ, น อิทานิ อิมํ อนิคฺคเหตฺวา โคจราย ปกฺกมิสฺสามี’’ติฯ โส โคจรปถํ ปจฺฉินฺทิตฺวา ตาปสสฺส สนฺติกํ คนฺตฺวา ราคนิคฺคหาย อุโปสถํ สมาทิยิตฺวา เอกมนฺตํ นิปชฺชิฯ</p>


<p>สโปฺปปิ ‘‘โคจรํ ปริเยสิสฺสามี’’ติ วสนฎฺฐานา นิกฺขมิตฺวา ปจฺจนฺตคาเม คาวีนํ วิจรณฎฺฐาเน โคจรํ ปริเยสติฯ ตทา คามโภชกสฺส สพฺพเสโต มงฺคลอุสโภ โคจรํ คเหตฺวา เอกสฺมิํ วมฺมิกปาเท ชณฺณุนา ปติฎฺฐาย สิเงฺคหิ มตฺติกํ คณฺหโนฺต กีฬติ, สโปฺป คาวีนํ ปทสเทฺทน ภีโต ตํ วมฺมิกํ ปวิสิตุํ ปกฺกโนฺตฯ อถ นํ อุสโภ ปาเทน อกฺกมิฯ โส ตํ กุชฺฌิตฺวา ฑํสิ, อุสโภ ตเตฺถว ชีวิตกฺขยํ ปโตฺตฯ คามวาสิโน ‘‘อุสโภ กิร มโต’’ติ สุตฺวา สเพฺพ เอกโต อาคนฺตฺวา โรทิตฺวา กนฺทิตฺวา ตํ คนฺธมาลาทีหิ ปูเชตฺวา อาวาเฎ นิขณิตฺวา ปกฺกมิํสุฯ สโปฺป เตสํ คตกาเล นิกฺขมิตฺวา ‘‘อหํ โกธํ นิสฺสาย อิมํ ชีวิตา โวโรเปตฺวา มหาชนสฺส หทเย โสกํ ปเวเสสิํ, น  ทานิ อิมํ โกธํ อนิคฺคเหตฺวา โคจราย ปกฺกมิสฺสามี’’ติ จิเนฺตตฺวา นิวตฺติตฺวา ตํ อสฺสมํ คนฺตฺวา โกธนิคฺคหาย อุโปสถํ สมาทิยิตฺวา เอกมนฺตํ นิปชฺชิฯ</p>


<p>สิงฺคาโลปิ  โคจรํ ปริเยสโนฺต เอกํ มตหตฺถิํ ทิสฺวา ‘‘มหา เม โคจโร ลโทฺธ’’ติ ตุโฎฺฐ คนฺตฺวา โสณฺฑายํ ฑํสิ, ถเมฺภ ทฎฺฐกาโล วิย อโหสิฯ ตตฺถ อสฺสาทํ อลภิตฺวา ทเนฺต ฑํสิ, ปาสาเณ ทฎฺฐกาโล วิย อโหสิฯ กุจฺฉิยํ ฑํสิ, กุสุเล ทฎฺฐกาโล วิย อโหสิฯ นงฺคุเฎฺฐ ฑํสิ, อยสลาเก  ทฎฺฐกาโล วิย อโหสิฯ วจฺจมเคฺค ฑํสิ, ฆตปูเว ทฎฺฐกาโล วิย อโหสิฯ โส โลภวเสน ขาทโนฺต อโนฺตกุจฺฉิยํ ปาวิสิ, ตตฺถ ฉาตกาเล มํสํ ขาทติ, ปิปาสิตกาเล โลหิตํ ปิวติ, นิปชฺชนกาเล อนฺตานิ จ ปปฺผาสญฺจ อวตฺถริตฺวา นิปชฺชิฯ โส ‘‘อิเธว เม อนฺนปานญฺจ สยนญฺจ นิปฺผนฺนํ, อญฺญตฺถ กิํ กริสฺสามี’’ติ จิเนฺตตฺวา ตเตฺถว อภิรโต พหิ อนิกฺขมิตฺวา อโนฺตกุจฺฉิยํเยว วสิฯ อปรภาเค วาตาตเปน หตฺถิกุณเป สุกฺขเนฺต กรีสมโคฺค ปิหิโต, สิงฺคาโล อโนฺตกุจฺฉิยํ นิปชฺชมาโน อปฺปมํสโลหิโต ปณฺฑุสรีโร หุตฺวา นิกฺขมนมคฺคํ น ปสฺสิฯ อเถกทิวสํ อกาลเมโฆ วสฺสิ, กรีสมโคฺค เตมิยมาโน มุทุ หุตฺวา วิวรํ ทเสฺสสิฯ สิงฺคาโล ฉิทฺทํ ทิสฺวา ‘‘อติจิรมฺหิ กิลโนฺต, อิมินา ฉิเทฺทน ปลายิสฺสามี’’ติ กรีสมคฺคํ สีเสน ปหริฯ ตสฺส สมฺพาธฎฺฐาเนน เวเคน นิกฺขนฺตสฺส สินฺนสรีรสฺส สพฺพานิ โลมานิ กรีสมเคฺค ลคฺคานิ, ตาลกโนฺท วิย นิโลฺลมสรีโร หุตฺวา นิกฺขมิฯ โส ‘‘โลภํ นิสฺสาย มยา อิทํ ทุกฺขํ อนุภูตํ, น ทานิ อิมํ อนิคฺคเหตฺวา โคจรํ คณฺหิสฺสามี’’ติ จิเนฺตตฺวา ตํ อสฺสมํ คนฺตฺวา โลภนิคฺคหตฺถาย อุโปสถํ สมาทิยิตฺวา เอกมนฺตํ นิปชฺชิฯ</p>


<p>อโจฺฉปิ อรญฺญา นิกฺขมิตฺวา อตฺริจฺฉาภิภูโต มลฺลรเฎฺฐ ปจฺจนฺตคามํ คโตฯ คามวาสิโน ‘‘อโจฺฉ กิร อาคโต’’ติ ธนุทณฺฑาทิหตฺถา นิกฺขมิตฺวา เตน ปวิฎฺฐํ คุมฺพํ ปริวาเรสุํฯ โส มหาชเนน ปริวาริตภาวํ ญตฺวา นิกฺขมิตฺวา ปลายิ, ปลายนฺตเมว ตํ ธนูหิ เจว ทณฺฑาทีหิ จ โปเถสุํฯ โส ภิเนฺนน สีเสน โลหิเตน คลเนฺตน อตฺตโน วสนฎฺฐานํ  คนฺตฺวา ‘‘อิทํ ทุกฺขํ มม อตฺริจฺฉาโลภวเสน อุปฺปนฺนํ, น ทานิ อิมํ อนิคฺคเหตฺวา โคจรํ คณฺหิสฺสามี’’ติ จิเนฺตตฺวา ตํ อสฺสมํ คนฺตฺวา อตฺริจฺฉานิคฺคหาย อุโปสถํ สมาทิยิตฺวา  เอกมนฺตํ นิปชฺชิฯ</p>


<p>ตาปโสปิ อตฺตโน ชาติํ นิสฺสาย มานวสิโก หุตฺวา ฌานํ อุปฺปาเทตุํ น สโกฺกติฯ อเถโก ปเจฺจกพุโทฺธ ตสฺส มานนิสฺสิตภาวํ ญตฺวา ‘‘อยํ น ลามกสโตฺต, พุทฺธงฺกุโร เอส, อิมสฺมิํเยว ภทฺทกเปฺป สพฺพญฺญุตํ ปาปุณิสฺสติ, อิมสฺส มานนิคฺคหํ กตฺวา สมาปตฺตินิพฺพตฺตนาการํ กริสฺสามี’’ติ ตสฺมิํ ปณฺณสาลาย นิสิเนฺนเยว อุตฺตรหิมวนฺตโต อาคนฺตฺวา ตสฺส ปาสาณผลเก นิสีทิฯ โส นิกฺขมิตฺวา ตํ อตฺตโน อาสเน นิสินฺนํ ทิสฺวา  มานนิสฺสิตภาเวน อนตฺตมโน หุตฺวา ตํ อุปสงฺกมิตฺวา อจฺฉรํ ปหริตฺวา ‘‘นสฺส, วสล, กาฬกณฺณิ, มุณฺฑก, สมณก, กิมตฺถํ มม นิสินฺนผลเก นิสิโนฺนสี’’ติ อาหฯ อถ นํ โส ‘‘สปฺปุริส, กสฺมา มานนิสฺสิโตสิ, อหํ ปฎิวิทฺธปเจฺจกโพธิญาโณ, ตฺวํ อิมสฺมิํเยว ภทฺทกเปฺป สพฺพญฺญุพุโทฺธ ภวิสฺสสิ, พุทฺธงฺกุโรสิ, ปารมิโย ปูเรตฺวา อาคโต อญฺญํ เอตฺตกํ นาม กาลํ อติกฺกมิตฺวา พุโทฺธ ภวิสฺสสิ, พุทฺธตฺตภาเว ฐิโต สิทฺธโตฺถ นาม ภวิสฺสสี’’ติ นามญฺจ โคตฺตญฺจ กุลญฺจ อคฺคสาวกาทโย จ สเพฺพ อาจิกฺขิตฺวา ‘‘กิมตฺถํ ตฺวํ มานนิสฺสิโต หุตฺวา ผรุโส โหสิ, นยิทํ ตว อนุจฺฉวิก’’นฺติ โอวาทมทาสิฯ โส เตน เอวํ วุโตฺตปิ เนว นํ วนฺทิ, น จ ‘‘กทาหํ พุโทฺธ ภวิสฺสามี’’ติอาทีนิ ปุจฺฉิฯ อถ นํ ปเจฺจกพุโทฺธ ‘‘ตว ชาติยา มม คุณานํ มหนฺตภาวํ ชาน, สเจ สโกฺกสิ, อหํ วิย อากาเส วิจราหี’’ติ วตฺวา อากาเส อุปฺปติตฺวา อตฺตโน ปาทปํสุํ ตสฺส ชฎามณฺฑเล วิกิรโนฺต อุตฺตรหิมวนฺตเมว คโตฯ</p>


<p>ตาปโส ตสฺส คตกาเล สํเวคปฺปโตฺต หุตฺวา ‘‘อยํ สมโณ เอวํ ครุสรีโร วาตมุเข ขิตฺตตูลปิจุ วิย อากาเส ปกฺขโนฺท, อหํ ชาติมาเนน เอวรูปสฺส ปเจฺจกพุทฺธสฺส เนว ปาเท วนฺทิํ, น จ ‘‘กทาหํ พุโทฺธ ภวิสฺสามี’ติ ปุจฺฉิํ, ชาติ นาเมสา กิํ กริสฺสติ, อิมสฺมิํ โลเก สีลจรณเมว มหนฺตํ, อยํ โข ปน  เม มาโน วฑฺฒโนฺต นิรยํ อุปเนสฺสติ, น อิทานิ อิมํ มานํ อนิคฺคเหตฺวา ผลาผลตฺถาย คมิสฺสามี’’ติ ปณฺณสาลํ ปวิสิตฺวา มานนิคฺคหาย อุโปสถํ สมาทาย กฎฺฐตฺถริกาย  นิสิโนฺน มหาญาโณ กุลปุโตฺต มานํ นิคฺคเหตฺวา กสิณํ วเฑฺฒตฺวา อภิญฺญา จ สมาปตฺติโย จ นิพฺพเตฺตตฺวา นิกฺขมิตฺวา จงฺกมนโกฎิยํ ปาสาณผลเก นิสีทิฯ อถ นํ กโปตาทโย อุปสงฺกมิตฺวา วนฺทิตฺวา เอกมนฺตํ นิสีทิํสุฯ มหาสโตฺต กโปตํ ปุจฺฉิ ‘‘ตฺวํ อเญฺญสุ ทิวเสสุ น อิมาย เวลาย อาคจฺฉสิ, โคจรํ ปริเยสสิ, กิํ นุ โข อชฺช อุโปสถิโก ชาโตสี’’ติ? ‘‘อาม ภเนฺต’’ติฯ อถ นํ ‘‘เกน การเณนา’’ติ ปุจฺฉโนฺต ปฐมํ คาถมาห –</p>


<ol>
<li>
‘‘อโปฺปสฺสุโกฺก ทานิ ตุวํ กโปต, วิหงฺคม น ตว โภชนโตฺถ;  
  
ขุทํ ปิปาสํ อธิวาสยโนฺต, กสฺมา ภวํโปสถิโก กโปตา’’ติฯ  
</li>
  
<p>ตตฺถ ติ นิราลโยฯ ติ กิํ อชฺช ตว โภชเนน อโตฺถ นตฺถิฯ
</ol></p>


<p>ตํ  สุตฺวา กโปโต เทฺว คาถา อภาสิ –</p>


<ol>
<li>
‘‘อหํ ปุเร คิทฺธิคโต กโปติยา, อสฺมิํ ปเทสสฺมิมุโภ รมาม;  
  
อถคฺคหี สากุณิโก กโปติํ, อกามโก ตาย วินา อโหสิํฯ  
</li>
  
<li>
‘‘นานาภวา วิปฺปโยเคน ตสฺสา, มโนมยํ เวทน เวทยามิ;  
  
ตสฺมา อหํโปสถํ ปาลยามิ, ราโค มมํ มา ปุนราคมาสี’’ติฯ  
</li>
  
<p>ตตฺถ ติ อิมสฺมิํ ภูมิภาเค กามรติยา รมามฯ ติ เสนสกุโณฯ
</ol></p>


<p>กโปเตน  อตฺตโน อุโปสถกเมฺม วณฺณิเต มหาสโตฺต สปฺปาทีสุ เอเกกํ ปุจฺฉิฯ เตปิ ยถาภูตํ พฺยากริํสุ –</p>


<ol>
<li>
‘‘อนุชฺชุคามี  
อุรคา ทุชิวฺห, ทาฐาวุโธ โฆรวิโสสิ สปฺป;  
  
ขุทํ ปิปาสํ อธิวาสยโนฺต, กสฺมา ภวํโปสถิโก นุ ทีฆฯ  
</li>
  
<li>
‘‘อุสโภ อหู พลวา คามิกสฺส, จลกฺกกู วณฺณพลูปปโนฺน;  
  
โส มํ อกฺกมิ ตํ กุปิโต อฑํสิํ, ทุกฺขาภิตุโณฺณ มรณํ อุปาคาฯ  
</li>
  
<li>
‘‘ตโต ชนา นิกฺขมิตฺวาน คามา, กนฺทิตฺวา โรทิตฺวา อปกฺกมิํสุ;  
  
ตสฺมา อหํโปสถํ ปาลยามิ, โกโธ มมํ มา ปุนราคมาสิฯ  
</li>
  
<li>
‘‘มตาน มํสานิ พหู สุสาเน, มนุญฺญรูปํ ตว โภชเน ตํ;  
  
ขุทํ ปิปาสํ อธิวาสยโนฺต, กสฺมา ภวํโปสถิโก สิงฺคาลฯ  
</li>
  
<li>
‘‘ปวิสิ กุจฺฉิํ มหโต คชสฺส, กุณเป รโต หตฺถิมํเสสุ คิโทฺธ;  
  
อุโณฺห จ วาโต ติขิณา จ รสฺมิโย, เต โสสยุํ ตสฺส กรีสมคฺคํฯ  
</li>
  
<li>
‘‘กิโส จ ปณฺฑู จ อหํ ภทเนฺต, น เม อหู นิกฺขมนาย มโคฺค;  
  
มหา จ เมโฆ สหสา ปวสฺสิ, โส เตมยี ตสฺส กรีสมคฺคํฯ  
</li>
  
<li>
‘‘ตโต  
อหํ นิกฺขมิสํ ภทเนฺต, จโนฺท ยถา ราหุมุขา ปมุโตฺต;  
  
ตสฺมา  
อหํโปสถํ ปาลยามิ, โลโภ มมํ มา ปุนราคมาสิฯ  
</li>
  
<li>
‘‘วมฺมีกถูปสฺมิํ  
กิปิลฺลิกานิ, นิโปฺปถยโนฺต ตุวํ ปุเร จราสิ;  
  
ขุทํ ปิปาสํ อธิวาสยโนฺต, กสฺมา ภวํโปสถิโก นุ อจฺฉฯ  
</li>
  
<li>
‘‘สกํ นิเกตํ อติหีฬยาโน, อตฺริจฺฉตา มลฺลคามํ อคจฺฉิํ;  
  
ตโต ชนา นิกฺขมิตฺวาน คามา, โกทณฺฑเกน ปริโปถยิํสุ มํฯ  
</li>
  
<li>
‘‘โส ภินฺนสีโส รุหิรมกฺขิตโงฺค, ปจฺจาคมาสิํ สกํ นิเกตํ;  
  
ตสฺมา อหํโปสถํ ปาลยามิ, อตฺริจฺฉตา มา ปุนราคมาสี’’ติฯ  
</li>
  
<p>ตตฺถ ติอาทีหิ ตํ อาลปติฯ ติ จลมานกกุโธฯ ติ โส อุสโภ ทุเกฺขน อภิตุโณฺณ อาตุโร หุตฺวาฯ ติ พหูนิฯ ติ ปาวิสิํฯ ติ สูริยรสฺมิโยฯ นฺติ นิกฺขมิํฯ ติ อุปจิกาโยฯ ติ ขาทมาโนฯ ติ อติมญฺญโนฺต นินฺทโนฺต ครหโนฺตฯ ติ ธนุทณฺฑเกหิ เจว มุคฺคเรหิ จฯ
</ol></p>


<p>เอวํ เต จตฺตาโรปิ อตฺตโน อุโปสถกมฺมํ วเณฺณตฺวา อุฎฺฐาย มหาสตฺตํ วนฺทิตฺวา ‘‘ภเนฺต, ตุเมฺห อเญฺญสุ ทิวเสสุ อิมาย เวลาย ผลาผลตฺถาย คจฺฉถ, อชฺช อคนฺตฺวา กสฺมา อุโปสถิกตฺถา’’ติ ปุจฺฉนฺตา คาถมาหํสุ –</p>


<ol>
<li>
‘‘ยํ โน อปุจฺฉิตฺถ ตุวํ ภทเนฺต, สเพฺพว พฺยากริมฺห ยถาปชานํ;  
  
มยมฺปิ ปุจฺฉาม ตุวํ ภทเนฺต, กสฺมา ภวํโปสถิโก นุ พฺรเหฺม’’ติฯ  
</li>
  
<p>โสปิ   เนสํ พฺยากาสิ –
</ol></p>


<ol>
<li>
‘‘อนูปลิโตฺต มม อสฺสมมฺหิ, ปเจฺจกพุโทฺธ มุหุตฺตํ นิสีทิ;  
  
โส มํ อเวที คติมาคติญฺจ, นามญฺจ โคตฺตํ จรณญฺจ สพฺพํฯ  
</li>
  
<li>
‘‘เอวมฺปหํ  
น วนฺทิ ตสฺส ปาเท, น จาปิ นํ มานคเตน ปุจฺฉิํ;  
  
ตสฺมา อหํโปสถํ ปาลยามิ, มาโน มมํ มา ปุนราคมาสี’’ติฯ  
</li>
  
<p>ตตฺถ ติ ยํ อตฺถํ ตฺวํ อเมฺห อปุจฺฉิฯ นฺติ อตฺตโน ปชานนนิยาเมน ตํ มยํ พฺยากริมฺหฯ ติ สพฺพกิเลเสหิ อลิโตฺตฯ ติ โส มม อิทานิ คนฺตพฺพฎฺฐานญฺจ คตฎฺฐานญฺจ ‘‘อนาคเต ตฺวํ เอวํนาโม พุโทฺธ ภวิสฺสสิ เอวํโคโตฺต, เอวรูปํ เต สีลจรณํ ภวิสฺสตี’’ติ เอวํ นามญฺจ โคตฺตญฺจ จรณญฺจ สพฺพํ มํ อเวทิ ชานาเปสิ, กเถสีติ อโตฺถฯ ติ เอวํ กเถนฺตสฺสปิ ตสฺส อหํ อตฺตโน มานํ นิสฺสาย ปาเท น วนฺทินฺติฯ
</ol></p>


<p>เอวํ มหาสโตฺต อตฺตโน อุโปสถการณํ กเถตฺวา เต โอวทิตฺวา อุโยฺยเชตฺวา ปณฺณสาลํ ปาวิสิ, อิตเรปิ ยถาฎฺฐานานิ อคมํสุฯ มหาสโตฺต อปริหีนชฺฌาโน พฺรหฺมโลกปรายโณ อโหสิ, อิตเร จ ตโสฺสวาเท ฐตฺวา สคฺคปรายณา อเหสุํฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ อุปาสกา, อุโปสโถ นาเมส โปราณกปณฺฑิตานํ วํโส, อุปวสิตโพฺพ อุโปสถวาโส’’ติ วตฺวา ชาตกํ สโมธาเนสิ – ‘‘ตทา กโปโต อนุรุโทฺธ อโหสิ, อโจฺฉ กสฺสโป, สิงฺคาโล โมคฺคลฺลาโน, สโปฺป สาริปุโตฺต, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๔๙๑] ๘. มหาโมรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ ตญฺหิ ภิกฺขุํ สตฺถา ‘‘สจฺจํ กิร ตฺวํ  อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขุ อยํ นนฺทีราโค ตาทิสํ กิํ นาม นาโลเลสฺสติ, น หิ สิเนรุอุพฺพาหนกวาโต สามเนฺต ปุราณปณฺณสฺส ลชฺชติ, ปุเพฺพ สตฺต วสฺสสตานิ อโนฺตกิเลสสมุทาจารํ วาเรตฺวา วิหรเนฺต วิสุทฺธสเตฺตเปส อาโลเลสิเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปจฺจนฺตปเทเส โมรสกุณิยา กุจฺฉิมฺหิ ปฎิสนฺธิํ อคฺคเหสิฯ คเพฺภ ปริปากคเต มาตา โคจรภูมิยํ อณฺฑํ ปาเตตฺวา ปกฺกามิฯ อณฺฑญฺจ นาม มาตุ อโรคภาเว สติ อญฺญสฺมิํ ทีฆชาติกาทิปริปเนฺถ จ อวิชฺชมาเน น นสฺสติฯ ตสฺมา ตํ อณฺฑํ กณิการมกุลํ วิย สุวณฺณวณฺณํ หุตฺวา ปริณตกาเล อตฺตโน ธมฺมตาย ภิชฺชิ, สุวณฺณวโณฺณ โมรจฺฉาโป นิกฺขมิฯ ตสฺส เทฺว อกฺขีนิ ชิญฺชุกาผลสทิสานิ, ตุณฺฑํ ปวาฬวณฺณํ, ติโสฺส รตฺตราชิโย คีวํ ปริกฺขิปิตฺวา ปิฎฺฐิมเชฺฌน อคมํสุฯ โส วยปฺปโตฺต ภณฺฑสกฎมตฺตสรีโร อภิรูโป อโหสิฯ ตํ สเพฺพ นีลโมรา สนฺนิปติตฺวา ราชานํ กตฺวา ปริวารยิํสุฯ</p>


<p>โส เอกทิวสํ อุทกโสณฺฑิยํ ปานียํ ปิวโนฺต อตฺตโน รูปสมฺปตฺติํ ทิสฺวา จิเนฺตสิ ‘‘อหํ สพฺพโมเรหิ อติเรกรูปโสโภ, สจาหํ อิเมหิ สทฺธิํ มนุสฺสปเถ วสิสฺสามิ, ปริปโนฺถ เม อุปฺปชฺชิสฺสติ, หิมวนฺตํ คนฺตฺวา เอกโกว ผาสุกฎฺฐาเน วสิสฺสามี’’ติฯ โส รตฺติภาเค โมเรสุ ปฎิสลฺลีเนสุ กญฺจิ อชานาเปตฺวา อุปฺปติตฺวา หิมวนฺตํ ปวิสิตฺวา ติโสฺส ปพฺพตราชิโย อติกฺกมฺม จตุตฺถาย ปพฺพตราชิยา เอกสฺมิํ อรเญฺญ ปทุมสญฺฉโนฺน ชาตสฺสโร อตฺถิ, ตสฺส อวิทูเร เอกํ ปพฺพตํ นิสฺสาย ฐิโต มหานิโคฺรธรุโกฺข อตฺถิ, ตสฺส สาขาย นิลียิฯ ตสฺส ปน ปพฺพตสฺส เวมเชฺฌ มนาปา คุหา อตฺถิฯ โส ตตฺถ วสิตุกาโม หุตฺวา ตสฺสา ปมุเข ปพฺพตตเล นิลียิฯ ตํ ปน ฐานํ เนว เหฎฺฐาภาเคน  อภิรุหิตุํ, น อุปริภาเคน โอตริตุํ สกฺกา, พิฬาลทีฆชาติกมนุสฺสภเยหิ  วิมุตฺตํฯ โส ‘‘อิทํ เม ผาสุกฎฺฐาน’’นฺติ ตํ ทิวสํ ตเตฺถว วสิตฺวา ปุนทิวเส ปพฺพตคุหาโต อุฎฺฐาย ปพฺพตมตฺถเก ปุรตฺถาภิมุโข นิสิโนฺน อุเทนฺตํ สูริยมณฺฑลํ ทิสฺวา อตฺตโน ทิวารกฺขาวรณตฺถาย ‘‘อุเทตยํ จกฺขุมา เอกราชา’’ติ ปริตฺตํ กตฺวา โคจรภูมิยํ โอตริตฺวา โคจรํ คเหตฺวา สายํ อาคนฺตฺวา ปพฺพตมตฺถเก ปจฺฉาภิมุโข นิสิโนฺน อตฺถงฺคตํ สูริยมณฺฑลํ ทิสฺวา อตฺตโน รตฺติรกฺขาวรณตฺถาย ‘‘อเปตยํ จกฺขุมา เอกราชา’’ติ ปริตฺตํ กตฺวา เอเตนุปาเยน วสติฯ</p>


<p>อถ นํ เอกทิวสํ เอโก ลุทฺทปุโตฺต อรเญฺญ วิจรโนฺต ปพฺพตมตฺถเก นิสินฺนํ โมรํ ทิสฺวา อตฺตโน นิเวสนํ อาคนฺตฺวา มรณาสนฺนกาเล ปุตฺตํ อาห – ‘‘ตาต, จตุตฺถาย ปพฺพตราชิยา อรเญฺญ สุวณฺณวโณฺณ โมโร อตฺถิ, สเจ ราชา ปุจฺฉติ, อาจิเกฺขยฺยาสี’’ติฯ อเถกสฺมิํ ทิวเส พาราณสิรโญฺญ เขมา นาม อคฺคมเหสี ปจฺจูสกาเล สุปินํ ปสฺสิฯ เอวรูโป สุปิโน อโหสิ – ‘‘สุวณฺณวโณฺณ โมโร ธมฺมํ เทเสติ, สา สาธุการํ ทตฺวา ธมฺมํ สุณาติ, โมโร ธมฺมํ เทเสตฺวา อุฎฺฐาย ปกฺกามิ’’ฯ สา ‘‘โมรราชา คจฺฉติ, คณฺหถ  น’’นฺติ วทนฺตีเยว ปพุชฺฌิ, ปพุชฺฌิตฺวา จ ปน สุปินภาวํ ญตฺวา ‘‘สุปิโนติ วุเตฺต ราชา น อาทรํ กริสฺสติ, ‘โทหโฬ เม’ติ วุเตฺต กริสฺสตี’’ติ จิเนฺตตฺวา โทหฬินี วิย หุตฺวา นิปชฺชิฯ อถ นํ ราชา อุปสงฺกมิตฺวา ปุจฺฉิ ‘‘ภเทฺท, กิํ เต อผาสุก’’นฺติฯ ‘‘โทหโฬ เม อุปฺปโนฺน’’ติฯ ‘‘กิํ อิจฺฉสิ ภเทฺท’’ติ? ‘‘สุวณฺณวณฺณสฺส โมรสฺส ธมฺมํ โสตุํ เทวา’’ติฯ ‘‘ภเทฺท, กุโต เอวรูปํ โมรํ ลจฺฉามี’’ติ? ‘‘เทว, สเจ น ลภามิ, ชีวิตํ เม นตฺถี’’ติฯ ‘‘ภเทฺท, มา จินฺตยิ, สเจ กตฺถจิ อตฺถิ, ลภิสฺสสี’’ติ ราชา นํ อสฺสาเสตฺวา คนฺตฺวา ราชาสเน นิสิโนฺน อมเจฺจ ปุจฺฉิ ‘‘อโมฺภ, เทวี สุวณฺณวณฺณสฺส โมรสฺส ธมฺมํ โสตุกามา, โมรา  นาม สุวณฺณวณฺณา โหนฺตี’’ติ? ‘‘พฺราหฺมณา ชานิสฺสนฺติ เทวา’’ติฯ</p>


<p>ราชา พฺราหฺมเณ ปโกฺกสาเปตฺวา ปุจฺฉิฯ พฺราหฺมณา เอวมาหํสุ ‘‘มหาราช ชลเชสุ มจฺฉกจฺฉปกกฺกฎกา, ถลเชสุ มิคา หํสา โมรา ติตฺติรา เอเต ติรจฺฉานคตา จ มนุสฺสา จ สุวณฺณวณฺณา โหนฺตีติ อมฺหากํ ลกฺขณมเนฺตสุ อาคต’’นฺติฯ ราชา อตฺตโน วิชิเต ลุทฺทปุเตฺต สนฺนิปาเตตฺวา ‘‘สุวณฺณวโณฺณ โมโร โว ทิฎฺฐปุโพฺพ’’ติ ปุจฺฉิฯ เสสา ‘‘น  ทิฎฺฐปุโพฺพ’’ติ อาหํสุฯ ยสฺส ปน ปิตรา อาจิกฺขิตํ, โส อาห – ‘‘มยาปิ น ทิฎฺฐปุโพฺพ, ปิตา ปน เม ‘อสุกฎฺฐาเน นาม สุวณฺณวโณฺณ โมโร อตฺถี’ติ กเถสี’’ติฯ อถ นํ ราชา ‘‘สมฺม, มยฺหญฺจ เทวิยา จ ชีวิตํ ทินฺนํ ภวิสฺสติ, คนฺตฺวา ตํ พนฺธิตฺวา อาเนหี’’ติ พหุํ ธนํ ทตฺวา อุโยฺยเชสิฯ โส ปุตฺตทารสฺส ธนํ ทตฺวา ตตฺถ คนฺตฺวา มหาสตฺตํ ทิสฺวา ปาเส โอเฑฺฑตฺวา ‘‘อชฺช พชฺฌิสฺสติ, อชฺช พชฺฌิสฺสตี’’ติ อพชฺฌิตฺวาว มโต, เทวีปิ ปตฺถนํ อลภนฺตี มตาฯ ราชา ‘‘ตํ โมรํ นิสฺสาย ปิยภริยา เม มตา’’ติ กุชฺฌิตฺวา โกธวสิโก หุตฺวา ‘‘หิมวเนฺต จตุตฺถาย ปพฺพตราชิยา สุวณฺณวโณฺณ โมโร จรติ, ตสฺส มํสํ ขาทิตฺวา อชรา อมรา โหนฺตี’’ติ สุวณฺณปเฎฺฎ ลิขาเปตฺวา ตํ ปฎฺฎํ สารมญฺชูสายํ ฐเปตฺวา กาลมกาสิฯ</p>


<p>อถ อโญฺญ ราชา อโหสิฯ โส สุวณฺณปเฎฺฎ อกฺขรานิ ทิสฺวา ‘‘อชโร อมโร ภวิสฺสามี’’ติ ตสฺส คหณตฺถาย เอกํ ลุทฺทปุตฺตํ เปเสสิฯ โสปิ ตเตฺถว มโตฯ เอวํ ฉ ราชปริวฎฺฎา คตา, ฉ ลุทฺทปุตฺตา หิมวเนฺตเยว มตาฯ สตฺตเมน ปน รญฺญา เปสิโต สตฺตโม ลุโทฺท ‘‘อชฺช อเชฺชวา’’ติ สตฺต สํวจฺฉรานิ พชฺฌิตุํ อสโกฺกโนฺต จิเนฺตสิ ‘‘กิํ นุ โข อิมสฺส โมรราชสฺส ปาเท ปาสสฺส อสญฺจรณการณ’’นฺติ? อถ นํ ปริคฺคณฺหโนฺต สายํปาตํ ปริตฺตํ กโรนฺตํ ทิสฺวา ‘‘อิมสฺมิํ ฐาเน อโญฺญ โมโร นตฺถิ, อิมินา พฺรหฺมจารินา ภวิตพฺพํ, พฺรหฺมจริยานุภาเวน  เจว ปริตฺตานุภาเวน จสฺส ปาโท ปาเส น พชฺฌตี’’ติ นยโต ปริคฺคเหตฺวา  ปจฺจนฺตชนปทํ คนฺตฺวา เอกํ โมริํ พนฺธิตฺวา ยถา สา อจฺฉราย ปหฎาย วสฺสติ, ปาณิมฺหิ ปหเฎ นจฺจติ, เอวํ สิกฺขาเปตฺวา อาทาย คนฺตฺวา โพธิสตฺตสฺส ปริตฺตกรณโต ปุเรตรเมว ปาสํ โอเฑฺฑตฺวา อจฺฉรํ ปหริตฺวา โมริํ วสฺสาเปสิฯ โมโร ตสฺสา สทฺทํ สุณิ, ตาวเทวสฺส สตฺต วสฺสสตานิ สนฺนิสินฺนกิเลโส ผณํ กริตฺวา ทเณฺฑน ปหฎาสีวิโส วิย อุฎฺฐหิฯ โส กิเลสาตุโร หุตฺวา ปริตฺตํ กาตุํ อสกฺกุณิตฺวาว เวเคน ตสฺสา สนฺติกํ คนฺตฺวา ปาเส ปาทํ ปเวเสโนฺตเยว อากาสา โอตริฯ สตฺต วสฺสสตานิ อสญฺจรณกปาโส ตงฺขณเญฺญว สญฺจริตฺวา ปาทํ พนฺธิฯ</p>


<p>อถ นํ ลุทฺทปุโตฺต ยฎฺฐิอเคฺค โอลมฺพนฺตํ ทิสฺวา จิเนฺตสิ ‘‘อิมํ โมรราชํ ฉ ลุทฺทปุตฺตา พนฺธิตุํ นาสกฺขิํสุ, อหมฺปิ สตฺต วสฺสานิ นาสกฺขิํ, อชฺช  ปเนส อิมํ โมริํ นิสฺสาย กิเลสาตุโร หุตฺวา ปริตฺตํ กาตุํ อสกฺกุณิตฺวา อาคมฺม ปาเส พโทฺธ เหฎฺฐาสีสโก โอลมฺพติ, เอวรูโป เม สีลวา กิลมิโต, เอวรูปํ รโญฺญ ปณฺณาการตฺถาย เนตุํ อยุตฺตํ, กิํ เม รญฺญา ทิเนฺนน สกฺกาเรน, วิสฺสเชฺชสฺสามิ น’’นฺติฯ ปุน จิเนฺตสิ ‘‘อยํ นาคพโล ถามสมฺปโนฺน มยิ อุปสงฺกมเนฺต ‘เอส มํ มาเรตุํ อาคจฺฉตี’ติ มรณภยตชฺชิโต ผนฺทมาโน ปาทํ วา ปกฺขํ วา ภิเนฺทยฺย, อนุปคนฺตฺวา ปน ปฎิจฺฉเนฺน ฐตฺวา ขุรเปฺปนสฺส ปาสํ ฉินฺทิสฺสามิ, ตโต สยเมว ยถารุจิยา คมิสฺสตี’’ติฯ โส ปฎิจฺฉเนฺน ฐตฺวา ธนุํ อาโรเปตฺวา ขุรปฺปํ สนฺนยฺหิตฺวา อากฑฺฒิฯ โมโรปิ ‘‘อยํ ลุทฺทโก มํ กิเลสาตุรํ กตฺวา พทฺธภาวํ ญตฺวา นิราสโงฺก อาคจฺฉิสฺสติ, กหํ นุ โข โส’’ติ จิเนฺตตฺวา อิโต จิโต จ วิโลเกตฺวา ธนุํ อาโรเปตฺวา ฐิตํ ทิสฺวา ‘‘มาเรตฺวา  มํ อาทาย คนฺตุกาโม ภวิสฺสตี’’ติ มญฺญมาโน มรณภยตชฺชิโต หุตฺวา ชีวิตํ ยาจโนฺต ปฐมํ คาถมาห –</p>


<ol>
<li>
‘‘สเจ หิ ตฺยาหํ ธนเหตุ คาหิโต, มา มํ วธี ชีวคาหํ คเหตฺวา;  
  
รโญฺญ จ มํ สมฺม อุปนฺติกํ เนหิ, มเญฺญ ธนํ ลจฺฉสินปฺปรูป’’นฺติฯ  
</li>
  
<p>ตตฺถ นฺติ สเจ หิ เต อหํฯ ติ อุปสนฺติกํ เนหิฯ นฺติ ลจฺฉสิ อนปฺปกรูปํฯ
</ol></p>


<p>ตํ สุตฺวา ลุทฺทปุโตฺต จิเนฺตสิ – ‘‘โมรราชา, ‘อยํ มํ วิชฺฌิตุกามตาย ขุรปฺปํ สนฺนยฺหี’ติ มญฺญติ, อสฺสาเสสฺสามิ น’’นฺติฯ โส อสฺสาเสโนฺต ทุติยํ คาถมาห –</p>


<ol>
<li>
‘‘น  
เม อยํ ตุยฺห วธาย อชฺช, สมาหิโต จาปธุเร ขุรโปฺป;  
  
ปาสญฺจ ตฺยาหํ อธิปาตยิสฺสํ, ยถาสุขํ คจฺฉตุ โมรราชา’’ติฯ  
</li>
  
<p>ตตฺถ นฺติ ฉินฺทยิสฺสํฯ
</ol></p>


<p>ตโต  โมรราชา เทฺว คาถา อภาสิ –</p>


<ol>
<li>
‘‘ยํ สตฺต วสฺสานิ มมานุพนฺธิ, รตฺตินฺทิวํ ขุปฺปิปาสํ สหโนฺต;  
  
อถ กิสฺส มํ ปาสวสูปนีตํ, ปมุตฺตเว อิจฺฉสิ พนฺธนสฺมาฯ  
</li>
  
<li>
‘‘ปาณาติปาตา วิรโต นุสชฺช, อภยํ นุ เต สพฺพภูเตสุ ทินฺนํ;  
  
ยํ มํ ตุวํ ปาสวสูปนีตํ, ปมุตฺตเว อิจฺฉสิ พนฺธนสฺมา’’ติฯ  
</li>
  
<p>ตตฺถ นฺติ ยสฺมา มํ เอตฺตกํ กาลํ ตฺวํ อนุพนฺธิ, ตสฺมา ตํ ปุจฺฉามิ, อถ กิสฺส มํ ปาสวสํ อุปนีตํ พนฺธนสฺมา ปโมเจตุํ อิจฺฉสีติ อโตฺถฯ ติ วิรโต นุสิ อชฺชฯ ติ สพฺพสตฺตานํฯ
</ol></p>


<p>อิโต  ปรํ –</p>


<ol>
<li>
‘‘ปาณาติปาตา วิรตสฺส พฺรูหิ, อภยญฺจ โย สพฺพภูเตสุ เทติ;  
  
ปุจฺฉามิ ตํ โมรราเชตมตฺถํ, อิโต จุโต กิํ ลภเต สุขํ โสฯ  
</li>
  
<li>
‘‘ปาณาติปาตา วิรตสฺส พฺรูมิ, อภยญฺจ โย สพฺพภูเตสุ เทติ;  
  
ทิเฎฺฐว ธเมฺม ลภเต ปสํสํ, สคฺคญฺจ โส ยาติ สรีรเภทาฯ  
</li>
  
<li>
‘‘น สนฺติ เทวา อิติ อาหุ เอเก, อิเธว ชีโว วิภวํ อุเปติ;  
  
ตถา ผลํ สุกตทุกฺกฎานํ, ทตฺตุปญฺญตฺตญฺจ วทนฺติ ทานํ;  
  
เตสํ วโจ อรหตํ สทฺทหาโน, ตสฺมา อหํ สกุเณ พาธยามี’’ติฯ –  
</li>
  
<p>อิมา อุตฺตานสมฺพนฺธคาถา ปาฬินเยน เวทิตพฺพาฯ
</ol></p>


<p>ตตฺถ   ติ เอกเจฺจ สมณพฺราหฺมณา เอวํ กเถนฺติฯ ติ ตสฺส กิร กุลูปกา อุเจฺฉทวาทิโน นคฺคสมณกาฯ เต ตํ ปเจฺจกโพธิญาณสฺส อุปนิสฺสยสมฺปนฺนมฺปิ สตฺตํ อุเจฺฉทวาทํ คณฺหาเปสุํฯ โส เตหิ สํสเคฺคน ‘‘กุสลากุสลํ นตฺถี’’ติ คเหตฺวา สกุเณ มาเรติฯ เอวํ มหาสาวชฺชา เอสา อสปฺปุริสเสวนา นามฯ เตเยว อยํ ‘‘อรหโนฺต’’ติ มญฺญมาโน เอวมาหฯ</p>


<p>ตํ สุตฺวา มหาสโตฺต ‘‘ตเสฺสว ปรโลกสฺส อตฺถิภาวํ กเถสฺสามี’’ติ ปาสยฎฺฐิยํ อโธสิโร โอลมฺพมาโนว อิมํ คาถมาห –</p>


<ol>
<li>
‘‘จโนฺท จ สุริโย จ อุโภ สุทสฺสนา, คจฺฉนฺติ โอภาสยมนฺตลิเกฺข;  
  
อิมสฺส โลกสฺส ปรสฺส วา เต, กถํ นุ เต อาหุ มนุสฺสโลเก’’ติฯ  
</li>
  
<p>ตตฺถ  ติ กิํ นุ เต อิมสฺส โลกสฺส สนฺติ, อุทาหุ ปรโลกสฺสาติฯ ภุมฺมเตฺถ วา เอตํ สามิวจนํฯ ติ เอเตสุ วิมาเนสุ จนฺทิมสูริยเทวปุเตฺต กถํ นุ กเถนฺติ, กิํ อตฺถีติ กเถนฺติ, อุทาหุ นตฺถีติ, กิํ วา เทวา, อุทาหุ มนุสฺสาติ?
</ol></p>


<p>ลุทฺทปุโตฺต คาถมาห –</p>


<ol>
<li>
‘‘จโนฺท จ สุริโย จ อุโภ สุทสฺสนา, คจฺฉนฺติ โอภาสยมนฺตลิเกฺข;  
  
ปรสฺส โลกสฺส น เต อิมสฺส, เทวาติ เต อาหุ มนุสฺสโลเก’’ติฯ  
</li>
  
<p>อถ นํ มหาสโตฺต อาห –
</ol></p>


<ol>
<li>
‘‘เอเตฺถว เต นีหตา หีนวาทา, อเหตุกา เย น วทนฺติ กมฺมํ;  
  
ตถา ผลํ สุกตทุกฺกฎานํ, ทตฺตุปญฺญตฺตํ เย จ วทนฺติ ทาน’’นฺติฯ  
</li>
  
<p>ตตฺถ  ติ สเจ จนฺทิมสูริยา เทวโลเก ฐิตา, น มนุสฺสโลเก, สเจ จ เต เทวา, น มนุสฺสา, เอเตฺถว เอตฺตเก พฺยากรเณ เต ตว กุลูปกา หีนวาทา นีหตา โหนฺติฯ  ‘‘วิสุทฺธิยา วา สํกิเลสสฺส วา เหตุภูตํ กมฺมํ นตฺถี’’ติ เอวํวาทาฯ นฺติ เย จ ทานํ ‘‘พาลเกหิ ปญฺญตฺต’’นฺติ วทนฺติฯ
</ol></p>


<p>โส  มหาสเตฺต กเถเนฺต สลฺลเกฺขตฺวา คาถาทฺวยมาห –</p>


<ol>
<li>
‘‘อทฺธา หิ สจฺจํ วจนํ ตเวทํ, กถญฺหิ ทานํ อผลํ ภเวยฺย;  
  
ตถา ผลํ สุกตทุกฺกฎานํ, ทตฺตุปญฺญตฺตญฺจ กถํ ภเวยฺยฯ  
</li>
  
<li>
‘‘กถํกโร กินฺติกโร กิมาจรํ, กิํ เสวมาโน เกน ตโปคุเณน;  
  
อกฺขาหิ เม โมรราเชตมตฺถํ, ยถา อหํ โน นิรยํ ปเตยฺย’’นฺติฯ  
</li>
  
<p>ตตฺถ  ติ ทานญฺจ ทตฺตุปญฺญตฺตํ นาม กถํ ภเวยฺยาติ อโตฺถฯ ติ กตรกมฺมํ กโรโนฺตฯ ติ เกน การเณน กโรโนฺต อหํ นิรยํ น คเจฺฉยฺยํฯ อิตรานิ ตเสฺสว เววจนานิฯ
</ol></p>


<p>ตํ สุตฺวา มหาสโตฺต ‘‘สจาหํ อิมํ ปญฺหํ น กเถสฺสามิ, มนุสฺสโลโก ตุโจฺฉ วิย กโต ภวิสฺสติ, ตเถวสฺส ธมฺมิกานํ สมณพฺราหฺมณานํ อตฺถิภาวํ กเถสฺสามี’’ติ จิเนฺตตฺวา เทฺว คาถา อภาสิ –</p>


<ol>
<li>
‘‘เย เกจิ อตฺถิ สมณา ปถพฺยา, กาสายวตฺถา อนคาริยา เต;  
  
ปาโตว ปิณฺฑาย จรนฺติ กาเล, วิกาลจริยา วิรตา หิ สโนฺตฯ  
</li>
  
<li>
‘‘เต  
ตตฺถ กาเลนุปสงฺกมิตฺวา, ปุจฺฉาหิ ยํ เต มนโส ปิยํ สิยา;  
  
เต เต ปวกฺขนฺติ ยถาปชานํ, อิมสฺส โลกสฺส ปรสฺส จตฺถ’’นฺติฯ  
</li>
  
<p>ตตฺถ ติ สนฺตปาปา ปณฺฑิตา ปเจฺจกพุทฺธาฯ นฺติ เต ตุยฺหํ อตฺตโน ปชานนนิยาเมน วกฺขนฺติ, กงฺขํ เต ฉินฺทิตฺวา กเถสฺสนฺติฯ นฺติ อิมินา นาม กเมฺมน มนุสฺสโลเก นิพฺพตฺตนฺติ, อิมินา เทวโลเก, อิมินา นิรยาทีสูติ เอวํ อิมสฺส จ ปรสฺส จ โลกสฺส อตฺถํ อาจิกฺขิสฺสนฺติ, เต ปุจฺฉาติฯ
</ol></p>


<p>เอวญฺจ ปน วตฺวา นิรยภเยน ตเชฺชสิฯ โส ปน ปูริตปารมี ปเจฺจกโพธิสโตฺต สูริยรสฺมิสมฺผสฺสํ โอโลเกตฺวา ฐิตํ ปริณตปทุมํ วิย ปริปากคตญาโณ วิจรติฯ โส ตสฺส ธมฺมกถํ สุณโนฺต ฐิตปเทเนว ฐิโต สงฺขาเร ปริคฺคณฺหิตฺวา ติลกฺขณํ สมฺมสโนฺต ปเจฺจกโพธิญาณํ  ปฎิวิชฺฌิฯ ตสฺส ปฎิเวโธ จ มหาสตฺตสฺส ปาสโต โมโกฺข จ เอกกฺขเณเยว อโหสิฯ ปเจฺจกพุโทฺธ สพฺพกิเลเส ปทาเลตฺวา ภวปริยเนฺต ฐิโตว อุทานํ อุทานโนฺต คาถมาห –</p>


<ol>
<li>
‘‘ตจํว  
ชิณฺณํ อุรโค ปุราณํ, ปณฺฑูปลาสํ หริโต ทุโมว;  
  
เอสปฺปหีโน มม ลุทฺทภาโว, ชหามหํ ลุทฺทกภาวมชฺชา’’ติฯ  
</li>
  
<p>ตสฺสโตฺถ – ยถา ชิณฺณํ ปุราณํ ตจํ อุรโค ชหติ, ยถา จ หริโต สมฺปชฺชมานนีลปโตฺต ทุโม กตฺถจิ ฐิตํ ปณฺฑุปลาสํ ชหติ, เอวํ อหมฺปิ อชฺช ลุทฺทภาวํ ทารุณภาวํ ชหิตฺวา ฐิโต, โส ทานิ เอส ปหีโน มม ลุทฺทภาโว, สาธุ วต ชหามหํ ลุทฺทกภาวมชฺชาติฯ นฺติ ปชหิํ อหนฺติ อโตฺถฯ
</ol></p>


<p>โส อิมํ อุทานํ อุทาเนตฺวา ‘‘อหํ ตาว สพฺพกิเลสพนฺธเนหิ มุโตฺต, นิเวสเน ปน เม พนฺธิตฺวา ฐปิตา พหู สกุณา อตฺถิ, เต กถํ โมเจสฺสามี’’ติ จิเนฺตตฺวา มหาสตฺตํ ปุจฺฉิ – ‘‘โมรราช, นิเวสเน เม พหู สกุณา  พทฺธา อตฺถิ, เต กถํ โมเจสฺสามี’’ติ? ปเจฺจกพุทฺธโตปิ สพฺพญฺญุโพธิสตฺตานเญฺญว อุปายปริคฺคหญาณํ มหนฺตตรํ โหติ, เตน นํ อาห ‘‘ยํ โว มเคฺคน กิเลเส ขเณฺฑตฺวา ปเจฺจกโพธิญาณํ ปฎิวิทฺธํ, ตํ อารพฺภ สจฺจกิริยํ กโรถ, สกลชมฺพุทีเป พนฺธนคโต สโตฺต นาม น ภวิสฺสตี’’ติฯ โส โพธิสเตฺตน ทินฺนนยทฺวาเร ฐตฺวา สจฺจกิริยํ กโรโนฺต คาถมาห –</p>


<ol>
<li>
‘‘เย จาปิ เม สกุณา อตฺถิ พทฺธา, สตานิเนกานิ นิเวสนสฺมิํ;  
  
เตสมฺปหํ ชีวิตมชฺช ทมฺมิ, โมกฺขญฺจ เต ปตฺตา สกํ นิเกต’’นฺติฯ  
</li>
  
<p>ตตฺถ ติ สฺวาหํ โมกฺขํ ปโตฺต ปเจฺจกโพธิญาณํ ปฎิวิชฺฌิตฺวา ฐิโต, เต สเตฺต ชีวิตทาเนน อนุกมฺปามิ, เอเตน สเจฺจนฯ นฺติ สเพฺพปิ เต สตฺตา อตฺตโน อตฺตโน วสนฎฺฐานํ คจฺฉนฺตูติ วทติฯ
</ol></p>


<p>อถสฺส  สจฺจกิริยาสมกาลเมว สเพฺพ พนฺธนา มุจฺจิตฺวา ตุฎฺฐิรวํ รวนฺตา สกฎฺฐานเมว อคมิํสุฯ ตสฺมิํ ขเณ เตสํ เตสํ เคเหสุ พิฬาเล อาทิํ กตฺวา สกลชมฺพุทีเป พนฺธนคโต สโตฺต นาม นาโหสิฯ ปเจฺจกพุโทฺธ หตฺถํ อุกฺขิปิตฺวา สีสํ ปรามสิฯ ตาวเทว คิหิลิงฺคํ  อนฺตรธายิ, ปพฺพชิตลิงฺคํ ปาตุรโหสิฯ โส สฎฺฐิวสฺสิกเตฺถโร วิย อากปฺปสมฺปโนฺน อฎฺฐปริกฺขารธโร หุตฺวา ‘‘ตฺวเมว มม ปติฎฺฐา อโหสี’’ติ โมรราชสฺส อญฺชลิํ ปคฺคยฺห ปทกฺขิณํ กตฺวา อากาเส อุปฺปติตฺวา นนฺทมูลกปพฺภารํ อคมาสิฯ โมรราชาปิ ยฎฺฐิอคฺคโต อุปฺปติตฺวา โคจรํ คเหตฺวา อตฺตโน วสนฎฺฐานํ คโตฯ อิทานิ ลุทฺทสฺส สตฺต วสฺสานิ ปาสหตฺถสฺส จริตฺวาปิ โมรราชานํ นิสฺสาย ทุกฺขา มุตฺตภาวํ ปกาเสโนฺต สตฺถา โอสานคาถมาห –</p>


<ol>
<li>
‘‘ลุโทฺท  
จรี ปาสหโตฺถ อรเญฺญ, พาเธตุ โมราธิปติํ ยสสฺสิํ;  
  
พนฺธิตฺวา โมราธิปติํ ยสสฺสิํ, ทุกฺขา ส ปมุจฺจิ ยถาหํ ปมุโตฺต’’ติฯ  
</li>
  
<p>ตตฺถ ติ มาเรตุํ, อยเมว วา ปาโฐฯ ติ พนฺธิตฺวา ฐิตสฺส ธมฺมกถํ สุตฺวา ปฎิลทฺธสํเวโค หุตฺวาติ อโตฺถฯ นฺติ ยถา อหํ สยมฺภุญาเณน มุโตฺต, เอวเมว โสปิ มุโตฺตติฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ อรหตฺตํ ปาปุณิฯ ตทา โมรราชา อหเมว อโหสินฺติฯ</p>

</p>


<ol>
<li>
<p> [๔๙๒] ๙. ตจฺฉสูกรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เทฺว มหลฺลกเตฺถเร อารพฺภ กเถสิฯ มหาโกสโล กิร รโญฺญ พิมฺพิสารสฺส ธีตรํ เทโนฺต ธีตุ นฺหานียมูลตฺถาย กาสิคามํ อทาสิฯ ปเสนทิ ราชา อชาตสตฺตุนา  ปิตริ มาริเต ตํ คามํ อจฺฉินฺทิฯ เตสุ ตสฺสตฺถาย ยุชฺฌเนฺตสุ ปฐมํ อชาตสตฺตุสฺส ชโย อโหสิฯ โกสลราชา ปราชยปฺปโตฺต อมเจฺจ ปุจฺฉิ ‘‘เกน นุ โข อุปาเยน อชาตสตฺตุํ คเณฺหยฺยามา’’ติฯ มหาราช, ภิกฺขู นาม มนฺตกุสลา โหนฺติ, จรปุริเส เปเสตฺวา วิหาเร ภิกฺขูนํ กถํ ปริคฺคณฺหิตุํ วฎฺฎตีติฯ ราชา ‘‘สาธู’’ติ ปฎิสฺสุณิตฺวา ‘‘เอถ, ตุเมฺห วิหารํ คนฺตฺวา ปฎิจฺฉนฺนา หุตฺวา ภทนฺตานํ กถํ ปริคฺคณฺหถา’’ติ จรปุริเส ปโยเชสิฯ เชตวเนปิ พหู ราชปุริสา ปพฺพชิตา โหนฺติฯ เตสุ เทฺว มหลฺลกเตฺถรา วิหารปจฺจเนฺต  ปณฺณสาลายํ วสนฺติ, เอโก ธนุคฺคหติสฺสเตฺถโร นาม, เอโก มนฺติทตฺตเตฺถโร นามฯ เต สพฺพรตฺติํ สุปิตฺวา ปจฺจูสกาเล ปพุชฺฌิํสุฯ</p>


<p>เตสุ  ธนุคฺคหติสฺสเตฺถโร อคฺคิํ ชาเลตฺวา อาห ‘‘ภเนฺต, มนฺติทตฺตเตฺถรา’’ติฯ ‘‘กิํ ภเนฺต’’ติฯ ‘‘นิทฺทายถ ตุเมฺห’’ติฯ ‘‘น นิทฺทายามิ, กิํ กาตพฺพ’’นฺติ? ‘‘ภเนฺต, ลาลโก วตายํ โกสลราชา จาฎิมตฺตโภชนเมว ภุญฺชิตุํ ชานาตี’’ติฯ ‘‘อถ กิํ ภเนฺต’’ติฯ ‘‘อตฺตโน กุจฺฉิมฺหิ ปาณกมเตฺตน อชาตสตฺตุนา ปราชิโต ราชา’’ติฯ ‘‘กินฺติ ปน ภเนฺต กาตุํ วฎฺฎตี’’ติ? ‘‘ภเนฺต, มนฺติทตฺตเตฺถร ยุทฺธํ นาม สกฎพฺยูหจกฺกพฺยูหปทุมพฺยูหวเสน ติวิธํฯ เตสุ ภาคิเนยฺยํ อชาตสตฺตุํ คณฺหเนฺตน สกฎพฺยูหํ กตฺวา คณฺหิตุํ วฎฺฎติ, อสุกสฺมิํ นาม ปพฺพตกเณฺณ ทฺวีสุ ปเสฺสสุ สูรปุริเส ฐเปตฺวา ปุรโต พลํ ทเสฺสตฺวา อโนฺต ปวิฎฺฐภาวํ ญตฺวา นทิตฺวา วคฺคิตฺวา กุมิเน ปวิฎฺฐมจฺฉํ วิย อโนฺตมุฎฺฐิยํ กตฺวาว นํ คเหตุํ สกฺกา’’ติฯ</p>


<p>ปโยชิตปุริสา ตํ กถํ สุตฺวา รโญฺญ อาโรเจสุํฯ ราชา มหติยา เสนาย คนฺตฺวา ตถา กตฺวา อชาตสตฺตุํ คเหตฺวา สงฺขลิกพนฺธเนน พนฺธิตฺวา กติปาหํ นิมฺมทํ กตฺวา ‘‘ปุน เอวรูปํ มา กรี’’ติ อสฺสาเสตฺวา โมเจตฺวา ธีตรํ วชิรกุมาริํ นาม ตสฺส ทตฺวา มหเนฺตน ปริวาเรน วิสฺสเชฺชสิฯ ‘‘โกสลรญฺญา ธนุคฺคหติสฺสเตฺถรสฺส สํวิธาเนน อชาตสตฺตุ คหิโต’’ติ ภิกฺขูนํ อนฺตเร กถา สมุฎฺฐหิ, ธมฺมสภายมฺปิ ตเมว กถํ สมุฎฺฐาเปสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ ธนุคฺคหติโสฺส ยุทฺธสํวิธาเน เฉโกเยวา’’ติ วตฺวา อตีตํ อาหริฯ</p>


<p>อตีเต  พาราณสินครสฺส ทฺวารคามวาสี เอโก วฑฺฒกี ทารุอตฺถาย อรญฺญํ คนฺตฺวา อาวาเฎ ปติตํ เอกํ สูกรโปตกํ ทิสฺวา อาเนตฺวา ‘‘ตจฺฉสูกโร’’ติสฺส นามํ กตฺวา โปเสสิฯ โส ตสฺส อุปการโก อโหสิฯ ตุเณฺฑน รุเกฺข ปริวเตฺตตฺวา เทติ, ทาฐาย เวเฐตฺวา กาฬสุตฺตํ กฑฺฒติ, มุเขน ฑํสิตฺวา วาสินิขาทนมุคฺคเร อาหรติฯ โส วุฑฺฒิปฺปโตฺต มหาพโล มหาสรีโร อโหสิฯ อถ วฑฺฒกี ตสฺมิํ ปุตฺตเปมํ ปจฺจุปฎฺฐาเปตฺวา ‘‘อิมํ อิธ วสนฺตํ โกจิเทว หิํเสยฺยา’’ติ อรเญฺญ วิสฺสเชฺชสิฯ โส จิเนฺตสิ ‘‘อหํ อิมสฺมิํ อรเญฺญ เอกโกว วสิตุํ น สกฺขิสฺสามิ, ญาตเก ปริเยสิตฺวา เตหิ  ปริวุโต วสิสฺสามี’’ติฯ โส วนฆฎาย สูกเร ปริเยสโนฺต พหู สูกเร ทิสฺวา ตุสฺสิตฺวา ติโสฺส คาถา อภาสิ –</p>


<ol>
<li>
‘‘ยเทสมานา  
วิจริมฺห, ปพฺพตานิ วนานิ จ;  
  
อเนฺวสํ วิจริํ ญาตี, เตเม อธิคตา มยาฯ  
</li>
  
<li>
‘‘พหุญฺจิทํ มูลผลํ, ภโกฺข จายํ อนปฺปโก;  
  
รมฺมา จิมา คิรีนโชฺช, ผาสุวาโส ภวิสฺสติฯ  
</li>
  
<li>
‘‘อิเธวาหํ วสิสฺสามิ, สห สเพฺพหิ ญาติภิ;  
  
อโปฺปสฺสุโกฺก นิราสงฺกี, อโสโก อกุโตภโย’’ติฯ  
</li>
  
<p>ตตฺถ ติ ยํ ญาติคณํ ปริเยสนฺตา มยํ วิจริมฺหฯ นฺติ จิรํ วต อเนฺวสโนฺต วิจริํฯ ติ เต อิเมฯ ติ เสฺวว วนมูลผลสงฺขาโต ภโกฺขฯ ติ อนุสฺสุโกฺก หุตฺวาฯ
</ol></p>


<p>สูกรา ตสฺส วจนํ สุตฺวา จตุตฺถํ คาถมาหํสุ –</p>


<ol>
<li>
‘‘อญฺญมฺปิ เลณํ ปริเยส, สตฺตุ โน อิธ วิชฺชติ;  
  
โส ตจฺฉ สูกเร หนฺติ, อิธาคนฺตฺวา วรํ วร’’นฺติฯ  
</li>
  
<p>ตตฺถ ติ ตํ นาเมนาลปนฺติฯ นฺติ สูกเร หนโนฺต ถูลมํสํ วรํ วรเญฺญว หนติฯ
</ol></p>


<p>อิโต ปรํ อุตฺตานสมฺพนฺธคาถา ปาฬินเยน เวทิตพฺพา –</p>


<ol>
<li>
‘‘โก นุมฺหากํ อิธ สตฺตุ, โก ญาตี สุสมาคเต;  
  
ทุปฺปธํเส ปธํเสติ, ตํ เม อกฺขาถ ปุจฺฉิตาฯ  
</li>
  
<li>
‘‘อุทฺธคฺคราชี  
มิคราชา, พลี ทาฐาวุโธ มิโค;  
  
โส ตจฺฉ สูกเร หนฺติ, อิธาคนฺตฺวา วรํ วรํฯ  
</li>
  
<li>
‘‘น  
โน ทาฐา น วิชฺชนฺติ, พลํ กาเย สโมหิตํ;  
  
สเพฺพ สมคฺคา หุตฺวาน, วสํ กาหาม เอกกํฯ  
</li>
  
<li>
‘‘หทยงฺคมํ  
กณฺณสุขํ, วาจํ ภาสสิ ตจฺฉก;  
  
โยปิ ยุเทฺธ ปลาเยยฺย, ตมฺปิ ปจฺฉา หนามเส’’ติฯ  
</li>
  
<p>ตตฺถ นฺติ อหํ ตุเมฺห ทิสฺวาว ‘‘อิเม สูกรา อปฺปมํสโลหิตา, ภเยน เนสํ ภวิตพฺพ’’นฺติ จิเนฺตสิํ, ตสฺมา เม อาจิกฺขถ, โก นุ อมฺหากํ อิธ สตฺตุฯ ติ อุทฺธคฺคาหิ สรีรราชีหิ สมนฺนาคโตฯ พฺยคฺฆํ สนฺธาเยวมาหํสุฯ ติ โย อมฺหากํ อนฺตเร เอโกปิ ปลายิสฺสติ, ตมฺปิ มยํ ปจฺฉา หนิสฺสามาติฯ
</ol></p>


<p>ตจฺฉสูกโร สเพฺพ สูกเร เอกจิเตฺต กตฺวา ปุจฺฉิ ‘‘กาย เวลาย พฺยโคฺฆ อาคมิสฺสตี’’ติฯ อชฺช ปาโตว เอกํ คเหตฺวา คโต, เสฺว ปาโตว อาคมิสฺสตีติฯ โส ยุทฺธกุสโล ‘‘อิมสฺมิํ ฐาเน ฐิเตน สกฺกา เชตุ’’นฺติ ภูมิสีสํ ปชานาติ, ตสฺมา เอกํ ปเทสํ สลฺลเกฺขตฺวา รตฺติเมว สูกเร โคจรํ คาหาเปตฺวา พลวปจฺจูสโต ปฎฺฐาย ‘‘ยุทฺธํ นาม สกฎพฺยูหาทิวเสน ติวิธํ โหตี’’ติ วตฺวา ปทุมพฺยูหํ สํวิทหติฯ มเชฺฌ ฐาเน ขีรปิวเก สูกรโปตเก ฐเปสิฯ เต ปริวาเรตฺวา เตสํ มาตโร, ตา ปริวาเรตฺวา วญฺฌา สูกริโย, ตาสํ อนนฺตรา สูกรโปตเก, เตสํ อนนฺตรา มกุลทาเฐ ตรุณสูกเร, เตสํ อนนฺตรา มหาทาเฐ, เตสํ อนนฺตรา ชิณฺณสูกเร, ตโต ตตฺถ ตตฺถ ทสวคฺคํ วีสติวคฺคํ ติํสวคฺคญฺจ กตฺวา พลคุมฺพํ ฐเปสิฯ อตฺตโน อตฺถาย เอกํ อาวาฎํ, พฺยคฺฆสฺส ปตนตฺถาย เอกํ สุปฺปสณฺฐานํ ปพฺภารํ กตฺวา ขณาเปสิฯ ทฺวินฺนํ อาวาฎานํ อนฺตเร อตฺตโน วสนตฺถาย ปีฐกํ กาเรสิฯ โส ถามสมฺปเนฺน โยธสูกเร คเหตฺวา ตสฺมิํ ตสฺมิํ ฐาเน สูกเร อสฺสาเสโนฺต วิจริฯ ตเสฺสวํ  กโรนฺตเสฺสว สูริโย อุคฺคจฺฉติฯ</p>


<p>อถ พฺยคฺฆราชา กูฎชฎิลสฺส อสฺสมปทา นิกฺขมิตฺวา ปพฺพตตเล อฎฺฐาสิฯ ตํ ทิสฺวา สูกรา ‘‘อาคโต โน ภเนฺต เวรี’’ติ วทิํสุฯ มา ภายถ, ยํ ยํ เอส กโรติ, ตํ สพฺพํ สริกฺขา หุตฺวา กโรถาติฯ พฺยโคฺฆ สรีรํ วิธุนิตฺวา โอสกฺกโนฺต วิย ปสฺสาวมกาสิ, สูกราปิ ตเถว กริํสุฯ พฺยโคฺฆ สูกเร โอโลเกตฺวา มหานทํ นทิ, เตปิ ตเถว กริํสุฯ โส เตสํ กิริยํ ทิสฺวา จิเนฺตสิ ‘‘น อิเม ปุพฺพสทิสา, อชฺช  มยฺหํ ปฎิสตฺตุโน หุตฺวา วคฺควคฺคา ฐิตา, สํวิทหโก เนสํ เสนานายโกปิ อตฺถิ, อชฺช มยา เอเตสํ  สนฺติกํ คนฺตุํ น วฎฺฎตี’’ติ มรณภยตชฺชิโต นิวตฺติตฺวา กูฎชฎิลสฺส สนฺติกํ คโตฯ อถ นํ โส ตุจฺฉหตฺถํ ทิสฺวา นวมํ คาถมาห –</p>


<ol>
<li>
‘‘ปาณาติปาตา วิรโต นุ อชฺช, อภยํ นุ เต สพฺพภูเตสุ ทินฺนํ;  
  
ทาฐา นุ เต มิควธาย น สนฺติ, โย สงฺฆปโตฺต กปโณว ฌายสี’’ติฯ  
</li>
  
<p>ตตฺถ ติ โย ตฺวํ สูกรสงฺฆปโตฺต หุตฺวา กิญฺจิ โคจรํ อลภิตฺวา กปโณ วิย ฌายสีติฯ
</ol></p>


<p>อถ พฺยโคฺฆ ติโสฺส คาถา อภาสิ –</p>


<ol>
<li>
‘‘น เม ทาฐา น วิชฺชนฺติ, พลํ กาเย สโมหิตํ;  
  
ญาตี จ ทิสฺวาน สามคฺคี เอกโต, ตสฺมา จ ฌายามิ วนมฺหิ เอกโกฯ  
</li>
  
<li>
‘‘อิมสฺสุทํ ยนฺติ ทิโสทิสํ ปุเร, ภยฎฺฎิตา เลณคเวสิโน ปุถุ;  
  
เต ทานิ สงฺคมฺม วสนฺติ เอกโต, ยตฺถฎฺฐิตา ทุปฺปสหชฺช เต มยาฯ  
</li>
  
<li>
‘‘ปริณายกสมฺปนฺนา  
, สหิตา เอกวาทิโน;  
  
เต มํ สมคฺคา หิํเสยฺยุํ, ตสฺมา เนสํ น ปตฺถเย’’ติฯ  
</li>
  
<p>ตตฺถ ติ สหิตา หุตฺวา เอกโต ฐิเตฯ นฺติ อิเม สุทํ มยา อกฺขีนิ อุมฺมีเลตฺวา โอโลกิตมตฺตาว ปุเพฺพ ทิโสทิสํ คจฺฉนฺติฯ ติ วิสุํ วิสุํฯ ติ ยสฺมิํ ภูมิภาเค ฐิตาฯ ติ เสนานายเกน สมฺปนฺนาฯ ติ เตน การเณน เอเตสํ น ปเตฺถมิฯ
</ol></p>


<p>ตํ  สุตฺวา กูฎชฎิโล ตสฺส อุสฺสาหํ ชนยโนฺต คาถมาห –</p>


<ol>
<li>
‘‘เอโกว อิโนฺท อสุเร ชินาติ, เอโกว เสโน หนฺติ ทิเช ปสยฺห;  
  
เอโกว พฺยโคฺฆ มิคสงฺฆปโตฺต, วรํ วรํ หนฺติ พลญฺหิ ตาทิส’’นฺติฯ  
</li>
  
<p>ตตฺถ  ติ มิคคณปโตฺต หุตฺวา วรํ วรํ มิคํ หนฺติฯ นฺติ ตาทิสญฺหิ ตสฺส พลํฯ
</ol></p>


<p>อถ พฺยโคฺฆ คาถมาห –</p>


<ol>
<li>
‘‘น เหว อิโนฺท น เสโน, นปิ พฺยโคฺฆ มิคาธิโป;  
  
สมเคฺค สหิเต ญาตี, น พฺยเคฺฆ กุรุเต วเส’’ติฯ  
</li>
  
<p>ตตฺถ ติ พฺยคฺฆสทิเส หุตฺวา สรีรวิธูนนาทีนิ กตฺวา ฐิเต วเส น กุรุเต, อตฺตโน วเส วตฺตาเปตุํ น สโกฺกตีติ อโตฺถฯ
</ol></p>


<p>ปุน ชฎิโล ตํ อุสฺสาเหโนฺต เทฺว คาถา อภาสิ –</p>


<ol>
<li>
‘‘กุมฺภีลกา สกุณกา, สงฺฆิโน คณจาริโน;  
  
สโมฺมทมานา เอกชฺฌํ, อุปฺปตนฺติ ฑยนฺติ จฯ  
</li>
  
<li>
‘‘เตสญฺจ ฑยมานานํ, เอเกตฺถ อปสกฺกติ;  
  
ตญฺจ เสโน นิตาเฬติ, เวยฺยคฺฆิเยว สา คตี’’ติฯ  
</li>
  
<p>ตตฺถ  ติ เอวํนามกา ขุทฺทกสกุณาฯ ติ โคจรํ จรนฺตา อุปฺปตนฺติฯ ติ โคจรํ คเหตฺวา อากาเสน คจฺฉนฺติฯ ติ เอโก เอเตสุ โอสกฺกิตฺวา วา เอกปเสฺสน วา วิสุํ คจฺฉติฯ ติ ปหริตฺวา คณฺหาติฯ ติ พฺยคฺฆานํ เอสาติ เวยฺยคฺฆิ, สมคฺคานํ คจฺฉนฺตานมฺปิ เอสา เอวรูปา คติ พฺยคฺฆานํ คติเยว นาม โหติฯ น หิ สกฺกา สเพฺพหิ เอกโตว คนฺตุํ, ตสฺมา โย เอวํ ตตฺถ เอโก คจฺฉติ, ตํ คณฺหาติฯ
</ol></p>


<p>เอวญฺจ ปน วตฺวา ‘‘พฺยคฺฆราช ตฺวํ อตฺตโน พลํ น ชานาสิ, มา ภายิ, เกวลํ ตฺวํ นทิตฺวา ปกฺขนฺท, เทฺว เอกโต คจฺฉนฺตา นาม น ภวิสฺสนฺตี’’ติ อุสฺสาเหสิ ฯ โส ตถา อกาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘อุสฺสาหิโต  
ชฎิเลน, ลุเทฺทนามิสจกฺขุนา;  
  
ทาฐี ทาฐีสุ ปกฺขนฺติ, มญฺญมาโน ยถา ปุเร’’ติฯ  
</li>
  
<p>ตตฺถ ติ สยํ ทาฐาวุโธ อิตเรสุ ทาฐาวุเธสุ ปกฺขนฺทิฯ ติ ยถา ปุเพฺพ มญฺญติ, ตเถว มญฺญมาโนฯ
</ol></p>


<p>โส กิร คนฺตฺวา ปพฺพตตเล ตาว อฎฺฐาสิฯ สูกรา ‘‘ปุนาคโต สามิ, โจโร’’ติ ตจฺฉสฺส อาโรเจสุํฯ โส ‘‘มา ภายถา’’ติ เต อสฺสาเสตฺวา อุฎฺฐาย ทฺวินฺนํ อาวาฎานํ อนฺตเร ปีฐกาย อฎฺฐาสิฯ พฺยโคฺฆ เวคํ ชเนตฺวา ตจฺฉสูกรํ สนฺธาย ปกฺขนฺทิฯ ตจฺฉสูกโร ปริวตฺติตฺวา ปจฺฉามุโข ปุริมอาวาเฎ ปติฯ พฺยโคฺฆ จ เวคํ สนฺธาเรตุํ อสโกฺกโนฺต คนฺตฺวา สุปฺปปพฺภาเร อาวาเฎ ปติตฺวา ปุญฺชกิโตว อฎฺฐาสิฯ ตจฺฉสูกโร เวเคน อุฎฺฐาย ตสฺส อนฺตรสตฺถิมฺหิ ทาฐํ โอตาเรตฺวา ยาว หทยา ผาเลตฺวา มํสํ ขาทิตฺวา มุเขน ฑํสิตฺวา พหิอาวาเฎ ปาเตตฺวา ‘‘คณฺหถิมํ ทาส’’นฺติ อาหฯ ปฐมาคตา  เอกวารเมว ตุโณฺฑตารณมตฺตํ ลภิํสุ, ปจฺฉา อาคตา อลภิตฺวา ‘‘พฺยคฺฆมํสํ นาม กีทิส’’นฺติ วทิํสุฯ ตจฺฉสูกโร อาวาฎา อุตฺตริตฺวา สูกเร โอโลเกตฺวา ‘‘กิํ นุ โข น ตุสฺสถา’’ติ อาหฯ ‘‘สามิ, เอโก ตาว พฺยโคฺฆ คหิโต, อโญฺญ ปเนโก ทสพฺยคฺฆคฺฆนโก อตฺถี’’ติ? ‘‘โก นาเมโส’’ติ? ‘‘พฺยเคฺฆน อาภตาภตมํสํ ขาทโก กูฎชฎิโล’’ติฯ ‘‘เตน หิ เอถ, คณฺหิสฺสาม น’’นฺติ เตหิ สทฺธิํ เวเคน ปกฺขนฺทิฯ</p>


<p>ชฎิโล ‘‘พฺยโคฺฆ จิรายตี’’ติ ตสฺส อาคมนมคฺคํ โอโลเกโนฺต พหู สูกเร อาคจฺฉเนฺต ทิสฺวา ‘‘อิเม พฺยคฺฆํ มาเรตฺวา มม มารณตฺถาย อาคจฺฉนฺติ มเญฺญ’’ติ ปลายิตฺวา เอกํ อุทุมฺพรรุกฺขํ อภิรุหิฯ สูกรา ‘‘เอส รุกฺขํ อารุโฬฺห’’ติ วทิํสุฯ ‘‘กิํ รุกฺข’’นฺติฯ ‘‘อุทุมฺพรรุกฺข’’นฺติฯ ‘‘เตน หิ มา จินฺตยิตฺถ, อิทานิ นํ คณฺหิสฺสามา’’ติ ตรุณสูกเร ปโกฺกสิตฺวา รุกฺขมูลตา  ปํสุํ อปพฺยูหาเปสิ, สูกรีหิ มุขปูรํ อุทกํ อาหราเปสิ, มหาทาฐสูกเรหิ สมนฺตา มูลานิ ฉินฺทาเปสิฯ เอกํ อุชุกํ โอติณฺณมูลเมว อฎฺฐาสิฯ ตโต เสสสูกเร ‘‘ตุเมฺห อเปถา’’ติ อุสฺสาเรตฺวา ชณฺณุเกหิ ปติฎฺฐหิตฺวา ทาฐาย มูลํ ปหริ, ผรสุนา ปหฎํ วิย ฉิชฺชิตฺวา คตํฯ รุโกฺข ปริวตฺติตฺวา ปติฯ ตํ กูฎชฎิลํ ปตนฺตเมว สมฺปฎิจฺฉิตฺวา มํสํ ภเกฺขสุํฯ ตํ อจฺฉริยํ ทิสฺวา รุกฺขเทวตา คาถมาห –</p>


<ol>
<li>
‘‘สาธุ  
สมฺพหุลา ญาตี, อปิ รุกฺขา อรญฺญชา;  
  
สูกเรหิ สมเคฺคหิ, พฺยโคฺฆ เอกายเน หโต’’ติฯ  
</li>
  
<p>ตตฺถ ติ เอกคมนสฺมิํเยว หโตฯ
</ol></p>


<p>อุภินฺนํ ปน เนสํ หตภาวํ ปกาเสโนฺต สตฺถา อิตรํ คาถมาห –</p>


<ol>
<li>
‘‘พฺราหฺมณเญฺจว พฺยคฺฆญฺจ, อุโภ หนฺตฺวาน สูกรา;  
  
อานนฺทิโน ปมุทิตา, มหานาทํ ปนาทิสุ’’นฺติฯ  
</li>
  
<p>ปุน  ตจฺฉสูกโร เต ปุจฺฉิ ‘‘อเญฺญปิ โว อมิตฺตา อตฺถี’’ติ? สูกรา ‘‘นตฺถิ, สามี’’ติ วตฺวา ‘‘ตํ อภิสิญฺจิตฺวา ราชานํ กริสฺสามา’’ติ อุทกํ ปริเยสนฺตา ชฎิลสฺส ปานียสงฺขํ ทิสฺวา ตํ ทกฺขิณาวฎฺฎํ สงฺขรตนํ ปูเรตฺวา อุทกํ อภิหริตฺวา ตจฺฉสูกรํ อุทุมฺพรรุกฺขมูเลเยว อภิสิญฺจิํสุฯ อภิเสกอุทกํ อาสิตฺตํ, สูกริเมวสฺส อคฺคมเหสิํ กริํสุฯ ตโต ปฎฺฐาย อุทุมฺพรภทฺทปีเฐ นิสีทาเปตฺวา ทกฺขิณาวฎฺฎสเงฺขน อภิเสกกรณํ ปวตฺตํฯ ตมฺปิ อตฺถํ ปกาเสโนฺต สตฺถา โอสานคาถมาห –
</ol></p>


<ol>
<li>
‘‘เต สุ อุทุมฺพรมูลสฺมิํ, สูกรา สุสมาคตา;  
  
ตจฺฉกํ อภิสิญฺจิํสุ, ตฺวํ โน ราชาสิ อิสฺสโร’’ติฯ  
</li>
  
<p>ตตฺถ ติ เต สูกรา, -กาโร นิปาตมตฺตํฯ นฺติ อุทุมฺพรสฺส มูเลฯ
</ol></p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปิ ธนุคฺคหติสฺสเตฺถโร ยุทฺธสํวิทหเน เฉโกเยวา’’ติ วตฺวา ชาตกํ สโมธาเนสิ  – ‘‘ตทา กูฎชฎิโล เทวทโตฺต อโหสิ, ตจฺฉสูกโร ธนุคฺคหติโสฺส, รุกฺขเทวตา ปน อหเมว อโหสิ’’นฺติฯ</p>


<p>ตจฺฉสูกรชาตกวณฺณนา นวมาฯ</p>


<ol>
<li>
<p> [๔๙๓] ๑๐. มหาวาณิชชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สาวตฺถิวาสิโน วาณิเช อารพฺภ กเถสิฯ เต กิร โวหารตฺถาย คจฺฉนฺตา สตฺถุ มหาทานํ ทตฺวา สรเณสุ จ สีเลสุ จ ปติฎฺฐาย ‘‘ภเนฺต, สเจ อโรคา อาคมิสฺสาม, ปุน ตุมฺหากํ ปาเท วนฺทิสฺสามา’’ติ วตฺวา ปญฺจมเตฺตหิ สกฎสเตหิ นิกฺขมิตฺวา กนฺตารํ ปตฺวา มคฺคํ อสลฺลเกฺขตฺวา มคฺคมูฬฺหา นิรุทเก นิราหาเร อรเญฺญ วิจรนฺตา เอกํ นาคปริคฺคหิตํ นิโคฺรธรุกฺขํ ทิสฺวา สกฎานิ โมเจตฺวา รุกฺขมูเล นิสีทิํสุฯ เต ตสฺส อุทกตินฺตานิ วิย นีลานิ สินิทฺธานิ ปตฺตานิ อุทกปุณฺณา วิย จ สาขา ทิสฺวา จินฺตยิํสุ ‘‘อิมสฺมิํ รุเกฺข อุทกํ สญฺจรนฺตํ วิย ปญฺญายติ, อิมสฺส ปุริมสาขํ ฉินฺทาม, ปานียํ โน ทสฺสตี’’ติฯ อเถโก  รุกฺขํ อภิรุหิตฺวา สาขํ ฉินฺทิ, ตโต ตาลกฺขนฺธปฺปมาณา อุทกธารา ปวตฺติฯ เต ตตฺถ นฺหตฺวา ปิวิตฺวา จ ทกฺขิณสาขํ ฉินฺทิํสุ, ตโต นานคฺครสโภชนํ นิกฺขมิฯ ตํ ภุญฺชิตฺวา ปจฺฉิมสาขํ ฉินฺทิํสุ, ตโต อลงฺกตอิตฺถิโย นิกฺขมิํสุฯ ตาหิ สทฺธิํ อภิรมิตฺวา อุตฺตรสาขํ ฉินฺทิํสุ, ตโต สตฺต รตนานิ นิกฺขมิํสุฯ ตานิ คเหตฺวา ปญฺจ สกฎสตานิ ปูเรตฺวา สาวตฺถิํ ปจฺจาคนฺตฺวา ธนํ โคเปตฺวา คนฺธมาลาทิหตฺถา เชตวนํ คนฺตฺวา สตฺถารํ วนฺทิตฺวา ปูเชตฺวา เอกมนฺตํ นิสินฺนา ธมฺมกถํ สุตฺวา นิมเนฺตตฺวา ปุนทิวเส มหาทานํ ทตฺวา ‘‘ภเนฺต, อิมสฺมิํ ทาเน อมฺหากํ ธนทายิกาย รุกฺขเทวตาย ปตฺติํ เทมา’’ติ ปตฺติํ อทํสุฯ สตฺถา นิฎฺฐิตภตฺตกิโจฺจ ‘‘กตรรุกฺขเทวตาย ปตฺติํ เทถา’’ติ ปุจฺฉิฯ วาณิชา นิโคฺรธรุเกฺข ธนสฺส ลทฺธาการํ ตถาคตสฺสาโรเจสุํฯ สตฺถา ‘‘ตุเมฺห ตาว มตฺตญฺญุตาย ตณฺหาวสิกา อหุตฺวา ธนํ ลภิตฺถ, ปุเพฺพ ปน อมตฺตญฺญุตาย ตณฺหาวสิกา ธนญฺจ ชีวิตญฺจ วิชหิํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต  พาราณสินคเร ตเทว ปน กนฺตารํ เสฺวว นิโคฺรโธฯ วาณิชา มคฺคมูฬฺหา หุตฺวา ตเมว นิโคฺรธํ ปสฺสิํสุฯ ตมตฺถํ สตฺถา อภิสมฺพุโทฺธ หุตฺวา กเถโนฺต อิมา คาถา อาห –</p>


<ol>
<li>
‘‘วาณิชา สมิติํ กตฺวา, นานารฎฺฐโต อาคตา;  
  
ธนาหรา ปกฺกมิํสุ, เอกํ กตฺวาน คามณิํฯ  
</li>
  
<li>
‘‘เต ตํ กนฺตารมาคมฺม, อปฺปภกฺขํ อโนทกํ;  
  
มหานิโคฺรธมทฺทกฺขุํ, สีตจฺฉายํ มโนรมํฯ  
</li>
  
<li>
‘‘เต  
จ ตตฺถ นิสีทิตฺวา, ตสฺส รุกฺขสฺส ฉายยา;  
  
วาณิชา สมจิเนฺตสุํ, พาลา โมเหน ปารุตาฯ  
</li>
  
<li>
‘‘อลฺลายเต อยํ รุโกฺข, อปิ วารีว สนฺทติ;  
  
อิงฺฆสฺส ปุริมํ สาขํ, มยํ ฉินฺทาม วาณิชาฯ  
</li>
  
<li>
‘‘สา จ ฉินฺนาว ปคฺฆริ, อจฺฉํ วาริํ อนาวิลํ;  
  
เต ตตฺถ นฺหตฺวา ปิวิตฺวา, ยาวติจฺฉิํสุ วาณิชาฯ  
</li>
  
<li>
‘‘ทุติยํ สมจิเนฺตสุํ, พาลา โมเหน ปารุตา;  
  
อิงฺฆสฺส ทกฺขิณํ สาขํ, มยํ ฉินฺทาม วาณิชาฯ  
</li>
  
<li>
‘‘สา  
จ ฉินฺนาว ปคฺฆริ, สาลิมํโสทนํ พหุํ;  
  
อโปฺปทวเณฺณ กุมฺมาเส, สิงฺคิํ วิทลสูปิโยฯ  
</li>
  
<li>
‘‘เต ตตฺถ ภุตฺวา ขาทิตฺวา, ยาวติจฺฉิํสุ วาณิชา;  
  
ตติยํ สมจิเนฺตสุํ, พาลา โมเหน ปารุตา;  
  
อิงฺฆสฺส ปจฺฉิมํ สาขํ, มยํ ฉินฺทาม วาณิชาฯ  
</li>
  
<li>
‘‘สา จ ฉินฺนาว ปคฺฆริ, นาริโย สมลงฺกตา;  
  
วิจิตฺรวตฺถาภรณา, อามุตฺตมณิกุณฺฑลาฯ  
</li>
  
<li>
‘‘อปิ สุ วาณิชา เอกา, นาริโย ปณฺณวีสติ;  
  
สมนฺตา ปริวาริํสุ, ตสฺส รุกฺขสฺส ฉายยา;  
  
เต ตาหิ ปริจาเรตฺวา, ยาวติจฺฉิํสุ วาณิชาฯ  
</li>
  
<li>
‘‘จตุตฺถํ  
สมจิเนฺตสุํ, พาลา โมเหน ปารุตา;  
  
อิงฺฆสฺส อุตฺตรํ สาขํ, มยํ ฉินฺทาม วาณิชาฯ  
</li>
  
<li>
‘‘สา  
จ ฉินฺนาว ปคฺฆริ, มุตฺตา เวฬุริยา พหู;  
  
รชตํ ชาตรูปญฺจ, กุตฺติโย ปฎิยานิ จฯ  
</li>
  
<li>
‘‘กาสิกานิ จ วตฺถานิ, อุทฺทิยานิ จ กมฺพลา;  
  
เต ตตฺถ ภาเร พนฺธิตฺวา, ยาวติจฺฉิํสุ วาณิชาฯ  
</li>
  
<li>
‘‘ปญฺจมํ สมจิเนฺตสุํ, พาลา โมเหน ปารุตา;  
  
อิงฺฆสฺส มูลํ ฉินฺทาม, อปิ ภิโยฺย ลภามเสฯ  
</li>
  
<li>
‘‘อถุฎฺฐหิ สตฺถวาโห, ยาจมาโน กตญฺชลี;  
  
นิโคฺรโธ กิํ ปรชฺฌติ, วาณิชา ภทฺทมตฺถุ เตฯ  
</li>
  
<li>
‘‘วาริทา ปุริมา สาขา, อนฺนปานญฺจ ทกฺขิณา;  
  
นาริทา ปจฺฉิมา สาขา, สพฺพกาเม จ อุตฺตรา;  
  
นิโคฺรโธ กิํ ปรชฺฌติ, วาณิชา ภทฺทมตฺถุ เตฯ  
</li>
  
<li>
‘‘ยสฺส รุกฺขสฺส ฉายาย, นิสีเทยฺย สเยยฺย วา;  
  
น ตสฺส สาขํ ภเญฺชยฺย, มิตฺตทุโพฺภ หิ ปาปโกฯ  
</li>
  
<li>
‘‘เต จ ตสฺสานาทิยิตฺวา, เอกสฺส วจนํ พหู;  
  
นิสิตาหิ กุฐารีหิ, มูลโต นํ อุปกฺกมุ’’นฺติฯ  
</li>
  
<p>ตตฺถ ติ พาราณสิยํ สมาคมํ กตฺวา, พหู เอกโต หุตฺวาติ อโตฺถฯ ติ ปญฺจหิ สกฎสเตหิ พาราณเสยฺยกํ ภณฺฑํ อาทาย ปกฺกมิํสุฯ นฺติ เอกํ ปญฺญวนฺตตรํ สตฺถวาหํ กตฺวา ฯ ติ ฉายายฯ ติ อุทกภริโต วิย อโลฺล หุตฺวา ปญฺญายติฯ ติ เอโก รุกฺขาโรหนกุสโล อภิรุหิตฺวา ตํ ฉินฺทิ, สา ฉินฺนมตฺตาว ปคฺฆรีติ ทเสฺสติฯ ปรโตปิ เอเสว นโยฯ
</ol></p>


<p>  ติ อโปฺปทกปายาสสทิเส กุมฺมาเสฯ นฺติ สิงฺคิเวราทิกํ อุตฺตริภงฺคํฯ ติ มุคฺคสูปาทโยฯ ติ เอเกกสฺส วาณิชสฺส ยตฺตกา วาณิชา , เตสุ เอเกกสฺส เอเกกาว, สตฺถวาหสฺส ปน สนฺติเก ปญฺจวีสตีติ อโตฺถฯ ติ ปริวาเรสุํฯ ตาหิ ปน สทฺธิํเยว นาคานุภาเวน สาณิวิตานสยนาทีนิ ปคฺฆริํสุฯ</p>


<p>ติ หตฺถตฺถราทโยฯ ติ อุณฺณามยปจฺจตฺถรณานิฯ ‘‘เสตกมฺพลานี’’ติปิ วทนฺติเยวฯ ติ อุทฺทิยานิ นาม กมฺพลา อตฺถิฯ ติ ยาวตกํ อิจฺฉิํสุ, ตาวตกํ คเหตฺวา ปญฺจ สกฎสตานิ ปูเรตฺวาติ อโตฺถฯ ติ เอเกกํ วาณิชํ อาลปโนฺต ‘‘ภทฺทํ เต อตฺถู’’ติ อาหฯ ติ อนฺนญฺจ ปานญฺจ อทาสิฯ ติ สพฺพกาเม จ อทาสิฯ ติ มิตฺตานํ ทุพฺภนปุริโส หิ ปาปโก ลามโก นามฯ ติ ตสฺส วจนํ อคฺคเหตฺวาฯ นฺติ โมหาว ฉินฺทิตุํ อารภิํสุฯ</p>


<p>อถ เน ฉินฺทนตฺถาย รุกฺขํ อุปคเต ทิสฺวา นาคราชา จิเนฺตสิ ‘‘อหํ เอเตสํ ปิปาสิตานํ ปานียํ ทาเปสิํ, ตโต ทิพฺพโภชนํ, ตโต สยนาทีนิ เจว ปริจาริกา จ นาริโย, ตโต ปญฺจสตสกฎปูรํ รตนํ, อิทานิ ปนิเม ‘‘รุกฺขํ มูลโต ฉินฺทิสฺสามา’ติ วทนฺติ, อติวิย ลุทฺธา อิเม, ฐเปตฺวา สตฺถวาหํ อวเสเส มาเรตุํ วฎฺฎตี’’ติฯ โส ‘‘เอตฺตกา สนฺนทฺธโยธา นิกฺขมนฺตุ, เอตฺตกา ธนุคฺคหา, เอตฺตกา วมฺมิโน’’ติ เสนํ วิจาเรสิฯ ตมตฺถํ ปกาเสโนฺต สตฺถา คาถมาห –</p>


<ol>
<li>
‘‘ตโต นาคา นิกฺขมิํสุ, สนฺนทฺธา ปณฺณวีสติ;  
  
ธนุคฺคหานํ ติสตา, ฉสหสฺสา จ วมฺมิโน’’ติฯ  
</li>
  
<p>ตตฺถ ติ สุวณฺณรชตาทิวมฺมกวจิกาฯ ติ เมณฺฑวิสาณธนุคฺคหานํ ตีณิ สตานิฯ ติ เขฎกผลกหตฺถา ฉสหสฺสาฯ
</ol></p>


<ol>
<li>
‘‘เอเต  
  
หนถ พนฺธถ, มา โว มุญฺจิตฺถ ชีวิตํ;  
  
ฐเปตฺวา สตฺถวาหํว, สเพฺพ ภสฺมํ กโรถ เน’’ติฯ – อยํ นาคราเชน วุตฺตคาถา;  
</li>
  
<p>ตตฺถ นฺติ กสฺสจิ เอกสฺสปิ ชีวิตํ มา มุญฺจิตฺถฯ
</ol></p>


<p>นาคา  ตถา กตฺวา อตฺถรณาทีนิ ปญฺจสุ สกฎสเตสุ อาโรเปตฺวา สตฺถวาหํ คเหตฺวา สยํ ตานิ สกฎานิ ปาเชนฺตา พาราณสิํ คนฺตฺวา สพฺพํ ธนํ ตสฺส เคเห ปฎิสาเมตฺวา ตํ อาปุจฺฉิตฺวา อตฺตโน นาคภวนเมว คตาฯ ตมตฺถํ วิทิตฺวา สตฺถา โอวาทวเสน คาถาทฺวยมาห –</p>


<ol>
<li>
‘‘ตสฺมา หิ ปณฺฑิโต โปโส, สมฺปสฺสํ อตฺถมตฺตโน;  
  
โลภสฺส น วสํ คเจฺฉ, หเนยฺยาริสกํ มนํฯ  
</li>
  
<li>
‘‘เอวมาทีนวํ ญตฺวา, ตณฺหา ทุกฺขสฺส สมฺภวํ;  
  
วีตตโณฺห อนาทาโน, สโต ภิกฺขุ ปริพฺพเช’’ติฯ  
</li>
  
<p>ตตฺถ ติ ยสฺมา โลภวสิกา มหาวินาสํ ปตฺตา, สตฺถวาโห อุตฺตมสมฺปตฺติํ, ตสฺมาฯ นฺติ อโนฺต อุปฺปชฺชมานานํ นานาวิธานํ โลภสตฺตูนํ สนฺตกํ มนํ, โลภสมฺปยุตฺตจิตฺตํ หเนยฺยาติ อโตฺถฯ นฺติ เอวํ โลเภ อาทีนวํ ชานิตฺวาฯ นฺติ ชาติอาทิทุกฺขสฺส ตณฺหา สมฺภโว, ตโต เอตํ ทุกฺขํ นิพฺพตฺตติ, เอวํ ตณฺหาว ทุกฺขสฺส สมฺภวํ ญตฺวา  ตณฺหาอาทาเนน  มเคฺคน อาคตาย สติยา  หุตฺวา  อิริเยถ วเตฺตถาติ อรหเตฺตน เทสนาย กูฎํ คณฺหิฯ
</ol></p>


<p>อิมญฺจ ปน ธมฺมเทสนํ อาหริตฺวา ‘‘เอวํ อุปาสกา ปุเพฺพ โลภวสิกา วาณิชา มหาวินาสํ ปตฺตา, ตสฺมา โลภวสิเกน น ภวิตพฺพ’’นฺติ วตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน เต วาณิชา โสตาปตฺติผเล ปติฎฺฐิตาฯ ตทา นาคราชา สาริปุโตฺต อโหสิ, สตฺถวาโห ปน อหเมว อโหสินฺติฯ</p>

</p>


<ol>
<li>
<p> [๔๙๔] ๑๑. สาธินชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต อุโปสถิเก อุปาสเก อารพฺภ กเถสิฯ ตทา หิ สตฺถา ‘‘อุปาสกา โปราณกปณฺฑิตา อตฺตโน อุโปสถกมฺมํ นิสฺสาย มนุสฺสสรีเรเนว เทวโลกํ คนฺตฺวา จิรํ วสิํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต  มิถิลายํ สาธิโน นาม ราชา ธเมฺมน รชฺชํ กาเรสิฯ โส จตูสุ นครทฺวาเรสุ นครมเชฺฌ นิเวสนทฺวาเร จาติ ฉ ทานสาลาโย กาเรตฺวา สกลชมฺพุทีปํ อุนฺนงฺคลํ กตฺวา มหาทานํ ปวเตฺตสิ, เทวสิกํ ฉ สตสหสฺสานิ วยกรณํ คจฺฉนฺติ, ปญฺจ สีลานิ รกฺขติ, อุโปสถํ อุปวสติฯ รฎฺฐวาสิโนปิ ตสฺส โอวาเท ฐตฺวา ทานาทีนิ ปุญฺญานิ กตฺวา มตมตา เทวนคเรเยว นิพฺพตฺติํสุฯ สุธมฺมเทวสภํ ปูเรตฺวา นิสินฺนา เทวา รโญฺญ สีลาทิคุณเมว วณฺณยนฺติฯ ตํ สุตฺวา เสสเทวาปิ ราชานํ ทฎฺฐุกามา อเหสุํฯ สโกฺก เทวราชา เตสํ มนํ วิทิตฺวา อาห – ‘‘สาธินราชานํ ทฎฺฐุกามตฺถา’’ติฯ ‘‘อาม เทวา’’ติฯ โส มาตลิํ อาณาเปสิ ‘‘คจฺฉ ตฺวํ เวชยนฺตรถํ โยเชตฺวา สาธินราชานํ อาเนหี’’ติฯ โส ‘‘สาธู’’ติ สมฺปฎิจฺฉิตฺวา รถํ โยเชตฺวา วิเทหรฎฺฐํ อคมาสิ, ตทา ปุณฺณมทิวโส โหติฯ มาตลิ มนุสฺสานํ สายมาสํ ภุญฺชิตฺวา ฆรทฺวาเรสุ สุขกถาย นิสินฺนกาเล จนฺทมณฺฑเลน สทฺธิํ รถํ เปเสสิฯ มนุสฺสา ‘‘เทฺว จนฺทา อุฎฺฐิตา’’ติ วทนฺตา ปุน จนฺทมณฺฑลํ โอหาย รถํ อาคจฺฉนฺตํ ทิสฺวา ‘‘นายํ จโนฺท, รโถ เอโส, เทวปุโตฺต ปญฺญายติ, กเสฺสส เอตํ มโนมยสินฺธวยุตฺตํ ทิพฺพรถํ อาเนติ, น อญฺญสฺส, อมฺหากํ รโญฺญ ภวิสฺสติ, ราชา หิ โน ธมฺมิโก ธมฺมราชา’’ติ โสมนสฺสชาตา หุตฺวา อญฺชลิํ ปคฺคยฺห ฐิตา ปฐมํ คาถมาหํสุ –</p>


<ol>
<li>
‘‘อพฺภุโต วต โลกสฺมิํ, อุปฺปชฺชิ โลมหํสโน;  
  
ทิโพฺพ รโถ ปาตุรหุ, เวเทหสฺส ยสสฺสิโน’’ติฯ  
</li>
  
<p>ตสฺสโตฺถ  – อพฺภุโต วเตส อมฺหากํ ราชา, โลกสฺมิํ โลมหํสโน อุปฺปชฺชิ, ยสฺส ทิโพฺพ รโถ ปาตุรโหสิ เวเทหสฺส ยสสฺสิโนติฯ
</ol></p>


<p>มาตลิปิเอ  ตํ รถํ อาเนตฺวา มนุเสฺสสุ คนฺธมาลาทีหิ ปูเชเนฺตสุ ติกฺขตฺตุํ นครํ ปทกฺขิณํ กตฺวา รโญฺญ นิเวสนทฺวารํ คนฺตฺวา รถํ นิวเตฺตตฺวา ปจฺฉาภาเคน สีหปญฺชรอุมฺมาเร ฐเปตฺวา อาโรหณสชฺชํ กตฺวา อฎฺฐาสิฯ ตํ ทิวสํ ราชาปิ ทานสาลาโย โอโลเกตฺวา ‘‘อิมินา นิยาเมน ทานํ เทถา’’ติ อาณาเปตฺวา อุโปสถํ สมาทิยิตฺวา ทิวสํ วีตินาเมตฺวา อมจฺจคณปริวุโต อลงฺกตมหาตเล ปาจีนสีหปญฺชราภิมุโข ธมฺมยุตฺตํ กเถโนฺต นิสิโนฺน โหติฯ อถ นํ มาตลิ รถาภิรุหนตฺถํ นิมเนฺตตฺวา อาทาย อคมาสิฯ ตมตฺถํ ปกาเสโนฺต สตฺถา อิมา คาถา อภาสิ –</p>


<ol>
<li>
‘‘เทวปุโตฺต  
มหิทฺธิโก, มาตลิ เทวสารถิ;  
  
นิมนฺตยิตฺถ ราชานํ, เวเทหํ มิถิลคฺคหํฯ  
</li>
  
<li>
‘‘เอหิมํ รถมารุยฺห, ราชเสฎฺฐ ทิสมฺปติ;  
  
เทวา ทสฺสนกามา เต, ตาวติํสา สอินฺทกา;  
  
สรมานา หิ เต เทวา, สุธมฺมายํ สมจฺฉเรฯ  
</li>
  
<li>
‘‘ตโต จ ราชา สาธิโน, เวเทโห มิถิลคฺคโห;  
  
สหสฺสยุตฺตมารุยฺห, อคา เทวาน สนฺติเก;  
  
ตํ เทวา ปฎินนฺทิํสุ, ทิสฺวา ราชานมาคตํฯ  
</li>
  
<li>
‘‘สฺวาคตํ เต มหาราช, อโถ เต อทุราคตํ;  
  
นิสีท ทานิ ราชีสิ, เทวราชสฺส สนฺติเกฯ  
</li>
  
<li>
‘‘สโกฺกปิ ปฎินนฺทิตฺถ, เวเทหํ มิถิลคฺคหํ;  
  
นิมนฺตยิตฺถ กาเมหิ, อาสเนน จ วาสโวฯ  
</li>
  
<li>
‘‘สาธุ โขสิ อนุปฺปโตฺต, อาวาสํ วสวตฺตินํ;  
  
วส เทเวสุ ราชีสิ, สพฺพกามสมิทฺธิสุ;  
  
ตาวติํเสสุ เทเวสุ, ภุญฺช กาเม อมานุเส’’ติฯ  
</li>
  
<p>ตตฺถ ติ อจฺฉนฺติฯ ติ เทวานํ สนฺติกํ อคมาสิฯ ตสฺมิญฺหิ รถํ อภิรุหิตฺวา ฐิเต รโถ อากาสํ ปกฺขนฺทิ, โส มหาชนสฺส โอโลเกนฺตเสฺสว อนฺตรธายิฯ มาตลิ ราชานํ เทวโลกํ เนสิ ฯ ตํ ทิสฺวา เทวตา จ สโกฺก จ หฎฺฐตุฎฺฐา ปจฺจุคฺคมนํ กตฺวา  ปฎิสนฺถารํ กริํสุฯ ตมตฺถํ ทเสฺสตุํ ติอาทิ วุตฺตํฯ ตตฺถ ติ ปุนปฺปุนํ นนฺทิํสุฯ ติ ราชานํ อาลิงฺคิตฺวา ‘‘อิธ นิสีทา’’ติ อตฺตโน ปณฺฑุกมฺพลสิลาสเนน จ กาเมหิ จ นิมเนฺตสิ, อุปฑฺฒรชฺชํ ทตฺวา เอกาสเน นิสีทาเปสีติ อโตฺถฯ
</ol></p>


<p>ตตฺถ สเกฺกน เทวรญฺญา ทสโยชนสหสฺสํ เทวนครํ อฑฺฒติยา จ อจฺฉราโกฎิโย เวชยนฺตปาสาทญฺจ  มเชฺฌ ภินฺทิตฺวา ทินฺนํ สมฺปตฺติํ อนุภวนฺตสฺส มนุสฺสคณนาย สตฺต วสฺสสตานิ อติกฺกนฺตานิฯ เตนตฺตภาเวน เทวโลเก วสนกํ ปุญฺญํ ขีณํ, อนภิรติ อุปฺปนฺนา, ตสฺมา สเกฺกน สทฺธิํ สลฺลปโนฺต คาถมาห –</p>


<ol>
<li>
‘‘อหํ ปุเร สคฺคคโต รมามิ, นเจฺจหิ คีเตหิ จ วาทิเตหิ;  
  
โส ทานิ อชฺช น รมามิ สเคฺค, อายุํ นุ ขีโณ มรณํ นุ สนฺติเก;  
  
อุทาหุ มูโฬฺหสฺมิ ชนินฺทเสฎฺฐา’’ติฯ  
</li>
  
<p>ตตฺถ ติ กิํ นุ มม สรเสน ชีวิตินฺทฺริยํ ขีณํ, อุทาหุ อุปเจฺฉทกกมฺมวเสน มรณํ สนฺติเก ชาตนฺติ ปุจฺฉติฯ ติ ชนินฺทานํ เทวานํ เสฎฺฐฯ
</ol></p>


<p>อถ นํ สโกฺก อาห –</p>


<ol>
<li>
‘‘น ตายุ ขีณํ มรณญฺจ ทูเร, น จาปิ มูโฬฺห นรวีรเสฎฺฐ;  
  
ตุยฺหญฺจ ปุญฺญานิ ปริตฺตกานิ, เยสํ วิปากํ อิธ เวทยิโตฺถฯ  
</li>
  
<li>
‘‘วส เทวานุภาเวน, ราชเสฎฺฐ ทิสมฺปติ;  
  
ตาวติํเสสุ เทเวสุ, ภุญฺช กาเม อมานุเส’’ติฯ  
</li>
  
<p>ตตฺถ ติ อิทํ เตน อตฺตภาเวน เทวโลเก วิปากทายกานิ ปุญฺญานิ สนฺธาย วุตฺตํ, อิตรานิ ปนสฺส ปุญฺญานิ ปถวิยํ ปํสุ วิย อปฺปมาณานิฯ ติ อหํ เต อตฺตโน ปุญฺญานิ  มเชฺฌ ภินฺทิตฺวา ทสฺสามิ, มมานุภาเวน วสาติ ตํ สมสฺสาเสโนฺต อาหฯ
</ol></p>


<p>อถ  นํ ปฎิกฺขิปโนฺต มหาสโตฺต อาห –</p>


<ol>
<li>
‘‘ยถา ยาจิตกํ ยานํ, ยถา ยาจิตกํ ธนํ;  
  
เอวํสมฺปทเมเวตํ, ยํ ปรโต ทานปจฺจยาฯ  
</li>
  
<li>
‘‘น  
จาหเมตมิจฺฉามิ, ยํ ปรโต ทานปจฺจยา;  
  
สยํกตานิ ปุญฺญานิ, ตํ เม อาเวณิกํ ธนํฯ  
</li>
  
<li>
‘‘โสหํ คนฺตฺวา มนุเสฺสสุ, กาหามิ กุสลํ พหุํ;  
  
ทาเนน สมจริยาย, สํยเมน ทเมน จ;  
  
ยํ กตฺวา สุขิโต โหติ, น จ ปจฺฉานุตปฺปตี’’ติฯ  
</li>
  
<p>ตตฺถ ติ ยํ ปเรน ทินฺนตฺตา ลพฺภติ, ตํ ยาจิตกสทิสเมว โหติฯ ยาจิตกญฺหิ ตุฎฺฐกาเล เทนฺติ, อตุฎฺฐกาเล อจฺฉินฺทิตฺวา คณฺหนฺตีติ วทติฯ ติ กายาทีหิ ปาปสฺส อกรเณนฯ ติ สีลสํยเมนฯ ติ อินฺทฺริยทมเนนฯ ติ ยํ กริตฺวา สุขิโต เจว โหติ น จ ปจฺฉานุตปฺปติ, ตถารูปเมว กมฺมํ กริสฺสามีติฯ
</ol></p>


<p>อถสฺส วจนํ สุตฺวา สโกฺก มาตลิํ อาณาเปสิ ‘‘คจฺฉ, ตาต, สาธินราชานํ มิถิลํ เนตฺวา อุยฺยาเน โอตาเรหี’’ติฯ โส ตถา อกาสิฯ ราชา อุยฺยาเน จงฺกมติฯ อถ นํ อุยฺยานปาโล ทิสฺวา ปุจฺฉิตฺวา คนฺตฺวา นารทรโญฺญ อาโรเจสิฯ โส รโญฺญ อาคตภาวํ สุตฺวา ‘‘ตฺวํ ปุรโต คนฺตฺวา อุยฺยานํ สเชฺชตฺวา ตสฺส จ มยฺหญฺจ เทฺว อาสนานิ ปญฺญาเปหี’’ติ อุยฺยานปาลํ อุโยฺยเชสิฯ โส ตถา อกาสิฯ อถ นํ ราชา ปุจฺฉิ ‘‘กสฺส เทฺว อาสนานิ ปญฺญาเปสี’’ติ? ‘‘เอกํ ตุมฺหากํ, เอกํ อมฺหากํ รโญฺญ’’ติฯ อถ นํ ราชา ‘‘โก อโญฺญ สโตฺต มม สนฺติเก อาสเน นิสีทิสฺสตี’’ติ วตฺวา เอกสฺมิํ นิสีทิตฺวา เอกสฺมิํ ปาเท ฐเปสิฯ นารทราชา อาคนฺตฺวา ตสฺส ปาเท วนฺทิตฺวา เอกมนฺตํ นิสีทิฯ โส กิรสฺส สตฺตโม ปนตฺตาฯ ตทา กิร วสฺสสตายุกกาโลว โหติฯ มหาสโตฺต ปน อตฺตโน ปุญฺญพเลน เอตฺตกํ กาลํ วีตินาเมสิฯ โส นารทํ หเตฺถ คเหตฺวา อุยฺยาเน วิจรโนฺต ติโสฺส คาถา อภาสิ –</p>


<ol>
<li>
‘‘อิมานิ  
ตานิ เขตฺตานิ, อิมํ นิกฺขํ สุกุณฺฑลํ;  
  
อิมา ตา หริตานูปา, อิมา นโชฺช สวนฺติโยฯ  
</li>
  
<li>
‘‘อิมา  
ตา โปกฺขรณี รมฺมา, จกฺกวากปกูชิตา;  
  
มนฺทาลเกหิ สญฺฉนฺนา, ปทุมุปฺปลเกหิ จ;  
  
ยสฺสิมานิ มมายิํสุ, กิํ นุ เต ทิสตํ คตาฯ  
</li>
  
<li>
‘‘ตานีธ  
เขตฺตานิ โส ภูมิภาโค, เตเยว อารามวนูปจารา;  
  
ตเมว มยฺหํ ชนตํ อปสฺสโต, สุญฺญํว เม นารท ขายเต ทิสา’’ติฯ  
</li>
  
<p>ตตฺถ ติ ภูมิภาเค สนฺธายาหฯ นฺติ อิมํ ตาทิสเมว อุทกนิทฺธมนํฯ นฺติ โสภเนน มุสลปเวสนกุณฺฑเลน สมนฺนาคตํฯ ติ อุทกนิทฺธมนสฺส อุโภสุ ปเสฺสสุ หริตติณสญฺฉนฺนา อนูปภูมิโยฯ ติ ตาต นารท, เย มม อุปฎฺฐากา จ โอโรธา จ อิมสฺมิํ อุยฺยาเน มหเนฺตน ยเสน มยา สทฺธิํ วิจรนฺตา อิมานิ ฐานานิ มมายิํสุ ปิยายิํสุ, กตรํ นุ เต ทิสตํ คตา, กตฺถ เต เปสิตาฯ ติ อิมสฺมิํ อุยฺยาเน ตาเนว เอตานิ อุปโรปนกวิรุหนฎฺฐานานิฯ ติ อิเม เตเยว อารามวนูปจารา, วิหารภูมิโยติ อโตฺถฯ
</ol></p>


<p>อถ นํ นารโท อาห – ‘‘เทว, ตุมฺหากํ เทวโลกคตานํ อิทานิ สตฺต วสฺสสตานิ, อหํ โว สตฺตโม ปนตฺตา, ตุมฺหากํ อุปฎฺฐากา จ โอโรธา จ มรณมุขํ ปตฺตา, อิทํ โว อตฺตโน สนฺตกํ รชฺชํ, อนุภวถ น’’นฺติฯ ราชา ‘‘ตาต นารท, นาหํ อิธาคจฺฉโนฺต รชฺชตฺถาย อาคโต, ปุญฺญกรณตฺถายมฺหิ อาคโต, อหํ ปุญฺญเมว กริสฺสามี’’ติ วตฺวา คาถา อาห –</p>


<ol>
<li>
‘‘ทิฎฺฐา มยา วิมานานิ, โอภาเสนฺตา จตุทฺทิสา;  
  
สมฺมุขา เทวราชสฺส, ติทสานญฺจ สมฺมุขาฯ  
</li>
  
<li>
‘‘วุตฺถํ  
เม ภวนํ ทิพฺยํ, ภุตฺตา กามา อมานุสา;  
  
ตาวติํเสสุ เทเวสุ, สพฺพกามสมิทฺธิสุฯ  
</li>
  
<li>
‘‘โสหํ เอตาทิสํ หิตฺวา, ปุญฺญายมฺหิ อิธาคโต;  
  
ธมฺมเมว จริสฺสามิ, นาหํ รเชฺชน อตฺถิโกฯ  
</li>
  
<li>
‘‘อทณฺฑาวจรํ  
  
มคฺคํ, สมฺมาสมฺพุทฺธเทสิตํ;  
  
ตํ มคฺคํ ปฎิปชฺชิสฺสํ, เยน คจฺฉนฺติ สุพฺพตา’’ติฯ  
</li>
  
<p>ตตฺถ นฺติ เวชยนฺตํ สนฺธาย อาหฯ นฺติ ตาต นารท, โสหํ พุทฺธญาเณน อปริจฺฉินฺทนียํ เอวรูปํ กามคุณสมฺปตฺติํ ปหาย ปุญฺญกรณตฺถาย อิธาคโตฯ นฺติ อทเณฺฑหิ นิกฺขิตฺตทณฺฑหเตฺถหิ อวจริตพฺพํ สมฺมาทิฎฺฐิปุเรกฺขารํ อฎฺฐงฺคิกํ มคฺคํฯ ติ เยน มเคฺคน สุพฺพตา สพฺพญฺญุพุทฺธา คจฺฉนฺติ, อหมฺปิ อคตปุพฺพํ ทิสํ คนฺตุํ โพธิตเล นิสีทิตฺวา ตเมว มคฺคํ ปฎิปชฺชิสฺสามีติฯ
</ol></p>


<p>เอวํ โพธิสโตฺต อิมา คาถาโย สพฺพญฺญุตญฺญาเณน สงฺขิปิตฺวา กเถสิฯ นารโท ปุนปิ อาห – ‘‘รชฺชํ, เทว, อนุสาสา’’ติฯ ‘‘ตาต, น เม รเชฺชนโตฺถ, สตฺต วสฺสสตานิ วิคตํ ทานํ สตฺตาเหเนว ทาตุกามมฺหี’’ติฯ นารโท ‘‘สาธู’’ติ ตสฺส วจนํ สมฺปฎิจฺฉิตฺวา มหาทานํ ปฎิยาเทสิฯ ราชา สตฺตาหํ ทานํ ทตฺวา สตฺตเม ทิวเส กาลํ กตฺวา ตาวติํสภวเนเยว นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ วสิตพฺพยุตฺตกํ อุโปสถกมฺมํ นามา’’ติ ทเสฺสตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุโปสถิเกสุ อุปาสเกสุ เกจิ โสตาปตฺติผเล, เกจิ สกทาคามิผเล, เกจิ อนาคามิผเล ปติฎฺฐหิํสุฯ ตทา นารทราชา สาริปุโตฺต อโหสิ, มาตลิ อานโนฺท, สโกฺก อนุรุโทฺธ, สาธินราชา ปน อหเมว อโหสินฺติฯ</p>

</p>


<ol>
<li>
<p> [๔๙๕] ๑๒. ทสพฺราหฺมณชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต อสทิสทานํ อารพฺภ กเถสิฯ ตํ อฎฺฐกนิปาเต  (ชา. ๑.๘.๖๙ อาทโย) วิตฺถาริตเมวฯ ราชา กิร ตํ ทานํ ททโนฺต สตฺถารํ เชฎฺฐกํ กตฺวา ปญฺจ ภิกฺขุสตานิ วิจินิตฺวา คณฺหิตฺวา มหาขีณาสวานํเยว อทาสิฯ อถสฺส คุณกถํ กเถนฺตา ‘‘อาวุโส, ราชา อสทิสทานํ ททโนฺต วิจินิตฺวา มหปฺผลฎฺฐาเน อทาสี’’ติ ธมฺมสภายํ กถํ สมุฎฺฐาเปสุํฯ สตฺถา อาคนฺตฺวา ‘‘กาย  นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘อนจฺฉริยํ, ภิกฺขเว, ยํ โกสลราชา  มาทิสสฺส พุทฺธสฺส อุปฎฺฐาโก หุตฺวา วิเจยฺยทานํ เทติ, โปราณกปณฺฑิตา อนุปฺปเนฺน พุเทฺธปิ วิเจยฺยทานํ อทํสู’’ติ วตฺวา อตีตํ อาหริฯ</p>


<p>อตีเต กุรุรเฎฺฐ อินฺทปตฺถนคเร ยุธิฎฺฐิลโคโตฺต โกรโพฺย นาม ราชา รชฺชํ กาเรสิฯ ตสฺส วิธุโร นาม อมโจฺจ อตฺถญฺจ ธมฺมญฺจ อนุสาสติฯ ราชา สกลชมฺพุทีปํ โขเภตฺวา มหาทานํ เทติฯ ตํ คเหตฺวา ภุญฺชเนฺตสุ เอโกปิ ปญฺจสีลมตฺตํ รกฺขโนฺต นาม นตฺถิ, สเพฺพ ทุสฺสีลาว, ทานํ ราชานํ น โตเสติฯ ราชา ‘‘วิเจยฺยทานํ มหปฺผล’’นฺติ สีลวนฺตานํ ทาตุกาโม หุตฺวา จิเนฺตสิ ‘‘วิธุรปณฺฑิเตน สทฺธิํ มนฺตยิสฺสามี’’ติฯ โส ตํ อุปฎฺฐานํ อาคตํ อาสเน นิสีทาเปตฺวา ปญฺหํ ปุจฺฉิฯ ตมตฺถํ ปกาเสโนฺต สตฺถา อุปฑฺฒคาถมาห –</p>


<ol>
<li>
‘‘ราชา อโวจ วิธุรํ, ธมฺมกาโม ยุธิฎฺฐิโล’’ติ;  
  
<p>ปรโต รโญฺญ จ วิธุรสฺส จ วจนปฎิวจนํ โหติ –
</ol></p>


‘‘พฺราหฺมเณ วิธุร ปริเยส, สีลวเนฺต พหุสฺสุเตฯ  
</p>
  
<ol>
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘ทุลฺลภา พฺราหฺมณา เทว, สีลวโนฺต พหุสฺสุตา;  
  
วิรตา เมถุนา ธมฺมา, เย เต ภุเญฺชยฺยุ โภชนํฯ  
</li>
  
<li>
‘‘ทส  
ขลุ มหาราช, ยา ตา พฺราหฺมณชาติโย;  
  
เตสํ วิภงฺคํ วิจยํ, วิตฺถาเรน สุโณหิ เมฯ  
</li>
  
<li>
‘‘ปสิพฺพเก คเหตฺวาน, ปุเณฺณ มูลสฺส สํวุเต;  
  
โอสธิกาโย คเนฺถนฺติ, นฺหาปยนฺติ ชปนฺติ จฯ  
</li>
  
<li>
‘‘ติกิจฺฉกสมา ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา  
  
เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘กิงฺกิณิกาโย คเหตฺวา, โฆเสนฺติ ปุรโตปิ เต;  
  
เปสนานิปิ คจฺฉนฺติ, รถจริยาสุ สิกฺขเรฯ  
</li>
  
<li>
‘‘ปริจารกสมา ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘กมณฺฑลุํ คเหตฺวาน, วงฺกทณฺฑญฺจ พฺราหฺมณา;  
  
ปจฺจุเปสฺสนฺติ ราชาโน, คาเมสุ นิคเมสุ จ;  
  
นาทิเนฺน วุฎฺฐหิสฺสาม, คามมฺหิ วา วนมฺหิ วาฯ  
</li>
  
<li>
‘‘นิคฺคาหกสมา  
ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต  
เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘ปรูฬฺหกจฺฉนขโลมา, ปงฺกทนฺตา รชสฺสิรา;  
  
โอกิณฺณา รชเรณูหิ, ยาจกา วิจรนฺติ เตฯ  
</li>
  
<li>
‘‘ขาณุฆาตสมา ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา  
เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘หรีตกํ อามลกํ, อมฺพํ ชมฺพุํ วิภีตกํ;  
  
ลพุชํ ทนฺตโปณานิ, เพลุวา พทรานิ จฯ  
</li>
  
<li>
‘‘ราชายตนํ อุจฺฉุปุฎํ, ธูมเนตฺตํ มธุอญฺชนํ;  
  
อุจฺจาวจานิ ปณิยานิ, วิปเณนฺติ ชนาธิปฯ  
</li>
  
<li>
‘‘วาณิชกสมา ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต  
  
เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘กสิวาณิชฺชํ กาเรนฺติ, โปสยนฺติ อเชฬเก;  
  
กุมาริโย ปเวจฺฉนฺติ, วิวาหนฺตาวหนฺติ จฯ  
</li>
  
<li>
‘‘สมา อมฺพฎฺฐเวเสฺสหิ, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘นิกฺขิตฺตภิกฺขํ  
ภุญฺชนฺติ, คาเมเสฺวเก ปุโรหิตา;  
  
พหู เต ปริปุจฺฉนฺติ, อณฺฑเจฺฉทา นิลญฺฉกาฯ  
</li>
  
<li>
‘‘ปสูปิ ตตฺถ หญฺญนฺติ, มหิํสา สูกรา อชา;  
  
โคฆาตกสมา ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘อสิจมฺมํ  
คเหตฺวาน, ขคฺคํ ปคฺคยฺห พฺราหฺมณา;  
  
เวสฺสปเถสุ ติฎฺฐนฺติ, สตฺถํ อพฺพาหยนฺติปิฯ  
</li>
  
<li>
‘‘สมา โคปนิสาเทหิ, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา  
เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘อรเญฺญ กุฎิกํ กตฺวา, กุฎานิ การยนฺติ เต;  
  
สสพิฬาเร พาเธนฺติ, อาโคธา มจฺฉกจฺฉปํฯ  
</li>
  
<li>
‘‘เต ลุทฺทกสมา ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต  
เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผลํฯ  
</li>
  
<li>
‘‘อเญฺญ ธนสฺส กามา หิ, เหฎฺฐามเญฺจ ปสกฺกิตา;  
  
ราชาโน อุปริ นฺหายนฺติ, โสมยาเค อุปฎฺฐิเตฯ  
</li>
  
<li>
‘‘มลมชฺชกสมา  
ราช, เตปิ วุจฺจนฺติ พฺราหฺมณา;  
  
อกฺขาตา เต มหาราช, ตาทิเส นิปตามเสฯ  
</li>
  
<li>
‘‘อเปตา เต จ พฺรหฺมญฺญา, (อิติ ราชา โกรโพฺย)  
  
น เต วุจฺจนฺติ พฺราหฺมณา;  
  
อเญฺญ วิธุร ปริเยส, สีลวเนฺต พหุสฺสุเตฯ  
</li>
  
<li>
‘‘วิรเต เมถุนา ธมฺมา, เย เม ภุเญฺชยฺยุ โภชนํ;  
  
ทกฺขิณํ สมฺม ทสฺสาม, ยตฺถ ทินฺนํ มหปฺผล’’นฺติฯ  
</li>
  
<p>ตตฺถ ติ มเคฺคนาคตสีเลฯ ติ ปฎิเวธพหุสฺสุเตฯ นฺติ ทานํฯ ติ เย ธมฺมิกา สมณพฺราหฺมณา ตว ทานํ  ภุเญฺชยฺยุํ, เต ทุลฺลภาฯ ติ พฺราหฺมณกุลานิฯ นฺติ เตสํ พฺราหฺมณานํ วิภงฺคํ มม ปญฺญาย วิจิตภาวํ วิตฺถาเรน สุโณหิฯ ติ พทฺธมุเขฯ ติ ‘‘อิทํ อิมสฺส โรคสฺส เภสชฺชํ, อิทํ อิมสฺส โรคสฺส เภสชฺช’’นฺติ เอวํ สิโลเก พนฺธิตฺวา มนุสฺสานํ เทนฺติฯ ติ นหาปนํ นาม กโรนฺติฯ ติ ภูตวิชฺชํ ปริวเตฺตนฺติฯ ติ เวชฺชสทิสาฯ ติ เตปิ ‘‘พฺราหฺมณา วา มยํ, อพฺราหฺมณา วา’’ติ อชานิตฺวา เวชฺชกเมฺมน ชีวิกํ กเปฺปนฺตา โวหาเรน ‘‘พฺราหฺมณา’’ติ วุจฺจนฺติฯ ติ อิเม เต มยา เวชฺชพฺราหฺมณา นาม อกฺขาตาฯ ติ วเทหิ ทานิ, กิํ ตาทิเส พฺราหฺมเณ นิปตาม, นิมนฺตนตฺถาย อุปสงฺกมาม, อตฺถิ เต เอเตหิ อโตฺถติ ปุจฺฉติฯ ติ พฺราหฺมณธมฺมโตฯ ติ เต พาหิตปาปตาย พฺราหฺมณา นาม น วุจฺจนฺติฯ
</ol></p>


<p>ติ มหาราช, อปเรปิ พฺราหฺมณา อตฺตโน พฺราหฺมณธมฺมํ ฉเฑฺฑตฺวา ชีวิกตฺถาย ราชราชมหามตฺตานํ ปุรโต กํสตาเฬ คเหตฺวา วาเทนฺตา คายนฺตา คจฺฉนฺติฯ ติ ทาสกมฺมกรา วิย เปสนานิปิ คจฺฉนฺติฯ ติ รถสิปฺปํ สิกฺขนฺติฯ ติ ทาสกมฺมกรสทิสาฯ นฺติ  วงฺกทณฺฑกฎฺฐํฯ ติ ราชราชมหามเตฺต ปฎิจฺจ อาคมฺม สนฺธาย อุปเสวนฺติฯ ติ เตสํ นิเวสนทฺวาเร นิสีทนฺติฯ ติ นิคฺคหการเกหิ พลิสาธกราชปุริเสหิ สมาฯ ยถา เต ปุริสา ‘‘อคฺคเหตฺวา น คมิสฺสามา’’ติ นิคฺคหํ กตฺวา คณฺหนฺติเยว, ตถา ‘‘คาเม วา  วเน วา อลทฺธา มรนฺตาปิ น วุฎฺฐหิสฺสามา’’ติ อุปวสนฺติฯ ติ เตปิ พลิสาธกสทิสา ปาปธมฺมาฯ</p>


<p>ติ รเชหิ จ ปํสูหิ จ โอกิณฺณาฯ ติ ธนยาจกาฯ ติ มลีนสรีรตาย ฌามเขเตฺต ขาณุฆาตเกหิ ภูมิํ ขณิตฺวา ฌามขาณุกอุทฺธรณกมนุเสฺสหิ สมานา, ‘‘อคฺคเหตฺวา น คมิสฺสามา’’ติ นิจฺจลภาเวน ฐิตตฺตา นิขณิตฺวา ฐปิตวติขาณุกา วิยาติปิ อโตฺถฯ ติ เตปิ ตถา ลทฺธํ ธนํ วฑฺฒิยา ปโยเชตฺวา ปุน ตเถว ฐิตตฺตา ทุสฺสีลา พฺราหฺมณาฯ</p>


<p>นฺติ  อุจฺฉุเญฺจว ผาณิตปุฎญฺจฯ นฺติ มธุเญฺจว อญฺชนญฺจฯ ติ มหคฺฆอปฺปคฺฆานิฯ ติ ภณฺฑานิฯ ติ วิกฺกิณนฺติฯ ติ เตปิ อิมานิ เอตฺตกานิ วิกฺกิณิตฺวา ชีวิกกปฺปกา วาณิชกพฺราหฺมณาฯ ติ โครสวิกฺกเยน ชีวิกกปฺปนตฺถํ โปเสนฺติฯ ติ อตฺตโน ธีตโร หิรญฺญสุวณฺณํ คเหตฺวา ปเรสํ เทนฺติฯ เต เอวํ ปเรสํ ททมานา วิวาหนฺติ นาม, อตฺตโน ปุตฺตานํ อตฺถาย คณฺหมานา อาวาหนฺติ นามฯ ติ กุฎุมฺพิเกหิ เจว คหปตีหิ จ สมา, เตปิ โวหารวเสน ‘‘พฺราหฺมณา’’ติ วุจฺจนฺติฯ</p>


<p>นฺติ คามปุโรหิตา หุตฺวา อตฺตโน อตฺถาย นิพทฺธภิกฺขํฯ ติ พหู ชนา เอเต คามปุโรหิเต นกฺขตฺตมุหุตฺตมงฺคลานิ ปุจฺฉนฺติฯ ติ ภติํ คเหตฺวา พลิพทฺทานํ อณฺฑเจฺฉทกา เจว ติสูลาทิองฺกกรเณน ลญฺฉกา จ, ลกฺขณการกาติ อโตฺถฯ ติ เตสํ คามปุโรหิตานํ เคเหสุ มํสวิกฺกิณนตฺถํ เอเต ปสุอาทโยปิ หญฺญนฺติฯ ติ เตปิ โคฆาตกสมา พฺราหฺมณาติ วุจฺจนฺติฯ</p>


<p>นฺติ อสิลฎฺฐิเญฺจว กณฺฑวารณญฺจฯ ติ วาณิชานํ คมนมเคฺคสุฯ ติ สตฺถวาหานํ หตฺถโต สตมฺปิ สหสฺสมฺปิ คเหตฺวา สเตฺถ โจราฎวิํ อติพาเหนฺติฯ ติ โคปาลเกหิ เจว นิสาเทหิ จ คามฆาตกโจเรหิ สมาติ วุตฺตํฯ ติ เตปิ เอวรูปา พฺราหฺมณาติ วุจฺจนฺติฯ ติ กูฎปาสาทีนิ โรเปนฺติฯ ติ สเส เจว พิฬาเร จฯ เอเตน ถลจเร มิเค ทเสฺสติฯ นฺติ ถลเชสุ ตาว อาโคธโต มหเนฺต จ ขุทฺทเก จ ปาณโย พาเธนฺติ มาเรนฺติ, ชลเชสุ มจฺฉกจฺฉเปฯ ติ เตปิ ลุทฺทกสมา  พฺราหฺมณาติ วุจฺจนฺติฯ</p>


<p>  ติ อปเร พฺราหฺมณา ธนํ ปเตฺถนฺตาฯ ติ ‘‘กลิปวาหกมฺมํ กาเรสฺสามา’’ติ รตนมยํ มญฺจํ กาเรตฺวา ตสฺส เหฎฺฐา นิปนฺนา อจฺฉนฺติฯ อถ เนสํ โสมยาเค อุปฎฺฐิเต ราชาโน อุปริ นหายนฺติ, เต กิร โสมยาเค นิฎฺฐิเต อาคนฺตฺวา  ตสฺมิํ มเญฺจ นิสีทนฺติฯ อถ เน อเญฺญ พฺราหฺมณา ‘‘กลิํ ปวาเหสฺสามา’’ติ นหาเปนฺติฯ รตนมโญฺจ เจว รโญฺญ ราชาลงฺกาโร จ สโพฺพ เหฎฺฐามเญฺจ นิปนฺนเสฺสว โหติฯ ติ เตปิ มลมชฺชเกหิ นหาปิเตหิ สทิสา พฺราหฺมณาติ วุจฺจนฺติฯ</p>


<p>เอวญฺจิเม โวหารมตฺตพฺราหฺมเณ ทเสฺสตฺวา อิทานิ ปรมตฺถพฺราหฺมเณ ทเสฺสโนฺต เทฺว คาถา อภาสิ –</p>


<ol>
<li>
‘‘อตฺถิ โข พฺราหฺมณา เทว, สีลวโนฺต พหุสฺสุตา;  
  
วิรตา เมถุนา ธมฺมา, เย เต ภุเญฺชยฺยุ โภชนํฯ  
</li>
  
<li>
‘‘เอกญฺจ ภตฺตํ ภุญฺชนฺติ, น จ มชฺชํ ปิวนฺติ เต;  
  
อกฺขาตา เต มหาราช, ตาทิเส นิปตามเส’’ติฯ  
</li>
  
<p>ตตฺถ ติ อริยสีเลน สมนฺนาคตาฯ ติ ปฎิเวธพาหุสเจฺจน สมนฺนาคตาฯ ติ เอวรูเป พาหิตปาเป ปเจฺจกพุทฺธพฺราหฺมเณ นิมนฺตนตฺถาย อุปสงฺกมามาติฯ
</ol></p>


<p>ราชา ตสฺส กถํ สุตฺวา ปุจฺฉิ ‘‘สมฺม วิธุร, เอวรูปา อคฺคทกฺขิเณยฺยา พฺราหฺมณา กหํ วสนฺตี’’ติ? อุตฺตรหิมวเนฺต นนฺทมูลกปพฺภาเร, มหาราชาติฯ ‘‘เตน หิ, ปณฺฑิต, ตว พเลน มยฺหํ เต พฺราหฺมเณ ปริเยสา’’ติ ตุฎฺฐมานโส คาถมาห –</p>


<ol>
<li>
‘‘เอเต โข พฺราหฺมณา วิธุร, สีสวโนฺต พหุสฺสุตา;  
  
เอเต วิธุร ปริเยส, ขิปฺปญฺจ เน นิมนฺตยา’’ติฯ  
</li>
  
<p>มหาสโตฺต ‘‘สาธู’’ติ ตสฺส วจนํ สมฺปฎิจฺฉิตฺวา ‘‘เตน หิ, มหาราช, นครํ อลงฺการาเปตฺวา สเพฺพ นครวาสิโน ทานํ ทตฺวา อุโปสถํ อธิฎฺฐาย สมาทินฺนสีลา โหนฺตู’’ติ เภริํ จราเปตฺวา ‘‘ตุเมฺหปิ สทฺธิํ ปริชเนน อุโปสถํ สมาทิยถา’’ติ วตฺวา สยํ ปาโตว ภุญฺชิตฺวา อุโปสถํ สมาทาย สายนฺหสมเย ชาติปุปฺผปุณฺณํ สุวณฺณสมุคฺคํ อาหราเปตฺวา รญฺญา  สทฺธิํ ปญฺจปติฎฺฐิตํ ปติฎฺฐหิตฺวา  ปเจฺจกพุทฺธานํ คุเณ อนุสฺสริตฺวา วนฺทิตฺวา ‘‘อุตฺตรหิมวเนฺต นนฺทมูลกปพฺภารวาสิโน ปญฺจสตา ปเจฺจกพุทฺธา เสฺว อมฺหากํ ภิกฺขํ คณฺหนฺตู’’ติ นิมเนฺตตฺวา อากาเส อฎฺฐ ปุปฺผมุฎฺฐิโย วิสฺสเชฺชสิฯ ตทา ตตฺถ ปญฺจสตา ปเจฺจกพุทฺธา วสนฺติ, ปุปฺผานิ คนฺตฺวา เตสํ อุปริ ปติํสุฯ เต อาวเชฺชนฺตา ตํ การณํ  ญตฺวา ‘‘มาริสา, วิธุรปณฺฑิเตน นิมนฺติตมฺห, น โข ปเนส อิตฺตรสโตฺต, พุทฺธงฺกุโร เอส, อิมสฺมิํเยว กเปฺป พุโทฺธ ภวิสฺสติ, กริสฺสามสฺส สงฺคห’’นฺติ นิมนฺตนํ อธิวาสยิํสุฯ มหาสโตฺต ปุปฺผานํ อนาคมนสญฺญาย อธิวาสิตภาวํ ญตฺวา ‘‘มหาราช, เสฺว ปเจฺจกพุทฺธา อาคมิสฺสนฺติ, สกฺการสมฺมานํ กโรหี’’ติ อาหฯ ราชา ปุนทิวเส มหาสกฺการํ กตฺวา มหาตเล มหารหานิ อาสนานิ ปญฺญเปสิฯ ปเจฺจกพุทฺธา อโนตตฺตทเห กตสรีรปฎิชคฺคนา เวลํ สลฺลเกฺขตฺวา อากาเสนาคนฺตฺวา ราชงฺคเณ โอตริํสุฯ ราชา จ โพธิสโตฺต จ ปสนฺนมานสา เตสํ หตฺถโต ปตฺตานิ คเหตฺวา ปาสาทํ อาโรเปตฺวา นิสีทาเปตฺวา ทกฺขิโณทกํ ทตฺวา ปณีเตน ขาทนีเยน โภชนีเยน ปริวิสิํสุฯ ภตฺตกิจฺจปริโยสาเน จ ปุนทิวสตฺถายาติ เอวํ สตฺต ทิวเส นิมเนฺตตฺวา มหาทานํ ทตฺวา สตฺตเม ทิวเส สพฺพปริกฺขาเร อทํสุฯ เต อนุโมทนํ กตฺวา อากาเสน ตเตฺถว คตา, ปริกฺขาราปิ เตหิ สทฺธิํเยว คตาฯ
</ol></p>


<p>สตฺถา อิมํ ธมฺมเทสนํ อาหริตฺวา ‘‘อนจฺฉริยํ, ภิกฺขเว, โกสลรโญฺญ มม อุปฎฺฐากสฺส สโต วิเจยฺยทานํ ทาตุํ, โปราณกปณฺฑิตา อนุปฺปเนฺนปิ พุเทฺธ ทานํ อทํสุเยวา’’ติ วตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, วิธุรปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๔๙๖] ๑๓. ภิกฺขาปรมฺปรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ กุฎุมฺพิกํ อารพฺภ กเถสิฯ โส กิร สโทฺธ อโหสิ ปสโนฺน, ตถาคตสฺส เจว สงฺฆสฺส จ นิพทฺธํ มหาสกฺการํ กโรติฯ อเถกทิวสํ จิเนฺตสิ ‘‘อหํ พุทฺธรตนสฺส เจว สงฺฆรตนสฺส จ ปณีตานิ ขาทนียโภชนียานิ เจว สุขุมวตฺถานิ จ เทโนฺต นิจฺจํ มหาสกฺการํ กโรมิ, อิทานิ ธมฺมรตนสฺสปิ กริสฺสามิ, กถํ นุ โข ตสฺส สกฺการํ กโรเนฺตน  กตฺตพฺพ’’นฺติฯ โส พหูนิ คนฺธมาลาทีนิ  อาทาย เชตวนํ คนฺตฺวา สตฺถารํ วนฺทิตฺวา ปุจฺฉิ ‘‘อหํ, ภเนฺต, ธมฺมรตนสฺส สกฺการํ กตฺตุกาโมมฺหิ, กถํ นุ โข ตสฺส สกฺการํ กโรเนฺตน กตฺตพฺพ’’นฺติฯ อถ นํ สตฺถา อาห – ‘‘สเจ ธมฺมรตนสฺส สกฺการํ กตฺตุกาโม, ธมฺมภณฺฑาคาริกสฺส อานนฺทสฺส สกฺการํ กโรหี’’ติฯ โส ‘‘สาธู’’ติ ปฎิสฺสุณิตฺวา เถรํ นิมเนฺตตฺวา ปุนทิวเส มหเนฺตน สกฺกาเรน อตฺตโน เคหํ เนตฺวา มหารเห อาสเน นิสีทาเปตฺวา คนฺธมาลาทีหิ ปูเชตฺวา นานคฺครสโภชนํ ทตฺวา มหเคฺฆ ติจีวรปฺปโหนเก สาฎเก อทาสิฯ เถโรปิ ‘‘อยํ สกฺกาโร ธมฺมรตนสฺส กโต, น มยฺหํ อนุจฺฉวิโก, อคฺคสาวกสฺส ธมฺมเสนาปติสฺส อนุจฺฉวิโก’’ติ จิเนฺตตฺวา ปิณฺฑปาตญฺจ วตฺถานิ จ วิหารํ หริตฺวา สาริปุตฺตเตฺถรสฺส อทาสิฯ โสปิ ‘‘อยํ สกฺกาโร ธมฺมรตนสฺส กโต, เอกเนฺตน ธมฺมสฺสามิโน สมฺมาสมฺพุทฺธเสฺสว อนุจฺฉวิโก’’ติ จิเนฺตตฺวา ทสพลสฺส อทาสิฯ สตฺถา อตฺตโน อุตฺตริตรํ อทิสฺวา ปิณฺฑปาตํ ปริภุญฺชิ, จีวรสาฎเก อคฺคเหสิฯ</p>


<p>ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อสุโก นาม กุฎุมฺพิโก ‘ธมฺมรตนสฺส สกฺการํ กโรมี’ติ ธมฺมภณฺฑาคาริกสฺส อานนฺทเตฺถรสฺส อทาสิฯ เถโร ‘นายํ มยฺหํ อนุจฺฉวิโก’ติ ธมฺมเสนาปติโน อทาสิ, โสปิ ‘นายํ มยฺหํ อนุจฺฉวิโก’ติ ตถาคตสฺส อทาสิฯ ตถาคโต อญฺญํ อุตฺตริตรํ อปสฺสโนฺต อตฺตโน ธมฺมสฺสามิตาย ‘มยฺหเมเวโส อนุจฺฉวิโก’ติ ตํ ปิณฺฑปาตํ ปริภุญฺชิ, จีวรสาฎเกปิ คณฺหิ, เอวํ โส ปิณฺฑปาโต ยถานุจฺฉวิกตาย ธมฺมสฺสามิโนว ปาทมูลํ คโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว ปิณฺฑปาโต ปรมฺปรา ยถานุจฺฉวิกํ คจฺฉติ, ปุเพฺพปิ อนุปฺปเนฺน พุเทฺธ อคมาสิเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทโตฺต อคติคมนํ ปหาย ทส ราชธเมฺม อโกเปโนฺต ธเมฺมน รชฺชํ กาเรสิฯ เอวํ สเนฺตปิสฺส วินิจฺฉโย สุโญฺญ วิย อโหสิฯ ราชา อตฺตโน อคุณคเวสโก หุตฺวา อโนฺตนิเวสนาทีนิ  ปริคฺคณฺหโนฺต อเนฺตปุเร จ อโนฺตนคเร จ ทฺวารคาเมสุ จ อตฺตโน อคุณํ กเถนฺตํ อทิสฺวา ‘‘ชนปเท คเวสิสฺสามี’’ติ อมจฺจานํ รชฺชํ นิยฺยาเทตฺวา ปุโรหิเตน สทฺธิํ อญฺญาตกเวเสเนว กาสิรเฎฺฐ จรโนฺต กญฺจิ อคุณํ กเถนฺตํ อทิสฺวา ปจฺจเนฺต เอกํ นิคมํ ปตฺวา พหิทฺวารสาลายํ นิสีทิฯ ตสฺมิํ ขเณ นิคมวาสี อสีติโกฎิวิภโว กุฎุมฺพิโก มหเนฺตน ปริวาเรน นฺหานติตฺถํ คจฺฉโนฺต สาลายํ นิสินฺนํ สุวณฺณวณฺณํ สุขุมาลสรีรํ ราชานํ ทิสฺวา อุปฺปนฺนสิเนโห สาลํ ปวิสิตฺวา ปฎิสนฺถารํ กตฺวา ‘‘อิเธว  โหถา’’ติ วตฺวา เคหํ คนฺตฺวา นานคฺครสโภชนํ สมฺปาเทตฺวา มหเนฺตน ปริวาเรน ภตฺตภาชนานิ คาหาเปตฺวา อคมาสิฯ ตสฺมิํ ขเณ หิมวนฺตวาสี ปญฺจาภิโญฺญ ตาปโส อาคนฺตฺวา ตเตฺถว นิสีทิฯ นนฺทมูลกปพฺภารโต ปเจฺจกพุโทฺธปิ อาคนฺตฺวา ตเตฺถว นิสีทิฯ</p>


<p>กุฎุมฺพิโก รโญฺญ หตฺถโธวนอุทกํ ทตฺวา นานคฺครเสหิ สูปพฺยญฺชเนหิ ภตฺตปาติํ สเชฺชตฺวา รโญฺญ อุปเนสิฯ ราชา นํ คเหตฺวา ปุโรหิตสฺส พฺราหฺมณสฺส อทาสิฯ พฺราหฺมโณ คเหตฺวา ตาปสสฺส อทาสิฯ ตาปโส ปเจฺจกพุทฺธสฺส สนฺติกํ คนฺตฺวา วามหเตฺถน ภตฺตปาติํ, ทกฺขิณหเตฺถน กมณฺฑลุํ คเหตฺวา ทกฺขิโณทกํ ทตฺวา ปเตฺต ภตฺตํ ปกฺขิปิฯ โส กญฺจิ อนิมเนฺตตฺวา อนาปุจฺฉิตฺวา ปริภุญฺชิฯ ตสฺส ภตฺตกิจฺจปริโยสาเน กุฎุมฺพิโก จิเนฺตสิ ‘‘มยา รโญฺญ ภตฺตํ ทินฺนํ, รญฺญา พฺราหฺมณสฺส, พฺราหฺมเณน ตาปสสฺส, ตาปเสน ปเจฺจกพุทฺธสฺส, ปเจฺจกพุโทฺธ กญฺจิ อนาปุจฺฉิตฺวา ปริภุญฺชิ, กิํ นุ โข อิเมสํ เอตฺตกํ ทานการณํ, กิํ อิมสฺส กญฺจิ อนาปุจฺฉิตฺวาว  ภุญฺชนการณํ, อนุปุเพฺพน เต ปุจฺฉิสฺสามี’’ติฯ โส เอเกกํ อุปสงฺกมิตฺวา วนฺทิตฺวา ปุจฺฉิฯ เตปิสฺส กเถสุํ –</p>


<ol>
<li>
‘‘สุขุมาลรูปํ ทิสฺวา, รฎฺฐา วิวนมาคตํ;  
  
กุฎาคารวรูเปตํ, มหาสยนมุปาสิตํฯ  
</li>
  
<li>
‘‘ตสฺส เต เปมเกนาหํ, อทาสิํ วฑฺฒโมทนํ;  
  
สาลีนํ วิจิตํ ภตฺตํ, สุจิํ มํสูปเสจนํฯ  
</li>
  
<li>
‘‘ตํ ตฺวํ ภตฺตํ ปฎิคฺคยฺห, พฺราหฺมณสฺส อทาสยิ;  
  
อตฺตานํ อนสิตฺวาน, โกยํ ธโมฺม นมตฺถุ เตฯ  
</li>
  
<li>
‘‘อาจริโย  
พฺราหฺมโณ มยฺหํ, กิจฺจากิเจฺจสุ พฺยาวโฎ;  
  
ครุ จ อามนฺตนีโย จ, ทาตุมรหามิ โภชนํฯ  
</li>
  
<li>
‘‘พฺราหฺมณํ ทานิ ปุจฺฉามิ, โคตมํ ราชปูชิตํ;  
  
ราชา เต ภตฺตํ ปาทาสิ, สุจิํ มํสูปเสจนํฯ  
</li>
  
<li>
‘‘ตํ  
ตฺวํ ภตฺตํ ปฎิคฺคยฺห, อิสิสฺส โภชนํ อทา;  
  
อเขตฺตญฺญูสิ ทานสฺส, โกยํ ธโมฺม นมตฺถุ เตฯ  
</li>
  
<li>
‘‘ภรามิ ปุตฺตทาเร จ, ฆเรสุ คธิโต อหํ;  
  
ภุเญฺช มานุสเก กาเม, อนุสาสามิ ราชิโนฯ  
</li>
  
<li>
‘‘อารญฺญิกสฺส อิสิโน, จิรรตฺตํ ตปสฺสิโน;  
  
วุฑฺฒสฺส ภาวิตตฺตสฺส, ทาตุมรหามิ โภชนํฯ  
</li>
  
<li>
‘‘อิสิญฺจ ทานิ ปุจฺฉามิ, กิสํ ธมนิสนฺถตํ;  
  
ปรูฬฺหกจฺฉนขโลมํ, ปงฺกทนฺตํ รชสฺสิรํฯ  
</li>
  
<li>
‘‘เอโก อรเญฺญ วิหรสิ, นาวกงฺขสิ ชีวิตํ;  
  
ภิกฺขุ เกน ตยา เสโยฺย, ยสฺส ตฺวํ โภชนํ อทาฯ  
</li>
  
<li>
‘‘ขณนฺตาลุกลมฺพานิ, พิลาลิตกฺกลานิ จ;  
  
ธุนํ สามากนีวารํ, สงฺฆาริยํ ปสาริยํฯ  
</li>
  
<li>
‘‘สากํ ภิสํ มธุํ มํสํ, พทรามลกานิ จ;  
  
ตานิ อาหริตฺวา ภุญฺชามิ, อตฺถิ เม โส ปริคฺคโหฯ  
</li>
  
<li>
‘‘ปจโนฺต  
อปจนฺตสฺส, อมมสฺส สกิญฺจโน;  
  
อนาทานสฺส สาทาโน, ทาตุมรหามิ โภชนํฯ  
</li>
  
<li>
‘‘ภิกฺขุญฺจ ทานิ ปุจฺฉามิ, ตุณฺหีมาสีน สุพฺพตํ;  
  
อิสิ เต ภตฺตํ ปาทาสิ, สุจิํ มํสูปเสจนํฯ  
</li>
  
<li>
‘‘ตํ ตฺวํ ภตฺตํ ปฎิคฺคยฺห, ตุณฺหี ภุญฺชสิ เอกโก;  
  
นาญฺญํ กญฺจิ นิมเนฺตสิ, โกยํ ธโมฺม นมตฺถุ เตฯ  
</li>
  
<li>
‘‘น  
ปจามิ น ปาเจมิ, น ฉินฺทามิ น เฉทเย;  
  
ตํ มํ อกิญฺจนํ ญตฺวา, สพฺพปาเปหิ อารตํฯ  
</li>
  
<li>
‘‘วาเมน  
ภิกฺขมาทาย, ทกฺขิเณน กมณฺฑลุํ;  
  
อิสิ เม ภตฺตํ ปาทาสิ, สุจิํ มํสูปเสจนํฯ  
</li>
  
<li>
‘‘เอเต หิ ทาตุมรหนฺติ, สมมา สปริคฺคหา;  
  
ปจฺจนีกมหํ มเญฺญ, โย ทาตารํ นิมนฺตเย’’ติฯ  
</li>
  
<p>ตตฺถ นฺติ นิรุทการญฺญสทิสํ อิมํ ปจฺจนฺตํ อาคตํฯ นฺติ กูฎาคารวเรน อุปคตํ, เอกํ วรกูฎาคารวาสินนฺติ อโตฺถฯ นฺติ ตเตฺถว สุปญฺญตฺตํ สิริสยนํ อุปาสิตํฯ ติ เอวรูปํ ตํ ทิสฺวา อหํ เปมมกาสิํ, ตสฺส เต เปมเกนฯ นฺติ อุตฺตโมทนํฯ นฺติ อปคตขณฺฑกาฬเกหิ วิจิตตณฺฑุเลหิ กตํฯ ติ อทาสิฯ นฺติ อตฺตนา, อยเมว วา ปาโฐฯ ติ อภุญฺชิตฺวาฯ ติ มหาราช, โก เอส ตุมฺหากํ สภาโวฯ ติ นโม ตว อตฺถุ, โย ตฺวํ อตฺตนา อภุญฺชิตฺวา ปรสฺส อทาสิฯ
</ol></p>


<p>ติ กุฎุมฺพิก เอส มยฺหํ อาจารสิกฺขาปโก อาจริโยฯ ติ อุสฺสุโกฯ ติ อามเนฺตตพฺพยุตฺตโก มยา ทินฺนํ ภตฺตํ คเหตุํ อนุรูโปฯ ติ ‘‘อหํ เอวรูปสฺส อาจริยสฺส โภชนํ ทาตุํ อรหามี’’ติ ราชา พฺราหฺมณสฺส คุณํ วเณฺณสิฯ ติ นาหํ ทานสฺส เขตฺตํ, มยิ ทินฺนํ มหปฺผลํ น โหตีติ เอวํ อตฺตานํ ทานสฺส อเขตฺตํ ชานาสิ มเญฺญติฯ ติ อตฺตโน อตฺถํ ปหาย รโญฺญ อตฺถญฺจ ธมฺมญฺจ อนุสาสามิฯ</p>


<p>เอวํ อตฺตโน อคุณํ กเถตฺวา ติ อิสิโน คุณํ กเถสิฯ ติ สีลาทิคุณปริเยสกสฺสฯ ติ ตปนิสฺสิตสฺสฯ ติ  ปณฺฑิตสฺส คุณวุฑฺฒสฺสฯ ติ สยํ ทุลฺลภโภชโน หุตฺวา เอวรูปํ โภชนํ อญฺญสฺส เทสิ, กิํ อตฺตโน ชีวิตํ น กงฺขสิฯ ติ อยํ ภิกฺขุ กตเรน คุเณน ตยา เสฎฺฐตโรฯ</p>


<p>ติ   ขณโนฺต อาลูนิ เจว ตาลกนฺทานิ จฯ ติ พิลาลิกนฺทตกฺกลกนฺทานิ จฯ นฺติ สามากญฺจ นีวารญฺจ ธุนิตฺวาฯ นฺติ เอเต สามากนีวาเร ธุนโนฺต สงฺฆาเรตฺวา ปุน สุกฺขาปิเต ปสาเรตฺวา สุเปฺปน ปโปฺผเฎตฺวา โกเฎฺฎตฺวา ตณฺฑุเล อาทาย ปจิตฺวา ภุญฺชามีติ วทติฯ นฺติ ยํ กิญฺจิ สูเปยฺยปณฺณํฯ นฺติ สีหพฺยคฺฆวิฆาสาทิมํสํฯ ติ ตานิ สากาทีนิ อาหริตฺวาฯ ติ ตณฺหาทิฎฺฐิมมตฺตรหิตสฺสฯ ติ สปลิโพโธฯ ติ นิคฺคหณสฺสฯ ติ เอวรูปสฺส ปเจฺจกพุทฺธสฺส อตฺตนา ลทฺธโภชนํ ทาตุํ อรหามิฯ</p>


<p>นฺติ กิญฺจิ อวตฺวา นิสินฺนํฯ นฺติ ราคกิญฺจนาทีหิ รหิตํฯ นฺติ วิรตํ สพฺพปาปานิ ปหาย ฐิตํฯ นฺติ กุณฺฑิกํฯ ติ เอเต ราชาทโย ตโย ชนาติ หตฺถํ ปสาเรตฺวา เต นิทฺทิสโนฺต เอวมาหฯ ติ มาทิสสฺส ทาตุํ อรหนฺติฯ นฺติ ปจฺจนีกปฎิปทํฯ ทายกสฺส หิ นิมนฺตนํ เอกวีสติยา อเนสนาสุ อญฺญตราย ปิณฺฑปาตปริเยสนาย ชีวิกกปฺปนสงฺขาตา มิจฺฉาชีวปฎิปตฺติ นาม โหติฯ</p>


<p>ตสฺส วจนํ สุตฺวา กุฎุมฺพิโก อตฺตมโน เทฺว โอสานคาถา อภาสิ –</p>


<ol>
<li>
‘‘อตฺถาย วต เม อชฺช, อิธาคจฺฉิ รเถสโภ;  
  
โสหํ อชฺช ปชานามิ, ยตฺถ ทินฺนํ มหปฺผลํฯ  
</li>
  
<li>
‘‘รเฎฺฐสุ คิทฺธา ราชาโน, กิจฺจากิเจฺจสุ พฺราหฺมณา;  
  
อิสี มูลผเล คิทฺธา, วิปฺปมุตฺตา จ ภิกฺขโว’’ติฯ  
</li>
  
<p>ตตฺถ ติ ราชานํ สนฺธายาหฯ ติ รโญฺญ กิจฺจกรณีเยสุฯ ติ ปเจฺจกพุทฺธา ภิกฺขโว ปน สพฺพภเวหิ วิปฺปมุตฺตาฯ
</ol></p>


<p>ปเจฺจกพุโทฺธ  ตสฺส ธมฺมํ เทเสตฺวา สกฎฺฐานเมว คโต, ตถา ตาปโสฯ ราชา ปน กติปาหํ ตสฺส สนฺติเก วสิตฺวา พาราณสิเมว คโตฯ</p>


<p>สตฺถา  อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว ปิณฺฑปาโต ยถานุจฺฉวิกํ คจฺฉติ , ปุเพฺพปิ คโตเยวา’’ติ วตฺวา ชาตกํ สโมธาเนสิ – ‘‘ตทา กุฎุมฺพิโก ธมฺมรตนสฺส สกฺการการโก กุฎุมฺพิโก อโหสิ, ราชา อานโนฺท, ปุโรหิโต สาริปุโตฺต, หิมวนฺตตาปโส ปน อหเมว อโหสิ’’นฺติฯ</p>

</p>


<p>ชาตกุทฺทานํ –</p>


<p>
เกทารํ จนฺทกินฺนรี, อุกฺกุสุทฺทาลภิสกํ;  
  
สุรุจิ ปญฺจุโปสถํ, มหาโมรญฺจ ตจฺฉกํฯ  
</p>
  
<p>
มหาวาณิช สาธินํ, ทสพฺราหฺมณชาตกํ;  
  
ภิกฺขาปรมฺปราปิ จ, เตรสานิ ปกิณฺณเกฯ  
</p>
  
ปกิณฺณกนิปาตวณฺณนา นิฎฺฐิตาฯ  
</p>
  
  
  
  
  