<h1>ยกฺขวญฺจิตวโคฺค</h1>
<h2>๒๑. ยกฺขวญฺจิต วตฺถุมฺหิ อยมานุปุพฺพีกถา</h2>
<p>ภควติ  ปรินิพฺพุตมฺหิ โกสลรโญฺญ กิร ชนปเท ตุณฺฑคาโมนาม อโหสิฯ ตเตฺถโก พุทฺธทาโส นาม มนุโสฺส ‘‘ยาวชีวํ พุทฺธํ สรณํ คจฺฉามิฯ พุโทฺธ เม สรณํ ตาณํ เลณํ ปรายณนฺติ’’ เอวํ ชีวิตปริยนฺตํ พุทฺธํ สรณํ คโต ปฎิวสติ, ตสฺมิํ สมเย เอโก ชนปทวาสิโก ตตฺถ ตตฺถ อาหิณฺฑโนฺต ตํ ตุณฺฑคามํ ปตฺวา ตเสฺสว ฆเร นิวาสํ กเปฺปสิ, ตสฺส ปน ชานปทิกสฺส สรีเร เอโก ยโกฺข อาวิสิตฺวา ปีเฬติ, ตทา ตสฺส คามสฺส ปวิสนกาเล ยโกฺข พุทฺธทาโส ปาสกสฺส คุณเตเชน ตสฺส เคหํ ปวิสิตุํ อสโกฺกโนฺต ตํ มุญฺจิตฺวา พหิคาเม สตฺตาหํ อฎฺฐาสิ ตสฺสาคมนํ โอโลเกโนฺตฯ ตโต โส ชานปทิโก สตฺตทิวสํ ตตฺถ วสิตฺวา สตฺตเม ทิวเส สกรฎฺฐํ คนฺตุกาโม คามา นิกฺขมิฯ อถ ตํ ตถา นิกฺขนฺตํ ทิสฺวา ยโกฺข อคฺคเหสิ, อถ โส ตํ เอตฺตกํ กาลํ กุหิํคโตสีติ ปุจฺฉิฯ ยโกฺข โภ ตวตฺถาย เอตฺถ วสนฺตสฺส เม สตฺตาหํ อติกฺกนฺตนฺติฯ ตโต โส โก เต มยา อโตฺถ, กิํ เต ทมฺมีติ, อถ ยเกฺขน โภ อหํ ขุทาย ปีฬิโต ภเตฺตน เม อโตฺถติ วุโตฺต โส เอวํ สติ กสฺมา มํ อโนฺตเคเห วสนฺตํ น คณฺหีติ อาหฯ ยเกฺขน โภ ตสฺมิํ ฆเร พุทฺธํ สรณํ คโต เอโก อุปสโก อตฺถิ, ตสฺส สีลเตเชน เคหํ ปวิสิตุมสโกฺกโนฺต อฎฺฐาสินฺติ วุโตฺต ชานปทิโก สรณํ นาม กินฺติ อชานโนฺต กินฺติ วตฺวา โส สรณํ อคฺคเหสีติ ยกฺขํ ปุจฺฉิฯ ยโกฺข ‘‘พุทฺธํ สรณํ คจฺฉามี’’ติ วตฺวา สรณํ อคฺคเหสีติ อาหฯ ตํ สุตฺวา ชานปทิโก อิทานิ อิมํ วเญฺจสฺสามีติ จิเนฺตตฺวา เตนหิ ยกฺข อหมฺปิ พุทฺธํ สรณํ คจฺฉามีติ อาหฯ เอวํ วุตฺตมเตฺตเยว ยโกฺข มหาสทฺทํ กโรโนฺต ภ เย น ภมโนฺต  ปลายิ, เอวํ สมฺมาสมฺพุทฺธสฺส สรณํ อิธโลเก ภโย ปทฺทว นิวารณตฺถํ โหติ, ปรโลเก สคฺคโมกฺขาวหํฯ ตถาหิฯ</p>


<ol>
<li>
พุโทฺธติ วจนํ เอตํ, อมนุสฺสานํ ภยาวหํ;  
  
พุทฺธภตฺติกชนฺตูนํ, สพฺพทา มุทมาวหํฯ  
</li>
  
<li>
สโพฺพปทฺทวนาสาย, ปจฺจกฺขทิพฺพโมสธํ;  
  
ทิพฺพมนฺตํ มหาเตชํ, มหายนฺตํ มหพฺภุตํฯ  
</li>
  
<li>
ตสฺมา โส ทารุโณ ยโกฺข,  
  
ทิสฺวา ตํ สรเณ ฐิถํ;  
  
อุพฺพิโคฺค จ ภยปฺปโตฺต,  
  
โลมหโฎฺฐ จ ฉมฺภีโตฯ  
</li>
  
<li>
ภมโนฺต ธาวิตํ ทิสฺวา, ติมิโรว สุริยุคฺคเต,  
  
สิมฺพลิตูลภฎฺฐํว, จณฺฑวาเตน ขณฺฑิตํฯ  
</li>
  
<li>
ยํ ทุกฺขํ ราชโจราริ, ยกฺขเปตา ทิสมฺภวํ;  
  
นิจฺฉเนฺตน มนุเสฺสน, คนฺตพฺพํ สรณตฺตยํติฯ  
</li>
  
<p>ตโต ชานปทิโก สรณาคมเน มหาคุณํ มหานิสํสํ โอโลเกตฺวา พุเทฺธ สคารโว สเปฺปโม ‘‘ชีวิตปริยนฺตํ พุทฺธํ สรณํ คจฺฉามี’’ติ สรณํ คนฺตฺวา เตเนว สรณาคมนานุภาเวน ชีวิตปริโยสาเน สุตฺตปฺปพุโทฺธวิย เทวโลเก นิพฺพตฺตีติฯ
</ol></p>


<ol>
<li>
ทิสฺวาน เอวํ สรณํ คตํ ตํ,  
  
อเปนฺติ ยกฺขาปิ มหพฺภเยน;  
  
ปาเลถ สีลํ สรณญฺจ ตสฺมา,  
  
ชหาถ ทุริตํ สุคติํ ภชโวฺหติฯ  
</li>
  
ยกฺขวญฺจิตวตฺถุํ ปถมํฯ  
</li>
  
<h2>๒๒. มิจฺฉทิฎฺฐิกสฺส วตฺถุมฺหิ อยมานุปุพฺพีกถา</h2>
</ol>
<p>ภควติ  ธรมาเน ราชคหนคเร กิร เอโก พฺรหฺมภตฺติโก มิจฺฉาทิฎฺฐิโก ปฎิวสติ, ตเตฺถว สมฺมาทิฎฺฐิโกปิฯ เตสํ อุภินฺนมฺปิ เทฺว ปุตฺตา อเหสุํฯ เต เอกโต กีฬนฺตา วฑฺฒนฺติฯ อถาปรภาเค คุฬกีฬํกีฬนฺตานํ สมฺมาทิฎฺฐิกสฺส ปุโตฺต ‘‘นโม พุทฺธยา’’ติ วตฺวา คุฬฺหํ ขิปโนฺต ทิวเส ทิวเส ชินาติฯ มิจฺฉาทิฎฺฐิกสฺส ปุโตฺต ‘‘นโม พฺรหฺมุโน’’ติ วตฺวา ขิปโนฺต ปราเชติ, ตโต มิจฺฉาทิฎฺฐิกสฺส ปุโตฺต นิจฺจํ ชินนฺตํ สมฺมาทิฎฺฐิกํ กุมารํ ทิสฺวา สมฺม ตฺวํ นิจฺจเมว ชินาสิ, กิํ วตฺวา คุฬํ ขิปสีติ ปุจฺฉิฯ โสหํ สมฺม ‘‘นโม พุทฺธายา’’ติ วตฺวา ขิปามีติ อาหฯ โสปิ ตโต ปฎฺฐาย ‘‘นโม พุทฺธายา’’ติ วตฺวา ขิปติ, อถ เต เยภุเยฺยน ทูเต สมสมาว โหนฺติฯ อปรภาเค มิจฺฉาทิฎฺฐิกสฺส ปุโตฺต ปิตรา สทฺธิํ ทารูนมตฺถาย วนํ คนฺตฺวา สกเฎน ทารุํ คเหตฺวา อาคจฺฉโนฺต นครทฺวารสมีเป สกฎํ วิสฺสเชฺชตฺวา ติเณ ขาทนตฺถาย โคเณ วิสฺสเชฺชสิ, โคณา ติณํ ขาทโนฺต อเญฺญหิ โครูเปหิ สทฺธิํ อโนฺตนครํ ปวิสิํสุฯ อถสฺส ปิตา โคเณ ปริเยสโนฺต สกฎํ โอโลเกหีติ ปุตฺตํ นิวเตฺตตฺวา นครํ ปวิโฎฺฐ อโหสิ, อถ สายเณฺห ชาเต มนุสฺสา นครทฺวารํ ปิทหิํสุ, ตโต กุมาโร พหินคเร ทารุสกฎสฺส เหฎฺฐา สยโนฺต นิทฺทูปคโต อโหสิฯ อถ ตสฺสา รตฺติยา สมฺมาทิฎฺฐิโก จ มิจฺฉาทิฎฺฐิโก จาติ เทฺว ยกฺขา โคจรํ ปริเยสมานา สกฎสฺส เหฎฺฐา นิปนฺนํ กุมารํ อทฺทสํสุ, เตสุ มิจฺฉาทิฎฺฐิโก อิมํ ขาทามีติ อาหฯ อถาปโร มา เอว มกาสิ, ‘‘นโม พุทฺธายา’’ติ วาจโก เอโสติ, ขาทาเมเวตนฺติ วตฺวา อิตเรน ยาวตติยํ วาริยมาโนปิ คนฺตฺวา ตสฺส ปาเท คเหตฺวา อากฑฺฒิฯ ตสฺมิํ ขเณ ทารโก ปุพฺพปริจเยน ‘‘นโม พุทฺธายา’’ติ อาห ตํ สุตฺวา ยโกฺข ภยปฺปโตฺต โลมหโฎฺฐ  หตฺถํ วิสฺสเชฺชตฺวา ปฎิกฺกมฺม อฎฺฐาสิฯ อโห อจฺฉริยํ พุทฺธานุภาวํ อพฺภุตํ, เอวํ อตฺตํ อนียฺยาเตตฺวา ปริจเยน ‘‘นโม พุทฺธายา’’ติ วุตฺตสฺสปิ ภยํ ฉมฺภิตตฺตํ อุปทฺทวํ วา น โหติฯ ปเคว อตฺตํ นียฺยาเตตฺวา ยาวชีวํ พุทฺธํ สรณํ คตสฺสาติฯ วุตฺตญฺหิฯ</p>


<ol>
<li>
ยถาปิ สิขิโน นาทํ, ภุชงฺคานํ ภยาวหํ;  
  
เอวํ พุโทฺธติ วจนํ, อมนุสฺสานํ ภยาวหํฯ  
</li>
  
<li>
ยถา มนฺตสฺส ชเปฺปน, วิลยํ ยาติ กิพฺพิสํ;  
  
เอวํ พุโทฺธติ วจเนน, อปยนฺติ  
ปหายนฺติ อิติสพฺพตฺถ  
ปิสาจกาฯ  
</li>
  
<li>
อคฺคิํ ทิสฺวา ยถา สิตฺถํ, ทูรโตว วิลียติ;  
  
ทิสฺวาเนวํ สรณคตํ, เปตา เปนฺติว  
เปตาเปนฺตาว อิติกตฺถจิ  
ทูรโตฯ  
</li>
  
<li>
ปวรํ พุทฺธอิเจฺจต, มกฺขรทฺวยมพฺภุตํ;  
  
สโพฺพ ปทฺทวนาสาย, ถิรปาการ มุคฺคตํฯ  
</li>
  
<li>
สตฺตรตนปาสาทํ, ตเมว วชิรํ คุหํ;  
  
ตเมว นาวํ ทีปํ ตํ, ตเมว กวจํ สุภํฯ  
</li>
  
<li>
ตเมว สิรสิ ภาสนฺตํ, กิรีฎํ รตนามยํ;  
  
ลลาเฎ ติลกํ รมฺมํ, กปฺปูรํ นยนทฺวเยฯ  
</li>
  
<li>
ตาฑงฺกํ กณฺณยุคเล, โสณฺณมาลา คเล สุภา;  
  
เอกาวฬิ ตารหาร, ภารา ชตฺตุสุ ลงฺกตาฯ  
</li>
  
<li>
องฺคทํ พาหุมูลสฺส, กรเคฺค วลยํ ตถา;  
  
องฺคุลิสฺวงฺคุลิยญฺจ, ขคฺคํ มงฺคลสมฺมตํฯ  
</li>
  
<li>
โสณฺณา ตปตฺต มุณฺหีสํ, สพาณํว สราสนํ;  
  
ตเมว สพฺพาลงฺการํ, ตเมว ทุริตาปหํฯ  
</li>
  
<li>
ตสฺมา  
หิ ปณฺฑิโต โปโส,  
  
โลกโลจนสตฺถุโน;  
  
สรณํ ตสฺส คเนฺตว,  
  
คุณนามํ เอหิปสฺสิกํฯ  
</li>
  
<li>
นโมติ วจนํ ปุพฺพํ, พุทฺธาเยติ คิรํ ตทา;  
  
สุปเนฺตน กุมาเรน, มิจฺฉาทิฎฺฐิกสูนุนาฯ  
</li>
  
<li>
สุตฺวา วุตฺตํ ปิสา จาปิ, มนุสฺสกุณเป รตา;  
  
น หิํสนฺติ อโห พุทฺธ, คุณสารมหนฺตตาติฯ  
</li>
  
<p>อถ สมฺมาทิฎฺฐิกยโกฺข มิจฺฉาทิฎฺฐิกสฺส ยกฺขสฺส เอวมาห, อยุตฺตํ โภ ตยา กตํฯ พุทฺธคุเณ ปหาโร ทิโนฺน, ทณฺฑกมฺมํ ตยา กาตพฺพํติ, เตน กิํมยา สมฺม กาตพฺพนฺติ วุเตฺต พุภุกฺขิตสฺส อาหารํ เทหีติ อาหฯ ตโต โส สาธูติ วตฺวา ยาวาหํ อาคจฺฉามิ, ตฺวํ ตาเวตฺถ วจฺฉาหีติ วตฺวา พิมฺพิสารรโญฺญ กญฺจนตฎฺฎเก วฑฺฒิตํ รสโภชนํ อาหริตฺวา กุมารสฺส ปิตุวเณฺณน ทารกํ โภเชตฺวา ปุน กุมาเรน วุตฺตพุทฺธวจนญฺจ อตฺตนา กตวายามํ จาติ สพฺพํ ตฎฺฎเก ลิขิตฺวา อิทํ รโญฺญเยว ปญฺญายตูติ อธิฎฺฐาย อคมํสุ, อถ ปภาตาย รตฺติยา รโญฺญ โภชนกาเล ราชปุริสา ตตฺถ ตฎฺฎกํ อทิสฺวา นครํ อุปปริกฺขนฺตา สกเฎ ทารกญฺจ ตฎฺฎกญฺจ ทิสฺวา ตฎฺฎเกน สทฺธิํ ตํ คเหตฺวา รโญฺญ ทเสฺสสุํฯ ราชา ตฎฺฎเก อกฺขราทีนิ ทิสฺวา วาเจตฺวา ตสฺส คุเณ ปสโนฺน มหเนฺตน ยเสน สทฺธิํ เสฎฺฐิฎฺฐานมทาสิฯ
</ol></p>


<ol>
<li>
ชินสฺส นามํ สุปิเนน เปวํ,  
  
น โหติ ภีติํ ลปเนน ยสฺมา;  
  
ตสฺมา มุนินฺทํ สตตํ สราถ,  
  
คุเณ สรนฺตา สรณญฺจ ยาถาติฯ  
</li>
  
มิจฺฉาทิฎฺฐิกสฺส วตฺถุํ ทุติยํฯ  
</li>
  
<h2>๒๓. ปาทปีฐิกาย วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป  มหาโพธิโต กิร ทกฺขิณปเสฺส เอตํ ปจฺจนฺตนครํ อโหสิฯ ตตฺถ สทฺธาสมฺปโนฺน รตนตฺตยมามโก เอโก อุปาสโก ปฎิวสติฯ ตทา เอโก ขีณาสโว ภควตา ปริภุตฺตํ ปาทปีฐํ ถวิกาย ปกฺขิปิตฺวา คตคตฎฺฐาเน ปูเชโนฺต อนุกฺกเมน ตํ นครํ สมฺปาปุณิตฺวา สุนิวโตฺถ สุปารุโต ปตฺตํ คเหตฺวา อนฺตรวีถิํ ปฎิปชฺชิ ยุคมตฺตทโส ปพฺพชฺชาลีลาย ชนํ ปริโตเสโนฺตฯ อถ โส อุปาสโก ตถา คจฺฉนฺตํ เถรํ ทิสฺวา ปสนฺนมานโส อุปคนฺตฺวา ปญฺจปติฎฺฐิเตน วนฺทิตฺวา ปตฺตํ คเหตฺวา โภเชตฺวา นิพทฺธํ มม เคหํ อาคมนมิจฺฉามิ, มมานุกมฺปาย เอเตฺถว วสถ สามีติ ยาจิตฺวา นคราสเนฺน รมณีเย วนสเณฺฑ นทีกูเล ปณฺณสาลํ กตฺวา เถรสฺส ตํ นียฺยาเตตฺวา จตุปจฺจเยหิ ปฎิชคฺคโนฺต มาเนโนฺต ปูเชโนฺต วสติฯ เถโรปิ ตตฺถ ผาสุกฎฺฐาเน ภควตา ปริภุตฺตปาทปีฐธาตุํ นิธาย วาลุกาหิ ถูปํ กตฺวา นิจฺจํ คนฺธธูปทีปปุปฺผปูชาทีหิ ปูชยมาโน วาสํ กเปฺปติฯ ตสฺมิํ สมเย ตโสฺส ปาสกสฺส อนนฺตรเคหวาสิโก เอโก อิสฺสรภตฺติโก อตฺตโน เทวตํ นิพทฺธํ นมสฺสติฯ ตํ ทิสฺวาสฺส อุปาสโก พุทฺธคุเณ วตฺวา อเขเตฺต สมฺม มา วิริยํ กโรหิฯ ปชเหตํ ทิฎฺฐิํติ อาหฯ ตโต โส เกราฎิโก อิสฺสรภตฺติโก โก เต สตฺถุ คุณานุภาโว, อมฺหากํ อิสฺสรสฺส คุโณว มหโนฺตติ วตฺวา ตสฺส อคุณํ คุณนฺติ กเถโนฺต อาหฯ</p>


<ol>
<li>
ติปุรํ โส วินาเสสิ, ลลาฎนยนคฺคินา;  
  
อสุเรจ วินาเสสิ, ติสูเลน มหิสฺสโรฯ  
</li>
  
<li>
ชฎากลาปมาวตฺตํ, นจฺจตี ทินสนฺธิยํ;  
  
วาเทติ เภริวีณาทิํ, คีตํจาปิ ส คายติฯ  
</li>
  
<li>
ภริยาโย  
ตสฺส ติโสฺส, ชฎาเยกํ สมุพฺพเห;  
  
เอกเมเกน ปเสฺสน, ปสฺสมาโน จเรกกํฯ  
</li>
  
<li>
หตฺถิจมฺมมฺพรธโร, เตเนว วาริตา ตโป;  
  
อสาทิเสหิ ปุเตฺตหิ, รูเปน จ สุปากโฎฯ  
</li>
  
<li>
รติยา จ มธุปาเน จ, พฺยาวโฎ สพฺพทา จ โส;  
  
มนุสฺสฎฺฐิธโร สีส, กปาเลเนส ภุญฺชกิฯ  
</li>
  
<li>
น ชาโต น ภยํ ตสฺส, มรณํ นตฺถิ สสฺสโต;  
  
อีทิโส เม มหาเทโว, นตฺถญฺญสฺสีทิโส คุโณติฯ  
</li>
  
<p>ตํ สุตฺวา อุปาสโก สมฺม ตุยฺหํ อิสฺสรสฺส เอเต คุณา นาม ตาว โหนฺตุฯ อคุณา นาม กิตฺตกา โหนฺตีติ วตฺวา ภควโต สกลคุเณ สํหริตฺวา กเถโนฺต อาหฯ
</ol></p>


<ol>
<li>
โลเก สพฺพสวนฺตีนํ, อาธาโร สาคโร ยถา;  
  
สเพฺพสํ คุณราสีนํ, อาธาโรว ตถาคโตฯ  
</li>
  
<li>
จราจรานํ สเพฺพสํ, อาธาราว ธรา อยํ;  
  
ตถา คุณานํ สเพฺพสํ, อาธาโรว ตถาคโตฯ  
</li>
  
<li>
เอวํ สโนฺต วิยโตฺตจ  
วิยโนฺต อิติกตฺถจิ  
, เอวํ โส กรุณาปโร;  
  
เอว มิทฺธิวิธา ตสฺส, เอวเมวํ คุณา อิติฯ  
</li>
  
<li>
พุโทฺธปิ สโกฺกติ น ยสฺส วเณฺณ,  
  
กปฺปมฺปิ วตฺวา ขยตํ คเมตุํ;  
  
ปเคว จ พฺรหฺมสุรา สุเรหิ,  
  
วตฺตุํ น หานนฺตคุณสฺส วณฺณนฺติฯ  
</li>
  
<p>เอวํ วทนฺตา ปน เต อุโภปิ อมฺหากํ เทโว อุตฺตโม อมฺหากํ เทโว อุตฺตโมติ กลหํ วเฑฺฒตฺวา รโญฺญ สนฺติกมคมํสุ, ราชา  เตสํ กถํ สุตฺวา เตนหิ ตุมฺหากํ เทวตานํ มหนฺตภาวํ อิทฺธิปาฎิหาริเยน ชานิสฺสามฯ ทเสฺสถ เตหิ โน อิทฺธิํติ นคเร เภริํ จราเปสิฯ อิโต กิร สตฺตาหจฺจเยน อิเมสํ ทฺวินฺนํ สตฺถารานํ ปาฎิหาริยานิ ภวิสฺสนฺติฯ สเพฺพ สนฺนิปตนฺตูติ ตํ สุตฺวา นานาทิสาสุ พหู มนุสฺสา สมาคมิํสุ, อถ มิจฺฉาทิฎฺฐิกา อชฺช อมฺหากํ เทวสฺส อานุภาวํ ปสฺสามาติ มหนฺตํ ปูชํ กโรโนฺต ตตฺถ สารํ นาทฺทสํสุ, สมฺมาทิฎฺฐิกาปิ อชฺช อมฺหากํ ภควโต อานุภาวํ ปสฺสิสฺสามาติ วาฬุกาถูปํ คนฺตฺวา คนฺธมาลาทีหิ ปูเชตฺวา ปทกฺขิณํ กตฺวา อญฺชลิมฺปคฺคยฺห อฎฺฐํสุฯ อถ ราชาปิ พลวาหนปริวุโต เอกมเนฺต อฎฺฐาสิฯ นานาสมยวาทิโนปิ อชฺช เตสํ ปาฎิหาริยํ ปสฺสิสฺสามาติ มญฺจาติมญฺจํ กตฺวา อฎฺฐํสุฯ เตสํ สมาคเม สมฺมาทิฎฺฐิกา วาฬุกาถูป มภิมุขํ กตฺวา อญฺชลิมฺปคฺคยฺห สามิ อมฺหากํ ภควา สพฺพพุทฺธกิจฺจานิ นิฎฺฐาเปตฺวา อนุปาทิเสสาย นิพฺพาณธาตุยา ปรินิพฺพายิฯ สาริปุตฺตมหาโมคฺคลฺลานาทโย อสีติมหาสาวกาปิ ปรินิพฺพายิํสุ, นเตฺถตฺถ อมฺหากํ อญฺญํ ปฎิสรณนฺติ วตฺวา สจฺจกิริยํ กโรนฺตา อาหํสุฯ
</ol></p>


<ol>
<li>
อาปาณโกฎิํ พุทฺธสฺส, สรณํ โน คตา ยทิ;  
  
เตน สเจฺจน ยํ ธาตุ, ทเสฺสตุ ปาฎิหาริยํฯ  
</li>
  
<li>
อาปาณโกฎิํ ธมฺมสฺส, สรณํ โน คตา ยทิ;  
  
เตน สเจฺจน ยํ ธาตุ, ทเสฺสตุ ปาฎิหาริยํฯ  
</li>
  
<li>
อาปาณโกฎิํ สงฺฆสฺส, สรณํ โน คตา ยทิ;  
  
เตน สเจฺจน ยํ ธาตุ, ทเสฺสตุ ปาฎิหาริยํฯ  
</li>
  
<li>
รามกาเล มุนินฺทสฺส, ปาทุกา จาสิ อพฺภุตา;  
  
เตน สเจฺจน ยํ ธาตุ, ทเสฺสตุ ปาฎิหาริยํฯ  
</li>
  
<li>
ฉทฺทนฺตกาเล  
มุนิโน, ทาฐา ฉรํสิรญฺชิตา;  
  
เตน สเจฺจนยํ ธาตุ, นิจฺฉาเรตุ ฉ รํสิโยฯ  
</li>
  
<li>
ชาตมโตฺต ตทา พุโทฺธ, ฐิโต ปงฺกชมุทฺธนิ;  
  
นิจฺฉาเรสาสภิํวาจํ, อโคฺค เสโฎฺฐติอาทินา;  
  
เตน สเจฺจนยํ ธาตุ, ทเสฺสตุ ปาฎิหาริยํฯ  
</li>
  
<li>
นิมิเตฺต จตุโร ทิสฺวา, นิกฺขโนฺต อภินิกฺขมํ;  
  
เตน สเจฺจน ยํ ธาตุ, ทเสฺสตุ ปาฎิหาริยํฯ  
</li>
  
<li>
มารเสนํ ปลาเปตฺวา, นิสิโนฺน พุชฺฌิ โพธิยํ;  
  
เตน สเจฺจน ยํ ธาตุ ทเสฺสตุ ปาฎิหาริยํฯ  
</li>
  
<li>
ธมฺมจกฺกํ ปวเตฺตสิ, ชิโน สิปตเน ตทา;  
  
เตน สเจฺจน ยํ ธาตุ, ทเสฺสตุ ปาฎิหาริยํฯ  
</li>
  
<li>
นโนฺทปนนฺทโภคินฺทํ, นาคํ นาลาคิริวฺหยํ;  
  
อาฬวกา ทโย ยเกฺข, พฺรหฺมาโน จ พกา ทโยฯ  
</li>
  
<li>
สจฺจกาทินิคเณฺฐจ, กูฎทนฺตา ทโย ทฺวิเช;  
  
ทเมสิ เตน สเจฺจน, ทเสฺสตุ ปาฎิหาริยํติฯ  
</li>
  
<p>เอวญฺจ ปน วตฺวา อุปาสกา อมฺหากํ อนุกมฺมํ ปฎิจฺจ มหาชนสฺส มิจฺฉาทิฎฺฐิเภทนตฺตํ ปาฎิหาริยํ ทเสฺสถ สามีติ อาราเธสุํฯ อถ พุทฺธานุภาวญฺจ เถรานุภาวญฺจ อุปาสกานํ สจฺจกิริยานุภาวญฺจ ปฎิจฺจ วาฬุกาถูปํ ทฺวิธา ภินฺทิตฺวา ปาทปีฐธาตุ อากาส มพฺภุคฺคนฺตฺวา ฉพฺพณฺณรํสิโย วิสฺสเชฺชนฺตี วิลาสมานา อฎฺฐาสิฯ อถ มหาชนา เจลุเกฺขปสหสฺสานิ ปวเตฺตนฺตา สาธุกีฬฺหํ กีฬนฺตา มหานาทํ ปวเตฺตนฺตา มหนฺตํ ปูชมกํสุฯ มิจฺฉาทิฎฺฐิกาปิ อิมํ อจฺฉริยํ ทิสฺวา วิมฺหิตมานสา มิจฺฉาทิฎฺฐิํ ภินฺทิตฺวา รตนตฺตยปรายณา สรณ มคมํสูติฯ
</ol></p>


<ol>
<li>
ผุโฎฺฐปิ  
ปาเทน ชินสฺส เอวํ,  
  
กลิงฺคโร ปา สิ มหานุภาโว;  
  
โลเกกนาถสฺส อนาสวสฺส,  
  
มหานุภาโว หิ อจินฺตนีโยติฯ  
</li>
  
ปาทปีฐิกาย วตฺถุํ ตติยํฯ  
</li>
  
<h2>๒๔. อุตฺตรสามเณรสฺส วตฺถุมฺหิ อยมานุปุพฺพีกถา</h2>
</ol>
<p>โส กิร ปุริมพุเทฺธสุ  กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต สุเมธสฺส ภควโต กาเล วิชฺชาธโร หุตฺวา หิมวติ ปฎิวสติฯ ตทา สุเมโธ นาม สมฺมาสมฺพุโทฺธ วิเวก มนุพฺรูหโนฺต หิมวนฺตํ คนฺตฺวา รมณีเย ปเทเส ปลฺลงฺกํ อาภุชิตฺวา นิสีทิฯ ตทา วิชฺชาธโร อากาเสน คจฺฉโนฺต ฉพฺพณฺณรํสีหิ วิราชมานํ ภควนฺตํ ทิสฺวา ตีหิ กณิการปุเปฺผหิ ปูเชสิ, ปุปฺผานิ พุทฺธานุภาเวน สตฺถุ อุปริ ฉตฺตากาเรน อฎฺฐํสุ, โส เตน ภีโยฺยโส มตฺตาย ปสนฺนจิโตฺต หุตฺวา อปรภาเค กาลํกตฺวา ตาวติํสภวเน นิพฺพตฺติตฺวา อุฬารํ ทิพฺพสมฺปตฺติมนุภวโนฺต ยาวตายุกํ ตตฺถ ฐตฺวา ตโต จุโต เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคหนคเร พฺราหฺมณมหาสาลสฺส ปุโตฺต หุตฺวา นิพฺพตฺติฯ อุตฺตโรติสฺส นามํ อโหสิฯ โส อุตฺตมรูปธโร วิญฺญุตํ ปโตฺต พฺราหฺมณวิชฺชาสุ นิปฺผตฺติํ ปตฺวา ชาติยา รูเปน วิชฺชาย สีลาจาเรน จ โลกสฺส มหนีโย ชาโต, ตสฺส ตํ ปญฺญาสมฺปตฺติํทิสฺวา วสฺสกาโร มคธมหามโตฺต อตฺตโน ธีตรํ ทาตุกาโม หุตฺวา อตฺตโน อธิปฺปายํ ปเวเทสิฯ โส นิสฺสรณชฺฌาสยตาย ตํ ปฎิกฺขิปิตฺวา กาเลนกาลํ ธมฺมเสนาปติํ ปยิรุปาสโนฺต ตสฺส  สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา วตฺตสมฺปโนฺน หุตฺวา เถรํ อุปฎฺฐหติฯ เตน จ สมเยน เถรสฺส อญฺญตโร อาพาโธ อุปฺปโนฺน โหติ, ตสฺส เภสชฺชตฺถาย อุตฺตรสามเณโร ปาโตว ปตฺตจีวร มาทาย วิหารโต นิกฺขมฺม อนฺตรามเคฺค ตฬากสฺส ตีเร ปตฺตํ ฐเปตฺวา อุทกสมีปํ คนฺตฺวา มุขํ โธวติ, ตทา อญฺญตโร อุมฺมคฺคโจโร กตกโมฺม อารกฺขปุริเสหิ อนุพโทฺธ อคฺคทฺวาเรเนว นครโต นิกฺขมิตฺวา ปลายโนฺต อตฺตนา คหิตํ รตนภณฺฑิกํ สามเณรสฺส ปเตฺต ปกฺขิปิตฺวา ปลายิฯ โส สามเณโรปิ ปตฺตสมีปํ  อุปคโต โหติ, โจรํ อนุพนฺธนฺตา ราชปุริสา สามเณรสฺส ปเตฺต ภณฺฑิกํ ทิสฺวา อยํ โจโร, อิมินา โจริยํ กตนฺติ สามเณรํ ปจฺฉาพาหํ พนฺธิตฺวา วสฺสการสฺส พฺราหฺมณสฺส ทเสฺสสุํฯ วสฺสกาโร จ ตทา รโญฺญ วินิจฺฉเย นิยุโตฺต หุตฺวา เฉชฺชเภชฺชํ อนุสาสติฯ โส เอโส ปุเพฺพ มม วจนํ นาทิยิฯ สุทฺธปาสณฺฑิเยสุ ปพฺพชีติ จ พทฺธาฆาตตฺตา ตํ กมฺมํ อโสเธตฺวาว ชีวนฺตเมเวตํ สูเล อุตฺตาเสถาติ อาณา เปสิ, ราชปุริสา ตํ นิมฺพสูเล อุตฺตาเสสุํฯ สามเณโร สูลเคฺค นิสิโนฺน อุปชฺฌายสฺส เม โก เภสชฺชํ อาหริสฺสตีติ สาริปุตฺตเตฺถรํ สริฯ ตโต เถโร ตํ ปวตฺติํ ญตฺวา สมฺมาสมฺพุทฺธสฺส กเถสิ, ภควาปิ มหาสาวกปริวุโต ตสฺส ญาณปริปากํ โอโลเกตฺวา ตํ ฐานมคมาสิฯ ตโต ภควโต นิกฺขนฺตภาวา สกลนคเร โกลาหลํ อโหสิ, มหาชนกาโย สนฺนิปติฯ อถ ภควา วิปฺผุรนฺตหตฺถตเล นขมณิมยูขสมฺภินฺนปีตาภาสตาย ปคฺฆรนฺตชาติหิงฺคุลกสุวณฺณรสธาราวิย ชาลาวคุณฺฐิตมุทุตลุนงฺคุลํ หตฺถํ อุตฺตรสฺส สีเส ฐเปตฺวา อุตฺตร อิทํ เต ปุเพฺพ กตปาปกมฺมสฺส ผลํ อุปฺปนฺนํ, ตตฺถ ตยา ปจฺจเวกฺขณพเลน อธิวาสนา กาตพฺพาติ อาหฯ เตเนว อาหฯ</p>


<ol>
<li>
อตีเต  
กิร เอกสฺมิํ, คาเม ตฺว มสิ ทารโก;  
  
ทาเรเกหิ สมาคมฺม, กีฬโนฺต เกฬิมณฺฑเลฯ  
</li>
  
<li>
คเหตฺวา สุขุมํ สูกํ, ตทา ตฺวํ นิมฺพชลฺลิยา;  
  
อุตฺตาเสสิ ตตฺถ สูเล, ชีวมานกมกฺขิกํฯ  
</li>
  
<li>
อปรมฺปิ เต ปาปกมฺมํ, ปวกฺขามิ สุโณหิ เม;  
  
โอวทนฺติํ หิเตน ตฺวํ, อตีเต สกมาตรํฯ  
</li>
  
<li>
ชีวสูเล นิสีทาติ, โกเปนาภิสปี ตุวํ;  
  
อิเมหิ ทฺวีหิ ปาเปหิ, สรํ สํสารสาคเรฯ  
</li>
  
<li>
ปญฺจชาติสเต อจฺฉิ, ชีวสูลมฺหิ นิมฺพเช;  
  
อยํ เต จริมา ชาติ, เอตฺถาปิจ วิปจฺจิ โสติฯ  
</li>
  
<p>เอวมาทินา นเยน ตสฺส อชฺฌาสยานุรูเปน ธมฺมํ เทเสสิ, อุตฺตโร อมตาภิเสกสทิเสน สตฺถุโน หตฺถสมฺผสฺสสญฺชาตปสาทโสมนสฺสตาย อุฬารํ ปีติปาโมชฺชํ ปฎิลภิตฺวา ยถาปริจิตํ วิปสฺสนามคฺคํ สมารูโฬฺห ญาณสฺส ปริปากํ คตตฺตา สตฺถุ เทสนาวิลาเสน มคฺคปฎิปาฎิยา สพฺพกิเลเส เขเปตฺวา ฉฬภิโญฺญ อโหสิฯ ธมฺมํ สุตฺวา ตตฺถ สมาคตานํ เทวมนุสฺสานํ จตุราสีติปาณสหสฺสานํ ธมฺมาภิสมโย อโหสีติ วทนฺติฯ อุตฺตโร ปน ฉฬภิโญฺญ หุตฺวา สูลโต อุฎฺฐหิตฺวา อากาเส ฐตฺวา ปาฎิหาริยํ ทเสฺสสิฯ มหาชนา อจฺฉริยพฺภุตจิตฺตา ชาตา อเหสุํฯ ตาวเทวสฺส วโณรุนฺธิ, โส ภิกฺขูหิ อาวุโส ตาทิสํ ทุกฺขํ อนุภวโนฺต กถํ ตฺวํ วิปสฺสนํ อนุยุญฺชิตุํ สกฺขีติ ปุโฎฺฐ ปเคว เม อาวุโส สํสาเร อาทีนโว สงฺขารานญฺจ สภาโว สุทิโฎฺฐฯ ตสฺมาหํ ตาทิสํ ทุกฺขํ อนุภวโนฺตปิ อสกฺขิํ วิปสฺสนํ วเฑฺฒตฺวา วิเสสํ อธิคนฺตุํติ อาหฯ อถาปรภาเค โส ภิกฺขุสงฺฆมเชฺฌ อตฺตโน ปุพฺพจริตา ปทานํ ปกาเสโนฺต อิมา คาถา อภาสิฯ
</ol></p>


<ol>
<li>
สุเมโธ  
นาม สมฺพุโทฺธ, ทฺวตฺติํสวรลกฺขโณ;  
  
วิเวกกาโม สมฺพุโทฺธ, หิมวนฺต มุปาคมิฯ  
</li>
  
<li>
อโชฺฌคเหตฺวา หิมวนฺตํ, อโคฺค การุณิโก มุนิ;  
  
ปลฺลงฺกํ อาภุชิตฺวาน, นิสีทิ ปุริสุตฺตโมฯ  
</li>
  
<li>
วิชฺชาธโร ตทา อาสิํ, อนฺตลิกฺขจโร อหํ;  
  
ติสูลํ สุกตํ คยฺห, คจฺฉามิ อมฺพเร ตทาฯ  
</li>
  
<li>
ปพฺพตเคฺค ยถา อคฺคิ, ปุณฺณมาเสว จนฺทิมา;  
  
วนํ โอภาสเต พุโทฺธ, สาลราชาว ผุลฺลิโตฯ  
</li>
  
<li>
วนคฺคา นิกฺขมิตฺวาน, พุทฺธรํสี วิธาวเร;  
  
นลคฺคิวณฺณสงฺกาสา, ทิสฺวา จิตฺตํ ปสาทยิํฯ  
</li>
  
<li>
วิจินํ อทฺทสํ ปุปฺผํ, กณิการํ เทวคนฺธิกํ;  
  
ตีณิ ปุปฺผานิ อาทาย, พุทฺธเสฎฺฐํ อปูชยิํฯ  
</li>
  
<li>
พุทฺธสฺส อานุภาเวน, ตีณิ ปุปฺผานิ เม ตทา;  
  
อุทฺธวณฺฎา อโธปตฺตา, ฉายํ กุพฺพนฺติ สตฺถุโนฯ  
</li>
  
<li>
เตน กเมฺมน สุกเตน, เจตนาปณิธีหิจ;  
  
ชหิตฺวา มานุสํ เทหํ, ตาวติํสมคญฺฉหํฯ  
</li>
  
<li>
ตตฺถ เม สุกตํ พฺยมฺหํ, กณิการีติ ญายติ;  
  
สฎฺฐิโยชน มุเพฺพธํ, ติํสโยชนวิตฺถตํฯ  
</li>
  
<li>
สหสฺสขณฺฑํ สตเภณฺฑุ, ธชาลุ หริตามยํ;  
  
สตสหสฺสานิ พฺยูหานิ, พฺยเมฺห ปาตุรหํสุ เมฯ  
</li>
  
<li>
โสณฺณมยา มณิมยา, โลหิตงฺกมยา ปิจ;  
  
ผลิกา ปิจ ปลฺลงฺกา, ยทิจฺฉก ยทิจฺฉกาฯ  
</li>
  
<li>
มหารหญฺจ สยนํ, ตูลิกํ วิกตียกํ;  
  
อุทฺทโลมิกเอกนฺตํ, พิโมฺพหนสมายุตํฯ  
</li>
  
<li>
ภวนา  
นิกฺขมิตฺวาน, จรโนฺต เทวจาริกํ;  
  
ยทา อิจฺฉามิ คมนํ, เทวสํฆปุรกฺขโตฯ  
</li>
  
<li>
ปุปฺผสฺส เหฎฺฐา ติฎฺฐามิ, อุปริจฺฉทนํ มม;  
  
สมนฺตา โยชนสตํ, กณิกาเรหิ ฉาทิตํฯ  
</li>
  
<li>
สฎฺฐิตุริยสหสฺสานิ, สายํ ปาตํ อุปฎฺฐหุํ;  
  
ปริวาเรนฺติ มํ นิจฺจํ, รตฺตินฺทิวมตนฺทิตาฯ  
</li>
  
<li>
ตตฺถ นเจฺจหิ คีเตหิ, ตาเลหิ วาทิเตหิ จ;  
  
รมามิ ขิฑฺฑารติยา, โมทามิ กามกามหํฯ  
</li>
  
<li>
ตตฺถ ภุตฺวา จ ปิตฺวา จ, โมทามิ ติทเส ตทา;  
  
นารีคเณหิ สหิโต, โมทามิ พฺยมฺหมุตฺตเมฯ  
</li>
  
<li>
สตานํ ปญฺจกฺขตฺตุญฺจ, เทวรชฺช มการยิํ;  
  
สตานํ ตีณิกฺขตฺตุํจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสํขิยํฯ  
</li>
  
<li>
ภวาภเว สํสรโนฺต, มหาโภคํ ลภามหํ;  
  
โภเค เม อูนตา นตฺถิ, พุทฺธปูชายิ ทํ ผลํฯ  
</li>
  
<li>
เทฺว เม ภเว สํสรามิ, เทวเตฺต อถ มานุเส;  
  
อญฺญํ คติํ น ชานามิ, พุทฺธปูชายิทํ ผลํฯ  
</li>
  
<li>
เทฺว เม กุเล ปชานามิ, ขตฺติเย จาปิ พฺราหฺมเณ;  
  
นีเจ กุเล น ชานามิ, พุทฺธปูชายิทํ ผลํฯ  
</li>
  
<li>
หตฺถิยานํ อสฺสยานํ, สิวิกํ สนฺทมานิกํ;  
  
ลภามิ สพฺพเมเว ตํ, พุทฺธปูชายิทํ ผลํฯ  
</li>
  
<li>
ทาสีคณํ ทาสคณํ, นาริโย จ อลงฺกตา;  
  
ลภามิ สพฺพ เมเว ตํ, พุทฺธปูชายิทํ ผลํฯ  
</li>
  
<li>
โกเสยฺยกมฺพลิยานิ, โขมกปฺปาสิกานิจ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
นววตฺถํ  
นวผลํ, นวคฺครสโภชนํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
อิมํ ขาท อิมํ ภุญฺช, อิมมฺหิ สยเน สย;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
สพฺพตฺถ ปูชิโต โหมิ, ยโส อจฺจุคฺคโต มม;  
  
มเหสโกฺข ฆทา โหมิ, อเภชฺชปริโส สทา;  
  
ญาตีนํ อุตฺตโม โหมิ, พุทฺธปูชายิทํ ผลํฯ  
</li>
  
<li>
สีตํ อุณฺหํ น ชานามิ, ปริฬาโห น วิชฺชติ;  
  
อโถ เจตสิกํ ทุกฺขํ, หทเย เม น วิชฺชติฯ  
</li>
  
<li>
สุวณฺณวโณฺณ หุตฺวาน, สํสรามิ ภวาภเว;  
  
เววณฺณิยํ น ชานามิ, พุทฺธปูชายิทํ ผลํฯ  
</li>
  
<li>
เทวโลกา จวิตฺวาน, สุกฺกมูเลน โจทิโต;  
  
สาวตฺถิยํ ปุเร ชาโต, มหาสาเล สุอฑฺฒเกฯ  
</li>
  
<li>
ปญฺจกามคุเณ หิตฺวา, ปพฺพชิํอนคาริยํ;  
  
ชาติยา สตฺตวโสฺสหํ, อรหตฺตมปาปุณิํฯ  
</li>
  
<li>
อุปสมฺปาทยี พุโทฺธ, คุณมญฺญาย จกฺขุมา;  
  
ตรุโณว ปูชนีโย หํ, พุทฺธปูชายิทํ ผลํฯ  
</li>
  
<li>
ทิพฺพจกฺขุํ วิสุทฺธํ เม, สมาธิกุสโล อหํ;  
  
อภิญฺญาปารมิปฺปโตฺต, พุทฺธปูชายิทํ ผลํฯ  
</li>
  
<li>
ปฎิสมฺภิทา อนุปฺปโตฺต, อิทฺธิปาเทสุ โกวิโท;  
  
สทฺธเมฺม ปารมิปฺปโตฺต, พุทฺธปูชายิทํ ผลํฯ  
</li>
  
<li>
ติํสกปฺปสหสฺสมฺหิ, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
สฺวาคตํ  
วต เม อาสิ, พุทฺธเสฎฺฐสฺส สนฺติกํ;  
  
ติโสฺส วิชฺชา อนุปฺปโตฺต, กตํ พุทฺธสฺส สาสนํฯ  
</li>
  
<li>
ปฎิสมฺภิทา จตโสฺส จ, วิเมกฺขา ปิจ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํติ;  
  
ตํ สุตฺวา พหู กุสลกมฺมปรายณา อเหสุํฯ  
</li>
  
<li>
สเหตุกา ปจฺฉิมิกาปิ สตฺตา,  
  
ปาปํ น สโกฺกนฺติ ชหาตุเมวํ;  
  
อนิจฺฉมาเนหิ ชเนหิ ทุกฺขํ,  
  
อาราว ปาปํ ปริวชฺชนียํติฯ  
</li>
  
อุตฺตรสามเณรสฺส วตฺถุํ จตุตฺถํฯ  
</li>
  
<h2>๒๕. กวีรปฎฺฎน วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป กิร โจฬรเฎฺฐ กาวีรปฎฺฎนํ นาม อโหสิฯ ตตฺถ มาหิสฺสริกา พหู มิจฺฉาทิฎฺฐิกา วสนฺติฯ ตเตฺถกสฺมิํ เทวาลเย จิตฺตกมฺมํ กโรนฺตา เอกสฺมิํ ผลเก อิสฺสรสฺส โอนมิตฺวา วนฺทนาการํ ภควโต รูปํ อกํสุฯ ตสฺมิํ สมเย ตตฺถ พหู อุปาสกา ตํ เทวกุลํ คนฺตฺวา ตตฺถ ตตฺถ จิตฺตกมฺมานิ โอโลเกนฺตา ตสฺมิํ ผลเก ตํ จิตฺตกมฺมํ อทฺทสํสุฯ ทิสฺวาน เต อโห อเมฺหหิ อปสฺสิตพฺพํ ปสฺสิตํฯ สเทวเก โลเก สมารเก สพฺรหฺมเก สสฺสมณพฺราหฺมณิยาสเทวมนุสฺสาย ปชาย จ อปริมาเณสุ จกฺกวาเฬสุ ภควโต อุตฺตริตรํ ฐเปตฺวา สมสโมปิ นตฺถิฯ สกเลหิ สตฺตนิกาเยหิ วนฺทนีโย ปูชนีโย ภควาฯ อนนุรูปํ ตสฺส เอเตหิ กตํติ โรทนฺตา ปริเทวนฺตา ราชทฺวารํ คนฺตฺวา อุโคฺฆเสสุํ, ตํ สุตฺวา ราชา เต ปโกฺกสาเปตฺวา กสฺมา ตุเมฺห  อุโคฺฆเสถาติ ปุจฺฉิ, เต เอว มาหํสุฯ เทว อมฺหากํ ภควา เทวาติเทโว สกฺกาติสโกฺก พฺรหฺมาติพฺรหฺมา เมรุว อจโล สาคโร คมฺภีโร อากาโสว อนโนฺต ปถวีว ปตฺถโฎติอาทีหิ ภควโต คุณํ วเณฺณสุํฯ เตน วุตฺตํ อปทาเนฯ</p>


<ol>
<li>
พตฺติํสลกฺขณธโร, สุนกฺขโตฺตว จนฺทิมา;  
  
อนุพฺยญฺชนสมฺปโนฺน, สาลราชาว ผุลฺลิโตฯ  
</li>
  
<li>
รํสิชาลปริกฺขิโตฺต, ทิโตฺตว กนกาจโล;  
  
พฺยามปฺปภาปริวุโต, สตรํสิ ทิวากโรฯ  
</li>
  
<li>
โสณฺณา นโน ชินวโร, สมณีว สิลุจฺจโย;  
  
กรุณาปุณฺณหทโย, วิวโฎฺฎ วิย สาคโรฯ  
</li>
  
<li>
โลกวิสฺสุตกิตฺตีว, สิเนรุว นคุตฺตโม;  
  
ยสสา วิตโต ธีโร, อากาสสทิโส มุนิฯ  
</li>
  
<li>
อสงฺคจิโตฺต สพฺพตฺถ, อนิโล วิย นายโก;  
  
ปติฎฺฐา สพฺพภูตานํ, มหีว มุนิสุตฺตโมฯ  
</li>
  
<li>
อนูปลิโตฺต โลเกน, โตเยน ปทุมํ ยถา;  
  
กุวาทคจฺฉทหโน, อคฺคิกฺขโนฺธว โสภติฯ  
</li>
  
<li>
อคโท วิย สพฺพตฺถ, กิเลสวิสนาสโก;  
  
คนฺธมาทนเสโลว, คุณคนฺธวิภูสิโตฯ  
</li>
  
<li>
คุณานํ อากโร ธีโร, รตนานํว สาคโร;  
  
สินฺธูว วนราชีนํ, กิเลสมลหารโกฯ  
</li>
  
<li>
วิชยีว มหาโยโธ, มารเสนปฺปมทฺทโน;  
  
จกฺกวตฺตีว โส ราชา, โพชฺฌงฺครตนิสฺสโรฯ  
</li>
  
<li>
มหาภิสกฺกสงฺกาโส, โทสพฺยาธิติกิจฺฉโก;  
  
สลฺลกโตฺต ยถา เวชฺชา, ทิฎฺฐิคณฺฑวิผาลโกฯ  
</li>
  
<li>
สตฺถา  
โน ภควา เทว, มหาพฺรเหฺมหิ วนฺทิโต;  
  
เทวินฺทสุรสิเทฺธหิ, วนฺทนีโย สทา ทราฯ  
</li>
  
<li>
สเพฺพสุ จกฺกวาเฬสุ, เย อคฺคา เย จ ปูชิตา;  
  
เตสมโคฺค มหาราช, ภควา โน ปตาปวาติฯ  
</li>
  
<p>อยุตฺตํ เทว เทวกุเลหิ กตํติ อาหํสุฯ ตํ สุตฺวา ราชา โภ สเพฺพปิ มนุสฺสา อตฺตโน อตฺตโน เทวตานํ มหนฺตภาวํ กเถนฺติฯ ตุมฺหากํ ปน สตฺถุโน มหนฺตภาวํ กถํ อมฺหากํ ชานาเปถาติ, อุปาสกา น ครุ ตฺวํ มหาราช ผลกํ อาหราเปตฺวา สุทฺธวเตฺถน เวเฐตฺวา ตํ อตฺตโน มุทฺทิกาย ลญฺฉิตฺวา สุรกฺขิตสุโคปิเต เอกสฺมิํ เทวกุเล ฐเปตฺวา สตฺตาหจฺจเยน อาหราเปตฺวา ตํ โอโลเกถ, ตทา โน สตฺถุโน มหนฺตานุภาวํ ชานาถาติ อาหํสุ, อถ ราชา เตสํ วุตฺตนิยาเมเนว การาเปตฺวา อโนฺตเทวกุเล ฐเปตฺวา สพฺพทฺวารานิ ปิทหิตฺวา ลเญฺฉตฺวา รเกฺขยฺยาถาติ นิโยเชสิฯ ตโต เต อุปาสกา สเพฺพ สนฺนิปติตฺวา สตฺตาหํ ทานํ เทนฺตา สีลํ รกฺขนฺตา อุโปสถกมฺมํ กโรนฺตา สพฺพสเตฺตสุ เมตฺติํ ภาเวนฺตา สพฺพสตฺตานํ อตฺตนา กตปุเญฺญสุ ปตฺติํ เทนฺตา ติณฺณํ รตนานํ ปูชํ กโรนฺตา เอวํ อุโคฺฆเสสุํฯ อมฺหากํ กตกุสลนิสฺสเนฺทน โลเก มหิทฺธิกา มหานุภาวา สเพฺพ เทวา จ โลกํ ปาเลนฺตา จตฺตาโร มหาราชาโน จ อมฺหากํ สตฺถุโน อุปฎฺฐานาย  ฐิตภาวํ ทเสฺสนฺตูติ สจฺจกิริยํ อกํสุฯ อถ เตสํ ปุญฺญานุภาเวน ตสฺมิํ ขเณ สกฺกสฺส เทวรโญฺญ ปณฺฑุกมฺพลสิลาสนํ อุณฺหาการํ ทเสฺสสิฯ ตโต โส มนุสฺสโลกํ โอโลเกโนฺต มิจฺฉาทิฎฺฐีหิ กตํ ตํ วิปฺปการํ ทิสฺวา สํวิโคฺค อาคนฺตฺวา อิสฺสรํ ภควโต ปาเท วนฺทิตฺวา สยิตาการํ  กตฺวา ตํ ปวตฺติํ อุปาสกานํ กเถตฺวา สกฎฺฐานเมว อคมาสิฯ ตโต สตฺตเม ทิวเสปาโตว เต สเพฺพปิ รโญฺญ สนฺติกํ คนฺตฺวา วนฺทิตฺวา เอวมาหํสุฯ เทว อิสฺสโร อมฺหากํ ภควโต ปาเท สิรสา วนฺทิตฺวา นิปโนฺนติฯ อถ ราชา เตสํ กถํ สุตฺวา นคเร เภริํ จราเปตฺวา มหาชเน สนฺนิปาเตตฺวา เตหิ ปริวุโต เทวกุลํ คนฺตฺวา ลญฺฉํ ภินฺทาเปตฺวา ทฺวารํ วิวริตฺวา ผลกํ อาหราเปตฺวา เวฐิตสาฎเก โมจาเปสิฯ อถ ราชา จ มหาชโน จ ตํ มหนฺตํ ปาฎิหาริยํ ทิสฺวา มิจฺฉาทิฎฺฐิํ ปหาย สเพฺพ สตฺถุโน สรณ มคมํสุฯ อถ ราชา ตํ เทวกุลํ ภินฺทาเปตฺวา มหนฺตํ รมณียํ วิหารํ การาเปตฺวา ยาวชีวํ ปุญฺญกมฺมํ กตฺวา เทวโลเก นิพฺพตฺติฯ
</ol></p>


<ol>
<li>
อนพฺภุตํ สตฺถุ ธรียมาเน,  
  
กโรนฺติ ทิสฺวา กุสลานิ อิทฺธิํ;  
  
เย ตํ มุนิเนฺท ปรินิพฺพุตมฺหิ,  
  
กโรนฺติ ปุญฺญานิ มหพฺภูตํ เยติฯ  
</li>
  
กาวีรปฎฺฎนวตฺถุํ ปญฺจมํฯ  
</li>
  
<h2>๒๖. โจรฆาตกวตฺถุมฺหิ อยมานุปุพฺพีกถา</h2>
</ol>
<p>เอกสฺมิํ กิร สมเย อมฺหากํ ภควา สาวตฺถิยํ อุปนิสฺสาย เชตวเน วิหรติ ธมฺมเทสนาย มหาชนสฺส สคฺคโมกฺขสมฺปทํ ททมาโนฯ ตสฺมิํสมเย ปญฺจสตา โจรา อฎวิโต นครํ อาคนฺตฺวา รตฺติภาเค โจรกมฺมํ กตฺวา เตน ปุตฺตทาเร โปเสนฺติฯ อเถกทิวสํ โจรา โจรกมฺมตฺถาย นครํ ปวิสนฺตา นครทฺวาเร เอกํ ทุกฺขิตํ ชนปทมนุสฺสํ ปสฺสิตฺวา หโมฺภ  กตฺถ วสตีติ ปุจฺฉิํสุ, โส อตฺตชนา ชนปทวาสิภาวํ ปกาเสสิฯ อถสฺส เต กสฺมา โภ อิมินา ทุกฺขวาเสน วสิสฺสสิ, เอหิ อเมฺหหิ สทฺธิํ โจรกมฺมํ กโรโนฺต วตฺถาลงฺการสมฺปโนฺน ปุตฺตทารํ โปเสหิฯ อิมินา กปณวาเสน น วสาติ อาหํสุฯ โส ปนิเม ยุตฺตํ กเถนฺตีติ เตสํ วจนํ สมฺปฎิจฺฉิฯ อถ เต เอวํ สติ อเมฺหหิ สทฺธิํ อาคจฺฉาหีติ วตฺวา นํ คเหตฺวา อโนฺตนครํ ปวิฎฺฐา ตตฺถ ตตฺถ วิลุมฺปนฺตา โจรกมฺมํ อกํสุฯ ตทา ชานปทิโก ลทฺธวิภโว อิมเมว วรตรนฺติ เตหิ สทฺธิํ โจรกมฺมํ กโรโนฺต ชีวิกํ กเปฺปสิ, อเถกทิวสํ ราชปุริสา กตกเมฺม เต สเพฺพว คเหตฺวา ปจฺฉาพาหํ คาฬฺหํ พนฺธิตฺวา โกสลรโญฺญ ทเสฺสสุํ, ราชา เต ทิสฺวา เอวมาห, ภเณ ตุมฺหากํ อนฺตเร โย เอเตสํ มาเรตฺวา ชีวิตกฺขยํ ปาเปสฺสติ, ตสฺส ชีวิตทานํ ทมฺมีติ, ตํ สุตฺวา เต โจรา สเพฺพ อญฺญมญฺญญาติสุหทสมฺพนฺธภาเวน ตํ น อิจฺฉิํสุฯ โส ปน ชนปทวาสี มนุโสฺส อหเมเต สเพฺพ มาเรสฺสามีติ รโญฺญ วตฺวา เตนานุญฺญาโต เต สเพฺพ มาเรสิฯ ตํ ทิสฺวา ตุโฎฺฐ ราชา ตสฺส โจรฆาตกมฺมํ อทาสิฯ โส โจเร จ วชฺฌปฺปเตฺต จ มาเรโนฺต ปญฺจวีสติวสฺสานิ วสโนฺต อปรภาเค มหลฺลโก อโหสิฯ อถ โส มนฺทพลตฺตา กติปยปหาเรนาปิ โจรํ มาเรตุํ น สโกฺกติ, ราชา ตํ ญตฺวา อญฺญสฺส โจรฆาตกมฺมํ อทาสิฯ อถ โส โจรฆาตกมฺมา  ปริหีโน อตฺตโน เคเห วสติฯ ตทา อญฺญตโร มนุโสฺส มนฺตํ ปริวเตฺตตฺวา นาสาวาเตน มนุสฺสมารณกมนฺตํ ชานาติฯ ตถาหิ หตฺถปาทกณฺณนาสสีสาทีสุ ยํกิญฺจิ เฉชฺชเภชฺชํ กตฺตุกาโม มนฺตํ ปริวเตฺตตฺวา นาสาวาตํ วิสฺสเชฺชติฯ ตํ ตํ ฐานํ ฉิชฺชติ ภิชฺชติ, เอวํ มหานุภาโว โส มโนฺต, อถ โส ตํ ปุริสํ อุปฎฺฐหิตฺวา มนฺตํ ลภิตฺวา รโญฺญ สาสนํ เปเสสิ ฯ อหํ อิโต ปุเพฺพ มหลฺลกตฺตา โจรานํ หตฺถปาทาทโย ทุเกฺขน เฉชฺช เภชฺชํ กโรมิ, มาเรตเพฺพปิ ทุเกฺขน มาเรมิฯ อิทานิ ปนาหํ ตถา น กโรมิ, มม มนฺตานุภาเวน เฉชฺชเภชฺชกมฺมํ กริสฺสามีติฯ ราชา ตํ สาสนํ สุตฺวา สาธูติ ตํ ปโกฺกสาเปตฺวา ฐานนฺตรํ ตเสฺสว ปากติก มกาสิฯ โส ตโต ปฎฺฐาย ตํ กมฺมํ กโรโนฺต ปุน ปญฺจวสฺสานิ อติกฺกาเมสิฯ โส มหลฺลโก ขีณายุโก ทุพฺพโล มรณมญฺจปรายโณ หุตฺวา มรณเวทนาทุเกฺขน มหเนฺตน ภยานเกน สเทฺทน วิสฺสรํ วิรวโนฺต นิมีลิเตน จกฺขุนา ภยานกํ นรกคฺคิชาลาปชฺชลนฺตอยกูฎมุคฺครธเร นิรยปาเล จ ปสฺสโนฺต นิปโนฺน โหติ, ตโต ตสฺส ปฎิวิสฺสกเคเห มนุสฺสา ตสฺส ภยานกสทฺทสวเณน เคหํ ฉเฎฺฎตฺวา ปลายิํสุฯ ตสฺมิํ กิร ทิวเส มหาสาริปุตฺตเตฺถโร ทิพฺพจกฺขุนา โลกํ โอโลเกนฺตา ตํ โจรฆาตกํ ตทเหว กาลํกตฺวา นิรเย นิพฺพตฺตมานํ ทิสฺวา มยิ ตตฺถ คเต ปเนส มยิ ปสาเทน สเคฺค นิพฺพตฺตตีติ ญตฺวา อชฺช มยา ตสฺสานุคฺคหํ กาตุํ วฎฺฎตีติ ปุพฺพณฺหสมยํ นิวาเสตฺวา ตสฺส ฆรทฺวาร มคมาสิฯ อถ โส เถรํ ทิสฺวา กุโทฺธ โกเปน ตฎตฎายมานเทโห อชฺช ตํ วิชฺฌิตฺวา ผาเลตฺวา มาเรสฺสามีติ นิปโนฺนว มนฺตํ ปริวเตฺตตฺวา นาสาวาตํ วิสฺสเชฺชสิ, เถโร ตสฺมิํ ขเณ นิโรธสมาปโนฺน นิโรธา วุฎฺฐาย สุริโย วิย วิโรจมาโน อฎฺฐาสิ, อถ โส เถรสฺส ตโย วาเร ตเถว กตฺวา กิญฺจิ กาตุํ อสโกฺกโนฺต อติวิย วิมฺหิตจิโตฺต เถเร จิตฺตํ ปสาเทตฺวา อตฺตโน ปฎิยตฺตํ ปายสํ เถรสฺส ทาเปสิ, เถโร มงฺคลํ วเฑฺฒตฺวา วิหารเมว อคมาสิ, โจรฆาตโก เถรสฺส ทินฺนทานํ อนุสฺสรโนฺต ตสฺมิํ ขเณ กาลํ กตฺวา สเคฺค นิพฺพตฺติฯ อโห วีตราคานํ พุทฺธปุตฺตานํ อานุภาโวฯ เอวํ นรเก นิพฺพตฺตมาโนปิสฺส พเลน สเคฺค นิพฺพโตฺตติฯ ตถาหิฯ</p>


<ol>
<li>
ทานํ  
ตาณํ มนุสฺสานํ, ทานํ ทุคฺคติวารณํ;  
  
ทานํ สคฺคสฺส โสปานํ, ทานํ สนฺติกรํ ปรํฯ  
</li>
  
<li>
อิจฺฉิติจฺฉิตทาเนน, ทานํ จินฺตามณี วิย;  
  
กปฺปรุโกฺขว สตฺตานํ, ทานํ ภทฺทฆโฎวิยฯ  
</li>
  
<li>
สีลวนฺตสฺส ทาเนน, จกฺกวตฺติสิริมฺปิ จ;  
  
ลภนฺติ สกฺกสมฺปตฺติํ, ตถา โลกุตฺตรํ สุขํฯ  
</li>
  
<li>
ปาปกเมฺมสุ นิรโต, ฐิโตยํ นรกายเน  
นรกาวเน อิติปิกตฺถจิ  
;  
  
สาริปุตฺตสฺส เถรสฺส, ปิณฺฑปาตสฺส วาหสาฯ  
</li>
  
<li>
อปายํ ปริวเชฺชตฺวา, เนกทุกฺขสมากุลํ;  
  
เทวสงฺฆปริพฺพูโฬฺห, คโต เทวปุรํ วรํฯ  
</li>
  
<li>
ตสฺมา สุเขเตฺต สทฺธาย, เทถ ทานานิ กามทํ;  
  
ทานํ เทเนฺตหิ สีลมฺปิ, ปาลนียํติสุนฺทรนฺติ  
ปาลนํจาติสุนฺทรํ อิติปิกตฺถจิ  
ฯ  
</li>
  
<p>อถ ภิกฺขู ธมฺมสภายํ สนฺนิปติตฺวา นิสินฺนา ภควนฺตํ ปุจฺฉิํสุ, กิํภเนฺต โส ปาโป จตูสุ อปาเยสุ กตรสฺมิํ นิพฺพโตฺตติฯ อถ สตฺถา อเชฺชส ภิกฺขเว สาริปุตฺตสฺส ทินฺนทานานุภาเวน เทวโลเก นิพฺพโตฺต, ตเสฺสว นิสฺสเนฺทน อนาคเต ปเจฺจกพุโทฺธ ภวิสฺสตีติ พฺยากาสีติฯ
</ol></p>


<ol>
<li>
โภ สาริปุเตฺต นิหิตปฺปทานํ,  
  
ขเณน ปาเปติ หิ สคฺคมคฺคํ;  
  
ตสฺมา สุเขเตฺตสุ ททาถ ทานํ,  
  
กามตฺถ เจ สคฺคโมกฺขํ ปรตฺถฯ  
</li>
  
โจรฆาตกวตฺถุํ ฉฎฺฐมํฯ  
</li>
  
<h2>๒๗. สโทฺธปาสกสฺส วตฺถุมฺหิ อยมานุปุพฺพีกถา</h2>
</ol>
<p>อตีเต  กิร กสฺสปทสพลสฺส กาเล เอโก ปุริโส สโทฺธ รตนตฺตเยสุ ปสโนฺน อุจฺฉุยนฺตกเมฺมน ชีวิกํ กเปฺปโนฺต ปฎิวสติฯ อถ โส เอกํ คิลานภิกฺขุํ ทิสฺวา ตสฺส อุฬุงฺกมตฺตํ สปฺปิํ อทาสิ, ตเถเวกสฺส ภิกฺขุสฺส เอกํ คุฬปิณฺฑํ อทาสิ, อถาปรสฺมิํทิวเส เอกํ ฉาตชฺฌตฺตํ สุนขํ ทิสฺวา ตสฺส ภตฺตปิเณฺฑน สงฺคห มกาสิ, อเถกสฺส อิณฎฺฐกสฺส เอกํ กหาปณํ อทาสิ, อเถกทิวสํ ธมฺมํ สุณมาโน ธมฺมเทสกสฺส ภิกฺขุสฺส สาฎกํ ปูเชสิ, โส เอตฺตกํ ปุญฺญกมฺมํ กตฺวา ภเวสุ จรมาโนหํ สมุทฺทปพฺพตาทีสุปิ ยํ ยํ อิจฺฉามิฯ ตํ ตํ สมิชฺฌตูติ ปตฺถนํ อกาสิ, โส อปรภาเค กาลํ กตฺวา เตเหว กุสลมูเลหิ สุตฺตปฺปพุโทฺธ วิย เทวโลเก นิพฺพตฺติตฺวา ตตฺถ มหนฺตํ ทิพฺพสมฺปตฺติํ อนุภวิตฺวา ตโต จุโต อมฺหากํ ภควโต กาเล สาวตฺถิยํ มหทฺธเน มหาสาลกุเล นิพฺพตฺติตฺวา ตโต โส วิญฺญุตํ ปโตฺต กาเลน กาลํ ธมฺมํ สุณโนฺต ฆราวาเส อาทีนวํ ปพฺพชฺชาย จ อานิสํสํ สุตฺวา ปพฺพชิโต น จิเรเนว อรหตฺตํ ปาปุณิฯ โส อปรภาเค สตฺถารํ วนฺทิตฺวา ปญฺจสตภิกฺขุปริวาโร อุคฺคนครํ อคมาสิ, ตตฺถ เสฎฺฐิโน ภริยา สทฺธา อโหสิ ปสนฺนาฯ สา เถรํ ปญฺจหิ ภิกฺขุสเตหิ สทฺธิํ ภิกฺขาย จรนฺตํ ทิสฺวา ตุริตตุริตา คนฺตฺวา เถรสฺส ปตฺตํ คเหตฺวา สทฺธิํ ปญฺจสเตหิ ภิกฺขูหิ โภเชตฺวา เถรํ ตตฺถ นิพทฺธวาสตฺถํ ยาจิตฺวา ปญฺจสตกูฎาคารานิ การาเปตฺวา อลงฺกริตฺวา ปญฺจสตภิกฺขู ตตฺถ วาเสนฺตี นิพทฺธํ จตุปจฺจเยหิ อุปฎฺฐานมกาสิฯ ตโต เถโร ตํ ปญฺจสุ สีเลสุ ปติฎฺฐาเปตฺวา ตตฺถ ยถาภิรนฺตํ วิหริตฺวา อญฺญตฺต คนฺตุกาโม อนุปุเพฺพน ปฎฺฎนคามํ อคมาสิ, ตตฺถ วสิตฺวา ตโต นาวํ อภิรุยฺห ปญฺจสตภิกฺขูหิ ปริวุโต สมุทฺทปิเฎฺฐน คจฺฉติ, สมุทฺทํ ตรนฺตสฺส  ตสฺส สาครมเชฺฌ อุทรวาโต สมุฎฺฐหิตฺวา ปีเฬติ, ตํ ทิสฺวา ภิกฺขู ภเนฺต อิทํ ปุเพฺพ เกน วูปสเมสฺสตีติ ปุจฺฉิํสุ, เถโร ปุเพฺพ เม อาวุโส อุลุงฺกมเตฺต สปฺปิปีเต โรโค วูปสมฺมตีติ อาห, ภิกฺขู ภเนฺต สมุทฺทปิเฎฺฐ กถํ สปฺปิํ ลภิสฺสาม, อธิวาเสถาติ อาหํสุ, ตํ สุตฺวา เถเรน  น โน อายสฺมนฺตา สปฺปิ ทุลฺลภา, มม ปตฺตํ คเหตฺวา สมุโทฺททกํ อุทฺธริตฺวา อาเนถาติ วุเตฺต ภิกฺขู ตถา อกํสุฯ อุทฺธฎมตฺตเมว ตํอุทกํ ปริวเตฺตตฺวา สปฺปิ อโหสิ, อถ ภิกฺขู ตํ ทิสฺวา อจฺฉริยพฺภุตจิตฺตา ชาตา เถรสฺส สปฺปิํ อุปนาเมสุํ, เถเรน สปฺปิโน  ปีตมเตฺต โส อาพาโธ วูปสมิ, อถสฺส ภิกฺขูหิ กิ เมตํ ภเนฺต อจฺฉริยํ, น โน อิโต ปุเพฺพ เอวรูปํ ทิฎฺฐปุพฺพํติ วุเตฺต เถโร เตนหิ กตปุญฺญานํ ปุญฺญวิปากํ ปสฺสิสฺสถาติ วตฺวา สมุทฺทํ โอโลเกสิ อิทํ สปฺปิ โหตูติฯ อถสฺส จกฺขุปเถ สมุเทฺท สโพฺพทกํ ปริวเตฺตตฺวา สปฺปิ อโหสิฯ อถสฺส ภิกฺขู อพฺภุตจิตฺตา อญฺญมฺปิ อีทิสํ ปุญฺญํ อตฺถิ ภเนฺตติ ปุจฺฉิํสุ, ตโต เถโร เตนหิ ปสฺสถายสฺมนฺตา มม ปุญฺญนฺติ วตฺวา สมนฺตา ตตฺถ ตตฺถ ฆนเสลปพฺพเต โอโลเกสิ, สพฺพานิ ตานิ คุฬปิณฺฑานิ อเหสุํ, ตโต จกฺขุปเถ สมนฺตา ภตฺตภาชนานิ ทเสฺสสิ สพฺยญฺชนํ โสปกรณํฯ ตโต หิมวนฺตํ โอโลเกสิ, สพฺพํ ตํ สุวณฺณมยํ อโหสิฯ อถาภิมุขฎฺฐาเน มหนฺตํ วนสณฺฑํ โอโลเกสิ, สกลวนสณฺฑํนานาวิราควเตฺถหิ สญฺฉนฺนํ อโหสิ, ภิกฺขู ตํ ตํ ปาฎิหาริยํ ทิสฺวา อตีว วิมฺหิตา ภเนฺต เกน เต ปุญฺญกเมฺมน เอตาทิสานิ ปาฎิหาริยานิ ภวิสฺสนฺตีติ ปุจฺฉิํสุ, เถโร กสฺสปทสพลสฺส กาเล อตฺตนา กตํ สพฺพํ ตํ กุสลํ ปกาเสสิฯ เตเนตฺถฯ</p>


<ol>
<li>
อิมสฺมิํ  
ภทฺทเก กเปฺป, กสฺสโป นาม นายโก;  
  
สพฺพโลกหิตตฺถาย, โลเก อุปฺปชฺชิ จกฺขุมาฯ  
</li>
  
<li>
ตทาหํ อุจฺฉุยนฺตมฺหิ, นิยุโตฺต คุฬการโก;  
  
เตน กเมฺมน ชีวามิ, โปเสโนฺต ปุตฺตทารเกฯ  
</li>
  
<li>
กิลนฺตินฺทฺริยมทฺทกฺขิํ, ภิกฺขุํ โรคาตุรํ ตทา;  
  
ภิกฺขาจารกวเตฺตน, ฆตตฺถํ  
ฆตมตฺตมุปาคตํ อิติสพฺพตฺถ  
สมุปาคตํฯ  
</li>
  
<li>
อุลุงฺกมตฺตํ สปฺปิสฺส, อททํ ตสฺส ภิกฺขุโน;  
  
สทฺทหโนฺต ทานผลํ, ทยายุ ทคฺคมานโสฯ  
</li>
  
<li>
เตน กเมฺมน สํสาเร, สํสรโนฺต ภวาภเว;  
  
ยตฺถิจฺฉามิ ฆตํ ตตฺถ, อุปฺปชฺชติ อนปฺปกํฯ  
</li>
  
<li>
อิจฺฉามหํ สมุทฺทสฺมิํ, ผลมฺปิ ฆตมตฺตโน;  
  
ตํ ตํ สพฺพํ ฆตํ โหติ, ฆตทานสฺสิทํ ผลํฯ  
</li>
  
<li>
สุณาถ มยฺหํ อญฺญมฺปิ, ปุญฺญกมฺมํ มโนรมํ;  
  
ตทา ทิสฺวานหํ ภิกฺขุํ, โรเคน ปริปีฬิตํฯ  
</li>
  
<li>
คุฬปิณฺฑํ คเหตฺวาน, ปเตฺต ตสฺส สมากิริํ;  
  
เตน โส สุขิโต อาสิ, โรคํ พฺยปคตํ ตทาฯ  
</li>
  
<li>
เตน เม คุฬทาเนน, สํสรํ เทวมานุเส;  
  
ยตฺถโตฺถสฺมิ คุเฬนาหํ, ตตฺถ ตํ สุลภํ มมฯ  
</li>
  
<li>
เสลาจ วิปุลา มยฺหํ, โหนฺติ จิตฺตานุวตฺตกา;  
  
มหนฺตคุฬปิณฺฑาว, คุฬทาเน อิทํ ผลํฯ  
</li>
  
<li>
อถาปิ เม กตํ ปุญฺญํ, สุณาถ สาธุ ภิกฺขโว;  
  
ฉาตชฺฌตฺตํ ผนฺทมานํ, ทิสฺวาน สุนขํ ตทาฯ  
</li>
  
<li>
ภตฺตปีเณฺฑน  
สงฺคณฺหิํ, ตมฺปิ ทานํ ผลาวหํ;  
  
ตโต ปฎฺฐาย นาโหสิ, อนฺนปาเนน อูนตาฯ  
</li>
  
<li>
สุลภนฺนปาโน สุขิโต, อโหสิํชาติชาติยํ;  
  
อชฺชาปิ ยทิ อิจฺฉามิ, โภชเนน ปโยชนํฯ  
</li>
  
<li>
จกฺขุปเถ สมนฺตา เม, ชายนฺตุกฺขลิโย พหู;  
  
อถาปรมฺปิ กุสลํ, อกาสิํตํ สณาถ เมฯ  
</li>
  
<li>
อิณฎฺฐกสฺส โปสสฺส, อทาเสกํ กหาปณํ;  
  
เตน เม ปุญฺญกเมฺมน, อโนมภวสมฺปทํฯ  
</li>
  
<li>
ปจุรํ ชาตรูปญฺจ, ลภามิ ชาติชาติยํ;  
  
สจชฺช ธนกาโมหํ, ฆนเสโลปิ ปพฺพโต;  
  
โหติ เหมมยํ สพฺพํ, อิณโต โมจเน ผลํฯ  
</li>
  
<li>
อญฺญมฺปิ มม ปุญฺญํ โภ, สุณาถ สุติโสภนํ;  
  
กสฺสปสฺส ภควโต, สาสเนกํ พหุสฺสุตํฯ  
</li>
  
<li>
เทเสนฺตํ มุนิโน ธมฺมํ, สุตฺวา ปีณิตมานโส;  
  
ปูเชสิํสาฎกํ มยฺหํ, ธมฺมสฺส ธมฺมสามิโนฯ  
</li>
  
<li>
เตนาหํ ปุญฺญกเมฺมน, สํสรํ เทวมานุเส;  
  
ลภามิ ปจุรํ วตฺถํ, ยํ โลกสฺมิํ วรํ ปรํฯ  
</li>
  
<li>
อิจฺฉมาโน สเจ อชฺช  
ชานมาโนปหํอชฺช; ชานธาโนจหํอชฺช อิติกตฺถจิ  
, หิมวนฺตมฺปิ ปพฺพตํ;  
  
นานาวิราควเตฺถหิ, ฉาทยิสฺสํ สมนฺตโตฯ  
</li>
  
<li>
สเจ อิจฺฉามิ อเชฺชว, วเตฺถนจฺฉาทยา มิเต;  
  
ชนฺตโว จตุทีปสฺมิํ, วตฺถทานสฺสิทํ ผลํฯ  
</li>
  
<li>
เอเตสํ ปุญฺญกมฺมานํ, วาหสา กามภูมิยํ;  
  
สมฺปตฺติ มนุภุตฺวาน, สาวตฺถิปุร มุตฺตเมฯ  
</li>
  
<li>
ชาโต กุเล มหาโภเค,  
  
วุทฺธิปฺปโตฺต สุเขธิโต;  
  
ตสฺส ธมฺมํ สุณิตฺวาน,  
  
ปพฺพชิตฺวาน สาสเนฯ  
</li>
  
<li>
โลกุตฺตรํ อคฺครสํ, ภุญฺจโนฺต มุนิวาหสา;  
  
กิเลเส ปชหิตฺวาน, อรหตฺตมปาปุณิํฯ  
</li>
  
<li>
กุสลํ นา วมนฺตพฺพํ, ขุทฺทกนฺติ กทาจิปิ;  
  
อนนฺตผลทํ โหติ, นิพฺพาณมฺปิ ททาติ ตํฯ  
</li>
  
<p>อถสฺส ธมฺมเทสนํ สุตฺวา ภิกฺขู จ มหาชโน จ ทานาทิกุสลกมฺมํ กตฺวา เยภุเยฺยน สคฺคปรายณา อเหสุํติฯ
</ol></p>


<ol>
<li>
มโนปสาเทนปิ อปฺปปุญฺญํ,  
  
เอวํ มหนฺตํ ภวตีติ ญตฺวา;  
  
มา อปฺปปุญฺญนฺติ ปมชฺชถโมฺภ;  
  
สราถ เทวิํ อิธ ลาชทายิํฯ  
</li>
  
สโทฺธปาสกสฺส วตฺถุํ สตฺตมํฯ  
</li>
  
<h2>๒๘. กปณสฺส วตฺถุมฺหิ อยมานุปุพฺพีกถา</h2>
</ol>
<p>อมฺหากํ ภควติ ปรินิพฺพุเต พาราณสีนครวาสี เอโก ทุคฺคตปุริโส ปรเคเห ภติํกตฺวา ชีวิกํ กเปฺปติ, ตสฺมิํ สมเย นครวาสิโน เยภุเยฺยน ตสฺมิํ ตสฺมิํ ฐาเน มณฺฑปาทโย การาเปตฺวา มหาทานํ เทนฺติ, ตํ ทิสฺวา ทุคฺคโต เอวํ จิเนฺตสิ, อหํ ปุเพฺพ อกตปุญฺญตฺตา ปรเคเห ภติํ กตฺวา กิเจฺฉน กสิเรน ชีวามิฯ นิวาสนปารุปนมฺปิ วาสฎฺฐานมตฺตมฺมิ ทุกฺขโต ลภามิฯ อิทานิ พุทฺธุปฺปาโท วตฺตติ ภิกฺขุสโงฺฆปิฯ</p>


<p>สเพฺพ  อิเม ทานํ ทตฺวา สคฺคมคฺคํ โสเธนฺติฯ มยาปิ ทานํ ทาตุํ วฎฺฎติฯ ตเมฺม ทีฆรตฺตํ หิตาย สุขาย ภวิสฺสติฯ อปิ จ มยฺหํ ตณฺฑุลนาลิมตฺตมฺปิ นตฺถิ, อกตวีริเยน ตํ มตฺถกํ ปาเปตุํ น สกฺกา, เอตทตฺถายาหํ อุโยฺยคํ กตฺวา ทานํ ทสฺสามีติ จิเนฺตตฺวา ตโต ปฎฺฐาย ภติํ ปริเยสมาโน คนฺตฺวา ตตฺถ ตตฺถ ภติํ กตฺวา ลทฺธนิวาเป จ ภิกฺขาจริยาย ลทฺธติลตณฺฑุลาทโย จ เอกตฺถ สํหริตฺวา มนุเสฺส สมาทาเปตฺวา ตสฺมิํ มณฺฑปํ การาเปตฺวา วนกุสมาทีหิ ตํ อลงฺกริตฺวา ภิกฺขู นิมเนฺตตฺวา มณฺฑเป นิสีทาเปตฺวา สเพฺพสํ ปายสํ  ปฎิยาเทตฺวา โภเชสิฯ อถ โส มรณกาเล อตฺตนา กตํ ตํ ทานวรํ อนุสฺสริฯ โส เตน กุสลกเมฺมน สุตฺตปฺปพุโทฺธ วิย เทวโลเก นิพฺพตฺติฯ ตสฺมิํ เตน กตปุญฺญานุรูปํ มหนฺตํ กนกวิมานํ นิพฺพตฺติฯ สมนฺตา ติคาวุตฎฺฐาเน เทวตา นานา วิธานิ ตุริยานิ คเหตฺวา อุปหารํ กโรนฺติฯ นิจฺจํ เทวจฺฉราสหสฺสานิ  ตํ ปริวาเรตฺวา ติฎฺฐนฺติฯ เอวํ โส มหนฺตํ สมฺปตฺติํ อนุภวติฯ อเถกทิวสํ สุวณฺณเสลวิหารวาสี มหาสงฺฆรกฺขิตเตฺถโร ปตฺตปฎิสมฺภิโท เทวจาริกํ จรมาโน ตํ เทวปุตฺตํ อนุปมาย เทวสมฺปตฺติยา วิโรจมานํ ทิสฺวา อุปสงฺกมฺม ฐิโต เตน กตกมฺมํ ปุจฺฉิฯ โสปิสฺส ยถาภูตํ พฺยากาสิ, เตนตฺถฯ</p>


<ol>
<li>
สพฺพโสวณฺณโย อาสิ, ปาสาโท รตนามโย;  
  
โสณฺณสิงฺคสตากิโณฺณ, ทุทฺทิโกฺข จ ปภสฺสโรฯ  
</li>
  
<li>
กูฎาคาร สตากิโณฺณ, โสณฺณมาลาสมากุโล;  
  
มุตฺตากลาปาลมฺพนฺติ, ตตฺถ ตตฺถ มโนรมาฯ  
</li>
  
<li>
เนกคพฺภสตากิโณฺณ, สยนาสนมณฺฑิโต;  
  
วิภโตฺต ภพฺพภาเคหิ, ปุญฺญวฑฺฒกินา กโตฯ  
</li>
  
<li>
นจฺจนฺติ  
ปมทา ตตฺถ, เภริมณฺฑลมชฺฌคา;  
  
คายนฺติ กาจิ กีฬนฺติ, วาเทนฺติ กาจิ ตนฺติโยฯ  
</li>
  
<li>
ตโต ติคาวุเต ฐาเน, ปาสาทสฺส สมนฺตโต;  
  
สหจฺฉรา เทวปุตฺตา, คเหตฺวา อาตตาทโยฯ  
</li>
  
<li>
โมทนฺติ ปริวาเรตฺวา, นจฺจคีตาทินา สทา;  
  
อุลฺลงฺฆนฺติจ เสเลนฺติ, สิลาฆนฺติ สมนฺตโตฯ  
</li>
  
<li>
เอวํ มหิทฺธิโก ทานิ, ตุวํ วโนฺทว ภาสติ;  
  
ปุจฺฉามิ ตํ เทวปุตฺต, กิํ กมฺมมกรี ปุราฯ  
</li>
  
เทวปุโตฺต อาหฯ  
</li>
  
<li>
อโหสิํ ทุคฺคโต ปุเพฺพ, พาราณสีปุรุตฺตเม;  
  
ทานํ เทนฺติ นรา ตตฺถ, นิมเนฺตตฺวาน ภิกฺขโวฯ  
</li>
  
<li>
ชีวโนฺต ภติยา โสหํ, ทานํ เทเนฺต มหาชเน;  
  
ตุฎฺฐหเฎฺฐ ปมุทิเต, เอวํ จิเนฺตสหํ ตทาฯ  
</li>
  
<li>
สมฺปนฺนวตฺถาลงฺการา, ทานํ เทนฺติ อิเม ชนา;  
  
ปรตฺถปิ ปหฎฺฐาว, สมฺปตฺติมนุโภนฺติ เตฯ  
</li>
  
<li>
พุทฺธุปฺปาโท อยํ ทานิ, ธโมฺม โลเก ปวตฺตติ;  
  
สุสีลา ทานิ วตฺตนฺติ, ทกฺขิเณยฺยา ชิโนรสาฯ  
</li>
  
<li>
อนาวฎฺฐิโต  
อวฎฺฐิโตจ; อนฺธฎฺฐิโตจ อิติปิกตฺตจิ  
สํสาโร, อปายา ขลุ ปูริตา;  
  
กลฺยาณวิมุขา สตฺตา, กามํ คจฺฉนฺติ ทุคฺคติํฯ  
</li>
  
<li>
อิทานิ ทุกฺขิโต หุตฺวา, ชีวามิ กสิเรนหํ;  
  
ทลิโทฺท กปโณ ทีโน, อปฺปโภโค อนาลโยฯ  
</li>
  
<li>
อิทานิ พีชํ โรเปมิ, สุเขเตฺต สาธุสมฺมเต;  
  
อเปฺปวนาม เตนาหํ, ปรตฺถ สุขิโต สิยาฯ  
</li>
  
<li>
อิติ จินฺติย ภิกฺขิตฺวา, ภติํ กตฺวาน เนกธา;  
  
มณฺฑปํ ตตฺถ กาเรตฺวา, นิมเนฺตตฺวาน ภิกฺขโวฯ  
</li>
  
<li>
อายาเสน  
อทาสาหํ, ปายสํ อมตาย โส;  
  
เตน กมฺมวิปาเกน, เทวโลเก มโนรเมฯ  
</li>
  
<li>
ชาโตมฺหิ ทิพฺพกาเมหิ, โมทมาโน อเนกธา;  
  
ทีฆายุโก วณฺณวโนฺต, เตชสฺสีจ อโหสหนฺติฯ  
</li>
  
<p>เอวํ เทวปุโตฺต อตฺตนา กตปุญฺญกมฺมํ วิตฺตาเรน กเถสิ, เถโรปิ มนุสฺสโลกํ อาคนฺตฺวา มนุสฺสานํ อตฺตนา ปจฺจกฺขโต ทิฎฺฐทิพฺพสมฺปตฺติํ ปกาเสสิฯ ตํ สุตฺวา มหาชโน กุสลกมฺมํ กตฺวา เยภุเยฺยน สเคฺค นิพฺพโตฺตติฯ
</ol></p>


<ol>
<li>
อนาลโย ทุคฺคตทีนโกปิ,  
  
ทานํ ททโนฺต ธิคโต วิเสสํ;  
  
สคฺคา ปวคฺคํ ยทิ ปตฺถยโวฺห,  
  
หนฺตฺวาน มเจฺฉรมลํ ททาถาติฯ  
</li>
  
กปณสฺส วตฺถุํ อฎฺฐมํฯ  
</li>
  
<h2>๒๙. เทวปุตฺตสฺส วตฺถุมฺหิ อยมานุปุพฺพีกถา</h2>
</ol>
<p>อิโต ปุเพฺพ นารทสฺส กิร สมฺมาสมฺพุทฺธสฺส กาเล อยํ ทีโป อญฺญตเรน นาเมน ปากโฎ อโหสิ, โส ปเนกสฺมิํ กาเล ทุพฺภิโกฺข อโหสิ ทุสฺสโสฺส, มหาฉาตกภยํ สเตฺต ปีเฬติฯ ตสฺมิํ สมเย นารทสฺส ภควโต เอโก สาสนิโก สาวโก อญฺญตรสฺมิํ คาเม ปิณฺฑาย จริตฺวา ยถา โธตปโตฺตว นิกฺขมิฯ อถญฺญตรสฺมิํ เคเห มนุสฺสา เอกํ ตณฺฑุลนาฬิํโปฎลิกาย พนฺธิตฺวา อุทเก ปกฺขิปิตฺวา ปจิตฺวา อุทกํ คเหตฺวา ปิวโนฺต ชีวนฺติ, ตทา เถรํ ทิสฺวา วนฺทิตฺวา ปตฺตํ คเหตฺวา เตน ตณฺฑุเลน ภตฺตํ ปจิตฺวา ปเตฺต ปกฺขิปิตฺวา เถรสฺส อทํสุฯ อถ  เตสํ สทฺธาพเลน สา อุกฺขลิ ภเตฺตน ปริปุณฺณา อโหสิ, เต ตํ อพฺภุตํ ทิสฺวา อยฺยสฺส ทินฺนทาเน วิปาโก อเชฺชว โน ทิโฎฺฐติ โสมนสฺสชาตา มหาชนํ สนฺนิปาเตตฺวา เต ภตฺตํ โภเชตฺวา ปจฺฉา สยํ ภุญฺชิํสุฯ ภตฺตสฺส คหิตคหิตฎฺฐานํ ปูรเตวฯ ตโต ปฎฺฐาย เต สมฺปตฺตมหาชนสฺส ทานํ ททนฺตา อายุปริโยสาเน เทวโลเก นิพฺพตฺติํสุ, อถ โส เถโร ภตฺตํ อาทาย คนฺตฺวา อญฺญตรสฺมิํ รุกฺขมูเล นิสีทิตฺวา ภุญฺชิตุมารติฯ ตสฺมิํ กิร รุเกฺข นิพฺพโตฺต เอโก เทวปุโตฺต อาหาเรน กิลโนฺต ภุญฺชมานํ เถรํ ทิสฺวา อตฺตภาวํ วิชหิตฺวา มหลฺลกเวเสน ตสฺส สมีเป อฎฺฐาสิฯ เถโร อนาวชฺชิตฺวาว ภุญฺชติฯ เทวปุโตฺต จริมาโลปํ ฐเปตฺวา ภุตฺตกาเล อุกฺกาสิตฺวา อตฺตานํ ฐิตภาวํ ชานาเปสิฯ เถโร ตํ ทิสฺวา วิปฺปฎิสาริ หุตฺวา จริมํ ภตฺถปิณฺฑํ ตสฺส หเตฺถ ฐเปสิ, ตโต โส ภตฺตปิณฺฑํ คเหตฺวา ฐิโต จิเนฺตสิฯ อิโต กิร มยา ปุเพฺพ สมณพฺราหฺมณานํ วา กปณทฺธิกานํ วา อนฺตมโส กากสุนขา ทีนมฺปิ อาหารํ อทินฺนปุพฺพํ ภวิสฺสติ, เตนวาหํ เทโว หุตฺวาปิ ภตฺตํ น ลภามิฯ หนฺทาหํ อิมํ ภตฺตปิณฺฑํ เถรเสฺสว ทสฺสามิ, ตํ เม ภวิสฺสติ ทีฆรตฺตํ หิตาย สุขาย จาติฯ เอวญฺจ ปน จิเนฺตตฺวา ภตฺตปิเณฺฑ อาสํ ปหาย เถรํ อุปสงฺกมฺม สามิ ทาสสฺส โว อลํ อิธ โลเกน สงฺคหํฯ ปรโลเกน เม สงฺคหํ กโรถาติ วตฺวา ตสฺส ปเตฺต โอกิริฯ อถสฺส ภตฺถปิณฺฑํ  ปเตฺต ปติตมเตฺตเยว ติคาวุตฎฺฐาเน ทิพฺพมยานิ ภตฺตภาชนานิปญฺญายิํสุฯ เทวปุโตฺต เถรํ ปญฺจปติฎฺฐิเตน วนฺทิตฺวา ตโต ทิพฺพโภชนํ คเหตฺวา ปถมํ ทานํ ทตฺวา ปจฺฉา สยํ ภุญฺจิฯ ตโต เทปุโตฺต ทุติยทิวสโต ปฎฺฐาย เถรสฺส จ สมฺปตฺตมหาชนสฺส จ มหาทานํ เทโนฺต อายุปริโยสาเน ๐ เทวโลเก นิพฺพตฺติตฺวา ฉสุ กามสเคฺคสุ อปราปรํ ทิพฺพสมฺปตฺติ มนุภวมาโน ปทุมุตฺตรสฺส ภควโต กาเล ตโต จุโต พาราณสิยํ อเนกวิภวสฺส มิจฺฉาทิฎฺฐิกสฺส กุฎุมฺพิกสฺส เคเห นิพฺพตฺติฯ เทโวติสฺส นามํ อกํสุฯ อปรภาเค วิญฺญุตํ ปตฺตสฺส ตสฺส มาตาปิตโร กาลมกํสุฯ โสวณฺณมณิมุตฺตาทิปูริตโกฎฺฐาคาราทโย โอโลเกตฺวา มม มาตาปิตโร มิจฺฉาทิฎฺฐิกตฺตา อิโต ทานาทิกิญฺจิกมฺมํ อกริตฺวา ปรโลกํ คจฺฉนฺตา กากณิกมตฺตมฺปิ อคเหตฺวา คตา, อหํ ปน ตํ คเหตฺวาว คมิสฺสามีติ สนฺนิฎฺฐานํ กตฺวา เภริํ จราเปตฺวา กปณทฺธิกวนิพฺพเก สนฺนิปาเตตฺวา สตฺตาหพฺภนฺตเร สพฺพํ สาปเตยฺยํ ทานมุเขน ทตฺวา อรญฺญํ ปวิสิตฺวา อิสิปฺปพฺพชฺชํ ปพฺพชิตฺวา กสิณปริกมฺมํ กตฺวา ปญฺจ ภิญฺญา อฎฺฐ สมาปตฺติโย นิพฺพเตฺตตฺวา อากาสจารี อโหสิฯ อถ ตสฺมิํสมเย ปทุมุตฺตโร นาม ภควา หํสวตีนคเร ปฎิวสโนฺต เทวพฺรหฺมาทิปริวุโต จตุสจฺจปฎิสํยุตฺตํ ธมฺมํ เทเสโนฺต นิสิโนฺน โหติ, ตทา โส ตาปโส อากาเสน คจฺฉโนฺต มหาชนสมาคมญฺจ ภควโต สรีรโต นิกฺขนฺตฉพฺพณฺณรํสิโย จ ทิสฺวา กิเมตํติ วิมฺหิโต อากาสา โอตริตฺวา มหติยา พุทฺธลีฬาย นิสีทิตฺวา ธมฺมํ เทเสนฺตํ ภควนฺตํ ทิสฺวา ปสนฺนมานโส ปริสนฺตเร นิสิโนฺน ธมฺมํ สุตฺวา ภควนฺตํ วนฺทิตฺวา อตฺตโน อสฺสมเมว อคมาสิฯ อถ โส ตตฺถ ยาวตายุกํ ฐตฺวา อายุปริโยสาเน ตาวติํสภวเน นิพฺพโตฺต ติํสกเปฺป ทิพฺพสมฺปตฺติมนุภวโนฺต ฉสุ กามสเคฺคสุ อปราปริยวเสน สํสริฯ เอกปญฺญาสอตฺตภาเว สโกฺก เทวราชา อโหสิ, เอกกวีสติอตฺตภาเว จกฺกวตฺติ หุตฺวา มนุสฺสสมฺปตฺติ มนุภวิตฺวา อิมสฺมิํพุทฺธุปฺปาเท ภควติ ปรินิพฺพุเต สาวตฺถิยํ อญฺญตรสฺมิํ กุลเคเห นิพฺพตฺติตฺวา สตฺตวสฺสิโก เอกํ ภิกฺขุํ ธมฺมํ เทเสนฺตํ อทฺทสฯ ทิสฺวา ตํ อุปสงฺกมิตฺวา ธมฺมํ สุตฺวา อนิจฺจสญฺญํ  ปฎิลภิตฺวา ตตฺถ นิสิโนฺนว อรหตฺตํ ปาปุณิ, ตโต โส ปตฺตปฎิสมฺภิโท อตฺตนา กตปุญฺญกมฺมํ โอโลเกโนฺต ตํ ปุพฺพจริยํ ภิกฺขูนํ มเชฺฌ ปกาเสโนฺต อาหฯ ตสฺมาฯ</p>


<ol>
<li>
นารโท กิร สมฺพุโทฺธ, ปุเพฺพ อาสิ นรุตฺตโม;  
  
โลกํ ทุกฺขา ปโมเจโนฺต, ททโนฺต อมตํ ปทํฯ  
</li>
  
<li>
ตสฺมิํ ตุ สมเย ตสฺส, สาวโก ฉินฺนพนฺธโน;  
  
ภิกฺขิตฺวา ทีปเก ลทฺธ, มาหารํ ปริภุญฺชิตุํฯ  
</li>
  
<li>
รุกฺขมูล มุปา คญฺฉิ, ตตฺถาสิํ รุกฺขเทวตา;  
  
พุภุกฺขิตา อุทิกฺขนฺตี, อฎฺฐาสิํ ตสฺส สนฺติเกฯ  
</li>
  
<li>
อทาสิ เม ภตฺตปิณฺฑํ, กรุณาปูริตนฺตโร;  
  
คเหตฺวาน ฐิโต ปิณฺฑํ, สหมาโน ขุทํ ตทาฯ  
</li>
  
<li>
อทินฺนตฺตา มยา ปุเพฺพ, กิญฺจิ ทานํ สุเปสเล;  
  
ชิฆจฺฉาปีฬิโต โหมิ, ชาโตปิ เทวโยนิยํฯ  
</li>
  
<li>
อชฺช เขตฺตํ สุลทฺธํเม, เทยฺยธโมฺมปิ วิชฺชติ;  
  
พีชเมตฺถ จ โรเปมิ, ภวโต ปริมุตฺติยาฯ  
</li>
  
<li>
อิติ จินฺติย วนฺทิตฺวา, ทาสสฺส สามิ โว อลํ;  
  
สงฺคหํ อิธ โลกสฺมิํ, กโรถ ปารโลกิกํฯ  
</li>
  
<li>
อิติ วตฺวา อทาสาหํ, ภุญฺจิ โสปิ ทยาปโร;  
  
เตนาหํ ปุญฺญกเมฺมน, สุธนฺนมลภิํ ขเณฯ  
</li>
  
<li>
ตโต จุโต ฉเทเวสุ, วินฺทโนฺต มหติํสิริํ;  
  
จิรกาลํ วสิํ ตตฺถ, เทวิทฺธีหิ สมงฺคิตาฯ  
</li>
  
<li>
สตสหเสฺส อิโต กเปฺป, ปทุมุตฺตรนามโก;  
  
อุปฺปชฺชิ โลกนายโก, ธมฺมราชา ตถาคโตฯ  
</li>
  
<li>
มหิทฺธิโก  
ตทา อาสิํ, ตาปโส กานเน วเน;  
  
สมฺปตฺตปญฺจา ภิญฺญาโณ, อากาเสน จรามหํฯ  
</li>
  
<li>
ตทา กาเสน คจฺฉโนฺต, รเมฺม หํสวตีปุเร;  
  
พุทฺธรํสิปริกฺขิตฺตํ, เกตุมาลาวิลาสิตํฯ  
</li>
  
<li>
เทวสงฺฆปริพฺพูฬฺหํ, เทเสนฺตํ อทฺทสํ ชินํ;  
  
โส ตํ ทิสฺวาน นภสา, ฐิโตหํ ปริสนฺตเรฯ  
</li>
  
<li>
ธมฺมํ สุตฺวา อุทโคฺคหํ, กาลํ กตฺวาน สตฺถุโน;  
  
ตโต จุโต ปปโนฺนสฺมิ, ตาวติํเส มโนรเมฯ  
</li>
  
<li>
ติํสกปฺปสหสฺสานิ, จรโนฺต เทวมานุเส;  
  
ทุคฺคติํ นาภิชานามิ, ลภามิ วิปุลํ สุขํฯ  
</li>
  
<li>
เอกปญฺญาสติกฺขตฺตุํ, เทวรชฺชมการยิํ;  
  
อเถกวีสติกฺขตฺตุํ, จกฺกวตฺตี อโหสหํฯ  
</li>
  
<li>
ปเทสรชฺชํ กาสาหํ, พหุกฺขตฺตุํ ตหิํ ตหิํ;  
  
อิมสฺมิํ ภทฺทเก กเปฺป, นิพฺพุเตตุ  
นิพฺพุเตสุ อิติสพฺพตฺถ  
ตถาคเตฯ  
</li>
  
<li>
โจทิโต ปุญฺญกเมฺมน, สาวตฺถิปุรมุตฺตเม;  
  
อุปฺปชฺชิตฺวา กุเล เสเฎฺฐ, ชาติยา สตฺตวสฺสิโกฯ  
</li>
  
<li>
สุตฺวา ธมฺมํ กเถนฺตสฺส, ภิกฺขุสฺสญฺญตรสฺสหํ;  
  
ภวสฺสนฺตํ กริตฺวาน, อรหตฺตมปาปุณิํฯ  
</li>
  
<li>
สุทินฺนํ เม ตทา ทานํ, สุสฺสุตํ ธมฺมมุตฺตมํ;  
  
ทุกฺขสฺสนฺตํ อกาสาหํ, ตสฺส กมฺมสฺส วาหสาติฯ  
</li>
  
<p>เอวญฺจ ปน วตฺวา พหู ชเน กุสลกเมฺม นิโยเชสีติฯ
</ol></p>


<ol>
<li>
ทาเนนเปวํ  
จริมาย ปิณฺฑิยา,  
  
สวณาย ธมฺมสฺส มุหุตฺตเกน;  
  
ลภนฺติ สตฺตา ติวิธมฺปิ สมฺปทํ,  
  
ผลํ วเท โก พหุทายกสฺส โภฯ  
</li>
  
เทวปุตฺตสฺส วตฺถุํ นวมํฯ  
</li>
  
<h2>๓๐. สีวลิเตฺถรสฺส วตฺถุมฺหิ อยมานุปุพฺพีกถา</h2>
</ol>
<p>อิโต กิร กปฺปสตสหสฺสมตฺถเก ปทุมุตฺตโร นาม สตฺถา โลเก อุทปาทิ ธมฺมเทสนาย สเตฺต อมตมหานิพฺพาณํ ปาเปโนฺต, ตสฺมิํ สมเย ภควา หํสาวติยํ สราชิกาย ปริสาย มเชฺฌ เอกํ ภิกฺขุํ ลาภีนํ อคฺคฎฺฐาเน ฐเปสิฯ ตทา ราชา ตํ ทิสฺวา ตํ ฐานํ กามยมาโน พุทฺธปมุขสฺส สงฺฆสฺส มหาทานํ ทตฺวา ภควโต ปาทมูเล สิรสา นิปชฺชิ, ตทาสฺส ภควา อนาคเต โคตมสฺส ภควโต สาสเน ตํ ฐานํ ลภิสฺสสีติ วตฺวา พฺยากาสิฯ ตํ สุตฺวา มุทิโต ราชา ปุญฺญานิ กตฺวา เทวโลเก นิพฺพตฺติฯ ตโต อปรภาเค พาราณสิยํ เสฎฺฐิปุโตฺต หุตฺวา ปเจฺจกพุทฺธสหสฺสํ จตุปจฺจยทาเนน ยาวชีวํ ปฎิชคฺคิตฺวา เทวโลเก นิพฺพโตฺต มหนฺตํ สมฺปตฺติ มนุภวิตฺวา ตโต จุโต วิปสฺสิสฺส ภควโต กาเล พนฺธุมตีนคเร อญฺญตรสฺมิํ กุลเคเห นิพฺพตฺติฯ โส ตสฺมิํ สมเย เสนคุตฺตฎฺฐาเน ฐตฺวา รโญฺญ กมฺมํ กโรติ, ตทา นครวาสิโน อุปาสกคณา วิปสฺสีสมฺมาสมฺพุทฺธํ อุปสงฺกมฺม วนฺทิตฺวา ภควา ภเนฺต สสาวโก อมฺหากํ อนุคฺคหํ กโรตูติ สฺวาตนาย นิมเนฺตตฺวา มหาทานํ ทตฺวา สเพฺพ เอกจฺฉนฺทา ภควนฺต มุทฺทิสฺส มหารหํ มหาปริเวณํ การาเปตฺวา ปริเวณมเห มหาทานํ ททนฺตา ทานเคฺค อสุกํ นาม  นตฺถีติ น วตฺตพฺพนฺติ วตฺวา ทานํ ปฎิยาเทตฺวา ทานคฺคํ โอโลเกนฺตา นวทธิญฺจ ปฎลมธุญฺจ อปสฺสนฺตา ปุริเส ปโกฺกสิตฺวา สหสฺสํ ทตฺวา ทธิมธุํ ขิปฺปํ ปริเยสิตฺวา อาเนถาติ เปเสสุํ, เต สหสฺสํ คเหตฺวา ทธิมธุํ อุปธาเรตุํ ตตฺถ ตตฺถ วิจรนฺตา ทฺวารนฺตเร อฎฺฐํสุ, ตทา อยํ เสนคุโตฺต รโญฺญ สภตฺตํ ทธิมธุํ อาทาย คจฺฉโนฺต มหาทฺวารํ สมฺปาปุณิ, อถ เต ทธิมธุํ ทิสฺวา โภ กหาปณํ คเหตฺวา อิมํ เทหีติ ยาจิํสุฯ เตน  น ทสฺสามีติ วุเตฺต ยาวสหสฺสํ วเฑฺฒตฺวา ยาจิํสุฯ ตโต เสนคุโตฺต อิมํ อปฺปคฺฆํ สหเสฺสน ยาจถ, กิ มเนน กโรถาติ ปุจฺฉิ, เตหิ สมฺพุทฺธตฺถายาติ วุเตฺต เตนหิ อหเมว ทสฺสามีติ ชีรมริจาทีหิ สกฺขรมธุผาณิตาทโย โยเชตฺวา ทานคฺคํ อุปนาเมสิฯ ตํ สตฺถุ อานุภาเวน พุทฺธปมุขสฺส อฎฺฐสฎฺฐิภิกฺขุสตสหสฺสสฺส ปโหณกํ อโหสิฯ ตโต โส เตน ปุญฺญกเมฺมน เทวมนุสฺสโลเกสุ สมฺปตฺติ มนุภวิตฺวา อปรภาเค อมฺหากํ ภควโต กาเล โกลิยนคเร มหาลิลิจฺฉวิรโญฺญ อุปนิสฺสาย สุปฺปิยาย นาม อคฺคมเหสิยา กุจฺฉิสฺมิํ ปฎิสนฺธิํ คณฺหิฯ โส สตฺตมาสสตฺตสํวจฺฉรานิ มาตุกุจฺฉิยํ วสิตฺวา สตฺตทิวสานิ มูฬฺหคโพฺภ ทุกฺขมนุภวิฯ มาตุกุจฺฉิโต นิกฺขมนฺตสฺส ตสฺส มาตาปิตโร สีวลีติ นาม มกํสุฯ เอวํ มหาปุญฺญสฺส เอตฺตกํ กาลํ มาตุกุจฺฉิมฺหิ ทุกฺขานุภวนํ อตฺตนาว กเตน ปาปพเลน อโหสิ, โส กิร อตีเต ราชา หุตฺวา อตฺตโน สปตฺตรญฺญา สทฺธิํ สงฺคาเมโนฺต มาตรา สทฺธิํ มเนฺตสิฯ สา นครํ รุนฺธิตฺวา อมิเตฺต คณฺหิตุํ สกฺกาติ อุปาย มทาสิ, โสปิ ตสฺสา วจเนน นครํ รุนฺธิตฺวา สตฺตเม ทิวเส อคฺคเหสิ, เตน ปาปกมฺมพเลน มาตาปุตฺตานํ เอวํ มหนฺตํ ทุกฺขํ อโหสีติฯ ตโต  สา ปุตฺตํ วิชายนกาเล สตฺตเม ทิวเส ภควนฺตํ อนุสฺสริตฺวา สุเขน ภารํ มุญฺจิฯ ตุฎฺฐา สา สตฺตเม ทิวเส พุทฺธปมุขสฺส ภิกฺขุสงฺฆสฺส มหาทานํ อทาสิ, อถสฺสา ปุโตฺต สตฺตวสฺสิกกาเล เคหา นิกฺขมฺม สตฺถารํ ทิสฺวา ปพฺพชฺชํ ยาจิฯ สตฺถา สาริปุตฺตเตฺถรสฺส นิโยเชสิ, ตโต สาริปุตฺตเตฺถเรน อุปชฺฌาเยน โมคฺคลฺลานมาจริยํ กตฺวา ปพฺพชิ, อถ โส ขุรเคฺคเยว อรหตฺตํ ปตฺวา พุทฺธสาสนํ โสเภสิ, โส ปุเพฺพ กตปุญฺญานุภาเวน มหาปุโญฺญ อโหสิ ลาภีนญฺจ อโคฺคฯ อเถกสฺมิํ สมเย ภควา เรวตเตฺถรํ ทสฺสนาย ขทิรวนวิหารํ คจฺฉโนฺต ติํสภิกฺขุสหเสฺสหิ สทฺธิํ ติํสโยชนิกํ ฉฎฺฎิตกนฺตารํ สมฺปาปุณิ นิรูทกํ อปฺปภกฺขํฯ เยภุเยฺยน เทวตา สีวลิเตฺถเร ปสนฺนาฯ ตสฺมา ภควา สีวลิเตฺถรํ ปุรโต จาริกํ กตฺวา เทวตาหิ การาปิเต วิหาเร วสโนฺต เทวตาหิ สชฺชิตทานํ ปริภุญฺชโนฺต เรวตเตฺถรํ สํปาปุณิตฺวา คตกมฺมํ นิฎฺฐาเปตฺวา เชตวนมาคมฺม ลาภีนํ อคฺคฎฺฐาเน ตํ ฐเปสีติฯ เตน วุตฺตํ อปทาเนฯ</p>


<ol>
<li>
ปทุมุตฺตโร นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
สีลํ ตสฺส อสเงฺขฺยยฺยํ, สมาธิ วชิรูปโม  
วชิรูปมา อิติกตฺถจิ  
;  
  
อสํขิยํ ญาณวรํ, วิมุตฺติ จ อโนปมาฯ  
</li>
  
<li>
มนุชามรนาคานํ, พฺรหฺมานญฺจ สมาคเม;  
  
สมณพฺราหฺมณากิเณฺณ, ธมฺมํ เทเสติ นายโกฯ  
</li>
  
<li>
สสาวกํ มหาลาภิํ, ปุญฺญวนฺตํ ชุตินฺธรํ,  
  
ฐเปสิ เอตทคฺคมฺหิ, ปริสาสุ วิสารโทฯ  
</li>
  
<li>
ตทาหํ  
ขตฺติโย อาสิํ, ปุเร หํสวตีวฺหเย  
หํสาวตวฺหเย อิติสพฺพตฺถ  
;  
  
สุตฺวา ชินสฺส ตํ วากฺยํ, สาวกสฺส คุณํ พหุํฯ  
</li>
  
<li>
นิมนฺตยิตฺวา สตฺตาหํ, โภชยิตฺวา สสาวกํ;  
  
มหาทานํ ททิตฺวาน, ตํ ฐานมภิปตฺถยิํฯ  
</li>
  
<li>
ตทา มํ วินตํ ปาเท, ทิสฺวาน ปุริสาสโภ;  
  
โส สเรน มหาวีโร, อิมํ วจนมพฺรวีฯ  
</li>
  
<li>
ตโต ชินสฺส วจนํ, โสตุกามา มหาชนา;  
  
เทวทานวคนฺธพฺพา, พฺรหฺมาโนจ มหิทฺธิกาฯ  
</li>
  
<li>
สมณพฺราหฺมณา จาปิ, นมสฺสิสุํ กตญฺชลี;  
  
นโม เต ปุริสาชญฺญ, นโม เต ปุริสุตฺตมฯ  
</li>
  
<li>
ขตฺติเยน มหาทานํ, ทินฺนํ สตฺตาหกมฺปิ  
สตฺตาหกํปิโต อิติปิกตฺถจิ  
โน;  
  
โสตุกามา ผลํ ตสฺส, พฺยากโรหิ มหามุเนฯ  
</li>
  
<li>
ตโต อโวจ ภควา, สุโณถ มม ภาสิตํ;  
  
อปฺปเมยฺยมฺหิ พุทฺธสฺมิํ, คุณมฺหิ สุปฺปติฎฺฐิตาฯ  
</li>
  
<li>
ทกฺขิณา ทายกํ ปตฺวา, อปฺปเมยฺยผลาวหา;  
  
อปิ เจ ส มหาโภโค, ฐานํ ปเตฺถติ มุตฺตมํฯ  
</li>
  
<li>
ลาภี วิปุลลาภีนํ, ยถา ภิกฺขุ สุทสฺสโน;  
  
ตถาหํปิ ภเวยฺยนฺติ, ลจฺฉเต ตํ อนาคเตฯ  
</li>
  
<li>
สตสหสฺสิโต กเปฺป, โอกฺกากกุลสมฺภโว;  
  
โคตโมนาม นาเมน, สตฺถา โลเก ภวิสฺสติฯ  
</li>
  
<li>
ตสฺส ธเมฺมสุ ทายาโท, โอรโส ธมฺมนิมฺมิโต;  
  
สีวลิ นาม นาเมน, เหสฺสติ สตฺถุสาวโกฯ  
</li>
  
<li>
เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปโค อหํฯ  
</li>
  
<li>
ตโตปรสฺมิํสมเย, พาราณสิปุรุตฺตเม;  
  
เสฎฺฐิปุโตฺต อหํ อาสิํ, อฑฺฒปฺปโตฺต มหาธโนฯ  
</li>
  
<li>
สหสฺสมเตฺต ปเจฺจก, นายเก จ นิมนฺติย;  
  
มธุเรนนฺนปาเนน, สนฺตเปฺปสิํตทาทโรฯ  
</li>
  
<li>
ตโต จุโต ฉกามเคฺค, อนุโภสิํมหายสํ;  
  
เทวจฺฉราปริวุโต, ปาสาเท รตนามเยฯ  
</li>
  
<li>
เอวํ อจินฺติยา พุทฺธา, พุทฺธธมฺมา อจินฺติยา;  
  
อจินฺติเย ปสนฺนานํ, วิปาโกปิ อจินฺติโยฯ  
</li>
  
<li>
เอกนวุติโต กเปฺป, วิปสฺสีนาม นายโก;  
  
อุปฺปชฺชิ จารุนยโน, สพฺพธมฺมวิปสฺสโกฯ  
</li>
  
<li>
ตทาหํ พนฺธุมติยา, กุลสฺสญฺญตรสฺส จ;  
  
ทยิโต ปตฺถิโต ปุโตฺต, อาสิํ กมฺมนฺตพฺยาวโฎฯ  
</li>
  
<li>
ตทา อญฺญตโร ปูโค, วิปสฺสิสฺส มเหสิโน;  
  
ปริเวณํ อกาเรสิ, มหนฺต มิติ วิสฺสุตํฯ  
</li>
  
<li>
นิฎฺฐิเต จ มหาทานํ, ททํ ขชฺชกสํยุตํ;  
  
นวํ ทธิ มธุเญฺจว, วิจินํ น จ มทฺทสฯ  
</li>
  
<li>
ตทาหํ ตํ คเหตฺวาน, นวํ ทธิ มธุมฺปิจ,  
  
กมฺมสามิฆรํ คจฺฉํ, ตเมนํ  
ตเมสํ อิติสพฺพตฺถ  
ทาน มทฺทสํฯ  
</li>
  
<li>
สหสฺสมฺปิ จ ทตฺวาน, น ลติํสุ จ ตํ ทฺวยํ;  
  
ตโต เอวํ วิจิเนฺตสิํ, เนตํ เหสฺสติ โอรกํฯ  
</li>
  
<li>
ยถา  
อิเม ชนา สเพฺพ, สกฺกโรนฺติ ตถาคตํ;  
  
อหมฺปิ การํ กสฺสามิ, สสเงฺฆ โลกนายเกฯ  
</li>
  
<li>
ตทาหเมวํ จิเนฺตตฺวา, ทธิํมธุญฺจ เอกโต;  
  
โยเชตฺวา โลกนาถสฺส, สสงฺฆสฺส อทาสหํฯ  
</li>
  
<li>
เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํส มคญฺฉหํฯ  
</li>
  
<li>
ปุนาหํ พาราณสิยํ, ราชา หุตฺวา มหายโส;  
  
สตฺตุกสฺส ตทา รุโทฺธ, ทฺวารโรธํ อการยิํฯ  
</li>
  
<li>
ตโต สปตฺติโน  
สมฺปตฺติโน; สปตฺตาโน อิติจกตฺถจิ  
รุทฺธา, เอกาหํ รกฺขิตา อหุํ;  
  
ตโต ตสฺส วิปาเกน, ปาปุณิํ นิรยํ ภุสํฯ  
</li>
  
<li>
ปจฺฉิเม จ ภเว ทานิ, ชาโตหํ โกลิเย ปุเร;  
  
สุปฺปวาสา จ เม มาตา, มหาลิ ลิจฺฉวี ปิตาฯ  
</li>
  
<li>
ขตฺติเย ปุญฺญกเมฺมน, ทฺวารโรธสฺส วาหสา;  
  
สตฺตมาเส สตฺตวเสฺส, วสิํกุจฺฉิมฺหิ ทุกฺขิโตฯ  
</li>
  
<li>
สตฺตาหํ ทฺวารมูโฬฺหหํ, มหาทุกฺขสมปฺปิโต;  
  
มาตา เม ฉนฺททาเนน, เอว มาสิ สุทุกฺขิตาฯ  
</li>
  
<li>
สุวตฺถิโตหํ นิกฺขโนฺต, พุเทฺธน อนุกมฺปิโต;  
  
นิกฺขนฺตทิวเสเยว, ปพฺพชิํ อนคาริยํฯ  
</li>
  
<li>
อุปชฺฌา สาริปุโตฺต เม, โมคฺคลฺลาโน มหิทฺธิโก;  
  
เกเส โอโรปยโนฺต เม, อนุสาสิ มหามติฯ  
</li>
  
<li>
เกเสสุ ฉิชฺชมาเนสุ  
ฉนฺนมเนสุ อิติปิกตฺถจิ  
, อรหตฺตมปาปุณีํ;  
  
เทโว นาคา มนุสฺสา จ, ปจฺจยานุ ปเนนฺติ เมฯ  
</li>
  
<li>
ปทุมุตฺตรนามญฺจ, วิปสฺสิํจ วินายกํ;  
  
สํปูชยิํ ปมุทิโต, ปจฺจเยหิ วิเสสโตฯ  
</li>
  
<li>
ตโต  
เตสํ วิปาเกน, กมฺมานํ วิปุลุตฺตมํ;  
  
ลาภํ ลภามิ สพฺพตฺถ, วเน คาเม ชเล ถเลฯ  
</li>
  
<li>
เรวตํ ทสฺสนตฺถาย, ยทา ยาติ วินายโก;  
  
ติํสภิกฺขุสหเสฺสหิ, สห โลกคฺคนายโกฯ  
</li>
  
<li>
ตทา เทโว ปนีเตหิ  
ปณีเตหิ อิติสพฺพตฺถ  
, มมตฺถาย มหามติ;  
  
ปจฺจเยหิ มหาวีโร, สสโงฺฆ โลกนายโกฯ  
</li>
  
<li>
อุปฎฺฐิโต มยา พุโทฺธ, คนฺตฺวา เรวตมทฺทส;  
  
ตโต เชตวนํ คนฺตฺวา, เอตทเคฺค ฐเปสิมํฯ  
</li>
  
<li>
ลาภีนํ สีวลิ อโคฺค, มม สิเสฺสสุ ภิกฺขโว;  
  
สเพฺพโลกหิโต สตฺถา, กิตฺตยี ปริสาสุมํฯ  
</li>
  
<li>
กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
สฺวาคตํ วต เม อาสิ, พุทฺธเสฎฺฐสฺส สนฺติกํ;  
  
ติโสฺส วิชฺชา อนุปฺปโตฺต, กตํ พุทฺธสฺส สาสนํฯ  
</li>
  
<li>
ปฎิสมฺภิทา จตโสฺสปิ, วิโมกฺขา ปิจ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนนฺติฯ  
</li>
  
<p>อิตฺถํ สุทํ อายสฺมา สีวลิเตฺถโร อิมา คาถาโย อภาสิตฺถาติฯ
</ol></p>


<ol>
<li>
สุตฺวาน เอตํ จริตํ มหพฺภุตํ,  
  
ปุญฺญานุภาวญฺจ สิริํ สิรีมตํ;  
  
หิตฺวา กุสีตํ กุสลํ กโรถ,  
  
กามาตฺถ กามํ ภวโภคนิพฺพุติํฯ  
</li>
  
สีวลิเตฺถรสฺส วตฺถุํ ทสมํฯ  
</li>
  
ยกฺขวญฺจิตวโคฺค ตติโยฯ  
</li>
  
  
  
  
  