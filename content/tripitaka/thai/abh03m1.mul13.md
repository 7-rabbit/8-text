<h1>๑๓. เตรสมนโย</h1>
<h2>๑๓. อสงฺคหิเตนสมฺปยุตฺตวิปฺปยุตฺตปทนิเทฺทโส</h2>
<p> รูปกฺขเนฺธน     เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตา? เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> ธมฺมายตเนน เย ธมฺมา… ธมฺมธาตุยา เย ธมฺมา… อิตฺถินฺทฺริเยน เย ธมฺมา… ปุริสินฺทฺริเยน เย ธมฺมา… ชีวิตินฺทฺริเยน เย ธมฺมา… วิญฺญาณปจฺจยา นามรูเปน เย ธมฺมา… อสญฺญาภเวน เย ธมฺมา… เอกโวการภเวน เย ธมฺมา… ชาติยา เย ธมฺมา… ชราย เย ธมฺมา… มรเณน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา…เป.… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อรูปภเวน เย ธมฺมา… เนวสญฺญานาสญฺญาภเวน เย ธมฺมา… จตุโวการภเวน เย ธมฺมา… อิทฺธิปาเทน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา , เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตาติ ? นตฺถิ? กติหิ วิปฺปยุตฺตา? จตูหิ  ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> กุสเลหิ ธเมฺมหิ เย ธมฺมา… อกุสเลหิ ธเมฺมหิ เย ธมฺมา… สุขาย เวทนาย สมฺปยุเตฺตหิ ธเมฺมหิ เย ธมฺมา… ทุกฺขาย เวทนาย สมฺปยุเตฺตหิ ธเมฺมหิ เย ธมฺมา… อทุกฺขมสุขาย เวทนาย สมฺปยุเตฺตหิ ธเมฺมหิ เย ธมฺมา… วิปาเกหิ ธเมฺมหิ เย ธมฺมา… วิปากธมฺมธเมฺมหิ เย ธมฺมา… อนุปาทินฺนอนุปาทานิเยหิ  ธเมฺมหิ เย ธมฺมา… สํกิลิฎฺฐสํกิเลสิเกหิ ธเมฺมหิ เย ธมฺมา… อสํกิลิฎฺฐอสํกิเลสิเกหิ ธเมฺมหิ เย ธมฺมา… สวิตกฺกสวิจาเรหิ ธเมฺมหิ เย ธมฺมา… อวิตกฺกวิจารมเตฺตหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา… ทสฺสเนน ปหาตเพฺพหิ ธเมฺมหิ เย ธมฺมา… ภาวนาย ปหาตเพฺพหิ ธเมฺมหิ เย ธมฺมา… ทสฺสเนน ปหาตพฺพเหตุเกหิ ธเมฺมหิ เย ธมฺมา… ภาวนาย ปหาตพฺพเหตุเกหิ ธเมฺมหิ เย ธมฺมา… อาจยคามีหิ ธเมฺมหิ เย ธมฺมา… อปจยคามีหิ ธเมฺมหิ เย ธมฺมา… เสเกฺขหิ ธเมฺมหิ เย ธมฺมา… อเสเกฺขหิ ธเมฺมหิ เย ธมฺมา… มหคฺคเตหิ ธเมฺมหิ เย ธมฺมา… อปฺปมาเณหิ ธเมฺมหิ เย ธมฺมา… ปริตฺตารมฺมเณหิ ธเมฺมหิ เย ธมฺมา… มหคฺคตารมฺมเณหิ ธเมฺมหิ เย  ธมฺมา… อปฺปมาณารมฺมเณหิ ธเมฺมหิ เย ธมฺมา… หีเนหิ ธเมฺมหิ เย ธมฺมา… ปณีเตหิ ธเมฺมหิ เย ธมฺมา… มิจฺฉตฺตนิยเตหิ ธเมฺมหิ เย ธมฺมา… สมฺมตฺตนิยเตหิ ธเมฺมหิ เย ธมฺมา… มคฺคารมฺมเณหิ ธเมฺมหิ เย ธมฺมา… มคฺคเหตุเกหิ ธเมฺมหิ เย ธมฺมา… มคฺคาธิปตีหิ ธเมฺมหิ เย ธมฺมา… อตีตารมฺมเณหิ ธเมฺมหิ เย ธมฺมา… อนาคตารมฺมเณหิ ธเมฺมหิ เย ธมฺมา… ปจฺจุปฺปนฺนารมฺมเณหิ ธเมฺมหิ เย ธมฺมา… อชฺฌตฺตารมฺมเณหิ ธเมฺมหิ เย ธมฺมา… พหิทฺธารมฺมเณหิ ธเมฺมหิ เย ธมฺมา… อชฺฌตฺตพหิทฺธารมฺมเณหิ ธเมฺมหิ เย ธมฺมา… สเหตุเกหิ ธเมฺมหิ เย ธมฺมา… เหตุสมฺปยุเตฺตหิ ธเมฺมหิ เย ธมฺมา… สเหตุเกหิ เจว น จ เหตูหิ ธเมฺมหิ เย ธมฺมา… เหตุสมฺปยุเตฺตหิ เจว น จ เหตูหิ ธเมฺมหิ เย ธมฺมา… น เหตุสเหตุเกหิ  ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตาติ? นตฺถิฯ กติหิ วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> รูปีหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน  อสงฺคหิตา… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ  วิปฺปยุตฺตา ; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อรูปีหิ ธเมฺมหิ เย ธมฺมา… โลกุตฺตเรหิ ธเมฺมหิ เย ธมฺมา… อนาสเวหิ ธเมฺมหิ เย ธมฺมา… อาสวสมฺปยุเตฺตหิ ธเมฺมหิ เย ธมฺมา… อาสววิปฺปยุเตฺตหิ เจว โน จ อาสเวหิ ธเมฺมหิ เย ธมฺมา… อาสววิปฺปยุเตฺตหิ อนาสเวหิ ธเมฺมหิ เย ธมฺมา… อสํโยชนิเยหิ ธเมฺมหิ เย ธมฺมา… อคนฺถนิเยหิ ธเมฺมหิ เย ธมฺมา… อโนฆนิเยหิ ธเมฺมหิ เย ธมฺมา… อโยคนิเยหิ ธเมฺมหิ เย ธมฺมา… อนีวรณิเยหิ ธเมฺมหิ เย ธมฺมา… อปรามเฎฺฐหิ ธเมฺมหิ เย ธมฺมา… ปรามาสสมฺปยุเตฺตหิ ธเมฺมหิ เย ธมฺมา… ปรามาสวิปฺปยุเตฺตหิ อปรามเฎฺฐหิ ธเมฺมหิ เย ธมฺมา… สารมฺมเณหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตาติ? นตฺถิฯ กติหิ วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อนารมฺมเณหิ ธเมฺมหิ เย ธมฺมา… โน จิเตฺตหิ ธเมฺมหิ เย ธมฺมา… จิตฺตวิปฺปยุเตฺตหิ ธเมฺมหิ เย ธมฺมา … จิตฺตวิสํสเฎฺฐหิ ธเมฺมหิ เย ธมฺมา… จิตฺตสมุฎฺฐาเนหิ ธเมฺมหิ เย ธมฺมา… จิตฺตสหภูหิ ธเมฺมหิ เย ธมฺมา… จิตฺตานุปริวตฺตีหิ ธเมฺมหิ เย ธมฺมา… พาหิเรหิ ธเมฺมหิ เย ธมฺมา… อุปาทาธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสเงฺคน อสงฺคหิตา, เต ธมฺมา กติหิ ขเนฺธหิ  กติหายตเนหิ กติหิ ธาตูหิ สมฺปยุตฺตา? เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ กติหิ วิปฺปยุตฺตา? เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อนุปาทานิเยหิ ธเมฺมหิ เย ธมฺมา… อุปาทานสมฺปยุเตฺตหิ ธเมฺมหิ เย ธมฺมา… อุปาทานสมฺปยุเตฺตหิ เจว โน จ อุปาทาเนหิ ธเมฺมหิ เย ธมฺมา… อุปาทานวิปฺปยุเตฺตหิ อนุปาทานิเยหิ ธเมฺมหิ เย ธมฺมา… อสํกิเลสิเกหิ ธเมฺมหิ เย ธมฺมา… อสํกิลิเฎฺฐหิ ธเมฺมหิ เย ธมฺมา… กิเลสสมฺปยุเตฺตหิ ธเมฺมหิ เย ธมฺมา… สํกิลิเฎฺฐหิ เจว โน จ กิเลเสหิ   ธเมฺมหิ เย ธมฺมา… กิเลสสมฺปยุเตฺตหิ เจว โน จ กิเลเสหิ ธเมฺมหิ เย ธมฺมา… กิเลสวิปฺปยุเตฺตหิ อสํกิเลสิเกหิ ธเมฺมหิ เย ธมฺมา… ทสฺสเนน ปหาตเพฺพหิ ธเมฺมหิ เย ธมฺมา… ภาวนาย ปหาตเพฺพหิ ธเมฺมหิ เย ธมฺมา… ทสฺสเนน ปหาตพฺพเหตุเกหิ ธเมฺมหิ เย ธมฺมา… ภาวนาย ปหาตพฺพเหตุเกหิ ธเมฺมหิ เย ธมฺมา… สวิตเกฺกหิ ธเมฺมหิ เย ธมฺมา… สวิจาเรหิ ธเมฺมหิ เย ธมฺมา… สปฺปีติเกหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา… น กามาวจเรหิ ธเมฺมหิ เย ธมฺมา… รูปาวจเรหิ ธเมฺมหิ เย ธมฺมา… อรูปาวจเรหิ ธเมฺมหิ เย ธมฺมา… อปริยาปเนฺนหิ ธเมฺมหิ เย ธมฺมา… นิยฺยานิเกหิ ธเมฺมหิ เย ธมฺมา … นิยเตหิ ธเมฺมหิ เย ธมฺมา… อนุตฺตเรหิ ธเมฺมหิ เย ธมฺมา… สรเณหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตาติ? นตฺถิฯ กติหิ  วิปฺปยุตฺตา? จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p>
รูปญฺจ ธมฺมายตนํ ธมฺมธาตุ, อิตฺถิปุมํ ชีวิตํ นามรูปํ;  
  
เทฺว ภวา ชาติชรา มจฺจุรูปํ, อนารมฺมณํ โน จิตฺตํ จิเตฺตน วิปฺปยุตฺตํฯ  
</p>
  
<p>
วิสํสฎฺฐํ สมุฎฺฐานสหภุ, อนุปริวตฺติ พาหิรํ อุปาทา;  
  
เทฺว วิสโย เอสนโย สุพุโทฺธติฯ  
</p>
  
อสงฺคหิเตนสมฺปยุตฺตวิปฺปยุตฺตปทนิเทฺทโส เตรสโมฯ  
</p>
  
  
  
  
  