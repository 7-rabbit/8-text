<h1>๒. ราธสํยุตฺตํ</h1>
<h2>๑. ปฐมวโคฺค</h2>
<h3>๑. มารสุตฺตํ</h3>
<p> สาวตฺถินิทานํ   ฯ อถ โข อายสฺมา ราโธ เยน ภควา เตนุปสงฺกมิ ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ –</p>


<p>‘‘‘มาโร, มาโร’ติ, ภเนฺต, วุจฺจติฯ กิตฺตาวตา นุ โข, ภเนฺต, มาโร’’ติ? ‘‘รูเป โข, ราธ, สติ มาโร วา อสฺส มาเรตา วา โย วา ปน มียติฯ ตสฺมาติห ตฺวํ, ราธ, รูปํ มาโรติ ปสฺส, มาเรตาติ ปสฺส, มียตีติ ปสฺส, โรโคติ ปสฺส, คโณฺฑติ ปสฺส, สลฺลนฺติ ปสฺส, อฆนฺติ ปสฺส, อฆภูตนฺติ ปสฺสฯ เย นํ เอวํ ปสฺสนฺติ เต สมฺมา ปสฺสนฺติฯ เวทนาย สติ… สญฺญาย สติ… สงฺขาเรสุ สติ… วิญฺญาเณ สติ มาโร วา อสฺส มาเรตา วา โย วา ปน มียติฯ ตสฺมาติห ตฺวํ, ราธ, วิญฺญาณํ มาโรติ ปสฺส, มาเรตาติ ปสฺส, มียตีติ ปสฺส, โรโคติ ปสฺส, คโณฺฑติ ปสฺส, สลฺลนฺติ ปสฺส, อฆนฺติ ปสฺส, อฆภูตนฺติ ปสฺสฯ เย นํ เอวํ ปสฺสนฺติ, เต สมฺมา ปสฺสนฺตี’’ติฯ</p>


<p>‘‘สมฺมาทสฺสนํ ปน, ภเนฺต, กิมตฺถิย’’นฺติ? ‘‘สมฺมาทสฺสนํ โข, ราธ, นิพฺพิทตฺถํ’’ฯ ‘‘นิพฺพิทา ปน, ภเนฺต, กิมตฺถิยา’’ติ? ‘‘นิพฺพิทา โข, ราธ, วิราคตฺถา’’ฯ ‘‘วิราโค  ปน, ภเนฺต , กิมตฺถิโย’’ติ? ‘‘วิราโค โข, ราธ, วิมุตฺตโตฺถ’’ฯ ‘‘วิมุตฺติ ปน, ภเนฺต, กิมตฺถิยา’’ติ? ‘‘วิมุตฺติ โข, ราธ, นิพฺพานตฺถา’’ฯ ‘‘นิพฺพานํ ปน, ภเนฺต, กิมตฺถิย’’นฺติ? ‘‘อจฺจยาสิ , ราธ, ปญฺหํ, นาสกฺขิ ปญฺหสฺส ปริยนฺตํ คเหตุํฯ นิพฺพาโนคธญฺหิ, ราธ, พฺรหฺมจริยํ วุสฺสติ, นิพฺพานปรายนํ นิพฺพานปริโยสาน’’นฺติฯ ปฐมํฯ</p>


<h3>๒. สตฺตสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ  เอตทโวจ – ‘‘‘สโตฺต, สโตฺต’ติ, ภเนฺต, วุจฺจติฯ กิตฺตาวตา นุ โข, ภเนฺต , สโตฺตติ วุจฺจตี’’ติ? ‘‘รูเป โข, ราธ, โย ฉโนฺท โย ราโค ยา นนฺที ยา ตณฺหา, ตตฺร สโตฺต, ตตฺร วิสโตฺต, ตสฺมา สโตฺตติ วุจฺจติฯ เวทนาย… สญฺญาย… สงฺขาเรสุ… วิญฺญาเณ โย ฉโนฺท โย ราโค ยา นนฺที ยา ตณฺหา, ตตฺร สโตฺต, ตตฺร วิสโตฺต, ตสฺมา สโตฺตติ วุจฺจติ’’ฯ</p>


<p>‘‘เสยฺยถาปิ, ราธ, กุมารกา วา กุมาริกาโย วา ปํสฺวาคารเกหิ กีฬนฺติฯ ยาวกีวญฺจ เตสุ ปํสฺวาคารเกสุ อวิคตราคา โหนฺติ อวิคตจฺฉนฺทา อวิคตเปมา อวิคตปิปาสา อวิคตปริฬาหา อวิคตตณฺหา, ตาว ตานิ ปํสฺวาคารกานิ อลฺลียนฺติ เกฬายนฺติ ธนายนฺติ   มมายนฺติฯ ยโต จ โข, ราธ, กุมารกา วา กุมาริกาโย วา เตสุ ปํสฺวาคารเกสุ วิคตราคา โหนฺติ วิคตจฺฉนฺทา วิคตเปมา วิคตปิปาสา วิคตปริฬาหา วิคตตณฺหา, อถ โข ตานิ ปํสฺวาคารกานิ หเตฺถหิ จ ปาเทหิ จ วิกิรนฺติ วิธมนฺติ วิทฺธํเสนฺติ วิกีฬนิยํ  กโรนฺติฯ เอวเมว โข, ราธ, ตุเมฺหปิ รูปํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฎิปชฺชถฯ เวทนํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฎิปชฺชถฯ สญฺญํ… สงฺขาเร วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฎิปชฺชถฯ วิญฺญาณํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฎิปชฺชถฯ ตณฺหากฺขโย หิ, ราธ, นิพฺพาน’’นฺติฯ ทุติยํฯ</p>


<h3>๓. ภวเนตฺติสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘ภวเนตฺตินิโรโธ  , ภวเนตฺตินิโรโธ’ติ , ภเนฺต, วุจฺจติฯ กตมา นุ โข, ภเนฺต, ภวเนตฺติ, กตโม ภวเนตฺตินิโรโธ’’ติ? ‘‘รูเป  โข, ราธ, โย ฉโนฺท โย ราโค ยา นนฺที ยา ตณฺหา เย อุปยุปาทานา เจตโส อธิฎฺฐานาภินิเวสานุสยา – อยํ วุจฺจติ ภวเนตฺติฯ เตสํ นิโรโธ  ภวเนตฺตินิโรโธฯ เวทนาย… สญฺญาย… สงฺขาเรสุ … วิญฺญาเณ โย ฉโนฺท…เป.… อธิฎฺฐานาภินิเวสานุสยา  – อยํ วุจฺจติ ภวเนตฺติฯ เตสํ นิโรโธ ภวเนตฺตินิโรโธ’’ติฯ ตติยํฯ</p>


<h3>๔. ปริเญฺญยฺยสุตฺตํ</h3>
<p> สาวตฺถินิทานํฯ อายสฺมา ราโธ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ –</p>


<p>‘‘ปริเญฺญเยฺย จ, ราธ, ธเมฺม เทเสสฺสามิ ปริญฺญญฺจ ปริญฺญาตาวิํ ปุคฺคลญฺจฯ ตํ สุณาหิ, สาธุกํ มนสิ กโรหิ; ภาสิสฺสามี’’ติฯ ‘‘เอวํ, ภเนฺต’’ติ โข อายสฺมา ราโธ ภควโต ปจฺจโสฺสสิฯ ภควา เอตทโวจ – ‘‘กตเม จ, ราธ, ปริเญฺญยฺยา ธมฺมา? รูปํ โข, ราธ, ปริเญฺญโยฺย ธโมฺม, เวทนา ปริเญฺญโยฺย ธโมฺม, สญฺญา ปริเญฺญโยฺย ธโมฺม, สงฺขารา ปริเญฺญโยฺย ธโมฺม, วิญฺญาณํ ปริเญฺญโยฺย ธโมฺมฯ อิเม วุจฺจนฺติ, ราธ, ปริเญฺญยฺยา ธมฺมาฯ กตมา จ, ราธ, ปริญฺญา? โย โข, ราธ, ราคกฺขโย โทสกฺขโย โมหกฺขโย – อยํ วุจฺจติ, ราธ, ปริญฺญาฯ กตโม จ, ราธ, ปริญฺญาตาวี ปุคฺคโล? ‘อรหา’ติสฺส วจนียํฯ ยฺวายํ อายสฺมา เอวํนาโม เอวํโคโตฺต – อยํ วุจฺจติ, ราธ, ปริญฺญาตาวี ปุคฺคโล’’ติฯ จตุตฺถํฯ</p>


<h3>๕. สมณสุตฺตํ</h3>
<p> สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘ปญฺจิเม, ราธ, อุปาทานกฺขนฺธาฯ กตเม ปญฺจ? รูปุปาทานกฺขโนฺธ, เวทนุปาทานกฺขโนฺธ, สญฺญุปาทานกฺขโนฺธ , สงฺขารุปาทานกฺขโนฺธ, วิญฺญาณุปาทานกฺขโนฺธฯ เย หิ  เกจิ, ราธ, สมณา วา พฺราหฺมณา วา อิเมสํ ปญฺจนฺนํ  อุปาทานกฺขนฺธานํ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ; น เม เต, ราธ, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา, น จ ปน เต อายสฺมโนฺต สามญฺญตฺถํ วา พฺรหฺมญฺญตฺถํ วา ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรนฺติฯ เย จ โข เกจิ, ราธ, สมณา วา พฺราหฺมณา วา อิเมสํ ปญฺจนฺนํ อุปาทานกฺขนฺธานํ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานนฺติ; เต โข เม, ราธ, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา , เต จ ปนายสฺมโนฺต สามญฺญตฺถญฺจ พฺรหฺมญฺญตฺถญฺจ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรนฺตี’’ติฯ ปญฺจมํฯ</p>


<h3>๖. ทุติยสมณสุตฺตํ</h3>
<p> สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘ปญฺจิเม, ราธ, อุปาทานกฺขนฺธาฯ กตเม ปญฺจ? รูปุปาทานกฺขโนฺธ…เป.… วิญฺญาณุปาทานกฺขโนฺธฯ เย หิ เกจิ, ราธ, สมณา วา พฺราหฺมณา วา อิเมสํ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ…เป.… สยํ อภิญฺญา สจฺฉิกตฺวา อุปสมฺปชฺช วิหรนฺตี’’ติฯ ฉฎฺฐํฯ</p>


<h3>๗. โสตาปนฺนสุตฺตํ</h3>
<p> สาวตฺถินิทานํ ฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘ปญฺจิเม, ราธ, อุปาทานกฺขนฺธาฯ กตเม ปญฺจ? รูปุปาทานกฺขโนฺธ…เป.… วิญฺญาณุปาทานกฺขโนฺธฯ ยโต  โข, ราธ, อริยสาวโก อิเมสํ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติ – อยํ วุจฺจติ, ราธ, อริยสาวโก โสตาปโนฺน อวินิปาตธโมฺม นิยโต สโมฺพธิปรายโน’’ติฯ สตฺตมํฯ</p>


<h3>๘. อรหนฺตสุตฺตํ</h3>
<p> สาวตฺถินิทานํ ฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘ปญฺจิเม, ราธ, อุปาทานกฺขนฺธาฯ กตเม ปญฺจ? รูปุปาทานกฺขโนฺธ…เป.… วิญฺญาณุปาทานกฺขโนฺธฯ ยโต โข, ราธ, ภิกฺขุ อิเมสํ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา อนุปาทาวิมุโตฺต โหติ – อยํ วุจฺจติ, ราธ, อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมทญฺญาวิมุโตฺต’’ติฯ อฎฺฐมํฯ</p>


<h3>๙. ฉนฺทราคสุตฺตํ</h3>
<p> สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘รูเป โข, ราธ, โย ฉโนฺท โย ราโค ยา นนฺที ยา ตณฺหา, ตํ ปชหถฯ เอวํ ตํ รูปํ ปหีนํ ภวิสฺสติ อุจฺฉินฺนมูลํ ตาลาวตฺถุกตํ อนภาวํกตํ อายติํ อนุปฺปาทธมฺมํฯ เวทนาย โย  ฉโนฺท โย ราโค ยา นนฺที ยา ตณฺหา, ตํ ปชหถ ฯ เอวํ สา เวทนา ปหีนา ภวิสฺสติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ สญฺญาย… สงฺขาเรสุ โย ฉโนฺท โย ราโค ยา นนฺที ยา ตณฺหา, ตํ ปชหถฯ เอวํ เต สงฺขารา ปหีนา ภวิสฺสนฺติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ วิญฺญาเณ  โย ฉโนฺท โย ราโค ยา นนฺที ยา ตณฺหา, ตํ ปชหถฯ เอวํ ตํ วิญฺญาณํ ปหีนํ ภวิสฺสติ…เป.… อนุปฺปาทธมฺม’’นฺติฯ นวมํฯ</p>


<h3>๑๐. ทุติยฉนฺทราคสุตฺตํ</h3>
<p> สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘รูเป โข, ราธ, โย ฉโนฺท โย ราโค ยา นนฺที ยา ตณฺหา เย อุปยุปาทานา เจตโส อธิฎฺฐานาภินิเวสานุสยา, เต ปชหถฯ เอวํ ตํ รูปํ ปหีนํ ภวิสฺสติ อุจฺฉินฺนมูลํ ตาลาวตฺถุกตํ อนภาวํกตํ อายติํ อนุปฺปาทธมฺมํฯ เวทนาย โย ฉโนฺท โย ราโค ยา นนฺที ยา ตณฺหา เย อุปยุปาทานา เจตโส อธิฎฺฐานาภินิเวสานุสยา, เต ปชหถฯ เอวํ สา เวทนา ปหีนา  ภวิสฺสติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ สญฺญาย… สงฺขาเรสุ โย ฉโนฺท โย ราโค ยา นนฺที ยา ตณฺหา เย อุปยุปาทานา เจตโส อธิฎฺฐานาภินิเวสานุสยา, เต ปชหถฯ เอวํ เต สงฺขารา ปหีนา ภวิสฺสนฺติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ วิญฺญาเณ  โย ฉโนฺท โย ราโค ยา นนฺที ยา ตณฺหา เย อุปยุปาทานา เจตโส อธิฎฺฐานาภินิเวสานุสยา, เต ปชหถฯ เอวํ ตํ วิญฺญาณํ ปหีนํ ภวิสฺสติ อุจฺฉินฺนมูลํ ตาลาวตฺถุกตํ อนภาวํกตํ อายติํ อนุปฺปาทธมฺม’’นฺติฯ ทสมํฯ</p>

</p>


<p>ตสฺสุทฺทานํ –</p>


<p>
มาโร สโตฺต ภวเนตฺติ, ปริเญฺญยฺยา สมณา ทุเว;  
  
โสตาปโนฺน อรหา จ, ฉนฺทราคาปเร ทุเวติฯ  
</p>
  
<h2>๒. ทุติยวโคฺค</h2>
<h3>๑. มารสุตฺตํ</h3>
<p> สาวตฺถินิทานํ   ฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘มาโร, มาโร’ติ, ภเนฺต, วุจฺจติฯ กตโม นุ โข, ภเนฺต, มาโร’’ติ? ‘‘รูปํ โข, ราธ, มาโร, เวทนา มาโร, สญฺญา มาโร, สงฺขารา มาโร, วิญฺญาณํ มาโรฯ เอวํ ปสฺสํ, ราธ, สุตวา อริยสาวโก รูปสฺมิมฺปิ นิพฺพินฺทติ, เวทนายปิ นิพฺพินฺทติ, สญฺญายปิ นิพฺพินฺทติ, สงฺขาเรสุปิ นิพฺพินฺทติ, วิญฺญาณสฺมิมฺปิ นิพฺพินฺทติฯ นิพฺพินฺทํ วิรชฺชติ; วิราคา วิมุจฺจติฯ วิมุตฺตสฺมิํ วิมุตฺตมิติ ญาณํ โหติฯ ‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานาตี’’ติฯ ปฐมํฯ</p>


<h3>๒. มารธมฺมสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘มารธโมฺม, มารธโมฺม’ติ, ภเนฺต, วุจฺจติฯ กตโม นุ โข, ภเนฺต, มารธโมฺม’’ติ? ‘‘รูปํ โข, ราธ, มารธโมฺม, เวทนา มารธโมฺม, สญฺญา มารธโมฺม, สงฺขารา มารธโมฺม, วิญฺญาณํ มารธโมฺมฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ ทุติยํฯ</p>


<h3>๓. อนิจฺจสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘อนิจฺจํ, อนิจฺจ’นฺติ, ภเนฺต, วุจฺจติฯ กตมํ นุ  โข, ภเนฺต, อนิจฺจ’’นฺติ? ‘‘รูปํ โข, ราธ, อนิจฺจํ, เวทนา อนิจฺจา, สญฺญา อนิจฺจา, สงฺขารา อนิจฺจา, วิญฺญาณํ อนิจฺจํฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ ตติยํฯ</p>


<h3>๔. อนิจฺจธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘อนิจฺจธโมฺม, อนิจฺจธโมฺม’ติ, ภเนฺต, วุจฺจติฯ กตโม นุ โข, ภเนฺต, อนิจฺจธโมฺม’’ติ? ‘‘รูปํ โข, ราธ, อนิจฺจธโมฺม, เวทนา อนิจฺจธโมฺม , สญฺญา อนิจฺจธโมฺม, สงฺขารา อนิจฺจธโมฺม, วิญฺญาณํ อนิจฺจธโมฺมฯ เอวํ ปสฺสํ…เป.…  นาปรํ อิตฺถตฺตายาติ ปชานาตี’’ติฯ จตุตฺถํฯ</p>


<h3>๕. ทุกฺขสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘ทุกฺขํ, ทุกฺข’นฺติ, ภเนฺต, วุจฺจติฯ กตมํ นุ โข, ภเนฺต, ทุกฺข’’นฺติ? ‘‘รูปํ โข, ราธ, ทุกฺขํ, เวทนา ทุกฺขา, สญฺญา ทุกฺขา, สงฺขารา ทุกฺขา, วิญฺญาณํ ทุกฺขํฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ ปญฺจมํฯ</p>


<h3>๖. ทุกฺขธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘ทุกฺขธโมฺม, ทุกฺขธโมฺม’ติ, ภเนฺต, วุจฺจติฯ กตโม นุ โข, ภเนฺต, ทุกฺขธโมฺม’’ติ? ‘‘รูปํ โข, ราธ, ทุกฺขธโมฺม, เวทนา ทุกฺขธโมฺม, สญฺญา ทุกฺขธโมฺม, สงฺขารา ทุกฺขธโมฺม, วิญฺญาณํ ทุกฺขธโมฺมฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ ฉฎฺฐํฯ</p>


<h3>๗. อนตฺตสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ  เอตทโวจ – ‘‘‘อนตฺตา, อนตฺตา’ติ, ภเนฺต, วุจฺจติฯ กตโม นุ โข, ภเนฺต, อนตฺตา’’ติ? ‘‘รูปํ โข, ราธ, อนตฺตา, เวทนา อนตฺตา, สญฺญา อนตฺตา, สงฺขารา อนตฺตา, วิญฺญาณํ อนตฺตาฯ เอวํ ปสฺสํ…เป.…  นาปรํ อิตฺถตฺตายาติ ปชานาตี’’ติฯ สตฺตมํฯ</p>


<h3>๘. อนตฺตธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘อนตฺตธโมฺม, อนตฺตธโมฺม’ติ, ภเนฺต, วุจฺจติฯ กตโม นุ โข, ภเนฺต, อนตฺตธโมฺม’’ติ? ‘‘รูปํ โข, ราธ, อนตฺตธโมฺม, เวทนา อนตฺตธโมฺม , สญฺญา อนตฺตธโมฺม, สงฺขารา อนตฺตธโมฺม, วิญฺญาณํ อนตฺตธโมฺมฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ อฎฺฐมํฯ</p>


<h3>๙.ขยธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘ขยธโมฺม, ขยธโมฺม’ติ, ภเนฺต, วุจฺจติฯ กตโม นุ โข, ภเนฺต, ขยธโมฺม’’ติ? ‘‘รูปํ โข, ราธ, ขยธโมฺม, เวทนา ขยธโมฺม, สญฺญา  ขยธโมฺม, สงฺขารา ขยธโมฺม, วิญฺญาณํ ขยธโมฺมฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ นวมํฯ</p>


<h3>๑๐. วยธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘วยธโมฺม, วยธโมฺม’ติ, ภเนฺต, วุจฺจติฯ กตโม นุ โข, ภเนฺต, วยธโมฺม’’ติ? ‘‘รูปํ โข, ราธ, วยธโมฺม, เวทนา วยธโมฺม, สญฺญา วยธโมฺม, สงฺขารา วยธโมฺม, วิญฺญาณํ วยธโมฺม ฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ ทสมํฯ</p>


<h3>๑๑. สมุทยธมฺมสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘สมุทยธโมฺม, สมุทยธโมฺม’ติ, ภเนฺต, วุจฺจติฯ กตโม นุ โข, ภเนฺต, สมุทยธโมฺม’’ติ? ‘‘รูปํ โข, ราธ, สมุทยธโมฺม, เวทนา สมุทยธโมฺม, สญฺญา สมุทยธโมฺม, สงฺขารา สมุทยธโมฺม, วิญฺญาณํ สมุทยธโมฺมฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ เอกาทสมํฯ</p>


<h3>๑๒. นิโรธธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘‘นิโรธธโมฺม, นิโรธธโมฺม’ติ , ภเนฺต, วุจฺจติฯ กตโม นุ โข, ภเนฺต, นิโรธธโมฺม’’ติ? ‘‘รูปํ โข, ราธ, นิโรธธโมฺม, เวทนา นิโรธธโมฺม, สญฺญา นิโรธธโมฺม, สงฺขารา นิโรธธโมฺม, วิญฺญาณํ นิโรธธโมฺมฯ เอวํ ปสฺสํ…เป.… นาปรํ อิตฺถตฺตายาติ ปชานาตี’’ติฯ ทฺวาทสมํฯ</p>

</p>


<p>ตสฺสุทฺทานํ –</p>


<p>
มาโร  
จ มารธโมฺม จ, อนิเจฺจน อปเร ทุเว;  
  
ทุเกฺขน จ ทุเว วุตฺตา, อนเตฺตน  
อนเตฺตหิ (สี. สฺยา. กํ.)  
ตเถว จ;  
  
ขยวยสมุทยํ, นิโรธธเมฺมน ทฺวาทสาติฯ  
</p>
  
<h2>๓. อายาจนวโคฺค</h2>
<h3>๑-๑๑. มาราทิสุตฺตเอกาทสกํ</h3>
<p> สาวตฺถินิทานํ  ฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘สาธุ เม, ภเนฺต, ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติฯ</p>


<p>‘‘โย โข, ราธ, มาโร; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ ฯ โก จ, ราธ, มาโร? รูปํ โข, ราธ, มาโร; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ ฯ เวทนา มาโร; ตตฺร เต ฉโนฺท ปหาตโพฺพ…เป.… สญฺญา มาโร; ตตฺร เต ฉโนฺท ปหาตโพฺพ…เป.… สงฺขารา มาโร; ตตฺร เต ฉโนฺท ปหาตโพฺพ…เป.… วิญฺญาณํ มาโร; ตตฺร เต ฉโนฺท ปหาตโพฺพ…เป.… โย โข, ราธ, มาโร; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ’’ติฯ</p>


<p> โย โข, ราธ, มารธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ…เป.…ฯ</p>


<p> ยํ  โข, ราธ, อนิจฺจํ…เป.…ฯ</p>


<p> โย  โข, ราธ, อนิจฺจธโมฺม…เป.…ฯ</p>


<p> ยํ โข, ราธ, ทุกฺขํ…เป.…ฯ</p>


<p> โย โข, ราธ, ทุกฺขธโมฺม…เป.…ฯ</p>


<p> โย  โข, ราธ, อนตฺตา…เป.…ฯ</p>


<p> โย  โข, ราธ, อนตฺตธโมฺม…เป.…ฯ</p>


<p> โย โข, ราธ, ขยธโมฺม…เป.…ฯ</p>


<p> โย โข, ราธ, วยธโมฺม…เป.…ฯ</p>


<p> โย โข, ราธ, สมุทยธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ…เป.…ฯ</p>


<h3>๑๒. นิโรธธมฺมสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข อายสฺมา ราโธ ภควนฺตํ เอตทโวจ – ‘‘สาธุ เม, ภเนฺต, ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติฯ</p>


<p>‘‘โย  โข, ราธ, นิโรธธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพฯ โก จ, ราธ, นิโรธธโมฺม? รูปํ โข, ราธ, นิโรธธโมฺม; ตตฺร เต ฉโนฺท ปหาตโพฺพ…เป.… เวทนา นิโรธธโมฺม; ตตฺร เต ฉโนฺท ปหาตโพฺพ…เป.… สญฺญา นิโรธธโมฺม; ตตฺร เต ฉโนฺท ปหาตโพฺพ…เป.… สงฺขารา นิโรธธโมฺม; ตตฺร เต ฉโนฺท ปหาตโพฺพ…เป.… วิญฺญาณํ นิโรธธโมฺม; ตตฺร เต ฉโนฺท ปหาตโพฺพ…เป.… โย โข, ราธ, นิโรธธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ’’ติ ฯ</p>

</p>


<p>ตสฺสุทฺทานํ –</p>


<p>
มาโร  
  
จ มารธโมฺม จ, อนิเจฺจน อปเร ทุเว;  
  
ทุเกฺขน จ ทุเว วุตฺตา, อนเตฺตน ตเถว จ;  
  
ขยวยสมุทยํ, นิโรธธเมฺมน ทฺวาทสาติฯ  
</p>
  
<h2>๔. อุปนิสินฺนวโคฺค</h2>
<h3>๑-๑๑. มาราทิสุตฺตเอกาทสกํ</h3>
<p> สาวตฺถินิทานํ  ฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘โย โข, ราธ, มาโร; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพฯ โก จ, ราธ, มาโร? รูปํ โข, ราธ, มาโร; ตตฺร เต ฉโนฺท ปหาตโพฺพ…เป.… วิญฺญาณํ มาโร; ตตฺร เต ฉโนฺท ปหาตโพฺพ…เป.… โย โข, ราธ, มาโร; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ’’ติฯ</p>


<p> โย โข, ราธ, มารธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค  ปหาตโพฺพ…เป.…ฯ</p>


<p> ยํ โข, ราธ, อนิจฺจํ…เป.…ฯ</p>


<p> โย โข, ราธ, อนิจฺจธโมฺม…เป.…ฯ</p>


<p> ยํ  โข, ราธ, ทุกฺขํ…เป.…ฯ</p>


<p> โย โข, ราธ, ทุกฺขธโมฺม…เป.…ฯ</p>


<p> โย โข, ราธ, อนตฺตา…เป.…ฯ</p>


<p> โย โข, ราธ, อนตฺตธโมฺม…เป.…ฯ</p>


<p> โย โข, ราธ, ขยธโมฺม…เป.…ฯ</p>


<p> โย โข, ราธ, วยธโมฺม…เป.…ฯ</p>


<p> โย  โข, ราธ, สมุทยธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค  ปหาตโพฺพ…เป.…ฯ</p>


<h3>๑๒. นิโรธธมฺมสุตฺตํ</h3>
<p> สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ – ‘‘โย โข, ราธ, นิโรธธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพฯ โก จ, ราธ, นิโรธธโมฺม? รูปํ  โข, ราธ, นิโรธธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพฯ เวทนา…เป.… สญฺญา…เป.… สงฺขารา…เป.… วิญฺญาณํ นิโรธธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพฯ โย โข, ราธ, นิโรธธโมฺม; ตตฺร เต ฉโนฺท ปหาตโพฺพ, ราโค ปหาตโพฺพ, ฉนฺทราโค ปหาตโพฺพ’’ติฯ</p>

</p>


<p>ตสฺสุทฺทานํ –</p>


<p>
มาโร จ มารธโมฺม จ, อนิเจฺจน อปเร ทุเว;  
  
ทุเกฺขน จ ทุเว วุตฺตา, อนเตฺตน ตเถว จ;  
  
ขยวยสมุทยํ, นิโรธธเมฺมน ทฺวาทสาติฯ  
</p>
  
ราธสํยุตฺตํ สมตฺตํฯ  
</p>
  
  
  
  
  