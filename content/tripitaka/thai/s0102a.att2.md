<h1>๓. มหาปรินิพฺพานสุตฺตวณฺณนา</h1>
<p>     นฺติ มหาปรินิพฺพานสุตฺตํฯ ตตฺรายมนุปุพฺพปทวณฺณนา – ติ คิชฺฌา ตสฺส กูเฎสุ วสิํสุ, คิชฺฌสทิสํ วา ตสฺส กูฎํ อตฺถีติ คิชฺฌกูโฎ, ตสฺมิํ คิชฺฌกูเฎฯ ติ อภิภวนตฺถาย ยาตุกาโมฯ ติ วชฺชิราชาโนฯ ติ เอวํ มหติยา ราชิทฺธิยา สมนฺนาคเต, เอเตน เนสํ สมคฺคภาวํ กเถสิฯ ติ เอวํ มหเนฺตน อานุภาเวน สมนฺนาคเต, เอเตน เนสํ หตฺถิสิปฺปาทีสุ กตสิกฺขตํ กเถสิ, ยํ สนฺธาย วุตฺตํ – ‘‘สิกฺขิตา วติเม ลิจฺฉวิกุมารกา, สุสิกฺขิตา วติเม ลิจฺฉวิกุมารกา, ยตฺร หิ นาม สุขุเมน ตาฬจฺฉิคฺคเลน อสนํ อติปาตยิสฺสนฺติ โปงฺขานุโปงฺขํ อวิราธิต’’นฺติ (สํ. นิ. ๕.๑๑๑๕)ฯ ติ อุจฺฉินฺทิสฺสามิฯ ติ นาเสสฺสามิ, อทสฺสนํ ปาเปสฺสามิฯ นฺติ เอตฺถ น อโยติ อนโย, อวฑฺฒิยา เอตํ นามํฯ หิตญฺจ สุขญฺจ วิยสฺสติ วิกฺขิปตีติ พฺยสนํ, ญาติปาริชุญฺญาทีนํ เอตํ นามํฯ ติ ปาปยิสฺสามิฯ</p>


<p>อิติ กิร โส ฐานนิสชฺชาทีสุ อิมํ ยุทฺธกถเมว กเถติ, คมนสชฺชา โหถาติ เอวํ พลกายํ อาณาเปติฯ กสฺมา? คงฺคายํ กิร เอกํ ปฎฺฎนคามํ นิสฺสาย อฑฺฒโยชนํ อชาตสตฺตุโน อาณา, อฑฺฒโยชนํ ลิจฺฉวีนํฯ เอตฺถ ปน อาณาปวตฺติฎฺฐานํ โหตีติ อโตฺถฯ ตตฺราปิ จ ปพฺพตปาทโต มหคฺฆภณฺฑํ โอตรติฯ ตํ สุตฺวา – ‘‘อชฺช ยามิ, เสฺว ยามี’’ติ อชาตสตฺตุโน สํวิทหนฺตเสฺสว ลิจฺฉวิราชาโน สมคฺคา สโมฺมทมานา ปุเรตรํ คนฺตฺวา สพฺพํ คณฺหนฺติฯ อชาตสตฺตุ ปจฺฉา อาคนฺตฺวา ตํ ปวตฺติํ ญตฺวา  กุชฺฌิตฺวา คจฺฉติฯ เต ปุนสํวจฺฉเรปิ ตเถว กโรนฺติฯ อถ โส พลวาฆาตชาโต ตทา เอวมกาสิฯ</p>


<p>ตโต จิเนฺตสิ – ‘‘คเณน สทฺธิํ ยุทฺธํ นาม ภาริยํ, เอโกปิ โมฆปฺปหาโร นาม นตฺถิ, เอเกน โข ปน ปณฺฑิเตน สทฺธิํ มเนฺตตฺวา กโรโนฺต นิปฺปราโธ โหติ, ปณฺฑิโต จ สตฺถารา สทิโส  นตฺถิ, สตฺถา จ อวิทูเร ธุรวิหาเร วสติ, หนฺทาหํ เปเสตฺวา ปุจฺฉามิ ฯ สเจ เม คเตน โกจิ อโตฺถ ภวิสฺสติ, สตฺถา ตุณฺหี ภวิสฺสติ, อนเตฺถ ปน สติ กิํ รโญฺญ ตตฺถ คมเนนาติ วกฺขตี’’ติฯ โส วสฺสการพฺราหฺมณํ เปเสสิฯ พฺราหฺมโณ คนฺตฺวา ภควโต เอตมตฺถํ อาโรเจสิฯ เตน วุตฺตํ – ติฯ</p>


<h3>ราชอปริหานิยธมฺมวณฺณนา</h3>
<p> ติ เถโร วตฺตสีเส ฐตฺวา ภควนฺตํ พีชติ, ภควโต ปน สีตํ วา อุณฺหํ วา นตฺถิฯ ภควา พฺราหฺมณสฺส วจนํ สุตฺวา เตน สทฺธิํ อมเนฺตตฺวา เถเรน สทฺธิํ มเนฺตตุกาโม นฺติอาทิมาหฯ ติ ทิวสสฺส ติกฺขตฺตุํ สนฺนิปตนฺตาปิ อนฺตรนฺตรา สนฺนิปตนฺตาปิ อภิณฺหํ สนฺนิปาตาวฯ ติ หิโยฺยปิ สนฺนิปติมฺหา, ปุริมทิวสมฺปิ สนฺนิปติมฺหา, ปุน อชฺช กิมตฺถํ สนฺนิปติตา โหมาติ โวสานํ อนาปชฺชนฺตา สนฺนิปาตพหุลา นาม โหนฺติฯ ติ ยตฺตกํ กาลํฯ ติ – อภิณฺหํ อสนฺนิปตนฺตา หิ ทิสาวิทิสาสุ อาคตํ สาสนํ น สุณนฺติ, ตโต – ‘‘อสุกคามสีมา วา นิคมสีมา วา อากุลา, อสุกฎฺฐาเน โจรา วา ปริยุฎฺฐิตา’’ติ น ชานนฺติ, โจราปิ ‘‘ปมตฺตา ราชาโน’’ติ ญตฺวา คามนิคมาทีนิ ปหรนฺตา ชนปทํ นาเสนฺติฯ เอวํ ราชูนํ ปริหานิ โหติฯ อภิณฺหํ สนฺนิปตนฺตา ปน ตํ ตํ ปวตฺติํ สุณนฺติ, ตโต พลํ เปเสตฺวา อมิตฺตมทฺทนํ กโรนฺติ, โจราปิ – ‘‘อปฺปมตฺตา ราชาโน, น สกฺกา อเมฺหหิ วคฺคพเนฺธหิ วิจริตุ’’นฺติ ภิชฺชิตฺวา ปลายนฺติฯ เอวํ ราชูนํ วุทฺธิ โหติฯ เตน วุตฺตํ – ‘‘วุทฺธิเยว, อานนฺท, วชฺชีนํ ปาฎิกงฺขา โน ปริหานี’’ติฯ ตตฺถ ติ อิจฺฉิตพฺพา, อวสฺสํ ภวิสฺสตีติ เอวํ ทฎฺฐพฺพาติ อโตฺถฯ</p>


<p>ติอาทีสุ สนฺนิปาตเภริยา นิคฺคตาย – ‘‘อชฺช เม กิจฺจํ อตฺถิ, มงฺคลํ อตฺถี’’ติ วิเกฺขปํ  กโรนฺตา น สมคฺคา สนฺนิปตนฺติ นามฯ เภริสทฺทํ ปน สุตฺวาว ภุญฺชนฺตาปิ อลงฺกริยมานาปิ วตฺถานิ นิวาเสนฺตาปิ อฑฺฒภุตฺตา วา อฑฺฒาลงฺกตา วา วตฺถํ นิวาสยมานา วา สนฺนิปตนฺตา สมคฺคา สนฺนิปตนฺติ นามฯ สนฺนิปติตา ปน จิเนฺตตฺวา มเนฺตตฺวา กตฺตพฺพํ กตฺวา เอกโตว อวุฎฺฐหนฺตา  น สมคฺคา วุฎฺฐหนฺติ นามฯ เอวํ วุฎฺฐิเตสุ หิ เย ปฐมํ คจฺฉนฺติ, เตสํ เอวํ โหติ – ‘‘อเมฺหหิ พาหิรกถาว สุตา, อิทานิ วินิจฺฉยกถา ภวิสฺสตี’’ติฯ เอกโต วุฎฺฐหนฺตา ปน สมคฺคา วุฎฺฐหนฺติ นามฯ อปิจ – ‘‘อสุกฎฺฐาเนสุ คามสีมา  วา นิคมสีมา วา อากุลา, โจรา ปริยุฎฺฐิตา’’ติ สุตฺวา – ‘‘โก คนฺตฺวา อิมํ อมิตฺตมทฺทนํ กริสฺสตี’’ติ วุเตฺต – ‘‘อหํ ปฐมํ, อหํ ปฐม’’นฺติ วตฺวา คจฺฉนฺตาปิ สมคฺคา วุฎฺฐหนฺติ นามฯ เอกสฺส ปน กมฺมเนฺต โอสีทมาเน เสสา ราชาโน ปุตฺตภาตโร เปเสตฺวา ตสฺส กมฺมนฺตํ อุปตฺถมฺภยมานาปิ, อาคนฺตุกราชานํ – ‘‘อสุกสฺส เคหํ คจฺฉตุ, อสุกสฺส เคหํ คจฺฉตู’’ติ อวตฺวา สเพฺพ เอกโต สงฺคณฺหนฺตาปิ, เอกสฺส มงฺคเล วา โรเค วา อญฺญสฺมิํ วา ปน ตาทิเส สุขทุเกฺข อุปฺปเนฺน สเพฺพ ตตฺถ สหายภาวํ คจฺฉนฺตาปิ สมคฺคา วชฺชิกรณียานิ กโรนฺติ นามฯ</p>


<p>นฺติอาทีสุ ปุเพฺพ อกตํ สุงฺกํ วา พลิํ วา ทณฺฑํ วา อาหราเปนฺตา อปญฺญตฺตํ ปญฺญเปนฺติ นามฯ โปราณปเวณิยา อาคตเมว ปน อนาหราเปนฺตา ปญฺญตฺตํ สมุจฺฉินฺทนฺติ นามฯ โจโรติ คเหตฺวา ทสฺสิเต อวิจินิตฺวาว เฉชฺชเภชฺชํ อนุสาเสนฺตา โปราณํ วชฺชิธมฺมํ สมาทาย น วตฺตนฺติ นามฯ เตสํ อปญฺญตฺตํ ปญฺญเปนฺตานํ อภินวสุงฺกาทีหิ ปีฬิตา มนุสฺสา – ‘‘อติอุปทฺทุตมฺห, โก อิเมสํ วิชิเต วสิสฺสตี’’ติ ปจฺจนฺตํ ปวิสิตฺวา โจรา วา โจรสหายา วา หุตฺวา ชนปทํ ปหรนฺติฯ ปญฺญตฺตํ สมุจฺฉินฺทนฺตานํ ปเวณีอาคตานิ สุงฺกาทีนิ อคณฺหนฺตานํ โกโส ปริหายติฯ ตโต หตฺถิอสฺสพลกายโอโรธาทโย ยถานิพทฺธํ วฎฺฎํ อลภมานา ถาเมน พเลน ปริหายนฺติฯ เต เนว ยุทฺธกฺขมา โหนฺติ, น ปาริจริยกฺขมาฯ โปราณํ วชฺชิธมฺมํ สมาทาย อวตฺตนฺตานํ วิชิเต มนุสฺสา – ‘‘อมฺหากํ ปุตฺตํ ปิตรํ ภาตรํ อโจรํเยว โจโรติ  กตฺวา ฉินฺทิํสุ ภินฺทิํสู’’ติ กุชฺฌิตฺวา ปจฺจนฺตํ ปวิสิตฺวา โจรา วา โจรสหายา วา หุตฺวา ชนปทํ ปหรนฺติ, เอวํ ราชูนํ ปริหานิ โหติ, ปญฺญตฺตํ ปญฺญเปนฺตานํ ปน ‘‘ปเวณีอาคตเมว ราชาโน กโรนฺตี’’ติ มนุสฺสา หฎฺฐตุฎฺฐา กสิวาณิชฺชาทิเก กมฺมเนฺต สมฺปาเทนฺติฯ ปญฺญตฺตํ อสมุจฺฉินฺทนฺตานํ ปเวณีอาคตานิ สุงฺกาทีนิ คณฺหนฺตานํ  โกโส วฑฺฒติ, ตโต หตฺถิอสฺสพลกายโอโรธาทโย ยถานิพทฺธํ วฎฺฎํ ลภมานา ถามพลสมฺปนฺนา ยุทฺธกฺขมา เจว ปาริจริยกฺขมา จ โหนฺติฯ</p>


<p>นฺติ เอตฺถ ปุเพฺพ กิร วชฺชิราชาโน ‘‘อยํ โจโร’’ติ อาเนตฺวา ทสฺสิเต ‘‘คณฺหถ นํ โจร’’นฺติ อวตฺวา วินิจฺฉยมหามตฺตานํ เทนฺติฯ เต วินิจฺฉินิตฺวา สเจ อโจโร โหติ, วิสฺสเชฺชนฺติฯ สเจ โจโร, อตฺตนา กิญฺจิ อวตฺวา โวหาริกานํ เทนฺติฯ เตปิ อโจโร เจ, วิสฺสเชฺชนฺติฯ โจโร เจ, สุตฺตธรานํ เทนฺติฯ เตปิ วินิจฺฉินิตฺวา อโจโร เจ, วิสฺสเชฺชนฺติฯ โจโร เจ, อฎฺฐกุลิกานํ เทนฺติฯ เตปิ ตเถว กตฺวา เสนาปติสฺส, เสนาปติ อุปราชสฺส, อุปราชา รโญฺญ, ราชา วินิจฺฉินิตฺวา อโจโร เจ, วิสฺสเชฺชติฯ สเจ  ปน โจโร โหติ, ปเวณีโปตฺถกํ วาจาเปติฯ ตตฺถ – ‘‘เยน อิทํ นาม กตํ, ตสฺส อยํ นาม ทโณฺฑ’’ติ ลิขิตํฯ ราชา ตสฺส กิริยํ เตน สมาเนตฺวา ตทนุจฺฉวิกํ ทณฺฑํ กโรติฯ อิติ เอตํ โปราณํ วชฺชิธมฺมํ สมาทาย วตฺตนฺตานํ มนุสฺสา น อุชฺฌายนฺติ, ‘‘ราชาโน โปราณปเวณิยา กมฺมํ กโรนฺติ, เอเตสํ โทโส นตฺถิ, อมฺหากํเยว โทโส’’ติ อปฺปมตฺตา กมฺมเนฺต กโรนฺติฯ เอวํ ราชูนํ วุทฺธิ โหติฯ เตน วุตฺตํ – ‘‘วุทฺธิเยว, อานนฺท, วชฺชีนํ ปาฎิกงฺขา, โน ปริหานี’’ติฯ</p>


<p>ติ ยํกิญฺจิ เตสํ สกฺการํ กโรนฺตา สุนฺทรเมว กโรนฺติฯ ติ ครุภาวํ ปจฺจุปฎฺฐเปตฺวาว กโรนฺติฯ ติ มเนน ปิยายนฺติฯ ติ นิปจฺจการํ ทเสฺสนฺติฯ ติ ทิวสสฺส เทฺว ตโย วาเร อุปฎฺฐานํ คนฺตฺวา เตสํ กถํ โสตพฺพํ สทฺธาตพฺพํ มญฺญนฺติฯ ตตฺถ เย เอวํ มหลฺลกานํ ราชูนํ สกฺการาทีนิ น กโรนฺติ, โอวาทตฺถาย จ เนสํ อุปฎฺฐานํ น คจฺฉนฺติ, เต เตหิ วิสฺสฎฺฐา อโนวทิยมานา กีฬาปสุตา รชฺชโต ปริหายนฺติฯ เย ปน ตถา ปฎิปชฺชนฺติ, เตสํ มหลฺลกราชาโน – ‘‘อิทํ กาตพฺพํ, อิทํ น กาตพฺพ’’นฺติ  โปราณํ ปเวณิํ อาจิกฺขนฺติฯ สงฺคามํ ปตฺวาปิ – ‘‘เอวํ ปวิสิตพฺพํ, เอวํ นิกฺขมิตพฺพ’’นฺติ อุปายํ ทเสฺสนฺติฯ เต เตหิ โอวทิยมานา ยถาโอวาทํ ปฎิปชฺชนฺตา สโกฺกนฺติ ราชปฺปเวณิํ สนฺธาเรตุํฯ เตน วุตฺตํ – ‘‘วุทฺธิเยว, อานนฺท, วชฺชีนํ ปาฎิกงฺขา, โน ปริหานี’’ติฯ</p>


<p>ติ  กุลฆรณิโยฯ ติ อนิวิทฺธา ตาสํ ธีตโรฯ ติ เอตฺถ ‘‘โอกฺกสฺสา’’ติ วา ‘‘ปสยฺหา’’ติ วา ปสยฺหาการเสฺสเวตํ นามํฯ ‘‘อุกฺกสฺสา’’ติปิ ปฐนฺติฯ ตตฺถ ติ อวกสฺสิตฺวา อากฑฺฒิตฺวาฯ ติ อภิภวิตฺวา อโชฺฌตฺถริตฺวาติ อยํ วจนโตฺถฯ เอวญฺหิ กโรนฺตานํ วิชิเต มนุสฺสา – ‘‘อมฺหากํ เคเห ปุตฺตมาตโรปิ, เขฬสิงฺฆาณิกาทีนิ มุเขน อปเนตฺวา สํวฑฺฒิตธีตโรปิ อิเม ราชาโน พลกฺกาเรน คเหตฺวา อตฺตโน ฆเร วาเสนฺตี’’ติ กุปิตา ปจฺจนฺตํ ปวิสิตฺวา โจรา วา โจรสหายา วา หุตฺวา ชนปทํ ปหรนฺติฯ เอวํ อกโรนฺตานํ ปน วิชิเต มนุสฺสา อโปฺปสฺสุกฺกา สกานิ กมฺมานิ กโรนฺตา ราชโกสํ วเฑฺฒนฺติฯ เอวเมตฺถ วุทฺธิหานิโย เวทิตพฺพาฯ</p>


<p>ติ วชฺชิราชูนํ วชฺชิรเฎฺฐ จิตฺตีกตเฎฺฐน เจติยานีติ ลทฺธนามานิ ยกฺขฎฺฐานานิฯ ติ อโนฺตนคเร ฐิตานิฯ พาหิรานีติ พหินคเร ฐิตานิ ฯ นฺติ ปุเพฺพ ทินฺนํฯ นฺติ ปุเพฺพ กตํฯ ติ อปริหาเปตฺวา ยถาปวตฺตเมว กริสฺสนฺติ ธมฺมิกํ พลิํ ปริหาเปนฺตานญฺหิ เทวตา อารกฺขํ สุสํวิหิตํ น กโรนฺติ, อนุปฺปนฺนํ ทุกฺขํ ชเนตุํ อสโกฺกนฺตาปิ อุปฺปนฺนํ กาสสีสโรคาทิํ วเฑฺฒนฺติ, สงฺคาเม ปเตฺต สหายา น โหนฺติฯ อปริหาเปนฺตานํ ปน อารกฺขํ สุสํวิหิตํ กโรนฺติ, อนุปฺปนฺนํ สุขํ อุปฺปาเทตุํ อสโกฺกนฺตาปิ อุปฺปนฺนํ กาสสีสโรคาทิํ หนนฺติ, สงฺคามสีเส สหายา โหนฺตีติ เอวเมตฺถ วุทฺธิหานิโย เวทิตพฺพาฯ</p>


<p>ติ เอตฺถ รกฺขา เอว ยถา อนิจฺฉิตํ น คจฺฉติ, เอวํ อาวรณโต อาวรณํฯ ยถา อิจฺฉิตํ น วินสฺสติ, เอวํ โคปายนโต คุตฺติฯ ตตฺถ พลกาเยน ปริวาเรตฺวา รกฺขณํ ปพฺพชิตานํ ธมฺมิกา รกฺขาวรณคุตฺติ  นาม น โหติฯ ยถา ปน วิหารสฺส อุปวเน รุเกฺข น ฉินฺทนฺติ, วาชิกา วชฺฌํ น กโรนฺติ, โปกฺขรณีสุ มเจฺฉ น คณฺหนฺติ, เอวํ กรณํ ธมฺมิกา รกฺขาวรณคุตฺติ นามฯ ติ อิมินา ปน เนสํ เอวํ ปจฺจุปฎฺฐิตจิตฺตสนฺตาโนติ จิตฺตปฺปวตฺติํ ปุจฺฉติฯ</p>


<p>ตตฺถ  เย อนาคตานํ อรหนฺตานํ อาคมนํ น อิจฺฉนฺติ, เต อสฺสทฺธา โหนฺติ อปฺปสนฺนาฯ ปพฺพชิเต จ สมฺปเตฺต ปจฺจุคฺคมนํ น กโรนฺติ, คนฺตฺวา น ปสฺสนฺติ, ปฎิสนฺถารํ น กโรนฺติ, ปญฺหํ น ปุจฺฉนฺติ, ธมฺมํ น สุณนฺติ, ทานํ น เทนฺติ, อนุโมทนํ น สุณนฺติ, นิวาสนฎฺฐานํ น สํวิทหนฺติฯ อถ เนสํ อวโณฺณ อพฺภุคฺคจฺฉติ – ‘‘อสุโก นาม ราชา อสฺสโทฺธ อปฺปสโนฺน, ปพฺพชิเต สมฺปเตฺต ปจฺจุคฺคมนํ น กโรติ…เป.… นิวาสนฎฺฐานํ น สํวิทหตี’’ติฯ ตํ สุตฺวา ปพฺพชิตา ตสฺส นครทฺวาเรน น คจฺฉนฺติ, คจฺฉนฺตาปิ นครํ น ปวิสนฺติฯ เอวํ อนาคตานํ อรหนฺตานํ อนาคมนเมว โหติฯ อาคตานมฺปิ ผาสุวิหาเร อสติ เยปิ อชานิตฺวา อาคตา, เต – ‘‘วสิสฺสามาติ ตาว จิเนฺตตฺวา อาคตมฺหา, อิเมสํ ปน ราชูนํ อิมินา นีหาเรน โก วสิสฺสตี’’ติ นิกฺขมิตฺวา คจฺฉนฺติฯ เอวํ อนาคเตสุ อนาคจฺฉเนฺตสุ, อาคเตสุ ทุกฺขํ วิหรเนฺตสุ โส เทโส ปพฺพชิตานํ อนาวาโส โหติฯ ตโต เทวตารกฺขา น โหติ, เทวตารกฺขาย อสติ อมนุสฺสา โอกาสํ ลภนฺติฯ อมนุสฺสา อุสฺสนฺนา อนุปฺปนฺนํ พฺยาธิํ อุปฺปาเทนฺติ, สีลวนฺตานํ ทสฺสนปญฺหาปุจฺฉนาทิวตฺถุกสฺส ปุญฺญสฺส อนาคโม โหติฯ วิปริยาเยน ปน ยถาวุตฺตกณฺหปกฺขวิปรีตสฺส สุกฺกปกฺขสฺส สมฺภโว โหตีติ เอวเมตฺถ วุทฺธิหานิโย เวทิตพฺพาฯ</p>


<p> นฺติ อิทํ ภควา ปุเพฺพ วชฺชีนํ อิมสฺส วชฺชิสตฺตกสฺส เทสิตภาวปฺปกาสนตฺถมาห ฯ ตตฺถ ติ เอวํนามเก วิหาเรฯ อนุปฺปเนฺน กิร พุเทฺธ ตตฺถ สารนฺททสฺส ยกฺขสฺส นิวาสนฎฺฐานํ เจติยํ อโหสิฯ อเถตฺถ ภควโต วิหารํ การาเปสุํ, โส สารนฺทเท เจติเย กตตฺตา สารนฺททเจติยเนฺตฺวว สงฺขฺยํ คโตฯ</p>


<p>ติ อกาตพฺพา, อคฺคเหตพฺพาติ อโตฺถฯ นฺติ  นิปาตมตฺตํฯ ติ กรณเตฺถ สามิวจนํ, อภิมุขยุเทฺธน คเหตุํ น สกฺกาติ อโตฺถฯ ติ ฐเปตฺวา อุปลาปนํฯ อุปลาปนา นาม – ‘‘อลํ วิวาเทน, อิทานิ สมคฺคา โหมา’’ติ หตฺถิอสฺสรถหิรญฺญสุวณฺณาทีนิ เปเสตฺวา สงฺคหกรณํฯ เอวญฺหิ สงฺคหํ กตฺวา เกวลํ วิสฺสาเสน สกฺกา คณฺหิตุนฺติ อโตฺถฯ ติ ฐเปตฺวา มิถุเภทํฯ อิมินา อญฺญมญฺญเภทํ กตฺวาปิ สกฺกา เอเต คเหตุนฺติ  ทเสฺสติฯ อิทํ พฺราหฺมโณ ภควโต กถาย นยํ ลภิตฺวา อาหฯ</p>


<p>กิํ ปน ภควา พฺราหฺมณสฺส อิมาย กถาย นยลาภํ น ชานาตีติ? อาม, ชานาติฯ ชานโนฺต กสฺมา กเถสีติ? อนุกมฺปายฯ เอวํ กิรสฺส อโหสิ – ‘‘มยา อกถิเตปิ กติปาเหน คนฺตฺวา สเพฺพ คณฺหิสฺสติ, กถิเต ปน สมเคฺค ภินฺทโนฺต ตีหิ สํวจฺฉเรหิ คณฺหิสฺสติ, เอตฺตกมฺปิ ชีวิตเมว วรํ, เอตฺตกญฺหิ ชีวนฺตา อตฺตโน ปติฎฺฐานภูตํ ปุญฺญํ กริสฺสนฺตี’’ติฯ</p>


<p>ติ จิเตฺตน อภินนฺทิตฺวาฯ ติ ‘‘ยาว สุภาสิตญฺจิทํ โภตา โคตเมนา’’ติ วาจาย อนุโมทิตฺวาฯ ติ รโญฺญ สนฺติกํ คโตฯ ตโต นํ ราชา – ‘‘กิํ อาจริย, ภควา อวจา’’ติ ปุจฺฉิฯ โส – ‘‘ยถา โภ สมณสฺส โคตมสฺส วจนํ น สกฺกา วชฺชี เกนจิ คเหตุํ, อปิ จ อุปลาปนาย วา มิถุเภเทน วา สกฺกา’’ติ อาหฯ ตโต นํ ราชา – ‘‘อุปลาปนาย อมฺหากํ หตฺถิอสฺสาทโย นสฺสิสฺสนฺติ, เภเทเนว เต คเหสฺสามิ, กิํ กโรมา’’ติ ปุจฺฉิฯ เตน หิ, มหาราช, ตุเมฺห วชฺชิํ อารพฺภ ปริสติ กถํ สมุฎฺฐาเปถฯ ตโต อหํ – ‘‘กิํ เต มหาราช เตหิ, อตฺตโน สนฺตเกหิ กสิวาณิชฺชาทีนิ กตฺวา ชีวนฺตุ เอเต ราชาโน’’ติ วตฺวา ปกฺกมิสฺสามิฯ ตโต ตุเมฺห – ‘‘กินฺนุ โข โภ เอส พฺราหฺมโณ วชฺชิํ อารพฺภ ปวตฺตํ กถํ ปฎิพาหตี’’ติ วเทยฺยาถ, ทิวสภาเค จาหํ เตสํ ปณฺณาการํ เปเสสฺสามิ, ตมฺปิ คาหาเปตฺวา ตุเมฺหปิ มม โทสํ อาโรเปตฺวา พนฺธนตาลนาทีนิ อกตฺวาว เกวลํ ขุรมุณฺฑํ มํ กตฺวา นครา นีหราเปถฯ อถาหํ – ‘‘มยา เต นคเร ปากาโร ปริขา จ การิตา, อหํ กิร ทุพฺพลฎฺฐานญฺจ อุตฺตานคมฺภีรฎฺฐานญฺจ ชานามิ, น จิรเสฺสว ทานิ  อุชุํ กริสฺสามี’’ติ  วกฺขามิฯ ตํ สุตฺวา ตุเมฺห – ‘‘คจฺฉตู’’ติ วเทยฺยาถาติฯ ราชา สพฺพํ อกาสิฯ</p>


<p>ลิจฺฉวี ตสฺส นิกฺขมนํ สุตฺวา – ‘‘สโฐ พฺราหฺมโณ, มา ตสฺส คงฺคํ อุตฺตริตุํ อทตฺถา’’ติ อาหํสุฯ ตตฺร เอกเจฺจหิ – ‘‘อเมฺห อารพฺภ กถิตตฺตา กิร โส เอวํ กโต’’ติ วุเตฺต ‘‘เตน หิ, ภเณ, เอตู’’ติ ภณิํสุฯ โส คนฺตฺวา ลิจฺฉวี ทิสฺวา ‘‘กิํ อาคตตฺถา’’ติ ปุจฺฉิโต ตํ ปวตฺติํ อาโรเจสิ, ลิจฺฉวิโน – ‘‘อปฺปมตฺตเกน นาม เอวํ ครุํ ทณฺฑํ กาตุํ น ยุตฺต’’นฺติ  วตฺวา – ‘‘กิํ เต ตตฺร ฐานนฺตร’’นฺติ ปุจฺฉิํสุฯ ‘‘วินิจฺฉยามโจฺจหมสฺมี’’ติฯ ตเทว เต ฐานนฺตรํ โหตูติฯ โส สุฎฺฐุตรํ วินิจฺฉยํ กโรติ, ราชกุมารา ตสฺส สนฺติเก สิปฺปํ อุคฺคณฺหนฺติฯ</p>


<p>โส ปติฎฺฐิตคุโณ หุตฺวา เอกทิวสํ เอกํ ลิจฺฉวิํ คเหตฺวา เอกมนฺตํ คนฺตฺวา – ทารกา กสนฺตีติ ปุจฺฉิฯ อาม, กสนฺติฯ เทฺว โคเณ โยเชตฺวาติ? อาม, เทฺว โคเณ โยเชตฺวาติฯ เอตฺตกํ วตฺวา นิวโตฺตฯ ตโต ตํ อโญฺญ – ‘‘กิํ อาจริโย อาหา’’ติ ปุจฺฉิตฺวา เตน วุตฺตํ อสทฺทหโนฺต ‘‘น เม เอส ยถาภูตํ กเถตี’’ติ เตน สทฺธิํ ภิชฺชิฯ พฺราหฺมโณ อญฺญสฺมิํ ทิวเส เอกํ ลิจฺฉวิํ เอกมนฺตํ เนตฺวา – ‘‘เกน พฺยญฺชเนน ภุโตฺตสี’’ติ ปุจฺฉิตฺวา นิวโตฺตฯ ตมฺปิ อโญฺญ ปุจฺฉิตฺวา อสทฺทหโนฺต ตเถว ภิชฺชิฯ พฺราหฺมโณ อปรมฺปิ ทิวสํ เอกํ ลิจฺฉวิํ เอกมนฺตํ เนตฺวา – ‘‘อติทุคฺคโตสิ กิรา’’ติ ปุจฺฉิฯ โก เอวมาหาติ ปุจฺฉิโต อสุโก นาม ลิจฺฉวีติฯ อปรมฺปิ เอกมนฺตํ เนตฺวา – ‘‘ตฺวํ กิร ภีรุกชาติโก’’ติ ปุจฺฉิฯ โก เอวมาหาติ? อสุโก นาม ลิจฺฉวีติฯ เอวํ อเญฺญน อกถิตเมว อญฺญสฺส กเถโนฺต ตีหิ สํวจฺฉเรหิ เต ราชาโน อญฺญมญฺญํ ภินฺทิตฺวา ยถา เทฺว เอกมเคฺคน น คจฺฉนฺติ, ตถา กตฺวา สนฺนิปาตเภริํ จราเปสิฯ ลิจฺฉวิโน – ‘‘อิสฺสรา สนฺนิปตนฺตุ, สูรา สนฺนิปตนฺตู’’ติ วตฺวา น สนฺนิปติํสุฯ</p>


<p>พฺราหฺมโณ – ‘‘อยํ ทานิ กาโล, สีฆํ อาคจฺฉตู’’ติ รโญฺญ สาสนํ เปเสสิฯ ราชา สุตฺวาว พลเภริํ จราเปตฺวา นิกฺขมิฯ เวสาลิกา สุตฺวา – ‘‘รโญฺญ คงฺคํ อุตฺตริตุํ น ทสฺสามา’’ติ เภริํ จราเปสุํฯ ตมฺปิ สุตฺวา – ‘‘คจฺฉนฺตุ สูรราชาโน’’ติอาทีนิ วตฺวา น  สนฺนิปติํสุฯ ‘‘นครปฺปเวสนํ น ทสฺสาม, ทฺวารานิ ปิทหิตฺวา ฐสฺสามา’’ติ เภริํ จราเปสุํฯ เอโกปิ น สนฺนิปติฯ ยถาวิวเฎเหว ทฺวาเรหิ ปวิสิตฺวา สเพฺพ อนยพฺยสนํ ปาเปตฺวา คโตฯ</p>


<h3>ภิกฺขุอปริหานิยธมฺมวณฺณนา</h3>
<p>   ติอาทิมฺหิ ติ ทูรวิหาเรสุ อิทฺธิมเนฺต เปเสตฺวา สนฺติกวิหาเรสุ สยํ คนฺตฺวา – ‘‘สนฺนิปตถ, อายสฺมโนฺต; ภควา โว สนฺนิปาตํ อิจฺฉตี’’ติ สนฺนิปาเตตฺวาฯ ติ  อปริหานิกเร, วุทฺธิเหตุภูเตติ อโตฺถฯ ติ จนฺทสหสฺสํ สูริยสหสฺสํ อุฎฺฐเปโนฺต วิย จตุกุฎฺฎเก เคเห อโนฺต เตลทีปสหสฺสํ อุชฺชาเลโนฺต วิย ปากเฎ กตฺวา กถยิสฺสามีติฯ</p>


<p>ตตฺถ ติ อิทํ วชฺชิสตฺตเก วุตฺตสทิสเมวฯ อิธาปิ จ อภิณฺหํ อสนฺนิปติตา ทิสาสุ อาคตสาสนํ น สุณนฺติฯ ตโต – ‘‘อสุกวิหารสีมา อากุลา, อุโปสถปวารณา ฐิตา, อสุกสฺมิํ ฐาเน ภิกฺขู เวชฺชกมฺมทูตกมฺมาทีนิ กโรนฺติ, วิญฺญตฺติพหุลา ปุปฺผทานาทีหิ ชีวิกํ กเปฺปนฺตี’’ติอาทีนิ น ชานนฺติ, ปาปภิกฺขูปิ ‘‘ปมโตฺต ภิกฺขุสโงฺฆ’’ติ ญตฺวา ราสิภูตา สาสนํ โอสกฺกาเปนฺติฯ อภิณฺหํ สนฺนิปติตา ปน ตํ ตํ ปวตฺติํ สุณนฺติ, ตโต ภิกฺขุสงฺฆํ เปเสตฺวา สีมํ อุชุํ กโรนฺติ, อุโปสถปวารณาทโย ปวตฺตาเปนฺติ, มิจฺฉาชีวานํ อุสฺสนฺนฎฺฐาเน อริยวํสเก เปเสตฺวา อริยวํสํ กถาเปนฺติ, ปาปภิกฺขูนํ วินยธเรหิ นิคฺคหํ การาเปนฺติ, ปาปภิกฺขูปิ ‘‘อปฺปมโตฺต ภิกฺขุสโงฺฆ, น สกฺกา อเมฺหหิ วคฺคพเนฺธน วิจริตุ’’นฺติ ภิชฺชิตฺวา ปลายนฺติฯ เอวเมตฺถ หานิวุทฺธิโย เวทิตพฺพาฯ</p>


<p>ติอาทีสุ เจติยปฎิชคฺคนตฺถํ วา โพธิเคหอุโปสถาคารจฺฉาทนตฺถํ วา กติกวตฺตํ วา ฐเปตุกามตาย โอวาทํ วา ทาตุกามตาย – ‘‘สโงฺฆ สนฺนิปตตู’’ติ เภริยา วา ฆณฺฎิยา วา อาโกฎิตาย – ‘‘มยฺหํ จีวรกมฺมํ อตฺถิ, มยฺหํ ปโตฺต ปจิตโพฺพ, มยฺหํ นวกมฺมํ อตฺถี’’ติ วิเกฺขปํ กโรนฺตา น สมคฺคา สนฺนิปตนฺติ นามฯ สพฺพํ ปน ตํ กมฺมํ ฐเปตฺวา – ‘‘อหํ ปุริมตรํ, อหํ ปุริมตร’’นฺติ เอกปฺปหาเรเนว สนฺนิปตนฺตา สมคฺคา สนฺนิปตนฺติ นามฯ สนฺนิปติตา ปน จิเนฺตตฺวา มเนฺตตฺวา กตฺตพฺพํ  กตฺวา เอกโต อวุฎฺฐหนฺตา สมคฺคา น วุฎฺฐหนฺติ นามฯ เอวํ วุฎฺฐิเตสุ หิ เย ปฐมํ คจฺฉนฺติ, เตสํ เอวํ โหติ – ‘‘อเมฺหหิ พาหิรกถาว สุตา, อิทานิ วินิจฺฉยกถา ภวิสฺสตี’’ติฯ เอกปฺปหาเรเนว วุฎฺฐหนฺตา ปน สมคฺคา วุฎฺฐหนฺติ นามฯ อปิจ ‘‘อสุกฎฺฐาเน วิหารสีมา อากุลา, อุโปสถปวารณา ฐิตา, อสุกฎฺฐาเน เวชฺชกมฺมาทิการกา ปาปภิกฺขู อุสฺสนฺนา’’ติ สุตฺวา – ‘‘โก คนฺตฺวา  เตสํ นิคฺคหํ กริสฺสตี’’ติ  วุเตฺต – ‘‘อหํ ปฐมํ, อหํ ปฐม’’นฺติ วตฺวา คจฺฉนฺตาปิ สมคฺคา วุฎฺฐหนฺติ นามฯ</p>


<p>อาคนฺตุกํ ปน ทิสฺวา – ‘‘อิมํ ปริเวณํ ยาหิ, เอตํ ปริเวณํ ยาหิ, อยํ โก’’ติ อวตฺวา สเพฺพ วตฺตํ กโรนฺตาปิ, ชิณฺณปตฺตจีวรกํ ทิสฺวา ตสฺส ภิกฺขาจารวเตฺตน ปตฺตจีวรํ ปริเยสมานาปิ, คิลานสฺส คิลานเภสชฺชํ ปริเยสมานาปิ, คิลานเมว อนาถํ – ‘‘อสุกปริเวณํ ยาหิ, อสุกปริเวณํ ยาหี’’ติ อวตฺวา อตฺตโน อตฺตโน ปริเวเณ ปฎิชคฺคนฺตาปิ, เอโก โอลิยมานโก คโนฺถ โหติ, ปญฺญวนฺตํ ภิกฺขุํ สงฺคณฺหิตฺวา เตน ตํ คนฺถํ อุกฺขิปาเปนฺตาปิ สมคฺคา สงฺฆํ กรณียานิ กโรนฺติ นามฯ</p>


<p>นฺติอาทีสุ นวํ อธมฺมิกํ กติกวตฺตํ วา สิกฺขาปทํ วา พนฺธนฺตา อปญฺญตฺตํ ปญฺญเปนฺติ นาม, ปุราณสนฺถตวตฺถุสฺมิํ สาวตฺถิยํ ภิกฺขู วิยฯ อุทฺธมฺมํ อุพฺพินยํ สาสนํ ทีเปนฺตา ปญฺญตฺตํ สมุจฺฉินฺทนฺติ นาม, วสฺสสตปรินิพฺพุเต ภควติ เวสาลิกา วชฺชิปุตฺตกา วิยฯ ขุทฺทานุขุทฺทกา ปน อาปตฺติโย สญฺจิจฺจ วีติกฺกมนฺตา ยถาปญฺญเตฺตสุ สิกฺขาปเทสุ สมาทาย น วตฺตนฺติ นาม, อสฺสชิปุนพฺพสุกา วิยฯ นวํ ปน กติกวตฺตํ วา สิกฺขาปทํ วา อพนฺธนฺตา, ธมฺมวินยโต สาสนํ ทีเปนฺตา, ขุทฺทานุขุทฺทกานิ สิกฺขาปทานิ อสมูหนนฺตา อปญฺญตฺตํ น ปญฺญเปนฺติ, ปญฺญตฺตํ น สมุจฺฉินฺทนฺติ, ยถาปญฺญเตฺตสุ สิกฺขาปเทสุ สมาทาย วตฺตนฺติ นาม, อายสฺมา อุปเสโน วิย, อายสฺมา ยโส กากณฺฑกปุโตฺต วิย จฯ</p>

 สมูหนิสฺสาม, ภวิสฺสนฺติ วตฺตาโร – ‘ธูมกาลิกํ สมเณน โคตเมน สาวกานํ สิกฺขาปทํ ปญฺญตฺตํ, ยาวิเมสํ สตฺถา อฎฺฐาสิ, ตาวิเม สิกฺขาปเทสุ สิกฺขิํสุฯ ยโต อิเมสํ สตฺถา ปรินิพฺพุโต, น ทานิเม สิกฺขาปเทสุ สิกฺขนฺตี’ติฯ ยทิ สงฺฆสฺส ปตฺตกลฺลํ, สโงฺฆ อปญฺญตฺตํ  น ปญฺญเปยฺย, ปญฺญตฺตํ น สมุจฺฉิเนฺทยฺย, ยถาปญฺญเตฺตสุ สิกฺขาปเทสุ สมาทาย วเตฺตยฺยา’’ติ (จุฬว. ๔๔๒) –</p>


<p>อิมํ ตนฺติํ ฐปยโนฺต อายสฺมา มหากสฺสโป วิย จฯ ติ สีลาทีหิ คุเณหิ วุฑฺฒิเยว, โน ปริหานิฯ</p>


<p>ติ  ถิรภาวปฺปตฺตา เถรการเกหิ คุเณหิ สมนฺนาคตาฯ พหู รตฺติโย ชานนฺตีติ  จิรํ ปพฺพชิตานํ เอเตสนฺติ  สงฺฆสฺส ปิตุฎฺฐาเน ฐิตาติ  ปิตุฎฺฐาเน ฐิตตฺตา สงฺฆํ ปริเนนฺติ ปุพฺพงฺคมา หุตฺวา ตีสุ สิกฺขาสุ ปวเตฺตนฺตีติ </p>


<p>เย เตสํ สกฺการาทีนิ น กโรนฺติ, โอวาทตฺถาย เทฺว ตโย วาเร อุปฎฺฐานํ น คจฺฉนฺติ, เตปิ เตสํ โอวาทํ น เทนฺติ, ปเวณีกถํ น กเถนฺติ, สารภูตํ ธมฺมปริยายํ น สิกฺขาเปนฺติฯ เต เตหิ วิสฺสฎฺฐา สีลาทีหิ ธมฺมกฺขเนฺธหิ สตฺตหิ จ อริยธเนหีติ เอวมาทีหิ คุเณหิ ปริหายนฺติฯ เย ปน เตสํ สกฺการาทีนิ กโรนฺติ, อุปฎฺฐานํ คจฺฉนฺติ, เตปิ เตสํ โอวาทํ เทนฺติฯ ‘‘เอวํ เต อภิกฺกมิตพฺพํ, เอวํ เต ปฎิกฺกมิตพฺพํ, เอวํ เต อาโลกิตพฺพํ, เอวํ เต วิโลกิตพฺพํ, เอวํ เต สมิญฺชิตพฺพํ, เอวํ เต ปสาริตพฺพํ, เอวํ เต สงฺฆาฎิปตฺตจีวรํ ธาเรตพฺพ’’นฺติ ปเวณีกถํ กเถนฺติ, สารภูตํ ธมฺมปริยายํ สิกฺขาเปนฺติ, เตรสหิ ธุตเงฺคหิ ทสหิ กถาวตฺถูหิ อนุสาสนฺติฯ เต เตสํ โอวาเท ฐตฺวา สีลาทีหิ คุเณหิ วฑฺฒมานา สามญฺญตฺถํ อนุปาปุณนฺติฯ เอวเมตฺถ หานิวุทฺธิโย เวทิตพฺพาฯ</p>


<p>ปุนพฺภวทานํ ปุนพฺภโว, ปุนพฺภโว สีลมสฺสาติ โปโนพฺภวิกา, ปุนพฺภวทายิกาติ อโตฺถ, ตสฺมา ติ เอตฺถ เย จตุนฺนํ ปจฺจยานํ การณา อุปฎฺฐากานํ ปทานุปทิกา หุตฺวา คามโต คามํ วิจรนฺติ, เต ตสฺสา ตณฺหาย วสํ คจฺฉนฺติ นาม, อิตเร น คจฺฉนฺติ  นามฯ ตตฺถ หานิวุทฺธิโย ปากฎาเยวฯ</p>


<p>ติ ปญฺจธนุสติกปจฺฉิเมสุฯ ติ สตณฺหา สาลยาฯ คามนฺตเสนาสเนสุ หิ ฌานํ อเปฺปตฺวาปิ ตโต วุฎฺฐิตมโตฺตว อิตฺถิปุริสทาริกาทิสทฺทํ สุณาติ, เยนสฺส อธิคตวิเสโสปิ หายติเยวฯ อรเญฺญ ปน นิทฺทายิตฺวา ปฎิพุทฺธมโตฺต สีหพฺยคฺฆโมราทีนํ สทฺทํ  สุณาติ, เยน อารญฺญกํ ปีติํ ลภิตฺวา ตเมว สมฺมสโนฺต อคฺคผเล ปติฎฺฐาติฯ อิติ ภควา คามนฺตเสนาสเน ฌานํ อเปฺปตฺวา นิสินฺนภิกฺขุโน อรเญฺญ นิทฺทายนฺตเมว ปสํสติฯ ตสฺมา ตเมว อตฺถวสํ ปฎิจฺจ – ‘‘อารญฺญเกสุ เสนาสเนสุ สาเปกฺขา ภวิสฺสนฺตี’’ติ อาหฯ</p>


<p>ติ อตฺตนาว อตฺตโน อพฺภนฺตเร สติํ อุปฎฺฐเปสฺสนฺติฯ ติ ปิยสีลาฯ อิธาปิ สพฺรหฺมจารีนํ อาคมนํ อนิจฺฉนฺตา เนวาสิกา อสฺสทฺธา โหนฺติ อปฺปสนฺนา ฯ สมฺปตฺตภิกฺขูนํ ปจฺจุคฺคมนปตฺตจีวรปฺปฎิคฺคหณอาสนปญฺญาปนตาลวณฺฎคฺคหณาทีนิ น กโรนฺติ, อถ เนสํ อวโณฺณ อุคฺคจฺฉติ – ‘‘อสุกวิหารวาสิโน ภิกฺขู อสฺสทฺธา อปฺปสนฺนา วิหารํ ปวิฎฺฐานํ วตฺตปฎิวตฺตํ น กโรนฺตี’’ติฯ ตํ สุตฺวา ปพฺพชิตา วิหารทฺวาเรน คจฺฉนฺตาปิ วิหารํ น ปวิสนฺติฯ เอวํ อนาคตานํ อนาคมนเมว โหติฯ อาคตานํ ปน ผาสุวิหาเร อสติ เยปิ อชานิตฺวา อาคตา, เต – ‘‘วสิสฺสามาติ ตาว จิเนฺตตฺวา อาคตามฺห, อิเมสํ ปน เนวาสิกานํ อิมินา นีหาเรน โก วสิสฺสตี’’ติ นิกฺขมิตฺวา คจฺฉนฺติฯ เอวํ โส วิหาโร อเญฺญสํ ภิกฺขูนํ อนาวาโสว โหติฯ ตโต เนวาสิกา สีลวนฺตานํ ทสฺสนํ อลภนฺตา กงฺขาวิโนทนํ วา อาจารสิกฺขาปกํ วา มธุรธมฺมสฺสวนํ วา น ลภนฺติ, เตสํ เนว อคฺคหิตธมฺมคฺคหณํ, น คหิตสชฺฌายกรณํ โหติฯ อิติ เนสํ หานิเยว โหติ, น วุทฺธิฯ</p>


<p>เย ปน สพฺรหฺมจารีนํ อาคมนํ อิจฺฉนฺติ, เต สทฺธา โหนฺติ ปสนฺนา, อาคตานํ สพฺรหฺมจารีนํ ปจฺจุคฺคมนาทีนิ กตฺวา เสนาสนํ ปญฺญเปตฺวา เทนฺติ, เต คเหตฺวา ภิกฺขาจารํ ปวิสนฺติ, กงฺขํ วิโนเทนฺติ, มธุรธมฺมสฺสวนํ ลภนฺติฯ อถ เนสํ กิตฺติสโทฺท อุคฺคจฺฉติ – ‘‘อสุกวิหารภิกฺขู เอวํ สทฺธา ปสนฺนา วตฺตสมฺปนฺนา สงฺคาหกา’’ติฯ ตํ สุตฺวา ภิกฺขู ทูรโตปิ เอนฺติ, เตสํ เนวาสิกา วตฺตํ กโรนฺติ , สมีปํ อาคนฺตฺวา วุฑฺฒตรํ อาคนฺตุกํ วนฺทิตฺวา นิสีทนฺติ, นวกตรสฺส สนฺติเก อาสนํ คเหตฺวา นิสีทนฺติฯ นิสีทิตฺวา – ‘‘อิมสฺมิํ วิหาเร วสิสฺสถ คมิสฺสถา’’ติ ปุจฺฉนฺติฯ ‘คมิสฺสามี’ติ วุเตฺต – ‘‘สปฺปายํ เสนาสนํ, สุลภา ภิกฺขา’’ติอาทีนิ วตฺวา คนฺตุํ น เทนฺติฯ วินยธโร เจ โหติ, ตสฺส สนฺติเก วินยํ สชฺฌายนฺติฯ สุตฺตนฺตาทิธโร เจ, ตสฺส สนฺติเก ตํ ตํ ธมฺมํ สชฺฌายนฺติฯ อาคนฺตุกานํ เถรานํ โอวาเท ฐตฺวา สห ปฎิสมฺภิทาหิ อรหตฺตํ ปาปุณนฺติฯ อาคนฺตุกา ‘‘เอกํ  เทฺว ทิวสานิ วสิสฺสามาติ อาคตามฺห, อิเมสํ ปน สุขสํวาสตาย ทสทฺวาทสวสฺสานิ วสิสฺสามา’’ติ วตฺตาโร โหนฺติฯ เอวเมตฺถ หานิวุทฺธิโย เวทิตพฺพาฯ</p>


<p> ทุติยสตฺตเก กมฺมํ อาราโม เอเตสนฺติ ติฯ กเมฺม รตาติ ติ ยุตฺตา ปยุตฺตา อนุยุตฺตาฯ ตตฺถ นฺติ อิติกาตพฺพกมฺมํ วุจฺจติฯ เสยฺยถิทํ – จีวรวิจารณํ, จีวรกรณํ, อุปตฺถมฺภนํ, สูจิฆรํ, ปตฺตตฺถวิกํ, อสํพทฺธกํ, กายพนฺธนํ, ธมกรณํ, อาธารกํ, ปาทกถลิกํ, สมฺมชฺชนีอาทีนํ กรณนฺติฯ เอกโจฺจ หิ เอตานิ กโรโนฺต สกลทิวสํ เอตาเนว กโรติฯ ตํ สนฺธาเยส ปฎิเกฺขโปฯ โย ปน เอเตสํ กรณเวลายเมว เอตานิ กโรติ, อุเทฺทสเวลายํ อุเทฺทสํ คณฺหาติ, สชฺฌายเวลายํ สชฺฌายติ, เจติยงฺคณวตฺตเวลายํ  เจติยงฺคณวตฺตํ กโรติ, มนสิการเวลายํ มนสิการํ กโรติ, น โส กมฺมาราโม นามฯ</p>


<p>ติ เอตฺถ โย อิตฺถิวณฺณปุริสวณฺณาทิวเสน อาลาปสลฺลาปํ กโรโนฺตเยว ทิวสญฺจ รตฺติญฺจ วีตินาเมติ, เอวรูเป ภเสฺส ปริยนฺตการี น โหติ, อยํ ภสฺสาราโม นามฯ โย ปน รตฺตินฺทิวํ ธมฺมํ กเถติ, ปญฺหํ วิสฺสเชฺชติ, อยํ อปฺปภโสฺสว ภเสฺส ปริยนฺตการีเยวฯ กสฺมา? ‘‘สนฺนิปติตานํ โว, ภิกฺขเว, ทฺวยํ กรณียํ – ธมฺมี วา กถา, อริโย วา ตุณฺหีภาโว’’ติ (ม. นิ. ๑.๒๗๓) วุตฺตตฺตาฯ</p>


<p>ติ เอตฺถ โย คจฺฉโนฺตปิ นิสิโนฺนปิ นิปโนฺนปิ ถินมิทฺธาภิภูโต นิทฺทายติเยว, อยํ นิทฺทาราโม นามฯ ยสฺส ปน กรชกายเคลเญฺญน จิตฺตํ ภวเงฺค โอตรติ , นายํ นิทฺทาราโมฯ เตเนวาห – ‘‘อภิชานามหํ อคฺคิเวสฺสน, คิมฺหานํ ปจฺฉิเม มาเส ปจฺฉาภตฺตํ ปิณฺฑปาตปฺปฎิกฺกโนฺต จตุคฺคุณํ สงฺฆาฎิํ ปญฺญเปตฺวา ทกฺขิเณน ปเสฺสน สโต สมฺปชาโน นิทฺทํ โอกฺกมิตา’’ติ (ม. นิ. ๑.๓๘๗)ฯ</p>


<p>ติ เอตฺถ โย เอกสฺส ทุติโย ทฺวินฺนํ ตติโย ติณฺณํ จตุโตฺถติ เอวํ สํสโฎฺฐว วิหรติ, เอกโก อสฺสาทํ น ลภติ, อยํ สงฺคณิการาโมฯ โย ปน จตูสุ อิริยาปเถสุ เอกโก อสฺสาทํ ลภติ, นายํ สงฺคณิการาโมติ เวทิตโพฺพฯ</p>


<p>  ติ เอตฺถ อสนฺตสมฺภาวนาย อิจฺฉาย สมนฺนาคตา ทุสฺสีลา ปาปิจฺฉา นามฯ</p>


<p>ทีสุ ปาปา มิตฺตา เอเตสนฺติ  จตูสุ อิริยาปเถสุ สห อยนโต ปาปา สหายา เอเตสนฺติ  ตนฺนินฺนตโปฺปณตปฺปพฺภารตาย ปาเปสุ สมฺปวงฺกาติ </p>


<p>ติ อวรมตฺตเกน อปฺปมตฺตเกนฯ ติ อรหตฺตํ อปตฺวาว เอตฺถนฺตเรฯ นฺติ ปรินิฎฺฐิตภาวํ – ‘‘อลเมตฺตาวตา’’ติ โอสกฺกนํ ฐิตกิจฺจตํฯ อิทํ วุตฺตํ โหติ – ‘‘ยาว สีลปาริสุทฺธิมเตฺตน วา วิปสฺสนามเตฺตน วา ฌานมเตฺตน วา โสตาปนฺนภาวมเตฺตน วา สกทาคามิภาวมเตฺตน วา อนาคามิภาวมเตฺตน วา โวสานํ น อาปชฺชิสฺสนฺติ, ตาว วุทฺธิเยว ภิกฺขูนํ ปาฎิกงฺขา, โน ปริหานี’’ติฯ</p>


<p> ตติยสตฺตเก  ติ สทฺธาสมฺปนฺนาฯ ตตฺถ อาคมนียสทฺธา, อธิคมสทฺธา, ปสาทสทฺธา, โอกปฺปนสทฺธาติ จตุพฺพิธา สทฺธาฯ ตตฺถ  สพฺพญฺญุโพธิสตฺตานํ โหติฯ  อริยปุคฺคลานํฯ พุโทฺธ ธโมฺม สโงฺฆติ วุเตฺต ปน ปสาโท  โอกเปฺปตฺวา ปกเปฺปตฺวา ปน สทฺทหนํ  สา ทุวิธาปิ อิธาธิเปฺปตาฯ ตาย หิ สทฺธาย สมนฺนาคโต สทฺธาวิมุโตฺต, วกฺกลิเตฺถรสทิโส โหติฯ ตสฺส หิ เจติยงฺคณวตฺตํ วา, โพธิยงฺคณวตฺตํ วา กตเมว โหติฯ อุปชฺฌายวตฺตอาจริยวตฺตาทีนิ สพฺพวตฺตานิ ปูเรติฯ ติ ปาปชิคุจฺฉนลกฺขณาย หิริยา ยุตฺตจิตฺตาฯ ติ ปาปโต ภายนลกฺขเณน โอตฺตเปฺปน สมนฺนาคตาฯ</p>


<p>ติ เอตฺถ ปน ปริยตฺติพหุสฺสุโต, ปฎิเวธพหุสฺสุโตติ  เทฺว พหุสฺสุตาฯ ติ ตีณิ ปิฎกานิฯ ติ สจฺจปฺปฎิเวโธฯ อิมสฺมิํ ปน ฐาเน ปริยตฺติ อธิเปฺปตาฯ สา เยน พหุ สุตา, โส พหุสฺสุโตฯ โส ปเนส นิสฺสยมุจฺจนโก, ปริสุปฎฺฐาโก, ภิกฺขุโนวาทโก, สพฺพตฺถกพหุสฺสุโตติ จตุพฺพิโธ โหติฯ ตตฺถ ตโย พหุสฺสุตา สมนฺตปาสาทิกาย วินยฎฺฐกถาย โอวาทวเคฺค วุตฺตนเยน คเหตพฺพาฯ สพฺพตฺถกพหุสฺสุตา ปน อานนฺทเตฺถรสทิสา โหนฺติฯ เต อิธ อธิเปฺปตาฯ</p>


<p>ติ  เยสํ กายิกญฺจ เจตสิกญฺจ วีริยํ อารทฺธํ โหติฯ ตตฺถ เย กายสงฺคณิกํ วิโนเทตฺวา จตูสุ อิริยาปเถสุ อฎฺฐอารพฺภวตฺถุวเสน เอกกา โหนฺติ, เตสํ กายิกวีริยํ อารทฺธํ นาม โหติฯ เย จิตฺตสงฺคาณิกํ วิโนเทตฺวา อฎฺฐสมาปตฺติวเสน เอกกา โหนฺติ, คมเน อุปฺปนฺนกิเลสสฺส ฐานํ ปาปุณิตุํ น เทนฺติ, ฐาเน อุปฺปนฺนกิเลสสฺส นิสชฺชํ, นิสชฺชาย อุปฺปนฺนกิเลสสฺส สยนํ ปาปุณิตุํ น เทนฺติ, อุปฺปนฺนุปฺปนฺนฎฺฐาเนเยว กิเลเส นิคฺคณฺหนฺติ, เตสํ เจตสิกวีริยํ อารทฺธํ นาม โหติฯ</p>


<p>ติ จิรกตาทีนํ สริตา อนุสฺสริตา มหาคติมฺพยอภยเตฺถรทีฆภาณอภยเตฺถรติปิฎกจูฬาภยเตฺถรา วิยฯ มหาคติมฺพยอภยเตฺถโร กิร ชาตปญฺจมทิวเส มงฺคลปายาเส ตุณฺฑํ ปสาเรนฺตํ วายสํ ทิสฺวา หุํ หุนฺติ สทฺทมกาสิฯ อถ โส เถรกาเล – ‘‘กทา ปฎฺฐาย, ภเนฺต, สรถา’’ติ ภิกฺขูหิ ปุจฺฉิโต ‘‘ชาตปญฺจมทิวเส กตสทฺทโต ปฎฺฐาย อาวุโส’’ติ อาหฯ</p>


<p>ทีฆภาณกอภยเตฺถรสฺส ชาตนวมทิวเส มาตา จุมฺพิสฺสามีติ โอนตา ตสฺสา โมฬิ มุจฺจิตฺถ ฯ ตโต ตุมฺพมตฺตานิ สุมนปุปฺผานิ ทารกสฺส อุเร ปติตฺวา ทุกฺขํ ชนยิํสุฯ โส เถรกาเล – ‘‘กทา ปฎฺฐาย, ภเนฺต, สรถา’’ติ ปุจฺฉิโต – ‘‘ชาตนวมทิวสโต ปฎฺฐายา’’ติ อาหฯ</p>


<p>ติปิฎกจูฬาภยเตฺถโร – ‘‘อนุราธปุเร ตีณิ ทฺวารานิ ปิทหาเปตฺวา มนุสฺสานํ เอเกน ทฺวาเรน นิกฺขมนํ กตฺวา – ‘ตฺวํ กินฺนาโม, ตฺวํ กินฺนาโม’ติ ปุจฺฉิตฺวา สายํ ปุน อปุจฺฉิตฺวาว เตสํ นามานิ สมฺปฎิจฺฉาเปตุํ – ‘‘สกฺกา อาวุโส’’ติ อาหฯ เอวรูเป ภิกฺขู สนฺธาย – ‘‘อุปฎฺฐิตสฺสตี’’ติ วุตฺตํฯ</p>


<p>ติ ปญฺจนฺนํ ขนฺธานํ อุทยพฺพยปริคฺคาหิกาย ปญฺญาย สมนฺนาคตาฯ อปิ จ ทฺวีหิปิ เอเตหิ ปเทหิ วิปสฺสกานํ  ภิกฺขูนํ วิปสฺสนาสมฺภารภูตา สมฺมาสติ เจว วิปสฺสนาปญฺญา จ กถิตาฯ</p>


<p> จตุตฺถสตฺตเก สติเยว สโมฺพชฺฌโงฺค ติฯ เอส นโย สพฺพตฺถฯ ตตฺถ อุปฎฺฐานลกฺขโณ สติสโมฺพชฺฌโงฺค, ปวิจยลกฺขโณ ธมฺมวิจยสโมฺพชฺฌโงฺค, ปคฺคหลกฺขโณ วีริยสโมฺพชฺฌโงฺค, ผรณลกฺขโณ  ปีติสโมฺพชฺฌโงฺค, อุปสมลกฺขโณ ปสฺสทฺธิสโมฺพชฺฌโงฺค, อวิเกฺขปลกฺขโณ สมาธิสโมฺพชฺฌโงฺค, ปฎิสงฺขานลกฺขโณ อุเปกฺขาสโมฺพชฺฌโงฺคฯ ติ สติสโมฺพชฺฌงฺคํ จตูหิ การเณหิ สมุฎฺฐาเปนฺตา, ฉหิ การเณหิ ธมฺมวิจยสโมฺพชฺฌงฺคํ สมุฎฺฐาเปนฺตา, นวหิ การเณหิ วีริยสโมฺพชฺฌงฺคํ สมุฎฺฐาเปนฺตา, ทสหิ การเณหิ ปีติสโมฺพชฺฌงฺคํ สมุฎฺฐาเปนฺตา, สตฺตหิ การเณหิ ปสฺสทฺธิสโมฺพชฺฌงฺคํ สมุฎฺฐาเปนฺตา, ทสหิ การเณหิ สมาธิสโมฺพชฺฌงฺคํ สมุฎฺฐาเปนฺตา, ปญฺจหิ การเณหิ อุเปกฺขาสโมฺพชฺฌงฺคํ สมุฎฺฐาเปนฺตา วเฑฺฒสฺสนฺตีติ อโตฺถฯ อิมินา วิปสฺสนามคฺคผลสมฺปยุเตฺต โลกิยโลกุตฺตรมิสฺสเก สโมฺพชฺฌเงฺค กเถสิฯ</p>


<p> ปญฺจมสตฺตเก ติ อนิจฺจานุปสฺสนาย สทฺธิํ อุปฺปนฺนสญฺญาฯ ทีสุปิ เอเสว นโยฯ อิมา สตฺต โลกิยวิปสฺสนาปิ โหนฺติฯ ‘‘เอตํ สนฺตํ, เอตํ ปณีตํ, ยทิทํ สพฺพสงฺขารสมโถ วิราโค นิโรโธ’’ติ (อ. นิ. ๙.๓๖) อาคตวเสเนตฺถ เทฺว โลกุตฺตราปิ โหนฺตีติ เวทิตพฺพาฯ</p>


<p> ฉเกฺก นฺติ เมตฺตจิเตฺตน กตฺตพฺพํ กายกมฺมํฯ ปิ เอเสว นโยฯ อิมานิ ปน ภิกฺขูนํ วเสน อาคตานิ คิหีสุปิ ลพฺภนฺติ ฯ ภิกฺขูนญฺหิ เมตฺตจิเตฺตน อาภิสมาจาริกธมฺมปูรณํ เมตฺตํ กายกมฺมํ นามฯ คิหีนํ เจติยวนฺทนตฺถาย โพธิวนฺทนตฺถาย สงฺฆนิมนฺตนตฺถาย คมนํ, คามํ ปิณฺฑาย ปวิฎฺฐํ ภิกฺขุํ ทิสฺวา ปจฺจุคฺคมนํ, ปตฺตปฺปฎิคฺคหณํ, อาสนปญฺญาปนํ, อนุคมนนฺติ เอวมาทิกํ เมตฺตํ กายกมฺมํ นามฯ</p>


<p>ภิกฺขูนํ เมตฺตจิเตฺตน อาจารปญฺญตฺติสิกฺขาปทปญฺญาปนํ, กมฺมฎฺฐานกถนํ, ธมฺมเทสนา, เตปิฎกมฺปิ พุทฺธวจนํ เมตฺตํ วจีกมฺมํ นามฯ คิหีนํ เจติยวนฺทนตฺถาย คจฺฉาม , โพธิวนฺทนตฺถาย คจฺฉาม, ธมฺมสฺสวนํ กริสฺสาม, ทีปมาลปุปฺผปูชํ กริสฺสาม, ตีณิ สุจริตานิ สมาทาย วตฺติสฺสาม, สลากภตฺตาทีนิ ทสฺสาม, วสฺสวาสิกํ ทสฺสาม, อชฺช สงฺฆสฺส จตฺตาโร ปจฺจเย ทสฺสาม, สงฺฆํ นิมเนฺตตฺวา ขาทนียาทีนิ สํวิทหถ, อาสนานิ ปญฺญาเปถ, ปานียํ อุปฎฺฐเปถ, สงฺฆํ ปจฺจุคฺคนฺตฺวา อาเนถ, ปญฺญตฺตาสเน  นิสีทาเปถ, ฉนฺทชาตา อุสฺสาหชาตา เวยฺยาวจฺจํ กโรถาติอาทิกถนกาเล เมตฺตํ วจีกมฺมํ นามฯ</p>


<p>ภิกฺขูนํ ปาโตว อุฎฺฐาย สรีรปฺปฎิชคฺคนํ, เจติยงฺคณวตฺตาทีนิ จ กตฺวา วิวิตฺตาสเน นิสีทิตฺวา อิมสฺมิํ วิหาเร ภิกฺขู สุขี โหนฺตุ อเวรา อพฺยาปชฺชาติ จินฺตนํ เมตฺตํ มโนกมฺมํ นามฯ คิหีนํ ‘อยฺยา สุขี โหนฺตุ, อเวรา อพฺยาปชฺชา’ติ จินฺตนํ เมตฺตํ มโนกมฺมํ นามฯ</p>


<p>ติ สมฺมุขา จ ปรมฺมุขา จฯ ตตฺถ นวกานํ จีวรกมฺมาทีสุ สหายภาวคมนํ สมฺมุขา เมตฺตํ กายกมฺมํ นามฯ เถรานํ ปน ปาทโธวนวนฺทนพีชนทานาทิเภทํ สพฺพํ สามีจิกมฺมํ สมฺมุขา เมตฺตํ กายกมฺมํ นามฯ อุภเยหิปิ ทุนฺนิกฺขิตฺตานํ ทารุภณฺฑาทีนํ เตสุ อวมญฺญํ อกตฺวา อตฺตนา ทุนฺนิกฺขิตฺตานํ วิย ปฎิสามนํ ปรมฺมุขา เมตฺตํ กายกมฺมํ นามฯ</p>


<p>เทวเตฺถโร ติสฺสเตฺถโรติ เอวํ ปคฺคยฺห วจนํ สมฺมุขา เมตฺตํ วจีกมฺมํ นามฯ วิหาเร อสนฺตํ ปน ปฎิปุจฺฉนฺตสฺส กุหิํ อมฺหากํ เทวเตฺถโร, กุหิํ อมฺหากํ ติสฺสเตฺถโร, กทา นุ โข อาคมิสฺสตีติ เอวํ มมายนวจนํ ปรมฺมุขา เมตฺตํ วจีกมฺมํ นามฯ</p>


<p>เมตฺตาสิเนหสินิทฺธานิ ปน นยนานิ อุมฺมีเลตฺวา ปสเนฺนน มุเขน โอโลกนํ สมฺมุขา เมตฺตํ  มโนกมฺมํ นามฯ เทวเตฺถโร ติสฺสเตฺถโร อโรโค โหตุ, อปฺปาพาโธติ สมนฺนาหรณํ ปรมฺมุขา เมตฺตํ มโนกมฺมํ นามฯ</p>


<p>ติ จีวราทโย ลทฺธปจฺจยาฯ ติ กุหนาทิเภทํ มิจฺฉาชีวํ วเชฺชตฺวา ธเมฺมน สเมน ภิกฺขาจารวเตฺตน อุปฺปนฺนาฯ ติ ปจฺฉิมโกฎิยา ปเตฺต ปริยาปนฺนํ ปตฺตสฺส อโนฺตคตํ ทฺวิติกฎจฺฉุภิกฺขามตฺตมฺปิ ฯ ติ เอตฺถ เทฺว ปฎิวิภตฺตา นาม – อามิสปฺปฎิวิภตฺตญฺจ, ปุคฺคลปฺปฎิวิภตฺตญฺจฯ ตตฺถ – ‘‘เอตฺตกํ ทสฺสามิ, เอตฺตกํ น ทสฺสามี’’ติ เอวํ จิเตฺตน วิภชนํ  นามฯ ‘‘อสุกสฺส ทสฺสามิ, อสุกสฺส น ทสฺสามี’’ติ เอวํ จิเตฺตน วิภชนํ ปน  นามฯ ตทุภยมฺปิ อกตฺวา โย อปฺปฎิวิภตฺตํ ภุญฺชติ, อยํ  นามฯ</p>


<p>  ติ เอตฺถ สาธารณโภคิโน อิทํ ลกฺขณํ, ยํ ยํ ปณีตํ ลพฺภติ, ตํ ตํ เนว ลาเภน ลาภํ นิชิคีสนตามุเขน คิหีนํ เทติ, น อตฺตนา ภุญฺชติ, ปฎิคฺคณฺหโนฺต จ – ‘‘สเงฺฆน สาธารณํ โหตู’’ติ คเหตฺวา ฆณฺฎิํ ปหริตฺวา ปริภุญฺชิตพฺพํ สงฺฆสนฺตกํ วิย ปสฺสติฯ</p>


<p>อิมํ ปน สารณียธมฺมํ โก ปูเรติ, โก น ปูเรตีติ? ทุสฺสีโล ตาว น ปูเรติฯ น หิ ตสฺส สนฺตกํ สีลวนฺตา คณฺหนฺติฯ ปริสุทฺธสีโล ปน วตฺตํ อขเณฺฑโนฺต ปูเรติฯ ตตฺริทํ วตฺตํ – โย หิ โอทิสฺสกํ กตฺวา มาตุ วา ปิตุ วา อาจริยุปชฺฌายาทีนํ วา เทติ, โส ทาตพฺพํ เทติ, สารณียธโมฺม ปนสฺส น โหติ, ปลิโพธชคฺคนํ นาม โหติฯ สารณียธโมฺม หิ มุตฺตปลิโพธเสฺสว วฎฺฎติฯ เตน ปน โอทิสฺสกํ เทเนฺตน คิลานคิลานุปฎฺฐากอาคนฺตุกคมิกานเญฺจว นวปพฺพชิตสฺส จ สงฺฆาฎิปตฺตคฺคหณํ อชานนฺตสฺส ทาตพฺพํฯ เอเตสํ ทตฺวา อวเสสํ เถราสนโต ปฎฺฐาย โถกํ อทตฺวา โย ยตฺตกํ คณฺหาติ, ตสฺส ตตฺตกํ ทาตพฺพํฯ อวสิเฎฺฐ อสติ ปุน ปิณฺฑาย จริตฺวา เถราสนโต ปฎฺฐาย ยํ ยํ ปณีตํ, ตํ ทตฺวา เสสํ ปริภุญฺชิตพฺพํฯ ‘‘สีลวเนฺตหี’’ติ วจนโต ทุสฺสีลสฺส อทาตุมฺปิ วฎฺฎติฯ</p>


<p>อยํ ปน สารณียธโมฺม สุสิกฺขิตาย ปริสาย สุปูโร โหติ, โน อสิกฺขิตาย ปริสายฯ สุสิกฺขิตาย หิ ปริสาย โย อญฺญโต ลภติ, โส น คณฺหาติฯ อญฺญโต อลภโนฺตปิ ปมาณยุตฺตเมว คณฺหาติ, นาติเรกํฯ อยํ ปน สารณียธโมฺม เอวํ ปุนปฺปุนํ ปิณฺฑาย จริตฺวา ลทฺธํ ลทฺธํ เทนฺตสฺสาปิ ทฺวาทสหิ วเสฺสหิ ปูรติ, น ตโต โอรํฯ สเจ หิ ทฺวาทสเม  วเสฺส สารณียธมฺมปูรโก ปิณฺฑปาตปูรํ ปตฺตํ อาสนสาลายํ ฐเปตฺวา นหายิตุํ คจฺฉติ สงฺฆเตฺถโร จ กเสฺสโส ปโตฺตติ, ‘‘สารณียธมฺมปูรกสฺสา’’ติ  วุเตฺต ‘‘อาหรถ น’’นฺติ สพฺพํ ปิณฺฑปาตํ วิจาเรตฺวา ภุญฺชิตฺวา จ ริตฺตํ ปตฺตํ ฐเปติ, อถ โส ภิกฺขุ ริตฺตํ ปตฺตํ ทิสฺวา ‘‘มยฺหํ อนวเสเสตฺวาว ปริภุญฺชิํสู’’ติ โทมนสฺสํ อุปฺปาเทติ, สารณียธโมฺม ภิชฺชติ, ปุน ทฺวาทสวสฺสานิ ปูเรตโพฺพ โหติฯ ติตฺถิยปริวาสสทิโส เหส, สกิํ ขเณฺฑ ชาเต ปุน ปูเรตโพฺพวฯ โย ปน – ‘‘ลาภา วต  เม, สุลทฺธํ วต เม, ยสฺส เม ปตฺตคตํ อนาปุจฺฉาว สพฺรหฺมจารี ปริภุญฺชนฺตี’’ติ โสมนสฺสํ ชเนติ, ตสฺส ปุโณฺณ นาม โหติฯ</p>


<p>เอวํ ปูริตสารณียธมฺมสฺส ปน เนว อิสฺสา, น มจฺฉริยํ โหติฯ โส มนุสฺสานํ ปิโย โหติ, สุลภปจฺจโย จ, ปตฺตคตมสฺส ทิยฺยมานมฺปิ น ขียติ, ภาชนียภณฺฑฎฺฐาเน อคฺคภณฺฑํ ลภติ, ภเย วา ฉาตเก วา สมฺปเตฺต เทวตา อุสฺสุกฺกํ อาปชฺชนฺติฯ</p>


<p>ตตฺริมานิ วตฺถูนิ – เสนคิริวาสี ติสฺสเตฺถโร กิร มหาคิริคามํ อุปนิสฺสาย วิหรติฯ ปญฺญาส มหาเถรา นาคทีปํ เจติยวนฺทนตฺถาย คจฺฉนฺตา คิริคาเม ปิณฺฑาย จริตฺวา กิญฺจิ อลทฺธา นิกฺขมิํสุฯ เถโร ปน ปวิสโนฺต เต ทิสฺวา ปุจฺฉิ – ‘‘ลทฺธํ, ภเนฺต’’ติ? วิจริมฺห อาวุโสติฯ โส เตสํ อลทฺธภาวํ ญตฺวา อาห – ‘‘ภเนฺต ยาวาหํ อาคจฺฉามิ, ตาว อิเธว โหถา’’ติฯ มยํ, อาวุโส, ปญฺญาส ชนา ปตฺตเตมนมตฺตมฺปิ น ลภิมฺหาติฯ ภเนฺต, เนวาสิกา นาม ปฎิพลา โหนฺติ, อลภนฺตาปิ ภิกฺขาจารมคฺคสภาคํ ชานนฺตีติฯ เถรา อาคเมสุํฯ เถโร คามํ ปาวิสิฯ ธุรเคเหเยว มหาอุปาสิกา ขีรภตฺตํ สเชฺชตฺวา เถรํ โอโลกยมานา ฐิตาฯ อถ เถรสฺส ทฺวารํ สมฺปตฺตเสฺสว ปตฺตํ ปูเรตฺวา อทาสิ, โส ตํ อาทาย เถรานํ สนฺติกํ คนฺตฺวา คณฺหถ, ภเนฺตติ, สงฺฆเตฺถรํ อาหฯ เถโร – ‘‘อเมฺหหิ เอตฺตเกหิ กิญฺจิ น ลทฺธํ, อยํ สีฆเมว คเหตฺวา อาคโต, กิํ นุ โข’’ติ เสสานํ มุขํ โอโลเกสิฯ เถโร โอโลกนากาเรเนว ญตฺวา ‘‘ภเนฺต, ธเมฺมน สเมน ลทฺธปิณฺฑปาโต, นิกฺกุกฺกุจฺจา คณฺหถา’’ติอาทิโต ปฎฺฐาย สเพฺพสํ ยาวทตฺถํ ทตฺวา อตฺตนาปิ ยาวทตฺถํ ภุญฺชิฯ</p>


<p>อถ นํ ภตฺตกิจฺจาวสาเน เถรา ปุจฺฉิํสุ – ‘‘กทา, อาวุโส, โลกุตฺตรธมฺมํ ปฎิวิชฺฌี’’ติ? นตฺถิ เม, ภเนฺต, โลกุตฺตรธโมฺมติฯ ฌานลาภีสิ, อาวุโสติ? เอตมฺปิ  เม, ภเนฺต, นตฺถีติฯ นนุ, อาวุโส, ปาฎิหาริยนฺติ? สารณียธโมฺม เม, ภเนฺต, ปูริโต, ตสฺส เม ธมฺมสฺส ปูริตกาลโต ปฎฺฐาย สเจปิ ภิกฺขุสตสหสฺสํ โหติ, ปตฺตคตํ น ขียตีติฯ เต สุตฺวา  – ‘‘สาธุ สาธุ สปฺปุริส, อนุจฺฉวิกมิทํ ตุยฺห’’นฺติ อาหํสุฯ อิทํ ตาว – ‘‘ปตฺตคตํ น ขียตี’’ติ เอตฺถ วตฺถุฯ</p>


<p>อยเมว ปน เถโร เจติยปพฺพเต คิริภณฺฑมหาปูชาย ทานฎฺฐานํ คนฺตฺวา อิมสฺมิํ ฐาเน กิํ วรภณฺฑนฺติ ปุจฺฉิฯ เทฺว สาฎกา, ภเนฺตติฯ เอเต มยฺหํ  ปาปุณิสฺสนฺตีติฯ ตํ สุตฺวา อมโจฺจ รโญฺญ อาโรเจสิ – ‘‘เอโก ทหโร เอวํ วทตี’’ติฯ ทหรสฺส เอวํ จิตฺตํ, มหาเถรานํ ปน สุขุมสาฎกา วฎฺฎนฺตีติ วตฺวา มหาเถรานํ ทสฺสามีติ ฐเปติฯ ตสฺส ภิกฺขุสเงฺฆ ปฎิปาฎิยา ฐิเต เทนฺตสฺส มตฺถเก ฐปิตาปิ เต สาฎกา หตฺถํ นาโรหนฺติฯ อเญฺญ อาโรหนฺติฯ ทหรสฺส ทานกาเล ปน หตฺถํ อารุฬฺหาฯ โส ตสฺส หเตฺถ ปาเตตฺวา อมจฺจสฺส มุขํ โอโลเกตฺวา ทหรํ นิสีทาเปตฺวา ทานํ ทตฺวา สงฺฆํ วิสฺสเชฺชตฺวา ทหรสฺส สนฺติเก นิสีทิตฺวา – ‘‘ภเนฺต, อิมํ ธมฺมํ กทา ปฎิวิชฺฌิตฺถา’’ติ อาหฯ โส ปริยาเยนาปิ อสนฺตํ อวทโนฺต – ‘‘นตฺถิ มยฺหํ มหาราช โลกุตฺตรธโมฺม’’ติ อาหฯ นนุ, ภเนฺต, ปุเพฺพ อวจุตฺถาติฯ อาม, มหาราช, สารณียธมฺมปูรโก อหํ, ตสฺส เม ธมฺมสฺส ปูริตกาลโต ปฎฺฐาย ภาชนียภณฺฑฎฺฐาเน อคฺคภณฺฑํ ปาปุณาตีติฯ ‘‘สาธุ สาธุ, ภเนฺต, อนุจฺฉวิกมิทํ ตุยฺห’’นฺติ วนฺทิตฺวา ปกฺกามิฯ อิทํ – ‘‘ภาชนียภณฺฑฎฺฐาเน อคฺคภณฺฑํ ปาปุณาตี’’ติ เอตฺถ วตฺถุฯ</p>


<p>พฺราหฺมณติสฺสภเย ปน ภาตรคามวาสิโน นาคเตฺถริยา อนาโรเจตฺวาว ปลายิํสุฯ เถรี ปจฺจูสสมเย – ‘‘อติวิย อปฺปนิโคฺฆโส คาโม, อุปธาเรถ ตาวา’’ติ ทหรภิกฺขุนิโย อาหฯ ตา คนฺตฺวา สเพฺพสํ คตภาวํ ญตฺวา อาคมฺม เถริยา อาโรเจสุํฯ สา สุตฺวา ‘‘มา ตุเมฺห เตสํ คตภาวํ จินฺตยิตฺถ, อตฺตโน อุเทฺทสปริปุจฺฉาโยนิโสมนสิกาเรสุเยว โยคํ กโรถา’’ติ วตฺวา ภิกฺขาจารเวลายํ ปารุปิตฺวา อตฺตทฺวาทสมา คามทฺวาเร นิโคฺรธมูเล อฎฺฐาสิฯ รุเกฺข อธิวตฺถาเทวตา ทฺวาทสนฺนมฺปิ ภิกฺขุนีนํ ปิณฺฑปาตํ ทตฺวา ‘‘อเยฺย, มา อญฺญตฺถ คจฺฉถ, นิจฺจํ  อิเธว เอถา’’ติ อาหฯ เถริยา ปน กนิฎฺฐภาตา นาคเตฺถโร นาม อตฺถิ, โส – ‘‘มหนฺตํ ภยํ, น สกฺกา อิธ ยาเปตุํ, ปรตีรํ คมิสฺสามี’’ติ อตฺตทฺวาทสโมว อตฺตโน วสนฎฺฐานา นิกฺขโนฺต เถริํ ทิสฺวา คมิสฺสามีติ ภาตรคามํ อาคโตฯ เถรี – ‘‘เถรา อาคตา’’ติ สุตฺวา เตสํ สนฺติกํ คนฺตฺวา กิํ อยฺยาติ ปุจฺฉิฯ โส ตํ ปวตฺติํ อาจิกฺขิฯ สา – ‘‘อชฺช เอกทิวสํ วิหาเรเยว วสิตฺวา เสฺว คมิสฺสถา’’ติ อาหฯ เถรา วิหารํ อคมํสุฯ</p>


<p>เถรี  ปุนทิวเส รุกฺขมูเล ปิณฺฑาย จริตฺวา เถรํ อุปสงฺกมิตฺวา ‘‘อิมํ ปิณฺฑปาตํ ปริภุญฺชถา’’ติ อาหฯ เถโร – ‘‘วฎฺฎิสฺสติ เถรี’’ติ วตฺวา ตุณฺหี อฎฺฐาสิฯ ธมฺมิโก ตาต ปิณฺฑปาโต , กุกฺกุจฺจํ อกตฺวา ปริภุญฺชถาติฯ ‘‘วฎฺฎิสฺสติ เถรี’’ติฯ สา ปตฺตํ คเหตฺวา อากาเส ขิปิฯ ปโตฺต อากาเส อฎฺฐาสิฯ เถโร – ‘‘สตฺตตาลมเตฺต ฐิตมฺปิ ภิกฺขุนิภตฺตเมว เถรี’’ติ วตฺวา – ‘‘ภยํ นาม สพฺพกาลํ น โหติ, ภเย วูปสเนฺต อริยวํสํ กถยมาโน, ‘โภ ปิณฺฑปาติก, ภิกฺขุนิภตฺตํ ภุญฺชิตฺวา วีตินามยิตฺถา’ติ จิเตฺตน อนุวทิยมาโน สนฺถเมฺภตุํ น สกฺขิสฺสามิ, อปฺปมตฺตา โหถ เถริโย’’ติ มคฺคํ อารุหิฯ</p>


<p>รุกฺขเทวตาปิ – ‘‘สเจ เถโร เถริยา หตฺถโต ปิณฺฑปาตํ ปริภุญฺชิสฺสติ, น นํ นิวเตฺตสฺสามิฯ สเจ น ปริภุญฺชิสฺสติ, นิวเตฺตสฺสามี’’ติ จินฺตยมานา ฐตฺวา เถรสฺส คมนํ ทิสฺวา รุกฺขา โอรุยฺห ปตฺตํ, ภเนฺต, เทถาติ ปตฺตํ คเหตฺวา เถรํ รุกฺขมูลํเยว อาเนตฺวา อาสนํ ปญฺญเปตฺวา ปิณฺฑปาตํ ทตฺวา กตภตฺตกิจฺจํ ปฎิญฺญํ กาเรตฺวา ทฺวาทส ภิกฺขุนิโย ทฺวาทส ภิกฺขู จ สตฺตวสฺสานิ อุปฎฺฐหิฯ อิทํ – ‘‘เทวตา อุสฺสุกฺกํ อาปชฺชนฺตี’’ติ เอตฺถ วตฺถุฯ ตตฺร หิ เถรี สารณียธมฺมปูริกา อโหสิฯ</p>


<p>ติอาทีสุ ยสฺส สตฺตสุ อาปตฺติกฺขเนฺธสุ อาทิมฺหิ วา อเนฺต วา สิกฺขาปทํ ภินฺนํ โหติ, ตสฺส สีลํ ปริยเนฺต ฉินฺนสาฎโก วิย  นามฯ ยสฺส ปน เวมเชฺฌ ภินฺนํ, ตสฺส มเชฺฌ ฉิทฺทสาฎโก วิย  นาม โหติฯ ยสฺส ปน ปฎิปาฎิยา เทฺว ตีณิ ภินฺนานิ, ตสฺส ปิฎฺฐิยํ วา กุจฺฉิยํ วา อุฎฺฐิเตน วิสภาควเณฺณน กาฬรตฺตาทีนํ อญฺญตรวณฺณา คาวี วิย  นาม โหติฯ ยสฺส ปน อนฺตรนฺตรา วิสภาคพินฺทุจิตฺรา คาวี  วิย  นาม โหติฯ ยสฺส ปน สเพฺพนสพฺพํ อภินฺนานิ, ตสฺส ตานิ สีลานิ  นาม โหนฺติฯ ตานิ ปเนตานิ ตณฺหาทาสพฺยโต โมเจตฺวา ภุชิสฺสภาวกรณโต  พุทฺธาทีหิ วิญฺญูหิ ปสตฺถตฺตา  ตณฺหาทิฎฺฐีหิ อปรามฎฺฐตฺตา – ‘‘อิทํ นาม ตฺวํ อาปนฺนปุโพฺพ’’ติ เกนจิ ปรามฎฺฐุํ อสกฺกุเณยฺยตฺตา จ  อุปจารสมาธิํ วา อปฺปนาสมาธิํ วา สํวตฺตยนฺตีติ ติ วุจฺจนฺติฯ</p>


<p>  ติ เตสุ เตสุ ทิสาภาเคสุ วิหรเนฺตหิ ภิกฺขูหิ สทฺธิํ สมานภาวูปคตสีลา วิหริสฺสนฺติฯ โสตาปนฺนาทีนญฺหิ สีลํ สมุทฺทนฺตเรปิ เทวโลเกปิ วสนฺตานํ อเญฺญสํ โสตาปนฺนาทีนํ สีเลน สมานเมว โหติ, นตฺถิ มคฺคสีเล นานตฺตํฯ ตํ สนฺธาเยตํ วุตฺตํฯ</p>


<p>  ติ มคฺคสมฺปยุตฺตา สมฺมาทิฎฺฐิฯ ติ นิโทฺทสาฯ นิยฺยาตีติ ติ โย ตถาการี โหติฯ ติ สพฺพทุกฺขกฺขยตฺถํฯ ติ สมานทิฎฺฐิภาวํ อุปคตา หุตฺวา วิหริสฺสนฺติฯ ติ เอวํ วิหรนฺตานํ วุทฺธิเยว ภิกฺขูนํ ปาฎิกงฺขา, โน ปริหานีติฯ</p>


<p> นฺติ อาสนฺนปรินิพฺพานตฺตา ภิกฺขุ โอวทโนฺต ปุนปฺปุนํ เอตํเยว ธมฺมิํ กถํ กโรติฯ นฺติ เอวํ สีลํ, เอตฺตกํ สีลํฯ เอตฺถ จตุปาริสุทฺธิสีลํ  จิเตฺตกคฺคตา  วิปสฺสนาปญฺญา ติ เวทิตพฺพาฯ ติ อาทีสุ ยสฺมิํ สีเล ฐตฺวาว มคฺคสมาธิํ ผลสมาธิํ นิพฺพเตฺตนฺติฯ เอโส เตน สีเลน ปริภาวิโต มหปฺผโล โหติ, มหานิสํโสฯ ยมฺหิ สมาธิมฺหิ ฐตฺวา มคฺคปญฺญํ ผลปญฺญํ นิพฺพเตฺตนฺติ, สา เตน สมาธินา ปริภาวิตา มหปฺผลา โหติ, มหานิสํสาฯ ยาย ปญฺญาย ฐตฺวา มคฺคจิตฺตํ ผลจิตฺตํ นิพฺพเตฺตนฺติ, ตํ ตาย ปริภาวิตํ </p>


<p>นฺติ พุทฺธานํ อนภิรติปริตสฺสิตํ นาม นตฺถิ, ยถารุจิ ยถาอชฺฌาสยนฺติ ปน วุตฺตํ โหติฯ ติ เอหิ ยามฯ ‘‘อยามา’’ติปิ ปาโฐ, คจฺฉามาติ  อโตฺถฯ ติ ภควา สนฺติกาวจรตฺตา เถรํ อาลปติฯ เถโร ปน – ‘‘คณฺหถาวุโส ปตฺตจีวรานิ, ภควา อสุกฎฺฐานํ คนฺตุกาโม’’ติ ภิกฺขูนํ อาโรเจติฯ</p>


<p>  อุตฺตานเมวฯ ติอาทิ (ที. นิ. ๓.๑๔๑)  วิตฺถาริตํฯ</p>


<h3>ทุสฺสีลอาทีนววณฺณนา</h3>
<p> ปาฎลิคมเน  นฺติ อาคนฺตุกานํ อาวสถเคหํฯ ปาฎลิคาเม กิร นิจฺจกาลํ ทฺวินฺนํ ราชูนํ สหายกา อาคนฺตฺวา กุลานิ เคหโต นีหริตฺวา มาสมฺปิ อฑฺฒมาสมฺปิ วสนฺติฯ เต มนุสฺสา นิจฺจุปทฺทุตา – ‘‘เอเตสํ อาคตกาเล วสนฎฺฐานํ ภวิสฺสตี’’ติ นครมเชฺฌ มหติํ สาลํ กริตฺวา ตสฺสา เอกสฺมิํ ปเทเส ภณฺฑปฎิสามนฎฺฐานํ, เอกสฺมิํ ปเทเส นิวาสฎฺฐานํ อกํสุฯ เต – ‘‘ภควา อาคโต’’ติ สุตฺวาว – ‘‘อเมฺหหิ คนฺตฺวาปิ ภควา อาเนตโพฺพ สิยา, โส สยเมว อมฺหากํ วสนฎฺฐานํ สมฺปโตฺต, อชฺช ภควนฺตํ อาวสเถ มงฺคลํ วทาเปสฺสามา’’ติ เอตทตฺถเมว อุปสงฺกมนฺตาฯ ตสฺมา เอวมาหํสุฯ นฺติ เต กิร  – ‘‘พุทฺธา นาม อรญฺญชฺฌาสยา อรญฺญารามา อโนฺตคาเม วสิตุํ อิเจฺฉยฺยุํ วา โน วา’’ติ ภควโต มนํ อชานนฺตา อาวสถาคารํ อปฺปฎิชคฺคิตฺวาว อาคมํสุฯ อิทานิ ภควโต มนํ ญตฺวา ปุเรตรํ คนฺตฺวา ปฎิชคฺคิสฺสามาติ เยนาวสถาคารํ, เตนุปสงฺกมิํสุฯ นฺติ ยถา สพฺพํ สนฺถตํ โหติ, เอวํ สนฺถริํฯ</p>


<p> ติ อสีโล นิสฺสีโลฯ ติ วิปนฺนสีโล ภินฺนสํวโรฯ นฺติ ปมาทการณาฯ</p>


<p>อิทญฺจ สุตฺตํ คหฎฺฐานํ วเสน อาคตํ ปพฺพชิตานมฺปิ ปน ลพฺภเตวฯ คหโฎฺฐ หิ เยน เยน สิปฺปฎฺฐาเนน ชีวิตํ กเปฺปติ – ยทิ กสิยา, ยทิ วณิชฺชาย, ปาณาติปาตาทิวเสน ปมโตฺต ตํ ตํ ยถากาลํ สมฺปาเทตุํ น สโกฺกติ, อถสฺส มูลมฺปิ วินสฺสติฯ มาฆาตกาเล ปาณาติปาตํ ปน อทินฺนาทานาทีนิ จ กโรโนฺต ทณฺฑวเสน มหติํ โภคชานิํ นิคจฺฉติฯ ปพฺพชิโต ทุสฺสีโล จ ปมาทการณา สีลโต พุทฺธวจนโต ฌานโต สตฺตอริยธนโต จ ชานิํ นิคจฺฉติฯ</p>


<p>คหฎฺฐสฺส – ‘‘อสุโก นาม อสุกกุเล ชาโต ทุสฺสีโล ปาปธโมฺม  ปริจฺจตฺตอิธโลกปรโลโก สลากภตฺตมตฺตมฺปิ น เทตี’’ติ จตุปริสมเชฺฌ ปาปโก กิตฺติสโทฺท อพฺภุคฺคจฺฉติฯ ปพฺพชิตสฺส วา – ‘‘อสุโก นาม นาสกฺขิ สีลํ รกฺขิตุํ, น พุทฺธวจนํ อุคฺคเหตุํ, เวชฺชกมฺมาทีหิ  ชีวติ, ฉหิ อคารเวหิ สมนฺนาคโต’’ติ เอวํ อพฺภุคฺคจฺฉติฯ</p>


<p>ติ คหโฎฺฐ ตาว – ‘‘อวสฺสํ พหูนํ สนฺนิปาตฎฺฐาเน เกจิ มม กมฺมํ ชานิสฺสนฺติ, อถ มํ นิคฺคณฺหิสฺสนฺตี’’ติ วา, ‘‘ราชกุลสฺส วา ทสฺสนฺตี’’ติ สภโย อุปสงฺกมติ, มงฺกุภูโต ปตฺตกฺขโนฺธ อโธมุโข องฺคุลิเกน ภูมิํ กสโนฺต นิสีทติ, วิสารโท หุตฺวา กเถตุํ น สโกฺกติฯ ปพฺพชิโตปิ – ‘‘พหู ภิกฺขู สนฺนิปติตา, อวสฺสํ โกจิ มม กมฺมํ ชานิสฺสติ, อถ เม อุโปสถมฺปิ ปวารณมฺปิ ฐเปตฺวา สามญฺญโต จาเวตฺวา นิกฺกฑฺฒิสฺสนฺตี’’ติ สภโย อุปสงฺกมติ, วิสารโท หุตฺวา กเถตุํ น สโกฺกติฯ เอกโจฺจ ปน ทุสฺสีโลปิ ทปฺปิโต วิย วิจรติ, โสปิ อชฺฌาสเยน มงฺกุ โหติเยวฯ</p>


<p>ติ ตสฺส หิ มรณมเญฺจ นิปนฺนสฺส ทุสฺสีลกเมฺม สมาทาย ปวตฺติตฎฺฐานํ อาปาถมาคจฺฉติ, โส อุมฺมีเลตฺวา อิธโลกํ ปสฺสติ, นิมีเลตฺวา ปรโลกํ ปสฺสติ , ตสฺส จตฺตาโร อปายา อุปฎฺฐหนฺติ, สตฺติสเตน สีเส ปหริยมาโน วิย โหติฯ โส – ‘‘วาเรถ, วาเรถา’’ติ วิรวโนฺต มรติฯ เตน วุตฺตํ – ‘‘สมฺมูโฬฺห กาลํ กโรตี’’ติฯ ปญฺจมปทํ อุตฺตานเมวฯ</p>


<p>  วุตฺตวิปริยาเยน เวทิตพฺพาฯ</p>


<p> ติ อญฺญาย ปาฬิมุตฺตกาย ธมฺมิกถาย เจว อาวสถานุโมทนาย จ อากาสคงฺคํ โอตาเรโนฺต วิย โยชนปฺปมาณํ มหามธุํ ปีเฬตฺวา มธุปานํ ปาเยโนฺต วิย พหุเทว รตฺติํ สนฺทเสฺสตฺวา สมฺปหํเสตฺวา อุโยฺยเชสิฯ ติ อติกฺกนฺตา ขีณา ขยวยํ อุเปตาฯ นฺติ ปาฎิเยกฺกํ สุญฺญาคารํ นาม นตฺถิ, ตเตฺถว ปน เอกปเสฺส สาณิปากาเรน ปริกฺขิปิตฺวา – ‘‘อิธ สตฺถา วิสฺสมิสฺสตี’’ติ มญฺจกํ ปญฺญเปสุํฯ ภควา – ‘‘จตูหิปิ อิริยาปเถหิ ปริภุตฺตํ เอเตสํ มหปฺผลํ ภวิสฺสตี’’ติ ตตฺถ สีหเสยฺยํ  กเปฺปสิฯ ตํ สนฺธาย วุตฺตํ – ‘‘สุญฺญาคารํ ปาวิสี’’ติฯ</p>


<h3>ปาฎลิปุตฺตนครมาปนวณฺณนา</h3>
<p> ติ  สุนิโธ จ วสฺสกาโร จ เทฺว พฺราหฺมณาฯ ติ มคธรโญฺญ มหามตฺตา มหาอมจฺจา, มคธรเฎฺฐ วา มหามตฺตา มหติยา อิสฺสริยมตฺตาย สมนฺนาคตาติ นฺติ ปาฎลิคามํ นครํ กตฺวา มาเปนฺติฯ ติ วชฺชิราชกุลานํ อายมุขปจฺฉินฺทนตฺถํฯ ติ เอเกกวคฺควเสน สหสฺสํ สหสฺสํ หุตฺวาฯ ติ ฆรวตฺถูนิฯ นฺติ รญฺญญฺจ ราชมหามตฺตานญฺจ นิเวสนานิ มาเปตุํ วตฺถุวิชฺชาปาฐกานํ จิตฺตานิ นมนฺติฯ เต กิร อตฺตโน สิปฺปานุภาเวน เหฎฺฐา ปถวิยํ ติํสหตฺถมเตฺต ฐาเน – ‘‘อิธ นาคคฺคาโห, อิธ ยกฺขคฺคาโห, อิธ ภูตคฺคาโห, ปาสาโณ วา ขาณุโก วา อตฺถี’’ติ ปสฺสนฺติฯ เต ตทา สิปฺปํ ชปฺปิตฺวา เทวตาหิ สทฺธิํ มนฺตยมานา วิย มาเปนฺติฯ อถวา เนสํ สรีเร เทวตา อธิมุจฺจิตฺวา ตตฺถ ตตฺถ นิเวสนานิ มาเปตุํ จิตฺตํ นาเมนฺติฯ ตา จตูสุ โกเณสุ ขาณุเก โกเฎฺฎตฺวา วตฺถุมฺหิ คหิตมเตฺต ปฎิวิคจฺฉนฺติฯ สทฺธานํ กุลานํ สทฺธา เทวตา ตถา กโรนฺติ, อสฺสทฺธานํ กุลานํ อสฺสทฺธา เทวตาวฯ กิํ การณา? สทฺธานญฺหิ เอวํ โหติ – ‘‘อิธ มนุสฺสา นิเวสนํ มาเปตฺวา ปฐมํ ภิกฺขุสงฺฆํ นิสีทาเปตฺวา มงฺคลํ วฑฺฒาเปสฺสนฺติฯ อถ มยํ สีลวนฺตานํ ทสฺสนํ, ธมฺมกถํ, ปญฺหาวิสฺสชฺชนํ , อนุโมทนญฺจ โสตุํ ลภิสฺสาม, มนุสฺสา ทานํ ทตฺวา อมฺหากํ ปตฺติํ ทสฺสนฺตี’’ติฯ</p>


<p>ติ ยถา หิ เอกสฺมิํ กุเล เอกํ ปณฺฑิตมนุสฺสํ, เอกสฺมิํ วา วิหาเร เอกํ พหุสฺสุตภิกฺขุํ อุปาทาย – ‘‘อสุกกุเล มนุสฺสา ปณฺฑิตา, อสุกวิหาเร ภิกฺขู พหุสฺสุตา’’ติ สโทฺท อพฺภุคฺคจฺฉติ, เอวเมว สกฺกํ เทวราชานํ วิสฺสกมฺมญฺจ เทวปุตฺตํ อุปาทาย – ‘‘ตาวติํสา ปณฺฑิตา’’ติ สโทฺท อพฺภุคฺคโตฯ เตนาห – ‘‘ตาวติํเสหี’’ติฯ ตาวติํเสหิ สทฺธิํ มเนฺตตฺวาปิ วิย มาเปนฺตีติ อโตฺถฯ</p>


<p>นฺติ ยตฺตกํ อริยกมนุสฺสานํ โอสรณฎฺฐานํ  นาม อตฺถิฯ ติ ยตฺตกํ วาณิชานํ อาภตภณฺฑสฺส  ราสิวเสเนว กยวิกฺกยฎฺฐานํ นาม, วาณิชานํ วสนฎฺฐานํ วา อตฺถิฯ นฺติ เตสํ อริยายตนวณิปฺปถานํ อิทํ อคฺคนครํ เชฎฺฐกํ ปาโมกฺขํ ภวิสฺสตีติฯ นฺติ ภณฺฑปุฎเภทนฎฺฐานํ, ภณฺฑภณฺฑิกานํ โมจนฎฺฐานนฺติ วุตฺตํ โหติฯ สกลชมฺพุทีเป อลทฺธภณฺฑมฺปิ หิ อิเธว ลภิสฺสนฺติ, อญฺญตฺถ วิกฺกเยน อคจฺฉนฺตมฺปิ จ อิเธว คมิสฺสติฯ ตสฺมา อิเธว ปุฎํ ภินฺทิสฺสนฺตีติ อโตฺถฯ จตูสุ หิ ทฺวาเรสุ จตฺตาริ สภายํ เอกนฺติ เอวํ ทิวเส ทิวเส ปญฺจสตสหสฺสานิ อุฎฺฐหิสฺสนฺตีติ ทเสฺสติฯ</p>


<p>ติอาทีสุ จการโตฺถ วา-สโทฺทฯ อคฺคินา จ อุทเกน จ มิถุเภเทน จ นสฺสิสฺสตีติ อโตฺถฯ เอกโกฎฺฐาโส อคฺคินา นสฺสิสฺสติ, นิพฺพาเปตุํ น สกฺขิสฺสนฺติฯ เอกํ คงฺคา คเหตฺวา คมิสฺสติฯ เอโก – ‘‘อิมินา อกถิตํ อมุสฺส, อมุนา อกถิตํ อิมสฺสา’’ติ วทนฺตานํ ปิสุณวาจานํ วเสน ภินฺนานํ มนุสฺสานํ อญฺญมญฺญเภเทเนว นสฺสิสฺสตีติ อโตฺถฯ อิติ วตฺวา ภควา ปจฺจูสกาเล คงฺคาย ตีรํ คนฺตฺวา กตมุขโธวโน ภิกฺขาจารเวลํ อาคมยมาโน นิสีทิฯ</p>


<p> สุนิธวสฺสการาปิ – ‘‘อมฺหากํ ราชา สมณสฺส โคตมสฺส อุปฎฺฐาโก, โส อเมฺห ปุจฺฉิสฺสติ, ‘สตฺถา กิร ปาฎลิคามํ อคมาสิ, ตสฺส สนฺติกํ อุปสงฺกมิตฺถ, น อุปสงฺกมิตฺถา’ติฯ อุปสงฺกมิมฺหาติ จ วุเตฺต – ‘นิมนฺตยิตฺถ, น นิมนฺตยิตฺถา’ติ จ ปุจฺฉิสฺสติฯ น นิมนฺตยิมฺหาติ จ วุเตฺต อมฺหากํ โทสํ อาโรเปตฺวา นิคฺคณฺหิสฺสติฯ อิทํ จาปิ มยํ อาคตฎฺฐาเน นครํ มาเปม, สมณสฺส โข ปน โคตมสฺส คตคตฎฺฐาเน กาฬกณฺณิสตฺตา  ปฎิกฺกมนฺติ, ตํ มยํ นครมงฺคลํ วทาเปสฺสามา’’ติ จิเนฺตตฺวา สตฺถารํ อุปสงฺกมิตฺวา นิมนฺตยิํสุฯ ตสฺมา – ‘‘อถ โข สุนิธวสฺสการา’’ติอาทิ วุตฺตํฯ</p>


<p>นฺติ ปุพฺพณฺหกาเลฯ ติ คามปฺปเวสนนีหาเรน นิวาสนํ นิวาเสตฺวา กายพนฺธนํ  พนฺธิตฺวาฯ ติ ปตฺตญฺจ จีวรญฺจ อาทิยิตฺวา กายปฺปฎิพทฺธํ กตฺวาฯ</p>


<p>ติ สีลวเนฺต เอตฺถฯ ติ กายวาจามเนหิ สญฺญเตฯ</p>


<p>  ติ สงฺฆสฺส ทิเนฺน จตฺตาโร ปจฺจเย ตาสํ ฆรเทวตานํ อาทิเสยฺย, ปตฺติํ ทเทยฺยฯ ติ – ‘‘อิเม มนุสฺสา อมฺหากํ ญาตกาปิ น โหนฺติ, เอวมฺปิ โน ปตฺติํ เทนฺตี’’ติ อารกฺขํ สุสํวิหิตํ กโรถาติ สุฎฺฐุ อารกฺขํ กโรนฺติฯ ติ กาลานุกาลํ พลิกมฺมกรเณน มานิตา ‘‘เอเต มนุสฺสา อมฺหากํ ญาตกาปิ น โหนฺติ, จตุมาสฉมาสนฺตเร โน พลิกมฺมํ กโรนฺตี’’ติ มาเนนฺติ, มาเนนฺติโย อุปฺปนฺนํ ปริสฺสยํ หรนฺติฯ</p>


<p>นฺติ ตโต นํ ปณฺฑิตชาติกํ มนุสฺสํฯ นฺติ อุเร ฐเปตฺวา สํวฑฺฒิตํ, ยถา มาตา โอรสํ ปุตฺตํ อนุกมฺปติ, อุปฺปนฺนปริสฺสยหรณตฺถเมว ตสฺส วายมติ, เอวํ อนุกมฺปนฺตีติ อโตฺถฯ ติ สุนฺทรานิ ปสฺสติฯ</p>


<p> นฺติ ปารคมนตฺถาย อาณิโย โกเฎฺฎตฺวา กตํฯ นฺติ วลฺลิอาทีหิ พนฺธิตฺวา กตํฯ</p>


<p>‘‘เย ตรนฺติ อณฺณว’’นฺติ คาถาย นฺติ สพฺพนฺติเมน ปริเจฺฉเทน โยชนมตฺตํ คมฺภีรสฺส จ ปุถุลสฺส จ อุทกฎฺฐานเสฺสตํ อธิวจนํฯ นฺติ อิธ นที อธิเปฺปตาฯ อิทํ วุตฺตํ โหติ, เย คมฺภีรวิตฺถตํ ตณฺหาสรํ ตรนฺติ, เต อริยมคฺคสงฺขาตํ เสตุํ กตฺวานฯ  อนามสิตฺวา อุทกภริตานิ นินฺนฎฺฐานานิฯ อยํ ปน อิทํ อปฺปมตฺตกํ ตริตุกาโมปิ กุลฺลญฺหิ ชโน ปพนฺธติฯ พุทฺธา จ พุทฺธสาวกา จ วินาเยว กุเลฺลน ติณฺณา เมธาวิโน ชนาติฯ</p>

</p>


<h3>อริยสจฺจกถาวณฺณนา</h3>
<p> ติ  มหาปนาทสฺส ปาสาทโกฎิยํ กตคาโมฯ นฺติ อริยภาวกรานํ สจฺจานํฯ ติ อพุชฺฌเนน อชานเนนฯ ติ อปฺปฎิวิชฺฌเนนฯ นฺติ ภวโต ภวํ คมนวเสน  สนฺธาวิตํฯ นฺติ ปุนปฺปุนํ คมนาคมนวเสน สํสริตํฯ   ติ มยา จ ตุเมฺหหิ จฯ อถ วา นฺติ สนฺธาวนํ สํสรณํ มมเญฺจว ตุมฺหากญฺจ อโหสีติ เอมเมตฺถ อโตฺถ เวทิตโพฺพฯ ติ ภวโต ภวํ นยนสมตฺถา ตณฺหารชฺชุ สุฎฺฐุ หตา ฉินฺนา อปฺปวตฺติกตาฯ</p>


<h3>อนาวตฺติธมฺมสโมฺพธิปรายณวณฺณนา</h3>
<p> ติ เอกํ ตฬากํ นิสฺสาย ทฺวินฺนํ จูฬปิตุมหาปิตุปุตฺตานํ เทฺว คามาฯ ติ เอกสฺมิํ ญาติคามเกฯ ติ อิฎฺฐกามเย อาวสเถฯ</p>


<p> นฺติ เหฎฺฐาภาคิยานํ, กามภเวเยว ปฎิสนฺธิคฺคาหาปกานนฺติ อโตฺถฯ โอรนฺติ ลทฺธนาเมหิ วา ตีหิ มเคฺคหิ ปหาตพฺพานีติปิ  ตตฺถ กามจฺฉโนฺท, พฺยาปาโทติ อิมานิ เทฺว สมาปตฺติยา วา อวิกฺขมฺภิตานิ, มเคฺคน วา อสมุจฺฉินฺนานิ นิพฺพตฺตวเสน อุทฺธํ ภาคํ รูปภวญฺจ อรูปภวญฺจ คนฺตุํ น เทนฺติฯ สกฺกายทิฎฺฐิอาทีนิ ตีณิ ตตฺถ นิพฺพตฺตมฺปิ อาเนตฺวา ปุน อิเธว นิพฺพตฺตาเปนฺตีติ สพฺพานิปิ โอรมฺภาคิยาเนวฯ ติ ปฎิสนฺธิวเสน อนาคมนสภาวาฯ</p>


<p>ติ เอตฺถ กทาจิ กรหจิ อุปฺปตฺติยา จ, ปริยุฎฺฐานมนฺทตาย จาติ เทฺวธาปิ ตนุภาโว เวทิตโพฺพฯ สกทาคามิสฺส หิ ปุถุชฺชนานํ วิย อภิณฺหํ ราคาทโย นุปฺปชฺชนฺติ, กทาจิ กรหจิ อุปฺปชฺชนฺติฯ อุปฺปชฺชมานา จ ปุถุชฺชนานํ วิย พหลพหลา นุปฺปชฺชนฺติ, มกฺขิกาปตฺตํ วิย ตนุกตนุกา อุปฺปชฺชนฺติฯ ทีฆภาณกติปิฎกมหาสีวเตฺถโร ปนาห – ‘‘ยสฺมา สกทาคามิสฺส ปุตฺตธีตโร โหนฺติ, โอโรธา จ โหนฺติ, ตสฺมา พหลา กิเลสาฯ อิทํ ปน ภวตนุกวเสน กถิต’’นฺติฯ ตํ อฎฺฐกถายํ – ‘‘โสตาปนฺนสฺส สตฺตภเว ฐเปตฺวา อฎฺฐเม ภเว ภวตนุกํ นตฺถิฯ สกทาคามิสฺส เทฺว ภเว ฐเปตฺวา ปญฺจสุ ภเวสุ ภวตนุกํ นตฺถิฯ อนาคามิสฺส รูปารูปภเว ฐเปตฺวา กามภเว ภวตนุกํ นตฺถิฯ ขีณาสวสฺส กิสฺมิญฺจิ ภเว ภวตนุกํ นตฺถี’’ติ วุตฺตตฺตา ปฎิกฺขิตฺตํ โหติฯ</p>


<p>  นฺติ อิมํ กามาวจรโลกํ สนฺธาย วุตฺตํฯ อยเญฺจตฺถ  อธิปฺปาโย, สเจ หิ มนุเสฺสสุ สกทาคามิผลํ ปโตฺต เทเวสุ นิพฺพตฺติตฺวา  อรหตฺตํ สจฺฉิกโรติ, อิเจฺจตํ กุสลํฯ อสโกฺกโนฺต ปน อวสฺสํ มนุสฺสโลกํ อาคนฺตฺวา สจฺฉิกโรติฯ เทเวสุ สกทาคามิผลํ ปโตฺตปิ สเจ มนุเสฺสสุ นิพฺพตฺติตฺวา อรหตฺตํ สจฺฉิกโรติ, อิเจฺจตํ กุสลํฯ อสโกฺกโนฺต ปน อวสฺสํ เทวโลกํ คนฺตฺวา สจฺฉิกโรตีติฯ</p>


<p>ติ เอตฺถ วินิปตนํ วินิปาโต, นาสฺส วินิปาโต ธโมฺมติ อวินิปาตธโมฺมฯ จตูสุ อปาเยสุ อวินิปาตธโมฺม จตูสุ อปาเยสุ อวินิปาตสภาโวติ อโตฺถฯ ติ ธมฺมนิยาเมน นิยโตฯ ติ อุปริมคฺคตฺตยสงฺขาตา สโมฺพธิ ปรํ อยนํ อสฺส คติ ปฎิสรณํ อวสฺสํ ปตฺตพฺพาติ สโมฺพธิปรายโณฯ</p>


<h3>ธมฺมาทาสธมฺมปริยายวณฺณนา</h3>
<p> ติ เตสํ เตสํ ญาณคติํ ญาณูปปตฺติํ ญาณาภิสมฺปรายํ โอโลเกนฺตสฺส กายกิลมโถว เอส, อานนฺท, ตถาคตสฺสาติ ทีเปติ, จิตฺตวิเหสา ปน พุทฺธานํ นตฺถิฯ นฺติ ธมฺมมยํ อาทาสํฯ ติ เยน ธมฺมาทาเสน สมนฺนาคโตฯ ติ อิทํ นิรยาทีนํเยว เววจนวเสน วุตฺตํฯ นิรยาทโย หิ วฑฺฒิสงฺขาตโต อยโต อเปตตฺตา  ทุกฺขสฺส คติ ปฎิสรณนฺติ  เย ทุกฺกฎการิโน, เต เอตฺถ วิวสา นิปตนฺตีติ </p>


<p>ติ พุทฺธคุณานํ ยถาภูตโต ญาตตฺตา อจเลน อจฺจุเตน ปสาเทนฯ อุปริ ปททฺวเยปิ เอเสว นโยฯ ติอาทีนํ ปน วิตฺถาโร วิสุทฺธิมเคฺค วุโตฺตฯ</p>


<p>ติ อริยานํ กเนฺตหิ ปิเยหิ มนาเปหิฯ ปญฺจ สีลานิ หิ อริยสาวกานํ กนฺตานิ โหนฺติ, ภวนฺตเรปิ อวิชหิตพฺพโตฯ ตานิ สนฺธาเยตํ วุตฺตํฯ สโพฺพปิ ปเนตฺถ สํวโร ลพฺภติเยวฯ</p>


<p>ติ อิทํ เทสนาสีสเมวฯ สกทาคามิอาทโยปิ ปน สกทาคามีหมสฺมีติอาทินา นเยน พฺยากโรนฺติ เยวาติฯ สเพฺพสมฺปิ หิ สิกฺขาปทาวิโรเธน ยุตฺตฎฺฐาเน พฺยากรณํ อนุญฺญาตเมว โหติฯ</p>


<h3>อมฺพปาลีคณิกาวตฺถุวณฺณนา</h3>
<p>    ติ เอตฺถ เตน โข ปน สมเยน เวสาลี อิทฺธา เจว โหติ ผีตาจาติอาทินา ขนฺธเก วุตฺตนเยน  เวสาลิยา สมฺปนฺนภาโว เวทิตโพฺพฯ ติ อมฺพปาลิยา คณิกาย อุยฺยานภูเต อมฺพวเนฯ ติ ภควา อมฺพปาลิทสฺสเน สติปจฺจุปฎฺฐานตฺถํ วิเสสโต อิธ สติปฎฺฐานเทสนํ อารภิฯ ตตฺถ สรตีติ  สมฺปชานาตีติ  สติยา จ สมฺปชเญฺญน จ สมนฺนาคโต หุตฺวา วิหเรยฺยาติ อโตฺถฯ ติอาทีสุ ยํ วตฺตพฺพํ, ตํ มหาสติปฎฺฐาเน วกฺขามฯ</p>


<p>ติ อิทํ สพฺพสงฺคาหกํฯ ติอาทิ ตเสฺสว วิภาคทสฺสนํฯ ตตฺถ น เตสํ ปกติวโณฺณ นีโล, นีลวิเลปนวิลิตฺตตฺตา ปเนตํ วุตฺตํฯ ติ ปฎทุกูลโกเสยฺยาทีนิปิ เตสํ นีลาเนว โหนฺติฯ ติ นีลมณีหิ นีลปุเปฺผหิ อลงฺกตา, รถาปิ เตสํ นีลมณิขจิตา นีลวตฺถปริกฺขิตฺตา นีลทฺธชา นีลวมฺมิเกหิ นีลาภรเณหิ นีลอเสฺสหิ ยุตฺตา, ปโตทลฎฺฐิโยปิ นีลา เยวาติฯ อิมินา นเยน สพฺพปเทสุ อโตฺถ เวทิตโพฺพฯ ติ ปหริฯ ติ เชติ อาลปนวจนํ, โภติ อมฺพปาลิ, กิํ การณาติ วุตฺตํ โหติฯ ‘‘กิญฺจา’’ติปิ ปาโฐ, อยเมเวตฺถ อโตฺถฯ นฺติ สชนปทํฯ นฺติ องฺคุลิํ จาเลสุํฯ ติ อิตฺถิกายฯ</p>


<p>นฺติ กรณเตฺถ สามิวจนํ, เยหิ อทิฎฺฐาติ วุตฺตํ โหติฯ ติ ปสฺสถฯ ติ ปุนปฺปุนํ ปสฺสถฯ ติ อุปเนถฯ อิมํ ลิจฺฉวิปริสํ ตุมฺหากํ จิเตฺตน ตาวติํสสทิสํ อุปสํหรถ อุปเนถ อลฺลียาเปถฯ ยเถว ตาวติํสา อภิรูปา ปาสาทิกา นีลาทินานาวณฺณา, เอวมิเม ลิจฺฉวิราชาโนปีติ ตาวติํเสหิ สมเก กตฺวา ปสฺสถาติ อโตฺถฯ</p>


<p>กสฺมา ปน ภควา อเนกสเตหิ สุเตฺตหิ จกฺขาทีนํ รูปาทีสุ นิมิตฺตคฺคาหํ ปฎิเสเธตฺวา อิธ มหเนฺตน อุสฺสาเหน นิมิตฺตคฺคาเห อุโยฺยเชตีติ? หิตกามตายฯ ตตฺร กิร เอกเจฺจ ภิกฺขู โอสนฺนวีริยา, เตสํ  สมฺปตฺติยา ปโลเภโนฺต – ‘‘อปฺปมาเทน สมณธมฺมํ กโรนฺตานํ เอวรูปา อิสฺสริยสมฺปตฺติ สุลภา’’ติ สมณธเมฺม อุสฺสาหชนนตฺถํ อาหฯ อนิจฺจลกฺขณวิภาวนตฺถญฺจาปิ  เอวมาหฯ นจิรเสฺสว หิ สเพฺพปิเม อชาตสตฺตุสฺส วเสน วินาสํ ปาปุณิสฺสนฺติฯ อถ เนสํ รชฺชสิริสมฺปตฺติํ ทิสฺวา ฐิตภิกฺขู – ‘‘ตถารูปายปิ นาม  สิริสมฺปตฺติยา วินาโส ปญฺญายิสฺสตี’’ติ อนิจฺจลกฺขณํ ภาเวตฺวา สห ปฎิสมฺภิทาหิ อรหตฺตํ ปาปุณิสฺสนฺตีติ อนิจฺจลกฺขณวิภาวนตฺถํ อาหฯ</p>


<p>ติ อมฺพปาลิยา นิมนฺติตภาวํ ญตฺวาปิ กสฺมา นิมเนฺตนฺตีติ? อสทฺทหนตาย เจว วตฺตสีเสน จฯ สา หิ ธุตฺตา อิตฺถี อนิมเนฺตตฺวาปิ นิมเนฺตมีติ วเทยฺยาติ เตสํ จิตฺตํ อโหสิ, ธมฺมํ สุตฺวา คมนกาเล จ นิมเนฺตตฺวา คมนํ นาม มนุสฺสานํ วตฺตเมวฯ</p>


<h3>เวฬุวคามวสฺสูปคมนวณฺณนา</h3>
<p> ติ เวสาลิยา สมีเป เวฬุวคาโมฯ นฺติอาทีสุ มิตฺตา มิตฺตาวฯ ติ ตตฺถ ตตฺถ สงฺคมฺม ทิฎฺฐมตฺตา นาติทฬฺหมิตฺตาฯ ติ สุฎฺฐุ ภตฺตา สิเนหวโนฺต ทฬฺหมิตฺตาฯ เยสํ เยสํ ยตฺถ ยตฺถ เอวรูปา ภิกฺขู อตฺถิ, เต เต ตตฺถ ตตฺถ วสฺสํ อุเปถาติ อโตฺถฯ กสฺมา เอวมาห? เตสํ ผาสุวิหารตฺถายฯ เตสญฺหิ เวฬุวคามเก เสนาสนํ นปฺปโหติ, ภิกฺขาปิ มนฺทาฯ สมนฺตา เวสาลิยา ปน พหูนิ เสนาสนานิ, ภิกฺขาปิ สุลภา, ตสฺมา เอวมาหฯ อถ กสฺมา – ‘‘ยถาสุขํ คจฺฉถา’’ติ น วิสฺสเชฺชสิ? เตสํ อนุกมฺปายฯ เอวํ กิรสฺส อโหสิ – ‘‘อหํ ทสมาสมตฺตํ ฐตฺวา ปรินิพฺพายิสฺสามิ, สเจ อิเม ทูรํ คจฺฉิสฺสนฺติ, มม ปรินิพฺพานกาเล ทฎฺฐุํ น สกฺขิสฺสนฺติฯ อถ เนสํ – ‘‘สตฺถา ปรินิพฺพายโนฺต อมฺหากํ สติมตฺตมฺปิ น อทาสิ, สเจ ชาเนยฺยาม, เอวํ น ทูเร วเสยฺยามา’’ติ วิปฺปฎิสาโร ภเวยฺยฯ เวสาลิยา สมนฺตา ปน วสนฺตา มาสสฺส อฎฺฐ วาเร อาคนฺตฺวา ธมฺมํ สุณิสฺสนฺติ, สุคโตวาทํ ลภิสฺสนฺตี’’ติ น วิสฺสเชฺชสิฯ</p>


<p> ติ ผรุโสฯ ติ วิสภาคโรโคฯ ติ พลวติโยฯ ติ มรณนฺตํ มรณสนฺติกํ ปาปนสมตฺถาฯ ติ สติํ สูปฎฺฐิตํ กตฺวา ญาเณน ปริจฺฉินฺทิตฺวา อธิวาเสสิฯ ติ เวทนานุวตฺตนวเสน อปราปรํ  ปริวตฺตนํ อกโรโนฺต อปีฬิยมาโน อทุกฺขิยมาโนว อธิวาเสสิ ฯ ติ อชานาเปตฺวาฯ ติ น อปโลเกตฺวา โอวาทานุสาสนิํ อทตฺวาติ วุตฺตํ โหติฯ ติ ปุพฺพภาควีริเยน เจว ผลสมาปตฺติวีริเยน จฯ ติ วิกฺขเมฺภตฺวาฯ นฺติ เอตฺถ ชีวิตมฺปิ ชีวิตสงฺขาโรฯ เยน ชีวิตํ สงฺขริยติ ฉิชฺชมานํ ฆเฎตฺวา ฐปิยติ, โส ผลสมาปตฺติธโมฺมปิ ชีวิตสงฺขาโรฯ โส อิธ อธิเปฺปโตฯ ติ  อธิฎฺฐหิตฺวา ปวเตฺตตฺวา, ชีวิตฎฺฐปนสมตฺถํ ผลสมาปตฺติํ สมาปเชฺชยฺยนฺติ อยเมตฺถ สเงฺขปโตฺถฯ</p>


<p>กิํ ปน ภควา อิโต ปุเพฺพ ผลสมาปตฺติํ น สมาปชฺชตีติ? สมาปชฺชติฯ สา ปน ขณิกสมาปตฺติฯ ขณิกสมาปตฺติ จ อโนฺตสมาปตฺติยํเยว เวทนํ วิกฺขเมฺภติ, สมาปตฺติโต วุฎฺฐิตมตฺตสฺส กฎฺฐปาเตน วา กฐลปาเตน วา ฉินฺนเสวาโล วิย อุทกํ ปุน สรีรํ เวทนา อโชฺฌตฺถรติฯ ยา ปน รูปสตฺตกํ อรูปสตฺตกญฺจ นิคฺคุมฺพํ นิชฺชฎํ กตฺวา มหาวิปสฺสนาวเสน สมาปนฺนา สมาปตฺติ, สา สุฎฺฐุ วิกฺขเมฺภติฯ ยถา นาม ปุริเสน โปกฺขรณิํ โอคาเหตฺวา หเตฺถหิ จ ปาเทหิ จ สุฎฺฐุ อปพฺยูโฬฺห เสวาโล จิเรน อุทกํ โอตฺถรติ; เอวเมว ตโต วุฎฺฐิตสฺส จิเรน เวทนา อุปฺปชฺชติฯ อิติ ภควา ตํ ทิวสํ มหาโพธิปลฺลเงฺก อภินววิปสฺสนํ ปฎฺฐเปโนฺต วิย รูปสตฺตกํ อรูปสตฺตกํ นิคฺคุมฺพํ นิชฺชฎํ กตฺวา จุทฺทสหากาเรหิ สเนฺนตฺวา มหาวิปสฺสนาย เวทนํ วิกฺขเมฺภตฺวา – ‘‘ทสมาเส มา อุปฺปชฺชิตฺถา’’ติ สมาปตฺติํ สมาปชฺชิฯ สมาปตฺติวิกฺขมฺภิตา เวทนา ทสมาเส น อุปฺปชฺชิ เยวฯ</p>


<p>ติ คิลาโน หุตฺวา ปุน วุฎฺฐิโตฯ ติ สญฺชาตครุภาโว สญฺชาตถทฺธภาโว สูเล อุตฺตาสิตปุริโส วิยฯ ติ นปฺปกาสนฺติ, นานาการโต น อุปฎฺฐหนฺติฯ ติ สติปฎฺฐานาทิธมฺมา มยฺหํ ปากฎา น โหนฺตีติ ทีเปติฯ ตนฺติธมฺมา ปน เถรสฺส สุปคุณาฯ ติ ปจฺฉิมํ โอวาทํ น เทติฯ ตํ สนฺธาย วทติฯ</p>


<p>   นฺติ ธมฺมวเสน วา ปุคฺคลวเสน วา อุภยํ อกตฺวาฯ ‘‘เอตฺตกํ ธมฺมํ ปรสฺส น เทเสสฺสามี’’ติ  หิ จิเนฺตโนฺต ธมฺมํ อพฺภนฺตรํ กโรติ นามฯ ‘‘เอตฺตกํ ปรสฺส เทเสสฺสามี’’ติ จิเนฺตโนฺต ธมฺมํ พาหิรํ กโรติ นามฯ ‘‘อิมสฺส ปุคฺคลสฺส เทเสสฺสามี’’ติ จิเนฺตโนฺต ปน ปุคฺคลํ อพฺภนฺตรํ กโรติ นามฯ ‘‘อิมสฺส น เทเสสฺสามี’’ติ จิเนฺตโนฺต ปุคฺคลํ พาหิรํ กโรติ นามฯ เอวํ อกตฺวา เทสิโตติ อโตฺถฯ ติ ยถา พาหิรกานํ อาจริยมุฎฺฐิ นาม โหติฯ ทหรกาเล กสฺสจิ อกเถตฺวา ปจฺฉิมกาเล มรณมเญฺจ นิปนฺนา ปิยมนาปสฺส อเนฺตวาสิกสฺส กเถนฺติ, เอวํ ตถาคตสฺส – ‘‘อิทํ มหลฺลกกาเล ปจฺฉิมฎฺฐาเน กเถสฺสามี’’ติ มุฎฺฐิํ กตฺวา ‘‘ปริหริสฺสามี’’ติ ฐปิตํ กิญฺจิ นตฺถีติ ทเสฺสติฯ</p>


<p>  นฺติ อหเมว ภิกฺขุสงฺฆํ ปริหริสฺสามีติ วา ติ อหํ อุทฺทิสิตพฺพเฎฺฐน อุเทฺทโส อสฺสาติ มมุเทฺทสิโกฯ มํเยว อุทฺทิสิตฺวา มม ปจฺจาสีสมาโน ภิกฺขุสโงฺฆ โหตุ, มม อจฺจเยน วา มา อเหสุํ, ยํ วา ตํ วา โหตูติ อิติ วา ยสฺส อสฺสาติ อโตฺถฯ ติ โพธิปลฺลเงฺกเยว อิสฺสามจฺฉริยานํ วิหตตฺตา เอวํ น โหติฯ นฺติ โส กิํฯ ติ อสีติสํวจฺฉริโกฯ อิทํ ปจฺฉิมวยอนุปฺปตฺตภาวทีปนตฺถํ วุตฺตํฯ ติ พาหพนฺธจกฺกพนฺธาทินา ปฎิสงฺขรเณน เวฐมิสฺสเกนฯ ติ ชิณฺณสกฎํ วิย เวฐมิสฺสเกน มเญฺญ ยาเปติฯ อรหตฺตผลเวฐเนน จตุอิริยาปถกปฺปนํ ตถาคตสฺส โหตีติ ทเสฺสติฯ</p>


<p>อิทานิ ตมตฺถํ ปกาเสโนฺต ติอาทิมาหฯ ตตฺถ นฺติ รูปนิมิตฺตาทีนํฯ นฺติ โลกิยานํ เวทนานํฯ ติ ยสฺมา อิมินา ผลสมาปตฺติวิหาเรน ผาสุ โหติ, ตสฺมา ตุเมฺหปิ ตทตฺถาย เอวํ วิหรถาติ ทเสฺสติฯ ติ มหาสมุทฺทคตทีปํ วิย อตฺตานํ ทีปํ ปติฎฺฐํ กตฺวา วิหรถฯ ติ อตฺตคติกาว โหถ, มา อญฺญคติกาฯ ปเทสุปิ เอเสว นโยฯ ติ ตมอเคฺคฯ มเชฺฌ ตกาโร ปทสนฺธิวเสน วุโตฺตฯ อิทํ วุตฺตํ โหติ – ‘‘อิเม อคฺคตมาติ ตมตคฺคา’’ติฯ เอวํ สพฺพํ ตมโยคํ ฉินฺทิตฺวา อติวิย อเคฺค อุตฺตมภาเว เอเต , อานนฺท , มม ภิกฺขู ภวิสฺสนฺติฯ เตสํ อติอเคฺค ภวิสฺสนฺติ, เย เกจิ สิกฺขากามา, สเพฺพปิ เต จตุสติปฎฺฐานโคจราว ภิกฺขู อเคฺค ภวิสฺสนฺตีติ อรหตฺตนิกูเฎน เทสนํ สงฺคณฺหาติฯ</p>

</p>


<h3>นิมิโตฺตภาสกถาวณฺณนา</h3>
<p> ติ กทา ปาวิสิ? อุกฺกเจลโต นิกฺขมิตฺวา เวสาลิํ คตกาเลฯ ภควา กิร วุฎฺฐวโสฺส เวฬุวคามกา นิกฺขมิตฺวา สาวตฺถิํ คมิสฺสามีติ อาคตมเคฺคเนว ปฎินิวตฺตโนฺต อนุปุเพฺพน สาวตฺถิํ ปตฺวา เชตวนํ ปาวิสิฯ ธมฺมเสนาปติ ภควโต วตฺตํ ทเสฺสตฺวา ทิวาฎฺฐานํ คโตฯ โส ตตฺถ อเนฺตวาสิเกสุ วตฺตํ ทเสฺสตฺวา ปฎิกฺกเนฺตสุ ทิวาฎฺฐานํ สมฺมชฺชิตฺวา จมฺมกฺขณฺฑํ ปญฺญเปตฺวา ปาเท ปกฺขาเลตฺวา ปลฺลงฺกํ อาภุชิตฺวา ผลสมาปตฺติํ  ปาวิสิฯ อถสฺส ยถาปริเจฺฉเทน ตโต วุฎฺฐิตสฺส อยํ ปริวิตโกฺก อุทปาทิ – ‘‘พุทฺธา นุ โข ปฐมํ ปรินิพฺพายนฺติ, อคสาวกา นุ โข’’ติ? ตโต – ‘‘อคฺคสาวกา ปฐม’’นฺติ ญตฺวา อตฺตโน อายุสงฺขารํ โอโลเกสิฯ โส – ‘‘สตฺตาหเมว เม อายุสงฺขาโร ปวตฺตตี’’ติ ญตฺวา – ‘‘กตฺถ ปรินิพฺพายิสฺสามี’’ติ จิเนฺตสิฯ ตโต –  ตาวติํเสสุ ปรินิพฺพุโต,  ฉทฺทนฺตทเห, อหํ กตฺถ ปรินิพฺพายิสฺสามี’’ติ ปุน จิเนฺตโนฺต มาตรํ อารพฺภ สติํ อุปฺปาเทสิ – ‘‘มยฺหํ มาตา สตฺตนฺนํ อรหนฺตานํ มาตา หุตฺวาปิ พุทฺธธมฺมสเงฺฆสุ อปฺปสนฺนา, อตฺถิ นุ โข ตสฺสา อุปนิสฺสโย, นตฺถิ นุ โข’’ติ อาวเชฺชตฺวา โสตาปตฺติมคฺคสฺส อุปนิสฺสยํ ทิสฺวา – ‘‘กสฺส เทสนาย อภิสมโย ภวิสฺสตี’’ติ โอโลเกโนฺต – ‘‘มเมว ธมฺมเทสนาย ภวิสฺสติ, น อญฺญสฺสฯ สเจ โข ปนาหํ อโปฺปสฺสุโกฺก ภเวยฺยํ, ภวิสฺสนฺติ เม วตฺตาโร – ‘สาริปุตฺตเตฺถโร อวเสสชนานมฺปิ อวสฺสโย โหติฯ ตถา หิสฺส สมจิตฺตสุตฺตเทสนาทิวเส (อ. นิ. ๑.๓๗) โกฎิสตสหสฺสเทวตา อรหตฺตํ ปตฺตา ฯ ตโย มเคฺค ปฎิวิทฺธเทวตานํ คณนา นตฺถิฯ อเญฺญสุ จ ฐาเนสุ อเนกา อภิสมยา  ทิสฺสนฺติฯ เถเรว จิตฺตํ ปสาเทตฺวา สเคฺค นิพฺพตฺตาเนว อสีติกุลสหสฺสานิฯ โส ทานิ สกมาตุมิจฺฉาทสฺสนมตฺตมฺปิ หริตุํ นาสกฺขี’ติฯ ตสฺมา มาตรํ มิจฺฉาทสฺสนา โมเจตฺวา ชาโตวรเกเยว ปรินิพฺพายิสฺสามี’’ติ สนฺนิฎฺฐานํ กตฺวา – ‘‘อเชฺชว ภควนฺตํ อนุชานาเปตฺวา นิกฺขมิสฺสามี’’ติ จุนฺทเตฺถรํ อามเนฺตสิฯ ‘‘อาวุโส, จุนฺท, อมฺหากํ ปญฺจสตาย ภิกฺขุปริสาย สญฺญํ เทหิ – ‘คณฺหถาวุโส ปตฺตจีวรานิ, ธมฺมเสนาปติ นาฬกคามํ คนฺตุกาโม’ติ’’ฯ เถโร ตถา อกาสิฯ ภิกฺขู เสนาสนํ สํสาเมตฺวา ปตฺตจีวรมาทาย เถรสฺส สนฺติกํ อาคมํสุฯ เถโร เสนาสนํ สํสาเมตฺวา ทิวาฎฺฐานํ สมฺมชฺชิตฺวา ทิวาฎฺฐานทฺวาเร ฐตฺวา ทิวาฎฺฐานํ โอโลเกโนฺต – ‘‘อิทํ ทานิ ปจฺฉิมทสฺสนํ, ปุน อาคมนํ นตฺถี’’ติ ปญฺจสตภิกฺขุปริวุโต ภควนฺตํ อุปสงฺกมิตฺวา วนฺทิตฺวา เอตทโวจ –</p>


<p>
‘‘ฉิโนฺน ทานิ ภวิสฺสามิ, โลกนาถ มหามุนิ;  
  
คมนาคมนํ นตฺถิ, ปจฺฉิมา วนฺทนา อยํฯ  
</p>
  
<p>
ชีวิตํ อปฺปกํ มยฺหํ, อิโต สตฺตาหมจฺจเย;  
  
นิกฺขิเปยฺยามหํ เทหํ, ภารโวโรปนํ ยถาฯ  
</p>
  
<p>
อนุชานาตุ เม ภเนฺต, ภควา, อนุชานาตุ สุคโต;  
  
ปรินิพฺพานกาโล เม, โอสฺสโฎฺฐ อายุสงฺขาโร’’ติฯ  
</p>
  
<p>พุทฺธา  ปน ยสฺมา ‘‘ปรินิพฺพาหี’’ติ วุเตฺต มรณสํวณฺณนํ สํวเณฺณนฺติ นาม, ‘‘มา ปรินิพฺพาหี’’ติ วุเตฺต วฎฺฎสฺส คุณํ กเถนฺตีติ มิจฺฉาทิฎฺฐิกา โทสํ อาโรเปสฺสนฺติ, ตสฺมา ตทุภยมฺปิ น วทนฺติฯ เตน นํ ภควา อาห – ‘‘กตฺถ ปรินิพฺพายิสฺสสิ สาริปุตฺตา’’ติ? ‘‘อตฺถิ, ภเนฺต, มคเธสุ นาฬกคาเม ชาโตวรโก, ตตฺถาหํ ปรินิพฺพายิสฺสามี’’ติ วุเตฺต ‘‘ยสฺส ทานิ ตฺวํ, สาริปุตฺต, กาลํ มญฺญสิ, อิทานิ ปน เต เชฎฺฐกนิฎฺฐภาติกานํ ตาทิสสฺส ภิกฺขุโน ทสฺสนํ ทุลฺลภํ ภวิสฺสตีติ เทเสหิ เตสํ ธมฺม’’นฺติ อาหฯ</p>


<p>เถโร – ‘‘สตฺถา มยฺหํ อิทฺธิวิกุพฺพนปุพฺพงฺคมํ ธมฺมเทสนํ ปจฺจาสีสตี’’ติ ญตฺวา ภควนฺตํ วนฺทิตฺวา ตาลปฺปมาณํ อพฺภุคฺคนฺตฺวา ปุน โอรุยฺห ภควนฺตํ วนฺทิตฺวา  สตฺตตาลปฺปมาเณ  อนฺตลิเกฺข ฐิโต อิทฺธิวิกุพฺพนํ ทเสฺสตฺวา ธมฺมํ เทเสสิฯ สกลนครํ สนฺนิปติฯ เถโร โอรุยฺห ภควนฺตํ วนฺทิตฺวา ‘‘คมนกาโล เม, ภเนฺต’’ติ อาหฯ ภควา ‘‘ธมฺมเสนาปติํ ปฎิปาเทสฺสามี’’ติ ธมฺมาสนา อุฎฺฐาย คนฺธกุฎิอภิมุโข คนฺตฺวา มณิผลเก อฎฺฐาสิฯ เถโร ติกฺขตฺตุํ ปทกฺขิณํ กตฺวา จตูสุ ฐาเนสุ วนฺทิตฺวา – ‘‘ภควา อิโต กปฺปสตสหสฺสาธิกสฺส อสเงฺขฺยยฺยสฺส อุปริ อโนมทสฺสิสมฺมาสมฺพุทฺธสฺส ปาทมูเล นิปติตฺวา ตุมฺหากํ ทสฺสนํ ปเตฺถสิํฯ สา เม ปตฺถนา สมิทฺธา, ทิฎฺฐา ตุเมฺห, ตํ ปฐมทสฺสนํ, อิทํ ปจฺฉิมทสฺสนํฯ ปุน ตุมฺหากํ ทสฺสนํ นตฺถี’’ติ – วตฺวา ทสนขสโมธานสมุชฺชลํ อญฺชลิํ ปคฺคยฺห ยาว ทสฺสนวิสโย, ตาว อภิมุโขว ปฎิกฺกมิตฺวา ‘‘อิโต ปฎฺฐาย จุติปฎิสนฺธิวเสน กิสฺมิญฺจิ ฐาเน คมนาคมนํ นาม นตฺถี’’ติ วนฺทิตฺวา ปกฺกามิฯ อุทกปริยนฺตํ กตฺวา มหาภูมิจาโล อโหสิฯ ภควา ปริวาเรตฺวา ฐิเต ภิกฺขู อาห – ‘‘อนุคจฺฉถ, ภิกฺขเว, ตุมฺหากํ เชฎฺฐภาติก’’นฺติฯ ภิกฺขู ยาว ทฺวารโกฎฺฐกา อคมํสุฯ เถโร – ‘‘ติฎฺฐถ, ตุเมฺห อาวุโส, อปฺปมตฺตา โหถา’’ติ นิวตฺตาเปตฺวา อตฺตโน ปริสาเยว สทฺธิํ ปกฺกามิฯ มนุสฺสา – ‘‘ปุเพฺพ อโยฺย ปจฺจาคมนจาริกํ จรติ, อิทํ ทานิ คมนํ น ปุน ปจฺจาคมนายา’’ติ ปริเทวนฺตา อนุพนฺธิํสุฯ เตปิ ‘‘อปฺปมตฺตา โหถ อาวุโส, เอวํภาวิโน นาม สงฺขารา’’ติ นิวตฺตาเปสิฯ</p>


<p>อถ โข อายสฺมา สาริปุโตฺต อนฺตรามเคฺค สตฺตาหํ มนุสฺสานํ อนุคฺคหํ กโรโนฺต สายํ นาฬกคามํ ปตฺวา คามทฺวาเร นิโคฺรธรุกฺขมูเล อฎฺฐาสิฯ อถ อุปเรวโต นาม เถรสฺส ภาคิเนโยฺย พหิคามํ คจฺฉโนฺต เถรํ ทิสฺวา อุปสงฺกมิตฺวา วนฺทิตฺวา อฎฺฐาสิฯ เถโร ตํ อาห – ‘‘อตฺถิ เคเห เต อยฺยิกา’’ติ? อาม, ภเนฺตติฯ คจฺฉ อมฺหากํ อิธาคตภาวํ อาโรเจหิฯ ‘‘กสฺมา อาคโต’’ติ จ วุเตฺต ‘‘อชฺช กิร เอกทิวสํ อโนฺตคาเม ภวิสฺสติ, ชาโตวรกํ ปฎิชคฺคถ, ปญฺจนฺนํ ภิกฺขุสตานํ นิวาสนฎฺฐานํ ชานาถา’’ติฯ โส คนฺตฺวา ‘‘อยฺยิเก, มยฺหํ มาตุโล  อาคโต’’ติ อาหฯ อิทานิ กุหินฺติ? คามทฺวาเรติฯ เอกโกว, อโญฺญปิ โกจิ อตฺถีติ ? อตฺถิ ปญฺจสตา ภิกฺขูติฯ กิํ การณา อาคโตติ? โส ตํ ปวตฺติํ อาโรเจสิฯ พฺราหฺมณี – ‘‘กิํ นุ โข เอตฺตกานํ วสนฎฺฐานํ ปฎิชคฺคาเปติ , ทหรกาเล ปพฺพชิตฺวา มหลฺลกกาเล คิหี โหตุกาโม’’ติ จิเนฺตนฺตี ชาโตวรกํ ปฎิชคฺคาเปตฺวา ปญฺจสตานํ ภิกฺขูนํ วสนฎฺฐานํ กาเรตฺวา ทณฺฑทีปิกาโย ชาเลตฺวา เถรสฺส ปาเหสิฯ</p>


<p>เถโร ภิกฺขูหิ สทฺธิํ ปาสาทํ อภิรุหิฯ อภิรุหิตฺวา จ ชาโตวรกํ ปวิสิตฺวา นิสีทิฯ นิสเชฺชว – ‘‘ตุมฺหากํ วสนฎฺฐานํ คจฺฉถา’’ติ ภิกฺขู อุโยฺยเชสิฯ เตสุ คตมเตฺตสุเยว เถรสฺส ขโร อาพาโธ อุปฺปชฺชิ, โลหิตปกฺขนฺทิกา มารณนฺติกา เวทนา วตฺตนฺติ, เอกํ ภาชนํ ปวิสติ, เอกํ นิกฺขมติฯ พฺราหฺมณี – ‘‘มม ปุตฺตสฺส ปวตฺติ มยฺหํ น รุจฺจตี’’ติ อตฺตโน วสนคพฺภทฺวารํ นิสฺสาย อฎฺฐาสิฯ จตฺตาโร มหาราชาโน ‘‘ธมฺมเสนาปติ กุหิํ วิหรตี’’ติ โอโลเกนฺตา ‘‘นาฬกคาเม ชาโตวรเก ปรินิพฺพานมเญฺจ นิปโนฺน, ปจฺฉิมทสฺสนํ คมิสฺสามา’’ติ อาคมฺม วนฺทิตฺวา อฎฺฐํสุฯ เถโร – เก ตุเมฺหติ? มหาราชาโน, ภเนฺตติฯ กสฺมา อาคตตฺถาติ? คิลานุปฎฺฐากา ภวิสฺสามาติฯ โหตุ, อตฺถิ คิลานุปฎฺฐาโก, คจฺฉถ ตุเมฺหติ อุโยฺยเชสิฯ เตสํ คตาวสาเน เตเนว นเยน สโกฺก เทวานมิโนฺท, ตสฺมิํ คเต สุยามาทโย มหาพฺรหฺมา จ อาคมิํสุฯ เตปิ ตเถว เถโร อุโยฺยเชสิฯ</p>


<p>พฺราหฺมณี เทวตานํ อาคมนญฺจ คมนญฺจ ทิสฺวา – ‘‘เก นุ โข เอเต มม ปุตฺตํ วนฺทิตฺวา คจฺฉนฺตี’’ติ เถรสฺส คพฺภทฺวารํ คนฺตฺวา – ‘‘ตาต, จุนฺท, กา ปวตฺตี’’ติ ปุจฺฉิฯ โส ตํ ปวตฺติํ อาจิกฺขิตฺวา – ‘‘มหาอุปาสิกา, ภเนฺต อาคตา’’ติ อาหฯ เถโร กสฺมา อเวลาย อาคตตฺถาติ ปุจฺฉิฯ สา ตุยฺหํ ตาต ทสฺสนตฺถายาติ วตฺวา ‘‘ตาต เก ปฐมํ อาคตา’’ติ ปุจฺฉิฯ จตฺตาโร มหาราชาโน, อุปาสิเกติฯ ตาต, ตฺวํ จตูหิ มหาราเชหิ มหนฺตตโรติ? อารามิกสทิสา เอเต อุปาสิเก, อมฺหากํ สตฺถุ ปฎิสนฺธิคฺคหณโต ปฎฺฐาย ขคฺคหตฺถา หุตฺวา อารกฺขํ อกํสูติฯ เตสํ ตาต, คตาวสาเน โก อาคโตติ? สโกฺก เทวานมิโนฺทติฯ เทวราชโตปิ ตฺวํ ตาต, มหนฺตตโรติ? ภณฺฑคาหกสามเณรสทิโส  เอส อุปาสิเก, อมฺหากํ สตฺถุ ตาวติํสโต โอตรณกาเล ปตฺตจีวรํ คเหตฺวา โอติโณฺณติฯ ตสฺส ตาต คตาวสาเน โชตมาโน วิย โก อาคโตติ? อุปาสิเก ตุยฺหํ ภควา จ สตฺถา จ มหาพฺรหฺมา นาม เอโสติฯ มยฺหํ ภควโต มหาพฺรหฺมโตปิ ตฺวํ ตาต มหนฺตตโรติ? อาม อุปาสิเก, เอเต นาม กิร อมฺหากํ สตฺถุ  ชาตทิวเส จตฺตาโร มหาพฺรหฺมาโน มหาปุริสํ สุวณฺณชาเลน ปฎิคฺคณฺหิํสูติฯ</p>


<p>อถ  พฺราหฺมณิยา – ‘‘ปุตฺตสฺส ตาว เม อยํ อานุภาโว, กีทิโส วต มยฺหํ ปุตฺตสฺส ภควโต สตฺถุ อานุภาโว ภวิสฺสตี’’ติ จินฺตยนฺติยา สหสา ปญฺจวณฺณา ปีติ อุปฺปชฺชิตฺวา สกลสรีเร ผริฯ เถโร – ‘‘อุปฺปนฺนํ เม มาตุ ปีติโสมนสฺสํ, อยํ ทานิ กาโล ธมฺมเทสนายา’’ติ จิเนฺตตฺวา – ‘‘กิํ จิเนฺตสิ มหาอุปาสิเก’’ติ อาหฯ สา – ‘‘ปุตฺตสฺส ตาว เม อยํ คุโณ, สตฺถุ ปนสฺส กีทิโส คุโณ ภวิสฺสตีติ อิทํ, ตาต, จิเนฺตมี’’ติ อาหฯ มหาอุปาสิเก, มยฺหํ สตฺถุ ชาตกฺขเณ, มหาภินิกฺขมเน, สโมฺพธิยํ, ธมฺมจกฺกปฺปวตฺตเน จ ทสสหสฺสิโลกธาตุ กมฺปิตฺถ, สีเลน สมาธินา ปญฺญาย วิมุตฺติยา วิมุตฺติญาณทสฺสเนน สโม นาม นตฺถิ, อิติปิ โส ภควาติ วิตฺถาเรตฺวา พุทฺธคุณปฺปฎิสํยุตฺตํ ธมฺมเทสนํ กเถสิฯ</p>


<p>พฺราหฺมณี ปิยปุตฺตสฺส ธมฺมเทสนาปริโยสาเน โสตาปตฺติผเล ปติฎฺฐาย ปุตฺตํ อาห – ‘‘ตาต, อุปติสฺส, กสฺมา เอวมกาสิ, เอวรูปํ นาม อมตํ มยฺหํ เอตฺตกํ กาลํ น อทาสี’’ติฯ เถโร – ‘‘ทินฺนํ ทานิ เม มาตุ รูปสาริยา พฺราหฺมณิยา โปสาวนิกมูลํ, เอตฺตเกน วฎฺฎิสฺสตี’’ติ จิเนฺตตฺวา ‘‘คจฺฉ มหาอุปาสิเก’’ติ พฺราหฺมณิํ อุโยฺยเชตฺวา ‘‘จุนฺท กา เวลา’’ติ อาหฯ พลวปจฺจูสกาโล, ภเนฺตติฯ เตน หิ ภิกฺขุสงฺฆํ สนฺนิปาเตหีติฯ สนฺนิปติโต, ภเนฺต, สโงฺฆติฯ มํ อุกฺขิปิตฺวา นิสีทาเปหิ จุนฺทาติ อุกฺขิปิตฺวา นิสีทาเปสิฯ เถโร ภิกฺขู อามเนฺตสิ – ‘‘อาวุโส จตุจตฺตาลีสํ โว วสฺสานิ มยา สทฺธิํ วิจรนฺตานํ ยํ เม กายิกํ วา วาจสิกํ วา น โรเจถ, ขมถ ตํ อาวุโสติฯ เอตฺตกํ, ภเนฺต, อมฺหากํ ฉายา วิย ตุเมฺห อมุญฺจิตฺวา วิจรนฺตานํ อรุจฺจนกํ นาม นตฺถิ, ตุเมฺห ปน อมฺหากํ ขมถาติฯ อถ  เถโร อรุณสิขาย ปญฺญายมานาย มหาปถวิํ อุนฺนาทยโนฺต อนุปาทิเสสาย นิพฺพานธาตุยา ปรินิพฺพายิฯ พหู เทวมนุสฺสา เถรสฺส ปรินิพฺพาเน สกฺการํ กริํสุฯ</p>


<p>อายสฺมา  จุโนฺท เถรสฺส ปตฺตจีวรญฺจ ธาตุปริสฺสาวนญฺจ คเหตฺวา เชตวนํ คนฺตฺวา อานนฺทเตฺถรํ คเหตฺวา ภควนฺตํ อุปสงฺกมิฯ ภควา ธาตุปริสฺสาวนํ คเหตฺวา ปญฺจหิ คาถาสเตหิ เถรสฺส คุณํ กเถตฺวา ธาตุเจติยํ การาเปตฺวา ราชคหคมนตฺถาย อานนฺทเตฺถรสฺส สญฺญํ อทาสิฯ เถโร ภิกฺขูนํ อาโรเจสิฯ ภควา มหาภิกฺขุสงฺฆปริวุโต ราชคหํ อคมาสิฯ ตตฺถ คตกาเล มหาโมคฺคลฺลานเตฺถโร ปรินิพฺพายิฯ ภควา ตสฺส ธาตุโย คเหตฺวา เจติยํ การาเปตฺวา ราชคหโต นิกฺขมิตฺวา อนุปุเพฺพน คงฺคาภิมุโข คนฺตฺวา อุกฺกเจลํ อคมาสิฯ ตตฺถ คงฺคาตีเร ภิกฺขุสงฺฆปริวุโต นิสีทิตฺวา ตตฺถ สาริปุตฺตโมคฺคลฺลานานํ ปรินิพฺพานปฺปฎิสํยุตฺตํ สุตฺตํ เทเสตฺวา อุกฺกเจลโต นิกฺขมิตฺวา เวสาลิํ อคมาสิฯ เอวํ คเต อถ โข ภควา ปุพฺพณฺหสมยํ  นิวาเสตฺวา ปตฺตจีวรมาทาย เวสาลิํ ปิณฺฑาย ปาวิสีติ อยเมตฺถ อนุปุพฺพี กถาฯ</p>


<p>นฺติ เอตฺถ จมฺมกฺขณฺฑํ อธิเปฺปตํฯ นฺติ อุเทนยกฺขสฺส เจติยฎฺฐาเน กตวิหาโร วุจฺจติฯ  เอเสว นโยฯ ติ วฑฺฒิตาฯ ติ ปุนปฺปุนํ กตาฯ ติ ยุตฺตยานํ วิย กตาฯ ติ ปติฎฺฐานเฎฺฐน วตฺถุ วิย กตาฯ ติ อธิฎฺฐิตาฯ ติ สมนฺตโต จิตา สุวฑฺฒิตาฯ ติ สุฎฺฐุ สมารทฺธาฯ</p>


<p>อิติ อนิยเมน กเถตฺวา ปุน นิยเมตฺวา ทเสฺสโนฺต ติอาทิมาหฯ เอตฺถ จ นฺติ อายุกปฺปํฯ ตสฺมิํ ตสฺมิํ กาเล ยํ มนุสฺสานํ อายุปฺปมาณํ โหติ, ตํ ปริปุณฺณํ กโรโนฺต ติเฎฺฐยฺยฯ ติ – ‘‘อปฺปํ วา ภิโยฺย’’ติ (ที. นิ. ๒.๗; อ. นิ. ๖.๗๔) วุตฺตวสฺสสตโต อติเรกํ วาฯ มหาสีวเตฺถโร ปนาห – ‘‘พุทฺธานํ อฎฺฐาเน คชฺชิตํ นาม นตฺถิฯ ยเถว หิ เวฬุวคามเก อุปฺปนฺนํ มารณนฺติกํ เวทนํ ทส มาเส วิกฺขเมฺภติ, เอวํ ปุนปฺปุนํ  ตํ สมาปตฺติํ สมาปชฺชิตฺวา ทส ทส มาเส วิกฺขเมฺภโนฺต อิมํ ภทฺทกปฺปเมว ติเฎฺฐยฺย, กสฺมา ปน น ฐิโตติ? อุปาทินฺนกสรีรํ นาม ขณฺฑิจฺจาทีหิ อภิภุยฺยติ, พุทฺธา จ ขณฺฑิจฺจาทิภาวํ อปตฺวา ปญฺจเม อายุโกฎฺฐาเส พหุชนสฺส ปิยมนาปกาเลเยว ปรินิพฺพายนฺติฯ พุทฺธานุพุเทฺธสุ จ มหาสาวเกสุ ปรินิพฺพุเตสุ เอกเกเนว ขาณุเกน วิย  ฐาตพฺพํ โหติ, ทหรสามเณรปริวาริเตน วาฯ ตโต – ‘อโห พุทฺธานํ ปริสา’ติ หีเฬตพฺพตํ อาปเชฺชยฺยฯ ตสฺมา น ฐิโต’’ติฯ เอวํ วุเตฺตปิ โส น รุจฺจติ, ‘‘อายุกโปฺป’’ติ อิทเมว อฎฺฐกถายํ นิยมิตํฯ</p>


<p> ติ เอตฺถ ตนฺติ นิปาตมตฺตํฯ ยถา มาเรน ปริยุฎฺฐิตจิโตฺต อโชฺฌตฺถฎจิโตฺต อโญฺญปิ โกจิ ปุถุชฺชโน ปฎิวิชฺฌิตุํ น สกฺกุเณยฺย, เอวเมว นาสกฺขิ ปฎิวิชฺฌิตุนฺติ อโตฺถฯ กิํ การณา? มาโร หิ ยสฺส สเพฺพน สพฺพํ ทฺวาทส วิปลฺลาสา อปฺปหีนา, ตสฺส จิตฺตํ ปริยุฎฺฐาติฯ เถรสฺส จตฺตาโร วิปลฺลาสา อปฺปหีนา, เตนสฺส มาโร จิตฺตํ ปริยุฎฺฐาติฯ โส ปน จิตฺตปริยุฎฺฐานํ กโรโนฺต กิํ กโรตีติ? เภรวํ รูปารมฺมณํ วา ทเสฺสติ, สทฺทารมฺมณํ วา สาเวติ, ตโต สตฺตา ตํ ทิสฺวา วา สุตฺวา วา สติํ วิสฺสเชฺชตฺวา วิวฎมุขา โหนฺติฯ เตสํ มุเขน หตฺถํ ปเวเสตฺวา หทยํ มทฺทติฯ ตโต วิสญฺญาว หุตฺวา ติฎฺฐนฺติฯ เถรสฺส ปเนส มุเขน หตฺถํ ปเวเสตุํ กิํ สกฺขิสฺสติ ? เภรวารมฺมณํ ปน ทเสฺสติฯ ตํ ทิสฺวา เถโร นิมิโตฺตภาสํ น ปฎิวิชฺฌิฯ ภควา ชานโนฺตเยว – ‘‘กิมตฺถํ ยาวตติยํ อามเนฺตสี’’ติ? ปรโต ‘‘ติฎฺฐตุ, ภเนฺต, ภควา’’ติ ยาจิเต ‘‘ตุเยฺหเวตํ ทุกฺกฎํ, ตุเยฺหเวตํ อปรทฺธ’’นฺติ โทสาโรปเนน โสกตนุกรณตฺถํฯ</p>


<h3>มารยาจนกถาวณฺณนา</h3>
<p> ติ เอตฺถ ติ สเตฺต อนเตฺถ นิโยเชโนฺต มาเรตีติ ติ ตเสฺสว เววจนํฯ โส หิ ปาปธมฺมสมนฺนาคตตฺตา ‘‘ปาปิมา’’ติ วุจฺจติฯ กโณฺห, อนฺตโก, นมุจิ, ปมตฺตพนฺธูติปิ ตเสฺสว นามานิฯ ติ อยญฺหิ ภควโต สโมฺพธิปตฺติยา อฎฺฐเม สตฺตาเห โพธิมเณฺฑเยว อาคนฺตฺวา – ‘‘ภควา ยทตฺถํ ตุเมฺหหิ ปารมิโย ปูริตา, โส โว อโตฺถ อนุปฺปโตฺต, ปฎิวิทฺธํ สพฺพญฺญุตญฺญาณํ, กิํ เต โลกวิจารเณนา’’ติ วตฺวา, ยถา อชฺช , เอวเมว ‘‘ปรินิพฺพาตุ ทานิ, ภเนฺต, ภควา’’ติ ยาจิฯ ภควา จสฺส – ‘‘น  ตาวาห’’นฺติอาทีนิ วตฺวา ปฎิกฺขิปิฯ ตํ สนฺธาย ‘‘ภาสิตา โข ปเนสา ภเนฺต’’ติอาทิมาหฯ</p>


<p>ตตฺถ ติ มคฺควเสน วิยตฺตาฯ ตเถว วินีตา ตถา วิสารทาฯ ติ เตปิฎกวเสน พหุ สุตเมเตสนฺติ  ตเมว ธมฺมํ ธาเรนฺตีติ  อถวา ปริยตฺติพหุสฺสุตา เจว ปฎิเวธพหุสฺสุตา จฯ ปริยตฺติปฎิเวธธมฺมานํเยว ธารณโต ธมฺมธราติ เอวเมตฺถ อโตฺถ ทฎฺฐโพฺพฯ ติ อริยธมฺมสฺส อนุธมฺมภูตํ วิปสฺสนาธมฺมํ ปฎิปนฺนาฯ ติ อนุจฺฉวิกปฎิปทํ ปฎิปนฺนาฯ ติ อนุธมฺมจรณสีลาฯ นฺติ อตฺตโน อาจริยวาทํฯ ติอาทีนิ สพฺพานิ อญฺญมญฺญสฺส เววจนานิฯ ติ สเหตุเกน สการเณน วจเนนฯ นฺติ ยาว น นิยฺยานิกํ กตฺวา ธมฺมํ เทเสสฺสนฺติฯ</p>


<p>นฺติ สิกฺขตฺตยสงฺคหิตํ สกลํ สาสนพฺรหฺมจริยํฯ นฺติ สมิทฺธํ ฌานสฺสาทวเสนฯ นฺติ วุทฺธิปฺปตฺตํ สพฺพผาลิผุลฺลํ วิย อภิญฺญาย สมฺปตฺติวเสนฯ นฺติ วิตฺถตํ ตสฺมิํ ตสฺมิํ ทิสาภาเค ปติฎฺฐิตวเสนฯ นฺติ พหุชเนหิ ญาตํ ปฎิวิทฺธํ มหาชนาภิสมยวเสนฯ นฺติ สพฺพาการวเสน ปุถุลภาวปฺปตฺตํฯ กถํ?   นฺติ ยตฺตกา วิญฺญุชาติกา เทวา เจว มนุสฺสา จ อตฺถิ สเพฺพหิ สุฎฺฐุ ปกาสิตนฺติ อโตฺถฯ</p>


<p>ติ นิราลโยฯ ตฺวญฺหิ ปาปิม, อฎฺฐมสตฺตาหโต ปฎฺฐาย – ‘‘ปรินิพฺพาตุ ทานิ, ภเนฺต, ภควา ปรินิพฺพาตุ, สุคโต’’ติ วิรวโนฺต อาหิณฺฑิตฺถฯ อชฺช ทานิ ปฎฺฐาย วิคตุสฺสาโห โหหิ; มา มยฺหํ ปรินิพฺพานตฺถํ วายามํ กโรหีติ วทติฯ</p>


<h3>อายุสงฺขารโอสฺสชฺชนวณฺณนา</h3>
<p> ติ สติํ สูปฎฺฐิตํ กตฺวา ญาเณน ปริจฺฉินฺทิตฺวา อายุสงฺขารํ วิสฺสชฺชิ, ปชหิฯ ตตฺถ น ภควา หเตฺถน เลฑฺฑุํ วิย อายุสงฺขารํ โอสฺสชิ, เตมาสมตฺตเมว ปน สมาปตฺติํ  สมาปชฺชิตฺวา ตโต ปรํ น สมาปชฺชิสฺสามีติ จิตฺตํ อุปฺปาเทสิฯ ตํ สนฺธาย วุตฺตํ – ‘‘โอสฺสชี’’ติฯ ‘‘อุสฺสชฺชี’’ติ ปิ ปาโฐฯ ติ  มหโนฺต ปถวีกโมฺปฯ ตทา กิร ทสสหสฺสี โลกธาตุ กมฺปิตฺถฯ ติ ภยชนโกฯ ติ เทวเภริโย ผลิํสุ, เทโว สุกฺขคชฺชิตํ คชฺชิ, อกาลวิชฺชุลตา นิจฺฉริํสุ, ขณิกวสฺสํ วสฺสีติ วุตฺตํ โหติฯ</p>


<p>ติ กสฺมา อุทาเนสิ? โกจิ นาม วเทยฺย – ‘‘ภควา ปจฺฉโต ปจฺฉโต อนุพนฺธิตฺวา – ‘ปรินิพฺพายถ, ภเนฺต, ปรินิพฺพายถ, ภเนฺต’ติ อุปทฺทุโต ภเยน อายุสงฺขารํ วิสฺสเชฺชสี’’ติฯ ‘‘ตโสฺสกาโส มา โหตุ, ภีตสฺส อุทานํ นาม นตฺถี’’ติ เอตสฺส ทีปนตฺถํ ปีติเวควิสฺสฎฺฐํ อุทานํ อุทาเนสิฯ</p>


<p>ตตฺถ สเพฺพสํ โสณสิงฺคาลาทีนมฺปิ ปจฺจกฺขภาวโต ตุลิตํ ปริจฺฉินฺนนฺติ ตุลํฯ กิํ ตํ? กามาวจรกมฺมํฯ น ตุลํ, น วา ตุลํ สทิสมสฺส อญฺญํ โลกิยํ กมฺมํ อตฺถีติ  กิํ ตํ? มหคฺคตกมฺมํฯ อถวา กามาวจรรูปาวจรํ ตุลํ, อรูปาวจรํ อตุลํฯ อปฺปวิปากํ วา ตุลํ, พหุวิปากํ อตุลํฯ นฺติ สมฺภวสฺส เหตุภูตํ, ปิณฺฑการกํ ราสิการกนฺติ อโตฺถฯ นฺติ ปุนพฺภวสงฺขารณกํฯ ติ วิสฺสเชฺชสิฯ ติ พุทฺธมุนิฯ ติ นิยกชฺฌตฺตรโตฯ ติ อุปจารปฺปนาสมาธิวเสน สมาหิโตฯ ติ กวจํ วิย อภินฺทิฯ นฺติ อตฺตนิ สญฺชาตํ กิเลสํฯ อิทํ วุตฺตํ โหติ – ‘‘สวิปากเฎฺฐน สมฺภวํ, ภวาภิสงฺขารณเฎฺฐน ภวสงฺขารนฺติ จ ลทฺธนามํ ตุลาตุลสงฺขาตํ  โลกิยกมฺมญฺจ โอสฺสชิฯ สงฺคามสีเส มหาโยโธ กวจํ วิย อตฺตสมฺภวํ กิเลสญฺจ อชฺฌตฺตรโต สมาหิโต หุตฺวา อภินฺที’’ติฯ</p>


<p>อถ วา นฺติ ตุเลโนฺต ตีเรโนฺตฯ นฺติ นิพฺพานเญฺจว สมฺภวญฺจฯ นฺติ ภวคามิกมฺมํฯ ติ ‘‘ปญฺจกฺขนฺธา อนิจฺจา, ปญฺจนฺนํ ขนฺธานํ นิโรโธ นิพฺพานํ นิจฺจ’’นฺติอาทินา (ปฎิ. ม. ๓.๓๘) นเยน ตุลยโนฺต พุทฺธมุนิ ภเว อาทีนวํ, นิพฺพาเน จ อานิสํสํ ทิสฺวา ตํ ขนฺธานํ มูลภูตํ ภวสงฺขารกมฺมํ – ‘‘กมฺมกฺขยาย สํวตฺตตี’’ติ (ม. นิ. ๒.๘๑) เอวํ วุเตฺตน กมฺมกฺขยกเรน อริยมเคฺคน  อวสฺสชิฯ กถํ? อชฺฌตฺตรโต สมาหิโต อภินฺทิ กวจมิว อตฺตนิ  สมฺภวํฯ โส หิ วิปสฺสนาวเสน อชฺฌตฺตรโต สมถวเสน สมาหิโตติ เอวํ ปุพฺพภาคโต ปฎฺฐาย สมถวิปสฺสนาพเลน กวจมิว อตฺตภาวํ ปริโยนนฺธิตฺวา ฐิตํ, อตฺตนิ สมฺภวตฺตา ‘‘อตฺตสมฺภว’’นฺติ ลทฺธนามํ สพฺพกิเลสชาลํ อภินฺทิฯ กิเลสาภาเวน จ กตกมฺมํ อปฺปฎิสนฺธิกตฺตา อวสฺสฎฺฐํ นาม โหตีติ เอวํ กิเลสปฺปหาเนน กมฺมํ ปชหิ, ปหีนกิเลสสฺส จ ภยํ นาม นตฺถิ, ตสฺมา อภีโตว อายุสงฺขารํ โอสฺสชิ, อภีตภาวญาปนตฺถญฺจ อุทานํ อุทาเนสีติ เวทิตโพฺพฯ</p>


<h3>มหาภูมิจาลวณฺณนา</h3>
<p> ติ เยน สมเยน ยสฺมิํ วา สมเย มหาวาตา วายนฺติ, มหาวาตา วายนฺตาปิ อุเกฺขปกวาตา นาม อุฎฺฐหนฺติ, เต วายนฺตา สฎฺฐิสหสฺสาธิกนวโยชนสตสหสฺสพหลํ อุทกสนฺธารกํ วาตํ อุปจฺฉินฺทนฺติ, ตโต อากาเส อุทกํ ภสฺสติ, ตสฺมิํ ภสฺสเนฺต ปถวี ภสฺสติฯ ปุน วาโต อตฺตโน พเลน อโนฺตธมกรเณ วิย อุทกํ อาพนฺธิตฺวา คณฺหาติ, ตโต อุทกํ อุคฺคจฺฉติ, ตสฺมิํ อุคฺคจฺฉเนฺต ปถวี อุคฺคจฺฉติฯ เอวํ อุทกํ กมฺปิตํ ปถวิํ กเมฺปติฯ เอตญฺจ กมฺปนํ ยาว อชฺชกาลาปิ โหติเยว, พหลภาเวน ปน น โอคจฺฉนุคฺคจฺฉนํ ปญฺญายติฯ</p>


<p>ติ อิชฺฌนสฺส มหนฺตตาย มหิทฺธิโก, อนุภวิตพฺพสฺส มหนฺตตาย มหานุภาโวฯ ติ ทุพฺพลาฯ ติ พลวาฯ ติ โส อิทฺธิํ นิพฺพเตฺตตฺวา สํเวเชโนฺต มหาโมคฺคลฺลาโน วิย, วีมํสโนฺต วา มหานาคเตฺถรสฺส ภาคิเนโยฺย สงฺฆรกฺขิตสามเณโร วิย ปถวิํ กเมฺปติฯ โส กิรายสฺมา ขุรเคฺคเยว อรหตฺตํ ปตฺวา จิเนฺตสิ  – ‘‘อตฺถิ นุ โข โกจิ ภิกฺขุ, เยน ปพฺพชิตทิวเสเยว อรหตฺตํ ปตฺวา เวชยโนฺต ปาสาโท กมฺปิตปุโพฺพ’’ติ? ตโต – ‘‘นตฺถิ โกจี’’ติ ญตฺวา – ‘‘อหํ กเมฺปสฺสามี’’ติ อภิญฺญาพเลน เวชยนฺตมตฺถเก ฐตฺวา ปาเทน ปหริตฺวา กเมฺปตุํ นาสกฺขิฯ อถ นํ สกฺกสฺส นาฎกิตฺถิโย อาหํสุ – ‘‘ปุตฺต สงฺฆรกฺขิต, ตฺวํ ปูติคเนฺธเนว สีเสน เวชยนฺตํ กเมฺปตุํ อิจฺฉสิ, สุปฺปติฎฺฐิโต ตาต ปาสาโท, กถํ กเมฺปตุํ  สกฺขิสฺสสี’’ติ?</p>


<p>สามเณโร  – ‘‘อิมา เทวตา มยา สทฺธิํ เกฬิํ กโรนฺติ, อหํ โข ปน อาจริยํ นาลตฺถํ, กหํ นุ โข เม อาจริโย สามุทฺทิกมหานาคเตฺถโร’’ติ อาวเชฺชโนฺต มหาสมุเทฺท อุทกเลณํ มาเปตฺวา ทิวาวิหารํ นิสิโนฺนติ ญตฺวา ตตฺถ คนฺตฺวา เถรํ วนฺทิตฺวา อฎฺฐาสิฯ ตโต นํ เถโร – ‘‘กิํ, ตาต สงฺฆรกฺขิต, อสิกฺขิตฺวาว ยุทฺธํ ปวิโฎฺฐสี’’ติ วตฺวา ‘‘นาสกฺขิ, ตาต, เวชยนฺตํ กเมฺปตุ’’นฺติ ปุจฺฉิฯ อาจริยํ, ภเนฺต, นาลตฺถนฺติฯ อถ นํ เถโร – ‘‘ตาต ตุมฺหาทิเส อกเมฺปเนฺต โก อโญฺญ กเมฺปสฺสติฯ ทิฎฺฐปุพฺพํ เต, ตาต, อุทกปิเฎฺฐ โคมยขณฺฑํ ปิลวนฺตํ, ตาต, กปลฺลกปูวํ ปจนฺตา อนฺตเนฺตน ปริจฺฉินฺทนฺติ, อิมินา โอปเมฺมน ชานาหี’’ติ อาหฯ โส – ‘‘วฎฺฎิสฺสติ, ภเนฺต, เอตฺตเกนา’’ติ วตฺวา ปาสาเทน ปติฎฺฐิโตกาสํ อุทกํ โหตูติ อธิฎฺฐาย เวชยนฺตาภิมุโข อคมาสิฯ</p>


<p>เทวธีตโร ตํ ทิสฺวา – ‘‘เอกวารํ ลชฺชิตฺวา คโต, ปุนปิ สามเณโร เอติ, ปุนปิ เอตี’’ติ วทิํสุฯ สโกฺก เทวราชา – ‘‘มา มยฺหํ ปุเตฺตน สทฺธิํ กถยิตฺถ, อิทานิ เตน อาจริโย ลโทฺธ, ขเณน ปาสาทํ กเมฺปสฺสตี’’ติ อาหฯ สามเณโรปิ ปาทงฺคุเฎฺฐน ปาสาทถูปิกํ ปหริฯ ปาสาโท จตูหิ ทิสาหิ โอณมติฯ เทวตา – ‘‘ปติฎฺฐาตุํ เทหิ, ตาต, ปาสาทสฺส ปติฎฺฐาตุํ เทหิ, ตาต, ปาสาทสฺสา’’ติ วิรวิํสุฯ สามเณโร ปาสาทํ ยถาฐาเน ฐเปตฺวา ปาสาทมตฺถเก ฐตฺวา อุทานํ อุทาเนสิ –</p>


<p>
‘‘อเชฺชวาหํ ปพฺพชิโต, อชฺช ปตฺตาสวกฺขยํ;  
  
อชฺช กเมฺปมิ ปาสาทํ, อโห พุทฺธสฺสุฬารตาฯ  
</p>
  
<p>
อเชฺชวาหํ ปพฺพชิโต…เป.… อโห ธมฺมสฺสุฬารตาฯ  
  
<p>
อเชฺชวาหํ ปพฺพชิโต…เป.… อโห สงฺฆสฺสุฬารตาติฯ  
  
<p>อิโต  ปเรสุ ฉสุ ปถวีกเมฺปสุ ยํ วตฺตพฺพํ, ตํ มหาปทาเน วุตฺตเมวฯ</p>


<p>อิติ อิเมสุ อฎฺฐสุ ปถวีกเมฺปสุ ปฐโม ธาตุโกเปน, ทุติโย อิทฺธานุภาเวน, ตติยจตุตฺถา ปุญฺญเตเชน, ปญฺจโม ญาณเตเชน, ฉโฎฺฐ สาธุการทานวเสน, สตฺตโม การุญฺญภาเวน, อฎฺฐโม อาโรทเนนฯ มาตุกุจฺฉิํ โอกฺกมเนฺต จ ตโต นิกฺขมเนฺต จ มหาสเตฺต ตสฺส ปุญฺญเตเชน ปถวี อกมฺปิตฺถฯ อภิสโมฺพธิยํ ญาณเตเชน อภิหตา  หุตฺวา อกมฺปิตฺถฯ ธมฺมจกฺกปฺปวตฺตเน  สาธุการภาวสณฺฐิตา สาธุการํ ททมานา อกมฺปิตฺถฯ อายุสงฺขาโรสฺสชฺชเน การุญฺญสภาวสณฺฐิตา จิตฺตสโงฺขภํ อสหมานา อกมฺปิตฺถฯ ปรินิพฺพาเน อาโรทนเวคตุนฺนา หุตฺวา อกมฺปิตฺถฯ อยํ ปนโตฺถ ปถวีเทวตาย วเสน เวทิตโพฺพ, มหาภูตปถวิยา ปเนตํ นตฺถิ อเจตนตฺตาติฯ</p>


<p>ติ เอตฺถ ติ นิทฺทิฎฺฐนิทสฺสนํฯ เอตฺตาวตา จ ปนายสฺมา อานโนฺท – ‘‘อทฺธา อชฺช ภควตา อายุสงฺขาโร โอสฺสโฎฺฐ’’ติ สลฺลเกฺขสิฯ ภควา ปน สลฺลกฺขิตภาวํ ชานโนฺตปิ โอกาสํ อทตฺวาว อญฺญานิปิ อฎฺฐกานิ สมฺปิเณฺฑโนฺต – ‘‘อฎฺฐ โข อิมา’’ติอาทิมาหฯ</p>


<h3>อฎฺฐปริสวณฺณนา</h3>
<p> ตตฺถ นฺติ พิมฺพิสารสมาคมญาติสมาคลิจฺฉวีสมาคมาทิสทิสํ, สา ปน อเญฺญสุ จกฺกวาเฬสุปิ ลพฺภเตเยวฯ นฺติ อาลาปสลฺลาโป กตปุโพฺพฯ ติ ธมฺมสากจฺฉาปิ สมาปชฺชิตปุพฺพาฯ ติ เต โอทาตาปิ โหนฺติ กาฬาปิ มงฺคุรจฺฉวีปิ, สตฺถา สุวณฺณวโณฺณวฯ อิทํ ปน สณฺฐานํ ปฎิจฺจ กถิตํฯ สณฺฐานมฺปิ จ เกวลํ เตสํ ปญฺญายติเยว, น ปน ภควา มิลกฺขุสทิโส โหติ, นาปิ อามุตฺตมณิกุณฺฑโล, พุทฺธเวเสเนว นิสีทติฯ เต ปน อตฺตโน สมานสณฺฐานเมว ปสฺสนฺติฯ ติ เต ฉินฺนสฺสราปิ โหนฺติ คคฺครสฺสราปิ กากสฺสราปิ, สตฺถา พฺรหฺมสฺสโรวฯ อิทํ ปน ภาสนฺตรํ สนฺธาย กถิตํฯ สเจปิ หิ สตฺถา ราชาสเน นิสิโนฺน กเถติ, ‘‘อชฺช ราชา มธุเรน สเรน กเถตี’’ติ เตสํ โหติฯ กเถตฺวา ปกฺกเนฺต ปน ภควติ ปุน ราชานํ อาคตํ ทิสฺวา – ‘‘โก นุ โข อย’’นฺติ วีมํสา อุปฺปชฺชติฯ ตตฺถ นฺติ อิมสฺมิํ ฐาเน อิทาเนว มาคธภาสาย สีหฬภาสาย มธุเรนากาเรน กเถโนฺต โก นุ โข อยํ อนฺตรหิโต, กิํ เทโว, อุทาหุ มนุโสฺสติ เอวํ วีมํสนฺตาปิ  น ชานนฺตีติ อโตฺถฯ กิมตฺถํ ปเนวํ อชานนฺตานํ ธมฺมํ เทเสตีติ? วาสนตฺถาย ฯ เอวํ สุโตปิ หิ ธโมฺม อนาคเต ปจฺจโย โหติ เยวาติ อนาคตํ ปฎิจฺจ เทเสติฯ นฺติอาทีนมฺปิ โสณทณฺฑกูฎทณฺฑสมาคมาทิวเสน  เจว อญฺญจกฺกวาฬวเสน จ สมฺภโว เวทิตโพฺพฯ</p>


<p>อิมา ปน อฎฺฐ ปริสา ภควา กิมตฺถํ อาหริ? อภีตภาวทสฺสนตฺถเมวฯ อิมา กิร อาหริตฺวา เอวมาห – ‘‘อานนฺท, อิมาปิ อฎฺฐ ปริสา อุปสงฺกมิตฺวา ธมฺมํ เทเสนฺตสฺส ตถาคตสฺส ภยํ วา สารชฺชํ วา นตฺถิ, มารํ ปน เอกกํ ทิสฺวา ตถาคโต ภาเยยฺยาติ โก เอวํ สญฺญํ อุปฺปาเทตุมรหติฯ อภีโต, อานนฺท, ตถาคโต อจฺฉมฺภี, สโต สมฺปชาโน อายุสงฺขารํ โอสฺสชี’’ติฯ</p>


<h3>อฎฺฐอภิภายตนวณฺณนา</h3>
<p> ติ อภิภวนการณานิฯ กิํ อภิภวนฺติ? ปจฺจนีกธเมฺมปิ อารมฺมณานิปิฯ ตานิ หิ ปฎิปกฺขภาเวน ปจฺจนีกธเมฺม อภิภวนฺติ, ปุคฺคลสฺส ญาณุตฺตริยตาย อารมฺมณานิฯ</p>


<p>ติอาทีสุ ปน อชฺฌตฺตรูเป ปริกมฺมวเสน อชฺฌตฺตํ รูปสญฺญี นาม โหติฯ อชฺฌตฺตญฺหิ นีลปริกมฺมํ กโรโนฺต เกเส วา ปิเตฺต วา อกฺขิตารกาย วา กโรติฯ ปีตปริกมฺมํ กโรโนฺต เมเท วา ฉวิยา วา หตฺถปาทปิเฎฺฐสุ วา อกฺขีนํ ปีตกฎฺฐาเน วา กโรติฯ โลหิตปริกมฺมํ กโรโนฺต มํเส วา โลหิเต วา ชิวฺหาย วา อกฺขีนํ รตฺตฎฺฐาเน วา กโรติฯ โอทาตปริกมฺมํ กโรโนฺต อฎฺฐิมฺหิ วา ทเนฺต วา นเข วา อกฺขีนํ เสตฎฺฐาเน วา กโรติฯ ตํ ปน สุนีลํ สุปีตํ สุโลหิตกํ สุโอทาตกํ น โหติ, อวิสุทฺธเมว โหติฯ</p>


<p>ติ ยเสฺสวํ ปริกมฺมํ อชฺฌตฺตํ อุปฺปนฺนํ โหติ, นิมิตฺตํ ปน พหิทฺธา, โส เอวํ อชฺฌตฺตํ ปริกมฺมสฺส พหิทฺธา จ อปฺปนาย วเสน – ‘‘อชฺฌตฺตํ รูปสญฺญี เอโก พหิทฺธา รูปานิ ปสฺสตี’’ติ วุจฺจติฯ ติ อวฑฺฒิตานิฯ ติ สุวณฺณานิ วา โหนฺติ, ทุพฺพณฺณานิ วาฯ ปริตฺตวเสเนว อิทํ อภิภายตนํ วุตฺตนฺติ เวทิตพฺพํฯ ติ ยถา นาม สมฺปนฺนคหณิโก กฎจฺฉุมตฺตํ ภตฺตํ ลภิตฺวา – ‘‘กิํ  เอตฺถ ภุญฺชิตพฺพํ อตฺถี’’ติ สงฺกฑฺฒิตฺวา เอกกพฬเมว กโรติ, เอวเมว ญาณุตฺตริโก ปุคฺคโล วิสทญาโณ  – ‘‘กิํ เอตฺถ ปริตฺตเก อารมฺมเณ สมาปชฺชิตพฺพํ อตฺถิ, นายํ มม ภาโร’’ติ ตานิ รูปานิ อภิภวิตฺวา สมาปชฺชติ, สห นิมิตฺตุปฺปาเทเนเวตฺถ อปฺปนํ ปาเปตีติ อโตฺถฯ   ติ อิมินา ปนสฺส อาโภโค กถิโตฯ โส จ โข สมาปตฺติโต วุฎฺฐิตสฺส, น อโนฺตสมาปตฺติยํฯ ติ อาโภคสญฺญายปิ ฌานสญฺญายปิ เอวํสญฺญี โหติฯ อภิภวนสญฺญา หิสฺส อโนฺตสมาปตฺติยมฺปิ อตฺถิ, อาโภคสญฺญา ปน สมาปตฺติโต วุฎฺฐิตเสฺสวฯ</p>


<p>ติ วฑฺฒิตปฺปมาณานิ, มหนฺตานีติ อโตฺถฯ ติ เอตฺถ ปน ยถา มหคฺฆโส ปุริโส เอกํ ภตฺตวฑฺฒิตกํ ลภิตฺวา – ‘‘อญฺญมฺปิ โหตุ, กิํ เอตํ มยฺหํ กริสฺสตี’’ติ ตํ น มหนฺตโต ปสฺสติ, เอวเมว ญาณุตฺตโร ปุคฺคโล วิสทญาโณ ‘‘กิํ เอตฺถ สมาปชฺชิตพฺพํ, นยิทํ อปฺปมาณํ, น มยฺหํ จิเตฺตกคฺคตากรเณ ภาโร อตฺถี’’ติ ตานิ อภิภวิตฺวา สมาปชฺชติ, สห นิมิตฺตุปฺปาเทเนเวตฺถ อปฺปนํ ปาเปตีติ อโตฺถฯ</p>


<p>ติ อลาภิตาย วา อนตฺถิกตาย วา อชฺฌตฺตรูเป ปริกมฺมสญฺญาวิรหิโตฯ</p>


<p>ติ ยสฺส ปริกมฺมมฺปิ นิมิตฺตมฺปิ พหิทฺธาว อุปฺปนฺนํ, โส เอวํ พหิทฺธา ปริกมฺมสฺส เจว อปฺปนาย จ วเสน – ‘‘อชฺฌตฺตํ อรูปสญฺญี เอโก พหิทฺธา รูปานิ ปสฺสตี’’ติ วุจฺจติฯ เสสเมตฺถ จตุตฺถาภิภายตเน วุตฺตนยเมวฯ อิเมสุ ปน จตูสุ ปริตฺตํ วิตกฺกจริตวเสน อาคตํ, อปฺปมาณํ โมหจริตวเสน, สุวณฺณํ โทสจริตวเสน, ทุพฺพณฺณํ ราคจริตวเสนฯ เอเตสญฺหิ เอตานิ สปฺปายานิฯ สา จ เนสํ สปฺปายตา วิตฺถารโต วิสุทฺธิมเคฺค จริตนิเทฺทเส วุตฺตาฯ</p>


<p>ปญฺจมอภิภายตนาทีสุ ติ สพฺพสงฺคาหกวเสน วุตฺตํฯ ติ วณฺณวเสนฯ ติ นิทสฺสนวเสน, อปญฺญาย มานวิวรานิ อสมฺภินฺนวณฺณานิ เอกนีลาเนว หุตฺวา ทิสฺสนฺตีติ วุตฺตํ โหติฯ ติ อิทํ ปน โอภาสวเสน วุตฺตํ, นีโลภาสานิ นีลปฺปภายุตฺตานีติ อโตฺถฯ เอเตน เนสํ วิสุทฺธตํ ทเสฺสติฯ วิสุทฺธวณฺณวเสเนว  หิ อิมานิ จตฺตาริ อภิภายตนานิ วุตฺตานิฯ นฺติ เอตญฺหิ ปุปฺผํ สินิทฺธํ มุทุ, ทิสฺสมานมฺปิ นีลเมว โหติฯ คิริกณฺณิกปุปฺผาทีนิ ปน ทิสฺสมานานิ เสตธาตุกาเนว โหนฺติฯ ตสฺมา อิทเมว คหิตํ, น  ตานิฯ นฺติ พาราณสิสมฺภวํฯ ตตฺถ กิร กปฺปาโสปิ  มุทุ, สุตฺตกนฺติกาโยปิ ตนฺตวายาปิ เฉกา, อุทกมฺปิ สุจิ สินิทฺธํฯ ตสฺมา ตํ วตฺถํ อุภโตภาควิมฎฺฐํ โหติ; ทฺวีสุปิ ปเสฺสสุ มฎฺฐํ มุทุ สินิทฺธํ ขายติฯ</p>


<p>ติอาทีสุปิ อิมินาว นเยน อโตฺถ เวทิตโพฺพฯ ‘‘นีลกสิณํ อุคฺคณฺหโนฺต นีลสฺมิํ นิมิตฺตํ คณฺหาติ ปุปฺผสฺมิํ วา วตฺถสฺมิํ วา วณฺณธาตุยา วา’’ติอาทิกํ ปเนตฺถ กสิณกรณญฺจ ปริกมฺมญฺจ อปฺปนาวิธานญฺจ สพฺพํ วิสุทฺธิมเคฺค วิตฺถารโต วุตฺตเมวฯ อิมานิปิ อฎฺฐ อภิภายตนานิ อภีตภาวทสฺสนตฺถเมว อานีตานิฯ อิมานิ กิร วตฺวา เอวมาห – ‘‘อานนฺท, เอวรูปาปิ สมาปตฺติโย สมาปชฺชนฺตสฺส จ วุฎฺฐหนฺตสฺส จ ตถาคตสฺส ภยํ วา สารชฺชํ วา นตฺถิ, มารํ ปน เอกกํ ทิสฺวา ตถาคโต ภาเยยฺยาติ โก เอวํ สญฺญํ อุปฺปาเทตุมรหติฯ อภีโต, อานนฺท, ตถาคโต อจฺฉมฺภี, สโต สมฺปชาโน อายุสงฺขารํ โอสฺสชี’’ติฯ</p>


<h3>อฎฺฐวิโมกฺขวณฺณนา</h3>
<p> วิโมกฺขกถา อุตฺตานตฺถาเยวฯ อิเมปิ อฎฺฐ วิโมกฺขา อภีตภาวทสฺสนตฺถเมว อานีตาฯ อิเมปิ กิร วตฺวา เอวมาห – ‘‘อานนฺท, เอตาปิ สมาปตฺติโย สมาปชฺชนฺตสฺส จ วุฎฺฐหนฺตสฺส จ ตถาคตสฺส ภยํ วา สารชฺชํ วา นตฺถิ…เป.… โอสฺสชี’’ติฯ</p>


<p> อิทานิปิ ภควา อานนฺทสฺส โอกาสํ อทตฺวาว นฺติอาทินา นเยน อปรมฺปิ เทสนํ อารภิฯ ตตฺถ ติ อภิสมฺพุโทฺธ หุตฺวา ปฐมเมว อฎฺฐเม สตฺตาเหฯ</p>


<p> ติ วิสฺสชฺชิโต ปริจฺฉิโนฺน, เอวํ กิร วตฺวา – ‘‘เตนายํ ทสสหสฺสี โลกธาตุ กมฺปิตฺถา’’ติ อาหฯ</p>


<h3>อานนฺทยาจนกถา</h3>
<p> นฺติ ปฎิเกฺขปวจนเมตํฯ นฺติ จตุมคฺคญาณปฎิเวฆํฯ นฺติ เอวํ วุตฺตภาวํ ตถาคตสฺส สทฺทหสีติ วทติฯ ติ  ยสฺมา อิทํ วจนํ สทฺทหสิ, ตสฺมา ตุเยฺหเวตํ ทุกฺกฎนฺติ ทเสฺสติฯ</p>


<p> นฺติ  อิทํ ภควา – ‘‘น เกวลํ อหํ อิเธว ตํ อามเนฺตสิํ, อญฺญทาปิ อามเนฺตตฺวา โอฬาริกํ นิมิตฺตํ อกาสิํ, ตมฺปิ  ตยา น ปฎิวิทฺธํ, ตเววายํ อปราโธ’’ติ เอวํ โสกวิโนทนตฺถาย นานปฺปการโต เถรเสฺสว โทสาโรปนตฺถํ อารภิฯ</p>


<p> ติ มาตาปิตาภาตาภคินิอาทิเกหิ ชาติยา  มรเณน  ภเวน ติ นฺติ ตสฺมา, ยสฺมา สเพฺพเหว ปิเยหิ มนาเปหิ นานาภาโว, ตสฺมา ทส ปารมิโย ปูเรตฺวาปิ, สโมฺพธิํ ปตฺวาปิ, ธมฺมจกฺกํ ปวเตฺตตฺวาปิ, ยมกปาฎิหาริยํ ทเสฺสตฺวาปิ, เทโวโรหณํ กตฺวาปิ, ยํ ตํ ชาตํ ภูตํ สงฺขตํ ปโลกธมฺมํ, ตํ วต ตถาคตสฺสาปิ สรีรํ มา ปลุชฺชีติ เนตํ ฐานํ วิชฺชติ, โรทเนฺตนาปิ กนฺทเนฺตนาปิ น สกฺกา ตํ การณํ ลทฺธุนฺติฯ ติ ยํ จตฺตํ วนฺตํ, ตํ วต ปุน ปฎิขาทิสฺสตีติ อโตฺถฯ</p>


<p> นฺติ ยถา อิทํ สิกฺขาตฺตยสงฺคหํ สาสนพฺรหฺมจริยํฯ นฺติ อทฺธานกฺขมํฯ นฺติ จิรปฺปวตฺติวเสน จิรฎฺฐิติกํฯ ติอาทิ สพฺพํ โลกิยโลกุตฺตรวเสเนว กถิตํฯ เอเตสํ ปน โพธิปกฺขิยานํ ธมฺมานํ วินิจฺฉโย สพฺพากาเรน วิสุทฺธิมเคฺค ปฎิปทาญาณทสฺสนวิสุทฺธินิเทฺทเส วุโตฺตฯ เสสเมตฺถ อุตฺตานเมวาติฯ</p>

</p>


<h3>นาคาปโลกิตวณฺณนา</h3>
<p> นฺติ ยถา หิ มหาชนสฺส อฎฺฐีนิ โกฎิยา โกฎิํ อาหจฺจ ฐิตานิ ปเจฺจกพุทฺธานํ, องฺกุสกลคฺคานิ วิย, น เอวํ พุทฺธานํฯ พุทฺธานํ  ปน สงฺขลิกานิ วิย เอกาพทฺธานิ หุตฺวา ฐิตานิ, ตสฺมา ปจฺฉโต อปโลกนกาเล น สกฺกา โหติ คีวํ ปริวเตฺตตุํฯ ยถา ปน หตฺถินาโค ปจฺฉาภาคํ อปโลเกตุกาโม สกลสรีเรเนว ปริวตฺตติ, เอวํ ปริวตฺติตพฺพํ โหติฯ ภควโต ปน นครทฺวาเร ฐตฺวา – ‘‘เวสาลิํ อปโลเกสฺสามี’’ติ จิเตฺต อุปฺปนฺนมเตฺต – ‘‘ภควา อเนกานิ กปฺปโกฎิสหสฺสานิ ปารมิโย ปูเรเนฺตหิ ตุเมฺหหิ น คีวํ ปริวเตฺตตฺวา  อปโลกนกมฺมํ กต’’นฺติ อยํ ปถวี กุลาลจกฺกํ วิย ปริวเตฺตตฺวา ภควนฺตํ  เวสาลินคราภิมุขํ อกาสิฯ ตํ สนฺธาเยตํ วุตฺตํฯ</p>


<p>นนุ จ น เกวลํ เวสาลิยาว, สาวตฺถิราชคหนาฬนฺทปาฎลิคามโกฎิคามนาติกคามเกสุปิ ตโต ตโต นิกฺขนฺตกาเล ตํ ตํ สพฺพํ ปจฺฉิมทสฺสนเมว, ตตฺถ ตตฺถ กสฺมา นาคาปโลกิตํ นาปโลเกสีติ? อนจฺฉริยตฺตาฯ ตตฺถ ตตฺถ หิ นิวเตฺตตฺวา อปโลเกนฺตเสฺสตํ น อจฺฉริยํ โหติ, ตสฺมา นาปโลเกสิฯ อปิ จ เวสาลิราชาโน อาสนฺนวินาสา, ติณฺณํ วสฺสานํ อุปริ วินสฺสิสฺสนฺติฯ เต ตํ นครทฺวาเร  นาม เจติยํ กตฺวา คนฺธมาลาทีหิ ปูเชสฺสนฺติ, ตํ เนสํ ทีฆรตฺตํ หิตาย สุขาย ภวิสฺสตีติ เตสํ อนุกมฺปาย อปโลเกสิฯ</p>


<p>ติ วฎฺฎทุกฺขสฺส อนฺตกโรฯ ติ ปญฺจหิ จกฺขูหิ จกฺขุมาฯ ติ กิเลสปรินิพฺพาเนน ปรินิพฺพุโตฯ</p>


<h3>จตุมหาปเทสวณฺณนา</h3>
<p> ติ มหาโอกาเส, มหาอปเทเส วา, พุทฺธาทโย มหเนฺต มหเนฺต อปทิสิตฺวา วุตฺตานิ มหาการณานีติ อโตฺถฯ</p>


<p> นฺติ หฎฺฐตุเฎฺฐหิ สาธุการํ ทตฺวา ปุเพฺพว น โสตพฺพํ, เอวํ กเต หิ ปจฺฉา ‘‘อิทํ น สเมตี’’ติ วุจฺจมาโน – ‘‘กิํ ปุเพฺพว อยํ ธโมฺม, อิทานิ น ธโมฺม’’ติ วตฺวา ลทฺธิํ น วิสฺสเชฺชติฯ นฺติ – ‘‘กิํ เอส พาโล วทตี’’ติ เอวํ ปุเพฺพว น วตฺตพฺพํ, เอวํ วุเตฺต หิ วตฺตุํ ยุตฺตมฺปิ น วกฺขติฯ เตนาห – ‘‘อนภินนฺทิตฺวา อปฺปฎิโกฺกสิตฺวา’’ติฯ ติ ปทสงฺขาตานิ พฺยญฺชนานิฯ ติ อิมสฺมิํ  ฐาเน ปาฬิ วุตฺตา, อิมสฺมิํ ฐาเน อโตฺถ วุโตฺต, อิมสฺมิํ ฐาเน อนุสนฺธิ กถิโต, อิมสฺมิํ ฐาเน ปุพฺพาปรํ กถิตนฺติ สุฎฺฐุ คเหตฺวาฯ ติ สุเตฺต โอตาเรตพฺพานิฯ ติ วินเย สํสเนฺทตพฺพานิฯ</p>


<p>เอตฺถ จ นฺติ วินโยฯ ยถาห – ‘‘กตฺถ ปฎิกฺขิตฺตํ? สาวตฺถิยํ สุตฺตวิภเงฺค’’ติ (จุฬว. ๔๕๗)ฯ ติ ขนฺธโกฯ ยถาห – ‘‘วินยาติสาเร’’ติฯ เอวํ วินยปิฎกมฺปิ น  ปริยาทิยติฯ อุภโตวิภงฺคา ปน สุตฺตํ, ขนฺธกปริวารา วินโยติ เอวํ วินยปิฎกํ ปริยาทิยติฯ อถวา สุตฺตนฺตปิฎกํ สุตฺตํ, วินยปิฎกํ วินโยติ เอวํ เทฺวเยว ปิฎกานิ ปริยาทิยนฺติฯ สุตฺตนฺตาภิธมฺมปิฎกานิ  วา สุตฺตํ, วินยปิฎกํ วินโยติ เอวมฺปิ ตีณิ ปิฎกานิ น ตาว ปริยาทิยนฺติฯ อสุตฺตนามกญฺหิ พุทฺธวจนํ นาม อตฺถิฯ เสยฺยถิทํ – ชาตกํ, ปฎิสมฺภิทา, นิเทฺทโส, สุตฺตนิปาโต, ธมฺมปทํ, อุทานํ, อิติวุตฺตกํ, วิมานวตฺถุ, เปตวตฺถุ, เถรคาถา, เถรีคาถา, อปทานนฺติฯ</p>


<p>สุทินฺนเตฺถโร ปน – ‘‘อสุตฺตนามกํ พุทฺธวจนํ น อตฺถี’’ติ ตํ สพฺพํ ปฎิปกฺขิปิตฺวา – ‘‘ตีณิ ปิฎกานิ สุตฺตํ, วินโย ปน การณ’’นฺติ อาหฯ ตโต ตํ การณํ ทเสฺสโนฺต อิทํ สุตฺตมาหริ –</p>

, วีริยารมฺภาย สํวตฺตนฺติ โน โกสชฺชาย, สุภรตาย สํวตฺตนฺติ โน ทุพฺภรตายฯ เอกํเสน, โคตมิ, ธาเรยฺยาสิ – ‘เอโส ธโมฺม, เอโส วินโย, เอตํ สตฺถุสาสน’นฺติ’’ (อ. นิ. ๘.๕๓)ฯ</p>


<p>ตสฺมา ติ เตปิฎเก พุทฺธวจเน โอตาเรตพฺพานิฯ ติ เอตสฺมิํ ราคาทิวินยการเณ สํสเนฺทตพฺพานีติ อยเมตฺถ อโตฺถฯ ติ สุตฺตปฎิปาฎิยา กตฺถจิ อนาคนฺตฺวา ฉลฺลิํ อุฎฺฐเปตฺวา คุฬฺหเวสฺสนฺตร-คุฬฺหอุมฺมคฺค-คุฬฺหวินย-เวทลฺลปิฎกานํ อญฺญตรโต อาคตานิ ปญฺญายนฺตีติ อโตฺถฯ เอวํ อาคตานิ หิ ราคาทิวินเย จ น ปญฺญายมานานิ ฉเฑฺฑตพฺพานิ โหนฺติฯ เตน วุตฺตํ – ‘‘อิติ เหตํ, ภิกฺขเว, ฉเฑฺฑยฺยาถา’’ติฯ เอเตนุปาเยน สพฺพตฺถ อโตฺถ เวทิตโพฺพฯ</p>


<p> , ติ อิทํ  จตุตฺถํ ธมฺมสฺส ปติฎฺฐาโนกาสํ ธาเรยฺยาถฯ</p>


<p>อิมสฺมิํ ปน ฐาเน อิมํ ปกิณฺณกํ เวทิตพฺพํฯ สุเตฺต จตฺตาโร มหาปเทสา, ขนฺธเก จตฺตาโร มหาปเทสา, จตฺตาริ ปญฺหพฺยากรณานิ, สุตฺตํ, สุตฺตานุโลมํ, อาจริยวาโท, อตฺตโนมติ, ติโสฺส สงฺคีติโยติฯ</p>


<p>ตตฺถ – ‘‘อยํ ธโมฺม, อยํ วินโย’’ติ ธมฺมวินิจฺฉเย ปเตฺต อิเม จตฺตาโร มหาปเทสา ปมาณํฯ ยํ เอตฺถ สเมติ ตเทว คเหตพฺพํ, อิตรํ วิรวนฺตสฺสปิ น คเหตพฺพํฯ</p>


<p>‘‘อิทํ กปฺปติ, อิทํ น กปฺปตี’’ติ กปฺปิยากปฺปิยวินิจฺฉเย ปเตฺต – ‘‘ยํ, ภิกฺขเว, มยา อิทํ น กปฺปตีติ อปฺปฎิกฺขิตฺตํ, ตํ เจ อกปฺปิยํ อนุโลเมติ, กปฺปิยํ ปฎิพาหติ, ตํ โว น กปฺปตี’’ติอาทินา (มหาว. ๓๐๕) นเยน ขนฺธเก วุตฺตา จตฺตาโร มหาปเทสา ปมาณํฯ เตสํ วินิจฺฉยกถา  วุตฺตาฯ ตตฺถ วุตฺตนเยน ยํ กปฺปิยํ อนุโลเมติ, ตเทว กปฺปิยํ, อิตรํ อกปฺปิยนฺติ เอวํ สนฺนิฎฺฐานํ กาตพฺพํฯ</p>


<p>เอกํสพฺยากรณีโย ปโญฺห, วิภชฺชพฺยากรณีโย ปโญฺห, ปฎิปุจฺฉาพฺยากรณีโย ปโญฺห, ฐปนีโย ปโญฺหติ อิมานิ  นามฯ ตตฺถ ‘‘จกฺขุํ อนิจฺจ’’นฺติ ปุเฎฺฐน – ‘‘อาม อนิจฺจ’’นฺติ เอกํเสเนว พฺยากาตพฺพํ ฯ เอส นโย โสตาทีสุฯ อยํ  ปโญฺหฯ ‘‘อนิจฺจํ นาม จกฺขุ’’นฺติ ปุเฎฺฐน – ‘‘น จกฺขุเมว, โสตมฺปิ อนิจฺจํ ฆานมฺปิ อนิจฺจ’’นฺติ เอวํ วิภชิตฺวา พฺยากาตพฺพํฯ อยํ  ปโญฺหฯ ‘‘ยถา จกฺขุ ตถา โสตํ, ยถา โสตํ ตถา จกฺขุ’’นฺติ ปุเฎฺฐน ‘‘เกนเฎฺฐน ปุจฺฉสี’’ติ ปฎิปุจฺฉิตฺวา ‘‘ทสฺสนเฎฺฐน ปุจฺฉามี’’ติ วุเตฺต ‘‘น หี’’ติ พฺยากาตพฺพํ, ‘‘อนิจฺจเฎฺฐน ปุจฺฉามี’’ติ วุเตฺต อามาติ พฺยากาตพฺพํฯ อยํ  ปโญฺหฯ ‘‘ตํ ชีวํ ตํ สรีร’’นฺติอาทีนิ ปุเฎฺฐน ปน ‘‘อพฺยากตเมตํ ภควตา’’ติ ฐเปตโพฺพ, เอส ปโญฺห น พฺยากาตโพฺพฯ อยํ  ปโญฺหฯ อิติ เตนากาเรน ปเญฺห สมฺปเตฺต อิมานิ จตฺตาริ ปญฺหพฺยากรณานิ ปมาณํฯ อิเมสํ วเสน โส ปโญฺห พฺยากาตโพฺพฯ</p>


<p>สุตฺตาทีสุ ปน  นาม ติโสฺส สงฺคีติโย อารูฬฺหานิ ตีณิ ปิฎกานิฯ  นาม อนุโลมกปฺปิยํฯ  นาม อฎฺฐกถาฯ  นาม นยคฺคาเหน  อนุพุทฺธิยา อตฺตโน ปฎิภานํฯ ตตฺถ สุตฺตํ อปฺปฎิพาหิยํ, ตํ ปฎิพาหเนฺตน พุโทฺธว ปฎิพาหิโต โหติฯ อนุโลมกปฺปิยํ  ปน สุเตฺตน สเมนฺตเมว คเหตพฺพํ, น อิตรํฯ อาจริยวาโทปิ สุเตฺตน สเมโนฺตเยว คเหตโพฺพ, น อิตโรฯ อตฺตโนมติ ปน สพฺพทุพฺพลา, สาปิ สุเตฺตน สเมนฺตาเยว คเหตพฺพา, น อิตราฯ ปญฺจสติกา, สตฺตสติกา, สหสฺสิกาติ อิมา ปน  สุตฺตมฺปิ ตาสุ อาคตเมว ปมาณํ, อิตรํ คารยฺหสุตฺตํ น คเหตพฺพํฯ ตตฺถ โอตรนฺตานิปิ หิ ปทพฺยญฺชนานิ น เจว สุเตฺต โอตรนฺติ, น จ วินเย สนฺทิสฺสนฺตีติ เวทิตพฺพานิฯ</p>


<h3>กมฺมารปุตฺตจุนฺทวตฺถุวณฺณนา</h3>
<p> ติ สุวณฺณการปุตฺตสฺสฯ โส กิร อโฑฺฒ มหากุฎุมฺพิโก ภควโต ปฐมทสฺสเนเนว โสตาปโนฺน หุตฺวา อตฺตโน อมฺพวเน วิหารํ การาเปตฺวา นิยฺยาเตสิฯ ตํ สนฺธาย วุตฺตํ – ‘‘อมฺพวเน’’ติฯ</p>


<p>นฺติ นาติตรุณสฺส นาติชิณฺณสฺส เอกเชฎฺฐกสูกรสฺส ปวตฺตมํสํฯ ตํ กิร มุทุ เจว สินิทฺธญฺจ โหติ, ตํ ปฎิยาทาเปตฺวา สาธุกํ ปจาเปตฺวาติ  อโตฺถฯ เอเก ภณนฺติ – นฺติ ปน มุทุโอทนสฺส ปญฺจโครสยูสปาจนวิธานสฺส นาเมตํ, ยถา ควปานํ นาม ปากนาม’’นฺติฯ เกจิ ภณนฺติ –  นาม รสายนวิธิ, ตํ ปน รสายนสเตฺถ อาคจฺฉติ, ตํ จุเนฺทน – ‘ภควโต ปรินิพฺพานํ น ภเวยฺยา’ติ รสายนํ ปฎิยตฺต’’นฺติฯ ตตฺถ ปน ทฺวิสหสฺสทีปปริวาเรสุ จตูสุ มหาทีเปสุ เทวตา โอชํ ปกฺขิปิํสุฯ</p>


<p>นฺติ อิมํ สีหนาทํ กิมตฺถํ นทติ? ปรูปวาทโมจนตฺถํฯ อตฺตนา ปริภุตฺตาวเสสํ เนว ภิกฺขูนํ, น มนุสฺสานํ ทาตุํ อทาสิ, อาวาเฎ นิขณาเปตฺวา วินาเสสีติ หิ วตฺตุกามานํ อิทํ สุตฺวา วจโนกาโส น ภวิสฺสตีติ ปเรสํ อุปวาทโมจนตฺถํ สีหนาทํ นทตีติฯ</p>


<p> ติ ภุตฺตสฺส อุทปาทิ, น ปน ภุตฺตปจฺจยาฯ ยทิ หิ อภุตฺตสฺส อุปฺปชฺชิสฺสถ, อติขโร ภวิสฺสติฯ สินิทฺธโภชนํ ภุตฺตตฺตา ปนสฺส ตนุเวทนา อโหสิฯ เตเนว ปทสา คนฺตุํ อสกฺขิฯ ติ อภิณฺหํ ปวตฺตโลหิตวิเรจโนว สมาโน ฯ ติ อตฺตนา ปตฺถิตฎฺฐาเน ปรินิพฺพานตฺถาย เอวมาหฯ อิมา ปน ธมฺมสงฺคาหกเตฺถเรหิ ฐปิตคาถาโยติ เวทิตพฺพาฯ</p>


<h3>ปานียาหรณวณฺณนา</h3>
<p> ติ โจทนเตฺถ นิปาโตฯ ติ  ปสโนฺนทกาฯ ติ มธุโรทกาฯ ติ ตนุสีตลสลิลาฯ ติ นิกฺกทฺทมาฯ ติ สุนฺทรติตฺถาฯ</p>


<h3>ปุกฺกุสมลฺลปุตฺตวตฺถุวณฺณนา</h3>
<p> ติ ตสฺส นามํฯ ติ มลฺลราชปุโตฺตฯ มลฺลา กิร วาเรน รชฺชํ กาเรนฺติฯ ยาว เนสํ วาโร น ปาปุณาติ, ตาว วณิชฺชํ กโรนฺติฯ อยมฺปิ วณิชฺชเมว กโรโนฺต ปญฺจ สกฎสตานิ โยชาเปตฺวา ธุรวาเต วายเนฺต ปุรโต คจฺฉติ, ปจฺฉา วาเต วายเนฺต สตฺถวาหํ ปุรโต เปเสตฺวา สยํ ปจฺฉา คจฺฉติฯ ตทา ปน ปจฺฉา วาโต วายิ, ตสฺมา เอส ปุรโต สตฺถวาหํ เปเสตฺวา สพฺพรตนยาเน  นิสีทิตฺวา กุสินารโต นิกฺขมิตฺวา ‘‘ปาวํ คมิสฺสามี’’ติ มคฺคํ ปฎิปชฺชิฯ เตน วุตฺตํ – ‘‘กุสินาราย ปาวํ อทฺธานมคฺคปฺปฎิปโนฺน โหตี’’ติฯ</p>


<p>ติ ตสฺส นามํฯ ทีฆปิงฺคโล กิเรโส, เตนสฺส อาฬาโรติ นามํ อโหสิฯ ติ โคตฺตํฯ ติ โย นามฯ ติ น อทฺทสฯ ยตฺรสทฺทยุตฺตตฺตา ปเนตํ อนาคตวเสน วุตฺตํฯ เอวรูปญฺหิ อีทิเสสุ ฐาเนสุ สทฺทลกฺขณํฯ</p>


<p> ติ วิจรนฺตีสุฯ ติ นววิธาย อสนิยา ภิชฺชมานาย วิย มหารวํ รวนฺติยาฯ นววิธา หิ อสนิโย – อสญฺญา, วิจกฺกา, สเตรา, คคฺครา, กปิสีสา, มจฺฉวิโลลิกา, กุกฺกุฎกา, ทณฺฑมณิกา, สุกฺขาสนีติฯ ตตฺถ อสญฺญา อสญฺญํ กโรติฯ วิจกฺกา เอกํ จกฺกํ กโรติฯ สเตรา สเตรสทิสา หุตฺวา ปตติฯ คคฺครา คคฺครายมานา ปตติฯ กปิสีสา ภมุกํ อุกฺขิเปโนฺต มกฺกโฎ วิย โหติฯ มจฺฉวิโลลิกา วิโลลิตมโจฺฉ วิย โหติฯ กุกฺกุฎกา กุกฺกุฎสทิสา หุตฺวา ปตติฯ ทณฺฑมณิกา นงฺคลสทิสา หุตฺวา ปตติฯ สุกฺขาสนี ปติตฎฺฐานํ สมุคฺฆาเฎติฯ</p>


<p>  ติ สุกฺขคชฺชิตํ คชฺชิตฺวา อนฺตรนฺตรา วสฺสเนฺตฯ นฺติ อาตุมํ นิสฺสาย วิหรามิฯ ติ ขลสาลายํฯ ติ เอตสฺมิํ การเณ เอโส มหาชนกาโย สนฺนิปติโตฯ ติ กุหิํ อโหสิฯ ติ โส ตฺวํ ภเนฺตฯ</p>


<p> นฺติ สิงฺคีสุวณฺณวณฺณํฯ นฺติ  มฎฺฐยุคํ, สณฺหสาฎกยุคฬนฺติ อโตฺถฯ นฺติ อนฺตรนฺตรา มยา ธาเรตพฺพํ, ปริทหิตพฺพนฺติ อโตฺถฯ ตํ กิร โส ตถารูเป ฉณทิวเสเยว ธาเรตฺวา เสสกาเล นิกฺขิปติฯ เอวํ อุตฺตมํ มงฺคลวตฺถยุคํ สนฺธายาหฯ ติ มยิ อนุกมฺปํ ปฎิจฺจฯ ติ อุปจารวจนเมตํ – เอกํ มยฺหํ เทหิ, เอกํ อานนฺทสฺสาติ อโตฺถฯ กิํ ปน เถโร ตํ คณฺหีติ? อาม คณฺหิฯ กสฺมา? มตฺถกปฺปตฺตกิจฺจตฺตาฯ กิญฺจาปิ เหส เอวรูปํ ลาภํ ปฎิกฺขิปิตฺวา อุปฎฺฐากฎฺฐานํ ปฎิปโนฺนฯ ตํ ปนสฺส อุปฎฺฐากกิจฺจํ มตฺถกํ ปตฺตํฯ ตสฺมา อคฺคเหสิฯ เย จาปิ เอวํ วเทยฺยุํ – ‘‘อนาราธโก มเญฺญ อานโนฺท  ปญฺจวีสติ วสฺสานิ อุปฎฺฐหเนฺตน น กิญฺจิ ภควโต สนฺติกา เตน ลทฺธปุพฺพ’’นฺติฯ เตสํ วจโนกาสเจฺฉทนตฺถมฺปิ อคฺคเหสิฯ อปิ จ ชานาติ ภควา – ‘‘อานโนฺท คเหตฺวาปิ อตฺตนา น ธาเรสฺสติ, มยฺหํเยว ปูชํ กริสฺสติฯ มลฺลปุเตฺตน ปน อานนฺทํ ปูเชเนฺตน สโงฺฆปิ ปูชิโต ภวิสฺสติ, เอวมสฺส มหาปุญฺญราสิ ภวิสฺสตี’’ติ เถรสฺส เอกํ ทาเปสิฯ เถโรปิ เตเนว การเณน อคฺคเหสีติฯ ติ วตฺถานุโมทนกถายฯ</p>


<p> นฺติ นิวาสนปารุปนวเสน อลฺลียาปิตํฯ ภควาปิ ตโต เอกํ นิวาเสสิ, เอกํ ปารุปิฯ ติ ยถา หตจฺจิโก องฺคาโร อนฺตเนฺตเนว โชตติ, พหิ ปนสฺส ปภา นตฺถิ, เอวํ พหิ ปฎิจฺฉนฺนปฺปภํ หุตฺวา ขายตีติ อโตฺถฯ</p>


<p>ติ กสฺมา อิเมสุ ทฺวีสุ กาเลสุ เอวํ โหติ? อาหารวิเสเสน เจว พลวโสมนเสฺสน จฯ เอเตสุ หิ ทฺวีสุ กาเลสุ สกลจกฺกวาเฬ เทวตา อาหาเร โอชํ ปกฺขิปนฺติ, ตํ ปณีตโภชนํ กุจฺฉิํ ปวิสิตฺวา ปสนฺนรูปํ สมุฎฺฐาเปติฯ อาหารสมุฎฺฐานรูปสฺส ปสนฺนตฺตา มนจฺฉฎฺฐานิ อินฺทฺริยานิ อติวิย วิโรจนฺติฯ สโมฺพธิทิวเส จสฺส – ‘‘อเนกกปฺปโกฎิสตสหสฺสสญฺจิโต วต เม กิเลสราสิ อชฺช ปหีโน’’ติ อาวชฺชนฺตสฺส พลวโสมนสฺสํ อุปฺปชฺชติ, จิตฺตํ ปสีทติ, จิเตฺต ปสเนฺน โลหิตํ ปสีทติ, โลหิเต ปสเนฺน มนจฺฉฎฺฐานิ อินฺทฺริยานิ อติวิย วิโรจนฺติฯ ปรินิพฺพานทิวเสปิ – ‘‘อชฺช, ทานาหํ, อเนเกหิ  พุทฺธสตสหเสฺสหิ ปวิฎฺฐํ  นาม นครํ ปวิสิสฺสามี’’ติ อาวชฺชนฺตสฺส  พลวโสมนสฺสํ อุปฺปชฺชติ, จิตฺตํ ปสีทติ, จิเตฺต ปสเนฺน โลหิตํ ปสีทติ, โลหิเต ปสเนฺน มนจฺฉฎฺฐานิ อินฺทฺริยานิ อติวิย วิโรจนฺติฯ อิติ อาหารวิเสเสน เจว พลวโสมนเสฺสน จ อิเมสุ ทฺวีสุ กาเลสุ เอวํ โหตีติ เวทิตพฺพํฯ ติ ปาจีนโต นิวตฺตนสาลวเนฯ นฺติ ยมกสาลรุกฺขานํ มเชฺฌฯ</p>


<p>นฺติ คาถา สงฺคีติกาเล ฐปิตาฯ</p>


<p>   ติ เอตฺถ ตทา กิร ภควติ นหายเนฺต อโนฺตนทิยํ มจฺฉกจฺฉปา จ อุภโตตีเรสุ วนสโณฺฑ จ สพฺพํ สุวณฺณวณฺณเมว โหติฯ นฺติ ตสฺสาเยว นทิยา ตีเร อมฺพวนํฯ นฺติ ตสฺมิํ กิร ขเณ อานนฺทเตฺถโร อุทกสาฎกํ ปีเฬโนฺต โอหียิ, จุนฺทเตฺถโร สมีเป อโหสิฯ ตํ ภควา อามเนฺตสิฯ</p>


<p>นฺติ อิมาปิ คาถา สงฺคีติกาเลเยว ฐปิตาฯ ตตฺถ ติ ภควา อิธ สาสเน ธเมฺม ปวตฺตา, จตุราสีติ ธมฺมกฺขนฺธสหสฺสานิ ปวตฺตานีติ อโตฺถฯ ติ สตฺถุ ปุรโตว นิสีทิฯ เอตฺตาวตา จ เถโร อนุปฺปโตฺตฯ เอวํ อนุปฺปตฺตํ อถ โข ภควา อายสฺมนฺตํ อานนฺทํ อามเนฺตสิฯ</p>


<p> ติ เย อเญฺญสํ ทานานิสํสสงฺขาตา ลาภา โหนฺติ, เต อลาภาฯ นฺติ ปุญฺญวิเสเสน ลทฺธมฺปิ มนุสฺสตฺตํ ทุลฺลทฺธํฯ ติ ยสฺส ตวฯ อุตฺตณฺฑุลํ วา อติกิลินฺนํ วา โก ชานาติ, กีทิสมฺปิ ปจฺฉิมํ ปิณฺฑปาตํ ปริภุญฺชิตฺวา ตถาคโต ปรินิพฺพุโต, อทฺธา เต ยํ วา ตํ วา ทินฺนํ ภวิสฺสตีติฯ ติ ทิฎฺฐธมฺมิกสมฺปรายิกทานานิสํสสงฺขาตา ลาภาฯ นฺติ ตุยฺหํ มนุสฺสตฺตํ สุลทฺธํฯ ติ สพฺพากาเรน สมานผลาฯ</p>


<p>นนุ จ ยํ สุชาตาย ทินฺนํ ปิณฺฑปาตํ ภุญฺชิตฺวา ตถาคโต อภิสมฺพุโทฺธ, โส สราคสโทสสโมหกาเล ปริภุโตฺต, อยํ ปน จุเนฺทน ทิโนฺน วีตราควีตโทสวีตโมหกาเล ปริภุโตฺต, กสฺมา เอเต สมผลาติ? ปรินิพฺพานสมตาย จ สมาปตฺติสมตาย จ อนุสฺสรณสมตาย จฯ ภควา  หิ สุชาตาย ทินฺนํ ปิณฺฑปาตํ ปริภุญฺชิตฺวา สอุปาทิเสสาย นิพฺพานธาตุยา ปรินิพฺพุโต, จุเนฺทน ทินฺนํ ปริภุญฺชิตฺวา อนุปาทิเสสาย นิพฺพานธาตุยา ปรินิพฺพุโตติ เอวํ ปิ สมผลาฯ อภิสมฺพุชฺฌนทิวเส จ จตุวีสติโกฎิสตสหสฺสสงฺขฺยา  สมาปตฺติโย สมาปชฺชิ, ปรินิพฺพานทิวเสปิ สพฺพา ตา สมาปชฺชีติ เอวํ  สมผลาฯ สุชาตา จ อปรภาเค อโสฺสสิ – ‘‘น กิเรสา รุกฺขเทวตา, โพธิสโตฺต กิเรส, ตํ กิร ปิณฺฑปาตํ ปริภุญฺชิตฺวา อนุตฺตรํ สมฺมาสโมฺพธิํ อภิสมฺพุโทฺธ , สตฺตสตฺตาหํ กิรสฺส เตน ยาปนํ อโหสี’’ติฯ ตสฺสา อิทํ สุตฺวา – ‘‘ลาภา วต เม’’ติ อนุสฺสรนฺติยา พลวปีติโสมนสฺสํ อุทปาทิฯ จุนฺทสฺสาปิ อปรภาเค – ‘‘อวสานปิณฺฑปาโต กิร มยา ทิโนฺน, ธมฺมสีสํ กิร เม คหิตํ, มยฺหํ กิร ปิณฺฑปาตํ ปริภุญฺชิตฺวา สตฺถา อนุปาทิเสสาย นิพฺพานธาตุยา ปรินิพฺพุโต’’ติ สุตฺวา ‘‘ลาภา วต เม’’ติ อนุสฺสรโต พลวโสมนสฺสํ อุทปาทีติ เอวํ ปิ สมผลาติ เวทิตพฺพาฯ</p>


<p>นฺติ ปริวารสํวตฺตนิกํฯ นฺติ เชฎฺฐกภาวสํวตฺตนิกํฯ</p>


<p>ติ สีลสํยเมน สํยมนฺตสฺส, สํวเร ฐิตสฺสาติ อโตฺถฯ ติ ปญฺจวิธํ เวรํ น วฑฺฒติฯ นฺติ กุสโล ปน ญาณสมฺปโนฺน อริยมเคฺคน อนวเสสํ ปาปกํ ลามกํ อกุสลํ ชหาติฯ ติ โส อิมํ ปาปกํ ชหิตฺวา ราคาทีนํ ขยา กิเลสนิพฺพาเนน นิพฺพุโตติฯ อิติ จุนฺทสฺส จ ทกฺขิณํ, อตฺตโน จ ทกฺขิเณยฺยสมฺปตฺติํ สมฺปสฺสมาโน อุทานํ อุทาเนสีติฯ</p>

</p>


<h3>ยมกสาลาวณฺณนา</h3>
<p> นฺติ อิธ ภิกฺขูนํ คณนปริเจฺฉโท นตฺถิฯ เวฬุวคาเม เวทนาวิกฺขมฺภนโต ปฎฺฐาย หิ – ‘‘น จิเรน ภควา ปรินิพฺพายิสฺสตี’’ติ สุตฺวา ตโต ตโต อาคเตสุ ภิกฺขูสุ เอกภิกฺขุปิ ปกฺกโนฺต นาม นตฺถิฯ ตสฺมา คณนวีติวโตฺต สโงฺฆ อโหสิฯ นฺติ ยเถว หิ กลมฺพนทีตีรโต ราชมาตุวิหารทฺวาเรน ถูปารามํ คนฺตพฺพํ  โหติ, เอวํ หิรญฺญวติยา ปาริมตีรโต สาลวนุยฺยานํ, ยถา อนุราธปุรสฺส ถูปาราโม, เอวํ ตํ กุสินารายํ โหติฯ ยถา ถูปารามโต ทกฺขิณทฺวาเรน นครํ ปวิสนมโคฺค ปาจีนมุโข  คนฺตฺวา อุตฺตเรน นิวโตฺต, เอวํ อุยฺยานโต สาลวนํ ปาจีนมุขํ คนฺตฺวา อุตฺตเรน นิวตฺตํฯ ตสฺมา ตํ – ‘‘อุปวตฺตน’’นฺติ วุจฺจติฯ   นฺติ ตสฺส กิร มญฺจกสฺส เอกา สาลปนฺติ สีสภาเค โหติ, เอกา ปาทภาเคฯ ตตฺราปิ เอโก ตรุณสาโล สีสภาคสฺส อาสโนฺน โหติ, เอโก ปาทภาคสฺสฯ อปิ จ  นาม มูลขนฺธวิฎปปเตฺตหิ อญฺญมญฺญํ สํสิพฺพิตฺวา ฐิตสาลาติ วุตฺตํฯ ติ ตสฺมิํ กิร อุยฺยาเน ราชกุลสฺส สยนมโญฺจ อตฺถิ, ตํ สนฺธาย ปญฺญเปหีติ อาหฯ เถโรปิ ตํเยว ปญฺญเปตฺวา อทาสิฯ</p>


<p>ติ ตถาคตสฺส หิ –</p>


<p>
‘‘โคจริ กฬาโป คเงฺคโยฺย, ปิงฺคโล ปพฺพเตยฺยโก;  
  
เหมวโต จ ตโมฺพ จ, มนฺทากินิ อุโปสโถ;  
  
ฉทฺทโนฺตเยว ทสโม, เอเต นาคานมุตฺตมา’’ติฯ –  
</p>
  
<p>เอตฺถ ยํ ทสนฺนํ โคจริสงฺขาตานํ ปกติหตฺถีนํ พลํ, ตํ เอกสฺส กฬาปสฺสาติฯ เอวํ ทสคุณวฑฺฒิตาย คณนาย ปกติหตฺถีนํ โกฎิสหสฺสพลปฺปมาณํ พลํ, ตํ สพฺพมฺปิ จุนฺทสฺส ปิณฺฑปาตํ ปริภุตฺตกาลโต ปฎฺฐาย จงฺควาเร ปกฺขิตฺตอุทกํ วิย ปริกฺขยํ คตํฯ ปาวานครโต ตีณิ คาวุตานิ กุสินารานครํ, เอตสฺมิํ อนฺตเร ปญฺจวีสติยา ฐาเนสุ นิสีทิตฺวา มหตา อุสฺสาเหน อาคจฺฉโนฺตปิ สูริยสฺส อตฺถงฺคมิตเวลายํ สญฺฌาสมเย ภควา สาลวนํ ปวิโฎฺฐฯ เอวํ โรโค สพฺพํ อาโรคฺยํ มทฺทโนฺต อาคจฺฉติฯ เอตมตฺถํ ทเสฺสโนฺต วิย สพฺพโลกสฺส สํเวคกรํ วาจํ ภาสโนฺต – ‘‘กิลโนฺตสฺมิ, อานนฺท, นิปชฺชิสฺสามี’’ติ อาหฯ</p>


<p>กสฺมา ปน ภควา เอวํ มหเนฺตน อุสฺสาเหน อิธาคโต, กิํ อญฺญตฺถ น สกฺกา ปรินิพฺพายิตุนฺติ? ปรินิพฺพายิตุํ นาม น กตฺถจิ น สกฺกา, ตีหิ ปน การเณหิ อิธาคโต, อิทญฺหิ ภควา เอวํ ปสฺสติ – ‘‘มยิ อญฺญตฺถ ปรินิพฺพายเนฺต มหาสุทสฺสนสุตฺตสฺส อตฺถุปฺปตฺติ น ภวิสฺสติ, กุสินารายํ  ปน ปรินิพฺพายเนฺต ยมหํ เทวโลเก อนุภวิตพฺพํ สมฺปตฺติํ มนุสฺสโลเกเยว อนุภวิํ, ตํ ทฺวีหิ ภาณวาเรหิ มเณฺฑตฺวา เทเสสฺสามิ, ตํ เม สุตฺวา พหู ชนา กุสลํ กาตพฺพํ มญฺญิสฺสนฺตี’’ติฯ</p>


<p>อปรมฺปิ  ปสฺสติ – ‘‘มํ อญฺญตฺถ ปรินิพฺพายนฺตํ สุภโทฺท น ปสฺสิสฺสติ, โส จ พุทฺธเวเนโยฺย , น สาวกเวเนโยฺย; น ตํ สาวกา วิเนตุํ สโกฺกนฺติฯ กุสินารายํ ปรินิพฺพายนฺตํ ปน มํ โส อุปสงฺกมิตฺวา ปญฺหํ ปุจฺฉิสฺสติ, ปญฺหาวิสฺสชฺชนปริโยสาเน จ สรเณสุ ปติฎฺฐาย มม สนฺติเก ปพฺพชฺชญฺจ อุปสมฺปทญฺจ ลภิตฺวา กมฺมฎฺฐานํ คเหตฺวา มยิ ธรมาเนเยว อรหตฺตํ ปตฺวา ปจฺฉิมสาวโก ภวิสฺสตี’’ติฯ</p>


<p>อปรมฺปิ ปสฺสติ – ‘‘มยิ อญฺญตฺถ ปรินิพฺพายเนฺต ธาตุภาชนีเย มหากลโห ภวิสฺสติ, โลหิตํ นที วิย สนฺทิสฺสติฯ กุสินารายํ ปรินิพฺพุเต โทณพฺราหฺมโณ ตํ วิวาทํ วูปสเมตฺวา ธาตุโย วิภชิสฺสตี’’ติฯ อิเมหิ ตีหิ การเณหิ ภควา เอวํ มหเนฺตน อุสฺสาเหน อิธาคโตติ เวทิตโพฺพฯ</p>


<p>นฺติ เอตฺถ กามโภคีเสยฺยา, เปตเสยฺยา, สีหเสยฺยา, ตถาคตเสยฺยาติ จตโสฺส เสยฺยาฯ</p>


<p>ตตฺถ – ‘‘เยภุเยฺยน, ภิกฺขเว, กามโภคี สตฺตา วาเมน ปเสฺสน เสนฺตี’’ติ อยํ  เตสุ หิ เยภุเยฺยน ทกฺขิเณน ปเสฺสน สยนฺตา นาม นตฺถิฯ</p>


<p>‘‘เยภุเยฺยน, ภิกฺขเว, เปตา อุตฺตานา เสนฺตี’’ติ อยํ  อปฺปมํสโลหิตตฺตา หิ เปตา อฎฺฐิสงฺฆาฎชฎิตา เอเกน ปเสฺสน สยิตุํ น สโกฺกนฺติ, อุตฺตานาว เสนฺติฯ</p>


<p>‘‘สีโห, ภิกฺขเว, มิคราชา ทกฺขิเณน ปเสฺสน เสยฺยํ กเปฺปติ…เป.… อตฺตมโน โหตี’’ติ (อ. นิ. ๔.๒๔๖) อยํ  เตชุสฺสทตฺตา หิ สีโห มิคราชา เทฺว ปุริมปาเท เอกสฺมิํ ฐาเน, ปจฺฉิมปาเท เอกสฺมิํ ฐาเน ฐเปตฺวา นงฺคุฎฺฐํ อนฺตรสตฺถิมฺหิ ปกฺขิปิตฺวา ปุริมปาทปจฺฉิมปาทนงฺคุฎฺฐานํ ฐิโตกาสํ สลฺลเกฺขตฺวา ทฺวินฺนํ ปุริมปาทานํ มตฺถเก สีสํ ฐเปตฺวา สยติฯ ทิวสํ สยิตฺวาปิ ปพุชฺฌมาโน น อุตฺรสโนฺต ปพุชฺฌติ, สีสํ ปน อุกฺขิปิตฺวา ปุริมปาทาทีนํ ฐิโตกาสํ สลฺลเกฺขติฯ สเจ กิญฺจิ ฐานํ วิชหิตฺวา ฐิตํ โหติ – ‘‘น ยิทํ ตุยฺหํ ชาติยา สูรภาวสฺส จ อนุรูป’’นฺติ อนตฺตมโน หุตฺวา ตเตฺถว สยติ, น โคจราย ปกฺกมติฯ อวิชหิตฺวา ฐิเต ปน  – ‘‘ตุยฺหํ ชาติยา จ สูรภาวสฺส จ อนุรูปมิท’’นฺติ หฎฺฐตุโฎฺฐ อุฎฺฐาย สีหวิชมฺภิตํ  วิชมฺภิตฺวา เกสรภารํ วิธุนิตฺวา ติกฺขตฺตุํ สีหนาทํ นทิตฺวา โคจราย ปกฺกมติฯ</p>


<p>‘‘จตุตฺถชฺฌานเสยฺยา  ปน ติ วุจฺจติ’’ (อ. นิ. ๔.๒๔๖)ฯ ตาสุ อิธ สีหเสยฺยา อาคตาฯ อยญฺหิ เตชุสฺสทอิริยาปถตฺตา อุตฺตมเสยฺยา นามฯ</p>


<p>นฺติ ทกฺขิณปาเท วามปาทํฯ ติ อติอาธาย, อีสกํ อติกฺกมฺม ฐเปตฺวาฯ โคปฺผเกน หิ โคปฺผเก, ชาณุนา วา ชาณุมฺหิ สงฺฆฎฺฎิยมาเน อภิณฺหํ เวทนา อุปฺปชฺชติ, จิตฺตํ เอกคฺคํ น โหติ, เสยฺยา อผาสุกา โหติฯ ยถา ปน น สงฺฆเฎฺฎติ, เอวํ อติกฺกมฺม ฐปิเต เวทนา นุปฺปชฺชติ, จิตฺตํ เอกคฺคํ โหติ, เสยฺยา ผาสุ โหติฯ ตสฺมา เอวํ นิปชฺชิฯ อนุฎฺฐานเสยฺยํ อุปคตตฺตา ปเนตฺถ – ‘‘อุฎฺฐานสญฺญํ มนสิ กริตฺวา’’ติ น วุตฺตํฯ กายวเสน เจตฺถ อนุฎฺฐานํ เวทิตพฺพํ, นิทฺทาวเสน ปน ตํ รตฺติํ ภควโต ภวงฺคสฺส โอกาโสเยว นาโหสิฯ ปฐมยามสฺมิญฺหิ มลฺลานํ ธมฺมเทสนา อโหสิ, มชฺฌิมยาเม สุภทฺทสฺส ปจฺฉิมยาเม ภิกฺขุสงฺฆํ โอวทิ, พลวปจฺจูเส ปรินิพฺพายิฯ</p>


<p>ติ สเพฺพ สมนฺตโต ปุปฺผิตา มูลโต ปฎฺฐาย ยาว อคฺคา เอกจฺฉนฺนา อเหสุํ, น เกวลญฺจ ยมกสาลาเยว, สเพฺพปิ รุกฺขา สพฺพปาลิผุลฺลาว อเหสุํฯ น เกวลญฺหิ ตสฺมิํเยว อุยฺยาเน, สกลญฺหิปิ ทสสหสฺสจกฺกวาเฬ ปุปฺผูปคา ปุปฺผํ คณฺหิํสุ, ผลูปคา ผลํ คณฺหิํสุ, สพฺพรุกฺขานํ ขเนฺธสุ ขนฺธปทุมานิ, สาขาสุ สาขาปทุมานิ, วลฺลีสุ วลฺลิปทุมานิ, อากาเสสุ อากาสปทุมานิ ปถวีตลํ ภินฺทิตฺวา ทณฺฑปทุมานิ ปุปฺผิํสุฯ สโพฺพ มหาสมุโทฺท ปญฺจวณฺณปทุมสญฺฉโนฺน อโหสิฯ ติโยชนสหสฺสวิตฺถโต หิมวา ฆนพทฺธโมรปิญฺฉกลาโป วิย, นิรนฺตรํ มาลาทามควจฺฉิโก วิย, สุฎฺฐุ ปีเฬตฺวา อาพทฺธปุปฺผวฎํสโก วิย, สุปูริตํ ปุปฺผจโงฺกฎกํ วิย จ อติรมณีโย อโหสิฯ</p>


<p>ติ เต ยมกสาลา ภุมฺมเทวตาหิ สญฺจลิตขนฺธสาขวิฎปา ตถาคตสฺส สรีรํ อวกิรนฺติ, สรีรสฺส อุปริ ปุปฺผานิ วิกิรนฺตีติ อโตฺถฯ ติ อโชฺฌตฺถรนฺตา วิย กิรนฺติฯ ติ อภิณฺหํ ปุนปฺปุนํ ปกิรนฺติเยวฯ ติ  เทวโลเก นนฺทโปกฺขรณีสมฺภวานิ, ตานิ โหนฺติ  สุวณฺณวณฺณานิ ปณฺณจฺฉตฺตปฺปมาณปตฺตานิ, มหาตุมฺพมตฺตํ เรณุํ คณฺหนฺติฯ น เกวลญฺจ มนฺทารวปุปฺผาเนว, อญฺญานิปิ ปน ทิพฺพานิ ปาริจฺฉตฺตกโกวิฬารปุปฺผาทีนิ สุวณฺณจโงฺกฎกานิ ปูเรตฺวา จกฺกวาฬมุขวฎฺฎิยมฺปิ ติทสปุเรปิ พฺรหฺมโลเกปิ ฐิตาหิ เทวตาหิ ปวิฎฺฐานิ, อนฺตลิกฺขา ปตนฺติฯ นฺติ อนฺตรา อวิกิณฺณาเนว อาคนฺตฺวา ปตฺตกิญฺชกฺขเรณุจุเณฺณหิ ตถาคตสฺส สรีรเมว โอกิรนฺติฯ</p>


<p>  ติ เทวตานํ อุปกปฺปนจนฺทนจุณฺณานิฯ น เกวลญฺจ เทวตานํเยว, นาคสุปณฺณมนุสฺสานมฺปิ อุปกปฺปนจนฺทนจุณฺณานิฯ น เกวลญฺจ จนฺทนจุณฺณาเนว, กาฬานุสาริกโลหิตจนฺทนาทิสพฺพทิพฺพคนฺธชาลจุณฺณานิ, หริตาลอญฺชนสุวณฺณรชตจุณฺณานิ สพฺพทิพฺพคนฺธวาสวิกติโย สุวณฺณรชตาทิสมุเคฺค ปูเรตฺวา จกฺกวาฬมุขวฎฺฎิอาทีสุ ฐิตาหิ เทวตาหิ ปวิฎฺฐานิ อนฺตรา อวิปฺปกิริตฺวา ตถาคตเสฺสว สรีรํ โอกิรนฺติฯ</p>


<p>ติ เทวตานํ อุปกปฺปนตูริยานิฯ น เกวลญฺจ ตานิเยว, สพฺพานิปิ ตนฺติพทฺธจมฺมปริโยนทฺธฆนสุสิรเภทานิ ทสสหสฺสจกฺกวาเฬสุ เทวนาคสุปณฺณมนุสฺสานํ ตูริยานิ เอกจกฺกวาเฬ สนฺนิปติตฺวา อนฺตลิเกฺข วชฺชนฺตีติ เวทิตพฺพานิฯ</p>


<p>ติ วรุณวารณเทวตา กิร นาเมตา ทีฆายุกา เทวตา – ‘‘มหาปุริโส มนุสฺสปเถ นิพฺพตฺติตฺวา พุโทฺธ ภวิสฺสตี’’ติ สุตฺวา ‘‘ปฎิสนฺธิคฺคหณทิวเส นํ คเหตฺวา คมิสฺสามา’’ติ มาลํ คเนฺถตุมารภิํสุฯ ตา คนฺถมานาว – ‘‘มหาปุริโส มาตุกุจฺฉิยํ นิพฺพโตฺต’’ติ สุตฺวา ‘‘ตุเมฺห กสฺส คนฺถถา’’ติ วุตฺตา ‘‘น ตาว นิฎฺฐาติ, กุจฺฉิโต นิกฺขมนทิวเส คณฺหิตฺวา คมิสฺสามา’’ติ อาหํสุฯ ปุนปิ ‘‘นิกฺขโนฺต’’ติ สุตฺวา ‘‘มหาภินิกฺขมนทิวเส คมิสฺสามา’’ติฯ เอกูนติํสวสฺสานิ ฆเร วสิตฺวา ‘‘อชฺช มหาภินิกฺขมนํ นิกฺขโนฺต’’ติปิ สุตฺวา ‘‘อภิสโมฺพธิทิวเส คมิสฺสามา’’ติฯ ฉพฺพสฺสานิ ปธานํ กตฺวา ‘‘อชฺช อภิสมฺพุโทฺธ’’ติปิ สุตฺวา ‘‘ธมฺมจกฺกปฺปวตฺตนทิวเส คมิสฺสามา’’ติฯ ‘‘สตฺตสตฺตาหานิ โพธิมเณฺฑ วีตินาเมตฺวา  อิสิปตนํ คนฺตฺวา ธมฺมจกฺกํ ปวตฺติต’’นฺติปิ สุตฺวา ‘‘ยมกปาฎิหาริยทิวเส คมิสฺสามา’’ติฯ ‘‘อชฺช ยมกปาฎิหาริยํ กรี’’ติปิ  สุตฺวา ‘‘เทโวโรหณทิวเส คมิสฺสามา’’ติฯ ‘‘อชฺช เทโวโรหณํ กรี’’ติปิ สุตฺวา ‘‘อายุสงฺขาโรสฺสชฺชเน คมิสฺสามา’’ติฯ ‘‘อชฺช อายุสงฺขารํ โอสฺสชี’’ติปิ สุตฺวา ‘‘น ตาว นิฎฺฐาติ, ปรินิพฺพานทิวเส คมิสฺสามา’’ติฯ ‘‘อชฺช ภควา ยมกสาลานมนฺตเร ทกฺขิเณน ปเสฺสน สโต สมฺปชาโน สีหเสยฺยํ อุปคโต พลวปจฺจูสสมเย ปรินิพฺพายิสฺสติฯ ตุเมฺห กสฺส คนฺถถา’’ติ สุตฺวา ปน – ‘‘กินฺนาเมตํ, ‘อเชฺชว มาตุกุจฺฉิยํ ปฎิสนฺธิํ คณฺหิ, อเชฺชว มาตุกุจฺฉิโต นิกฺขมิ, อเชฺชว มหาภินิกฺขมนํ นิกฺขมิ, อเชฺชว พุโทฺธ อโหสิ, อเชฺชว ธมฺมจกฺกํ ปวตฺตยิ, อเชฺชว ยมกปาฎิหาริยํ อกาสิ, อเชฺชว เทวโลกา โอติโณฺณ, อเชฺชว อายุสงฺขารํ โอสฺสชิ, อเชฺชว กิร ปรินิพฺพายิสฺสตี’ติฯ นนุ นาม ทุติยทิวเส ยาคุปานกาลมตฺตมฺปิ ฐาตพฺพํ อสฺสฯ ทส ปารมิโย ปูเรตฺวา พุทฺธตฺตํ ปตฺตสฺส นาม อนนุจฺฉวิกเมต’’นฺติ อปรินิฎฺฐิตาว มาลาโย คเหตฺวา อาคมฺม อโนฺต จกฺกวาเฬ  โอกาสํ อลภมานา จกฺกวาฬมุขวฎฺฎิยํ ลมฺพิตฺวา จกฺกวาฬมุขวฎฺฎิยาว อาธาวนฺติโย หเตฺถน หตฺถํ คีวาย คีวํ คเหตฺวา ตีณิ รตนานิ อารพฺภ ทฺวตฺติํส มหาปุริสลกฺขณานิ ฉพฺพณฺณรสฺมิโย ทส ปารมิโย อฑฺฒฉฎฺฐานิ ชาตกสตานิ จุทฺทส พุทฺธญาณานิ อารพฺภ คายิตฺวา ตสฺส ตสฺส อวสาเน ‘‘มหายโส, มหายโส’’ติ วทนฺติฯ อิทเมตํ ปฎิจฺจ วุตฺตํ – ‘‘ทิพฺพานิปิ สงฺคีตานิ อนฺตลิเกฺข วตฺตนฺติ ตถาคตสฺส ปูชายา’’ติฯ</p>


<p> ภควา ปน ยมกสาลานํ อนฺตรา ทกฺขิเณน ปเสฺสน นิปโนฺนเยว ปถวีตลโต ยาว จกฺกวาฬมุขวฎฺฎิยา, จกฺกวาฬมุขวฎฺฎิโต จ ยาว พฺรหฺมโลกา สนฺนิปติตาย ปริสาย มหนฺตํ อุสฺสาหํ ทิสฺวา อายสฺมโต อานนฺทสฺส อาโรเจสิฯ เตน วุตฺตํ – ‘‘อถ โข ภควา อายสฺมนฺตํ อานนฺทํ…เป.… ตถาคตสฺส ปูชายา’’ติฯ เอวํ มหาสกฺการํ ทเสฺสตฺวา เตนาปิ อตฺตโน อสกฺกตภาวเมว ทสฺสโนฺต ติอาทิมาหฯ</p>


<p>อิทํ วุตฺตํ โหติ – ‘‘อานนฺท, มยา ทีปงฺกรปาทมูเล นิปเนฺนน อฎฺฐ ธเมฺม สโมธาเนตฺวา อภินีหารํ กโรเนฺตน  น มาลาคนฺธตูริยสงฺคีตานํ อตฺถาย อภินีหาโร กโต, น เอตทตฺถาย ปารมิโย ปูริตาฯ ตสฺมา น โข อหํ เอตาย ปูชาย ปูชิโต นาม โหมี’’ติฯ</p>


<p>กสฺมา  ปน ภควา อญฺญตฺถ เอกํ อุมาปุปฺผมตฺตมฺปิ คเหตฺวา พุทฺธคุเณ อาวเชฺชตฺวา กตาย ปูชาย พุทฺธญาเณนาปิ อปริจฺฉินฺนํ วิปากํ วเณฺณตฺวา อิธ เอวํ มหนฺตํ ปูชํ ปฎิกฺขิปตีติ? ปริสานุคฺคเหน เจว สาสนสฺส จ จิรฎฺฐิติกามตายฯ สเจ หิ ภควา เอวํ น ปฎิกฺขิเปยฺย, อนาคเต สีลสฺส อาคตฎฺฐาเน สีลํ น ปริปูเรสฺสนฺติ, สมาธิสฺส อาคตฎฺฐาเน สมาธิํ น ปริปูเรสฺสนฺติ, วิปสฺสนาย อาคตฎฺฐาเน วิปสฺสนาคพฺภํ น คาหาเปสฺสนฺติฯ อุปฎฺฐาเก สมาทเปตฺวา ปูชํเยว กาเรนฺตา วิหริสฺสนฺติฯ อามิสปูชา จ นาเมสา สาสนํ เอกทิวสมฺปิ เอกยาคุปานกาลมตฺตมฺปิ สนฺธาเรตุํ น สโกฺกติฯ มหาวิหารสทิสญฺหิ วิหารสหสฺสํ มหาเจติยสทิสญฺจ เจติยสหสฺสมฺปิ สาสนํ ธาเรตุํ น สโกฺกนฺติฯ เยน กมฺมํ กตํ, ตเสฺสว โหติฯ สมฺมาปฎิปตฺติ ปน ตถาคตสฺส อนุจฺฉวิกา ปูชาฯ สา หิ เตน ปตฺถิตา เจว, สโกฺกติ สาสนญฺจ สนฺธาเรตุํ, ตสฺมา ตํ ทเสฺสโนฺต ติอาทิมาหฯ</p>


<p>ตตฺถ ติ นววิธสฺส โลกุตฺตรธมฺมสฺส อนุธมฺมํ ปุพฺพภาคปฎิปทํ ปฎิปโนฺน ฯ สาเยว ปน ปฎิปทา อนุจฺฉวิกตฺตา ‘‘สามีจี’’ติ วุจฺจติฯ ตํ สามีจิํ ปฎิปโนฺนติ  ตเมว ปุพฺพภาคปฎิปทาสงฺขาตํ อนุธมฺมํ จรติ ปูเรตีติ </p>


<p>ติ จ สีลํ อาจารปญฺญตฺติ ธุตงฺคสมาทานํ ยาว โคตฺรภุโต สมฺมาปฎิปทา เวทิตพฺพาฯ ตสฺมา โย ภิกฺขุ ฉสุ อคารเวสุ ปติฎฺฐาย ปญฺญตฺติํ อติกฺกมติ, อเนสนาย ชีวิกํ กเปฺปติ, อยํ น ธมฺมานุธมฺมปฺปฎิปโนฺนฯ โย ปน สพฺพํ อตฺตโน ปญฺญตฺตํ สิกฺขาปทํ ชินเวลํ ชินมริยาทํ ชินกาฬสุตฺตํ อณุมตฺตมฺปิ น วีติกฺกมติ, อยํ ธมฺมานุธมฺมปฺปฎิปโนฺน นามฯ ภิกฺขุนิยาปิ เอเสว นโยฯ โย อุปาสโก ปญฺจ เวรานิ ทส อกุสลกมฺมปเถ สมาทาย วตฺตติ อเปฺปติ, อยํ น ธมฺมานุธมฺมปฺปฎิปโนฺนฯ โย ปน ตีสุ สรเณสุ, ปญฺจสุปิ สีเลสุ, ทสสุ สีเลสุ ปริปูรการี โหติ, มาสสฺส อฎฺฐ อุโปสเถ กโรติ, ทานํ เทติ, คนฺธปูชํ มาลาปูชํ กโรติ, มาตรํ ปิตรํ  อุปฎฺฐาติ, ธมฺมิเก สมณพฺราหฺมเณ อุปฎฺฐาติ, อยํ ธมฺมานุธมฺมปฺปฎิปโนฺน นามฯ อุปาสิกายปิ เอเสว นโยฯ</p>


<p>  ติ อุตฺตมาย ปูชายฯ อยญฺหิ นิรามิสปูชา นาม สโกฺกติ มม สาสนํ สนฺธาเรตุํฯ ยาว หิ อิมา จตโสฺส ปริสา มํ อิมาย ปูเชสฺสนฺติ, ตาว มม สาสนํ มเชฺฌ นภสฺส ปุณฺณจโนฺท วิย วิโรจิสฺสตีติ ทเสฺสติฯ</p>


<h3>อุปวาณเตฺถรวณฺณนา</h3>
<p> ติ อปเนสิฯ ติ อปคจฺฉฯ เถโร เอกวจเนเนว ตาลวณฺฎํ นิกฺขิปิตฺวา เอกมนฺตํ อฎฺฐาสิฯ ติอาทิ ปฐมโพธิยํ อนิพทฺธุปฎฺฐากภาวํ สนฺธายาหฯ ติ เอวํ เถเรน วุเตฺต อานโนฺท อุปวาณสฺส สโทสภาวํ สลฺลเกฺขติ, ‘หนฺทสฺส นิโทฺทสภาวํ กเถสฺสามี’ติ ภควา ติอาทิมาหฯ ตตฺถ ติ อิทํ อสญฺญสตฺตานเญฺจว อรูปเทวตานญฺจ โอหีนภาวํ สนฺธาย วุตฺตํฯ ติ อสมฺผุโฎฺฐ อภริโต วาฯ ภควโต กิร อาสนฺนปเทเส วาลคฺคมเตฺต โอกาเส สุขุมตฺตภาวํ มาเปตฺวา ทส ทส มเหสกฺขา เทวตา อฎฺฐํสุฯ ตาสํ ปรโต วีสติ วีสติฯ ตาสํ ปรโต ติํสติ ติํสติฯ ตาสํ ปรโต จตฺตาลีสํ จตฺตาลีสํฯ ตาสํ ปรโต ปญฺญาสํ ปญฺญาสํฯ ตาสํ ปรโต สฎฺฐิ สฎฺฐิ เทวตา อฎฺฐํสุฯ ตา อญฺญมญฺญํ หเตฺถน วา ปาเทน วา วเตฺถน วา น พฺยาพาเธนฺติฯ ‘‘อเปหิ มํ, มา ฆเฎฺฎหี’’ติ วตฺตพฺพาการํ นาม นตฺถิฯ ‘‘ตา  โข ปน เทวตาโย ทสปิ หุตฺวา วีสติปิ หุตฺวา ติํสมฺปิ หุตฺวา จตฺตาลีสมฺปิ หุตฺวา ปญฺญาสมฺปิ หุตฺวา อารคฺคโกฎินิตุทนมเตฺตปิ ติฎฺฐนฺติ, น จ อญฺญมญฺญํ พฺยาพาเธนฺตี’’ติ (อ. นิ. ๑.๓๗) วุตฺตสทิสาว อเหสุํฯ ติ อาวาเรโนฺตฯ เถโร กิร ปกติยาปิ มหาสรีโร หตฺถิโปตกสทิโสฯ โส ปํสุกูลจีวรํ ปารุปิตฺวา อติมหา วิย อโหสิฯ</p>


<p>ติ ภควโต มุขํ ทฎฺฐุํ อลภมานา เอวํ อุชฺฌายิํสุฯ กิํ ปน ตา เถรํ วินิวิชฺฌ ปสฺสิตุํ น สโกฺกนฺตีติ? อาม, น สโกฺกนฺติฯ เทวตา หิ ปุถุชฺชเน วินิวิชฺฌ ปสฺสิตุํ สโกฺกนฺติ, น ขีณาสเวฯ เถรสฺส จ มเหสกฺขตาย  เตชุสฺสทตาย อุปคนฺตุมฺปิ น สโกฺกนฺติฯ กสฺมา  ปน เถโรว เตชุสฺสโท, น อเญฺญ อรหโนฺตติ? ยสฺมา กสฺสปพุทฺธสฺส เจติเย อารกฺขเทวตา อโหสิฯ</p>


<p>วิปสฺสิมฺหิ กิร สมฺมาสมฺพุเทฺธ ปรินิพฺพุเต เอกคฺฆนสุวณฺณกฺขนฺธสทิสสฺส ธาตุสรีรสฺส เอกเมว เจติยํ อกํสุ, ทีฆายุกพุทฺธานญฺหิ เอกเมว เจติยํ โหติฯ ตํ มนุสฺสา รตนายามาหิ วิทตฺถิวิตฺถตาหิ ทฺวงฺคุลพหลาหิ สุวณฺณิฎฺฐกาหิ หริตาเลน จ มโนสิลาย จ มตฺติกากิจฺจํ ติลเตเลเนว อุทกกิจฺจํ สาเธตฺวา โยชนปฺปมาณํ อุฎฺฐเปสุํฯ ตโต ภุมฺมา เทวตา โยชนปฺปมาณํ, ตโต อากาสฎฺฐกเทวตา, ตโต อุณฺหวลาหกเทวตา, ตโต อพฺภวลาหกเทวตา, ตโต จาตุมหาราชิกา เทวตา, ตโต ตาวติํสา เทวตา โยชนปฺปมาณํ อุฎฺฐเปสุนฺติ เอวํ สตฺตโยชนิกํ เจติยํ อโหสิฯ มนุเสฺสสุ มาลาคนฺธวตฺถาทีนิ คเหตฺวา อาคเตสุ อารกฺขเทวตา คเหตฺวา เตสํ ปสฺสนฺตานํเยว เจติยํ ปูเชสิฯ</p>


<p>ตทา อยํ เถโร พฺราหฺมณมหาสาโล หุตฺวา เอกํ ปีตกํ วตฺถํ อาทาย คโตฯ เทวตา ตสฺส หตฺถโต วตฺถํ คเหตฺวา เจติยํ ปูเชสิฯ พฺราหฺมโณ ตํ ทิสฺวา ปสนฺนจิโตฺต ‘‘อหมฺปิ อนาคเต เอวรูปสฺส พุทฺธสฺส เจติเย อารกฺขเทวตา โหมี’’ติ ปตฺถนํ กตฺวา ตโต จุโต เทวโลเก นิพฺพตฺติฯ ตสฺส เทวโลเก จ มนุสฺสโลเก จ สํสรนฺตเสฺสว กสฺสโป ภควา โลเก อุปฺปชฺชิตฺวา ปรินิพฺพายิฯ ตสฺสาปิ เอกเมว ธาตุสรีรํ อโหสิฯ ตํ คเหตฺวา โยชนิกํ เจติยํ กาเรสุํฯ โส ตตฺถ อารกฺขเทวตา หุตฺวา สาสเน อนฺตรหิเต สเคฺค นิพฺพตฺติตฺวา อมฺหากํ ภควโต กาเล ตโต จุโต มหากุเล ปฎิสนฺธิํ คเหตฺวา นิกฺขมฺม ปพฺพชิตฺวา อรหตฺตํ ปโตฺตฯ อิติ เจติเย อารกฺขเทวตา หุตฺวา อาคตตฺตา เถโร เตชุสฺสโทติ เวทิตโพฺพฯ</p>


<p> , ติ อิติ อานนฺท, เทวตา อุชฺฌายนฺติ, น มยฺหํ ปุตฺตสฺส อโญฺญ โกจิ โทโส อตฺถีติ ทเสฺสติฯ</p>


<p> ติ กสฺมา อาห? ภควา ตุเมฺห – ‘‘เทวตา อุชฺฌายนฺตี’’ติ วทถ, กถํ ภูตา ปน ตา ตุเมฺห มนสิ กโรถ , กิํ ตุมฺหากํ ปรินิพฺพานํ อธิวาเสนฺตีติ ปุจฺฉติฯ อถ ภควา – ‘‘นาหํ อธิวาสนการณํ วทามี’’ติ ตาสํ อนธิวาสนภาวํ ทเสฺสโนฺต ติอาทิมาหฯ</p>


<p>ตตฺถ  ติ อากาเส ปถวิํ มาเปตฺวา ตตฺถ ปถวีสญฺญินิโยฯ ติ โรทนฺติฯ ติ มเชฺฌ ฉินฺนา วิย หุตฺวา ยโต วา ตโต วา ปปตนฺติฯ ติ อาวฎฺฎนฺติโย ปติตฎฺฐานเมว อาคจฺฉนฺติฯ ติ ปติตฎฺฐานโต ปรภาคํ วฎฺฎมานา คจฺฉนฺติฯ อปิจ เทฺว ปาเท ปสาเรตฺวา สกิํ ปุรโต สกิํ ปจฺฉโต สกิํ วามโต สกิํ ทกฺขิณโต สํปริวตฺตมานาปิ – ‘‘อาวฎฺฎนฺติ วิวฎฺฎนฺตี’’ติ วุจฺจนฺติฯ ติ ปกติปถวี กิร เทวตา ธาเรตุํ น สโกฺกติฯ ตตฺถ หตฺถโก พฺรหฺมา วิย เทวตา โอสีทนฺติฯ เตนาห ภควา – ‘‘โอฬาริกํ หตฺถก, อตฺตภาวํ อภินิมฺมินาหี’’ติ (อ. นิ. ๓.๑๒๘)ฯ ตสฺมา ยา เทวตา ปถวิยํ ปถวิํ มาเปสุํ, ตา สนฺธาเยตํ วุตฺตํ – ‘‘ปถวิยํ ปถวีสญฺญินิโย’’ติฯ</p>


<p>ติ ปหีนโทมนสฺสา สิลาถมฺภสทิสา อนาคามิขีณาสวเทวตาฯ</p>


<h3>จตุสํเวชนียฐานวณฺณนา</h3>
<p> ติ พุทฺธกาเล กิร ทฺวีสุ กาเลสุ ภิกฺขู สนฺนิปตนฺติ อุปกฎฺฐาย วสฺสูปนายิกาย กมฺมฎฺฐานคฺคหณตฺถํ, วุฎฺฐวสฺสา จ คหิตกมฺมฎฺฐานานุโยเคน นิพฺพตฺติตวิเสสาโรจนตฺถํฯ ยถา จ พุทฺธกาเล, เอวํ ตมฺพปณฺณิทีเปปิ อปารคงฺคาย ภิกฺขู โลหปาสาเท สนฺนิปติํสุ, ปารคงฺคาย ภิกฺขู ติสฺสมหาวิหาเรฯ เตสุ อปารคงฺคาย ภิกฺขู สงฺการฉฑฺฑกสมฺมชฺชนิโย คเหตฺวา อาคนฺตฺวา มหาวิหาเร สนฺนิปติตฺวา เจติเย สุธากมฺมํ กตฺวา – ‘‘วุฎฺฐวสฺสา อาคนฺตฺวา โลหปาสาเท สนฺนิปตถา’’ติ วตฺตํ กตฺวา ผาสุกฎฺฐาเนสุ วสิตฺวา วุฎฺฐวสฺสา อาคนฺตฺวา โลหปาสาเท ปญฺจนิกายมณฺฑเล, เยสํ ปาฬิ ปคุณา, เต ปาฬิํ สชฺฌายนฺติฯ เยสํ อฎฺฐกถา ปคุณา, เต อฎฺฐกถํ สชฺฌายนฺติฯ  โย ปาฬิํ วา อฎฺฐกถํ วา วิราเธติ , ตํ – ‘‘กสฺส สนฺติเก ตยา คหิต’’นฺติ วิจาเรตฺวา อุชุํ กตฺวา คาหาเปนฺติฯ ปารคงฺคาวาสิโนปิ ติสฺสมหาวิหาเร เอวเมว กโรนฺติฯ เอวํ ทฺวีสุ กาเลสุ สนฺนิปติเตสุ ภิกฺขูสุ เย ปุเร วสฺสูปนายิกาย กมฺมฎฺฐานํ คเหตฺวา คตา วิเสสาโรจนตฺถํ อาคจฺฉนฺติ, เอวรูเป สนฺธาย ‘‘ปุเพฺพ ภเนฺต วสฺสํวุฎฺฐา’’ติอาทิมาหฯ</p>


<p>ติ มนสา ภาวิเต สมฺภาวิเตฯ เย วา มโน มนํ ภาเวนฺติ วเฑฺฒนฺติ ราครชาทีนิ ปวาเหนฺติ, เอวรูเปติ อโตฺถฯ เถโร  กิร วตฺตสมฺปโนฺน มหลฺลกํ ภิกฺขุํ ทิสฺวา ถโทฺธ หุตฺวา น นิสีทติ, ปจฺจุคฺคมนํ กตฺวา หตฺถโต ฉตฺตญฺจ ปตฺตจีวรญฺจ คเหตฺวา ปีฐํ ปโปฺผเฎตฺวา เทติ, ตตฺถ นิสินฺนสฺส วตฺตํ กตฺวา เสนาสนํ ปฎิชคฺคิตฺวา เทติฯ นวกํ ภิกฺขุํ ทิสฺวา ตุณฺหีภูโต น นิสีทติ, สมีเป ฐตฺวา วตฺตํ กโรติฯ โส ตาย วตฺตปฎิปตฺติยา อปริหานิํ ปตฺถยมาโน เอวมาหฯ</p>


<p>อถ ภควา – ‘‘อานโนฺท มโนภาวนียานํ ทสฺสนํ น ลภิสฺสามี’’ติ จิเนฺตติ, หนฺทสฺส, มโนภาวนียานํ ทสฺสนฎฺฐานํ อาจิกฺขิสฺสามิ, ยตฺถ วสโนฺต อิโต จิโต จ อนาหิณฺฑิตฺวาว ลจฺฉติ มโนภาวนีเย ภิกฺขู ทสฺสนายาติ จิเนฺตตฺวา ติอาทิมาหฯ</p>


<p>ตตฺถ ติ พุทฺธาทีสุ ปสนฺนจิตฺตสฺส วตฺตสมฺปนฺนสฺส, ยสฺส ปาโต ปฎฺฐาย เจติยงฺคณวตฺตาทีนิ สพฺพวตฺตานิ กตาเนว ปญฺญายนฺติฯ ติ ทสฺสนารหานิ ทสฺสนตฺถาย คนฺตพฺพานิฯ ติ สํเวคชนกานิฯ ติ การณานิ, ปเทสฐานาเนว วาฯ</p>


<p>ติ อิทํ เจติยจาริกาย สตฺถกภาวทสฺสนตฺถํ วุตฺตํฯ ตตฺถ ติ เย จ ตาว ตตฺถ ตตฺถ เจติยงฺคณํ สมฺมชฺชนฺตา, อาสนานิ โธวนฺตา โพธิมฺหิ อุทกํ สิญฺจนฺตา อาหิณฺฑนฺติ, เตสุ วตฺตพฺพเมว นตฺถิ อสุกวิหาเร ‘‘เจติยํ วนฺทิสฺสามา’’ติ นิกฺขมิตฺวา ปสนฺนจิตฺตา อนฺตรา กาลงฺกโรนฺตาปิ อนนฺตราเยน สเคฺค ปติฎฺฐหิสฺสนฺติ เยวาติ ทเสฺสติฯ</p>


<h3>อานนฺทปุจฺฉากถาวณฺณนา</h3>
<p>   , ติ ยเทตํ มาตุคามสฺส อทสฺสนํ, อยเมตฺถ อุตฺตมา ปฎิปตฺตีติ ทเสฺสติฯ ทฺวารํ ปิทหิตฺวา เสนาสเน นิสิโนฺน หิ ภิกฺขุ อาคนฺตฺวา ทฺวาเร ฐิตมฺปิ มาตุคามํ ยาว น ปสฺสติ, ตาวสฺส เอกํเสเนว น โลโภ อุปฺปชฺชติ, น จิตฺตํ จลติฯ ทสฺสเน ปน สติเยว ตทุภยมฺปิ อสฺสฯ เตนาห – ‘‘อทสฺสนํ อานนฺทา’’ติฯ นฺติ ภิกฺขํ คเหตฺวา อุปคตฎฺฐานาทีสุ ทสฺสเน สติ กถํ ปฎิปชฺชิตพฺพนฺติ ปุจฺฉติฯ อถ ภควา ยสฺมา ขคฺคํ คเหตฺวา – ‘‘สเจ มยา สทฺธิํ อาลปสิ, เอเตฺถว เต สีสํ ปาเตสฺสามี’’ติ ฐิตปุริเสน วา, ‘‘สเจ มยา สทฺธิํ อาลปสิ, เอเตฺถว เต มํสํ มุรุมุราเปตฺวา ขาทิสฺสามี’’ติ  ฐิตยกฺขินิยา วา อาลปิตุํ วรํฯ เอกเสฺสว หิ อตฺตภาวสฺส ตปฺปจฺจยา วินาโส โหติ, น อปาเยสุ อปริจฺฉินฺนทุกฺขานุภวนํฯ มาตุคาเมน ปน อาลาปสลฺลาเป สติ วิสฺสาโส โหติ, วิสฺสาเส สติ โอตาโร โหติ, โอติณฺณจิโตฺต สีลพฺยสนํ ปตฺวา อปายปูรโก โหติ; ตสฺมา ติ อาหฯ วุตฺตมฺปิ เจตํ –</p>


<p>
‘‘สลฺลเป อสิหเตฺถน, ปิสาเจนาปิ สลฺลเป;  
  
อาสีวิสมฺปิ อาสีเท, เยน ทโฎฺฐ น ชีวติ;  
  
น เตฺวว เอโก เอกาย, มาตุคาเมน สลฺลเป’’ติฯ (อ. นิ. ๕.๕๕);  
</p>
  
<p>ติ สเจ มาตุคาโม ทิวสํ วา ปุจฺฉติ, สีลํ วา ยาจติ, ธมฺมํ วา โสตุกาโม โหติ, ปญฺหํ วา ปุจฺฉติ, ตถารูปํ วา ปนสฺส ปพฺพชิเตหิ กตฺตพฺพกมฺมํ โหติ, เอวรูเป กาเล อนาลปนฺตํ ‘‘มูโค อยํ, พธิโร อยํ, ภุตฺวาว พทฺธมุโข นิสีทตี’’ติ วทติ, ตสฺมา อวสฺสํ อาลปิตพฺพํ โหติฯ เอวํ อาลปเนฺตน ปน กถํ ปฎิปชฺชิตพฺพนฺติ ปุจฺฉติฯ อถ ภควา – ‘‘เอถ ตุเมฺห, ภิกฺขเว, มาตุมตฺตีสุ มาตุจิตฺตํ อุปฎฺฐเปถ, ภคินิมตฺตีสุ ภคินิจิตฺตํ อุปฎฺฐเปถ, ธีตุมตฺตีสุ ธีตุจิตฺตํ อุปฎฺฐเปถา’’ติ (สํ. นิ. ๔.๑๒๗) อิมํ โอวาทํ สนฺธาย ติ อาหฯ</p>


<p> ติ อตนฺติพทฺธา นิรุสฺสุกฺกา โหถฯ ติ อุตฺตมเตฺถ อรหเตฺต ฆเฎถฯ ติ ตทธิคมาย อนุโยคํ  กโรถฯ ติ ตตฺถ อวิปฺปมุฎฺฐสตีฯ วีริยาตาปโยเคน  กาเย จ ชีวิเต จ นิรเปกฺขตาย  เปสิตจิตฺตา วิหรถฯ</p>


<p>   ติ เตหิ ขตฺติยปณฺฑิตาทีหิ กถํ ปฎิปชฺชิตพฺพํฯ อทฺธา มํ เต ปฎิปุจฺฉิสฺสนฺติ – ‘‘กถํ, ภเนฺต, อานนฺท ตถาคตสฺส สรีเร ปฎิปชฺชิตพฺพ’’นฺติ; ‘‘เตสาหํ กถํ ปฎิวจนํ เทมี’’ติ ปุจฺฉติฯ ติ นเวน กาสิกวเตฺถนฯ ติ สุโปถิเตน กปฺปาเสนฯ กาสิกวตฺถญฺหิ สุขุมตฺตา เตลํ น คณฺหาติ, กปฺปาโส ปน คณฺหาติฯ ตสฺมา ‘‘วิหเตน กปฺปาเสนา’’ติ อาหฯ ติ โสวณฺณายฯ โสวณฺณญฺหิ อิธ ‘‘อยส’’นฺติ อธิเปฺปตํฯ</p>


<h3>ถูปารหปุคฺคลวณฺณนา</h3>
<p> ติ เอตฺถ กสฺมา ภควา อคารมเชฺฌ วสิตฺวา กาลงฺกตสฺส รโญฺญ ถูปารหตํ อนุชานาติ, น สีลวโต ปุถุชฺชนสฺส ภิกฺขุสฺสาติ? อนจฺฉริยตฺตาฯ ปุถุชฺชนภิกฺขูนญฺหิ  ถูเป อนุญฺญายมาเน ตมฺพปณฺณิทีเป ตาว ถูปานํ โอกาโส น ภเวยฺย, ตถา อเญฺญสุ ฐาเนสุฯ ตสฺมา ‘‘อนจฺฉริยา เต ภวิสฺสนฺตี’’ติ นานุชานาติฯ ราชา จกฺกวตฺตี เอโกว นิพฺพตฺตติ, เตนสฺส ถูโป อจฺฉริโย โหติฯ ปุถุชฺชนสีลวโต ปน ปรินิพฺพุตภิกฺขุโน วิย มหนฺตมฺปิ สกฺการํ กาตุํ วฎฺฎติเยวฯ</p>


<h3>อานนฺทอจฺฉริยธมฺมวณฺณนา</h3>
<p> นฺติ อิธ มณฺฑลมาโล วิหาโรติ อธิเปฺปโต, ตํ ปวิสิตฺวาฯ นฺติ ทฺวารพาหโกฎิยํ ฐิตํ อคฺคฬรุกฺขํฯ ติ โส กิรายสฺมา จิเนฺตสิ – ‘‘สตฺถารา มม สํเวคชนกํ วสนฎฺฐานํ กถิตํ, เจติยจาริกาย สาตฺถกภาโว กถิโต, มาตุคาเม ปฎิปชฺชิตพฺพปโญฺห วิสฺสชฺชิโต, อตฺตโน สรีเร ปฎิปตฺติ อกฺขาตา, จตฺตาโร ถูปารหา กถิตา, ธุวํ อชฺช ภควา ปรินิพฺพายิสฺสตี’’ติ, ตเสฺสวํ จินฺตยโต พลวโทมนสฺสํ อุปฺปชฺชิฯ อถสฺส เอตทโหสิ – ‘‘ภควโต สนฺติเก โรทนํ นาม อผาสุกํ, เอกมนฺตํ คนฺตฺวา  โสกํ ตนุกํ กริสฺสามี’’ติ, โส ตถา อกาสิฯ เตน วุตฺตํ – ‘‘โรทมาโน อฎฺฐาสี’’ติฯ</p>


<p>ติ อหญฺจ วต อมฺหิ, อหํ วตมฺหีติปิ ปาโฐฯ ติ โย มํ อนุกมฺปติ อนุสาสติ, เสฺว ทานิ ปฎฺฐาย กสฺส มุขโธวนํ ทสฺสามิ, กสฺส ปาเท โธวิสฺสามิ, กสฺส เสนาสนํ ปฎิชคฺคิสฺสามิ, กสฺส ปตฺตจีวรํ คเหตฺวา วิจริสฺสามีติ พหุํ วิลปิฯ ติ ภิกฺขุสงฺฆสฺส อนฺตเร เถรํ อทิสฺวา อามเนฺตสิฯ</p>


<p>  ติ เมตฺตจิตฺตวเสน ปวตฺติเตน มุขโธวนทานาทิกายกเมฺมนฯ ติ หิตวุทฺธิยา กเตนฯ ติ สุขโสมนเสฺสเนว กเตน, น ทุกฺขินา ทุมฺมเนน หุตฺวาติ อโตฺถฯ ติ เทฺว โกฎฺฐาเส กตฺวา อกเตนฯ ยถา หิ เอโก สมฺมุขาว กโรติ น ปรมฺมุขา, เอโก ปรมฺมุขาว กโรติ น สมฺมุขา เอวํ วิภาคํ อกตฺวา กเตนาติ วุตฺตํ โหติฯ ติ ปมาณวิรหิเตนฯ จกฺกวาฬมฺปิ หิ อติสมฺพาธํ, ภวคฺคมฺปิ อตินีจํ, ตยา กตํ กายกมฺมเมว  พหุนฺติ ทเสฺสติฯ</p>


<p>ติ เมตฺตจิตฺตวเสน ปวตฺติเตน มุขโธวนกาลาโรจนาทินา วจีกเมฺมนฯ อปิ จ โอวาทํ สุตฺวา – ‘‘สาธุ, ภเนฺต’’ติ วจนมฺปิ เมตฺตํ วจีกมฺมเมวฯ ติ กาลเสฺสว สรีรปฎิชคฺคนํ กตฺวา วิวิตฺตาสเน นิสีทิตฺวา – ‘‘สตฺถา อโรโค โหตุ, อพฺยาปโชฺช สุขี’’ติ เอวํ ปวตฺติเตน มโนกเมฺมนฯ ติ กปฺปสตสหสฺสํ อภินีหารสมฺปโนฺนสีติ ทเสฺสติฯ กตปุโญฺญสีติ จ เอตฺตาวตา วิสฺสโตฺถ มา ปมาทมาปชฺชิ, อถ โข ปธานมนุยุญฺชฯ เอวญฺหิ อนุยุโตฺต ขิปฺปํ โหหิสิ อนาสโว, ธมฺมสงฺคีติกาเล อรหตฺตํ ปาปุณิสฺสสิฯ น หิ มาทิสสฺส กตปาริจริยา นิปฺผลา นาม โหตีติ ทเสฺสติฯ</p>


<p> เอวญฺจ ปน วตฺวา มหาปถวิํ ปตฺถรโนฺต วิย อากาสํ วิตฺถาเรโนฺต วิย จกฺกวาฬคิริํ โอสาเรโนฺต วิย สิเนรุํ อุกฺขิเปโนฺต วิย มหาชมฺพุํ ขเนฺธ คเหตฺวา จาเลโนฺต วิย อายสฺมโต อานนฺทสฺส คุณกถํ อารภโนฺต อถ โข ภควา ภิกฺขู อามเนฺตสิฯ ตตฺถ ‘‘เยปิ  เต, ภิกฺขเว, เอตรหี’’ติ กสฺมา น วุตฺตํ? อญฺญสฺส พุทฺธสฺส นตฺถิตายฯ เอเตเนว เจตํ เวทิตพฺพํ – ‘‘ยถา จกฺกวาฬนฺตเรปิ อโญฺญ พุโทฺธ นตฺถี’’ติฯ ติ พฺยโตฺตฯ ติ ขนฺธธาตุอายตนาทีสุ กุสโลฯ</p>


<p> ติ เย ภควนฺตํ ปสฺสิตุกามา เถรํ อุปสงฺกมนฺติ, เย จ ‘‘อายสฺมา กิรานโนฺท สมนฺตปาสาทิโก อภิรูโป ทสฺสนีโย พหุสฺสุโต สงฺฆโสภโน’’ติ เถรสฺส คุเณ สุตฺวา อาคจฺฉนฺติ, เต สนฺธาย ‘‘ภิกฺขุปริสา อานนฺทํ ทสฺสนาย อุปสงฺกมนฺตี’’ติ วุตฺตํฯ เอส นโย สพฺพตฺถฯ ติ สวเนน โน ทสฺสนํ สเมตีติ สกมนา ตุฎฺฐจิตฺตาฯ นฺติ ‘‘กจฺจิ, อาวุโส, ขมนียํ, กจฺจิ ยาปนียํ, กจฺจิ โยนิโส มนสิกาเรน กมฺมํ กโรถ, อาจริยุปชฺฌาเย วตฺตํ ปูเรถา’’ติ เอวรูปํ ปฎิสนฺถารธมฺมํฯ ตตฺถ ภิกฺขุนีสุ – ‘‘กจฺจิ, ภคินิโย, อฎฺฐ ครุธเมฺม สมาทาย วตฺตถา’’ติ อิทมฺปิ นานากรณํ โหติฯ อุปาสเกสุ อาคเตสุ ‘‘อุปาสก, น เต กจฺจิ สีสํ วา องฺคํ วา  รุชฺชติ, อโรคา เต ปุตฺตภาตโร’’ติ น เอวํ ปฎิสนฺถารํ กโรติฯ เอวํ ปน กโรติ – ‘‘กถํ อุปาสกา ตีณิ สรณานิ ปญฺจ สีลานิ รกฺขถ, มาสสฺส อฎฺฐ  อุโปสเถ กโรถ, มาตาปิตูนํ อุปฎฺฐานวตฺตํ ปูเรถ, ธมฺมิกสมณพฺราหฺมเณ ปฎิชคฺคถา’’ติฯ อุปาสิกาสุปิ เอเสว นโยฯ</p>


<p>อิทานิ อานนฺทเตฺถรสฺส จกฺกวตฺตินา สทฺธิํ อุปมํ กโรโนฺต ติอาทิมาหฯ ตตฺถ ติ อภิสิตฺตา จ อนภิสิตฺตา จ ขตฺติยชาติกาฯ เต กิร – ‘‘ราชา จกฺกวตฺตี นาม อภิรูโป ทสฺสนีโย ปาสาทิโก อากาเสน วิจรโนฺต รชฺชํ อนุสาสติ ธมฺมิโก ธมฺมราชา’’ติ ตสฺส คุณกถํ สุตฺวา ‘‘สวเนน ทสฺสนมฺปิ สม’’นฺติ อตฺตมนา โหนฺติฯ ติ กเถโนฺต – ‘‘กถํ, ตาตา, ราชธมฺมํ ปูเรถ, ปเวณิํ รกฺขถา’’ติ ปฎิสนฺถารํ กโรติฯ พฺราหฺมเณสุ ปน – ‘‘กถํ อาจริยา มเนฺต วาเจถ, กถํ อเนฺตวาสิกา มเนฺต คณฺหนฺติ, ทกฺขิณํ วา วตฺถานิ วา กปิลํ วา อลตฺถา’’ติ ปฎิสนฺถารํ กโรติฯ คหปตีสุ – ‘‘กถํ ตาตา, น โว ราชกุลโต ทเณฺฑน วา พลินา วา ปีฬา อตฺถิ, สมฺมา  เทโว ธารํ อนุปเวจฺฉติ, สสฺสานิ สมฺปชฺชนฺตี’’ติ เอวํ ปฎิสนฺถารํ กโรติฯ สมเณสุ – ‘‘กถํ, ภเนฺต, ปพฺพชิตปริกฺขารา สุลภา, สมณธเมฺม น ปมชฺชถา’’ติ เอวํ ปฎิสนฺถารํ กโรติฯ</p>


<h3>มหาสุทสฺสนสุตฺตเทสนาวณฺณนา</h3>
<p> ติ นครปติรูปเก สมฺพาเธ ขุทฺทกนครเกฯ ติ วิสมนครเกฯ ติ ยถา รุกฺขานํ สาขา นาม ขุทฺทกา โหนฺติ, เอวเมว อเญฺญสํ มหานครานํ สาขาสทิเส ขุทฺทกนครเกฯ ติ ขตฺติยมหาสารปฺปตฺตา มหาขตฺติยาฯ เอส นโย สพฺพตฺถฯ</p>


<p>เตสุ  นาม เยสํ โกฎิสตมฺปิ โกฎิสหสฺสมฺปิ ธนํ นิขณิตฺวา ฐปิตํ, ทิวสปริพฺพโย เอกํ กหาปณสกฎํ นิคจฺฉติ, สายํ เทฺว ปวิสนฺติฯ  นาม เยสํ อสีติโกฎิธนํ นิหิตํ โหติ, ทิวสปริพฺพโย เอโก กหาปณกุโมฺภ นิคจฺฉติ, สายํ เอกสกฎํ ปวิสติฯ  นาม เยสํ จตฺตาลีสโกฎิธนํ นิหิตํ โหติ, ทิวสปริพฺพโย ปญฺจ กหาปณมฺพณานิ นิคจฺฉนฺติ, สายํ กุโมฺภ ปวิสติฯ</p>


<p>  ติ อานนฺท, มา เอวํ อวจ, น อิมํ ‘‘ขุทฺทกนคร’’นฺติ  วตฺตพฺพํฯ อหญฺหิ อิมเสฺสว นครสฺส สมฺปตฺติํ กเถตุํ – ‘‘อเนกวารํ ติฎฺฐํ นิสีทํ มหเนฺตน อุสฺสาเหน, มหเนฺตน ปรกฺกเมน อิธาคโต’’ติ วตฺวา นฺติอาทิมาหฯ ติ ขชฺชโภชฺชสมฺปนฺนาฯ ติ เอกสฺมิํ หตฺถิมฺหิ สทฺทํ กโรเนฺต จตุราสีติหตฺถิสหสฺสานิ สทฺทํ กโรนฺติ, อิติ หตฺถิสเทฺทน อวิวิตฺตา, โหติ, ตถา อสฺสสเทฺทนฯ ปุญฺญวโนฺต ปเนตฺถ สตฺตา จตุสินฺธวยุเตฺตหิ รเถหิ อญฺญมญฺญํ อนุพนฺธมานา อนฺตรวีถีสุ วิจรนฺติ, อิติ รถสเทฺทน อวิวิตฺตา โหติฯ นิจฺจํ ปโยชิตาเนว ปเนตฺถ เภริอาทีนิ ตูริยานิ, อิติ เภริสทฺทาทีหิปิ อวิวิตฺตา โหติฯ ตตฺถ ติ กํสตาฬสโทฺทฯ ติ ปาณินา จตุรสฺสอมฺพณตาฬสโทฺทฯ กุฎเภริสโทฺทติปิ วทนฺติฯ</p>


<p>  ติ อสฺนาถ ปิวถ ขาทถฯ อยํ ปเนตฺถ สเงฺขโป, ภุญฺชถ โภติ อิมินา ทสเมน สเทฺทน อวิวิตฺตา โหติ อนุปจฺฉินฺนสทฺทาฯ ยถา ปน อเญฺญสุ นคเรสุ ‘‘กจวรํ ฉเฑฺฑถ, กุทาลํ คณฺหถ, ปจฺฉิํ คณฺหถ, ปวาสํ คมิสฺสาม, ตณฺฑุลปุฎํ คณฺหถ, ภตฺตปุฎํ คณฺหถ, ผลกาวุธาทีนิ สชฺชานิ กโรถา’’ติ เอวรูปา สทฺทา โหนฺติ, น ยิธ เอวํ อโหสีติ ทเสฺสติฯ</p>


<p>‘‘ทสเมน สเทฺทนา’’ติ จ วตฺวา ‘‘กุสาวตี, อานนฺท, ราชธานี สตฺตหิ ปากาเรหิ ปริกฺขิตฺตา อโหสี’’ติ สพฺพํ  นิฎฺฐาเปตฺวา ติอาทิมาหฯ ตตฺถ ติ อภิมุขา กมถ, อาคจฺฉถาติ อโตฺถฯ กิํ ปน เต ภควโต อาคตภาวํ น ชานนฺตีติ? ชานนฺติฯ พุทฺธานํ คตคตฎฺฐานํ นาม มหนฺตํ โกลาหลํ โหติ, เกนจิเทว กรณีเยน นิสินฺนตฺตา น อาคตาฯ ‘‘เต อาคนฺตฺวา ภิกฺขุสงฺฆสฺส ฐานนิสโชฺชกาสํ สํวิทหิตฺวา ทสฺสนฺตี’’ติ เตสํ สนฺติเก อเวลายมฺปิ ภควา เปเสสิฯ</p>


<h3>มลฺลานํ วนฺทนาวณฺณนา</h3>
<p> ติ เอตฺถ  กาโร นิปาตมตฺตํฯ ติ อุปฺปนฺนทุกฺขาฯ ติ อนตฺตมนาฯ ติ โทมนสฺสสมปฺปิตาฯ ติ เอเกกํ  กุลปริวตฺตํ กุลสเงฺขปํ วีถิสภาเคน เจว รจฺฉาสภาเคน จ วิสุํ วิสุํ ฐเปตฺวาฯ</p>


<h3>สุภทฺทปริพฺพาชกวตฺถุวณฺณนา</h3>
<p>   ติ อุทิจฺจพฺราหฺมณมหาสาลกุลา ปพฺพชิโต ฉนฺนปริพฺพาชโกฯ ติ วิมติธโมฺมฯ กสฺมา ปนสฺส อชฺช เอวํ อโหสีติ? ตถาวิธอุปนิสฺสยตฺตาฯ ปุเพฺพ กิร ปุญฺญกรณกาเล เทฺว ภาตโร อเหสุํฯ เต เอกโตว สสฺสํ อกํสุฯ ตตฺถ เชฎฺฐกสฺส – ‘‘เอกสฺมิํ สเสฺส นววาเร อคฺคสสฺสทานํ มยา ทาตพฺพ’’นฺติ อโหสิฯ โส วปฺปกาเล พีชคฺคํ นาม ทตฺวา คพฺภกาเล กนิเฎฺฐน สทฺธิํ  มเนฺตสิ – ‘‘คพฺภกาเล คพฺภํ ผาเลตฺวา ทสฺสามา’’ติ กนิโฎฺฐ – ‘‘ตรุณสสฺสํ นาเสตุกาโมสี’’ติ อาหฯ เชโฎฺฐ กนิฎฺฐสฺส อนนุวตฺตนภาวํ ญตฺวา เขตฺตํ วิภชิตฺวา อตฺตโน โกฎฺฐาสโต คพฺภํ ผาเลตฺวา ขีรํ นีหริตฺวา สปฺปินวนีเตน สํโยเชตฺวา อทาสิ, ปุถุกกาเล ปุถุกํ กาเรตฺวา อทาสิ, ลายนกาเล ลายนคฺคํ, เวณิกรเณ เวณคฺคํ, กลาปาทีสุ กลาปคฺคํ, ขลคฺคํ, ขลภณฺฑคฺคํ, โกฎฺฐคฺคนฺติ เอวํ เอกสเสฺส นววาเร อคฺคทานํ อทาสิฯ กนิโฎฺฐ ปน อุทฺธริตฺวา อทาสิฯ</p>


<p>เตสุ เชฎฺฐโก  ชาโตฯ ภควา – ‘‘กสฺส นุ โข อหํ ปฐมํ ธมฺมํ เทเสยฺย’’นฺติ โอโลเกโนฺต ‘‘อญฺญาสิโกณฺฑโญฺญ เอกสฺมิํ สเสฺส นว อคฺคทานานิ อทาสิ, อิมํ อคฺคธมฺมํ ตสฺส เทเสสฺสามี’’ติ สพฺพปฐมํ ธมฺมํ เทเสสิฯ โส อฎฺฐารสหิ พฺรหฺมโกฎีหิ สทฺธิํ โสตาปตฺติผเล ปติฎฺฐาสิฯ กนิโฎฺฐ ปน โอหียิตฺวา ปจฺฉา ทานสฺส ทินฺนตฺตา สตฺถุ ปรินิพฺพานกาเล เอวํ จิเนฺตตฺวา สตฺถารํ ทฎฺฐุกาโม อโหสิฯ</p>


<p>ติ เถโร กิร – ‘‘เอเต อญฺญติตฺถิยา นาม อตฺตโน คหณเมว คณฺหนฺติ, ตสฺส วิสฺสชฺชาปนตฺถาย ภควโต พหุํ ภาสมานสฺส กายวาจาวิเหสา ภวิสฺสติ, ปกติยาปิ จ กิลโนฺตเยว ภควา’’ติ มญฺญมาโน เอวมาหฯ ปริพฺพาชโก – ‘‘น เม อยํ ภิกฺขุ โอกาสํ กโรติ, อตฺถิเกน ปน อนุวตฺติตฺวา กาเรตโพฺพ’’ติ เถรํ อนุวตฺตโนฺต ทุติยมฺปิ ตติยมฺปิ อาหฯ</p>


<p>   ติ สาณิทฺวาเร ฐิตสฺส ภาสโต ปกติโสเตเนว อโสฺสสิ, สุตฺวา จ ปน สุภทฺทเสฺสว อตฺถาย มหตา อุสฺสาเหน อาคตตฺตา ติอาทิมาหฯ ตตฺถ นฺติ ปฎิเกฺขปเตฺถ นิปาโตฯ ติ อญฺญาตุกาโมว หุตฺวาฯ ติ ยถา เตสํ ปฎิญฺญา, ตเถว ชานิํสุฯ อิทํ วุตฺตํ โหติ – สเจ เนสํ สา ปฎิญฺญา นิยฺยานิกา, สเพฺพ อพฺภญฺญํสุ, โน เจ, น อพฺภญฺญํสุฯ ตสฺมา กิํ เตสํ ปฎิญฺญา นิยฺยานิกา, อนิยฺยานิกาติ  อยเมว  ตสฺส ปญฺหสฺส อโตฺถฯ อถ ภควา เตสํ อนิยฺยานิกภาวกถเนน อตฺถาภาวโต เจว โอกาสาภาวโต จ ‘‘อล’’นฺติ ปฎิกฺขิปิตฺวา ธมฺมเมว เทเสสิฯ ปฐมยามสฺมิญฺหิ มลฺลานํ ธมฺมํ เทเสตฺวา มชฺฌิมยาเม สุภทฺทสฺส, ปจฺฉิมยาเม ภิกฺขุสงฺฆํ โอวทิตฺวา พลวปจฺจูสสมเย ปรินิพฺพายิสฺสามิเจฺจว ภควา อาคโตฯ</p>


<p> ติ ปฐโม โสตาปนฺนสมโณปิ ตตฺถ นตฺถิ, ทุติโย สกทาคามิสมโณปิ, ตติโย อนาคามิสมโณปิ, จตุโตฺถ อรหตฺตสมโณปิ ตตฺถ นตฺถีติ อโตฺถฯ ‘‘อิมสฺมิํ โข’’ติ ปุริมเทสนาย อนิยมโต วตฺวา อิทานิ อตฺตโน สาสนํ นิยเมโนฺต อาหฯ ติ จตุนฺนํ มคฺคานํ อตฺถาย อารทฺธวิปสฺสเกหิ จตูหิ, มคฺคเฎฺฐหิ จตูหิ, ผลเฎฺฐหิ จตูหีติ ทฺวาทสหิ สมเณหิ สุญฺญา ปรปฺปวาทา ตุจฺฉา ริตฺตกาฯ ติ อิเม ทฺวาทส ภิกฺขูฯ นฺติ เอตฺถ โสตาปโนฺน อตฺตโน อธิคตฎฺฐานํ อญฺญสฺส กเถตฺวา ตํ โสตาปนฺนํ กโรโนฺต สมฺมา วิหรติ นามฯ เอส นโย สกทาคามิอาทีสุฯ โสตาปตฺติมคฺคโฎฺฐ อญฺญมฺปิ โสตาปตฺติมคฺคฎฺฐํ กโรโนฺต สมฺมา วิหรติ นามฯ เอส นโย เสสมคฺคเฎฺฐสุฯ โสตาปตฺติมคฺคตฺถาย อารทฺธวิปสฺสโก อตฺตโน ปคุณํ กมฺมฎฺฐานํ กเถตฺวา อญฺญมฺปิ โสตาปตฺติมคฺคตฺถาย อารทฺธวิปสฺสกํ กโรโนฺต สมฺมา วิหรติ นามฯ เอส นโย เสสมคฺคตฺถาย อารทฺธวิปสฺสเกสุฯ อิทํ สนฺธายาห – ‘‘สมฺมา วิหเรยฺยุ’’นฺติฯ ติ นฬวนํ สรวนํ วิย นิรนฺตโร  อสฺสฯ</p>


<p>ติ วเยน เอกูนติํสวโสฺส หุตฺวาฯ นฺติ เอตฺถ นฺติ นิปาตมตฺตํฯ ติ ‘‘กิํ กุสล’’นฺติ อนุเอสโนฺต ปริเยสโนฺตฯ ตตฺถ – ‘‘กิํ กุสล’’นฺติ สพฺพญฺญุตญฺญาณํ อธิเปฺปตํ, ตํ คเวสโนฺตติ อโตฺถฯ นฺติ ยโต ปฎฺฐาย อหํ ปพฺพชิโต, เอตฺถนฺตเร สมธิกานิ ปญฺญาส วสฺสานิ โหนฺตีติ ทเสฺสติฯ ติ อริยมคฺคธมฺมสฺสฯ ติ ปเทเส วิปสฺสนามเคฺค ปวตฺตโนฺตฯ ติ มม สาสนโต พหิทฺธาฯ   ติ ปเทสวตฺติวิปสฺสโกปิ นตฺถิ, ปฐมสมโณ โสตาปโนฺนปิ นตฺถีติ วุตฺตํ โหติฯ</p>


<p>ติ เย ตุเมฺห เอตฺถ สาสเน สตฺถารา สมฺมุขา อเนฺตวาสิกาภิเสเกน อภิสิตฺตา, เตสํ โว ลาภา เตสํ โว สุลทฺธนฺติฯ พาหิรสมเย กิร ยํ อเนฺตวาสิกํ อาจริโย – ‘‘อิมํ ปพฺพาเชหิ , อิมํ โอวท, อิมํ อนุสาสา’’ติ วทติ, โส เตน อตฺตโน ฐาเน ฐปิโต โหติ, ตสฺมา ตสฺส – ‘‘อิมํ ปพฺพเชหิ, อิมํ โอวท, อิมํ อนุสาสา’’ติ อิเม ลาภา โหนฺติฯ เถรมฺปิ สุภโทฺท ตเมว พาหิรสมยํ คเหตฺวา เอวมาหฯ</p>


<p>ติ กถํ อลตฺถ? เถโร กิร นํ เอกมนฺตํ เนตฺวา อุทกตุมฺพโต ปานีเยน สีสํ เตเมตฺวา ตจปญฺจกกมฺมฎฺฐานํ กเถตฺวา เกสมสฺสุํ โอหาเรตฺวา กาสายานิ วตฺถานิ อจฺฉาทาเปตฺวา สรณานิ ทตฺวา ภควโต สนฺติกํ อาเนสิฯ ภควา อุปสมฺปาเทตฺวา กมฺมฎฺฐานํ อาจิกฺขิฯ โส ตํ คเหตฺวา อุยฺยานสฺส เอกมเนฺต จงฺกมํ อธิฎฺฐาย ฆเฎโนฺต วายมโนฺต วิปสฺสนํ วเฑฺฒโนฺต สห ปฎิสมฺภิทาหิ อรหตฺตํ ปตฺวา อาคมฺม ภควนฺตํ วนฺทิตฺวา นิสีทิฯ ตํ สนฺธาย – ‘‘อจิรูปสมฺปโนฺน โข ปนา’’ติอาทิ วุตฺตํฯ</p>


<p>ติ สงฺคีติการกานํ วจนํฯ ตตฺถ โย ภควติ ธรมาเน ปพฺพชิตฺวา อปรภาเค อุปสมฺปทํ ลภิตฺวา กมฺมฎฺฐานํ คเหตฺวา อรหตฺตํ ปาปุณาติ, อุปสมฺปทมฺปิ วา ธรมาเนเยว ลภิตฺวา อปรภาเค กมฺมฎฺฐานํ คเหตฺวา อรหตฺตํ ปาปุณาติ, กมฺมฎฺฐานมฺปิ วา ธรมาเนเยว คเหตฺวา อปรภาเค อรหตฺตเมว ปาปุณาติ, สโพฺพปิ โส ปจฺฉิโม สกฺขิสาวโกฯ อยํ ปน ธรมาเนเยว ภควติ  ปพฺพชิโต จ อุปสมฺปโนฺน จ กมฺมฎฺฐานญฺจ คเหตฺวา อรหตฺตํ ปโตฺตติฯ</p>

</p>


<h3>ตถาคตปจฺฉิมวาจาวณฺณนา</h3>
<p> อิทานิ ภิกฺขุสงฺฆสฺส โอวาทํ อารภิ, ตํ ทเสฺสตุํ ติอาทิ วุตฺตํฯ ตตฺถ ติ ธโมฺมปิ เทสิโต เจว  ปญฺญโตฺต จ, วินโยปิ เทสิโต เจว ปญฺญโตฺต จฯ  จ นาม ฐปิโต ปฎฺฐปิโตติ อโตฺถฯ ติ โส ธมฺมวินโย ตุมฺหากํ มมจฺจเยน สตฺถาฯ มยา หิ โว ฐิเตเนว – ‘‘อิทํ ลหุกํ, อิทํ ครุกํ, อิทํ สเตกิจฺฉํ, อิทํ อเตกิจฺฉํ, อิทํ โลกวชฺชํ, อิทํ ปณฺณตฺติวชฺชํ, อยํ อาปตฺติ ปุคฺคลสฺส สนฺติเก วุฎฺฐาติ, อยํ อาปตฺติ คณสฺส สนฺติเก วุฎฺฐาติ, อยํ สงฺฆสฺส สนฺติเก วุฎฺฐาตี’’ติ  สตฺตาปตฺติกฺขนฺธวเสน โอติเณฺณ วตฺถุสฺมิํ สขนฺธกปริวาโร อุภโตวิภโงฺค  นาม เทสิโต, ตํ สกลมฺปิ วินยปิฎกํ มยิ ปรินิพฺพุเต ตุมฺหากํ สตฺถุกิจฺจํ สาเธสฺสติฯ</p>


<p>ฐิเตเนว จ มยา – ‘‘อิเม จตฺตาโร สติปฎฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจ อินฺทฺริยานิ, ปญฺจ พลานิ, สตฺต โพชฺฌงฺคา, อริโย อฎฺฐงฺคิโก มโคฺค’’ติ เตน เตนากาเรน อิเม ธเมฺม วิภชิตฺวา วิภชิตฺวา สุตฺตนฺตปิฎกํ เทสิตํ, ตํ สกลมฺปิ สุตฺตนฺตปิฎกํ มยิ ปรินิพฺพุเต ตุมฺหากํ สตฺถุกิจฺจํ สาเธสฺสติฯ ฐิเตเนว จ มยา – ‘‘อิเม ปญฺจกฺขนฺธา, ทฺวาทสายตนานิ, อฎฺฐารส ธาตุโย, จตฺตาริ สจฺจานิ, พาวีสตินฺทฺริยานิ, นว เหตู, จตฺตาโร อาหารา, สตฺต ผสฺสา, สตฺต เวทนา, สตฺต สญฺญา, สตฺต สเญฺจตนา, สตฺต จิตฺตานิฯ ตตฺราปิ ‘เอตฺตกา ธมฺมา กามาวจรา, เอตฺตกา รูปาวจรา, เอตฺตกา อรูปาวจรา, เอตฺตกา ปริยาปนฺนา, เอตฺตกา อปริยาปนฺนา, เอตฺตกา โลกิยา, เอตฺตกา โลกุตฺตรา’ติ’’ อิเม ธเมฺม วิภชิตฺวา วิภชิตฺวา จตุวีสติสมนฺตปฎฺฐานอนนฺตนยมหาปฎฺฐานปฎิมณฺฑิตํ อภิธมฺมปิฎกํ เทสิตํ, ตํ สกลมฺปิ อภิธมฺมปิฎกํ มยิ ปรินิพฺพุเต ตุมฺหากํ สตฺถุกิจฺจํ สาเธสฺสติฯ</p>


<p>อิติ สพฺพเมฺปตํ อภิสโมฺพธิโต ยาว ปรินิพฺพานา ปญฺจจตฺตาลีสวสฺสานิ ภาสิตํ ลปิตํ – ‘‘ตีณิ ปิฎกานิ, ปญฺจ นิกายา, นวงฺคานิ, จตุราสีติ ธมฺมกฺขนฺธสหสฺสานี’’ติ เอวํ มหาปเภทํ โหติฯ อิติ  อิมานิ จตุราสีติ ธมฺมกฺขนฺธสหสฺสานิ ติฎฺฐนฺติ, อหํ เอโกว ปรินิพฺพายามิฯ อหญฺจ โข ปน ทานิ เอกโกว โอวทามิ อนุสาสามิ, มยิ ปรินิพฺพุเต อิมานิ จตุราสีติ ธมฺมกฺขนฺธสหสฺสานิ ตุเมฺห โอวทิสฺสนฺติ อนุสาสิสฺสนฺตีติ เอวํ ภควา พหูนิ การณานิ ทเสฺสโนฺต – ‘‘โส โว มมจฺจเยน สตฺถา’’ติ โอวทิตฺวา ปุน อนาคเต จาริตฺตํ ทเสฺสโนฺต ติอาทิมาหฯ</p>


<p>ตตฺถ  ติ กเถนฺติ โวหรนฺติฯ ติ นวกาติ อวตฺวา ‘‘ติสฺส, นาคา’’ติ เอวํ นาเมน วา, ‘‘กสฺสป, โคตมา’’ติ เอวํ โคเตฺตน วา, ‘‘อาวุโส ติสฺส, อาวุโส กสฺสปา’’ติ เอวํ อาวุโสวาเทน วา สมุทาจริตโพฺพฯ ติ ภเนฺต ติสฺส, อายสฺมา ติสฺสาติ เอวํ สมุทาจริตโพฺพฯ ติ อากงฺขมาโน สมูหนตุ, ยทิ อิจฺฉติ สมูหเนยฺยาติ อโตฺถฯ กสฺมา ปน สมูหนถาติ เอกํเสเนว อวตฺวา วิกปฺปวจเนเนว ฐเปสีติ? มหากสฺสปสฺส พลํ ทิฎฺฐตฺตาฯ ปสฺสติ หิ ภควา  – ‘‘สมูหนถาติ วุเตฺตปิ สงฺคีติกาเล กสฺสโป น สมูหนิสฺสตี’’ติฯ ตสฺมา วิกเปฺปเนว ฐเปสิฯ</p>


<p>ตตฺถ – ‘‘เอกเจฺจ เถรา เอวมาหํสุ – จตฺตาริ ปาราชิกานิ ฐเปตฺวา อวเสสานิ ขุทฺทานุขุทฺทกานี’’ติอาทินา นเยน ปญฺจสติกสงฺคีติยํ  อาคตาว วินิจฺฉโย เปตฺถ  วุโตฺตฯ เกจิ ปนาหุ – ‘‘ภเนฺต, นาคเสน, กตมํ ขุทฺทกํ, กตมํ อนุขุทฺทก’’นฺติ มิลิเนฺทน รญฺญา ปุจฺฉิโตฯ ‘‘ทุกฺกฎํ, มหาราช, ขุทฺทกํ, ทุพฺภาสิตํ อนุขุทฺทก’’นฺติ วุตฺตตฺตา นาคเสนเตฺถโร ขุทฺทานุขุทฺทกํ ชานาติฯ มหากสฺสโป ปน ตํ อชานโนฺต –</p>

 ปตฺตกลฺลํ, สโงฺฆ อปญฺญตฺตํ น ปญฺญเปยฺย, ปญฺญตฺตํ น สมุจฺฉิเนฺทยฺย, ยถาปญฺญเตฺตสุ สิกฺขาปเทสุ สมาทาย วเตฺตยฺยฯ เอสา ญตฺตีติ –</p>


<p>กมฺมวาจํ สาเวสีติฯ น ตํ เอวํ คเหตพฺพํฯ นาคเสนเตฺถโร หิ – ‘‘ปรวาทิโน โอกาโส มา อโหสี’’ติ เอวมาหฯ มหากสฺสปเตฺถโร ‘‘ขุทฺทานุขุทฺทกาปตฺติํ น สมูหนิสฺสามี’’ติ กมฺมวาจํ สาเวสิฯ</p>


<p>  สงฺคีติยํ อาคตตฺตาสมนฺตปาสาทิกายํ วินิจฺฉิตาฯ</p>


<p>ติ เทฺวฬฺหกํฯ ติ วินิจฺฉิตุํ อสมตฺถตา, พุโทฺธ นุ โข, น พุโทฺธ นุ โข, ธโมฺม นุ โข, น ธโมฺม นุ โข, สโงฺฆ นุ โข, น สโงฺฆ นุ โข, มโคฺค นุ โข, น มโคฺค นุ โข, ปฎิปทา นุ โข, น ปฎิปทา นุ โขติ ยสฺส สํสโย อุปฺปเชฺชยฺย, ตํ โว วทามิ ‘‘ปุจฺฉถ ภิกฺขเว’’ติ อยเมตฺถ สเงฺขปโตฺถฯ ติ มยํ สตฺถุสนฺติเก ปพฺพชิมฺห, จตฺตาโร ปจฺจยาปิ โน สตฺถุ สนฺตกาว, เต มยํ เอตฺตกํ กาลํ กงฺขํ อกตฺวา  น อรหาม อชฺช ปจฺฉิมกาเล กงฺขํ กาตุนฺติ สเจ เอวํ สตฺถริ คารเวน น ปุจฺฉถฯ ติ ตุมฺหากํ โย ยสฺส ภิกฺขุโน สนฺทิโฎฺฐ สมฺภโตฺต, โส ตสฺส อาโรเจตุ, อหํ เอตสฺส ภิกฺขุสฺส กเถสฺสามิ, ตสฺส กถํ สุตฺวา สเพฺพ นิกฺกงฺขา ภวิสฺสถาติ ทเสฺสติฯ</p>


<p>ติ เอวํ สทฺทหามิ อหนฺติ อโตฺถฯ ติ นิกฺกงฺขภาวปจฺจกฺขกรณญาณํเยว, เอตฺถ ตถาคตสฺส น สทฺธามตฺตนฺติ อโตฺถฯ ติ อิเมสํ อโนฺตสาณิยํ นิสินฺนานํ ปญฺจนฺนํ ภิกฺขุสตานํฯ ติ โย คุณวเสน ปจฺฉิมโกฯ อานนฺทเตฺถรํเยว สนฺธายาหฯ</p>


<p> ติ สติอวิปฺปวาเสน สพฺพกิจฺจานิ สมฺปาเทยฺยาถฯ อิติ ภควา ปรินิพฺพานมเญฺจ นิปโนฺน ปญฺจจตฺตาลีส วสฺสานิ ทินฺนํ โอวาทํ สพฺพํ เอกสฺมิํ อปฺปมาทปเทเยว ปกฺขิปิตฺวา อทาสิฯ ติ อิทํ ปน สงฺคีติการกานํ  วจนํฯ</p>


<h3>ปรินิพฺพุตกถาวณฺณนา</h3>
<p> อิโต ปรํ ยํ ปรินิพฺพานปริกมฺมํ กตฺวา ภควา ปรินิพฺพุโต, ตํ ทเสฺสตุํ นฺติอาทิ วุตฺตํฯ ตตฺถ ติ นิโรธํ สมาปนฺนสฺส ภควโต อสฺสาสปสฺสาสานํ อภาวํ ทิสฺวา ปุจฺฉติฯ ติ เถโร กถํ ชานาติ? เถโร กิร สตฺถารา สทฺธิํเยว ตํ ตํ สมาปตฺติํ สมาปชฺชโนฺต ยาว เนวสญฺญานาสญฺญายตนา วุฎฺฐานํ, ตาว คนฺตฺวา อิทานิ ภควา  นิโรธํ สมาปโนฺน, อโนฺตนิโรเธ จ กาลงฺกิริยา นาม นตฺถีติ ชานาติฯ</p>


<p>ติ เอตฺถ ภควา จตุวีสติยา ฐาเนสุ ปฐมชฺฌานํ สมาปชฺชิ, เตรสสุ ฐาเนสุ ทุติยชฺฌานํ, ตถา ตติยชฺฌานํ, ปนฺนรสสุ ฐาเนสุ จตุตฺถชฺฌานํ สมาปชฺชิฯ กถํ? ทสสุ อสุเภสุ, ทฺวตฺติํสากาเร อฎฺฐสุ กสิเณสุ, เมตฺตากรุณามุทิตาสุ, อานาปาเน, ปริเจฺฉทากาเสติ อิเมสุ ตาว จตุวีสติยา ฐาเนสุ ปฐมชฺฌานํ สมาปชฺชิฯ ฐเปตฺวา ปน ทฺวตฺติํสาการญฺจ ทส อสุภานิ จ เสเสสุ เตรสสุ ทุติยชฺฌานํ , เตสุเยว จ ตติยชฺฌานํ สมาปชฺชิฯ อฎฺฐสุ ปน กสิเณสุ, อุเปกฺขาพฺรหฺมวิหาเร, อานาปาเน, ปริเจฺฉทากาเส, จตูสุ อรูเปสูติ อิเมสุ ปนฺนรสสุ ฐาเนสุ จตุตฺถชฺฌานํ สมาปชฺชิฯ อยมฺปิ จ สเงฺขปกถาวฯ นิพฺพานปุรํ ปวิสโนฺต ปน ภควา ธมฺมสฺสามี สพฺพาปิ จตุวีสติโกฎิสตสหสฺสสงฺขฺยา สมาปตฺติโย ปวิสิตฺวา วิเทสํ คจฺฉโนฺต ญาติชนํ อาลิเงฺคตฺวา วิย สพฺพสมาปตฺติสุขํ อนุภวิตฺวา ปวิโฎฺฐฯ</p>


<p>ติ เอตฺถ ฌานสมนนฺตรํ, ปจฺจเวกฺขณาสมนนฺตรนฺติ เทฺว สมนนฺตรานิฯ ตตฺถ ฌานา วุฎฺฐาย ภวงฺคํ โอติณฺณสฺส ตเตฺถว ปรินิพฺพานํ  นามฯ ฌานา วุฎฺฐหิตฺวา ปุน ฌานงฺคานิ ปจฺจเวกฺขิตฺวา ภวงฺคํ โอติณฺณสฺส ตเตฺถว ปรินิพฺพานํ  นามฯ อิมานิปิ เทฺว สมนนฺตราเนวฯ ภควา ปน ฌานํ สมาปชฺชิตฺวา ฌานา วุฎฺฐาย ฌานงฺคานิ ปจฺจเวกฺขิตฺวา ภวงฺคจิเตฺตน อพฺยากเตน ทุกฺขสเจฺจน ปรินิพฺพายิฯ เย  หิ เกจิ พุทฺธา วา ปเจฺจกพุทฺธา วา อริยสาวกา วา อนฺตมโส กุนฺถกิปิลฺลิกํ อุปาทาย สเพฺพ ภวงฺคจิเตฺตเนว อพฺยากเตน ทุกฺขสเจฺจน กาลงฺกโรนฺตีติฯ  วุตฺตนยาเนวาติฯ</p>


<p> ติ สตฺตาฯ ติ ปฎิภาคปุคฺคลวิรหิโตฯ ติ ทสวิธญาณพลํ ปโตฺตฯ</p>


<p> ติ  อุปฺปาทวยสภาวาฯ ติ เตสํ สงฺขารานํ วูปสโม, อสงฺขตํ นิพฺพานเมว สุขนฺติ อโตฺถฯ</p>


<p> ติ น ชาโต อสฺสาสปสฺสาโสฯ ติ ตณฺหาสงฺขาตาย เอชาย อภาเวน อเนโชฯ ติ อนุปาทิเสสํ นิพฺพานํ อารพฺภ ปฎิจฺจ สนฺธายฯ ติ โย กาลํ อกริฯ อิทํ วุตฺตํ โหติ – ‘‘อาวุโส, โย มม สตฺถา พุทฺธมุนิ สนฺติํ คมิสฺสามีติ, สนฺติํ อารพฺภ กาลมกริ, ตสฺส ฐิตจิตฺตสฺส ตาทิโน อิทานิ อสฺสาสปสฺสาโส น ชาโต, นตฺถิ, นปฺปวตฺตตี’’ติฯ</p>


<p>ติ อลีเนน อสงฺกุฎิเตน สุวิกสิเตเนว จิเตฺตนฯ ติ เวทนํ อธิวาเสสิ, น เวทนานุวตฺตี หุตฺวา อิโต จิโต จ สมฺปริวตฺติฯ ติ เกนจิ ธเมฺมน อนาวรณวิโมโกฺข สพฺพโส อปญฺญตฺติภาวูปคโม ปโชฺชตนิพฺพานสทิโส ชาโตฯ</p>


<p> ติ  ‘‘สห ปรินิพฺพานา มหาภูมิจาโล’’ติ เอวํ เหฎฺฐา วุตฺตํ ภูมิจาลเมว สนฺธายาหฯ ตญฺหิ โลมหํสนญฺจ ภิํสนกญฺจ อาสิฯ ติ สพฺพวรการณูเปเตฯ</p>


<p> ติ ปุถุชฺชนา เจว โสตาปนฺนสกทาคามิโน จฯ เตสญฺหิ โทมนสฺสํ อปฺปหีนํฯ ตสฺมา เตปิ พาหา ปคฺคยฺห กนฺทนฺติฯ อุโภปิ หเตฺถ สีเส ฐเปตฺวา โรทนฺตีติ สพฺพํ ปุริมนเยเนว เวทิตพฺพํฯ</p>


<p> ติ ‘‘อยฺยา อตฺตนาปิ อธิวาเสตุํ น สโกฺกนฺติ, เสสชนํ กถํ สมสฺสาเสสฺสนฺตี’’ติ วทนฺติโย อุชฺฌายนฺติฯ ติ เทวตา, ภเนฺต, กถํภูตา อายสฺมา อนุรุโทฺธ สลฺลเกฺขติ, กิํ ตา สตฺถุ ปรินิพฺพานํ อธิวาเสนฺตีติ?</p>


<p>อถ ตาสํ ปวตฺติทสฺสนตฺถํ เถโร ติอาทิมาหฯ ตํ วุตฺตตฺถเมวฯ นฺติ  พลวปจฺจูเส ปรินิพฺพุตตฺตา รตฺติยา อวเสสํ  จุลฺลกทฺธานํฯ ติ อญฺญา ปาฎิเยกฺกา ธมฺมกถา นาม นตฺถิ, ‘‘อาวุโส สเทวเก นาม โลเก อปฺปฎิปุคฺคลสฺส สตฺถุโน อยํ มจฺจุราชา น ลชฺชติ, กิมงฺคํ ปน โลกิยมหาชนสฺส ลชฺชิสฺสตี’’ติ เอวรูปาย ปน มรณปฎิสํยุตฺตาย กถาย วีตินาเมสุํฯ เตสญฺหิ ตํ กถํ กเถนฺตานํ มุหุเตฺตเนว อรุณํ อุคฺคจฺฉิฯ</p>


<p> ติ อรุณุคฺคํ ทิสฺวาว เถโร เถรํ เอตทโวจฯ ติ กีทิเสน นุ โข ปรินิพฺพานฎฺฐาเน มาลาคนฺธาทิสกฺกาเรน ภวิตพฺพํ, กีทิเสน ภิกฺขุสงฺฆสฺส นิสชฺชฎฺฐาเนน ภวิตพฺพํ, กีทิเสน ขาทนียโภชนีเยน ภวิตพฺพนฺติ, เอวํ ยํ ภควโต ปรินิพฺพุตภาวํ สุตฺวา กตฺตพฺพํ เตเนว กรณีเยนฯ</p>


<h3>พุทฺธสรีรปูชาวณฺณนา</h3>
<p> นฺติ สพฺพํ ตูริยภณฺฑํฯ ติ เภริํ จราเปตฺวา สมาหรถฯ เต ตเถว อกํสุฯ ติ ทุสฺสมณฺฑลมาเฬฯ ติ สเชฺชนฺตาฯ</p>


<p>นฺติ นครสฺส ทกฺขิณทิสาภาเคเนว ทกฺขิณทิสาภาคํฯ นฺติ  อโนฺตนครํ อปฺปเวเสตฺวา พาหิเรเนว นครสฺส พาหิรปสฺสํ หริตฺวาฯ ติ อนุราธปุรสฺส ทกฺขิณทฺวารสทิเส ฐาเน ฐเปตฺวา สกฺการสมฺมานํ กตฺวา เชตวนสทิเส ฐาเน ฌาเปสฺสามาติ อโตฺถฯ</p>


<p> ติ มชฺฌิมวยา ถามสมฺปนฺนา อฎฺฐมลฺลราชาโนฯ ติ สีสํ โธวิตฺวา นหาตาฯ นฺติ เถโรว ทิพฺพจกฺขุโกติ ปากโฎ, ตสฺมา เต สเนฺตสุปิ อเญฺญสุ มหาเถเรสุ – ‘‘อยํ โน ปากฎํ กตฺวา กเถสฺสตี’’ติ เถรํ ปุจฺฉิํสุฯ ติ ภเนฺต, อมฺหากํ ตาว อธิปฺปายํ ชานามฯ เทวตานํ กถํ อธิปฺปาโยติ ปุจฺฉนฺติฯ เถโร ปฐมํ เตสํ อธิปฺปายํ ทเสฺสโนฺต ติอาทิมาหฯ นฺติ มลฺลราชูนํ ปสาธนมงฺคลสาลาย เอตํ นามํฯ จิตฺตีกตเฎฺฐน ปเนสา ‘‘เจติย’’นฺติ วุจฺจติฯ</p>


<p>    ติ เอตฺถ  นาม ฆรสนฺธิฯ  นาม คูถราสินิทฺธมนปนาฬิฯ  นาม สงฺการฎฺฐานํฯ ติ อุปริ เทวตานํ นจฺจานิ โหนฺติ, เหฎฺฐา มนุสฺสานํฯ เอส นโย คีตาทีสุฯ อปิจ เทวตานํ อนฺตเร มนุสฺสา, มนุสฺสานํ อนฺตเร เทวตาติ เอวมฺปิ สกฺกโรนฺตา ปูเชนฺตา อคมํสุฯ ติ เอวํ หริยมาเน ภควโต สรีเร พนฺธุลมลฺลเสนาปติภริยา  นาม – ‘‘ภควโต สรีรํ อาหรนฺตี’’ติ สุตฺวา อตฺตโน สามิกสฺส กาลํ กิริยโต ปฎฺฐาย อปริภุญฺชิตฺวา ฐปิตํ วิสาขาย ปสาธนสทิสํ  นีหราเปตฺวา – ‘‘อิมินา สตฺถารํ ปูเชสฺสามี’’ติ ตํ มชฺชาเปตฺวา คโนฺธทเกน โธวิตฺวา ทฺวาเร ฐิตาฯ</p>


<p>ตํ กิร ปสาธนํ ตาสญฺจ ทฺวินฺนํ อิตฺถีนํ, เทวทานิยโจรสฺส เคเหติ ตีสุเยว ฐาเนสุ อโหสิฯ สา จ สตฺถุ สรีเร ทฺวารํ สมฺปเตฺต – ‘‘โอตาเรถ, ตาตา, สตฺถุสรีร’’นฺติ วตฺวา ตํ ปสาธนํ สตฺถุสรีเร ปฎิมุญฺจิฯ ตํ สีสโต ปฎฺฐาย ปฎิมุกฺกํ ยาวปาทตลาคตํฯ สุวณฺณวณฺณํ ภควโต สรีรํ สตฺตรตนมเยน มหาปสาธเนน ปสาธิตํ อติวิย วิโรจิตฺถฯ ตํ สา ทิสฺวา ปสนฺนจิตฺตา ปตฺถนํ อกาสิ – ‘‘ภควา ยาว วเฎฺฎ สํสริสฺสามิ, ตาว เม ปาฎิเยกฺกํ ปสาธนกิจฺจํ มา โหตุ, นิจฺจํ ปฎิมุกฺกปสาธนสทิสเมว สรีรํ โหตู’’ติฯ</p>


<p>อถ ภควนฺตํ สตฺตรตนมเยน มหาปสาธเนน อุกฺขิปิตฺวา ปุรตฺถิเมน ทฺวาเรน นีหริตฺวา ปุรตฺถิเมน นครสฺส มกุฎพนฺธนํ มลฺลานํ เจติยํ, เอตฺถ ภควโต สรีรํ นิกฺขิปิํสุฯ</p>


<h3>มหากสฺสปเตฺถรวตฺถุวณฺณนา</h3>
<p>   นฺติ ปาวานคเร ปิณฺฑาย จริตฺวา ‘‘กุสินารํ คมิสฺสามี’’ติ อทฺธานมคฺคปฺปฎิปโนฺน โหติฯ ติ เอตฺถ กสฺมา ทิวาวิหารนฺติ น วุตฺตํ? ทิวาวิหารตฺถาย อนิสินฺนตฺตาฯ เถรสฺส หิ ปริวารา ภิกฺขู สเพฺพ สุขสํวทฺธิตา มหาปุญฺญาฯ เต มชฺฌนฺหิกสมเย ตตฺตปาสาณสทิสาย ภูมิยา ปทสา คจฺฉนฺตา กิลมิํสุฯ เถโร เต ทิสฺวา – ‘‘ภิกฺขู กิลมนฺติ, คนฺตพฺพฎฺฐานญฺจ น ทูรํ, โถกํ วิสฺสมิตฺวา ทรถํ ปฎิปฺปสฺสเมฺภตฺวา สายนฺหสมเย กุสินารํ คนฺตฺวา ทสพลํ ปสฺสิสฺสามี’’ติ มคฺคา  โอกฺกมฺม อญฺญตรสฺมิํ รุกฺขมูเล  สงฺฆาฎิํ ปญฺญเปตฺวา อุทกตุมฺพโต อุทเกน หตฺถปาเท สีตเล กตฺวา นิสีทิฯ ปริวารภิกฺขูปิสฺส รุกฺขมูเล นิสีทิตฺวา โยนิโส มนสิกาเร กมฺมํ กุรุมานา ติณฺณํ รตนานํ วณฺณํ ภณมานา นิสีทิํสุฯ อิติ ทรถวิโนทนตฺถาย นิสินฺนตฺตา ‘‘ทิวาวิหาร’’นฺติ น วุตฺตํฯ</p>


<p>ติ มหาปาติปฺปมาณํ ปุปฺผํ อาคนฺตุกทณฺฑเก ฐเปตฺวา ฉตฺตํ วิย คเหตฺวาฯ ติ อาคจฺฉนฺตํ ทูรโต อทฺทสฯ ทิสฺวา จ ปน จิเนฺตสิ –</p>

</p>


<p>ตโต – ‘‘ปุจฺฉามิ น’’นฺติ จิตฺตํ อุปฺปาเทตฺวา – ‘‘สเจ โข ปน นิสินฺนโกว ปุจฺฉามิ, สตฺถริ อคารโว กโต ภวิสฺสตี’’ติ อุฎฺฐหิตฺวา ฐิตฎฺฐานโต อปกฺกมฺม ฉทฺทโนฺต นาคราชา มณิจมฺมํ วิย ทสพลทตฺติยํ เมฆวณฺณํ ปํสุกูลจีวรํ ปารุปิตฺวา ทสนขสโมธานสมุชฺชลํ อญฺชลิํ สิรสฺมิํ ปติฎฺฐเปตฺวา สตฺถริ กเตน คารเวน อาชีวกสฺส อภิมุโข หุตฺวา – ‘‘อาวุโส, อมฺหากํ สตฺถารํ ชานาสี’’ติ อาหฯ กิํ ปน สตฺถุ ปรินิพฺพานํ ชานโนฺต ปุจฺฉิ อชานโนฺตติ? อาวชฺชนปฎิพทฺธํ ขีณาสวานํ ชานนํ, อนาวชฺชิตตฺตา ปเนส อชานโนฺต ปุจฺฉีติ  เอเกฯ เถโร สมาปตฺติพหุโล, รตฺติฎฺฐานทิวาฎฺฐานเลณมณฺฑปาทีสุ นิจฺจํ สมาปตฺติพเลเนว ยาเปติ, กุลสนฺตกมฺปิ คามํ ปวิสิตฺวา ทฺวาเร สมาปตฺติํ สมาปชฺชิตฺวา สมาปตฺติโต วุฎฺฐิโตว ภิกฺขํ คณฺหาติฯ เถโร กิร อิมินา ปจฺฉิเมน อตฺตภาเวน มหาชนานุคฺคหํ กริสฺสามิ – ‘‘เย มยฺหํ ภิกฺขํ วา เทนฺติ คนฺธมาลาทีหิ วา สกฺการํ กโรนฺติ, เตสํ ตํ มหปฺผลํ โหตู’’ติ เอวํ  กโรติฯ ตสฺมา สมาปตฺติพหุลตาย น ชานาติฯ อิติ อชานโนฺตว ปุจฺฉตีติ วทนฺติ, ตํ  น คเหตพฺพํฯ</p>


<p>น เหตฺถ อชานนการณํ อตฺถิฯ อภิลกฺขิตํ สตฺถุ ปรินิพฺพานํ อโหสิ, ทสสหสฺสิโลกธาตุกมฺปนาทีหิ นิมิเตฺตหิฯ เถรสฺส ปน ปริสาย เกหิจิ ภิกฺขูหิ ภควา ทิฎฺฐปุโพฺพ, เกหิจิ น ทิฎฺฐปุโพฺพ, ตตฺถ เยหิปิ ทิฎฺฐปุโพฺพ, เตปิ ปสฺสิตุกามาว, เยหิปิ อทิฎฺฐปุโพฺพ, เตปิ ปสฺสิตุกามาวฯ ตตฺถ เยหิ น ทิฎฺฐปุโพฺพ, เต อติทสฺสนกามตาย คนฺตฺวา ‘‘กุหิํ ภควา’’ติ ปุจฺฉนฺตา ‘‘ปรินิพฺพุโต’’ติ สุตฺวา สนฺธาเรตุํ นาสกฺขิสฺสนฺติฯ จีวรญฺจ ปตฺตญฺจ ฉเฑฺฑตฺวา เอกวตฺถา วา ทุนฺนิวตฺถา วา ทุปฺปารุตา วา อุรานิ ปฎิปิสนฺตา ปโรทิสฺสนฺติฯ ตตฺถ มนุสฺสา – ‘‘มหากสฺสปเตฺถเรน สทฺธิํ อาคตา ปํสุกูลิกา สยมฺปิ อิตฺถิโย วิย ปโรทนฺติ, เต กิํ อเมฺห สมสฺสาเสสฺสนฺตี’’ติ มยฺหํ โทสํ ทสฺสนฺติฯ อิทํ ปน สุญฺญํ มหาอรญฺญํ, อิธ ยถา ตถา โรทเนฺตสุ โทโส นตฺถิฯ ปุริมตรํ สุตฺวา นาม โสโกปิ ตนุโก โหตีติ ภิกฺขูนํ สตุปฺปาทนตฺถาย ชานโนฺตว ปุจฺฉิฯ</p>


<p>ติ อชฺช สมโณ โคตโม สตฺตาหปรินิพฺพุโตฯ นฺติ ตโต สมณสฺส โคตมสฺส ปรินิพฺพุตฎฺฐานโตฯ</p>


<p> ติ ‘‘สุภโทฺท’’ติ ตสฺส นามํฯ วุฑฺฒกาเล ปน ปพฺพชิตตฺตา ‘‘วุฑฺฒปพฺพชิโต’’ติ วุจฺจติฯ กสฺมา ปน โส เอวมาห? ภควติ อาฆาเตนฯ อยํ กิเรโส ขนฺธเก อาคเต อาตุมาวตฺถุสฺมิํ นหาปิตปุพฺพโก วุฑฺฒปพฺพชิโต ภควติ กุสินารโต นิกฺขมิตฺวา อฑฺฒเตฬเสหิ ภิกฺขุสเตหิ สทฺธิํ อาตุมํ อาคจฺฉเนฺต ภควา อาคจฺฉตีติ สุตฺวา – ‘‘อาคตกาเล ยาคุปานํ กริสฺสามี’’ติ สามเณรภูมิยํ ฐิเต เทฺว ปุเตฺต เอตทโวจ – ‘‘ภควา กิร, ตาตา, อาตุมํ อาคจฺฉติ มหตา ภิกฺขุสเงฺฆน สทฺธิํ อฑฺฒเตฬเสหิ ภิกฺขุสเตหิ; คจฺฉถ ตุเมฺห, ตาตา, ขุรภณฺฑํ อาทาย นาฬิยาวาปเกน อนุฆรกํ อนุฆรกํ อาหิณฺฑถ โลณมฺปิ เตลมฺปิ ตณฺฑุลมฺปิ ขาทนียมฺปิ  สํหรถ  ภควโต อาคตสฺส ยาคุปานํ กริสฺสามา’’ติ (มหาว. ๓๐๓)ฯ เต ตถา อกํสุฯ</p>


<p>มนุสฺสา  เต ทารเก มญฺชุเก ปฎิภาเนยฺยเก ทิสฺวา กาเรตุกามาปิ อกาเรตุกามาปิ กาเรนฺติเยวฯ กตกาเล – ‘‘กิํ คณฺหิสฺสถ ตาตา’’ติ ปุจฺฉนฺติฯ เต วทนฺติ – ‘‘น อมฺหากํ อเญฺญน เกนจิ อโตฺถ, ปิตา ปน โน ภควโต, อาคตกาเล ยาคุทานํ ทาตุกาโม’’ติฯ ตํ สุตฺวา มนุสฺสา อปริคเณตฺวาว ยํ เต สโกฺกนฺติ อาหริตุํ, สพฺพํ เทนฺติฯ ยมฺปิ น สโกฺกนฺติ, มนุเสฺสหิ เปเสนฺติฯ อถ ภควติ อาตุมํ อาคนฺตฺวา ภุสาคารํ ปวิเฎฺฐ สุภโทฺท สายนฺหสมยํ คามทฺวารํ คนฺตฺวา มนุเสฺส อามเนฺตสิ – ‘‘อุปาสกา, นาหํ ตุมฺหากํ สนฺติกา อญฺญํ กิญฺจิ ปจฺจาสีสามิ, มยฺหํ ทารเกหิ อาภตานิ ตณฺฑุลาทีนิเยว สงฺฆสฺส ปโหนฺติฯ ยํ หตฺถกมฺมํ, ตํ เม เทถา’’ติฯ ‘‘อิทญฺจิทญฺจ คณฺหถา’’ติ สพฺพูปกรณานิ คาเหตฺวา วิหาเร อุทฺธนานิ กาเรตฺวา เอกํ กาฬกํ กาสาวํ นิวาเสตฺวา ตาทิสเมว ปารุปิตฺวา – ‘‘อิทํ กโรถ, อิทํ กโรถา’’ติ สพฺพรตฺติํ วิจาเรโนฺต สตสหสฺสํ วิสฺสเชฺชตฺวา โภชฺชยาคุญฺจ มธุโคฬกญฺจ ปฎิยาทาเปสิฯ โภชฺชยาคุ นาม ภุญฺชิตฺวา ปาตพฺพยาคุ, ตตฺถ สปฺปิมธุผาณิตมจฺฉมํสปุปฺผผลรสาทิ ยํ กิญฺจิ ขาทนียํ นาม สพฺพํ ปกฺขิปติ กีฬิตุกามานํ สีสมกฺขนโยคฺคา โหติ สุคนฺธคนฺธาฯ</p>


<p>อถ ภควา กาลเสฺสว สรีรปฎิชคฺคนํ กตฺวา ภิกฺขุสงฺฆปริวุโต ปิณฺฑาย จริตุํ อาตุมนคราภิมุโข ปายาสิฯ มนุสฺสา ตสฺส อาโรเจสุํ – ‘‘ภควา ปิณฺฑาย คามํ ปวิสติ, ตยา กสฺส ยาคุ ปฎิยาทิตา’’ติฯ โส ยถานิวตฺถปารุเตเหว เตหิ กาฬกกาสาเวหิ เอเกน หเตฺถน ทพฺพิญฺจ กฎจฺฉุญฺจ คเหตฺวา พฺรหฺมา วิย ทกฺขิณชาณุมณฺฑลํ ภูมิยํ ปติฎฺฐเปตฺวา วนฺทิตฺวา – ‘‘ปฎิคฺคณฺหาตุ เม, ภเนฺต, ภควา ยาคุ’’นฺติ อาหฯ</p>


<p>ตโต ‘‘ชานนฺตาปิ ตถาคตา ปุจฺฉนฺตี’’ติ ขนฺธเก อาคตนเยน ภควา ปุจฺฉิตฺวา จ สุตฺวา จ ตํ วุฑฺฒปพฺพชิตํ วิครหิตฺวา ตสฺมิํ วตฺถุสฺมิํ อกปฺปิยสมาทานสิกฺขาปทญฺจ, ขุรภณฺฑปริหรณสิกฺขาปทญฺจาติ เทฺว สิกฺขาปทานิ  ปญฺญเปตฺวา – ‘‘ภิกฺขเว, อเนกกปฺปโกฎิโย โภชนํ ปริเยสเนฺตเหว  วีตินามิตา, อิทํ ปน ตุมฺหากํ อกปฺปิยํ อธเมฺมน อุปฺปนฺนํ โภชนํ, อิมํ ปริภุตฺตานํ อเนกานิ อตฺตภาวสหสฺสานิ อปาเยเสฺวว นิพฺพตฺติสฺสนฺติ, อเปถ มา คณฺหถา’’ติ ภิกฺขาจาราภิมุโข อคมาสิฯ เอกภิกฺขุนาปิ น กิญฺจิ คหิตํฯ</p>


<p>สุภโทฺท อนตฺตมโน หุตฺวา อยํ ‘‘สพฺพํ ชานามี’’ติ อาหิณฺฑติฯ สเจ น คหิตุกาโม, เปเสตฺวา อาโรเจตพฺพํฯ อยํ ปกฺกาหาโร นาม สพฺพจิรํ ติฎฺฐโนฺต สตฺตาหมตฺตํ ติเฎฺฐยฺยฯ อิทญฺหิ มม ยาวชีวํ ปริยตฺตํ อสฺสฯ สพฺพํ เตน นาสิตํ, อหิตกาโม อยํ มยฺหนฺติ  ภควติ อาฆาตํ พนฺธิตฺวา ทสพเล ธรเนฺต กิญฺจิ วตฺตุํ นาสกฺขิฯ เอวํ กิรสฺส อโหสิ – ‘‘อยํ อุจฺจา กุลา ปพฺพชิโต มหาปุริโส, สเจ กิญฺจิ วกฺขามิ, มํเยว สนฺตเชฺชสฺสตี’’ติฯ สฺวายํ อชฺช ‘‘ปรินิพฺพุโต ภควา’’ติ สุตฺวา ลทฺธสฺสาโส วิย หฎฺฐตุโฎฺฐ เอวมาหฯ</p>


<p>เถโร ตํ สุตฺวา หทเย ปหารทานํ วิย มตฺถเก ปติตสุกฺขาสนิ วิย มญฺญิ, ธมฺมสํเวโค จสฺส อุปฺปชฺชิ – ‘‘สตฺตาหมตฺตปรินิพฺพุโต ภควา, อชฺชาปิสฺส สุวณฺณวณฺณํ สรีรํ ธรติเยว, ทุเกฺขน ภควตา อาราธิตสาสเน นาม เอวํ ลหุ มหนฺตํ ปาปกสฎํ กณฺฎโก อุปฺปโนฺน, อลํ โข ปเนส ปาโป วฑฺฒมาโน อเญฺญปิ เอวรูเป สหาเย ลภิตฺวา สกฺกา สาสนํ โอสกฺกาเปตุ’’นฺติฯ ตโต เถโร จิเนฺตสิ –</p>


<p>‘‘สเจ โข ปนาหํ อิมํ มหลฺลกํ อิเธว ปิโลติกํ นิวาสาเปตฺวา ฉาริกาย โอกิราเปตฺวา นีหราเปสฺสามิ, มนุสฺสา ‘สมณสฺส โคตมสฺส สรีเร ธรมาเนเยว สาวกา วิวทนฺตี’ติ อมฺหากํ โทสํ ทเสฺสสฺสนฺติ อธิวาเสมิ ตาวฯ</p>


<p>ภควตา หิ เทสิโต ธโมฺม อสงฺคหิตปุปฺผราสิสทิโสฯ ตตฺถ ยถา วาเตน ปหฎปุปฺผานิ ยโต วา ตโต วา คจฺฉนฺติ, เอวเมว เอวรูปานํ ปาปปุคฺคลานํ วเสน คจฺฉเนฺต คจฺฉเนฺต กาเล วินเย เอกํ เทฺว สิกฺขาปทานิ นสฺสิสฺสนฺติ, สุเตฺต เอโก เทฺว ปญฺหาวารา นสฺสิสฺสนฺติ, อภิธเมฺม เอกํ เทฺว ภูมนฺตรานิ นสฺสิสฺสนฺติ, เอวํ อนุกฺกเมน มูเล นเฎฺฐ ปิสาจสทิสา ภวิสฺสาม; ตสฺมา ธมฺมวินยสงฺคหํ กริสฺสามฯ เอวญฺหิ สติ ทฬฺหํ  สุเตฺตน สงฺคหิตานิ ปุปฺผานิ วิย อยํ ธมฺมวินโย นิจฺจโล ภวิสฺสติฯ</p>


<p>เอตทตฺถญฺหิ ภควา  มยฺหํ ตีณิ คาวุตานิ ปจฺจุคฺคมนํ อกาสิ, ตีหิ โอวาเทหิ อุปสมฺปทํ อทาสิ, กายโต อปเนตฺวา กาเย จีวรปริวตฺตนํ อกาสิ, อากาเส ปาณิํ จาเลตฺวา จนฺทูปมํ ปฎิปทํ กเถโนฺต มํ กายสกฺขิํ กตฺวา กเถสิ, ติกฺขตฺตุํ สกลสาสนทายชฺชํ ปฎิจฺฉาเปสิฯ มาทิเส ภิกฺขุมฺหิ ติฎฺฐมาเน อยํ ปาโป สาสเน วุฑฺฒิํ มา อลตฺถฯ ยาว อธโมฺม น ทิปฺปติ, ธโมฺม น ปฎิพาหิยติฯ อวินโย น ทิปฺปติ วินโย น ปฎิพาหิยติฯ อธมฺมวาทิโน น พลวโนฺต โหนฺติ, ธมฺมวาทิโน น ทุพฺพลา โหนฺติ; อวินยวาทิโน น พลวโนฺต โหนฺติ, วินยวาทิโน น ทุพฺพลา โหนฺติฯ ตาว ธมฺมญฺจ วินยญฺจ สงฺคายิสฺสามิฯ ตโต ภิกฺขู อตฺตโน อตฺตโน ปโหนกํ คเหตฺวา กปฺปิยากปฺปิยํ  กเถสฺสนฺติฯ อถายํ ปาโป สยเมว นิคฺคหํ ปาปุณิสฺสติ, ปุน สีสํ อุกฺขิปิตุํ น สกฺขิสฺสติ, สาสนํ อิทฺธเญฺจว ผีตญฺจ ภวิสฺสตี’’ติฯ</p>


<p>โส เอวํ นาม มยฺหํ จิตฺตํ อุปฺปนฺนนฺติ กสฺสจิ อนาโรเจตฺวา ภิกฺขุสงฺฆํ สมสฺสาเสสิฯ เตน วุตฺตํ – ‘‘อถ โข อายสฺมา มหากสฺสโป…เป.… เนตํ ฐานํ วิชฺชตี’’ติฯ</p>


<p> นฺติ วีสรตนสติกํ จนฺทนจิตกํฯ ติ อคฺคิํ คาหาเปสฺสามฯ นฺติ อฎฺฐปิ โสฬสปิ ทฺวตฺติํสปิ ชนา ชาลนตฺถาย ยมกยมกอุกฺกาโย คเหตฺวา ตาลวเณฺฎหิ พีชนฺตา ภสฺตาหิ ธมนฺตา ตานิ ตานิ การณานิ กโรนฺตาปิ น สโกฺกนฺติเยว อคฺคิํ คาหาเปตุํฯ ติ เอตฺถ ตา กิร เทวตา เถรสฺส อุปฎฺฐากเทวตาวฯ อสีติมหาสาวเกสุ หิ จิตฺตานิ ปสาเทตฺวา เตสํ อุปฎฺฐากานิ อสีติกุลสหสฺสานิ สเคฺค นิพฺพตฺตานิฯ ตตฺถ เถเร จิตฺตํ ปสาเทตฺวา สเคฺค นิพฺพตฺตา เทวตา ตสฺมิํ สมาคเม เถรํ อทิสฺวา – ‘‘กุหิํ นุ โข อมฺหากํ กุลูปกเตฺถโร’’ติ อนฺตรามเคฺค ปฎิปนฺนํ ทิสฺวา ‘‘อมฺหากํ กุลูปกเตฺถเรน อวนฺทิเต จิตโก มา ปชฺชลิตฺถา’’ติ อธิฎฺฐหิํสุฯ</p>


<p>มนุสฺสา  ตํ สุตฺวา – ‘‘มหากสฺสโป กิร นาม โภ ภิกฺขุ ปญฺจหิ ภิกฺขุสเตหิ สทฺธิํ ‘ทสพลสฺส ปาเท วนฺทิสฺสามี’ติ อาคจฺฉติฯ ตสฺมิํ กิร อนาคเต จิตโก น ปชฺชลิสฺสติฯ กีทิโส โภ โส ภิกฺขุ กาโฬ โอทาโต ทีโฆ รโสฺส, เอวรูเป นาม โภ ภิกฺขุมฺหิ ฐิเต กิํ ทสพลสฺส ปรินิพฺพานํ นามา’’ติ เกจิ  คนฺธมาลาทิหตฺถา ปฎิปถํ คจฺฉิํสุฯ เกจิ วีถิโย วิจิตฺตา กตฺวา อาคมนมคฺคํ โอโลกยมานา อฎฺฐํสุฯ</p>


<p> ติ เถโร กิร จิตกํ ปทกฺขิณํ กตฺวา อาวชฺชโนฺตว สลฺลเกฺขสิ – ‘‘อิมสฺมิํ ฐาเน สีสํ, อิมสฺมิํ ฐาเน ปาทา’’ติฯ ตโต ปาทานํ สมีเป ฐตฺวา อภิญฺญาปาทกํ จตุตฺถชฺฌานํ สมาปชฺชิตฺวา วุฎฺฐาย – ‘‘อราสหสฺสปฎิมณฺฑิตจกฺกลกฺขณปติฎฺฐิตา ทสพลสฺส ปาทา สทฺธิํ กปฺปาสปฎเลหิ ปญฺจ ทุสฺสยุคสตานิ สุวณฺณโทณิํ จนฺทนจิตกญฺจ เทฺวธา กตฺวา มยฺหํ อุตฺตมเงฺค สิรสฺมิํ ปติฎฺฐหนฺตู’’ติ อธิฎฺฐาสิฯ สห อธิฎฺฐานจิเตฺตน ตานิ ปญฺจ ทุสฺสยุคสตานิ เทฺวธา กตฺวา วลาหกนฺตรา ปุณฺณจโนฺท วิย ปาทา นิกฺขมิํสุฯ เถโร วิกสิตรตฺตปทุมสทิเส หเตฺถ ปสาเรตฺวา สุวณฺณวเณฺณ สตฺถุปาเท ยาว โคปฺผกา ทฬฺหํ คเหตฺวา อตฺตโน สิรวเร ปติฎฺฐเปสิฯ เตน วุตฺตํ – ‘‘ภควโต ปาเท สิรสา วนฺที’’ติฯ</p>


<p>มหาชโน  ตํ อจฺฉริยํ ทิสฺวา เอกปฺปหาเรเนว มหานาทํ นทิ, คนฺธมาลาทีหิ ปูเชตฺวา ยถารุจิ วนฺทิฯ เอวํ ปน เถเรน จ มหาชเนน จ เตหิ จ ปญฺจหิ ภิกฺขุสเตหิ วนฺทิตมเตฺต ปุน อธิฎฺฐานกิจฺจํ นตฺถิฯ ปกติอธิฎฺฐานวเสเนว เถรสฺส หตฺถโต มุจฺจิตฺวา อลตฺตกวณฺณานิ ภควโต ปาทตลานิ จนฺทนทารุอาทีสุ กิญฺจิ อจาเลตฺวาว ยถาฐาเน ปติฎฺฐหิํสุ, ยถาฐาเน ฐิตาเนว อเหสุํฯ ภควโต หิ ปาเทสุ นิกฺขมเนฺตสุ วา ปวิสเนฺตสุ วา กปฺปาสอํสุ วา ทสิกตนฺตํ วา เตลพินฺทุ วา ทารุกฺขนฺธํ วา ฐานา จลิตํ นาม นาโหสิฯ สพฺพํ ยถาฐาเน ฐิตเมว อโหสิฯ อุฎฺฐหิตฺวา ปน อตฺถงฺคเต จเนฺท วิย สูริเย วิย จ ตถาคตสฺส ปาเทสุ อนฺตรหิเตสุ มหาชโน มหากนฺทิตํ กนฺทิฯ ปรินิพฺพานกาลโต อธิกตรํ การุญฺญํ อโหสิฯ</p>


<p>  ติ อิทํ ปน กสฺสจิ ปชฺชลาเปตุํ วายมนฺตสฺส อทสฺสนวเสน วุตฺตํฯ เทวตานุภาเวน ปเนส สมนฺตโต เอกปฺปหาเรเนว ปชฺชลิฯ</p>


<p> ติ ปุเพฺพ เอกคฺฆเนน ฐิตตฺตา สรีรํ นาม อโหสิฯ อิทานิ วิปฺปกิณฺณตฺตา สรีรานีติ วุตฺตํ สุมนมกุฬสทิสา  จ โธตมุตฺตสทิสา จ สุวณฺณสทิสา จ ธาตุโย อวสิสฺสิํสูติ อโตฺถฯ ทีฆายุกพุทฺธานญฺหิ สรีรํ สุวณฺณกฺขนฺธสทิสํ เอกเมว โหติฯ ภควา ปน – ‘‘อหํ น จิรํ ฐตฺวา ปรินิพฺพายามิ, มยฺหํ สาสนํ ตาว สพฺพตฺถ น วิตฺถาริตํ, ตสฺมา ปรินิพฺพุตสฺสาปิ เม สาสปมตฺตมฺปิ ธาตุํ คเหตฺวา อตฺตโน อตฺตโน วสนฎฺฐาเน เจติยํ กตฺวา ปริจรโนฺต มหาชโน สคฺคปรายโณ โหตู’’ติ ธาตูนํ วิกิรณํ อธิฎฺฐาสิฯ กติ, ปนสฺส ธาตุโย วิปฺปกิณฺณา, กติ น วิปฺปกิณฺณาติฯ จตโสฺส ทาฐา, เทฺว อกฺขกา, อุณฺหีสนฺติ อิมา สตฺต ธาตุโย น วิปฺปกิริํสุ, เสสา วิปฺปกิริํสูติฯ ตตฺถ สพฺพขุทฺทกา ธาตุ สาสปพีชมตฺตา อโหสิ, มหาธาตุ มเชฺฌ ภินฺนตณฺฑุลมตฺตา, อติมหตี มเชฺฌ ภินฺนมุคฺคมตฺตาติฯ</p>


<p>ติ อคฺคพาหุมตฺตาปิ ชงฺฆมตฺตาปิ ตาลกฺขนฺธมตฺตาปิ อุทกธารา อากาสโต ปติตฺวา นิพฺพาเปสิฯ ติ ปริวาเรตฺวา ฐิตสาลรุเกฺข สนฺธาเยตํ วุตฺตํ, เตสมฺปิ หิ ขนฺธนฺตรวิฎปนฺตเรหิ อุทกธารา นิกฺขมิตฺวา นิพฺพาเปสุํฯ ภควโต จิตโก มหโนฺตฯ สมนฺตา ปถวิํ ภินฺทิตฺวาปิ นงฺคลสีสมตฺตา อุทกวฎฺฎิ ผลิกวฎํสกสทิสา อุคฺคนฺตฺวา จิตกเมว คณฺหนฺติฯ ติ สุวณฺณฆเฎ รชตฆเฎ จ ปูเรตฺวา อาภตนานาคโนฺธทเกนฯ นฺติ สุวณฺณมยรชตมเยหิ อฎฺฐทณฺฑเกหิ วิกิริตฺวา จนฺทนจิตกํ นิพฺพาเปสุํฯ</p>


<p>เอตฺถ  จ จิตเก ฌายมาเน ปริวาเรตฺวา ฐิตสาลรุกฺขานํ สาขนฺตเรหิ วิฎปนฺตเรหิ ปตฺตนฺตเรหิ ชาลา อุคฺคจฺฉนฺติ, ปตฺตํ วา สาขา วา ปุปฺผํ วา ทฑฺฒา นาม นตฺถิ, กิปิลฺลิกาปิ มกฺกฎกาปิ ชาลานํ อนฺตเรเนว วิจรนฺติ ฯ อากาสโต ปติตอุทกธาราสุปิ สาลรุเกฺขหิ นิกฺขนฺตอุทกธาราสุปิ ปถวิํ ภินฺทิตฺวา นิกฺขนฺตอุทกธาราสุปิ ธมฺมกถาว ปมาณํฯ เอวํ จิตกํ นิพฺพาเปตฺวา ปน มลฺลราชาโน สนฺถาคาเร จตุชฺชาติยคนฺธปริภณฺฑํ กาเรตฺวา ลาชปญฺจมานิ ปุปฺผานิ วิกิริตฺวา อุปริ เจลวิตานํ พนฺธิตฺวา สุวณฺณตารกาทีหิ ขจิตฺวา ตตฺถ คนฺธทามมาลาทามรตนทามานิ โอลเมฺพตฺวา  สนฺถาคารโต ยาว มกุฎพนฺธนสงฺขาตา สีสปสาธนมงฺคลสาลา, ตาว อุโภหิ ปเสฺสหิ สาณิกิลญฺชปริเกฺขปํ กาเรตฺวา อุปริ เจลวิตานํ พนฺธาเปตฺวา สุวณฺณตารกาทีหิ ขจิตฺวา ตตฺถปิ คนฺธทามมาลาทามรตนทามานิ โอลเมฺพตฺวา มณิทณฺฑวเณฺณหิ เวณูหิ จ ปญฺจวณฺณทฺธเช อุสฺสาเปตฺวา สมนฺตา วาตปฎากา ปริกฺขิปิตฺวา สุสมฺมฎฺฐาสุ วีถีสุ กทลิโย จ ปุณฺณฆเฎ จ ฐเปตฺวา ทณฺฑกทีปิกา ชาเลตฺวา อลงฺกตหตฺถิกฺขเนฺธ สห ธาตูหิ สุวณฺณโทณิํ ฐเปตฺวา มาลาคนฺธาทีหิ ปูเชนฺตา สาธุกีฬิตํ กีฬนฺตา อโนฺตนครํ ปเวเสตฺวา สนฺถาคาเร สรภมยปลฺลเงฺก ฐเปตฺวา อุปริ เสตจฺฉตฺตํ ธาเรสุํฯ เอวํ กตฺวา – ‘‘อถ โข โกสินารกา มลฺลา ภควโต สรีรานิ สตฺตาหํ สนฺถาคาเร สตฺติปญฺชรํ กริตฺวา’’ติ สพฺพํ เวทิตพฺพํฯ</p>


<p>ตตฺถ ติ สตฺติหเตฺถหิ ปุริเสหิ ปริกฺขิปาเปตฺวาฯ นฺติ ปฐมํ ตาว หตฺถิกุเมฺภน กุมฺภํ ปหรเนฺต ปริกฺขิปาเปสุํ, ตโต อเสฺส คีวาย คีวํ ปหรเนฺต, ตโต รเถ อาณิโกฎิยา อาณิโกฎิํ ปหรเนฺต, ตโต โยเธ พาหุนา พาหุํ ปหรเนฺตฯ เตสํ ปริยเนฺต โกฎิยา โกฎิํ ปหรมานานิ ธนูนิ ปริกฺขิปาเปสุํฯ อิติ สมนฺตา โยชนปฺปมาณํ ฐานํ สตฺตาหํ สนฺนาหควจฺฉิกํ วิย กตฺวา อารกฺขํ สํวิทหิํสุฯ ตํ สนฺธาย วุตฺตํ – ‘‘ธนุปาการํ ปริกฺขิปาเปตฺวา’’ติฯ</p>


<p>กสฺมา ปเนเต เอวมกํสูติ? อิโต ปุริเมสุ หิ ทฺวีสุ สตฺตาเหสุ เต ภิกฺขุสงฺฆสฺส ฐานนิสโชฺชกาสํ กโรนฺตา ขาทนียํ โภชนียํ สํวิทหนฺตา สาธุกีฬิกาย โอกาสํ น ลภิํสุฯ ตโต เนสํ อโหสิ – ‘‘อิมํ สตฺตาหํ สาธุกีฬิตํ กีฬิสฺสาม, ฐานํ โข ปเนตํ วิชฺชติ ยํ อมฺหากํ ปมตฺตภาวํ ญตฺวา โกจิเทว อาคนฺตฺวา ธาตุโย คเณฺหยฺย, ตสฺมา อารกฺขํ ฐเปตฺวา กีฬิสฺสามา’’ติฯ เต ตถา เอวมกํสุฯ</p>


<h3>สรีรธาตุวิภชนวณฺณนา</h3>
<p>    ติ กถํ อโสฺสสิ? ปฐมเมว กิรสฺส อมจฺจา สุตฺวา จินฺตยิํสุ – ‘‘สตฺถา นาม ปรินิพฺพุโต, น โส สกฺกา ปุน อาหริตุํฯ โปถุชฺชนิกสทฺธาย ปน อมฺหากํ รญฺญา สทิโส นตฺถิ, สเจ เอส อิมินาว นิยาเมน สุณิสฺสติ, หทยมสฺส ผลิสฺสติฯ ราชา โข ปน อเมฺหหิ อนุรกฺขิตโพฺพ’’ติ เต ติโสฺส สุวณฺณโทณิโย อาหริตฺวา จตุมธุรสฺส ปูเรตฺวา รโญฺญ สนฺติกํ คนฺตฺวา เอตทโวจุํ – ‘‘เทว , อเมฺหหิ สุปินโก ทิโฎฺฐ, ตสฺส ปฎิฆาตตฺถํ ตุเมฺหหิ ทุกูลทุปฎฺฎํ นิวาเสตฺวา ยถา นาสาปุฎมตฺตํ ปญฺญายติ, เอวํ จตุมธุรโทณิยา นิปชฺชิตุํ วฎฺฎตี’’ติฯ ราชา อตฺถจรานํ อมจฺจานํ วจนํ สุตฺวา ‘‘เอวํ โหตุ ตาตา’’ติ สมฺปฎิจฺฉิตฺวา ตถา อกาสิฯ</p>


<p>อเถโก อมโจฺจ อลงฺการํ โอมุญฺจิตฺวา เกเส ปกิริย ยาย ทิสาย สตฺถา ปรินิพฺพุโต, ตทภิมุโข หุตฺวา อญฺชลิํ ปคฺคยฺห ราชานํ อาห – ‘‘เทว, มรณโต มุจฺจนกสโตฺต นาม นตฺถิ, อมฺหากํ อายุวฑฺฒโน เจติยฎฺฐานํ ปุญฺญเกฺขตฺตํ อภิเสกสิญฺจโก โส ภควา สตฺถา กุสินาราย ปรินิพฺพุโต’’ติฯ ราชา สุตฺวาว วิสญฺญีชาโต จตุมธุรโทณิยํ อุสุมํ มุญฺจิฯ อถ นํ อุกฺขิปิตฺวา ทุติยาย โทณิยา นิปชฺชาเปสุํฯ โส ปุน สญฺญํ ลภิตฺวา – ‘‘ตาตา, กิํ วเทถา’’ติ ปุจฺฉิฯ ‘‘สตฺถา, มหาราช, ปรินิพฺพุโต’’ติฯ ราชา ปุนปิ วิสญฺญีชาโต จตุมธุรโทณิยา อุสุมํ มุญฺจิฯ อถ นํ ตโตปิ อุกฺขิปิตฺวา ตติยาย โทณิยา นิปชฺชาเปสุํฯ โส ปุน สญฺญํ ลภิตฺวา ‘‘ตาตา, กิํ วเทถา’’ติ ปุจฺฉิฯ ‘‘สตฺถา, มหาราช, ปรินิพฺพุโต’’ติฯ ราชา ปุนปิ วิสญฺญีชาโต, อถ นํ อุกฺขิปิตฺวา นหาเปตฺวา มตฺถเก ฆเฎหิ อุทกํ อาสิญฺจิํสุฯ</p>


<p>ราชา สญฺญํ ลภิตฺวา อาสนา วุฎฺฐาย คนฺธปริภาวิเต มณิวเณฺณ เกเส วิกิริตฺวา สุวณฺณผลกวณฺณาย ปิฎฺฐิยํ ปกิริตฺวา ปาณินา อุรํ ปหริตฺวา ปวาฬงฺกุรวณฺณาหิ สุวฎฺฎิตงฺคุลีหิ สุวณฺณพิมฺพิสกวณฺณํ อุรํ สิพฺพโนฺต วิย คเหตฺวา ปริเทวมาโน อุมฺมตฺตกเวเสน อนฺตรวีถิํ โอติโณฺณ, โส อลงฺกตนาฎกปริวุโต นครโต นิกฺขมฺม ชีวกมฺพวนํ คนฺตฺวา ยสฺมิํ ฐาเน นิสิเนฺนน ภควตา ธโมฺม เทสิโต ตํ โอโลเกตฺวา  – ‘‘ภควา สพฺพญฺญุ, นนุ อิมสฺมิํ ฐาเน นิสีทิตฺวา ธมฺมํ เทสยิตฺถ, โสกสลฺลํ เม วิโนทยิตฺถ, ตุเมฺห มยฺหํ โสกสลฺลํ นีหริตฺถ, อหํ ตุมฺหากํ สรณํ คโต, อิทานิ ปน เม ปฎิวจนมฺปิ น เทถ, ภควา’’ติ ปุนปฺปุนํ ปริเทวิตฺวา ‘‘นนุ ภควา อหํ อญฺญทา เอวรูเป กาเล ‘ตุเมฺห มหาภิกฺขุสงฺฆปริวารา  ชมฺพุทีปตเล จาริกํ จรถา’ติ สุโณมิ, อิทานิ ปนาหํ ตุมฺหากํ อนนุรูปํ อยุตฺตํ ปวตฺติํ สุโณมี’’ติ เอวมาทีนิ จ วตฺวา สฎฺฐิมตฺตาหิ คาถาหิ  ภควโต คุณํ อนุสฺสริตฺวา จิเนฺตสิ – ‘‘มม ปริเทวิเตเนว น สิชฺฌติ, ทสพลสฺส ธาตุโย อาหราเปสฺสามี’’ติ เอวํ อโสฺสสิฯ สุตฺวา จ อิมิสฺสา วิสญฺญิภาวาทิปวตฺติยา อวสาเน ทูตํ ปาเหสิฯ ตํ สนฺธาย ติอาทิ วุตฺตํฯ</p>


<p>ตตฺถ ติ ทูตญฺจ ปณฺณญฺจ เปเสสิฯ เปเสตฺวา จ ปน – ‘‘สเจ ทสฺสนฺติ, สุนฺทรํฯ โน เจ ทสฺสนฺติ, อาหรณุปาเยน อาหริสฺสามี’’ติ จตุรงฺคินิํ เสนํ สนฺนยฺหิตฺวา สยมฺปิ นิกฺขโนฺตเยวฯ ยถา จ อชาตสตฺตุ, เอวํ ลิจฺฉวีอาทโยปิ ทูตํ เปเสตฺวา สยมฺปิ จตุรงฺคินิยา เสนาย นิกฺขมิํสุเยวฯ ตตฺถ ปาเวยฺยกา สเพฺพหิ อาสนฺนตรา กุสินารโต ติคาวุตนฺตเร นคเร วสนฺติ, ภควาปิ ปาวํ ปวิสิตฺวาว กุสินารํ คโตฯ อถ กสฺมา ปฐมตรํ น อาคตาติ เจ? มหาปริวารา ปเนเต ราชาโน มหาปริวารํ กโรนฺตาว ปจฺฉโต ชาตาฯ</p>


<p>นฺติ สเพฺพปิ เต สตฺตนครวาสิโน อาคนฺตฺวา – ‘‘อมฺหากํ ธาตุโย วา เทนฺตุ, ยุทฺธํ วา’’ติ กุสินารานครํ ปริวาเรตฺวา ฐิเต – ‘‘เอตํ ภควา อมฺหากํ คามเกฺขเตฺต’’ติ ปฎิวจนํ อโวจุํฯ เต กิร เอวมาหํสุ – ‘‘น มยํ สตฺถุ สาสนํ ปหิณิมฺห, นาปิ คนฺตฺวา อานยิมฺหฯ สตฺถา ปน สยเมว อาคนฺตฺวา สาสนํ เปเสตฺวา อเมฺห ปโกฺกสาเปสิฯ ตุเมฺหปิ โข ปน ยํ ตุมฺหากํ คามเกฺขเตฺต รตนํ อุปฺปชฺชติ, น ตํ อมฺหากํ เทถฯ สเทวเก จ โลเก พุทฺธรตนสมํ รตนํ นาม นตฺถิ, เอวรูปํ อุตฺตมรตนํ ลภิตฺวา มยํ น ทสฺสามฯ น โข ปน ตุเมฺหหิเยว มาตุถนโต ขีรํ ปีตํ, อเมฺหหิปิ มาตุถนโต ขีรํ ปีตํฯ น ตุเมฺหเยว ปุริสา, อเมฺหปิ ปุริสา โหตู’’ติ อญฺญมญฺญํ อหํการํ กตฺวา สาสนปฎิสาสนํ เปเสนฺติ, อญฺญมญฺญํ มานคชฺชิตํ คชฺชนฺติฯ ยุเทฺธ ปน สติ โกสินารกานํเยว ชโย อภวิสฺสฯ กสฺมา? ยสฺมา ธาตุปาสนตฺถํ  อาคตา เทวตา เนสํ ปกฺขา อเหสุํฯ ปาฬิยํ ปน – ‘‘ภควา อมฺหากํ คามเกฺขเตฺต ปรินิพฺพุโต, น มยํ ทสฺสาม ภควโต สรีรานํ ภาค’’นฺติ เอตฺตกเมว อาคตํฯ</p>


<p> ติ โทณพฺราหฺมโณ อิมํ เตสํ วิวาทํ สุตฺวา – ‘‘เอเต ราชาโน ภควโต ปรินิพฺพุตฎฺฐาเน วิวาทํ กโรนฺติ, น โข ปเนตํ ปติรูปํ, อลํ อิมินา กลเหน, วูปสเมสฺสามิ น’’นฺติ โส คนฺตฺวา เต สเงฺฆ คเณ เอตทโวจฯ กิมโวจ? อุนฺนตปฺปเทเส   ฐตฺวา ทฺวิภาณวารปริมาณํ โทณคชฺชิตํ นาม อโวจฯ ตตฺถ ปฐมภาณวาเร ตาว เอกปทมฺปิ เต น ชานิํสุฯ ทุติยภาณวารปริโยสาเน – ‘‘อาจริยสฺส วิย โภ สโทฺท, อาจริยสฺส วิย โภ สโทฺท’’ติ สเพฺพ นิรวา อเหสุํฯ ชมฺพุทีปตเล กิร กุลฆเร ชาตา เยภุเยฺยน ตสฺส น อเนฺตวาสิโก นาม นตฺถิฯ อถ โส เต อตฺตโน วจนํ สุตฺวา นิรเว ตุณฺหีภูเต วิทิตฺวา ปุน เอตทโวจ – ‘‘สุณนฺตุ โภโนฺต’’ติ เอตํ คาถาทฺวยํ อโวจฯ</p>


<p>ตตฺถ ติ อมฺหากํ พุโทฺธฯ ติ พุทฺธภูมิํ อปฺปตฺวาปิ ปารมิโย ปูเรโนฺต ขนฺติวาทิตาปสกาเล ธมฺมปาลกุมารกาเล ฉทฺทนฺตหตฺถิกาเล ภูริทตฺตนาคราชกาเล จเมฺปยฺยนาคราชกาเล สงฺขปาลนาคราชกาเล มหากปิกาเล อเญฺญสุ จ พหูสุ ชาตเกสุ ปเรสุ โกปํ อกตฺวา ขนฺติเมว อกาสิฯ ขนฺติเมว วณฺณยิฯ กิมงฺคํ ปน เอตรหิ อิฎฺฐานิเฎฺฐสุ ตาทิลกฺขณํ ปโตฺต, สพฺพถาปิ อมฺหากํ พุโทฺธ ขนฺติวาโท อโหสิ, ตสฺส เอวํวิธสฺสฯ นฺติ น หิ สาธุ อยํฯ ติ สรีรวิภาคนิมิตฺตํ, ธาตุโกฎฺฐาสเหตูติ อโตฺถฯ ติ อาวุธสมฺปหาโร สาธุ น สิยาติ วุตฺตํ โหติฯ</p>


<p>ติ สเพฺพว โภโนฺต สหิตา โหถ, มา ภิชฺชถฯ ติ กาเยน จ วาจาย จ เอกสนฺนิปาตา เอกวจนา สมคฺคา โหถฯ ติ จิเตฺตนาปิ อญฺญมญฺญํ สโมฺมทมานา โหถฯ ติ ภควโต สรีรานิ อฎฺฐ ภาเค กโรม ฯ ติ ปญฺจหิ จกฺขูหิ จกฺขุมโต พุทฺธสฺสฯ น เกวลํ ตุเมฺหเยว, พหุชโนปิ ปสโนฺน, เตสุ เอโกปิ ลทฺธุํ อยุโตฺต นาม นตฺถีติ พหุํ การณํ วตฺวา สญฺญาเปสิฯ</p>


<p> ติ เตสํ เตสํ ตโต ตโต สมาคตสงฺฆานํ สมาคตคณานํ ปฎิสฺสุณิตฺวาฯ   ติ เอตฺถ อยมนุกฺกโม – โทโณ กิร เตสํ ปฎิสฺสุณิตฺวา สุวณฺณโทณิํ วิวราเปสิฯ ราชาโน อาคนฺตฺวา โทณิยํเยว ฐิตา สุวณฺณวณฺณา ธาตุโย ทิสฺวา – ‘‘ภควา สพฺพญฺญุ ปุเพฺพ มยํ ตุมฺหากํ ทฺวตฺติํสมหาปุริสลกฺขณปฎิมณฺฑิตํ ฉพฺพณฺณพุทฺธรสฺมิขจิตํ อสีติอนุพฺยญฺชนสมุชฺชลิตโสภํ สุวณฺณวณฺณํ สรีรํ อทฺทสาม, อิทานิ ปน สุวณฺณวณฺณาว ธาตุโย อวสิฎฺฐา ชาตา, น ยุตฺตมิทํ ภควา ตุมฺหาก’’นฺติ ปริเทวิํสุฯ</p>


<p>พฺราหฺมโณปิ ตสฺมิํ สมเย เตสํ ปมตฺตภาวํ ญตฺวา ทกฺขิณทาฐํ คเหตฺวา เวฐนฺตเร ฐเปสิ, อถ  ปจฺฉา อฎฺฐธา สมํ สุวิภตฺตํ วิภชิ, สพฺพาปิ ธาตุโย ปากติกนาฬิยา โสฬส นาฬิโย อเหสุํ, เอเกกนครวาสิโน เทฺว เทฺว นาฬิโย ลภิํสุฯ พฺราหฺมณสฺส ปน ธาตุโย วิภชนฺตเสฺสว สโกฺก เทวานมิโนฺท – ‘‘เกน นุ โข สเทวกสฺส โลกสฺส กงฺขเจฺฉทนตฺถาย จตุสจฺจกถาย ปจฺจยภูตา ภควโต ทกฺขิณทาฐา คหิตา’’ติ โอโลเกโนฺต ‘‘พฺราหฺมเณน คหิตา’’ติ ทิสฺวา – ‘‘พฺราหฺมโณปิ ทาฐาย อนุจฺฉวิกํ สกฺการํ กาตุํ น สกฺขิสฺสติ, คณฺหามิ น’’นฺติ เวฐนฺตรโต คเหตฺวา สุวณฺณจโงฺกฎเก ฐเปตฺวา เทวโลกํ เนตฺวา จูฬามณิเจติเย ปติฎฺฐเปสิฯ</p>


<p>พฺราหฺมโณปิ ธาตุโย วิภชิตฺวา ทาฐํ อปสฺสโนฺต โจริกาย คหิตตฺตา – ‘‘เกน เม ทาฐา คหิตา’’ติ ปุจฺฉิตุมฺปิ นาสกฺขิฯ ‘‘นนุ ตยาว ธาตุโย ภาชิตา, กิํ ตฺวํ ปฐมํเยว อตฺตโน ธาตุยา อตฺถิภาวํ น อญฺญาสี’’ติ อตฺตนิ โทสาโรปนํ สมฺปสฺสโนฺต – ‘‘มยฺหมฺปิ โกฎฺฐาสํ เทถา’’ติ วตฺตุมฺปิ นาสกฺขิฯ ตโต – ‘‘อยมฺปิ สุวณฺณตุโมฺพ ธาตุคติโกว, เยน ตถาคตสฺส ธาตุโย มิตา, อิมสฺสาหํ ถูปํ กริสฺสามี’’ติ จิเนฺตตฺวา ติ อาหฯ</p>


<p>   อชาตสตฺตุอาทโย วิย ทูตํ เปเสตฺวา ยุทฺธสชฺชาว นิกฺขมิํสุฯ</p>


<h3>ธาตุถูปปูชาวณฺณนา</h3>
<p> ติ กถํ อกาสิ? กุสินารโต ยาว ราชคหํ ปญฺจวีสติ โยชนานิ, เอตฺถนฺตเร อฎฺฐอุสภวิตฺถตํ สมตลํ มคฺคํ  กาเรตฺวา ยาทิสํ มลฺลราชาโน มกุฎพนฺธนสฺส จ สนฺถาคารสฺส จ อนฺตเร ปูชํ กาเรสุํฯ ตาทิสํ ปญฺจวีสติโยชเนปิ มเคฺค ปูชํ กาเรตฺวา โลกสฺส อนุกฺกณฺฐนตฺถํ สพฺพตฺถ อนฺตราปเณ ปสาเรตฺวา สุวณฺณโทณิยํ ปกฺขิตฺตธาตุโย สตฺติปญฺชเรน ปริกฺขิปาเปตฺวา อตฺตโน วิชิเต ปญฺจโยชนสตปริมณฺฑเล มนุเสฺส สนฺนิปาตาเปสิฯ เต ธาตุโย คเหตฺวา กุสินารโต สาธุกีฬิตํ กีฬนฺตา นิกฺขมิตฺวา ยตฺถ ยตฺถ สุวณฺณวณฺณานิ ปุปฺผานิ ปสฺสนฺติ, ตตฺถ ตตฺถ ธาตุโย สตฺติอนฺตเร ฐเปตฺวา ปูชํ อกํสุฯ เตสํ ปุปฺผานํ ขีณกาเล คจฺฉนฺติ, รถสฺส ธุรฎฺฐานํ ปจฺฉิมฎฺฐาเน สมฺปเตฺต สตฺต ทิวเส สาธุกีฬิตํ กีฬนฺติฯ เอวํ ธาตุโย คเหตฺวา อาคจฺฉนฺตานํ สตฺต วสฺสานิ สตฺต มาสานิ สตฺต ทิวสานิ วีติวตฺตานิฯ</p>


<p>มิจฺฉาทิฎฺฐิกา  – ‘‘สมณสฺส โคตมสฺส ปรินิพฺพุตกาลโต ปฎฺฐาย พลกฺกาเรน สาธุกีฬิตาย อุปทฺทุตมฺห สเพฺพ โน กมฺมนฺตา นฎฺฐา’’ติ อุชฺฌายนฺตา มนํ ปโทเสตฺวา ฉฬาสีติสหสฺสมตฺตา อปาเย นิพฺพตฺตาฯ ขีณาสวา อาวชฺชิตฺวา ‘‘มหาชโน มนํ ปโทเสตฺวา อปาเย นิพฺพตฺตี’’ติ ทิสฺวา – ‘‘สกฺกํ เทวราชานํ ธาตุอาหรณูปายํ กาเรสฺสามา’’ติ ตสฺส สนฺติกํ คนฺตฺวา ตมตฺถํ อาโรเจตฺวา – ‘‘ธาตุอาหรณูปายํ กโรหิ มหาราชา’’ติ อาหํสุฯ สโกฺก อาห – ‘‘ภเนฺต, ปุถุชฺชโน นาม อชาตสตฺตุนา สโม สโทฺธ นตฺถิ, น โส มม วจนํ กริสฺสติ, อปิจ โข มารวิภิํสกสทิสํ วิภิํสกํ ทเสฺสสฺสามิ, มหาสทฺทํ สาเวสฺสามิ, ยกฺขคาหกขิปิตกอโรจเก กริสฺสามิ, ตุเมฺห ‘อมนุสฺสา มหาราช กุปิตา ธาตุโย อาหราเปถา’ติ วเทยฺยาถ, เอวํ โส อาหราเปสฺสตี’’ติฯ อถ โข สโกฺก ตํ สพฺพํ อกาสิฯ</p>


<p>เถราปิ ราชานํ อุปสงฺกมิตฺวา – ‘‘มหาราช, อมนุสฺสา กุปิตา, ธาตุโย อาหราเปหี’’ติ ภณิํสุฯ ราชา – ‘‘น ตาว, ภเนฺต, มยฺหํ จิตฺตํ  ตุสฺสติ, เอวํ สเนฺตปิ อาหรนฺตู’’ติ อาหฯ สตฺตมทิวเส ธาตุโย อาหริํสุฯ เอวํ อาหตา ธาตุโย คเหตฺวา ราชคเห ถูปญฺจ มหญฺจ อกาสิฯ อิตเรปิ อตฺตโน อตฺตโน  พลานุรูเปน อาหริตฺวา สกสกฎฺฐาเนสุ ถูปญฺจ มหญฺจ อกํสุฯ</p>


<p> นฺติ เอวํ เอตํ ธาตุภาชนเญฺจว ทสถูปกรณญฺจ ชมฺพุทีเป ภูตปุพฺพนฺติ ปจฺฉา สงฺคีติการกา อาหํสุฯ เอวํ ปติฎฺฐิเตสุ ปน ถูเปสุ มหากสฺสปเตฺถโร ธาตูนํ อนฺตรายํ ทิสฺวา ราชานํ อชาตสตฺตุํ อุปสงฺกมิตฺวา ‘‘มหาราช, เอกํ ธาตุนิธานํ กาตุํ วฎฺฎตี’’ติ อาหฯ สาธุ, ภเนฺต, นิธานกมฺมํ ตาว มม โหตุ, เสสธาตุโย ปน กถํ อาหรามีติ? น, มหาราช, ธาตุอาหรณํ ตุยฺหํ ภาโร, อมฺหากํ ภาโรติฯ สาธุ, ภเนฺต, ตุเมฺห ธาตุโย อาหรถ, อหํ ธาตุนิธานํ กริสฺสามีติฯ เถโร เตสํ เตสํ ราชกุลานํ ปริจรณมตฺตเมว ฐเปตฺวา เสสธาตุโย อาหริฯ รามคาเม ปน ธาตุโย นาคา ปริคฺคณฺหิํสุ, ตาสํ อนฺตราโย นตฺถิฯ ‘‘อนาคเต ลงฺกาทีเป มหาวิหาเร มหาเจติยมฺหิ นิทหิสฺสนฺตี’’ติ ตา น อาหริตฺวา เสเสหิ สตฺตหิ นคเรหิ อาหริตฺวา ราชคหสฺส ปาจีนทกฺขิณทิสาภาเค ฐตฺวา – ‘‘อิมสฺมิํ ฐาเน โย ปาสาโณ อตฺถิ, โส อนฺตรธายตุ, ปํสุ สุวิสุทฺธา โหตุ, อุทกํ มา อุฎฺฐหตู’’ติ อธิฎฺฐาสิฯ</p>


<p>ราชา ตํ ฐานํ ขณาเปตฺวา ตโต อุทฺธตปํสุนา อิฎฺฐกา กาเรตฺวา อสีติมหาสาวกานํ เจติยานิ  กาเรติฯ ‘‘อิธ ราชา กิํ กาเรตี’’ติ ปุจฺฉนฺตานมฺปิ ‘‘มหาสาวกานํ เจติยานี’’ติ วทนฺติ, น โกจิ ธาตุนิธานภาวํ ชานาติฯ อสีติหตฺถคมฺภีเร ปน ตสฺมิํ ปเทเส ชาเต เหฎฺฐา โลหสนฺถารํ สนฺถราเปตฺวา ตตฺถ ถูปาราเม เจติยฆรปฺปมาณํ ตมฺพโลหมยํ เคหํ การาเปตฺวา อฎฺฐ อฎฺฐ หริจนฺทนาทิมเย กรเณฺฑ จ ถูเป จ การาเปสิฯ อถ ภควโต ธาตุโย หริจนฺทนกรเณฺฑ ปกฺขิปิตฺวา ตํ หริจนฺทนกรณฺฑกมฺปิ อญฺญสฺมิํ หริจนฺทนกรณฺฑเก, ตมฺปิ อญฺญสฺมินฺติ เอวํ อฎฺฐ หริจนฺทนกรเณฺฑ เอกโต กตฺวา เอเตเนว อุปาเยน เต อฎฺฐ กรเณฺฑ อฎฺฐสุ หริจนฺทนถูเปสุ, อฎฺฐ หริจนฺทนถูเป อฎฺฐสุ โลหิตจนฺทนกรเณฺฑสุ, อฎฺฐ โลหิตจนฺทนกรเณฺฑ อฎฺฐสุ โลหิตจนฺทนถูเปสุ, อฎฺฐ โลหิตจนฺทนถูเป อฎฺฐสุ ทนฺตกรเณฺฑสุ , อฎฺฐ ทนฺตกรเณฺฑ  อฎฺฐสุ ทนฺตถูเปสุ, อฎฺฐ ทนฺตถูเป อฎฺฐสุ สพฺพรตนกรเณฺฑสุ, อฎฺฐ สพฺพรตนกรเณฺฑ อฎฺฐสุ สพฺพรตนถูเปสุ, อฎฺฐ สพฺพรตนถูเป อฎฺฐสุ สุวณฺณกรเณฺฑสุ, อฎฺฐ สุวณฺณกรเณฺฑ, อฎฺฐสุ สุวณฺณถูเปสุ, อฎฺฐ สุวณฺณถูเป อฎฺฐสุ รชตกรเณฺฑสุ, อฎฺฐ รชตกรเณฺฑ อฎฺฐสุ รชตถูเปสุ, อฎฺฐ รชตถูเป, อฎฺฐสุ มณิกรเณฺฑสุ, อฎฺฐ มณิกรเณฺฑ อฎฺฐสุ มณิถูเปสุ, อฎฺฐ มณิถูเป อฎฺฐสุ โลหิตงฺกกรเณฺฑสุ, อฎฺฐ โลหิตงฺกกรเณฺฑ อฎฺฐสุ โลหิตงฺกถูเปสุ, อฎฺฐ โลหิตงฺกถูเป อฎฺฐสุ มสารคลฺลกรเณฺฑสุ, อฎฺฐ มสารคลฺลกรเณฺฑ อฎฺฐสุ มสารคลฺลถูเปสุ, อฎฺฐ มสารคลฺลถูเป อฎฺฐสุ ผลิกกรเณฺฑสุ, อฎฺฐ ผลิกกรเณฺฑ อฎฺฐสุ ผลิกมยถูเปสุ ปกฺขิปิฯ</p>


<p>สเพฺพสํ อุปริมํ ผลิกเจติยํ ถูปารามเจติยปฺปมาณํ อโหสิ, ตสฺส อุปริ สพฺพรตนมยํ เคหํ กาเรสิ, ตสฺส อุปริ สุวณฺณมยํ, ตสฺส อุปริ รชตมยํ, ตสฺส อุปริ ตมฺพโลหมยํ เคหํฯ ตตฺถ สพฺพรตนมยํ วาลิกํ โอกิริตฺวา ชลชถลชปุปฺผานํ สหสฺสานิ วิปฺปกิริตฺวา อฑฺฒฉฎฺฐานิ ชาตกสตานิ อสีติมหาเถเร สุโทฺธทนมหาราชานํ มหามายาเทวิํ สตฺต สหชาเตติ สพฺพาเนตานิ สุวณฺณมยาเนว กาเรสิฯ ปญฺจปญฺจสเต สุวณฺณรชตมเย ปุณฺณฆเฎ ฐปาเปสิ, ปญฺจ สุวณฺณทฺธชสเต อุสฺสาเปสิฯ ปญฺจสเต สุวณฺณทีเป, ปญฺจสเต รชตทีเป การาเปตฺวา สุคนฺธเตลสฺส ปูเรตฺวา เตสุ ทุกูลวฎฺฎิโย ฐเปสิฯ</p>


<p>อถายสฺมา มหากสฺสโป – ‘‘มาลา มา มิลายนฺตุ, คนฺธา มา วินสฺสนฺตุ, ทีปา มา วิชฺฌายนฺตู’’ติ อธิฎฺฐหิตฺวา สุวณฺณปเฎฺฎ อกฺขรานิ ฉินฺทาเปสิ –</p>

</p>


<p>ราชา  สพฺพปสาธเนหิ ปูเชตฺวา อาทิโต ปฎฺฐาย ทฺวารํ ปิทหโนฺต นิกฺขมิ, โส ตมฺพโลหทฺวารํ ปิทหิตฺวา อาวิญฺฉนรชฺชุยํ กุญฺจิกมุทฺทิกํ พนฺธิตฺวา  ตเตฺถว มหนฺตํ มณิกฺขนฺธํ ฐเปตฺวา – ‘‘อนาคเต ทลิทฺทราชา อิมํ มณิํ คเหตฺวา  ธาตูนํ สกฺการํ กโรตู’’ติ อกฺขรํ ฉินฺทาเปสิฯ</p>


<p>สโกฺก เทวราชา วิสฺสกมฺมํ อามเนฺตตฺวา – ‘‘ตาต, อชาตสตฺตุนา ธาตุนิธานํ กตํ, เอตฺถ อารกฺขํ ปฎฺฐเปหี’’ติ ปหิณิฯ โส อาคนฺตฺวา วาฬสงฺฆาฎยนฺตํ โยเชสิ, กฎฺฐรูปกานิ ตสฺมิํ ธาตุคเพฺภ ผลิกวณฺณขเคฺค คาเหตฺวา วาตสทิเสน เวเคน อนุปริยายนฺตํ ยนฺตํ โยเชตฺวา เอกาย เอว อาณิยา พนฺธิตฺวา สมนฺตโต คิญฺชกาวสถากาเรน สิลาปริเกฺขปํ กตฺวา อุปริ เอกาย ปิทหิตฺวา ปํสุํ ปกฺขิปิตฺวา ภูมิํ สมํ กตฺวา ตสฺส อุปริ ปาสาณถูปํ ปติฎฺฐเปสิฯ เอวํ นิฎฺฐิเต ธาตุนิธาเน ยาวตายุกํ ฐตฺวา เถโรปิ ปรินิพฺพุโต, ราชาปิ ยถากมฺมํ คโต, เตปิ มนุสฺสา กาลงฺกตาฯ</p>


<p>อปรภาเค ปิยทาโส นาม กุมาโร ฉตฺตํ อุสฺสาเปตฺวา อโสโก นาม ธมฺมราชา หุตฺวา ตา ธาตุโย คเหตฺวา ชมฺพุทีเป วิตฺถาริกา อกาสิฯ กถํ? โส นิโคฺรธสามเณรํ นิสฺสาย สาสเน ลทฺธปฺปสาโท จตุราสีติ วิหารสหสฺสานิ กาเรตฺวา ภิกฺขุสงฺฆํ ปุจฺฉิ – ‘‘ภเนฺต, มยา จตุราสีติ วิหารสหสฺสานิ การิตานิ, ธาตุโย กุโต ลภิสฺสามี’’ติ? มหาราช, – ‘‘ธาตุนิธานํ นาม อตฺถี’’ติ สุโณม, น ปน ปญฺญายติ – ‘‘อสุกสฺมิํ ฐาเน’’ติฯ ราชา ราชคเห เจติยํ ภินฺทาเปตฺวา ธาตุํ อปสฺสโนฺต ปฎิปากติกํ กาเรตฺวา ภิกฺขุภิกฺขุนิโย อุปาสกอุปาสิกาโยติ จตโสฺส ปริสา คเหตฺวา เวสาลิํ คโตฯ ตตฺราปิ อลภิตฺวา กปิลวตฺถุํฯ ตตฺราปิ อลภิตฺวา รามคามํ คโตฯ รามคาเม นาคา เจติยํ ภินฺทิตุํ น อทํสุ, เจติเย นิปติตกุทาโล ขณฺฑาขณฺฑํ โหติฯ เอวํ ตตฺราปิ อลภิตฺวา อลฺลกปฺปํ เวฐทีปํ ปาวํ กุสินารนฺติ สพฺพตฺถ เจติยานิ ภินฺทิตฺวา ธาตุํ อลภิตฺวาว ปฎิปากติกานิ กตฺวา ปุน ราชคหํ คนฺตฺวา จตโสฺส ปริสา สนฺนิปาตาเปตฺวา – ‘‘อตฺถิ เกนจิ สุตปุพฺพํ ‘อสุกฎฺฐาเน นาม ธาตุนิธาน’นฺติ’’ ปุจฺฉิฯ</p>


<p>ตเตฺรโก วีสวสฺสสติโก เถโร – ‘‘อสุกฎฺฐาเน ธาตุนิธาน’’นฺติ น ชานามิ, มยฺหํ ปน ปิตา มหาเถโร มํ สตฺตวสฺสกาเล  มาลาจโงฺกฎกํ คาหาเปตฺวา – ‘‘เอหิ สามเณร, อสุกคจฺฉนฺตเร ปาสาณถูโป  อตฺถิ, ตตฺถ คจฺฉามา’’ติ คนฺตฺวา ปูเชตฺวา – ‘‘อิมํ ฐานํ อุปธาเรตุํ วฎฺฎติ สามเณรา’’ติ อาหฯ อหํ เอตฺตกํ ชานามิ มหาราชาติ อาหฯ ราชา ‘‘เอตเทว ฐาน’’นฺติ  วตฺวา คเจฺฉ หาเรตฺวา ปาสาณถูปญฺจ ปํสุญฺจ อปเนตฺวา เหฎฺฐา สุธาภูมิํ อทฺทสฯ ตโต สุธญฺจ อิฎฺฐกาโย จ หาเรตฺวา อนุปุเพฺพน ปริเวณํ โอรุยฺห สตฺตรตนวาลุกํ อสิหตฺถานิ จ กฎฺฐรูปกานิ สมฺปริวตฺตกานิ อทฺทสฯ โส ยกฺขทาสเก ปโกฺกสาเปตฺวา พลิกมฺมํ กาเรตฺวาปิ เนว อนฺตํ น โกฎิํ ปสฺสโนฺต เทวตานํ นมสฺสมาโน – ‘‘อหํ อิมา ธาตุโย คเหตฺวา จตุราสีติยา วิหารสหเสฺสสุ นิทหิตฺวา สกฺการํ กโรมิ, มา เม เทวตา อนฺตรายํ กโรนฺตู’’ติ อาหฯ</p>


<p>สโกฺก เทวราชา จาริกํ จรโนฺต ตํ ทิสฺวา วิสฺสกมฺมํ อามเนฺตสิ – ‘‘ตาต, อโสโก ธมฺมราชา ‘ธาตุโย นีหริสฺสามี’ติ ปริเวณํ โอติโณฺณ, คนฺตฺวา กฎฺฐรูปกานิ หาเรหี’’ติฯ โส ปญฺจจูฬคามทารกเวเสน คนฺตฺวา รโญฺญ ปุรโต ธนุหโตฺถ ฐตฺวา – ‘‘หรามิ มหาราชา’’ติ อาหฯ ‘‘หร, ตาตา’’ติ สรํ คเหตฺวา สนฺธิมฺหิเยว วิชฺฌิ, สพฺพํ วิปฺปกิริยิตฺถฯ อถ ราชา อาวิญฺฉเน พนฺธํ กุญฺจิกมุทฺทิกํ คณฺหิ, มณิกฺขนฺธํ ปสฺสิฯ ‘‘อนาคเต ทลิทฺทราชา อิมํ มณิํ คเหตฺวา ธาตูนํ สกฺการํ กโรตู’’ติ ปุน อกฺขรานิ ทิสฺวา กุชฺฌิตฺวา – ‘‘มาทิสํ นาม ราชานํ ทลิทฺทราชาติ วตฺตุํ อยุตฺต’’นฺติ ปุนปฺปุนํ ฆเฎตฺวา ทฺวารํ วิวราเปตฺวา อโนฺตเคหํ ปวิโฎฺฐฯ</p>


<p>อฎฺฐารสวสฺสาธิกานํ ทฺวินฺนํ วสฺสสตานํ อุปริ อาโรปิตทีปา ตเถว ปชฺชลนฺติฯ นีลุปฺปลปุปฺผานิ ตงฺขณํ อาหริตฺวา อาโรปิตานิ วิย, ปุปฺผสนฺถาโร ตงฺขณํ สนฺถโต วิย, คนฺธา ตํ มุหุตฺตํ ปิสิตฺวา ฐปิตา วิย ราชา สุวณฺณปฎฺฎํ คเหตฺวา – ‘‘อนาคเต ปิยทาโส นาม กุมาโร ฉตฺตํ อุสฺสาเปตฺวา อโสโก นาม ธมฺมราชา ภวิสฺสติ โส อิมา ธาตุโย วิตฺถาริกา กริสฺสตี’’ติ วาเจตฺวา – ‘‘ทิโฎฺฐ โภ, อหํ อเยฺยน มหากสฺสปเตฺถเรนา’’ติ วตฺวา วามหตฺถํ อาภุชิตฺวา ทกฺขิเณน หเตฺถน อโปฺผเฎสิฯ โส ตสฺมิํ ฐาเน ปริจรณธาตุมตฺตเมว ฐเปตฺวา เสสา ธาตุโย คเหตฺวา  ธาตุเคหํ ปุเพฺพ ปิหิตนเยเนว ปิทหิตฺวา สพฺพํ ยถาปกติยาว กตฺวา อุปริ ปาสาณเจติยํ ปติฎฺฐาเปตฺวา จตุราสีติยา วิหารสหเสฺสสุ ธาตุโย  ปติฎฺฐาเปตฺวา มหาเถเร วนฺทิตฺวา ปุจฺฉิ – ‘‘ทายาโทมฺหิ, ภเนฺต, พุทฺธสาสเน’’ติฯ กิสฺส ทายาโท ตฺวํ, มหาราช, พาหิรโก ตฺวํ สาสนสฺสาติฯ ภเนฺต, ฉนฺนวุติโกฎิธนํ วิสฺสเชฺชตฺวา จตุราสีติ วิหารสหสฺสานิ กาเรตฺวา อหํ น ทายาโท, อโญฺญ โก ทายาโทติ? ปจฺจยทายโก นาม ตฺวํ มหาราช, โย ปน อตฺตโน ปุตฺตญฺจ ธีตรญฺจ ปพฺพาเชติ, อยํ สาสเน ทายาโท นามาติฯ โส ปุตฺตญฺจ ธีตรญฺจ ปพฺพาเชสิฯ อถ นํ เถรา อาหํสุ – ‘‘อิทานิ, มหาราช, สาสเน ทายาโทสี’’ติฯ</p>


<p>  นฺติ เอวํ เอตํ อตีเต ธาตุนิธานมฺปิ ชมฺพุทีปตเล ภูตปุพฺพนฺติฯ ตติยสงฺคีติการาปิ อิมํ ปทํ ฐปยิํสุฯ</p>


<p>นฺติอาทิคาถาโย ปน ตมฺพปณฺณิทีเป เถเรหิ วุตฺตาติฯ</p>

</p>

</p>





