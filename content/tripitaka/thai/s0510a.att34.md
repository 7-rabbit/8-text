<h1>๔๐. ปิลินฺทวจฺฉวโคฺค</h1>
<h3>๑. ปิลินฺทวจฺฉเตฺถรอปทานวณฺณนา</h3>
<p>จตฺตาลีสมวเคฺค   อปทาเน ติอาทิกํ อายสฺมโต ปิลินฺทวจฺฉเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร โทวาริกกุเล นิพฺพโตฺต มหทฺธโน มหาโภโค อโหสิฯ โส โกฎิสนฺนิจิตธนราสิํ โอโลเกตฺวา รโห นิสิโนฺน ‘‘อิมํ สพฺพธนํ มยา สมฺมา คเหตฺวา คนฺตุํ วฎฺฎตี’’ติ จิเนฺตตฺวา ‘‘พุทฺธปฺปมุขสฺส ภิกฺขุสงฺฆสฺส สพฺพปริกฺขารทานํ ทาตุํ วฎฺฎตี’’ติ สนฺนิฎฺฐานํ กตฺวา ฉตฺตสตสหสฺสํ อาทิํ กตฺวา สพฺพปริโภคปริกฺขารานิปิ สตสหสฺสวเสน กาเรตฺวา ปทุมุตฺตรํ ภควนฺตํ นิมเนฺตตฺวา พุทฺธปฺปมุขสฺส ภิกฺขุสงฺฆสฺส มหาทานํ อทาสิฯ เอวํ สตฺตาหํ ทานํ ทตฺวา ปริโยสานทิวเส นิพฺพานาธิคมํ ปเตฺถตฺวา ยาวชีวํ ปุญฺญานิ กตฺวา  ชีวิตปริโยสาเน เทวโลเก นิพฺพโตฺต ฉ กามาวจเร ทิพฺพสมฺปตฺติโย อนุภวิตฺวา มนุเสฺสสุ จ จกฺกวตฺติอาทิสมฺปตฺติโย อนุภวิตฺวา อิมสฺมิํ พุทฺธุปฺปาเท พฺราหฺมณกุเล นิพฺพโตฺต สพฺพสิเปฺปสุ นิปฺผตฺติํ ปโตฺต โคตฺตวเสน ติ ปากโฎ อโหสิฯ</p>


<p> โส เอกทิวสํ สตฺถุ สนฺติเก ธมฺมเทสนํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต อุทานวเสน ตํ ปกาเสโนฺต ติอาทิมาหฯ ตสฺสโตฺถ เหฎฺฐา วุโตฺตวฯ นฺติ อหํ หํสวตีนคเร รโญฺญ เคหทฺวาเร ทฺวารปาลโก อาสิํ อโหสินฺติ อโตฺถฯ นฺติ รโญฺญ วลฺลภตฺตา อเญฺญหิ โขเภตุํ จาเลตุํ อสกฺกุเณยฺยํ อมิตํ อปริมาณโภคํ ธนํ มม ฆเร  ราสีกตํ อโหสีติ อโตฺถฯ</p>


<p> ติ อเนกา โภคา เม มยา อธิคตา ปตฺตา ปฎิลทฺธาติ อโตฺถ ฯ สตฺถวาสิอาทีนํ ปริกฺขารานํ นามานิ นยานุโยเคน สุวิเญฺญยฺยานิฯ ปริกฺขารทานานิสํสานิ จ สุวิเญฺญยฺยาเนวาติฯ</p>

</p>


<p>ทุติยตติยจตุตฺถปญฺจมาปทานานิ อุตฺตานาเนวาติฯ</p>


<h3>๖. พากุลเตฺถรอปทานวณฺณนา</h3>
<p>ฉฎฺฐาปทาเน  ติอาทิกํ พากุลเตฺถรสฺส อปทานํฯ อยํ กิร เถโร อตีเต อิโต กปฺปสตสหสฺสาธิกสฺส อสเงฺขฺยยฺยสฺส มตฺถเก อโนมทสฺสิสฺส ภควโต อุปฺปตฺติโต ปุเรตรเมว พฺราหฺมณกุเล นิพฺพตฺติตฺวา วยปฺปโตฺต ตโย เวเท อุคฺคณฺหิตฺวา ตตฺถ สารํ อปสฺสโนฺต ‘‘สมฺปรายิกตฺถํ คเวสิสฺสามี’’ติ อิสิปพฺพชฺชํ ปพฺพชิตฺวา ปพฺพตปาเท วิหรโนฺต ปญฺจาภิญฺญาอฎฺฐสมาปตฺตีนํ ลาภี หุตฺวา วิหรโนฺต พุทฺธุปฺปาทํ สุตฺวา สตฺถุ สนฺติกํ คนฺตฺวา ธมฺมํ สุตฺวา สรเณสุ ปติฎฺฐิโต สตฺถุ วาตาพาเธ อุปฺปเนฺน อรญฺญโต เภสชฺชานิ อาเนตฺวา ตํ วูปสเมตฺวา ตํ ปุญฺญํ อาโรคฺยตฺถาย ปริณาเมตฺวา ตโต จุโต พฺรหฺมโลเก นิพฺพโตฺต เอกํ อสเงฺขฺยยฺยํ เทวมนุเสฺสสุ สํสรโนฺต ปทุมุตฺตรพุทฺธกาเล หํสวตีนคเร เอกสฺมิํ กุเล นิพฺพโตฺต วิญฺญุตํ ปตฺวา สตฺถุ ธมฺมเทสนํ สุตฺวา  สตฺถารํ เอกํ ภิกฺขุํ อปฺปาพาธานํ อคฺคฎฺฐาเน ฐเปนฺตํ ทิสฺวา สยํ ตํ ฐานนฺตรํ อากงฺขโนฺต ปณิธานํ กตฺวา ยาวชีวํ กุสลกมฺมํ อุปจินิตฺวา สุคตีสุเยว สํสรโนฺต วิปสฺสิสฺส ภควโต อุปฺปตฺติโต ปุเรตรเมว พนฺธุมตีนคเร พฺราหฺมณกุเล นิพฺพโตฺต สพฺพสิเปฺปสุ นิปฺผตฺติํ ปโตฺต ตตฺถ สารํ อปสฺสโนฺต อิสิปพฺพชฺชํ ปพฺพชิตฺวา ฌานาภิญฺญาลาภี หุตฺวา ปพฺพตปาเท วสโนฺต พุทฺธุปฺปาทํ สุตฺวา สตฺถุ สนฺติกํ คนฺตฺวา สรเณสุ ปติฎฺฐาย ภิกฺขูนํ ติณปุปฺผกโรเค อุปฺปเนฺน ตํ วูปสเมตฺวา ตตฺถ ยาวตายุกํ ฐตฺวา ตโต จุโต พฺรหฺมโลเก นิพฺพตฺติตฺวา ตโต เอกนวุติกเปฺป เทวมนุเสฺสสุ สํสรโนฺต กสฺสปสฺส ภควโต กาเล พาราณสิยํ กุลเคเห นิพฺพตฺติตฺวา ฆราวาสํ วสโนฺต เอกํ ชิณฺณํ วินสฺสมานํ มหาวิหารํ ทิสฺวา ตตฺถ อุโปสถาคาราทิกํ สพฺพํ อาวสถํ การาเปตฺวา ตตฺถ ภิกฺขุสงฺฆสฺส สพฺพํ เภสชฺชํ ปฎิยาเทตฺวา ยาวชีวํ กุสลํ กตฺวา เอกํ พุทฺธนฺตรํ เทวมนุเสฺสสุ สํสรโนฺต อมฺหากํ ภควโต อุปฺปตฺติโต ปุเรตรเมว โกสมฺพิยํ เสฎฺฐิกุเล นิพฺพตฺติฯ</p>


<p>โส  มาตุกุจฺฉิโต นิกฺขมิตฺวา ธาตีหิ อโรคภาวาย ยมุนายํ นฺหาปิยมาโน ตาสํ หตฺถโต มุจฺจิตฺวา มเจฺฉน คิลิโต อโหสิฯ เกวฎฺฎา ตํ มจฺฉํ ชาลาย คเหตฺวา พาราณสิยํ เสฎฺฐิภริยาย วิกฺกิณิํสุฯ สา ตํ คเหตฺวา ผาลยมานา ปุเพฺพ กตปุญฺญผเลน อโรคํ  ทารกํ ทิสฺวา ‘‘ปุโตฺต เม ลโทฺธ’’ติ คเหตฺวา โปเสสิฯ โส ชนเกหิ มาตาปิตูหิ ตํ ปวตฺติํ สุตฺวา อาคนฺตฺวา ‘‘อยํ อมฺหากํ ปุโตฺต, เทถ โน ปุตฺต’’นฺติ อนุโยเค กเต รญฺญา ‘‘อุภเยสมฺปิ สาธารโณ โหตู’’ติ ทฺวินฺนํ กุลานํ ทายาทภาเวน วินิจฺฉยํ กตฺวา ฐปิตตฺตา ติ ลทฺธนาโม วยปฺปโตฺต มหาสมฺปตฺติํ อนุภวโนฺต ทฺวีสุ เสฎฺฐิกุเลสุ เอเกกสฺมิํ ฉมาสํ ฉมาสํ วสติฯ เต อตฺตโน วาเร สมฺปเตฺต นาวาสงฺฆาฎํ พนฺธิตฺวา ตตฺรูปริ รตนมณฺฑปํ กาเรตฺวา ปญฺจงฺคิกตูริเย นิปฺผาเทตฺวา กุมารํ ตตฺถ นิสีทาเปตฺวา อุภยนครมชฺฌฎฺฐานํ คงฺคาย อาคจฺฉนฺติ, อปรเสฎฺฐิมนุสฺสาปิ เอวเมว สเชฺชตฺวา ตํ ฐานํ คนฺตฺวา กุมารํ ตตฺถ อาโรเปตฺวา คจฺฉนฺติฯ โส เอวํ วฑฺฒมาโน อาสีติโก หุตฺวา ติ ปากโฎฯ สตฺถุ สนฺติกํ คนฺตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา สตฺตาหํ วายมโนฺต อฎฺฐเม ทิวเส สห ปฎิสมฺภิทาย อรหตฺตํ  ปาปุณิฯ</p>


<p> โส อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตสฺสโตฺถ เหฎฺฐา วุโตฺตวฯ อปทานปาฬิอโตฺถปิ สุวิเญฺญโยฺยวฯ โส อรหตฺตํ ปตฺวา วิมุตฺติสุเขน วิหรโนฺต สฎฺฐิวสฺสสตายุโก หุตฺวา ปรินิพฺพายีติฯ</p>

</p>


<h3>๗. คิริมานนฺทเตฺถรอปทานวณฺณนา</h3>
<p>สตฺตมาปทาเน ติอาทิกํ อายสฺมโต คิริมานนฺทเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สุเมธสฺส ภควโต กาเล กุลเคเห นิพฺพโตฺต วยปฺปโตฺต ฆราวาสํ สณฺฐเปตฺวา วสโนฺต อตฺตโน ภริยาย จ ปุเตฺต จ กาลงฺกเต โสกสลฺลสมปฺปิโต อรญฺญํ ปวิสิตฺวา ปวตฺตผลโภชโน รุกฺขมูเล วิหาสิฯ ตทา สุเมโธ ภควา ตสฺสานุกมฺปาย ตตฺถ คนฺตฺวา ธมฺมํ เทเสตฺวา โสกสลฺลํ อพฺพูเฬฺหสิ ฯ โส ธมฺมํ สุตฺวา ปสนฺนมานโส สุคนฺธปุเปฺผหิ ภควนฺตํ ปูเชตฺวา ปญฺจปติฎฺฐิเตน วนฺทิตฺวา สิรสิ อญฺชลิํ กตฺวา อภิตฺถวิฯ</p>


<p>โส  เตน ปุเญฺญน เทวมนุเสฺสสุ สํสรโนฺต อุภยตฺถ สุขํ อนุภวิตฺวา อิมสฺมิํ พุทฺธุปฺปาเท ราชคเห พิมฺพิสารรโญฺญ ปุโรหิตสฺส ปุโตฺต หุตฺวา นิพฺพตฺติ, ติสฺส นามํ อโหสิฯ โส วิญฺญุตํ ปตฺวา สตฺถุ ราชคหาคมเน พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา สมณธมฺมํ กโรโนฺต กติปยํ ทิวสํ คามกาวาเส วสิตฺวา สตฺถารํ วนฺทิตุํ ราชคหํ อคมาสิฯ พิมฺพิสารมหาราชา ตสฺส อาคมนํ สุตฺวา ตํ อุปสงฺกมิตฺวา ‘‘อิเธว, ภเนฺต, วสถ, อหํ จตูหิ ปจฺจเยหิ อุปฎฺฐหามี’’ติ สมฺปวาเรตฺวา คโตปิ พหุกิจฺจตฺตา ตํ น สริฯ ‘‘เถโร อโพฺภกาเสเยว วสตี’’ติฯ เทวตา เถรสฺส เตมนภเยน วสฺสธารํ วาเรสุํฯ ราชา อวสฺสนการณํ อุปธาเรตฺวา ญตฺวา เถรสฺส กุฎิกํ การาเปสิฯ เถโร กุฎิกายํ วสโนฺต เสนาสนสปฺปายลาเภน จิตฺตสมาธานํ ลภิตฺวา วีริยสมตํ โยเชตฺวา วิปสฺสนํ อุสฺสุกฺกาเปตฺวา อรหตฺตํ ปาปุณิฯ</p>


<p> โส อรหตฺตํ ปตฺวา อตฺตโน ปุพฺพกมฺมํ สริตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตํ ภควโต นิเวทนญฺจ ภควตา กตานุสาสนญฺจ มคฺคํ ผลาธิคมาปทานญฺจ ปาฐานุสาเรน สุวิเญฺญยฺยเมวาติฯ</p>

</p>


<p>อฎฺฐมนวมทสมาปทานานิ  อุตฺตานตฺถาเนวาติฯ</p>

</p>





