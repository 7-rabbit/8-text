<h1>๕. จูฬวโคฺค</h1>
<h3>๑. สมฺมุขีภาวสุตฺตวณฺณนา</h3>
<p> ปญฺจมสฺส  ปฐเม ติ สมฺมุขีภาเวน, วิชฺชมานตายาติ อโตฺถฯ ติ ปฎิลภติฯ ติ ยทิ หิ สทฺธา น ภเวยฺย, เทยฺยธโมฺม น ภเวยฺย, ทกฺขิเณยฺยสงฺขาตา ปฎิคฺคาหกปุคฺคลา น ภเวยฺยุํ, กถํ ปุญฺญกมฺมํ กเรยฺยฯ เตสํ ปน สมฺมุขีภาเวน สกฺกา กาตุนฺติ ตสฺมา ‘‘สทฺธาย สมฺมุขีภาวา’’ติอาทิมาหฯ เอตฺถ จ เทฺว  ธมฺมา สุลภา เทยฺยธมฺมา เจว ทกฺขิเณยฺยา จ, สทฺธา ปน ทุลฺลภาฯ ปุถุชฺชนสฺส หิ สทฺธา อถาวรา ปทวาเรน นานา โหติ, เตเนว มหาโมคฺคลฺลานสทิโสปิ อคฺคสาวโก ปาฎิโภโค ภวิตุํ อสโกฺกโนฺต อาห – ‘‘ทฺวินฺนํ โข เต อหํ, อาวุโส, ธมฺมานํ ปาฎิโภโค โภคานญฺจ ชีวิตสฺส จ, สทฺธาย ปน ตฺวํเยว ปาฎิโภโค’’ติ (อุทา. ๑๘)ฯ</p>


<h3>๒. ติฐานสุตฺตวณฺณนา</h3>
<p> ทุติเย ติ วิคตมจฺฉริยมเลนฯ ติ วิสฺสฎฺฐจาโคฯ ติ โธตหโตฺถฯ อสฺสโทฺธ หิ สตกฺขตฺตุํ หเตฺถ โธวิตฺวาปิ มลินหโตฺถว โหติ, สโทฺธ ปน ทานาภิรตตฺตา มลินหโตฺถปิ โธตหโตฺถวฯ ติ  โวสฺสคฺคสงฺขาเต ทาเน รโตฯ ติ ยาจิตุํ ยุโตฺต, ยาจเกหิ วา โยโค อสฺสาติปิ ยาจโยโคฯ ติ ทานํ ททโนฺต สํวิภาคญฺจ กโรโนฺต ทานสํวิภาครโต นาม โหติฯ</p>


<p>นฺติ ทสปิ โยชนานิ วีสมฺปิ ติํสมฺปิ โยชนสตมฺปิ คนฺตฺวา สีลสมฺปเนฺน ทฎฺฐุกาโม โหติ  วิย  วิย จฯ ปาฎลิปุตฺตสฺส กิร นครทฺวาเร สาลาย นิสินฺนา เทฺว พฺราหฺมณา กาฬวลฺลิมณฺฑปวาสิมหานาคเตฺถรสฺส คุณกถํ สุตฺวา ‘‘อเมฺหหิ ตํ ภิกฺขุํ ทฎฺฐุํ วฎฺฎตี’’ติ เทฺวปิ ชนา นิกฺขมิํสุฯ เอโก อนฺตรามเคฺค กาลมกาสิฯ เอโก สมุทฺทตีรํ ปตฺวา นาวาย มหาติตฺถปฎฺฎเน โอรุยฺห อนุราธปุรํ  อาคนฺตฺวา ‘‘กาฬวลฺลิมณฺฑโป กุหิ’’นฺติ ปุจฺฉิฯ โรหณชนปเทติฯ โส อนุปุเพฺพน เถรสฺส วสนฎฺฐานํ ปตฺวา จูฬนครคาเม ธุรฆเร นิวาสํ คเหตฺวา เถรสฺส อาหารํ สมฺปาเทตฺวา ปาโตว วุฎฺฐาย เถรสฺส วสนฎฺฐานํ ปุจฺฉิตฺวา คนฺตฺวา ชนปริยเนฺต ฐิโต เถรํ ทูรโตว อาคจฺฉนฺตํ ทิสฺวา สกิํ ตเตฺถว ฐิโต วนฺทิตฺวา ปุน อุปสงฺกมิตฺวา โคปฺผเกสุ ทฬฺหํ คเหตฺวา วนฺทโนฺต ‘‘อุจฺจา, ภเนฺต, ตุเมฺห’’ติ อาหฯ เถโร จ นาติอุโจฺจ นาติรโสฺส ปมาณยุโตฺตว, เตน นํ ปุน อาห – ‘‘นาติอุจฺจา ตุเมฺห, ตุมฺหากํ  ปน คุณา เมจกวณฺณสฺส สมุทฺทสฺส มตฺถเกน คนฺตฺวา สกลชมฺพุทีปตลํ อโชฺฌตฺถริตฺวา คตา, อหมฺปิ ปาฎลิปุตฺตนครทฺวาเร นิสิโนฺน ตุมฺหากํ คุณกถํ อโสฺสสิ’’นฺติฯ โส เถรสฺส ภิกฺขาหารํ ทตฺวา อตฺตโน ติจีวรํ ปฎิยาเทตฺวา เถรสฺส สนฺติเก ปพฺพชิตฺวา ตโสฺสวาเท ปติฎฺฐาย กติปาเหเนว อรหตฺตํ ปาปุณิฯ</p>


<p>ปิ, ‘‘ภเนฺต, มยฺหํ วนฺทิตพฺพยุตฺตกํ  เอกํ อยฺยํ อาจิกฺขถา’’ติ ปุจฺฉิฯ ภิกฺขู ‘‘มงฺคลวาสี กุฎฺฎติสฺสเตฺถโร’’ติ อาหํสุฯ ราชา มหาปริวาเรน ปญฺจโยชนมคฺคํ อคมาสิฯ เถโร ‘‘กิํ สโทฺท เอโส, อาวุโส’’ติ ภิกฺขุสงฺฆํ ปุจฺฉิฯ ‘‘ราชา, ภเนฺต, ตุมฺหากํ ทสฺสนตฺถาย อาคโต’’ติฯ เถโร จิเนฺตสิ – ‘‘กิํ มยฺหํ มหลฺลกกาเล ราชเคเห กมฺม’’นฺติ ทิวาฎฺฐาเน มเญฺจ นิปชฺชิตฺวา ภูมิยํ เลขํ ลิขโนฺต อจฺฉิฯ ราชา ‘‘กหํ เถโร’’ติ ปุจฺฉิตฺวา ‘‘ทิวาฎฺฐาเน’’ติ สุตฺวา ตตฺถ คจฺฉโนฺต เถรํ ภูมิยํ เลขํ ลิขนฺตํ ทิสฺวา ‘‘ขีณาสวสฺส นาม หตฺถกุกฺกุจฺจํ นตฺถิ, นายํ ขีณาสโว’’ติ อวนฺทิตฺวาว นิวตฺติฯ ภิกฺขุสโงฺฆ เถรํ อาห – ‘‘ภเนฺต, เอวํวิธสฺส สทฺธสฺส ปสนฺนสฺส รโญฺญ กสฺมา วิปฺปฎิสารํ กริตฺถา’’ติฯ ‘‘อาวุโส, รโญฺญ ปสาทรกฺขนํ น ตุมฺหากํ ภาโร, มหลฺลกเตฺถรสฺส ภาโร’’ติ วตฺวา อปรภาเค อนุปาทิเสสาย นิพฺพานธาตุยา ปรินิพฺพายโนฺต ภิกฺขุสงฺฆํ อาห – ‘‘มยฺหํ กูฎาคารมฺหิ อญฺญมฺปิ ปลฺลงฺกํ อตฺถรถา’’ติฯ ตสฺมิํ อตฺถเต เถโร – ‘‘อิทํ กูฎาคารํ อนฺตเร อปฺปติฎฺฐหิตฺวา รญฺญา ทิฎฺฐกาเลเยว ภูมิยํ ปติฎฺฐาตู’’ติ อธิฎฺฐหิตฺวา ปรินิพฺพายิฯ กูฎาคารํ ปญฺจโยชนมคฺคํ อากาเสน อคมาสิฯ ปญฺจโยชนมเคฺค ธชํ ธาเรตุํ สมตฺถา รุกฺขา ธชปคฺคหิตาว อเหสุํฯ คจฺฉาปิ คุมฺพาปิ สเพฺพ กูฎาคาราภิมุขา หุตฺวา อฎฺฐํสุฯ</p>


<p>รโญฺญปิ ปณฺณํ ปหิณิํสุ ‘‘เถโร ปรินิพฺพุโต, กูฎาคารํ อากาเสน อาคจฺฉตี’’ติฯ ราชา น สทฺทหิฯ กูฎาคารํ อากาเสน คนฺตฺวา ถูปารามํ ปทกฺขิณํ กตฺวา สิลาเจติยฎฺฐานํ อคมาสิฯ เจติยํ สห วตฺถุนา อุปฺปติตฺวา กูฎาคารมตฺถเก อฎฺฐาสิ, สาธุการสหสฺสานิ ปวตฺติํสุ ฯ ตสฺมิํ ขเณ มหาพฺยคฺฆเตฺถโร นาม โลหปาสาเท สตฺตมกูฎาคาเร นิสิโนฺน ภิกฺขูนํ วินยกมฺมํ กโรโนฺต ตํ สทฺทํ สุตฺวา ‘‘กิํ สโทฺท  เอโส’’ติ ปฎิปุจฺฉิฯ ภเนฺต, มงฺคลวาสี กุฎฺฎติสฺสเตฺถโร ปรินิพฺพุโต, กูฎาคารํ ปญฺจโยชนมคฺคํ อากาเสน อาคตํ, ตตฺถ โส สาธุการสโทฺทติฯ อาวุโส, ปุญฺญวเนฺต นิสฺสาย  สกฺการํ ลภิสฺสามาติ อเนฺตวาสิเก ขมาเปตฺวา อากาเสเนว อาคนฺตฺวา ตํ กูฎาคารํ ปวิสิตฺวา ทุติยมเญฺจ นิสีทิตฺวา อนุปาทิเสสาย นิพฺพานธาตุยา ปรินิพฺพายิฯ ราชา คนฺธปุปฺผจุณฺณานิ อาทาย คนฺตฺวา อากาเส ฐิตํ กูฎาคารํ ทิสฺวา กูฎาคารํ ปูเชสิฯ ตสฺมิํ ขเณ กูฎาคารํ โอตริตฺวา ปถวิยํ ปติฎฺฐิตํฯ ราชา มหาสกฺกาเรน สรีรกิจฺจํ กาเรตฺวา ธาตุโย คเหตฺวา เจติยํ อกาสิฯ เอวรูปา สีลวนฺตานํ ทสฺสนกามา นาม โหนฺติฯ</p>


<p>ติ ตถาคตปฺปเวทิตํ สทฺธมฺมํ โสตุกาโม โหติ  วิยฯ คงฺคาวนวาลิองฺคณมฺหิ กิร ติํส ภิกฺขู วสฺสํ อุปคตา อนฺวทฺธมาสํ อุโปสถทิวเส จตุปจฺจยสโนฺตสภาวนารามมหาอริยวํสญฺจ (อ. นิ. ๔.๒๘) กเถนฺติฯ เอโก ปิณฺฑปาติกเตฺถโร ปจฺฉาภาเคน อาคนฺตฺวา ปฎิจฺฉนฺนฎฺฐาเน นิสีทิฯ อถ นํ เอโก โคนโส ชงฺฆปิณฺฑิมํสํ สณฺฑาเสน คณฺหโนฺต วิย ฑํสิฯ เถโร โอโลเกโนฺต โคนสํ ทิสฺวา ‘‘อชฺช ธมฺมสฺสวนนฺตรายํ น กริสฺสามี’’ติ โคนสํ คเหตฺวา ถวิกาย ปกฺขิปิตฺวา ถวิกามุขํ พนฺธิตฺวา อวิทูเร ฐาเน ฐเปตฺวา ธมฺมํ สุณโนฺตว นิสีทิฯ อรุณุคฺคมนญฺจ วิสํ วิกฺขเมฺภตฺวา เถรสฺส ติณฺณํ ผลานํ ปาปุณนญฺจ วิสสฺส ทฎฺฐฎฺฐาเนเนว โอตริตฺวา ปถวิปวิสนญฺจ ธมฺมกถิกเตฺถรสฺส ธมฺมกถานิฎฺฐาปนญฺจ เอกกฺขเณเยว อโหสิฯ ตโต เถโร อาห – ‘‘อาวุโส เอโก เม โจโร คหิโต’’ติ ถวิกํ มุญฺจิตฺวา โคนสํ วิสฺสเชฺชสิฯ ภิกฺขู ทิสฺวา ‘‘กาย เวลาย ทฎฺฐตฺถ, ภเนฺต’’ติ ปุจฺฉิํสุฯ หิโยฺย สายนฺหสมเย, อาวุโสติฯ กสฺมา, ภเนฺต, เอวํ ภาริยํ กมฺมํ กริตฺถาติฯ อาวุโส, สจาหํ ทีฆชาติเกน ทโฎฺฐติ วเทยฺยํ, นยิมํ เอตฺตกํ อานิสํสํ  ลเภยฺยนฺติฯ อิทํ ตาว ปิณฺฑปาติกเตฺถรสฺส วตฺถุฯ</p>


<p>ทีฆวาปิยมฺปิ ‘‘มหาชาตกภาณกเตฺถโร คาถาสหสฺสํ มหาเวสฺสนฺตรํ กเถสฺสตี’’ติ ติสฺสมหาคาเม ติสฺสมหาวิหารวาสี เอโก  ทหโร สุตฺวา ตโต นิกฺขมิตฺวา เอกาเหเนว นวโยชนมคฺคํ อาคโตฯ ตสฺมิํเยว ขเณ เถโร ธมฺมกถํ อารภิฯ ทหโร ทูรมคฺคาคมเนน สญฺชาตกายทรถตฺตา ปฎฺฐานคาถาย สทฺธิํ อวสานคาถํเยว ววตฺถเปสิฯ ตโต เถรสฺส ‘‘อิทมโวจา’’ติ  วตฺวา อุฎฺฐาย คมนกาเล ‘‘มยฺหํ อาคมนกมฺมํ โมฆํ ชาต’’นฺติ โรทมาโน อฎฺฐาสิฯ เอโก มนุโสฺส ตํ กถํ สุตฺวา คนฺตฺวา เถรสฺส อาโรเจสิ, ‘‘ภเนฺต, ‘ตุมฺหากํ ธมฺมกถํ โสสฺสามี’ติ เอโก ทหรภิกฺขุ ติสฺสมหาวิหารา อาคโต, โส ‘กายทรถภาเวน เม อาคมนํ โมฆํ ชาต’นฺติ โรทมาโน ฐิโต’’ติฯ คจฺฉถ สญฺญาเปถ นํ ‘‘ปุน เสฺว กเถสฺสามา’’ติฯ โส ปุนทิวเส เถรสฺส ธมฺมกถํ สุตฺวา โสตาปตฺติผลํ ปาปุณิฯ</p>


<p>อปราปิ  เอกา อิตฺถี ปุตฺตกํ ปายมานา ‘‘ทีฆภาณกมหาอภยเตฺถโร นาม อริยวํสปฎิปทํ กเถตี’’ติ สุตฺวา ปญฺจโยชนมคฺคํ คนฺตฺวา ทิวากถิกเตฺถรสฺส นิสินฺนกาเลเยว วิหารํ ปวิสิตฺวา ภูมิยํ ปุตฺตํ นิปชฺชาเปตฺวา ทิวากถิกเตฺถรสฺส ฐิตกาว ธมฺมํ อโสฺสสิฯ สรภาณเก เถเร อุฎฺฐิเต ทีฆภาณกมหาอภยเตฺถโร จตุปจฺจยสโนฺตสภาวนารามมหาอริยวํสํ อารภิฯ สา ฐิตกาว ปคฺคณฺหาติฯ เถโร ตโย เอว ปจฺจเย กเถตฺวา อุฎฺฐานาการํ อกาสิฯ สา อุปาสิกา อาห – ‘‘อโยฺย, ‘อริยวํสํ กเถสฺสามี’ติ สินิทฺธโภชนํ ภุญฺชิตฺวา มธุรปานกํ ปิวิตฺวา ยฎฺฐิมธุกเตลาทีหิ เภสชฺชํ กตฺวา กเถตุํ  ยุตฺตฎฺฐาเนเยว อุฎฺฐหตี’’ติฯ เถโร ‘‘สาธุ, ภคินี’’ติ วตฺวา อุปริ ภาวนารามํ ปฎฺฐเปสิฯ อรุณุคฺคมนญฺจ เถรสฺส ‘‘อิทมโวจา’’ติ วจนญฺจ อุปาสิกาย โสตาปตฺติผลุปฺปตฺติ จ เอกกฺขเณเยว อโหสิฯ</p>


<p>อปราปิ  อิตฺถี อเงฺกน ปุตฺตํ อาทาย ‘‘ธมฺมํ โสสฺสามี’’ติ จิตฺตลปพฺพตํ คนฺตฺวา เอกํ รุกฺขํ นิสฺสาย ทารกํ นิปชฺชาเปตฺวา สยํ ฐิตกาว ธมฺมํ สุณาติฯ รตฺติภาคสมนนฺตเร เอโก ทีฆชาติโก ตสฺสา  ปสฺสนฺติยาเยว สมีเป นิปนฺนทารกํ จตูหิ ทาฐาหิ ฑํสิตฺวา อคมาสิฯ สา จิเนฺตสิ – ‘‘สจาหํ ‘ปุโตฺต เม สเปฺปน ทโฎฺฐ’ติ วกฺขามิ, ธมฺมสฺส อนฺตราโย ภวิสฺสติฯ อเนกกฺขตฺตุํ โข ปน เม อยํ สํสารวเฎฺฎ วฎฺฎนฺติยา ปุโตฺต อโหสิ, ธมฺมเมว จริสฺสามี’’ติ ติยามรตฺติํ ฐิตกาว ธมฺมํ ปคฺคณฺหิตฺวา โสตาปตฺติผเล ปติฎฺฐาย อรุเณ อุคฺคเต สจฺจกิริยาย ปุตฺตสฺส วิสํ นิมฺมเถตฺวา ปุตฺตํ คเหตฺวา คตาฯ เอวรูปา ปุคฺคลา ธมฺมํ โสตุกามา นาม โหนฺติฯ</p>


<h3>๓. อตฺถวสสุตฺตวณฺณนา</h3>
<p> ตติเย  ติ ตโย อเตฺถ ตีณิ การณานิ ปสฺสเนฺตนฯ ติ ยุตฺตเมวฯ ติ โย ปุคฺคโล จตุสจฺจธมฺมํ ปกาเสติฯ ติ อฎฺฐกถํ ญาเณน ปฎิสํเวทีฯ ติ ปาฬิธมฺมํ ปฎิสํเวทีฯ</p>


<h3>๔. กถาปวตฺติสุตฺตวณฺณนา</h3>
<p> จตุเตฺถ ติ การเณหิฯ ติ อปฺปฎิหตา นิยฺยานิกาฯ</p>


<h3>๕. ปณฺฑิตสุตฺตวณฺณนา</h3>
<p> ปญฺจเม ติ ปณฺฑิเตหิ ปญฺญตฺตานิ กถิตานิ ปสตฺถานิฯ ติ สปฺปุริเสหิ มหาปุริเสหิ ปญฺญตฺตานิ กถิตานิ ปสตฺถานิฯ ติ กรุณา เจว กรุณาปุพฺพภาโค จฯ ติ สีลสํยโมฯ ติ  อินฺทฺริยสํวโร, อุโปสถวเสน วา อตฺตทมนํ, ปุโณฺณวาเท (ม. นิ. ๓.๓๙๕ อาทโย; สํ. นิ. ๔.๘๘ อาทโย) ทโมติ วุตฺตา ขนฺติปิ อาฬวเก (สํ. นิ. ๑.๒๔๖; สุ. นิ. ๑๘๓ อาทโย) วุตฺตา ปญฺญาปิ อิมสฺมิํ สุเตฺต วฎฺฎติเยวฯ นฺติ มาตาปิตูนํ รกฺขนํ โคปนํ ปฎิชคฺคนํฯ นฺติ อญฺญตฺถ พุทฺธปเจฺจกพุทฺธอริยสาวกา สโนฺต นาม, อิธ ปน มาตาปิตุอุปฎฺฐากา อธิเปฺปตาฯ ตสฺมา อุตฺตมเฎฺฐน สนฺตานํ , เสฎฺฐจริยเฎฺฐน ฯ อิทํ มาตาปิตุอุปฎฺฐานํ สพฺภิ อุปญฺญาตนฺติ เอวเมตฺถ อโตฺถ ทฎฺฐโพฺพฯ ติ สนฺตานํ อุตฺตมปุริสานํ เอตานิ ฐานานิ การณานิฯ ติ อิธ อิเมสํเยว ติณฺณํ ฐานานํ การเณน อริโย เจว ทสฺสนสมฺปโนฺน จ เวทิตโพฺพ, น พุทฺธาทโย น โสตาปนฺนาฯ อถ วา ติ มาตุปฎฺฐานํ ปิตุปฎฺฐานนฺติ เอตานิ ฐานานิ สนฺตานํ อุตฺตมปุริสานํ การณานีติ เอวํ มาตาปิตุอุปฎฺฐากวเสน อิมิสฺสา คาถาย อโตฺถ เวทิตโพฺพฯ มาตาปิตุอุปฎฺฐาโกเยว หิ อิธ ‘‘อริโย ทสฺสนสมฺปโนฺน’’ติ วุโตฺตฯ นฺติ โส เขมํ เทวโลกํ คจฺฉตีติฯ</p>


<h3>๖. สีลวนฺตสุตฺตวณฺณนา</h3>
<p> ฉเฎฺฐ  ติ ตีหิ การเณหิฯ ติอาทีสุ ภิกฺขู อาคจฺฉเนฺต ทิสฺวา ปจฺจุคฺคมนํ กโรนฺตา คจฺฉเนฺต อนุคจฺฉนฺตา อาสนสาลาย สมฺมชฺชนอุปเลปนาทีนิ กโรนฺตา อาสนานิ ปญฺญาเปนฺตา ปานียํ ปจฺจุปฎฺฐาเปนฺตา กาเยน ปุญฺญํ ปสวนฺติ นามฯ ภิกฺขุสงฺฆํ ปิณฺฑาย จรนฺตํ ทิสฺวา ‘‘ยาคุํ เทถ, ภตฺตํ เทถ, สปฺปินวนีตาทีนิ เทถ, คนฺธปุปฺผาทีหิ ปูเชถ, อุโปสถํ อุปวสถ, ธมฺมํ สุณาถ, เจติยํ วนฺทถา’’ติอาทีนิ วทนฺตา วาจาย ปุญฺญํ ปสวนฺติ นามฯ ภิกฺขู ปิณฺฑาย จรเนฺต ทิสฺวา ‘‘ลภนฺตู’’ติ จิเนฺตนฺตา มนสา ปุญฺญํ ปสวนฺติ นามฯ ติ ปฎิลภนฺติฯ ปุญฺญํ  ปเนตฺถ โลกิยโลกุตฺตรมิสฺสกํ กถิตํฯ</p>


<h3>๗. สงฺขตลกฺขณสุตฺตวณฺณนา</h3>
<p> สตฺตเม ติ ปจฺจเยหิ สมาคนฺตฺวา กตสฺสฯ ติ สงฺขตํ เอตนฺติ สญฺชานนการณานิ นิมิตฺตานิฯ ติ ชาติฯ ติ เภโทฯ  นาม ชราฯ ตตฺถ นฺติ เตภูมกา ธมฺมาฯ มคฺคผลานิ ปน อสมฺมสนูปคตฺตา อิธ น กถียนฺติฯ อุปฺปาทาทโย  นามฯ เตสุ อุปฺปาทกฺขเณ อุปฺปาโท, ฐานกฺขเณ ชรา, เภทกฺขเณ วโยฯ ลกฺขณํ น สงฺขตํ, สงฺขตํ น ลกฺขณํ , ลกฺขเณน ปน สงฺขตํ ปริจฺฉินฺนํฯ ยถา หตฺถิอสฺสโคมหิํสาทีนํ สตฺติสูลาทีนิ สญฺชานนลกฺขณานิ น หตฺถิอาทโย, นปิ หตฺถิอาทโย ลกฺขณาเนว, ลกฺขเณหิ ปน เต ‘‘อสุกสฺส หตฺถี, อสุกสฺส อโสฺส, อสุกหตฺถี, อสุกอโสฺส’’ติ วา ปญฺญายนฺติ, เอวํสมฺปทมิทํ เวทิตพฺพํฯ</p>


<h3>๘. อสงฺขตลกฺขณสุตฺตวณฺณนา</h3>
<p> อฎฺฐเม ติ ปจฺจเยหิ สมาคนฺตฺวา อกตสฺสฯ ติ อสงฺขตํ เอตนฺติ สญฺชานนการณานิ นิมิตฺตานิฯ ติอาทีหิ อุปฺปาทชราภงฺคานํ อภาโว วุโตฺตฯ อุปฺปาทาทีนญฺหิ อภาเวน อสงฺขตนฺติ ปญฺญายติฯ</p>


<h3>๙. ปพฺพตราชสุตฺตวณฺณนา</h3>
<p> นวเม  ติ มหารุกฺขาฯ นฺติ กุลเชฎฺฐกํฯ ติ สิลามโยฯ นฺติ อคามกฎฺฐาเนฯ ติ มหโนฺตฯ ติ อฎวิยํฯ ติ วนเชฎฺฐกาฯ นฺติ สุคติคามิกมคฺคสงฺขาตํ ธมฺมํ จริตฺวาฯ</p>


<h3>๑๐. อาตปฺปกรณียสุตฺตวณฺณนา</h3>
<p> ทสเม  นฺติ วีริยํ กาตุํ ยุตฺตํฯ ติ อนุปฺปาทตฺถาย, อนุปฺปาทํ สาเธสฺสามีติ อิมินา การเณน กตฺตพฺพนฺติ อโตฺถฯ ปรโตปิ เอเสว นโยฯ นฺติ สรีรสมฺภวานํฯ นฺติ ทุกฺขมานํฯ นฺติ พหลานํ, ตาปนวเสน วา ติพฺพานํฯ นฺติ ผรุสานํฯ นฺติ ติขิณานํฯ นฺติ อมธุรานํฯ นฺติ มนํ วเฑฺฒตุํ อสมตฺถานํฯ นฺติ ชีวิตหรานํฯ ติ อธิวาสนตฺถาย สหนตฺถาย ขมนตฺถายฯ</p>


<p>เอตฺตเก  ฐาเน สตฺถา อาณาเปตฺวา อาณตฺติํ ปวเตฺตตฺวา อิทานิ สมาทเปโนฺต ติอาทิมาหฯ ตตฺถ ติ ยทาฯ ติ วีริยวาฯ ติ สปฺปโญฺญฯ ติ สติยา สมนฺนาคโตฯ ติ วฎฺฎทุกฺขสฺส ปริเจฺฉทปริวฎุมกิริยายฯ อิเม จ ปน อาตาปาทโย ตโยปิ โลกิยโลกุตฺตรมิสฺสกา กถิตาฯ</p>


<h3>๑๑. มหาโจรสุตฺตวณฺณนา</h3>
<p> เอกาทสเม ติ มหโนฺต พลวโจโรฯ นฺติ ฆรสนฺธิํฯ นฺติ มหาวิโลปํฯ นฺติ เอกเมว เคหํ ปริวาเรตฺวา วิลุมฺปนํฯ ติ ปนฺถทูหนกมฺมํ กโรติฯ นฺติ นทีนํ ทุคฺคมฎฺฐานํ อนฺตรทีปกํ, ยตฺถ สกฺกา โหติ ทฺวีหิปิ ตีหิปิ ชงฺฆสหเสฺสหิ สทฺธิํ นิลียิตุํฯ นฺติ  ปพฺพตานํ วิสมฎฺฐานํ ปพฺพตนฺตรํ, ยตฺถ สกฺกา โหติ สตฺตหิ วา อฎฺฐหิ วา ชงฺฆสหเสฺสหิ สทฺธิํ นิลียิตุํฯ นฺติ ติเณน วฑฺฒิตฺวา สญฺฉนฺนํ ทฺวตฺติโยชนฎฺฐานํฯ นฺติ ฆนํ อญฺญมญฺญํ สํสฎฺฐสาขํ เอกาพทฺธํ  มหาวนสณฺฑํฯ ติ ปริโยทหิตฺวา ตํ ตํ การณํ ปกฺขิปิตฺวา อตฺถํ กถยิสฺสนฺติฯ ติ เต อสฺสฯ ติ กิสฺมิญฺจิ กิญฺจิ วตฺตุํ อารเทฺธเยว ‘‘มา เอวํ อวจุตฺถ, มยํ เอตํ กุลปรมฺปราย ชานาม, น เอส เอวรูปํ กริสฺสตี’’ติ ตํ ตํ การณํ ปกฺขิปิตฺวา มหนฺตมฺปิ โทสํ หรนฺตา อตฺถํ ภณนฺติฯ อถ วา ติ ปฎิจฺฉาเทตฺวาติปิ อโตฺถฯ เต หิ ตสฺสปิ โทสํ ปฎิจฺฉาเทตฺวา อตฺถํ ภณนฺติฯ นฺติ คุณขนเนน ขตํ, คุณุปฆาเตน อุปหตํฯ ติ สมฺปกฺขลนเฎฺฐน วิสเมน กายทฺวาริกกเมฺมนฯ วจีมโนกเมฺมสุปิ เอเสว นโยฯ ติ ทสวตฺถุกาย อนฺตํ คเหตฺวา ฐิตทิฎฺฐิยาฯ เสสํ สพฺพตฺถ อุตฺตานตฺถเมวาติฯ</p>

</p>

</p>


<h2>๒. ทุติยปณฺณาสกํ</h2>