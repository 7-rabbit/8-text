<h1>ธาตุนิธาน กถา</h1>
<p> เอวํ นิฎฺฐิเต ธาตุนิธาเน ยาวตายุกํ ฐตฺวา เถโร ปรินิพฺพุโต, ราชาปิ ยถากมฺมํ คโต, เตปิ มนุสฺสา กาลกตา, อปรภาเค ปิยทาโส กุมาโร ฉตฺตํ อุสฺสาเปตฺวา อโสโก นาม ธมฺม ราชา หุตฺวา ตา ธาตุโย คเหตฺวา ชมฺพุทีเป จตุราสีติยา เจติย สหเสฺสสุ ปติฎฺฐาเปสิฯ กถํ พิณฺทุสารสฺส กิร เอกสตํ ปุตฺตา อเหสุํ เต สเพฺพ อโสโก อตฺตนา สทฺธิํ เอกมาติกํ ติสฺส กุมารํ ฐเปตฺวา ฆาเตสิฯ ฆาเตโนฺต จตฺตาริ วสฺสานิ อนภิสิโตฺต รชฺชํ กาเรตฺวา จตุนฺนํ วสฺสานํ อจฺจเยน ตถาคตสฺส ปรินิพฺพานโต ทฺวินฺนํ วสฺสสตานํ อุปริ อฎฺฐารสเม วเสฺส สกลชมฺพุทีเป เอกรชฺชาภิเสกํ ปาปุณิฯ</p>


<p>อภิเสกานุภาเวน อิมา ราชิทฺธิโย อาคตา มหาปถวิยา เหฎฺฐา โยชนปฺปมาเณ อาณา ปวตฺติ, ตถา อุปริ อากาเส, อโนตตฺตทหโต อฎฺฐหิ กาเชหิ โสฬส ปานียฆเฎ ทิวเส ทิวเส เทวตา อาหรนฺติฯ ยโต สาสเน อุปฺปนฺนสโทฺธ หุตฺวา อฎฺฐ ฆเฎ ภิกฺขุสงฺฆสฺส อทาสิ เทฺว ฆเฎ สฎฺฐิมตฺตานํ ติปิฎก ภิกฺขุนํ เทฺวฆเฎ อคฺคมเหสิยา อสณฺธิมิตฺตาย จตฺตาโร ฆเฎ อตฺตนา ปริภุญฺชิฯ เทวตา เอว หิมวเนฺต นาคลตา ทนฺตกฎฺฐ นาม อตฺถิ สินิทฺธา มุทุกํ รสวนฺตํ, ตํ ทิวเส ทิวเส อาภิรนฺติ เยน รโญฺญ จ อคฺคมเหสิยา จ โสฬสนฺนํ นาฎกสหสฺสานํ สฎฺฐิมตฺตานํ ภิกฺขุสหสฺสานํ เทวสิกํ ทนฺตโปณกิจฺจํ นิปฺผชฺชิฯ</p>


<p>เทวสิกเมวสฺส  เทวตา อคทามลกํ อคทหรีฎกํ สุวณฺณวณฺณญฺจ คณฺธสมฺปนฺนํ อมฺพปกฺกํ อาหรนฺติ ตถา ฉทฺทนฺต ทหโต ปญฺจวณฺณํ นิวาสน ปารุปณํ, ปีตกวณฺณํ หตฺถปุญฺฉนก ปฎฺฎํทิพฺพญฺจชานกํ อาหรนฺติ เทวสิกเมว ปนสฺส อนุเลปคณฺธํ ปารุปนตฺถาย อสุตฺตมยิกํ สุมนปุปฺผปฎํ มหารหญฺจ อญฺชนํ นาคภวนโต นาคราชาโน อาหรนฺติฯ ฉทฺทนฺตทเหเยว อุฎฺฐิตสฺส สาลิโน นว จาห สหสฺสานิ ทิวเส ทิวเส สุวา อาหรนฺติฯ มูสิกา นิตฺถุส กเณ กโรนฺติ เอโกปิ ขณฺฑตณฺฑุโล น โหติฯ รโญฺญ สพฺพฎฺฐาเนสุ อยเมว ตณฺฑุโล ปริโภคํ คจฺฉติฯ มธุมกฺขิกา มธุํ กโรนฺติฯ กมฺมารสาลาสุ อจฺฉา กูฎํ ปหรนฺติฯ ทีปิกา จมฺมานิ จาเลนฺติ กรวีก สกุณา อาคตฺตฺวา มธุรสฺสรํ วิกุเชนฺตา รโญฺญ พลิกมฺมํ กโรนฺติฯ</p>


<p>อิมาหิ อิทฺธีหิ สมนฺนาคโต ราชาเอก ทิวสํ สุวณฺณ สงฺขลิก พณฺธนํ เปเสตฺวา จตุนฺนํ พุทฺธานํ อธิคต รูปทสฺสนํ กปฺปายุกํ มหากาฬ นาคราชานํ อานยิตฺวา เสตจฺฉตฺตสฺส เหฎฺฐา มหารเห ปลฺลเงฺก นิสีทาเปตฺวา อเนก สตวเณฺณหิ ชลช ถลช ปุเปฺผหิ สุวณฺณปุเปฺผหิ จ ปูชํ กตฺวา สพฺพาลงฺการ ปติมณฺฑิเตหิ จ โสฬสหิ นาฎก สหเสฺสหิ สมนฺตโต ปริกฺขิปิตฺวา อนนฺตญาณสฺส ตาว เม สทฺธมฺมวร จกฺกวตฺติโน สมฺมาสมฺพุทฺธสฺส รูปํ อิเมสํ อกฺขีนํ อาปาถํ กโรหีติ นิพฺพตฺตาสีติ อนุพฺยญฺชน ปติมณฺฑิตํ ทฺวตฺติํส มหา ปุริส ลกฺขณ สสฺสิรีกตาย วิกสิต กมลุปฺผล ปุณฺฑรีก ปติมณฺฑิตมิว สลิลตลํ ตาราคณรํสิชาล วิสรวิปฺผุตโสภาสมุชฺชลมิวคคนตลํ นีล-ปีต-โลหิตาทิ เภท วิจิตฺตวณฺณรํสิ วินทฺธ พฺยามปฺปภา ปริเกฺขป วิลาสิตาย สญฺฌปฺปภานุราค อิณฺทธนุ วิชฺชุลฺลตา ปริกฺขิตฺตมิว กนกคิริ สิขรํ นานาวิราค วิมลเกตุมาลา สมุชฺชลิตจารุมตฺถกโสภํ นยนรสายนมิว พฺรหฺมเทว-มนุช นาค-ยกฺข คณานํ พุทฺธรูปํ ปสฺสโนฺต สตฺตทิวสํ อกฺขิปูชํ นาม อกาสิ</p>


<p>ราชา กิร อภิเสกํ ปาปุณิตฺวา ตีณิเยว สํวจฺฉรานิ พาหิรก ปาสณฺฑํ ปริคณฺหิ จตุเตฺถ สํวจฺฉเร พุทฺธสาสเน ปสีทินํ พฺราหฺมณ ชาติย ปาสณฺฑานญฺจ ปณฺฑรงฺค ปริพฺพาชกานญฺจ สฎฺฐิสหสฺสมตฺตานํ นิจฺจภตฺตํ ปฎฺฐเปสิฯ</p>


<p>อโสโก ปิตรา ปวตฺติตํ ทานํ อตฺตโน อเนฺตปุเร ตเถว ททมาโน เอกทิวสํ สีหปญฺชเร ฐิโต อุปสม ปริพาหิเรน อาจาเรน  ภุญฺชมาเน อสํยติณฺทฺริเย อวินิต อิริยาปเถ ทิสฺวา จิเนฺตสิ อีทิสํ ทานํ อุปปริกฺขิตฺวา ยุตฺตฎฺฐาเน ทาตุํ วฎฺฎติติ เอวํ จิเนฺตตฺวา อมเจฺจ อาหฯ คจฺฉถ ภเณ อตฺตโน อตฺตโน สาธุสมฺมเต สมณ พฺราหฺมเณ อเนฺตปุรํ อติหรถ, ทานํ ทสฺสามาติ อมจฺจา สาธุ เทวาติ รโญฺญ ปฎิสฺสุตฺวา เต เต ปณฺฑรงฺค ปริพฺพาชกาชีวก นิคณฺฐาทโย อาเนตฺวา อิเม มหาราช อมฺหากํ อรหโนฺตติ อาหํสุฯ</p>


<p>อถ ราชา อเนฺตปุเร อุจฺจาวจานิ อาสนานิ ปญฺญาเปตฺว อาคจฺฉนฺตูติ วตฺวา อาคตาคเต อาห อตฺตโน อตฺตโน อนุรูเป อาสเน นิสีทถาติ เอกเจฺจ ภทฺทปีฐเก เอกเจฺจ ผลกปีฐเกเส นิสีทิํสุฯ ตํ ทิสฺวา ราชา นตฺถิ เอเตสํ อเนฺตสาโรติ ญตฺวา เตสํ อนุรูปํ ขาทนียํ โภชนียํ ทตฺวา อุโยฺยเชสิฯ</p>


<p>เอวํ คจฺฉเนฺต กาเล เอก ทิวสํ สีหปญฺชเร ฐิโต อทฺทส นิโคฺรธ สามเณรํ ราชงฺคเณน คจฺฉนฺตํ ทนฺตํ คุตฺตํ สนฺติณฺทฺริยํ อิริยาปถ สมฺปนฺนํฯ โก ปนายํ นิโคฺรโธ นาม, พิณฺทุสาร รโญฺญ เชฎฺฐปุตฺตสฺส สุมนราช กุมารสฺส ปุโตฺตฯ ตตฺรายํ อานุปุพฺพี กถา-พิณฺทุสาร รโญฺญ กิร ทุพฺพลกาเลเยว อโสก กุมาโร อตฺตนา ลทฺธํ อุเชฺชนิรชฺชํ ปหาย อาคนฺตฺวา สพฺพํ นครํ อตฺตโน หตฺถคตํ กตฺวา สุมน ราชกุมารํ อคฺคเหสิฯ</p>


<p>ตํ ทิวสเมว สุมนสฺส ราชกุมารสฺส สุมนา นาม เทวี ปริปุณฺณคพฺภา อโหสิฯ สา อญฺญาตกเวเสน นิกฺขมิตฺวา อวิทูเร อญฺญตรํ จณฺฑาลคามํ สณฺธาย คจฺฉนฺติ, เชฎฺฐก จณฺฑาลสฺส เคหโต อวิทูเร เอกสฺมิํ นิโคฺรธ รุเกฺข อธิวตฺถาย เทวตาย อิโต สุมเนติ วหนฺติยา สทฺทํ สุตฺวา ตสฺสา สมีปํ คตา เทวตา อตฺตโน อานุภาเวน เอกํ สาลํ นิมฺมิณิตฺวา เอตฺถ วสาหิติ ปทาสิฯ สา ตํ สาลํ ปาวิสิฯ คตทิวเสเยว ปุตฺตํ วิชายิฯ</p>


<p>สา ตสฺส นิโคฺรธ เทวตาย ปริคฺคหิตตฺตา นิโคฺรโธเตฺวว นามํ อกาสิฯ เชฎฺฐก จณฺฑาโล ทฎฺฐทิวสโตปฺปภูติ ตํ อตฺตโน สามิธีตรํ วิย มญฺญมาโน นิพทฺธํ วฎฺฎํ ปฎฺฐเปสิฯ ราชธีตา ตตฺถ สตฺต วสฺสานิ วสิฯ นิโคฺรธกุมาโรปิ สตฺตวสฺสิโก ชาโต ตทา มหาวรุณเตฺถโร นาม เอโก อรหา ทารกสฺส เหตุสมฺปทํ ทิสฺวา วิหรมาโน สตฺตวสฺสิโกทานิ ทารโก กาโล นํ ปพฺพาเชตุนฺติ จิเนฺตตฺวา ราชธีตยา อาโรจาเปตฺวา นิโคฺรธกุมารํ ปพฺพาเชสิฯ กุมาโร ขุรเคฺคเยว อรหตฺตํ ปาปุณิฯ โส เอกทิวสํ ปาโตว สรีรํ ปฎิชคฺคิตฺวา อาจริยุปชฺฌานํ  วตฺตํ กตฺวา ปตฺตจีวรมาทาย มาตุอุปาสิกาย เคหทฺวารํ คจฺฉามีติ นิกฺขมิ มาตุ นิเวสนฎฺฐานญฺจสฺส ทกฺขิณทฺวาเรน นครํ ปวิสิตฺวา นครมเชฺฌน คนฺตฺวา ปาจีนทฺวาเรน นิกฺขมิตฺวา คนฺตพฺพํ โหติ เตน จ สมเยน อโสโก ธมฺมราชา ปาจีน ทิสาภิมุโข สีหปญฺชเร จงฺกมติฯ</p>


<p>ตํ ขณํเยว สิโคฺรโธ สามเณโร ราชงฺคณํ ปาปุณิ สนฺติณฺทฺริโย สนฺตมานโส ยุคมตฺตํ เปกฺขมาโนฯ เตน วุตฺตํฯ เอกทิวสํ สีหปญฺชเร ฐิโต อทฺทส นิโคฺรธสามเณรํ ราชงฺคเณน คจฺฉนฺตํ ทนฺตํ คุตฺตํ สนฺติณฺทฺริยํ อิริยาปถ สมฺปนฺนนฺติฯ ทิสฺวา ปนสฺส เอตทโหสิ? อยํ ชโน สโพฺพปิ วิกฺขิตฺตจิโตฺตหนฺตมคปฎิภาโค, อยมฺปน ทารโก อวิกฺขิตฺตจิโตฺต อติวิยสฺส อโลกิต วิโลกิตํ สมฺมิญฺชน ปสารณญฺจ โสภติ, อทฺธา เอตสฺส อพฺภนฺตเร โลกุตฺตรธโมฺม ภวิสฺสตีติ รโญฺญ สหทสฺสเนเนว สามเณเร จิตฺตํ ปสีทิฯ เปมํ สณฺฐหิ กสฺมา? ปุเพฺพ กิร ปุญฺญ กรณกาเล เอส รโญฺญ เชฎฺฐภาตา วาณิชโก อโหสิฯ</p>


<p>อถ ราชา สญฺชาตเปโม สพหุมาโน สามเณรํ ปโกฺกสถาติ อมเจฺจ เปเสสิ อติจิรายตีติ ปุน เทฺว ตโย เปเสสิ ตุริตํ อาคจฺฉตูติ สามรเณโร อตฺตโน ปกติยา เอว อคมาสิ ราชา ปติรูปาสนํ ญตฺวา นิสีทถาติ อาหฯ อิโต จิโต จ โอโลเกตฺวา นตฺถิทานิ อโญฺญ ภิกฺขุติ สมุสฺสิต เสตจฺฉตฺตํ ราชปฬฺลงฺกํ อุปสงฺกมิตฺวา ปตฺตคหณตฺถาย รโญฺญ อาการํ ทเสฺสสิฯ ราชา ตํ ปลฺลงฺกํ สมีปํ คจฺฉนฺตํ ทิสฺวา เอวํ จิเนฺตสิฯ อเชฺชวทานิ อยํ สามเณโร อิมสฺส เคหสฺส สามิโก ภวิสฺสติฯ สามเณโร รโญฺญ หเตฺถ ปตฺตํ ทตฺวา ปลฺลงฺกํ อภรุหิตฺวา นิสีทิฯ</p>


<p>ราชา อตฺตโน อตฺถาย สมฺปาทิตํ สพฺพํ ยาคุ-กชฺชก ภตฺต วิกติํ อุปนาเมสิฯ สามเณโร อตฺตโน ยาปนมตฺตเมว สมฺปฎิจฺฉิฯ ภตฺตกิจฺจาวสาเน ราชา อาห สตฺถารา ตุมฺหากํ ทิโนฺนวาทํ ชานาถาติ ชานมิ มหาราช เอกเทเสนาติฯ ตาต, มยฺหมฺปิ นํ กเถหีติ สาธุ มหาราชาติ รโญฺญ อนุรูปํ ธมฺมปเท อปฺปมาท วคฺคํ อนุโมทนตฺถาย อภาสิฯ</p>


<p>ราชา ปน อปฺปมาโท อมตปทํ, ปมาโท มจฺจุโน ปทนฺติ สุตฺว จ, อญฺญาตํ ตาต ปริโยสาเปหีติ อาห อนุโมทนาวสาเน ทฺวตฺติํส ธุรภตฺตานิ ลภิตฺวา ปุน ทิวเส ทฺวตฺติํส ภิกฺขุ คเหตฺวา ราชเนฺตปุรํ ปวิสิตฺวา ภตฺตกิจฺจมกาสิ ราชา อเญฺญปิ ทฺวตฺติํส ภิกฺขุ ตุเมฺหหิ สทฺธิํเยว ภิกฺขํ คณฺหนฺตูติ เอเตเนว อุปาเยน ทิวเส ทิวเส วฑฺฒาเปเนฺต สฎฺฐิ  สหสฺสานํ พฺราหฺมณ ปริพฺพาชกานํ ภตฺตํ อุปจฺฉิณฺทิตฺวา อโนฺต นิเวสเน สฎฺฐิสหสฺสานํ ภิกฺขุนํ นิจฺจภตฺตํ ปฎฺฐเปสิ, นิโคฺรธเตฺถร คเตเนว ปสาเทน, นิโคฺรธเตฺถโรปิ ราชานํ สปริสํ ตีสุ สรเณสุ ปญฺจสุ จ สีเลสุ ปติฎฺฐาเปตฺวา พุทฺธสาสเน โปถุชฺชนิเกน ปสาเทน อจลปฺปสาทํ กตฺวา ปติฎฺฐาเปสิฯ</p>


<p>ปุน ราช อโสการามํ นาม มหาวิหารํ การเปตฺวา สฎฺฐิสหสฺสานํ ภิกฺขูนํ ภตฺตํ ปฎฺฐเปสิฯ สกลชมฺพุทีเป จตุราสีติยา นครสหเสฺสสุ จตุราสีติ วิหารสหสฺสานิ การาเปสิฯ จตุราสีติ เจติยสหสฺส ปติมณฺฑิตานิ ธเมฺมเนว โน อธเมฺมน, เอกทิวสํ กิร ราชา อโสการาเม มหาทานํ ทตฺวา สฎฺฐิสหสฺส สงฺขสฺส ภิกฺขุสงฺฆสฺส มเชฺฌ นิสชฺช สงฺฆํ จตูหิ ปวฺจเยหิ ปวาเรตฺวา อิมํ ปญฺหํ ปุจฺฉิ ภเนฺต ภควโต เทสิต ธโมฺม นาม กิตฺตโก โหตีติฯ มหาราช นว องฺคานิ, ขณฺทโต จตุราสีติ ธมฺมกฺขณฺธ สหสฺสานีติฯ</p>


<p>ราชา ธเมฺม ปสีทิตฺวา เอเกกํ ธมฺมกฺขณฺธํ เอเกเกน วิหาเรน ปูเชสฺสามีติ เอกทิวสเมว ฉนฺนวุติ โกฎิธนํ วิสฺสเชฺชตฺวา อมเจฺจ อาณาเปสิฯ เอถ ภเณ เอเกกสฺมิํ นคเร เอกเมกํ วิหารํ กาเรนฺตา จตุราสีติยา นครสหเสฺสสุ จตุราสีติ วิหารสหสฺสานิ การาเปถาติ สยญฺจ อโสการาเม อโสก มหาวิหารตฺถาย กมฺมํ ปฎฺฐเปสิฯ</p>


<p>สโงฺฆ อิณฺทคุตฺตเตฺถรํ นาม มหิทฺธิยํ มหานุภาวํ ขีณาสวํ นวกมฺมาธิฎฺฐายกํ อทาสิฯ เถโร ยํ ยํ น นิฎฺฐาติ ตํ ตํ อตฺตโน อานุภาเวน นิฎฺฐาเปสิฯ เอวํ ตีหิ สํวจฺฉเรหิ วิหารกมฺมํ นิฎฺฐาเปสิฯ เอกทิวสเมว สพฺพนคเรหิ ปณฺณานิ อาคมิํสุ อมจฺจา รโญฺญ อาโรเจสุํฯ นิฎฺฐิตานิ เทว จตุราสีติ วิหารสหสฺสานีติ อถ ราชา ภิกฺขุสงฺฆํ อุปสงฺกมิตฺวา ภเนฺต มยา จตุราสีติ วิหารสหสฺสานิ การิตานิ ธาตุโยกุโต ลภิสฺสามีติ ปุจ ปุจฺฉิฯ</p>


<p>มหาราช ธาตุนิธานํ นาม อตฺถีติ สุโณมฯ น ปน ปญฺญายติ อสุกาฎฺฐาเนติ ราชา ราชคเห เจติยํ ภิณฺทาเปตฺวา ธาตุํ อปสฺสโนฺต ปฎิปากติยํ กาเรตฺวา ภิกฺขุ-ภิกฺขุนิโย-อุปาสก-อุปาสิกาโยติ จตโสฺส ปริสา คเหตฺวา เวสาลิํ คโตฯ ตตฺราปิ อลภิตฺวา กปิฬวตฺถุํ, ตตฺราปิ อลภิตฺวา รามคามํ คโต, รามคาเม นาคา เจติยํ ภิณฺทิตุํ น อทํสุฯ เจติเย นิปติต กุทฺทาโล ขณฺฑาขณฺฑํ โหติ เอวํ ตตฺราปิ อลภิตฺวา อลฺลกปฺปํ-ปาวํ-กุสินารนฺติ สพฺพตฺถ เจติยาติ ภิณฺทิตฺวา ธาตุํ อลภิตฺวา ปฎิปากติกานิ  กตฺวา ราชคหํ คนฺตฺวา จตโสฺส ปริสา สนฺนิปาเตตฺวา อตฺถิ เกนจิ สุตปุพฺพํ อสุกฎฺฐาเน นาม ธาตุ นิธานนฺติ ปุจฺฉิฯ</p>


<p>ตเตฺถโก วิสํวสฺส สติโก เถโร อสุกฎฺฐาเน ธาตุนิธานนฺติ น ชานามิฯ มยฺหํ ปน ปิตามหเตฺถโร มยิ สตฺตวสฺสิกกาเล มาลาจโงฺคฎกํ คาหาเปตฺวา เอหิ สามเณร, อสุก คจฺฉนฺตเร ปาสานถูโป อตฺถิ, ตตฺถ คจฺฉามาติ คนฺตฺวา ปูเชตฺวา อิมํ ฐานํ อุปธาเรตุํ วฎฺฎติ สามเณโรติ อาหฯ อหํ เอตฺตกเมว ชานามิ มหาราชาติ อาหฯ</p>


<p>ราชา เอตเทว ฐานนฺติ วตฺวา คเจฺฉ หราเปตฺวา ปาสาณถูปํ ปํสุญฺจ อปเนตฺวา เหฎฺฐา สุธาภูมิํ อทฺทสฯ ตโต สุธญฺจ อิฎฺฐกาโย จ หราเปตฺวา อนุปุเพฺพน ปริเวณา โอรุยฺห สตฺต รตนวาลิกํ อสีติ หตฺถานิ จ กฎฺฐรูปานิ สมฺปริวตฺตนฺตานิ อทฺทสฯ โส ยกฺข ทาสเก ปโกฺกสาเปตฺวา พลิกมฺมํ กาเรตฺวาปิ เนว อนฺตํ น โกฎิํ ปนฺนโนฺต เทวตา นมสฺสมาโน อหํ อิมา ธาตุโย คเหตฺวา จตุราสีติยา วิหารสหเสฺสสุ นิทหิตฺวา สกฺการํ กโรมิ มา เทวตา อนฺตรายํ กเรนฺตูติ อาหฯ</p>


<p>สโกฺก เทวราชา จาริกํ จรโนฺต ตํ ทิสฺวา วิสฺสกมฺมํ อามเนฺตตฺวา อาหฯ ตาต, อโสโก ธมฺมราชา ธาตุโย นีหริสฺสามีติ ปริเวณํ โอติโณฺณ, คนฺตฺวา กฎฺฐรูปานิ หาเรหีติ โส ปญฺจจูฬคาม ทารกเวเสนาคนฺตฺวา รโญฺญ ปุรโต ธนุกหโตฺถ ฐตฺวา หาเรมิ มหาราชาติ อาหฯ หร ตาตาติฯ สรํ คเหตฺวา สณฺธิมฺหิเยว วิชฺฌิ, สพฺพํ วิปฺปกิรียิตฺถฯ</p>


<p>อถ ราชา อาจิญฺชเน พทฺธ กุญฺจิก มุทฺทิกํ คณฺหิ, มณิกฺขณฺธํ ปสฺสิ, อนาคเต ทฬิทฺทราชาโน อิมํ มณิํ คเหตฺวา ธาตูนํ สกฺการํ กโรนฺตูติ ปน อกฺขรานิ ทิสฺวา กุชฺฌิตฺวา มาทิสํ นาม ราชานํ ทฬิทฺทราชาติ จตฺตุ ยุตฺตนฺติ ปุนปฺปุน ฆเฎตฺวา ทฺวารํ วิจริตฺวา อโนฺตเคหํ ปวิโฎฺฐฯ อฎฺฐารส วสฺสาธิกานํ ทฺวินฺนํ วสฺสสตานํ อุปริ อาโรปิตทีปา ตเถว ปชฺชลนฺติ นิลุปฺปล ปุปฺผานิ ตํ ขณํ อาหริตฺวา อาโรปิตานิ วิย, ปุปฺผสณฺถโร ตํ ขณํ สณฺถโต วิย, คณฺธา ตํ มุหุตฺตํ ปิํสิตฺวา ฐปิตา วิยฯ</p>


<p>ราชา สุวณฺณปฎฺฎํ คเหตฺวา อนาคเต ปิยทาโสนาม กุมาโร ฉตฺตํ อุสฺสาเปตฺวา อโสโก นาม ธมฺมราชา ภวิสฺสติ โส อิมา ธาตุโย คเหตฺวา วิตฺถาริกา กริสฺสตีติ วาเจตฺวา ทิโฎฺฐ’หํ อโยฺยน มหากสฺสปเตฺถเรนาติ วตฺวา วามหตฺถํ อาภุชิตฺวา ทกฺขิณหเตฺถน อโปฺปเฐสิฯ</p>


<p>โส ตสฺมิํ ฐาเน ปริจรณก ธาตุมตฺตกเมว ฐเปตฺวา เสสธาตุโย สพฺพา คเหตฺวา ธาตุฆรํ ปุเพฺพ ปิหิตนเยเนว ปิทหิตฺวา  สพฺพํ ยถา ปกติยาว กาเรตฺวา อุปริ ปาสาณเจติยํ ปติฎฺฐาเปตฺวา จตุราสีติยา วิหารสหเสฺสสุธาตุโย ปติฎฺฐาเปสิ เอวํ ชมฺพุทีปตเล อโสโก ธมฺมราชา จตุราสิติ เจติย สหสฺสานิ การาเปสิฯ</p>


<p>สเพฺพ ถูปา สพฺพโลเกกทีปา สเพฺพสํ เย สคฺคโมกฺขาวหา จ, หิตฺวา สพฺพํ กิจฺจมญฺญํ ชเนน วณฺทยฺยา เต สพฺพถา สพฺพกาลนฺติฯ</p>





