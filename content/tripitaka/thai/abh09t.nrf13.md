<h1>๗. ปฎฺฐานมาติกตฺถวณฺณนา</h1>
<p>อิทานิ   ปฎฺฐานมาติกาย อตฺถสํวณฺณนานโย โหติฯ เกนเฎฺฐน ปฎฺฐานนฺติ? นานปฺปการปจฺจยเฎฺฐนฯ -สโทฺท หิ นานปฺปการตฺถํ ทีเปติ, ฐาน-สโทฺท ปจฺจยตฺถํฯ อถ วา วิภชนเฎฺฐน ปฎฺฐานํฯ ยถา หิ ปญฺญาปนา ปฎฺฐปนา วิวรณา วิภชนา อุตฺตานีกมฺมนฺติ อาคตฎฺฐาเน วิภชนโฎฺฐ ปฎฺฐานสทฺทสมานโตฺถ ปฎฺฐปนา-สโทฺท ทิสฺสติ, เอวมิธาปิ กุสลาทีนํ ธมฺมานํ เหตุปจฺจยาทีหิ วิภชนโต วิภชนเฎฺฐน ปฎฺฐานํ นามฯ อถ วา ปฎฺฐิตเฎฺฐน ปฎฺฐานํ, คมนเฎฺฐนาติ อโตฺถฯ สพฺพธเมฺมสุ หิ อสงฺคคมนสฺส สพฺพญฺญุตญฺญาณสฺส เหตุปจฺจยาทิเภทภิเนฺนสุ กุสลาทีสุ วิตฺถาริตนยลาภโต นิสฺสงฺควเสน ปวตฺตคมนตฺตา คมนเฎฺฐน ปฎฺฐานํ นาม, อิติ นานปฺปการปจฺจยเฎฺฐน, วิภชนเฎฺฐน, คมนเฎฺฐน จ ติกปฎฺฐานาทีสุ จตุวีสติยา ปฎฺฐาเนสุ เอเกกมฺปิ ปฎฺฐานํ นาม, เตสํ ปน สมูหโต ปกรณํ ปฎฺฐานํ นาม, เตสํ ปฎฺฐานานํ มาติกาฯ สยมฺปิ วา ปฎฺฐานภูตา มาติกา, สพฺพเมฺปตํ ปฎฺฐานมาติกาฯ ยา สา ‘‘เหตุปจฺจโย, อารมฺมณปจฺจโย…เป.… อวิคตปจฺจโย’’ติ เอวํ ติกปฎฺฐานาทิจตุวีสติปฺปเภทสมนฺตปฎฺฐานเทสนาย มูลภูตปจฺจยเภทสฺส วเสน ภควตา ปกรณสฺส อาทิมฺหิ ฐปิตา, อยํ อิธ ปฎฺฐานมาติกา นามฯ</p>


<p>ตตฺถ อนุตฺตานตฺถาทิสหิโต สเงฺขปตฺถวินิจฺฉโย ตาว เอวํ เวทิตโพฺพ – ติอาทีสุ หิ เหตุ จ โส ปจฺจโย จาติ  เหตุ หุตฺวา ปจฺจโย เหตุปจฺจโย, เหตุภาเวน ปจฺจโยติ วุตฺตํ โหติฯ ตตฺถ เหตูติ วจนาวยวการณมูลานเมตํ อธิวจนํฯ ‘‘ปฎิญฺญาเหตู’’ติอาทีสุ หิ โลเก วจนาวยโว ‘‘เหตู’’ติ วุจฺจติ, สาสเน ปน ‘‘เย ธมฺมา เหตุปฺปภวา’’ติอาทีสุ  (มหาว. ๖๐; อป. เถร ๑.๑.๒๘๖) การณํ, ‘‘ตโย กุสลา เหตู, ตโย อกุสลา เหตู’’ติอาทีสุ (ธ. ส. ๑๐๕๙) มูลํ, อิทํ อิธ อธิเปฺปตํ , ตํ ปฎิจฺจ เอตสฺมา เอตีติ ปจฺจโย, อปจฺจกฺขาย นํ วตฺตตีติ อโตฺถฯ โย หิ ธโมฺม ยํ ธมฺมํ ปฎิจฺจ อปจฺจกฺขาย ติฎฺฐติ วา อุปฺปชฺชติ วา, โส ตสฺส อุปการกลกฺขเณน ปจฺจโย นามฯ อิติ มูลเฎฺฐน เหตุ, อุปการกเฎฺฐน ปจฺจโยติ สเงฺขปโต มูลเฎฺฐน อุปการโก ธโมฺม เหตุปจฺจโย, กุสลาทีนํ กุสลาทิภาวสาธโกติ เกจิ, เอวํ สเนฺต ปน ตํสมุฎฺฐานรูเปสุ เหตุปจฺจยตา น สมฺปชฺชติ, อเหตุกจิตฺตานญฺจ วินา เอเตหิ อพฺยากตภาโว สิโทฺธ, สเหตุกานมฺปิ จ โยนิโสมนสิการาทิปฎิพโทฺธ กุสลาทิภาโว, น สมฺปยุตฺตเหตุปฎิพโทฺธฯ ยทิ จ สิยา, เหตูสุปิ กุสลาทิภาวสาธเกน อเญฺญน ภวิตพฺพํ, กุสลาทิภาวสาธนวเสน ปน เหตูนํ มูลฎฺฐํ อคฺคเหตฺวา สุปฺปติฎฺฐิตภาวสาธนวเสน คยฺหมาเน น กิญฺจิ วิรุชฺฌติฯ ลทฺธเหตุปจฺจยา หิ ธมฺมา วิรุฬฺหมูลา วิย ปาทปา ถิรา โหนฺติ สุปฺปติฎฺฐิตา, อิตเร ปน ติลพีชกาทิเสวาลา วิย น สุปฺปติฎฺฐิตา, อิติ มูลเฎฺฐน อุปการโกติ สุปฺปติฎฺฐิตภาวสาธเนน อุปการโก ธโมฺม ติ เวทิตโพฺพฯ</p>


<p>นิเทฺทเส ‘‘เหตู เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปานํ เหตุปจฺจเยน ปจฺจโย’’ติ วุตฺตํ, ตตฺถ ‘‘จิตฺตสมุฎฺฐานาน’’นฺติ อวตฺวา ‘‘ตํสมุฎฺฐานาน’’นฺติ อิทํ อจิตฺตสมุฎฺฐานานมฺปิ สงฺคณฺหนตฺถํฯ ปญฺหาวารสฺมิํ หิ ‘‘ปฎิสนฺธิกฺขเณ วิปากาพฺยากตา เหตู สมฺปยุตฺตกานํ ขนฺธานํ กฎตฺตา จ รูปานํ เหตุปจฺจเยน ปจฺจโย’’ติ อาคตํ, กสฺมา ปนายํ เหตุ ปฎิสนฺธิยเมว กฎตฺตารูปานํ เหตุปจฺจเยน ปจฺจโย โหติ , น ปวเตฺตติ? ปฎิสนฺธิยํ กมฺมชรูปานํ จิตฺตปฎิพทฺธวุตฺติตาย, ภวปฐมนิปาตโต จิตฺตชาติฯ อิตรรูปสนฺตติอุปฺปตฺถมฺภาภาเวน เอว ทุพฺพลวตฺถุํ จิตฺตเมว นิสฺสาย อุปฺปชฺชติ เจว ติฎฺฐติ จฯ ตํ จิตฺตมฺปิ หิ ปฎิสนฺธิกฺขเณ กมฺมเวคกฺขิตฺตตาย เจว อปุเรชาตวตฺถุกตาย จ อปฺปติฎฺฐิตํ, ปปาเต ปติตมตฺตโก ปุริโส น กิญฺจิ สิปฺปํ กาตุํ วิย จิตฺตชรูปํ ชเนตุํ น สโกฺกติ, ตเมว กฎตฺตารูปํ นิสฺสาย ปติฎฺฐาติฯ ปฎิสนฺธิจิตฺตานิ หิ รูปํ น ชเนนฺติ, กมฺมชรูปเมว ปน เตสํ จิตฺตสมุฎฺฐานรูปฎฺฐาเน ติฎฺฐติ, ปวตฺติยํ ปน ปฎิลทฺธุปตฺถมฺภตาย ตํ รูปํ วินาปิ กมฺมปฎิพทฺธาว ปวตฺติ, เหตุปจฺจยสฺส ปเนตฺถ กุสลาทิเภทโต, ภูมิเภทโต จ วิภาโค เหฎฺฐา วุตฺตนเยเนว เวทิตโพฺพติ อยํ เหตุปจฺจเย นโยฯ</p>


<p>ตโต ปเรสุ อารมฺมณภาเวน อุปการโก ธโมฺม  โส นิเทฺทเส ‘‘รูปายตนํ จกฺขุวิญฺญาณธาตุยา…เป.… โผฎฺฐพฺพายตนํ กายวิญฺญาณธาตุยา ตํสมฺปยุตฺตกานญฺจ  ธมฺมานํ…เป.… รูปายตนํ สทฺทคนฺธรสโผฎฺฐพฺพายตนํ มโนธาตุยา…เป.… สเพฺพ ธมฺมา มโนวิญฺญาณธาตุยา…เป.… ยํ ยํ ธมฺมํ อารพฺภ เย เย ธมฺมา อุปฺปชฺชนฺติ จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อารมฺมณปจฺจเยน ปจฺจโย’’ติ เอวํ นิทฺทิฎฺฐตฺตา น โกจิ ธโมฺม น โหติฯ ยถา หิ ทุพฺพลปุริโส ทณฺฑํ วา รชฺชุํ วา อาลมฺพิตฺวา อุฎฺฐหติ เจว ติฎฺฐติ จ, เอวํ จิตฺตเจตสิกา ธมฺมา รูปาทีสุ ฉสุ ยํ กิญฺจิ อาลมฺพิตฺวา อุปฺปชฺชนฺติ เจว ติฎฺฐนฺติ จ, ตสฺมา โลกิยโลกุตฺตราทิเภทา สเพฺพปิ ธมฺมา ยถาโยคํ จิตฺตเจตสิกานํ อารมฺมณปจฺจโยติ เวทิตโพฺพติ อยํ อารมฺมณปจฺจเย นโยฯ</p>


<p>เชฎฺฐกเฎฺฐน อุปการโก ธโมฺม  โส นิเทฺทเส ‘‘ฉนฺทาธิปติ ฉนฺทสมฺปยุตฺตกานํ ธมฺมานํ ตํสมุฎฺฐานานญฺจ  รูปานํ…เป.… วีริยจิตฺตวีมํสาธิปติ…เป.… อธิปติปจฺจเยน ปจฺจโย, ยํ ยํ ธมฺมํ ครุํ กตฺวา เย เย ธมฺมา อุปฺปชฺชนฺติ จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อธิปติปจฺจเยน ปจฺจโย’’ติ เอวํ ทฺวิธา นิทฺทิโฎฺฐฯ ตตฺถ ฉนฺทาทโย สหชาตาธิปติภาเวน วุตฺตา, ครุกาตพฺพํ อารมฺมณาธิปติภาเวนฯ ตตฺถ จ โลกิยกุสลภูโต อารมฺมณาธิปติ โลกิยกุสลานเญฺจว โลภสหคตจิตฺตานญฺจ อารมฺมณาธิปติ โหติ, นาญฺญสฺส, อกุสลภูโต ปน โลภสหคตจิตฺตุปฺปาโทติ วุจฺจติ อิตเรสุ ครุกาตพฺพตาย อภาวโต, โส ทฺวิเหตุกาเหตุกาทิโลกิยวิปากรูปกฺขนฺธภูโต จ โลภสหคตเสฺสว, นาญฺญสฺส, ตถา กิริยภูโตปีติ  อาคตํ, ตํ ญาณสมฺปยุตฺตกิริยานํ สพฺพญฺญุตญฺญาณาภิญฺญาทิปุพฺพวสปฺปวตฺตานํ กามาวจรกุสเลหิ ครุกาตพฺพภาวสฺสาวิโรธภาวสฺส ทสฺสนโต วีมํสิตพฺพํฯ โลกุตฺตรกุสลานิ ปน กามาวจรญาณสมฺปยุตฺตชวนานเมว อารมฺมณาธิปติปจฺจยา โหนฺติ, นิพฺพานํ ปน เตสเญฺญว โลกุตฺตรกุสลวิปากานญฺจาติ เวทิตพฺพนฺติ อยํ อธิปติปจฺจเย นโยฯ</p>


<p>อนนฺตรภาเวน อุปการโก ธโมฺม  โสว  พฺยญฺชนมตฺตเมว นานํ ‘‘อุปจยสนฺตตี’’ติอาทีสุ วิยฯ ยมฺปิ ‘‘อตฺถานนฺตรตาย อนนฺตรปจฺจโย, กาลานนฺตรตาย สมนนฺตรปจฺจโย’’ติ อาจริยานํ มตํ, ตํ ‘‘นิโรธา วุฎฺฐหนฺตสฺส เนวสญฺญานาสญฺญายตนกุสลํ ผลสมาปตฺติยา สมนนฺตรปจฺจเยน ปจฺจโย’’ติอาทีหิ วิรุชฺฌติ, ตํนิเทฺทเส ‘‘จกฺขุวิญฺญาณธาตุ ตํสมฺปยุตฺตกา จ ธมฺมา มโนธาตุยา…เป.… กายวิญฺญาณธาตุ…เป.… มโนธาตุ…เป.… มโนวิญฺญาณธาตุยา…เป.… ปุริมา ปุริมา กุสลา  ธมฺมา ปจฺฉิมานํ ปจฺฉิมานํ  กุสลานํ ธมฺมานํ…เป.… อพฺยากตานํ ธมฺมานํ…เป.… ปุริมา ปุริมา อกุสลา ธมฺมา ปจฺฉิมานํ ปจฺฉิมานํ อกุสลานํ…เป.… อพฺยากตานํ…เป.… เยสํ เยสํ ธมฺมานํ อนนฺตรา เย เย ธมฺมา อุปฺปชฺชนฺติ จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อนนฺตรปจฺจเยน ปจฺจโย’’ติ อิมินา อนนฺตรปจฺจยนิเทฺทสสมโก เอว สมนนฺตรปจฺจโย นิทฺทิโฎฺฐ อญฺญตฺร นามนานาตฺตาติ อยํ อนนฺตรสมนนฺตรปจฺจยทฺวเย นโยฯ</p>


<p>อุปฺปชฺชมาโนว สห อุปฺปชฺชมานภาเวน อุปการโก ธโมฺม  โส นิเทฺทเส ‘‘จตฺตาโร ขนฺธา อรูปิโน อญฺญมญฺญํ สหชาตปจฺจเยน ปจฺจโย, จตฺตาโร มหาภูตา อญฺญมญฺญํ…เป.… โอกฺกนฺติกฺขเณ นามรูปํ อญฺญมญฺญํ…เป.… จิตฺตเจตสิกา ธมฺมา จิตฺตสมุฎฺฐานานํ รูปานํ…เป.… มหาภูตา อุปาทารูปานํ…เป.… รูปิโน ธมฺมา อรูปีนํ ธมฺมานํ กิญฺจิกาเล สหชาตปจฺจเยน ปจฺจโย, กิญฺจิกาเล นสหชาตปจฺจเยน ปจฺจโย’’ติ เอวํ ฉพฺพิโธ นิทฺทิโฎฺฐฯ ตตฺถ นฺติ อิมินา เตสํ ธมฺมานํ เอกกฺขเณ ปจฺจยภาวเญฺจว ปจฺจยุปฺปนฺนภาวญฺจ ทีเปติ, ปฎิสนฺธิกฺขเณ วตฺถุรูปํ  นามฯ ติ ปวตฺติยํ จตฺตาโร ขนฺธา, ปฎิสนฺธิยมฺปีติ เกจิ ตตฺถ กฎตฺตารูปานมฺปิ จิตฺตสมุฎฺฐาเน ปวิฎฺฐตฺตาฯ เตสํ หิ ปฎิสนฺธิจิตฺตเจตสิกา สหชาตปจฺจยา โหนฺติเยว, ตานิ ปน วตฺถุวิรหิตานิ รูปานิ ปวตฺติยํ จิตฺตสมุฎฺฐานานํ วิย จิตฺตเจตสิกานํ ปจฺจยตฺถํ น ผรนฺติ, ตสฺมา ‘‘อญฺญมญฺญ’’นฺติ น วุตฺตํ, ตถา ภูตานํ อุปาทารูปํฯ เอวํ หิ อคยฺหมาเน ปฎิสนฺธิยํ กฎตฺตารูปานํ สหชาตา นาม นิสฺสยตา น วุตฺตาติ สหชาตปจฺจยนิเทฺทโส อปริปุโณฺณ เอว สิยาฯ ติ อิทมฺปิ โอกฺกนฺติกฺขเณ หทยวตฺถุเมว สนฺธาย วุตฺตตฺตา ตติยโกฎฺฐาสเมว ภชตีติ อตฺถโต อยํ ปจฺจโย ปญฺจวิโธติ อยํ สหชาตปจฺจเย นโยฯ</p>


<p>อญฺญมญฺญํ  อุปฺปาทนุปตฺถมฺภนภาเวน อุปการโก ธโมฺม  ติทณฺฑกํ วิยฯ โส นิเทฺทเส ‘‘จตฺตาโร ขนฺธา อรูปิโน อญฺญมญฺญปจฺจเยน ปจฺจโย, จตฺตาโร มหาภูตา…เป.… โอกฺกนฺติกฺขเณ นามรูปํ อญฺญมญฺญปจฺจเยน ปจฺจโย’’ติ เอวํ ติธา นิทฺทิโฎฺฐติ อยํ อญฺญมญฺญปจฺจเย นโยฯ</p>


<p>อธิฎฺฐานากาเรน, นิสฺสยากาเรน จ อุปการโก ธโมฺม  ตรุจิตฺตกมฺมาทีนํ ปถวีปฎาทโย วิย, โส นิเทฺทเส สหชาตปจฺจเย วิย ฉธาว นิทฺทิโฎฺฐฯ ฉโฎฺฐ ปเนตฺถ โกฎฺฐาโส ‘‘จกฺขายตนํ  จกฺขุวิญฺญาณธาตุยา, โสตฆานชิวฺหากายายตนํ กายวิญฺญาณธาตุยา…เป.… ยํ รูปํ นิสฺสาย มโนธาตุ จ มโนวิญฺญาณธาตุ จ วตฺตนฺติ, ตํ รูปํ มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโย’’ติ เอวํ ปุเรชาตนิสฺสยทสฺสนวเสน วิภโตฺต, เสสํ ตาทิสเมวฯ ตตฺถ นฺติ หทยวตฺถุฯ</p>


<p>อุปนิสฺสยปจฺจโยติ เอตฺถ ปนายํ วจนโตฺถ – ตทธีนวุตฺติตาย อตฺตโน ผเลน นิสฺสิโต, นปฺปฎิกฺขิโตฺตติ นิสฺสโย, ยถา ปน ภุโส อายาโส อุปายาโส, เอวํ ภุโส นิสฺสโย อุปนิสฺสโย, พลวการณเสฺสตํ อธิวจนํ, ตสฺมา พลวการณภาเวน อุปการโก ธโมฺม ติ เวทิตโพฺพฯ โส อารมฺมณูปนิสฺสโย อนนฺตรูปนิสฺสโย ปกตูปนิสฺสโยติ ติวิโธ โหติฯ ตตฺถ  ตาว อารมฺมณาธิปตินา สทฺธิํ นานตฺตํ อกตฺวา วิภโตฺตฯ ตตฺถ ยํ อารมฺมณํ ครุํ กตฺวา จิตฺตเจตสิกา อุปฺปชฺชนฺติ, ตํ นิยมโต เตสํ อารมฺมเณสุ พลวารมฺมณํ โหติ, อิติ ครุกาตพฺพมตฺตเฎฺฐน อารมฺมณาธิปติ, พลวการณเฎฺฐน อารมฺมณูปนิสฺสโยติ เอวเมเตสํ นานตฺตํ เวทิตพฺพํฯ</p>


<p>  อนนฺตรปจฺจเยน นานตฺตํ อกตฺวาว วิภโตฺต, เอวํ สเนฺตปิ อตฺตโน อตฺตโน อนนฺตรํ อนุรูปสฺส จิตฺตุปฺปาทสฺส ปวตฺตนสมตฺถตาย อนนฺตรตา, ปุริมจิตฺตสฺส ปจฺฉิมจิตฺตุปฺปาทเน พลวตาย อนนฺตรูปนิสฺสยตา จ เวทิตพฺพาฯ ยถา หิ เหตุปจฺจยาทีสุ กญฺจิ ธมฺมํ วินาปิ จิตฺตํ อุปฺปชฺชติ, น เอวํ อนนฺตรจิตฺตํ วินา จิตฺตสฺส อุปฺปตฺติ นาม อตฺถิ, ตสฺมา พลวปจฺจโย โหติ, อิติ พลวการณเฎฺฐน อนนฺตโรว อนนฺตรูปนิสฺสโยติ เอวเมเตสํ นานตฺตํ เวทิตพฺพํฯ</p>


<p>ปกโต อุปนิสฺสโย  ปกโต นาม อตฺตโน สนฺตาเน อุปฺปาทิโต วา สทฺธาสีลาทิอุปเสวิโต วา อุตุโภชนาทิปกติยาเยว วา อุปนิสฺสโย ปกตูปนิสฺสโย, อิติ ปรูปนิสฺสเยน อมิโสฺสติ อโตฺถฯ โส จ ปกตูปนิสฺสโย ‘‘สทฺธํ อุปนิสฺสาย ทานํ เทติ, สีลํ สมาทิยติ, อุโปสถกมฺมํ กโรติ, ฌานํ อุปฺปาเทติ; วิปสฺสนํ, มคฺคํ, อภิญฺญํ, สมาปตฺติํ อุปฺปาเทติ; สีลํ, สุตํ, จาคํ, ปญฺญํ อุปนิสฺสาย ทานํ เทติ…เป.… สมาปตฺติํ อุปฺปาเทตี’’ติอาทินา อิเมสํ สทฺธาทีนํ วเสน พหุธา วิภโตฺต, เอวํ อุปนิสฺสยปจฺจโย ติวิโธฯ นิเทฺทเส ปนายํ ‘‘ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ  …เป.… อกุสลานํ เกสญฺจิ…เป.… อพฺยากตานํ ธมฺมานํ…เป.… ปุริมา ปุริมา อกุสลา ธมฺมา ปจฺฉิมานํ ปจฺฉิมานํ อกุสลานํ…เป.… กุสลานํ เกสญฺจิ…เป.… อพฺยากตานํ ธมฺมานํ…เป.… ปุริมา ปุริมา อพฺยากตา ธมฺมา…เป.… อพฺยากตานํ, กุสลานํ, อกุสลานํ อุปนิสฺสยปจฺจเยน ปจฺจโย, ปุคฺคโลปิ อุปนิสฺสยปจฺจเยน ปจฺจโย, เสนาสนมฺปี’’ติ เอวํ นิทฺทิโฎฺฐฯ ตตฺถ ติ อนนฺตรูปนิสฺสเย สมนนฺตราตีตาว ลพฺภนฺติฯ</p>


<p>อารมฺมณูปนิสฺสยปกตูปนิสฺสเยสุ  ปน นานาวิธิวเสน ปุริมตราวาติ ตโยปิ ราสี กุสเลน กุสลปเท ลพฺภนฺติฯ กุสเลน ปนากุสเล สมนนฺตราตีตา น ลพฺภนฺติ, เตนาห ‘‘เกสญฺจี’’ติฯ อิทํ หิ ‘‘กุสโล ธโมฺม อกุสลสฺส ธมฺมสฺส อารมฺมณูปนิสฺสโย ปกตูปนิสฺสโย, อารมฺมณูปนิสฺสโย ปน ทานํ ทตฺวา…เป.… ตํ ครุํ กตฺวา ราโค อุปฺปชฺชติ…เป.… ปกตูปนิสฺสโย สทฺธํ อุปนิสฺสาย มานํ ชเปฺปตี’’ติอาทินา  อาคตํ อิมํ นยํ สนฺธาย วุตฺตํฯ</p>


<p>อกุสเลน กุสลปเท หิ สมนนฺตราตีตา น ลพฺภนฺติ, เตนาห ‘‘เกสญฺจี’’ติฯ อิทํ ปน ‘‘อกุสโล ธโมฺม กุสลสฺส ธมฺมสฺส ปกตูปนิสฺสโยฯ ราคํ อุปนิสฺสาย ทานํ เทติ…เป.… ปาณํ หนฺตฺวา ตสฺส ปฎิฆาตตฺถาย ทานํ เทตี’’ติอาทินา นเยน  อาคตํ ปกตูปนิสฺสยเมว สนฺธาย วุตฺตํฯ ยถา หิ อกุสลํ กุสลสฺส อนนฺตรูปนิสฺสโย น โหติ, ตถา อารมฺมณูปนิสฺสโยปิ น โหติฯ น หิ ตํ ครุํ กตฺวา กุสลํ ปวตฺตติฯ</p>


<p>อกุสเลน อพฺยากตปเท ปน อารมฺมณูปนิสฺสโยว น ลพฺภติฯ น หิ ตํ อพฺยากตา ครุํ กโรนฺติ, อนนฺตรา ปนสฺส โหนฺติฯ เตเนเวตฺถ ‘‘เกสญฺจี’’ติ น วุตฺตํฯ เสสปเทสุ ตโยปิ อุปนิสฺสยา ลพฺภเนฺตวฯ ‘‘ปุคฺคโลปิ, เสนาสนมฺปี’’ติ อิทมฺปิ ทฺวยํ ปกตูปนิสฺสยวเสเนเวตฺถ วุตฺตํ, อุตุโภชนาทโย เจตฺถ สงฺคเหตพฺพาฯ อิมสฺมิญฺจ ปจฺจเย เอกจฺจาย ปญฺญตฺติยา สทฺธิํ สเพฺพปิ จตุภูมกา ธมฺมา สงฺคหิตาติ เวทิตพฺพาติ อยํ อุปนิสฺสยปจฺจเย นโยฯ</p>


<p>ปฐมตรํ อุปฺปชฺชิตฺวา วตฺตมานภาเวน อุปการกา รูปธมฺมา  โส ปสาทตพฺพิสยหทยวตฺถุวเสน เอกาทสวิโธฯ นิเทฺทเส จ ‘‘จกฺขายตนํ จกฺขุวิญฺญาณธาตุยา  ตํสมฺปยุตฺตกานญฺจ ธมฺมานํ ปุเรชาตปจฺจเยน ปจฺจโย…เป.… กายายตนํ กายวิญฺญาณธาตุยา  …เป.… รูปายตนํ จกฺขุวิญฺญาณธาตุยา…เป.… โผฎฺฐพฺพายตนํ กายวิญฺญาณธาตุยา…เป.… รูปายตนํ สทฺทคนฺธรสโผฎฺฐพฺพายตนํ มโนธาตุยา…เป.… ยํ รูปํ นิสฺสาย…เป.… ตํ รูปํ มโนธาตุยา จ มโนวิญฺญาณธาตุยา จ กิญฺจิกาเล ปุเรชาตปจฺจเยน ปจฺจโย, กิญฺจิกาเล น ปุเรชาตปจฺจเยน ปจฺจโย’’ติ เอวํ สพฺพถาปิ ปญฺจทฺวาเร วตฺถารมฺมณวเสน, มโนทฺวาเร วตฺถุวเสเนว จายํ นิทฺทิโฎฺฐฯ  ปน อารมฺมณปุเรชาตํ ‘‘อรหา จกฺขุํ อนิจฺจโต ทุกฺขโต อนตฺตโต วิปสฺสตี’’ติ อาคตตฺตา มโนทฺวาเรปิ อฎฺฐารสนฺนํ รูปานํ วเสน อารมฺมณปุเรชาตมฺปิ ลพฺภเตวาติ อยํ ปุเรชาตปจฺจเย นโยฯ</p>


<p>ปุเรชาตานํ รูปธมฺมานํ อุปตฺถมฺภกเฎฺฐน อุปการโก อรูปธโมฺม  คิชฺฌโปตกสรีรานํ อาหาราสา เจตนา วิยฯ นิเทฺทเสปิ จสฺส ‘‘ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย’’ติ เอวํ วุตฺตํฯ ตตฺถ ติ จตุสมุฎฺฐานิกติสมุฎฺฐานิกภูตุปาทายรูปกายสฺสฯ ธมฺมโต จายํ ฐเปตฺวา ปฎิสนฺธิวิปาเก อารุปฺปวิปาเก อวเสสา สเพฺพ จตุภูมกา อรูปธมฺมาติ เวทิตพฺพาติ อยํ ปจฺฉาชาตปจฺจเย นโยฯ</p>


<p>อาเสวนเฎฺฐน อนนฺตรานํ ปคุณพลวภาเวน อุปการโก ธโมฺม  คนฺถาทิปุริมาภิโยโค วิยฯ โส กุสลากุสลกิริยชวนวเสน ติวิโธฯ นิเทฺทเส ปนสฺส ‘‘ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ…เป.… อกุสลานํ ธมฺมานํ…เป.… กิริยาพฺยากตานํ ธมฺมานํ อาเสวนปจฺจเยน ปจฺจโย’’ติ นิทฺทิโฎฺฐฯ ตตฺถ ติ สพฺพตฺถ สมนนฺตราตีตาว ทฎฺฐพฺพา, ตตฺถาปิ  กุสลาทโย อพฺยากตาทีนํ ภินฺนชาติกานํ สมนนฺตรานมฺปิ วาสนาสงฺขาเตน อาเสวเนน ปคุณตรพลวภาววิสิฎฺฐํ อตฺตโน กุสลาทิภาวสงฺขาตคติํ คาหาเปตุํ อสมตฺถตาย อาเสวนปจฺจยา น โหนฺติ, ภูมิโต, ปน อารมฺมณโต จ ภินฺนาปิ กามาวจรติเหตุกกุสลกิริยา อตฺตนา สทิสเวทนานเมว มหคฺคตโลกุตฺตรกุสลกิริยานมฺปิ, สงฺขารารมฺมณญฺจ อนุโลมกุสลํ นิพฺพานารมฺมณสฺส โคตฺรภุกุสลสฺส อาเสวนปจฺจยา โหนฺติเยวฯ โลกุตฺตโร ปน อาเสวนปจฺจโย นตฺถิ, ตถา วิปาโก กมฺมปริณามิตตฺตาติ อยํ อาเสวนปจฺจเย นโยฯ</p>


<p>จิตฺตปฺปโยคสงฺขาเตน กิริยภาเวน อุปการโก ธโมฺม ฯ โส นานกฺขณิกาย  กุสลากุสลเจตนาย เจว สหชาตาย จ สพฺพายปิ เจตนาย วเสน ทุวิโธ โหติฯ นิเทฺทเสปิ จสฺส ‘‘กุสลากุสลํ กมฺมํ วิปากานํ ขนฺธานํ กฎตฺตา จ รูปานํ…เป.… เจตนา สมฺปยุตฺตกานํ ธมฺมานํ ตํสมุฎฺฐานานญฺจ รูปานํ กมฺมปจฺจเยน ปจฺจโย’’ติ ทฺวิธาว วุโตฺตฯ ตตฺถ นฺติ เจตนากมฺมเมวฯ นฺติ กมฺมสฺส กฎตฺตา อุปจิตตฺตา นิปฺผาทิตตฺตา อุปฺปนฺนานํ กมฺมชานํ รูปานํ กฎตฺตา เอว, กมฺมมฺปิ กาลนฺตเรเยว อวเสสปจฺจยสมาโยเค สติ อตฺตโน ผลํ อุปฺปาเทติ, น ตุ วินฎฺฐตฺตา ฐิตตฺตา ตํ วา ฐิตํ ปน กมฺมํ น ชเนติฯ นฺติ อิมินา ปฎิสนฺธิยํ กฎตฺตารูปคฺคหณํ ทฎฺฐพฺพนฺติ อยํ กมฺมปจฺจเย นโยฯ</p>


<p>นิรุสฺสาหสนฺตภาเวน นิรุสฺสาหสนฺตภาวาย อุปการโก วิปากธโมฺม ฯ โส ปวเตฺต จิตฺตสมุฎฺฐานานํ, ปฎิสนฺธิกฺขเณ กฎตฺตารูปานํ, สพฺพตฺถ จ สมฺปยุตฺตธมฺมานํ ปจฺจโย โหติฯ ยถาห  – ‘‘วิปากาพฺยากโต  เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ ปฎิสนฺธิกฺขเณ…เป.… กฎตฺตา จ รูปานํ วิปากปจฺจเยน ปจฺจโย’’ติอาทิฯ นิเทฺทเส ปนสฺส ‘‘วิปากา จตฺตาโร ขนฺธา อรูปิโน อญฺญมญฺญํ วิปากปจฺจเยน ปจฺจโย’’ติ เอตฺตกเมว วุตฺตํฯ ตํ  วุตฺตวิธานํ สนฺธาย สาวเสสํ วุตฺตนฺติ อยํ วิปากปจฺจเย นโยฯ</p>


<p>รูปารูปานํ อุปตฺถมฺภกเฎฺฐน อุปการกา จตฺตาโร อาหารา ฯ นิเทฺทเส ปน ‘‘กพฬีกาโร อาหาโร อิมสฺส กายสฺส…เป.… อรูปิโน อาหารา สมฺปยุตฺตกานํ ธมฺมานํ ตํสมุฎฺฐานานญฺจ รูปานํ อาหารปจฺจเยน ปจฺจโย’’ติ เอวํ นิทฺทิโฎฺฐฯ ตตฺถ จตุสมุฎฺฐานมุปคตา โอชา กพฬีกาโร อาหาโร นามฯ โส ยสฺมา อาหารูปเสวีนเญฺญว อโชฺฌหฎาหารอุตุชาหารูปตฺถโทฺธ เอว จ กมฺมชาทิอาหาโร อิมสฺส กายสฺส ฐิติยา ปวตฺตติ, น อญฺญถา, ตสฺมา กพฬีกาตพฺพอุตุชวตฺถุสนฺนิสฺสิตตาทสฺสนตฺถํ กพฬีกาโร อาหาโรติ วุโตฺตฯ กิญฺจาปิ จายํ ‘‘อิมสฺส กายสฺสา’’ติ อวิเสเสน วุโตฺต, วิเสสโต ปน อาหารชรูปสฺส ชนโก เจว อนุปาลโก จ หุตฺวา เสสติสนฺตติสมุฎฺฐานรูปสฺส อนุปาลโก เอว หุตฺวา อาหารปจฺจโย โหติฯ นฺติ อิมินา ปฎิสนฺธิยํ กมฺมสมุฎฺฐานานิ คหิตาเนวฯ  หิ ‘‘ปฎิสนฺธิกฺขเณ วิปากาพฺยากตา อาหารา สมฺปยุตฺตกานํ ขนฺธานํ กฎตฺตา จ รูปานํ อาหารปจฺจเยน ปจฺจโย’’ติ วุตฺตนฺติ อยํ อาหารปจฺจเย นโยฯ</p>


<p>อธิปติยเฎฺฐน  อุปการกา อิตฺถินฺทฺริยปุริสินฺทฺริยวชฺชา วีสติ อินฺทฺริยา ฯ อิตฺถินฺทฺริยปุริสินฺทฺริยานิ หิ กิญฺจาปิ อิตฺถิปุริสลิงฺคากปฺปาทีนํ พีชภูตานิ, เนว ปน เตสํ, น อเญฺญสํ อินฺทฺริยาทิปจฺจยตํ ผรนฺติฯ สุตฺตนฺติกปริยาเยน ปน  เตสํ ปกตูปนิสฺสยภาวํ ผรนฺตีติ พาวีสเตว อินฺทฺริยานิฯ ตตฺถ จกฺขุนฺทฺริยาทโย ปญฺจ อรูปธมฺมานเมว อินฺทฺริยปจฺจโย, รูปชีวิตินฺทฺริยํ กฎตฺตารูปานเมว, เสสา รูปารูปานํฯ นิเทฺทเส ‘‘จกฺขุนฺทฺริยํ จกฺขุวิญฺญาณธาตุยา ตํสมฺปยุตฺตกานญฺจ ธมฺมานํ…เป.… กายวิญฺญาณธาตุยา…เป.… รูปชีวิตินฺทฺริยํ กฎตฺตารูปานํ, อรูปิโน อินฺทฺริยา สมฺปยุตฺตกานํ ธมฺมานํ ตํสมุฎฺฐานานญฺจ รูปานํ อินฺทฺริยปจฺจเยน ปจฺจโย’’ติ เอวํ นิทฺทิโฎฺฐฯ นฺติ เอตฺถาปิ กฎตฺตารูปมฺปิ สงฺคหิตํฯ  หิ ‘‘ปฎิสนฺธิกฺขเณ วิปากาพฺยากตา อินฺทฺริยา สมฺปยุตฺตกานํ ขนฺธานํ กฎตฺตา จ รูปาน’’นฺติ วุตฺตนฺติ อยํ อินฺทฺริยปจฺจเย นโยฯ</p>


<p>อุปนิชฺฌายนเฎฺฐน อุปการกานิ ฐเปตฺวา ทฺวิปญฺจวิญฺญาเณสุ เวทนาตฺตยํ, เอกคฺคตญฺจ เสสานิ กุสลาทิเภทานิ สตฺต ฌานงฺคานิ ฯ ทฺวิปญฺจวิญฺญาณานํ หิ อภินิปาตมตฺตตฺตา เตสุ เวทเนกคฺคตา อุปนิชฺฌายนาการสฺส อภาเวน ฌานเงฺคสุ น อุทฺธฎา, นิเทฺทเส ปนสฺส ‘‘ฌานงฺคานิ ฌานสมฺปยุตฺตกานํ ธมฺมานํ ตํสมุฎฺฐานานญฺจ รูปานํ ฌานปจฺจเยน ปจฺจโย’’ติ นิทฺทิโฎฺฐฯ อิธาปิ นฺติ อิมินา จ กฎตฺตารูปมฺปิ คหิตํฯ หิ ‘‘ปฎิสนฺธิกฺขเณ วิปากาพฺยากตานิ ฌานงฺคานิ สมฺปยุตฺตกานํ ขนฺธานํ กฎตฺตา จ รูปาน’’นฺติ วุตฺตนฺติ อยํ ฌานปจฺจเย นโยฯ</p>


<p>ยโต ตโต วา นิยฺยานเฎฺฐน อุปการกานิ กุสลาทิเภทานิ ทฺวาทส มคฺคงฺคานิ ฯ นิเทฺทเส ปน ‘‘มคฺคงฺคานิ มคฺคสมฺปยุตฺตกานํ ธมฺมานํ ตํสมุฎฺฐานานญฺจ รูปานํ มคฺคปจฺจเยน ปจฺจโย’’ติ นิทฺทิโฎฺฐฯ เอตฺถาปิ นฺติ อิมินา กฎตฺตารูปคฺคหณํฯ  หิ ‘‘ปฎิสนฺธิกฺขเณ วิปากาพฺยากตานิ มคฺคงฺคานิ สมฺปยุตฺตกานํ ขนฺธานํ กฎตฺตา จ รูปาน’’นฺติ วุตฺตํ, อเหตุกจิเตฺตสุ เจตฺถ วิชฺชมานานิ มคฺคงฺคานิ มคฺคปจฺจยา น โหนฺติฯ อยํ มคฺคปจฺจเย นโยฯ</p>


<p>เอกวตฺถุกเอการมฺมณเอกุปฺปาทเอกนิโรธสงฺขาเตน  สมฺปยุตฺตภาเวน อุปการกา อรูปิโน ธมฺมา  ฯ นิเทฺทเส ปน ‘‘จตฺตาโร ขนฺธา อรูปิโน ธมฺมา อญฺญมญฺญํ สมฺปยุตฺตปจฺจเยน ปจฺจโย’’ติ นิทฺทิโฎฺฐติ อยํ สมฺปยุตฺตปจฺจเย นโยฯ</p>


<p>เอกวตฺถุกาทิภาวานุปคเมน อุปการกา รูปิโน ธมฺมา อรูปีนํ, อรูปิโน ธมฺมา รูปีนํ  โส สหชาตปุเรชาตปจฺฉาชาตวเสน ติวิโธ โหติฯ วุตฺตํ เหตํ ‘‘สหชาตา กุสลา ขนฺธา จิตฺตสมุฎฺฐานานํ รูปานํ…เป.… ปจฺฉาชาตา กุสลา ขนฺธา ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย’’ติอาทิฯ ปุเรชาตํ ปน ฉวตฺถุวเสเนว เวทิตพฺพํฯ นิเทฺทเส ปนสฺส ‘‘รูปิโน ธมฺมา อรูปีนํ…เป.… อรูปิโน ธมฺมา รูปีนํ ธมฺมานํ วิปฺปยุตฺตปจฺจเยน ปจฺจโย’’ติ เอวํ สามญฺญโต นิทฺทิโฎฺฐฯ ตตฺถ ติ อิทํ ฉวตฺถูนํ วเสน วุตฺตํ, รูปาทโย ปน อารมฺมณธมฺมา สมฺปโยคาสงฺกายาภาเวน วิปฺปยุตฺตปจฺจยา น วุตฺตาฯ จกฺขาทีนํ หิ วตฺถูนํ อพฺภนฺตรโต อรูปธมฺมา นิกฺขมนฺตา วิย อุปฺปชฺชนฺติ, ตตฺถ สมฺปโยคาสงฺกา โหติฯ  หิ ‘‘วตฺถุ กุสลานํ ขนฺธานํ…เป.… จกฺขายตนํ จกฺขุวิญฺญาณธาตุยา’’ติอาทินา ฉ วตฺถูเนว อุทฺธฎานิ, นฺติ เอตฺถาปิ นิพฺพานํ อรูปมฺปิ สมานํ รูปสฺส วิปฺปยุตฺตปจฺจโย น โหติ สพฺพถา สมฺปโยคาสงฺกาภาวโต, ‘‘จตูหิ สมฺปโยโค จตูหิ วิปฺปโยโค’’ติ (ธาตุ. ๓) หิ วุตฺตนฺติ อยํ วิปฺปยุตฺตปจฺจเย นโยฯ</p>


<p>ปจฺจุปฺปนฺนลกฺขเณน อตฺถิภาเวน ตาทิสเสฺสว ธมฺมสฺส อุปตฺถมฺภกเฎฺฐน อุปการโก ธโมฺม  โส นิเทฺทเส ‘‘จตฺตาโร ขนฺธา อรูปิโน อญฺญมญฺญํ…เป.… จตฺตาโร มหาภูตา อญฺญมญฺญํ, โอกฺกนฺติกฺขเณ นามรูปํ อญฺญมญฺญํ, จิตฺตเจตสิกา  ธมฺมา จิตฺตสมุฎฺฐานานํ รูปานํ, มหาภูตา อุปาทารูปานํ, จกฺขายตนํ จกฺขุวิญฺญาณธาตุยา…เป.… รูปายตนํ จกฺขุวิญฺญาณธาตุยา ตํสมฺปยุตฺตกานญฺจ ธมฺมานํ…เป.… รูปายตนํ…เป.… โผฎฺฐพฺพายตนํ มโนธาตุยา…เป.… มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ อตฺถิปจฺจเยน ปจฺจโย’’ติ เอวํ สหชาตปุเรชาตวเสน จ พหุธา นิทฺทิโฎฺฐ,  ปน ‘‘สหชาตํ ปุเรชาตํ ปจฺฉาชาตํ อาหารํ อินฺทฺริย’’นฺติ อิเมสํ ปญฺจนฺนมฺปิ วเสน อาคตตฺตา ปจฺฉาชาตกพฬีการอาหารรูปชีวิตินฺทฺริยานํ วเสนาปิ อตฺถิปจฺจโย คเหตโพฺพวาติ อยํ อตฺถิปจฺจเย นโยฯ</p>


<p>อตฺตโน อนนฺตรํ อุปฺปชฺชมานานํ อรูปธมฺมานํ ปวตฺติโอกาสทานวเสน อุปการกา สมนนฺตรนิรุทฺธา  อรูปธมฺมา  นิเทฺทเส ปน ‘‘สมนนฺตรนิรุทฺธา จิตฺตเจตสิกา ธมฺมา ปฎุปฺปนฺนานํ จิตฺตเจตสิกานํ ธมฺมานํ นตฺถิปจฺจเยน ปจฺจโย’’ติ เอวํ สามญฺญโตว นิทฺทิโฎฺฐฯ สพฺพถา อนนฺตรปจฺจยสทิสตาย ตตฺถ นิทฺทิฎฺฐนเยเนเวตฺถ วิเสโส ญาตโพฺพติ อยํ นตฺถิปจฺจเย นโยฯ</p>


<p>นตฺถิปจฺจยธมฺมาว วิคตภาเวน อุปการกตฺตา ติ สห นิเทฺทเสน นตฺถิปจฺจยสทิโสวาติฯ</p>


<p>ปิ สพฺพถา อตฺถิปจฺจยสทิโสว, เทสนาวิลาเสน, เวเนยฺยวเสน วา อยํ ทุโก วุโตฺตติ อยํ อวิคตปจฺจเย นโยฯ</p>


<h3>ปกิณฺณกวินิจฺฉโย</h3>
<p>อิเมสุ ปน จตุวีสติยา ปจฺจเยสุ ญาณจารสฺส วิสทภาวตฺถํ –</p>


<p>
ธมฺมโต กาลโต เจว, เอกสฺสาเนกปจฺจยา;  
  
อเนเกสญฺจ ธมฺมานํ, เอกปจฺจยภาวโตฯ  
</p>
  
<p>
สภาคา  
วิสภาคา จ, ยุคฬา ชนกาทิโต;  
  
สพฺพฎฺฐานาทิเภทา จ, รูปารูปวิกปฺปโต;  
  
ภวโต สงฺคหา เญโยฺย, ปกิณฺณกวินิจฺฉโยฯ  
</p>
  
<p>ตตฺถ ติ อิเมสุ หิ ปจฺจเยสุ เหตุปจฺจโย ตาว นามรูปธเมฺมสุ นามธเมฺมกเทโส, ตถา สหชาตาธิปติกมฺมฌานมคฺคปจฺจยา, ตถา อาเสวนวิปากปจฺจยา, จตุกฺขนฺธสงฺคหิตาปิ วิปากธมฺมา อนนฺตรสมนนฺตรปจฺฉาชาตสมฺปยุตฺตนตฺถิวิคตปจฺจยาฯ นิพฺพานสฺส อสงฺคหโต นาเมกเทโสติปิ วตฺตุํ วฎฺฎติฯ ปุเรชาตปจฺจโย รูปธโมฺมว, เสสา ยถาลาภวเสน นามรูปธมฺมาฯ ตตฺถ จ อารมฺมณาธิปติอารมฺมณูปนิสฺสยปกตูปนิสฺสเยสุ ปญฺญตฺติปิ สงฺคหิตาติ อยํ ธมฺมโต วินิจฺฉโยฯ</p>


<p>  ปน เหตุสหชาตอญฺญมญฺญนิสฺสยปุเรชาตปจฺฉาชาตวิปากอาหารอินฺทฺริยฌานมคฺคสมฺปยุตฺตวิปฺปยุตฺตอตฺถิอวิคตปจฺจยา ปนฺนรส ปจฺจุปฺปนฺนาว หุตฺวา อตฺตโน ผลสฺส ปจฺจยา โหนฺติ, อนนฺตรสมนนฺตรอาเสวนนตฺถิวิคตปจฺจยา ปญฺจ อตีตา เอว หุตฺวา, กมฺมปจฺจโย ปเนโก ปจฺจุปฺปโนฺนปิ อตีโตปิ หุตฺวา, เสสา อารมฺมณอธิปติอุปนิสฺสยปจฺจยา ตโยปิ เตกาลิกาปิ, นิพฺพานปญฺญตฺติวเสน กาลวิมุตฺตาปิ หุตฺวา อตฺตโน ผลสฺส ปจฺจยา โหนฺตีติ อยํ กาลโต วินิจฺฉโยฯ</p>


<p>ติ เอกธมฺมสฺส, เอกปจฺจยสฺส จ อเนกปจฺจยภาวโตฯ กถํ? เหตุปจฺจเย ตาว อโมโห เอโก ธโมฺม, โส ปุเรชาตกมฺมอาหารฌานวชฺชานํ วีสติยา ปจฺจยานํ วเสน อเนกปจฺจโย โหติ, เหตุปจฺจยตฺตํ อวิชหโนฺตว อธิปติสหชาตอญฺญมญฺญนิสฺสยวิปากินฺทฺริยมคฺคสมฺปยุตฺตวิปฺปยุตฺตอตฺถิอวิคตานํ อเญฺญสํ เอกาทสนฺนํ วเสน วา อเนกปจฺจโย โหติ , ตถา อโลภาทโย, เตสุ ปน อโลภาโทสา อินฺทฺริยมคฺคปจฺจยา น โหนฺติ, เต ตโย อวิปากภูตา โลภโทสโมหา วิปากปจฺจยาปิ น โหนฺติ, เต ปน อโมหวชฺชิตา ปญฺจ อธิปติปจฺจยา น โหนฺติ, ตถา เสสาปิ อวิปากภูตาฯ</p>


<p>อารมฺมณปจฺจเย รูปายตนํ จกฺขุวิญฺญาณธาตุยา อารมฺมณปุเรชาตอตฺถิอวิคตานํ จตุนฺนํ วเสน อเนกปจฺจโย โหติ, ตถา มโนธาตุยา, อเหตุกมโนวิญฺญาณธาตุยา จฯ สเหตุกาย ปน อารมฺมณาธิปติอารมฺมณูปนิสฺสยานมฺปิ วเสน, สทฺทาทีสุปิ เอเสว นโยฯ ธมฺมายตนํ ปน นิสฺสยวิปฺปยุตฺตานํ วเสนาปิ อเนกปจฺจโย โหติ, ตถา อารมฺมณปจฺจยตฺตํ อวิชหโนฺตว อารมฺมณาธิปตินิสฺสยอุปนิสฺสยปุเรชาตวิปฺปยุตฺตอตฺถิอวิคตานํ วเสน อปเรสมฺปิ สตฺตนฺนํ วเสน อเนกปจฺจโย โหตีติ อยเมตฺถ อุกฺกฎฺฐปริเจฺฉโทฯ ตตฺถ อรูปานํ ปน รูปานํ วา อตีตานาคตานํ อารมฺมณปจฺจยภาเว สติ อารมฺมณาธิปติอุปนิสฺสยมตฺตเมว อุตฺตริ ลพฺภติฯ</p>


<p> อารมฺมณาธิปติ วุตฺตนโยวฯ สหชาตาธิปตีสุ จิตฺตํ เหตุปุเรชาตกมฺมฌานมคฺควชฺชานํ เอกูนวีสติยา ปจฺจยานํ วเสน อเนกปจฺจโย โหติ, อธิปติปจฺจยตฺตํ อวิชหโนฺต อปเรสํ สหชาตอญฺญมญฺญนิสฺสยวิปากาหารินฺทฺริยสมฺปยุตฺตวิปฺปยุตฺตอตฺถิอวิคตานํ ทสนฺนํ วเสเนว, ตถา วีริยํ อาหารปจฺจยวชฺชานํ มคฺคปจฺจยสหิตานํ  วเสน, ฉโนฺท อาหารินฺทฺริยวชฺชานํ วเสน อเนกปจฺจโย โหติ, วีมํสา เหตุปจฺจเย วุตฺตนยาวฯ</p>


<p> จตูสุ ขเนฺธสุ เวทนากฺขโนฺธ ตาว เหตุปุเรชาตกมฺมาหารมคฺคปจฺจยวชฺชานํ เอกูนวีสติยา วเสน , สญฺญากฺขโนฺธ เตสุ อินฺทฺริยฌานวชฺชานํ สตฺตรสนฺนํ วเสน, สงฺขารกฺขโนฺธ เหตุปุเรชาตกมฺมินฺทฺริยฌานมคฺควชฺชานํ อฎฺฐารสนฺนํ วเสน, ตถา เจตนา กมฺมสหิตานํ, วิตโกฺก เหตุปุเรชาตกมฺมอาหารินฺทฺริยวชฺชานํ ฌานมคฺคสหิตานํ, วิจาโร, ปีติ จ อานนฺตริยานํ มคฺควชฺชานํ, เอกคฺคตา เหตุปุเรชาตกมฺมาหารวชฺชานํ วีสติยา ปจฺจยานํ วเสน, สทฺธา, ชีวิตินฺทฺริยญฺจ อนนฺตรานํ เหตุปุเรชาตกมฺมาหารฌานมคฺควชฺชานํ อฎฺฐารสนฺนํ, สติ มคฺคสหิตานํ เอกูนวีสติยา, หิริโอตฺตปฺปกายปสฺสทฺธาทิฉยุคา, เยวาปนเกสุ อธิโมกฺขมนสิการตตฺรมชฺฌตฺตตา, กรุณามุทิตา จ เหตุปุเรชาตกมฺมาหารฌานมคฺคินฺทฺริยวชฺชานํ สตฺตรสนฺนํ, วิรติโย ปน มคฺคสหิตานํ อฎฺฐารสนฺนํ, มิจฺฉาทิฎฺฐิ ตโต วิปากวชฺชานํ สตฺตรสนฺนํ วเสน, มิจฺฉาวาจากมฺมนฺตาชีวา เตหิ เจว กมฺมาหารปจฺจเยหิ จาติ เอกูนวีสติยา ปจฺจยานํ วเสน, อหิริกํ อโนตฺตปฺปํ มาโน ถินํ มิทฺธํ อุทฺธจฺจนฺติ อิเม เหตุปุเรชาตกมฺมวิปากาหารินฺทฺริยฌานมคฺควชฺชานํ โสฬสนฺนํ, วิจิกิจฺฉา อิสฺสามจฺฉริยกุกฺกุจฺจานิ ตโต อธิปติวชฺชานํ ปนฺนรสนฺนํ วเสน อเนกปจฺจยา โหนฺติฯ อนนฺตรปจฺจยตฺตํ อวิชหนฺตานํ ปเนเตสํ สมนนฺตรอุปนิสฺสยกมฺมนตฺถิวิคตานํ อปเรสํ ฉนฺนํ วเสน จฯ วิญฺญาณกฺขนฺธสฺส อธิปติปจฺจเยเนว อเนกปจฺจยภาโว เวทิตโพฺพฯ</p>


<p> มหาภูตานิ อารมฺมณอารมฺมณาธิปติสหชาตอญฺญมญฺญนิสฺสยอุปนิสฺสยปุเรชาตอตฺถิอวิคตานํ นวนฺนํ, หทยวตฺถุ เตสเญฺญว วิปฺปยุตฺตสหิตานํ วเสนฯ  จกฺขายตนาทีนิ อารมฺมณอารมฺมณาธิปตินิสฺสยอุปนิสฺสยปุเรชาตอินฺทฺริยวิปฺปยุตฺตอตฺถิอวิคตานํ นวนฺนํ วเสนฯ  รูปสทฺทคนฺธรสายตนาทีนิ อารมฺมณอารมฺมณาธิปติอุปนิสฺสยปุเรชาตอตฺถิอวิคตานํ ฉนฺนํ วเสนฯ  โอชา  อารมฺมณอารมฺมณาธิปติอุปนิสฺสยาหารอตฺถิอวิคตานํ ฉนฺนํ ปจฺจยานํ วเสน อเนกธา ปจฺจโย โหติฯ ตํตํปจฺจยตฺตํ อวิชหนฺตานํ เตสํ เตสํ สพฺพตฺถ อารมฺมณาธิปติอนนฺตรสมนนฺตรูปนิสฺสยาทิปจฺจยตา วุตฺตนเยน เวทิตพฺพาฯ เสสํ สุวิเญฺญยฺยเมวาติ อยํ เอกสฺสาเนกปจฺจยโต วินิจฺฉโยฯ</p>


<p>  ติ เอเตสุ หิ ฐเปตฺวา กมฺมปจฺจยํ เสเสสุ เตวีสติยา ปจฺจเยสุ อเนเก อเนเกสํ ธมฺมานํ เอกโต เอเกกํ ปจฺจยา โหนฺติฯ กมฺมปจฺจโย ปน เจตนา เอกธโมฺมวาติ อยํ อเนกธมฺมานํ เอกปจฺจยภาวโต วินิจฺฉโยฯ</p>


<p>ติ เอเตสุ หิ อนนฺตรสมนนฺตรอนนฺตรูปนิสฺสยาเสวนนตฺถิวิคตปจฺจยา สภาคา, ตถา อารมฺมณอารมฺมณาธิปติอารมฺมณูปนิสฺสยาฯ ปุเรชาตปจฺจโย ปเนตฺถ ปจฺฉาชาเตน วิสภาโค, ตถา สมฺปยุโตฺต วิปฺปยุเตฺตน, อตฺถิ นตฺถินา, วิคโต อวิคเตนาติ อยํ สภาควิสภาคโต วินิจฺฉโยฯ</p>


<p>ติ เอตฺถ อตฺถสริกฺขตาย สทฺทสริกฺขตาย กาลปฎิปกฺขตาย เหตุผลตาย อญฺญมญฺญปฎิปกฺขตายาติ อิเมหิ การเณหิ ยุคฬํ เวทิตพฺพํฯ อนนฺตรสมนนฺตรา หิ อตฺถสริกฺขตาย เอกํ ยุคฬํ นามฯ นิสฺสยูปนิสฺสยา สทฺทสริกฺขตาย, ปุเรชาตปจฺฉาชาตา กาลปฎิปกฺขตาย, กมฺมวิปากา เหตุผลตาย, สมฺปยุตฺตวิปฺปยุตฺตา อญฺญมญฺญปฎิปกฺขตาย เอกํ ยุคฬํ, ตถา อตฺถินตฺถิปจฺจยา, วิคตอวิคตปจฺจยาติ อยํ ยุคฬโต วินิจฺฉโยฯ</p>


<p>ติ ชนโกปตฺถมฺภกโตฯ เอเตสุ หิ อนนฺตรสมนนฺตรูปนิสฺสยปกตูปนิสฺสยาเสวนปจฺจยา, นานกฺขณิโก  กมฺมปจฺจโย, นตฺถิวิคตปจฺจยา จาติ อิเม ชนกา เอว, น อุปตฺถมฺภกาฯ ปจฺฉาชาตปจฺจโย อุปตฺถมฺภโก เอว, น ชนโกฯ เสสา ชนกา เจว อุปตฺถมฺภกา จาติ อยํ ชนกาทิโต วินิจฺฉโยฯ</p>


<p>ติ สพฺพฎฺฐานิกอสพฺพฎฺฐานิกเภทโตฯ เอเตสุ หิ สหชาตนิสฺสยอตฺถิอวิคตปจฺจยา สพฺพฎฺฐานิกาฯ สเพฺพสุ ปจฺจยุปฺปเนฺนสุ อิจฺฉิตพฺพาฯ เอเตหิ วินา อุปฺปชฺชมาโน เอกธโมฺมปิ นตฺถิฯ เสสา อสพฺพฎฺฐานิกาฯ ตตฺถ จ อารมฺมณอารมฺมณาธิปติอนนฺตรสมนนฺตรานนฺตรูปนิสฺสยปกตูปนิสฺสยปุเรชาตาเสวนสมฺปยุตฺต อตฺถินตฺถิวิคตปจฺจยา อรูปธมฺมานเญฺญว การณโต อสพฺพฎฺฐานิกาฯ ตถา ปจฺฉาชาตปจฺจโย รูปานเญฺญว การณโต, เสสา เอกจฺจานํ รูปารูปธมฺมานํ การณโต อสพฺพฎฺฐานิกาฯ อยํ สพฺพฎฺฐานาทิเภทโต วินิจฺฉโยฯ</p>


<p>ติ  รูปํ รูปสฺส, รูปํ อรูปสฺสาติอาทิ วิกปฺปโตฯ เอเตสุ หิ เอโกปิ ปจฺจโย รูปเมว หุตฺวา รูปเสฺสว ปจฺจโย ภวโนฺต นาม นตฺถิ, รูปเมว ปน อรูปเสฺสว อตฺถิ, โส ปุเรชาตปจฺจโย เอโก เอวฯ รูปเมว หุตฺวา รูปารูปเสฺสว ปจฺจโย นามาติปิ นตฺถิ, อรูปเมว หุตฺวา อรูปเสฺสว ปจฺจโยปิ อตฺถิ, โส อนนฺตรสมนนฺตรอาเสวนสมฺปยุตฺตนตฺถิวิคตวเสน ฉพฺพิโธฯ อรูปเมว ปน รูปเสฺสว ปจฺจโยปิ อตฺถิ, โส ปจฺฉาชาตปจฺจโย เอโก เอวฯ อรูปเมว หุตฺวา รูปารูปานมฺปิ อตฺถิ, โส เหตุกมฺมวิปากฌานมคฺควเสน ปญฺจวิโธฯ รูปารูปปญฺญตฺติ หุตฺวา อรูปเสฺสว ปจฺจโยปิ อตฺถิ, โส อารมฺมณอุปนิสฺสยวเสน ทุวิโธฯ รูปารูปํ ปน รูปารูปสฺสาปิ อตฺถิ, โส อธิปติสหชาตอญฺญมญฺญนิสฺสยาหารินฺทฺริยวิปฺปยุตฺตอตฺถิอวิคตวเสน นววิโธติ อยํ รูปารูปวิกปฺปโต วินิจฺฉโยฯ</p>


<p>ติ  อิเมสุ หิ ปจฺจเยสุ ปญฺจโวการภเว ตาว น โกจิ ปจฺจโย น ลพฺภติ นาม, สเพฺพปิ ลพฺภนฺติฯ จตุโวการภเว ปน ปุเรชาตปจฺฉาชาตวิปฺปยุตฺตปจฺจเย อปเนตฺวา เสสา เอกวีสติเมวฯ เอกโวการภเว สหชาตอญฺญมญฺญนิสฺสยกมฺมินฺทฺริยอตฺถิอวิคตวเสน สเตฺตวฯ พาหิเร ปน อนินฺทฺริยพทฺธรูเป เตสุ กมฺมินฺทฺริยวชฺชา ปเญฺจว ลพฺภนฺตีติ อยํ ภวโต วินิจฺฉโยฯ</p>


<p>ติ สเพฺพปิ หิ อิเม จตุวีสติ ปจฺจยา อารมฺมณสหชาตอุปนิสฺสยปุเรชาตปจฺฉาชาตกมฺมาหารินฺทฺริเยสุ อฎฺฐสุ จ ปจฺจเยสุ สงฺคหํ คจฺฉนฺติฯ กถํ? เตสุ หิ เหตุอญฺญมญฺญวิปากฌานมคฺคสมฺปยุตฺตปจฺจยา ฉ สหชาตปจฺจเย สงฺคหํ คจฺฉนฺติฯ อนนฺตรสมนนฺตราเสวนนตฺถิวิคตปจฺจยา ปญฺจ อนนฺตรูปนิสฺสเย อุปนิสฺสยปจฺจเยฯ นิสฺสยปจฺจโย สหชาตปุเรชาตเภทโต ทุวิโธฯ ตตฺถ สหชาโต สหชาตปจฺจเย, ปุเรชาโต ปุเรชาตปจฺจเยฯ อธิปติปจฺจโยปิ อารมฺมณภูโต อารมฺมณูปนิสฺสเย, สหชาตภูโต สหชาตปจฺจเยฯ วิปฺปยุตฺตปจฺจโยปิ สหชาตปุเรชาตปจฺฉาชาตภูตตาย ตตฺถ ตตฺถ สงฺคหํ คจฺฉติฯ อตฺถิอวิคตปจฺจยาปิ สหชาตปุเรชาตปจฺฉาชาตาหารินฺทฺริยภูตตาย ตตฺถ ตตฺถ ปจฺจเยสุ สงฺคหํ คจฺฉนฺติฯ เอวํ อิเมสุ ปจฺจเยสุ สพฺพปจฺจยานํ สงฺคโห เวทิตโพฺพฯ เตเนว ติกปฎฺฐานปาฬิยํ ปจฺจนียนเย อิเมสํ อฎฺฐนฺนํ ปจฺจยานํ วเสเนว กติปยปญฺหา วิสฺสชฺชิตาฯ อิเมสํ ปน อฎฺฐนฺนมฺปิ อญฺญมญฺญสงฺคโหปิ อตฺถิเยวฯ เตสุ หิ อารมฺมณปจฺจโย อธิปติภูโต อุปนิสฺสเย , อนธิปติภูโต น กตฺถจีติ อารมฺมณปจฺจโย หุตฺวา วิสุเญฺญว ติฎฺฐติฯ กมฺมปจฺจโยปิ สหชาโต สหชาเตฯ นานกฺขณิโก ปน  พลวา วิปากธมฺมานํ อุปนิสฺสโย โหตีติ อุปนิสฺสยปจฺจเย สงฺคหํ คจฺฉติฯ พลวาปิ ปน กมฺมชรูปานํ, ทุพฺพโล อรูปานํ นานกฺขณิกกมฺมปจฺจโย หุตฺวา วิสุเญฺญว ติฎฺฐติฯ อาหารปจฺจโยปิ อรูปภูโต สหชาเต, รูปภูโต น กตฺถจีติ วิสุเญฺญว ติฎฺฐติ, อินฺทฺริยปจฺจโยปิ อรูปภูโต สหชาเต, ปสาทินฺทฺริยา ปุเรชาเต, รูปชีวิตินฺทฺริยํ น กตฺถจิ สงฺคหํ คจฺฉตีติ อินฺทฺริยปจฺจโย หุตฺวา วิสุเญฺญว ติฎฺฐตีติ เอวเมวํ อญฺญมญฺญสงฺคโหปิ อเตฺถวฯ สเพฺพปิ ปเนเต จตุวีสติ ปจฺจยา อารมฺมณอุปนิสฺสยกมฺมอตฺถิปจฺจเยสุ จตูสุปิ สงฺคหํ คจฺฉนฺตีติ อยํ สงฺคหโต วินิจฺฉโยฯ อยํ อนุตฺตานปทตฺถสหิโต สเงฺขปตฺถวินิจฺฉโยฯ</p>

</p>


<p>วิภงฺคนเย ปเนตฺถ ปาฬิววตฺถานํ ตาว สเงฺขปโต เอวํ เวทิตพฺพํฯ  หิ ‘‘เหตุปจฺจโย…เป.… อวิคตปจฺจโย’’ติ ปจฺจยปทานิ มาติกาวเสน นิกฺขิปิตฺวา เตสํ ปจฺจยานํ – ‘‘เหตู เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปานํ เหตุปจฺจเยน ปจฺจโย’’ติอาทินา นเยน ปจฺจยภาชนียสงฺขาโต นิเทฺทสวาโร ปฐมํ วุโตฺตฯ โสปิ จ อนนฺตรสเงฺขปตฺถวินิจฺฉโย ตตฺถ ตตฺถ ทสฺสิโต เอวฯ ตทนนฺตรํ เตสํ จตุวีสติยา ปจฺจยานํ กุสลตฺติกาทโย ทฺวาวีสติติเก, เหตุทุกาทโย สตํ ทุเก จ นิสฺสาย นานานยโต วิภชนวเสน จตุวีสติสมนฺตปฎฺฐานสโมธานํ อนนฺตนยสมนฺตปฎฺฐานํ วิภตฺตํฯ กถํ? จตุพฺพิธํ หิ ปฎฺฐานํ – อนุโลมปฎฺฐานํ, ปจฺจนีกปฎฺฐานํ, อนุโลมปจฺจนีกปฎฺฐานํ, ปจฺจนีกานุโลมปฎฺฐานนฺติฯ ตตฺถ ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ เหตุปจฺจยา’’ติอาทินา, ‘‘เหตุํ ธมฺมํ ปฎิจฺจ เหตุธโมฺม อุปฺปชฺชติ เหตุปจฺจยา’’ติอาทินา กุสลาทีนํ, เหตุอาทีนญฺจ ธมฺมานํ อนุโลมวเสน ปวตฺตํ  นามฯ ‘‘นกุสลํ ธมฺมํ ปฎิจฺจ นกุสโล ธโมฺม อุปฺปชฺชติ เหตุปจฺจยา…เป.… นเหตุํ ธมฺมํ ปฎิจฺจ นเหตุธโมฺม อุปฺปชฺชติ เหตุปจฺจยา’’ติอาทินา กุสลาทีนํ, เหตุอาทีนญฺจ  ธมฺมานํ ปจฺจนีกวเสน ปวตฺตํ  นามฯ ‘‘กุสลํ ธมฺมํ ปฎิจฺจ นกุสโล ธโมฺม อุปฺปชฺชติ เหตุปจฺจยา…เป.… เหตุํ ธมฺมํ ปฎิจฺจ นเหตุธโมฺม อุปฺปชฺชติ เหตุปจฺจยา’’ติอาทินา ปวตฺตํ  นาม ฯ ‘‘นกุสลํ ธมฺมํ ปฎิจฺจ กุสโล ธโมฺม…เป.… นเหตุํ ธมฺมํ ปฎิจฺจ เหตุธโมฺม อุปฺปชฺชติ เหตุปจฺจยา’’ติอาทินา ปวตฺตํ  นามฯ</p>


<p>เอวเมเตสุ จตูสุ ปฎฺฐาเนสุ ยํ ธมฺมํ อนุโลมปฎฺฐานํ นาม, ตํ ตาว ฉพฺพิธํ โหติ – ติกปฎฺฐานํ ทุกปฎฺฐานํ ทุกติกปฎฺฐานํ ติกทุกปฎฺฐานํ ติกติกปฎฺฐานํ ทุกทุกปฎฺฐานนฺติฯ ยถา เจตํ, เอวํ ปจฺจนีกปฎฺฐานาทีนิปิ ตีณิ ตีณิ ปเจฺจกนฺติ จตุวีสติสมนฺตปฎฺฐานสโมธานํ ปฎฺฐานปฺปกรณํ เวทิตพฺพํฯ สมฺมาสมฺพุเทฺธน หิ อนุโลมปฎฺฐาเน ทฺวาวีสติติเก นิสฺสาย  นาม นิทฺทิฎฺฐํฯ สตํ ทุเก นิสฺสาย  นามฯ ตโต ติเก ทุเกสุ ปกฺขิปิตฺวา  นามฯ ตโต ทุเก ติเกสุ ปกฺขิปิตฺวา  นามฯ ติเก ปน ติเกสุเยว ปกฺขิปิตฺวา  นามฯ ทุเก จ ทุเกสุ เอว ปกฺขิปิตฺวา  นาม นิทฺทิฎฺฐํฯ ปฐมํ ตาเวตฺถ อนุโลมปฎฺฐาเน ติกปฎฺฐานนโย นิทฺทิโฎฺฐฯ เอวํ ปจฺจนีกปฎฺฐาเน, อนุโลมปจฺจนีกปฎฺฐาเน, ปจฺจนีกานุโลมปฎฺฐาเนติ จตุวีสติสมนฺตปฎฺฐานํ เทสิตํฯ</p>


<p>เอตฺถ จ ทุวิธํ อนุโลมํ, ปจฺจนีกญฺจ ธมฺมานุโลมํ ธมฺมปจฺจนีกํ, ปจฺจยานุโลมํ ปจฺจยปจฺจนีกนฺติฯ ตตฺถ ‘‘กุสลํ ธมฺมํ  ปฎิจฺจ กุสโล ธโมฺม’’ติอาทินา กุสลาทีนํ ติกธมฺมานํ, เหตุอาทีนํ ทุกธมฺมานญฺจ อนุโลมเทสนาวเสน  เวทิตพฺพํฯ ‘‘นกุสลํ ธมฺมํ ปฎิจฺจ นกุสโล ธโมฺม’’ติอาทินา ติกทุกธมฺมานํ ปจฺจนีกวเสน  เวทิตพฺพํฯ ‘‘เหตุปจฺจยา อารมฺมณปจฺจยา’’ติ เอวํ จตุวีสติยา ปจฺจยานํ อนุโลมเทสนาวเสน  เวทิตพฺพํฯ ‘‘นเหตุปจฺจยา นารมฺมณปจฺจยา’’ติ เอวํ ปจฺจยานํ ปจฺจนีกวเสน  เวทิตพฺพํฯ ตตฺร ยทิทํ ธมฺมานุโลมํ ธมฺมปจฺจนีกญฺจ, ตสฺส วเสน จตุวีสติสมนฺตปฎฺฐานํ เวทิตพฺพํฯ ปจฺจยานุโลมํ ปจฺจยปจฺจนีกญฺจ อนุโลมติกปฎฺฐานาทีสุ จตุวีสติยา ปฎฺฐาเนสุ เอเกกติกทุเกสุ เอวํ ลพฺภติฯ ตญฺจ อุปริ ปาฬินยทสฺสเน เอว ปากฎํ ภวิสฺสติฯ ตตฺริมานิ จตุวีสติ ปฎฺฐานานิ อิเมสํ ติกทุกานํ วเสน นิทฺทิฎฺฐตฺตา ติกปฎฺฐานํ…เป.… ทุกทุกปฎฺฐานนฺติ วุจฺจติฯ</p>


<p>เตสุ ติกทุเกสุ เอเกกํ ติกทุกํ อิเมสํ เหตุปจฺจยาทีนํ จตุวีสติยา ปจฺจยานํ อนุโลมาทินยจตุกฺกวเสน สตฺตหิ สตฺตหิ มหาวาเรหิ วิตฺถารโต วิภตฺตํฯ กตเมหิ สตฺตหิ? ปฎิจฺจวาโร สหชาตวาโร ปจฺจยวาโร นิสฺสยวาโร สํสฎฺฐวาโร สมฺปยุตฺตวาโร ปญฺหาวาโรติ อิเมหิ ฯ ตตฺถ ‘‘กุสลํ ธมฺมํ ปฎิจฺจ กุสโล ธโมฺม’’ติอาทินา ปฎิจฺจาภิธาเนน วุโตฺต  นามฯ ‘‘กุสลํ ธมฺมํ สหชาโต, กุสลํ ธมฺมํ ปจฺจยา, กุสลํ ธมฺมํ นิสฺสาย, กุสลํ ธมฺมํ สํสโฎฺฐ, กุสลํ ธมฺมํ สมฺปยุโตฺต’’ติ เอวํ สหชาตาทิอภิธาเนหิ วุตฺตา ปญฺจ วารา ฯ ปรโต จ สํสฎฺฐสมฺปยุตฺตวาเรสุ ทฺวีสุ อรูปธมฺมวเสเนว ปจฺจยปจฺจยุปฺปนฺนา จ, เสเสสุ จตูสุ วาเรสุ, สตฺตเมว ปญฺหาวาเร จ รูปารูปวเสน, ปจฺจยวาเร, นิสฺสยวาเร จ สหชาตปจฺฉาชาตปุเรชาตวเสน, เสเสสุ  สหชาตวเสน ปจฺจยปจฺจยุปฺปนฺนา จ กถิตาติ อยํ วิเสโสฯ สตฺตมวาเร ปน ยสฺมา ‘‘กุสโล ธโมฺม กุสลสฺส ธมฺมสฺส เหตุปจฺจเยน ปจฺจโย’’ติอาทินา นเยน เต เต ปเญฺห อุทฺธริตฺวา ปุน ‘‘กุสลา เหตู สมฺปยุตฺตกานํ ขนฺธาน’’นฺติอาทินา นเยน สเพฺพปิ เต ปญฺหา นิชฺชฎา, นิคฺคุมฺพา จ กตฺวา วิภตฺตา, ตสฺมา โส วาโร ปญฺหานํ สาธุกํ วิภตฺตตฺตา เตฺวว สงฺขํ คโตฯ อิติ อิเมหิ สตฺตหิ มหาวาเรหิ จตุวีสติยา สมนฺตปฎฺฐาเนสุ สเพฺพปิ ติกทุกา จตุวีสติยา ปจฺจยานํ อนุโลมาทิวเสน วิตฺถารโต วิภตฺตาฯ กถํ? อนุโลมปฎฺฐาเน หิ ยทิทํ ทฺวาวีสติติเก นิสฺสาย ติกปฎฺฐานํ นาม สพฺพปฐมํ นิทฺทิฎฺฐํฯ ตตฺถ กุสลตฺติกํ ตาว อิเมหิ ปฎิจฺจวาราทีหิ มหาวาเรหิ ปจฺจยานุโลมาทินยจตุกฺกโต วิภตฺตํฯ ตตฺถ โย ตาเวส สพฺพปฐโม ปฎิจฺจวาโร นาม, โส อุเทฺทสนิเทฺทสโต ทุวิโธ โหติฯ</p>


<p>ตตฺถ อุเทฺทสวาโร กุสลาทโย ปฎิจฺจ เหตุปจฺจยาทิวเสน กุสลาทีนํ ยุตฺตานํ, อกุสลาทีนํ อยุตฺตกานญฺจ ธมฺมานํ อุปฺปตฺติปุจฺฉนวเสเนว ปวตฺตตฺตา ‘‘ปุจฺฉาวาโร’’ติปิ, ปุจฺฉานเญฺญว ปญฺญาปนโต ‘‘ปณฺณตฺติวาโร’’ติปิ วุจฺจติฯ น หิ ตตฺถ วิสฺสชฺชนํ อตฺถิฯ นิเทฺทสวาโร ปน ปุจฺฉาวาเร ปริปุจฺฉิเตสุ ปเญฺหสุ ‘‘สิยา อกุสลํ ธมฺมํ ปฎิจฺจ อกุสโล ธโมฺม อุปฺปเชฺชยฺยา’’ติอาทิกํ อยุตฺตํ ปญฺหํ อนุทฺธริตฺวา ลพฺภมานานเญฺญว ปญฺหานํ วเสน ปวโตฺตฯ อิตเรสุ ปน สหชาตาทีสุ, เสเสสุ จ ติเกสุ, เสสปฎฺฐาเนสุ จ สพฺพตฺถ ปุจฺฉาวาโร นตฺถิ, ลพฺภมานวเสน สพฺพวิสฺสชฺชนเมว ทสฺสิตนฺติ อิทเมตฺถ สเงฺขปโต ปาฬิววตฺถานํฯ</p>


<p>อิทานิ ปเนตฺถ อาทิโต ปฎฺฐาย เอวํ วิภงฺคนโย เวทิตโพฺพฯ อนุโลมปฎฺฐานสฺมิญฺหิ ติกปฎฺฐาเน กุสลตฺติกสฺส สตฺตสุ มหาวาเรสุ ปฐมสฺส ปฎิจฺจวารสฺส ปุจฺฉาวาเร ตาว  – ‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย เหตุปจฺจยา…เป.… อกุสโล ธโมฺม…เป.… อพฺยากโต…เป.… กุสโล จ อพฺยากโต จ…เป.… อกุสโล จ อพฺยากโต  จ…เป.… กุสโล จ อกุสโล จ…เป.… กุสโล จ อกุสโล จ อพฺยากโต จ ธมฺมา อุปฺปเชฺชยฺยุํ เหตุปจฺจยา’’ติ กุสลปทมูลา สตฺต ปุจฺฉา อุทฺธฎาฯ</p>


<p>เอวํ อกุสลปทมูลา, อพฺยากตปทมูลา จฯ ‘‘สิยา กุสลญฺจ อพฺยากตญฺจ ธมฺมํ ปฎิจฺจ อกุสโล…เป.… สิยา อกุสลญฺจ อพฺยากตญฺจ…เป.… สิยา กุสลญฺจ อกุสลญฺจ…เป.… สิยา กุสลญฺจ อกุสลญฺจ อพฺยากตญฺจ ธมฺมํ ปฎิจฺจา’’ติ ทฺวิมูลกา, ติมูลกา จ สตฺต สตฺต ปุจฺฉาติ เอกูนปญฺญาส ปุจฺฉา เหตุปจฺจยมูลกา อุทฺธฎาฯ</p>


<p>อิมินาว นเยน ‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย อารมฺมณปจฺจยา…เป.… อวิคตปจฺจยา’’ติ เอวํ เสสปจฺจยมูลกาปิ ปุจฺฉาเวทิตพฺพาฯ เอกมูลกนโยฯ</p>


<p>ยถา จ เอกมูลเก, เอวํ ‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย เหตุปจฺจยา อารมฺมณปจฺจยา…เป.… เหตุปจฺจยา อวิคตปจฺจยา’’ติอาทินา ทฺวิมูลเกปิฯ ‘‘เหตุปจฺจยา อารมฺมณปจฺจยา อธิปติปจฺจยา…เป.… เหตุปจฺจยา อารมฺมณปจฺจยา อนนฺตรปจฺจยา…เป.… เหตุปจฺจยา อารมฺมณปจฺจยา อวิคตปจฺจยา’’ติอาทินา ติมูลกาทีสุ สพฺพมูลกปริโยสาเนสุ วาเรสุ นยา เวทิตพฺพาฯ เหตุปจฺจยมูลกนโยฯ</p>


<p>ยถา จ เหตุมูลเก, เอวํ ‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย อารมฺมณปจฺจยา’’ติอาทินา เสสปจฺจยมูลเกสุปิ นโย ญาตโพฺพฯ ปจฺจยานุโลมวาโรฯ เอเตเนว อุปาเยน ‘‘สิยา กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย นเหตุปจฺจยา’’ติอาทินา สพฺพปฺปการยุโตฺต  ปจฺจยปจฺจนีกวาโรปิฯ ‘‘สิยา กุสลํ ธมฺมํ…เป.… อุปฺปชฺชติ เหตุปจฺจยา นารมฺมณปจฺจยา’’ติอาทินา อนุโลมปจฺจนีกปจฺจยวาโรปิฯ ‘‘สิยา กุสลํ ธมฺมํ…เป.… อุปฺปเชฺชยฺย นเหตุปจฺจยา อารมฺมณปจฺจยา’’ติอาทินา ปจฺจนียานุโลมวาโรปิ สพฺพตฺถ เนตโพฺพติ อยํ ตาเวตฺถ ปุจฺฉาวาเร นโยฯ</p>


<p>นิเทฺทสวาโร ปน อุเทฺทสวาเร ทสฺสิตาสุ ปุจฺฉาสุ กุสลากุสลาทีนํ สหุปฺปตฺติยา อภาวโต ยา เอตา ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชตี’’ติอาทิกา ปุจฺฉา สพฺพโส  วิสฺสชฺชนํ ลภนฺติ, ตา ปหาย ยา วิสฺสชฺชนํ ลภนฺติ, ตาสเมว วิสฺสชฺชนวเสน ปวโตฺตฯ ตตฺรายํ นโย – ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ เหตุปจฺจยาฯ กุสลํ เอกํ ขนฺธํ ปฎิจฺจ ตโย ขนฺธาฯ ตโย ขเนฺธ ปฎิจฺจ เอโก ขโนฺธฯ เทฺว ขเนฺธ ปฎิจฺจ เทฺว ขนฺธาฯ กุสลํ ธมฺมํ ปฎิจฺจ อพฺยากโต ธโมฺม อุปฺปชฺชติ เหตุปจฺจยาฯ กุสเล ขเนฺธ ปฎิจฺจ จิตฺตสมุฎฺฐานํ รูปํฯ กุสลํ ธมฺมํ ปฎิจฺจ กุสโล จ อพฺยากโต จ ธมฺมา อุปฺปชฺชนฺติ เหตุปจฺจยาฯ กุสลํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํฯ ตโย ขเนฺธ ปฎิจฺจ เอโก ขโนฺธ จิตฺตสมุฎฺฐานญฺจ รูปํฯ เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูป’’นฺติ เอวํ กุสลปทมูลาสุ สตฺตสุ ปุจฺฉาสุ ติโสฺสว ลพฺภมานา วิสฺสชฺชิตาฯ ตถา อกุสลปทมูลาสุปิ ติโสฺสวฯ อพฺยากตปทมูลาสุ ปน ‘‘อพฺยากตํ ธมฺมํ ปฎิจฺจ อพฺยากโต ธโมฺม อุปฺปชฺชติ เหตุปจฺจยาฯ วิปากาพฺยากตํ กิริยาพฺยากตํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ ปฎิจฺจ เทฺว ขนฺธา จิตฺตสมุฎฺฐานญฺจ รูปํฯ ปฎิสนฺธิกฺขเณ วิปากาพฺยากตํ เอกํ ขนฺธํ ปฎิจฺจ ตโย ขนฺธา กฎตฺตา จ รูปํ…เป.… เทฺว ขนฺธา กฎตฺตา จ รูปํฯ ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธาฯ เอกํ มหาภูตํ ปฎิจฺจ ตโย มหาภูตา…เป.… เทฺว มหาภูเต ปฎิจฺจ  เทฺว มหาภูตาฯ มหาภูเต ปฎิจฺจ จิตฺตสมุฎฺฐานํ รูปํ กฎตฺตารูปํ อุปาทารูป’’นฺติ เอกาวฯ ทฺวิมูลิกาทีสุ จ ‘‘กุสลญฺจ อพฺยากตญฺจ ธมฺมํ ปฎิจฺจ อพฺยากโต ธโมฺม อุปฺปชฺชติ เหตุปจฺจยาฯ กุสเล ขเนฺธ จ มหาภูเต จ ปฎิจฺจ จิตฺตสมุฎฺฐานํ รูป’’นฺติ เอกาฯ ตถา ‘‘อกุสลญฺจ อพฺยากตญฺจ ปฎิจฺจา’’ติ, เอวํ เหตุปจฺจยมูลิกาสุ เอกูนปญฺญาสาย ปุจฺฉาสุ นเวว ลพฺภมานา วิสฺสชฺชิตาฯ เสสา จตฺตาลีส โมฆปุจฺฉาติ น วิสฺสชฺชิตาฯ เอวํ อุปริ อารมฺมณปจฺจยาทีสุ วิสฺสชฺชิตาวเสสา โมฆปุจฺฉาติ คเหตพฺพาฯ วิชานนสุขตฺถํ ปน ภควตา ปุจฺฉาวาเร ลพฺภมานา, อลพฺภมานา จ สพฺพาปิ ตา ทสฺสิตาติ เวทิตพฺพาติฯ</p>


<p>ตตฺถ ติ สหชาเตสุ เวทนากฺขนฺธาทิเภทํ เอกํ กุสลํ ธมฺมํ ปฎิจฺจ ปฎิคนฺตฺวา, สหุปฺปตฺติสงฺขาเตน สทิสภาเวน ปตฺวาติ อโตฺถฯ สทิสโตฺถ หิ เอตฺถ ปฎิสโทฺท ‘‘ปฎิปุคฺคโล’’ติอาทีสุ วิยฯ ติ สญฺญากฺขนฺธาทิเภโท สหุปฺปโนฺน กุสโล ธโมฺมฯ ติ ปากฎภาวโต อุทฺธํ อุปฺปาทาทิํ ปาปุณาติ, อตฺตานํ วา ปฎิลภติฯ ติ น เกวลํ กุสลธมฺมมตฺตเมว ปฎิจฺจ อุปฺปชฺชติ, อถ โข กุสลเหตุนา เหตุปจฺจยตํ สาเธเนฺตน จ อุปฺปชฺชตีติ เอวมโตฺถ คเหตโพฺพฯ</p>


<p>เอวมิทํ  ‘‘อุปฺปเชฺชยฺยา’’ติ ปุจฺฉาย ‘‘อุปฺปชฺชตี’’ติ อวิเสเสน วิสฺสชฺชนํ วตฺวา อิทานิ ยํ ธมฺมํ ปฎิจฺจ เย ธมฺมา อุปฺปชฺชนฺติ, เต ปจฺจยปจฺจยุปฺปเนฺน ขนฺธวเสน วิเสเสตฺวา ทเสฺสตุํ นฺติอาทิ วุตฺตํฯ ยสฺมา ปเนตฺถ เอโก ขโนฺธ เอกเสฺสว, ทฺวินฺนํเยว วา, เทฺว วา ปน เอกเสฺสว ปจฺจยา นาม น โหนฺติ, ตสฺมา เต ปกาเรน อนามสิตฺวา ‘‘เอกํ ขนฺธํ ปฎิจฺจ ตโย ขนฺธา’’ติอาทินา ปจฺจยภาเวน คหิตาวเสสํ สพฺพํ ปจฺจยุปฺปนฺนํ กตฺวา ทสฺสิตนฺติ เวทิตพฺพํฯ เอวํ อุปริปิ สพฺพตฺถฯ นฺติ อิทํ ปฎิจฺจตฺถสฺส สหชาตตฺถตฺตา  ยํ กุสเลน สหชาตเญฺจว เหตุปจฺจยญฺจ ลภติ, ตํ ทเสฺสตุํ วุตฺตํ นฺติฯ เอตฺถ เหตุปจฺจยาธิกาเร อเหตุกา น คเหตพฺพาฯ ติอาทิ กฎตฺตารูปคฺคหเณน วตฺถุสฺมิํ คหิเตปิ วตฺถุํ ปฎิจฺจ อรูปกฺขนฺธานํ อุปฺปตฺติทสฺสนตฺถํ วุตฺตํฯ นฺติอาทิ ปน รูปาพฺยากตํ ปฎิจฺจ รูปาพฺยากตสฺส อุปฺปตฺติทสฺสนตฺถํฯ เหตุปจฺจเย อุปตฺถมฺภกานเมว เจตฺถ จิตฺตชานํ, ปฎิสนฺธิยํ กมฺมชานญฺจ อญฺญมญฺญํ ปจฺจยปจฺจยุปฺปนฺนตา คเหตพฺพา, น อเหตุกจิตฺตชอุตุชาทีนํ เตสํ เหตุปจฺจยา อุปฺปตฺติยา อภาวโตฯ นฺติอาทิ มหาภูเต ปฎิจฺจ อุปาทาทีนํ อุปฺปตฺติทสฺสนตฺถํ วุตฺตํฯ อิมินา อุปาเยน อารมฺมณปจฺจยาทีสุปิ วิสฺสชฺชนานํ อโตฺถ เวทิตโพฺพฯ</p>


<p>อารมฺมณปจฺจเย ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ อารมฺมณปจฺจยาฯ เอกํ ขนฺธํ…เป.… เทฺว ขเนฺธ ปฎิจฺจ เทฺว ขนฺธาฯ อกุสลํ ธมฺมํ ปฎิจฺจ อกุสโล ธโมฺม…เป.… อพฺยากตํ ธมฺมํ ปฎิจฺจ อพฺยากโต ธโมฺม อุปฺปชฺชติ อารมฺมณปจฺจยาฯ วิปากาพฺยากตํ กิริยาพฺยากตํ เอกํ ขนฺธํ…เป.… เทฺว ขนฺธาฯ ปฎิสนฺธิกฺขเณ วิปากาพฺยากตํ เอกํ ขนฺธํ…เป.… เทฺว ขนฺธาฯ วตฺถุํ ปฎิจฺจ ขนฺธา’’ติ เอวํ ติโสฺส วิสฺสชฺชิตาฯ เสสา รูปมิสฺสกตฺตา, รูปสฺส จ อารมฺมณปจฺจเยน อนุปฺปตฺติโต น คหิตาฯ เตเนว ‘‘วตฺถุํ ปฎิจฺจ ขนฺธา’’ติ วตฺวา ‘‘ขเนฺธ ปฎิจฺจ วตฺถู’’ติ น วุตฺตํฯ เอตฺถ จ ติ สหชาตํ กุสลํ ธมฺมํ ปฎิจฺจ อุปฺปชฺชมาโน กุสโล ธโมฺม ตโต อเญฺญน อสหชาเตน ฉพฺพิเธน อารมฺมณภูเตน ปจฺจเยนาติ เอวํ อโตฺถ คเหตโพฺพฯ น หิ อตฺตนา สหชาตํ อารมฺมณํ กตฺวา จิตฺตเจตสิกา อุปฺปชฺชนฺติฯ</p>


<p>อธิปติปจฺจเย เหตุปจฺจยสทิสํ วิสฺสชฺชนํฯ อนนฺตรสมนนฺตเรสุ ปน รูปาภาวโต อารมฺมณปจฺจยสทิสํฯ สหชาตปจฺจเยปิ  เหตุปจฺจยสทิสํฯ อพฺยากตํ ปฎิจฺจ อพฺยากตุปฺปตฺติยา  ปน ‘‘พาหิรํ เอกํ มหาภูตํ ปฎิจฺจ…เป.… เทฺว มหาภูตาฯ มหาภูเต ปฎิจฺจ อุปาทารูปํ…เป.… อาหารสมุฎฺฐานํ เอกํ มหาภูตํ…เป.… เทฺว มหาภูตา…เป.… อุตุสมุฎฺฐานํ เอกํ…เป.… เทฺว มหาภูตา…เป.… อสญฺญสตฺตานํ เอกํ มหาภูตํ ปฎิจฺจ…เป.… เทฺว มหาภูตา…เป.… กฎตฺตารูปํ อุปาทารูป’’นฺติ อิทํ อธิกํฯ เอวํ อญฺญมญฺญปจฺจเยปิฯ เกวลํ ตตฺถ กฎตฺตารูปํ อุปาทารูปญฺจ น คหิตํ เตสํ อญฺญมญฺญปจฺจยตฺตาภาวาฯ นิสฺสยปจฺจเยปิ สหชาตปจฺจยสทิสํ วิสฺสชฺชนํฯ ปฎิจฺจตฺถสฺส ปน สหชาตตฺถตฺตา จกฺขาทีสุ ปุเรชาตนิสฺสยา อิธ น คหิตาติฯ อุปนิสฺสยปจฺจเยปิ รูปสฺส อุปนิสฺสยปจฺจยุปฺปนฺนตฺตาภาวา อารมฺมณปจฺจยสทิสเมว วิสฺสชฺชนํฯ</p>


<p>ปุเรชาตปจฺจเย ปน ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ ปุเรชาตปจฺจยาฯ กุสลํ เอกํ…เป.… เทฺว ขนฺธาฯ วตฺถุํ ปุเรชาตปจฺจยาฯ อกุสลํ ธมฺมํ ปฎิจฺจ อกุสโล…เป.… อพฺยากตํ ธมฺมํ ปฎิจฺจ อพฺยากโต…เป.… ปุเรชาตปจฺจยาฯ วิปากาพฺยากตํ กิริยาพฺยากตํ เอกํ ขนฺธํ…เป.… เทฺว ขนฺธาฯ วตฺถุํ ปุเรชาตปจฺจยา’’ติ เอวํ ติโสฺส ปุจฺฉา วิสฺสชฺชิตาฯ ตตฺถ ติ อิทํ อารมฺมณปุเรชาตนิวตฺตนตฺถํ วุตฺตํฯ ตํ หิ จกฺขุวิญฺญาณาทีนํเยว ปุเรชาตปจฺจยตํ สาธยติ, น มโนวิญฺญาณธาตุยาติ อิธ น คหิตํฯ</p>


<p>ปจฺฉาชาตปจฺจโย อิธ อรูปธเมฺมสุ น ลพฺภติฯ รูปธเมฺมสุ จ อุปตฺถมฺภโกว, น ชนโก, ตสฺมา ‘‘อพฺยากตํ ธมฺมํ ปฎิจฺจ อพฺยากโต ธโมฺม อุปฺปชฺชตี’’ติอาทิ น วตฺตโพฺพวาติ อยํ น คหิโตฯ อาเสวนปจฺจเยปิ อารมฺมณปจฺจเย วิย ติโสฺสว ปุจฺฉา วิสฺสชฺชิตาฯ</p>


<p>กมฺมปจฺจเย  ‘‘กุสลํ ธมฺมํ ปฎิจฺจ กุสโล ธโมฺม อุปฺปชฺชติ กมฺมปจฺจยาฯ กุสลํ เอกํ ขนฺธํ…เป.… อพฺยากโต ธโมฺม อุปฺปชฺชติ…เป.… จิตฺตสมุฎฺฐานญฺจ รูปํ…เป.… กุสโล จ อพฺยากโต จ ธมฺมา…เป.… จิตฺตสมุฎฺฐานํ รูป’’นฺติ กุสลปเท ติโสฺส, ตถา อกุสลปเทฯ อพฺยากตปเท ปน ‘‘อพฺยากตํ ธมฺมํ ปฎิจฺจ อพฺยากโต…เป.… วิปากาพฺยากตํ กิริยาพฺยากตํ เอกํ ขนฺธํ ปฎิจฺจ…เป.… มหาภูเต ปฎิจฺจ จิตฺตสมุฎฺฐานํ รูปํ กฎตฺตารูปํ อุปาทารูปํ, อสญฺญสตฺตานํ…เป.… กฎตฺตารูปํ อุปาทารูป’’นฺติ เอวํ ติโสฺสฯ ‘‘กุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… กุสเล ขเนฺธ จ มหาภูเต  จ ปฎิจฺจ จิตฺตสมุฎฺฐานํ รูป’’นฺติอาทินา สหชาตสทิสํ วิสฺสชฺชนํฯ นตฺถิวิคตปจฺจเยสุ อารมฺมณสทิสํฯ</p>


<p>เอวํ สพฺพปจฺจเยสุ ลพฺภมานปเญฺห วิสฺสชฺชนํ ทเสฺสตฺวา ตโต เหตุอธิปติฌานมคฺคปจฺจยา เอกสทิสาฯ อารมฺมณานนฺตรสมนนฺตรูปนิสฺสยาเสวนนตฺถิวิคตปจฺจยา เอกสทิสาฯ สหชาตอญฺญมญฺญนิสฺสยอตฺถิอวิคตา เอกสทิสาฯ อาเสวนปจฺจเย วิปาโก น ลพฺภติฯ อญฺญมญฺญปจฺจเย จิตฺตชรูปํ, อุปาทารูปญฺจ น ลพฺภตีติอาทินา ปจฺจยานํ อญฺญมญฺญสทิสตฺตํ วตฺวา ปุน เตสํ ‘‘เหตุยา นวฯ อารมฺมเณ ตีณิฯ อธิปติยา นวฯ อนนฺตรสมนนฺตเรสุ ตีณิฯ สหชาเต นวฯ อญฺญมเญฺญ ตีณิฯ นิสฺสเย นวฯ อุปนิสฺสเย ตีณิฯ ปุเรชาเต ตีณิฯ อาเสวเน ตีณิฯ กเมฺม นวฯ วิปาเก เอกํฯ อาหาเร นวฯ อินฺทฺริเย นวฯ ฌาเน นวฯ มเคฺค นวฯ สมฺปยุเตฺต ตีณิฯ วิปฺปยุเตฺต นวฯ อตฺถิยา นวฯ นตฺถิยา ตีณิฯ วิคเต ตีณิฯ อวิคเต นวา’’ติ เอวํ เหตุปจฺจยาทีนํ เอเกกสฺมิํ ปุจฺฉาวิสฺสชฺชนวารคณนา วุตฺตาติ อยํ เอกมูลกนโยฯ</p>


<p>ยถา จ เอกมูลเก, เอวํ ‘‘เหตุปจฺจยา อารมฺมณปจฺจยา’’ติอาทินา ทฺวิมูลกาทีสุปิ สพฺพมูลกปริโยสาเนสุ ยถานุรูปํ  นโย เนตโพฺพฯ ปาฬิยมฺปิ วิตฺถารนยํ อทเสฺสตฺวา ‘‘เหตุปจฺจยา อารมฺมเณ ตีณี’’ติอาทินา วิสฺสชฺชนวารคณนเภโท ทสฺสิโตติ อยํ ปจฺจยานุโลเม นโยฯ</p>


<p>ปจฺจยปจฺจนีเย ปน ‘‘อกุสลํ ธมฺมํ ปฎิจฺจ อกุสโล ธโมฺม อุปฺปชฺชติ นเหตุปจฺจยาฯ วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ วิจิกิจฺฉาสหคโต อุทฺธจฺจสหคโต โมโหฯ อพฺยากตํ ธมฺมํ ปฎิจฺจ อพฺยากโต ธโมฺม อุปฺปชฺชติ นเหตุปจฺจยาฯ อเหตุกํ วิปากาพฺยากตํ กิริยาพฺยากตํ เอกํ ขนฺธํ…เป.… เทฺว ขนฺธา จิตฺตสมุฎฺฐานญฺจ รูปํฯ อเหตุกปฎิสนฺธิกฺขเณ วิปากาพฺยากตํ เอกํ ขนฺธํ…เป.… เทฺว ขนฺธา กฎตฺตา จ รูปํ…เป.… วตฺถุํ ปฎิจฺจ ขนฺธาฯ เอกํ มหาภูตํ ปฎิจฺจ…เป.… มหาภูเต ปฎิจฺจ จิตฺตสมุฎฺฐานํ รูปํ, กฎตฺตารูปํ อุปาทารูปํ…เป.… เอกํ มหาภูตํ ปฎิจฺจ…เป.… อุปาทารูป’’นฺติ อิมา เทฺว วิสฺสชฺชิตาฯ</p>


<p>นารมฺมณปจฺจเย  ‘‘กุสลํ ธมฺมํ ปฎิจฺจ อพฺยากโต…เป.… กุสเล…เป.… อกุสลํ ธมฺมํ ปฎิจฺจ อพฺยากโต…เป.… อกุสเล…เป.… อพฺยากตํ ธมฺมํ ปฎิจฺจ อพฺยากโต…เป.… กุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… จิตฺตสมุฎฺฐานํ รูปํ, อกุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… มหาภูเต ปฎิจฺจ จิตฺตสมุฎฺฐานํ รูป’’นฺติ อิมา ปญฺจ วิสฺสชฺชิตาฯ</p>


<p>นาธิปติปจฺจเย ‘‘กุสลํ ธมฺมํ ปฎิจฺจ กุสโล…เป.… กุสลํ เอกํ ขนฺธํ…เป.… เทฺว ขนฺธาฯ กุสลํ ธมฺมํ ปฎิจฺจ อพฺยากโต…เป.… กุสเล ขเนฺธ ปฎิจฺจ จิตฺตสมุฎฺฐานํ รูปํฯ กุสลํ ธมฺมํ ปฎิจฺจ กุสโล จ อพฺยากโต จ ธมฺมา อุปฺปชฺชนฺติ…เป.… อกุสลํ ธมฺมํ ปฎิจฺจ อกุสโล…เป.… เทฺว ขเนฺธ ปฎิจฺจ เทฺว ขนฺธา, อกุสลํ ธมฺมํ ปฎิจฺจ อพฺยากโต…เป.… อกุสเล ขเนฺธ ปฎิจฺจ จิตฺตสมุฎฺฐานํ รูปํฯ อกุสลํ ธมฺมํ ปฎิจฺจ อกุสโล จ อพฺยากโต จ ธมฺมา…เป.… อพฺยากตํ ธมฺมํ ปฎิจฺจ อพฺยากโต  …เป.… มหาภูเต ปฎิจฺจ…เป.… กฎตฺตารูปํ อุปาทารูปํฯ กุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… กุสเล ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ อกุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… อกุสเล ขเนฺธ จ มหาภูเต จ ปฎิจฺจ จิตฺตสมุฎฺฐานํ รูป’’นฺติ นว ปุจฺฉา วิสฺสชฺชิตาฯ นานนฺตรนสมนนฺตรปจฺจยา นารมฺมณปจฺจยสทิสาฯ</p>


<p>นาญฺญมญฺญปจฺจเย ‘‘กุสลํ ธมฺมํ ปฎิจฺจ อพฺยากโต…เป.… กุสเล…เป.… จิตฺตสมุฎฺฐานํ รูปํฯ อกุสลํ ธมฺมํ ปฎิจฺจ อพฺยากโต…เป.… อกุสเล…เป.… จิตฺตสมุฎฺฐานํ รูปํฯ อพฺยากตํ ธมฺมํ ปฎิจฺจ อพฺยากโต…เป.… วิปากาพฺยากเต กิริยาพฺยากเต ขเนฺธ ปฎิจฺจ จิตฺตสมุฎฺฐานํ รูปํฯ ปฎิสนฺธิกฺขเณ วิปากาพฺยากเต…เป.… กฎตฺตา รูปํฯ มหาภูเต ปฎิจฺจ จิตฺตสมุฎฺฐานํ รูปํ กฎตฺตารูปํ อุปาทารูปํฯ พาหิเร มหาภูเต ปฎิจฺจ อุปาทารูปํฯ อาหารสมุฎฺฐาเน มหาภูเต ปฎิจฺจ อุปาทารูปํฯ อุตุสมุฎฺฐาเน…เป.… อุปาทารูปํฯ อสญฺญสตฺตานํ มหาภูเต ปฎิจฺจ กฎตฺตารูปํ อุปาทารูปํฯ กุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… กุสเล ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ อกุสลญฺจ อพฺยากตญฺจ ธมฺมํ ปฎิจฺจ อพฺยากโต…เป.… อกุสเล ขเนฺธ จ มหาภูเต จ ปฎิจฺจ จิตฺตสมุฎฺฐานํ รูป’’นฺติ ปญฺจ วิสฺสชฺชิตาฯ ตตฺถ   นฺติ หทยวตฺถุวชฺชํ เวทิตพฺพํฯ นอุปนิสฺสยปจฺจโย นารมฺมณปจฺจยสทิโสฯ</p>


<p>นปุเรชาตปจฺจเย ‘‘กุสลํ ธมฺมํ ปฎิจฺจ กุสโล…เป.… อรูเป กุสลํ…เป.… เทฺว ขนฺธาฯ กุสลํ ปฎิจฺจ อพฺยากโต…เป.… จิตฺตสมุฎฺฐานํ รูป’’นฺติ กุสลปเท เทฺว, ตถา อกุสลปเทปิฯ ‘‘อพฺยากตํ ปฎิจฺจ อพฺยากโต…เป.… อรูเป วิปากาพฺยากตํ กิริยาพฺยากตํ…เป.… พาหิรํ…เป.… อุปาทารูปํฯ กุสลญฺจ  อพฺยากตญฺจ ธมฺมํ ปฎิจฺจ อพฺยากโตฯ กุสเล ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ อกุสลญฺจ อพฺยากตญฺจ…เป.… อกุสเล ขเนฺธ จ…เป.… รูป’’นฺติ อิมา ติโสฺสติ สตฺต วิสฺสชฺชิตาฯ นปจฺฉาชาตนาเสวนปจฺจยา นาธิปติปจฺจยสทิสาฯ ตตฺถ กุสลากุสลกิริยานํ ปฐมชวนวเสน นาเสวนปจฺจยปฺปวตฺติ เวทิตพฺพาฯ</p>


<p>นกมฺมปจฺจเย ‘‘กุสลํ ปฎิจฺจ กุสโล, กุสลา เจตนาฯ อกุสลํ ปฎิจฺจ อกุสโล, อกุสลา เจตนาฯ อพฺยากตํ ปฎิจฺจ อพฺยากโต, วิปากกิริยา เจตนาฯ พาหิรํ, อาหารสมุฎฺฐานํ, อุตุสมุฎฺฐาน’’นฺติ ติโสฺส วิสฺสชฺชิตาฯ</p>


<p>นวิปากปจฺจเย ‘‘กุสลํ ปฎิจฺจ กุสโล, อพฺยากโตฯ กุสโล จ อพฺยากโต จา’’ติ กุสลปเท ติโสฺส, ตถา อกุสลปเทปิฯ ‘‘อพฺยากตํ ปฎิจฺจ อพฺยากโต…เป.… พาหิรํ อาหารสมุฎฺฐานํ อุตุสมุฎฺฐานํ อสญฺญ…เป.… อุปาทารูปํ…เป.… อกุสลญฺจ อพฺยากตญฺจ อพฺยากโต’’ติ อิมา ติโสฺสติ นว วิสฺสชฺชิตาฯ</p>


<p>นาหารปจฺจเย ‘‘อพฺยากตํ ปฎิจฺจ อพฺยากโตฯ พาหิรํ อุตุสมุฎฺฐานํ, อสญฺญ…เป.… อุปาทารูป’’นฺติ เอกาวฯ</p>


<p>นอินฺทฺริยปจฺจเย ‘‘อพฺยากตํ ปฎิจฺจ อพฺยากโตฯ พาหิรํ อาหารสมุฎฺฐานํ…เป.… อุตุสมุฎฺฐานํ…เป.… อสญฺญสตฺตานํ มหาภูเต ปฎิจฺจ รูปชีวิตินฺทฺริย’’นฺติ เอกาวฯ</p>


<p>นฌานปจฺจเย  ‘‘อพฺยากตํ ปฎิจฺจ อพฺยากโตฯ ปญฺจวิญฺญาณสหคตํ…เป.… พาหิรํ อาหารอุตุอสญฺญอุปาทารูป’’นฺติ เอกาวฯ</p>


<p>นมคฺคปจฺจเย ‘‘อพฺยากตํ ปฎิจฺจ อพฺยากโตฯ อเหตุกํ วิปากาพฺยากตํ กิริยาพฺยากตํ…เป.… จิตฺตสมุฎฺฐานํ…เป.… อเหตุกปฎิสนฺธิกฺขเณ  วิปากา…เป.… กฎตฺตา จ รูปํ…เป.… พาหิรํ อาหารอุตุอสญฺญอุปาทารูป’’นฺติ เอกาวฯ</p>


<p>นสมฺปยุตฺตปจฺจโย นารมฺมณปจฺจยสทิโสฯ</p>


<p>นวิปฺปยุตฺตปจฺจเย ‘‘กุสลํ ปฎิจฺจ กุสโลฯ อรูเป กุสโลวฯ อกุสลํ…เป.… อรูเป อกุสโลฯ อพฺยากตํ ปฎิจฺจ อพฺยากโต, อรูเป วิปากกิริยาพฺยากตํฯ พาหิรํ อสญฺญ…เป.… อุปาทารูป’’นฺติ อิมา ติโสฺสว ปุจฺฉา วิสฺสชฺชิตาฯ โนนตฺถิโนวิคตปจฺจยา นารมฺมณปจฺจยสทิสาฯ นสหชาตนนิสฺสยโนอตฺถิโนอวิคตปจฺจยา ปเนตฺถ จตฺตาโรปิ น ลพฺภนฺตีติฯ</p>


<p>เอวํ ปจฺจนีเก ลพฺภมานปญฺหวิสฺสชฺชนํ ทเสฺสตฺวา ตโต ‘‘นเหตุยา เทฺวฯ นารมฺมเณ ปญฺจฯ นาธิปติยา นวฯ นานนฺตเร นสมนนฺตเร นาญฺญมเญฺญ นอุปนิสฺสเย ปญฺจฯ นปุเรชาเต สตฺตฯ นปจฺฉาชาเต นาเสวเน นวฯ นกเมฺม ตีณิฯ นวิปาเก นวฯ นาหาเร นอินฺทฺริเย นฌาเน นมเคฺค เอกํฯ นสมฺปยุเตฺต ปญฺจฯ นวิปฺปยุเตฺต ตีณิฯ โนนตฺถิโนวิคเตสุ ปญฺจา’’ติ วิสฺสชฺชนวารคณนา วุตฺตาติ อยํ เอกมูลกนโยฯ</p>


<p>อิมินาว นเยน ทฺวิมูลกาทีสุปิ ยถานุรูปํ นโย เนตโพฺพ, ปาฬิยํ ปน ‘‘นเหตุปจฺจยา นารมฺมเณ เอก’’นฺติอาทินา วิสฺสชฺชนวารคณนาว ทสฺสิตาติ อยํ ปจฺจยปจฺจนียนโยฯ</p>


<p>อิมินา วุตฺตานุสาเรเนว ‘‘กุสลํ ธมฺมํ ปฎิจฺจ อพฺยากโต ธโมฺม อุปฺปชฺชติ เหตุปจฺจยา นารมฺมณปจฺจยา’’ติอาทินา อนุโลมปจฺจนียนเย, ‘‘อกุสลํ ธมฺมํ ปฎิจฺจ อกุสโล ธโมฺม อุปฺปชฺชติ นเหตุปจฺจยา อารมฺมณปจฺจยา’’ติอาทินา ปจฺจนียานุโลมนเย ปญฺหวิสฺสชฺชนนโย เวทิตโพฺพ ฯ ปาฬิยํ ปเนตฺถ วิสฺสชฺชนวารคณนาว ทสฺสิตาติ  อยํ อนุโลมปจฺจนียกุสลตฺติเก ปฎิจฺจวารนโยฯ</p>


<p>สหชาตวาราทีสุปิ ฉวาเรสุ ปฎิจฺจวาเร วุตฺตานุสาเรน สพฺพตฺถ นโย เนตโพฺพฯ เย ปน ตตฺถ ตตฺถ ปาฬิวิเสสา, อตฺถวิเสสา จ อุปลพฺภนฺติ, เต ปฎฺฐานปาฬิอฎฺฐกถาสุ เอว สพฺพาการโต คเหตพฺพาฯ อิธ ปน เต สเพฺพ สเงฺขปนยโต ทสฺสิยมานาปิ คนฺถภาริยํ กโรนฺตีติ น ทสฺสิตาฯ</p>


<p>เตสุ ปน วาเรสุ ‘‘กุสลํ ธมฺมํ สหชาโต กุสโล ธโมฺม อุปฺปชฺชติ เหตุปจฺจยาฯ กุสลํ ธมฺมํ ปจฺจยา… กุสลํ ธมฺมํ นิสฺสาย… กุสลํ ธมฺมํ สํสโฎฺฐ… กุสลํ ธมฺมํ สมฺปยุโตฺต กุสโล ธโมฺม อุปฺปชฺชติ เหตุปจฺจยา’’ติ เอวํ อาทิโต ปญฺจสุ วาเรสุ ปาฬิคติ ญาตพฺพาฯ เตสุ จ ปฎิจฺจสหชาตา เอกตฺถา, ปจฺจยนิสฺสยา เอกตฺถา, สํสฎฺฐสมฺปยุตฺตา เอกตฺถาฯ ตตฺถ ‘‘กุสลํ ธมฺมํ สหชาโต’’ติอาทีสุ กุสลํ ธมฺมํ ปฎิจฺจ เตน สหชาโต หุตฺวาติอาทินา ยถานุรูปํ อโตฺถ เวทิตโพฺพฯ ปจฺฉิเม ปน ปญฺหาวาเร ‘‘กุสโล ธโมฺม กุสลสฺส ธมฺมสฺส เหตุปจฺจเยน ปจฺจโยฯ กุสลา เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ กุสโล อพฺยากตสฺส…เป.… กุสลสฺส จ อพฺยากตสฺส จ…เป.… กุสลา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจา’’ติอาทินา เหตุปจฺจเย,</p>


<p>‘‘กุสโล ธโมฺม กุสลสฺส ธมฺมสฺส อารมฺมณปจฺจเยน ปจฺจโยฯ ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ปจฺจเวกฺขติฯ ปุเพฺพ สุจิณฺณานิ…เป.… ฌานา วุฎฺฐหิตฺวา ฌานํ… เสขา โคตฺรภุํ โวทานํ มคฺคํ ปจฺจเวกฺขนฺติฯ เสขา วา ปุถุชฺชนา วา กุสลํ อนิจฺจโต ทุกฺขโต อนตฺตโต วิปสฺสนฺติฯ เจโตปริยญาเณน กุสลจิตฺตสมงฺคิสฺส จิตฺตํ ชานนฺติ ฯ อากาสานญฺจายตนกุสลํ วิญฺญาณญฺจายตนกุสลสฺส อารมฺมณปจฺจเยน ปจฺจโยฯ อากิญฺจญฺญายตนกุสลํ เนวสญฺญานาสญฺญายตนกุสลสฺส… กุสลา ขนฺธา อิทฺธิวิธญาณสฺส เจโตปริยปุเพฺพนิวาสยถากมฺมูปคอนาคตํสญาณสฺส อารมฺมณปจฺจเยน ปจฺจโยฯ</p>


<p>กุสโล อกุสลสฺส…เป.… ทานํ ทตฺวา…เป.… กตฺวา ตํ อสฺสาเทติ อภินนฺทติฯ ตํ อารพฺภ ราโค อุปฺปชฺชติฯ ทิฎฺฐิ วิจิกิจฺฉา อุทฺธจฺจํ โทมนสฺสํ อุปฺปชฺชติฯ ปุเพฺพ สุจิณฺณานิ อสฺสาเทติ  …เป.… โทมนสฺสํ อุปฺปชฺชติฯ ฌานา วุฎฺฐหิตฺวา ฌานํ อสฺสาเทติ…เป.… อุทฺธจฺจํ อุปฺปชฺชติฯ ฌาเน ปริหีเน วิปฺปฎิสาริสฺส โทมนสฺสํ อุปฺปชฺชติฯ</p>


<p>กุสโล อพฺยากตสฺส…เป.… ปจฺจโยฯ อรหา มคฺคํ ปจฺจเวกฺขติฯ ปุเพฺพ สุจิณฺณานิ… กุสล…เป.… วิปสฺสติ…เป.… วิปาโก ตทารมฺมณตา อุปฺปชฺชติฯ อากาสานญฺจายตนกุสลํ วิญฺญาณญฺจายตนวิปากสฺส…เป.… กิริยสฺสฯ อากิญฺจญฺญายตน…เป.… วิปากสฺส จ กิริยสฺส จฯ กุสลา ขนฺธา เจโตปริย…เป.… อนาคตํสญาณสฺส อาวชฺชนายฯ</p>


<p>อกุสโล อกุสลสฺส…เป.… ปจฺจโยฯ ราคํ อสฺสาเทติ…เป.… อุทฺธจฺจํ อุปฺปชฺชติฯ อกุสโล กุสลสฺส…เป.… ปจฺจโยฯ เสขา ปหีเน กิเลเส…เป.… อนาคตํสญาณสฺสฯ อกุสโล อพฺยากตสฺส… อรหา ปหีเน กิเลเส…เป.… อาวชฺชนายฯ</p>


<p>อพฺยากโต อพฺยากตสฺส… อรหา ผลํ ปจฺจเวกฺขติฯ นิพฺพานํ, จกฺขุํ…เป.… โผฎฺฐพฺพํ วิปสฺสติฯ ทิเพฺพน จกฺขุนา รูปํ ปสฺสติ…เป.… อากิญฺจญฺญายตนกิริยํ…เป.… กิริยสฺสฯ รูปายตนํ จกฺขุวิญฺญาณสฺส…เป.… อาวชฺชนายฯ อพฺยากโต กุสลสฺส… เสขา ผลํ…เป.… อนาคตํสญาณสฺสฯ อพฺยากโต อกุสลสฺส… จกฺขุํ อสฺสาเทตี’’ติอาทินา อารมฺมณปจฺจเย จ,</p>


<p>‘‘กุสโล  กุสลสฺส อธิปติปจฺจเยน ปจฺจโยฯ อารมฺมณาธิปติ, สหชาตาธิปติฯ อารมฺมณาธิปติ – ทานํ ทตฺวา’’ติอาทินา อธิปติปจฺจเย จ,</p>


<p>‘‘กุสโล กุสลสฺส อนนฺตรปจฺจเยน ปจฺจโย’’ติอาทินา วิตฺถารโต อนนฺตรสมนนฺตรสหชาตอญฺญมญฺญนิสฺสยปจฺจเยสุ จ,</p>


<p>‘‘กุสโล กุสลสฺส อุปนิสฺสยปจฺจเยน ปจฺจโยฯ อารมฺมณูปนิสฺสโย อนนฺตรูปนิสฺสโย ปกตูปนิสฺสโยฯ อารมฺมณูปนิสฺสโย – ทานํ ทตฺวา’’ติอาทินา อารมฺมณปจฺจเย วุตฺตนเยน, ‘‘อนนฺตรูปนิสฺสโย – ปุริมา ปุริมา กุสลา ขนฺธา ปจฺฉิมานํ ปจฺฉิมาน’’นฺติอาทินา  อนนฺตรปจฺจเย วุตฺตนเยเนว, ‘‘ปกตูปนิสฺสโย – สทฺธํ อุปนิสฺสาย…เป.… อุโปสถกมฺมํ กโรติฯ ฌานํ, วิปสฺสนํ, มคฺคํ, อภิญฺญํ, สมาปตฺติํ อุปฺปาเทติฯ สีลํ, สุตํ, จาคํ, ปญฺญํ อุปนิสฺสาย…เป.… ปฐมสฺส ฌานสฺส ปริกมฺมํ ปฐมสฺส ฌานสฺส อุปนิสฺสยปจฺจเยน ปจฺจโย…เป.… อากิญฺจญฺญายตนํ เนวสญฺญานาสญฺญายตนสฺส…เป.… ยถากมฺมูปคญาณํ อนาคตํสญาณสฺส…เป.… ปฐมสฺส มคฺคสฺส ปริกมฺมํ ปฐมสฺส…เป.… ตติโย มโคฺค จตุตฺถสฺสฯ มโคฺค เสขานํ อตฺถปฎิสมฺภิทาย…เป.… ฐานาฐานโกสลฺลสฺส อุปนิสฺสยฯ กุสโล อกุสลสฺส…เป.… อารมฺมณูปนิสฺสโยฯ ปกตูป…เป.… ปกตูปนิสฺสโย – สทฺธํ อุปนิสฺสาย มานํ ชเปฺปติฯ ทิฎฺฐิํ คณฺหาติ…เป.… สทฺธา สีลํ สุตํ จาโค ปญฺญา ราคสฺส, โทสสฺส, โมหสฺส, มานสฺส, ทิฎฺฐิยาฯ ปตฺถนาย…เป.… กุสโล อพฺยากตสฺส…เป.… อารมฺมณูปนิสฺสโยฯ อนนฺตรูปนิสฺสโยฯ ปกตูป…เป.… ปกตูปนิสฺสโย – สทฺธํ อุปนิสฺสาย อตฺตานํ อาตาเปติ…เป.… กายิกสฺส สุขสฺส, ทุกฺขสฺส, ผลสมาปตฺติยาฯ กุสลํ กมฺมํ วิปากสฺส…เป.… มโคฺค อรหโต อตฺถปฎิสมฺภิทาย ปจฺจโยฯ</p>


<p>อกุสโล  อกุสลสฺส…เป.… ปกตูปนิสฺสโย – ราคํ อุปนิสฺสาย ปาณํ หนติ…เป.… สมฺผํ ปลปติ…เป.… สงฺฆํ ภินฺทติฯ โทสํ, โมหํ, มานํ, ทิฎฺฐิํ, ปตฺถนํ อุปนิสฺสาย…เป.… สงฺฆํ ภินฺทติ…เป.… ปาณาติปาโต ปาณาติปาตสฺส…เป.… สงฺฆเภทกมฺมสฺส…เป.… ปจฺจโยฯ</p>


<p>อกุสโล กุสลสฺส…เป.… ปกตูปนิสฺสโย – ราคํ อุปนิสฺสาย ทานํ เทติ…เป.… มคฺคํ อุปฺปาเทติ…เป.… สมาปตฺติํ อุปฺปาเทติฯ ราโค…เป.… ปตฺถนาฯ สทฺธาย, สีลสฺส…เป.… ปญฺญาย อุปนิสฺสยฯ ปาณํ หนฺตฺวา ตสฺส ปฎิฆาตตฺถาย ทานํ เทตี’’ติอาทินา จ อุปนิสฺสยปจฺจเย จ,</p>


<p>‘‘อพฺยากโต อพฺยากตสฺส ปุเรชาตปจฺจเยน ปจฺจโย…เป.… อารมฺมณปุเรชาตํ – อรหา จกฺขุํ…เป.… โผฎฺฐเพฺพ, วตฺถุํ วิปสฺสติ…เป.… ทิเพฺพน จกฺขุนา รูปํ ปสฺสติ…เป.… รูปายตนํ จกฺขุวิญฺญาณสฺส…เป.… วตฺถุปุเรชาตํ – จกฺขายตนํ จกฺขุวิญฺญาณสฺส…เป.… วตฺถุ วิปากาพฺยากตาน’’นฺติอาทินา ปุเรชาตปจฺจเย จ,</p>


<p>‘‘กุสโล  อพฺยากตสฺส…เป.… ปจฺฉาชาตา กุสลา ขนฺธา ปุเรชาตสฺส อิมสฺส กายสฺสา’’ติอาทินา ปจฺฉาชาตปจฺจเย จ,</p>


<p>‘‘กุสโล กุสลสฺส…เป.… ปุริมา ปุริมา กุสลา ขนฺธา’’ติอาทินา อาเสวนปจฺจเย จ,</p>


<p>‘‘สหชาตา นานากฺขณิกา, สหชาตา กุสลา เจตนา…เป.… สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํฯ นานากฺขณิกา วิปากานํ ขนฺธานํ กฎตฺตา จ รูปาน’’นฺติอาทินา กมฺมปจฺจเย จ,</p>


<p>‘‘อพฺยากโต อพฺยากตสฺส…เป.… เอโก ขโนฺธ ติณฺณนฺน’’นฺติอาทินา วิปากปจฺจเย จ,</p>


<p>‘‘กุสโล  กุสลสฺสา’’ติอาทินา อาหารปจฺจยาทีสุ จ, ‘‘กุสโล อพฺยากตสฺส, สหชาตํ, ปจฺฉาชาตํ, สหชาตา จิตฺตสมุฎฺฐานานํ รูปานํฯ ปจฺฉาชาตา อิมสฺส กายสฺส…เป.… อพฺยากโต กุสลสฺส…เป.… ปุเรชาตํ วตฺถุ กุสลานํ ขนฺธานํ วิปฺปยุตฺตปจฺจเยน ปจฺจโย’’ติอาทินา วิปฺปยุตฺตปจฺจยาทีสุ จ ปาฬิคติ เวทิตพฺพาฯ</p>


<p>ตตฺถ กุสลธโมฺม นาเมส ยสฺมา อุปฺปชฺชโนฺต ฐเปตฺวา ปจฺฉาชาตปจฺจยํ, วิปากปจฺจยญฺจ เสเสหิ ทฺวาวีสติยา ปจฺจเยหิ อุปฺปชฺชติฯ กุสลสฺส จ ปจฺจโย โหโนฺต ฐเปตฺวา ปุเรชาตปจฺฉาชาตวิปากวิปฺปยุตฺตปจฺจเย เสเสหิ วีสติยา ปจฺจเยหิ ปจฺจโย โหติฯ เอวํ กุสโล กุสลาทีนํ, อกุสโล จ อกุสลาทีนํ ยถานุรูปํ ปจฺจยา โหนฺติ, ตสฺมา กุสลาทีนํ ตํตํปจฺจยุปฺปนฺนวิภาคํ ทเสฺสตุํ ปญฺหาวาโร วุโตฺตฯ ตตฺถ นฺติ โสตาปนฺนํ สนฺธาย วุตฺตํ, นฺติ สกทาคามิอนาคามิโนฯ เตสํ หิ โคตฺรภุจิตฺตํ โวทานํ นามฯ ติ มคฺควีถิโต วุฎฺฐายฯ น หิ มคฺคานนฺตรา ปจฺจเวกฺขณา นาม อตฺถีติ อยํ อนุโลมปฎฺฐาเน กุสลตฺติกนโยฯ</p>


<p>เวทนาตฺติกาทีสุ ‘‘สุขาย เวทนาย สมฺปยุตฺตํ ธมฺมํ ปฎิจฺจ สุขาย เวทนาย สมฺปยุโตฺต ธโมฺม อุปฺปชฺชติ เหตุปจฺจยาฯ สุขาย เวทนาย สมฺปยุตฺตํ เอกํ ขนฺธํ ปฎิจฺจ เทฺว ขนฺธาฯ เทฺว ขเนฺธ  ปฎิจฺจ เอโก ขโนฺธ’’ติอาทินา กุสลตฺติเก วุตฺตานุสาเรน ปฎิจฺจวาราทีสุ ปญฺหาวารปริโยสาเนสุ สตฺตสุ วาเรสุ เอเกกสฺมิํ ปจฺจยานุโลมาทีหิ จ เอกมูลาทีหิ นเยหิ จ สพฺพตฺติเกสุ ลพฺภมานปทวเสน คณนานโย โยเชตฺวา ญาตโพฺพฯ ตตฺถ เวทนาตฺติเก เวทนากฺขนฺธสฺส อลพฺภนโต ติอาทิ วุตฺตํฯ สพฺพตฺถ วิเสโส  ปาฬิอฎฺฐกถานุสาเรเนว ญาตโพฺพติ อยํ อนุโลมปฎิโลเม ฯ</p>


<p>ทุกปฎฺฐาเน ปน ‘‘เหตุํ ธมฺมํ ปฎิจฺจ เหตุ ธโมฺม อุปฺปชฺชติ เหตุปจฺจยาฯ อโลภํ ปฎิจฺจ อโทโสฯ อโมโหฯ อโทสํ อโมหํ ปฎิจฺจ อโลโภฯ อโทโสฯ โลภํ ปฎิจฺจ โมโหฯ โมหํ ปฎิจฺจ โลโภฯ โทสํ ปฎิจฺจ โมโหฯ โมหํ ปฎิจฺจ โทโสฯ ปฎิสนฺธิกฺขเณ เหตุํ ธมฺมํ ปฎิจฺจ นเหตุ ธโมฺม อุปฺปชฺชติ…เป.… เหตู จ นเหตู จฯ นเหตุํ ปฎิจฺจ นเหตุ ธโมฺม น…เป.… เหตู จ นเหตู จา’’ติอาทินา เหตุทุเก,</p>


<p>‘‘สเหตุกํ ธมฺมํ ปฎิจฺจ สเหตุโก ธโมฺม อุปฺปชฺชติ เหตุปจฺจยาฯ สเหตุกํ เอกํ ขนฺธํ…เป.… สเหตุกํ ธมฺมํ ปฎิจฺจฯ อเหตุโก…เป.… จิตฺตสมุฎฺฐานํ รูปํฯ ปฎิสนฺธิกฺขเณ…เป.… สเหตุโก จ, อเหตุโก จ…เป.… อเหตุกํ ขนฺธํ ปฎิจฺจ อเหตุโกฯ วิจิกิจฺฉาสหคตํ อุทฺธจฺจสหคตํ โมหํ ปฎิจฺจ สมฺปยุตฺตกา ขนฺธา…เป.… จิตฺตสมุฎฺฐานํฯ อาหารสมุฎฺฐาน’’นฺติอาทินา สเหตุกทุกาทีสุ จ เกนจิวิเญฺญยฺยทุกวชฺชิเตสุ สพฺพทุเกสุ ปเจฺจกํ ปฎิจฺจวาราทีสุ สตฺตสุ มหาวาเรสุ เอเกกสฺมิํ ปจฺจยานุโลมาทีสุ จตูสุ นเยสุ เอกมูลกาทีหิ สพฺพวาเรหิ กุสลตฺติเก วุตฺตานุสาเรน ยถานุรูปํ วิภงฺคนโย โยเชตฺวา ญาตโพฺพฯ สพฺพสฺมิมฺปิ หิ ปฎฺฐาเน เกนจิวิเญฺญยฺยทุกํ น ลพฺภตีติ อยํ ฯ</p>


<p>ทุกติกปฎฺฐาเน ปน ‘‘เหตุํ กุสลํ ธมฺมํ ปฎิจฺจ เหตุ กุสโล ธโมฺม อุปฺปชฺชติ เหตุปจฺจยา’’ติอาทินา เหตุทุเกน สทฺธิํ กุสลตฺติเก กุสลํ ปทํ โยเชตฺวา ปฎิจฺจวาราทีสุ สตฺตสุ วาเรสุ ปจฺจยานุโลมาทีนํ จตุนฺนํ นยานํ วเสน ลพฺภมานกปจฺจยา เอกมูลกาทินเยหิ ทสฺสิตา ฯ ยถา จ กุสลํ ปทํ, เอวํ อกุสลํ ปทํ, อพฺยากตญฺจ เหตุทุเกน โยเชตฺวา วุตฺตนเยน ทเสฺสตฺวา เหตุกุสลทุกติกนฺติ ฐปิตํฯ ปาฬิ ปน อติสํขิตฺตาฯ ยถา กุสลตฺติกํ, เอวํ ‘‘เหตุํ สุขาย เวทนาย สมฺปยุตฺตํ ธมฺมํ ปฎิจฺจ เหตุ สุขาย เวทนาย สมฺปยุโตฺต ธโมฺม อุปฺปชฺชติ เหตุปจฺจยา’’ติอาทินา ลพฺภมานกปทวเสน เวทนาตฺติกาทโยปิ เหตุทุเกน  โยเชตฺวา เหตุเวทนทุกติกาทีนิ เอกวีสติทุกติกานิ ทสฺสิตานีติฯ ยถา จ เหตุทุเกน สทฺธิํ ลพฺภมานกปทวเสน ทฺวาวีสติติกา โยชิตา, เอวํ สเหตุกทุกาทีหิ สเพฺพหิ สทฺธิํ ปเจฺจกํ ทฺวาวีสติติกา โยเชตพฺพาฯ ปาฬิ ปเนตฺถ อิโต ปเรสุปิ สพฺพตฺถ อติสํขิตฺตาฯ เอวํ ทฺวาวีสติติเก คเหตฺวา ทุกสเต ปกฺขิปิตฺวา ทุกติกปฎฺฐานํ เทสิตนฺติ อยํ ฯ</p>


<p>ติกทุกปฎฺฐาเนปิ ‘‘กุสลํ เหตุํ ธมฺมํ ปฎิจฺจ กุสโล เหตุ ธโมฺม อุปฺปชฺชติ เหตุปจฺจยา’’ติอาทินา กุสลตฺติเกน สทฺธิํ เหตุปทํ โยเชตฺวา ปฎิจฺจวาราทีสุ สตฺตสุ มหาวาเรสุ ปจฺจยานุโลมาทินยจตุกฺกวเสน ลพฺภมานกปจฺจยา เอกมูลาทีหิ สพฺพวาเรหิ ทสฺสิตาฯ ยถา เหตุปทํ, เอวํ นเหตุปทมฺปิ กุสลตฺติเกน สทฺธิํ โยเชตฺวา กุสลเหตุ ติกทุกนฺติ ฐปิตํฯ ยถา จ กุสลตฺติเกน สทฺธิํ เหตุทุกํ, เอวํ ‘‘สุขาย เวทนาย สมฺปยุตฺตํ เหตุํ กุสลํ ธมฺมํ ปฎิจฺจา’’ติอาทินา เวทนาตฺติกาทีหิปิ ตํ โยเชตฺวา เวทนาตฺติกทุกาทีนิ เอกวีสติติกทุกาทีนิ ทสฺสิตานิฯ ยถา จ เหตุทุกํ, เอวํ สเหตุกาทโยปิ สเพฺพ ปเจฺจกํ ทฺวาวีสติยา ติเกหิ ลพฺภมานปทวเสเนว โยชิตาฯ เอวํ ทุกสตํ ทฺวาวีสติยา ติเกสุ ปกฺขิปิตฺวา ติกทุกปฎฺฐานํ เทสิตนฺติ อยํ ฯ</p>


<p>ติกติกปฎฺฐาเนปิ  ‘‘กุสลํ สุขาย เวทนาย สมฺปยุตฺตํ ธมฺมํ ปฎิจฺจ กุสโล สุขาย เวทนาย สมฺปยุโตฺต ธโมฺม อุปฺปชฺชติ เหตุปจฺจยา’’ติอาทินา กุสลตฺติกํ เวทนาตฺติกาทีหิ สพฺพตฺติเกหิ, เวทนาตฺติกาทโย จ กุสลตฺติกาทีหิ วุตฺตนเยน โยเชตฺวา ปจฺจยา ทสฺสิตาฯ เอวํ ติเกสุ เอว ติเก ปกฺขิปิตฺวา ติกติกปฎฺฐานํ เทสิตนฺติ อยํ ฯ</p>


<p>ทุกทุกปฎฺฐาเนปิ ‘‘เหตุํ สเหตุกํ ธมฺมํ ปฎิจฺจ เหตุ สเหตุโก ธโมฺม อุปฺปชฺชติ เหตุปจฺจยา’’ติอาทินา เหตุทุกํ สเหตุกาทีหิ, สเหตุกญฺจ เหตุทุกาทีหิ โยเชตฺวา เหฎฺฐา วุตฺตนเยหิ ปจฺจยา ทสฺสิตาฯ เอวํ ทุเกสุ เอว ทุเก ปกฺขิปิตฺวา ทุกทุกปฎฺฐานํ เทสิตนฺติ อยํ ฯ เอวํ ตาว อนุโลมปฎฺฐาเน –</p>


<p>
‘‘ติกญฺจ ปฎฺฐานวรํ ทุกุตฺตมํ,  
  
ทุกติกเญฺจว  
ติกทุกญฺจ;  
  
ติกติกเญฺจว ทุกทุกญฺจ,  
  
ฉ  
อนุโลมมฺหิ  
นยา สุคมฺภีรา’’ติฯ –  
</p>
  
<p>วุตฺตา ฉ นยา เวทิตพฺพาฯ ปจฺจยวเสน ปเนเตสุ ฉสุ เอเกกสฺมิํ ปฎฺฐาเน ปจฺจยานุโลมาทีนํ จตุนฺนํ นยานํ วเสน เอเตน ปริยาเยน จตุวีสตินยปฎิมณฺฑิตมิทํ ธมฺมานุโลมปฎฺฐานนฺติ เวทิตพฺพํฯ อยํ ฯ</p>


<p>ปจฺจนียปฎฺฐาเน ปน ‘‘นกุสลํ ธมฺมํ ปฎิจฺจ นกุสโล ธโมฺม อุปฺปชฺชติ เหตุปจฺจยาฯ อกุสลํ อพฺยากตํ เอกํ ขนฺธํ ปฎิจฺจ…เป.… เทฺว ขนฺธา, จิตฺตสมุฎฺฐานญฺจ รูป’’นฺติอาทินา  ‘‘นเหตุํ ธมฺมํ ปฎิจฺจ นเหตุ ธโมฺม อุปฺปชฺชติ เหตุปจฺจยาฯ นเหตุํ เอกํ ขนฺธํ ปฎิจฺจ…เป.… จิตฺตสมุฎฺฐานญฺจ รูป’’นฺติอาทินา  จ, ‘‘นเหตุํ นกุสลํ ธมฺมํ ปฎิจฺจ นเหตุ นกุสโล ธโมฺม อุปฺปชฺชติ เหตุปจฺจยาฯ นเหตุํ นกุสลํ อพฺยากตํ  เอกํ ขนฺธํ ปฎิจฺจ ตโย ขนฺธา’’ติอาทินา  จ, ‘‘นกุสลํ นเหตุํ ธมฺมํ ปฎิจฺจ นกุสโล นเหตุ ธโมฺม อุปฺปชฺชตี’’ติอาทินา  จ, ‘‘นกุสลํ นสุขาย เวทนาย สมฺปยุตฺตํ ธมฺมํ ปฎิจฺจ นกุสโล นสุขาย เวทนาย สมฺปยุโตฺต ธโมฺม อุปฺปชฺชตี’’ติอาทินา  จ, ‘‘นเหตุํ นสเหตุกํ ธมฺมํ ปฎิจฺจ นเหตุ นสเหตุโก ธโมฺม อุปฺปชฺชติ เหตุปจฺจยา’’ติอาทินา  จาติ ฉสุ ปจฺจนียปฎฺฐาเนสุ อนุโลมติกปฎฺฐานาทีสุ ฉสุ ปฎฺฐาเนสุ วุเตฺตน สเพฺพน ปกาเรน ปาฬินโย เวทิตโพฺพฯ อิทญฺจ กุสลาทีนํ, เหตุอาทีนญฺจ ธมฺมานํ ปจฺจยุปฺปนฺนภาวปฎิเกฺขปวเสน ปวตฺตตฺตา ธมฺมปจฺจนียปฎฺฐานํ นาม ชาตํฯ ตตฺถ หิ ติ กุสลสฺส ปจฺจยปฎิเกฺขโปฯ ติ กุสลสฺส ปจฺจยุปฺปนฺนภาวปฎิเกฺขโปฯ ตถา ‘‘อกุสลํ อพฺยากตํ เอกํ ขนฺธํ ปฎิจฺจ…เป.… อกุสลา, อพฺยากตา ขนฺธา จิตฺตสมุฎฺฐานญฺจ รูปํ อุปฺปชฺชตี’’ติ เอวมาทินา นเยเนตฺถ อโตฺถ เวทิตโพฺพฯ เอวเมตฺถ ปจฺจนียปฎฺฐาเน –</p>


<p>
‘‘ติกญฺจ ปฎฺฐานวรํ ทุกุตฺตมํ,  
  
ทุกติกเญฺจว ติกทุกญฺจ;  
  
ติกติกเญฺจว ทุกทุกญฺจ,  
  
ฉ  
ปจฺจนียมฺหิ  
นยา สุคมฺภีรา’’ติฯ –  
</p>
  
<p>วุตฺตา  ฉ นยา เวทิตพฺพาฯ ปจฺจยวเสน ปเนตฺถาปิ เอเกกสฺมิํ ปจฺจยานุโลมาทีนํ จตุนฺนํ จตุนฺนํ นยานํ วเสน จตุวีสตินยปฎิมณฺฑิตมิทํ ธมฺมปจฺจนียปฎฺฐานนฺติ เวทิตพฺพนฺติ อยํ ฯ</p>


<p>อนุโลมปจฺจนียปฎฺฐาเน ปน ‘‘กุสลํ ธมฺมํ ปฎิจฺจ นกุสโล ธโมฺม อุปฺปชฺชติ เหตุปจฺจยาฯ กุสเล ขเนฺธ ปฎิจฺจ จิตฺตสมุฎฺฐานํ รูป’’นฺติอาทินา  ‘‘เหตุํ ธมฺมํ ปฎิจฺจ นเหตุ  ธโมฺม อุปฺปชฺชติ เหตุปจฺจยา’’ติอาทินา  จ, ‘‘เหตุํ กุสลํ ธมฺมํ ปฎิจฺจ นเหตุ นกุสโล ธโมฺม อุปฺปชฺชตี’’ติอาทินา  จ, ‘‘กุสลํ เหตุํ ธมฺมํ ปฎิจฺจ นกุสโล นเหตุ ธโมฺม อุปฺปชฺชตี’’ติอาทินา  จ, ‘‘กุสลํ สุขาย เวทนาย สมฺปยุตฺตํ ธมฺมํ ปฎิจฺจ นกุสโล นสุขาย เวทนาย สมฺปยุโตฺต ธโมฺม อุปฺปชฺชตี’’ติอาทินา  จ, ‘‘เหตุํ สเหตุกํ ธมฺมํ ปฎิจฺจ นเหตุ นสเหตุโก ธโมฺม อุปฺปชฺชตี’’ติอาทินา  จ เหฎฺฐา วุตฺตนเยน สเพฺพน ปกาเรน ปาฬินโย เวทิตโพฺพฯ อิทํ กุสลาทีนํ ธมฺมานํ ปจฺจยตฺตํ อปฺปฎิกฺขิปิตฺวา ปจฺจยุปฺปนฺนานํ กุสลาทิภาวปฎิเกฺขปวเสน ปวตฺตตฺตา ธมฺมานุโลมปจฺจนียปฎฺฐานํ นาม ชาตํฯ ตตฺถ หิ ติ กุสลสฺส ปจฺจยภาววิธานํฯ ติ กุสลสฺส ปจฺจยุปฺปนฺนภาวนิวารณํ, ตสฺมา ‘‘กุสเล ขเนฺธ ปฎิจฺจ จิตฺตสมุฎฺฐานํ รูป’’นฺติอาทินา วิสฺสชฺชนํ วุตฺตนฺติ เวทิตพฺพนฺติ เอวเมตฺถ อนุโลมปจฺจนียปฎฺฐาเน –</p>


<p>
‘‘ติกญฺจ ปฎฺฐานวรํ ทุกุตฺตมํ,  
  
ทุกติกเญฺจว ติกทุกญฺจ;  
  
ติกติกเญฺจว ทุกทุกญฺจ,  
  
ฉ  
อนุโลมปจฺจนียมฺหิ  
นยา สุคมฺภีรา’’ติฯ –  
</p>
  
<p>วุตฺตา ฉ นยา เวทิตพฺพาฯ ปจฺจยวเสน ปเนตฺถาปิ เอเกกสฺมิํ ปจฺจยานุโลมาทีนํ จตุนฺนํ จตุนฺนํ นยานํ วเสน จตุวีสตินยปฎิมณฺฑิตมิทํ ธมฺมานุโลมปจฺจนียปฎฺฐานนฺติ เวทิตพฺพนฺติ อยํ ฯ</p>


<p>ปจฺจนียานุโลมปฎฺฐาเน ‘‘นกุสลํ ธมฺมํ ปฎิจฺจ อกุสโล ธโมฺม…เป.… นกุสลํ ธมฺมํ ปฎิจฺจ  อพฺยากโต ธโมฺม อุปฺปชฺชติ เหตุปจฺจยา’’ติอาทินา  ‘‘นเหตุํ ธมฺมํ ปฎิจฺจ เหตุ ธโมฺม อุปฺปชฺชตี’’ติอาทินา  จ, ‘‘นเหตุํ  นกุสลํ ธมฺมํ ปฎิจฺจ เหตุ อกุสโล ธโมฺม…เป.… เหตุ อพฺยากโต ธโมฺม อุปฺปชฺชตีติ’’อาทินา  จ, ‘‘นกุสลํ นเหตุํ ธมฺมํ ปฎิจฺจ อกุสโล เหตุ ธโมฺม…เป.… อพฺยากโต เหตุ ธโมฺม อุปฺปชฺชตี’’ติอาทินา  จ, ‘‘นกุสลํ นสุขาย เวทนาย สมฺปยุตฺตํ ธมฺมํ ปฎิจฺจ อกุสโล สุขาย เวทนาย สมฺปยุโตฺต ธโมฺม…เป.… อพฺยากโต สุขาย เวทนาย สมฺปยุโตฺต ธโมฺม อุปฺปชฺชตี’’ติอาทินา  จ, ‘‘นเหตุํ นสเหตุกํ ธมฺมํ ปฎิจฺจ เหตุ สเหตุโก ธโมฺม อุปฺปชฺชตี’’ติอาทินา  จ, เหฎฺฐา วุเตฺตน ปกาเรน ปาฬินโย เวทิตโพฺพฯ อิทญฺจ กุสลาทิธมฺมานํ ปจฺจยตฺตํ ปฎิกฺขิปิตฺวา เตสํ ปจฺจยุปฺปนฺนภาวอปฺปฎิเกฺขปวเสน ปวตฺตตฺตา ธมฺมปจฺจนียานุโลมปฎฺฐานํ นาม ชาตํฯ ตตฺถ นฺติ กุสลสฺส ปจฺจยภาวนิวารณํฯ ติ อกุสลสฺส อุปฺปตฺติวิธานํฯ กุสลํ ปน ปฎิจฺจ กุสลสฺส อุปฺปตฺติอภาวโต ‘‘กุสโล ธโมฺม อุปฺปชฺชตี’’ติ อวตฺวา ‘‘อกุสโล ธโมฺม อุปฺปชฺชตี’’ติ ลพฺภมานปทวเสน วุตฺตํฯ กุสลํ, หิ อกุสลํ, อพฺยากตํ วา สหชาตปจฺจยํ กตฺวา อุปฺปชฺชมาโน กุสโล นาม นตฺถิ, ตสฺมา อกุสลสฺส จ อพฺยากตสฺส จ วเสน เทสนา กตาฯ เอวมญฺญตฺถฯ เอวเมตฺถ ธมฺมปจฺจนียานุโลมปฎฺฐาเน –</p>


<p>
‘‘ติกญฺจ ปฎฺฐานวรํ ทุกุตฺตมํ,  
  
ทุกติกเญฺจว ติกทุกญฺจ;  
  
ติกติกเญฺจว ทุกทุกญฺจ,  
  
ฉ  
ปจฺจนียานุโลมมฺหิ  
นยา สุคมฺภีรา’’ติฯ –  
</p>
  
<p>วุตฺตา ฉ นยา เวทิตพฺพาฯ ปจฺจยวเสน ปเนตฺถาปิ ติกปฎฺฐานาทีสุ เอเกกสฺมิํ ปจฺจยานุโลมาทีนํ จตุนฺนํ จตุนฺนํ  นยานํ วเสน เอเกน ปริยาเยน จตุวีสตินยปฎิมณฺฑิตมิทํ ธมฺมปจฺจนียานุโลมปฎฺฐานนฺติ เวทิตพฺพนฺติ อยํ ฯ</p>


<p>เอวมิทํ ภควตา อนุโลมปฎฺฐานาทีสุ จตูสุ เอเกกสฺมิํ ปฎฺฐาเน ติกทุกาทีนเญฺญว ฉนฺนํ ฉนฺนํ นยานํ วเสน จตุวีสตินยปฎิมณฺฑิตํ สมนฺตปฎฺฐานมหาปกรณํ เทสิตํฯ ปจฺจยวเสน ปเนเตสุ จตุวีสติยา ปฎฺฐาเนสุ เอเกกสฺมิํ ปจฺจยานุโลมาทีนํ จตุนฺนํ จตุนฺนํ นยานํ  วเสเนตํ ฉนฺนวุตินยปฎิมณฺฑิตํ โหติ, ธมฺมวเสเนว เจตํ ปกรณํ จตุวีสติสมนฺตปฎฺฐานํ วุตฺตนฺติ อยเมตฺถ วิภงฺคนโยฯ</p>

</p>

</p>


<h2>นิคมนกถา</h2>
<p>เอตฺตาวตา  จ –</p>


<ol>
<li>
มาติกายาภิธมฺมสฺส, อารทฺธา อตฺถวณฺณนา;  
  
โมหวิเจฺฉทนี  
นาม, ยา สา นิฎฺฐมุปาคตาฯ  
</li>
  
<li>
นิฎฺฐํ ยถายํ สมฺปตฺตา, ลชฺชีหิ อภิปตฺถิตา;  
  
สเพฺพ นิฎฺฐํ ตถา สนฺตา, สเมนฺตุ สุมโนรถาฯ  
</li>
  
<li>
โย คมฺภีโร สสาทีนํ, สมุโทฺทว ภยาวโห;  
  
กาเลสฺมิํ ธีมตญฺจาปิ, อปิ คนฺถาวโลกเนฯ  
</li>
  
<li>
ปฐมนฺตรธานสฺส, อภิธมฺมสฺส ตสฺส ยํ;  
  
สิลาเลขา นิธีนํว, ธมฺมตฺถานํ ปกาสิกาฯ  
</li>
  
<li>
นาวา วิย สมุทฺทสฺส, สุโขตรณปทฺธติ;  
  
ปาฬิอฎฺฐกถา เจสา, ปริสุทฺธา อนากุลาฯ  
</li>
  
<li>
นยโตปิ  
อวิกฺกิณฺณา, อสํกิณฺณา นิกายโต;  
  
ยโต สกฺกจฺจ โสตพฺพา, สทฺธมฺมฎฺฐิติยา สตาฯ  
</li>
  
<li>
สทฺธมฺมฎฺฐิติกาเมน, อนตฺตุกฺกํสนาทิโต;  
  
มยาปิ วณฺณยเนฺตน, รจิตา สุทฺธเจตสา;  
  
เตตฺติํสภาณวาราย, ปริมาเณน ตนฺติยาฯ  
</li>
  
<li>
มาติกาวณฺณนา ยา สา, ยาว นิฎฺฐํ ยถาพลํ;  
  
สพฺพตฺถสงฺคหา เอสา, อนากุลปทกฺกมาฯ  
</li>
  
<li>
ยํ ปตฺตํ กุสลํ เตน, ปตฺวา สโมฺพธิมุตฺตมํ;  
  
นิฎฺฐํ ปาเปยฺยมขิเล, ปาณิโน หิตเจตสาฯ  
</li>
  
<li>
นานาชนาธิรมณียตรสฺส,  
  
โจฬรฎฺฐสฺส  
ภารมธิวาหกุลนฺธรสฺส;  
  
กาเวริปูตสลิเลน หิตาลยสฺส,  
  
ราชาธิราชวรวํสสุปีณิตสฺสฯ  
</li>
  
<li>
มชฺฌมฺหิ  
โจฬกกลงฺกนิเภน มคฺคํ,  
  
ปูรํ วิสาลวิภเวหิ มหากุเลหิ;  
  
ปาการจกฺกปริขาหิ จ โคปุเรหิ,  
  
ยุตฺตํ ชนากุลสุสชฺชิตราชมคฺคํฯ  
</li>
  
<li>
สพฺพูปโภคปริโภคธเนหิ นานา-  
  
วเณฺณหิ ปุณฺณวิวิธาปณิเกหิ โสภํ;  
  
โจฬาธินาคปุรนนฺทนนาถภูตํ,  
  
เย ตตฺถ โสคตวิหารวราภิรามาฯ  
</li>
  
<li>
เตสํ  
มุเข ชนมโนหรสตฺถุพิมฺพ-  
  
สมฺภาวิเต มหติ สชฺชนมานนีเย;  
  
วิชฺชาลเยหิ อุทยาจลสนฺนิเภหิ,  
  
เกลาสกูฎสิขโรปมเจติเยหิฯ  
</li>
  
<li>
ปาสาทหมฺมิยวเรหิ จ มณฺฑเปหิ,  
  
ชมฺพมฺพตาลปนสาทิตราวลีหิ;  
  
นโนฺทปนนฺทภุชคสฺส วรสฺส โภค-  
  
จกฺกาวลีสมสุธากตโคปุเรหิฯ  
</li>
  
<li>
ยุเตฺต วิสาลสิกตาสิตมาฬเกหิ,  
  
ยุเตฺต สุสีลยติสงฺฆนิเสวิตมฺหิ;  
  
กลฺยาณกมฺมนิรเตหิ หฎูปหาเร,  
  
นาคชฺชุน  
วฺหยวิหารวเร วสโนฺตฯ  
</li>
  
<li>
นาเมน โย ธุตธรคฺคสมานนาโม,  
  
จโนฺทว ปากฎนโภทิตวีตปโญฺญ;  
  
สตฺถนฺตเรสุ นิปุโณ ปิฎกตฺตเย จ,  
  
วาทีภยูถวิปิเน มิคราชลีโลฯ  
</li>
  
<li>
โย  
สาคโรว น วิลงฺฆติ สีลเวล-  
  
มปฺปิจฺฉตาทิคุณสารวิภูสิตโตฺต;  
  
โชเตติ สาสนมลํ นิขิลํ ชหโนฺต,  
  
สกฺกจฺจ ธมฺมวินยํ ปริทีปยโนฺตฯ  
</li>
  
<li>
เตนาภิธมฺมปิฎกณฺณววิปฺปกิณฺณ-  
  
สารตฺถรตฺนนิกเรว สมุทฺธริตฺวา;  
  
สมฺมาปชานคฬลงฺกรณาย  
  
โมห  
-  
  
วิเจฺฉทนี  
วิรจิตา รตนาวลี ยาฯ  
</li>
  
<li>
สายํ ปภาสตุ สุกิตฺติวิราชมานา,  
  
ธเมฺมสุ โมหติมิรํ วินิหจฺจ สมฺมา;  
  
อาภาตุ ตาว ชินสาสนโชติ ยาว,  
  
วตฺติสฺสติสฺส ชนตาหิตมาวหนฺตีฯ  
</li>
  
อิติ โจฬรเฎฺฐ  
มหากสฺสปเตฺถเรน  
วิรจิตา  
</li>
  
โมหวิเจฺฉทนี  
นาม  
</li>
  
อภิธมฺมมาติกตฺถวณฺณนา นิฎฺฐิตาฯ  
</li>
  
  
  
  
  