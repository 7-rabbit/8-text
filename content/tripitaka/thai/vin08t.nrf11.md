<h1>๑๑. กยวิกฺกยสมาปตฺติวินิจฺฉยกถา</h1>
<p> เอวํ ภณฺฑปฎิสามนวินิจฺฉยํ กเถตฺวา อิทานิ กยวิกฺกยวินิจฺฉยํ กเถโนฺต ติอาทิมาหฯ ตตฺถ กยนํ กโย, ปรภณฺฑสฺส คหณํ, วิกฺกยนํ  วิกฺกโย, สกภณฺฑสฺส ทานํ, กโย จ วิกฺกโย จ ฯ สมาปชฺชนํ  ตสฺส ทุวิธสฺส กิริยสฺส กรณํฯ ตสฺสรูปํ ทเสฺสติ ติอาทินาฯ</p>


<p>เสสญาตเกสุ สทฺธาเทยฺยวินิปาตสมฺภวโต ตทภาวฎฺฐานมฺปิ ทเสฺสตุํ ติอาทิ วุตฺตํฯ เตน วิญฺญตฺติสทฺธาเทยฺยวินิปาตนญฺจ น โหติ ‘‘อิมินา อิทํ เทหี’’ติ วทโนฺตติ ทเสฺสติ, กยวิกฺกยํ ปน อาปชฺชติ ‘‘อิมินา อิทํ เทหี’’ติ วทโนฺตติ ทเสฺสติฯ อิมินา จ อุปริ อญฺญาตกนฺตฺยาทินา จ เสสญาตกํ ‘‘อิมํ เทหี’’ติ วทโต วิญฺญตฺติ น โหติ, ‘‘อิมํ คณฺหาหี’’ติ ปน ททโต สทฺธาเทยฺยวินิปาตนํ, ‘‘อิมินา อิมํ เทหี’’ติ กยวิกฺกยํ อาปชฺชโต นิสฺสคฺคิยนฺติ อยมฺปิ อโตฺถ ทสฺสิโต โหติ มิคปทวลญฺชนนฺยาเยนฯ อิจฺจาทิเกปิ ‘‘มาตาปิตูหิ สทฺธิํ กยวิกฺกยํ, เสสญาตเกหิ สทฺธิํ เทฺว อาปตฺติโย, อญฺญาตเกหิ สทฺธิํ ติโสฺส อาปตฺติโย’’ติ วตฺตเพฺพ เตเนว นฺยาเยน ญาตุํ สกฺกาติ กตฺวา น วุตฺตนฺติ ทฎฺฐพฺพํ, อญฺญถา อพฺยาปิตโทโส สิยาฯ</p>


<p>‘‘อิทํ ภตฺตํ ภุญฺชิตฺวา อิทํ กโรถา’’ติ วุเตฺต ปุพฺพาปรสมฺพนฺธาย กิริยาย วุตฺตตฺตา ‘‘อิมินา อิทํ เทหี’’ติ วุตฺตสทิสํ โหติฯ อิทํ ภตฺตํ ภุญฺช, อิทํ นาม กโรหี’’ติ วา, ‘‘อิทํ  ภตฺตํ ภุโตฺตสิ, อิทํ นาม กโรหิ, อิทํ ภตฺตํ ภุญฺชิสฺสสิ, อิทํ นาม กโรหี’’ติ ปน วุเตฺต อสมฺพนฺธาย กิริยาย วุตฺตตฺตา กยวิกฺกโย น โหติฯ วิฆาสาทานํ ภตฺตทาเน จ อนเปกฺขตฺตา สทฺธาเทยฺยวินิปาตนํ น โหติ, การาปเน หตฺถกมฺมมตฺตตฺตา วิญฺญตฺติ น โหติ, ตสฺมา วฎฺฎติฯ ติอาทินา อสติปิ นิสฺสคฺคิยวตฺถุมฺหิ ปาจิตฺติยํ เทเสตพฺพนฺติ ทเสฺสติฯ</p>


<p> เอตฺตาวตา กยวิกฺกโย น โหตีติ อโตฺถฯ ติ ‘‘อิมินา อิทํ เทหี’’ติ อวุตฺตตฺตา  กยวิกฺกโย น โหติ, มูลสฺส อตฺถิตาย วิญฺญตฺติปิ น โหติฯ  ปรภณฺฑสฺส มหคฺฆตายฯ เอวํ สติ กถํ กาตโพฺพติ อาห นฺติฯ  เถยฺยาวหารสมฺภวโต, อูนมาสกํ เจ อคฺฆติ, ทุกฺกฎํฯ มาสกโต ปฎฺฐาย ยาว อูนปญฺจมาสกํ เจ อคฺฆติ, ถุลฺลจฺจยํฯ ปญฺจมาสกํ เจ อคฺฆติ, ปาราชิกนฺติ วุตฺตํ โหติฯ  ปุญฺญตฺถาย ทินฺนตฺตา อธิกสฺสฯ  อุภโต กปฺปิยภณฺฑตฺตาฯ เอกโต อุภโต วา เจ อกปฺปิยภณฺฑํ โหติ, น วฎฺฎติฯ  กสฺมา? กปฺปิยการกสฺส อเฉกตฺตาฯ</p>


<p> กสฺมา? สตฺตาหกาลิกตฺตา เตลสฺสฯ ปฎิคฺคหิตเตลํ สตฺตาหปรมํ เอว ฐเปตพฺพํ, ตสฺมา ตโต ปรํ ฐปิตุกามสฺส อปฺปฎิคฺคหิตเตเลน อโตฺถ โหติฯ  อนิยมิตกาลํ อปฺปฎิคฺคหิตเตลํ นาฬิยํ อวสิฎฺฐปฎิคฺคหิตเตลํ อตฺตโน กาลํ วตฺตาเปยฺยฯ</p>


<p> นฺติ อกปฺปิยปตฺตจตุกฺกํ วุตฺตํ, ปญฺจโม ปน กปฺปิโยฯ เตน วกฺขติ ‘‘อยํ ปโตฺต สพฺพกปฺปิโย พุทฺธานมฺปิ ปริโภคารโห’’ติฯ  กสฺมา? รูปิยํ อุคฺคณฺหิตฺวา อยพีชํ สมุฎฺฐาเปตฺวา เตน โลเหน ปตฺตสฺส การิตตฺตา, เอวํ พีชโต ปฎฺฐาย ทูสิตตฺตาฯ ยถา จ ตติยปาราชิกวิสเย ถาวรปโยเคสุ ปาสสูลาทีสุ มูลโต ปฎฺฐาย การิเตสุ กิสฺมิญฺจิ ทณฺฑมเตฺต วา วากมเตฺต วา อวสิเฎฺฐ สติ น มุจฺจติ, สพฺพสฺมิํ นเฎฺฐเยว มุจฺจติ, เอวมิธาปิ พีชโต  ปฎฺฐาย กตตฺตา ตสฺมิํ ปเตฺต กิสฺมิญฺจิ ปเตฺต อวสิเฎฺฐปิ กปฺปิโย ภวิตุํ น สกฺกาฯ ตถา จ วกฺขติ ‘‘สเจปิ ตํ วินาเสตฺวา  ถาลกํ กาเรติ, ตมฺปิ อกปฺปิย’’นฺตฺยาทิฯ เอวํ สเนฺตปิ ทุติยปเตฺต วิย มูเล จ มูลสฺสามิกานํ, ปเตฺต จ ปตฺตสฺสามิกานํ ทิเนฺน กปฺปิโย กาตุํ สกฺกา ภเวยฺย นุ โขติ อาสงฺกายมาห นฺติฯ ตสฺสโตฺถ – ทุติยปตฺตํ รูปิยํ ปฎิคฺคณฺหิตฺวา คิหีหิ ปรินิฎฺฐาปิตเมว กิณาติ, น พีชโต ปฎฺฐาย ทูเสติ, ตสฺมา ทุติยปโตฺต กปฺปิโย กาตุํ สกฺกา, อิธ ปน พีชโต ปฎฺฐาย ทูสิตตฺตา เตน ภิกฺขุนา ตํ ปตฺตํ ปุน อยปาสาณพีชํ กาตุํ อสกฺกุเณยฺยตฺตา, ปฎิคฺคหิตรูปิยสฺส จ วฬญฺชิตตฺตา ปุน สามิกานํ ทาตุํ อสกฺกุเณยฺยตฺตา น สกฺกา เกนจิ อุปาเยน กปฺปิโย กาตุนฺติฯ</p>


<p>อิทานิ ตํ อสกฺกุเณยฺยตฺตํ อเญฺญน ปกาเรน วิตฺถาเรตุํ ติอาทิมาหฯ อิมินา กิญฺจิปิ อยวตฺถุมฺหิ อวสิเฎฺฐ สติ อกปฺปิโยว โหตีติ ทเสฺสติฯ เตน วุตฺตํ วิมติวิโนทนิยํ (วิ. วิ. ฎี. ๑.๕๙๑) ติ อิทํ อุกฺกฎฺฐวเสน วุตฺตํ, มุตฺตาทิทุกฺกฎวตฺถุมฺปิ อุคฺคณฺหิตฺวา การิตมฺปิ ปญฺจนฺนํ น วฎฺฎติ เอวฯ ติ สยํ คนฺตฺวา วา ‘อิมํ กหาปณาทิํ กมฺมการานํ ทตฺวา พีชํ สมุฎฺฐาเปหี’ติ อญฺญํ อาณาเปตฺวา วา สมุฎฺฐาเปติฯ ติ อตฺตนาว พีชโต ปฎฺฐาย ทูสิตตฺตา อญฺญสฺส มูลสฺสามิกสฺส อภาวโต วุตฺตํฯ โส หิ โจเรหิ อจฺฉิโนฺนปิ ปุน ลโทฺธ ชานนฺตสฺส กสฺสจีปิ น วฎฺฎติฯ ยทิ หิ วเฎฺฎยฺย, ตฬากาทีสุ วิย ‘อจฺฉิโนฺน วฎฺฎตี’ติ อาจริยา วเทยฺยุํฯ ติ สงฺฆสฺส วิสฺสชฺชเนน โจราทิอจฺฉินฺทเนนปิ กปฺปิโย กาตุํ น สกฺกา, อิทญฺจ เตน รูเปน  ฐิตํ ตมฺมูลเกน วตฺถมุตฺตาทิรูเปน ฐิตญฺจ สนฺธาย วุตฺตํฯ ทุกฺกฎวตฺถุมฺปิ หิ ตมฺมูลกกปฺปิยวตฺถุ จ น สกฺกา เกนจิ เตน รูเปน กปฺปิยํ กาตุํฯ ยทิ ปน โส ภิกฺขุ เตน กปฺปิยวตฺถุนา, ทุกฺกฎวตฺถุนา วา ปุน รูปิยํ เจตาเปยฺย, ตํ รูปิยํ นิสฺสชฺชาเปตฺวา อเญฺญสํ กปฺปิยํ กาตุมฺปิ สกฺกา ภเวยฺยาติ ทฎฺฐพฺพ’’นฺติฯ ยํ ปน สารตฺถทีปนิยํ ปปญฺจิตํ, ยญฺจ ตเมว คเหตฺวา โปราณฎีกายํ ปปญฺจิตํ, ตํ วิตฺถาเรตฺวา วุจฺจมานํ อติวิตฺถาริตญฺจ ภวิสฺสติ, โสตูนญฺจ ทุพฺพิเญฺญยฺยํ, ตสฺมา เอตฺตกเมว วทิมฺห, อตฺถิเกหิ ปน เตสุ เตสุ ปกรเณสุ โอโลเกตฺวา คเหตพฺพนฺติฯ</p>


<p>ทุติยปเตฺต ติ รูปิยสฺส ปฎิคฺคหิตตฺตา, กยวิกฺกยสฺส จ กตตฺตาฯ นฺติ คิหีหิ ปรินิฎฺฐาปิตปตฺตเสฺสว กิณิตตฺตา , พีชโต ปฎฺฐาย อทูสิตตฺตา, มูลมูลสฺสามิกานญฺจ ปตฺตปตฺตสฺสามิกานญฺจ วิชฺชมานตฺตาฯ ยถา ปน สกฺกา โหติ, ตํ ทเสฺสตุํ ติอาทิมาหฯ</p>


<p>ตติยปเตฺต ติ ‘‘ปญฺจนฺนมฺปิ สหธมฺมิกานํ น วฎฺฎติ, สกฺกา ปน กปฺปิโย กาตุ’’นฺติ อิมํ นยํ นิทฺทิสติฯ นนุ ตติยปโตฺต กปฺปิยโวหาเรน คหิโต, อถ กสฺมา อกปฺปิโยติ โจทนํ สนฺธายาห ติฯ ทุติยโจทนํ ปน สยเมว วทติฯ เอตฺถ จ ‘‘ทุติยปตฺตสทิโสเยวา’’ติ วุตฺตตฺตา มูเล จ มูลสฺสามิกานํ, ปเตฺต จ ปตฺตสฺสามิกานํ ทิเนฺน กปฺปิโย โหติ, กปฺปิยภณฺฑํ ทตฺวา คเหตฺวา ปริภุญฺชิตุํ วฎฺฎตีติ ทฎฺฐโพฺพฯ ติ เยน อุคฺคหิตมูเลน ปโตฺต กีโต, ตสฺส มูลสฺส สงฺฆมเชฺฌ อนิสฺสฎฺฐตฺตาฯ เอเตน รูปิยเมว นิสฺสชฺชิตพฺพํ, น ตมฺมูลกํ อรูปิยนฺติ  ทเสฺสติฯ ยทิ หิ เตน สมฺปฎิจฺฉิตมูลํ สงฺฆมเชฺฌ นิสฺสฎฺฐํ สิยา, เตน กปฺปิเยน กเมฺมน อารามิกาทีหิ คเหตฺวา ทินฺนปโตฺต รูปิยปฎิคฺคาหกํ ฐเปตฺวา เสสานํ วเฎฺฎยฺยฯ</p>


<p>จตุตฺถปเตฺต ติ ‘‘อิเม กหาปเณ ทตฺวา อิทํ เทหี’’ติ คหิตตฺตา คิหิสนฺตกานํ กหาปณานํ ทุฎฺฐุวิจาริตตฺตา เอตสฺส วิจารณกสฺส ภิกฺขุโน เอว น วฎฺฎตีติ อโตฺถฯ ติ เอเตน มูลสฺส คิหิสนฺตกตฺตํ ทเสฺสติ, เตเนว ปตฺตสฺส รูปิยสํโวหาเรน อนุปฺปนฺนตญฺจ ทเสฺสติ, เตน จ ตสฺส ปตฺตสฺส นิสฺสชฺชิยาภาวํ, ภิกฺขุสฺส จ ปาจิตฺติยาภาวํ ทีเปติ, เตน จ ทุพฺพิจาริตมเตฺตน ทุกฺกฎมตฺตภาวํ ปกาเสติฯ ติ อิทญฺจ ทานวเสน วุตฺตํ, น วินยกมฺมวเสนฯ เตเนว จ ติ วุตฺตํฯ</p>


<p>ปญฺจมปเตฺต ติ อตฺตโน จ ปญฺจนฺนํ สหธมฺมิกานญฺจ พุทฺธปเจฺจกพุทฺธานญฺจ กปฺปิโยฯ เตนาห ติฯ</p>

</p>

</p>

</p>





