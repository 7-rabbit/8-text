<h1>๕. ภิกฺขุนีสํยุตฺตํ</h1>
<h3>๑. อาฬวิกาสุตฺตํ</h3>
<p> เอวํ     เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อาฬวิกา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน อนฺธวนํ เตนุปสงฺกมิ วิเวกตฺถินีฯ อถ โข มาโร ปาปิมา อาฬวิกาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม เยน อาฬวิกา ภิกฺขุนี เตนุปสงฺกมิ; อุปสงฺกมิตฺวา อาฬวิกํ ภิกฺขุนิํ คาถาย อชฺฌภาสิ –</p>


<p>
‘‘นตฺถิ นิสฺสรณํ โลเก, กิํ วิเวเกน กาหสิ;  
  
ภุญฺชสฺสุ กามรติโย, มาหุ ปจฺฉานุตาปินี’’ติฯ  
</p>
  
<p>อถ โข อาฬวิกาย ภิกฺขุนิยา เอตทโหสิ – ‘‘โก นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข อาฬวิกาย ภิกฺขุนิยา เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม คาถํ ภาสตี’’ติฯ อถ โข อาฬวิกา ภิกฺขุนี ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ  คาถาหิ ปจฺจภาสิ –</p>


<p>
‘‘อตฺถิ นิสฺสรณํ โลเก, ปญฺญาย เม สุผุสฺสิตํ  
สุผสฺสิตํ (สี. ปี.)  
;  
  
ปมตฺตพนฺธุ ปาปิม, น ตฺวํ ชานาสิ ตํ ปทํฯ  
</p>
  
<p>
‘‘สตฺติสูลูปมา  
กามา, ขนฺธาสํ อธิกุฎฺฎนา;  
  
ยํ ตฺวํ กามรติํ พฺรูสิ, อรติ มยฺห สา อหู’’ติฯ  
</p>
  
<p>อถ  โข มาโร ปาปิมา ‘‘ชานาติ มํ อาฬวิกา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๒. โสมาสุตฺตํ</h3>
<p> สาวตฺถินิทานํ ฯ อถ โข โสมา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน อนฺธวนํ เตนุปสงฺกมิ ทิวาวิหารายฯ อนฺธวนํ อโชฺฌคาเหตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา โสมาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน โสมา ภิกฺขุนี เตนุปสงฺกมิ; อุปสงฺกมิตฺวา โสมํ ภิกฺขุนิํ คาถาย อชฺฌภาสิ –</p>


<p>
‘‘ยํ ตํ อิสีหิ ปตฺตพฺพํ, ฐานํ ทุรภิสมฺภวํ;  
  
น ตํ ทฺวงฺคุลปญฺญาย, สกฺกา ปโปฺปตุมิตฺถิยา’’ติฯ  
</p>
  
<p>อถ โข โสมาย ภิกฺขุนิยา เอตทโหสิ – ‘‘โก นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข โสมาย ภิกฺขุนิยา  เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี’’ติฯ อถ โข โสมา ภิกฺขุนี ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ ปจฺจภาสิ –</p>


<p>
‘‘อิตฺถิภาโว กิํ กยิรา, จิตฺตมฺหิ สุสมาหิเต;  
  
ญาณมฺหิ วตฺตมานมฺหิ, สมฺมา ธมฺมํ วิปสฺสโตฯ  
</p>
  
<p>
‘‘ยสฺส  
นูน สิยา เอวํ, อิตฺถาหํ ปุริโสติ วา;  
  
กิญฺจิ วา ปน อญฺญสฺมิ  
อสฺมีติ (สฺยา. กํ. ปี.)  
, ตํ มาโร วตฺตุมรหตี’’ติฯ  
</p>
  
<p>อถ โข มาโร ปาปิมา ‘‘ชานาติ มํ โสมา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๓. กิสาโคตมีสุตฺตํ</h3>
<p> สาวตฺถินิทานํฯ อถ โข กิสาโคตมี ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา  เยน อนฺธวนํ เตนุปสงฺกมิ , ทิวาวิหารายฯ อนฺธวนํ อโชฺฌคาเหตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา กิสาโคตมิยา ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน กิสาโคตมี ภิกฺขุนี เตนุปสงฺกมิ; อุปสงฺกมิตฺวา กิสาโคตมิํ ภิกฺขุนิํ คาถาย อชฺฌภาสิ –</p>


<p>
‘‘กิํ  
นุ ตฺวํ มตปุตฺตาว, เอกมาสิ รุทมฺมุขี;  
  
วนมชฺฌคตา เอกา, ปุริสํ นุ คเวสสี’’ติฯ  
</p>
  
<p>อถ โข กิสาโคตมิยา ภิกฺขุนิยา เอตทโหสิ – ‘‘โก นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข กิสาโคตมิยา ภิกฺขุนิยา เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี’’ติฯ</p>


<p>อถ โข กิสาโคตมี ภิกฺขุนี ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ ปจฺจภาสิ –</p>


<p>
‘‘อจฺจนฺตํ  
มตปุตฺตามฺหิ, ปุริสา เอตทนฺติกา;  
  
น โสจามิ น โรทามิ, น ตํ ภายามิ อาวุโสฯ  
</p>
  
<p>
‘‘สพฺพตฺถ วิหตา นนฺที, ตโมกฺขโนฺธ ปทาลิโต;  
  
เชตฺวาน มจฺจุโน  
เชตฺวา นมุจิโน (สี.)  
เสนํ, วิหรามิ อนาสวา’’ติฯ  
</p>
  
<p>อถ โข มาโร ปาปิมา ‘‘ชานาติ มํ กิสาโคตมี ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๔. วิชยาสุตฺตํ</h3>
<p> สาวตฺถินิทานํฯ อถ โข วิชยา ภิกฺขุนี ปุพฺพณฺหสมยํ นิวาเสตฺวา…เป.… อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา วิชยาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน วิชยา ภิกฺขุนี เตนุปสงฺกมิ; อุปสงฺกมิตฺวา วิชยํ ภิกฺขุนิํ คาถาย อชฺฌภาสิ –</p>


<p>
‘‘ทหรา  
  
  
ตฺวํ รูปวตี, อหญฺจ ทหโร สุสุ;  
  
ปญฺจงฺคิเกน ตุริเยน, เอหเยฺยภิรมามเส’’ติ  
เอหิ อเยฺย รมามเสติ (สี.)  
ฯ  
</p>
  
<p>อถ โข วิชยาย ภิกฺขุนิยา เอตทโหสิ – ‘‘โก นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข วิชยาย ภิกฺขุนิยา เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี’’ติฯ อถ โข วิชยา ภิกฺขุนี ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ ปจฺจภาสิ –</p>


<p>
‘‘รูปา สทฺทา รสา คนฺธา, โผฎฺฐพฺพา จ มโนรมา;  
  
นิยฺยาตยามิ ตุเยฺหว, มาร นาหํ เตนตฺถิกาฯ  
</p>
  
<p>
‘‘อิมินา  
ปูติกาเยน, ภินฺทเนน ปภงฺคุนา;  
  
อฎฺฎียามิ หรายามิ, กามตณฺหา สมูหตาฯ  
</p>
  
<p>
‘‘เย จ รูปูปคา สตฺตา, เย จ อรูปฎฺฐายิโน  
อารุปฺปฎฺฐายิโน (สี. ปี.)  
;  
  
ยา จ สนฺตา สมาปตฺติ, สพฺพตฺถ วิหโต ตโม’’ติฯ  
</p>
  
<p>อถ โข มาโร ปาปิมา ‘‘ชานาติ มํ วิชยา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๕. อุปฺปลวณฺณาสุตฺตํ</h3>
<p> สาวตฺถินิทานํฯ อถ โข อุปฺปลวณฺณา ภิกฺขุนี ปุพฺพณฺหสมยํ นิวาเสตฺวา…เป.… อญฺญตรสฺมิํ สุปุปฺผิตสาลรุกฺขมูเล อฎฺฐาสิฯ อถ  โข มาโร ปาปิมา อุปฺปลวณฺณาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน อุปฺปลวณฺณา ภิกฺขุนี เตนุปสงฺกมิ; อุปสงฺกมิตฺวา อุปฺปลวณฺณํ ภิกฺขุนิํ คาถาย อชฺฌภาสิ –</p>


<p>
‘‘สุปุปฺผิตคฺคํ อุปคมฺม ภิกฺขุนิ,  
  
เอกา ตุวํ ติฎฺฐสิ สาลมูเล;  
  
น จตฺถิ เต ทุติยา วณฺณธาตุ,  
  
พาเล น ตฺวํ ภายสิ ธุตฺตกาน’’นฺติฯ  
</p>
  
<p>อถ  โข อุปฺปลวณฺณาย ภิกฺขุนิยา เอตทโหสิ – ‘‘โก  นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข อุปฺปลวณฺณาย ภิกฺขุนิยา เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี’’ติฯ อถ โข อุปฺปลวณฺณา ภิกฺขุนี ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ ปจฺจภาสิ –</p>


<p>
‘‘สตํ  
สหสฺสานิปิ ธุตฺตกานํ,  
  
อิธาคตา ตาทิสกา ภเวยฺยุํ;  
  
โลมํ น อิญฺชามิ น สนฺตสามิ,  
  
น มาร ภายามิ ตเมกิกาปิฯ  
</p>
  
<p>
‘‘เอสา อนฺตรธายามิ, กุจฺฉิํ วา ปวิสามิ เต;  
  
ปขุมนฺตริกายมฺปิ, ติฎฺฐนฺติํ มํ น ทกฺขสิฯ  
</p>
  
<p>
‘‘จิตฺตสฺมิํ  
วสีภูตามฺหิ, อิทฺธิปาทา สุภาวิตา;  
  
สพฺพพนฺธนมุตฺตามฺหิ, น ตํ ภายามิ อาวุโส’’ติฯ  
</p>
  
<p>อถ โข มาโร ปาปิมา ‘‘ชานาติ มํ อุปฺปลวณฺณา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๖. จาลาสุตฺตํ</h3>
<p> สาวตฺถินิทานํฯ อถ โข จาลา ภิกฺขุนี ปุพฺพณฺหสมยํ นิวาเสตฺวา…เป.… อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เยน จาลา ภิกฺขุนี เตนุปสงฺกมิ; อุปสงฺกมิตฺวา จาลํ ภิกฺขุนิํ เอตทโวจ – ‘‘กิํ นุ ตฺวํ, ภิกฺขุนิ, น โรเจสี’’ติ? ‘‘ชาติํ ขฺวาหํ, อาวุโส, น โรเจมี’’ติฯ</p>


<p>
‘‘กิํ นุ ชาติํ น โรเจสิ, ชาโต กามานิ ภุญฺชติ;  
  
โก นุ ตํ อิทมาทปยิ, ชาติํ มา โรจ  
มา โรเจสิ (สี. ปี.)  
ภิกฺขุนี’’ติฯ  
</p>
  
<p>
‘‘ชาตสฺส มรณํ โหติ, ชาโต ทุกฺขานิ ผุสฺสติ  
ปสฺสติ (สี. ปี.)  
;  
  
พนฺธํ วธํ ปริเกฺลสํ, ตสฺมา ชาติํ น โรจเยฯ  
</p>
  
<p>
‘‘พุโทฺธ  
ธมฺมมเทเสสิ, ชาติยา สมติกฺกมํ;  
  
สพฺพทุกฺขปฺปหานาย, โส มํ สเจฺจ นิเวสยิฯ  
</p>
  
<p>
‘‘เย  
  
จ รูปูปคา สตฺตา, เย จ อรูปฎฺฐายิโน;  
  
นิโรธํ อปฺปชานนฺตา, อาคนฺตาโร ปุนพฺภว’’นฺติฯ  
</p>
  
<p>อถ โข มาโร ปาปิมา ‘‘ชานาติ มํ จาลา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๗. อุปจาลาสุตฺตํ</h3>
<p> สาวตฺถินิทานํ ฯ อถ โข อุปจาลา ภิกฺขุนี ปุพฺพณฺหสมยํ นิวาเสตฺวา…เป.… อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เยน อุปจาลา ภิกฺขุนี เตนุปสงฺกมิ; อุปสงฺกมิตฺวา อุปจาลํ ภิกฺขุนิํ เอตทโวจ – ‘‘กตฺถ นุ ตฺวํ, ภิกฺขุนิ, อุปฺปชฺชิตุกามา’’ติ? ‘‘น ขฺวาหํ, อาวุโส, กตฺถจิ อุปฺปชฺชิตุกามา’’ติฯ</p>


<p>
‘‘ตาวติํสา จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโน;  
  
ตตฺถ จิตฺตํ ปณิเธหิ, รติํ ปจฺจนุโภสฺสสี’’ติฯ  
</p>
  
<p>
‘‘ตาวติํสา จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโน;  
  
กามพนฺธนพทฺธา เต, เอนฺติ มารวสํ ปุนฯ  
</p>
  
<p>
‘‘สโพฺพ อาทีปิโต  
สโพฺพว อาทิโตฺต (สฺยา. กํ.)  
โลโก, สโพฺพ โลโก ปธูปิโต;  
  
สโพฺพ ปชฺชลิโต  
ปชฺชลิโต (สพฺพตฺถ)  
โลโก, สโพฺพ โลโก ปกมฺปิโตฯ  
</p>
  
<p>
‘‘อกมฺปิตํ อปชฺชลิตํ  
อจลิตํ (สี. สฺยา. กํ. ปี.)  
, อปุถุชฺชนเสวิตํ;  
  
อคติ ยตฺถ มารสฺส, ตตฺถ เม นิรโต มโน’’ติฯ  
</p>
  
<p>อถ  โข มาโร ปาปิมา ‘‘ชานาติ มํ อุปจาลา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๘. สีสุปจาลาสุตฺตํ</h3>
<p> สาวตฺถินิทานํ ฯ อถ โข สีสุปจาลา  ภิกฺขุนี ปุพฺพณฺหสมยํ นิวาเสตฺวา  …เป.… อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เยน สีสุปจาลา ภิกฺขุนี เตนุปสงฺกมิ; อุปสงฺกมิตฺวา สีสุปจาลํ ภิกฺขุนิํ เอตทโวจ – ‘‘กสฺส นุ ตฺวํ, ภิกฺขุนิ, ปาสณฺฑํ โรเจสี’’ติ? ‘‘น ขฺวาหํ, อาวุโส, กสฺสจิ ปาสณฺฑํ โรเจมี’’ติฯ</p>


<p>
‘‘กํ นุ อุทฺทิสฺส มุณฺฑาสิ, สมณี วิย ทิสฺสสิ;  
  
น จ โรเจสิ ปาสณฺฑํ, กิมิว จรสิ โมมูหา’’ติฯ  
</p>
  
<p>
‘‘อิโต พหิทฺธา ปาสณฺฑา, ทิฎฺฐีสุ ปสีทนฺติ เต;  
  
น เตสํ ธมฺมํ โรเจมิ, เต ธมฺมสฺส อโกวิทาฯ  
</p>
  
<p>
‘‘อตฺถฺตฺถฺถิ  
สกฺยกุเล ชาโต, พุโทฺธ อปฺปฎิปุคฺคโล;  
  
สพฺพาภิภู มารนุโท, สพฺพตฺถมปราชิโตฯ  
</p>
  
<p>
‘‘สพฺพตฺถ มุโตฺต อสิโต, สพฺพํ ปสฺสติ จกฺขุมา;  
  
สพฺพกมฺมกฺขยํ ปโตฺต, วิมุโตฺต อุปธิสงฺขเย;  
  
โส มยฺหํ ภควา สตฺถา, ตสฺส โรเจมิ สาสน’’นฺติฯ  
</p>
  
<p>อถ โข มาโร ปาปิมา ‘‘ชานาติ มํ สีสุปจาลา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๙. เสลาสุตฺตํ</h3>
<p> สาวตฺถินิทานํ ฯ อถ โข เสลา ภิกฺขุนี ปุพฺพณฺหสมยํ นิวาเสตฺวา…เป.… อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เสลาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม…เป.… เสลํ  ภิกฺขุนิํ คาถาย อชฺฌภาสิ –</p>


<p>
‘‘เกนิทํ ปกตํ พิมฺพํ, กฺวนุ  
กฺวนฺนุ (สี. ปี.), กฺวจิ (สฺยา. กํ. ก.)  
พิมฺพสฺส การโก;  
  
กฺวนุ พิมฺพํ สมุปฺปนฺนํ, กฺวนุ พิมฺพํ นิรุชฺฌตี’’ติฯ  
</p>
  
<p>อถ โข เสลาย ภิกฺขุนิยา เอตทโหสิ – ‘‘โก นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข เสลาย ภิกฺขุนิยา  เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี’’ติฯ อถ โข เสลา ภิกฺขุนี ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ ปจฺจภาสิ –</p>


<p>
‘‘นยิทํ อตฺตกตํ  
นยิทํ ปกตํ (สฺยา. กํ.)  
พิมฺพํ, นยิทํ ปรกตํ  
นยิทํ ปกตํ (สฺยา. กํ.)  
อฆํ;  
  
เหตุํ ปฎิจฺจ สมฺภูตํ, เหตุภงฺคา นิรุชฺฌติฯ  
</p>
  
<p>
‘‘ยถา อญฺญตรํ พีชํ, เขเตฺต วุตฺตํ วิรูหติ;  
  
ปถวีรสญฺจาคมฺม, สิเนหญฺจ ตทูภยํฯ  
</p>
  
<p>
‘‘เอวํ ขนฺธา จ ธาตุโย, ฉ จ อายตนา อิเม;  
  
เหตุํ ปฎิจฺจ สมฺภูตา, เหตุภงฺคา นิรุชฺฌเร’’ติฯ  
</p>
  
<p>อถ โข มาโร ปาปิมา ‘‘ชานาติ มํ เสลา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๑๐. วชิราสุตฺตํ</h3>
<p> สาวตฺถินิทานํ ฯ อถ โข วชิรา ภิกฺขุนี ปุพฺพณฺหสมยํ  นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา  เยน อนฺธวนํ เตนุปสงฺกมิ ทิวาวิหารายฯ อนฺธวนํ อโชฺฌคาเหตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา วชิราย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน วชิรา ภิกฺขุนี เตนุปสงฺกมิ; อุปสงฺกมิตฺวา วชิรํ ภิกฺขุนิํ คาถาย อชฺฌภาสิ –</p>


<p>
‘‘เกนายํ ปกโต สโตฺต, กุวํ สตฺตสฺส การโก;  
  
กุวํ สโตฺต สมุปฺปโนฺน, กุวํ สโตฺต นิรุชฺฌตี’’ติฯ  
</p>
  
<p>อถ โข วชิราย ภิกฺขุนิยา เอตทโหสิ – ‘‘โก นุ ขฺวายํ มนุโสฺส วา อมนุโสฺส วา คาถํ ภาสตี’’ติ? อถ โข วชิราย ภิกฺขุนิยา เอตทโหสิ – ‘‘มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตี’’ติฯ อถ โข  วชิรา ภิกฺขุนี ‘‘มาโร อยํ ปาปิมา’’ อิติ วิทิตฺวา, มารํ ปาปิมนฺตํ คาถาหิ ปจฺจภาสิ –</p>


<p>
‘‘กิํ นุ สโตฺตติ ปเจฺจสิ, มาร ทิฎฺฐิคตํ นุ เต;  
  
สุทฺธสงฺขารปุโญฺชยํ, นยิธ สตฺตุปลพฺภติฯ  
</p>
  
<p>
‘‘ยถา หิ องฺคสมฺภารา, โหติ สโทฺท รโถ อิติ;  
  
เอวํ ขเนฺธสุ สเนฺตสุ, โหติ สโตฺตติ สมฺมุติ  
สมฺมติ (สฺยา. กํ.)  
ฯ  
</p>
  
<p>
‘‘ทุกฺขเมว  
หิ สโมฺภติ, ทุกฺขํ ติฎฺฐติ เวติ จ;  
  
นาญฺญตฺร ทุกฺขา สโมฺภติ, นาญฺญํ ทุกฺขา นิรุชฺฌตี’’ติฯ  
</p>
  
<p>อถ  โข มาโร ปาปิมา ‘‘ชานาติ มํ วชิรา ภิกฺขุนี’’ติ ทุกฺขี ทุมฺมโน ตเตฺถวนฺตรธายีติฯ</p>

</p>


<p>ตสฺสุทฺทานํ –</p>


<p>
อาฬวิกา จ โสมา จ, โคตมี วิชยา สห;  
  
<p>
อุปฺปลวณฺณา จ จาลา, อุปจาลา สีสุปจาลา จ;  
  
เสลา วชิราย เต ทสาติฯ  
</p>
  
  
  
  
  