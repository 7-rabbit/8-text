<h1>๒๗. ปทุมุกฺขิปวโคฺค</h1>
<h3>๑. อากาสุกฺขิปิยเตฺถรอปทานํ</h3>
<ol>
<li>
‘‘สุวณฺณวณฺณํ  
  
สิทฺธตฺถํ, คจฺฉนฺตํ อนฺตราปเณ;  
  
ชลชเคฺค ทุเว คยฺห, อุปาคจฺฉิํ นราสภํฯ  
</li>
  
<li>
‘‘เอกญฺจ ปุปฺผํ ปาเทสุ, พุทฺธเสฎฺฐสฺส นิกฺขิปิํ;  
  
เอกญฺจ ปุปฺผํ ปคฺคยฺห, อากาเส อุกฺขิปิํ อหํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ปุปฺผทานสฺสิทํ ผลํฯ  
</li>
  
<li>
‘‘อิโต ฉตฺติํสกปฺปมฺหิ, เอโก อาสิํ มหีปติ;  
  
อนฺตลิกฺขกโร นาม, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อากาสุกฺขิปิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. เตลมกฺขิยเตฺถรอปทานํ</h3>
<ol>
<li>
‘‘สิทฺธตฺถมฺหิ  
ภควติ, นิพฺพุตมฺหิ นราสเภ;  
  
โพธิยา เวทิกายาหํ, เตลํ มเกฺขสิ ตาวเทฯ  
</li>
  
<li>
‘‘จตุนฺนวุติโต  
กเปฺป, ยํ เตลํ มกฺขยิํ ตทา;  
  
ทุคฺคติํ นาภิชานามิ, มกฺขนาย อิทํ ผลํฯ  
</li>
  
<li>
‘‘จตุวีเส อิโต กเปฺป, สุจฺฉวิ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เตลมกฺขิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. อฑฺฒจนฺทิยเตฺถรอปทานํ</h3>
<ol>
<li>
‘‘ติสฺสสฺส  
โข ภควโต, โพธิยา ปาทปุตฺตเม;  
  
อฑฺฒจนฺทํ มยา ทินฺนํ, ธรณีรุหปาทเปฯ  
</li>
  
<li>
‘‘เทฺวนวุเต อิโต กเปฺป, ยํ จนฺท  
ยํ ปุปฺผ (ก.)  
มภิโรปยิํ;  
  
ทุคฺคติํ นาภิชานามิ, โพธิปูชายิทํ ผลํฯ  
</li>
  
<li>
‘‘ปญฺจวีเส  
อิโต กเปฺป, เทวโล นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อฑฺฒจนฺทิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. ปทีปทายกเตฺถรอปทานํ</h3>
<ol>
<li>
‘‘เทวภูโต อหํ สโนฺต, โอรุยฺห ปถวิํ ตทา;  
  
ปทีเป ปญฺจ ปาทาสิํ, ปสโนฺน เสหิ ปาณิภิฯ  
</li>
  
<li>
‘‘จตุนฺนวุติโต กเปฺป, ยํ ปทีปมทํ ตทา;  
  
ทุคฺคติํ นาภิชานามิ, ทีปทานสฺสิทํ ผลํฯ  
</li>
  
<li>
‘‘ปญฺจปญฺญาสเก กเปฺป, เอโก อาสิํ มหีปติ;  
  
สมนฺตจกฺขุนาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปทีปทายโก  เถโร อิมา คาถาโย อภาสิตฺถาติฯ
</ol></p>

</p>


<h3>๕. พิฬาลิทายกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
  
, โรมโส นาม ปพฺพโต;  
  
ตมฺหิ ปพฺพตปาทมฺหิ, สมโณ ภาวิตินฺทฺริโยฯ  
</li>
  
<li>
‘‘พิฬาลิโย  
คเหตฺวาน, สมณสฺส อทาสหํ;  
  
อนุโมทิ มหาวีโร, สยมฺภู อปราชิโตฯ  
</li>
  
<li>
‘‘พิฬาลี เต มม ทินฺนา, วิปฺปสเนฺนน เจตสา;  
  
ภเว นิพฺพตฺตมานมฺหิ, ผลํ นิพฺพตฺตตํ ตวฯ  
</li>
  
<li>
‘‘จตุนฺนวุติโต กเปฺป, ยํ พิฬาลิมทาสหํ;  
  
ทุคฺคติํ นาภิชานามิ, พิฬาลิยา อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พิฬาลิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๖. มจฺฉทายกเตฺถรอปทานํ</h3>
<ol>
<li>
‘‘จนฺทภาคานทีตีเร, อุกฺกุโส อาสหํ ตทา;  
  
มหนฺตํ มจฺฉํ ปคฺคยฺห, สิทฺธตฺถมุนิโน อทํฯ  
</li>
  
<li>
‘‘จตุนฺนวุติโต  
กเปฺป, ยํ มจฺฉมททิํ ตทา;  
  
ทุคฺคติํ นาภิชานามิ, มจฺฉทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มจฺฉทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. ชวหํสกเตฺถรอปทานํ</h3>
<ol>
<li>
‘‘จนฺทภาคานทีตีเร, อาสิํ วนจโร ตทา;  
  
สิทฺธตฺถํ อทฺทสํ พุทฺธํ, คจฺฉนฺตํ อนิลญฺชเสฯ  
</li>
  
<li>
‘‘อญฺชลิํ  
ปคฺคเหตฺวาน, อุโลฺลเกโนฺต มหามุนิํ;  
  
สกํ จิตฺตํ ปสาเทตฺวา, อวนฺทิํ นายกํ อหํฯ  
</li>
  
<li>
‘‘จตุนฺนวุติโต  
  
กเปฺป, ยมวนฺทิํ นราสภํ;  
  
ทุคฺคติํ นาภิชานามิ, วนฺทนาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ชวหํสโก เถโร อิมา คาถาโย อภาสิตฺถาติฯ
</ol></p>

</p>


<h3>๘. สฬลปุปฺผิยเตฺถรอปทานํ</h3>
<ol>
<li>
‘‘จนฺทภาคานทีตีเร  
, อโหสิํ กินฺนโร ตทา;  
  
วิปสฺสิํ อทฺทสํ พุทฺธํ, รํสิชาลสมากุลํฯ  
</li>
  
<li>
‘‘ปสนฺนจิโตฺต สุมโน, ปรมาย จ ปีติยา;  
  
ปคฺคยฺห สฬลํ ปุปฺผํ, วิปสฺสิํ โอกิริํ อหํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สฬลปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. อุปาคตาสยเตฺถรอปทานํ</h3>
<ol>
<li>
‘‘หิมวนฺตสฺส เวมเชฺฌ, สโร อาสิ สุนิมฺมิโต;  
  
ตตฺถาหํ รกฺขโส อาสิํ, เหฐสีโล ภยานโกฯ  
</li>
  
<li>
‘‘อนุกมฺปโก การุณิโก, วิปสฺสี โลกนายโก;  
  
มมุทฺธริตุกาโม โส, อาคจฺฉิ มม สนฺติกํฯ  
</li>
  
<li>
‘‘อุปาคตํ  
มหาวีรํ, เทวเทวํ นราสภํ;  
  
อาสยา อภินิกฺขมฺม, อวนฺทิํ สตฺถุโน อหํฯ  
</li>
  
<li>
‘‘เอกนวุติโต  
  
กเปฺป, ยํ วนฺทิํ ปุริสุตฺตมํ;  
  
ทุคฺคติํ นาภิชานามิ, วนฺทนาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุปาคตาสโย  เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ตรณิยเตฺถรอปทานํ</h3>
<ol>
<li>
‘‘สุวณฺณวโณฺณ  
สมฺพุโทฺธ, วิปสฺสี ทกฺขิณารโห;  
  
นทีตีเร ฐิโต สตฺถา, ภิกฺขุสงฺฆปุรกฺขโตฯ  
</li>
  
<li>
‘‘นาวา น วิชฺชเต ตตฺถ, สนฺตารณี มหณฺณเว;  
  
นทิยา อภินิกฺขมฺม, ตาเรสิํ โลกนายกํฯ  
</li>
  
<li>
‘‘เอกนวุติโต กเปฺป, ยํ ตาเรสิํ นรุตฺตมํ;  
  
ทุคฺคติํ นาภิชานามิ, ตรณาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ตรณิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
อุกฺขิปี เตลจนฺที จ, ทีปโท จ พิฬาลิโท;  
  
มโจฺฉ ชโว สฬลโท, รกฺขโส ตรโณ ทส;  
  
คาถาโย เจตฺถ สงฺขาตา, ตาลีสํ เจกเมว จาติฯ  
</p>
  
  
  
  
  