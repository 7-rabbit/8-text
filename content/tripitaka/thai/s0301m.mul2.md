<h1>๓. โกสลสํยุตฺตํ</h1>
<h2>๑. ปฐมวโคฺค</h2>
<h3>๑. ทหรสุตฺตํ</h3>
<p> เอวํ     เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควตา สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘ภวมฺปิ โน โคตโม อนุตฺตรํ สมฺมาสโมฺพธิํ อภิสมฺพุโทฺธติ ปฎิชานาตี’’ติ? ‘‘ยญฺหิ ตํ, มหาราช, สมฺมา วทมาโน วเทยฺย ‘อนุตฺตรํ สมฺมาสโมฺพธิํ อภิสมฺพุโทฺธ’ติ, มเมว  ตํ สมฺมา วทมาโน วเทยฺยฯ อหญฺหิ, มหาราช, อนุตฺตรํ สมฺมาสโมฺพธิํ อภิสมฺพุโทฺธ’’ติฯ</p>


<p>‘‘เยปิ เต, โภ โคตม, สมณพฺราหฺมณา สงฺฆิโน คณิโน คณาจริยา ญาตา ยสสฺสิโน ติตฺถกรา สาธุสมฺมตา พหุชนสฺส, เสยฺยถิทํ – ปูรโณ กสฺสโป, มกฺขลิ โคสาโล, นิคโณฺฐ นาฎปุโตฺต, สญฺจโย เพลฎฺฐปุโตฺต, ปกุโธ กจฺจายโน, อชิโต เกสกมฺพโล; เตปิ มยา  ‘อนุตฺตรํ สมฺมาสโมฺพธิํ อภิสมฺพุโทฺธติ ปฎิชานาถา’ติ ปุฎฺฐา สมานา อนุตฺตรํ สมฺมาสโมฺพธิํ อภิสมฺพุโทฺธติ น ปฎิชานนฺติฯ กิํ ปน ภวํ โคตโม ทหโร เจว ชาติยา นโว จ ปพฺพชฺชายา’’ติ?</p>


<p>‘‘จตฺตาโร  โข เม, มหาราช, ทหราติ น อุญฺญาตพฺพา, ทหราติ น ปริโภตพฺพาฯ กตเม จตฺตาโร? ขตฺติโย โข, มหาราช, ทหโรติ น อุญฺญาตโพฺพ, ทหโรติ น ปริโภตโพฺพฯ อุรโค โข, มหาราช, ทหโรติ น อุญฺญาตโพฺพ, ทหโรติ น ปริโภตโพฺพฯ อคฺคิ  โข, มหาราช, ทหโรติ น อุญฺญาตโพฺพ, ทหโรติ น ปริโภตโพฺพฯ ภิกฺขุ, โข, มหาราช, ทหโรติ น อุญฺญาตโพฺพ, ทหโรติ น ปริโภตโพฺพฯ อิเม โข, มหาราช, จตฺตาโร ทหราติ น อุญฺญาตพฺพา, ทหราติ น ปริโภตพฺพา’’ติฯ</p>


<p>อิทมโวจ  ภควาฯ อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘ขตฺติยํ ชาติสมฺปนฺนํ, อภิชาตํ ยสสฺสินํ;  
  
ทหโรติ นาวชาเนยฺย, น นํ ปริภเว นโรฯ  
</p>
  
<p>
‘‘ฐานญฺหิ โส มนุชิโนฺท, รชฺชํ ลทฺธาน ขตฺติโย;  
  
โส กุโทฺธ ราชทเณฺฑน, ตสฺมิํ ปกฺกมเต ภุสํ;  
  
ตสฺมา ตํ ปริวเชฺชยฺย, รกฺขํ ชีวิตมตฺตโนฯ  
</p>
  
<p>
‘‘คาเม วา ยทิ วา รเญฺญ, ยตฺถ ปเสฺส ภุชงฺคมํ;  
  
ทหโรติ นาวชาเนยฺย, น นํ ปริภเว นโรฯ  
</p>
  
<p>
‘‘อุจฺจาวเจหิ  
วเณฺณหิ, อุรโค จรติ เตชสี  
เตชสา (สี. ก.), เตชสิ (ปี. ก.)  
;  
  
โส อาสชฺช ฑํเส พาลํ, นรํ นาริญฺจ เอกทา;  
  
ตสฺมา ตํ ปริวเชฺชยฺย, รกฺขํ ชีวิตมตฺตโนฯ  
</p>
  
<p>
‘‘ปหูตภกฺขํ ชาลินํ, ปาวกํ กณฺหวตฺตนิํ;  
  
ทหโรติ นาวชาเนยฺย, น นํ ปริภเว นโรฯ  
</p>
  
<p>
‘‘ลทฺธา หิ โส อุปาทานํ, มหา หุตฺวาน ปาวโก;  
  
โส อาสชฺช ฑเห  
ทเห  
พาลํ, นรํ นาริญฺจ เอกทา;  
  
ตสฺมา ตํ ปริวเชฺชยฺย, รกฺขํ ชีวิตมตฺตโนฯ  
</p>
  
<p>
‘‘วนํ ยทคฺคิ ฑหติ  
ทหติ (ก.)  
, ปาวโก กณฺหวตฺตนี;  
  
ชายนฺติ ตตฺถ ปาโรหา, อโหรตฺตานมจฺจเยฯ  
</p>
  
<p>
‘‘ยญฺจ  
โข สีลสมฺปโนฺน, ภิกฺขุ ฑหติ เตชสา;  
  
น ตสฺส ปุตฺตา ปสโว, ทายาทา วินฺทเร ธนํ;  
  
อนปจฺจา อทายาทา, ตาลาวตฺถู ภวนฺติ เตฯ  
</p>
  
<p>
‘‘ตสฺมา  
หิ ปณฺฑิโต โปโส, สมฺปสฺสํ อตฺถมตฺตโน;  
  
ภุชงฺคมํ ปาวกญฺจ, ขตฺติยญฺจ ยสสฺสินํ;  
  
ภิกฺขุญฺจ สีลสมฺปนฺนํ, สมฺมเทว สมาจเร’’ติฯ  
</p>
  
<p>เอวํ วุเตฺต, ราชา ปเสนทิ โกสโล ภควนฺตํ เอตทโวจ – ‘‘อภิกฺกนฺตํ, ภเนฺต, อภิกฺกนฺตํ, ภเนฺต! เสยฺยถาปิ ภเนฺต, นิกฺกุชฺชิตํ  วา อุกฺกุเชฺชยฺย , ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย , อนฺธกาเร วา เตลปโชฺชตํ ธาเรยฺย – ‘จกฺขุมโนฺต รูปานิ ทกฺขนฺตี’ติ; เอวเมวํ ภควตา อเนกปริยาเยน ธโมฺม ปกาสิโตฯ เอสาหํ, ภเนฺต, ภควนฺตํ สรณํ คจฺฉามิ ธมฺมญฺจ ภิกฺขุสงฺฆญฺจฯ อุปาสกํ มํ, ภเนฺต, ภควา ธาเรตุ อชฺชตเคฺค ปาณุเปตํ สรณํ คต’’นฺติฯ</p>


<h3>๒. ปุริสสุตฺตํ</h3>
<p> สาวตฺถินิทานํฯ อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘กติ นุ โข, ภเนฺต, ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา’’ติ?</p>


<p>‘‘ตโย โข, มหาราช, ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายฯ กตเม ตโย? โลโภ โข, มหาราช, ปุริสสฺส ธโมฺม อชฺฌตฺตํ อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ โทโส โข, มหาราช, ปุริสสฺส ธโมฺม อชฺฌตฺตํ อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ โมโห โข, มหาราช, ปุริสสฺส ธโมฺม อชฺฌตฺตํ อุปฺปชฺชมาโน อุปฺปชฺชติ อหิตาย ทุกฺขาย อผาสุวิหาราย ฯ อิเม โข, มหาราช, ตโย ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา’’ติฯ อิทมโวจ…เป.…</p>


<p>
‘‘โลโภ  
โทโส จ โมโห จ, ปุริสํ ปาปเจตสํ;  
  
หิํสนฺติ อตฺตสมฺภูตา, ตจสารํว สมฺผล’’นฺติ  
สปฺผลนฺติ (สฺยา. กํ.)  
ฯ  
</p>
  
<h3>๓. ชรามรณสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘อตฺถิ นุ โข, ภเนฺต, ชาตสฺส อญฺญตฺร ชรามรณา’’ติ? ‘‘นตฺถิ โข, มหาราช, ชาตสฺส อญฺญตฺร ชรามรณาฯ เยปิ เต, มหาราช, ขตฺติยมหาสาลา อฑฺฒา มหทฺธนา มหาโภคา ปหูตชาตรูปรชตา  ปหูตวิตฺตูปกรณา ปหูตธนธญฺญา, เตสมฺปิ ชาตานํ นตฺถิ อญฺญตฺร ชรามรณาฯ เยปิ เต, มหาราช, พฺราหฺมณมหาสาลา…เป.… คหปติมหาสาลา อฑฺฒา มหทฺธนา มหาโภคา ปหูตชาตรูปรชตา ปหูตวิตฺตูปกรณา ปหูตธนธญฺญา, เตสมฺปิ ชาตานํ นตฺถิ อญฺญตฺร ชรามรณาฯ เยปิ เต, มหาราช, ภิกฺขู อรหโนฺต ขีณาสวา วุสิตวโนฺต กตกรณียา โอหิตภารา อนุปฺปตฺตสทตฺถา ปริกฺขีณภวสํโยชนา สมฺมทญฺญาวิมุตฺตา, เตสํ ปายํ กาโย เภทนธโมฺม นิเกฺขปนธโมฺม’’ติฯ อิทมโวจ…เป.…</p>


<p>
‘‘ชีรนฺติ เว ราชรถา สุจิตฺตา,  
  
อโถ สรีรมฺปิ ชรํ อุเปติ;  
  
สตญฺจ ธโมฺม น ชรํ อุเปติ,  
  
สโนฺต หเว สพฺภิ ปเวทยนฺตี’’ติฯ  
</p>
  
<h3>๔. ปิยสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ  – ‘‘อิธ มยฺหํ, ภเนฺต, รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘เกสํ นุ โข ปิโย อตฺตา, เกสํ อปฺปิโย อตฺตา’ติ? ตสฺส มยฺหํ, ภเนฺต, เอตทโหสิ – ‘เย จ โข เกจิ กาเยน ทุจฺจริตํ จรนฺติ, วาจาย ทุจฺจริตํ จรนฺติ, มนสา ทุจฺจริตํ จรนฺติ; เตสํ อปฺปิโย อตฺตา’ฯ กิญฺจาปิ เต เอวํ วเทยฺยุํ – ‘ปิโย โน อตฺตา’ติ, อถ โข เตสํ อปฺปิโย อตฺตาฯ ตํ กิสฺส เหตุ? ยญฺหิ อปฺปิโย อปฺปิยสฺส  กเรยฺย, ตํ เต อตฺตนาว อตฺตโน กโรนฺติ; ตสฺมา เตสํ อปฺปิโย อตฺตาฯ เย จ โข เกจิ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ; เตสํ ปิโย อตฺตาฯ กิญฺจาปิ เต เอวํ วเทยฺยุํ – ‘อปฺปิโย โน อตฺตา’ติ; อถ โข เตสํ ปิโย อตฺตาฯ ตํ กิสฺส เหตุ? ยญฺหิ ปิโย ปิยสฺส กเรยฺย, ตํ เต อตฺตนาว อตฺตโน กโรนฺติ; ตสฺมา เตสํ ปิโย อตฺตา’’ติฯ</p>


<p>‘‘เอวเมตํ, มหาราช, เอวเมตํ, มหาราช! เย หิ เกจิ, มหาราช, กาเยน ทุจฺจริตํ จรนฺติ, วาจาย ทุจฺจริตํ จรนฺติ, มนสา ทุจฺจริตํ จรนฺติ; เตสํ อปฺปิโย อตฺตาฯ กิญฺจาปิ เต เอวํ วเทยฺยุํ – ‘ปิโย โน อตฺตา’ติ, อถ โข เตสํ อปฺปิโย อตฺตาฯ ตํ กิสฺส เหตุ? ยญฺหิ, มหาราช, อปฺปิโย อปฺปิยสฺส กเรยฺย, ตํ เต อตฺตนาว อตฺตโน กโรนฺติ; ตสฺมา เตสํ อปฺปิโย อตฺตาฯ เย จ โข เกจิ, มหาราช , กาเยน  สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ; เตสํ ปิโย อตฺตาฯ กิญฺจาปิ เต เอวํ วเทยฺยุํ – ‘อปฺปิโย โน อตฺตา’ติ; อถ โข เตสํ ปิโย อตฺตาฯ ตํ กิสฺส เหตุ? ยญฺหิ มหาราช, ปิโย ปิยสฺส กเรยฺย, ตํ เต อตฺตนาว อตฺตโน กโรนฺติ; ตสฺมา เตสํ ปิโย อตฺตา’’ติฯ อิทมโวจ…เป.…</p>


<p>
‘‘อตฺตานเญฺจ ปิยํ ชญฺญา, น นํ ปาเปน สํยุเช;  
  
น หิ ตํ สุลภํ โหติ, สุขํ ทุกฺกฎการินาฯ  
</p>
  
<p>
‘‘อนฺตเกนาธิปนฺนสฺส, ชหโต มานุสํ ภวํ;  
  
กิญฺหิ ตสฺส สกํ โหติ, กิญฺจ อาทาย คจฺฉติ;  
  
กิญฺจสฺส อนุคํ โหติ, ฉายาว อนปายินี  
อนุปายินี (สฺยา. กํ. ก.)  
ฯ  
</p>
  
<p>
‘‘อุโภ  
ปุญฺญญฺจ ปาปญฺจ, ยํ มโจฺจ กุรุเต อิธ;  
  
ตญฺหิ ตสฺส สกํ โหติ, ตญฺจ  
ตํว (?)  
อาทาย คจฺฉติ;  
  
ตญฺจสฺส  
ตํวสฺส (?)  
อนุคํ โหติ, ฉายาว อนปายินีฯ  
</p>
  
<p>
‘‘ตสฺมา กเรยฺย กลฺยาณํ, นิจยํ สมฺปรายิกํ;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺตฺนฺตฺติฯ  
</p>
  
<h3>๕. อตฺตรกฺขิตสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘อิธ มยฺหํ, ภเนฺต, รโหคตสฺส ปฎิสลฺลีนสฺส เอวํ เจตโส ปริวิตโกฺก  อุทปาทิ – ‘เกสํ นุ โข รกฺขิโต อตฺตา, เกสํ อรกฺขิโต อตฺตา’ติ? ตสฺส มยฺหํ, ภเนฺต, เอตทโหสิ – ‘เย โข เกจิ กาเยน ทุจฺจริตํ จรนฺติ, วาจาย ทุจฺจริตํ จรนฺติ, มนสา ทุจฺจริตํ จรนฺติ; เตสํ อรกฺขิโต อตฺตาฯ กิญฺจาปิ เต หตฺถิกาโย วา รเกฺขยฺย, อสฺสกาโย วา รเกฺขยฺย, รถกาโย วา รเกฺขยฺย, ปตฺติกาโย  วา รเกฺขยฺย; อถ โข เตสํ อรกฺขิโต อตฺตาฯ ตํ กิสฺส เหตุ? พาหิรา เหสา รกฺขา, เนสา รกฺขา อชฺฌตฺติกา; ตสฺมา เตสํ อรกฺขิโต อตฺตาฯ เย จ โข เกจิ กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ; เตสํ รกฺขิโต อตฺตาฯ กิญฺจาปิ เต เนว หตฺถิกาโย รเกฺขยฺย, น อสฺสกาโย รเกฺขยฺย, น รถกาโย รเกฺขยฺย , น ปตฺติกาโย รเกฺขยฺย; อถ โข เตสํ รกฺขิโต อตฺตาฯ ตํ กิสฺส เหตุ? อชฺฌตฺติกา เหสา รกฺขา, เนสา รกฺขา พาหิรา; ตสฺมา เตสํ รกฺขิโต อตฺตา’’’ติฯ</p>


<p>‘‘เอวเมตํ, มหาราช, เอวเมตํ, มหาราช! เย หิ เกจิ, มหาราช, กาเยน ทุจฺจริตํ จรนฺติ…เป.… เตสํ อรกฺขิโต อตฺตาฯ ตํ กิสฺส เหตุ? พาหิรา เหสา, มหาราช, รกฺขา, เนสา รกฺขา อชฺฌตฺติกา; ตสฺมา เตสํ อรกฺขิโต อตฺตาฯ เย จ โข เกจิ, มหาราช, กาเยน สุจริตํ จรนฺติ, วาจาย สุจริตํ จรนฺติ, มนสา สุจริตํ จรนฺติ; เตสํ รกฺขิโต อตฺตาฯ กิญฺจาปิ เต เนว หตฺถิกาโย รเกฺขยฺย, น อสฺสกาโย  รเกฺขยฺย, น รถกาโย รเกฺขยฺย, น ปตฺติกาโย รเกฺขยฺย; อถ โข เตสํ รกฺขิโต อตฺตาฯ ตํ กิสฺส เหตุ? อชฺฌตฺติกา  เหสา, มหาราช, รกฺขา, เนสา รกฺขา พาหิรา; ตสฺมา เตสํ รกฺขิโต อตฺตา’’ติฯ อิทมโวจ…เป.…</p>


<p>
‘‘กาเยน สํวโร สาธุ, สาธุ วาจาย สํวโร;  
  
มนสา สํวโร สาธุ, สาธุ สพฺพตฺถ สํวโร;  
  
สพฺพตฺถ สํวุโต ลชฺชี, รกฺขิโตติ ปวุจฺจตี’’ติฯ  
</p>
  
<h3>๖. อปฺปกสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘อิธ มยฺหํ, ภเนฺต, รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘อปฺปกา เต สตฺตา โลกสฺมิํ เย อุฬาเร อุฬาเร โภเค ลภิตฺวา น เจว มชฺชนฺติ, น จ ปมชฺชนฺติ, น จ กาเมสุ เคธํ อาปชฺชนฺติ, น จ สเตฺตสุ วิปฺปฎิปชฺชนฺติฯ อถ โข เอเตว พหุตรา สตฺตา โลกสฺมิํ เย อุฬาเร อุฬาเร โภเค ลภิตฺวา มชฺชนฺติ เจว ปมชฺชนฺติ , จ กาเมสุ จ เคธํ อาปชฺชนฺติ, สเตฺตสุ จ วิปฺปฎิปชฺชนฺตี’’’ติฯ</p>


<p>‘‘เอวเมตํ, มหาราช, เอวเมตํ, มหาราช! อปฺปกา เต, มหาราช, สตฺตา โลกสฺมิํ, เย อุฬาเร อุฬาเร โภเค ลภิตฺวา น เจว มชฺชนฺติ, น จ ปมชฺชนฺติ, น จ กาเมสุ เคธํ อาปชฺชนฺติ, น  จ สเตฺตสุ วิปฺปฎิปชฺชนฺติฯ อถ โข เอเตว พหุตรา สตฺตา โลกสฺมิํ, เย อุฬาเร อุฬาเร โภเค ลภิตฺวา  มชฺชนฺติ เจว ปมชฺชนฺติ จ กาเมสุ จ เคธํ อาปชฺชนฺติ, สเตฺตสุ จ วิปฺปฎิปชฺชนฺตี’’ติฯ อิทมโวจ…เป.…</p>


<p>
‘‘สารตฺตา กามโภเคสุ, คิทฺธา กาเมสุ มุจฺฉิตา;  
  
อติสารํ น พุชฺฌนฺติ, มิคา กูฎํว โอฑฺฑิตํ;  
  
ปจฺฉาสํ กฎุกํ โหติ, วิปาโก หิสฺส ปาปโก’’ติฯ  
</p>
  
<h3>๗. อฑฺฑกรณสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘อิธาหํ, ภเนฺต, อฑฺฑกรเณ  นิสิโนฺน ปสฺสามิ ขตฺติยมหาสาเลปิ พฺราหฺมณมหาสาเลปิ คหปติมหาสาเลปิ อเฑฺฒ มหทฺธเน มหาโภเค ปหูตชาตรูปรชเต ปหูตวิตฺตูปกรเณ ปหูตธนธเญฺญ กามเหตุ กามนิทานํ กามาธิกรณํ สมฺปชานมุสา ภาสเนฺตฯ ตสฺส มยฺหํ, ภเนฺต, เอตทโหสิ – ‘อลํ ทานิ เม อฑฺฑกรเณน, ภทฺรมุโข ทานิ อฑฺฑกรเณน ปญฺญายิสฺสตี’’’ติฯ</p>


<p>‘‘(เอวเมตํ, มหาราช, เอวเมตํ มหาราช!)  เยปิ เต, มหาราช, ขตฺติยมหาสาลา พฺราหฺมณมหาสาลา คหปติมหาสาลา อฑฺฒา มหทฺธนา มหาโภคา ปหูตชาตรูปรชตา ปหูตวิตฺตูปกรณา  ปหูตธนธญฺญา กามเหตุ กามนิทานํ กามาธิกรณํ สมฺปชานมุสา ภาสนฺติ; เตสํ ตํ ภวิสฺสติ ทีฆรตฺตํ อหิตาย ทุกฺขายา’’ติฯ อิทมโวจ…เป.…</p>


<p>
‘‘สารตฺตา กามโภเคสุ, คิทฺธา กาเมสุ มุจฺฉิตา;  
  
อติสารํ น พุชฺฌนฺติ, มจฺฉา ขิปฺปํว โอฑฺฑิตํ;  
  
ปจฺฉาสํ กฎุกํ โหติ, วิปาโก หิสฺส ปาปโก’’ติฯ  
</p>
  
<h3>๘. มลฺลิกาสุตฺตํ</h3>
<p> สาวตฺถินิทานํ ฯ เตน โข ปน สมเยน ราชา ปเสนทิ โกสโล มลฺลิกาย เทวิยา สทฺธิํ อุปริปาสาทวรคโต โหติฯ อถ โข ราชา ปเสนทิ โกสโล มลฺลิกํ เทวิํ เอตทโวจ – ‘‘อตฺถิ นุ โข เต, มลฺลิเก, โกจโญฺญ อตฺตนา ปิยตโร’’ติ? ‘‘นตฺถิ โข เม, มหาราช, โกจโญฺญ อตฺตนา ปิยตโรฯ ตุยฺหํ ปน, มหาราช, อตฺถโญฺญ  โกจิ อตฺตนา ปิยตโร’’ติ? ‘‘มยฺหมฺปิ โข, มลฺลิเก, นตฺถโญฺญ โกจิ อตฺตนา ปิยตโร’’ติฯ</p>


<p>อถ โข ราชา ปเสนทิ โกสโล ปาสาทา โอโรหิตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข ราชา ปเสนทิ  โกสโล ภควนฺตํ เอตทโวจ – ‘‘อิธาหํ, ภเนฺต, มลฺลิกาย เทวิยา สทฺธิํ อุปริปาสาทวรคโต มลฺลิกํ เทวิํ เอตทโวจํ – ‘อตฺถิ นุ โข เต, มลฺลิเก, โกจโญฺญ  อตฺตนา ปิยตโร’ติ? เอวํ วุเตฺต, ภเนฺต, มลฺลิกา เทวี มํ เอตทโวจ – ‘นตฺถิ โข เม, มหาราช, โกจโญฺญ อตฺตนา ปิยตโรฯ ตุยฺหํ ปน, มหาราช, อตฺถโญฺญ โกจิ อตฺตนา ปิยตโร’ติ? เอวํ วุตฺตาหํ, ภเนฺต, มลฺลิกํ เทวิํ เอตทโวจํ – ‘มยฺหมฺปิ โข, มลฺลิเก, นตฺถโญฺญ โกจิ อตฺตนา ปิยตโร’’ติฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ คาถํ อภาสิ –</p>


<p>
‘‘สพฺพา ทิสา อนุปริคมฺม เจตสา,  
  
เนวชฺฌคา ปิยตรมตฺตนา กฺวจิ;  
  
เอวํ ปิโย ปุถุ อตฺตา ปเรสํ,  
  
ตสฺมา น หิํเส ปรมตฺตกาโม’’ติฯ  
</p>
  
<h3>๙. ยญฺญสุตฺตํ</h3>
<p> สาวตฺถินิทานํฯ เตน โข ปน สมเยน รโญฺญ ปเสนทิสฺส โกสลสฺส มหายโญฺญ ปจฺจุปฎฺฐิโต โหติ, ปญฺจ จ อุสภสตานิ ปญฺจ จ วจฺฉตรสตานิ ปญฺจ จ วจฺฉตริสตานิ ปญฺจ จ  อชสตานิ ปญฺจ จ อุรพฺภสตานิ ถูณูปนีตานิ โหนฺติ ยญฺญตฺถายฯ เยปิสฺส เต โหนฺติ ทาสาติ วา เปสฺสาติ วา กมฺมกราติ วา, เตปิ ทณฺฑตชฺชิตา ภยตชฺชิตา อสฺสุมุขา รุทมานา ปริกมฺมานิ กโรนฺติฯ</p>


<p>อถ โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย  สาวตฺถิํ ปิณฺฑาย ปวิสิํสุฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสิโนฺน โข เต ภิกฺขู ภควนฺตํ เอตทโวจุํ – ‘‘อิธ, ภเนฺต, รโญฺญ ปเสนทิสฺส โกสลสฺส มหายโญฺญ ปจฺจุปฎฺฐิโต  โหติ, ปญฺจ จ อุสภสตานิ ปญฺจ จ วจฺฉตรสตานิ ปญฺจ จ วจฺฉตริสตานิ ปญฺจ จ อชสตานิ ปญฺจ จ อุรพฺภสตานิ ถูณูปนีตานิ โหนฺติ ยญฺญตฺถาย ฯ เยปิสฺส เต โหนฺติ ทาสาติ วา เปสฺสาติ วา กมฺมกราติ วา, เตปิ ทณฺฑตชฺชิตา ภยตชฺชิตา อสฺสุมุขา รุทมานา ปริกมฺมานิ กโรนฺตี’’ติฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมา คาถาโย อภาสิ –</p>


<p>
‘‘อสฺสเมธํ ปุริสเมธํ, สมฺมาปาสํ วาชเปยฺยํ นิรคฺคฬฺหํ;  
  
มหายญฺญา มหารมฺภา  
วาชเปยฺยุํ; นิรคฺคฬํ มหารมฺภา (ก.)  
, น เต โหนฺติ มหปฺผลาฯ  
</p>
  
<p>
‘‘อเชฬกา จ คาโว จ, วิวิธา ยตฺถ หญฺญเร;  
  
น ตํ สมฺมคฺคตา ยญฺญํ, อุปยนฺติ มเหสิโนฯ  
</p>
  
<p>
‘‘เย จ ยญฺญา นิรารมฺภา, ยชนฺติ อนุกุลํ สทา;  
  
อเชฬกา จ คาโว จ, วิวิธา เนตฺถ หญฺญเร;  
  
เอตํ  
สมฺมคฺคตา ยญฺญํ, อุปยนฺติ มเหสิโนฯ  
</p>
  
<p>
‘‘เอตํ ยเชถ เมธาวี, เอโส ยโญฺญ มหปฺผโล;  
  
เอตญฺหิ ยชมานสฺส, เสโยฺย โหติ น ปาปิโย;  
  
ยโญฺญ จ วิปุโล โหติ, ปสีทนฺติ จ เทวตา’’ติฯ  
</p>
  
<h3>๑๐. พนฺธนสุตฺตํ</h3>
<p> เตน โข ปน สมเยน รญฺญา ปเสนทินา โกสเลน มหาชนกาโย พนฺธาปิโต โหติ, อเปฺปกเจฺจ รชฺชูหิ อเปฺปกเจฺจ อนฺทูหิ อเปฺปกเจฺจ สงฺขลิกาหิฯ</p>


<p>อถ  โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปวิสิํสุฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘‘อิธ, ภเนฺต, รญฺญา ปเสนทินา โกสเลน มหาชนกาโย  พนฺธาปิโต, อเปฺปกเจฺจ รชฺชูหิ อเปฺปกเจฺจ อนฺทูหิ อเปฺปกเจฺจ สงฺขลิกาหี’’ติฯ</p>


<p>อถ  โข ภควา เอตมตฺถํ วิทิตฺวา ตายํ เวลายํ อิมา คาถาโย อภาสิ –</p>


<p>
‘‘น  
ตํ ทฬฺหํ พนฺธนมาหุ ธีรา,  
  
ยทายสํ ทารุชํ ปพฺพชญฺจ;  
  
<p>
สารตฺตรตฺตา มณิกุณฺฑเลสุ,  
  
ปุเตฺตสุ ทาเรสุ จ ยา อเปกฺขาฯ  
</p>
  
<p>
‘‘เอตํ ทฬฺหํ พนฺธนมาหุ ธีรา,  
  
โอหารินํ สิถิลํ ทุปฺปมุญฺจํ;  
  
<p>
เอตมฺปิ เฉตฺวาน ปริพฺพชนฺติ,  
  
อนเปกฺขิโน กามสุขํ ปหายา’’ติฯ  
</p>
  
ปฐโม วโคฺคฯ  
</p>
  
<p>ตสฺสุทฺทานํ –</p>


<p>
ทหโร ปุริโส ชรา, ปิยํ อตฺตานรกฺขิโต;  
  
อปฺปกา อฑฺฑกรณํ, มลฺลิกา ยญฺญพนฺธนนฺติฯ  
  
<h2>๒. ทุติยวโคฺค</h2>
<h3>๑. สตฺตชฎิลสุตฺตํ</h3>
<p> เอกํ  สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเทฯ เตน โข ปน สมเยน ภควา สายนฺหสมยํ ปฎิสลฺลานา วุฎฺฐิโต พหิทฺวารโกฎฺฐเก นิสิโนฺน โหติฯ อถ  โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ</p>


<p>เตน  โข ปน สมเยน สตฺต จ ชฎิลา สตฺต จ นิคณฺฐา สตฺต จ อเจลกา สตฺต จ เอกสาฎกา สตฺต จ ปริพฺพาชกา ปรูฬฺหกจฺฉนขโลมา ขาริวิวิธมาทาย  ภควโต อวิทูเร อติกฺกมนฺติฯ อถ โข ราชา ปเสนทิ โกสโล อุฎฺฐายาสนา เอกํสํ อุตฺตราสงฺคํ กริตฺวา ทกฺขิณชาณุมณฺฑลํ  ปถวิยํ นิหนฺตฺวา เยน เต สตฺต จ ชฎิลา สตฺต จ นิคณฺฐา สตฺต จ อเจลกา สตฺต จ เอกสาฎกา สตฺต จ ปริพฺพาชกา เตนญฺชลิํ ปณาเมตฺวา ติกฺขตฺตุํ นามํ สาเวสิ – ‘‘ราชาหํ, ภเนฺต, ปเสนทิ โกสโล…เป.… ราชาหํ, ภเนฺต, ปเสนทิ โกสโล’’ติฯ</p>


<p>อถ โข ราชา ปเสนทิ โกสโล อจิรปกฺกเนฺตสุ เตสุ  สตฺตสุ จ ชฎิเลสุ สตฺตสุ จ นิคเณฺฐสุ สตฺตสุ จ อเจลเกสุ สตฺตสุ จ เอกสาฎเกสุ สตฺตสุ จ ปริพฺพาชเกสุ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘เย เต, ภเนฺต, โลเก อรหโนฺต วา อรหตฺตมคฺคํ วา สมาปนฺนา เอเต เตสํ อญฺญตรา’’ติฯ</p>


<p>‘‘ทุชฺชานํ โข เอตํ, มหาราช, ตยา คิหินา กามโภคินา ปุตฺตสมฺพาธสยนํ อชฺฌาวสเนฺตน กาสิกจนฺทนํ ปจฺจนุโภเนฺตน มาลาคนฺธวิเลปนํ ธารยเนฺตน ชาตรูปรชตํ สาทิยเนฺตน – ‘อิเม วา อรหโนฺต, อิเม วา อรหตฺตมคฺคํ สมาปนฺนา’’’ติฯ</p>


<p>‘‘สํวาเสน โข, มหาราช, สีลํ เวทิตพฺพํฯ ตญฺจ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนฯ สํโวหาเรน โข, มหาราช, โสเจยฺยํ เวทิตพฺพํฯ ตญฺจ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนฯ อาปทาสุ โข, มหาราช, ถาโม เวทิตโพฺพฯ โส จ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนฯ สากจฺฉาย , โข, มหาราช, ปญฺญา เวทิตพฺพาฯ สา จ โข ทีเฆน อทฺธุนา, น อิตฺตรํ; มนสิกโรตา, โน  อมนสิกโรตา; ปญฺญวตา, โน ทุปฺปเญฺญนา’’ติฯ</p>


<p>‘‘อจฺฉริยํ , ภเนฺต, อพฺภุตํ ภเนฺต! ยาว สุภาสิตมิทํ, ภเนฺต, ภควตา – ‘ทุชฺชานํ โข เอตํ, มหาราช, ตยา คิหินา กามโภคินา ปุตฺตสมฺพาธสยนํ อชฺฌาวสเนฺตน กาสิกจนฺทนํ ปจฺจนุโภเนฺตน มาลาคนฺธวิเลปนํ ธารยเนฺตน ชาตรูปรชตํ สาทิยเนฺตน – อิเม วา อรหโนฺต, อิเม วา อรหตฺตมคฺคํ สมาปนฺนา’ติฯ สํวาเสน โข, มหาราช, สีลํ เวทิตพฺพํฯ ตญฺจ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนฯ สํโวหาเรน โข มหาราช , โสเจยฺยํ เวทิตพฺพํฯ ตญฺจ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนฯ อาปทาสุ โข, มหาราช, ถาโม เวทิตโพฺพฯ โส จ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนฯ สากจฺฉาย โข, มหาราช, ปญฺญา เวทิตพฺพาฯ สา จ โข ทีเฆน อทฺธุนา, น อิตฺตรํ; มนสิกโรตา, โน อมนสิกโรตา; ปญฺญวตา, โน ทุปฺปเญฺญนา’’ติฯ</p>


<p>‘‘เอเต, ภเนฺต, มม ปุริสา จรา โอจรกา ชนปทํ โอจริตฺวา อาคจฺฉนฺติฯ เตหิ ปฐมํ โอจิณฺณํ อหํ ปจฺฉา โอสาปยิสฺสามิ ฯ อิทานิ เต, ภเนฺต, ตํ รโชชลฺลํ ปวาเหตฺวา สุนฺหาตา สุวิลิตฺตา กปฺปิตเกสมสฺสู โอทาตวตฺถา  ปญฺจหิ กามคุเณหิ สมปฺปิตา สมงฺคีภูตา ปริจาเรสฺสนฺตี’’ติฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมา คาถาโย อภาสิ –</p>


<p>
‘‘น วณฺณรูเปน นโร สุชาโน,  
  
น วิสฺสเส อิตฺตรทสฺสเนน;  
  
สุสญฺญตานญฺหิ วิยญฺชเนน,  
  
อสญฺญตา โลกมิมํ จรนฺติฯ  
</p>
  
<p>
‘‘ปติรูปโก มตฺติกากุณฺฑโลว,  
  
โลหฑฺฒมาโสว สุวณฺณฉโนฺน;  
  
จรนฺติ  
โลเก  
เอเก (สี. ปี.)  
ปริวารฉนฺนา,  
  
อโนฺต อสุทฺธา พหิ โสภมานา’’ติฯ  
</p>
  
<h3>๒. ปญฺจราชสุตฺตํ</h3>
<p> สาวตฺถินิทานํ ฯ เตน โข ปน สมเยน ปญฺจนฺนํ ราชูนํ ปเสนทิปมุขานํ ปญฺจหิ กามคุเณหิ สมปฺปิตานํ สมงฺคีภูตานํ ปริจารยมานานํ อยมนฺตรากถา อุทปาทิ – ‘‘กิํ นุ โข กามานํ อคฺค’’นฺติ? ตเตฺรกเจฺจ  เอวมาหํสุ – ‘‘รูปา กามานํ อคฺค’’นฺติฯ เอกเจฺจ เอวมาหํสุ  – ‘‘สทฺทา กามานํ อคฺค’’นฺติฯ เอกเจฺจ เอวมาหํสุ – ‘‘คนฺธา กามานํ อคฺค’’นฺติฯ เอกเจฺจ เอวมาหํสุ – ‘‘รสา กามานํ อคฺค’’นฺติฯ เอกเจฺจ เอวมาหํสุ  – ‘‘โผฎฺฐพฺพา กามานํ อคฺค’’นฺติฯ ยโต โข เต ราชาโน นาสกฺขิํสุ อญฺญมญฺญํ สญฺญาเปตุํฯ</p>


<p>อถ โข ราชา ปเสนทิ โกสโล เต ราชาโน เอตทโวจ – ‘‘อายาม, มาริสา, เยน ภควา เตนุปสงฺกมิสฺสาม; อุปสงฺกมิตฺวา ภควนฺตํ เอตมตฺถํ ปฎิปุจฺฉิสฺสามฯ ยถา โน ภควา พฺยากริสฺสติ ตถา นํ ธาเรสฺสามา’’ติ ฯ ‘‘เอวํ, มาริสา’’ติ โข เต ราชาโน รโญฺญ ปเสนทิสฺส โกสลสฺส ปจฺจโสฺสสุํฯ</p>


<p>อถ โข เต ปญฺจ ราชาโน ปเสนทิปมุขา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ  – ‘‘อิธ, ภเนฺต, อมฺหากํ ปญฺจนฺนํ ราชูนํ ปญฺจหิ กามคุเณหิ สมปฺปิตานํ สมงฺคีภูตานํ ปริจารยมานานํ อยมนฺตรากถา อุทปาทิ – ‘กิํ นุ โข กามานํ อคฺค’นฺติ? เอกเจฺจ เอวมาหํสุ – ‘รูปา กามานํ อคฺค’นฺติฯ เอกเจฺจ เอวมาหํสุ – ‘สทฺทา กามานํ อคฺค’นฺติฯ เอกเจฺจ เอวมาหํสุ – ‘คนฺธา กามานํ อคฺค’นฺติฯ เอกเจฺจ เอวมาหํสุ – ‘รสา กามานํ อคฺค’นฺติฯ เอกเจฺจ เอวมาหํสุ – ‘โผฎฺฐพฺพา กามานํ อคฺค’นฺติฯ กิํ นุ โข, ภเนฺต, กามานํ อคฺค’’นฺติ?</p>


<p>‘‘มนาปปริยนฺตํ ขฺวาหํ, มหาราช, ปญฺจสุ กามคุเณสุ อคฺคนฺติ วทามิฯ เตว , มหาราช, รูปา เอกจฺจสฺส มนาปา โหนฺติ, เตว  รูปา เอกจฺจสฺส อมนาปา โหนฺติฯ เยหิ จ โย รูเปหิ อตฺตมโน โหติ ปริปุณฺณสงฺกโปฺป, โส เตหิ รูเปหิ อญฺญํ รูปํ อุตฺตริตรํ วา ปณีตตรํ วา น ปเตฺถติฯ เต ตสฺส รูปา ปรมา โหนฺติฯ เต ตสฺส รูปา อนุตฺตรา โหนฺติฯ</p>


<p>‘‘เตว , มหาราช, สทฺทา เอกจฺจสฺส มนาปา โหนฺติ, เตว สทฺทา เอกจฺจสฺส อมนาปา โหนฺติฯ เยหิ จ โย สเทฺทหิ อตฺตมโน โหติ ปริปุณฺณสงฺกโปฺป, โส เตหิ สเทฺทหิ อญฺญํ สทฺทํ อุตฺตริตรํ วา  ปณีตตรํ วา น ปเตฺถติฯ เต ตสฺส สทฺทา ปรมา โหนฺติฯ เต ตสฺส สทฺทา อนุตฺตรา โหนฺติฯ</p>


<p>‘‘เตว, มหาราช, คนฺธา เอกจฺจสฺส มนาปา โหนฺติ, เตว คนฺธา เอกจฺจสฺส อมนาปา โหนฺติฯ เยหิ จ โย คเนฺธหิ อตฺตมโน โหติ ปริปุณฺณสงฺกโปฺป, โส เตหิ คเนฺธหิ อญฺญํ คนฺธํ อุตฺตริตรํ วา ปณีตตรํ วา น ปเตฺถติฯ เต ตสฺส คนฺธา ปรมา โหนฺติฯ เต ตสฺส คนฺธา อนุตฺตรา โหนฺติฯ</p>


<p>‘‘เตว, มหาราช, รสา เอกจฺจสฺส มนาปา โหนฺติ, เตว รสา เอกจฺจสฺส อมนาปา โหนฺติฯ เยหิ จ โย รเสหิ อตฺตมโน โหติ ปริปุณฺณสงฺกโปฺป, โส เตหิ รเสหิ อญฺญํ รสํ อุตฺตริตรํ วา ปณีตตรํ วา น ปเตฺถติฯ เต ตสฺส รสา ปรมา โหนฺติฯ เต ตสฺส รสา อนุตฺตรา โหนฺติฯ</p>


<p>‘‘เตว, มหาราช, โผฎฺฐพฺพา เอกจฺจสฺส มนาปา โหนฺติ, เตว โผฎฺฐพฺพา เอกจฺจสฺส อมนาปา โหนฺติฯ เยหิ  จ โย โผฎฺฐเพฺพหิ อตฺตมโน โหติ ปริปุณฺณสงฺกโปฺป, โส เตหิ โผฎฺฐเพฺพหิ อญฺญํ โผฎฺฐพฺพํ อุตฺตริตรํ วา ปณีตตรํ วา น ปเตฺถติฯ เต ตสฺส  โผฎฺฐพฺพา ปรมา โหนฺติฯ เต ตสฺส โผฎฺฐพฺพา อนุตฺตรา โหนฺตี’’ติฯ</p>


<p>เตน โข ปน สมเยน จนฺทนงฺคลิโก อุปาสโก ตสฺสํ ปริสายํ นิสิโนฺน โหติฯ อถ โข จนฺทนงฺคลิโก อุปาสโก อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ ภควา, ปฎิภาติ มํ สุคตา’’ติฯ ‘‘ปฎิภาตุ ตํ จนฺทนงฺคลิกา’’ติ ภควา อโวจฯ</p>


<p>อถ โข จนฺทนงฺคลิโก อุปาสโก ภควโต สมฺมุขา ตทนุรูปาย คาถาย อภิตฺถวิ –</p>


<p>
‘‘ปทุมํ  
ยถา โกกนทํ สุคนฺธํ,  
  
ปาโต สิยา ผุลฺลมวีตคนฺธํ;  
  
องฺคีรสํ ปสฺส วิโรจมานํ,  
  
ตปนฺตมาทิจฺจมิวนฺตลิเกฺข’’ติฯ  
</p>
  
<p>อถ  โข เต ปญฺจ ราชาโน จนฺทนงฺคลิกํ อุปาสกํ ปญฺจหิ อุตฺตราสเงฺคหิ อจฺฉาเทสุํฯ อถ โข จนฺทนงฺคลิโก อุปาสโก เตหิ ปญฺจหิ อุตฺตราสเงฺคหิ ภควนฺตํ อจฺฉาเทสีติฯ</p>


<h3>๓. โทณปากสุตฺตํ</h3>
<p>  สาวตฺถินิทานํฯ เตน โข ปน สมเยน ราชา ปเสนทิ โกสโล โทณปากกุรํ  ภุญฺชติฯ อถ โข ราชา ปเสนทิ  โกสโล ภุตฺตาวี มหสฺสาสี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ</p>


<p>อถ โข ภควา ราชานํ ปเสนทิํ โกสลํ ภุตฺตาวิํ มหสฺสาสิํ วิทิตฺวา ตายํ เวลายํ อิมํ คาถํ อภาสิ –</p>


<p>
‘‘มนุชสฺส สทา สตีมโต,  
  
มตฺตํ ชานโต ลทฺธโภชเน;  
  
ตนุกสฺส  
ตนุ ตสฺส (สี. ปี.)  
ภวนฺติ เวทนา,  
  
สณิกํ ชีรติ อายุปาลย’’นฺติฯ  
</p>
  
<p>เตน  โข ปน สมเยน สุทสฺสโน มาณโว รโญฺญ ปเสนทิสฺส โกสลสฺส ปิฎฺฐิโต ฐิโต โหติฯ อถ โข ราชา ปเสนทิ โกสโล สุทสฺสนํ มาณวํ อามเนฺตสิ – ‘‘เอหิ ตฺวํ, ตาต สุทสฺสน, ภควโต สนฺติเก อิมํ คาถํ ปริยาปุณิตฺวา มม ภตฺตาภิหาเร (ภตฺตาภิหาเร)  ภาสฯ อหญฺจ เต เทวสิกํ กหาปณสตํ (กหาปณสตํ)  นิจฺจํ ภิกฺขํ ปวตฺตยิสฺสามี’’ติฯ ‘‘เอวํ เทวา’’ติ โข สุทสฺสโน มาณโว รโญฺญ ปเสนทิสฺส โกสลสฺส ปฎิสฺสุตฺวา ภควโต สนฺติเก อิมํ คาถํ ปริยาปุณิตฺวา รโญฺญ ปเสนทิสฺส โกสลสฺส ภตฺตาภิหาเร สุทํ ภาสติ –</p>


<p>
‘‘มนุชสฺส  
สทา สตีมโต,  
  
มตฺตํ ชานโต ลทฺธโภชเน;  
  
ตนุกสฺส  
ภวนฺติ เวทนา,  
  
สณิกํ ชีรติ อายุปาลย’’นฺติฯ  
</p>
  
<p>อถ  โข ราชา ปเสนทิ โกสโล อนุปุเพฺพน นาฬิโกทนปรมตาย  สณฺฐาสิฯ อถ โข ราชา ปเสนทิ โกสโล อปเรน สมเยน สุสลฺลิขิตคโตฺต ปาณินา คตฺตานิ อนุมชฺชโนฺต ตายํ เวลายํ อิมํ อุทานํ อุทาเนสิ – ‘‘อุภเยน วต มํ โส ภควา อเตฺถน อนุกมฺปิ – ทิฎฺฐธมฺมิเกน เจว อเตฺถน สมฺปรายิเกน จา’’ติฯ</p>


<h3>๔. ปฐมสงฺคามสุตฺตํ</h3>
<p> สาวตฺถินิทานํฯ อถ โข ราชา มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา ราชานํ ปเสนทิํ โกสลํ อพฺภุยฺยาสิ เยน กาสิฯ อโสฺสสิ โข ราชา ปเสนทิ โกสโล – ‘‘ราชา กิร มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา มมํ อพฺภุยฺยาโต เยน กาสี’’ติฯ อถ  โข ราชา ปเสนทิ โกสโล จตุรงฺคินิํ เสนํ สนฺนยฺหิตฺวา ราชานํ มาคธํ อชาตสตฺตุํ เวเทหิปุตฺตํ ปจฺจุยฺยาสิ เยน กาสิฯ อถ โข ราชา จ มาคโธ อชาตสตฺตุ เวเทหิปุโตฺต ราชา จ ปเสนทิ โกสโล สงฺคาเมสุํฯ ตสฺมิํ โข ปน สงฺคาเม ราชา มาคโธ อชาตสตฺตุ เวเทหิปุโตฺต ราชานํ ปเสนทิํ โกสลํ ปราเชสิฯ ปราชิโต จ ราชา ปเสนทิ โกสโล สกเมว  ราชธานิํ สาวตฺถิํ ปจฺจุยฺยาสิ ฯ</p>


<p>อถ  โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปวิสิํสุฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ –</p>


<p>‘‘อิธ, ภเนฺต, ราชา มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา ราชานํ ปเสนทิํ โกสลํ อพฺภุยฺยาสิ เยน กาสิฯ อโสฺสสิ โข, ภเนฺต, ราชา ปเสนทิ โกสโล – ‘ราชา  กิร มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา มมํ อพฺภุยฺยาโต เยน กาสี’ติฯ อถ โข, ภเนฺต, ราชา ปเสนทิ โกสโล  จตุรงฺคินิํ เสนํ สนฺนยฺหิตฺวา ราชานํ มาคธํ อชาตสตฺตุํ เวเทหิปุตฺตํ ปจฺจุยฺยาสิ เยน กาสิฯ อถ โข, ภเนฺต, ราชา จ มาคโธ อชาตสตฺตุ เวเทหิปุโตฺต ราชา จ ปเสนทิ โกสโล สงฺคาเมสุํฯ ตสฺมิํ โข ปน, ภเนฺต, สงฺคาเม ราชา มาคโธ อชาตสตฺตุ เวเทหิปุโตฺต ราชานํ ปเสนทิํ โกสลํ ปราเชสิฯ ปราชิโต จ, ภเนฺต, ราชา ปเสนทิ โกสโล สกเมว ราชธานิํ สาวตฺถิํ ปจฺจุยฺยาสี’’ติฯ</p>


<p>‘‘ราชา, ภิกฺขเว, มาคโธ อชาตสตฺตุ เวเทหิปุโตฺต ปาปมิโตฺต ปาปสหาโย ปาปสมฺปวโงฺก; ราชา จ โข, ภิกฺขเว, ปเสนทิ โกสโล กลฺยาณมิโตฺต กลฺยาณสหาโย กลฺยาณสมฺปวโงฺกฯ อเชฺชว , ภิกฺขเว , ราชา ปเสนทิ โกสโล อิมํ รตฺติํ ทุกฺขํ เสติ ปราชิโต’’ติฯ อิทมโวจ…เป.…</p>


<p>
‘‘ชยํ เวรํ ปสวติ, ทุกฺขํ เสติ ปราชิโต;  
  
อุปสโนฺต สุขํ เสติ, หิตฺวา ชยปราชย’’นฺติฯ  
</p>
  
<h3>๕. ทุติยสงฺคามสุตฺตํ</h3>
<p>  อถ โข ราชา มาคโธ อชาตสตฺตุ เวเทหิปุโตฺต จตุรงฺคินิํ  เสนํ สนฺนยฺหิตฺวา ราชานํ ปเสนทิํ โกสลํ อพฺภุยฺยาสิ เยน กาสิฯ อโสฺสสิ โข ราชา ปเสนทิ โกสโล – ‘‘ราชา กิร มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา มมํ อพฺภุยฺยาโต เยน กาสี’’ติฯ อถ โข ราชา ปเสนทิ โกสโล จตุรงฺคินิํ เสนํ สนฺนยฺหิตฺวา ราชานํ มาคธํ อชาตสตฺตุํ เวเทหิปุตฺตํ ปจฺจุยฺยาสิ เยน กาสิฯ อถ โข ราชา จ มาคโธ อชาตสตฺตุ เวเทหิปุโตฺต ราชา จ ปเสนทิ โกสโล สงฺคาเมสุํฯ ตสฺมิํ โข ปน สงฺคาเม ราชา ปเสนทิ โกสโล ราชานํ มาคธํ อชาตสตฺตุํ เวเทหิปุตฺตํ ปราเชสิ, ชีวคฺคาหญฺจ นํ อคฺคเหสิฯ อถ โข รโญฺญ ปเสนทิสฺส โกสลสฺส เอตทโหสิ – ‘‘กิญฺจาปิ โข มฺยายํ  ราชา มาคโธ อชาตสตฺตุ เวเทหิปุโตฺต อทุพฺภนฺตสฺส ทุพฺภติ, อถ จ ปน เม ภาคิเนโยฺย โหติฯ ยํนูนาหํ รโญฺญ มาคธสฺส อชาตสตฺตุโน เวเทหิปุตฺตสฺส สพฺพํ หตฺถิกายํ ปริยาทิยิตฺวา สพฺพํ  อสฺสกายํ ปริยาทิยิตฺวา สพฺพํ รถกายํ ปริยาทิยิตฺวา สพฺพํ  ปตฺติกายํ ปริยาทิยิตฺวา ชีวนฺตเมว นํ โอสเชฺชยฺย’’นฺติ ฯ</p>


<p>อถ โข ราชา ปเสนทิ โกสโล รโญฺญ มาคธสฺส อชาตสตฺตุโน เวเทหิปุตฺตสฺส สพฺพํ หตฺถิกายํ ปริยาทิยิตฺวา สพฺพํ อสฺสกายํ ปริยาทิยิตฺวา สพฺพํ รถกายํ ปริยาทิยิตฺวา สพฺพํ ปตฺติกายํ ปริยาทิยิตฺวา ชีวนฺตเมว นํ โอสชฺชิ ฯ</p>


<p>อถ โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปวิสิํสุฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ –</p>


<p>‘‘อิธ , ภเนฺต, ราชา มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา ราชานํ ปเสนทิํ โกสลํ อพฺภุยฺยาสิ เยน กาสิฯ อโสฺสสิ โข, ภเนฺต, ราชา ปเสนทิ โกสโล – ‘ราชา กิร มาคโธ อชาตสตฺตุ เวเทหิปุโตฺต จตุรงฺคินิํ เสนํ สนฺนยฺหิตฺวา มมํ อพฺภุยฺยาโต เยน กาสี’ติฯ อถ โข, ภเนฺต, ราชา ปเสนทิ โกสโล จตุรงฺคินิํ เสนํ สนฺนยฺหิตฺวา ราชานํ มาคธํ อชาตสตฺตุํ เวเทหิปุตฺตํ ปจฺจุยฺยาสิ เยน กาสิฯ อถ โข, ภเนฺต, ราชา จ มาคโธ อชาตสตฺตุ เวเทหิปุโตฺต ราชา จ ปเสนทิ โกสโล สงฺคาเมสุํฯ ตสฺมิํ โข ปน, ภเนฺต, สงฺคาเม ราชา ปเสนทิ โกสโล ราชานํ มาคธํ อชาตสตฺตุํ เวเทหิปุตฺตํ ปราเชสิ, ชีวคฺคาหญฺจ นํ อคฺคเหสิฯ อถ โข, ภเนฺต, รโญฺญ ปเสนทิสฺส  โกสลสฺส เอตทโหสิ – ‘กิญฺจาปิ โข มฺยายํ ราชา มาคโธ อชาตสตฺตุ เวเทหิปุโตฺต อทุพฺภนฺตสฺส ทุพฺภติ, อถ จ ปน เม ภาคิเนโยฺย โหติฯ ยํนูนาหํ รโญฺญ มาคธสฺส อชาตสตฺตุโน เวเทหิปุตฺตสฺส สพฺพํ หตฺถิกายํ ปริยาทิยิตฺวา สพฺพํ อสฺสกายํ สพฺพํ รถกายํ สพฺพํ ปตฺติกายํ ปริยาทิยิตฺวา ชีวนฺตเมว นํ โอสเชฺชยฺย’’’นฺติฯ</p>


<p>‘‘อถ  โข, ภเนฺต, ราชา ปเสนทิ โกสโล รโญฺญ มาคธสฺส อชาตสตฺตุโน เวเทหิปุตฺตสฺส สพฺพํ หตฺถิกายํ ปริยาทิยิตฺวา สพฺพํ อสฺสกายํ ปริยาทิยิตฺวา สพฺพํ รถกายํ ปริยาทิยิตฺวา  สพฺพํ ปตฺติกายํ ปริยาทิยิตฺวา ชีวนฺตเมว นํ โอสชฺชี’’ติฯ อถ โข ภควา เอตมตฺถํ วิทิตฺวา ตายํ เวลายํ อิมา คาถาโย อภาสิ –</p>


<p>
‘‘วิลุมฺปเตว ปุริโส, ยาวสฺส อุปกปฺปติ;  
  
ยทา จเญฺญ วิลุมฺปนฺติ, โส วิลุโตฺต วิลุปฺปติ  
วิลุมฺปติ (สี. ปี. ก.)  
ฯ  
</p>
  
<p>
‘‘ฐานญฺหิ มญฺญติ พาโล, ยาว ปาปํ น ปจฺจติ;  
  
ยทา จ ปจฺจติ ปาปํ, อถ ทุกฺขํ นิคจฺฉติฯ  
</p>
  
<p>
‘‘หนฺตา ลภติ  
ลภติ หนฺตา (สี. สฺยา. กํ.)  
หนฺตารํ, เชตารํ ลภเต ชยํ;  
  
อโกฺกสโก จ อโกฺกสํ, โรเสตารญฺจ โรสโก;  
  
อถ กมฺมวิวเฎฺฎน, โส วิลุโตฺต วิลุปฺปตี’’ติฯ  
</p>
  
<h3>๖. มลฺลิกาสุตฺตํ</h3>
<p> สาวตฺถินิทานํ  ฯ อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ อถ โข อญฺญตโร ปุริโส เยน ราชา ปเสนทิ โกสโล เตนุปสงฺกมิ; อุปสงฺกมิตฺวา รโญฺญ ปเสนทิสฺส โกสลสฺส อุปกณฺณเก อาโรเจสิ – ‘‘มลฺลิกา, เทว, เทวี ธีตรํ วิชาตา’’ติฯ เอวํ วุเตฺต, ราชา ปเสนทิ โกสโล อนตฺตมโน อโหสิฯ</p>


<p>อถ โข ภควา ราชานํ ปเสนทิํ โกสลํ อนตฺตมนตํ วิทิตฺวา ตายํ เวลายํ อิมา คาถาโย อภาสิ –</p>


<p>
‘‘อิตฺถีปิ หิ เอกจฺจิยา, เสยฺยา โปส ชนาธิป;  
  
เมธาวินี สีลวตี, สสฺสุเทวา ปติพฺพตาฯ  
</p>
  
<p>
‘‘ตสฺสา  
โย ชายติ โปโส, สูโร โหติ ทิสมฺปติ;  
  
ตาทิสา สุภคิยา  
สุภริยาปุโตฺต (ก.)  
ปุโตฺต, รชฺชมฺปิ อนุสาสตี’’ติฯ  
</p>
  
<h3>๗. อปฺปมาทสุตฺตํ</h3>
<p> สาวตฺถินิทานํ ฯ เอกมนฺตํ นิสีทิฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘อตฺถิ นุ โข, ภเนฺต, เอโก ธโมฺม โย อุโภ อเตฺถ สมธิคฺคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจา’’ติ?</p>


<p>‘‘อตฺถิ โข, มหาราช, เอโก ธโมฺม โย อุโภ อเตฺถ สมธิคฺคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจา’’ติฯ</p>


<p>‘‘กตโม  ปน, ภเนฺต, เอโก ธโมฺม, โย อุโภ อเตฺถ สมธิคฺคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจา’’ติ?</p>


<p>‘‘อปฺปมาโท โข, มหาราช, เอโก ธโมฺม, โย อุโภ อเตฺถ สมธิคฺคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจาติฯ เสยฺยถาปิ, มหาราช, ยานิ กานิจิ ชงฺคลานํ  ปาณานํ ปทชาตานิ, สพฺพานิ ตานิ หตฺถิปเท สโมธานํ คจฺฉนฺติ, หตฺถิปทํ เตสํ อคฺคมกฺขายติ – ยทิทํ มหนฺตเตฺตน; เอวเมว โข, มหาราช, อปฺปมาโท เอโก ธโมฺม, โย อุโภ  อเตฺถ สมธิคฺคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจา’’ติฯ อิทมโวจ…เป.…</p>


<p>
‘‘อายุํ อโรคิยํ วณฺณํ, สคฺคํ อุจฺจากุลีนตํ;  
  
รติโย ปตฺถยเนฺตน, อุฬารา อปราปราฯ  
</p>
  
<p>
‘‘อปฺปมาทํ ปสํสนฺติ, ปุญฺญกิริยาสุ ปณฺฑิตา;  
  
อปฺปมโตฺต อุโภ อเตฺถ, อธิคฺคณฺหาติ ปณฺฑิโตฯ  
</p>
  
<p>
‘‘ทิเฎฺฐ  
ธเมฺม จ โย อโตฺถ, โย จโตฺถ สมฺปรายิโก;  
  
อตฺถาภิสมยา ธีโร, ปณฺฑิโตติ ปวุจฺจตี’’ติฯ  
</p>
  
<h3>๘. กลฺยาณมิตฺตสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘อิธ มยฺหํ , ภเนฺต, รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘สฺวากฺขาโต ภควตา ธโมฺม, โส จ โข กลฺยาณมิตฺตสฺส กลฺยาณสหายสฺส กลฺยาณสมฺปวงฺกสฺส, โน ปาปมิตฺตสฺส โน ปาปสหายสฺส โน ปาปสมฺปวงฺกสฺสา’’’ติฯ</p>


<p>‘‘เอวเมตํ, มหาราช, เอวเมตํ, มหาราช! สฺวากฺขาโต , มหาราช, มยา ธโมฺมฯ โส จ โข กลฺยาณมิตฺตสฺส กลฺยาณสหายสฺส กลฺยาณสมฺปวงฺกสฺส, โน ปาปมิตฺตสฺส โน ปาปสหายสฺส โน ปาปสมฺปวงฺกสฺสาติฯ</p>


<p>‘‘เอกมิทาหํ, มหาราช, สมยํ สเกฺกสุ วิหรามิ นครกํ นาม สกฺยานํ นิคโมฯ อถ โข, มหาราช, อานโนฺท ภิกฺขุ เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข, มหาราช, อานโนฺท ภิกฺขุ มํ เอตทโวจ – ‘อุปฑฺฒมิทํ, ภเนฺต, พฺรหฺมจริยสฺส – ยทิทํ กลฺยาณมิตฺตตา กลฺยาณสหายตา กลฺยาณสมฺปวงฺกตา’’’ติฯ</p>


<p>‘‘เอวํ วุตฺตาหํ, มหาราช, อานนฺทํ ภิกฺขุํ เอตทโวจํ – ‘มา เหวํ, อานนฺท, มา เหวํ, อานนฺท! สกลเมว หิทํ, อานนฺท, พฺรหฺมจริยํ – ยทิทํ กลฺยาณมิตฺตตา  กลฺยาณสหายตา กลฺยาณสมฺปวงฺกตาฯ กลฺยาณมิตฺตเสฺสตํ, อานนฺท, ภิกฺขุโน ปาฎิกงฺขํ กลฺยาณสหายสฺส กลฺยาณสมฺปวงฺกสฺส อริยํ อฎฺฐงฺคิกํ มคฺคํ ภาเวสฺสติ อริยํ อฎฺฐงฺคิกํ มคฺคํ พหุลีกริสฺสติ’’’ฯ</p>


<p>‘‘กถญฺจ, อานนฺท, ภิกฺขุ กลฺยาณมิโตฺต กลฺยาณสหาโย กลฺยาณสมฺปวโงฺก  อริยํ อฎฺฐงฺคิกํ มคฺคํ ภาเวติ, อริยํ อฎฺฐงฺคิกํ มคฺคํ พหุลีกโรติ? อิธานนฺท, ภิกฺขุ สมฺมาทิฎฺฐิํ ภาเวติ  วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํ, สมฺมาสงฺกปฺปํ ภาเวติ…เป.… สมฺมาวาจํ ภาเวติ…เป.… สมฺมากมฺมนฺตํ ภาเวติ…เป.… สมฺมาอาชีวํ ภาเวติ…เป.… สมฺมาวายามํ ภาเวติ…เป.… สมฺมาสติํ ภาเวติ…เป.… สมฺมาสมาธิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ เอวํ โข, อานนฺท, ภิกฺขุ กลฺยาณมิโตฺต กลฺยาณสหาโย กลฺยาณสมฺปวโงฺก อริยํ อฎฺฐงฺคิกํ มคฺคํ ภาเวติ, อริยํ อฎฺฐงฺคิกํ มคฺคํ พหุลีกโรติฯ ตทมินาเปตํ, อานนฺท, ปริยาเยน เวทิตพฺพํ ยถา สกลเมวิทํ พฺรหฺมจริยํ – ยทิทํ กลฺยาณมิตฺตตา กลฺยาณสหายตา กลฺยาณสมฺปวงฺกตา’’ติฯ</p>


<p>‘‘มมญฺหิ, อานนฺท, กลฺยาณมิตฺตํ อาคมฺม ชาติธมฺมา สตฺตา ชาติยา ปริมุจฺจนฺติ, ชราธมฺมา สตฺตา ชราย ปริมุจฺจนฺติ, พฺยาธิธมฺมา สตฺตา พฺยาธิโต ปริมุจฺจนฺติ, มรณธมฺมา สตฺตา มรเณน ปริมุจฺจนฺติ, โสกปริเทวทุกฺขโทมนสฺสุปายาสธมฺมา สตฺตา โสกปริเทวทุกฺขโทมนสฺสุปายาเสหิ ปริมุจฺจนฺติฯ อิมินา โข เอตํ, อานนฺท, ปริยาเยน เวทิตพฺพํ ยถา สกลเมวิทํ  พฺรหฺมจริยํ – ยทิทํ กลฺยาณมิตฺตตา กลฺยาณสหายตา กลฺยาณสมฺปวงฺกตา’’ติฯ</p>


<p>‘‘ตสฺมาติห เต, มหาราช, เอวํ สิกฺขิตพฺพํ – ‘กลฺยาณมิโตฺต ภวิสฺสามิ กลฺยาณสหาโย กลฺยาณสมฺปวโงฺก’ติฯ เอวญฺหิ เต , มหาราช, สิกฺขิตพฺพํฯ</p>


<p>‘‘กลฺยาณมิตฺตสฺส เต, มหาราช, กลฺยาณสหายสฺส กลฺยาณสมฺปวงฺกสฺส อยํ เอโก  ธโมฺม อุปนิสฺสาย วิหาตโพฺพ – อปฺปมาโท กุสเลสุ ธเมฺมสุฯ</p>


<p>‘‘อปฺปมตฺตสฺส เต, มหาราช, วิหรโต อปฺปมาทํ อุปนิสฺสาย, อิตฺถาคารสฺส อนุยนฺตสฺส เอวํ ภวิสฺสติ – ‘ราชา โข อปฺปมโตฺต วิหรติ, อปฺปมาทํ อุปนิสฺสายฯ หนฺท, มยมฺปิ อปฺปมตฺตา วิหราม, อปฺปมาทํ อุปนิสฺสายา’’’ติฯ</p>


<p>‘‘อปฺปมตฺตสฺส  เต, มหาราช, วิหรโต อปฺปมาทํ อุปนิสฺสาย, ขตฺติยานมฺปิ อนุยนฺตานํ เอวํ ภวิสฺสติ – ‘ราชา โข อปฺปมโตฺต วิหรติ อปฺปมาทํ อุปนิสฺสายฯ หนฺท, มยมฺปิ อปฺปมตฺตา วิหราม, อปฺปมาทํ อุปนิสฺสายา’’’ติฯ</p>


<p>‘‘อปฺปมตฺตสฺส เต, มหาราช, วิหรโต อปฺปมาทํ อุปนิสฺสาย, พลกายสฺสปิ เอวํ ภวิสฺสติ – ‘ราชา โข อปฺปมโตฺต วิหรติ อปฺปมาทํ อุปนิสฺสายฯ หนฺท, มยมฺปิ อปฺปมตฺตา วิหราม, อปฺปมาทํ อุปนิสฺสายา’’’ติฯ</p>


<p>‘‘อปฺปมตฺตสฺส เต, มหาราช, วิหรโต อปฺปมาทํ อุปนิสฺสาย, เนคมชานปทสฺสปิ เอวํ ภวิสฺสติ – ‘ราชา โข อปฺปมโตฺต วิหรติ, อปฺปมาทํ อุปนิสฺสายฯ หนฺท, มยมฺปิ อปฺปมตฺตา วิหราม, อปฺปมาทํ อุปนิสฺสายา’’’ติ?</p>


<p>‘‘อปฺปมตฺตสฺส เต, มหาราช, วิหรโต อปฺปมาทํ อุปนิสฺสาย, อตฺตาปิ คุโตฺต รกฺขิโต ภวิสฺสติ – อิตฺถาคารมฺปิ คุตฺตํ รกฺขิตํ ภวิสฺสติ, โกสโกฎฺฐาคารมฺปิ คุตฺตํ รกฺขิตํ ภวิสฺสตี’’ติฯ อิทมโวจ…เป.…</p>


<p>
‘‘โภเค  
ปตฺถยมาเนน, อุฬาเร อปราปเร;  
  
อปฺปมาทํ ปสํสนฺติ, ปุญฺญกิริยาสุ ปณฺฑิตาฯ  
</p>
  
<p>
‘‘อปฺปมโตฺต อุโภ อเตฺถ, อธิคฺคณฺหาติ ปณฺฑิโต;  
  
ทิเฎฺฐ  
ธเมฺม จ โย อโตฺถ, โย จโตฺถ สมฺปรายิโก;  
  
อตฺถาภิสมยา ธีโร, ปณฺฑิโตติ ปวุจฺจตี’’ติฯ  
</p>
  
<h3>๙. ปฐมอปุตฺตกสุตฺตํ</h3>
<p> สาวตฺถินิทานํฯ อถ โข ราชา ปเสนทิ โกสโล ทิวา ทิวสฺส เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข ราชานํ ปเสนทิํ โกสลํ ภควา เอตทโวจ – ‘‘หนฺท, กุโต นุ ตฺวํ, มหาราช, อาคจฺฉสิ ทิวา ทิวสฺสา’’ติ?</p>


<p>‘‘อิธ, ภเนฺต, สาวตฺถิยํ เสฎฺฐิ คหปติ กาลงฺกโตฯ ตมหํ อปุตฺตกํ สาปเตยฺยํ ราชเนฺตปุรํ อติหริตฺวา อาคจฺฉามิฯ อสีติ, ภเนฺต, สตสหสฺสานิ หิรญฺญเสฺสว, โก ปน  วาโท รูปิยสฺส ! ตสฺส โข ปน, ภเนฺต, เสฎฺฐิสฺส คหปติสฺส เอวรูโป ภตฺตโภโค อโหสิ – กณาชกํ ภุญฺชติ พิลงฺคทุติยํฯ เอวรูโป วตฺถโภโค อโหสิ – สาณํ ธาเรติ ติปกฺขวสนํฯ เอวรูโป ยานโภโค อโหสิ – ชชฺชรรถเกน ยาติ ปณฺณฉตฺตเกน ธาริยมาเนนา’’ติฯ</p>


<p>‘‘เอวเมตํ, มหาราช, เอวเมตํ, มหาราช! อสปฺปุริโส โข, มหาราช, อุฬาเร โภเค ลภิตฺวา เนวตฺตานํ สุเขติ ปีเณติ, น มาตาปิตโร สุเขติ ปีเณติ, น ปุตฺตทารํ สุเขติ ปีเณติ, น ทาสกมฺมกรโปริเส  สุเขติ ปีเณติ, น มิตฺตามเจฺจ สุเขติ ปีเณติ, น สมณพฺราหฺมเณสุ อุทฺธคฺคิกํ ทกฺขิณํ ปติฎฺฐาเปติ โสวคฺคิกํ สุขวิปากํ สคฺคสํวตฺตนิกํฯ ตสฺส เต โภเค เอวํ สมฺมา อปริภุญฺชิยมาเน  ราชาโน วา หรนฺติ โจรา วา หรนฺติ อคฺคิ วา ฑหติ อุทกํ วา วหติ อปฺปิยา วา ทายาทา หรนฺติฯ เอวํส เต , มหาราช, โภคา สมฺมา อปริภุญฺชิยมานา ปริกฺขยํ คจฺฉนฺติ, โน ปริโภคํฯ</p>


<p>‘‘เสยฺยถาปิ, มหาราช, อมนุสฺสฎฺฐาเน โปกฺขรณี อโจฺฉทกา สีโตทกา สาโตทกา เสโตทกา สุปติตฺถา รมณียาฯ ตํ ชโน เนว หเรยฺย น ปิเวยฺย น นหาเยยฺย น ยถาปจฺจยํ วา กเรยฺยฯ เอวญฺหิ ตํ, มหาราช, อุทกํ สมฺมา อปริภุญฺชิยมานํ  ปริกฺขยํ คเจฺฉยฺย , โน ปริโภคํฯ เอวเมว โข, มหาราช, อสปฺปุริโส อุฬาเร โภเค ลภิตฺวา เนวตฺตานํ สุเขติ ปีเณติ, น มาตาปิตโร สุเขติ ปีเณติ, น ปุตฺตทารํ สุเขติ ปีเณติ, น ทาสกมฺมกรโปริเส สุเขติ ปีเณติ, น มิตฺตามเจฺจ สุเขติ ปีเณติ, น สมณพฺราหฺมเณสุ อุทฺธคฺคิกํ ทกฺขิณํ ปติฎฺฐาเปติ โสวคฺคิกํ สุขวิปากํ สคฺคสํวตฺตนิกํฯ ตสฺส เต โภเค เอวํ สมฺมา อปริภุญฺชิยมาเน ราชาโน วา หรนฺติ โจรา วา หรนฺติ อคฺคิ วา ฑหติ อุทกํ วา วหติ อปฺปิยา วา ทายาทา หรนฺติฯ เอวํส เต , มหาราช, โภคา สมฺมา อปริภุญฺชิยมานา ปริกฺขยํ คจฺฉนฺติ, โน ปริโภคํฯ</p>


<p>‘‘สปฺปุริโส จ โข, มหาราช, อุฬาเร โภเค ลภิตฺวา อตฺตานํ สุเขติ ปีเณติ, มาตาปิตโร สุเขติ ปีเณติ, ปุตฺตทารํ สุเขติ ปีเณติ, ทาสกมฺมกรโปริเส สุเขติ ปีเณติ, มิตฺตามเจฺจ สุเขติ ปีเณติ, สมณพฺราหฺมเณสุ อุทฺธคฺคิกํ ทกฺขิณํ ปติฎฺฐาเปติ โสวคฺคิกํ  สุขวิปากํ สคฺคสํวตฺตนิกํฯ ตสฺส เต โภเค เอวํ สมฺมา ปริภุญฺชิยมาเน เนว ราชาโน หรนฺติ  , น โจรา หรนฺติ, น อคฺคิ ฑหติ, น อุทกํ วหติ, น อปฺปิยา ทายาทา หรนฺติฯ เอวํส เต, มหาราช, โภคา สมฺมา ปริภุญฺชิยมานา ปริโภคํ คจฺฉนฺติ, โน ปริกฺขยํฯ</p>


<p>‘‘เสยฺยถาปิ, มหาราช, คามสฺส วา นิคมสฺส วา อวิทูเร โปกฺขรณี อโจฺฉทกา สีโตทกา สาโตทกา เสโตทกา สุปติตฺถา รมณียาฯ ตญฺจ อุทกํ ชโน หเรยฺยปิ ปิเวยฺยปิ นหาเยยฺยปิ ยถาปจฺจยมฺปิ กเรยฺยฯ เอวญฺหิ ตํ, มหาราช, อุทกํ สมฺมา ปริภุญฺชิยมานํ ปริโภคํ คเจฺฉยฺย, โน ปริกฺขยํฯ เอวเมว โข, มหาราช, สปฺปุริโส อุฬาเร โภเค ลภิตฺวา อตฺตานํ สุเขติ ปีเณติ, มาตาปิตโร สุเขติ ปีเณติ, ปุตฺตทารํ สุเขติ ปีเณติ, ทาสกมฺมกรโปริเส สุเขติ ปีเณติ, มิตฺตามเจฺจ สุเขติ ปีเณติ, สมณพฺราหฺมเณสุ อุทฺธคฺคิกํ ทกฺขิณํ ปติฎฺฐาเปติ โสวคฺคิกํ สุขวิปากํ สคฺคสํวตฺตนิกํฯ ตสฺส เต โภเค เอวํ สมฺมา ปริภุญฺชิยมาเน เนว ราชาโน หรนฺติ, น โจรา หรนฺติ, น อคฺคิ ฑหติ, น อุทกํ วหติ, น อปฺปิยา ทายาทา หรนฺติฯ เอวํส เต, มหาราช, โภคา สมฺมา ปริภุญฺชิยมานา ปริโภคํ คจฺฉนฺติ, โน ปริกฺขย’’นฺติฯ</p>


<p>
‘‘อมนุสฺสฎฺฐาเน  
อุทกํว สีตํ,  
  
ตทเปยฺยมานํ ปริโสสเมติ;  
  
เอวํ ธนํ กาปุริโส ลภิตฺวา,  
  
เนวตฺตนา ภุญฺชติ โน ททาติฯ  
</p>
  
<p>
ธีโร จ วิญฺญู อธิคมฺม โภเค,  
  
โส ภุญฺชติ กิจฺจกโร จ โหติ;  
  
โส ญาติสงฺฆํ นิสโภ ภริตฺวา,  
  
อนินฺทิโต สคฺคมุเปติ ฐาน’’นฺติฯ  
</p>
  
<h3>๑๐. ทุติยอปุตฺตกสุตฺตํ</h3>
<p> อถ  โข ราชา ปเสนทิ โกสโล ทิวา ทิวสฺส เยน ภควา เตนุปสงฺกมิ; อุปสงฺกมิตฺวา  เอกมนฺตํ นิสินฺนํ โข ราชานํ ปเสนทิํ โกสลํ ภควา เอตทโวจ – ‘‘หนฺท, กุโต นุ ตฺวํ, มหาราช, อาคจฺฉสิ ทิวา ทิวสฺสา’’ติ?</p>


<p>‘‘อิธ, ภเนฺต, สาวตฺถิยํ เสฎฺฐิ คหปติ กาลงฺกโตฯ ตมหํ อปุตฺตกํ สาปเตยฺยํ ราชเนฺตปุรํ อติหริตฺวา อาคจฺฉามิฯ สตํ, ภเนฺต, สตสหสฺสานิ หิรญฺญเสฺสว, โก ปน วาโท รูปิยสฺส! ตสฺส โข ปน, ภเนฺต, เสฎฺฐิสฺส คหปติสฺส เอวรูโป ภตฺตโภโค อโหสิ – กณาชกํ ภุญฺชติ พิลงฺคทุติยํฯ เอวรูโป วตฺถโภโค อโหสิ – สาณํ ธาเรติ ติปกฺขวสนํ ฯ เอวรูโป ยานโภโค อโหสิ – ชชฺชรรถเกน ยาติ ปณฺณฉตฺตเกน ธาริยมาเนนา’’ติฯ</p>


<p>‘‘เอวเมตํ, มหาราช, เอวเมตํ, มหาราช! ภูตปุพฺพํ โส, มหาราช, เสฎฺฐิ คหปติ ตคฺครสิขิํ นาม ปเจฺจกสมฺพุทฺธํ ปิณฺฑปาเตน ปฎิปาเทสิฯ ‘เทถ สมณสฺส ปิณฺฑ’นฺติ วตฺวา อุฎฺฐายาสนา ปกฺกามิฯ ทตฺวา จ ปน ปจฺฉา วิปฺปฎิสารี อโหสิ – ‘วรเมตํ ปิณฺฑปาตํ ทาสา วา กมฺมกรา วา ภุเญฺชยฺยุ’นฺติฯ ภาตุ จ ปน เอกปุตฺตกํ สาปเตยฺยสฺส การณา ชีวิตา โวโรเปสิฯ</p>


<p>‘‘ยํ โข โส, มหาราช, เสฎฺฐิ คหปติ ตคฺครสิขิํ ปเจฺจกสมฺพุทฺธํ ปิณฺฑปาเตน ปฎิปาเทสิ, ตสฺส กมฺมสฺส วิปาเกน สตฺตกฺขตฺตุํ สุคติํ สคฺคํ โลกํ อุปปชฺชิฯ ตเสฺสว  กมฺมสฺส วิปากาวเสเสน อิมิสฺสาเยว สาวตฺถิยา  สตฺตกฺขตฺตุํ เสฎฺฐิตฺตํ กาเรสิฯ ยํ โข โส, มหาราช, เสฎฺฐิ คหปติ ทตฺวา ปจฺฉา วิปฺปฎิสารี อโหสิ – ‘วรเมตํ ปิณฺฑปาตํ ทาสา วา กมฺมกรา วา ภุเญฺชยฺยุ’นฺติ, ตสฺส กมฺมสฺส วิปาเกน นาสฺสุฬาราย ภตฺตโภคาย จิตฺตํ นมติ, นาสฺสุฬาราย วตฺถโภคาย จิตฺตํ นมติ, นาสฺสุฬาราย ยานโภคาย จิตฺตํ นมติ, นาสฺสุฬารานํ ปญฺจนฺนํ กามคุณานํ โภคาย จิตฺตํ นมติฯ ยํ โข โส, มหาราช, เสฎฺฐิ คหปติ ภาตุ จ ปน เอกปุตฺตกํ สาปเตยฺยสฺส การณา ชีวิตา โวโรเปสิ, ตสฺส กมฺมสฺส วิปาเกน พหูนิ วสฺสานิ พหูนิ วสฺสสตานิ พหูนิ วสฺสสหสฺสานิ พหูนิ วสฺสสตสหสฺสานิ นิรเย ปจฺจิตฺถฯ ตเสฺสว กมฺมสฺส วิปากาวเสเสน อิทํ สตฺตมํ อปุตฺตกํ สาปเตยฺยํ ราชโกสํ ปเวเสติฯ ตสฺส โข, มหาราช, เสฎฺฐิสฺส คหปติสฺส ปุราณญฺจ ปุญฺญํ ปริกฺขีณํ, นวญฺจ ปุญฺญํ อนุปจิตํฯ อชฺช ปน, มหาราช, เสฎฺฐิ คหปติ มหาโรรุเว นิรเย ปจฺจตี’’ติ ฯ ‘‘เอวํ, ภเนฺต, เสฎฺฐิ คหปติ มหาโรรุวํ นิรยํ อุปปโนฺน’’ติฯ ‘‘เอวํ , มหาราช, เสฎฺฐิ คหปติ มหาโรรุวํ นิรยํ อุปปโนฺน’’ติฯ อิทมโวจ…เป.…ฯ</p>


<p>
‘‘ธญฺญํ ธนํ รชตํ ชาตรูปํ, ปริคฺคหํ วาปิ ยทตฺถิ กิญฺจิ;  
  
ทาสา กมฺมกรา เปสฺสา, เย จสฺส อนุชีวิโนฯ  
</p>
  
<p>
‘‘สพฺพํ  
นาทาย คนฺตพฺพํ, สพฺพํ นิกฺขิปฺปคามินํ  
นิกฺขีปคามินํ (สฺยา. กํ. ก.)  
;  
  
ยญฺจ กโรติ กาเยน, วาจาย อุท เจตสาฯ  
</p>
  
<p>
‘‘ตญฺหิ ตสฺส สกํ โหติ, ตญฺจ อาทาย คจฺฉติ;  
  
ตญฺจสฺส อนุคํ โหติ, ฉายาว อนปายินีฯ  
</p>
  
<p>
‘‘ตสฺมา กเรยฺย กลฺยาณํ, นิจยํ สมฺปรายิกํ;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺตฺนฺตฺติฯ  
</p>
  
ทุติโย วโคฺคฯ  
</p>
  
<p>ตสฺสุทฺทานํ –</p>


<p>
ชฎิลา ปญฺจ ราชาโน, โทณปากกุเรน จ;  
  
สงฺคาเมน เทฺว วุตฺตานิ, มลฺลิกา  
ธีตรา (พหูสุ)  
เทฺว อปฺปมาเทน จ;  
  
อปุตฺตเกน เทฺว วุตฺตา, วโคฺค เตน ปวุจฺจตีติฯ  
</p>
  
<h2>๓. ตติยวโคฺค</h2>
<h3>๑. ปุคฺคลสุตฺตํ</h3>
<p> สาวตฺถินิทานํ   ฯ อถ โข ราชา ปเสนทิ โกสโล เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข ราชานํ ปเสนทิํ โกสลํ ภควา เอตทโวจ – ‘‘จตฺตาโรเม, มหาราช, ปุคฺคลา สโนฺต สํวิชฺชมานา โลกสฺมิํฯ กตเม จตฺตาโร? ตโมตมปรายโน, ตโมโชติปรายโน, โชติตมปรายโน, โชติโชติปรายโน’’ฯ</p>


<p>‘‘กถญฺจ, มหาราช ปุคฺคโล ตโมตมปรายโน โหติ? อิธ, มหาราช, เอกโจฺจ ปุคฺคโล นีเจ กุเล ปจฺจาชาโต โหติ, จณฺฑาลกุเล วา เวนกุเล  วา เนสาทกุเล วา รถการกุเล วา ปุกฺกุสกุเล วา ทลิเทฺท อปฺปนฺนปานโภชเน กสิรวุตฺติเก , ยตฺถ กสิเรน ฆาสจฺฉาโท ลพฺภติฯ โส จ โหติ ทุพฺพโณฺณ ทุทฺทสิโก โอโกฎิมโก พวฺหาพาโธ  กาโณ วา กุณี วา ขโญฺช วา ปกฺขหโต วา, น ลาภี อนฺนสฺส ปานสฺส วตฺถสฺส ยานสฺส มาลาคนฺธวิเลปนสฺส เสยฺยาวสถปทีเปยฺยสฺสฯ โส กาเยน ทุจฺจริตํ จรติ, วาจาย ทุจฺจริตํ จรติ, มนสา ทุจฺจริตํ จรติฯ โส กาเยน ทุจฺจริตํ จริตฺวา วาจาย ทุจฺจริตํ จริตฺวา มนสา ทุจฺจริตํ จริตฺวา, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ</p>


<p>‘‘เสยฺยถาปิ, มหาราช , ปุริโส อนฺธการา วา อนฺธการํ คเจฺฉยฺย, ตมา วา ตมํ คเจฺฉยฺย, โลหิตมลา วา โลหิตมลํ คเจฺฉยฺยฯ ตถูปมาหํ, มหาราช, อิมํ ปุคฺคลํ วทามิฯ เอวํ โข, มหาราช, ปุคฺคโล ตโมตมปรายโน โหติฯ</p>


<p>‘‘กถญฺจ, มหาราช, ปุคฺคโล ตโมโชติปรายโน โหติ? อิธ, มหาราช, เอกโจฺจ ปุคฺคโล นีเจ กุเล ปจฺจาชาโต โหติ, จณฺฑาลกุเล วา เวนกุเล วา เนสาทกุเล วา รถการกุเล วา ปุกฺกุสกุเล วา ทลิเทฺท อปฺปนฺนปานโภชเน กสิรวุตฺติเก, ยตฺถ กสิเรน ฆาสจฺฉาโท ลพฺภติฯ โส จ โข โหติ ทุพฺพโณฺณ ทุทฺทสิโก  โอโกฎิมโก พวฺหาพาโธ, กาโณ วา  กุณี วา ขโญฺช วา ปกฺขหโต วา, น ลาภี อนฺนสฺส ปานสฺส วตฺถสฺส ยานสฺส มาลาคนฺธวิเลปนสฺส เสยฺยาวสถปทีเปยฺยสฺสฯ โส กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ โส กาเยน สุจริตํ จริตฺวา วาจาย สุจริตํ จริตฺวา มนสา สุจริตํ จริตฺวา, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ</p>


<p>‘‘เสยฺยถาปิ, มหาราช, ปุริโส ปถวิยา วา ปลฺลงฺกํ อาโรเหยฺย, ปลฺลงฺกา วา อสฺสปิฎฺฐิํ อาโรเหยฺย, อสฺสปิฎฺฐิยา วา หตฺถิกฺขนฺธํ อาโรเหยฺย, หตฺถิกฺขนฺธา วา ปาสาทํ อาโรเหยฺยฯ ตถูปมาหํ, มหาราช, อิมํ ปุคฺคลํ วทามิฯ เอวํ โข, มหาราช, ปุคฺคโล ตโมโชติปรายโน โหติฯ</p>


<p>‘‘กถญฺจ, มหาราช, ปุคฺคโล โชติตมปรายโน โหติ? อิธ , มหาราช, เอกโจฺจ ปุคฺคโล อุเจฺจ กุเล ปจฺจาชาโต โหติ, ขตฺติยมหาสาลกุเล วา พฺราหฺมณมหาสาลกุเล วา คหปติมหาสาลกุเล วา, อเฑฺฒ มหทฺธเน มหาโภเค ปหูตชาตรูปรชเต  ปหูตวิตฺตูปกรเณ ปหูตธนธเญฺญฯ โส จ โหติ อภิรูโป ทสฺสนีโย ปาสาทิโก, ปรมาย วณฺณโปกฺขรตาย สมนฺนาคโต, ลาภี อนฺนสฺส ปานสฺส วตฺถสฺส ยานสฺส มาลาคนฺธวิเลปนสฺส เสยฺยาวสถปทีเปยฺยสฺสฯ โส กาเยน ทุจฺจริตํ จรติ, วาจาย ทุจฺจริตํ จรติ, มนสา ทุจฺจริตํ จรติฯ โส กาเยน ทุจฺจริตํ จริตฺวา วาจาย ทุจฺจริตํ จริตฺวา มนสา ทุจฺจริตํ จริตฺวา, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ</p>


<p>‘‘เสยฺยถาปิ, มหาราช, ปุริโส ปาสาทา วา หตฺถิกฺขนฺธํ โอโรเหยฺย, หตฺถิกฺขนฺธา วา อสฺสปิฎฺฐิํ โอโรเหยฺย, อสฺสปิฎฺฐิยา วา ปลฺลงฺกํ โอโรเหยฺย, ปลฺลงฺกา วา ปถวิํ โอโรเหยฺย, ปถวิยา วา อนฺธการํ ปวิเสยฺยฯ ตถูปมาหํ, มหาราช, อิมํ ปุคฺคลํ วทามิฯ เอวํ โข, มหาราช, ปุคฺคโล โชติตมปรายโน โหติฯ</p>


<p>‘‘กถญฺจ, มหาราช, ปุคฺคโล โชติโชติปรายโน โหติ? อิธ, มหาราช, เอกโจฺจ ปุคฺคโล อุเจฺจ กุเล ปจฺจาชาโต โหติ, ขตฺติยมหาสาลกุเล วา พฺราหฺมณมหาสาลกุเล วา คหปติมหาสาลกุเล  วา, อเฑฺฒ มหทฺธเน มหาโภเค ปหูตชาตรูปรชเต ปหูตวิตฺตูปกรเณ  ปหูตธนธเญฺญฯ โส จ โหติ อภิรูโป ทสฺสนีโย ปาสาทิโก, ปรมาย วณฺณโปกฺขรตาย สมนฺนาคโต , ลาภี อนฺนสฺส ปานสฺส วตฺถสฺส ยานสฺส มาลาคนฺธวิเลปนสฺส เสยฺยาวสถปทีเปยฺยสฺสฯ โส กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ โส กาเยน สุจริตํ จริตฺวา วาจาย สุจริตํ จริตฺวา มนสา สุจริตํ จริตฺวา, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ</p>


<p>‘‘เสยฺยถาปิ, มหาราช, ปุริโส ปลฺลงฺกา วา ปลฺลงฺกํ สงฺกเมยฺย, อสฺสปิฎฺฐิยา วา อสฺสปิฎฺฐิํ สงฺกเมยฺย, หตฺถิกฺขนฺธา วา หตฺถิกฺขนฺธํ สงฺกเมยฺย, ปาสาทา วา ปาสาทํ สงฺกเมยฺยฯ ตถูปมาหํ, มหาราช, อิมํ ปุคฺคลํ วทามิฯ เอวํ โข, มหาราช, ปุคฺคโล โชติโชติปรายโน โหติฯ อิเม  โข, มหาราช, จตฺตาโร ปุคฺคลา สโนฺต สํวิชฺชมานา โลกสฺมิ’’นฺติฯ อิทมโวจ…เป.…</p>


<p>
‘‘ทลิโทฺท ปุริโส ราช, อสฺสโทฺธ โหติ มจฺฉรี;  
  
กทริโย ปาปสงฺกโปฺป, มิจฺฉาทิฎฺฐิ อนาทโรฯ  
</p>
  
<p>
‘‘สมเณ พฺราหฺมเณ วาปิ, อเญฺญ วาปิ วนิพฺพเก;  
  
อโกฺกสติ ปริภาสติ, นตฺถิโก โหติ โรสโกฯ  
</p>
  
<p>
‘‘ททมานํ นิวาเรติ, ยาจมานาน โภชนํ;  
  
ตาทิโส ปุริโส ราช, มียมาโน ชนาธิป;  
  
อุเปติ นิรยํ โฆรํ, ตโมตมปรายโนฯ  
</p>
  
<p>
‘‘ทลิโทฺท ปุริโส ราช, สโทฺธ โหติ อมจฺฉรี;  
  
ททาติ  
เสฎฺฐสงฺกโปฺป, อพฺยคฺคมนโส นโรฯ  
</p>
  
<p>
‘‘สมเณ พฺราหฺมเณ วาปิ, อเญฺญ วาปิ วนิพฺพเก;  
  
อุฎฺฐาย อภิวาเทติ, สมจริยาย สิกฺขติฯ  
</p>
  
<p>
‘‘ททมานํ  
น วาเรติ  
น นิวาเรติ (สี.)  
, ยาจมานาน โภชนํ;  
  
ตาทิโส ปุริโส ราช, มียมาโน ชนาธิป;  
  
อุเปติ ติทิวํ ฐานํ, ตโมโชติปรายโนฯ  
</p>
  
<p>
‘‘อโฑฺฒ  
เจ  
อโฑฺฒ เว (ปี. ก.)  
ปุริโส ราช, อสฺสโทฺธ โหติ มจฺฉรี;  
  
กทริโย ปาปสงฺกโปฺป, มิจฺฉาทิฎฺฐิ อนาทโรฯ  
</p>
  
<p>
‘‘สมเณ พฺราหฺมเณ วาปิ, อเญฺญ วาปิ วนิพฺพเก;  
  
อโกฺกสติ ปริภาสติ, นตฺถิโก โหติ โรสโกฯ  
</p>
  
<p>
‘‘ททมานํ นิวาเรติ, ยาจมานาน โภชนํ;  
  
ตาทิโส ปุริโส ราช, มียมาโน ชนาธิป;  
  
อุเปติ นิรยํ โฆรํ, โชติตมปรายโนฯ  
</p>
  
<p>
‘‘อโฑฺฒ เจ ปุริโส ราช, สโทฺธ โหติ อมจฺฉรี;  
  
ททาติ เสฎฺฐสงฺกโปฺป, อพฺยคฺคมนโส นโรฯ  
</p>
  
<p>
‘‘สมเณ พฺราหฺมเณ วาปิ, อเญฺญ วาปิ วนิพฺพเก;  
  
อุฎฺฐาย อภิวาเทติ, สมจริยาย สิกฺขติฯ  
</p>
  
<p>
‘‘ททมานํ น วาเรติ, ยาจมานาน โภชนํ;  
  
ตาทิโส ปุริโส ราช, มียมาโน ชนาธิป;  
  
อุเปติ ติทิวํ ฐานํ, โชติโชติปรายโน’’ติฯ  
</p>
  
<h3>๒. อยฺยิกาสุตฺตํ</h3>
<p> สาวตฺถินิทานํ ฯ เอกมนฺตํ นิสินฺนํ โข ราชานํ ปเสนทิํ โกสลํ ภควา  เอตทโวจ – ‘‘หนฺท, กุโต นุ ตฺวํ, มหาราช, อาคจฺฉสิ ทิวาทิวสฺสา’’ติ?</p>


<p>‘‘อยฺยิกา  เม, ภเนฺต, กาลงฺกตา ชิณฺณา วุฑฺฒา มหลฺลิกา อทฺธคตา วโยอนุปฺปตฺตา วีสวสฺสสติกา ชาติยาฯ อยฺยิกา โข ปน เม, ภเนฺต, ปิยา โหติ มนาปาฯ หตฺถิรตเนน เจปาหํ, ภเนฺต, ลเภยฺยํ ‘มา เม อยฺยิกา กาลมกาสี’ติ, หตฺถิรตนมฺปาหํ ทเทยฺยํ – ‘มา เม อยฺยิกา กาลมกาสี’ติฯ อสฺสรตเนน เจปาหํ, ภเนฺต, ลเภยฺยํ ‘มา เม อยฺยิกา กาลมกาสี’ติ, อสฺสรตนมฺปาหํ ทเทยฺยํ – ‘มา เม อยฺยิกา กาลมกาสี’ติฯ คามวเรน เจปาหํ ภเนฺต, ลเภยฺยํ ‘มา เม อยฺยิกา กาลมกาสี’ติ, คามวรมฺปาหํ ทเทยฺยํ – ‘มา เม อยฺยิกา กาลมกาสี’ติฯ ชนปทปเทเสน  เจปาหํ, ภเนฺต, ลเภยฺยํ  ‘มา เม อยฺยิกา กาลมกาสี’ติ, ชนปทปเทสมฺปาหํ ทเทยฺยํ – ‘มา เม อยฺยิกา กาลมกาสี’ติฯ ‘สเพฺพ สตฺตา, มหาราช, มรณธมฺมา มรณปริโยสานา มรณํ อนตีตา’ติฯ ‘อจฺฉริยํ, ภเนฺต, อพฺภุตํ, ภเนฺต! ยาวสุภาสิตมิทํ, ภเนฺต, ภควตา – สเพฺพ สตฺตา มรณธมฺมา มรณปริโยสานา มรณํ อนตีตา’’’ติฯ</p>


<p>‘‘เอวเมตํ, มหาราช, เอวเมตํ, มหาราช! สเพฺพ สตฺตา มรณธมฺมา  มรณปริโยสานา มรณํ อนตีตาฯ เสยฺยถาปิ, มหาราช, ยานิ กานิจิ กุมฺภการภาชนานิ อามกานิ เจว ปกฺกานิ จ สพฺพานิ ตานิ เภทนธมฺมานิ เภทนปริโยสานานิ เภทนํ อนตีตานิ; เอวเมว โข, มหาราช, สเพฺพ สตฺตา มรณธมฺมา มรณปริโยสานา มรณํ อนตีตา’’ติฯ อิทมโวจ…เป.…</p>


<p>
‘‘สเพฺพ สตฺตา มริสฺสนฺติ, มรณนฺตญฺหิ ชีวิตํ;  
  
ยถากมฺมํ คมิสฺสนฺติ, ปุญฺญปาปผลูปคา;  
  
นิรยํ ปาปกมฺมนฺตา, ปุญฺญกมฺมา จ สุคฺคติํฯ  
</p>
  
<p>
‘‘ตสฺมา กเรยฺย กลฺยาณํ, นิจยํ สมฺปรายิกํ;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</p>
  
<h3>๓. โลกสุตฺตํ</h3>
<p> สาวตฺถินิทานํ ฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ  – ‘‘กติ นุ โข, ภเนฺต, โลกสฺส ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา’’ติ? ‘‘ตโย โข, มหาราช, โลกสฺส ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายฯ กตเม ตโย? โลโภ โข, มหาราช, โลกสฺส ธโมฺม, อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ โทโส  โข, มหาราช, โลกสฺส ธโมฺม, อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ โมโห โข, มหาราช, โลกสฺส ธโมฺม, อุปฺปชฺชมาโน อุปฺปชฺชติ อหิตาย ทุกฺขาย อผาสุวิหารายฯ อิเม โข, มหาราช, ตโย โลกสฺส ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายา’’ติฯ อิทมโวจ…เป.…</p>


<p>
‘‘โลโภ  
โทโส จ โมโห จ, ปุริสํ ปาปเจตสํ;  
  
หิํสนฺติ อตฺตสมฺภูตา, ตจสารํว สมฺผล’’นฺติฯ  
</p>
  
<h3>๔. อิสฺสตฺตสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข ราชา ปเสนทิ โกสโล ภควนฺตํ เอตทโวจ – ‘‘กตฺถ นุ โข, ภเนฺต, ทานํ ทาตพฺพ’’นฺติ? ‘‘ยตฺถ โข, มหาราช, จิตฺตํ ปสีทตี’’ติฯ ‘‘กตฺถ ปน, ภเนฺต, ทินฺนํ มหปฺผล’’นฺติ? ‘‘อญฺญํ โข เอตํ, มหาราช, กตฺถ ทานํ ทาตพฺพํ, อญฺญํ ปเนตํ กตฺถ ทินฺนํ มหปฺผลนฺติ? สีลวโต โข, มหาราช, ทินฺนํ มหปฺผลํ, โน ตถา ทุสฺสีเลฯ เตน หิ, มหาราช, ตเญฺญเวตฺถ ปฎิปุจฺฉิสฺสามิฯ ยถา, เต ขเมยฺย, ตถา นํ พฺยากเรยฺยาสิฯ ตํ กิํ มญฺญสิ, มหาราช, อิธ ตฺยสฺส ยุทฺธํ ปจฺจุปฎฺฐิตํ สงฺคาโม สมุปพฺยูโฬฺห ฯ อถ อาคเจฺฉยฺย ขตฺติยกุมาโร อสิกฺขิโต อกตหโตฺถ อกตโยโคฺค อกตูปาสโน  ภีรุ ฉมฺภี อุตฺราสี ปลายีฯ ภเรยฺยาสิ ตํ ปุริสํ, อโตฺถ จ เต ตาทิเสน ปุริเสนา’’ติ? ‘‘นาหํ, ภเนฺต, ภเรยฺยํ ตํ ปุริสํ, น จ เม อโตฺถ ตาทิเสน ปุริเสนา’’ติฯ ‘‘อถ อาคเจฺฉยฺย พฺราหฺมณกุมาโร อสิกฺขิโต…เป.… อถ อาคเจฺฉยฺย เวสฺสกุมาโร อสิกฺขิโต…เป.… อถ อาคเจฺฉยฺย สุทฺทกุมาโร อสิกฺขิโต…เป.… น จ เม อโตฺถ ตาทิเสน ปุริเสนา’’ติฯ</p>


<p>‘‘ตํ กิํ มญฺญสิ, มหาราช, อิธ ตฺยสฺส ยุทฺธํ ปจฺจุปฎฺฐิตํ สงฺคาโม สมุปพฺยูโฬฺหฯ อถ อาคเจฺฉยฺย  ขตฺติยกุมาโร สุสิกฺขิโต กตหโตฺถ กตโยโคฺค กตูปาสโน อภีรุ อจฺฉมฺภี อนุตฺราสี อปลายีฯ ภเรยฺยาสิ ตํ ปุริสํ, อโตฺถ จ เต ตาทิเสน ปุริเสนา’’ติ? ‘‘ภเรยฺยาหํ, ภเนฺต , ตํ ปุริสํ, อโตฺถ จ เม ตาทิเสน ปุริเสนา’’ติฯ ‘‘อถ อาคเจฺฉยฺย พฺราหฺมณกุมาโร…เป.… อถ อาคเจฺฉยฺย เวสฺสกุมาโร…เป.… อถ อาคเจฺฉยฺย สุทฺทกุมาโร สุสิกฺขิโต กตหโตฺถ กตโยโคฺค กตูปาสโน อภีรุ อจฺฉมฺภี อนุตฺราสี อปลายีฯ ภเรยฺยาสิ ตํ ปุริสํ, อโตฺถ จ เต ตาทิเสน ปุริเสนา’’ติ? ‘‘ภเรยฺยาหํ, ภเนฺต, ตํ ปุริสํ, อโตฺถ จ เม ตาทิเสน ปุริเสนา’’ติฯ</p>


<p>‘‘เอวเมว โข, มหาราช, ยสฺมา กสฺมา เจปิ  กุลา อคารสฺมา อนคาริยํ ปพฺพชิโต โหติ, โส จ โหติ ปญฺจงฺควิปฺปหีโน ปญฺจงฺคสมนฺนาคโต, ตสฺมิํ  ทินฺนํ มหปฺผลํ โหติฯ กตมานิ ปญฺจงฺคานิ ปหีนานิ โหนฺติ? กามจฺฉโนฺท ปหีโน โหติ, พฺยาปาโท ปหีโน โหติ, ถินมิทฺธํ ปหีนํ โหติ, อุทฺธจฺจกุกฺกุจฺจํ ปหีนํ โหติ, วิจิกิจฺฉา ปหีนา โหติฯ อิมานิ ปญฺจงฺคานิ ปหีนานิ โหนฺติฯ กตเมหิ ปญฺจหเงฺคหิ  สมนฺนาคโต โหติ? อเสเกฺขน สีลกฺขเนฺธน สมนฺนาคโต โหติ, อเสเกฺขน สมาธิกฺขเนฺธน สมนฺนาคโต โหติ, อเสเกฺขน ปญฺญากฺขเนฺธน สมนฺนาคโต  โหติ, อเสเกฺขน วิมุตฺติกฺขเนฺธน สมนฺนาคโต โหติ, อเสเกฺขน วิมุตฺติญาณทสฺสนกฺขเนฺธน สมนฺนาคโต โหติฯ อิเมหิ ปญฺจหเงฺคหิ สมนฺนาคโต โหติฯ อิติ ปญฺจงฺควิปฺปหีเน ปญฺจงฺคสมนฺนาคเต ทินฺนํ มหปฺผล’’นฺติฯ อิทมโวจ ภควา…เป.… สตฺถา –</p>


<p>
‘‘อิสฺสตฺตํ  
อิสฺสตฺถํ (สี. สฺยา. กํ.)  
พลวีริยญฺจ  
พลวิริยญฺจ (สี. สฺยา. กํ. ปี.)  
, ยสฺมิํ วิเชฺชถ มาณเว;  
  
ตํ ยุทฺธโตฺถ ภเร ราชา, นาสูรํ ชาติปจฺจยาฯ  
</p>
  
<p>
‘‘ตเถว ขนฺติโสรจฺจํ, ธมฺมา ยสฺมิํ ปติฎฺฐิตา;  
  
อริยวุตฺติํ เมธาวิํ, หีนชจฺจมฺปิ ปูชเยฯ  
</p>
  
<p>
‘‘การเย อสฺสเม รเมฺม, วาสเยตฺถ พหุสฺสุเต;  
  
ปปญฺจ วิวเน กยิรา, ทุเคฺค สงฺกมนานิ จฯ  
</p>
  
<p>
‘‘อนฺนํ  
ปานํ ขาทนียํ, วตฺถเสนาสนานิ จ;  
  
ทเทยฺย อุชุภูเตสุ, วิปฺปสเนฺนน เจตสาฯ  
</p>
  
<p>
‘‘ยถา หิ เมโฆ ถนยํ, วิชฺชุมาลี สตกฺกกุ;  
  
ถลํ นินฺนญฺจ ปูเรติ, อภิวสฺสํ วสุนฺธรํฯ  
</p>
  
<p>
‘‘ตเถว สโทฺธ สุตวา, อภิสงฺขจฺจ โภชนํ;  
  
วนิพฺพเก ตปฺปยติ, อนฺนปาเนน ปณฺฑิโตฯ  
</p>
  
<p>
‘‘อาโมทมาโน ปกิเรติ, เทถ เทถาติ ภาสติ;  
  
ตํ  
หิสฺส คชฺชิตํ โหติ, เทวเสฺสว ปวสฺสโต;  
  
สา ปุญฺญธารา วิปุลา, ทาตารํ อภิวสฺสตี’’ติฯ  
</p>
  
<h3>๕. ปพฺพตูปมสุตฺตํ</h3>
<p> สาวตฺถินิทานํ ฯ เอกมนฺตํ นิสินฺนํ โข ราชานํ ปเสนทิํ โกสลํ ภควา เอตทโวจ – ‘‘หนฺท, กุโต นุ ตฺวํ, มหาราช, อาคจฺฉสิ ทิวา ทิวสฺสา’’ติ? ‘‘ยานิ ตานิ, ภเนฺต, รญฺญํ ขตฺติยานํ มุทฺธาวสิตฺตานํ อิสฺสริยมทมตฺตานํ กามเคธปริยุฎฺฐิตานํ ชนปทตฺถาวริยปฺปตฺตานํ มหนฺตํ ปถวิมณฺฑลํ อภิวิชิย อชฺฌาวสนฺตานํ ราชกรณียานิ ภวนฺติ, เตสุ ขฺวาหํ, เอตรหิ อุสฺสุกฺกมาปโนฺน’’ติฯ</p>


<p>‘‘ตํ กิํ มญฺญสิ, มหาราช, อิธ เต ปุริโส อาคเจฺฉยฺย  ปุรตฺถิมาย ทิสาย สทฺธายิโก ปจฺจยิโกฯ โส ตํ อุปสงฺกมิตฺวา เอวํ วเทยฺย – ‘ยเคฺฆ, มหาราช, ชาเนยฺยาสิ, อหํ อาคจฺฉามิ ปุรตฺถิมาย ทิสายฯ ตตฺถทฺทสํ มหนฺตํ ปพฺพตํ อพฺภสมํ สเพฺพ ปาเณ นิโปฺปเถโนฺต อาคจฺฉติฯ ยํ เต, มหาราช, กรณียํ, ตํ กโรหี’ติฯ อถ ทุติโย ปุริโส อาคเจฺฉยฺย ปจฺฉิมาย ทิสาย…เป.… อถ ตติโย ปุริโส อาคเจฺฉยฺย อุตฺตราย ทิสาย…เป.… อถ จตุโตฺถ ปุริโส อาคเจฺฉยฺย ทกฺขิณาย ทิสาย สทฺธายิโก ปจฺจยิโกฯ โส ตํ  อุปสงฺกมิตฺวา เอวํ วเทยฺย – ‘ยเคฺฆ มหาราช, ชาเนยฺยาสิ, อหํ อาคจฺฉามิ  ทกฺขิณาย ทิสายฯ ตตฺถทฺทสํ มหนฺตํ ปพฺพตํ อพฺภสมํ สเพฺพ ปาเณ นิโปฺปเถโนฺต อาคจฺฉติฯ ยํ เต, มหาราช, กรณียํ ตํ กโรหี’ติฯ เอวรูเป เต, มหาราช, มหติ มหพฺภเย สมุปฺปเนฺน ทารุเณ มนุสฺสกฺขเย  ทุลฺลเภ มนุสฺสเตฺต กิมสฺส กรณีย’’นฺติ?</p>


<p>‘‘เอวรูเป เม, ภเนฺต, มหติ มหพฺภเย สมุปฺปเนฺน ทารุเณ มนุสฺสกฺขเย ทุลฺลเภ มนุสฺสเตฺต กิมสฺส กรณียํ อญฺญตฺร ธมฺมจริยาย อญฺญตฺร สมจริยาย อญฺญตฺร กุสลกิริยาย อญฺญตฺร ปุญฺญกิริยายา’’ติ?</p>


<p>‘‘อาโรเจมิ โข เต, มหาราช, ปฎิเวเทมิ โข เต, มหาราช, อธิวตฺตติ โข ตํ, มหาราช, ชรามรณํฯ อธิวตฺตมาเน เจ เต, มหาราช, ชรามรเณ กิมสฺส กรณีย’’นฺติ? ‘‘อธิวตฺตมาเน จ เม, ภเนฺต, ชรามรเณ กิมสฺส กรณียํ อญฺญตฺร ธมฺมจริยาย สมจริยาย กุสลกิริยาย ปุญฺญกิริยาย? ยานิ ตานิ, ภเนฺต, รญฺญํ ขตฺติยานํ มุทฺธาวสิตฺตานํ อิสฺสริยมทมตฺตานํ  กามเคธปริยุฎฺฐิตานํ ชนปทตฺถาวริยปฺปตฺตานํ มหนฺตํ ปถวิมณฺฑลํ อภิวิชิย อชฺฌาวสนฺตานํ หตฺถิยุทฺธานิ ภวนฺติ; เตสมฺปิ, ภเนฺต, หตฺถิยุทฺธานํ นตฺถิ คติ นตฺถิ วิสโย อธิวตฺตมาเน ชรามรเณฯ ยานิปิ ตานิ, ภเนฺต, รญฺญํ ขตฺติยานํ มุทฺธาวสิตฺตานํ…เป.… อชฺฌาวสนฺตานํ อสฺสยุทฺธานิ ภวนฺติ…เป.… รถยุทฺธานิ ภวนฺติ  …เป.… ปตฺติยุทฺธานิ ภวนฺติ; เตสมฺปิ , ภเนฺต, ปตฺติยุทฺธานํ นตฺถิ คติ นตฺถิ วิสโย อธิวตฺตมาเน ชรามรเณฯ สนฺติ โข ปน, ภเนฺต, อิมสฺมิํ ราชกุเล มนฺติโน มหามตฺตา, เย ปโหนฺติ  อาคเต ปจฺจตฺถิเก มเนฺตหิ เภทยิตุํฯ เตสมฺปิ, ภเนฺต, มนฺตยุทฺธานํ นตฺถิ คติ นตฺถิ วิสโย อธิวตฺตมาเน ชรามรเณฯ สํวิชฺชติ โข ปน, ภเนฺต, อิมสฺมิํ ราชกุเล ปหูตํ หิรญฺญสุวณฺณํ ภูมิคตเญฺจว เวหาสฎฺฐญฺจ, เยน มยํ ปโหม อาคเต ปจฺจตฺถิเก ธเนน อุปลาเปตุํฯ เตสมฺปิ, ภเนฺต, ธนยุทฺธานํ นตฺถิ คติ นตฺถิ วิสโย อธิวตฺตมาเน ชรามรเณฯ อธิวตฺตมาเน จ เม, ภเนฺต, ชรามรเณ กิมสฺส กรณียํ อญฺญตฺร ธมฺมจริยาย สมจริยาย กุสลกิริยาย ปุญฺญกิริยายา’’ติ?</p>


<p>‘‘เอวเมตํ, มหาราช, เอวเมตํ, มหาราช! อธิวตฺตมาเน ชรามรเณ กิมสฺส กรณียํ อญฺญตฺร ธมฺมจริยาย สมจริยาย กุสลกิริยาย ปุญฺญกิริยายา’’ติ? อิทมโวจ ภควา…เป.… สตฺถา –</p>


<p>
‘‘ยถาปิ  
เสลา วิปุลา, นภํ อาหจฺจ ปพฺพตา;  
  
สมนฺตานุปริยาเยยฺยุํ, นิโปฺปเถโนฺต จตุทฺทิสาฯ  
</p>
  
<p>
‘‘เอวํ ชรา จ มจฺจุ จ, อธิวตฺตนฺติ ปาณิเน  
ปาณิโน (สี. สฺยา. กํ. ปี.)  
;  
  
ขตฺติเย พฺราหฺมเณ เวเสฺส, สุเทฺท จณฺฑาลปุกฺกุเส;  
  
น  
กิญฺจิ  
น กญฺจิ (?)  
ปริวเชฺชติ, สพฺพเมวาภิมทฺทติฯ  
</p>
  
<p>
‘‘น ตตฺถ หตฺถีนํ ภูมิ, น รถานํ น ปตฺติยา;  
  
น จาปิ มนฺตยุเทฺธน, สกฺกา เชตุํ ธเนน วาฯ  
</p>
  
<p>
‘‘ตสฺมา หิ ปณฺฑิโต โปโส, สมฺปสฺสํ อตฺถมตฺตโน;  
  
พุเทฺธ ธเมฺม จ สเงฺฆ จ, ธีโร สทฺธํ นิเวสเยฯ  
</p>
  
<p>
‘‘โย  
ธมฺมํ จริ  
ธมฺมจารี (สี. สฺยา. กํ. ปี.)  
กาเยน, วาจาย อุท เจตสา;  
  
อิเธว นํ ปสํสนฺติ, เปจฺจ สเคฺค ปโมทตี’’ติฯ  
</p>
  
ตติโย วโคฺคฯ  
</p>
  
<p>ตสฺสุทฺทานํ –</p>


<p>
ปุคฺคโล อยฺยิกา โลโก, อิสฺสตฺตํ  
อิสฺสตฺถํ (สี. สฺยา. กํ.)  
ปพฺพตูปมา;  
  
เทสิตํ พุทฺธเสเฎฺฐน, อิมํ โกสลปญฺจกนฺติฯ  
</p>
  
โกสลสํยุตฺตํ สมตฺตํฯ  
</p>
  
  
  
  
  