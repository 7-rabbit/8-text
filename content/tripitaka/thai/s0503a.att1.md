<h1>๑. โพธิวโคฺค</h1>
<h3>๑. ปฐมโพธิสุตฺตวณฺณนา</h3>
<p> ยํ    ปเนตฺถ นฺติอาทิกํ นิทานํ, ตตฺถ นฺติ นิปาตปทํฯ ติอาทีนิ นามปทานิฯ ติ เอตฺถ ติ อุปสคฺคปทํ, ติ อาขฺยาตปทนฺติ อิมินาว นเยน สพฺพตฺถ ปทวิภาโค เวทิตโพฺพฯ</p>


<p>อตฺถโต ปน สโทฺท ตาว อุปมูปเทสสมฺปหํสนครหณวจนสมฺปฎิคฺคหาการ- นิทสฺสนาวธารณปุจฺฉาอิทมตฺถปริมาณาทิ อเนกตฺถปฺปเภโทฯ ตถา เหส ‘‘เอวํ ชาเตน มเจฺจน, กตฺตพฺพํ กุสลํ พหุ’’นฺติ เอวมาทีสุ (ธ. ป. ๕๓) อุปมายํ อาคโตฯ ‘‘เอวํ เต อภิกฺกมิตพฺพํ, เอวํ เต ปฎิกฺกมิตพฺพ’’นฺติอาทีสุ (อ. นิ. ๔.๑๒๒) อุปเทเสฯ ‘‘เอวเมตํ ภควา, เอวเมตํ สุคตา’’ติอาทีสุ (อ. นิ. ๓.๖๖) สมฺปหํสเนฯ ‘‘เอวเมวํ ปนายํ วสลี ยสฺมิํ วา ตสฺมิํ วา ตสฺส มุณฺฑกสฺส สมณกสฺส วณฺณํ ภาสตี’’ติอาทีสุ (สํ. นิ. ๑.๑๘๗) ครหเณฯ ‘‘เอวํ, ภเนฺตติ โข เต ภิกฺขู ภควโต ปจฺจโสฺสสุ’’นฺติอาทีสุ (ที. นิ. ๒.๓; ม. นิ. ๑.๑) วจนสมฺปฎิคฺคเหฯ ‘‘เอวํ พฺยา โข อหํ, ภเนฺต, ภควตา ธมฺมํ เทสิตํ อาชานามี’’ติอาทีสุ (ม. นิ. ๑.๓๙๘) อากาเรฯ ‘‘เอหิ ตฺวํ, มาณวก, เยน สมโณ อานโนฺท เตนุปสงฺกม, อุปสงฺกมิตฺวา มม วจเนน สมณํ อานนฺทํ อปฺปาพาธํ อปฺปาตงฺกํ ลหุฎฺฐานํ พลํ ผาสุวิหารํ ปุจฺฉ ‘สุโภ มาณโว โตเทยฺยปุโตฺต ภวนฺตํ อานนฺทํ อปฺปาพาธํ อปฺปาตงฺกํ ลหุฎฺฐานํ พลํ ผาสุวิหารํ ปุจฺฉตี’ติ, เอวญฺจ วเทหิ ‘สาธุ กิร ภวํ อานโนฺท เยน สุภสฺส มาณวสฺส โตเทยฺยปุตฺตสฺส นิเวสนํ, เตนุปสงฺกมตุ อนุกมฺปํ  อุปาทายา’ติ’’อาทีสุ (ที. นิ. ๑.๔๔๕) นิทสฺสเนฯ ‘‘‘ตํ กิํ มญฺญถ, กาลามา, อิเม ธมฺมา กุสลา วา อกุสลา วา’ติ? ‘อกุสลา, ภเนฺต’ฯ ‘สาวชฺชา วา อนวชฺชา วา’ติ? ‘สาวชฺชา, ภเนฺต’ฯ ‘วิญฺญูครหิตา วา วิญฺญุปฺปสตฺถา วา’ติ? ‘วิญฺญูครหิตา, ภเนฺต’ฯ ‘สมตฺตา สมาทินฺนา อหิตาย ทุกฺขาย สํวตฺตนฺติ, โน’วา? ‘กถํ โว เอตฺถ โหตี’ติ? ‘สมตฺตา, ภเนฺต, สมาทินฺนา อหิตาย ทุกฺขาย สํวตฺตนฺติ, เอวํ โน เอตฺถ โหตีติ’’’อาทีสุ  (อ. นิ. ๓.๖๖) อวธารเณฯ ‘‘เอวเมเต สุนฺหาตา สุวิลิตฺตา กปฺปิตเกสมสฺสู อามุตฺตมาลาภรณา’’ติอาทีสุ  (ที. นิ. ๑.๒๘๖) ปุจฺฉายํฯ ‘‘เอวํคตานิ ปุถุสิปฺปายตนานิ (ที. นิ. ๑.๑๘๒), เอวํวิโธ เอวมากาโร’’ติอาทีสุ อิทํสทฺทสฺส อเตฺถฯ คตสโทฺท หิ ปการปริยาโย, ตถา วิธาการสทฺทาฯ ตถา หิ วิธยุตฺตคตสเทฺท โลกิยา ปการเตฺถ วทนฺติฯ ‘‘เอวํ ลหุปริวตฺตํ เอวมายุปริยโนฺต’’ติอาทีสุ (อ. นิ. ๑.๔๘) ปริมาเณฯ</p>


<p>นนุ จ ‘‘เอวํ วิตกฺกิตํ โน ตุเมฺหหิ, เอวมายุปริยโนฺต’’ติ เจตฺถ เอวํสเทฺทน ปุจฺฉนาการปริมาณาการานํ วุตฺตตฺตา อาการโตฺถ เอว เอวํสโทฺทติฯ น, วิเสสสพฺภาวโตฯ อาการมตฺตวาจโก เหตฺถ เอวํสโทฺท อาการโตฺถติ อธิเปฺปโตฯ ‘‘เอวํ พฺยา โข’’ติอาทีสุ ปน อาการวิเสสวจโนฯ อาการวิเสสวาจิโน เจเต เอวํสทฺทา ปุจฺฉนาการปริมาณาการานํ วาจกตฺตาฯ เอวญฺจ กตฺวา ‘‘เอวํ ชาเตน มเจฺจนา’’ติอาทีนิ อุปมานอุทาหรณานิ ยุชฺชนฺติฯ ตตฺถ หิ –</p>


<p>
‘‘ยถาปิ ปุปฺผราสิมฺหา, กยิรา มาลาคุเณ พหู;  
  
เอวํ ชาเตน มเจฺจน, กตฺตพฺพํ กุสลํ พหุ’’นฺติฯ –  
</p>
  
<p>เอตฺถ ปุปฺผราสิฎฺฐานียโต มนุสฺสุปฺปตฺติ สปฺปุริสูปนิสฺสยสทฺธมฺมสฺสวนโยนิโสมนสิการโภคสมฺปตฺติอาทิโต  ทานาทิปุญฺญกิริยาเหตุสมุทายโต โสภาสุคนฺธตาทิคุณวิเสสโยคโต มาลาคุณสทิสิโย พหุกา ปุญฺญกิริยา มริตพฺพสภาวตาย มเจฺจน กตฺตพฺพาติ อเภทตาย ปุปฺผราสิ มาลาคุณา จ อุปมา, เตสํ อุปมานากาโร ยถาสเทฺทน อนิยมโต วุโตฺตฯ ปุน เอวํสเทฺทน นิยมนวเสน วุโตฺตฯ โส ปน อุปมากาโร นิยมิยมาโน อตฺถโต อุปมา เอว โหตีติ วุตฺตํ ‘‘อุปมายํ อาคโต’’ติฯ</p>


<p>ตถา ‘‘เอวํ อิมินา อากาเรน อภิกฺกมิตพฺพ’’นฺติอาทินา อุปทิสิยมานาย สมณสารุปฺปาย อากปฺปสมฺปตฺติยา โย ตตฺถ อุปเทสากาโร, โส อตฺถโต อุปเทโสเยวาติ วุตฺตํ – ‘‘เอวํ เต อภิกฺกมิตพฺพํ, เอวํ เต ปฎิกฺกมิตพฺพนฺติอาทีสุ อุปเทเส’’ติฯ</p>


<p>‘‘เอวเมตํ ภควา, เอวเมตํ สุคตา’’ติ เอตฺถ ภควตา ยถาวุตฺตมตฺถํ อวิปรีตโต ชานเนฺตหิ กตํ ยํ ตตฺถ วิชฺชมานคุณานํ ปกาเรหิ  หํสนํ อุทคฺคตากรณํ สมฺปหํสนํ, โส ตตฺถ ปหํสนากาโรติ วุตฺตนเยน โยเชตพฺพํฯ</p>


<p>‘‘เอวเมวํ  ปนาย’’นฺติ เอตฺถ ครหณากาโรติ วุตฺตนเยน โยเชตพฺพํฯ โส จ ครหณากาโร ‘‘วสลี’’ติอาทิขุํสนสทฺทสนฺนิธานโต อิธ เอวํสเทฺทน ปกาสิโตติ วิญฺญายติฯ ยถา เจตฺถ, เอวํ อุปมาการาทโยปิ อุปมาทิวเสน วุตฺตานํ ปุปฺผราสิอาทิสทฺทานํ สนฺนิธานโต วุตฺตาติ เวทิตพฺพํฯ</p>


<p>‘‘เอวํ โน’’ติ เอตฺถาปิ เตสํ ยถาวุตฺตธมฺมานํ อหิตทุกฺขาวหภาเวน สนฺนิฎฺฐานชนนตฺถํ อนุมติคฺคหณวเสน ‘‘โน วา กถํ โว เอตฺถ โหตี’’ติ ปุจฺฉาย กตาย ‘‘เอวํ โน เอตฺถ โหตี’’ติ วุตฺตตฺตา ตทาการสนฺนิฎฺฐานํ เอวํสเทฺทน อาวิกตํฯ โส ปน เตสํ ธมฺมานํ อหิตาย ทุกฺขาย สํวตฺตนากาโร นิยมิยมาโน อวธารณโตฺถ โหตีติ วุตฺตํ – ‘‘เอวํ โน เอตฺถ โหตีติอาทีสุ อวธารเณ’’ติฯ</p>


<p>‘‘เอวญฺจ วเทหี’’ติ ยถาหํ วทามิ เอวํ สมณํ อานนฺทํ วเทหีติ วทนากาโร อิทานิ วตฺตโพฺพ เอวํสเทฺทน นิทสฺสียตีติ ‘‘นิทสฺสนโตฺถ’’ติ วุตฺตํฯ</p>


<p>เอวมาการวิเสสวาจีนมฺปิ เอเตสํ เอวํสทฺทานํ  อุปมาทิวิเสสตฺถวุตฺติตาย อุปมาทิอตฺถตา วุตฺตาฯ ‘‘เอวํ, ภเนฺต’’ติ ปน ธมฺมสฺส สาธุกํ สวนมนสิกาเร นิโยชิเตหิ ภิกฺขูหิ ตตฺถ ปติฎฺฐิตภาวสฺส ปฎิชานนวเสน วุตฺตตฺตา ตตฺถ เอวํสโทฺท วจนสมฺปฎิคฺคหโตฺถฯ เตน เอวํ, ภเนฺตติ สาธุ, ภเนฺต, สุฎฺฐุ, ภเนฺตติ วุตฺตํ โหติฯ สฺวายมิธ อาการนิทสฺสนาวธารเณสุ ทฎฺฐโพฺพฯ</p>


<p>ตตฺถ อาการเตฺถน สเทฺทน เอตมตฺถํ ทีเปติ – นานานยนิปุณมเนกชฺฌาสยสมุฎฺฐานํ อตฺถพฺยญฺชนสมฺปนฺนํ วิวิธปาฎิหาริยํ ธมฺมตฺถเทสนาปฎิเวธคมฺภีรํ สพฺพสตฺตานํ สกสกภาสานุรูปโต โสตปถมาคจฺฉนฺตํ ตสฺส ภควโต วจนํ สพฺพปฺปกาเรน โก สมโตฺถ วิญฺญาตุํ, สพฺพถาเมน ปน โสตุกามตํ ชเนตฺวาปิ เอวํ เม สุตํ, มยาปิ เอเกนากาเรน สุตนฺติฯ</p>


<p>เอตฺถ  จ เอกตฺตนานตฺตอพฺยาปารเอวํธมฺมตาสงฺขาตา นนฺทิยาวตฺตติปุกฺขลสีหวิกฺกีฬิตทิสาโลจนองฺกุสสงฺขาตา จ อสฺสาทาทิวิสยาทิเภเทน นานาวิธา นยา ฯ นยา วา ปาฬิคติโย, ตา จ ปญฺญตฺติอนุปญฺญตฺตาทิวเสน สํกิเลสภาคิยาทิโลกิยาทิตทุภยโวมิสฺสกาทิวเสน กุสลาทิวเสน ขนฺธาทิวเสน, สงฺคหาทิวเสน, สมยวิมุตฺตาทิวเสน, ฐปนาทิวเสน , กุสลมูลาทิวเสน, ติกปฎฺฐานาทิวเสน จ นานปฺปการาติ  เตหิ นิปุณํ สณฺหํ สุขุมนฺติ นานานยนิปุณํฯ</p>


<p>อาสโยว อชฺฌาสโย, โส จ สสฺสตาทิเภเทน อปฺปรชกฺขตาทิเภเทน จ อเนกวิโธฯ อตฺตชฺฌาสยาทิโก เอว วา อเนโก อชฺฌาสโย อเนกชฺฌาสโยฯ โส สมุฎฺฐานํ อุปฺปตฺติเหตุ เอตสฺสาติ ฯ</p>


<p>สีลาทิอตฺถสมฺปตฺติยา ตพฺพิภาวนพฺยญฺชนสมฺปตฺติยา สงฺกาสนปกาสนวิวรณวิภชนอุตฺตานีกรณปญฺญตฺติวเสน ฉหิ อตฺถปเทหิ อกฺขรปทพฺยญฺชนาการนิรุตฺตินิเทฺทสวเสน ฉหิ พฺยญฺชนปเทหิ จ สมนฺนาคตตฺตา ฯ</p>


<p>อิทฺธิอาเทสนานุสาสนีเภเทน เตสุ จ เอเกกสฺส วิสยาทิเภเทน  วิวิธํ พหุวิธํ วา ปาฎิหาริยํ เอตสฺสาติ ฯ ตตฺถ ปฎิปกฺขหรณโต ราคาทิกิเลสาปนยนโต ปาฎิหาริยนฺติ อเตฺถ สติ ภควโต น ปฎิปกฺขา ราคาทโย สนฺติ เย หริตพฺพา, ปุถุชฺชนานมฺปิ วิคตูปกฺกิเลเส อฎฺฐคุณสมนฺนาคเต จิเตฺต หตปฎิปเกฺข อิทฺธิวิธํ ปวตฺตติ, ตสฺมา ตตฺถ ปวตฺตโวหาเรน จ น สกฺกา อิธ ปาฎิหาริยนฺติ วตฺตุํฯ สเจ ปน มหาการุณิกสฺส ภควโต เวเนยฺยคตา จ กิเลสา ปฎิปกฺขา, เตสํ หรณโต ปาฎิหาริยนฺติ วุตฺตํ, เอวํ สติ ยุตฺตเมตํฯ อถ วา ภควโต เจว สาสนสฺส จ ปฎิปกฺขา ติตฺถิยา, เตสํ หรณโต ปาฎิหาริยํฯ เต หิ ทิฎฺฐิหรณวเสน ทิฎฺฐิปฺปกาสเน อสมตฺถภาเวน จ อิทฺธิอาเทสนานุสาสนีหิ หริตา อปนีตา โหนฺติฯ ปฎีติ วา อยํ สโทฺท ปจฺฉาติ เอตสฺส อตฺถํ โพเธติ ‘‘ตสฺมิํ ปฎิปวิฎฺฐมฺหิ, อโญฺญ อาคญฺฉิ พฺราหฺมโณ’’ติอาทีสุ (จูฬนิ. ปารายนวคฺค, วตฺถุคาถา ๔) วิยฯ ตสฺมา สมาหิเต  จิเตฺต วิคตูปกฺกิเลเส กตกิเจฺจน ปจฺฉา หริตพฺพํ ปวเตฺตตพฺพนฺติ ปฎิหาริยํฯ อตฺตโน วา อุปกฺกิเลเสสุ จตุตฺถชฺฌานมเคฺคหิ หริเตสุ ปจฺฉา หรณํ ปฎิหาริยํฯ อิทฺธิอาเทสนานุสาสนิโย วิคตูปกฺกิเลเสน กตกิเจฺจน สตฺตหิตตฺถํ ปุน ปวเตฺตตพฺพา, หริเตสุ จ อตฺตโน อุปกฺกิเลเสสุ ปรสตฺตานํ อุปกฺกิเลสหรณานิ โหนฺตีติ ปฎิหาริยานิ ภวนฺติฯ ปฎิหาริยเมว ปาฎิหาริยํ, ปฎิหาริเย วา อิทฺธิอาเทสนานุสาสนีสมุทาเย ภวํ เอเกกํ ปาฎิหาริยนฺติ วุจฺจติฯ ปฎิหาริยํ วา จตุตฺถชฺฌานํ มโคฺค จ ปฎิปกฺขหรณโตฯ ตตฺถ ชาตํ นิมิตฺตภูตโต ตโต วา อาคตนฺติ ปาฎิหาริยนฺติ อโตฺถ เวทิตโพฺพฯ</p>


<p>ยสฺมา  ปน ตนฺติอตฺถเทสนา ตโพฺพหาราภิสมยสงฺขาตา เหตุเหตุผลตทุภยปญฺญตฺติปฎิเวธสงฺขาตา วา ธมฺมตฺถเทสนาปฎิเวธา คมฺภีรา, สสาทีหิ วิย มหาสมุโทฺท อนุปจิตกุสลสมฺภาเรหิ อลพฺภเนยฺยปฺปติฎฺฐา ทุปฺปริโยคาหา จ, ตสฺมา เตหิ จตูหิ คมฺภีรภาเวหิ ยุตฺตนฺติ ภควโต วจนํ ฯ</p>


<p>เอโก เอว ภควโต ธมฺมเทสนาโฆโส, เอกสฺมิํ ขเณ ปวตฺตมาโน นานาภาสานํ สตฺตานํ อตฺตโน อตฺตโน ภาสาวเสน  อปุพฺพํ อจริมํ คหณูปโค โหติฯ อจิเนฺตโยฺย หิ พุทฺธานํ พุทฺธานุภาโวติ สพฺพสตฺตานํ สกสกภาสานุรูปโต โสตปถํ อาคจฺฉตีติ เวทิตพฺพํฯ</p>


<p>นิทสฺสนเตฺถน ‘‘นาหํ สยมฺภู, น มยา อิทํ สจฺฉิกต’’นฺติ อตฺตานํ ปริโมเจโนฺต ‘‘เอวํ เม สุตํ, มยาปิ เอวํ สุต’’นฺติ อิทานิ วตฺตพฺพํ สกลํ สุตฺตํ นิทเสฺสติฯ</p>


<p>อวธารณเตฺถน ‘‘เอตทคฺคํ, ภิกฺขเว, มม สาวกานํ ภิกฺขูนํ พหุสฺสุตานํ ยทิทํ อานโนฺท, คติมนฺตานํ, สติมนฺตานํ, ธิติมนฺตานํ, อุปฎฺฐากานํ ยทิทํ อานโนฺท’’ติ (อ. นิ. ๑.๒๑๙-๒๒๓) เอวํ ภควตา, ‘‘อายสฺมา อานโนฺท อตฺถกุสโล, ธมฺมกุสโล, พฺยญฺชนกุสโล, นิรุตฺติกุสโล, ปุพฺพาปรกุสโล’’ติ (อ. นิ. ๕.๑๖๙) เอวํ ธมฺมเสนาปตินา จ ปสตฺถภาวานุรูปํ อตฺตโน ธารณพลํ ทเสฺสโนฺต สตฺตานํ  โสตุกามตํ ชเนติฯ ‘‘เอวํ เม สุตํ, ตญฺจ โข อตฺถโต วา พฺยญฺชนโต วา อนูนมนธิกํ, เอวเมว น อญฺญถา ทฎฺฐพฺพ’’นฺติฯ ติ ภควโต สมฺมุขา สุตาการโต อญฺญถา น ปน ภควตา เทสิตาการโตฯ อจิเนฺตยฺยานุภาวา หิ ภควโต เทสนา, สา เนว สพฺพากาเรน สกฺกา วิญฺญาตุนฺติ วุโตฺตวายมโตฺถฯ สุตาการาวิรุชฺฌนเมว หิ ธารณพลํฯ</p>


<p>สโทฺท ตีสุ อเตฺถสุ ทิสฺสติฯ ตถา หิสฺส ‘‘คาถาภิคีตํ เม อโภชเนยฺย’’นฺติอาทีสุ (สํ. นิ. ๑.๑๙๔; สุ. นิ. ๘๑) มยาติ อโตฺถฯ ‘‘สาธุ เม, ภเนฺต, ภควา สํขิเตฺตน ธมฺมํ เทเสตู’’ติอาทีสุ (สํ. นิ. ๔.๘๘; ๕.๓๘๒; อ. นิ. ๔.๒๕๗) มยฺหนฺติ อโตฺถฯ ‘‘ธมฺมทายาทา เม, ภิกฺขเว, ภวถา’’ติอาทีสุ (ม. นิ. ๑.๒๙) มมาติ อโตฺถฯ อิธ ปน ‘‘มยา สุตํ, มม สุต’’นฺติ จ อตฺถทฺวเย ยุชฺชติฯ</p>


<p>เอตฺถ จ โย ปโร น โหติ, โส อตฺตาติ เอวํ วตฺตเพฺพ นิยกชฺฌตฺตสงฺขาเต สสนฺตาเน วตฺตนโต ติวิโธปิ สโทฺท กิญฺจาปิ เอกสฺมิํเยว อเตฺถ ทิสฺสติ, กรณสมฺปทานาทิวิเสสสงฺขาโต  ปน วิญฺญายเตวายํ อตฺถเภโทติ ‘‘เม-สโทฺท ตีสุ อเตฺถสุ ทิสฺสตี’’ติ วุโตฺตติ ทฎฺฐพฺพํฯ</p>


<p>นฺติ อยํ สโทฺท สอุปสโคฺค อนุปสโคฺค จ คมนวิสฺสุตกิลินฺนูปจิตานุโยคโสตวิเญฺญยฺย โสตทฺวารานุสาร  วิญฺญาตาทิอเนกตฺถปฺปเภโทฯ กิญฺจาปิ หิ อุปสโคฺค กิริยํ วิเสเสติ, โชตกภาวโต ปน สติปิ ตสฺมิํ สุตสโทฺท เอว ตํ ตมตฺถํ วทตีติ อนุปสคฺคสฺส สุตสทฺทสฺส อตฺถุทฺธาเร สอุปสคฺคสฺส คหณํ น วิรุชฺฌติฯ</p>


<p>ตตฺถ ‘‘เสนาย ปสุโต’’ติอาทีสุ คจฺฉโนฺตติ อโตฺถฯ ‘‘สุตธมฺมสฺส ปสฺสโต’’ติอาทีสุ (อุทา. ๑๑) วิสฺสุตธมฺมสฺสาติ อโตฺถฯ ‘‘อวสฺสุตา อวสฺสุตสฺสา’’ติอาทีสุ (ปาจิ. ๖๕๗) กิเลเสน กิลินฺนา กิลินฺนสฺสาติ อโตฺถฯ ‘‘ตุเมฺหหิ ปุญฺญํ ปสุตํ อนปฺปก’’นฺติอาทีสุ (ขุ. ปา. ๗.๑๒) อุปจิตนฺติ อโตฺถฯ ‘‘เย ฌานปฺปสุตา ธีรา’’ติอาทีสุ (ธ. ป. ๑๘๑) ฌานานุยุตฺตาติ อโตฺถฯ ‘‘ทิฎฺฐํ สุตํ มุต’’นฺติอาทีสุ (ม. นิ. ๑.๒๔๑) โสตวิเญฺญยฺยนฺติ อโตฺถฯ ‘‘สุตธโร สุตสนฺนิจโย’’ติอาทีสุ  (ม. นิ. ๑.๓๓๙) โสตทฺวารานุสารวิญฺญาตธโรติ อโตฺถฯ อิธ ปนสฺส ‘‘โสตทฺวารานุสาเรน อุปธาริต’’นฺติ วา ‘‘อุปธารณ’’นฺติ วา อโตฺถฯ เม-สทฺทสฺส หิ มยาติ อเตฺถ สติ ‘‘เอวํ มยา สุตํ โสตทฺวารานุสาเรน อุปธาริต’’นฺติ ยุชฺชติฯ มมาติ อเตฺถ สติ ‘‘เอวํ มม สุตํ โสตทฺวารานุสาเรน อุปธารณ’’นฺติ ยุชฺชติฯ</p>


<p>เอวเมเตสุ ตีสุ ปเทสุ ยสฺมา สุตสทฺทสนฺนิธาเน ปยุเตฺตน สเทฺทน สวนกิริยาโชตเกน ภวิตพฺพํ, ตสฺมา นฺติ โสตวิญฺญาณสมฺปฎิจฺฉนาทิโสตทฺวาริกวิญฺญาณานนฺตรํ อุปฺปนฺนมโนทฺวาริกวิญฺญาณกิจฺจนิทสฺสนํฯ ติ วุตฺตวิญฺญาณสมงฺคีปุคฺคลนิทสฺสนํฯ สพฺพานิ หิ วากฺยานิ เอวการตฺถสหิตานิเยว อวธารณผลตฺตา เตสํฯ นฺติ อสฺสวนภาวปฺปฎิเกฺขปโต อนูนานธิกาวิปรีตคฺคหณนิทสฺสนํฯ ยถา หิ สุตํ สุตเมวาติ วตฺตพฺพตํ อรหติ ตถา ตํ สมฺมา สุตํ อนูนคฺคหณํ อนธิกคฺคหณํ อวิปรีตคฺคหณญฺจ โหตีติฯ อถ วา สทฺทนฺตรตฺถาโปหนวเสน สโทฺท อตฺถํ วทตีติ เอตสฺมิํ ปเกฺข ยสฺมา สุตนฺติ  เอตสฺส อสุตํ น โหตีติ อยมโตฺถ วุโตฺต, ตสฺมา สุตนฺติ อสฺสวนภาวปฺปฎิเกฺขปโต อนูนานธิกาวิปรีตคฺคหณนิทสฺสนํฯ อิทํ วุตฺตํ โหติ – เอวํ เม สุตํ, น มยา อิทํ ทิฎฺฐํ, น สยมฺภูญาเณน สจฺฉิกตํ, น อญฺญถา วา อุปลทฺธํฯ อปิ จ สุตํว, ตญฺจ โข สมฺมเทวาติฯ อวธารณเตฺถ วา เอวํสเทฺท อยมตฺถโยชนา, ตทเปกฺขสฺส สุตสทฺทสฺส นิยมโตฺถ สมฺภวตีติ  ตทเปกฺขสฺส สุตสทฺทสฺส อสฺสวนภาวปฺปฎิเกฺขโป อนูนานธิกาวิปรีตคฺคหณนิทสฺสนตา จ เวทิตพฺพาฯ อิติ สวนเหตุสวนวิเสสวเสนปิ สุตสทฺทสฺส อตฺถโยชนา กตาติ ทฎฺฐพฺพํฯ</p>


<p>ตถา นฺติ ตสฺสา โสตทฺวารานุสาเรน ปวตฺตาย วิญฺญาณวีถิยา นานตฺถพฺยญฺชนคฺคหณโต นานปฺปกาเรน อารมฺมเณ ปวตฺติภาวปฺปกาสนํ อาการโตฺถ เอวํสโทฺทติ กริตฺวาฯ ติ อตฺตปฺปกาสนํฯ นฺติ ธมฺมปฺปกาสนํ ยถาวุตฺตาย วิญฺญาณวีถิยา ปริยตฺติธมฺมารมฺมณตฺตาฯ อยเญฺหตฺถ สเงฺขโป – นานปฺปกาเรน อารมฺมเณ ปวตฺตาย วิญฺญาณวีถิยา กรณภูตาย มยา น อญฺญํ กตํ, อิทํ ปน กตํ, อยํ ธโมฺม สุโตติฯ</p>


<p>ตถา  นฺติ นิทสฺสิตพฺพปฺปกาสนํ นิทสฺสนโตฺถ เอวํสโทฺทติ กตฺวา นิทเสฺสตพฺพสฺส นิทฺทิสิตพฺพภาวโตฯ ตสฺมา เอวํสเทฺทน สกลมฺปิ สุตฺตํ ปจฺจามฎฺฐนฺติ เวทิตพฺพํฯ ติ ปุคฺคลปฺปกาสนํฯ นฺติ ปุคฺคลกิจฺจปฺปกาสนํฯ สุตสเทฺทน หิ ลพฺภมานา สวนกิริยา สวนวิญฺญาณปฺปพนฺธปฺปฎิพทฺธา, ตตฺถ จ ปุคฺคลโวหาโร, น จ ปุคฺคลโวหารรหิเต ธมฺมปฺปพเนฺธ สวนกิริยา ลพฺภติฯ ตสฺสายํ สเงฺขปโตฺถ – ยํ สุตฺตํ นิทฺทิสิสฺสามิ, ตํ มยา เอวํ สุตนฺติฯ</p>


<p>ตถา นฺติ ยสฺส จิตฺตสนฺตานสฺส นานารมฺมณปฺปวตฺติยา นานตฺถพฺยญฺชนคฺคหณํ โหติ, ตสฺส นานาการนิเทฺทโส อาการโตฺถ เอว เอวํสโทฺทติ กตฺวาฯ นฺติ หิ อยมาการปญฺญตฺติ ธมฺมานํ ตํ ตํ ปวตฺติอาการํ อุปาทาย ปญฺญเปตพฺพสภาวตฺตาฯ ติ กตฺตุนิเทฺทโสฯ นฺติ วิสยนิเทฺทโส, โสตโพฺพ หิ ธโมฺม สวนกิริยากตฺตุปุคฺคลสฺส  สวนกิริยาวเสน ปวตฺติฎฺฐานํ โหติฯ เอตฺตาวตา นานปฺปกาเรน ปวเตฺตน จิตฺตสนฺตาเนน ตํสมงฺคิโน กตฺตุ วิสเย คหณสนฺนิฎฺฐานํ ทสฺสิตํ โหติฯ</p>


<p>อถ วา นฺติ ปุคฺคลกิจฺจนิเทฺทโส, สุตานญฺหิ ธมฺมานํ คหิตาการสฺส นิทสฺสนสฺส อวธารณสฺส วา ปกาสนสภาเวน เอวํสเทฺทน ตทาการาทิธารณสฺส ปุคฺคลโวหารุปาทานธมฺมพฺยาปารภาวโต ปุคฺคลกิจฺจํนาม นิทฺทิฎฺฐํ โหตีติฯ นฺติ วิญฺญาณกิจฺจนิเทฺทโส, ปุคฺคลวาทิโนปิ หิ สวนกิริยา วิญฺญาณนิรเปกฺขา น โหตีติฯ ติ อุภยกิจฺจยุตฺตปุคฺคลนิเทฺทโสฯ ติ หิ สทฺทปฺปวตฺติ เอกเนฺตเนว สตฺตวิเสสวิสยา วิญฺญาณกิจฺจญฺจ ตเตฺถว สโมทหิตพฺพนฺติฯ อยํ ปเนตฺถ สเงฺขโป – มยา สวนกิจฺจวิญฺญาณสมงฺคินา ปุคฺคเลน วิญฺญาณวเสน ลทฺธสวนกิจฺจโวหาเรน สุตนฺติฯ</p>


<p>ตถา  นฺติ จ ติ จ สจฺจิกฎฺฐปรมตฺถวเสน อวิชฺชมานปญฺญตฺติฯ สพฺพสฺส หิ สทฺทาธิคมนียสฺส อตฺถสฺส ปญฺญตฺติมุเขเนว ปฎิปชฺชิตพฺพตฺตา สพฺพปญฺญตฺตีนญฺจ วิชฺชมานาทีสุ ฉสุ ปญฺญตฺตีสุ อวโรโธ, ตสฺมา โย มายามรีจิอาทโย วิย อภูตโตฺถ อนุสฺสวาทีหิ คเหตโพฺพ วิย อนุตฺตมโตฺถปิ  น โหติฯ โส รูปสทฺทาทิโก รุปฺปนานุภวนาทิโก จ ปรมตฺถสภาโว สจฺจิกฎฺฐปรมตฺถวเสน วิชฺชติฯ โย ปน เอวนฺติ จ เมติ จ วุจฺจมาโน อาการโตฺถ, โส อปรมตฺถสภาโว สจฺจิกฎฺฐปรมตฺถวเสน อนุปลพฺภมาโน อวิชฺชมานปญฺญตฺติ นามฯ ตสฺมา กิเญฺหตฺถ ตํ ปรมตฺถโต อตฺถิ, ยํ เอวนฺติ วา เมติ วา นิเทฺทสํ ลเภถ? นฺติ วิชฺชมานปญฺญตฺติ, ยญฺหิ ตํ เอตฺถ โสเตน อุปลทฺธํ, ตํ ปรมตฺถโต วิชฺชมานนฺติฯ</p>


<p>ตถา นฺติ โสตปถมาคเต ธเมฺม อุปาทาย เตสํ อุปธาริตาการาทีนํ ปจฺจามสนวเสนฯ ติ สสนฺตติปริยาปเนฺน ขเนฺธ  กรณาทิวิเสสวิสิเฎฺฐ อุปาทาย วตฺตพฺพโต อุปาทาปญฺญตฺติฯ นฺติ ทิฎฺฐาทีนิ อุปนิธาย วตฺตพฺพโต อุปนิธาปญฺญตฺติฯ ทิฎฺฐาทิสภาวรหิเต สทฺทายตเน ปวตฺตมาโนปิ สุตโวหาโร ทุติยํ ตติยนฺติอาทิโก วิย ปฐมาทีนิ, ทิฎฺฐมุตวิญฺญาเต อเปกฺขิตฺวา สุตนฺติ วิเญฺญยฺยตฺตา ทิฎฺฐาทีนิ อุปนิธาย วตฺตโพฺพ โหติฯ อสุตํ น โหตีติ หิ สุตนฺติ ปกาสิโตยมโตฺถติฯ</p>


<p>เอตฺถ จ นฺติวจเนน อสโมฺมหํ ทีเปติฯ ปฎิวิทฺธา หิ อตฺตนา สุตสฺส ปการวิเสสา เอวนฺติ อิธ อายสฺมตา อานเนฺทน ปจฺจามฎฺฐา, เตนสฺส อสโมฺมโห ทีปิโต โหติฯ น หิ สมฺมูโฬฺห นานปฺปการปฎิเวธสมโตฺถ โหติ, ปจฺจยาการวเสน นานปฺปการา ทุปฺปฎิวิทฺธา จ สุตฺตนฺตาติ ทีปิตนฺติฯ นฺติวจเนน สุตสฺส อสโมฺมสํ ทีเปติ, สุตาการสฺส ยาถาวโต ทสฺสิยมานตฺตาฯ ยสฺส หิ สุตํ สมฺมุฎฺฐํ โหติ, น โส กาลนฺตเร มยา สุตนฺติ ปฎิชานาติฯ อิจฺจสฺส อสโมฺมเหน ปญฺญาสิทฺธิ, สโมฺมหาภาเวน ปญฺญาย เอว วา สวนกาลสมฺภูตาย ตทุตฺตริกาลปญฺญาสิทฺธิ, ตถา อสโมฺมเสน สติสิทฺธิฯ ตตฺถ ปญฺญาปุพฺพงฺคมาย สติยา พฺยญฺชนาวธารณสมตฺถตาฯ พฺยญฺชนานญฺหิ ปฎิวิชฺฌิตโพฺพ อากาโร นาติคมฺภีโร, ยถาสุตํ ธารณเมว ตตฺถ กรณียนฺติ สติยา พฺยาปาโร อธิโก, ปญฺญา ตตฺถ คุณีภูตา โหติ ปญฺญาย ปุพฺพงฺคมาติ กตฺวาฯ สติปุพฺพงฺคมาย ปญฺญาย อตฺถปฺปฎิเวธสมตฺถตาฯ อตฺถสฺส หิ ปฎิวิชฺฌิตโพฺพ อากาโร คมฺภีโรติ ปญฺญาย พฺยาปาโร อธิโก, สติ ตตฺถ คุณีภูตาเยวาติ สติยา ปุพฺพงฺคมายาติ  กตฺวาฯ ตทุภยสมตฺถตาโยเคน อตฺถพฺยญฺชนสมฺปนฺนสฺส ธมฺมโกสสฺส อนุปาลนสมตฺถตาย ธมฺมภณฺฑาคาริกตฺตสิทฺธิฯ</p>


<p>อปโร  นโย – นฺติวจเนน โยนิโสมนสิการํ ทีเปติ, เตน จ วุจฺจมานานํ อาการนิทสฺสนาวธารณตฺถานํ อุปริ วกฺขมานานํ นานปฺปการปฺปฎิเวธโชตกานํ อวิปรีตสิทฺธิ ธมฺมวิสยตฺตาฯ น หิ อโยนิโส มนสิกโรโต  นานปฺปการปฺปฎิเวโธ สมฺภวติฯ นฺติวจเนน อวิเกฺขปํ ทีเปติ, ‘‘ปฐมโพธิสุตฺตํ กตฺถ ภาสิต’’นฺติอาทิปุจฺฉาวเสน ปกรณปตฺตสฺส วกฺขมานสฺส สุตฺตสฺส สวนํ สมาธานมนฺตเรน น สมฺภวติ วิกฺขิตฺตจิตฺตสฺส สวนาภาวโตฯ ตถา หิ วิกฺขิตฺตจิโตฺต ปุคฺคโล สพฺพสมฺปตฺติยา วุจฺจมาโนปิ ‘‘น มยา สุตํ, ปุน ภณถา’’ติ ภณติฯ โยนิโสมนสิกาเรน เจตฺถ อตฺตสมฺมาปณิธิํ ปุเพฺพ จ กตปุญฺญตํ สาเธติ สมฺมา อปฺปณิหิตตฺตสฺส ปุเพฺพ อกตปุญฺญสฺส วา ตทภาวโตฯ อวิเกฺขเปน สทฺธมฺมสฺสวนํ สปฺปุริสูปนิสฺสยญฺจ สาเธติ อสฺสุตวโต สปฺปุริสูปนิสฺสยวิรหิตสฺส จ ตทภาวโตฯ น หิ วิกฺขิโตฺต โสตุํ สโกฺกติ, น จ สปฺปุริเส อนุปนิสฺสยมานสฺส สวนํ อตฺถีติฯ</p>


<p>อปโร นโย – ‘‘ยสฺส จิตฺตสนฺตานสฺส นานปฺปการปฺปวตฺติยา นานตฺถพฺยญฺชนคฺคหณํ โหติ, ตสฺส นานาการนิเทฺทโส’’ติ วุตฺตํฯ ยสฺมา จ โส ภควโต วจนสฺส อตฺถพฺยญฺชนปฺปเภทปริเจฺฉทวเสน สกลสาสนสมฺปตฺติโอคาหเนน นิรวเสสํ ปรหิตปาริปูรีกรณภูโต เอวํ ภทฺทโก อากาโร น สมฺมา อปฺปณิหิตตฺตสฺส ปุเพฺพ อกตปุญฺญสฺส วา โหติฯ ตสฺมา นฺติ อิมินา ภทฺทเกน อากาเรน ปจฺฉิมจกฺกทฺวยสมฺปตฺติมตฺตโน ทีเปติ, นฺติ สวนโยเคน ปุริมจกฺกทฺวยสมฺปตฺติํฯ น หิ อปฺปติรูเป เทเส วสโต สปฺปุริสูปนิสฺสยวิรหิตสฺส จ สวนํ อตฺถิฯ อิจฺจสฺส ปจฺฉิมจกฺกทฺวยสิทฺธิยา อาสยสุทฺธิ สิทฺธา โหติฯ สมฺมา ปณิหิตจิโตฺต ปุเพฺพ จ กตปุโญฺญ วิสุทฺธาสโย โหติ ตทสุทฺธิเหตูนํ กิเลสานํ ทูรีภาวโตฯ ตถา หิ วุตฺตํ ‘‘สมฺมา ปณิหิตํ จิตฺตํ, เสยฺยโส นํ ตโต กเร’’ติ (ธ. ป. ๔๓) ‘‘กตปุโญฺญสิ ตฺวํ, อานนฺท, ปธานมนุยุญฺช, ขิปฺปํ โหหิสิ อนาสโว’’ติ (ที. นิ. ๒.๒๐๗) จฯ ปุริมจกฺกทฺวยสิทฺธิยา  ปโยคสุทฺธิฯ ปติรูปเทสวาเสน หิ สปฺปุริสูปนิสฺสเยน จ สาธูนํ ทิฎฺฐานุคติอาปชฺชเนน  ปริสุทฺธปฺปโยโค โหติฯ ตาย จ อาสยสุทฺธิยา อธิคมพฺยตฺติสิทฺธิ, ปุเพฺพเยว ตณฺหาทิฎฺฐิสํกิเลสานํ วิโสธิตตฺตา ปโยคสุทฺธิยา อาคมพฺยตฺติสิทฺธิฯ สุปริสุทฺธกายวจีปโยโค หิ วิปฺปฎิสาราภาวโต อวิกฺขิตฺตจิโตฺต ปริยตฺติยํ วิสารโท โหติฯ อิติ ปโยคาสยสุทฺธสฺส อาคมาธิคมสมฺปนฺนสฺส วจนํ อรุณุคฺคมนํ วิย สูริยสฺส อุทยโต โยนิโสมนสิกาโร วิย จ กุสลกมฺมสฺส อรหติ ภควโต วจนสฺส ปุพฺพงฺคมํ ภวิตุนฺติ ฐาเน นิทานํ ฐเปโนฺต นฺติอาทิมาหฯ</p>


<p>อปโร  นโย – นฺติ อิมินา ปุเพฺพ วุตฺตนเยเนว นานปฺปการปฺปฎิเวธทีปเกน วจเนน อตฺตโน อตฺถปฎิภานปฎิสมฺภิทาสมฺปตฺติสพฺภาวํ ทีเปติฯ นฺติ อิมินา เอวํสทฺทสนฺนิธานโต วกฺขมานาเปกฺขาย วา โสตพฺพเภทปฺปฎิเวธทีปเกน ธมฺมนิรุตฺติปฎิสมฺภิทาสมฺปตฺติสพฺภาวํ ทีเปติฯ นฺติ จ อิทํ วุตฺตนเยเนว โยนิโสมนสิการทีปกวจนํ ภาสมาโน ‘‘เอเต ธมฺมา มยา มนสานุเปกฺขิตา ทิฎฺฐิยา สุปฺปฎิวิทฺธา’’ติ ทีเปติฯ ปริยตฺติธโมฺม หิ ‘‘อิธ สีลํ กถิตํ, อิธ สมาธิ, อิธ ปญฺญา, เอตฺตกา เอตฺถ อนุสนฺธิโย’’ติอาทินา นเยน มนสา อนุเปกฺขิโต อนุสฺสวาการปริวิตกฺกสหิตาย ธมฺมนิชฺฌานกฺขนฺติภูตาย ญาตปริญฺญาสงฺขาตาย วา ทิฎฺฐิยา ตตฺถ ตตฺถ วุตฺตรูปารูปธเมฺม ‘‘อิติ รูปํ, เอตฺตกํ รูป’’นฺติอาทินา นเยน สุฎฺฐุ ววตฺถเปตฺวา ปฎิวิโทฺธ อตฺตโน จ ปเรสญฺจ หิตสุขาวโห โหตีติฯ นฺติ อิทํ สวนโยคทีปกวจนํ ภาสมาโน ‘‘พหู มยา ธมฺมา สุตา ธาตา วจสา ปริจิตา’’ติ ทีเปติฯ โสตาวธานปฺปฎิพทฺธา หิ ปริยตฺติธมฺมสฺส สวนธารณปริจยาฯ ตทุภเยนปิ ธมฺมสฺส สฺวากฺขาตภาเวน, อตฺถพฺยญฺชนปาริปูริํ ทีเปโนฺต สวเน อาทรํ ชเนติฯ อตฺถพฺยญฺชนปริปุณฺณญฺหิ ธมฺมํ อาทเรน อสฺสุณโนฺต มหตา หิตา ปริพาหิโร โหตีติ อาทรํ ชเนตฺวา สกฺกจฺจํ ธโมฺม โสตโพฺพฯ</p>


<p>  นฺติ อิมินา ปน สกเลน วจเนน อายสฺมา อานโนฺท ตถาคตปฺปเวทิตํ ธมฺมํ อตฺตโน อทหโนฺต อสปฺปุริสภูมิํ อติกฺกมติ, สาวกตฺตํ ปฎิชานโนฺต สปฺปุริสภูมิํ โอกฺกมติฯ ตถา อสทฺธมฺมา จิตฺตํ  วุฎฺฐาเปติ, สทฺธเมฺม จิตฺตํ ปติฎฺฐาเปติฯ ‘‘เกวลํ สุตเมเวตํ มยา, ตเสฺสว ปน ภควโต วจน’’นฺติ ทีเปโนฺต อตฺตานํ ปริโมเจติ, สตฺถารํ อปทิสติ, ชินวจนํ อเปฺปติ, ธมฺมเนตฺติํ ปติฎฺฐาเปติฯ</p>


<p>อปิจ ‘‘เอวํ เม สุต’’นฺติ อตฺตนา อุปฺปาทิตภาวํ อปฺปฎิชานโนฺต ปุริมสฺสวนํ วิวรโนฺต ‘‘สมฺมุขา ปฎิคฺคหิตมิทํ มยา ตสฺส ภควโต จตุเวสารชฺชวิสารทสฺส ทสพลธรสฺส อาสภฎฺฐานฎฺฐายิโน สีหนาทนาทิโน สพฺพสตฺตุตฺตมสฺส ธมฺมิสฺสรสฺส ธมฺมราชสฺส ธมฺมาธิปติโน ธมฺมทีปสฺส ธมฺมสรณสฺส สทฺธมฺมวรจกฺกวตฺติโน สมฺมาสมฺพุทฺธสฺส, น เอตฺถ อเตฺถ วา ธเมฺม วา ปเท วา พฺยญฺชเน วา กงฺขา วา วิมติ วา กตฺตพฺพา’’ติ สพฺพเทวมนุสฺสานํ อิมสฺมิํ ธเมฺม อสฺสทฺธิยํ วินาเสติ, สทฺธาสมฺปทํ อุปฺปาเทติฯ เตเนตํ วุจฺจติ –</p>


<p>
‘‘วินาสยติ อสฺสทฺธํ, สทฺธํ วเฑฺฒติ สาสเน;  
  
เอวํ เม สุตมิเจฺจวํ, วทํ โคตมสาวโก’’ติฯ  
</p>
  
<p>นฺติ  คณนปริเจฺฉทนิเทฺทโสฯ อยญฺหิ สโทฺท อญฺญเสฎฺฐาสหายสงฺขฺยาทีสุ ทิสฺสติฯ ตถา หิ อยํ ‘‘สสฺสโต อตฺตา จ โลโก จ, อิทเมว สจฺจํ โมฆมญฺญนฺติ อิเตฺถเก อภิวทนฺตี’’ติอาทีสุ (ม. นิ. ๓.๒๗; อุทา. ๕๕) อเญฺญ ทิสฺสติฯ ‘‘เจตโส เอโกทิภาว’’นฺติอาทีสุ (ปารา. ๑๑; ที. นิ. ๑.๒๒๘) เสเฎฺฐฯ ‘‘เอโก วูปกโฎฺฐ’’ติอาทีสุ (จูฬว. ๔๔๕; ที. นิ. ๑.๔๐๕) อสหาเยฯ ‘‘เอโกว โข, ภิกฺขเว, ขโณ จ สมโย จ พฺรหฺมจริยวาสายา’’ติอาทีสุ (อ. นิ. ๘.๒๙) สงฺขฺยายํ, อิธาปิ สงฺขฺยายเมว ทฎฺฐโพฺพฯ เตน วุตฺตํ – ‘‘เอกนฺติ คณนปริเจฺฉทนิเทฺทโส’’ติฯ</p>


<p>นฺติ ปริจฺฉินฺนนิเทฺทโสฯ นฺติ อนิยมิตปริทีปนํฯ ตตฺถ สโทฺท –</p>


<p>
‘‘สมวาเย  
ขเณ กาเล, สมูเห เหตุทิฎฺฐิสุ;  
  
ปฎิลาเภ ปหาเน จ, ปฎิเวเธ จ ทิสฺสติ’’ฯ  
</p>
  
<p>ตถา หิสฺส ‘‘อเปฺปว นาม เสฺวปิ อุปสงฺกเมยฺยาม กาลญฺจ สมยญฺจ อุปาทายา’’ติ เอวมาทีสุ (ที. นิ. ๑.๔๔๗) สมวาโย อโตฺถ, ยุตฺตกาลญฺจ ปจฺจยสามคฺคิญฺจ ลภิตฺวาติ หิ อธิปฺปาโย, ตสฺมา ปจฺจยสมวาโยติ เวทิตโพฺพ ฯ ‘‘เอโกว โข, ภิกฺขเว, ขโณ จ สมโย จ พฺรหฺมจริยวาสายา’’ติอาทีสุ (อ. นิ. ๘.๒๙) ขโณ, โอกาโสติ อโตฺถฯ ตถาคตุปฺปาทาทิโก หิ มคฺคพฺรหฺมจริยสฺส โอกาโส ตปฺปจฺจยปฺปฎิลาภเหตุตฺตา, ขโณ เอว จ สมโย, โย ขโณติ จ สมโยติ จ วุจฺจติ, โส เอโก เยวาติ หิ อโตฺถฯ ‘‘อุณฺหสมโย ปริฬาหสมโย’’ติอาทีสุ (ปาจิ. ๓๕๘) กาโลฯ ‘‘มหาสมโย ปวนสฺมิ’’นฺติอาทีสุ (ที. นิ. ๒.๓๓๒) สมูโหฯ มหาสมโยติ หิ ภิกฺขูนํ เทวตานญฺจ มหาสนฺนิปาโตติ อโตฺถฯ ‘‘สมโยปิ โข เต, ภทฺทาลิ, อปฺปฎิวิโทฺธ อโหสิ, ภควา โข สาวตฺถิยํ วิหรติ, ภควาปิ มํ ชานิสฺสติ ‘ภทฺทาลิ นาม ภิกฺขุ สตฺถุสาสเน สิกฺขาย น ปริปูรการี’ติ, อยมฺปิ โข เต, ภทฺทาลิ, สมโย อปฺปฎิวิโทฺธ อโหสี’’ติอาทีสุ (ม. นิ. ๒.๑๓๕) เหตุฯ สิกฺขาปทสฺส การณญฺหิ อิธ สมโยติ อธิเปฺปตํฯ ‘‘เตน โข ปน สมเยน อุคฺคาหมาโน ปริพฺพาชโก สมณมุณฺฑิกาปุโตฺต สมยปฺปวาทเก ตินฺทุกาจีเร เอกสาลเก มลฺลิกาย อาราเม ปฎิวสตี’’ติอาทีสุ (ม. นิ. ๒.๒๖๐) ทิฎฺฐิฯ ตตฺถ หิ นิสินฺนา ติตฺถิยา อตฺตโน อตฺตโน ทิฎฺฐิสงฺขาตํ สมยํ ปวทนฺตีติ โส ปริพฺพาชการาโม ‘‘สมยปฺปวาทโก’’ติ วุจฺจติฯ</p>


<p>
‘‘ทิเฎฺฐ  
ธเมฺม จ โย อโตฺถ, โย จโตฺถ สมฺปรายิโก;  
  
อตฺถาภิสมยา ธีโร, ปณฺฑิโตติ ปวุจฺจตี’’ติฯ (สํ. นิ. ๑.๑๒๙) –  
</p>
  
<p>อาทีสุ ปฎิลาโภฯ อตฺถาภิสมยาติ หิ อตฺถสฺส อธิคมาติ อโตฺถฯ ‘‘สมฺมา มานาภิสมยา อนฺตมกาสิ ทุกฺขสฺสา’’ติอาทีสุ (ม. นิ. ๑.๒๘) ปหานํฯ อธิกรณํ สมยํ วูปสมนํ อปคโมติ อภิสมโย ปหานํฯ ‘‘ทุกฺขสฺส ปีฬนโฎฺฐ สงฺขตโฎฺฐ สนฺตาปโฎฺฐ วิปริณามโฎฺฐ อภิสมยโฎฺฐ’’ติอาทีสุ (ปฎิ. ม. ๒.๘) ปฎิเวโธ ฯ ปฎิเวโธติ หิ อภิสเมตพฺพโต อภิสมโย, อภิสมโยว อโตฺถ อภิสมยโฎฺฐติ ปีฬนาทีนิ อภิสเมตพฺพภาเวน เอกีภาวํ อุปเนตฺวา วุตฺตานิ, อภิสมยสฺส วา ปฎิเวธสฺส วิสยภูโต อโตฺถ อภิสมยโฎฺฐติ ตาเนว ตถา เอกเนฺตน วุตฺตานิฯ ตตฺถ ปีฬนํ ทุกฺขสจฺจสฺส ตํสมงฺคิโน หิํสนํ อวิปฺผาริกตากรณํฯ สนฺตาโป ทุกฺขทุกฺขตาทิวเสน สนฺตปฺปนํ ปริทหนํฯ</p>


<p>เอตฺถ  จ สหการีการณสนฺนิชฺฌํ สเมติ สมเวตีติ สมวาโย สมโยฯ สเมติ สมาคจฺฉติ เอตฺถ มคฺคพฺรหฺมจริยํ ตทาธารปุคฺคเลหีติ ขโณ สมโยฯ สเมติ เอตฺถ เอเตน วา สํคจฺฉติ สโตฺต สภาวธโมฺม วา อุปฺปาทาทีหิ สหชาตาทีหิ วาติ กาโล สมโยฯ ธมฺมปฺปวตฺติมตฺตตาย อตฺถโต อภูโตปิ หิ กาโล ธมฺมปฺปวตฺติยา อธิกรณํ กรณํ วิย จ กปฺปนามตฺตสิเทฺธนานุรูเปน โวหรียตีติฯ สมํ, สห วา อวยวานํ อยนํ ปวตฺติ อวฎฺฐานนฺติ สมูโห สมโย ยถา สมุทาโยติฯ อวยวสหาวฎฺฐานเมว หิ สมูโหฯ อวเสสปจฺจยานํ สมาคเม สติ เอติ ผลเมตสฺมา อุปฺปชฺชติ ปวตฺตตีติ สมโย เหตุ ยถา สมุทโยติฯ สเมติ สํโยชนภาวโต สมฺพโนฺธ เอติ อตฺตโน วิสเย ปวตฺตติ, ทฬฺหคฺคหณภาวโต วา สํยุตฺตา อยนฺติ ปวตฺตนฺติ สตฺตา ยถาภินิเวสํ เอเตนาติ สมโย ทิฎฺฐิฯ ทิฎฺฐิสํโยชเนน หิ สตฺตา อติวิย พชฺฌนฺตีติฯ สมิติ สงฺคติ สโมธานนฺติ สมโย ปฎิลาโภฯ สมยนํ อุปสมยนํ อปคโมติ สมโย ปหานํฯ สมุเจฺฉทปฺปหานภาวโต ปน อธิโก สมโยติ อภิสมโย ยถา อภิธโมฺมติฯ อภิมุขํ ญาเณน สมฺมา เอตโพฺพ อภิสเมตโพฺพติ อภิสมโย, ธมฺมานํ อวิปรีตสภาโวฯ อภิมุขภาเวน สมฺมา เอติ คจฺฉติ พุชฺฌตีติ อภิสมโย, ธมฺมานํ ยถาภูตสภาวาวโพโธฯ เอวํ ตสฺมิํ ตสฺมิํ อเตฺถ สมยสทฺทสฺส ปวตฺติ เวทิตพฺพาฯ</p>


<p>สมยสทฺทสฺส อตฺถุทฺธาเร อภิสมยสทฺทสฺส คหเณ การณํ วุตฺตนเยเนว เวทิตพฺพํฯ อิธ  ปนสฺส กาโล อโตฺถ สมวายาทีนํ อสมฺภวโตฯ เทสเทสกปริสา วิย หิ เทสนาย นิทานภาเว  กาโล เอว อิจฺฉิตโพฺพติฯ ยสฺมา ปเนตฺถ สมโยติ กาโล อธิเปฺปโต, ตสฺมา สํวจฺฉรอุตุมาสทฺธมาสรตฺติทิวสปุพฺพณฺหมชฺฌนฺหิกสายนฺหปฐมยาม- มชฺฌิมยามปจฺฉิมยามมุหุตฺตาทีสุ กาลเภทภูเตสุ สมเยสุ เอกํ สมยนฺติ ทีเปติฯ</p>


<p>กสฺมา ปเนตฺถ อนิยมิตวเสเนว กาโล นิทฺทิโฎฺฐ, น อุตุสํวจฺฉราทิวเสน นิยเมตฺวา นิทฺทิโฎฺฐติ เจ? กิญฺจาปิ เอเตสุ สํวจฺฉราทีสุ สมเยสุ ยํ ยํ สุตฺตํ ยสฺมิํ ยสฺมิํ สํวจฺฉเร อุตุมฺหิ  มาเส ปเกฺข รตฺติภาเค ทิวสภาเค วา วุตฺตํ, สพฺพมฺปิ ตํ เถรสฺส สุวิทิตํ สุววตฺถาปิตํ ปญฺญายฯ ยสฺมา ปน ‘‘เอวํ เม สุตํ อสุกสํวจฺฉเร อสุกอุตุมฺหิ อสุกมาเส อสุกปเกฺข อสุกรตฺติภาเค อสุกทิวสภาเค วา’’ติ เอวํ วุเตฺต น สกฺกา สุเขน ธาเรตุํ วา อุทฺทิสิตุํ วา อุทฺทิสาเปตุํ วา, พหุ จ วตฺตพฺพํ โหติ, ตสฺมา เอเกเนว ปเทน ตมตฺถํ สโมธาเนตฺวา ‘‘เอกํ สมย’’นฺติ อาหฯ</p>


<p>เย วา อิเม คโพฺภกฺกนฺติสมโย ชาติสมโย สํเวคสมโย อภินิกฺขมนสมโย ทุกฺกรการิกสมโย มารวิชยสมโย อภิสโมฺพธิสมโย ทิฎฺฐธมฺมสุขวิหารสมโย เทสนาสมโย ปรินิพฺพานสมโยติ เอวมาทโย ภควโต เทวมนุเสฺสสุ อติวิย ปกาสา อเนกกาลปฺปเภทา เอว สมยา, เตสุ สมเยสุ เทสนาสมยสงฺขาตํ เอกํ สมยนฺติ ทีเปติฯ โย วายํ ญาณกรุณากิจฺจสมเยสุ กรุณากิจฺจสมโย, อตฺตหิตปรหิตปฺปฎิปตฺติสมเยสุ ปรหิตปฺปฎิปตฺติสมโย, สนฺนิปติตานํ กรณียทฺวยสมเยสุ ธมฺมกถาสมโย, เทสนาปฎิปตฺติสมเยสุ เทสนาสมโย, เตสุ สมเยสุ อญฺญตรสมยํ สนฺธาย ‘‘เอกํ สมย’’นฺติ อาหฯ</p>


<p>กสฺมา ปเนตฺถ ยถา อภิธเมฺม ‘‘ยสฺมิํ สมเย กามาวจรํ กุสลํ จิตฺตํ อุปฺปนฺนํ โหตี’’ติ (ธ. ส. ๑) จ อิโต อเญฺญสุ สุตฺตปเทสุ ‘‘ยสฺมิํ สมเย, ภิกฺขเว, ภิกฺขุ วิวิเจฺจว กาเมหิ วิวิจฺจ อกุสเลหิ ธเมฺมหี’’ติ  (อ. นิ. ๔.๒๐๐) จ ภุมฺมวจเนน นิเทฺทโส กโต, วินเย จ ‘‘เตน สมเยน พุโทฺธ ภควา’’ติ (ปารา. ๑) กรณวจเนน นิเทฺทโส กโต, ตถา อกตฺวา ‘‘เอกํ สมย’’นฺติ อจฺจนฺตสํโยคเตฺถ อุปโยควจเนน นิเทฺทโส กโตติ? ตตฺถ ตถา, อิธ จ อญฺญถา อตฺถสมฺภวโตฯ ตตฺถ หิ อภิธเมฺม อิโต อเญฺญสุ จ สุตฺตเนฺตสุ อาธารวิสยสงฺขาโต อธิกรณโตฺถ กิริยาย กิริยนฺตรลกฺขณสงฺขาโต ภาเวนภาวลกฺขณโตฺถ จ สมฺภวตีติฯ อธิกรณญฺหิ กาลโตฺถ สมูหโตฺถ จ สมโย ตตฺถ วุตฺตานํ ผสฺสาทิธมฺมานํ, ตถา กาโล สภาวธมฺมปฺปวตฺติมตฺตตาย ปรมตฺถโต อวิชฺชมาโนปิ อาธารภาเวน ปญฺญาโต ตงฺขณปฺปวตฺตานํ ตโต  ปุเพฺพ ปรโต จ อภาวโต ยถา ‘‘ปุพฺพเณฺห  ชาโต สายเนฺห ชาโต’’ติอาทีสุฯ สมูโหติปิ อวยววินิมุโตฺต ปรมตฺถโต อวิชฺชมาโนปิ กปฺปนามตฺตสิเทฺธน รูเปน อวยวานํ อาธารภาเวน ปญฺญาปียติ, ยถา ‘‘รุเกฺข สาขา, ยโว ยวราสิมฺหิ สมุฎฺฐิโต’’ติอาทีสุฯ ยสฺมิํ กาเล ธมฺมปุเญฺช จ กามาวจรํ กุสลํ จิตฺตํ อุปฺปนฺนํ โหติ, ตสฺมิํเยว กาเล ธมฺมปุเญฺช จ ผสฺสาทโยปิ โหนฺตีติ อยญฺหิ ตตฺถ อโตฺถฯ ตถา ขณสมวายเหตุสงฺขาตสฺส สมยสฺส ภาเวน ตตฺถ วุตฺตานํ ผสฺสาทิธมฺมานํ ภาโว ลกฺขียติฯ ยถา หิ ‘‘คาวีสุ ทุยฺหมานาสุ คโต, ทุทฺธาสุ อาคโต’’ติ เอตฺถ คาวีนํ โทหนกิริยาย คมนกิริยา ลกฺขียติ, เอวํ อิธาปิ ยสฺมิํ สมเยติ วุเตฺต จ ปทตฺถสฺส สตฺตาวิรหาภาวโต สตีติ อยมโตฺถ วิญฺญายมาโน เอว โหตีติ สมยสฺส สตฺตากิริยาย จิตฺตสฺส อุปฺปาทกิริยา ผสฺสาทีนํ ภวนกิริยา จ ลกฺขียติฯ ตถา ยสฺมิํ สมเย ยสฺมิํ นวเม ขเณ ยสฺมิํ โยนิโสมนสิการาทิเหตุมฺหิ ปจฺจยสมวาเย วา สติ กามาวจรํ กุสลํ จิตฺตํ อุปฺปนฺนํ โหติ, ตสฺมิํ สมเย ขเณ เหตุมฺหิ ปจฺจยสมวาเย จ ผสฺสาทโยปิ โหนฺตีติฯ ตสฺมา ตทตฺถโชตนตฺถํ ภุมฺมวจเนน นิเทฺทโส กโตฯ</p>


<p>วินเย จ ‘‘อเนฺนน วสติ, อเชฺฌเนน วสตี’’ติอาทีสุ  วิย เหตุอโตฺถ, ‘‘ผรสุนา ฉินฺทติ, กุทาเลน ขณตี’’ติอาทีสุ วิย กรณโตฺถ จ สมฺภวติฯ โย หิ สิกฺขาปทปญฺญตฺติสมโย ธมฺมเสนาปติอาทีหิปิ ทุพฺพิเญฺญโยฺย, เตน สมเยน กรณภูเตน เหตุภูเตน จ วีติกฺกมํ สุตฺวา ภิกฺขุสงฺฆํ สนฺนิปาตาเปตฺวา โอติณฺณวตฺถุกํ ปุคฺคลํ ปฎิปุจฺฉิตฺวา วิครหิตฺวา จ ตํ ตํ วตฺถุํ โอติณฺณสมยสงฺขาตํ กาลํ อนติกฺกมิตฺวา สิกฺขาปทานิ ปญฺญาเปโนฺต ตติยปาราชิกาทีนํ วิย สิกฺขาปทปญฺญตฺติยา เหตุํ อเปกฺขมาโน ตตฺถ ตตฺถ วิหาสิ, ตสฺมา ตทตฺถโชตนตฺถํ วินเย กรณวจเนน นิเทฺทโส กโตฯ</p>


<p>อิธ ปน อญฺญสฺมิญฺจ เอวํชาติเก อจฺจนฺตสํโยคโตฺถ สมฺภวติฯ ยสฺมิญฺหิ สมเย สห สมุฎฺฐานเหตุนา อิทํ อุทานํ อุปฺปนฺนํ, อจฺจนฺตเมว ตํ สมยํ อริยวิหารปุพฺพงฺคมาย ธมฺมปจฺจเวกฺขณาย ภควา วิหาสิ, ตสฺมา ‘‘มาสํ  อเชฺฌตี’’ติอาทีสุ วิย อุปโยคตฺถโชตนตฺถํ อิธ อุปโยควจเนน นิเทฺทโส กโตฯ เตเนตํ วุจฺจติ –</p>


<p>
‘‘ตํ ตํ อตฺถมเปกฺขิตฺวา, ภุเมฺมน กรเณน จ;  
  
อญฺญตฺร สมโย วุโตฺต, อุปโยเคน โส อิธา’’ติฯ  
</p>
  
<p>โปราณา ปน วณฺณยนฺติ – ‘‘ยสฺมิํ สมเย’’ติ วา ‘‘เตน สมเยนา’’ติ วา ‘‘เอกํ สมย’’นฺติ  วา อภิลาปมตฺตเภโท เอส นิเทฺทโส, สพฺพตฺถ ภุมฺมเมว อโตฺถติฯ ตสฺมา ‘‘เอกํ สมย’’นฺติ วุเตฺตปิ เอกสฺมิํ สมเยติ อโตฺถ เวทิตโพฺพฯ</p>


<p>ติ ครุฯ ครุญฺหิ โลเก ‘‘ภควา’’ติ วทนฺติฯ อยญฺจ สพฺพคุณวิสิฎฺฐตาย สพฺพสตฺตานํ ครุ, ตสฺมา ภควาติ เวทิตโพฺพฯ โปราเณหิปิ วุตฺตํ –</p>


<p>
‘‘ภควาติ  
วจนํ เสฎฺฐํ, ภควาติ วจนมุตฺตมํ;  
  
ครุ คารวยุโตฺต โส, ภควา เตน วุจฺจตี’’ติฯ  
</p>
  
<p>ตตฺถ เสฎฺฐวาจกวจนํ เสฎฺฐนฺติ วุตฺตํ เสฎฺฐคุณสหจรณโตฯ อถ วา วุจฺจตีติ วจนํ, อโตฺถฯ นฺติ ภควาติ อิมินา วจเนน วจนีโย โย อโตฺถ, โส เสโฎฺฐติ อโตฺถฯ นฺติ เอตฺถาปิ วุตฺตนเยเนว อโตฺถ เวทิตโพฺพฯ ติ ครุภาวยุโตฺต ครุคุณโยคโต วิเสสครุกรณารหตาย วา คารวยุโตฺตฯ เอวํ คุณวิสิฎฺฐสตฺตุตฺตมครุคารวาธิวจนํ ภควาติ อิทํ วจนนฺติ เวทิตพฺพํฯ อปิจ –</p>


<p>
‘‘ภคี ภชี ภาคี วิภตฺตวา อิติ,  
  
อกาสิ ภคฺคนฺติ ครูติ ภาคฺยวา;  
  
พหูหิ ญาเยหิ สุภาวิตตฺตโน,  
  
ภวนฺตโค โส ภควาติ วุจฺจตี’’ติฯ –  
</p>
  
<p>นิเทฺทเส (มหานิ. ๘๔) อาคตนเยน –</p>


<p>
‘‘ภาคฺยวา ภคฺควา ยุโตฺต, ภเคหิ จ วิภตฺตวา;  
  
ภตฺตวา วนฺตคมโน, ภเวสุ ภควา ตโต’’ติฯ –  
</p>
  
<p>อิมาย  คาถาย จ วเสน ภควาติ ปทสฺส อโตฺถ เวทิตโพฺพฯ โส ปนายํ อโตฺถ สพฺพากาเรน วิสุทฺธิมเคฺค (วิสุทฺธิ. ๑.๑๔๒) วุโตฺต, ตสฺมา ตตฺถ วุตฺตนเยเนว วิวริตโพฺพฯ</p>


<p>อปิจ ภาเค วนิ, ภเค วา วมีติ ภควาฯ ตถาคโต หิ ทานสีลาทิปารมิธเมฺม ฌานวิโมกฺขาทิอุตฺตริมนุสฺสธเมฺม วนิ ภชิ เสวิ พหุลมกาสิ, ตสฺมา ภควาฯ อถ วา เตเยว  ‘‘เวเนยฺยสตฺตสนฺตาเนสุ กถํ นุ โข อุปฺปเชฺชยฺยุ’’นฺติ วนิ อภิปตฺถยีติ ภควาฯ อถ วา ภคสงฺขาตํ อิสฺสริยํ ยสญฺจ วมิ อุคฺคิริ เขฬปิณฺฑํ วิย อนเปโกฺข ฉฑฺฑยีติ ภควาฯ ตถา หิ ตถาคโต หตฺถคตํ จกฺกวตฺติสิริํ เทวโลกาธิปจฺจสทิสํ จาตุทฺทีปิสฺสริยํ, จกฺกวตฺติสมฺปตฺติสนฺนิสฺสยญฺจ สตฺตรตนสมุชฺชลํ ยสํ ติณายปิ อมญฺญมาโน นิรเปโกฺข ปหาย อภินิกฺขมิตฺวา สมฺมาสโมฺพธิํ อภิสมฺพุโทฺธ, ตสฺมา อิเม สิริอาทิเก ภเค วมีติ ภควาฯ อถ วา ภานิ นาม นกฺขตฺตานิ, เตหิ สมํ  คจฺฉนฺติ ปวตฺตนฺตีติ ภคาฯ สิเนรุยุคนฺธรอุตฺตรกุรุหิมวนฺตาทิภาชนโลกวิเสสสนฺนิสฺสยโสภา กปฺปฎฺฐิติภาวโต, เตปิ ภเค วมิ, ตนฺนิวาสิสตฺตาวาสสมติกฺกมนโต ตปฺปฎิพทฺธฉนฺทราคปฺปหาเนน ปชหีติฯ เอวมฺปิ ภเค วมีติ ภควาติ เอวมาทินา นเยน ภควาติ ปทสฺส อโตฺถ เวทิตโพฺพฯ</p>


<p>เอตฺตาวตา เจตฺถ นฺติ วจเนน ยถาสุตํ ธมฺมํ สวนวเสน ภาสโนฺต ภควโต ธมฺมสรีรํ ปจฺจกฺขํ กโรติ, เตน ‘‘นยิทํ อติกฺกนฺตสตฺถุกํ ปาวจนํ, อยํ โว สตฺถา’’ติ สตฺถุ อทสฺสเนน อุกฺกณฺฐิตํ ชนํ สมสฺสาเสติฯ วุตฺตเญฺหตํ ภควตา ‘‘โย โข, อานนฺท, มยา ธโมฺม จ วินโย จ เทสิโต ปญฺญโตฺต, โส โว มมจฺจเยน สตฺถา’’ติ (ที. นิ. ๒.๒๑๖; มิ. ป. ๔.๑.๑)ฯ ติ วจเนน ตสฺมิํ สมเย ภควโต อวิชฺชมานภาวํ ทเสฺสโนฺต รูปกายปรินิพฺพานํ สาเธติ, เตน ‘‘เอวํวิธสฺส นาม ธมฺมสฺส เทเสตา ทสพลธโร วชิรสงฺฆาตสมานกาโย โสปิ ภควา ปรินิพฺพุโต, เกนเญฺญน ชีวิเต อาสา ชเนตพฺพา’’ติ ชีวิตมทมตฺตํ ชนํ สํเวเชติ, สทฺธเมฺม จสฺส อุสฺสาหํ ชเนติฯ</p>


<p>นฺติ  จ ภณโนฺต เทสนาสมฺปตฺติํ นิทฺทิสติ, วกฺขมานสฺส สกลสุตฺตสฺส เอวนฺติ นิทสฺสนโตฯ นฺติ สาวกสมฺปตฺติํ สวนสมฺปตฺติญฺจ นิทฺทิสติ, ปฎิสมฺภิทาปเตฺตน ปญฺจสุ ฐาเนสุ ภควตา เอตทเคฺค ฐปิเตน ธมฺมภณฺฑาคาริเกน สุตภาวทีปนโต ‘‘ตญฺจ โข มยาว สุตํ, น อนุสฺสุติกํ, น ปรมฺปราภต’’นฺติ อิมสฺส จตฺถสฺส ทีปนโตฯ นฺติ กาลสมฺปตฺติํ นิทฺทิสติ ภควโต อุรุเวลายํ วิหรณสมยภาเวน พุทฺธุปฺปาทปฺปฎิมณฺฑิตภาวทีปนโตฯ พุทฺธุปฺปาทปรมา หิ กาลสมฺปทาฯ ติ เทสกสมฺปตฺติํ นิทฺทิสติ คุณวิสิฎฺฐสตฺตุตฺตมครุภาวทีปนโตฯ</p>


<p>นฺติ  มหาเวลายํ, มหเนฺต วาลุการาสิมฺหีติ อโตฺถฯ อถ วา อุรูติ วาลุกา วุจฺจติ, เวลาติ มริยาทาฯ เวลาติกฺกมนเหตุ อาภตา อุรุ อุรุเวลาติ เอวเมฺปตฺถ อโตฺถ ทฎฺฐโพฺพฯ</p>


<p>อตีเต  กิร อนุปฺปเนฺน พุเทฺธ ทสสหสฺสตาปสา ตสฺมิํ ปเทเส วิหรนฺตา ‘‘กายกมฺมวจีกมฺมานิ ปเรสมฺปิ ปากฎานิ โหนฺติ, มโนกมฺมํ ปน อปากฎํฯ ตสฺมา โย มิจฺฉาวิตกฺกํ วิตเกฺกติ, โส อตฺตนาว อตฺตานํ โจเทตฺวา ปตฺตปุเฎน วาลุกํ อาหริตฺวา อิมสฺมิํ ฐาเน อากิรตุ, อิทมสฺส ทณฺฑกมฺม’’นฺติ กติกวตฺตํ กตฺวา ตโต ปฎฺฐาย โย ตาทิสํ วิตกฺกํ วิตเกฺกติ, โส ตตฺถ ปตฺตปุเฎน วาลุกํ อาหริตฺวา อากิรติฯ เอวํ ตตฺถ อนุกฺกเมน มหาวาลุการาสิ ชาโต, ตโต นํ ปจฺฉิมา ชนตา ปริกฺขิปิตฺวา เจติยฎฺฐานมกาสิฯ ตํ สนฺธาย วุตฺตํ – ‘‘อุรุเวลายนฺติ มหาเวลายํ, มหเนฺต วาลุการาสิมฺหีติ อโตฺถ ทฎฺฐโพฺพ’’ติฯ</p>


<p>ติ อวิเสเสน อิริยาปถทิพฺพพฺรหฺมอริยวิหาเรสุ อญฺญตรวิหารสมงฺคิตาปริทีปนํฯ อิธ ปน ฐานนิสชฺชาคมนสยนปฺปเภเทสุ อิริยาปเถสุ อาสนสงฺขาตอิริยาปถสมาโยคปริทีปนํ อริยวิหารสมงฺคิตาปริทีปนญฺจาติ เวทิตพฺพํฯ ตตฺถ ยสฺมา เอกํ อิริยาปถพาธนํ อเญฺญน อิริยาปเถน วิจฺฉินฺทิตฺวา อปริปตนฺตํ อตฺตภาวํ หรติ ปวเตฺตติ, ตสฺมา วิหรตีติ ปทสฺส อิริยาปถวิหารวเสเนตฺถ อโตฺถ เวทิตโพฺพฯ ยสฺมา ปน ภควา ทิพฺพวิหาราทีหิ สตฺตานํ วิวิธํ หิตํ หรติ อุปหรติ อุปเนติ อุปฺปาเทติ, ตสฺมา เตสมฺปิ วเสน วิวิธํ หรตีติ เอวมโตฺถ เวทิตโพฺพฯ</p>


<p>ติ  นทติ สนฺทตีติ นที, ตสฺสา นชฺชา, นทิยา นินฺนคายาติ อโตฺถฯ ติ เนลํ ชลมสฺสาติ ‘‘เนลญฺชลายา’’ติ วตฺตเพฺพ ลการสฺส รการํ กตฺวา ‘‘เนรญฺชรายา’’ติ วุตฺตํ, กทฺทมเสวาลปณกาทิโทสรหิตสลิลายาติ อโตฺถฯ เกจิ ‘‘นีลชลายาติ  วตฺตเพฺพ เนรญฺชรายาติ วุตฺต’’นฺติ วทนฺติฯ นามเมว วา เอตํ เอติสฺสา นทิยาติ เวทิตพฺพํฯ ตสฺสา นทิยา ตีเร ยตฺถ ภควา วิหาสิ, ตํ ทเสฺสตุํ ติ วุตฺตํฯ ตตฺถ ‘‘โพธิ วุจฺจติ จตูสุ มเคฺคสุ ญาณ’’นฺติ เอตฺถ (จูฬนิ. ขคฺควิสาณสุตฺตนิเทฺทส ๑๒๑) มคฺคญาณํ โพธีติ วุตฺตํฯ ‘‘ปโปฺปติ โพธิํ วรภูริเมธโส’’ติ เอตฺถ (ที. นิ. ๓.๒๑๗) สพฺพญฺญุตญฺญาณํฯ ตทุภยมฺปิ โพธิํ ภควา เอตฺถ ปโตฺตติ รุโกฺขปิ โพธิรุโกฺขเตฺวว นามํ ลภิฯ อถ วา สตฺต โพชฺฌเงฺค พุชฺฌีติ ภควา โพธิ, เตน พุชฺฌเนฺตน สนฺนิสฺสิตตฺตา โส รุโกฺขปิ โพธิรุโกฺขติ นามํ ลภิ, ตสฺส โพธิรุกฺขสฺสฯ ติ สมีเปฯ อยญฺหิ มูลสโทฺท ‘‘มูลานิ อุทฺธเรยฺย อนฺตมโส อุสีรนาฬมตฺตานิปี’’ติอาทีสุ (อ. นิ. ๔.๑๙๕) มูลมูเล ทิสฺสติฯ ‘‘โลโภ อกุสลมูล’’นฺติอาทีสุ (ที. นิ. ๓.๓๐๕) อสาธารณเหตุมฺหิฯ ‘‘ยาวตา มชฺฌนฺหิเก กาเล ฉายา ผรติ, นิวาเต ปณฺณานิ  ปตนฺติ, เอตฺตาวตา รุกฺขมูล’’นฺติอาทีสุ สมีเปฯ อิธาปิ สมีเป อธิเปฺปโต, ตสฺมา โพธิรุกฺขสฺส มูเล สมีเปติ เอวเมตฺถ อโตฺถ ทฎฺฐโพฺพฯ</p>


<p>ติ ปฐมํ อภิสมฺพุโทฺธ หุตฺวา, สพฺพปฐมํเยวาติ อโตฺถฯ เอตฺตาวตา ธมฺมภณฺฑาคาริเกน อุทานเทสนาย นิทานํ ฐเปเนฺตน กาลเทสเทสกาปเทสา สห วิเสเสน ปกาสิตา โหนฺติฯ</p>


<p>เอตฺถาห ‘‘กสฺมา ธมฺมวินยสงฺคเห กยิรมาเน นิทานวจนํ วุตฺตํ, นนุ ภควตา ภาสิตวจนเสฺสว สงฺคโห กาตโพฺพ’’ติ? วุจฺจเต – เทสนาย จิรฎฺฐิติอสโมฺมสสเทฺธยฺยภาวสมฺปาทนตฺถํฯ กาลเทสเทสกวตฺถุอาทีหิ อุปนิพนฺธิตฺวา ฐปิตา หิ เทสนา จิรฎฺฐิติกา โหติ อสโมฺมสา สเทฺธยฺยา จ เทสกาลกตฺตุเหตุนิมิเตฺตหิ อุปนิพโทฺธ วิย โวหารวินิจฺฉโยฯ เตเนว จ อายสฺมตา มหากสฺสเปน ‘‘ปฐมํ, อาวุโส อานนฺท, อุทานํ กตฺถ ภาสิต’’นฺติอาทินา เทสาทีสุ ปุจฺฉาย กตาย  วิสฺสชฺชนํ กโรเนฺตน ธมฺมภณฺฑาคาริเกน ‘‘เอวํ เม สุต’’นฺติอาทินา อุทานสฺส นิทานํ ภาสิตนฺติฯ</p>


<p>อปิจ สตฺถุ สมฺปตฺติปกาสนตฺถํ นิทานวจนํฯ ตถาคตสฺส หิ ภควโต ปุพฺพรจนานุมานาคมตกฺกาภาวโต  สมฺพุทฺธตฺตสิทฺธิฯ น หิ สมฺมาสมฺพุทฺธสฺส ปุพฺพรจนาทีหิ อโตฺถ อตฺถิ สพฺพตฺถ อปฺปฎิหตญาณจารตาย เอกปฺปมาณตฺตา เญยฺยธเมฺมสุฯ ตถา อาจริยมุฎฺฐิธมฺมมจฺฉริยสาสนสาวกานุราคาภาวโต ขีณาสวตฺตสิทฺธิฯ น หิ สพฺพโส ปริกฺขีณาสวสฺส กตฺถจิปิ อาจริยมุฎฺฐิอาทีนํ สมฺภโวติ สุวิสุทฺธสฺส ปรานุคฺคหปฺปวตฺติฯ อิติ เทสกโทสภูตานํ ทิฎฺฐิสีลสมฺปตฺติทูสกานํ อจฺจนฺตํ อวิชฺชาตณฺหานํ อภาวสํสูจเกหิ ญาณสมฺปทาปหานสมฺปทาภิพฺยญฺชเกหิ จ สมฺพุทฺธวิสุทฺธภาเวหิ ปุริมเวสารชฺชทฺวยสิทฺธิ, ตโต จ อนฺตรายิกนิยฺยานิกธเมฺมสุ สโมฺมหาภาวสิทฺธิโต ปจฺฉิมเวสารชฺชทฺวยสิทฺธีติ ภควโต จตุเวสารชฺชสมนฺนาคโม อตฺตหิตปรหิตปฺปฎิปตฺติ จ นิทานวจเนน ปกาสิตา โหนฺติ, ตตฺถ ตตฺถ สมฺปตฺตปริสาย อชฺฌาสยานุรูปํ ฐานุปฺปตฺติกปฺปฎิภาเนน ธมฺมเทสนาทีปนโตฯ อิธ ปน วิมุตฺติสุขปฺปฎิสํเวทนปฎิจฺจสมุปฺปาทมนสิการปกาสเนนาติ โยเชตพฺพํฯ เตน วุตฺตํ – ‘‘สตฺถุ สมฺปตฺติปกาสนตฺถํ นิทานวจน’’นฺติฯ</p>


<p>ตถา สาสนสมฺปตฺติปกาสนตฺถํ นิทานวจนํฯ ญาณกรุณาปริคฺคหิตสพฺพกิริยสฺส หิ ภควโต นตฺถิ นิรตฺถกา ปฎิปตฺติ อตฺตหิตา วาฯ ตสฺมา ปเรสํเยว อตฺถาย ปวตฺตสพฺพกิริยสฺส  สมฺมาสมฺพุทฺธสฺส สกลมฺปิ กายวจีมโนกมฺมํ ยถาปวตฺตํ วุจฺจมานํ ทิฎฺฐธมฺมิกสมฺปรายิกปรมเตฺถหิ ยถารหํ สตฺตานํ อนุสาสนเฎฺฐน สาสนํ, น กพฺพรจนาฯ ตยิทํ สตฺถุ จริตํ กาลเทสเทสกปริสาปเทสาทีหิ สทฺธิํ ตตฺถ ตตฺถ นิทานวจเนน ยถารหํ ปกาสียติ, อิธ ปน อภิสโมฺพธิวิมุตฺติสุขปฺปฎิสํเวทนปฎิจฺจสมุปฺปาทมนสิกาเรนาติ โยเชตพฺพํฯ เตน วุตฺตํ – ‘‘สาสนสมฺปตฺติปกาสนตฺถํ นิทานวจน’’นฺติฯ</p>


<p>อปิจ สตฺถุโน ปมาณภาวปฺปกาสเนน สาสนสฺส ปมาณภาวทสฺสนตฺถํ นิทานวจนํฯ สา จสฺส ปมาณภาวทสฺสนตา  เหฎฺฐา วุตฺตนยานุสาเรน เวทิตพฺพาฯ ภควาติ หิ อิมินา ตถาคตสฺส ราคโทสโมหาทิสพฺพกิเลสมลทุจฺจริตาทิโทสปฺปหานทีปเนน , สพฺพสตฺตุตฺตมภาวทีปเนน จ อนญฺญสาธารณญาณกรุณาทิคุณวิเสสโยคปริทีปเนน, อยมโตฺถ สพฺพถา ปกาสิโต โหตีติ อิทเมตฺถ นิทานวจนปฺปโยชนสฺส มุขมตฺตทสฺสนํฯ</p>


<p>ตํ ปเนตํ ‘‘เอวํ เม สุต’’นฺติ อารภิตฺวา ยาว ‘‘อิมํ อุทานํ อุทาเนสี’’ติ ปทํ, ตาว อิมสฺส อุทานสฺส นิทานนฺติ เวทิตพฺพํฯ ตถา หิ ตํ ยถา ปฎิปโนฺน ภควา อิมํ อุทานํ อุทาเนสิ, อาทิโต ปฎฺฐาย ตสฺส กายิกเจตสิกปฺปฎิปตฺติยา ปกาสนตฺถํ สงฺคีติกาเรหิ สงฺคีติกาเล ภาสิตวจนํฯ</p>


<p>นนุ จ ‘‘อิมสฺมิํ สติ อิทํ โหตี’’ติอาทิ ภควโต เอว วจนํ ภวิตุํ อรหติ, น หิ สตฺถารํ มุญฺจิตฺวา อโญฺญ ปฎิจฺจสมุปฺปาทํ เทเสตุํ สมโตฺถ โหตีติ? สจฺจเมตํ, ยถา ปน ภควา โพธิรุกฺขมูเล ธมฺมสภาวปจฺจเวกฺขณวเสน ปฎิจฺจสมุปฺปาทํ มนสากาสิ, ตเถว นํ โพธเนยฺยพนฺธวานํ โพธนตฺถํ ปฎิจฺจสมุปฺปาทสีหนาทสุตฺตาทีสุ เทสิตสฺส จ วจนานํ เทสิตาการสฺส อนุกรณวเสน ปฎิจฺจสมุปฺปาทสฺส มนสิการํ อฎฺฐุปฺปตฺติํ กตฺวา ภควตา ภาสิตสฺส อิมสฺส อุทานสฺส ธมฺมสงฺคาหกา มหาเถรา นิทานํ สงฺคายิํสูติ ยถาวุตฺตวจนํ สงฺคีติการานเมว วจนนฺติ นิฎฺฐเมตฺถ คนฺตพฺพํฯ อิโต ปเรสุปิ สุตฺตเนฺตสุ เอเสว นโยฯ</p>


<p>เอตฺถ จ อตฺตชฺฌาสโย ปรชฺฌาสโย ปุจฺฉาวสิโก อฎฺฐุปฺปตฺติโกติ จตฺตาโร สุตฺตนิเกฺขปา เวทิตพฺพาฯ ยถา หิ อเนกสตอเนกสหสฺสเภทานิปิ สุตฺตานิ สํกิเลสภาคิยาทิปฎฺฐานนเยน โสฬสวิธตํ นาติวตฺตนฺติ, เอวํ ตานิ สพฺพานิปิ อตฺตชฺฌาสยาทิสุตฺตนิเกฺขปวเสน จตุพฺพิธภาวํ นาติวตฺตนฺติฯ กามเญฺจตฺถ อตฺตชฺฌาสยสฺส อฎฺฐุปฺปตฺติยา จ ปรชฺฌาสยปุจฺฉาวสิเกหิ สทฺธิํ สํสคฺคเภโท สมฺภวติ อชฺฌาสยานุสนฺธิปุจฺฉานุสนฺธิสมฺภวโต, อตฺตชฺฌาสยอฎฺฐุปฺปตฺตีนํ อญฺญมญฺญํ  สํสโคฺค นตฺถีติ นิรวเสโส ปฎฺฐานนโย น  สมฺภวติฯ ตทโนฺตคธตฺตา วา สมฺภวนฺตานํ เสสนิเกฺขปานํ มูลนิเกฺขปวเสน จตฺตาโร สุตฺตนิเกฺขปาติ วุตฺตํฯ</p>


<p>ตตฺรายํ  วจนโตฺถ – นิกฺขิปนํ นิเกฺขโป, สุตฺตสฺส นิเกฺขโป สุตฺตนิเกฺขโป, สุตฺตเทสนาติ อโตฺถฯ นิกฺขิปียตีติ วา นิเกฺขโป, สุตฺตํ เอว นิเกฺขโป สุตฺตนิเกฺขโปฯ อตฺตโน อชฺฌาสโย อตฺตชฺฌาสโย, โส อสฺส อตฺถิ การณภูโตติ อตฺตชฺฌาสโย, อตฺตโน อชฺฌาสโย เอตสฺสาติ วา อตฺตชฺฌาสโยฯ ปรชฺฌาสเยปิ เอเสว นโยฯ ปุจฺฉาย วโส ปุจฺฉาวโส, โส เอตสฺส อตฺถีติ ปุจฺฉาวสิโกฯ สุตฺตเทสนาย วตฺถุภูตสฺส อตฺถสฺส อุปฺปตฺติ อตฺถุปฺปตฺติ, อตฺถุปฺปตฺติ เอว อฎฺฐุปฺปตฺติ, สา เอตสฺส อตฺถีติ อฎฺฐุปฺปตฺติโกฯ อถ วา นิกฺขิปียติ สุตฺตํ เอเตนาติ นิเกฺขโป, อตฺตชฺฌาสยาทิ เอวฯ เอตสฺมิํ ปน อตฺถวิกเปฺป อตฺตโน อชฺฌาสโย อตฺตชฺฌาสโยฯ ปเรสํ อชฺฌาสโย ปรชฺฌาสโยฯ ปุจฺฉียตีติ ปุจฺฉา, ปุจฺฉิตโพฺพ อโตฺถฯ ปุจฺฉนวเสน ปวตฺตํ ธมฺมปฺปฎิคฺคาหกานํ วจนํ ปุจฺฉาวสํ, ตเทว นิเกฺขปสทฺทาเปกฺขาย ปุจฺฉาวสิโกติ ปุลฺลิงฺควเสน วุตฺตํฯ ตถา อตฺถุปฺปตฺติเยว อฎฺฐุปฺปตฺติโกติ เอวเมตฺถ อโตฺถ เวทิตโพฺพฯ</p>


<p>เอตฺถ จ ปเรสํ อินฺทฺริยปริปากาทิการณนิรเปกฺขตฺตา อตฺตชฺฌาสยสฺส วิสุํ สุตฺตนิเกฺขปภาโว ยุโตฺต เกวลํ อตฺตโน อชฺฌาสเยเนว ธมฺมตนฺติฐปนตฺถํ ปวตฺติตเทสนตฺตา, ปรชฺฌาสยปุจฺฉาวสิกานํ ปน ปเรสํ อชฺฌาสยปุจฺฉานํ เทสนาปวตฺติเหตุภูตานํ อุปฺปตฺติยํ ปวตฺติตานํ กถมฎฺฐุปฺปตฺติยา อนวโรโธ, ปุจฺฉาวสิกอฎฺฐุปฺปตฺติปุพฺพกานํ วา ปรชฺฌาสยานุโรเธน ปวตฺติตานํ กถํ ปรชฺฌาสเย อนวโรโธติ? น โจเทตพฺพเมตํฯ ปเรสญฺหิ อภินีหารปริปุจฺฉาทิวินิจฺฉยาทิวินิมุตฺตเสฺสว สุตฺตนฺตเทสนาการณุปฺปาทสฺส อฎฺฐุปฺปตฺติภาเวน คหิตตฺตา ปรชฺฌาสยปุจฺฉาวสิกานํ วิสุํ คหณํฯ ตถา หิ พฺรหฺมชาลธมฺมทายาทสุตฺตาทีนํ วณฺณาวณฺณอามิสุปฺปาทาทิเทสนานิมิตฺตํ อฎฺฐุปฺปตฺติ วุจฺจติ, ปเรสํ ปุจฺฉาย วินา อชฺฌาสยเมว นิมิตฺตํ กตฺวา เทสิโต ปรชฺฌาสโย, ปุจฺฉาวเสน เทสิโต ปุจฺฉาวสิโกติ  ปากโฎยมโตฺถติฯ</p>


<p>ตตฺถ ปฐมาทีนิ ตีณิ โพธิสุตฺตานิ มุจลินฺทสุตฺตํ, อายุสงฺขาโรสฺสชฺชนสุตฺตํ, ปจฺจเวกฺขณสุตฺตํ, ปปญฺจสญฺญาสุตฺตนฺติ อิเมสํ อุทานานํ อตฺตชฺฌาสโย นิเกฺขโปฯ หุหุงฺกสุตฺตํ, พฺราหฺมณชาติกสุตฺตํ, พาหิยสุตฺตนฺติ อิเมสํ อุทานานํ ปุจฺฉาวสิโก นิเกฺขโปฯ ราชสุตฺตํ, สกฺการสุตฺตํ, อุจฺฉาทนสุตฺตํ, ปิณฺฑปาติกสุตฺตํ, สิปฺปสุตฺตํ, โคปาลสุตฺตํ, สุนฺทริกสุตฺตํ , มาตุสุตฺตํ, สงฺฆเภทกสุตฺตํ, อุทปานสุตฺตํ, ตถาคตุปฺปาทสุตฺตํ, โมเนยฺยสุตฺตํ, ปาฎลิคามิยสุตฺตํ, เทฺวปิ  ทพฺพสุตฺตานีติ เอเตสํ อุทานานํ อฎฺฐุปฺปตฺติโก นิเกฺขโปฯ ปาลิเลยฺยสุตฺตํ, ปิยสุตฺตํ, นาคสมาลสุตฺตํ, วิสาขาสุตฺตญฺจาติ อิเมสํ อุทานานํ อตฺตชฺฌาสโย ปรชฺฌาสโย จ นิเกฺขโปฯ เสสานํ เอกปญฺญาสาย สุตฺตานํ ปรชฺฌาสโย นิเกฺขโปฯ เอวเมเตสํ อุทานานํ อตฺตชฺฌาสยาทิวเสน นิเกฺขปวิเสโส เวทิตโพฺพฯ</p>


<p>เอตฺถ จ ยานิ อุทานานิ ภควตา ภิกฺขูนํ สมฺมุขา ภาสิตานิ, ตานิ เตหิ ยถาภาสิตสุตฺตานิ วจสา ปริจิตานิ มนสานุเปกฺขิตานิ ธมฺมภณฺฑาคาริกสฺส กถิตานิฯ ยานิ ปน ภควตา ภิกฺขูนํ อสมฺมุขา ภาสิตานิ, ตานิปิ อปรภาเค ภควตา ธมฺมภณฺฑาคาริกสฺส ปุน ภาสิตานิฯ เอวํ สพฺพานิปิ ตานิ อายสฺมา อานโนฺท เอกชฺฌํ กตฺวา ธาเรโนฺต ภิกฺขูนญฺจ วาเจโนฺต อปรภาเค ปฐมมหาสงฺคีติกาเล อุทานเนฺตฺวว สงฺคหํ อาโรเปสีติ เวทิตพฺพํฯ</p>


<p>ติอาทีสุ ติ จ ภุมฺมเตฺถ กรณวจนํ, ติ นิปาโต, ตสฺมิํ สมเยติ อโตฺถฯ กสฺมิํ ปน สมเย? ยํ สมยํ ภควา อุรุเวลายํ วิหรติ นชฺชา เนรญฺชราย ตีเร โพธิรุกฺขมูเล ปฐมาภิสมฺพุโทฺธฯ ตสฺมิํ สมเยฯ นฺติ สตฺต อหานิ สตฺตาหํ, อจฺจนฺตสํโยคเตฺถ เอตํ อุปโยควจนํฯ ยสฺมา ภควา ตํ สตฺตาหํ นิรนฺตรตาย อจฺจนฺตเมว ผลสมาปตฺติสุเขน วิหาสิ, ตสฺมา สตฺตาหนฺติ อจฺจนฺตสํโยควเสน อุปโยควจนํ วุตฺตํฯ ติ วิสาขาปุณฺณมาย อนตฺถงฺคเตเยว สูริเย อปราชิตปลฺลงฺกวเร วชิราสเน นิสินฺนกาลโต ปฎฺฐาย สกิมฺปิ อนุฎฺฐหิตฺวา ยถาอาภุชิเตน เอเกเนว ปลฺลเงฺกน ฯ</p>


<p>ติ วิมุตฺติสุขํ ผลสมาปตฺติสุขํ ปฎิสํเวทิยมาโน นิสิโนฺน โหตีติ อโตฺถฯ ตตฺถ ติ ตทงฺควิมุตฺติ, วิกฺขมฺภนวิมุตฺติ, สมุเจฺฉทวิมุตฺติ, ปฎิปฺปสฺสทฺธิวิมุตฺติ, นิสฺสรณวิมุตฺตีติ ปญฺจ วิมุตฺติโยฯ ตาสุ ยํ เทยฺยธมฺมปริจฺจาคาทีหิ เตหิ เตหิ คุณเงฺคหิ นามรูปปริเจฺฉทาทีหิ วิปสฺสนเงฺคหิ จ ยาว ตสฺส ตสฺส องฺคสฺส อปริหานิวเสน ปวตฺติ, ตาว ตํตํปฎิปกฺขโต วิมุจฺจนโต วิมุจฺจนํ ปหานํฯ เสยฺยถิทํ ? ทาเนน มจฺฉริยโลภาทิโต, สีเลน ปาณาติปาตาทิโต, นามรูปววตฺถาเนน สกฺกายทิฎฺฐิโต, ปจฺจยปริคฺคเหน อเหตุวิสมเหตุทิฎฺฐีหิ, ตเสฺสว อปรภาเคน กงฺขาวิตรเณน กถํกถีภาวโต, กลาปสมฺมสเนน ‘‘อหํ มมา’’ติ คาหโต, มคฺคามคฺคววตฺถาเนน อมเคฺค มคฺคสญฺญาย, อุทยทสฺสเนน อุเจฺฉททิฎฺฐิยา, วยทสฺสเนน สสฺสตทิฎฺฐิยา, ภยทสฺสเนน สภเย อภยสญฺญาย, อาทีนวทสฺสเนน  อสฺสาทสญฺญาย, นิพฺพิทานุปสฺสเนน อภิรติสญฺญาย, มุจฺจิตุกมฺยตาญาเณน อมุจฺจิตุกมฺยตาย, อุเปกฺขาญาเณน อนุเปกฺขาย, อนุโลเมน ธมฺมฎฺฐิติยํ นิพฺพาเน จ ปฎิโลมภาวโต, โคตฺรภุนา สงฺขารนิมิตฺตภาวโต วิมุจฺจนํ, อยํ  นามฯ ยํ ปน อุปจารปฺปนาเภเทน สมาธินา ยาวสฺส อปริหานิวเสน ปวตฺติ, ตาว กามจฺฉนฺทาทีนํ นีวรณานเญฺจว, วิตกฺกาทีนญฺจ ปจฺจนีกธมฺมานํ, อนุปฺปตฺติสญฺญิตํ วิมุจฺจนํ, อยํ  นามฯ ยํ จตุนฺนํ อริยมคฺคานํ ภาวิตตฺตา ตํตํมคฺควโต อริยสฺส สนฺตาเน ยถารหํ ‘‘ทิฎฺฐิคตานํ ปหานายา’’ติอาทินา (ธ. ส. ๒๗๗; วิภ. ๖๒๘) นเยน วุตฺตสฺส สมุทยปกฺขิยสฺส กิเลสคณสฺส ปุน อจฺจนฺตํ อปฺปวตฺติภาเวน สมุเจฺฉทปฺปหานวเสน วิมุจฺจนํ, อยํ  นามฯ ยํ ปน ผลกฺขเณ ปฎิปฺปสฺสทฺธตฺตํ กิเลสานํ, อยํ  นามฯ สพฺพสงฺขตนิสฺสฎตฺตา  ปน สพฺพสงฺขารวิมุตฺตํ นิพฺพานํ, อยํ  นามฯ อิธ ปน ภควโต นิพฺพานารมฺมณา ผลวิมุตฺติ อธิเปฺปตาฯ เตน วุตฺตํ – ‘‘วิมุตฺติสุขปฎิสํเวทีติ วิมุตฺติสุขํ ผลสมาปตฺติสุขํ ปฎิสํเวทิยมาโน นิสิโนฺน โหตีติ อโตฺถ’’ติฯ</p>


<p>ติ จ อุปกฺกิเลเสหิ ปฎิปฺปสฺสทฺธิวเสน จิตฺตสฺส วิมุตฺตภาโว, จิตฺตเมว วา ตถา วิมุตฺตํ เวทิตพฺพํ, ตาย วิมุตฺติยา ชาตํ สมฺปยุตฺตํ วา สุขํ วิมุตฺติสุขํฯ ‘‘ยายํ, ภเนฺต, อุเปกฺขา สเนฺต สุเข วุตฺตา ภควตา’’ติ (ม. นิ. ๒.๘๘) วจนโต อุเปกฺขาปิ เจตฺถ สุขมิเจฺจว เวทิตพฺพาฯ ตถา จ วุตฺตํ สโมฺมหวิโนทนิยํ ‘‘อุเปกฺขา ปน สนฺตตฺตา, สุขมิเจฺจว ภาสิตา’’ติ (วิภ. อฎฺฐ. ๒๓๒)ฯ ภควา หิ จตุตฺถชฺฌานิกํ อรหตฺตสมาปตฺติํ สมาปชฺชติ, น อิตรํฯ อถ วา ‘‘เตสํ วูปสโม สุโข’’ติอาทีสุ ยถา สงฺขารทุกฺขูปสโม สุโขติ วุจฺจติ, เอวํ สกลกิเลสทุกฺขูปสมภาวโต อคฺคผเล ลพฺภมานา ปฎิปฺปสฺสทฺธิวิมุตฺติ เอว อิธ สุขนฺติ เวทิตพฺพาฯ ตยิทํ วิมุตฺติสุขํ มคฺควีถิยํ  กาลนฺตเรติ ผลจิตฺตสฺส ปวตฺติวิภาเคน ทุวิธํ โหติฯ เอเกกสฺส หิ อริยมคฺคสฺส อนนฺตรา ตสฺส ตเสฺสว วิปากภูตานิ นิพฺพานารมฺมณานิ ตีณิ เทฺว วา ผลจิตฺตานิ อุปฺปชฺชนฺติ อนนฺตรวิปากตฺตา โลกุตฺตรกุสลานํฯ ยสฺมิญฺหิ ชวนวาเร อริยมโคฺค อุปฺปชฺชติ, ตตฺถ ยทา เทฺว อนุโลมานิ, ตทา ตติยํ โคตฺรภุ, จตุตฺถํ มคฺคจิตฺตํ, ตโต ปรํ ตีณิ ผลจิตฺตานิ โหนฺติฯ ยทา ปน ตีณิ อนุโลมานิ, ตทา จตุตฺถํ โคตฺรภุ, ปญฺจมํ มคฺคจิตฺตํ, ตโต ปรํ เทฺว ผลจิตฺตานิ โหนฺติฯ เอวํ จตุตฺถํ ปญฺจมํ อปฺปนาวเสน ปวตฺตติ, น ตโต ปรํ ภวงฺคสฺส อาสนฺนตฺตาฯ เกจิ ปน ‘‘ฉฎฺฐมฺปิ จิตฺตํ อเปฺปตี’’ติ วทนฺติ, ตํ อฎฺฐกถาสุ (วิสุทฺธิ. ๒.๘๑๑) ปฎิกฺขิตฺตํฯ เอวํ มคฺควีถิยํ ผลํ เวทิตพฺพํฯ กาลนฺตเร ผลํ  ปน ผลสมาปตฺติวเสน ปวตฺตํ, นิโรธา วุฎฺฐหนฺตสฺส  อุปฺปชฺชมานญฺจ เอเตเนว สงฺคหิตํฯ สา ปนายํ ผลสมาปตฺติ อตฺถโต โลกุตฺตรกุสลานํ วิปากภูตา นิพฺพานารมฺมณา อปฺปนาติ ทฎฺฐพฺพาฯ</p>


<p>เก ตํ สมาปชฺชนฺติ, เก น สมาปชฺชนฺตีติ? สเพฺพปิ ปุถุชฺชนา น สมาปชฺชนฺติ อนธิคตตฺตาฯ ตถา เหฎฺฐิมา อริยา อุปริมํ, อุปริมาปิ อริยา เหฎฺฐิมํ น สมาปชฺชนฺติเยว ปุคฺคลนฺตรภาวูปคมเนน ปฎิปฺปสฺสทฺธภาวโตฯ อตฺตโน เอว ผลํ เต เต อริยา สมาปชฺชนฺติฯ เกจิ ปน ‘‘โสตาปนฺนสกทาคามิโน ผลสมาปตฺติํ น สมาปชฺชนฺติ, อุปริมา เทฺวเยว สมาปชฺชนฺติ สมาธิสฺมิํ ปริปูรการิภาวโต’’ติ วทนฺติฯ ตํ อการณํ ปุถุชฺชนสฺสาปิ อตฺตนา ปฎิลทฺธโลกิยสมาธิสมาปชฺชนโตฯ กิํ วา เอตฺถ การณจินฺตาย? วุตฺตเญฺหตํ ปฎิสมฺภิทายํ ‘‘กตมา ทส สงฺขารุเปกฺขา วิปสฺสนาวเสน อุปฺปชฺชนฺติ (ปฎิ. ม. ๑.๕๗), กตเม ทส โคตฺรภุธมฺมา วิปสฺสนาวเสน อุปฺปชฺชนฺตี’’ติ (ปฎิ. ม. ๑.๖๐) อิเมสํ ปญฺหานํ วิสฺสชฺชเน โสตาปตฺติผลสมาปตฺตตฺถาย สกทาคามิผลสมาปตฺตตฺถายาติ เตสมฺปิ อริยานํ ผลสมาปตฺติสมาปชฺชนํ วุตฺตํฯ ตสฺมา สเพฺพปิ อริยา ยถาสกํ ผลํ สมาปชฺชนฺตีติ นิฎฺฐเมตฺถ คนฺตพฺพํฯ</p>


<p>กสฺมา ปน เต สมาปชฺชนฺตีติ? ทิฎฺฐธมฺมสุขวิหารตฺถํฯ ยถา หิ ราชาโน รชฺชสุขํ, เทวตา ทิพฺพสุขํ อนุภวนฺติ, เอวํ อริยา ‘‘โลกุตฺตรสุขํ  อนุภวิสฺสามา’’ติ อทฺธานปริเจฺฉทํ กตฺวา อิจฺฉิตกฺขเณ ผลสมาปตฺติํ สมาปชฺชนฺติฯ</p>


<p>กถญฺจสฺสา สมาปชฺชนํ, กถํ ฐานํ, กถํ วุฎฺฐานนฺติ? ทฺวีหิ ตาว อากาเรหิ อสฺสา สมาปชฺชนํ โหติ นิพฺพานโต อญฺญสฺส อารมฺมณสฺส อมนสิการา, นิพฺพานสฺส จ มนสิการาฯ ยถาห –</p>

 จ ธาตุยา มนสิกาโร’’ติ (ม. นิ. ๑.๔๕๘)ฯ</p>


<p>อยํ ปเนตฺถ สมาปชฺชนกฺกโม – ผลสมาปตฺติตฺถิเกน อริยสาวเกน รโหคเตน ปฎิสลฺลีเนน อุทยพฺพยาทิวเสน สงฺขารา วิปสฺสิตพฺพาฯ ตเสฺสวํ ปวตฺตานุปุพฺพวิปสฺสนเสฺสว สงฺขารารมฺมณโคตฺรภุญาณานนฺตรํ  ผลสมาปตฺติวเสน นิโรเธ จิตฺตมเปฺปติ, ผลสมาปตฺตินินฺนภาเวน จ เสกฺขสฺสาปิ ผลเมว อุปฺปชฺชติ, น มโคฺคฯ เย ปน วทนฺติ ‘‘โสตาปโนฺน อตฺตโน ผลสมาปตฺติํ สมาปชฺชิสฺสามีติ วิปสฺสนํ วเฑฺฒตฺวา สกทาคามี โหติ, สกทาคามี จ อนาคามี’’ติฯ เต วตฺตพฺพา – เอวํ สเนฺต อนาคามี อรหา ภวิสฺสติ, อรหา จ ปเจฺจกพุโทฺธ, ปเจฺจกพุโทฺธ จ สมฺพุโทฺธติ อาปเชฺชยฺย, ตสฺมา ยถาภินิเวสํ ยถาชฺฌาสยํ วิปสฺสนา อตฺถํ สาเธตีติ เสกฺขสฺสาปิ ผลเมว อุปฺปชฺชติ, น มโคฺคฯ ผลมฺปิ ตสฺส สเจ อเนน ปฐมชฺฌานิโก มโคฺค อธิคโต, ปฐมชฺฌานิกเมว อุปฺปชฺชติฯ สเจ ทุติยาทีสุ อญฺญตรชฺฌานิโก, ทุติยาทีสุ อญฺญตรชฺฌานิกเมวาติฯ</p>


<p>กสฺมา ปเนตฺถ โคตฺรภุญาณํ มคฺคญาณปุเรจาริกํ วิย นิพฺพานารมฺมณํ น โหตีติ? ผลญาณานํ อนิยฺยานิกภาวโตฯ อริยมคฺคธมฺมาเยว หิ นิยฺยานิกาฯ วุตฺตเญฺหตํ ‘‘กตเม ธมฺมา นิยฺยานิกา? จตฺตาโร อริยมคฺคา อปริยาปนฺนา’’ติ (ธ. ส. ๑๒๙๕)ฯ ตสฺมา เอกเนฺตเนว นิยฺยานิกภาวสฺส อุภโต วุฎฺฐานภาเวน ปวตฺตมานสฺส อนนฺตรปจฺจยภูเตน ญาเณน นิมิตฺตโต วุฎฺฐิเตเนว ภวิตพฺพนฺติ ตสฺส นิพฺพานารมฺมณตา ยุตฺตา, น ปน อริยมคฺคสฺส  ภาวิตตฺตา ตสฺส วิปากภาเวน ปวตฺตมานานํ กิเลสานํ อสมุจฺฉินฺทนโต อนิยฺยานิกตฺตา อวุฎฺฐานสภาวานํ ผลญาณานํ ปุเรจาริกญาณสฺส กทาจิปิ นิพฺพานารมฺมณตา อุภยตฺถ อนุโลมญาณานํ อตุลฺยาการโตฯ อริยมคฺควีถิยญฺหิ อนุโลมญาณานิ อนิพฺพิทฺธปุพฺพานํ ถูลถูลานํ โลภกฺขนฺธาทีนํ สาติสยํ ปทาลเนน โลกิยญาเณน อุกฺกํสปารมิปฺปตฺตานิ มคฺคญาณานุกูลานิ อุปฺปชฺชนฺติ, ผลสมาปตฺติวีถิยํ ปน  ตานิ ตานิ เตน เตน มเคฺคน เตสํ เตสํ กิเลสานํ สมุจฺฉินฺนตฺตา ตตฺถ นิรุสฺสุกฺกานิ เกวลํ อริยานํ ผลสมาปตฺติสุขสมงฺคิภาวสฺส ปริกมฺมมตฺตานิ หุตฺวา อุปฺปชฺชนฺตีติ น เตสํ กุโตจิ วุฎฺฐานสมฺภโว, ยโต เตสํ ปริโยสาเน ญาณํ สงฺขารนิมิตฺตํ วุฎฺฐานโต นิพฺพานารมฺมณํ สิยาฯ เอวญฺจ กตฺวา เสกฺขสฺส อตฺตโน ผลสมาปตฺติวฬญฺชนตฺถาย อุทยพฺพยาทิวเสน สงฺขาเร สมฺมสนฺตสฺส วิปสฺสนาญาณานุปุพฺพาย ผลเมว อุปฺปชฺชติ, น มโคฺคติ อยญฺจ อโตฺถ สมตฺถิโต โหติฯ เอวํ ตาว ผลสมาปตฺติยา สมาปชฺชนํ เวทิตพฺพํฯ</p>

</p>


<p>วจนโต  ปนสฺสา ตีหากาเรหิ ฐานํ โหติฯ ตตฺถ ติ สมาปตฺติโต ปุเพฺพ กาลปริเจฺฉโทฯ ‘‘อสุกสฺมิํ นาม กาเล วุฎฺฐหิสฺสามี’’ติ ปริจฺฉินฺนตฺตา หิสฺสา ยาว โส กาโล นาคจฺฉติ, ตาว วุฎฺฐานํ น โหติฯ</p>

</p>


<p>วจนโต ปนสฺสา ทฺวีหากาเรหิ วุฎฺฐานํ โหติฯ ตตฺถ นฺติ รูปนิมิตฺตเวทนาสญฺญาสงฺขารวิญฺญาณนิมิตฺตานํฯ กามญฺจ น สพฺพาเนเวตานิ เอกโต มนสิ กโรติ, สพฺพสงฺคาหิกวเสน ปเนวํ วุตฺตํฯ ตสฺมา ยํ ภวงฺคสฺส อารมฺมณํ, ตสฺส มนสิกรเณน ผลสมาปตฺติโต  วุฎฺฐานํ โหตีติ เอวํ อสฺสา วุฎฺฐานํ เวทิตพฺพํฯ ตยิทํ เอวมิธ สมาปชฺชนวุฎฺฐานํ อรหตฺตผลภูตํ –</p>


<p>
‘‘ปฎิปฺปสฺสทฺธทรถํ, อมตารมฺมณํ สุภํ;  
  
วนฺตโลกามิสํ สนฺตํ, สามญฺญผลมุตฺตมํ’’ฯ  
</p>
  
<p>อิติ วุตฺตํ สาตาติสาตํ วิมุตฺติสุขํ ปฎิสํเวเทสิฯ เตน วุตฺตํ – ‘‘วิมุตฺติสุขปฎิสํเวทีติ วิมุตฺติสุขํ ผลสมาปตฺติสุขํ ปฎิสํเวทิยมาโน นิสิโนฺน โหตีติ อโตฺถ’’ติฯ</p>


<p>ติ อธิการเตฺถ นิปาโตฯ ติ ปทปูรเณฯ เตสุ อธิการเตฺถน  ติ อิมินา วิมุตฺติสุขปฎิสํเวทนโต อญฺญํ อธิการํ ทเสฺสติฯ โก ปเนโสติ? ปฎิจฺจสมุปฺปาทมนสิกาโรฯ ติ วา ปจฺฉาติ เอตสฺมิํ อเตฺถ นิปาโต, เตน ‘‘ตสฺส สตฺตาหสฺส อจฺจเยนา’’ติ วกฺขมานเมว อตฺถํ โชเตติฯ ติ ปลฺลงฺกสตฺตาหสฺสฯ ติ อปคเมนฯ ติ อรหตฺตผลสมาธิโตฯ อิธ ปน ฐตฺวา ปฎิปาฎิยา สตฺต สตฺตาหานิ ทเสฺสตพฺพานีติ เกจิ ตานิ วิตฺถารยิํสุฯ มยํ ปน ตานิ ขนฺธกปาเฐน อิมิสฺสา อุทานปาฬิยา อวิโรธทสฺสนมุเขน ปรโต วณฺณยิสฺสามฯ ติ อวยวสมฺพเนฺธ สามิวจนํฯ นฺติ อจฺจนฺตสํโยคเตฺถ อุปโยควจนํฯ ภควา หิ ตสฺสา รตฺติยา สกลมฺปิ ปฐมํ ยามํ เตเนว มนสิกาเรน ยุโตฺต อโหสีติฯ</p>


<p>นฺติ  ปจฺจยธมฺมํฯ อวิชฺชาทโย หิ ปจฺจยธมฺมา ปฎิจฺจสมุปฺปาโทฯ กถมิทํ ชานิตพฺพนฺติ เจ? ภควโต วจเนนฯ ภควตา หิ ‘‘ตสฺมาติหานนฺท, เอเสว เหตุ, เอตํ นิทานํ, เอส สมุทโย, เอส ปจฺจโย ชรามรณสฺส, ยทิทํ ชาติ…เป.… สงฺขารานํ, ยทิทํ อวิชฺชา’’ติ (ที. นิ. ๒.๑๐๕ อาทโย) เอวํ อวิชฺชาทโย เหตูติ วุตฺตาฯ ยถา ทฺวาทส ปจฺจยา ทฺวาทส ปฎิจฺจสมุปฺปาทาติฯ</p>


<p>ตตฺรายํ วจนโตฺถ – อญฺญมญฺญํ ปฎิจฺจ ปฎิมุขํ กตฺวา การณสมวายํ อปฺปฎิกฺขิปิตฺวา สหิเต อุปฺปาเทตีติ ปฎิจฺจสมุปฺปาโทฯ อถ วา ปฎิจฺจ ปเจฺจตพฺพํ ปจฺจยารหตํ ปจฺจยํ ปฎิคนฺตฺวา น วินา เตน สมฺพนฺธสฺส อุปฺปาโท ปฎิจฺจสมุปฺปาโท ฯ ปฎิจฺจสมุปฺปาโทติ เจตฺถ สมุปฺปาทปทฎฺฐานวจนวิเญฺญโยฺย ผลสฺส อุปฺปาทนสมตฺถตายุโตฺต เหตุ, น ปฎิจฺจสมุปฺปตฺติมตฺตํ เวทิตพฺพํฯ อถ วา ปเจฺจตุํ อรหนฺติ นํ ปณฺฑิตาติ ปฎิโจฺจ, สมฺมา สยเมว วา อุปฺปาเทตีติ สมุปฺปาโท, ปฎิโจฺจ จ โส สมุปฺปาโท จาติ ปฎิจฺจสมุปฺปาโทติ เอวเมตฺถ อโตฺถ ทฎฺฐโพฺพฯ</p>


<p>นฺติ ‘‘อวิชฺชาปจฺจยา สงฺขารา’’ติอาทินา นเยน วุโตฺต อวิชฺชาทิโก ปจฺจยากาโร อตฺตนา กตฺตพฺพกิจฺจกรณโต อนุโลโมติ  วุจฺจติฯ อถ วา อาทิโต ปฎฺฐาย อนฺตํ ปาเปตฺวา วุตฺตตฺตา ปวตฺติยา วา อนุโลมโต อนุโลโม, ตํ อนุโลมํฯ ติ สกฺกจฺจํ มนสิ อกาสิฯ โย โย ปจฺจยธโมฺม ยสฺส ยสฺส ปจฺจยุปฺปนฺนธมฺมสฺส ยถา ยถา เหตุปจฺจยาทินา ปจฺจยภาเวน ปจฺจโย โหติ, ตํ สพฺพํ อวิปรีตํ อปริหาเปตฺวา อนวเสสโต ปจฺจเวกฺขณวเสน จิเตฺต อกาสีติ อโตฺถฯ ยถา ปน ภควา ปฎิจฺจสมุปฺปาทานุโลมํ มนสากาสิ, ตํ สเงฺขเปน ตาว ทเสฺสตุํ ติ วุตฺตํฯ</p>


<p>ตตฺถ ติ เอวํ, อเนน ปกาเรนาติ อโตฺถฯ ติ อิมสฺมิํ อวิชฺชาทิเก ปจฺจเย สติ อิทํ สงฺขาราทิกํ ผลํ โหติฯ ติ อิมสฺส อวิชฺชาทิกสฺส ปจฺจยสฺส อุปฺปาทา อิทํ สงฺขาราทิกํ ผลํ อุปฺปชฺชตีติ อโตฺถฯ ติ อวิชฺชาทีนํ อภาเว สงฺขาราทีนํ อภาวสฺส อวิชฺชาทีนํ นิโรเธ สงฺขาราทีนํ นิโรธสฺส จ ทุติยตติยสุตฺตวจเนน เอตสฺมิํ ปจฺจยลกฺขเณ นิยโม ทสฺสิโต โหติ – อิมสฺมิํ สติ เอว, นาสติฯ อิมสฺสุปฺปาทา เอว, นานุปฺปาทาฯ อนิโรธา เอว, น นิโรธาติฯ เตเนตํ ลกฺขณํ อโนฺตคธนิยมํ อิธ ปฎิจฺจสมุปฺปาทสฺส  วุตฺตนฺติ ทฎฺฐพฺพํฯ ติ จ อวิชฺชาทีนํ วิราคาธิคเมน อายติํ อนุปฺปาโท อปฺปวตฺติฯ ตถา หิ วุตฺตํ – ‘‘อวิชฺชาย เตฺวว อเสสวิราคนิโรธา สงฺขารนิโรโธ’’ติอาทิฯ นิโรธนิโรธี จ อุปฺปาทนิโรธีภาเวน วุโตฺต ‘‘อิมสฺส นิโรธา อิทํ นิรุชฺฌตี’’ติฯ</p>


<p>เตเนตํ  ทเสฺสติ – อนิโรโธ อุปฺปาโท นาม, โส เจตฺถ อตฺถิภาโวติปิ วุจฺจตีติฯ ‘‘อิมสฺมิํ สติ อิทํ โหตี’’ติ อิทเมว หิ ลกฺขณํ ปริยายนฺตเรน ‘‘อิมสฺส อุปฺปาทา อิทํ อุปฺปชฺชตี’’ติ วทเนฺตน ปเรน ปุริมํ วิเสสิตํ โหติฯ ตสฺมา น ธรมานตํเยว สนฺธาย ‘‘อิมสฺมิํ สตี’’ติ วุตฺตํ, อถ โข มเคฺคน อนิรุทฺธภาวญฺจาติ วิญฺญายติฯ ยสฺมา จ ‘‘อิมสฺมิํ อสติ อิทํ น โหติ, อิมสฺส นิโรธา อิทํ นิรุชฺฌตี’’ติ  ทฺวิธาปิ อุทฺทิฎฺฐสฺส ลกฺขณสฺส นิเทฺทสํ วทเนฺตน ‘‘อวิชฺชาย เตฺวว อเสสวิราคนิโรธา สงฺขารนิโรโธ’’ติอาทินา นิโรโธ เอว วุโตฺต, ตสฺมา นตฺถิภาโวปิ นิโรโธ เอวาติ นตฺถิภาววิรุโทฺธ อตฺถิภาโว อนิโรโธติ ทสฺสิตํ โหติฯ เตน อนิโรธสงฺขาเตน อตฺถิภาเวน อุปฺปาทํ วิเสเสติฯ ตโต น อิธ อตฺถิภาวมตฺตํ อุปฺปาโทติ อโตฺถ อธิเปฺปโต, อถ โข อนิโรธสงฺขาโต อตฺถิภาโว จาติ อยมโตฺถ วิภาวิโตติฯ เอวเมตํ ลกฺขณทฺวยวจนํ อญฺญมญฺญวิเสสนวิเสสิตพฺพภาเวน สาตฺถกนฺติ เวทิตพฺพํฯ</p>


<p>โก ปนายํ อนิโรโธ นาม, โย ‘‘อตฺถิภาโว, อุปฺปาโท’’ติ จ วุจฺจตีติ? อปฺปหีนภาโว จ, อนิพฺพตฺติตผลารหตาปหาเนหิ ผลานุปฺปาทนารหตา จฯ เย หิ ปหาตพฺพา อกุสลา ธมฺมา, เตสํ อริยมเคฺคน อสมุคฺฆาฎิตภาโว จฯ เย ปน น ปหาตพฺพา กุสลาพฺยากตา ธมฺมา, ยานิ เตสุ สํโยชนานิ อขีณาสวานํ เตสํ อปริกฺขีณตา จฯ อสมุคฺฆาฎิตานุสยตาย หิ สสํโยชนา ขนฺธปฺปวตฺติ ปฎิจฺจสมุปฺปาโทฯ ตถา จ วุตฺตํ –</p>

</p>


<p>ขีณสํโยชนานํ   ปน อวิชฺชาย อภาวโต สงฺขารานํ, ตณฺหุปาทานานํ อภาวโต อุปาทานภวานํ อสมฺภโวติ วฎฺฎสฺส อุปเจฺฉโท ปญฺญายิสฺสตีติฯ เตเนวาห –</p>

</p>


<p>น หิ อคฺคมคฺคาธิคมโต อุทฺธํ ยาว ปรินิพฺพานา สฬายตนาทีนํ อปฺปวตฺติฯ อถ โข นตฺถิตา นิโรธสทฺทวจนียตา ขีณสํโยชนตาติ นิโรโธ วุโตฺตฯ อปิจ จิรกตมฺปิ กมฺมํ อนิพฺพตฺติตผลตาย อปฺปหีนาหารตาย จ ผลารหํ สนฺตํ เอว นาม โหติ, น นิพฺพตฺติตผลํ , นาปิ ปหีนาหารนฺติฯ ผลุปฺปตฺติปจฺจยานํ อวิชฺชาสงฺขาราทีนํ วุตฺตนเยเนว ผลารหภาโว อนิโรโธติ เวทิตโพฺพฯ เอวํ อนิรุทฺธภาเวเนว หิ เยน วินา ผลํ น สมฺภวติ, ตํ การณํ อตีตนฺติปิ อิมสฺมิํ สตีติ อิมินา วจเนน วุตฺตํฯ ตโตเยว จ อวุสิตพฺรหฺมจริยสฺส อปฺปวตฺติธมฺมตํ อนาปโนฺน ปจฺจยุปฺปาโท กาลเภทํ อนามสิตฺวา อนิวตฺตนาย เอว อิมสฺส อุปฺปาทาติ วุโตฺตฯ อถ วา อวเสสปจฺจยสมวาเย อวิชฺชมานสฺสปิ วิชฺชมานสฺส วิย ปเคว วิชฺชมานสฺส ยา ผลุปฺปตฺติอภิมุขตา, สา อิมสฺส อุปฺปาทาติ วุตฺตาฯ ตถา หิ ตโต ผลํ อุปฺปชฺชตีติ ตทวตฺถํ การณํ ผลสฺส อุปฺปาทนภาเวน อุฎฺฐิตํ อุปฺปติตํ นาม โหติ, น วิชฺชมานมฺปิ อตทวตฺถนฺติ ตทวตฺถตา อุปฺปาโทติ เวทิตโพฺพฯ</p>


<p>ตตฺถ ติ อิมินา วิชฺชมานตามเตฺตน ปจฺจยภาวํ วทโนฺต อพฺยาปารตํ ปฎิจฺจสมุปฺปาทสฺส ทเสฺสติฯ ติ อุปฺปตฺติธมฺมตํ อสพฺพกาลภาวิตํ ผลุปฺปตฺติอภิมุขตญฺจ ทีเปโนฺต อนิจฺจตํ ปฎิจฺจสมุปฺปาทสฺส ทเสฺสติฯ ‘‘สติ, นาสติ, อุปฺปาทา, น นิโรธา’’ติ ปน เหตุอเตฺถหิ ภุมฺมนิสฺสกฺกวจเนหิ สมตฺถิตํ นิทานสมุทยชาติปภวภาวํ ปฎิจฺจสมุปฺปาทสฺส ทเสฺสติฯ เหตุอตฺถตา เจตฺถ ภุมฺมวจเน ยสฺส ภาเว ตทวินาภาวิผลสฺส ภาโว ลกฺขียติ, ตตฺถ ปวตฺติยา เวทิตพฺพา ยถา ‘‘อธนานํ ธเน อนนุปฺปทียมาเน ทาลิทฺทิยํ เวปุลฺลํ อคมาสี’’ติ (ที. นิ. ๓.๙๑) จ ‘‘นิปฺผเนฺนสุ สเสฺสสุ สุภิกฺขํ ชายตี’’ติ จฯ นิสฺสกฺกวจนสฺสาปิ เหตุอตฺถตา ผลสฺส ปภเว ปกติยญฺจ ปวตฺติโต ยถา ‘‘กลลา โหติ  อพฺพุทํ, อพฺพุทา ชายตี เปสี’’ติ (สํ. นิ. ๑.๒๓๕) จ ‘‘หิมวตา คงฺคา ปภวนฺติ, สิงฺคโต สโร ชายตี’’ติ จฯ อวิชฺชาทิภาเว จ ตทวินาภาเวน สงฺขาราทิภาโว ลกฺขียติ, อวิชฺชาทีหิ จ สงฺขาราทโย ปภวนฺติ ปกริยนฺติ  จาติ เต เตสํ ปภโว ปกติ จ, ตสฺมา ตทตฺถทีปนตฺถํ ‘‘อิมสฺมิํ สติ อิมสฺส อุปฺปาทา’’ติ เหตุอเตฺถ ภุมฺมนิสฺสกฺกนิเทฺทสา กตาติฯ</p>


<p>ยสฺมา  เจตฺถ ‘‘อิมสฺมิํ สติ อิทํ โหติ, อิมสฺสุปฺปาทา อิทํ อุปฺปชฺชตี’’ติ สเงฺขเปน อุทฺทิฎฺฐสฺส ปฎิจฺจสมุปฺปาทสฺส ‘‘อวิชฺชาปจฺจยา สงฺขารา’’ติอาทิโก นิเทฺทโส, ตสฺมา ยถาวุโตฺต อตฺถิภาโว อุปฺปาโท จ เตสํ เตสํ ปจฺจยุปฺปนฺนธมฺมานํ ปจฺจยภาโวติ วิญฺญายติฯ น หิ อนิรุทฺธตาสงฺขาตํ อตฺถิภาวํ อุปฺปาทญฺจ อนิวตฺตสภาวตาสงฺขาตํ อุทยาวตฺถตาสงฺขาตํ วา ‘‘สติ เอว, นาสติ, อุปฺปาทา เอว, น นิโรธา’’ติ อโนฺตคธนิยเมหิ วจเนหิ อภิหิตํ มุญฺจิตฺวา อโญฺญ ปจฺจยภาโว นาม อตฺถิ, ตสฺมา ยถาวุโตฺต อตฺถิภาโว อุปฺปาโท จ ปจฺจยภาโวติ เวทิตพฺพํฯ เยปิ ปฎฺฐาเน อาคตา เหตุอาทโย จตุวีสติ ปจฺจยา, เตปิ เอตเสฺสว ปจฺจยภาวสฺส วิเสสาติ เวทิตพฺพาฯ อิติ ยถา วิตฺถาเรน อนุโลมํ ปฎิจฺจสมุปฺปาทํ มนสิ อกาสิ, ตํ ทเสฺสตุํ, ติอาทิ วุตฺตํฯ</p>


<p>ตตฺถ นฺติ นิปาโต, ตสฺส โย อยนฺติ อโตฺถฯ ติอาทีสุ อวินฺทิยํ กายทุจฺจริตาทิํ วินฺทตีติ  วินฺทิยํ กายสุจริตาทิํ น วินฺทตีติ อวิชฺชา, ธมฺมานํ อวิปรีตสภาวํ อวิทิตํ กโรตีติ อวิชฺชา, อนฺตวิรหิเต สํสาเร ภวาทีสุ สเตฺต ชวาเปตีติ อวิชฺชา, อวิชฺชมาเนสุ ชวติ วิชฺชมาเนสุ น ชวตีติ อวิชฺชา, วิชฺชาย ปฎิปกฺขาติ อวิชฺชา, สา ‘‘ทุเกฺข อญฺญาณ’’นฺติอาทินา จตุพฺพิธา เวทิตพฺพาฯ ปฎิจฺจ น วินา ผลํ เอติ อุปฺปชฺชติ เจว ปวตฺตติ จาติ  อุปการกโตฺถ วา ปจฺจโยฯ อวิชฺชา จ สา ปจฺจโย จาติ  ตสฺมา ฯ สงฺขโรนฺตีติ  โลกิยกุสลากุสลเจตนา, สา ปุญฺญาปุญฺญาเนญฺชาภิสงฺขารวเสน ติวิธา เวทิตพฺพาฯ วิชานาตีติ  ตํ โลกิยวิปากวิญฺญาณวเสน ทฺวตฺติํสวิธํฯ นมตีติ  เวทนาทิกฺขนฺธตฺตยํฯ รุปฺปตีติ  ภูตรูปํ จกฺขาทิอุปาทารูปญฺจฯ อายตติ อายตญฺจ  สํสารทุกฺขํ นยตีติ  ฯ ผุสตีติ ฯ เวทยตีติ ฯ อิทมฺปิ ทฺวยํ ทฺวารวเสน ฉพฺพิธํ, วิปากวเสน คหเณ ฉตฺติํสวิธํฯ ปริตสฺสตีติ  สา กามตณฺหาทิวเสน สเงฺขปโต ติวิธา, วิตฺถารโต อฎฺฐุตฺตรสตวิธา จฯ อุปาทียตีติ  ตํ กามุปาทานาทิวเสน จตุพฺพิธํฯ ภวติ ภาวยติ จาติ  โส กมฺมูปปตฺติเภทโต ทุวิโธฯ ชนนํ ฯ ชีรณํ ฯ มรนฺติ เตนาติ ฯ โสจนํ ฯ ปริเทวนํ ฯ ทุกฺขยตีติ  อุปฺปาทฎฺฐิติวเสน เทฺวธา ขณตีติ ฯ ทุมนสฺส ภาโว ฯ ภุโส อายาโส  ฯ ติ นิพฺพตฺตนฺติฯ น เกวลญฺจ โสกาทีหิเยว, อถ โข สพฺพปเทหิ ‘‘สมฺภวนฺตี’’ติ ปทสฺส โยชนา กาตพฺพาฯ เอวญฺหิ ‘‘อวิชฺชาปจฺจยา สงฺขารา สมฺภวนฺตี’’ติ ปจฺจยปจฺจยุปฺปนฺนววตฺถานํ ทสฺสิตํ โหติฯ เอส นโย สพฺพตฺถฯ</p>


<p>ตตฺถ อญฺญาณลกฺขณา อวิชฺชา, สโมฺมหนรสา, ฉาทนปจฺจุปฎฺฐานา, อาสวปทฎฺฐานาฯ อภิสงฺขรณลกฺขณา สงฺขารา, อายูหนรสา, สํวิทหนปจฺจุปฎฺฐานา, อวิชฺชาปทฎฺฐานาฯ วิชานนลกฺขณํ วิญฺญาณํ, ปุพฺพงฺคมรสํ, ปฎิสนฺธิปจฺจุปฎฺฐานํ, สงฺขารปทฎฺฐานํ, วตฺถารมฺมณปทฎฺฐานํ วาฯ นมนลกฺขณํ นามํ, สมฺปโยครสํ, อวินิโพฺภคปจฺจุปฎฺฐานํ, วิญฺญาณปทฎฺฐานํฯ รุปฺปนลกฺขณํ รูปํ, วิกิรณรสํ, อปฺปเหยฺยภาวปจฺจุปฎฺฐานํ, วิญฺญาณปทฎฺฐานํฯ อายตนลกฺขณํ สฬายตนํ, ทสฺสนาทิรสํ, วตฺถุทฺวารภาวปจฺจุปฎฺฐานํ, นามรูปปทฎฺฐานํฯ ผุสนลกฺขโณ ผโสฺส, สงฺฆฎฺฎนรโส, สงฺคติปจฺจุปฎฺฐาโน, สฬายตนปทฎฺฐาโนฯ อนุภวนลกฺขณา  เวทนา, วิสยรสสโมฺภครสา, สุขทุกฺขปจฺจุปฎฺฐานา, ผสฺสปทฎฺฐานาฯ เหตุภาวลกฺขณา ตณฺหา, อภินนฺทนรสา, อติตฺติภาวปจฺจุปฎฺฐานา, เวทนาปทฎฺฐานาฯ คหณลกฺขณํ อุปาทานํ, อมุญฺจนรสํ, ตณฺหาทฬฺหตฺตทิฎฺฐิปจฺจุปฎฺฐานํ, ตณฺหาปทฎฺฐานํฯ กมฺมกมฺมผลลกฺขโณ ภโว, ภวนภาวนรโส, กุสลากุสลาพฺยากตปจฺจุปฎฺฐาโน, อุปาทานปทฎฺฐาโนฯ ตตฺถ ตตฺถ ภเว ปฐมาภินิพฺพตฺติลกฺขณา ชาติ, นิยฺยาตนรสา, อตีตภวโต อิธุปฺปนฺนปจฺจุปฎฺฐานา, ทุกฺขวิจิตฺตตาปจฺจุปฎฺฐานา วาฯ ขนฺธปริปากลกฺขณา ชรา, มรณูปนยนรสา, โยพฺพนวินาสปจฺจุปฎฺฐานาฯ จุติลกฺขณํ มรณํ , วิสํโยครสํ, คติวิปฺปวาสปจฺจุปฎฺฐานํฯ อโนฺตนิชฺฌานลกฺขโณ โสโก, เจตโส นิชฺฌานรโส, อนุโสจนปจฺจุปฎฺฐาโนฯ ลาลปฺปนลกฺขโณ ปริเทโว, คุณโทสปริกิตฺตนรโส, สมฺภมปจฺจุปฎฺฐาโนฯ กายปีฬนลกฺขณํ ทุกฺขํ, ทุปฺปญฺญานํ โทมนสฺสกรณรสํ, กายิกาพาธปจฺจุปฎฺฐานํฯ จิตฺตปีฬนลกฺขณํ โทมนสฺสํ, มโนวิฆาตนรสํ, มานสพฺยาธิปจฺจุปฎฺฐานํฯ จิตฺตปริทหนลกฺขโณ อุปายาโส, นิตฺถุนนรโส, วิสาทปจฺจุปฎฺฐาโนฯ เอวเมเต อวิชฺชาทโย ลกฺขณาทิโตปิ เวทิตพฺพาติฯ อยเมตฺถ สเงฺขโป, วิตฺถาโร ปน สพฺพาการสมฺปนฺนํ วินิจฺฉยํ อิจฺฉเนฺตน สโมฺมหวิโนทนิยา (วิภ. อฎฺฐ. ๒๒๕) วิภงฺคฎฺฐกถาย คเหตโพฺพฯ</p>


<p>นฺติ นิทฺทิฎฺฐสฺส นิทสฺสนํ, เตน อวิชฺชาทีเหว การเณหิ, น อิสฺสรนิมฺมานาทีหีติ ทเสฺสติฯ ติ ยถาวุตฺตสฺสฯ ติ อสมฺมิสฺสสฺส สกลสฺส วาฯ ติ  ทุกฺขสมูหสฺส, น สตฺตสฺส, นาปิ ชีวสฺส, นาปิ สุภสุขาทีนํฯ ติ นิพฺพตฺติ สมฺภวติฯ</p>


<p>  ติ ยฺวายํ อวิชฺชาทิวเสน สงฺขาราทิกสฺส ทุกฺขกฺขนฺธสฺส สมุทโย โหตีติ วุโตฺต, สพฺพากาเรน เอตมตฺถํ วิทิตฺวาฯ นฺติ ตายํ ตสฺส อตฺถสฺส วิทิตเวลายํฯ ติ อิมํ ตสฺมิํ อเตฺถ วิทิเต เหตุโน จ เหตุสมุปฺปนฺนธมฺมสฺส จ ปชานนาย อานุภาวทีปกํ ติอาทิกํ โสมนสฺสสมฺปยุตฺตญาณสมุฎฺฐานํ อุทานํ อุทาเนสิ, อตฺตมนวาจํ นิจฺฉาเรสีติ วุตฺตํ โหติฯ</p>


<p>ตสฺสโตฺถ – ติ ยสฺมิํ กาเลฯ ติ พฺยตฺตนฺติ อิมสฺมิํ อเตฺถ นิปาโตฯ เกจิ ปน ‘‘หเวติ อาหเว ยุเทฺธ’’ติ อตฺถํ วทนฺติ, ‘‘โยเธถ มารํ ปญฺญาวุเธนา’’ติ (ธ. ป. ๔๐) วจนโต กิเลสมาเรน ยุชฺฌนสมเยติ เตสํ อธิปฺปาโยฯ ติ อุปฺปชฺชนฺติฯ ติ อนุโลมปจฺจยาการปฎิเวธสาธกา โพธิปกฺขิยธมฺมาฯ อถ วา ติ ปกาเสนฺติ, อภิสมยวเสน พฺยตฺตา ปากฎา โหนฺติฯ ติ จตุอริยสจฺจธมฺมา, อาตาโป วุจฺจติ กิเลสสนฺตาปนเฎฺฐน วีริยํฯ ติ สมฺมปฺปธานวีริยวโตฯ ติ อารมฺมณูปนิชฺฌาเนน  ลกฺขณูปนิชฺฌาเนน ฌายนฺตสฺสฯ ติ พาหิตปาปสฺส ขีณาสวสฺสฯ ติ อถสฺส เอวํ ปาตุภูตธมฺมสฺส ยา เอตา ‘‘โก นุ โข, ภเนฺต, ผุสตีติฯ โน กโลฺล ปโญฺหติ ภควา อโวจา’’ติอาทินา (สํ. นิ. ๒.๑๒) นเยน, ‘‘กตมํ นุ โข, ภเนฺต, ชรามรณํ, กสฺส จ ปนิทํ ชรามรณนฺติฯ โน กโลฺล ปโญฺหติ ภควา อโวจา’’ติอาทินา (สํ. นิ. ๒.๓๕) นเยน ปจฺจยากาเร กงฺขา วุตฺตา, ยา จ ปจฺจยาการเสฺสว อปฺปฎิวิทฺธตฺตา ‘‘อโหสิํ นุ โข อหํ อตีตมทฺธาน’’นฺติอาทินา (ม. นิ. ๑.๑๘; สํ. นิ. ๒.๒๐) โสฬส กงฺขา อาคตาฯ ตา สพฺพา วปยนฺติ อปคจฺฉนฺติ นิรุชฺฌนฺติฯ กสฺมา?  ยสฺมา อวิชฺชาทิเกน เหตุนา สเหตุกํ อิมํ สงฺขาราทิกํ เกวลํ ทุกฺขกฺขนฺธธมฺมํ ปชานาติ อญฺญาสิ ปฎิวิชฺฌีติฯ</p>


<p>กทา ปนสฺส โพธิปกฺขิยธมฺมา จตุสจฺจธมฺมา วา ปาตุภวนฺติ อุปฺปชฺชนฺติ ปกาเสนฺติ วา? วิปสฺสนามคฺคญาเณสุ ฯ ตตฺถ วิปสฺสนาญาณสมฺปยุตฺตา สติอาทโย วิปสฺสนาญาณญฺจ ยถารหํ อตฺตโน วิสเยสุ ตทงฺคปฺปหานวเสน สุภสญฺญาทิเก ปชหนฺตา กายานุปสฺสนาทิวเสน วิสุํ วิสุํ อุปฺปชฺชนฺติ, มคฺคกฺขเณ ปน เต นิพฺพานมาลมฺพิตฺวา สมุเจฺฉทวเสน ปฎิปเกฺข ปชหนฺตา  จตูสุปิ อริยสเจฺจสุ อสโมฺมหปฺปฎิเวธสาธนวเสน สกิเทว อุปฺปชฺชนฺติฯ เอวํ ตาเวตฺถ โพธิปกฺขิยธมฺมานํ อุปฺปชฺชนเฎฺฐน ปาตุภาโว เวทิตโพฺพฯ</p>


<p>อริยสจฺจธมฺมานํ ปน โลกิยานํ วิปสฺสนากฺขเณ วิปสฺสนาย อารมฺมณกรณวเสน, โลกุตฺตรานํ ตทธิมุตฺตตาวเสน, มคฺคกฺขเณ นิโรธสจฺจสฺส อารมฺมณาภิสมยวเสน, สเพฺพสมฺปิ กิจฺจาภิสมยวเสน ปากฎภาวโต ปกาสนเฎฺฐน ปาตุภาโว เวทิตโพฺพฯ</p>


<p>อิติ ภควา สติปิ สพฺพากาเรน สพฺพธมฺมานํ อตฺตโน ญาณสฺส ปากฎภาเว ปฎิจฺจสมุปฺปาทมุเขน วิปสฺสนาภินิเวสสฺส กตตฺตา นิปุณคมฺภีรสุทุทฺทสตาย ปจฺจยาการสฺส ตํ ปจฺจเวกฺขิตฺวา อุปฺปนฺนพลวโสมนโสฺส ปฎิปกฺขสมุเจฺฉทวิภาวเนน สทฺธิํ อตฺตโน ตทภิสมยานุภาวทีปกเมเวตฺถ อุทานํ อุทาเนสีติฯ</p>


<p>  นฺติ อยํ ปาฬิ เกสุจิเยว โปตฺถเกสุ ทิสฺสติฯ ตตฺถ ติ ปิสโทฺท ‘‘อิทมฺปิ พุเทฺธ รตนํ ปณีตํ, อยมฺปิ ปาราชิโก โหตี’’ติอาทีสุ วิย สมฺปิณฺฑนโตฺถ, เตน อุปริมํ สมฺปิเณฺฑติฯ ติ อยํ วุตฺตสโทฺท เกโสหารณวปฺปนวาปสมีกรณชีวิตวุตฺติปมุตฺตภาวปาวจนภาเวน ปวตฺตน อเชฺฌนกถนาทีสุ ทิสฺสติฯ ตถา เหส ‘‘กาปฎิโก มาณโว ทหโร วุตฺตสิโร’’ติอาทีสุ (ม. นิ. ๒.๔๒๖) เกโสหารเณ อาคโตฯ</p>


<p>
‘‘คาโว ตสฺส ปชายนฺติ, เขเตฺต วุตฺตํ วิรูหติ;  
  
วุตฺตานํ ผลมสฺนาติ, โย มิตฺตานํ น ทุพฺภตี’’ติฯ –  
</p>
  
<p>อาทีสุ  (ชา. ๒.๒๒.๑๙) วปฺปเนฯ ‘‘โน จ โข ปฎิวุตฺต’’นฺติอาทีสุ (ปารา. ๒๘๙) อฎฺฐทณฺฑกาทีหิ วาปสมีกรเณฯ ‘‘ปนฺนโลโม ปรทตฺตวุโตฺต มิคภูเตน เจตสา วิหรามี’’ติอาทีสุ (จูฬว. ๓๓๒) ชีวิตวุตฺติยํฯ ‘‘ปณฺฑุปลาโส พนฺธนา ปวุโตฺต อภโพฺพ หริตตฺตายา’’ติอาทีสุ (ปารา. ๙๒) พนฺธนโต ปมุตฺตภาเวฯ ‘‘คีตํ วุตฺตํ สมีหิต’’นฺติอาทีสุ (ที. นิ. ๑.๒๘๕) ปาวจนภาเวน ปวตฺติเตฯ ‘‘วุโตฺต ปารายโณ’’ติอาทีสุ อเชฺฌเนฯ ‘‘วุตฺตํ โข ปเนตํ ภควตา ‘ธมฺมทายาทา เม, ภิกฺขเว, ภวถ, มา อามิสทายาทา’’’ติอาทีสุ (ม. นิ. ๑.๓๐) กถเนฯ อิธาปิ กถเน เอว ทฎฺฐโพฺพ, เตน อยมฺปิ อุทาโน ภาสิโตติ อโตฺถฯ ติ เอวํฯ นฺติ ปททฺวยสฺส อโตฺถ นิทานวณฺณนายํ  สพฺพาการโต วุโตฺตเยวฯ ปุเพฺพ ‘‘เอวํ เม สุต’’นฺติ นิทานวเสน วุโตฺตเยว หิ อโตฺถ อิธ นิคมนวเสน ‘‘อิติ เม สุต’’นฺติ ปุน วุโตฺตฯ วุตฺตเสฺสว หิ อตฺถสฺส ปุน วจนํ นิคมนนฺติฯ อิติสทฺทสฺส อตฺถุทฺธาโร -สเทฺทน สมานตฺถตาย นฺติ เอตฺถ วิย, อตฺถโยชนา จ  อเมฺหหิ ปกาสิตาเยวาติ ตตฺถ วุตฺตนเยเนว เวทิตโพฺพติฯ</p>

</p>

</p>


<h3>๒. ทุติยโพธิสุตฺตวณฺณนา</h3>
<p> ทุติเย  นฺติ ‘‘อวิชฺชานิโรธา สงฺขารนิโรโธ’’ติอาทินา นเยน วุโตฺต อวิชฺชาทิโกเยว ปจฺจยากาโร อนุปฺปาทนิโรเธน นิรุชฺฌมาโน อตฺตโน กตฺตพฺพกิจฺจสฺส อกรณโต ปฎิโลโมติ วุจฺจติฯ ปวตฺติยา วา วิโลมนโต ปฎิโลโม, อนฺตโต  ปน มชฺฌโต วา ปฎฺฐาย อาทิํ ปาเปตฺวา อวุตฺตตฺตา อิโต อเญฺญนเตฺถเนตฺถ ปฎิโลมตา น ยุชฺชติฯ ปฎิโลมนฺติ จ ‘‘วิสมํ จนฺทสูริยา ปริวตฺตนฺตี’’ติอาทีสุ วิย ภาวนปุํสกนิเทฺทโสฯ ติ อิมสฺมิํ อวิชฺชาทิเก ปจฺจเย อสติ มเคฺคน ปหีเน อิทํ สงฺขาราทิกํ ผลํ น โหติ นปฺปวตฺตติฯ ติ อิมสฺส อวิชฺชาทิกสฺส ปจฺจยสฺส นิโรธา มเคฺคน อนุปฺปตฺติธมฺมตํ อาปาทิตตฺตา อิทํ สงฺขาราทิกํ ผลํ นิรุชฺฌติ, นปฺปวตฺตตีติ อโตฺถฯ อิธาปิ ยถา ‘‘อิมสฺมิํ สติ อิทํ โหติ, อิมสฺสุปฺปาทา อิทํ อุปฺปชฺชตี’’ติ เอตฺถ ‘‘อิมสฺมิํ สติเยว, นาสติ, อิมสฺส อุปฺปาทา เอว, น นิโรธา’’ติ อโนฺตคธนิยมตา ทสฺสิตาฯ เอวํ อิมสฺมิํ อสติเยว, น สติ, อิมสฺส นิโรธา เอว, น อุปฺปาทาติ อโนฺตคธนิยมตาลกฺขณา ทสฺสิตาติ เวทิตพฺพํฯ เสสเมตฺถ ยํ วตฺตพฺพํ, ตํ ปฐมโพธิสุตฺตวณฺณนาย วุตฺตนยานุสาเรน เวทิตพฺพํฯ</p>


<p>เอวํ ยถา ภควา ปฎิโลมปฎิจฺจสมุปฺปาทํ มนสิ อกาสิ, ตํ สเงฺขเปน ทเสฺสตฺวา อิทานิ วิตฺถาเรน ทเสฺสตุํ ติอาทิ วุตฺตํฯ ตตฺถ ติ อริยมเคฺคน อวิชฺชาย อนวเสสนิโรธา, อนุสยปฺปหานวเสน อคฺคมเคฺคน อวิชฺชาย  อจฺจนฺตสมุคฺฆาฎโตติ อโตฺถฯ ยทิปิ เหฎฺฐิมมเคฺคหิ ปหียมานา อวิชฺชา อจฺจนฺตสมุคฺฆาฎวเสเนว ปหียติ, ตถาปิ น อนวเสสโต ปหียติฯ อปายคามินิยา หิ อวิชฺชา ปฐมมเคฺคน ปหียติฯ ตถา สกิเทว อิมสฺมิํ โลเก สพฺพตฺถ จ อนริยภูมิยํ อุปปตฺติปจฺจยภูตา อวิชฺชา ยถากฺกมํ ทุติยตติยมเคฺคหิ ปหียติ, น อิตราติฯ อรหตฺตมเคฺคเนว หิ สา อนวเสสํ ปหียตีติฯ ติ สงฺขารานํ อนุปฺปาทนิโรโธ โหติฯ เอวํ นิรุทฺธานํ ปน สงฺขารานํ นิโรธา วิญฺญาณํ, วิญฺญาณาทีนญฺจ นิโรธา นามรูปาทีนิ นิรุทฺธานิ เอว โหนฺตีติ ทเสฺสตุํ ติอาทิํ วตฺวา ติ วุตฺตํฯ ตตฺถ ยํ วตฺตพฺพํ, ตํ เหฎฺฐา วุตฺตนยเมวฯ</p>


<p>อปิเจตฺถ  กิญฺจาปิ ‘‘อวิชฺชานิโรธา สงฺขารนิโรโธ, สงฺขารนิโรธา วิญฺญาณนิโรโธ’’ติ  เอตฺตาวตาปิ สกลสฺส ทุกฺขกฺขนฺธสฺส อนวเสสโต นิโรโธ วุโตฺต โหติ, ตถาปิ ยถา อนุโลเม ยสฺส ยสฺส ปจฺจยธมฺมสฺส อตฺถิตาย โย โย ปจฺจยุปฺปนฺนธโมฺม น นิรุชฺฌติ ปวตฺตติ เอวาติ อิมสฺส อตฺถสฺส ทสฺสนตฺถํ ‘‘อวิชฺชาปจฺจยา สงฺขารา…เป.… สมุทโย โหตี’’ติ วุตฺตํฯ เอวํ ตปฺปฎิปกฺขโต ตสฺส ตสฺส ปจฺจยธมฺมสฺส อภาเว โส โส ปจฺจยุปฺปนฺนธโมฺม นิรุชฺฌติ นปฺปวตฺตตีติ ทสฺสนตฺถํ อิธ ติ วุตฺตํ, น ปน อนุโลเม วิย กาลตฺตยปริยาปนฺนสฺส ทุกฺขกฺขนฺธสฺส นิโรธทสฺสนตฺถํฯ อนาคตเสฺสว หิ อริยมคฺคภาวนาย อสติ อุปฺปชฺชนารหสฺส ทุกฺขกฺขนฺธสฺส อริยมคฺคภาวนาย นิโรโธ อิจฺฉิโตติ อยมฺปิ วิเสโส เวทิตโพฺพฯ</p>


<p>ติ ยฺวายํ ‘‘อวิชฺชานิโรธาทิวเสน สงฺขาราทิกสฺส ทุกฺขกฺขนฺธสฺส นิโรโธ โหตี’’ติ วุโตฺต, สพฺพากาเรน เอตมตฺถํ วิทิตฺวาฯ ติ อิมสฺมิํ อเตฺถ วิทิเต ‘‘อวิชฺชานิโรธา สงฺขารนิโรโธ’’ติ เอวํ ปกาสิตสฺส อวิชฺชาทีนํ ปจฺจยานํ ขยสฺส อวโพธานุภาวทีปกํ อุทานํ อุทาเนสีติ อโตฺถฯ</p>


<p>ตตฺรายํ สเงฺขปโตฺถ – ยสฺมา อวิชฺชาทีนํ  อนุปฺปาทนิโรธสงฺขาตํ  อญฺญาสิ ปฎิวิชฺฌิ, ตสฺมา เอตสฺส วุตฺตนเยน  วุตฺตปฺปการา โพธิปกฺขิยธมฺมา จตุสจฺจธมฺมา วา  อุปฺปชฺชนฺติ ปกาเสนฺติ วาฯ อถ ยา ปจฺจยนิโรธสฺส  สมฺมา อวิทิตตฺตา อุปฺปเชฺชยฺยุํ ปุเพฺพ วุตฺตปฺปเภทา  ตา สพฺพาปิ  นิรุชฺฌนฺตีติฯ เสสํ เหฎฺฐา วุตฺตนยเมวฯ</p>

</p>


<h3>๓. ตติยโพธิสุตฺตวณฺณนา</h3>
<p> ตติเย  นฺติ อนุโลมญฺจ ปฎิโลมญฺจ, ยถาวุตฺตอนุโลมวเสน เจว ปฎิโลมวเสน จาติ อโตฺถฯ นนุ จ ปุเพฺพปิ  อนุโลมวเสน ปฎิโลมวเสน จ ปฎิจฺจสมุปฺปาเท มนสิการปฺปวตฺติ สุตฺตทฺวเย วุตฺตา, อิธ กสฺมา ปุนปิ ตทุภยวเสน มนสิการปฺปวตฺติ วุจฺจตีติ? ตทุภยวเสน ตติยวารํ ตตฺถ มนสิการสฺส ปวตฺติตตฺตาฯ กถํ ปน ตทุภยวเสน มนสิกาโร ปวตฺติโต? น หิ สกฺกา อปุพฺพํ อจริมํ อนุโลมปฎิโลมํ ปฎิจฺจสมุปฺปาทสฺส มนสิการํ ปวเตฺตตุนฺติ? น โข ปเนตํ เอวํ ทฎฺฐพฺพํ ‘‘ตทุภยํ เอกชฺฌํ มนสากาสี’’ติ, อถ โข วาเรนฯ ภควา หิ ปฐมํ อนุโลมวเสน ปฎิจฺจสมุปฺปาทํ มนสิ กริตฺวา ตทนุรูปํ ปฐมํ อุทานํ อุทาเนสิฯ ทุติยมฺปิ ปฎิโลมวเสน ตํ มนสิ กริตฺวา ตทนุรูปเมว อุทานํ อุทาเนสิฯ ตติยวาเร ปน กาเลน อนุโลมํ กาเลน ปฎิโลมํ มนสิกรณวเสน อนุโลมปฎิโลมํ มนสิ อกาสิฯ เตน วุตฺตํ – ‘‘อนุโลมปฎิโลมนฺติ อนุโลมญฺจ ปฎิโลมญฺจ, ยถาวุตฺตอนุโลมวเสน เจว ปฎิโลมวเสน จา’’ติฯ อิมินา มนสิการสฺส ปคุณพลวภาโว จ วสีภาโว จ ปกาสิโต โหติฯ เอตฺถ จ ‘‘อนุโลมํ มนสิ กริสฺสามิ, ปฎิโลมํ มนสิ กริสฺสามิ, อนุโลมปฎิโลมํ มนสิ กริสฺสามี’’ติ เอวํ ปวตฺตานํ ปุพฺพาโภคานํ วเสน เนสํ วิภาโค เวทิตโพฺพฯ</p>


<p>ตตฺถ ติ อวิชฺชาย ตุ เอวฯ ติ วิราคสงฺขาเตน มเคฺคน อเสสนิโรธา, อคฺคมเคฺคน อนวเสสอนุปฺปาทปฺปหานาติ อโตฺถฯ ติ สเพฺพสํ สงฺขารานํ อนวเสสํ อนุปฺปาทนิโรโธฯ เหฎฺฐิเมน หิ มคฺคตฺตเยน เกจิ สงฺขารา นิรุชฺฌนฺติ, เกจิ น นิรุชฺฌนฺติ อวิชฺชาย สาวเสสนิโรธาฯ อคฺคมเคฺคน ปนสฺสา อนวเสสนิโรธา น เกจิ สงฺขารา น นิรุชฺฌนฺตีติฯ</p>


<p>  ติ ยฺวายํ อวิชฺชาทิวเสน สงฺขาราทิกสฺส ทุกฺขกฺขนฺธสฺส สมุทโย นิโรโธ จ อวิชฺชาทีนํ สมุทยา นิโรธา จ โหตีติ วุโตฺต, สพฺพากาเรน เอตมตฺถํ วิทิตฺวาฯ ติ อิทํ เยน มเคฺคน โย  ทุกฺขกฺขนฺธสฺส สมุทยนิโรธสงฺขาโต อโตฺถ กิจฺจวเสน อารมฺมณกิริยาย จ วิทิโต, ตสฺส อริยมคฺคสฺส อานุภาวทีปกํ วุตฺตปฺปการํ อุทานํ อุทาเนสีติ อโตฺถฯ</p>


<p>ตตฺรายํ สเงฺขปโตฺถ –  ตทา โส พฺราหฺมโณ เตหิ อุปฺปเนฺนหิ โพธิปกฺขิยธเมฺมหิ ยสฺส วา อริยมคฺคสฺส จตุสจฺจธมฺมา ปาตุภูตา , เตน อริยมเคฺคน  ‘‘กามา เต ปฐมา เสนา’’ติอาทินา (สุ. นิ. ๔๓๘; มหานิ. ๒๘; จูฬนิ. นนฺทมาณวปุจฺฉานิเทฺทส ๔๗) นเยน วุตฺตปฺปการํ มารเสนํ วิธูปยโนฺต วิธเมโนฺต วิทฺธํเสโนฺต ติฎฺฐติฯ กถํ?  ยถา สูริโย อพฺภุคฺคโต อตฺตโน ปภาย อนฺตลิกฺขํ โอภาเสโนฺตว อนฺธการํ วิธเมโนฺต ติฎฺฐติ, เอวํ โสปิ ขีณาสวพฺราหฺมโณ เตหิ ธเมฺมหิ เตน วา อริยมเคฺคน สจฺจานิ ปฎิวิชฺฌโนฺตว มารเสนํ วิธูปยโนฺต ติฎฺฐตีติฯ</p>


<p>เอวํ ภควตา ปฐมํ ปจฺจยาการปชานนสฺส, ทุติยํ ปจฺจยกฺขยาธิคมสฺส, ตติยํ อริยมคฺคสฺส อานุภาวปฺปกาสนานิ อิมานิ ตีณิ อุทานานิ ตีสุ ยาเมสุ ภาสิตานิฯ กตราย รตฺติยา? อภิสโมฺพธิโต สตฺตมาย รตฺติยาฯ ภควา หิ วิสาขปุณฺณมาย รตฺติยา ปฐมยาเม ปุเพฺพนิวาสํ อนุสฺสริตฺวา มชฺฌิมยาเม ทิพฺพจกฺขุํ วิโสเธตฺวา ปจฺฉิมยาเม ปฎิจฺจสมุปฺปาเท ญาณํ โอตาเรตฺวา นานานเยหิ เตภูมกสงฺขาเร สมฺมสิตฺวา ‘‘อิทานิ อรุโณ อุคฺคมิสฺสตี’’ติ สมฺมาสโมฺพธิํ ปาปุณิ, สพฺพญฺญุตปฺปตฺติสมนนฺตรเมว จ อรุโณ อุคฺคจฺฉีติฯ ตโต เตเนว ปลฺลเงฺกน โพธิรุกฺขมูเล สตฺตาหํ วีตินาเมโนฺต สมฺปตฺตาย ปาฎิปทรตฺติยา ตีสุ ยาเมสุ วุตฺตนเยน ปฎิจฺจสมุปฺปาทํ มนสิ กริตฺวา ยถากฺกมํ อิมานิ อุทานานิ อุทาเนสิฯ</p>


<p>ขนฺธเก ปน ตีสุปิ วาเรสุ ‘‘ปฎิจฺจสมุปฺปาทํ อนุโลมปฎิโลมํ มนสากาสี’’ติ (มหาว. ๑) อาคตตฺตา ขนฺธกฎฺฐกถายํ ‘‘ตีสุปิ ยาเมสุ เอวํ มนสิ กตฺวา ปฐมํ อุทานํ ปจฺจยาการปจฺจเวกฺขณวเสน, ทุติยํ นิพฺพานปจฺจเวกฺขณวเสน, ตติยํ มคฺคปจฺจเวกฺขณวเสนาติ เอวํ อิมานิ ภควา อุทานานิ อุทาเนสี’’ติ วุตฺตํ, ตมฺปิ น วิรุชฺฌติฯ ภควา  หิ ฐเปตฺวา รตนฆรสตฺตาหํ เสเสสุ ฉสุ สตฺตาเหสุ อนฺตรนฺตรา ธมฺมํ ปจฺจเวกฺขิตฺวา  เยภุเยฺยน วิมุตฺติสุขปฎิสํเวที วิหาสิ, รตนฆรสตฺตาเห ปน อภิธมฺมปริจยวเสเนว วิหาสีติฯ</p>

</p>


<h3>๔. หุํหุงฺกสุตฺตวณฺณนา</h3>
<p> จตุเตฺถ  ติ ตสฺส กิร ฉายายํ อชปาลา คนฺตฺวา นิสีทนฺติ, เตนสฺส ‘‘อชปาลนิโคฺรโธ’’เตฺวว นามํ อุทปาทิฯ เกจิ ปน ‘‘ยสฺมา ตตฺถ เวเท สชฺฌายิตุํ อสมตฺถา มหลฺลกพฺราหฺมณา ปาการปริเกฺขปยุตฺตานิ นิเวสนานิ กตฺวา สเพฺพ วสิํสุ, ตสฺมา ติ นามํ ชาต’’นฺติ วทนฺติฯ ตตฺรายํ วจนโตฺถ – น ชปนฺตีติ อชปา, มนฺตานํ อนชฺฌายกาติ อโตฺถ, อชปา ลนฺติ อาทิยนฺติ นิวาสํ เอตฺถาติ อชปาโลติฯ ยสฺมา วา มชฺฌนฺหิเก สมเย อโนฺต ปวิเฎฺฐ อเช อตฺตโน ฉายาย ปาเลติ รกฺขติ, ตสฺมา ‘อชปาโล’ติสฺส นามํ รูฬฺหนฺติ อปเรฯ สพฺพถาปิ นามเมตํ ตสฺส รุกฺขสฺส, ตสฺส สมีเปฯ สมีปเตฺถ หิ เอตํ ภุมฺมํ ‘‘อชปาลนิโคฺรเธ’’ติฯ</p>


<p>ติ ตตฺรปิ ธมฺมํ วิจินโนฺต วิมุตฺติสุขญฺจ ปฎิสํเวเทโนฺต นิสีทิฯ โพธิรุกฺขโต ปุรตฺถิมทิสาภาเค เอส รุโกฺข โหติฯ นฺติ จ อิทํ น ปลฺลงฺกสตฺตาหโต อนนฺตรสตฺตาหํฯ ภควา หิ ปลฺลงฺกสตฺตาหโต อปรานิปิ ตีณิ สตฺตาหานิ โพธิสมีเปเยว วีตินาเมสิฯ</p>


<p>ตตฺรายํ อนุปุพฺพิกถา – ภควติ กิร สมฺมาสโมฺพธิํ ปตฺวา สตฺตาหํ เอกปลฺลเงฺกน นิสิเนฺน ‘‘น ภควา วุฎฺฐาติ, กินฺนุ โข อเญฺญปิ  พุทฺธตฺตกรา ธมฺมา อตฺถี’’ติ เอกจฺจานํ เทวตานํ กงฺขา อุทปาทิฯ อถ ภควา อฎฺฐเม ทิวเส สมาปตฺติโต วุฎฺฐาย เทวตานํ กงฺขํ ญตฺวา กงฺขาวิธมนตฺถํ อากาเส อุปฺปติตฺวา ยมกปาฎิหาริยํ ทเสฺสตฺวา ตาสํ กงฺขํ วิธเมตฺวา ปลฺลงฺกโต อีสกํ ปาจีนนิสฺสิเต อุตฺตรทิสาภาเค ฐตฺวา จตฺตาริ อสเงฺขฺยยฺยานิ กปฺปสตสหสฺสญฺจ อุปจิตานํ ปารมีนํ พลาธิคมฎฺฐานํ ปลฺลงฺกํ โพธิรุกฺขญฺจ อนิมิเสหิ จกฺขูหิ โอโลกยมาโน สตฺตาหํ วีตินาเมสิ, ตํ ฐานํ  นาม ชาตํฯ อถ ปลฺลงฺกสฺส  จ ฐิตฎฺฐานสฺส จ อนฺตรา ปุรตฺถิมโต จ ปจฺฉิมโต จ อายเต รตนจงฺกเม จงฺกมโนฺต สตฺตาหํ วีตินาเมสิ, ตํ  นาม ชาตํฯ ตโต ปจฺฉิมทิสาภาเค เทวตา รตนฆรํ มาปยิํสุ , ตตฺถ ปลฺลเงฺกน นิสีทิตฺวา อภิธมฺมปิฎกํ วิเสสโต อนนฺตนยํ สมนฺตปฎฺฐานํ วิจินโนฺต สตฺตาหํ วีตินาเมสิ, ตํ ฐานํ  นาม ชาตํฯ เอวํ โพธิสมีเปเยว จตฺตาริ สตฺตาหานิ วีตินาเมตฺวา ปญฺจเม สตฺตาเห โพธิรุกฺขโต อชปาลนิโคฺรธํ อุปสงฺกมิตฺวา ตสฺส มูเล ปลฺลเงฺกน นิสีทิฯ</p>


<p>ติ ตโต ผลสมาปตฺติสมาธิโต ยถากาลปริเจฺฉทํ วุฎฺฐหิ, วุฎฺฐหิตฺวา จ ปน ตตฺถ เอวํ นิสิเนฺน ภควติ เอโก พฺราหฺมโณ ตํ คนฺตฺวา ปญฺหํ ปุจฺฉิฯ เตน วุตฺตํ ติอาทิฯ ตตฺถ ติ นามโคตฺตวเสน อนภิญฺญาโต อปากโฎ เอโกฯ ติ โส กิร ทิฎฺฐมงฺคลิโก มานถโทฺธ มานวเสน โกธวเสน จ สพฺพํ อโวกฺขชาติกํ ปสฺสิตฺวา ชิคุจฺฉโนฺต ‘‘หุํหุ’’นฺติ กโรโนฺต วิจรติ, ตสฺมา ‘‘หุํหุงฺกชาติโก’’ติ วุจฺจติ, ‘‘หุหุกฺกชาติโก’’ติปิ ปาโฐฯ ติ ชาติยา พฺราหฺมโณฯ</p>


<p>ติ ยสฺสํ ทิสายํ ภควา นิสิโนฺนฯ ภุมฺมเตฺถ หิ เอตํ กรณวจนํ ฯ เยน วา ทิสาภาเคน ภควา อุปสงฺกมิตโพฺพ, เตน ทิสาภาเคน อุปสงฺกมิฯ อถ วา ติ เหตุอเตฺถ กรณวจนํ, เยน การเณน ภควา เทวมนุเสฺสหิ อุปสงฺกมิตโพฺพ, เตน การเณน อุปสงฺกมีติ อโตฺถฯ เกน จ การเณน ภควา อุปสงฺกมิตโพฺพ? นานปฺปการโรคทุกฺขาภิปีฬิตตฺตา อาตุรกาเยหิ มหาชเนหิ มหานุภาโว ภิสโกฺก วิย โรคติกิจฺฉนตฺถํ, นานาวิธกิเลสพฺยาธิปีฬิตตฺตา อาตุรจิเตฺตหิ เทวมนุเสฺสหิ กิเลสพฺยาธิติกิจฺฉนตฺถํ ธมฺมสฺสวนปญฺหปุจฺฉนาทิการเณหิ ภควา อุปสงฺกมิตโพฺพฯ เตน อยมฺปิ พฺราหฺมโณ อตฺตโน กงฺขํ ฉินฺทิตุกาโม อุปสงฺกมิฯ</p>


<p>ติ อุปสงฺกมนปริโยสานทีปนํฯ อถ วา ยํ ฐานํ อุปสงฺกมิ, ตโตปิ ภควโต สมีปภูตํ อาสนฺนตรํ ฐานํ อุปคนฺตฺวาติ อโตฺถฯ ติ สมํ สมฺมา วา โมทิ, ภควา จาเนน, โสปิ ภควตา ‘‘กจฺจิ โภโต ขมนียํ กจฺจิ ยาปนีย’’นฺติอาทินา ปฎิสนฺถารกรณวเสน สมปฺปวตฺตโมโท อโหสิฯ นฺติ สโมฺมทนารหํ สโมฺมทชนนโยคฺคํฯ นฺติ กถาสลฺลาปํฯ นฺติ สริตพฺพยุตฺตํ  สาธุชเนหิ ปวเตฺตตพฺพํ, กาลนฺตเร วา จิเนฺตตพฺพํฯ ติ นิฎฺฐาเปตฺวาฯ นฺติ ภาวนปุํสกนิเทฺทโสฯ เอกสฺมิํ  ฐาเน, อติสมฺมุขาทิเก ฉ นิสชฺชโทเส วเชฺชตฺวา เอกสฺมิํ ปเทเสติ อโตฺถฯ ติ เอตํ อิทานิ วตฺตพฺพํ ‘‘กิตฺตาวตา นุ โข’’ติอาทิวจนํ อโวจฯ</p>


<p>ตตฺถ ติ กิตฺตเกน ปมาเณนฯ ติ สํสยเตฺถ นิปาโตฯ ติ ปทปูรเณฯ ติ พฺราหฺมณานํ ชาติสมุทาคตํ อาลปนํฯ ตถา หิ วุตฺตํ – ‘‘โภวาทิ นาม โส โหติ, สเจ โหติ สกิญฺจโน’’ติ (ม. นิ. ๒.๔๕๗; ธ. ป. ๓๙๖)ฯ ติ ภควนฺตํ โคเตฺตน อาลปติฯ กถํ ปนายํ พฺราหฺมโณ สมฺปติสมาคโต ภควโต โคตฺตํ  ชานาตีติ? นายํ สมฺปติสมาคโต, ฉพฺพสฺสานิ ปธานกรณกาเล อุปฎฺฐหเนฺตหิ ปญฺจวคฺคิเยหิ สทฺธิํ จรมาโนปิ, อปรภาเค ตํ วตํ ฉเฑฺฑตฺวา อุรุเวลายํ เสนนิคเม เอโก อทุติโย หุตฺวา ปิณฺฑาย จรมาโนปิ เตน พฺราหฺมเณน ทิฎฺฐปุโพฺพ เจว สลฺลปิตปุโพฺพ จฯ เตน โส ปุเพฺพ ปญฺจวคฺคิเยหิ คยฺหมานํ ภควโต โคตฺตํ อนุสฺสรโนฺต, ‘‘โภ โคตมา’’ติ ภควนฺตํ โคเตฺตน อาลปติฯ ยโต ปฎฺฐาย วา ภควา มหาภินิกฺขมนํ นิกฺขมโนฺต อโนมนทีตีเร ปพฺพชิโต, ตโต ปภุติ ‘‘สมโณ โคตโม’’ติ จโนฺท วิย สูริโย วิย จ ปากโฎ ปญฺญาโต, น ตสฺส โคตฺตชานเน การณํ คเวสิตพฺพํฯ</p>


<p>ติ พฺราหฺมณํ กโรนฺตีติ พฺราหฺมณกรณา, พฺราหฺมณภาวกราติ อโตฺถฯ เอตฺถ จ ติ เอเตน เยหิ ธเมฺมหิ พฺราหฺมโณ โหติ, เตสํ ธมฺมานํ ปริมาณํ ปุจฺฉติฯ ติ อิมินา เตสํ สรูปํ ปุจฺฉติฯ</p>


<p>ติ เอตํ เตน ปุฎฺฐสฺส ปญฺหสฺส สิขาปตฺตํ อตฺถํ วิทิตฺวา ตายํ เวลายํ อิมํ อุทานํ อุทาเนสิ, น ปน ตสฺส พฺราหฺมณสฺส ธมฺมํ เทเสสิฯ กสฺมา? ธมฺมเทสนาย อภาชนภาวโตฯ ตถา หิ ตสฺส พฺราหฺมณสฺส อิมํ คาถํ สุตฺวา น สจฺจาภิสมโย อโหสิฯ ยถา จ อิมสฺส, เอวํ อุปกสฺส อาชีวกสฺส พุทฺธคุณปฺปกาสนํฯ ธมฺมจกฺกปฺปวตฺตนโต หิ  ปุพฺพภาเค ภควตา ภาสิตํ ปเรสํ สุณนฺตานมฺปิ ตปุสฺสภลฺลิกานํ สรณทานํ วิย วาสนาภาคิยเมว ชาตํ, น เสกฺขภาคิยํ, น นิเพฺพธภาคิยํฯ เอสา หิ ธมฺมตาติฯ</p>


<p>ตตฺถ ติ โย พาหิตปาปธมฺมตาย พฺราหฺมโณ, น ทิฎฺฐมงฺคลิกตาย หุํหุงฺการกสาวาทิปาปธมฺมยุโตฺต หุตฺวา เกวลํ ชาติมตฺตเกน พฺรหฺมญฺญํ ปฎิชานาติฯ โส พฺราหฺมโณ พาหิตปาปธมฺมตฺตา หุํหุงฺการปฺปหาเนน  ราคาทิกสาวาภาเวน  ภาวนานุโยคยุตฺตจิตฺตตาย   สีลสํยเมน วา สํยตจิตฺตตาย  จตุมคฺคญาณสงฺขาเตหิ  เวเทหิ อนฺตํ สงฺขารปริโยสานํ นิพฺพานํ, เวทานํ วา อนฺตํ คตตฺตา ฯ มคฺคพฺรหฺมจริยสฺส วุสิตตฺตา  ‘‘พฺราหฺมโณ อห’’นฺติ เอตํ วาทํ ธเมฺมน ญาเยน วเทยฺยฯ  สกลโลกสนฺนิวาเสปิ  เอการมฺมเณปิ ราคุสฺสโท, โทสุสฺสโท, โมหุสฺสโท, มานุสฺสโท, ทิฎฺฐุสฺสโทติ อิเม  อนวเสสํ ปหีนาติ อโตฺถฯ</p>

</p>


<h3>๕. พฺราหฺมณสุตฺตวณฺณนา</h3>
<p> ปญฺจเม นฺติ เอวํนามเก นคเรฯ ตญฺหิ สวตฺถสฺส นาม อิสิโน นิวาสฎฺฐาเน มาปิตตฺตา สาวตฺถีติ วุจฺจติ, ยถา กากนฺที, มากนฺทีติฯ เอวํ ตาว อกฺขรจินฺตกาฯ อฎฺฐกถาจริยา ปน ภณนฺติ – ยํกิญฺจิ มนุสฺสานํ อุปโภคปริโภคํ สพฺพเมตฺถ อตฺถีติ สาวตฺถิฯ สตฺถสมาโยเค จ กิเมตฺถ ภณฺฑมตฺถีติ ปุจฺฉิเต สพฺพมตฺถีติปิ วจนํ อุปาทาย สาวตฺถีติฯ</p>


<p>
‘‘สพฺพทา สพฺพูปกรณํ, สาวตฺถิยํ สโมหิตํ;  
  
ตสฺมา สพฺพมุปาทาย,  
สาวตฺถี  
ติ ปวุจฺจตี’’ติฯ (ม. นิ. อฎฺฐ. ๑.๑๔);  
</p>
  
<p>ตสฺสํ   สมีปเตฺถ เจตํ ภุมฺมวจนํฯ ติ อตฺตโน ปจฺจตฺถิเก ชินาตีติ  รญฺญา วา ปจฺจตฺถิกชเน ชิเต ชาโตติ เชโต, มงฺคลกมฺยตาย วา ตสฺส เอวํ นามเมว กตนฺติ เชโตฯ วนยตีติ   อตฺตโน สมฺปตฺติยา สตฺตานํ อตฺตนิ ภตฺติํ กโรติ อุปฺปาเทตีติ อโตฺถฯ วนุเก อิติ วา  นานาวิธกุสุมคนฺธสโมฺมทมตฺตโกกิลาทิวิหงฺควิรุตาลาเปหิ มนฺทมารุตจลิตรุกฺขสาขาปลฺลวหเตฺถหิ จ ‘‘เอถ มํ ปริภุญฺชถา’’ติ ปาณิโน ยาจติ วิยาติ อโตฺถฯ เชตสฺส วนํ ฯ ตญฺหิ เชเตน กุมาเรน โรปิตํ สํวทฺธิตํ ปริปาลิตํฯ โสว ตสฺส สามี อโหสิ, ตสฺมา เชตวนนฺติ วุจฺจติ, ตสฺมิํ ฯ</p>


<p>ติ มาตาปิตูหิ คหิตนามวเสน สุทโตฺต นาม โส มหาเสฎฺฐิ, สพฺพกามสมิทฺธิตาย  ปน วิคตมลมเจฺฉรตาย กรุณาทิคุณสมงฺคิตาย จ นิจฺจกาลํ อนาถานํ ปิณฺฑํ เทติ, ตสฺมา อนาถปิณฺฑิโกติ วุจฺจติฯ อารมนฺติ เอตฺถ ปาณิโน วิเสเสน ปพฺพชิตาติ  ปุปฺผผลาทิโสภาย นาติทูรนาจฺจาสนฺนตาทิปญฺจวิธเสนาสนงฺคสมฺปตฺติยา จ ตโต ตโต อาคมฺม รมนฺติ อภิรมนฺติ อนุกฺกณฺฐิตา หุตฺวา วสนฺตีติ อโตฺถฯ วุตฺตปฺปการาย วา สมฺปตฺติยา ตตฺถ ตตฺถ คเตปิ อตฺตโน อพฺภนฺตรํเยว อาเนตฺวา รเมตีติ ฯ โส หิ อนาถปิณฺฑิเกน คหปตินา เชตสฺส ราชกุมารสฺส หตฺถโต อฎฺฐารสหิ หิรญฺญโกฎีหิ โกฎิสนฺถาเรน กิณิตฺวา อฎฺฐารสหิ หิรญฺญโกฎีหิ เสนาสนานิ การาเปตฺวา อฎฺฐารสหิ หิรญฺญโกฎีหิ วิหารมหํ นิฎฺฐาเปตฺวา เอวํ จตุปญฺญาสหิรญฺญโกฎิปริจฺจาเคน พุทฺธปฺปมุขสฺส สงฺฆสฺส นิยฺยาติโต, ตสฺมา ‘‘อนาถปิณฺฑิกสฺส อาราโม’’ติ วุจฺจติฯ ตสฺมิํ ฯ</p>


<p>เอตฺถ จ ‘‘เชตวเน’’ติ วจนํ ปุริมสามิปริกิตฺตนํ, ‘‘อนาถปิณฺฑิกสฺส อาราเม’’ติ ปจฺฉิมสามิปริกิตฺตนํฯ อุภยมฺปิ ทฺวินฺนํ ปริจฺจาควิเสสปริทีปเนน ปุญฺญกามานํ  อายติํ ทิฎฺฐานุคติอาปชฺชนตฺถํฯ ตตฺถ หิ ทฺวารโกฎฺฐกปาสาทกรณวเสน ภูมิวิกฺกยลทฺธา อฎฺฐารส หิรญฺญโกฎิโย อเนกโกฎิอคฺฆนกา รุกฺขา จ เชตสฺส ปริจฺจาโค, จตุปญฺญาส โกฎิโย  อนาถปิณฺฑิกสฺสฯ อิติ เตสํ ปริจฺจาคปริกิตฺตเนน ‘‘เอวํ ปุญฺญกามา ปุญฺญานิ กโรนฺตี’’ติ ทเสฺสโนฺต ธมฺมภณฺฑาคาริโก อเญฺญปิ ปุญฺญกาเม เตสํ ทิฎฺฐานุคติอาปชฺชเน นิโยเชตีติฯ</p>


<p>ตตฺถ สิยา – ยทิ ตาว ภควา สาวตฺถิยํ วิหรติ, ‘‘เชตวเน’’ติ น วตฺตพฺพํฯ อถ เชตวเน วิหรติ, ‘‘สาวตฺถิย’’นฺติ น วตฺตพฺพํฯ น หิ สกฺกา อุภยตฺถ เอกํ สมยํ วิหริตุนฺติฯ น โข ปเนตํ เอวํ ทฎฺฐพฺพํ, นนุ อโวจุมฺหา ‘‘สมีปเตฺถ เอตํ ภุมฺมวจน’’นฺติฯ ตสฺมา ยทิทํ สาวตฺถิยา สมีเป เชตวนํ, ตตฺถ วิหรโนฺต ‘‘สาวตฺถิยํ วิหรติ เชตวเน’’ติ วุโตฺตฯ โคจรคามนิทสฺสนตฺถํ หิสฺส สาวตฺถิวจนํ, ปพฺพชิตานุรูปนิวาสฎฺฐานทสฺสนตฺถํ เสสวจนนฺติฯ</p>


<p>ติอาทีสุ ติ ปิยวจนํฯ จสโทฺท สมุจฺจยโตฺถฯ รูปสาริยา นาม พฺราหฺมณิยา ปุโตฺตติ ติ ปูชาวจนํฯ คุณวิเสเสหิ มหโนฺต โมคฺคลฺลาโนติ หิ มหาโมคฺคลฺลาโนฯ ติ ขทิรวนิกเรวโต, น กงฺขาเรวโตฯ เอกสฺมิญฺหิ ทิวเส ภควา รตฺตสาณิปริกฺขิโตฺต วิย สุวณฺณยูโป, ปวาฬธชปริวาริโต วิย สุวณฺณปพฺพโต, นวุติหํสสหสฺสปริวาริโต วิย ธตรโฎฺฐ หํสราชา, สตฺตรตนสมุชฺชลาย จตุรงฺคินิยา  เสนาย ปริวาริโต วิย จกฺกวตฺติ ราชา, มหาภิกฺขุสงฺฆปริวุโต คคนมเชฺฌ จนฺทํ อุฎฺฐาเปโนฺต วิย จตุนฺนํ ปริสานํ มเชฺฌ ธมฺมํ เทเสโนฺต นิสิโนฺน โหติฯ ตสฺมิํ สมเย อิเม อคฺคสาวกา มหาสาวกา จ ภควโต ปาเท วนฺทนตฺถาย อุปสงฺกมิํสุฯ</p>


<p>ติ อตฺตานํ ปริวาเรตฺวา นิสินฺนภิกฺขู เต อาคจฺฉเนฺต ทเสฺสตฺวา อภาสิฯ ภควา หิ เต อายสฺมเนฺต สีลสมาธิปญฺญาทิคุณสมฺปเนฺน ปรเมน อุปสเมน สมนฺนาคเต ปรมาย อากปฺปสมฺปตฺติยา ยุเตฺต อุปสงฺกมเนฺต ปสฺสิตฺวา ปสนฺนมานโส เตสํ คุณวิเสสปริกิตฺตนตฺถํ ภิกฺขู อามเนฺตสิ  ติฯ ปสาทวเสน เอตํ อาเมฑิตํ, ปสํสาวเสนาติปิ วตฺตุํ ยุตฺตํฯ ติ เอวํ ภควตา เต  อายสฺมเนฺต ‘‘พฺราหฺมณา’’ติ วุเตฺตฯ ติ นามโคเตฺตน อปากโฎ, ตสฺสํ ปริสายํ นิสิโนฺน เอโก ภิกฺขุฯ ติ พฺราหฺมณกุเล ชาโตฯ โส หิ อุฬารโภคา พฺราหฺมณมหาสาลกุลา ปพฺพชิโตฯ ตสฺส กิร เอวํ อโหสิ ‘‘อิเม โลกิยา อุภโตสุชาติยา พฺราหฺมณสิกฺขานิปฺผตฺติยา จ พฺราหฺมโณ โหติ, น อญฺญถาติ วทนฺติ, ภควา จ เอเต อายสฺมเนฺต พฺราหฺมณาติ วทติ, หนฺทาหํ ภควนฺตํ พฺราหฺมณลกฺขณํ ปุเจฺฉยฺย’’นฺติ เอตทตฺถเมว หิ ภควา ตทา เต เถเร ‘‘พฺราหฺมณา’’ติ อภาสิฯ พฺรหฺมํ อณตีติ พฺราหฺมโณติ หิ ชาติพฺราหฺมณานํ นิพฺพจนํฯ อริยา ปน พาหิตปาปตาย พฺราหฺมณาฯ วุตฺตเญฺหตํ – ‘‘พาหิตปาโปติ พฺราหฺมโณ, สมจริยา สมโณติ วุจฺจตี’’ติ (ธ. ป. ๓๘๘)ฯ วกฺขติ จ ‘‘พาหิตฺวา ปาปเก ธเมฺม’’ติฯ</p>


<p>ติ เอตํ พฺราหฺมณสทฺทสฺส ปรมตฺถโต สิขาปตฺตมตฺถํ ชานิตฺวาฯ นฺติ อิมํ ปรมตฺถพฺราหฺมณภาวทีปกํ อุทานํ อุทาเนสิฯ</p>


<p>ตตฺถ ติ พหิ กตฺวา, อตฺตโน สนฺตานโต นีหริตฺวา สมุเจฺฉทปฺปหานวเสน ปชหิตฺวาติ อโตฺถฯ ติ ลามเก ธเมฺม, ทุจฺจริตวเสน ติวิธทุจฺจริตธเมฺม, จิตฺตุปฺปาทวเสน ทฺวาทสากุสลจิตฺตุปฺปาเท, กมฺมปถวเสน ทสากุสลกมฺมปเถ, ปวตฺติเภทวเสน อเนกเภทภิเนฺน สเพฺพปิ อกุสลธเมฺมติ อโตฺถฯ ติ เย สติเวปุลฺลปฺปตฺตตาย สพฺพกาลํ รูปาทีสุ ฉสุปิ อารมฺมเณสุ สตตวิหารวเสน สตา สติมโนฺต หุตฺวา จตูหิ อิริยาปเถหิ จรนฺติฯ สติคฺคหเณเนว เจตฺถ สมฺปชญฺญมฺปิ คหิตนฺติ เวทิตพฺพํฯ ติ จตูหิปิ อริยมเคฺคหิ ทสวิธสฺส สํโยชนสฺส สมุจฺฉินฺนตฺตา ปริกฺขีณสํโยชนาฯ ติ จตุสจฺจสโมฺพเธน พุทฺธาฯ เต จ ปน สาวกพุทฺธา, ปเจฺจกพุทฺธา , สมฺมาสมฺพุทฺธาติ ติวิธา, เตสุ อิธ สาวกพุทฺธา อธิเปฺปตาฯ   ติ เต เสฎฺฐเตฺถน พฺราหฺมณสงฺขาเต ธเมฺม อริยาย ชาติยา ชาตา, พฺราหฺมณภูตสฺส วา ภควโต โอรสปุตฺตาติ อิมสฺมิํ สตฺตโลเก ปรมตฺถโต พฺราหฺมณา นาม, น ชาติโคตฺตมเตฺตหิ, น ชฎาธารณาทิมเตฺตน วาติ อโตฺถฯ เอวํ อิเมสุ ทฺวีสุ สุเตฺตสุ พฺราหฺมณกรา  ธมฺมา อรหตฺตํ ปาเปตฺวา กถิตา, นานชฺฌาสยตาย ปน สตฺตานํ เทสนาวิลาเสน อภิลาปนานเตฺตน เทสนานานตฺตํ เวทิตพฺพํฯ</p>

</p>


<h3>๖. มหากสฺสปสุตฺตวณฺณนา</h3>
<p> ฉเฎฺฐ ติ เอวํนามเก นคเรฯ ตญฺหิ มหามนฺธาตุมหาโควินฺทาทีหิ ปริคฺคหิตตฺตา ‘‘ราชคห’’นฺติ วุจฺจติฯ ‘‘ทุรภิภวนียตฺตา ปฎิราชูนํ คหภูตนฺติ ราชคห’’นฺติอาทินา อเญฺญเนตฺถ ปกาเรน วณฺณยนฺติฯ กิเนฺตหิ? นามเมตํ ตสฺส นครสฺสฯ ตํ ปเนตํ พุทฺธกาเล จกฺกวตฺติกาเล จ นครํ โหติ, เสสกาเล สุญฺญํ ยกฺขปริคฺคหิตํ เตสํ วสนฎฺฐานํ หุตฺวา ติฎฺฐติฯ ติ นฺติ ตสฺส วิหารสฺส นามํฯ ตํ กิร อฎฺฐารสหตฺถุเพฺพเธน ปากาเรน ปริกฺขิตฺตํ พุทฺธสฺส ภควโต วสนานุจฺฉวิกาย มหติยา คนฺธกุฎิยา อเญฺญหิ จ ปาสาทกุฎิเลณมณฺฑปจงฺกมทฺวารโกฎฺฐกาทีหิ ปฎิมณฺฑิตํ พหิ เวฬูหิ ปริกฺขิตฺตํ อโหสิ นีโลภาสํ มโนรมํ, เตน ‘‘เวฬุวน’’นฺติ  วุจฺจติฯ กลนฺทกานเญฺจตฺถ นิวาปํ อทํสุ, ตสฺมา ติ วุจฺจติฯ ปุเพฺพ กิร อญฺญตโร ราชา ตํ อุยฺยานํ กีฬนตฺถํ ปวิโฎฺฐ สุรามทมโตฺต ทิวาเสยฺยํ อุปคโต สุปิ, ปริชโนปิสฺส ‘‘สุโตฺต ราชา’’ติ ปุปฺผผลาทีหิ ปโลภิยมาโน อิโต จิโต จ ปกฺกามิฯ อถ สุราคเนฺธน อญฺญตรสฺมา รุกฺขสุสิรา กณฺหสโปฺป นิกฺขมิตฺวา รโญฺญ อภิมุโข อาคจฺฉติฯ ตํ ทิสฺวา รุกฺขเทวตา ‘‘รโญฺญ ชีวิตํ ทสฺสามี’’ติ กลนฺทกเวเสน คนฺตฺวา กณฺณมูเล สทฺทมกาสิฯ ราชา ปฎิพุชฺฌิ, กณฺหสโปฺป นิวโตฺตฯ โส ตํ ทิสฺวา ‘‘อิมาย กาฬกาย มม ชีวิตํ ทินฺน’’นฺติ กาฬกานํ นิวาปํ ตตฺถ ปฎฺฐเปสิ, อภยโฆสญฺจ โฆสาเปสิฯ ตสฺมา ตโต ปฎฺฐาย ตํ ‘‘กลนฺทกนิวาป’’นฺติ สงฺขํ คตํฯ กลนฺทกาติ หิ กาฬกานํ นามํ, ตสฺมิํ ฯ</p>


<p>ติ  มหเนฺตหิ สีลกฺขนฺธาทีหิ สมนฺนาคตตฺตา มหโนฺต กสฺสโปติ มหากสฺสโป, อปิจ กุมารกสฺสปเตฺถรํ อุปาทาย อยํ มหาเถโร  ‘‘มหากสฺสโป’’ติ วุจฺจติฯ นฺติ ตสฺสา กิร คุหาย ทฺวารสมีเป เอโก ปิปฺปลิรุโกฺข อโหสิ, เตน สา ‘‘ปิปฺปลิคุหา’’ติ ปญฺญายิตฺถฯ ตสฺสํ ติ อาพาโธ อสฺส อตฺถีติ อาพาธิโก, พฺยาธิโกติ อโตฺถฯ ติ กายสนฺนิสฺสิตํ ทุกฺขํ สญฺชาตํ อสฺสาติ ทุกฺขิโต, ทุกฺขปฺปโตฺตติ อโตฺถฯ ติ อธิมตฺตเคลโญฺญ, ตํ ปน เคลญฺญํ สโต สมฺปชาโน หุตฺวา อธิวาเสสิฯ อถสฺส ภควา ตํ ปวตฺติํ ญตฺวา ตตฺถ คนฺตฺวา โพชฺฌงฺคปริตฺตํ อภาสิ, เตเนว เถรสฺส โส อาพาโธ วูปสมิฯ วุตฺตเญฺหตํ โพชฺฌงฺคสํยุเตฺต –</p>

 ปฎิกฺกมนฺติ, โน อภิกฺกมนฺติ, ปฎิกฺกโมสานํ ปญฺญายติ โน อภิกฺกโม’ติ? ‘น เม, ภเนฺต, ขมนียํ, น ยาปนียํ, พาฬฺหา เม ภเนฺต, ทุกฺขา เวทนา อภิกฺกมนฺติ โน ปฎิกฺกมนฺติ, อภิกฺกโมสานํ ปญฺญายติ โน ปฎิกฺกโม’ติฯ</p>

</p>

 อาพาธา, ตถา ปหีโน จายสฺมโต มหากสฺสปสฺส โส อาพาโธ อโหสี’’ติฯ</p>


<p>เตน  วุตฺตํ – ติฯ</p>


<p>ติ ปุเพฺพ เคลญฺญทิวเสสุ สทฺธิวิหาริเกหิ อุปนีตํ ปิณฺฑปาตํ ปริภุญฺชิตฺวา วิหาเร เอว อโหสิฯ อถสฺส ตมฺหา อาพาธา วุฎฺฐิตสฺส เอตํ ‘‘ยํนูนาหํ ราชคหํ ปิณฺฑาย ปวิเสยฺย’’นฺติ ปริวิตโกฺก อโหสิฯ ติ สกฺกสฺส เทวรโญฺญ ปริจาริกา ปญฺจสตา กกุฎปาทินิโย อจฺฉราโยฯ ติ เถรสฺส ปิณฺฑปาตํ ทสฺสามาติ ปญฺจปิณฺฑปาตสตานิ สเชฺชตฺวา สุวณฺณภาชเนหิ อาทาย อนฺตรามเคฺค ฐตฺวา, ‘‘ภเนฺต, อิมํ ปิณฺฑปาตํ คณฺหถ, สงฺคหํ โน กโรถา’’ติ วทมานา ปิณฺฑปาตทาเน ยุตฺตปฺปยุตฺตานิ โหนฺติฯ เตน วุตฺตํ ติฯ</p>


<p>สโกฺก กิร เทวราชา เถรสฺส จิตฺตปฺปวตฺติํ ญตฺวา ตา อจฺฉราโย อุโยฺยเชสิ ‘‘คจฺฉถ ตุเมฺห อยฺยสฺส มหากสฺสปเตฺถรสฺส ปิณฺฑปาตํ ทตฺวา อตฺตโน ปติฎฺฐํ กโรถา’’ติฯ เอวํ หิสฺส อโหสิ ‘‘อิมาสุ สพฺพาสุ คตาสุ กทาจิ เอกิสฺสาปิ หตฺถโต ปิณฺฑปาตํ เถโร ปฎิคฺคเณฺหยฺย, ตํ ตสฺสา ภวิสฺสติ ทีฆรตฺตํ หิตาย สุขายา’’ติฯ ปฎิกฺขิปิ เถโร, ‘‘ภเนฺต , มยฺหํ ปิณฺฑปาตํ คณฺหถ, มยฺหํ ปิณฺฑปาตํ คณฺหถา’’ติ วทนฺติโย ‘‘คจฺฉถ ตุเมฺห กตปุญฺญา มหาโภคา, อหํ ทุคฺคตานํ สงฺคหํ กริสฺสามี’’ติ วตฺวา, ‘‘ภเนฺต, มา โน นาเสถ, สงฺคหํ โน กโรถา’’ติ วทนฺติโย ปุนปิ ปฎิกฺขิปิตฺวา ปุนปิ อปคนฺตุํ อนิจฺฉมานา ยาจนฺติโย ‘‘น อตฺตโน ปมาณํ ชานาถ, อปคจฺฉถา’’ติ วตฺวา อจฺฉรํ ปหริฯ ตา เถรสฺส อจฺฉราสทฺทํ สุตฺวา สนฺตชฺชิตา ฐาตุํ อสโกฺกนฺติโย ปลายิตฺวา เทวโลกเมว คตาฯ เตน วุตฺตํ – ติฯ</p>


<p>นฺติ  ปุพฺพเณฺห เอกํ สมยํ, เอกสฺมิํ กาเลฯ ติ วิหารนิวาสนปริวตฺตนวเสน นิวาสนํ ทฬฺหํ นิวาเสตฺวาฯ ติ จีวรํ ปารุปิตฺวา ปตฺตํ หเตฺถน คเหตฺวาฯ ติ ปิณฺฑปาตตฺถาย ปาวิสิฯ ติ ทุคฺคตมนุสฺสานํ วสโนกาโสฯ ติ โภคปาริชุญฺญปฺปตฺติยา ทีนมนุสฺสานํ วาโสฯ ติ ตนฺตวายวาโสฯ ติ กถํ อทฺทส? ‘‘อาพาธา วุฎฺฐิโต มม ปุโตฺต กสฺสโป กินฺนุ โข กโรตี’’ติ อาวเชฺชโนฺต เวฬุวเน นิสิโนฺน เอว ภควา ทิพฺพจกฺขุนา อทฺทสฯ</p>


<p>  ติ ยายํ อายสฺมโต มหากสฺสปสฺส ปญฺจหิ อจฺฉราสเตหิ อุปนีตํ อเนกสูปํ อเนกพฺยญฺชนํ ทิพฺพปิณฺฑปาตํ ปฎิกฺขิปิตฺวา กปณชนานุคฺคหปฺปฎิปตฺติ วุตฺตา, เอตมตฺถํ ชานิตฺวาฯ นฺติ อิมํ ปรมปฺปิจฺฉตาทสฺสนมุเขน ขีณาสวสฺส ตาทีภาวานุภาวทีปกํ อุทานํ อุทาเนสิฯ</p>


<p>ตตฺถ นฺติ อญฺญํ โปเสตีติ อญฺญโปสี, น อญฺญโปสี อนญฺญโปสี, อตฺตนา โปเสตพฺพสฺส อญฺญสฺส อภาเวน อทุติโย, เอกโกติ อโตฺถฯ เตน เถรสฺส สุภรตํ ทเสฺสติฯ เถโร หิ กายปริหาริเกน จีวเรน กุจฺฉิปริหาริเกน จ ปิณฺฑปาเตน อตฺตานเมว โปเสโนฺต ปรมปฺปิโจฺฉ หุตฺวา วิหรติ, อญฺญํ ญาติมิตฺตาทีสุ กญฺจิ น โปเสติ กตฺถจิ อลคฺคภาวโตฯ อถ วา อเญฺญน อญฺญตเรน โปเสตพฺพตาย อภาวโต อนญฺญโปสีฯ โย หิ เอกสฺมิํเยว ปจฺจยทายเก ปฎิพทฺธจตุปจฺจโย โส อนญฺญโปสี นาม น โหติ เอกายตฺตวุตฺติโต ฯ เถโร ปน ‘‘ยถาปิ ภมโร ปุปฺผ’’นฺติ (ธ. ป. ๔๙) คาถาย วุตฺตนเยน ชงฺฆาพลํ นิสฺสาย ปิณฺฑาย จรโนฺต กุเลสุ นิจฺจนโว หุตฺวา มิสฺสกภเตฺตน ยาเปติฯ ตถา หิ นํ ภควา จนฺทูปมปฺปฎิปทาย โถเมสิฯ นฺติ อภิญฺญาตํ, ยถาภุจฺจคุเณหิ ปตฺถฎยสํ, เตเนว วา อนญฺญโปสิภาเวน อปฺปิจฺฉตาสนฺตุฎฺฐิตาหิ ญาตํฯ อถ วา นฺติ สพฺพโส ปหีนตณฺหตาย ลาภสกฺการสิโลกนิกามนเหตุ อตฺตานํ ชานาปนวเสน น ญาตํฯ อวีตตโณฺห  หิ ปาปิโจฺฉ กุหกตาย สมฺภาวนาธิปฺปาเยน อตฺตานํ ชานาเปติฯ นฺติ ฉฬงฺคุเปกฺขาวเสน อินฺทฺริเยสุ อุตฺตมทมเนน ทนฺตํฯ นฺติ วิมุตฺติสาเร อวฎฺฐิตํ, อเสกฺขสีลกฺขนฺธาทิเก วา สีลาทิสาเร ปติฎฺฐิตํฯ นฺติ กามาสวาทีนํ จตุนฺนํ อาสวานํ อนวเสสํ ปหีนตฺตา ขีณาสวํฯ ตโต เอว ราคาทิโทสานํ สพฺพโส วนฺตตฺตา วนฺตโทสํฯ นฺติ ตํ ยถาวุตฺตคุณํ ปรมตฺถพฺราหฺมณํ อหํ พฺราหฺมณนฺติ วทามีติฯ อิธาปิ เหฎฺฐา วุตฺตนเยเนว เทสนานานตฺตํ เวทิตพฺพํฯ</p>

</p>


<h3>๗. อชกลาปกสุตฺตวณฺณนา</h3>
<p> สตฺตเม นฺติ เอวํนามเก มลฺลราชูนํ นคเรฯ ติ อชกลาปเกน  นาม ยเกฺขน ปริคฺคหิตตฺตา ‘‘อชกลาปก’’นฺติ ลทฺธนาเม มนุสฺสานํ จิตฺตีกตฎฺฐาเน ฯ โส กิร ยโกฺข อเช กลาเป กตฺวา พนฺธเนน อชโกฎฺฐาเสน สทฺธิํ พลิํ ปฎิจฺฉติ, น อญฺญถา, ตสฺมา ‘‘อชกลาปโก’’ติ ปญฺญายิตฺถฯ เกจิ ปนาหุ – อชเก วิย สเตฺต ลาเปตีติ อชกลาปโกติฯ ตสฺส กิร สตฺตา พลิํ อุปเนตฺวา ยทา อชสทฺทํ กตฺวา พลิํ อุปหรนฺติ, ตทา โส ตุสฺสติ, ตสฺมา ‘‘อชกลาปโก’’ติ วุจฺจตีติฯ โส ปน ยโกฺข อานุภาวสมฺปโนฺน กกฺขโฬ ผรุโส ตตฺถ จ สนฺนิหิโต, ตสฺมา ตํ ฐานํ มนุสฺสา จิตฺติํ กโรนฺติ, กาเลน กาลํ พลิํ อุปหรนฺติฯ เตน วุตฺตํ ‘‘อชกลาปเก เจติเย’’ติฯ ติ ตสฺส ยกฺขสฺส วิมาเนฯ</p>


<p>ตทา กิร สตฺถา ตํ ยกฺขํ ทเมตุกาโม สายนฺหสมเย เอโก อทุติโย ปตฺตจีวรํ อาทาย อชกลาปกสฺส ยกฺขสฺส ภวนทฺวารํ คนฺตฺวา ตสฺส โทวาริกํ ภวนปวิสนตฺถาย ยาจิฯ โส ‘‘กกฺขโฬ, ภเนฺต, อชกลาปโก ยโกฺข, สมโณติ วา พฺราหฺมโณติ วา คารวํ น กโรติ, ตสฺมา ตุเมฺห เอว ชานาถ, มยฺหํ ปน ตสฺส อนาโรจนํ น ยุตฺต’’นฺติ ตาวเทว ยกฺขสมาคมํ คตสฺส อชกลาปกสฺส สนฺติกํ  วาตเวเคน อคมาสิฯ สตฺถา อโนฺตภวนํ ปวิสิตฺวา อชกลาปกสฺส นิสีทนมณฺฑเป ปญฺญตฺตาสเน นิสีทิฯ ยกฺขสฺส โอโรธา สตฺถารํ อุปสงฺกมิตฺวา วนฺทิตฺวา เอกมนฺตํ อฎฺฐํสุฯ สตฺถา ตาสํ กาลยุตฺตํ ธมฺมิํ กถํ กเถสิฯ เตน วุตฺตํ – ‘‘ปาวายํ วิหรติ อชกลาปเก เจติเย อชกลาปกสฺส ยกฺขสฺส ภวเน’’ติฯ</p>


<p>ตสฺมิํ สมเย สาตาคิรเหมวตา อชกลาปกสฺส ภวนมตฺถเกน ยกฺขสมาคมํ คจฺฉนฺตา อตฺตโน คมเน อสมฺปชฺชมาเน ‘‘กิํ นุ โข การณ’’นฺติ อาวเชฺชนฺตา สตฺถารํ อชกลาปกสฺส ภวเน นิสินฺนํ ทิสฺวา ตตฺถ คนฺตฺวา ภควนฺตํ วนฺทิตฺวา ‘‘มยํ, ภเนฺต, ยกฺขสมาคมํ คมิสฺสามา’’ติ อาปุจฺฉิตฺวา ปทกฺขิณํ กตฺวา คตา ยกฺขสนฺนิปาเต อชกลาปกํ ทิสฺวา ตุฎฺฐิํ ปเวทยิํสุ ‘‘ลาภา เต, อาวุโส, อชกลาปก, ยสฺส เต ภวเน สเทวเก โลเก อคฺคปุคฺคโล ภควา นิสิโนฺน, อุปสงฺกมิตฺวา  ภควนฺตํ ปยิรุปาสสฺสุ, ธมฺมญฺจ สุณาหี’’ติฯ โส เตสํ กถํ สุตฺวา ‘‘อิเม ตสฺส มุณฺฑกสฺส สมณกสฺส มม ภวเน นิสินฺนภาวํ กเถนฺตี’’ติ โกธาภิภูโต หุตฺวา ‘‘อชฺช มยฺหํ เตน สมเณน สทฺธิํ สงฺคาโม ภวิสฺสตี’’ติ จิเนฺตตฺวา ยกฺขสนฺนิปาตโต อุฎฺฐหิตฺวา ทกฺขิณํ ปาทํ อุกฺขิปิตฺวา สฎฺฐิโยชนมตฺตํ ปพฺพตกูฎํ อกฺกมิ, ตํ ภิชฺชิตฺวา ทฺวิธา อโหสิฯ เสสํ เอตฺถ ยํ วตฺตพฺพํ, ตํ อาฬวกสุตฺตวณฺณนายํ (สํ. นิ. อฎฺฐ. ๑.๑.๒๔๖) อาคตนเยเนว เวทิตพฺพํฯ</p>


<p>อชกลาปกสฺส  สมาคโม หิ อาฬวกสมาคมสทิโสว ฐเปตฺวา ปญฺหกรณํ วิสฺสชฺชนํ ภวนโต ติกฺขตฺตุํ นิกฺขมนํ ปเวสนญฺจฯ อชกลาปโก หิ อาคจฺฉโนฺตเยว ‘‘เอเตหิเยว ตํ สมณํ ปลาเปสฺสามี’’ติ วาตมณฺฑลาทิเก นววเสฺส สมุฎฺฐาเปตฺวา เตหิ ภควโต จลนมตฺตมฺปิ กาตุํ อสโกฺกโนฺต นานาวิธปฺปหรณหเตฺถ อติวิย ภยานกรูเป ภูตคเณ นิมฺมินิตฺวา เตหิ สทฺธิํ ภควนฺตํ อุปสงฺกมิตฺวา อนฺตเนฺตเนว จรโนฺต สพฺพรตฺติํ นานปฺปการํ วิปฺปการํ กตฺวาปิ ภควโต กิญฺจิ เกสคฺคมตฺตมฺปิ นิสินฺนฎฺฐานโต จลนํ กาตุํ นาสกฺขิฯ เกวลํ ปน ‘‘อยํ สมโณ มํ อนาปุจฺฉา มยฺหํ ภวนํ ปวิสิตฺวา นิสีทตี’’ติ โกธวเสน ปชฺชลิฯ อถสฺส ภควา จิตฺตปฺปวตฺติํ ญตฺวา ‘‘เสยฺยถาปิ นาม จณฺฑสฺส กุกฺกุรสฺส นาสาย ปิตฺตํ ภิเนฺทยฺย, เอวํ โส ภิโยฺยโสมตฺตาย  จณฺฑตโร อสฺส, เอวเมวายํ ยโกฺข มยิ อิธ นิสิเนฺน จิตฺตํ ปทูเสติ, ยํนูนาหํ พหิ นิกฺขเมยฺย’’นฺติ สยเมว ภวนโต นิกฺขมิตฺวา อโพฺภกาเส นิสีทิฯ เตน  วุตฺตํ – ติฯ</p>


<p>ตตฺถ นฺติ รตฺติยํ อนฺธกรณตมสิ, จกฺขุวิญฺญาณุปฺปตฺติวิรหิเต พหลนฺธกาเรติ อโตฺถฯ จตุรงฺคสมนฺนาคโต กิร ตทา อนฺธกาโร ปวตฺตีติฯ ติ เมโฆ เอกเมกํ ผุสิตกํ อุทกพินฺทุํ ปาเตติฯ อถ ยโกฺข ‘‘อิมินา สเทฺทน ตาเสตฺวา อิมํ สมณํ ปลาเปสฺสามี’’ติ ภควโต สมีปํ คนฺตฺวา ‘‘อกฺกุโล’’ติอาทินา ตํ ภิํสนํ อกาสิฯ เตน วุตฺตํ ติอาทิฯ ตตฺถ นฺติ จิตฺตุตฺราสํ, นฺติ อูรุตฺถมฺภกสรีรสฺส ฉมฺภิตภาวํฯ นฺติ โลมานํ ปหฎฺฐภาวํ, ตีหิปิ ปเทหิ ภยุปฺปตฺติเมว ทเสฺสติฯ ติ กสฺมา ปนายํ เอวมธิปฺปาโย อุปสงฺกมิ, นนุ ปุเพฺพ อตฺตนา กาตพฺพํ วิปฺปการํ อกาสีติ? สจฺจมกาสิ, ตํ ปเนส ‘‘อโนฺตภวเน เขมฎฺฐาเน ถิรภูมิยํ ฐิตสฺส น กิญฺจิ กาตุํ อสกฺขิ, อิทานิ พหิ ฐิตํ เอวํ ภิํสาเปตฺวา ปลาเปตุํ สกฺกา’’ติ มญฺญมาโน อุปสงฺกมิฯ อยญฺหิ ยโกฺข อตฺตโน ภวนํ ‘‘ถิรภูมี’’ติ มญฺญติ, ‘‘ตตฺถ ฐิตตฺตา อยํ สมโณ น ภายตี’’ติ จฯ</p>


<p>ติ ตโย วาเร ‘‘อกฺกุโล ปกฺกุโล’’ติ ภิํสาเปตุกามตาย เอวรูปํ สทฺทํ อกาสิฯ อนุกรณสโทฺท หิ อยํฯ ตทา หิ โส ยโกฺข สิเนรุํ อุกฺขิปโนฺต วิย มหาปถวิํ ปริวเตฺตโนฺต วิย จ มหตา อุสฺสาเหน อสนิสตสทฺทสงฺฆาฎํ วิย เอกสฺมิํ ฐาเน ปุญฺชีกตํ หุตฺวา วินิจฺฉรนฺตํ ทิสาคชานํ หตฺถิคชฺชิตํ, เกสรสีหานํ สีหนินฺนาทํ , ยกฺขานํ หิํการสทฺทํ, ภูตานํ อฎฺฎหาสํ, อสุรานํ อโปฺผฎนโฆสํ , อินฺทสฺส เทวรโญฺญ วชิรนิคฺฆาตนิโคฺฆสํ, อตฺตโน คมฺภีรตาย วิปฺผาริกตาย ภยานกตาย จ อวเสสสทฺทํ อวหสนฺตมิว อภิภวนฺตมิว จ กปฺปวุฎฺฐานมหาวาตมณฺฑลิกาย วินิโคฺฆสํ ปุถุชฺชนานํ หทยํ ผาเลนฺตํ วิย มหนฺตํ ปฎิภยนิโคฺฆสํ อพฺยตฺตกฺขรํ ติกฺขตฺตุํ อตฺตโน ยกฺขคชฺชิตํ คชฺชิ  ‘‘เอเตน อิมํ สมณํ ภิํสาเปตฺวา ปลาเปสฺสามี’’ติฯ ยํ ยํ นิจฺฉรติ, เตน เตน ปพฺพตา ปปฎิกํ มุญฺจิํสุ, วนปฺปติเชฎฺฐเก อุปาทาย สเพฺพสุ รุกฺขลตาคุเมฺพสุ ปตฺตผลปุปฺผานิ สีทยิํสุ, ติโยชนสหสฺสวิตฺถโตปิ หิมวนฺตปพฺพตราชา สงฺกมฺปิ สมฺปกมฺปิ สมฺปเวธิ, ภุมฺมเทวตา อาทิํ กตฺวา เยภุเยฺยน เทวตานมฺปิ อหุเทว ภยํ ฉมฺภิตตฺตํ โลมหํโส, ปเคว มนุสฺสานํฯ อเญฺญสญฺจ อปททฺวิปทจตุปฺปทานํ มหาปถวิยา อุนฺทฺริยนกาโล วิย มหตี วิภิํสนกา อโหสิ, สกลสฺมิํ ชมฺพุทีปตเล มหนฺตํ โกลาหลํ อุทปาทิฯ ภควา ปน ตํ สทฺทํ ‘‘กิมี’’ติ อมญฺญมาโน นิจฺจโล นิสีทิ, ‘‘มา กสฺสจิ อิมินา อนฺตราโย โหตู’’ติ อธิฎฺฐาสิฯ</p>


<p>ยสฺมา ปน โส สโทฺท ‘‘อกฺกุล ปกฺกุล’’ อิติ อิมินา อากาเรน สตฺตานํ โสตปถํ อคมาสิ, ตสฺมา ตสฺส อนุกรณวเสน ‘‘อกฺกุโล ปกฺกุโล’’ติ, ยกฺขสฺส จ ตสฺสํ นิโคฺฆสนิจฺฉารณายํ อกฺกุลปกฺกุลกรณํ อตฺถีติ กตฺวา ‘‘อกฺกุลปกฺกุลิกํ อกาสี’’ติ สงฺคหํ อาโรปยิํสุฯ เกจิ ปน ‘‘อากุลพฺยากุล อิติ ปททฺวยสฺส ปริยายาภิธานวเสน อกฺกุโล พกฺกุโลติ อยํ สโทฺท วุโตฺต’’ติ วทนฺติ ยถา ‘‘เอกํ เอกก’’นฺติฯ ยสฺมา เอกวารํ ชาโต ปฐมุปฺปตฺติวเสเนว นิพฺพตฺตตฺตา อากุโลติ อาทิอโตฺถ อากาโร, ตสฺส จ  กการาคมํ กตฺวา รสฺสตฺตํ กตนฺติฯ เทฺว วาเร ปน ชาโต พกฺกุโล, กุลสโทฺท เจตฺถ ชาติปริยาโย โกลํโกโลติอาทีสุ วิยฯ วุตฺตอธิปฺปายานุวิธายี จ สทฺทปฺปโยโคติ ปฐเมน ปเทน ชลาพุชสีหพฺยคฺฆาทโย, ทุติเยน อณฺฑชอาสีวิสกณฺหสปฺปาทโย วุจฺจนฺติ, ตสฺมา สีหาทิโก วิย อาสีวิสาทิโก วิย จ ‘‘อหํ เต ชีวิตหารโก’’ติ อิมํ อตฺถํ ยโกฺข ปททฺวเยน ทเสฺสตีติ อเญฺญฯ อปเร ปน ‘‘อกฺขุโล ภกฺขุโล’’ติ ปาฬิํ วตฺวา ‘‘อเกฺขตุํ เขเปตุํ วินาเสตุํ อุลติ ปวเตฺตตีติ อกฺขุโล, ภกฺขิตุํ ขาทิตุํ อุลตีติ ภกฺขุโลฯ โก ปเนโส? ยกฺขรกฺขสปิสาจสีหพฺยคฺฆาทีสุ อญฺญตโร โย โกจิ มนุสฺสานํ อนตฺถาวโห’’ติ ตสฺส อตฺถํ วทนฺติฯ อิธาปิ ปุเพฺพ วุตฺตนเยเนว อธิปฺปายโยชนา เวทิตพฺพาฯ</p>


<p>  ติ ‘‘อโมฺภ, สมณ, ตว ปิสิตาสโน ปิสาโจ อุปฎฺฐิโต’’ติ มหนฺตํ เภรวรูปํ อภินิมฺมินิตฺวา ภควโต ปุรโต ฐตฺวา อตฺตานํ สนฺธาย ยโกฺข วทติฯ</p>


<p>  ติ เอตํ เตน ยเกฺขน กายวาจาหิ ปวตฺติยมานํ วิปฺปการํฯ เตน จ อตฺตโน อนภิภวนียสฺส เหตุภูตํ โลกธเมฺมสุ นิรุปกฺกิเลสตํ สพฺพาการโต วิทิตฺวาฯ นฺติ ตสฺสํ วิปฺปการกรณเวลายํฯ นฺติ ตํ วิปฺปการํ อคเณตฺวา อสฺส อคณนเหตุภูตํ ธมฺมานุภาวทีปกํ อิมํ อุทานํ อุทาเนสิฯ</p>


<p>ตตฺถ ติ ยสฺมิํ กาเล สกอตฺตภาวสงฺขาเตสุ ปญฺจสุ อุปาทานกฺขนฺธธเมฺมสุฯ ติ ปริญฺญาภิสมยปาริปูริวเสน ปารงฺคโต, ตโตเยว เตสํ เหตุภูเต สมุทเย, ตทปฺปวตฺติลกฺขเณ นิโรเธ, นิโรธคามินิยา ปฎิปทาย จ ปหานสจฺฉิกิริยาภาวนาภิสมยปาริปูริวเสน ปารคโตฯ ติ เอวํ สพฺพโส พาหิตปาปตฺตา พฺราหฺมโณ นาม โหติ, สพฺพโส สกอตฺตภาวาวโพธเนปิ จตุสจฺจาภิสมโย  โหติฯ วุตฺตเญฺจตํ – ‘‘อิมสฺมิํเยว พฺยามมเตฺต กเฬวเร สสญฺญิมฺหิ สมนเก โลกญฺจ โลกสมุทยญฺจ ปญฺญเปมี’’ติอาทิ (สํ. นิ. ๑.๑๐๗; อ. นิ. ๔.๔๕)ฯ อถ วา ติ อตฺตโน ธเมฺมสุ, อตฺตโน ธมฺมา นาม อตฺถกามสฺส ปุคฺคลสฺส สีลาทิธมฺมาฯ สีลสมาธิปญฺญาวิมุตฺติอาทโย หิ โวทานธมฺมา เอกนฺตหิตสุขสมฺปาทเนน ปุริสสฺส อตฺตโน ธมฺมา นาม, น อนตฺถาวหา สํกิเลสธมฺมา วิย อสกธมฺมาฯ ติ เตสํ สีลาทีนํ ปาริปูริยา ปารํ ปริยนฺตํ คโตฯ</p>


<p>ตตฺถ สีลํ ตาว โลกิยโลกุตฺตรวเสน ทุวิธํฯ เตสุ โลกิยํ ปุพฺพภาคสีลํฯ ตํ สเงฺขปโต ปาติโมกฺขสํวราทิวเสน จตุพฺพิธํ, วิตฺถารโต ปน อเนกปฺปเภทํฯ โลกุตฺตรํ มคฺคผลวเสน ทุวิธํ, อตฺถโต สมฺมาวาจาสมฺมากมฺมนฺตสมฺมาอาชีวาฯ ยถา จ สีลํ, ตถา สมาธิปญฺญา จ โลกิยโลกุตฺตรวเสน ทุวิธาฯ ตตฺถ โลกิยสมาธิ สห อุปจาเรน อฎฺฐ สมาปตฺติโย, โลกุตฺตรสมาธิ มคฺคปริยาปโนฺน ฯ ปญฺญาปิ โลกิยา สุตมยา, จินฺตามยา, ภาวนามยา จ สาสวา, โลกุตฺตรา ปน มคฺคสมฺปยุตฺตา ผลสมฺปยุตฺตา จฯ วิมุตฺติ นาม ผลวิมุตฺติ นิพฺพานญฺจ, ตสฺมา สา โลกุตฺตราวฯ วิมุตฺติญาณทสฺสนํ โลกิยเมว, ตํ เอกูนวีสติวิธํ ปจฺจเวกฺขณญาณภาวโตฯ เอวํ เอเตสํ สีลาทิธมฺมานํ อตฺตโน สนฺตาเน อรหตฺตผลาธิคเมน อนวเสสโต นิพฺพตฺตปาริปูริยา ปารํ ปริยนฺตํ คโตติ ฯ</p>


<p>อถ วา โสตาปตฺติผลาธิคเมน สีลสฺมิํ ปารคูฯ โส หิ ‘‘สีเลสุ ปริปูรการี’’ติ วุโตฺต, โสตาปนฺนคฺคหเณเนว เจตฺถ สกทาคามีปิ คหิโต โหติฯ อนาคามิผลาธิคเมน สมาธิสฺมิํ  ปารคูฯ โส หิ ‘‘สมาธิสฺมิํ ปริปูรการี’’ติ วุโตฺตฯ อรหตฺตผลาธิคเมน อิตเรสุ ตีสุ ปารคูฯ อรหา หิ ปญฺญาเวปุลฺลปฺปตฺติยา อคฺคภูตาย อกุปฺปาย เจโตวิมุตฺติยา อธิคตตฺตา ปจฺจเวกฺขณญาณสฺส จ ปริโยสานคมนโต ปญฺญาวิมุตฺติวิมุตฺติญาณทสฺสเนสุ ปารคู นาม โหติฯ เอวํ สพฺพถาปิ จตูสุ อริยสเจฺจสุ จตุมคฺควเสน ปริญฺญาทิโสฬสวิธาย  กิจฺจนิปฺผตฺติยา ยถาวุเตฺตสุ ตสฺมิํ ตสฺมิํ กาเล สเกสุ ธเมฺมสุ ปารคโตฯ</p>


<p>ติ ตทา โส พาหิตปาปธมฺมตาย ปรมตฺถพฺราหฺมโณ โหติฯ ติ ตโต ยถาวุตฺตปารคมนโต อถ ปจฺฉา, อชกลาปก, เอตํ ตยา ทสฺสิตํ ปิสิตาสนตฺถมาคตํ ปิสาจํ ภยชนนตฺถํ สมุฎฺฐาปิตํ อกฺกุลปกฺกุลิกญฺจ อติวตฺตติ, อติกฺกมติ, อภิภวติ, ตํ น ภายตีติ อโตฺถฯ</p>


<p>อยมฺปิ คาถา อรหตฺตเมว อุลฺลปิตฺวา กถิตาฯ อถ อชกลาปโก อตฺตนา กเตน ตถารูเปนปิ ปฎิภยรูเปน วิภิํสเนน อกมฺปนียสฺส ภควโต ตํ ตาทิภาวํ ทิสฺวา ‘‘อโห อจฺฉริยมนุโสฺสวตาย’’นฺติ ปสนฺนมานโส โปถุชฺชนิกาย สทฺธาย อตฺตนิ นิวิฎฺฐภาวํ วิภาเวโนฺต สตฺถุ สมฺมุขา อุปาสกตฺตํ ปเวเทสิฯ</p>

</p>


<h3>๘. สงฺคามชิสุตฺตวณฺณนา</h3>
<p> อฎฺฐเม  ติ เอวํนาโมฯ อยญฺหิ อายสฺมา สาวตฺถิยํ อญฺญตรสฺส มหาวิภวสฺส เสฎฺฐิโน ปุโตฺต, วยปฺปตฺตกาเล มาตาปิตูหิ ปติรูเปน ทาเรน นิโยเชตฺวา สาปเตยฺยํ นิยฺยาเตตฺวา ฆรพนฺธเนน พโทฺธ โหติฯ โส เอกทิวสํ สาวตฺถิวาสิโน อุปาสเก ปุพฺพณฺหสมยํ ทานํ ทตฺวา สีลํ สมาทิยิตฺวา สายนฺหสมเย สุทฺธวเตฺถ สุทฺธุตฺตราสเงฺค คนฺธมาลาทิหเตฺถ ธมฺมสฺสวนตฺถํ เชตวนาภิมุเข คจฺฉเนฺต ทิสฺวา ‘‘กตฺถ ตุเมฺห คจฺฉถา’’ติ ปุจฺฉิตฺวา ‘‘ธมฺมสฺสวนตฺถํ เชตวเน สตฺถุ สนฺติก’’นฺติ วุเตฺต ‘‘เตน หิ อหมฺปิ คมิสฺสามี’’ติ เตหิ สทฺธิํ เชตวนํ อคมาสิฯ เตน จ สมเยน ภควา  กญฺจนคุหายํ สีหนาทํ นทโนฺต เกสรสีโห วิย สทฺธมฺมมณฺฑเป ปญฺญตฺตวรพุทฺธาสเน นิสีทิตฺวา จตุปริสมเชฺฌ ธมฺมํ เทเสติฯ</p>


<p>อถ  โข เต อุปาสกา ภควนฺตํ วนฺทิตฺวา เอกมนฺตํ นิสีทิํสุ, สงฺคามชิปิ กุลปุโตฺต ตสฺสา ปริสาย ปริยเนฺต ธมฺมํ สุณโนฺต นิสีทิฯ ภควา อนุปุพฺพิกถํ กเถตฺวา จตฺตาริ สจฺจานิ ปกาเสสิ, สจฺจปริโยสาเน อเนเกสํ ปาณสหสฺสานํ ธมฺมาภิสมโย อโหสิฯ สงฺคามชิปิ กุลปุโตฺต โสตาปตฺติผลํ ปตฺวา ปริสาย วุฎฺฐิตาย ภควนฺตํ อุปสงฺกมิตฺวา วนฺทิตฺวา ปพฺพชฺชํ ยาจิ ‘‘ปพฺพาเชถ มํ ภควา’’ติฯ ‘‘อนุญฺญาโตสิ ปน ตฺวํ มาตาปิตูหิ ปพฺพชฺชายา’’ติ? ‘‘นาหํ, ภเนฺต, อนุญฺญาโต’’ติฯ ‘‘น โข, สงฺคามชิ, ตถาคตา มาตาปิตูหิ อนนุญฺญาตํ ปุตฺตํ ปพฺพาเชนฺตี’’ติฯ ‘‘โสหํ, ภเนฺต, ตถา กริสฺสามิ, ยถา มํ มาตาปิตโร ปพฺพชิตุํ อนุชานนฺตี’’ติฯ โส ภควนฺตํ วนฺทิตฺวา ปทกฺขิณํ กตฺวา มาตาปิตโร อุปสงฺกมิตฺวา, ‘‘อมฺมตาตา, อนุชานาถ มํ ปพฺพชิตุ’’นฺติ อาหฯ ตโต ปรํ รฎฺฐปาลสุเตฺต (ม. นิ. ๒.๒๙๓ อาทโย) อาคตนเยน เวทิตพฺพํฯ</p>


<p>อถ โส ‘‘ปพฺพชิตฺวา อตฺตานํ ทเสฺสสฺสามี’’ติ ปฎิญฺญํ ทตฺวา อนุญฺญาโต มาตาปิตูหิ ภควนฺตํ อุปสงฺกมิตฺวา ปพฺพชฺชํ ยาจิฯ อลตฺถ โข จ ภควโต สนฺติเก ปพฺพชฺชํ อุปสมฺปทญฺจ, อจิรูปสมฺปโนฺน จ ปน โส อุปริมคฺคตฺถาย ฆเฎโนฺต วายมโนฺต อญฺญตรสฺมิํ อรญฺญาวาเส วสฺสํ วสิตฺวา ฉฬภิโญฺญ หุตฺวา วุตฺถวโสฺส ภควนฺตํ ทสฺสนาย มาตาปิตูนญฺจ  ปฎิสฺสวโมจนตฺถํ สาวตฺถิํ อคมาสิฯ เตน วุตฺตํ – ติฯ</p>


<p>โส หายสฺมา ธุรคาเม ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต เชตวนํ ปวิสิตฺวา ภควนฺตํ อุปสงฺกมิตฺวา ภควตา สทฺธิํ กตปฎิสนฺถาโร อญฺญํ พฺยากริตฺวา ปุน ภควนฺตํ วนฺทิตฺวา ปทกฺขิณํ กตฺวา นิกฺขมิตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถสฺส มาตาปิตโร ญาติมิตฺตา จสฺส อาคมนํ สุตฺวา, ‘‘สงฺคามชิ, กิร อิธาคโต’’ติ หฎฺฐตุฎฺฐา ตุริตตุริตา วิหารํ คนฺตฺวา ปริเยสนฺตา นํ ตตฺถ นิสินฺนํ ทิสฺวา อุปสงฺกมิตฺวา  ปฎิสนฺถารํ กตฺวา ‘‘มา อปุตฺตกํ สาปเตยฺยํ ราชาโน หเรยฺยุํ, อปฺปิยา ทายาทา วา คเณฺหยฺยุํ, นาลํ ปพฺพชฺชาย, เอหิ, ตาต, วิพฺภมา’’ติ ยาจิํสุฯ ตํ สุตฺวา เถโร ‘‘อิเม มยฺหํ กาเมหิ อนตฺถิกภาวํ น ชานนฺติ, คูถธารี วิย คูถปิเณฺฑ กาเมสุเยว อลฺลียนํ อิจฺฉนฺติ, นยิเม สกฺกา ธมฺมกถาย สญฺญาเปตุ’’นฺติ อสฺสุณโนฺต วิย นิสีทิฯ เต นานปฺปการํ ยาจิตฺวา อตฺตโน วจนํ อคฺคณฺหนฺตํ ทิสฺวา ฆรํ ปวิสิตฺวา ปุเตฺตน สทฺธิํ ตสฺส ภริยํ สปริวารํ อุโยฺยเชสุํ ‘‘มยํ นานปฺปการํ ตํ ยาจนฺตาปิ ตสฺส มนํ อลภิตฺวา อาคตา, คจฺฉ ตฺวํ, ภเทฺท, ตว ภตฺตารํ ปุตฺตสนฺทสฺสเนน ยาจิตฺวา สญฺญาเปหี’’ติฯ ตาย กิร อาปนฺนสตฺตาย  อยมายสฺมา ปพฺพชิโตฯ สา ‘‘สาธู’’ติ สมฺปฎิจฺฉิตฺวา ทารกมาทาย มหตา ปริวาเรน เชตวนํ อคมาสิฯ ตํ สนฺธาย วุตฺตํ – ติอาทิฯ</p>


<p>ตตฺถ ติ ปุเพฺพ คิหิกาเล ปาทปริจรณวเสน ทุติยิกา, ภริยาติ อโตฺถฯ ติ ‘‘อยฺยปุโตฺต’’ติ วตฺตเพฺพ ปพฺพชิตานํ อนุจฺฉวิกโวหาเรน วทติฯ ติ อนุสฺสวนเตฺถ นิปาโต, ตสฺส อนุปฺปโตฺต กิราติ สมฺพโนฺธ เวทิตโพฺพฯ นฺติ อาปนฺนสตฺตเมว มํ ฉเฑฺฑตฺวา ปพฺพชิโต, สาหํ เอตรหิ ขุทฺทปุตฺตา, ตาทิสํ มํ ฉเฑฺฑตฺวาว ตว สมณธมฺมกรณํ อยุตฺตํ, ตสฺมา, สมณ, ปุตฺตทุติยํ มํ ฆาสจฺฉาทนาทีหิ ภรสฺสูติฯ อายสฺมา ปน, สงฺคามชิ, อินฺทฺริยานิ อุกฺขิปิตฺวา ตํ เนว โอโลเกติ, นาปิ อาลปติฯ เตน วุตฺตํ – ติฯ</p>


<p>สา  ติกฺขตฺตุํ ตเถว วตฺวา ตุณฺหีภูตเมว ตํ ทิสฺวา ‘‘ปุริสา นาม ภริยาสุ นิรเปกฺขาปิ ปุเตฺตสุ สาเปกฺขา โหนฺติ, ปุตฺตสิเนโห ปิตุ อฎฺฐิมิญฺชํ อาหจฺจ ติฎฺฐติ, ตสฺมา ปุตฺตเปเมนาปิ มยฺหํ วเส วเตฺตยฺยา’’ติ มญฺญมานา ปุตฺตํ  เถรสฺส อเงฺก นิกฺขิปิตฺวา เอกมนฺตํ อปกฺกมฺม นฺติ วตฺวา โถกํ อคมาสิฯ สา กิร สมณเตเชนสฺส สมฺมุเข ฐาตุํ นาสกฺขิฯ เถโร ทารกมฺปิ เนว โอโลเกติ นาปิ อาลปติฯ อถ สา อิตฺถี อวิทูเร ฐตฺวา มุขํ ปริวเตฺตตฺวา โอโลเกนฺตี เถรสฺส อาการํ ญตฺวา ปฎินิวตฺติตฺวา ‘‘ปุเตฺตนปิ อยํ สมโณ อนตฺถิโก’’ติ ทารกํ คเหตฺวา ปกฺกามิฯ เตน วุตฺตํ – ติอาทิฯ</p>


<p>ตตฺถ ติ อยํ สมโณ อตฺตโน โอรสปุเตฺตนปิ อนตฺถิโก, ปเคว อเญฺญหีติ อธิปฺปาโยฯ ติ เอตฺถ ทิพฺพสทิสตฺตา ทิพฺพํฯ เทวตานญฺหิ สุจริตกมฺมนิพฺพตฺตํ ปิตฺตเสมฺหรุหิราทีหิ อปลิพุทฺธํ ทูเรปิ อารมฺมณสมฺปฎิจฺฉนสมตฺถํ ทิพฺพํ ปสาทจกฺขุ โหติฯ อิทมฺปิ จตุตฺถชฺฌานสมาธินิพฺพตฺตํ อภิญฺญาจกฺขุํ ตาทิสนฺติ ทิพฺพํ วิยาติ ทิพฺพํ, ทิพฺพวิหารสนฺนิสฺสเยน ลทฺธตฺตา วา ทิพฺพํ, มหาชุติกตฺตา มหาคติกตฺตา วา ทิพฺพํ, เตน ทิเพฺพนฯ ติ นีวรณาทิสํกิเลสวิคเมน สุปริสุเทฺธนฯ ติ มนุสฺสานํ วิสยาตีเตนฯ นฺติ อิมํ เอวํ วิปฺปการํ ยถาวุตฺตํ ปพฺพชิเตสุ อสารุปฺปํ อเงฺก ปุตฺตฎฺฐปนสงฺขาตํ วิรูปกิริยํฯ</p>


<p>นฺติ  เอตํ อายสฺมโต สงฺคามชิสฺส ปุตฺตทาราทีสุ สพฺพตฺถ นิรเปกฺขภาวสงฺขาตํ อตฺถํ สพฺพาการโต วิทิตฺวาฯ นฺติ อิมํ ตสฺส อิฎฺฐานิฎฺฐาทีสุ ตาทิภาวทีปกํ อุทานํ อุทาเนสิฯ</p>


<p>ตตฺถ นฺติ อาคจฺฉนฺติํ, ปุราณทุติยิกนฺติ อธิปฺปาโยฯ ติ ทฎฺฐุํ มํ อาคตาติ น นนฺทติ น ตุสฺสติฯ นฺติ สา อยํ มยา อสโมฺมทิตาว คจฺฉตีติ คจฺฉนฺติํฯ ติ น จิตฺตสนฺตาปมาปชฺชติฯ เยน ปน การเณน เถโร เอวํ นาภินนฺทติ น โสจติ, ตํ ทเสฺสตุํ นฺติ วุตฺตํฯ ตตฺถ ติ ราคสโงฺค โทสโมหมานทิฎฺฐิสโงฺคติ ปญฺจวิธาปิ สงฺคา สมุเจฺฉทปฺปฎิปสฺสทฺธิวิมุตฺตีหิ  วิมุตฺตํ สงฺคามชิํ ภิกฺขุํฯ   นฺติ ตํ ตาทิภาวปฺปตฺตํ ขีณาสวํ อหํ สพฺพโส พาหิตปาปตฺตา พฺราหฺมณนฺติ วทามีติฯ</p>

</p>


<h3>๙. ชฎิลสุตฺตวณฺณนา</h3>
<p> นวเม นฺติ เอตฺถ ติ คาโมปิ ติตฺถมฺปิ วุจฺจติฯ คยาคามสฺส หิ อวิทูเร วิหรโนฺต ภควา ‘‘คยายํ วิหรตี’’ติ วุจฺจติ, ตถา คยาติตฺถสฺสฯ คยาติตฺถนฺติ หิ คยาคามสฺส อวิทูเร เอกา โปกฺขรณี อตฺถิ นทีปิ, ตทุภยํ ‘‘ปาปปวาหนติตฺถ’’นฺติ โลกิยมหาชโน สมุทาจรติฯ ติ คชสีสสทิสสิขโร ตตฺถ เอโก ปพฺพโต คยาสีสนามโก, ยตฺถ หตฺถิกุมฺภสทิโส ปิฎฺฐิปาสาโณ ภิกฺขุสหสฺสสฺส โอกาโส ปโหติ, ตตฺร ภควา วิหรติฯ เตน วุตฺตํ – ติฯ</p>


<p>ติ ตาปสาฯ เต หิ ชฎาธาริตาย อิธ ‘‘ชฎิลา’’ติ วุตฺตาฯ ติ เหมนฺตสฺส อุตุโน อพฺภนฺตรภูเต มาฆมาสสฺส อวสาเน จตฺตาโร ผคฺคุณมาสสฺส อาทิมฺหิ จตฺตาโรติ อฎฺฐทิวสปริมาเณ หิมสฺส ปตนกาเลฯ ติ เกจิ ตสฺมิํ ติตฺถสมฺมเต อุทเก ปฐมํ นิมุคฺคสกลสรีรา ตโต อุมฺมุชฺชนฺติ วุฎฺฐหนฺติ อุปฺปิลวนฺติฯ ติ  สสีสํ อุทเก โอสีทนฺติฯ ติ ปุนปฺปุนํ อุมฺมุชฺชนนิมุชฺชนานิปิ กโรนฺติฯ</p>


<p>ตตฺถ หิ เกจิ ‘‘เอกุมฺมุชฺชเนเนว ปาปสุทฺธิ โหตี’’ติ เอวํทิฎฺฐิกา, เต อุมฺมุชฺชนเมว กตฺวา คจฺฉนฺติฯ อุมฺมุชฺชนํ ปน นิมุชฺชนมนฺตเรน นตฺถีติ อวินาภาวโต นิมุชฺชนมฺปิ เต กโรนฺติเยวฯ เยปิ ‘‘เอกนิมุชฺชเนเนว ปาปสุทฺธิ โหตี’’ติ เอวํทิฎฺฐิกา, เตปิ เอกวารเมว นิมุชฺชิตฺวา วุตฺตนเยน อวินาภาวโต อุมฺมุชฺชนมฺปิ กตฺวา ปกฺกมนฺติฯ เย ปน ‘‘ตสฺมิํ ติเตฺถ นิมุชฺชเนเนว ปาปสุทฺธิ โหตี’’ติ  เอวํทิฎฺฐิกา, เต ตตฺถ นิมุชฺชิตฺวา อสฺสาเส สนฺนิรุมฺภิตฺวา มรุปฺปปาตปติตา วิย ตเตฺถว ชีวิตกฺขยํ ปาปุณนฺติ ฯ อปเร ‘‘ปุนปฺปุนํ อุมฺมุชฺชนนิมุชฺชนานิ กตฺวา นฺหาเต ปาปสุทฺธิ โหตี’’ติ เอวํทิฎฺฐิกา, เต กาเลน กาลํ อุมฺมุชฺชนนิมุชฺชนานิ กโรนฺติฯ เต สเพฺพปิ สนฺธาย วุตฺตํ – ‘‘ เอตฺถ จ กิญฺจาปิ นิมุชฺชนปุพฺพกํ อุมฺมุชฺชนํ, นิมุชฺชนเมว ปน กโรนฺตา กติปยา, อุมฺมุชฺชนํ ตทุภยญฺจ กโรนฺตา พหูติ เตสํ เยภุยฺยภาวทสฺสนตฺถํ อุมฺมุชฺชนํ ปฐมํ วุตฺตํฯ ตถา ติ ชฎิลานํ เยภุยฺยตาย วุตฺตํ, มุณฺฑสิขณฺฑิโนปิ จ พฺราหฺมณา อุทกสุทฺธิกา ตสฺมิํ กาเล ตตฺถ ตถา กโรนฺติฯ</p>


<p>ติ เกจิ คยาย อุทกํ หเตฺถน คเหตฺวา อตฺตโน สีเส จ สรีเร จ โอสิญฺจนฺติ, อปเร ฆเฎหิ อุทกํ คเหตฺวา ตีเร ฐตฺวา ตถา กโรนฺติฯ ติ เกจิ คยาตีเร เวทิํ สเชฺชตฺวา ธูมทพฺภิปูชาทิเก อุปกรเณ อุปเนตฺวา อคฺคิหุตํ ชุหนฺติ อคฺคิหุตํ ปริจรนฺติฯ ติ อิมินา คยายํ อุมฺมุชฺชนาทินา อคฺคิปริจรเณน จ ปาปมลโต สุทฺธิ ปาปปวาหนา สํสารสุทฺธิ เอว วา โหตีติ เอวํทิฎฺฐิกา หุตฺวาติ อโตฺถฯ</p>


<p>อุมฺมุชฺชนาทิ เจตฺถ นิทสฺสนมตฺตํ วุตฺตนฺติ ทฎฺฐพฺพํฯ เตสุ หิ เกจิ อุทกวาสํ วสนฺติ, เกจิ อุทกสฺสญฺชลิํ เทนฺติ, เกจิ ตสฺมิํ อุทเก ฐตฺวา จนฺทิมสูริเย อนุปริวตฺตนฺติ, เกจิ อเนกสหสฺสวารํ สาวิตฺติอาทิเก ชปนฺติ, เกจิ ‘‘อินฺท อาคจฺฉา’’ติอาทินา วิชฺชาชปํ อวฺหายนฺติ, เกจิ มหตุปฎฺฐานํ กโรนฺติ, เอวญฺจ กโรนฺตา เกจิ โอตรนฺติ, เกจิ อุตฺตรนฺติ เกจิ อุตฺตริตฺวา สุทฺธิกอาจมนํ กโรนฺติ, เกจิ อโนฺตอุทเก ฐิตา ตนฺตี วาเทนฺติ, วีณํ วาเทนฺตีติ เอวมาทิกา นานปฺปการกิริยา  ทเสฺสนฺติฯ ยสฺมา วา เต เอวรูปา วิการกิริยา กโรนฺตาปิ ตสฺมิํ อุทเก นิมุชฺชนอุมฺมุชฺชนปุพฺพกเมว กโรนฺติ, ตสฺมา ตํ สพฺพํ นิมุชฺชนุมฺมุชฺชนโนฺตคธเมว กตฺวา ‘‘อุมฺมุชฺชนฺตี’’ติปิอาทิ วุตฺตํฯ เอวํ ตตฺถ อากุลพฺยากุเล วตฺตมาเน  อุปริปพฺพเต ฐิโต ภควา เตสํ ตํ โกลาหลํ สุตฺวา ‘‘กินฺนุ โข เอต’’นฺติ โอโลเกโนฺต ตํ กิริยวิการํ อทฺทส, ตํ สนฺธาย วุตฺตํ – ติ, ตํ วุตฺตตฺถเมวฯ</p>


<p>  ติ เอตํ อตฺถํ อุทโกโรหนาทิอสุทฺธิมเคฺค เตสํ สุทฺธิมคฺคปรามสนํ สจฺจาทิเก จ สุทฺธิมเคฺค อตฺตโน อวิปรีตาวโพธํ สพฺพาการโต วิทิตฺวาฯ นฺติ อิมํ อุทกสุทฺธิยา อสุทฺธิมคฺคภาวทีปกํ สจฺจาทิธมฺมานญฺจ ยาถาวโต สุทฺธิมคฺคภาวทีปกํ อุทานํ อุทาเนสิฯ</p>


<p>ตตฺถ ติ เอตฺถ ติ อุทกุมฺมุชฺชนาทินาฯ อุทกุมฺมุชฺชนาทิ หิ อิธ อุตฺตรปทโลเปน ‘‘อุทก’’นฺติ วุตฺตํ ยถา รูปภโว รูปนฺติฯ อถ วา ติ อุมฺมุชฺชนาทิกิริยาย สาธนภูเตน อุทเกน สุจิ สตฺตสฺส สุทฺธิ นาม น โหติ, นตฺถีติ อโตฺถฯ อถ วา ติ เตน ยถาวุเตฺตน อุทเกน สุจิ ปาปมลโต สุโทฺธ นาม สโตฺต น โหติฯ กสฺมา? ฯ ยทิ หิ อุทโกโรหนาทินา ยถาวุเตฺตน ปาปสุทฺธิ นาม สิยา, พหุ เอตฺถ อุทเก ชโน นฺหายติ, มาตุฆาตาทิปาปกมฺมการี อโญฺญ จ โคมหิํสาทิโก อนฺตมโส มจฺฉกจฺฉเป อุปาทาย, ตสฺส สพฺพสฺสาปิ ปาปสุทฺธิ สิยา, น ปเนวํ โหติฯ กสฺมา? นฺหานสฺส ปาปเหตูนํ อปฺปฎิปกฺขภาวโตฯ ยญฺหิ ยํ วินาเสติ, โส ตสฺส ปฎิปโกฺข ยถา อาโลโก อนฺธการสฺส, วิชฺชา จ อวิชฺชาย, น เอวํ นฺหานํ ปาปสฺสฯ ตสฺมา นิฎฺฐเมตฺถ คนฺตพฺพํ ‘‘น อุทเกน สุจิ โหตี’’ติฯ</p>


<p>เยน ปน สุจิ โหติ, ตํ ทเสฺสตุํ ติอาทิมาหฯ ตตฺถ ติ ยสฺมิํ ปุคฺคเล ฯ นฺติ วจีสจฺจเญฺจว วิรติสจฺจญฺจฯ อถ วา สจฺจนฺติ ญาณสจฺจเญฺจว ปรมตฺถสจฺจญฺจฯ ติ อริยมคฺคธโมฺม, ผลธโมฺม จ, โส สโพฺพปิ ยสฺมิํ ปุคฺคเล อุปลพฺภติ, ติ โส อริยปุคฺคโล วิเสสโต ขีณาสโว อจฺจนฺตสุทฺธิยา สุจิ จ พฺราหฺมโณ จาติฯ กสฺมา ปเนตฺถ สจฺจํ ธมฺมโต วิสุํ กตฺวา คหิตํ? สจฺจสฺส พหูปการตฺตาฯ ตถา หิ ‘‘สจฺจํ เว อมตา วาจา (สุ. นิ. ๔๕๕), สจฺจํ หเว สาทุตรํ รสานํ (สํ. นิ. ๑.๒๔๖; สุ. นิ. ๑๘๔), สเจฺจ อเตฺถ จ ธเมฺม จ, อาหุ สโนฺต ปติฎฺฐิตา (สุ. นิ. ๔๕๕), สเจฺจ ฐิตา สมณพฺราหฺมณา จา’’ติอาทินา (ชา. ๒.๒๑.๔๓๓) อเนเกสุ สุตฺตปเทสุ สจฺจคุณา ปกาสิตาฯ สจฺจวิปริยสฺส  จ ‘‘เอกํ ธมฺมํ อตีตสฺส, มุสาวาทิสฺส ชนฺตุโน (ธ. ป. ๑๗๖), อภูตวาที นิรยํ อุเปตี’’ติ (ธ. ป. ๓๐๖) จ อาทินา ปกาสิตาติฯ</p>

</p>


<h3>๑๐. พาหิยสุตฺตวณฺณนา</h3>
<p> ทสเม  ติ ตสฺส นามํฯ ติ ทารุมยจีโรฯ ติ เอวํนามเก ปฎฺฎเน วสติฯ โก ปนายํ พาหิโย, กถญฺจ ทารุจีริโย อโหสิ, กถํ สุปฺปารเก ปฎฺฎเน ปฎิวสตีติ?</p>


<p>ตตฺรายํ อนุปุพฺพีกถา – อิโต กิร กปฺปสตสหสฺสมตฺถเก ปทุมุตฺตรสมฺมาสมฺพุทฺธกาเล เอโก กุลปุโตฺต หํสวตีนคเร ทสพลสฺส ธมฺมเทสนํ สุณโนฺต สตฺถารํ เอกํ ภิกฺขุํ ขิปฺปาภิญฺญานํ เอตทเคฺค ฐเปนฺตํ ทิสฺวา ‘‘มหา วตายํ  ภิกฺขุ, โย สตฺถารา เอวํ เอตทเคฺค ฐปียติ, อโห วตาหมฺปิ อนาคเต เอวรูปสฺส สมฺมาสมฺพุทฺธสฺส สาสเน ปพฺพชิตฺวา สตฺถารา เอทิเส ฐาเน เอตทเคฺค ฐเปตโพฺพ ภเวยฺยํ ยถายํ ภิกฺขู’’ติ ตํ ฐานนฺตรํ ปเตฺถตฺวา ตทนุรูปํ อธิการกมฺมํ กตฺวา ยาวชีวํ ปุญฺญํ กตฺวา สคฺคปรายโณ หุตฺวา เทวมนุเสฺสสุ สํสรโนฺต กสฺสปทสพลสฺส สาสเน ปพฺพชิตฺวา ปริปุณฺณสีโล สมณธมฺมํ กโรโนฺตว ชีวิตกฺขยํ ปตฺวา เทวโลเก นิพฺพตฺติฯ โส เอกํ พุทฺธนฺตรํ เทวโลเก วสิตฺวา อิมสฺมิํ พุทฺธุปฺปาเท พาหิยรเฎฺฐ กุลเคเห ปฎิสนฺธิํ คณฺหิ, ตํ พาหิยรเฎฺฐ ชาตตฺตา ติ สญฺชานิํสุฯ โส วยปฺปโตฺต ฆราวาสํ วสโนฺต วณิชฺชตฺถาย พหูนํ ภณฺฑานํ นาวํ ปูเรตฺวา สมุทฺทํ ปวิสิตฺวา อปราปรํ สญฺจรโนฺต สตฺต วาเร สทฺธิํเยว ปริสาย อตฺตโน นครํ อุปคญฺฉิฯ</p>


<p>อฎฺฐเม วาเร ปน ‘‘สุวณฺณภูมิํ คมิสฺสามี’’ติ อาโรปิตภโณฺฑ นาวํ อภิรุหิฯ นาวา มหาสมุทฺทํ อโชฺฌคาเหตฺวา อิจฺฉิตเทสํ อปตฺวาว สมุทฺทมเชฺฌ วิปนฺนาฯ มหาชโน มจฺฉกจฺฉปภโกฺข อโหสิฯ พาหิโย ปน เอกํ นาวาผลกํ คเหตฺวา ตรโนฺต อูมิเวเคน มนฺทมนฺทํ ขิปมาโน ภสฺสิตฺวา สมุเทฺท ปติตตฺตา ชาตรูเปเนว สมุทฺทตีเร นิปโนฺนฯ ปริสฺสมํ วิโนเทตฺวา อสฺสาสมตฺตํ ลภิตฺวา อุฎฺฐาย ลชฺชาย คุมฺพนฺตรํ ปวิสิตฺวา อจฺฉาทนํ อญฺญํ กิญฺจิ  อปสฺสโนฺต อกฺกนาฬานิ ฉินฺทิตฺวา วาเกหิ ปลิเวเฐตฺวา  นิวาสนปาวุรณานิ กตฺวา อจฺฉาเทสิฯ เกจิ ปน ‘‘ทารุผลกานิ วิชฺฌิตฺวา วาเกน อาวุณิตฺวา นิวาสนปาวุรณํ กตฺวา อจฺฉาเทสี’’ติ วทนฺติฯ เอวํ  สพฺพถาปิ ทารุมยจีรธาริตาย ติ ปุริมโวหาเรน ติ จ ปญฺญายิตฺถฯ</p>


<p>ตํ เอกํ กปาลํ คเหตฺวา วุตฺตนิยาเมน สุปฺปารกปฎฺฎเน ปิณฺฑาย จรนฺตํ ทิสฺวา มนุสฺสา จิเนฺตสุํ ‘‘สเจ โลเก อรหโนฺต นาม โหนฺติ, เอวํวิเธหิ ภวิตพฺพํ, กินฺนุ โข อยํ อโยฺย วตฺถํ ทิยฺยมานํ คเณฺหยฺย, อุทาหุ อปฺปิจฺฉตาย น คเณฺหยฺยา’’ติ วีมํสนฺตา นานาทิสาหิ วตฺถานิ อุปเนสุํฯ โส จิเนฺตสิ – ‘‘สจาหํ อิมินา นิยาเมน นาคมิสฺสํ, นยิเม เอวํ มยิ ปสีเทยฺยุํ, ยํนูนาหํ อิมานิ ปฎิกฺขิปิตฺวา อิมินาว นีหาเรน วิหเรยฺยํ, เอวํ เม ลาภสกฺกาโร อุปฺปชฺชิสฺสตี’’ติฯ โส เอวํ จิเนฺตตฺวา โกหเญฺญ ฐตฺวา วตฺถานิ น ปฎิคฺคณฺหิฯ มนุสฺสา ‘‘อโห อปฺปิโจฺฉ วตายํ อโยฺย’’ติ ภิโยฺยโสมตฺตาย ปสนฺนมานสา มหนฺตํ สกฺการสมฺมานํ กริํสุฯ</p>


<p>โสปิ ภตฺตกิจฺจํ กตฺวา อวิทูรฎฺฐาเน เอกํ เทวายตนํ อคมาสิฯ มหาชโน เตน สทฺธิํ เอว คนฺตฺวา ตํ เทวายตนํ ปฎิชคฺคิตฺวา อทาสิฯ โส ‘‘อิเม มยฺหํ จีรธารณมเตฺต ปสีทิตฺวา เอวํวิธํ สกฺการสมฺมานํ กโรนฺติ, เอเตสํ มยา อุกฺกฎฺฐวุตฺตินา ภวิตุํ วฎฺฎตี’’ติ สลฺลหุกปริกฺขาโร อปฺปิโจฺฉว หุตฺวา วิหาสิฯ ‘‘อรหา’’ติ ปน เตหิ สมฺภาวียมาโน ‘‘อรหา’’ติ อตฺตานํ อมญฺญิ, อุปรูปริ จสฺส สกฺการครุกาโร อภิวฑฺฒิ, ลาภี จ อโหสิ อุฬารานํ ปจฺจยานํฯ เตน วุตฺตํ – ติอาทิฯ</p>


<p>ตตฺถ ติ สกฺกจฺจํ อาทเรน อุปฎฺฐานวเสน สกฺกโตฯ ติ คุณวิเสเสน ยุโตฺตติ อธิปฺปาเยน ปาสาณจฺฉตฺตํ วิย ครุกรณวเสน ครุกโตฯ ติ มนสา สมฺภาวนวเสน มานิโตฯ ติ ปุปฺผคนฺธาทีหิ ปูชาวเสน ปูชิโตฯ ติ อภิปฺปสนฺนจิเตฺตหิ มคฺคทานอาสนาภิหรณาทิวเสน อปจิโตฯ นฺติ ปณีตปณีตานํ อุปรูปริ  อุปนียมานานํ จีวราทีนํ จตุนฺนํ ปจฺจยานํ ลภนวเสน ลาภีฯ</p>


<p>อปโร  นโย – ติ สกฺการปฺปโตฺตฯ ติ ครุการปฺปโตฺตฯ ติ พหุมานิโต  มนสา ปิยายิโต จฯ ติ จตุปจฺจยาภิปูชาย ปูชิโตฯ ติ อปจายนปฺปโตฺตฯ ยสฺส หิ จตฺตาโร ปจฺจเย สกฺกตฺวา สุอภิสงฺขเต ปณีตปณีเต เทนฺติ, โส ฯ ยสฺมิํ ครุภาวํ ปจฺจุปฎฺฐเปตฺวา เทนฺติ, โส ฯ ยํ มนสา ปิยายนฺติ พหุมญฺญนฺติ จ, โส ฯ ยสฺส สพฺพเมฺปตํ ปูชนวเสน กโรนฺติ, โส ฯ ยสฺส อภิวาทนปจฺจุฎฺฐานญฺชลิกมฺมาทิวเสน ปรมนิปจฺจการํ กโรนฺติ, โส ฯ พาหิยสฺส ปน เต สพฺพเมตํ อกํสุฯ เตน วุตฺตํ – ‘‘พาหิโย ทารุจีริโย สุปฺปารเก ปฎิวสติ สกฺกโต’’ติอาทิฯ เอตฺถ จ จีวรํ โส อคฺคณฺหโนฺตปิ ‘‘เอหิ, ภเนฺต, อิมํ วตฺถํ ปฎิคฺคณฺหาหี’’ติ อุปนามนวเสน จีวรสฺสาปิ ‘‘ลาภี’’เตฺวว วุโตฺตฯ</p>


<p>ติ รหสิ คตสฺสฯ ติ เอกีภูตสฺส พหูหิ มนุเสฺสหิ ‘‘อรหา’’ติ วุจฺจมานสฺส ตสฺส อิทานิ วุจฺจมานากาเรน  จิตฺตสฺส มิจฺฉาสงฺกโปฺป อุปฺปชฺชิฯ กถํ? ติฯ ตสฺสโตฺถ – เย อิมสฺมิํ สตฺตโลเก กิเลสารีนํ หตตฺตา ปูชาสกฺการาทีนญฺจ อรหภาเวน อรหโนฺต, เย กิเลสารีนํ หนเนน อรหตฺตมคฺคํ สมาปนฺนา, เตสุ อหํ เอโกติฯ</p>


<p>ติ ปุริมสฺมิํ ภเวสาโลหิตา พนฺธุสทิสา เอกโต กตสมณธมฺมา เทวตาฯ เกจิ ปน ‘‘ปุราณสาโลหิตาติ ปุราณกาเล ภวนฺตเร สาโลหิตา มาตุภูตา เอกา เทวตา’’ติ วทนฺติ, ตํ อฎฺฐกถายํ ปฎิกฺขิปิตฺวา ปุริโมเยวโตฺถ คหิโตฯ</p>


<p>ปุเพฺพ กิร กสฺสปทสพลสฺส สาสเน โอสกฺกมาเน สามเณราทีนํ วิปฺปการํ ทิสฺวา สตฺต ภิกฺขู สํเวคปฺปตฺตา ‘‘ยาว สาสนํ น อนฺตรธายติ, ตาว อตฺตโน ปติฎฺฐํ กริสฺสามา’’ติ สุวณฺณเจติยํ วนฺทิตฺวา อรญฺญํ ปวิฎฺฐา เอกํ ปพฺพตํ ทิสฺวา ‘‘ชีวิเต สาลยา นิวตฺตนฺตุ, นิราลยา อิมํ ปพฺพตํ  อภิรุหนฺตู’’ติ วตฺวา นิเสฺสณิํ พนฺธิตฺวา สเพฺพ ตํ ปพฺพตํ อภิรุยฺห นิเสฺสณิํ ปาเตตฺวา สมณธมฺมํ  กริํสุฯ เตสุ สงฺฆเตฺถโร เอกรตฺตาติกฺกเมเนว อรหตฺตํ ปาปุณิฯ โส อุตฺตรกุรุโต ปิณฺฑปาตํ อาเนตฺวา เต ภิกฺขู, ‘‘อาวุโส, อิโต ปิณฺฑปาตํ ปริภุญฺชถา’’ติ อาหฯ เต ‘‘ตุเมฺห, ภเนฺต, อตฺตโน อานุภาเวน เอวํ อกตฺถ, มยมฺปิ สเจ ตุเมฺห วิย วิเสสํ นิพฺพเตฺตสฺสาม, สยเมว อาหริตฺวา ภุญฺชิสฺสามา’’ติ ภุญฺชิตุํ น อิจฺฉิํสุฯ ตโต ทุติยทิวเส ทุติยเตฺถโร อนาคามิผลํ ปาปุณิ, โสปิ ตเถว ปิณฺฑปาตํ อาทาย ตตฺถ คนฺตฺวา อิตเร นิมเนฺตสิ, เตปิ ตเถว ปฎิกฺขิปิํสุฯ เตสุ อรหตฺตปฺปโตฺต  ปรินิพฺพายิ, อนาคามี สุทฺธาวาสภูมิยํ นิพฺพตฺติฯ อิตเร ปน ปญฺจ ชนา ฆเฎนฺตา วายมนฺตาปิ วิเสสํ นิพฺพเตฺตตุํ นาสกฺขิํสุฯ เต อสโกฺกนฺตา ตเตฺถว ปริสุสฺสิตฺวา เทวโลเก นิพฺพตฺตาฯ เอกํ พุทฺธนฺตรํ เทเวสุเยว สํสริตฺวา อิมสฺมิํ พุทฺธุปฺปาเท เทวโลกโต จวิตฺวา ตตฺถ ตตฺถ กุลฆเร นิพฺพตฺติํสุฯ เตสุ หิ เอโก ปกฺกุสาติ ราชา อโหสิ, เอโก กุมารกสฺสโป, เอโก ทโพฺพ มลฺลปุโตฺต, เอโก สภิโย ปริพฺพาชโก, เอโก พาหิโย ทารุจีริโยฯ ตตฺถ โย โส อนาคามี พฺรหฺมโลเก นิพฺพโตฺต, ตํ สนฺธาเยตํ วุตฺตํ ‘‘ปุราณสาโลหิตา เทวตา’’ติฯ เทวปุโตฺตปิ หิ เทวธีตา วิย เทโว เอว เทวตาติ กตฺวา เทวตาติ วุจฺจติ ‘‘อถ โข อญฺญตรา เทวตา’’ติอาทีสุ วิยฯ อิธ ปน พฺรหฺมา เทวตาติ อธิเปฺปโตฯ</p>


<p>ตสฺส หิ พฺรหฺมุโน ตตฺถ นิพฺพตฺตสมนนฺตรเมว อตฺตโน พฺรหฺมสมฺปตฺติํ โอโลเกตฺวา อาคตฎฺฐานํ อาวเชฺชนฺตสฺส สตฺตนฺนํ ชนานํ ปพฺพตํ อารุยฺห สมณธมฺมกรณํ, ตเตฺถกสฺส ปรินิพฺพุตภาโว, อนาคามิผลํ ปตฺวา อตฺตโน จ เอตฺถ นิพฺพตฺตภาโว อุปฎฺฐาสิฯ โส ‘‘กตฺถ นุ โข อิตเร ปญฺจ ชนา’’ติ อาวเชฺชโนฺต กามาวจรเทวโลเก เตสํ นิพฺพตฺตภาวํ ญตฺวา อปรภาเค กาลานุกาลํ ‘‘กินฺนุ โข กโรนฺตี’’ติ เตสํ ปวตฺติํ โอโลเกติเยวฯ อิมสฺมิํ ปน กาเล ‘‘กหํ นุ โข’’ติ อาวเชฺชโนฺต พาหิยํ สุปฺปารกปฎฺฎนํ อุปนิสฺสาย ทารุจีรธาริํ โกหเญฺญน ชีวิกํ กเปฺปนฺตํ ทิสฺวา ‘‘อยํ มยา สทฺธิํ ปุเพฺพ นิเสฺสณิํ พนฺธิตฺวา ปพฺพตํ อภิรุหิตฺวา สมณธมฺมํ กโรโนฺต อติสเลฺลขวุตฺติยา ชีวิเต อนเปโกฺข  อรหตาปิ อาภตํ  ปิณฺฑปาตํ อปริภุญฺชิตฺวา อิทานิ สมฺภาวนาธิปฺปาโย อนรหาว อรหตฺตํ ปฎิชานิตฺวา วิจรติ ลาภสกฺการสิโลกํ นิกามยมาโน, ทสพลสฺส จ นิพฺพตฺตภาวํ น ชานาติ, หนฺท นํ สํเวเชตฺวา พุทฺธุปฺปาทํ ชานาเปสฺสามี’’ติ ตาวเทว พฺรหฺมโลกโต โอตริตฺวา รตฺติภาเค สุปฺปารกปฎฺฎเน ทารุจีริยสฺส สมฺมุเข ปาตุรโหสิฯ พาหิโย อตฺตโน วสนฎฺฐาเน อุฬารํ โอภาสํ ทิสฺวา ‘‘กิํ นุ โข เอต’’นฺติ พหิ นิกฺขมิตฺวา โอโลเกโนฺต อากาเส ฐิตํ มหาพฺรหฺมานํ ทิสฺวา อญฺชลิํ ปคฺคยฺห ‘‘เก ตุเมฺห’’ติ ปุจฺฉิฯ อถสฺส โส พฺรหฺมา ‘‘อหํ เต โปราณกสหาโย ตทา อนาคามิผลํ ปตฺวา พฺรหฺมโลเก นิพฺพโตฺต, ตฺวํ ปน กิญฺจิ วิเสสํ นิพฺพเตฺตตุํ อสโกฺกโนฺต ตทา ปุถุชฺชนกาลกิริยํ กตฺวา สํสรโนฺต อิทานิ ติตฺถิยเวสธารี อนรหาว สมาโน ‘อรหา อห’นฺติ อิมํ ลทฺธิํ คเหตฺวา วิจรสีติ ญตฺวา อาคโต, เนว โข ตฺวํ, พาหิย, อรหา, ปฎินิสฺสเชฺชตํ ปาปกํ ทิฎฺฐิคตํ, มา เต อโหสิ ทีฆรตฺตํ อหิตาย ทุกฺขาย, สมฺมาสมฺพุโทฺธ โลเก อุปฺปโนฺนฯ โส หิ ภควา อรหา, คจฺฉ นํ ปยิรุปาสสฺสู’’ติ  อาหฯ เตน วุตฺตํ – ติอาทิฯ</p>


<p>ตตฺถ ติ อนุคฺคหสีลา กรุณาธิกาฯ ติ หิตกามา เมตฺตาธิกาฯ ปุริมปเทน เจตฺถ พาหิยสฺส ทุกฺขาปนยนกามตํ ตสฺสา เทวตาย ทเสฺสติ, ปจฺฉิเมน หิตูปสํหารํฯ ติ อตฺตโน จิเตฺตน, เจโตสีเสน เจตฺถ เจโตปริยญาณํ คหิตนฺติ เวทิตพฺพํฯ นฺติ ตสฺส จิตฺตปฺปวตฺติํฯ ติ ชานิตฺวาฯ ติ เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย, เอวเมว พฺรหฺมโลเก อนฺตรหิโต พาหิยสฺส ปุรโต ปาตุภวนวเสน อุปสงฺกมิฯ ติ ‘‘เย โข เกจิ โลเก อรหโนฺต วา’’ติอาทิปวตฺตมิจฺฉาปริวิตกฺกํ พาหิยํ สโหฒํ โจรํ คณฺหโนฺต วิย ‘‘เนว โข ตฺวํ, พาหิย, อรหา’’ติอาทิกํ เอตํ  อิทานิ วุจฺจมานวจนํ พฺรหฺมา อโวจฯ ติ เอเตน ตทา พาหิยสฺส อเสกฺขภาวํ ปฎิกฺขิปติ, ติ เอเตน  เสกฺขภาวํ, อุภเยนปิสฺส อนริยภาวเมว ทีเปติฯ ติ อิมินา ปนสฺส กลฺยาณปุถุชฺชนภาวมฺปิ ปฎิกฺขิปติฯ ตตฺถ ติ สีลวิสุทฺธิอาทโย ฉ วิสุทฺธิโยฯ ปฎิปชฺชติ เอตาย อริยมเคฺคติ ปฎิปทาฯ ติ ภเวยฺยาสิฯ</p>


<p>อยญฺจสฺส อรหตฺตาธิมาโน กิํ นิสฺสาย อุปฺปโนฺนติ? ‘‘อปฺปิจฺฉตาย สนฺตุฎฺฐิตาย สเลฺลขตาย ทีฆรตฺตํ กตาธิการตฺตา ตทงฺคปฺปหานวเสน กิเลสานํ วิหตตฺตา อรหตฺตาธิมาโน อุปฺปโนฺน’’ติ เกจิ วทนฺติฯ อปเร ปนาหุ ‘‘พาหิโย ปฐมาทิฌานจตุกฺกลาภี, ตสฺมาสฺส วิกฺขมฺภนปฺปหาเนน กิเลสานํ อสมุทาจารโต อรหตฺตาธิมาโน อุปฺปชฺชตี’’ติฯ ตทุภยมฺปิ เตสํ มติมตฺตเมว ‘‘สมฺภาวนาธิปฺปาโย ลาภสกฺการสิโลกํ นิกามยมาโน’’ติ จ อฎฺฐกถายํ อาคตตฺตาฯ ตสฺมา วุตฺตนเยเนเวตฺถ อโตฺถ เวทิตโพฺพฯ</p>


<p>อถ พาหิโย อากาเส ฐตฺวา กเถนฺตํ มหาพฺรหฺมานํ โอโลเกตฺวา จิเนฺตสิ – ‘‘อโห ภาริยํ วต กมฺมํ, ยมหํ อรหาติ จิเนฺตสิํ, อยญฺจ ‘อรหตฺตคามินี ปฎิปทาปิ เต นตฺถี’ติ วทติ, อตฺถิ นุ โข โลเก โกจิ อรหา’’ติ? อถ นํ ปุจฺฉิฯ เตน วุตฺตํ – ติฯ</p>


<p>ตตฺถ  ติ ปุจฺฉารเมฺภ นิปาโตฯ ติ เก เอตรหิฯ ติ  โอกาสโลเกฯ อยเญฺหตฺถ อธิปฺปาโย – ภาชนโลกภูเต สกลสฺมิํ ชมฺพุทีปตเล กสฺมิํ ฐาเน อรหโนฺต วา อรหตฺตมคฺคํ วา สมาปนฺนา เอตรหิ วิหรนฺติ, ยตฺถ มยํ เต อุปสงฺกมิตฺวา เตสํ โอวาเท ฐตฺวา วฎฺฎทุกฺขโต มุจฺจิสฺสามาติฯ ติ สุปฺปารกปฎฺฎนโต ปุพฺพุตฺตรทิสาภาคํ สนฺธาย วุตฺตํฯ</p>


<p>นฺติ อารกตฺตา อรหํฯ อารกา หิ โส สพฺพกิเลเสหิ สุวิทูรวิทูเร ฐิโต มเคฺคน สวาสนานํ กิเลสานํ วิทฺธํสิตตฺตาฯ อรีนํ วา หตตฺตา อรหํฯ ภควตา หิ กิเลสารโย อนวเสสโต อริยมเคฺคน หตา สมุจฺฉินฺนาติฯ อรานํ วา หตตฺตา อรหํฯ ยญฺจ อวิชฺชาภวตณฺหามยนาภิ  ปุญฺญาทิอภิสงฺขารารํ ชรามรณเนมิ อาสวสมุทยมเยน อเกฺขน วิชฺฌิตฺวา ติภวรเถ สมาโยชิตํ อนาทิกาลปฺปวตฺตํ สํสารจกฺกํฯ ตสฺสาเนน โพธิมเณฺฑ วีริยปาเทหิ สีลปถวิยํ ปติฎฺฐาย สทฺธาหเตฺถน กมฺมกฺขยกรญาณผรสุํ คเหตฺวา สเพฺพปิ อรา หตา วิหตา วิทฺธํสิตาติฯ อรหตีติ วา อรหํฯ ภควา หิ สเทวเก โลเก อคฺคทกฺขิเณยฺยตฺตา อุฬาเร จีวราทิปจฺจเย ปูชาวิเสสญฺจ อรหติฯ รหาภาวโต วา อรหํฯ ตถาคโต หิ สพฺพโส สมุจฺฉินฺนราคาทิกิเลสตฺตา ปาปกิเลสสฺสาปิ อสมฺภวโต ปาปกรเณ รหาภาวโตปิ อรหนฺติ วุจฺจติฯ</p>


<p>สมฺมา สามญฺจ สพฺพธมฺมานํ พุทฺธตฺตา ฯ ภควา หิ อภิเญฺญเยฺย ธเมฺม อภิเญฺญยฺยโต, ปริเญฺญเยฺย ธเมฺม ปริเญฺญยฺยโต, ปหาตเพฺพ ธเมฺม ปหาตพฺพโต, สจฺฉิกาตเพฺพ ธเมฺม สจฺฉิกาตพฺพโต, ภาเวตเพฺพ ธเมฺม ภาเวตพฺพโต อภิสมฺพุชฺฌิฯ วุตฺตเญฺหตํ –</p>


<p>
‘‘อภิเญฺญยฺยํ อภิญฺญาตํ, ภาเวตพฺพญฺจ ภาวิตํ;  
  
ปหาตพฺพํ ปหีนํ เม, ตสฺมา พุโทฺธสฺมิ พฺราหฺมณา’’ติฯ (สุ. นิ. ๕๖๓; ม. นิ. ๒.๓๙๙; วิสุทฺธิ. ๑.๑๓๑);  
</p>
  
<p>อปิจ  กุสเล ธเมฺม อนวชฺชสุขวิปากโต, อกุสเล ธเมฺม สาวชฺชทุกฺขวิปากโตติอาทินา สพฺพตฺติกทุกาทิวเสน อยมโตฺถ เนตโพฺพฯ อิติ อวิปรีตํ สยมฺภุญาเณน สพฺพาการโต สพฺพธมฺมานํ อภิสมฺพุทฺธตฺตา สมฺมาสมฺพุโทฺธติ อยเมตฺถ สเงฺขโปฯ วิตฺถาโร ปน วิสุทฺธิมเคฺค (วิสุทฺธิ. ๑.๑๒๙-๑๓๑) อาคตนเยเนว เวทิตโพฺพฯ ติ อคฺคผลปฺปฎิลาภายฯ ติ อาทิกลฺยาณาทิคุณวิเสสยุตฺตํ สีลาทิปฎิปทาธมฺมํ สมถวิปสฺสนาธมฺมเมว วา เวเนยฺยชฺฌาสยานุรูปํ อุปทิสติ กเถติฯ</p>


<p>ติ  ‘‘ธิรตฺถุ วต, โภ, ปุถุชฺชนภาวสฺส, เยนาหํ อนรหาว สมาโน อรหาติ อมญฺญิํ, สมฺมาสมฺพุทฺธญฺจ โลเก อุปฺปชฺชิตฺวา ธมฺมํ เทเสนฺตํ น ชานิํ, ทุชฺชานํ โข ปนิทํ ชีวิตํ, ทุชฺชานํ มรณ’’นฺติ สํเวคมาปาทิโต, เทวตาวจเนน ยถาวุเตฺตนากาเรน สํวิคฺคมานโสติ อโตฺถฯ ติ ตสฺมิํเยว ขเณฯ ติ พุโทฺธติ นามมปิ สวเนน อุปฺปนฺนาย พุทฺธารมฺมณาย ปีติยา สํเวเคน  จ โจทิยมานหทโย สุปฺปารกปฎฺฎนโต สาวตฺถิํ อุทฺทิสฺส ปกฺกโนฺตฯ ติ สพฺพสฺมิํ มเคฺค เอกรตฺติวาเสเนว อคมาสิฯ สุปฺปารกปฎฺฎนโต หิ สาวตฺถิ วีสโยชนสเต โหติ, ตญฺจายํ เอตฺตกํ อทฺธานํ เอกรตฺติวาเสน อคมาสิฯ ยทา สุปฺปารกโต นิกฺขโนฺต, ตทเหว สาวตฺถิํ สมฺปโตฺตติฯ</p>


<p>กถํ ปนายํ เอวํ อคมาสีติ? เทวตานุภาเวน, ‘‘พุทฺธานุภาเวนา’’ติปิ วทนฺติฯ ‘‘สพฺพตฺถ เอกรตฺติปริวาเสนา’’ติ ปน วุตฺตตฺตา มคฺคสฺส จ วีสโยชนสติกตฺตา อนฺตรามเคฺค คามนิคมราชธานีสุ ยตฺถ ยตฺถ รตฺติยํ วสติ, ตตฺถ ตตฺถ ทุติยํ อรุณํ อนุฎฺฐาเปตฺวา สพฺพตฺถ เอกรตฺติวาเสเนว สาวตฺถิํ อุปสงฺกมีติ อยมโตฺถ ทีปิโต โหตีติฯ นยิทํ เอวํ ทฎฺฐพฺพํฯ สพฺพสฺมิํ วีสโยชนสติเก มเคฺค เอกรตฺติวาเสนาติ อิมสฺส อตฺถสฺส อธิเปฺปตตฺตาฯ เอกรตฺติมตฺตํ โส สกลสฺมิํ ตสฺมิํ มเคฺค  วสิตฺวา ปจฺฉิมทิวเส ปุพฺพณฺหสมเย สาวตฺถิํ อนุปฺปโตฺตติฯ</p>


<p>ภควาปิ พาหิยสฺส อาคมนํ ญตฺวา ‘‘น ตาวสฺส อินฺทฺริยานิ ปริปากํ คตานิ, ขณนฺตเร ปน ปริปากํ คมิสฺสนฺตี’’ติ ตสฺส อินฺทฺริยานํ ปริปากํ อาคมยมาโน มหาภิกฺขุสงฺฆปริวุโต ตสฺมิํ ขเณ สาวตฺถิํ ปิณฺฑาย ปาวิสิฯ โส จ เชตวนํ ปวิสิตฺวา ภุตฺตปาตราเส กายาลสิยวิโมจนตฺถํ อโพฺภกาเส จงฺกมเนฺต สมฺพหุเล ภิกฺขู ปสฺสิตฺวา ‘‘กหํ นุ โข เอตรหิ ภควา’’ติ ปุจฺฉิฯ ภิกฺขู ‘‘ภควา สาวตฺถิํ ปิณฺฑาย ปวิโฎฺฐ’’ติ วตฺวา ปุจฺฉิํสุ ‘‘ตฺวํ ปน กุโต อาคโต’’ติ? ‘‘สุปฺปารกปฎฺฎนโต อาคโตมฺหี’’ติฯ ‘‘ทูรโต อาคโตสิ, นิสีท, ตาว ปาเท โธวิตฺวา มเกฺขตฺวา โถกํ วิสฺสมาหิ, อาคตกาเล สตฺถารํ ทกฺขสี’’ติฯ ‘‘อหํ, ภเนฺต, อตฺตโน ชีวิตนฺตรายํ น ชานามิ, เอกรเตฺตเนวมฺหิ กตฺถจิปิ จิรํ อฎฺฐตฺวา อนิสีทิตฺวา วีสโยชนสติกํ มคฺคํ อาคโต, สตฺถารํ ปสฺสิตฺวาว วิสฺสมิสฺสามี’’ติ วตฺวา ตรมานรูโป สาวตฺถิํ ปวิสิตฺวา อโนปมาย พุทฺธสิริยา วิโรจมานํ ภควนฺตํ ปสฺสิฯ เตน วุตฺตํ ติอาทิฯ</p>


<p>ตตฺถ  นฺติ กตฺถฯ ติ สํสเย, ติ ปทปูรเณ, กสฺมิํ นุ โข ปเทเสติ อโตฺถฯ ติ ทฎฺฐุกามา อมฺหฯ มยญฺหิ ตํ ภควนฺตํ  อโนฺธ วิย จกฺขุํ, พธิโร วิย โสตํ, มูโค วิย กลฺยาณวากฺกรณํ, หตฺถปาทวิกโล วิย หตฺถปาเท, ทลิโทฺท วิย ธนสมฺปทํ, กนฺตารทฺธานปฺปฎิปโนฺน วิย เขมนฺตภูมิํ, โรคาภิภูโต วิย อาโรคฺยํ, มหาสมุเทฺท ภินฺนนาโว วิย มหากุลฺลํ ปสฺสิตุํ  อุปสงฺกมิตุญฺจ อิจฺฉามาติ ทเสฺสติฯ ติ ตรมานากาโรฯ</p>


<p>นฺติ พาตฺติํสมหาปุริสลกฺขณอสีติอนุพฺยญฺชนพฺยามปฺปภาเกตุมาลาลงฺกตาย สมนฺตปาสาทิกาย อตฺตโน สรีรโสภาสมฺปตฺติยา รูปกายทสฺสนพฺยาวฎสฺส ชนสฺส สพฺพภาคโต ปสาทาวหํฯ นฺติ ทสพลจตุเวสารชฺชฉอสาธารณญาณอฎฺฐารสาเวณิก- พุทฺธธมฺมปฺปภุติอปริมาณคุณคณสมนฺนาคตาย ธมฺมกายสมฺปตฺติยา สริกฺขกชนสฺส ปสาทนียํ ปสีทิตพฺพยุตฺตํ ปสาทารหํ วาฯ นฺติ จกฺขาทิปญฺจินฺทฺริยโลลภาวาปคมเนน วูปสนฺตปญฺจินฺทฺริยํฯ นฺติ ฉฎฺฐสฺส มนินฺทฺริยสฺส นิพฺพิเสวนภาวูปคมเนน วูปสนฺตมานสํฯ นฺติ โลกุตฺตรปญฺญาวิมุตฺติเจโตวิมุตฺติสงฺขาตํ อุตฺตมํ ทมถํ สมถญฺจ อนุปฺปตฺวา อธิคนฺตฺวา ฐิตํฯ นฺติ สุปริสุทฺธกายสมาจารตาย เจว หตฺถปาทกุกฺกุจฺจาภาวโต ทวาทิอภาวโต จ กาเยน ทนฺตํฯ นฺติ สุปริสุทฺธวจีสมาจารตาย เจว นิรตฺถกวาจาภาวโต ทวาทิอภาวโต จ วาจาย คุตฺตํฯ นฺติ สุปริสุทฺธมโนสมาจารตาย อริยิทฺธิโยเคน อพฺยาวฎอปฺปฎิสงฺขานุเปกฺขาภาวโต จ มนินฺทฺริยวเสน ยตินฺทฺริยํฯ นฺติ ฉนฺทาทิวเสน อคมนโต, ปหีนานํ ราคาทิกิเลสานํ ปุนานาคมนโต, กสฺสจิปิ อาคุสฺส สพฺพถาปิ อกรณโต, ปุนพฺภวสฺส จ อคมนโตติ อิเมหิ การเณหิ นาคํฯ เอตฺถ จ ปาสาทิกนฺติ อิมินา รูปกาเยน ภควโต ปมาณภูตตํ  ทีเปติ, ปสาทนียนฺติ อิมินา ธมฺมกาเยน, สนฺตินฺทฺริยนฺติอาทินา เสเสหิ ปมาณภูตตํ ทีเปติฯ เตน จตุปฺปมาณิเก โลกสนฺนิวาเส อนวเสสโต สตฺตานํ ภควโต ปมาณภาโว ปกาสิโตติ เวทิตโพฺพฯ</p>


<p>เอวํภูตญฺจ ภควนฺตํ อนฺตรวีถิยํ คจฺฉนฺตํ ทิสฺวา ‘‘จิรสฺสํ วต เม สมฺมาสมฺพุโทฺธ ทิโฎฺฐ’’ติ หฎฺฐตุโฎฺฐ ปญฺจวณฺณาย ปีติยา นิรนฺตรํ ผุฎสรีโร  ปีติวิปฺผาริตวิวฎนิจฺจลโลจโน ทิฎฺฐฎฺฐานโต ปฎฺฐาย โอณตสรีโร ภควโต สรีรปฺปภาเวมชฺฌํ อโชฺฌคาเหตฺวา ตตฺถ นิมุชฺชโนฺต ภควโต สมีปํ อุปสงฺกมิตฺวา ปญฺจปติฎฺฐิเตน วนฺทิตฺวา ภควโต ปาเท สมฺพาหโนฺต ปริจุมฺพโนฺต ‘‘เทเสตุ เม, ภเนฺต, ภควา ธมฺม’’นฺติ อาหฯ เตน วุตฺตํ –   ติฯ</p>


<p>ตตฺถ ติ โสภนคมนตฺตา, สุนฺทรํ ฐานํ คตตฺตา, สมฺมา คตตฺตา, สมฺมา คทตฺตา สุคโตฯ คมนมฺปิ หิ คตนฺติ วุจฺจติ, ตญฺจ ภควโต โสภนํ ปริสุทฺธํ อนวชฺชํฯ กิํ ปน ตนฺติ? อริยมโคฺคฯ เตน เหส คมเนน เขมํ ทิสํ อสชฺชมาโน คโต, อเญฺญปิ คเมตีติ โสภนคมนตฺตา สุคโตฯ สุนฺทรเญฺจส ฐานํ อมตํ นิพฺพานํ คโตติ สุนฺทรํ ฐานํ คตตฺตา สุคโตฯ สมฺมา จ คตตฺตา สุคโต เตน เตน มเคฺคน ปหีเน กิเลเส ปุน อปจฺจาคมนโตฯ วุตฺตเญฺหตํ –</p>

</p>


<p>อถ วา สมฺมา คตตฺตาติ ตีสุปิ อวตฺถาสุ สมฺมาปฎิปตฺติยา คตตฺตา, สุปฺปฎิปนฺนตฺตาติ อโตฺถฯ ทีปงฺกรปาทมูลโต หิ ปฎฺฐาย ยาว มหาโพธิมณฺฑา  ตาว สมติํสปารมิปูริตาย สมฺมาปฎิปตฺติยา ญาตตฺถจริยาย โลกตฺถจริยาย พุทฺธตฺถจริยาย โกฎิํ ปาปุณิตฺวา สพฺพโลกสฺส หิตสุขเมว ปริพฺรูหโนฺต สสฺสตํ อุเจฺฉทํ กามสุขํ อตฺตกิลมถนฺติ อิเม อเนฺต อนุปคจฺฉนฺติยา อนุตฺตราย โพชฺฌงฺคภาวนาสงฺขาตาย มชฺฌิมาย ปฎิปทาย อริยสเจฺจสุ ตโต ปรํ สมธิคตธมฺมาธิปเตโยฺย สพฺพสเตฺตสุ อวิสยาย สมฺมาปฎิปตฺติยา จ คโต ปฎิปโนฺนติ เอวมฺปิ สมฺมา คตตฺตา สุคโตฯ สมฺมา เจส คทติ ยุตฺตฎฺฐาเน ยุตฺตเมว วาจํ ภาสตีติ สุคโตฯ วุตฺตมฺปิ เจตํ –</p>

, ภูตวาที, อตฺถวาที, ธมฺมวาที, วินยวาที, นิธานวติํ วาจํ ภาสิตา กาเลน สาปเทสํ ปริยนฺตวติํ อตฺถสํหิต’’นฺติ (ที. นิ. ๑.๙; ม. นิ. ๓.๑๔)ฯ</p>


<p>อปรมฺปิ วุตฺตํ –</p>

 สา วาจา อภูตา อตจฺฉา อนตฺถสํหิตา, ยา จ ปเรสํ อปฺปิยา อมนาปา, น ตํ ตถาคโต วาจํ ภาสตี’’ติอาทิ (ม. นิ. ๒.๘๖)ฯ</p>


<p>เอวํ สมฺมา คทตฺตาปิ สุคโตฯ</p>


<p>ติ ยํ ธมฺมสฺส อุปทิสนํ จิรกาลํ มม ฌานวิโมกฺขาทิหิตาย ตทธิคนฺตพฺพสุขาย จ สิยาฯ ติ ตว ธมฺมเทสนาย น ตาว กาโลติ อโตฺถฯ กิํ ปน ภควโต สตฺตหิตปฎิปตฺติยา อกาโลปิ นาม อตฺถิ, ยโต ภควา กาลวาทีติ? วุจฺจเต – กาโลติ เจตฺถ เวเนยฺยานํ อินฺทฺริยปริปากกาโล อธิเปฺปโตฯ ยสฺมา ปน ตทา พาหิยสฺส อตฺตโน อินฺทฺริยานํ ปริปกฺกาปริปกฺกภาโว ทุพฺพิเญฺญโยฺย, ตสฺมา ภควา ตํ อวตฺวา อตฺตโน อนฺตรวีถิยํ ฐิตภาวมสฺส การณํ อปทิสโนฺต อาห ติฯ นฺติ ทุพฺพิเญฺญยฺยํฯ นฺติ ชีวิตสฺส อนฺตรายกรธมฺมานํ วตฺตนํ อวตฺตนํ วาติ วตฺตุกาโม สมฺภมวเสน ‘‘ชีวิตนฺตรายาน’’นฺติ อาหฯ ตถา หิ อเนกปจฺจยปฺปฎิพทฺธวุตฺติชีวิตํ อเนกรูปา จ ตทนฺตรายาฯ วุตฺตญฺหิ –</p>


<p>
‘‘อเชฺชว กิจฺจมาตปฺปํ, โก ชญฺญา มรณํ สุเว;  
  
น หิ โน สงฺครํ เตน, มหาเสเนน มจฺจุนา’’ติฯ (ม. นิ. ๓.๒๗๒; เนตฺติ. ๑๐๓);  
</p>
  
<p>กสฺมา  ปนายํ ชีวิตนฺตรายเมว ตาว ปุรกฺขโรติ? ‘‘นิมิตฺตญฺญุตาย อทิฎฺฐโกสเลฺลน วา’’ติ เกจิฯ อปเร ‘‘เทวตาย สนฺติเก ชีวิตนฺตรายสฺส สุตตฺตา’’ติ วทนฺติฯ อนฺติมภวิกตฺตา ปน อุปนิสฺสยสมฺปตฺติยา โจทิยมาโน เอวมาหฯ น หิ เตสํ อปฺปตฺตอรหตฺตานํ ชีวิตกฺขโย โหติฯ กิํ ปน การณา ภควา ตสฺส ธมฺมํ เทเสตุกาโมว ทฺวิกฺขตฺตุํ ปฎิกฺขิปิ? เอวํ กิรสฺส อโหสิ ‘‘อิมสฺส มํ ทิฎฺฐกาลโต ปฎฺฐาย  สกลสรีรํ ปีติยา นิรนฺตรํ ผุฎํ, อติพลวา ปีติเวโค, ธมฺมํ สุตฺวาปิ น ตาว สกฺขิสฺสติ ปฎิวิชฺฌิตุํฯ ยาว ปน มชฺฌตฺตุเปกฺขา สณฺฐาติ, ตาว ติฎฺฐตุ, วีสโยชนสตํ มคฺคํ อาคตตฺตา ทรโถปิสฺส กาเย พลวา, โสปิ ตาว ปฎิปฺปสฺสมฺภตู’’ติฯ ตสฺมา ทฺวิกฺขตฺตุํ ปฎิกฺขิปิฯ เกจิ ปน ‘‘ธมฺมสฺสวเน อาทรชนนตฺถํ ภควา เอวมกาสี’’ติ วทนฺติฯ ตติยวารํ ยาจิโต ปน มชฺฌตฺตุเปกฺขํ ทรถปฺปฎิปสฺสทฺธิํ ปจฺจุปฎฺฐิตญฺจสฺส ชีวิตนฺตรายํ ทิสฺวา  ‘‘อิทานิ ธมฺมเทสนาย กาโล’’ติ จิเนฺตตฺวา ติอาทินา ธมฺมเทสนํ อารภิฯ</p>


<p>ตตฺถ ติ ยสฺมา ตฺวํ อุสฺสุกฺกชาโต หุตฺวา อติวิย มํ ยาจสิ, ยสฺมา วา ชีวิตนฺตรายานํ ทุชฺชานตํ วทสิ, อินฺทฺริยานิ จ เต ปริปากํ คตานิ, ตสฺมาฯ ติ นิปาตมตฺตํฯ ติ ตยา นฺติ อิทานิ วตฺตพฺพาการํ วทติฯ</p>


<p>นฺติ อธิสีลสิกฺขาทีนํ ติสฺสนฺนมฺปิ สิกฺขานํ วเสน สิกฺขนํ กาตพฺพํฯ ยถา ปน สิกฺขิตพฺพํ, ตํ ทเสฺสโนฺต ติอาทิมาหฯ</p>


<p>ตตฺถ นฺติ รูปายตเน จกฺขุวิญฺญาเณน ทิฎฺฐมตฺตํฯ ยถา หิ จกฺขุวิญฺญาณํ รูเป รูปมตฺตเมว ปสฺสติ, น อนิจฺจาทิสภาวํ, เอวเมว เสสํฯ จกฺขุทฺวาริกวิญฺญาเณน หิ เม ทิฎฺฐมตฺตเมว ภวิสฺสตีติ สิกฺขิตพฺพนฺติ อโตฺถฯ อถ วา ทิเฎฺฐ ทิฎฺฐํ นาม  จกฺขุวิญฺญาเณน รูปวิชานนนฺติ อโตฺถฯ มตฺตนฺติ ปมาณํฯ ทิฎฺฐา มตฺตา เอตสฺสาติ ทิฎฺฐมตฺตํ, จกฺขุวิญฺญาณมตฺตเมว จิตฺตํ ภวิสฺสตีติ อโตฺถฯ อิทํ วุตฺตํ โหติ – ยถา อาปาถคเต รูเป จกฺขุวิญฺญาณํ น รชฺชติ, น ทุสฺสติ, น มุยฺหติ, เอวํ ราคาทิวิรเหน จกฺขุวิญฺญาณมตฺตเมว เม ชวนํ ภวิสฺสติ, จกฺขุวิญฺญาณปฺปมาเณเนว ชวนํ ฐเปสฺสามีติฯ</p>


<p>อถ วา ทิฎฺฐํ นาม จกฺขุวิญฺญาเณน ทิฎฺฐํ รูปํ, ทิฎฺฐมตฺตํ นาม ตเตฺถว อุปฺปนฺนํ สมฺปฎิจฺฉนสนฺตีรณโวฎฺฐพฺพนสงฺขาตํ จิตฺตตฺตยํฯ ยถา ตํ น รชฺชติ, น ทุสฺสติ, น มุยฺหติ, เอวํ อาปาถคเต รูเป เตเนว สมฺปฎิจฺฉนาทิปฺปมาเณน ชวนํ อุปฺปาเทสฺสามิ, นาหํ ตํ ปมาณํ อติกฺกมิตฺวา รชฺชนาทิวเสน อุปฺปชฺชิตุํ ทสฺสามีติ เอวเมตฺถ อโตฺถ ทฎฺฐโพฺพฯ เอเสว นโย สุตมุเต ฯ นฺติ ตทารมฺมณวิญฺญาเณหิ สทฺธิํ คนฺธรสโผฎฺฐพฺพายตนํ เวทิตพฺพํฯ นฺติ เอตฺถ ปน วิญฺญาตํ นาม มโนทฺวาราวชฺชเนน วิญฺญาตารมฺมณํฯ ตสฺมิํ วิญฺญาเต วิญฺญาตมตฺตนฺติ อาวชฺชนปฺปมาณํฯ ยถา อาวชฺชนํ น รชฺชติ, น ทุสฺสติ, น มุยฺหติ, เอวํ รชฺชนาทิวเสน จ อุปฺปชฺชิตุํ อทตฺวา อาวชฺชนปฺปมาเณเนว จิตฺตํ ฐเปสฺสามีติ อยเมตฺถ อโตฺถฯ นฺติ เอวํ อิมาย ปฎิปทาย ตยา, พาหิย, ติสฺสนฺนํ สิกฺขานํ อนุวตฺตนวเสน สิกฺขิตพฺพํฯ</p>


<p>อิติ ภควา พาหิยสฺส สํขิตฺตรุจิตาย ฉหิ วิญฺญาณกาเยหิ สทฺธิํ ฉฬารมฺมณเภทภินฺนํ  วิปสฺสนาย วิสยํ ทิฎฺฐาทีหิ จตูหิ โกฎฺฐาเสหิ วิภชิตฺวา ตตฺถสฺส ญาตตีรณปริญฺญํ ทเสฺสติฯ กถํ? เอตฺถ หิ รูปายตนํ ปสฺสิตพฺพเฎฺฐน ทิฎฺฐํ นาม, จกฺขุวิญฺญาณํ ปน สทฺธิํ ตํทฺวาริกวิญฺญาเณหิ ทสฺสนเฎฺฐน, ตทุภยมฺปิ ยถาปจฺจยํ ปวตฺตมานํ ธมฺมมตฺตเมว, น เอตฺถ โกจิ กตฺตา วา กาเรตา วา, ยโต ตํ หุตฺวา อภาวเฎฺฐน อนิจฺจํ, อุทยพฺพยปฺปฎิปีฬนเฎฺฐน ทุกฺขํ, อวสวตฺตนเฎฺฐน  อนตฺตาติ กุโต ตตฺถ ปณฺฑิตสฺส รชฺชนาทีนํ โอกาโสติ? อยเมตฺถ อธิปฺปาโย สุตาทีสุปิฯ</p>


<p>อิทานิ ญาตตีรณปริญฺญาสุ ปติฎฺฐิตสฺส อุปริ สห มคฺคผเลน ปหานปริญฺญํ ทเสฺสตุํ, ติอาทิ อารทฺธํฯ ตตฺถ ติ ยทา, ยสฺมา วาฯ ติ ตวฯ ติ ตทา, ตสฺมา วาฯ ติ เตน ทิฎฺฐาทินา, ทิฎฺฐาทิปฎิพเทฺธน ราคาทินา วาฯ อิทํ วุตฺตํ โหติ – พาหิย, ตว ยสฺมิํ กาเล เยน วา การเณน ทิฎฺฐาทีสุ มยา วุตฺตวิธิํ ปฎิปชฺชนฺตสฺส อวิปรีตสภาวาวโพเธน ทิฎฺฐาทิมตฺตํ ภวิสฺสติ, ตสฺมิํ กาเล เตน วา การเณน ทิฎฺฐาทิปฎิพเทฺธน ราคาทินา สห น ภวิสฺสสิ, รโตฺต วา ทุโฎฺฐ วา มูโฬฺห วา น ภวิสฺสสิ, ปหีนราคาทิกตฺตา เตน วา ทิฎฺฐาทินา สห ปฎิพโทฺธ น ภวิสฺสสีติฯ ติ ยทา ยสฺมา วา ตฺวํ เตน ราเคน วา รโตฺต โทเสน วา ทุโฎฺฐ โมเหน วา มูโฬฺห น ภวิสฺสสิ, ตทา ตสฺมา วา ตฺวํ ตตฺถ ทิฎฺฐาทิเก น ภวิสฺสสิ, ตสฺมิํ ทิเฎฺฐ วา สุตมุตวิญฺญาเต วา ‘‘เอตํ มม, เอโสหมสฺมิ, เอโส เม อตฺตา’’ติ ตณฺหามานทิฎฺฐีหิ อลฺลีโน ปติฎฺฐิโต น ภวิสฺสสิฯ เอตฺตาวตา ปหานปริญฺญํ มตฺถกํ ปาเปตฺวา ขีณาสวภูมิ ทสฺสิตาฯ</p>


<p>  ติ ยทา ตฺวํ, พาหิย, เตน ราคาทินา ตตฺถ ทิฎฺฐาทีสุ ปฎิพโทฺธ น ภวิสฺสสิ, ตทา ตฺวํ เนว อิธโลเก น ปรโลเก น อุภยตฺถาปิฯ ติ กิเลสทุกฺขสฺส จ วฎฺฎทุกฺขสฺส จ อยเมว หิ อโนฺต อยํ ปริวฎุมภาโวติ อยเมว หิ เอตฺถ อโตฺถฯ เย ปน ‘‘อุภยมนฺตเรนา’’ติ ปทํ คเหตฺวา อนฺตราภวํ นาม อิจฺฉนฺติ, เตสํ ตํ มิจฺฉาฯ อนฺตราภวสฺส หิ ภาโว อภิธเมฺม ปฎิกฺขิโตฺตเยวฯ อนฺตเรนาติ วจนํ ปน วิกปฺปนฺตรทีปนํ, ตสฺมา อยเมตฺถ อโตฺถ – ‘‘เนว อิธ น หุรํ, อปโร วิกโปฺป น อุภย’’นฺติฯ</p>


<p>อถ วา อนฺตเรนาติ วจนํ ปน วิกปฺปนฺตราภาวทีปนํฯ ตสฺสโตฺถ – ‘‘เนว อิธ น หุรํ, อุภยมนฺตเร ปน น  อญฺญฎฺฐานํ อตฺถี’’ติฯ เยปิ จ ‘‘อนฺตราปรินิพฺพายี สมฺภเวสี’’ติ  จ อิเมสํ สุตฺตปทานํ อตฺถํ อโยนิโส คเหตฺวา ‘‘อตฺถิเยว อนฺตราภโว’’ติ วทนฺติ, เตปิ ยสฺมา อวิหาทีสุ ตตฺถ ตตฺถ อายุเวมชฺฌํ อนติกฺกมิตฺวา อนฺตรา อคฺคมคฺคาธิคเมน อนวเสสกิเลสปรินิพฺพาเนน ปรินิพฺพายตีติ อนฺตราปรินิพฺพายี, น อนฺตราภวภูโตติ ปุริมสฺส สุตฺตปทสฺส อโตฺถฯ ปจฺฉิมสฺส จ เย ภูตา เอว, น ภวิสฺสนฺติ, เต ขีณาสวา ปุริมปเท ภูตาติ วุตฺตาฯ ตพฺพิรุทฺธตาย สมฺภวเมสนฺตีติ สมฺภเวสิโน, อปฺปหีนภวสํโยชนตฺตา เสขา ปุถุชฺชนา จฯ จตูสุ วา โยนีสุ อณฺฑชชลาพุชสตฺตา ยาว อณฺฑโกสํ วตฺถิโกสญฺจ น ภินฺทนฺติ, ตาว สมฺภเวสี นาม, อณฺฑโกสโต วตฺถิโกสโต จ พหิ นิกฺขนฺตา ภูตา นามฯ สํเสทชา โอปปาติกา จ ปฐมจิตฺตกฺขเณ สมฺภเวสี นาม, ทุติยจิตฺตกฺขณโต ปฎฺฐาย ภูตา นามฯ เยน วา อิริยาปเถน ชายนฺติ, ยาว ตโต อญฺญํ น ปาปุณนฺติ, ตาว สมฺภเวสิโน, ตโต ปรํ ภูตาติ อโตฺถฯ ตสฺมา นตฺถีติ ปฎิกฺขิปิตพฺพาฯ สติ หิ อุชุเก ปาฬิอนุคเต อเตฺถ กิํ อนิทฺธาริตสามตฺถิเยน อนฺตราภเวน ปริกปฺปิเตน ปโยชนนฺติฯ</p>


<p>เย ปน ‘‘สนฺตานวเสน ปวตฺตมานานํ ธมฺมานํ อวิเจฺฉเทน เทสนฺตเรสุ ปาตุภาโว ทิโฎฺฐ, ยถา ตํ วีหิอาทิอวิญฺญาณกสนฺตาเน, เอวํ สวิญฺญาณกสนฺตาเนปิ อวิเจฺฉเทน เทสนฺตเรสุ ปาตุภาเวน ภวิตพฺพํฯ อยญฺจ นโย สติ อนฺตราภเว ยุชฺชติ, น อญฺญถา’’ติ ยุตฺติํ วทนฺติฯ เตน หิ อิทฺธิมโต เจโตวสิปฺปตฺตสฺส จิตฺตานุคติกํ กายํ  อธิฎฺฐหนฺตสฺส ขเณน พฺรหฺมโลกโต อิธูปสงฺกมเน อิโต วา พฺรหฺมโลกคมเน ยุตฺติ วตฺตพฺพาฯ ยทิ สพฺพเตฺถว อวิจฺฉินฺนเทเส ธมฺมานํ ปวตฺติ อิจฺฉิตา, ยทิปิ สิยา อิทฺธิมนฺตานํ อิทฺธิวิสโย อจิเนฺตโยฺยติฯ ตํ อิธาปิ สมานํ ‘‘กมฺมวิปาโก  อจิเนฺตโยฺย’’ติ วจนโตฯ ตสฺมา ตํ เตสํ มติมตฺตเมวฯ อจิเนฺตยฺยสภาวา หิ สภาวธมฺมา, เต กตฺถจิ ปจฺจยวเสน วิจฺฉินฺนเทเส ปาตุภวนฺติ, กตฺถจิ อวิจฺฉินฺนเทเสฯ ตถา หิ มุขโฆสาทีหิ ปจฺจเยหิ อญฺญสฺมิํ เทเส อาทาสปพฺพตปฺปเทสาทิเก ปฎิพิมฺพปฎิโฆสาทิกํ ปจฺจยุปฺปนฺนํ นิพฺพตฺตมานํ ทิสฺสติ, ตสฺมา น สพฺพํ สพฺพตฺถ อุปเนตพฺพนฺติ อยเมตฺถ สเงฺขโปฯ วิตฺถาโร ปน ปฎิพิมฺพสฺส อุทาหรณภาวสาธนาทิโก อนฺตราภวกถาวิจาโร กถาวตฺถุปกรณสฺส (กถา. ๕๐๕; กถา. อฎฺฐ. ๕๐๕) ฎีกายํ คเหตโพฺพฯ</p>


<p>อปเร ปน ติ กามภโว, นฺติ อรูปภโว, ติ รูปภโว วุโตฺต’’ติฯ อเญฺญ ติ อชฺฌตฺติกายตนานิ, นฺติ พาหิรายตนานิ, ติ จิตฺตเจตสิกา’’ติฯ ติ วา ปจฺจยธมฺมา, นฺติ ปจฺจยุปฺปนฺนธมฺมา, ติ ปณฺณตฺติธมฺมา  วุตฺตา’’ติ วทนฺติฯ ตํ สพฺพํ อฎฺฐกถาสุ นตฺถิฯ เอวํ ตาว ‘‘ทิเฎฺฐ ทิฎฺฐมตฺตํ ภวิสฺสตี’’ติอาทินา ทิฎฺฐาทิวเสน จตุธา เตภูมกธมฺมา สงฺคเหตพฺพาฯ ตตฺถ สุภสุขนิจฺจอตฺตคฺคาหปริวชฺชนมุเขน อสุภทุกฺขานิจฺจานตฺตานุปสฺสนา ทสฺสิตาติ เหฎฺฐิมาหิ วิสุทฺธีหิ สทฺธิํ สเงฺขเปเนว วิปสฺสนา กถิตาฯ ‘‘ตโต ตฺวํ, พาหิย, น เตนา’’ติ อิมินา ราคาทีนํ สมุเจฺฉทสฺส อธิเปฺปตตฺตา มโคฺคฯ ‘‘ตโต ตฺวํ, พาหิย, น ตตฺถา’’ติ อิมินา ผลํฯ ‘‘เนวิธา’’ติอาทินา อนุปาทิเสสา ปรินิพฺพานธาตุ กถิตาติ ทฎฺฐพฺพํฯ เตน วุตฺตํ – ติฯ</p>


<p>อิมาย สํขิตฺตปทาย เทสนาย ติ ตสฺมิํเยว ขเณ, น กาลนฺตเรฯ ติ อคฺคเหตฺวาฯ ติ อาภวคฺคํ อาโคตฺรภุํ สวนโต ปวตฺตนโต จิรปาริวาสิยเฎฺฐน มทิราทิอาสวสทิสตาย จ ‘‘อาสวา’’ติ  ลทฺธนาเมหิ กามราคาทีหิฯ ติ สมุเจฺฉทวิมุตฺติยา ปฎิปฺปสฺสทฺธิวิมุตฺติยา จ วิมุจฺจิ นิสฺสชฺชิฯ โส หิ สตฺถุ ธมฺมํ สุณโนฺต เอว สีลานิ โสเธตฺวา ยถาลทฺธํ จิตฺตสมาธิํ นิสฺสาย วิปสฺสนํ ปฎฺฐเปตฺวา ขิปฺปาภิญฺญตาย ตาวเทว สพฺพาสเว เขเปตฺวา  สห ปฎิสมฺภิทาหิ อรหตฺตํ ปาปุณิฯ โส สํสารโสตํ ฉินฺทิตฺวา กตวฎฺฎปริยโนฺต อนฺติมเทหธโร หุตฺวา เอกูนวีสติยา ปจฺจเวกฺขณาสุ ปวตฺตาสุ ธมฺมตาย โจทิยมาโน ภควนฺตํ ปพฺพชฺชํ ยาจิฯ ‘‘ปริปุณฺณํ เต ปตฺตจีวร’’นฺติ ปุโฎฺฐ ‘‘น ปริปุณฺณ’’นฺติ อาหฯ อถ นํ สตฺถา ‘‘เตน หิ ปตฺตจีวรํ ปริเยสา’’ติ วตฺวา ปกฺกามิฯ เตน วุตฺตํ – ติฯ</p>


<p>โส กิร กสฺสปทสพลสฺส สาสเน วีสวสฺสสหสฺสานิ สมณธมฺมํ กโรโนฺต ‘‘ภิกฺขุนา นาม อตฺตนา ปจฺจเย ลภิตฺวา ยถาทานํ กโรเนฺตน อตฺตนาว ปริภุญฺชิตุํ วฎฺฎตี’’ติ เอกสฺส ภิกฺขุสฺสปิ ปเตฺตน วา จีวเรน วา สงฺคหํ นากาสิ, เตนสฺส เอหิภิกฺขุอุปสมฺปทาย อุปนิสฺสโย นาโหสิฯ เกจิ ปนาหุ – ‘‘โส กิร พุทฺธสุเญฺญ โลเก โจโร หุตฺวา ธนุกลาปํ สนฺนยฺหิตฺวา อรเญฺญ โจริกํ กโรโนฺต เอกํ ปเจฺจกพุทฺธํ ทิสฺวา ปตฺตจีวรโลเภน ตํ อุสุนา วิชฺฌิตฺวา ปตฺตจีวรํ คณฺหิ, เตนสฺส อิทฺธิมยปตฺตจีวรํ น อุปฺปชฺชิสฺสตีติ, สตฺถา ตํ ญตฺวา เอหิภิกฺขุภาเวน ปพฺพชฺชํ น อทาสี’’ติฯ ตมฺปิ ปตฺตจีวรปริเยสนํ จรมานํ เอกา เธนุ เวเคน อาปตนฺตี ปหริตฺวา ชีวิตกฺขยํ ปาเปสิฯ ตํ สนฺธาย วุตฺตํ ติฯ</p>


<p>ตตฺถ  ติ น จิรํ ปกฺกนฺตสฺส ภควโตฯ ติ เอกา ยกฺขินี ตรุณวจฺฉเธนุรูปาฯ ติ อภิภวิตฺวา มทฺทิตฺวาฯ ติ ปุริมสฺมิํ อตฺตภาเว ลทฺธาฆาตตาย ทิฎฺฐมเตฺตเนว  เวริจิตฺตํ อุปฺปาเทตฺวา สิเงฺคน ปหริตฺวา ชีวิตา โวโรเปสิฯ</p>


<p>สตฺถา ปิณฺฑาย จริตฺวา กตภตฺตกิโจฺจ สมฺพหุเลหิ ภิกฺขูหิ สทฺธิํ นครโต นิกฺขมโนฺต พาหิยสฺส สรีรํ สงฺการฎฺฐาเน ปติตํ ทิสฺวา ภิกฺขู อาณาเปสิ – ‘‘ภิกฺขเว, เอกสฺมิํ ฆรทฺวาเร ฐตฺวา มญฺจกํ อาหราเปตฺวา อิทํ สรีรํ นครโต นีหริตฺวา ฌาเปตฺวา ถูปํ กโรถา’’ติ, ภิกฺขู ตถา อกํสุฯ กตฺวา จ ปน วิหารํ คนฺตฺวา สตฺถารํ อุปสงฺกมิตฺวา อตฺตนา กตกิจฺจํ อาโรเจตฺวา ตสฺส อภิสมฺปรายํ ปุจฺฉิํสุฯ อถ เนสํ ภควา ตสฺส ปรินิพฺพุตภาวํ อาจิกฺขิฯ ภิกฺขู ‘‘ตุเมฺห, ภเนฺต, ‘พาหิโย ทารุจีริโย อรหตฺตํ ปโตฺต’ติ วทถ, กทา โส อรหตฺตํ ปโตฺต’’ติ  ปุจฺฉิํสุฯ ‘‘มม ธมฺมํ สุตกาเล’’ติ จ วุเตฺต ‘‘กทา ปนสฺส ตุเมฺหหิ ธโมฺม กถิโต’’ติ? ‘‘ปิณฺฑาย จรเนฺตน อเชฺชว อนฺตรวีถิยํ ฐตฺวา’’ติฯ ‘‘อปฺปมตฺตโก โส, ภเนฺต, ตุเมฺหหิ อนฺตรวีถิยํ ฐตฺวา กถิตธโมฺม, กถํ โส ตาวตเกน วิเสสํ นิพฺพเตฺตสี’’ติ? ‘‘กิํ, ภิกฺขเว, มม ธมฺมํ ‘อปฺปํ วา พหุํ วา’ติ ปมิณถ, อเนกานิ คาถาสหสฺสานิปิ อนตฺถสํหิตานิ น เสโยฺย, อตฺถนิสฺสิตํ ปน เอกมฺปิ คาถาปทํ เสโยฺย’’ติ ทเสฺสโนฺต –</p>


<p>
‘‘สหสฺสมปิ เจ คาถา, อนตฺถปทสญฺหิตา;  
  
เอกํ คาถาปทํ เสโยฺย, ยํ สุตฺวา อุปสมฺมตี’’ติฯ (ธ. ป. ๑๐๑) –  
</p>
  
<p>ธมฺมปเท อิมํ คาถํ วตฺวา ‘‘น เกวลํ โส ปรินิพฺพานมเตฺตน, อถ โข มม สาวกานํ ภิกฺขูนํ ขิปฺปาภิญฺญานํ อคฺคภาเวนปิ ปูชารโห’’ติ ทเสฺสโนฺต ‘‘เอตทคฺคํ, ภิกฺขเว, มม สาวกานํ ภิกฺขูนํ ขิปฺปาภิญฺญานํ, ยทิทํ พาหิโย ทารุจีริโย’’ติ (อ. นิ. ๑.๒๑๖) ตํ อายสฺมนฺตํ เอตทเคฺค ฐเปสิฯ ตํ  สนฺธาย วุตฺตํ – ติฯ</p>


<p>ตตฺถ นฺติ ภตฺตกิจฺจโต ปจฺฉาฯ ติ ปิณฺฑปาตปริเยสนโต ปฎินิวโตฺตฯ ปททฺวเยนาปิ กตภตฺตกิโจฺจติ วุตฺตํ โหติฯ ติ นครโต พหิ เนตฺวาฯ ติ ทหถฯ ติ อสฺส พาหิยสฺส สรีรธาตุโย คเหตฺวา เจติยญฺจ กโรถ ฯ ตตฺถ การณมาห – ติฯ ตสฺสโตฺถ – ยํ ตุเมฺห เสฎฺฐเฎฺฐน พฺรหฺมํ อธิสีลาทิปฎิปตฺติธมฺมํ สนฺทิฎฺฐํ จรถ, ตํ โส ตุเมฺหหิ สมานํ พฺรหฺมํ อจรีติ สพฺรหฺมจารี มรณกาลสฺส ปตฺติยาว กาลกโต, ตสฺมา ตํ มญฺจเกน นีหริตฺวา ฌาเปถ, ถูปญฺจสฺส กโรถาติฯ</p>


<p>ติ ปญฺจสุ คตีสุ ตสฺส กตมา คติ อุปปตฺติ ภวภูตา, ติ นิปฺผตฺติ, อริโย ปุถุชฺชโน วาติ กา นิฎฺฐาติ อโตฺถฯ ติ เปจฺจ ภวุปฺปตฺติ ภวนิโรโธ วาฯ กิญฺจาปิ ตสฺส ถูปกรณาณตฺติยาว ปรินิพฺพุตภาโว อตฺถโต ปกาสิโต โหติ, เย ปน ภิกฺขู ตตฺตเกน น ชานิํสุ, เต ‘‘ตสฺส กา คตี’’ติ  ปุจฺฉิํสุฯ ปากฎตรํ วา การาเปตุกามา ตถา ภควนฺตํ ปุจฺฉิํสุฯ</p>


<p>ติ อคฺคมคฺคปญฺญาย อธิคตตฺตา ปเณฺฑน อิโต คโต ปวโตฺตติ ปณฺฑิโตฯ ติ ปฎิปชฺชิฯ ติ โลกุตฺตรธมฺมสฺสฯ นฺติ สีลวิสุทฺธิอาทิปฎิปทาธมฺมํฯ อถ วา ติ นิพฺพานธมฺมสฺสฯ นฺติ อริยมคฺคผลธมฺมํฯ นฺติ ธมฺมเทสนาเหตุ น จ มํ วิเหเสสิ ยถานุสิฎฺฐํ ปฎิปนฺนตฺตาฯ โย หิ สตฺถุ สนฺติเก ธมฺมํ สุตฺวา กมฺมฎฺฐานํ วา คเหตฺวา ยถานุสิฎฺฐํ น ปฎิปชฺชติ, โส สตฺถารํ วิเหเสติ นามฯ ยํ สนฺธาย วุตฺตํ – ‘‘วิหิํสสญฺญี ปคุณํ น ภาสิํ, ธมฺมํ ปณีตํ มนุเชสุ พฺรเหฺม’’ติ (มหาว. ๙; ม. นิ. ๑.๒๘๓; ๒.๓๓๙)ฯ อถ วา นฺติ น จ อิมํ ธมฺมาธิกรณํฯ อิทํ วุตฺตํ โหติ – วฎฺฎทุกฺขโต นิยฺยานเหตุภูตํ อิมํ มม สาสนธมฺมํ สุปฺปฎิปนฺนตฺตา น วิเหเสติฯ ทุปฺปฎิปโนฺน หิ สาสนํ ภินฺทโนฺต สตฺถุ  ธมฺมสรีเร ปหารํ เทติ นามฯ อยํ ปน สมฺมาปฎิปตฺติํ มตฺถกํ ปาเปตฺวา อนุปาทิเสสาย นิพฺพานธาตุยา ปรินิพฺพายิฯ เตน วุตฺตํ – ติฯ</p>


<p>ติ เอตํ เถรสฺส พาหิยสฺส อนุปาทิเสสาย นิพฺพานธาตุยา ปรินิพฺพุตภาวํ, ตถา ปรินิพฺพุตานญฺจ ขีณาสวานํ คติยา ปจุรชเนหิ ทุพฺพิเญฺญยฺยภาวํ สพฺพาการโต วิทิตฺวาฯ นฺติ อิมํ อปฺปติฎฺฐิตปรินิพฺพานานุภาวทีปกํ อุทานํ อุทาเนสิฯ</p>


<p>ตตฺถ ติ ยสฺมิํ นิพฺพาเน อาโป จ น คาธติ, ปถวี จ เตโช จ วาโย จ น คาธติ, น ปติฎฺฐาติฯ กสฺมา? นิพฺพานสฺส อสงฺขตสภาวตฺตาฯ น หิ ตตฺถ สงฺขตธมฺมานํ เลโสปิ  สมฺภวติฯ ติ สุกฺกวณฺณตาย สุกฺกาติ ลทฺธนามา คหนกฺขตฺตตารกาฯ ติ น ภาสนฺติฯ ติ ตีสุ ทีเปสุ เอกสฺมิํ ขเณ อาโลกผรณสมโตฺถ อาทิโจฺจปิ อาภาวเสน น ทิพฺพติฯ ติ สติปิ ภาสุรภาเว กนฺตสีตลกิรโณ จโนฺทปิ ตสฺมิํ นิพฺพาเน อภาวโต เอว อตฺตโน ชุณฺหาวิภาสเนน น วิโรจติฯ ยทิ ตตฺถ จนฺทิมสูริยาทโย นตฺถิ, โลกนฺตโร วิย นิจฺจนฺธการเมว  ตํ ภเวยฺยาติ อาสงฺกํ สนฺธายาห ติฯ สติ หิ รูปาภาเว ตโม นาม น สิยาฯ</p>


<p>ติ จตุสจฺจมุนนโต โมนนฺติ ลทฺธนาเมน มคฺคญาเณน กายโมเนยฺยาทีหิ จ สมนฺนาคตตฺตา ‘‘มุนี’’ติ ลทฺธนาโม อริยสาวกพฺราหฺมโณ เตเนว โมนสงฺขาเตน ปฎิเวธญาเณน ยทา ยสฺมิํ กาเล อคฺคมคฺคกฺขเณ อตฺตนา สยเมว อนุสฺสวาทิเก ปหาย อตฺตปจฺจกฺขํ กตฺวา นิพฺพานํ เวทิ ปฎิวิชฺฌิฯ ‘‘อเวที’’ติปิ ปาโฐ, อญฺญาสีติ อโตฺถฯ ติ ติ ตสฺส นิพฺพานสฺส ชานนโต ปจฺฉาฯ ติ รูปธมฺมา, เตน ปญฺจโวการภโว เอกโวการภโว จ คหิโต โหติฯ ติ อรูปธมฺมา, เตน รูเปนามิสฺสีกโต  อรูปภโว คหิโต โหติฯ โส ‘‘จตุโวการภโว’’ติปิ วุจฺจติฯ ติ สพฺพตฺถ อุปฺปชฺชนกสุขทุกฺขโตปิ วฎฺฎโตฯ อถ วา ติ รูปโลกปฎิสนฺธิโตฯ ติ อรูปโลกปฎิสนฺธิโตฯ ติ กามาวจรปฎิสนฺธิโตฯ กามภโว หิ พฺยามิสฺสสุขทุโกฺขฯ เอวเมตสฺมา สกลโตปิ วฎฺฎโต อจฺจนฺตเมว มุจฺจตีติ คาถาทฺวเยนปิ ภควา ‘‘มยฺหํ ปุตฺตสฺส พาหิยสฺส เอวรูปา นิพฺพานคตี’’ติ ทเสฺสติฯ</p>

</p>

</p>





