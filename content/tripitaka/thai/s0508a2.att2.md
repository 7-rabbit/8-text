<h1>๖. ฉกฺกนิปาโต</h1>
<h3>๑. อุรุเวลกสฺสปเตฺถรคาถาวณฺณนา</h3>
<p>ฉกฺกนิปาเต   ติอาทิกา อายสฺมโต อุรุเวลกสฺสปเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต ปทุมุตฺตรสฺส ภควโต กาเล กุลเคเห นิพฺพตฺติตฺวา, วยปฺปโตฺต สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ มหาปริสานํ อคฺคฎฺฐาเน ฐเปนฺตํ ทิสฺวา, สยมฺปิ ตํ ฐานนฺตรํ ปเตฺถตฺวา มหาทานํ ทตฺวา ปณิธานมกาสิฯ ภควา จสฺส อนนฺตรายตํ ทิสฺวา, ‘‘อนาคเต โคตมพุทฺธสฺส สาสเน มหาปริสานํ อโคฺค ภวิสฺสตี’’ติ พฺยากาสิฯ</p>


<p>โส  ตตฺถ ยาวชีวํ ปุญฺญานิ กตฺวา ตโต จวิตฺวา เทวมนุเสฺสสุ สํสรโนฺต อิโต ทฺวานวุติกปฺปมตฺถเก ผุสฺสสฺส ภควโต เวมาติกกนิฎฺฐภาตา หุตฺวา นิพฺพตฺติฯ อเญฺญปิสฺส เทฺว กนิฎฺฐภาตโร อเหสุํฯ เต ตโยปิ พุทฺธปฺปมุขํ สงฺฆํ ปรมาย ปูชาย ปูเชตฺวา ยาวชีวํ กุสลํ กตฺวา เทวมนุเสฺสสุ สํสรโนฺต อมฺหากํ ภควโต นิพฺพตฺติโต ปุเรตรเมว พาราณสิยํ พฺราหฺมณกุเล ภาตโร หุตฺวา, อนุกฺกเมน นิพฺพตฺตา โคตฺตวเสน ตโยปิ กสฺสปา เอว นาม ชาตาฯ เต วยปฺปตฺตา ตโย เวเท อุคฺคณฺหิํสุฯ เตสํ เชฎฺฐภาติกสฺส ปญฺจ มาณวกสตานิ ปริวาโร, มชฺฌิมสฺส ตีณิ, กนิฎฺฐสฺส เทฺวฯ เต อตฺตโน คเนฺถ สารํ โอโลเกนฺตา ทิฎฺฐธมฺมิกเมว อตฺถํ ทิสฺวา ปพฺพชฺชํ โรเจสุํฯ เตสุ เชฎฺฐภาตา อตฺตโน ปริวาเรน สทฺธิํ อุรุเวลํ คนฺตฺวา อิสิปพฺพชฺชํ ปพฺพชิตฺวา  นาม ชาโต มหาคงฺคานทีวเงฺก ปพฺพชิโต  นาม ชาโต, คยาสีเส ปพฺพชิโต  นาม ชาโตฯ</p>


<p>เอวํ เตสุ อิสิปพฺพชฺชํ ปพฺพชิตฺวา ตตฺถ ตตฺถ วสเนฺตสุ พหูนํ ทิวสานํ อจฺจเยน อมฺหากํ โพธิสโตฺต มหาภินิกฺขมนํ นิกฺขมิตฺวา, ปฎิวิทฺธสพฺพญฺญุตญฺญาโณ อนุกฺกเมน ธมฺมจกฺกํ ปวเตฺตตฺวา, ปญฺจวคฺคิยเตฺถเร อรหเตฺต ปติฎฺฐาเปตฺวา ยสปฺปมุเข ปญฺจปญฺญาส สหายเก วิเนตฺวา สฎฺฐิ อรหเนฺต ‘‘จรถ, ภิกฺขเว, จาริก’’นฺติ วิสฺสเชฺชตฺวา, ภทฺทวคฺคิเย วิเนตฺวา อุรุเวลกสฺสปสฺส  วสนฎฺฐานํ คนฺตฺวา วสนตฺถาย อคฺยาคารํ ปวิสิตฺวา , ตตฺถ กตนาคทมนํ อาทิํ กตฺวา อฑฺฒุฑฺฒสหเสฺสหิ ปาฎิหาริเยหิ อุรุเวลกสฺสปํ สปริสํ วิเนตฺวา ปพฺพาเชสิฯ ตสฺส ปพฺพชิตภาวํ ญตฺวา อิตเรปิ เทฺว ภาตโร สปริสา อาคนฺตฺวา สตฺถุ สนฺติเก ปพฺพชิํสุฯ สเพฺพว เอหิภิกฺขู อิทฺธิมยปตฺตจีวรธรา อเหสุํฯ</p>


<p>สตฺถา ตํ สมณสหสฺสํ อาทาย คยาสีสํ คนฺตฺวา ปิฎฺฐิปาสาเณ นิสิโนฺน  สเพฺพ อรหเตฺต ปติฎฺฐาเปสิฯ เตน วุตฺตํ  (อป. เถร ๒.๕๔.๒๕๑-๒๙๕) –</p>


<p>
‘‘ปทุมุตฺตโร นาม ชิโน, สพฺพโลกวิทู มุนิ;  
  
อิโต สตสหสฺสมฺหิ, กเปฺป อุปฺปชฺชิ จกฺขุมาฯ  
</p>
  
<p>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</p>
  
<p>
‘‘อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</p>
  
<p>
‘‘เอวํ นิรากุลํ อาสิ, สุญฺญตํ ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</p>
  
<p>
‘‘รตนานฎฺฐปญฺญาสํ, อุคฺคโต โส มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</p>
  
<p>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</p>
  
<p>
‘‘ตทาหํ หํสวติยา, พฺราหฺมโณ สาธุสมฺมโต;  
  
อุเปจฺจ โลกปโชฺชตํ, อโสฺสสิํ ธมฺมเทสนํฯ  
</p>
  
<p>
‘‘ตทา มหาปริสติํ, มหาปริสสาวกํ;  
  
ฐเปนฺตํ เอตทคฺคมฺหิ, สุตฺวาน มุทิโต อหํฯ  
</p>
  
<p>
‘‘มหตา ปริวาเรน, นิมเนฺตตฺวา มหาชินํ;  
  
พฺราหฺมณานํ สหเสฺสน, สหทานมทาสหํฯ  
</p>
  
<p>
‘‘มหาทานํ ททิตฺวาน, อภิวาทิย นายกํ;  
  
เอกมนฺตํ ฐิโต หโฎฺฐ, อิทํ วจนมพฺรวิํฯ  
</p>
  
<p>
‘‘ตยิ  
สทฺธาย เม วีร, อธิการคุเณน จ;  
  
ปริสา มหตี โหตุ, นิพฺพตฺตสฺส ตหิํ ตหิํฯ  
</p>
  
<p>
‘‘ตทา  
อโวจ ปริสํ, คชคชฺชิตสุสฺสโร;  
  
กรวีกรุโต สตฺถา, เอตํ ปสฺสถ พฺราหฺมณํฯ  
</p>
  
<p>
‘‘เหมวณฺณํ มหาพาหุํ, กมลานนโลจนํ;  
  
อุทคฺคตนุชํ หฎฺฐํ, สทฺธวนฺตํ คุเณ มมฯ  
</p>
  
<p>
‘‘เอส ปตฺถยเต ฐานํ, สีหโฆสสฺส ภิกฺขุโน;  
  
อนาคตมฺหิ อทฺธาเน, ลจฺฉเส ตํ มโนรถํฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กสฺสโป นาม โคเตฺตน, เหสฺสติ สตฺถุ สาวโกฯ  
</p>
  
<p>
‘‘อิโต เทฺวนวุเต กเปฺป, อหุ สตฺถา อนุตฺตโร;  
  
อนูปโม อสทิโส, ผุโสฺส โลกคฺคนายโกฯ  
</p>
  
<p>
‘‘โส จ สพฺพํ ตมํ หนฺตฺวา, วิชเฎตฺวา มหาชฎํ;  
  
วสฺสเต อมตํ วุฎฺฐิํ, ตปฺปยโนฺต สเทวกํฯ  
</p>
  
<p>
‘‘ตทา หิ พาราณสิยํ, ราชาปจฺจา อหุมฺหเส;  
  
ภาตโรมฺห ตโย สเพฺพ, สํวิสฎฺฐาว ราชิโนฯ  
</p>
  
<p>
‘‘วีรงฺครูปา พลิโน, สงฺคาเม อปราชิตา;  
  
ตทา กุปิตปจฺจโนฺต, อเมฺห อาห มหีปติฯ  
</p>
  
<p>
‘‘เอถ คนฺตฺวาน ปจฺจนฺตํ, โสเธตฺวา อฎฺฎวีพลํ;  
  
เขมํ วิชิริตํ กตฺวา, ปุน เทถาติ ภาสถฯ  
</p>
  
<p>
‘‘ตโต  
มยํ อโวจุมฺห, ยทิ เทยฺยาสิ นายกํ;  
  
อุปฎฺฐานาย อมฺหากํ, สาธยิสฺสาม โว ตโตฯ  
</p>
  
<p>
‘‘ตโต มยํ ลทฺธวรา, ภูมิปาเลน เปสิตา;  
  
นิกฺขิตฺตสตฺถํ ปจฺจนฺตํ, กตฺวา ปุนรุเปจฺจ ตํฯ  
</p>
  
<p>
‘‘ยาจิตฺวา  
สตฺถุปฎฺฐานํ, ราชานํ โลกนายกํ;  
  
มุนิวีรํ ลภิตฺวาน, ยาวชีวํ ยชิมฺห ตํฯ  
</p>
  
<p>
‘‘มหคฺฆานิ จ วตฺถานิ, ปณีตานิ รสานิ จ;  
  
เสนาสนานิ รมฺมานิ, เภสชฺชานิ หิตานิ จฯ  
</p>
  
<p>
‘‘ทตฺวา สสงฺฆมุนิโน, ธเมฺมนุปฺปาทิตานิ โน;  
  
สีลวโนฺต การุณิกา, ภาวนายุตฺตมานสาฯ  
</p>
  
<p>
‘‘สทฺธา ปริจริตฺวาน, เมตฺตจิเตฺตน นายกํ;  
  
นิพฺพุเต ตมฺหิ โลกเคฺค, ปูชํ กตฺวา ยถาพลํฯ  
</p>
  
<p>
‘‘ตโต จุตา สนฺตุสิตํ, คตา ตตฺถ มหาสุขํ;  
  
อนุภูตา มยํ สเพฺพ, พุทฺธปูชายิทํ ผลํฯ  
</p>
  
<p>
‘‘มายากาโร ยถา รเงฺค, ทเสฺสสิ วิกติํ พหุํ;  
  
ตถา ภเว ภมโนฺตหํ, วิเทหาธิปตี อหุํฯ  
</p>
  
<p>
‘‘คุณาเจลสฺส วาเกฺยน, มิจฺฉาทิฎฺฐิคตาสโย;  
  
นรกํ มคฺคมารูโฬฺห, รุจาย มม ธีตุยาฯ  
</p>
  
<p>
‘‘โอวาทํ นาทิยิตฺวาน, พฺรหฺมุนา นารเทนหํ;  
  
พหุธา สํสิโต สโนฺต, ทิฎฺฐิํ หิตฺวาน ปาปิกํฯ  
</p>
  
<p>
‘‘ปูรยิตฺวา วิเสเสน, ทส กมฺมปถานิหํ;  
  
หิตฺวาน เทหมคมิํ, สคฺคํ สภวนํ ยถาฯ  
</p>
  
<p>
‘‘ปจฺฉิเม ภเว สมฺปเตฺต, พฺรหฺมพนฺธุ อโหสหํ;  
  
พาราณสิยํ ผีตายํ, ชาโต วิปฺปมหากุเลฯ  
</p>
  
<p>
‘‘มจฺจุพฺยาธิชราภีโต, โอคาเหตฺวา มหาวนํ;  
  
นิพฺพานํ ปทเมสโนฺต, ชฎิเลสุ ปริพฺพชิํฯ  
</p>
  
<p>
‘‘ตทา เทฺว ภาตโร มยฺหํ, ปพฺพชิํสุ มยา สห;  
  
อุรุเวลายํ มาเปตฺวา, อสฺสมํ นิวสิํ อหํฯ  
</p>
  
<p>
‘‘กสฺสโป นาม โคเตฺตน, อุรุเวลนิวาสิโก;  
  
ตโต เม อาสิ ปญฺญตฺติ, อุรุเวลกสฺสโป อิติฯ  
</p>
  
<p>
‘‘นทีสกาเส  
ภาตา เม, นทีกสฺสปสวฺหโย;  
  
อาสี สกาสนาเมน, คยายํ คยากสฺสโปฯ  
</p>
  
<p>
‘‘เทฺว สตานิ กนิฎฺฐสฺส, ตีณิ, มชฺฌสฺส ภาตุโน;  
  
มม ปญฺจ สตานูนา, สิสฺสา สเพฺพ มมานุคาฯ  
</p>
  
<p>
‘‘ตทา อุเปจฺจ มํ พุโทฺธ, กตฺวาน วิวิธานิ เม;  
  
ปาฎิหีรานิ โลกโคฺค, วิเนสิ นรสารถิฯ  
</p>
  
<p>
‘‘สหสฺสปริวาเรน, อโหสิํ เอหิภิกฺขุโก;  
  
เตเหว สห สเพฺพหิ, อรหตฺตมปาปุณิํฯ  
</p>
  
<p>
‘‘เต เจวเญฺญ จ พหโว, สิสฺสา มํ ปริวารยุํ;  
  
ภาสิตุญฺจ สมโตฺถหํ, ตโต มํ อิสิสตฺตโมฯ  
</p>
  
<p>
‘‘มหาปริสภาวสฺมิํ, เอตทเคฺค ฐเปสิ มํ;  
  
อโห พุเทฺธ กตํ การํ, สผลํ เม อชายถฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา สีหนาทํ นทโนฺต –</p>


<ol>
<li>
‘‘ทิสฺวาน  
ปาฎิหีรานิ, โคตมสฺส ยสสฺสิโน;  
  
น ตาวาหํ ปณิปติํ, อิสฺสามาเนน วญฺจิโตฯ  
</li>
  
<li>
‘‘มม สงฺกปฺปมญฺญาย, โจเทสิ นรสารถิ;  
  
ตโต เม อาสิ สํเวโค, อพฺภุโต โลมหํสโนฯ  
</li>
  
<li>
‘‘ปุเพฺพ  
ชฎิลภูตสฺส, ยา เม สิทฺธิ ปริตฺติกา;  
  
ตาหํ ตทา นิรากตฺวา, ปพฺพชิํ ชินสาสเนฯ  
</li>
  
<li>
‘‘ปุเพฺพ ยเญฺญน สนฺตุโฎฺฐ, กามธาตุปุรกฺขโต;  
  
ปจฺฉา ราคญฺจ โทสญฺจ, โมหญฺจาปิ สมูหนิํฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
อิทฺธิมา ปรจิตฺตญฺญู, ทิพฺพโสตญฺจ ปาปุณิํฯ  
</li>
  
<li>
‘‘ยสฺส  
จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโย’’ติฯ –  
</li>
  
<p>อิมา ฉ คาถา อภาสิฯ
</ol></p>


<p>ตตฺถ ติ นาคราชทมนาทีนิ อฑฺฒุฑฺฒสหสฺสานิ ปาฎิหาริยานิ ทิสฺวาฯ ‘‘ปาฎิหีรํ, ปาฎิเหรํ, ปาฎิหาริย’’นฺติ หิ อตฺถโต เอกํ, พฺยญฺชนเมว นานํฯ ติ ‘‘อิติปิ โส ภควา’’ติอาทินา สเทวเก โลเก ยถาภุจฺจํ ปตฺถฎกิตฺติสทฺทสฺสฯ นฺติ ยาว มํ ภควา ‘‘เนว โข ตฺวํ, กสฺสป, อรหา, นาปิ อรหตฺตมคฺคํ สมาปโนฺน, สาปิ เต ปฎิปทา นตฺถิ, ยาย ตฺวํ อรหา วา อสฺส, อรหตฺตมคฺคํ วา สมาปโนฺน’’ติ น ตเชฺชสิ, ตาว อหํ น ปณิปาตนํ อกาสิํฯ กิํการณา?  ‘‘อิมสฺส มยิ สาวกตฺตํ อุปคเต มม ลาภสกฺกาโร ปริหายิสฺสติ, อิมสฺส เอว วฑฺฒิสฺสตี’’ติ เอวํ ปรสมฺปตฺติอสหนลกฺขณาย อิสฺสาย เจว, ‘‘อหํ คณปาโมโกฺข พหุชนสมฺมโต’’ติ เอวํ อพฺภุนฺนติลกฺขเณน มาเนน จ วญฺจิโต, ปลมฺภิโต หุตฺวาติ อโตฺถฯ</p>


<p>ติ มยฺหํ มิจฺฉาสงฺกปฺปํ ชานิตฺวา, ยํ ยํ ภควา อุตฺตริ มนุสฺสธมฺมา อิทฺธิปาฎิหาริยํ ทเสฺสติ, ตํ ตํ ทิสฺวา ‘‘มหิทฺธิโก โข มหาสมโณ มหานุภาโว’’ติ จิเนฺตตฺวาปิ ‘‘น เตฺวว โข อรหา ยถา อห’’นฺติ เอวํ ปวตฺตํ มิจฺฉาวิตกฺกํ ชานโนฺตปิ ญาณปริปากํ อาคเมโนฺต อชฺฌุเปกฺขิตฺวา ปจฺฉา เนรญฺชราย มเชฺฌ สมนฺตโต อุทกํ อุสฺสาเรตฺวา เรณุหตาย ภูมิยา จงฺกมิตฺวา เตน อาภตนาวาย ฐิโต ตทาปิ ‘‘มหิทฺธิโก’’ติอาทิกํ จิเนฺตตฺวา ปุน ‘‘น เตฺวว โข อรหา ยถา อห’’นฺติ ปวตฺติตํ มิจฺฉาสงฺกปฺปํ ญตฺวาติ อโตฺถฯ ติ ตทา เม  ญาณปริปากํ ญตฺวา ‘‘เนว โข ตฺวํ อรหา’’ติอาทินา ปุริสทมฺมสารถิ สตฺถา มํ โจเทสิ นิคฺคณฺหิฯ ติ ตโต ยถาวุตฺตโจทนาเหตุ เอตฺตกํ กาลํ อภูตปุพฺพตาย  โลมหํสนวเสน ปวตฺติยา  ‘‘อนรหาว สมาโน ‘อรหา’ติ  มญฺญิ’’นฺติ  สโหตฺตโปฺป ญาณุปฺปาโท มยฺหํ อโหสิฯ</p>


<p>ติ  ตาปสภูตสฺสฯ ติ ลาภสกฺการสมิทฺธิฯ ติ อปฺปมตฺติกาฯ นฺติ ตํ อหํฯ ติ ภควโต โจทนาย สํเวคุปฺปตฺติกาเลฯ ติ อปเนตฺวา ฉเฑฺฑตฺวา, อนเปโกฺข หุตฺวาติ อโตฺถฯ ติ ภาวนามยอิทฺธี’’ติ วทนฺติฯ ตทยุตฺตํ ตทา ตสฺส อฌานลาภีภาวโตฯ ตถา หิ วุตฺตํ ‘‘กามธาตุปุรกฺขโต’’ติฯ</p>


<p>ติ ‘‘ยญฺญํ ยชิตฺวา สคฺคสุขํ อนุภวิสฺสามิ, อลเมตฺตาวตา’’ติ ยญฺญยชเนน สนฺตุโฎฺฐ นิฎฺฐิตกิจฺจสญฺญีฯ ติ กามสุคติํ อารพฺภ อุปฺปนฺนตโณฺห ยญฺญยชเนน กามโลกํ ปุรกฺขตฺวา ฐิโตฯ โส เจ ยโญฺญ ปาณาติปาตปฎิสํยุโตฺต โหติ, น เตน สุคติํ สกฺกา ลทฺธุํฯ น หิ อกุสลสฺส อิโฎฺฐ กโนฺต วิปาโก นิพฺพตฺตติฯ ยา ปน ตตฺถ ทานาทิกุสลเจตนา, ตาย สติ ปจฺจยสมวาเย สุคติํ คเจฺฉยฺยฯ ติ ตาปสปพฺพชฺชาโต ปจฺฉา สตฺถุ โอวาเทน ตาปสลทฺธิํ ปหาย จตุสจฺจกมฺมฎฺฐานานุโยคกาเลฯ นฺติ วิปสฺสนํ อุสฺสุกฺกาเปตฺวา มคฺคปฎิปาฎิยา ราคญฺจ โทสญฺจ โมหญฺจ อนวเสสโต สมุคฺฆาเตสิํฯ</p>


<p>ยสฺมา ปนายํ เถโร อริยมเคฺคน ราคาทโย สมูหนโนฺตเยว ฉฬภิโญฺญ อโหสิ, ตสฺมา ตํ อตฺตโน ฉฬภิญฺญภาวํ ทเสฺสโนฺต ติอาทิมาหฯ ตตฺถ ติ อตฺตโน ปเรสญฺจ ปุเพฺพนิวาสํ อตีตาสุ ชาตีสุ นิพฺพตฺตกฺขเนฺธ ขนฺธปฎิพเทฺธ จ ปุเพฺพนิวาสญาเณน หตฺถตเล อามลกํ วิย ปจฺจกฺขโต ชานามิ พุชฺฌามิฯ นฺติ ทิพฺพจกฺขุญาณํ วิโสธิตํ, ปกติจกฺขุนา อาปาถคตํ ปกติรูปํ วิย ทิพฺพํ มานุสมฺปิ ทูรํ ติโรฎฺฐิตํ อติสุขุมญฺจ รูปํ วิภาเวตุํ สมตฺถญาณํ ภาวนาย มยา วิสุทฺธํ กตฺวา ปฎิลทฺธนฺติ อโตฺถฯ ติ อธิฎฺฐานิทฺธิวิกุพฺพนิทฺธิอาทีหิ อิทฺธีหิ อิทฺธิมา, อิทฺธิวิธญาณลาภีติ อโตฺถฯ สราคาทิเภทสฺส ปเรสํ จิตฺตสฺส ชานนโต  เจโตปริยญาณลาภีติ วุตฺตํ โหติฯ นฺติ ทิพฺพโสตญาณญฺจ ปฎิลภิํฯ</p>


<p>  ติ โย สเพฺพสํ สํโยชนานํ ขยภูโต ขเยน  วา ลทฺธโพฺพ, โส สทโตฺถ ปรมโตฺถ จ มยา อริยมคฺคาธิคเมน อธิคโตติฯ เอวเมตาย คาถาย เถรสฺส อญฺญาพฺยากรณํ อโหสีติ เวทิตโพฺพฯ</p>

</p>


<h3>๒. เตกิจฺฉการิเตฺถรคาถาวณฺณนา</h3>
<p>  ติอาทิกา อายสฺมโต เตกิจฺฉการิเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกนวุเต กเปฺป วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปตฺวา เวชฺชสเตฺถ นิปฺผตฺติํ คโตฯ วิปสฺสิสฺส ภควโต อุปฎฺฐากํ อโสกํ นาม เถรํ พฺยาธิตํ อโรคมกาสิ, อเญฺญสญฺจ สตฺตานํ โรคาภิภูตานํ อนุกมฺปาย เภสชฺชํ สํวิทหิฯ</p>


<p>โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สุพุทฺธสฺส นาม พฺราหฺมณสฺส ปุโตฺต หุตฺวา นิพฺพตฺติฯ ตสฺส ติกิจฺฉเกหิ คพฺภกาเล ปริสฺสยํ อปหริตฺวา ปริปาลิตตาย ติ นามํ อกํสุฯ โส อตฺตโน กุลานุรูปานิ วิชฺชาฎฺฐานานิ สิปฺปานิ จ สิกฺขโนฺต วฑฺฒติฯ ตทา จาณโกฺก สุพุทฺธสฺส ปญฺญาเวยฺยตฺติยํ กิริยาสุ อุปายโกสลฺลญฺจ ทิสฺวา, ‘‘อยํ อิมสฺมิํ ราชกุเล ปติฎฺฐํ ลภโนฺต มํ อภิภเวยฺยา’’ติ อิสฺสาปกโต รญฺญา จนฺทคุเตฺตน ตํ พนฺธนาคาเร ขิปาเปสิฯ เตกิจฺฉการี ปิตุ พนฺธนาคารปฺปเวสนํ สุตฺวา ภีโต ปลายิตฺวา สาณวาสิเตฺถรสฺส สนฺติกํ คนฺตฺวา อตฺตโน สํเวคการณํ เถรสฺส กเถตฺวา ปพฺพชิตฺวา กมฺมฎฺฐานํ คเหตฺวา อโพฺภกาสิโก เนสชฺชิโก จ หุตฺวา วิหรติ, สีตุณฺหํ อคเณโนฺต  สมณธมฺมเมว กโรติ, วิเสสโต พฺรหฺมวิหารภาวนมนุยุญฺชติฯ ตํ ทิสฺวา มาโร ปาปิมา ‘‘น อิมสฺส มม วิสยํ อติกฺกมิตุํ ทสฺสามี’’ติ วิเกฺขปํ กาตุกาโม สสฺสานํ นิปฺผตฺติกาเล เขตฺตโคปกวเณฺณน เถรสฺส สนฺติกํ คนฺตฺวา ตํ นิปฺปเณฺฑโนฺต –</p>


<ol>
<li>
‘‘อติหิตา วีหิ, ขลคตา สาลี;  
  
น จ ลเภ ปิณฺฑํ, กถมหํ กสฺส’’นฺติฯ – อาห; ตํ สุตฺวา เถโร –  
</li>
  
<li>
‘‘พุทฺธมปฺปเมยฺยํ  
อนุสฺสร ปสโนฺน, ปีติยา ผุฎสรีโร โหหิสิ สตตมุทโคฺคฯ  
  
<li>
‘‘ธมฺมมปฺปเมยฺยํ  
…เป.… สตตมุทโคฺคฯ  
  
<li>
‘‘สงฺฆมปฺปเมยฺยํ…เป.… สตตมุทโคฺค’’ติฯ – อาห; ตํ สุตฺวา มาโร –  
  
<li>
‘‘อโพฺภกาเส วิหรสิ, สีตา เหมนฺติกา อิมา รโตฺย;  
  
มา สีเตน ปเรโต วิหญฺญิโตฺถ, ปวิส ตฺวํ วิหารํ ผุสิตคฺคฬ’’นฺติฯ –  
</li>
  
<p>อาหฯ อถ เถโร –
</ol></p>


<ol>
<li>
‘‘ผุสิสฺสํ จตโสฺส อปฺปมญฺญาโย, ตาหิ จ สุขิโต วิหริสฺสํ;  
  
นาหํ สีเตน วิหญฺญิสฺสํ, อนิญฺชิโต วิหรโนฺต’’ติฯ – อาห;  
</li>
  
<p>ตตฺถ ติ วีหโย โกฎฺฐาคารํ อติเนตฺวา ฐปิตา, ตตฺถ ปฎิสามิตา ขลโต วา ฆรํ อุปนีตาติ อโตฺถฯ วีหิคฺคหเณน เจตฺถ อิตรมฺปิ ธญฺญํ สงฺคณฺหาติฯ สาลี ปน เยภุเยฺยน วีหิโต  ปจฺฉา ปจฺจนฺตีติ อาหฯ ติ ขลํ ธญฺญกรณฎฺฐานํ คตา, ตตฺถ ราสิวเสน มทฺทนจาวนาทิวเสน ฐิตาติ อโตฺถฯ ปธานธญฺญภาวทสฺสนตฺถเญฺจตฺถ สาลีนํ วิสุํ คหณํ, อุภเยนปิ คาเม, คามโต พหิ จ ธญฺญํ ปริปุณฺณํ ฐิตนฺติ ทเสฺสติฯ นฺติ เอวํ สุลภธเญฺญ สุภิกฺขกาเล อหํ ปิณฺฑมตฺตมฺปิ น ลภามิฯ อิทานิ นฺติ อหํ กถํ กริสฺสามิ, กถํ ชีวิสฺสามีติ ปริหาสเกฬิํ อกาสิฯ
</ol></p>


<p>ตํ สุตฺวา เถโร ‘‘อยํ วราโก อตฺตนา อตฺตโน ปวตฺติํ มยฺหํ ปกาเสสิ, มยา ปน อตฺตนาว อตฺตา โอวทิตโพฺพ, น มยา กิญฺจิ กเถตพฺพ’’นฺติ วตฺถุตฺตยานุสฺสติยํ อตฺตานํ นิโยเชโนฺต นฺติอาทินา ติโสฺส คาถา อภาสิฯ ตตฺถ ติ สวาสนาย อวิชฺชานิทฺทาย อจฺจนฺตวิคเมน, พุทฺธิยา จ วิกสิตภาเวน พุทฺธํ ภควนฺตํ ปมาณกรานํ ราคาทิกิเลสานํ อภาวา อปริมาณคุณสมงฺคิตาย อปฺปเมยฺยปุญฺญเกฺขตฺตตาย จ อปฺปเมยฺยํฯ โอกปฺปนลกฺขเณน อภิปฺปสาเทน ปสโนฺน, ปสนฺนมานโส ‘‘อิติปิ โส ภควา อรหํ สมฺมาสมฺพุโทฺธ’’ติอาทินา (ม. นิ. ๑.๗๔; สํ. นิ. ๕.๙๙๗) อนุสฺสร อนุ อนุ พุทฺธารมฺมณํ สติํ ปวเตฺตหิ, ปีติยา ผุฎสรีโร โหหิสิฯ ติ อนุสฺสรโนฺตว ผรณลกฺขณาย ปีติยา สตตํ สพฺพทา ผุฎสรีโร ปีติสมุฎฺฐานปณีตรูเปหิ อโชฺฌตฺถฎสรีโร อุเพฺพคปีติยา  อุทโคฺค กายํ อุทคฺคํ กตฺวา อากาสํ ลงฺฆิตุํ สมโตฺถ จ ภเวยฺยาสิ, พุทฺธานุสฺสติยา พุทฺธารมฺมณํ อุฬารํ ปีติโสมนสฺสํ ปฎิสํเวเทยฺยาสิฯ ยโต สีตุเณฺหหิ วิย ชิฆจฺฉาปิปาสาหิปิ อนภิภูโต โหหิสีติ อโตฺถฯ</p>


<p>นฺติ  อริยํ โลกุตฺตรธมฺมํฯ นฺติ อริยํ ปรมตฺถสงฺฆํฯ เสสํ วุตฺตนยเมวฯ ติ ปเนตฺถ ‘‘สฺวากฺขาโต ภควตา ธโมฺม’’ติอาทินา ธมฺมํ, ‘‘สุปฺปฎิปโนฺน ภควโต สาวกสโงฺฆ’’ติอาทินา สงฺฆํ อนุสฺสราติ โยเชตพฺพํฯ</p>


<p>เอวํ เถเรน รตนตฺตยคุณานุสฺสรเณ นิโยชนวเสน อตฺตนิ โอวทิเต ปุน มาโร วิเวกวาสโต นํ วิเวเจตุกาโม หิเตสีภาวํ  วิย ทเสฺสโนฺต ติ ปญฺจมํ คาถมาหฯ ตสฺสโตฺถ – ตฺวํ, ภิกฺขุ,  เกนจิ อปฎิจฺฉเนฺน วิวฎงฺคเณ  อิริยาปเถ กเปฺปสิฯ  หิมปาตสมเย ปริยาปนฺนา อิมา สีตา รตฺติโย วตฺตนฺติฯ ตสฺมา สีเตน  อภิภูโต หุตฺวา  วิฆาตํ มา อาปชฺชิ มา กิลมิฯ  ปิหิตกวาฎํ เสนาสนํ ปวิส, เอวํ เต สุขวิหาโร ภวิสฺสตีติฯ</p>


<p>ตํ สุตฺวา เถโร ‘‘น มยฺหํ เสนาสนปริเยสนาย ปโยชนํ, เอเตฺถวาหํ สุขวิหารี’’ติ ทเสฺสโนฺต นฺติอาทินา ฉฎฺฐํ คาถมาหฯ ตตฺถ ติ อปฺปมาณโคจรตาย ‘‘อปฺปมญฺญา’’ติ ลทฺธโวหาเร จตฺตาโร พฺรหฺมวิหาเร ผุสิสฺสํ ผุสิสฺสามิ, กาเลน กาลํ สมาปชฺชิสฺสามิฯ นฺติ ตาหิ อปฺปมญฺญาหิ สุขิโต สญฺชาตสุโข หุตฺวา วิหริสฺสํ จตฺตาโรปิ อิริยาปเถ กเปฺปสฺสามีติฯ เตน มยฺหํ สพฺพกาเล สุขเมว, น ทุกฺขํฯ  อนฺตรฎฺฐเกปิ หิมปาตสมเย อหํ สีเตน น กิลมิสฺสามิ, ตสฺมา  จิตฺตสฺส อิญฺชิตการณานํ พฺยาปาทาทีนํ สุปฺปหีนตฺตา ปจฺจยุปฺปนฺนิญฺชนาย จ อภาวโต สมาปตฺติสุเขเนว สุขิโต วิหริสฺสามีติฯ เอวํ เถโร อิมํ คาถํ วทโนฺตเยว วิปสฺสนํ วเฑฺฒตฺวา อรหตฺตํ สจฺฉากาสิฯ เตน วุตฺตํ  (อป. เถร ๑.๑๘.๓๙-๔๔) –</p>


<p>
‘‘นคเร พนฺธุมติยา, เวโชฺช อาสิํ สุสิกฺขิโต;  
  
อาตุรานํ สทุกฺขานํ, มหาชนสุขาวโหฯ  
</p>
  
<p>
‘‘พฺยาธิตํ สมณํ ทิสฺวา, สีลวนฺตํ มหาชุติํ;  
  
ปสนฺนจิโตฺต สุมโน, เภสชฺชมททิํ ตทาฯ  
</p>
  
<p>
‘‘อโรโค อาสิ เตเนว, สมโณ สํวุตินฺทฺริโย;  
  
อโสโก นาม นาเมน, อุปฎฺฐาโก วิปสฺสิโนฯ  
</p>
  
<p>
‘‘เอกนวุติโต กเปฺป, ยํ โอสธมทาสหํ;  
  
ทุคฺคติํ นาภิชานามิ, เภสชฺชสฺส อิทํ ผลํฯ  
</p>
  
<p>
‘‘อิโต  
จ อฎฺฐเม กเปฺป, สโพฺพสธสนามโก;  
  
สตฺตรตนสมฺปโนฺน, จกฺกวตฺตี มหปฺผโลฯ  
</p>
  
<p>
‘‘กิเลสา  
ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>เอตฺถ จ พินฺทุสารรโญฺญ กาเล อิมสฺส เถรสฺส อุปฺปนฺนตฺตา ตติยสงฺคีติยํ อิมา คาถา สงฺคีตาติ เวทิตพฺพาฯ</p>

</p>


<h3>๓. มหานาคเตฺถรคาถาวณฺณนา</h3>
<p>ติอาทิกา อายสฺมโต มหานาคเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต กกุสนฺธสฺส ภควโต กาเล  กุลเคเห นิพฺพตฺติตฺวา วิญฺญุตํ ปโตฺต เอกทิวสํ กกุสนฺธํ ภควนฺตํ อรญฺญํ อโชฺฌคาเหตฺวา อญฺญตรสฺมิํ รุกฺขมูเล ฌานสุเขน นิสินฺนํ ทิสฺวา ปสนฺนมานโส ตสฺส ทาฬิมผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาเกเต มธุวาเสฎฺฐสฺส นาม พฺราหฺมณสฺส ปุโตฺต หุตฺวา นิพฺพตฺติ, ติสฺส นามํ อโหสิฯ โส วิญฺญุตํ ปโตฺต ภควติ สาเกเต อญฺชนวเน วิหรเนฺต อายสฺมโต ควมฺปติเตฺถรสฺส ปาฎิหาริยํ ทิสฺวา ปฎิลทฺธสโทฺธ เถรเสฺสว สนฺติเก ปพฺพชิตฺวา ตโสฺสวาเท ฐตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๕.๑-๗) –</p>


<p>
‘‘กกุสโนฺธ มหาวีโร, สพฺพธมฺมาน ปารคู;  
  
คณมฺหา วูปกโฎฺฐ โส, อคมาสิ วนนฺตรํฯ  
</p>
  
<p>
‘‘พีชมิญฺชํ คเหตฺวาน, ลตาย อาวุณิํ อหํ;  
  
ภควา ตมฺหิ สมเย, ฌายเต ปพฺพตนฺตเรฯ  
</p>
  
<p>
‘‘ทิสฺวานหํ เทวเทวํ, วิปฺปสเนฺนน เจตสา;  
  
ทกฺขิเณยฺยสฺส วีรสฺส, พีชมิญฺชมทาสหํฯ  
</p>
  
<p>
‘‘อิมสฺมิํเยว  
กปฺปมฺหิ, ยํ มิญฺชมททิํ ตทา;  
  
ทุคฺคติํ นาภิชานามิ, พีชมิญฺชสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา วิมุตฺติสุเขน วิหรโนฺต เถโร ฉพฺพคฺคิเย ภิกฺขู สพฺรหฺมจารีสุ คารวํ อกตฺวา วิหรเนฺต ทิสฺวา เตสํ โอวาททานวเสน –</p>


<ol>
<li>
‘‘ยสฺส  
สพฺรหฺมจารีสุ, คารโว นูปลพฺภติ;  
  
ปริหายติ สทฺธมฺมา, มโจฺฉ อโปฺปทเก ยถาฯ  
</li>
  
<li>
‘‘ยสฺส สพฺรหฺมจารีสุ, คารโว นูปลพฺภติ;  
  
น วิรูหติ สทฺธเมฺม, เขเตฺต พีชํว ปูติกํฯ  
</li>
  
<li>
‘‘ยสฺส สพฺรหฺมจารีสุ, คารโว นูปลพฺภติ;  
  
อารกา โหติ นิพฺพานา, ธมฺมราชสฺส สาสเนฯ  
</li>
  
<li>
‘‘ยสฺส สพฺรหฺมจารีสุ, คารโว อุปลพฺภติ;  
  
น วิหายติ สทฺธมฺมา, มโจฺฉ พโวฺหทเก ยถาฯ  
</li>
  
<li>
‘‘ยสฺส สพฺรหฺมจารีสุ, คารโว อุปลพฺภติ;  
  
โส วิรูหติ สทฺธเมฺม, เขเตฺต พีชํว ภทฺทกํฯ  
</li>
  
<li>
‘‘ยสฺส สพฺรหฺมจารีสุ, คารโว อุปลพฺภติ;  
  
สนฺติเก โหติ นิพฺพานํ, ธมฺมราชสฺส สาสเน’’ติฯ –  
</li>
  
<p>อิมา ฉ คาถา อภาสิฯ
</ol></p>


<p>ตตฺถ ติ สมานํ พฺรหฺมํ สีลาทิธมฺมํ จรนฺตีติ สพฺรหฺมจาริโน, สีลทิฎฺฐิสามญฺญคตา สหธมฺมิกา, เตสุฯ ติ ครุภาโว สีลาทิคุณนิมิตฺตํ ครุกรณํฯ ติ น วิชฺชติ น ปวตฺตติ, น อุปติฎฺฐตีติ อโตฺถฯ ติ กิเลสานํ นิพฺพาปนโต กิเลสกฺขยาติ อโตฺถฯ ติ สตฺถุโนฯ สตฺถา หิ สเทวกํ โลกํ ยถารหํ โลกิยโลกุตฺตเรน ธเมฺมน รเญฺชติ โตเสตีติ ฯ เอตฺถ จ ‘‘ธมฺมราชสฺส สาสเน’’ติ อิมินา นิพฺพานํ นาม ธมฺมราชเสฺสว สาสเน , น อญฺญตฺถฯ ตตฺถ โย สพฺรหฺมจารีสุ  คารวรหิโต, โส ยถา นิพฺพานา อารกา โหติ, ตถา ธมฺมราชสฺส สาสนโตปิ อารกา โหตีติ ทเสฺสติฯ ติ พหุอุทเกฯ นฺติ นิพฺพานํ ตสฺส สนฺติเก สมีเป เอว โหติฯ เสสํ วุตฺตนยเมวฯ อิมา เอว จ เถรสฺส อญฺญาพฺยากรณคาถา อเหสุํฯ</p>

</p>


<h3>๔. กุลฺลเตฺถรคาถาวณฺณนา</h3>
<p>นฺติอาทิกา อายสฺมโต กุลฺลเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ  กตาธิกาโร ตตฺถ ตตฺถ ภเว ปุญฺญานิ อุปจินโนฺต อิมสฺมิํ พุทฺธุปฺปาเท สาวตฺถิยํ กุฎุมฺพิยกุเล นิพฺพตฺติตฺวา ติ ลทฺธนาโม วิญฺญุตํ ปโตฺต สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิฯ โส จ ราคจริตตฺตา ติพฺพราคชาติโก โหติฯ เตนสฺส อภิกฺขณํ กิเลสา จิตฺตํ ปริยาทาย ติฎฺฐนฺติฯ อถสฺส สตฺถา จิตฺตาจารํ ญตฺวา อสุภกมฺมฎฺฐานํ ทตฺวา, ‘‘กุลฺล, ตยา อภิณฺหํ สุสาเน จาริกา จริตพฺพา’’ติ อาหฯ โส สุสานํ ปวิสิตฺวา อุทฺธุมาตกาทีนิ ตานิ ตานิ อสุภานิ ทิสฺวา ตํ มุหุตฺตํ อสุภมนสิการํ อุปฺปาเทตฺวา สุสานโต นิกฺขนฺตมโตฺตว กามราเคน อภิภุยฺยติฯ ปุน ภควา ตสฺส ตํ ปวตฺติํ ญตฺวา เอกทิวสํ ตสฺส สุสานฎฺฐานํ คตกาเล เอกํ ตรุณิตฺถิรูปํ อธุนา มตํ อวินฎฺฐจฺฉวิํ นิมฺมินิตฺวา ทเสฺสติฯ ตสฺส ตํ ทิฎฺฐมตฺตสฺส ชีวมานวิสภาควตฺถุสฺมิํ วิย สหสา ราโค อุปฺปชฺชติฯ อถ นํ สตฺถา ตสฺส เปกฺขนฺตเสฺสว นวหิ วณมุเขหิ ปคฺฆรมานาสุจิํ กิมิกุลากุลํ อติวิย พีภจฺฉํ ทุคฺคนฺธํ เชคุจฺฉํ ปฎิกฺกูลํ กตฺวา ทเสฺสสิฯ โส ตํ เปกฺขโนฺต วิรตฺตจิโตฺต หุตฺวา อฎฺฐาสิฯ อถสฺส ภควา โอภาสํ ผริตฺวา สติํ ชเนโนฺต –</p>


<p>
‘‘อาตุรํ อสุจิํ ปูติํ, ปสฺส กุลฺล สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภินนฺทิต’’นฺติฯ –  
</p>
  
<p>อาห ฯ ตํ สุตฺวา เถโร สมฺมเทว สรีรสภาวํ อุปธาเรโนฺต อสุภสญฺญํ ปฎิลภิตฺวา ตตฺถ ปฐมํ ฌานํ นิพฺพเตฺตตฺวา ตํ ปาทกํ กตฺวา วิปสฺสนํ วเฑฺฒตฺวา อรหตฺตํ ปาปุณิตฺวา อตฺตโน ปฎิปตฺติํ ปจฺจเวกฺขิตฺวา –</p>


<ol>
<li>
‘‘กุโลฺล  
สิวถิกํ คนฺตฺวา, อทฺทส อิตฺถิมุชฺฌิตํ;  
  
อปวิทฺธํ สุสานสฺมิํ, ขชฺชนฺติํ กิมิหี ผุฎํฯ  
</li>
  
<li>
‘‘อาตุรํ…เป.… พาลานํ อภินนฺทิตํฯ  
  
<li>
‘‘ธมฺมาทาสํ คเหตฺวาน, ญาณทสฺสนปตฺติยา;  
  
ปจฺจเวกฺขิํ อิมํ กายํ, ตุจฺฉํ สนฺตรพาหิรํฯ  
</li>
  
<li>
‘‘ยถา อิทํ ตถา เอตํ, ยถา เอตํ ตถา อิทํ;  
  
ยถา อโธ ตถา อุทฺธํ, ยถา อุทฺธํ ตถา อโธฯ  
</li>
  
<li>
‘‘ยถา ทิวา ตถา รตฺติํ, ยถา รตฺติํ ตถา ทิวา;  
  
ยถา ปุเร ตถา ปจฺฉา, ยถา ปจฺฉา ตถา ปุเรฯ  
</li>
  
<li>
‘‘ปญฺจงฺคิเกน ตุริเยน, น รตี โหติ ตาทิสี;  
  
ยถา เอกคฺคจิตฺตสฺส, สมฺมา ธมฺมํ วิปสฺสโต’’ติฯ –  
</li>
  
<p>อุทานวเสน อิมา คาถา อภาสิฯ
</ol></p>


<p>ตตฺถ  ติ อตฺตานเมว เถโร ปรํ วิย กตฺวา วทติฯ</p>


<p>นฺติ นานปฺปกาเรหิ ทุเกฺขหิ อภิณฺหํ ปฎิปีฬิตํฯ นฺติ สุจิรหิตํ เชคุจฺฉํ ปฎิกฺกูลํฯ นฺติ ทุคฺคนฺธํฯ ติ สภาวโต โอโลเกหิฯ ติ โอวาทกาเล ภควา เถรํ อาลปติฯ อุทานกาเล ปน เถโร สยเมว อตฺตานํ วทติฯ นฺติ สรีรํฯ นฺติ อุทฺธํ วณมุเขหิ อสุจิํ สวนฺตํฯ นฺติ อโธ วณมุเขหิ สมนฺตโต จ อสุจิํ สวนฺตํฯ นฺติ พาเลหิ อนฺธปุถุชฺชเนหิ ทิฎฺฐิตณฺหาภินนฺทนาหิ ‘‘อหํ มม’’นฺติ อภินิวิสฺส นนฺทิตํฯ</p>


<p>นฺติ ธมฺมมยํ อาทาสํฯ ยถา หิ สตฺตา อทาเสน อตฺตโน มุเข กาเย วา คุณโทเส ปสฺสนฺติ, เอวํ โยคาวจโร เยน อตฺตภาเว  สํกิเลสโวทานธเมฺม ยาถาวโต ปสฺสติ, ตํ วิปสฺสนาญาณํ อิธ ‘‘ธมฺมาทาส’’นฺติ วุตฺตํฯ ตํ ญาณทสฺสนสฺส มคฺคญาณสงฺขาตสฺส ธมฺมจกฺขุสฺส อธิคมาย อตฺตโน สนฺตาเน อุปฺปาเทตฺวาฯ นฺติ อิมํ กรชกายํ นิจฺจสาราทิวิรหโต  อตฺตปรสนฺตานานํ วิภาคโต  ญาณจกฺขุนา ปติอเวกฺขิํ ปสฺสิํฯ</p>


<p>ยถา ปน ปจฺจเวกฺขิํ, ตํ ทเสฺสตุํ นฺติอาทิ วุตฺตํฯ ตตฺถ นฺติ ยถา อิทํ มยฺหํ สรีรสงฺขาตํ อสุภํ อายุอุสฺมาวิญฺญาณานํ อนปคมา นานาวิธํ มาโยปมํ กิริยํ ทเสฺสติ, ตถาว เอตํ มตสรีรํ ปุเพฺพ เตสํ ธมฺมานํ อนปคมา อโหสิฯ ยถา เอตํ เอตรหิ มตสรีรํ เตสํ ธมฺมานํ อปคมา น กิญฺจิ กิริยํ ทเสฺสติ, ตถา อิทํ มม สรีรมฺปิ เตสํ ธมฺมานํ อปคมา นสฺสเตวาติฯ ยถา จ อิทํ มม สรีรํ เอตรหิ สุสาเน น มตํ น สยิตํ, น อุทฺธุมาตกาทิภาวํ อุปคตํ, ตถา เอตํ เอตรหิ มตสรีรมฺปิ ปุเพฺพ  อโหสิฯ ยถา ปเนตํ เอตรหิ มตสรีรํ สุสาเน สยิตํ อุทฺธุมาตกาทิภาวํ อุปคตํ, ตถา อิทํ มม สรีรมฺปิ ภวิสฺสติฯ อถ วา ยถา อิทํ มม สรีรํ อสุจิ ทุคฺคนฺธํ เชคุจฺฉํ ปฎิกฺกูลํ อนิจฺจํ ทุกฺขํ อนตฺตา, ตถา เอตํ มตสรีรมฺปิฯ ยถา วา เอตํ มตสรีรํ อสุจิอาทิสภาวเญฺจว อนิจฺจาทิสภาวญฺจ, ตถา อิทํ มม สรีรมฺปิฯ นฺติ ยถา นาภิโต อโธ เหฎฺฐา อยํ กาโย อสุจิ ทุคฺคโนฺธ เชคุโจฺฉ ปฎิกฺกูโล อนิโจฺจ ทุโกฺข อนตฺตา จ, ตถา อุทฺธํ นาภิโต อุปริ อสุจิอาทิสภาโว จฯ ติ ยถา จ นาภิโต, อุทฺธํ อสุจิอาทิสภาโว, ตถา อโธ นาภิโต เหฎฺฐาปิฯ</p>


<p>  นฺติ ยถา อยํ กาโย ทิวา ‘‘อกฺขิมฺหา อกฺขิคูถโก’’ติอาทินา (สุ. นิ. ๑๙๙) อสุจิ ปคฺฆรติ, ตถา รตฺติมฺปิฯ ติ ยถา จ รตฺติํ อยํ กาโย อสุจิ ปคฺฆรติ, ตถา ทิวาปิ, นยิมสฺส กาลวิภาเคน อญฺญถาภาโวติ อโตฺถฯ ติ ยถา อยํ กาโย ปุเร ปุเพฺพ ตรุณกาเล อสุจิ ทุคฺคโนฺธ เชคุโจฺฉ ปฎิกฺกูโล, ตถา จ ปจฺฉา ชิณฺณกาเลฯ ยถา จ ปจฺฉา ชิณฺณกาเล อสุจิอาทิสภาโว, ตถา ปุเร ตรุณกาเลปิ ฯ ยถา วา ปุเร อตีตกาเล สวิญฺญาณกาเล อสุจิอาทิสภาโว จ อนิจฺจาทิสภาโว จ, ตถา ปจฺฉา อนาคตกาเล อวิญฺญาณกาเลติ เอวเมฺปตฺถ อโตฺถ เวทิตโพฺพฯ</p>


<p>ติ ‘‘อาตตํ วิตตํ อาตตวิตตํ ฆนํ สุสีร’’นฺติ เอวํ ปญฺจงฺคิเกน ปญฺจหิ อเงฺคหิ สมนฺนาคเตน ตุริเยน ปริจริยมานสฺส กามสุขสมงฺคิโน อิสฺสรชนสฺส  ตถารูปา  สุขสฺสาโท น โหติฯ ติ สมถวิปสฺสนํ ยุคนทฺธํ กตฺวา อินฺทฺริยานํ เอกรสภาเวน วีถิปฎิปนฺนาย วิปสฺสนาย ขนฺธานํ อุทยพฺพยํ ปสฺสนฺตสฺส โยคาวจรสฺส ยาทิสา ธมฺมรติ, ตสฺสา กลมฺปิ กามรติ น อุเปตีติฯ วุตฺตเญฺหตํ ภควตา –</p>


<p>
‘‘ยโต ยโต สมฺมสติ, ขนฺธานํ อุทยพฺพยํ;  
  
ลภตี ปีติปาโมชฺชํ, อมตํ ตํ วิชานต’’นฺติฯ (ธ. ป. ๓๗๔);  
</p>
  
<p>อิมา เอว จ เถรสฺส อญฺญาพฺยากรณคาถาปิ อเหสุํฯ</p>

</p>


<h3>๕. มาลุกฺยปุตฺตเตฺถรคาถาวณฺณนา</h3>
<p>ติอาทิกา  อายสฺมโต มาลุกฺยปุตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท สาวตฺถิยํ โกสลรโญฺญ อคฺคาสนิกสฺส ปุโตฺต หุตฺวา นิพฺพตฺติฯ ตสฺส มาตา มาลุกฺยา นาม, ตสฺสา วเสน เตฺวว ปญฺญายิตฺถฯ โส วยปฺปโตฺต นิสฺสรณชฺฌาสยตาย ฆราวาสํ ปหาย ปริพฺพาชกปพฺพชฺชํ  ปพฺพชิตฺวา วิจรโนฺต สตฺถุ สนฺติเก ธมฺมํ สุตฺวา สาสเน ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว ฉฬภิโญฺญ อโหสิฯ โส ญาตีสุ อนุกมฺปาย ญาติกุลํ อคมาสิฯ ตํ ญาตกา ปณีเตน ขาทนีเยน โภชนีเยน ปริวิสิตฺวา ธเนน ปโลเภตุกามา มหนฺตํ ธนราสิํ  ปุรโต อุปฎฺฐเปตฺวา ‘‘อิทํ ธนํ ตว สนฺตกํ, วิพฺภมิตฺวา อิมินา ธเนน ปุตฺตทารํ ปฎิชคฺคโนฺต ปุญฺญานิ กโรหี’’ติ ยาจิํสุฯ เถโร เตสํ อชฺฌาสยํ วิปริวเตฺตโนฺต อากาเส ฐตฺวา –</p>


<ol>
<li>
‘‘มนุชสฺส ปมตฺตจาริโน, ตณฺหา วฑฺฒติ มาลุวา วิย;  
  
โส ปฺลวตี หุรา หุรํ, ผลมิจฺฉํว วนสฺมิ วานโรฯ  
</li>
  
<li>
‘‘ยํ เอสา สหเต ชมฺมี, ตณฺหา โลเก วิสตฺติกา;  
  
โสกา ตสฺส ปวฑฺฒนฺติ, อภิวฎฺฐํว พีรณํฯ  
</li>
  
<li>
‘‘โย เจตํ สหเต ชมฺมิํ, ตณฺหํ โลเก ทุรจฺจยํ;  
  
โสกา ตมฺหา ปปตนฺติ, อุทพินฺทูว โปกฺขราฯ  
</li>
  
<li>
‘‘ตํ โว วทามิ ภทฺทํ โว, ยาวเนฺตตฺถ สมาคตา;  
  
ตณฺหาย มูลํ ขณถ, อุสีรโตฺถว พีรณํ;  
  
มา โว นฬํว โสโตว, มาโร ภญฺชิ ปุนปฺปุนํฯ  
</li>
  
<li>
‘‘กโรถ พุทฺธวจนํ, ขโณ โว มา อุปจฺจคา;  
  
ขณาตีตา หิ โสจนฺติ, นิรยมฺหิ สมปฺปิตาฯ  
</li>
  
<li>
‘‘ปมาโท รโช ปมาโท, ปมาทานุปติโต รโช;  
  
อปฺปมาเทน วิชฺชาย, อพฺพเห สลฺลมตฺตโน’’ติฯ –  
</li>
  
<p>อิมาหิ ฉหิ คาถาหิ ธมฺมํ เทเสติฯ
</ol></p>


<p>ตตฺถ ติ สตฺตสฺสฯ ติ สติโวสฺสคฺคลกฺขเณน ปมาเทน ปมตฺตจาริสฺส, เนว ฌานํ, น วิปสฺสนา , น มคฺคผลานิ วฑฺฒนฺติฯ ยถา ปน รุกฺขํ สํสิพฺพนฺตี ปริโยนนฺธนฺตี ตสฺส วินาสาย มาลุวา ลตา วฑฺฒติ, เอวมสฺส ฉ ทฺวารานิ นิสฺสาย รูปาทีสุ ปุนปฺปุนํ อุปฺปชฺชมานา ตณฺหา วฑฺฒติฯ วฑฺฒมานาว ยถา มาลุวา ลตา อตฺตโน อปสฺสยภูตํ รุกฺขํ อโชฺฌตฺถริตฺวา ปาเตติ, เอวํ ตณฺหาวสิกํ ปุคฺคลํ อปาเย นิปาเตติฯ ติ โส ตณฺหาวสิโก ปุคฺคโล อปราปรํ ภวาภเว อุปฺลวติ ธาวติฯ ยถา กิํ?  ยถา รุกฺขผลํ อิจฺฉโนฺต วานโร วนสฺมิํ ธาวโนฺต รุกฺขสฺส เอกํ สาขํ คณฺหาติ, ตํ มุญฺจิตฺวา อญฺญํ คณฺหาติ, ตํ มุญฺจิตฺวา อญฺญนฺติ ‘‘สาขํ  อลภิตฺวา นิสิโนฺน’’ติ วตฺตพฺพตํ  นาปชฺชติ; เอวเมว ตณฺหาวสิโก ปุคฺคโล หุรา หุรํ ธาวโนฺต ‘‘อารมฺมณํ อลภิตฺวา ตณฺหาย อปฺปวตฺติํ ปโตฺต’’ติ วตฺตพฺพตํ นาปชฺชติฯ</p>


<p>นฺติ ยํ ปุคฺคลํฯ เอสา ลามกภาเวน  วิสาหารตาย วิสมูลตาย วิสผลตาย วิสปริโภคตาย รูปาทีสุ วิสตฺตตาย อาสตฺตตาย จ ติ สงฺขํ คตา ฉทฺวาริกา ตณฺหา  อภิภวติ ตสฺส ปุคฺคลสฺสฯ ยถา นาม วเน ปุนปฺปุนํ วสฺสเนฺต เทเว อภิวฎฺฐํ  พีรณติณํ วฑฺฒติ, เอวํ วฎฺฎมูลกา โสกา อภิวฑฺฒนฺติ วุทฺธิํ อาปชฺชนฺตีติ อโตฺถฯ</p>


<p>นฺติ โย ปน ปุคฺคโล เอวํ วุตฺตปฺปการํ อติกฺกมิตุํ ปชหิตุํ ทุกฺกรตาย ทุรจฺจยํ ตณฺหํ  อภิภวติ, ตมฺหา ปุคฺคลา วฎฺฎมูลกา โสกา ปปตนฺติฯ ยถา นาม โปกฺขเร ปทุมปเตฺต ปติตํ อุทพินฺทุ น ปติฎฺฐาติ, เอวํ น ปติฎฺฐหนฺตีติ อโตฺถฯ</p>


<p>ติ เตน การเณน อหํ ตุเมฺห วทามิฯ ติ ภทฺทํ ตุมฺหากํ โหตุ, มา ตณฺหํ อนุวตฺตปุคฺคโล วิย วิภวํ อนตฺถํ ปาปุณาถาติ อโตฺถฯ ติ อิมสฺมิํ ฐาเน ยตฺตกา สนฺนิปติตา, ตตฺตกาฯ กิํ วทสีติ เจ?  อิมิสฺสา ฉทฺวาริกตณฺหาย มูลํ การณํ อวิชฺชาทิกิเลสคฺคหนํ อรหตฺตมคฺคญาณกุทาเลน ขณถ สมุจฺฉินฺทถฯ กิํ วิยาติ?  ยถา อุสีเรน อตฺถิโก ปุริโส มหเนฺตน กุทาเลน พีรณาปรนามํ อุสีรํ นาม ติณํ ขณติ, เอวมสฺส มูลํ ขณถาติ อโตฺถฯ นฺติ ตุเมฺห นทีตีเร ชาตํ นฬํ มหาเวเคน อาคโต นทีโสโต วิย กิเลสมาโร มจฺจุมาโร เทวปุตฺตมาโร จ ปุนปฺปุนํ มา ภญฺชีติ อโตฺถฯ</p>


<p>ตสฺมา  ‘‘ฌายถ, ภิกฺขเว, มา ปมาทตฺถา’’ติอาทินา (ม. นิ. ๑.๒๑๕) วุตฺตํ พุทฺธสฺส ภควโต วจนํ กโรถ, ยถานุสิฎฺฐํ ปฎิปตฺติยา สมฺปาเทถฯ   ติ โย หิ พุทฺธวจนํ น กโรติ, ตํ  ปุคฺคลํ อยํ พุทฺธุปฺปาทกฺขโณ ปติรูปเทสวาเส อุปฺปตฺติกฺขโณ สมฺมทิฎฺฐิยา ปฎิลทฺธกฺขโณ ฉนฺนํ อายตนานํ อเวกลฺลกฺขโณติ สโพฺพปิ ขโณ อติกฺกมติ, โส ขโณ มา ตุเมฺห อติกฺกมตุฯ ติ เย หิ ตํ ขณํ อตีตา, เย วา ปุคฺคเล โส ขโณ อตีโต, เต  ตตฺถ นิพฺพตฺตา จิรกาลํ โสจนฺติฯ</p>


<p>ติ รูปาทีสุ อารมฺมเณสุ สติโวสฺสคฺคลกฺขโณ ปมาโท, สํกิเลสสภาวตฺตา ราครชาทิมิสฺสตาย  จ รโชฯ ติ โย หิ โกจิ รโช นาม ราคาทิโก, โส สโพฺพ ปมาทานุปติโต ปมาทวเสเนว อุปฺปชฺชติฯ ติ อปฺปมชฺชเนน อปฺปมาทปฎิปตฺติยาฯ ติ อคฺคมคฺควิชฺชายฯ ติ อตฺตโน หทยนิสฺสิตํ ราคาทิสลฺลํ อุทฺธเรยฺย สมูหเนยฺยาติฯ</p>

</p>


<h3>๖. สปฺปทาสเตฺถรคาถาวณฺณนา</h3>
<p>ติอาทิกา อายสฺมโต สปฺปทาสเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท กปิลวตฺถุสฺมิํ สุโทฺธทนมหาราชสฺส ปุโรหิตปุโตฺต หุตฺวา นิพฺพตฺติ, ตสฺส ติ นามํ อโหสิฯ โส วยปฺปโตฺต สตฺถุ ญาติสมาคเม ปฎิลทฺธสโทฺธ ปพฺพชิตฺวา กิเลสาภิภเวน เจโตสมาธิํ อลภโนฺต พฺรหฺมจริยํ จริตฺวา สํเวคชาโต ปจฺฉา สตฺถํ อาหรโนฺต โยนิโส มนสิการํ วเฑฺฒตฺวา อรหตฺตํ ปาปุณิตฺวา อญฺญํ พฺยากโรโนฺต –</p>


<ol>
<li>
‘‘ปณฺณวีสติ วสฺสานิ, ยโต ปพฺพชิโต อหํ;  
  
อจฺฉราสงฺฆาตมตฺตมฺปิ, เจโตสนฺติมนชฺฌคํฯ  
</li>
  
<li>
‘‘อลทฺธา จิตฺตเสฺสกคฺคํ, กามราเคน อฎฺฎิโต;  
  
พาหา ปคฺคยฺห กนฺทโนฺต, วิหารา อุปนิกฺขมิํฯ  
</li>
  
<li>
‘‘สตฺถํ  
วา อาหริสฺสามิ, โก อโตฺถ ชีวิเตน เม;  
  
กถญฺหิ สิกฺขํ ปจฺจกฺขํ, กาลํ กุเพฺพถ มาทิโสฯ  
</li>
  
<li>
‘‘ตทาหํ  
ขุรมาทาย, มญฺจกมฺหิ อุปาวิสิํ;  
  
ปรินีโต ขุโร อาสิ, ธมนิํ เฉตฺตุมตฺตโนฯ  
</li>
  
<li>
‘‘ตโต เม มนสีกาโร, โยนิโส อุทปชฺชถ;  
  
อาทีนโว ปาตุรหุ, นิพฺพิทา สมติฎฺฐถฯ  
</li>
  
<li>
‘‘ตโต จิตฺตํ วิมุจฺจิ เม, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ  นฺติ ยโต ปฎฺฐาย อหํ ปพฺพชิโต ตานิมานิ ปณฺณวีสติวสฺสานิฯ นฺติ โสหํ เอตฺตกํ กาลํ พฺรหฺมจริยํ จรโนฺต อจฺฉราสงฺฆาตมตฺตมฺปิ องฺคุลิโผฎนมตฺตมฺปิ ขณํ เจโตสนฺติํ เจตโส สมาธานํ น ลภิํฯ</p>


<p>เอวํ ปน อลทฺธา จิตฺตเสฺสกคฺคตํ, ตตฺถ การณมาห ’’ติฯ ตตฺถ ติ ปีฬิโต, อภิภูโตติ อโตฺถฯ ติ ‘‘อิทมิธ อติวิย อยุตฺตํ วตฺตติ, ยทาหํ นิยฺยานิเก สาสเน ปพฺพชิตฺวา อตฺตานํ กิเลสปงฺกโต อุทฺธริตุํ น สโกฺกมี’’ติ อุทฺธํมุโข พาหา ปคฺคยฺห กนฺทมาโนฯ นฺติ วสนกวิหารโต พหิ นิกฺขโนฺตฯ</p>


<p>เยนาธิปฺปาเยน นิกฺขโนฺต, ตํ ทเสฺสตุํ ติอาทิ วุตฺตํฯ ตตฺถ ติ -สโทฺท วิกปฺปนโตฺถฯ เตน ‘‘รุกฺขา วา ปปติสฺสามิ, อุพฺพนฺธิตฺวา วา มริสฺสามี’’ติอาทิเก มรณปฺปกาเร สงฺคณฺหาติฯ นฺติ อธิสีลสิกฺขํฯ นฺติ ปจฺจาจิกฺขโนฺต ปริจฺจชโนฺตฯ ‘‘ปจฺจกฺขา’’ติปิ ปาฬิ, ปจฺจกฺขายาติ อโตฺถฯ นฺติ มรณํฯ กถญฺหิ นาม มาทิโส สิกฺขาปจฺจกฺขาเนน กาลํ กเรยฺยาติ อโตฺถฯ สิกฺขาปจฺจกฺขานญฺหิ อริยสฺส วินเย มรณํ นามฯ ยถาห ภควา – ‘‘มรณเญฺหตํ , ภิกฺขเว, โย สิกฺขํ ปจฺจกฺขาย หีนายาวตฺตตี’’ติ (ม. นิ. ๓.๖๓)ฯ ‘‘สิกฺขํ ปจฺจกฺขา’’ติ ปน ปาเฐ กถญฺหิ นาม มาทิโส สิกฺขํ ปจฺจกฺขาย กาลํ กเรยฺย, สิกฺขาสมงฺคี เอว ปน หุตฺวา กาลํ กเรยฺย? ตสฺมา สตฺถํ วา อาหริสฺสามิ, โก อโตฺถ ชีวิเตน เมติ โยชนาฯ</p>


<p>นฺติ ยทา กิเลสาภิภเวน สมณธมฺมํ กาตุํ อสมตฺถตาย ชีวิเต นิพฺพินฺทโนฺต ตทาฯ นฺติ นิสิตขุรํ, ขุรสทิสํ วา สตฺถกํฯ นฺติ ปเรสํ นิวารณภเยน โอวรกํ ปวิสิตฺวา มญฺจเก นิสีทิํฯ ติ อุปนีโต, คเล ฐปิโตติ อธิปฺปาโยฯ นฺติ ‘‘กเณฺฐ ธมนิํ, กณฺฐธมนิํ คลวลย’’นฺติปิ วทนฺติฯ นฺติ ฉินฺทิตุํฯ</p>


<p>ติ ‘‘ยทาหํ มริสฺสามี’’ติ กเณฺฐ ธมนิํ ฉินฺทิตุํ ขุรํ อุปเนสิํ, ตโต ปรํ ‘‘อโรคํ นุ โข เม สีล’’นฺติ ปจฺจเวกฺขนฺตสฺส อกฺขณฺฑํ อจฺฉิทฺทํ สุปริสุทฺธํ  สีลํ ทิสฺวา ปีติ อุปฺปชฺชิ, ปีติมนสฺส กาโย ปสฺสมฺภิ, ปสฺสทฺธกายสฺส นิรามิสํ สุขํ อนุภวนฺตสฺส จิตฺตสฺส สมาหิตตาย วิปสฺสนาวเสน  โยนิโส มนสิกาโร อุปฺปชฺชิฯ อถ วา ตโตติ กเณฺฐ ขุรสฺส อุปนยโต วเณ ชาเต อุปฺปนฺนํ เวทนํ วิกฺขเมฺภโนฺต วิปสฺสนาย วเสน โยนิโสมนสิกาโร อุปฺปชฺชิฯ อิทานิ ตโต ปรํ มคฺคผลปจฺจเวกฺขณญาณํ อุปฺปนฺนภาวํ ทเสฺสตุํ ‘‘อาทีนโว ปาตุรหู’’ติอาทิ วุตฺตํฯ ตํ เหฎฺฐา วุตฺตตฺถเมวฯ</p>

</p>


<h3>๗. กาติยานเตฺถรคาถาวณฺณนา</h3>
<p>ติอาทิกา อายสฺมโต กาติยานเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท สาวตฺถิยํ อญฺญตรสฺส โกสิยโคตฺตสฺส พฺราหฺมณสฺส  ปุโตฺต หุตฺวา นิพฺพโตฺต, มาตุโคตฺตวเสน ปน ติ ลทฺธนาโม วยปฺปโตฺต สามญฺญกานิเตฺถรสฺส คิหิสหาโย เถรํ ทิสฺวา ปพฺพชิโต สมณธมฺมํ กโรโนฺต รตฺติํ ‘‘นิทฺทาภิภวํ วิโนเทสฺสามี’’ติ จงฺกมํ อารุหิฯ โส จงฺกมโนฺต นิทฺทาย อภิภูโต ปจลายมาโน ปริปติตฺวา ตเตฺถว อนนฺตรหิตาย ภูมิยา นิปชฺชิ, สตฺถา ตสฺส ตํ ปวตฺติํ ทิสฺวา สยํ ตตฺถ คนฺตฺวา อากาเส ฐตฺวา ติ สญฺญํ อทาสิฯ โส สตฺถารํ ทิสฺวา อุฎฺฐหิตฺวา วนฺทิตฺวา สํเวคชาโต อฎฺฐาสิฯ อถสฺส สตฺถา ธมฺมํ เทเสโนฺต –</p>


<ol>
<li>
‘‘อุเฎฺฐหิ นิสีท กาติยาน, มา นิทฺทาพหุโล อหุ ชาครสฺสุ;  
  
มา ตํ อลสํ ปมตฺตพนฺธุ, กูเฎเนว ชินาตุ มจฺจุราชาฯ  
</li>
  
<li>
‘‘เสยฺยถาปิ มหาสมุทฺทเวโค, เอวํ ชาติชราติ วตฺตเต ตํ;  
  
โส กโรหิ สุทีปมตฺตโน ตฺวํ, น หิ ตาณํ ตว วิชฺชเตว อญฺญํฯ  
</li>
  
<li>
‘‘สตฺถา หิ วิเชสิ มคฺคเมตํ, สงฺคา ชาติชราภยา อตีตํ;  
  
ปุพฺพาปรรตฺตมปฺปมโตฺต, อนุยุญฺชสฺสุ ทฬฺหํ กโรหิ โยคํฯ  
</li>
  
<li>
‘‘ปุริมานิ ปมุญฺจ พนฺธนานิ, สงฺฆาฎิขุรมุณฺฑภิกฺขโภชี;  
  
มา  
ขิฑฺฑารติญฺจ มา นิทฺทํ, อนุยุญฺชิตฺถ ฌาย กาติยานฯ  
</li>
  
<li>
‘‘ฌายาหิ ชินาหิ กาติยาน, โยคเกฺขมปเถสุ โกวิโทสิ;  
  
ปปฺปุยฺย อนุตฺตรํ วิสุทฺธิํ, ปรินิพฺพาหิสิ วารินาว โชติฯ  
</li>
  
<li>
‘‘ปโชฺชตกโร  
  
ปริตฺตรํโส, วาเตน วินมฺยเต ลตาว;  
  
เอวมฺปิ ตุวํ อนาทิยาโน, มารํ อินฺทสโคตฺต นิทฺธุนาหิ;  
  
โส เวทยิตาสุ วีตราโค, กาลํ กงฺข อิเธว สีติภูโต’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ นิทฺทูปคมนโต อุฎฺฐหโนฺต อุฎฺฐานวีริยํ กโรหิฯ ยสฺมา นิปชฺชา นาม โกสชฺชปกฺขิยา, ตสฺมา มา สยิฯ ติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวา นิสีทฯ ติ ตํ นาเมน อาลปติฯ ติ นิทฺทาพหุโล นิทฺทาภิภูโต มา อหุฯ ติ ชาคร, ชาคริยมนุยุโตฺต โหหิฯ นฺติ ชาคริยํ อนนุยุญฺชนฺตํ ตํ อลสํ กุสีตํ ปมตฺตพนฺธุ มจฺจุราชา  อทฺทุหเนน วิย เนสาโท มิคํ วา ปกฺขิํ วา ชราโรเคหิ มา ชินาตุ มา อภิภวตุ, มา อโชฺฌตฺถรตูติ อโตฺถฯ</p>


<p>ติ เสยฺยถา อปิฯ ติ มหาสมุทฺทสฺส อูมิเวโคฯ นฺติ ยถา นาม มหาสมุทฺทอูมิเวโค อุปรูปริ อุฎฺฐหโนฺต ตํ อภิกฺกมิตุํ อสโกฺกนฺตํ ปุริสํ อภิภวติ, เอวํ ชาติ ชรา จ โกสชฺชาภิภูตํ ตํ  อุปรูปริ อโชฺฌตฺถรติฯ ติ โส ตฺวํ, กาติยาน, จตูหิ โอเฆหิ อนโชฺฌตฺถรณียํ อรหตฺตผลสงฺขาตํ  อตฺตโน สนฺตาเน อุปฺปาเทหิฯ นฺติ ติ เหตุอเตฺถ นิปาโตฯ ยสฺมา ตโต อคฺคผลโต อญฺญํ ตว ตาณํ นาม อิธ วา หุรํ วา น อุปลพฺภติ, ตสฺมา ตํ อรหตฺตสงฺขาตํ สุทีปํ กโรหีติฯ</p>


<p>นฺติ ยํ สาเธตุํ อวิสหนฺตา ยโต ปราชิตา ปุถู อญฺญติตฺถิยา, ตเทตํ ตสฺส สุทีปสฺส การณภูตํ ปญฺจวิธสงฺคโต ชาติอาทิภยโต จ อตีตํ อริยมคฺคํ เทวปุตฺตมาราทิเก อภิภวิตฺวา ตุยฺหํ สตฺถา วิเชสิ สาเธสิฯ ยสฺมา สตฺถุ สนฺตกํ  นาม สาวเกน อธิคนฺตพฺพํ น วิสฺสเชฺชตพฺพํ, ตสฺมา ตสฺส อธิคมาย ปุพฺพรตฺตาปรรตฺตํ ปุริมยามํ ปจฺฉิมยามญฺจ ,  สโต สมฺปชาโน หุตฺวา  ภาวนํ ทฬฺหญฺจ กโรหิฯ</p>


<p>ติ ปุริมกานิ คิหิกาเล อาพทฺธานิ คิหิพนฺธนานิ กามคุณพนฺธนานิ ปมุญฺจ วิสฺสเชฺชหิ, ตตฺถ อนเปโกฺข โหหิฯ ติ สงฺฆาฎิธารี  ขุเรน กตสิรมุโณฺฑ ภิกฺขาหารโภชี, ติวิธเมฺปตํ ปุริมพนฺธนปโมกฺขสฺส ขิฑฺฑารตินิทฺทานนุโยคสฺส จ การณวจนํฯ ยสฺมา ตฺวํ สงฺฆาฎิปารุโต มุโณฺฑ ภิกฺขาหาโร ชีวติ, ตสฺมา เต กามสุขานุโยโค ขิฑฺฑารตินิทฺทานุโยโค จ น ยุโตฺตติ ตโต ปุริมานิ ปมุญฺจ พนฺธนานิ ขิฑฺฑารติํ นิทฺทญฺจ มานุยุญฺชิตฺถาติ โยชนาฯ ติ ฌายสฺสุ อารมฺมณูปนิชฺฌานํ ฯ</p>


<p>ตํ ปน อนุยุญฺชโนฺต เยน ฌาเนน ฌายโต กิเลสา สพฺพโส ชิตา โหนฺติ, ตํ ลกฺขณูปนิชฺฌานํ อนุยุญฺชาติ ทเสฺสโนฺต ติ อาหฯ ติ จตูหิ โยเคหิ เขมสฺส นิพฺพานสฺส ปถภูเตสุ โพธิปกฺขิยธเมฺมสุ กุสโล เฉโก อสิ, ตสฺมา ภาวนํ อุสฺสุกฺกาเปโนฺต  อุตฺตรรหิตํ,  นิพฺพานํ อรหตฺตญฺจ  ปาปุณิตฺวา ปน ตฺวํ ปรินิพฺพาหิสิฯ ติ มหตา สลิลวุฎฺฐินิปาเตน อคฺคิขโนฺธ วิย อริยมคฺควุฎฺฐินิปาเตน ปรินิพฺพายิสฺสติฯ</p>


<p>ติ ปโชฺชติํ กโร ปทีโปฯ ติ ขุทฺทกจฺจิโกฯ ติ วินมียติ อปนิยฺยติฯ ติ วลฺลิ วิยฯ อิทํ วุตฺตํ โหติ – ยถา วฎฺฎิอาทิปจฺจยเวกเลฺลน ปริตฺตรํโส มนฺทปโภ ปทีโป อปฺปิกา ลตา วา วาเตน วิธมิยฺยติ วิทฺธํสิยฺยติ, เอวํ ตุวมฺปิฯ โกสิยโคตฺตตาย,  อินฺทสมานโคตฺตํฯ มารํ ตสฺส วเส อนาวตฺตนา อนุปาทานโต จ  วิธเมหิ วิทฺธํเสหิฯ เอวํ ปน วิทฺธํสมาโน โส ตฺวํ เวทยิตาสุ สพฺพาสุ เวทนาสุ วิคตจฺฉนฺทราโค  อิมสฺมิํเยว อตฺตภาเว สพฺพกิเลสทรถปริฬาหาภาเวน  นิพฺพุโต อตฺตโน ปรินิพฺพานกาลํ  อาคเมหีติ ฯ เอวํ สตฺถารา อนุปาทิเสสํ นิพฺพานํ ปาเปตฺวา เทสนาย กตาย เถโร เทสนาวสาเน วิปสฺสนํ วเฑฺฒตฺวา อรหตฺตํ ปาปุณิฯ อรหตฺตํ ปน ปตฺวา สตฺถารา เทสิตนิยาเมเนว อิมา คาถา อภาสิฯ ตา เอว อิมา คาถา เถรสฺส อญฺญาพฺยากรณญฺจ ชาตาฯ</p>

</p>


<h3>๘. มิคชาลเตฺถรคาถาวณฺณนา</h3>
<p>ติอาทิกา  อายสฺมโต มิคชาลเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิมสฺมิํ พุทฺธุปฺปาเท สาวตฺถิยํ วิสาขาย  มหาอุปาสิกาย ปุโตฺต หุตฺวา นิพฺพตฺติ, ติสฺส นามํ อโหสิฯ โส วิหารํ คนฺตฺวา อภิณฺหโส ธมฺมสฺสวเนน ปฎิลทฺธสโทฺธ ปพฺพชิตฺวา วิปสฺสนํ วเฑฺฒตฺวา อรหตฺตํ ปตฺวา อญฺญํ พฺยากโรโนฺต –</p>


<ol>
<li>
‘‘สุเทสิโต จกฺขุมตา, พุเทฺธนาทิจฺจพนฺธุนา;  
  
สพฺพสํโยชนาตีโต, สพฺพวฎฺฎวินาสโนฯ  
</li>
  
<li>
‘‘นิยฺยานิโก อุตฺตรโณ, ตณฺหามูลวิโสสโน;  
  
วิสมูลํ อาฆาตนํ, เฉตฺวา ปาเปติ นิพฺพุติํฯ  
</li>
  
<li>
‘‘อญฺญาณมูลเภทาย, กมฺมยนฺตวิฆาฎโน;  
  
วิญฺญาณานํ ปริคฺคเห, ญาณวชิรนิปาตโนฯ  
</li>
  
<li>
  
‘‘เวทนานํ วิญฺญาปโน, อุปาทานปฺปโมจโน;  
  
ภวํ องฺคารกาสุํว, ญาเณน อนุปสฺสโนฯ  
</li>
  
<li>
‘‘มหารโส สุคมฺภีโร, ชรามจฺจุนิวารโณ;  
  
อริโย อฎฺฐงฺคิโก มโคฺค, ทุกฺขูปสมโน สิโวฯ  
</li>
  
<li>
‘‘กมฺมํ กมฺมนฺติ ญตฺวาน, วิปากญฺจ วิปากโต;  
  
ปฎิจฺจุปฺปนฺนธมฺมานํ, ยถาวาโลกทสฺสโน;  
  
มหาเขมงฺคโม สโนฺต, ปริโยสานภทฺทโก’’ติฯ – อิมา คาถา อภาสิ;  
</li>
  
<p>ตตฺถ  ติ สุฎฺฐุ เทสิโต, เวเนยฺยชฺฌาสยานุรูปํ ทิฎฺฐธมฺมิกสมฺปรายิกปรมตฺถานํ ยาถาวโต วิภาวนวเสน เทสิโตติ อโตฺถฯ อถ วา ติ สมฺมา เทสิโต, ปวตฺตินิวตฺตีนํ ตทุภยเหตูนญฺจ อวิปรีตโต ปกาสนวเสน ภาสิโต สฺวาขฺยาโตติ อโตฺถฯ ติ มํสจกฺขุ, ทิพฺพจกฺขุ, ปญฺญาจกฺขุ, พุทฺธจกฺขุ, สมนฺตจกฺขูติ อิเมหิ ปญฺจหิ จกฺขูหิ จกฺขุมตาฯ ติ สพฺพญฺญุพุเทฺธนฯ ติ อาทิจฺจโคเตฺตนฯ ทุวิโธ หิ โลเก ขตฺติยวํโส – อาทิจฺจวํโส, โสมวํโสติฯ ตตฺถ อาทิจฺจวํโส, โอกฺกากราชวํโสติ ชานิตพฺพํฯ ตโต สญฺชาตตาย สากิยา อาทิจฺจโคตฺตาติ ภควา ‘‘อาทิจฺจพนฺธู’’ติ วุจฺจติฯ อถ วา อาทิจฺจสฺส พนฺธูติปิ ภควา อาทิจฺจพนฺธุ, สฺวายมโตฺถ เหฎฺฐา วุโตฺตเยวฯ กามราคสํโยชนาทีนํ สเพฺพสํ สํโยชนานํ สมติกฺกมนภาวโต  ตโต เอว กิเลสกมฺมวิปากวฎฺฎานํ วินาสนโต วิทฺธํสนโต  สํสารจารกโต  นิยฺยานโต  สํสารมโหฆโต สมุตฺตรณเฎฺฐน  กามตณฺหาทีนํ สพฺพตณฺหานํ มูลํ อวิชฺชํ อโยนิโส มนสิการญฺจ วิโสเสติ สุกฺขาเปตีติ  ติณฺณมฺปิ เวทานํ สมฺปฎิเวธสฺส  วิทฺธํสนโต วิสสฺส ทุกฺขสฺส การณตฺตา  สตฺตานํ พฺยสนุปฺปตฺติฎฺฐานตาย  กมฺมํ กิเลสํ วา  สมุจฺฉินฺทิตฺวา  นิพฺพานํ ปาเปติฯ
</ol></p>


<p>อญฺญาณสฺส มูลํ อโยนิโส มนสิกาโร อาสวา จ ‘‘อาสวสมุทยา อวิชฺชาสมุทโย’’ติ (ม. นิ. ๑.๑๐๓) หิ วุตฺตํ, ตสฺส  วชิรูปมญาเณน ภินฺทนตฺถายฯ อถ วา ‘‘อวิชฺชาปจฺจยา สงฺขารา’’ติอาทิวจนโต (วิภ. ๒๒๕-๒๒๖; สํ. นิ. ๒.๑) อญฺญาณํ มูลํ เอตสฺสาติ อญฺญาณมูลํ, ภวจกฺกํ, ตสฺส มคฺคญาณวชิเรน ปทาลนตฺถํ เทสิโตติ สมฺพโนฺธฯ ติ กมฺมฆฎิตสฺส อตฺตภาวยนฺตสฺส วิทฺธํสโนฯ ติ กามภวาทีสุ ยถาสกกมฺมุนา วิญฺญาณคฺคหเณ อุปฎฺฐิเตติ วจนเสโสฯ ตตฺถ ตตฺถ หิ ภเว ปฎิสนฺธิยา คหิตาย ตํตํภวนิสฺสิตวิญฺญาณานิปิ คหิตาเนว โหนฺติฯ ติ ญาณวชิรสฺส  นิปาโต, ญาณวชิรํ นิปาเตตฺวา เตสํ ปทาเลตาฯ โลกุตฺตรธโมฺม หิ อุปฺปชฺชมาโน สตฺตมภวาทีสุ อุปฺปชฺชนารหานิ วิญฺญาณานิ ภินฺทตฺตเมว อุปฺปชฺชตีติฯ</p>


<p>ติ สุขาทีนํ ติสฺสนฺนํ เวทนานํ ยถากฺกมํ ทุกฺขสลฺลานิจฺจวเสน ยาถาวโต ปเวทโกฯ ติ กามุปาทานาทีหิ จตูหิปิ อุปาทาเนหิ จิตฺตสนฺตานสฺส วิโมจโกฯ ติ กามภวาทินววิธมฺปิ ภวํ เอกาทสหิ อคฺคีหิ อาทิตฺตภาวโต สาธิกโปริสํ องฺคารกาสุํ วิย มคฺคญาเณน อนุปจฺจกฺขโต ทเสฺสตาฯ</p>


<p>สนฺตปณีตภาวโต อติตฺติกรเฎฺฐน  ปริญฺญาทิวเสน วา มหากิจฺจตาย สามญฺญผลวเสน มหาสมฺปตฺติตาย จ  อนุปจิตสมฺภาเรหิ ทุรวคาหตาย อลพฺภเนยฺยปติฎฺฐตาย จ  อายติํ ภวาภินิปฺผตฺติยา นิวตฺตเนน ชราย มจฺจุโน จ ปฎิเสธโกฯ อิทานิ ยถาวุตฺตคุณวิเสสยุตฺตํ ธมฺมํ สรูปโต ทเสฺสโนฺต ติ วตฺวา ปุนปิ ตสฺส กติปเย คุเณ วิภาเวตุํ ’’ติอาทิมาหฯ ตสฺสโตฺถ – ปริสุทฺธเฎฺฐน  สมฺมาทิฎฺฐิอาทิอฎฺฐธมฺมสโมธานตาย  นิพฺพานคเวสนเฎฺฐน  สกลวฎฺฎทุกฺขวูปสมนเฎฺฐน   เขมเฎฺฐน ฯ</p>


<p>ยถา อิโต พาหิรกสมเย อสมฺมาสมฺพุทฺธปเวทิตตฺตา กมฺมวิปาโก วิปลฺลาโส สิยาติ เอวํ อวิปลฺลาเสตฺวา  ปฎิจฺจสมุปฺปเนฺนสุ ธเมฺมสุ กมฺมํ กมฺมนฺติ วิปากญฺจ วิปากโต  ญตฺวาน ปุพฺพภาคญาเณน ชานนเหตุ สสฺสตุเจฺฉทคฺคาหานํ วิธมเนน ยาถาวโต อาโลกทสฺสโน ตกฺกรสฺส โลกุตฺตรญาณาโลกสฺส ทสฺสโนฯ เกนจิ กญฺจิ กทาจิปิ อนุปทฺทุตตฺตา มหาเขมํ นิพฺพานํ คจฺฉติ สเตฺต คเมติ จาติ  สพฺพกิเลสทรถปริฬาหวูปสมนโต  อกุปฺปาย เจโตวิมุตฺติยา อนุปาทิเสสาย จ นิพฺพานธาตุยา ปาปเนน  สุเทสิโต จกฺขุมตาติ โยชนาฯ</p>


<p>เอวํ  เถโร นานานเยหิ อริยธมฺมํ ปสํสโนฺต ตสฺส ธมฺมสฺส อตฺตนา อธิคตภาวํ อญฺญาปเทเสน ปกาเสสิฯ</p>

</p>


<h3>๙. ปุโรหิตปุตฺตเชนฺตเตฺถรคาถาวณฺณนา</h3>
<p>นฺติอาทิกา อายสฺมโต เชนฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท สาวตฺถิยํ โกสลรโญฺญ ปุโรหิตสฺส ปุโตฺต หุตฺวา นิพฺพตฺติ, ตสฺส ติ นามํ อโหสิฯ โส วยปฺปโตฺต ชาติมเทน โภคอิสฺสริยรูปมเทน จ มโตฺต อเญฺญ หีเฬโนฺต ครุฎฺฐานิยานมฺปิ อปจิติํ อกโรโนฺต มานถโทฺธ วิจรติฯ โส เอกทิวสํ สตฺถารํ มหติยา ปริสาย ปริวุตํ ธมฺมํ เทเสนฺตํ ทิสฺวา อุปสงฺกมโนฺต ‘‘สเจ มํ สมโณ โคตโม ปฐมํ อาลปิสฺสติ, อหมฺปิ อาลปิสฺสามิ; โน เจ, นาลปิสฺสามี’’ติ จิตฺตํ อุปฺปาเทตฺวา อุปสงฺกมิตฺวา ฐิโต ภควติ ปฐมํ อนาลปเนฺต สยมฺปิ มาเนน อนาลปิตฺวา คมนาการํ ทเสฺสสิฯ ตํ ภควา –</p>


<p>
‘‘น มานํ พฺราหฺมณ สาธุ, อตฺถิกสฺสีธ พฺราหฺมณ;  
  
เยน อเตฺถน อาคจฺฉิ, ตเมวมนุพฺรูหเย’’ติฯ (สํ. นิ. ๑.๒๐๑) –  
</p>
  
<p>คาถาย  อชฺฌภาสิฯ โส ‘‘จิตฺตํ เม สมโณ โคตโม ชานาตี’’ติ อภิปฺปสโนฺน ภควโต ปาเทสุ สิรสา นิปติตฺวา ปรมนิปจฺจาการํ กตฺวา –</p>


<p>
‘‘เกสุ น มานํ กยิราถ, เกสุ จสฺส สคารโว;  
  
กฺยสฺส อปจิตา อสฺสุ, กฺยสฺสุ สาธุ สุปูชิตา’’ติฯ –  
</p>
  
<p>ปุจฺฉิฯ ตสฺส ภควา –</p>


<p>
‘‘มาตริ  
ปิตริ จาปิ, อโถ เชฎฺฐมฺหิ ภาตริ;  
  
อาจริเย จตุตฺถมฺหิ, สมณพฺราหฺมเณสุ จฯ  
</p>
  
<p>
‘‘เตสุ  
น มานํ กยิราถ, เตสุ อสฺส สคารโว;  
  
กฺยสฺส อปจิตา อสฺสุ, ตฺยสฺสุ สาธุ สุปูชิตาฯ  
</p>
  
<p>
‘‘อรหเนฺต สีติภูเต, กตกิเจฺจ อนาสเว;  
  
นิหจฺจ มานํ อตฺถโทฺธ, เต นมเสฺส อนุตฺตเร’’ติฯ (สํ. นิ. ๑.๒๐๑) –  
</p>
  
<p>ปญฺหํ วิสฺสเชฺชโนฺต ธมฺมํ เทเสสิฯ โส ตาย เทสนาย โสตาปโนฺน หุตฺวา ปพฺพชิตฺวา วิปสฺสนาย กมฺมํ กโรโนฺต อรหตฺตํ ปตฺวา อตฺตโน ปฎิปตฺติกิตฺตนมุเขน อญฺญํ พฺยากโรโนฺต –</p>


<ol>
<li>
‘‘ชาติมเทน มโตฺตหํ, โภคอิสฺสริเยน จ;  
  
สณฺฐานวณฺณรูเปน, มทมโตฺต อจาริหํฯ  
</li>
  
<li>
‘‘นาตฺตโน สมกํ กญฺจิ, อติเรกญฺจ มญฺญิสํ;  
  
อติมานหโต พาโล, ปตฺถโทฺธ อุสฺสิตทฺธโชฯ  
</li>
  
<li>
‘‘มาตรํ ปิตรญฺจาปิ, อเญฺญปิ ครุสมฺมเต;  
  
น กญฺจิ อภิวาเทสิํ, มานตฺถโทฺธ อนาทโรฯ  
</li>
  
<li>
‘‘ทิสฺวา วินายกํ อคฺคํ, สารถีนํ วรุตฺตมํ;  
  
ตปนฺตมิว อาทิจฺจํ, ภิกฺขุสงฺฆปุรกฺขตํฯ  
</li>
  
<li>
‘‘มานํ มทญฺจ ฉเฑฺฑตฺวา, วิปฺปสเนฺนน เจตสา;  
  
สิรสา อภิวาเทสิํ, สพฺพสตฺตานมุตฺตมํฯ  
</li>
  
<li>
‘‘อติมาโน จ โอมาโน, ปหีนา สุสมูหตา;  
  
อสฺมิมาโน สมุจฺฉิโนฺน, สเพฺพ มานวิธา หตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ อหํ อุทิเจฺจ พฺราหฺมณกุเล นิพฺพโตฺต, ‘‘น มาทิโส อุภโต สุชาโต อโญฺญ อตฺถี’’ติ กุลมาเนน มโตฺต มานถโทฺธ อจารินฺติ โยชนาฯ ติ วิภเวน อาธิปเจฺจน จ เหตุภูเตน โภคสมฺปทญฺจ อิสฺสริยสมฺปทญฺจ ปฎิจฺจ อุปฺปนฺนมเทน มโตฺต อหํ อจารินฺติ โยชนาฯ ติ สณฺฐานํ  อาโรหปริณาหสมฺปตฺติ, วโณฺณ  โอทาตสามตาทิฉวิสมฺปตฺติ, รูปํ องฺคปจฺจงฺคโสภาฯ อิธาปิ วุตฺตนเยน โยชนา เวทิตพฺพาฯ ติ วุตฺตปฺปการโต อเญฺญนปิ มเทน มโตฺตฯ</p>


<p>  ติ อตฺตโน สมกํ สทิสํ ชาติอาทีหิ สมานํ อติเรกํ วา กญฺจิ น มญฺญิสํ น มญฺญิํ, มยา สมานมฺปิ น มญฺญิํ, กุโต อธิกนฺติ อธิปฺปาโยฯ ติ พาโล อหํ ตโต พาลภาวโต อติมาเนน ขตูปหตกุสลาจาโร, ตโต เอว  ถมฺภวเสน ครูนมฺปิ นิปจฺจการสฺส อกรณโต ภุสํ ถโทฺธ อโนนมนถทฺธชาโต อุสฺสิตมานทฺธโชฯ</p>


<p>วุตฺตเมวตฺถํ ปากฎตรํ กาตุํ นฺติอาทิ วุตฺตํฯ ตตฺถ ติ เชฎฺฐภาตุอาทิเก, สมณพฺราหฺมเณ จฯ ติ ครูติ สมฺมเต ครุฎฺฐานิเยฯ ติ อาทรรหิโตฯ</p>


<p>นฺติ เอวํ มานถโทฺธ หุตฺวา วิจรโนฺต ทิฎฺฐธมฺมิกสมฺปรายิกปรมเตฺถหิ เวเนยฺยานํ วินยนโต สยมฺภุตาย นายกภาวโต จ วินายกํฯ สเทวเก โลเก สีลาทิคุเณหิ เสฎฺฐภาวโต อคฺคํฯ ปุริสทมฺมานํ อจฺจนฺตตาย ทมนโต  อติวิย อุตฺตมํ พฺยามปฺปภาทิโอภาเสน อาทิจฺจมิว  โอภาสนฺตํ ภิกฺขุสงฺฆปุรกฺขตํ ธมฺมํ เทเสนฺตํ สพฺพสตฺตานํ อุตฺตมํ สตฺถารํ ทิสฺวา พุทฺธานุภาเวน สนฺตชฺชิโต ‘‘อหเมว เสโฎฺฐ, อเญฺญ หีนา’’ติ ปวตฺตมานํ โภคมทาทิมทญฺจ  ปหาย วิปฺปสเนฺนน เจตสา สิรสา อภิวาเทสินฺติ โยชนาฯ กถํ ปนายํ มานถโทฺธ สมาโน สตฺถุ ทสฺสนมเตฺตน มานํ ปหาสีติ? น โข ปเนตํ เอวํ ทฎฺฐพฺพํฯ สตฺถุ ทสฺสนมเตฺตน มานํ น ปหาสิ ‘‘น มานํ, พฺราหฺมณ, สาธู’’ติอาทิกาย ปน เทสนาย มานํ ปหาสิฯ ตํ สนฺธาย วุตฺตํ ‘‘มานํ มทญฺจ ฉเฑฺฑตฺวา, วิปฺปสเนฺนน เจตสาฯ สิรสา อภิวาเทสิ’’นฺติฯ ติ จ อิตฺถมฺภูตลกฺขเณ กรณวจนํ ทฎฺฐพฺพํฯ</p>


<p>‘‘อหเมว  เสโฎฺฐ’’ติ ปวโตฺต มาโน ฯ ‘‘อิเม ปน นิหีนา’’ติ อเญฺญ หีนโต ทหนฺตสฺส มาโน ติ วทนฺติฯ ‘‘เสโยฺยหมสฺมี’’ติ ปน อญฺญํ อติกฺกมิตฺวา อตฺตานํ เสยฺยโต ทหนฺตสฺส ปวโตฺต เสยฺยมาโน ฯ ‘‘หีโนหมสฺมี’’ติ ปวโตฺต หีนมาโน ติ เหฎฺฐิมมเคฺคหิ ปหีนา หุตฺวา อคฺคมเคฺคน สุฎฺฐุ สมุคฺฆาฎิตาฯ ติ ‘‘เอโสหมสฺมี’’ติ ขเนฺธ ‘‘อห’’นฺติ  คหณวเสน ปวตฺตมาโนฯ ติ น เกวลํ อติมานโอมานอสฺมิมานา เอว, อถ โข เสยฺยสฺส เสยฺยมานาทโย นววิธา อนฺตรเภเทน อเนกวิธา จ สเพฺพ มานวิธา มานโกฎฺฐาสา  อคฺคมเคฺคน สมุคฺฆาฎิตาติฯ</p>

</p>


<h3>๑๐. สุมนเตฺถรคาถาวณฺณนา</h3>
<p>  ติอาทิกา อายสฺมโต สุมนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล มาลาการกุเล นิพฺพตฺติตฺวา วิญฺญุตํ ปโตฺต เอกทิวสํ สิขิํ ภควนฺตํ ปสฺสิตฺวา ปสนฺนมานโส สุมนปุเปฺผหิ ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท อญฺญตรสฺส อุปาสกสฺส เคเห ปฎิสนฺธิํ คณฺหิฯ โส จ อุปาสโก อายสฺมโต อนุรุทฺธเตฺถรสฺส อุปฎฺฐาโก อโหสิฯ ตสฺส จ ตโต ปุเพฺพ ชาตาชาตา ทารกา มริํสุฯ เตน โส ‘‘สจาหํ อิทานิ เอกํ ปุตฺตํ ลภิสฺสามิ, อยฺยสฺส อนุรุทฺธเตฺถรสฺส สนฺติเก ปพฺพาเชสฺสามี’’ติ จิตฺตํ อุปฺปาเทสิฯ โส จ ทสมาสจฺจเยน ชาโต อโรโคเยว หุตฺวา อนุกฺกเมน วเฑฺฒโนฺต สตฺตวสฺสิโก อโหสิ, ตํ ปิตา เถรสฺส สนฺติเก ปพฺพาเชสิฯ โส ปพฺพชิตฺวา ตโต ปริปกฺกญาณตฺตา วิปสฺสนาย กมฺมํ กโรโนฺต นจิรเสฺสว ฉฬภิโญฺญ หุตฺวา เถรํ อุปฎฺฐหโนฺต ‘‘ปานียํ อาหริสฺสามี’’ติ ฆฎํ อาทาย อิทฺธิยา อโนตตฺตทหํ อคมาสิฯ อเถโก มิจฺฉาทิฎฺฐิโก นาคราชา อโนตตฺตทหํ ปฎิจฺฉาเทโนฺต สตฺตกฺขตฺตุํ โภเคน ปริกฺขิปิตฺวา  อุปริ มหนฺตํ ผณํ กตฺวา สุมนสฺส ปานียํ คเหตุํ โอกาสํ น เทติฯ สุมโน ครุฬรูปํ คเหตฺวา ตํ นาคราชํ อภิภวิตฺวา ปานียํ คเหตฺวา เถรสฺส วสนฎฺฐานํ อุทฺทิสฺส อากาเสน คจฺฉติฯ ตํ สตฺถา เชตวเน นิสิโนฺน ตถา คจฺฉนฺตํ ทิสฺวา ธมฺมเสนาปติํ อามเนฺตตฺวา, ‘‘สาริปุตฺต, อิมํ ปสฺสา’’ติอาทินา จตูหิ คาถาหิ ตสฺส คุเณ อภาสิฯ อถ สุมนเตฺถโร –</p>


<ol>
<li>
‘‘ยทา นโว ปพฺพชิโต, ชาติยา สตฺตวสฺสิโก;  
  
อิทฺธิยา อภิโภตฺวาน, ปนฺนคินฺทํ มหิทฺธิกํฯ  
</li>
  
<li>
‘‘อุปชฺฌายสฺส อุทกํ, อโนตตฺตา มหาสรา;  
  
อาหรามิ ตโต ทิสฺวา, มํ สตฺถา เอตทพฺรวิฯ  
</li>
  
<li>
‘‘สาริปุตฺต อิมํ ปสฺส, อาคจฺฉนฺตํ กุมารกํ;  
  
อุทกกุมฺภมาทาย, อชฺฌตฺตํ สุสมาหิตํฯ  
</li>
  
<li>
‘‘ปาสาทิเกน  
วเตฺตน, กลฺยาณอิริยาปโถ;  
  
สามเณโรนุรุทฺธสฺส, อิทฺธิยา จ วิสารโทฯ  
</li>
  
<li>
‘‘อาชานีเยน อาชโญฺญ, สาธุนา สาธุการิโต;  
  
วินีโต อนุรุเทฺธน, กตกิเจฺจน สิกฺขิโตฯ  
</li>
  
<li>
‘‘โส  
ปตฺวา ปรมํ สนฺติํ, สจฺฉิกตฺวา อกุปฺปตํ;  
  
สามเณโร ส สุมโน, มา มํ ชญฺญาติ อิจฺฉตี’’ติฯ –  
</li>
  
<p>อญฺญาพฺยากรณวเสน ฉ คาถา อภาสิฯ
</ol></p>


<p>ตตฺถ อาทิโต เทฺว คาถา สุมนเตฺถเรเนว ภาสิตา, อิตรา จตโสฺส ตํ ปสํสเนฺตน สตฺถารา ภาสิตาฯ ตา สพฺพา เอกชฺฌํ กตฺวา สุมนเตฺถโร ปจฺฉา อญฺญาพฺยากรณวเสน อภาสิฯ ตตฺถ นฺติ นาคราชํฯ ติ ตตฺถ, ยทา นโว ปพฺพชิโต ชาติยา สตฺตวสฺสิโก อิทฺธิพเลน มหิทฺธิกํ นาคราชํ อภิภวิตฺวา อโนตตฺตทหโต อุปชฺฌายสฺส ปานียํ อาหรามิ, ตสฺมิํ กาเลติ อโตฺถฯ</p>


<p>มํ  อุทฺทิสฺส มยฺหํ สตฺถา เอตทพฺรวิ, ตํ ทเสฺสโนฺต, ติอาทิมาหฯ นฺติ วิสยชฺฌตฺตภูเตน อคฺคผลสมาธินา สุฎฺฐุ สมาหิตํฯ</p>


<p>ติ ปสฺสนฺตานํ ปสาทาวเหน อาจารวเตฺตน, กรณเตฺถ อิทํ กรณวจนํฯ ติ สมฺปนฺนิริยาปโถฯ ปาสาทิเกน วเตฺตนาติ วา อิตฺถมฺภูตลกฺขเณ กรณวจนํฯ สมณสฺส ภาโว สามณฺยํ, สามญฺญนฺติ อโตฺถฯ ตทตฺถํ อีรติ ปวตฺตตีติ สามเณโร, สมณุเทฺทโสฯ ติ อิทฺธิยมฺปิ พฺยโตฺต สุกุสโลฯ ติ ปุริสาชานีเยนฯ อตฺตหิตปรหิตานํ สาธนโต  กตกิเจฺจน อนุรุเทฺธน  อุภยหิตสาธโก, สุฎฺฐุ วา อาชโญฺญ  ทมิโตฯ อคฺควิชฺชาย  อเสกฺขภาวาปาทเนน  สิกฺขาปิโตติ อโตฺถฯ</p>


<p>โส สามเณโร สุมโน ปรมํ  นิพฺพานํ  อคฺคมคฺคาธิคเมน อธิคนฺตฺวา  อตฺตปจฺจกฺขํ กตฺวา  อรหตฺตผลํ อปฺปิจฺฉภาวสฺส ปรมุกฺกํสคตตฺตา ติ มํ ‘‘อยํ ขีณาสโว’’ติ วา ‘‘ฉฬภิโญฺญ’’ติ วา โกจิปิ มา ชาเนยฺยาติ  อภิกงฺขตีติฯ</p>

</p>


<h3>๑๑. นฺหาตกมุนิเตฺถรคาถาวณฺณนา</h3>
<p>ติอาทิกา   อายสฺมโต นฺหาตกมุนิสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท ราชคเห พฺราหฺมณกุเล นิพฺพตฺติตฺวา วยปฺปโตฺต วิชฺชาฎฺฐานาทีสุ นิปฺผตฺติํ คโต นฺหาตกลกฺขณโยเคน ติ ปญฺญายิตฺถฯ โส ตาปสปพฺพชฺชํ ปพฺพชิตฺวา ราชคหสฺส ติโยชนปฺปมาเณ ฐาเน อรญฺญายตเน นีวาเรหิ ยาเปโนฺต อคฺคิํ ปริจารยมาโน วสติฯ ตสฺส สตฺถา ฆเฎ วิย ปทีปํ หทยพฺภนฺตเร ปชฺชลนฺตํ อรหตฺตูปนิสฺสยํ ทิสฺวา อสฺสมปทํ อคมาสิฯ โส ภควนฺตํ ทิสฺวา หฎฺฐตุโฎฺฐ อตฺตโน  อุปกปฺปนนิยาเมน อาหารํ อุปเนสิฯ ตํ ภควา ปริภุญฺชิฯ เอวํ ตโย ทิวเส ทตฺวา จตุตฺถทิวเส ‘‘ภควา ตุเมฺห ปรมสุขุมาลา, กถํ อิมินา อาหาเรน ยาเปถา’’ติ อาหฯ ตสฺส สตฺถา อริยสโนฺตสคุณํ ปกาเสโนฺต ธมฺมํ เทเสสิฯ ตาปโส ตํ สุตฺวา โสตาปโนฺน หุตฺวา ปพฺพชิตฺวา อรหตฺตํ ปาปุณิฯ ภควา ตํ อรหเตฺต ปติฎฺฐเปตฺวา คโตฯ โส ปน ตเตฺถว วิหรโนฺต อปรภาเค วาตาพาเธน อุปทฺทุโต อโหสิฯ สตฺถา ตตฺถ คนฺตฺวา ปฎิสนฺถารมุเขน ตสฺส วิหารํ ปุจฺฉโนฺต –</p>


<ol>
<li>
‘‘วาตโรคาภินีโต ตฺวํ, วิหรํ กานเน วเน;  
  
ปวิทฺธโคจเร ลูเข, กถํ ภิกฺขุ กริสฺสสี’’ติฯ – คาถมาห; อถ เถโร –  
</li>
  
<li>
‘‘ปีติสุเขน วิปุเลน, ผริตฺวาน สมุสฺสยํ;  
  
ลูขมฺปิ อภิสโมฺภโนฺต, วิหริสฺสามิ กานเนฯ  
</li>
  
<li>
‘‘ภาเวโนฺต สตฺต โพชฺฌเงฺค, อินฺทฺริยานิ พลานิ จ;  
  
ฌานโสขุมฺมสมฺปโนฺน, วิหริสฺสํ อนาสโวฯ  
</li>
  
<li>
‘‘วิปฺปมุตฺตํ กิเลเสหิ, สุทฺธจิตฺตํ อนาวิลํ;  
  
อภิณฺหํ ปจฺจเวกฺขโนฺต, วิหริสฺสํ อนาสโวฯ  
</li>
  
<li>
‘‘อชฺฌตฺตญฺจ พหิทฺธา จ, เย เม วิชฺชิํสุ อาสวา;  
  
สเพฺพ อเสสา อุจฺฉินฺนา, น จ อุปฺปชฺชเร ปุนฯ  
</li>
  
<li>
‘‘ปญฺจกฺขนฺธา ปริญฺญาตา, ติฎฺฐนฺติ ฉินฺนมูลกา;  
  
ทุกฺขกฺขโย อนุปฺปโตฺต, นตฺถิ ทานิ ปุนพฺภโว’’ติฯ –  
</li>
  
<p>อิมาหิ เสสคาถาหิ อตฺตโน วิหารํ สตฺถุ ปเวเทสิฯ
</ol></p>


<p>ตตฺถ  ติ ฌานสุขุมภาเวน สมนฺนาคโตฯ ฌานสุขุมํ นาม อรูปชฺฌานํ, ตสฺมา อฎฺฐสมาปตฺติลาภิมฺหีติ วุตฺตํ โหติฯ เตน อตฺตโน อุภโตภาควิมุตฺติตํ ทเสฺสติฯ อปเร ปนาหุ – ‘‘โสขุมฺมนฺติ อคฺคมคฺคผเลสุ อธิปญฺญาสิกฺขา  อธิเปฺปตา, ตโต ฌานคฺคหเณน  อตฺตโน อุภโตภาควิมุตฺติตํ วิภาเวตี’’ติฯ ติ ปฎิปฺปสฺสทฺธิวิมุตฺติยา สพฺพกิเลเสหิ วิมุตฺตํ, ตโต เอว  อนาวิลสงฺกปฺปตาย  ตีหิปิ ปเทหิ อรหตฺตผลจิตฺตเมว วทติฯ เสสํ เหฎฺฐา วุตฺตนยเมวฯ อิมเมว จ เถรสฺส อญฺญาพฺยากรณํ อโหสีติฯ</p>

</p>


<h3>๑๒. พฺรหฺมทตฺตเตฺถรคาถาวณฺณนา</h3>
<p>ติอาทิกา อายสฺมโต พฺรหฺมทตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท สาวตฺถิยํ โกสลรโญฺญ ปุโตฺต หุตฺวา นิพฺพตฺติ, ติสฺส นามํ อโหสิฯ โส วยปฺปโตฺต เชตวนมเห พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต สห ปฎิสมฺภิทาหิ ฉฬภิโญฺญ อโหสิฯ ตํ เอกทิวสํ นคเร ปิณฺฑาย จรนฺตํ อญฺญตโร พฺราหฺมโณ อโกฺกสิฯ เถโร ตํ สุตฺวาปิ ตุณฺหีภูโต ปิณฺฑาย จรติเยว, พฺราหฺมโณ ปุนปิ อโกฺกสิเยวฯ มนุสฺสา เอวํ อโกฺกสนฺตมฺปิ นํ ‘‘อยํ เถโร น กิญฺจิ ภณตี’’ติ อาหํสุฯ ตํ สุตฺวา เถโร เตสํ มนุสฺสานํ ธมฺมํ เทเสโนฺต –</p>


<ol>
<li>
‘‘อโกฺกธสฺส กุโต โกโธ, ทนฺตสฺส สมชีวิโน;  
  
สมฺมทญฺญา วิมุตฺตสฺส, อุปสนฺตสฺส ตาทิโนฯ  
</li>
  
<li>
‘‘ตเสฺสว เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</li>
  
<li>
‘‘อุภินฺนมตฺถํ จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ  
</li>
  
<li>
‘‘อุภินฺนํ ติกิจฺฉนฺตํ ตํ, อตฺตโน จ ปรสฺส จ;  
  
ชนา มญฺญนฺติ พาโลติ, เย ธมฺมสฺส อโกวิทาฯ (สํ. นิ. ๑.๑๘๙);  
</li>
  
<li>
‘‘อุปฺปเชฺช  
  
  
เต สเจ โกโธ, อาวชฺช กกจูปมํ;  
  
อุปฺปเชฺช เจ รเส ตณฺหา, ปุตฺตมํสูปมํ สรฯ  
</li>
  
<li>
‘‘สเจ ธาวติ จิตฺตํ เต, กาเมสุ จ ภเวสุ จ;  
  
ขิปฺปํ นิคฺคณฺห สติยา, กิฎฺฐาทํ วิย ทุปฺปสุ’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ โกธรหิตสฺส มเคฺคน สมุจฺฉินฺนโกธสฺสฯ ติ กุโต นาม เหตุ โกโธ อุปฺปเชฺชยฺย, ตสฺส อุปฺปตฺติการณํ นตฺถีติ อโตฺถฯ ติ อุตฺตเมน ทเมน อคฺคมคฺคทมเถน ทนฺตสฺสฯ ติ กายวิสมาทีนิ สพฺพโส ปหาย กายสมาทีนํ วเสน สมํ ชีวนฺตสฺส สตฺตฎฺฐานิเยน สมฺปชเญฺญน สมฺมเทว วตฺตนฺตสฺสฯ ติ สมฺมา อญฺญาย อภิเญฺญยฺยาทิเก ธเมฺม ชานิตฺวา สพฺพาสเวหิ วิปฺปมุตฺตสฺสฯ ตโต เอว สพฺพกิเลสทรถปริฬาหวูปสเมน ฯ อิฎฺฐาทีสุ ตาทิลกฺขณปฺปตฺติยา  ขีณาสวสฺส กุโต โกโธติ อญฺญาปเทเสน เถโร อตฺตโน โกธาภาวํ ตสฺส จ การณานิ วตฺวา อิทานิ โกเธ อโกเธ จ อาทีนวานิสํสทสฺสเนน ธมฺมํ กเถโนฺต ติอาทิมาหฯ ตตฺถ ติ โย ปุคฺคโล อตฺตโน อุปริ กุทฺธํ กุปิตํ ปุคฺคลํ ปฎิกุชฺฌติ, ตเสฺสว เตน ปฎิกุชฺฌนปจฺจโกฺกสนปฎิปฺปหรณาทินา  อิธโลเก วิญฺญูครหาทิวเสน ปรโลเก นิรยทุกฺขาทิวเสน อภทฺทกตรํ อกลฺยาณตรํ โหติฯ กุชฺฌเนน ปน อกุทฺธสฺส ปาปํ โหตีติ วตฺตพฺพเมว นตฺถิฯ เกจิ ปน ‘‘โย อกุทฺธํ ปฎิกุทฺธํ อารพฺภ กุชฺฌตี’’ติ อตฺถํ วทนฺติฯ ติ โย ปน กุทฺธํ ปุคฺคลํ ‘‘อยํ กุโทฺธ โกธปเรโต’’ติ ญตฺวา น ปฎิกุชฺฌติ ขมติ, โส  กิเลสสงฺคามํ เชติ นามฯ น เกวลญฺจสฺส กิเลสสงฺคามชโย เอว, อถ โข อุภยหิตปฎิปตฺติมฺปีติ ทเสฺสโนฺต อาห ติฯ โย  ปุคฺคลํ  กุทฺธํ ‘‘โกธปเรโต’’ติ ญตฺวา ตํ เมตฺตายโนฺต อชฺฌุเปกฺขโนฺต วา สโต  สมฺปชาโน หุตฺวา  ขมติ น ปฎิปฺผรติฯ โส ติ อุภินฺนํ อุภยโลกสุขาวหํ  หิตํ จรติฯ</p>


<p>นฺติ ตํ อตฺตโน จ ปรสฺส จาติ อุภินฺนํ ทฺวินฺนํ โกธพฺยาธิติกิจฺฉาย ติกิจฺฉนฺตํ ขมนฺตํ ปุคฺคลํ เย ชนา  อริยาจารธเมฺม อกุสลา, เต พาลา ‘‘อยํ อวิทฺทสุ โย อตฺตานํ อโกฺกสนฺตสฺส ปหรนฺตสฺส กิญฺจิ น กโรตี’’ติ มญฺญนฺติ , ตํ เตสํ อโยนิโส มญฺญนนฺติ อธิปฺปาโยฯ ‘‘ติกิจฺฉน’’นฺติปิ ปฐนฺติ, ติกิจฺฉนสภาวนฺติ อโตฺถฯ</p>


<p>เอวํ  เถเรน วุจฺจมานํ ธมฺมํ สุตฺวา อโกฺกสกพฺราหฺมโณ สํวิโคฺค ปสนฺนจิโตฺต จ หุตฺวา เถรํ ขมาเปตฺวา ตเสฺสว สนฺติเก ปพฺพชิฯ เถโร ตสฺส กมฺมฎฺฐานํ เทโนฺต ‘‘อิมสฺส เมตฺตาภาวนา ยุตฺตา’’ติ เมตฺตากมฺมฎฺฐานํ ทตฺวา โกธปริยุฎฺฐานาทีสุ ปจฺจเวกฺขณาทิวิธิํ ทเสฺสโนฺต ติอาทิมาหฯ ตตฺถ ติ สเจ เต กมฺมฎฺฐานํ อนุยุญฺชนฺตสฺส กญฺจิ ปุคฺคลํ นิสฺสาย จิรปริจโย โกโธ อุปฺปเชฺชยฺย, ตสฺส วูปสมาย –</p>

</p>


<p>สตฺถารา วุตฺตํ กกจูปมํ โอวาทํ อาวเชฺชหิฯ ติ สเจ เต มธุราทิเภเท รเส ตณฺหา อภิลาโส อุปฺปเชฺชยฺย, ตสฺส วูปสมาย –</p>

</p>


<p>เอวํ วุตฺตํ ปุตฺตมํสูปโมวาทํ  อนุสฺสรฯ</p>


<p>นฺติ อโยนิโส มนสิ กโรโต ตว จิตฺตํ  ปญฺจกามคุเณสุ ฉนฺทราควเสน, กามภวาทีสุ  ภวปตฺถนาวเสน สเจ ธาวติ สรติ ชวติฯ   นฺติ ตถา ธาวิตุํ อเทโนฺต ยถา นาม ปุริโส กิฎฺฐาทํ สสฺสขาทกํ ทุปฺปสุํ ทุฎฺฐโคณํ โยเตฺตน ถเมฺภ พนฺธิตฺวา อตฺตโน วเส วเตฺตติ, เอวํ สติยา สติโยเตฺตน สมฺมาธิถเมฺภ พนฺธโนฺต ขิปฺปํ สีฆเมว นิคฺคณฺห, ยถา กิเลสวิคเมน นิพฺพิเสวนํ โหติ, ตถา ทเมหีติฯ เกจิ ปน ‘‘เถโร ปุถุชฺชโนว หุตฺวา อโกฺกสํ อธิวาเสโนฺต เตสํ มนุสฺสานํ อริยคุเณ ปกาเสโนฺต ธมฺมํ กเถตฺวา ปจฺฉา ทฺวีหิ คาถาหิ อตฺตานํ โอวทโนฺต วิปสฺสนํ วเฑฺฒตฺวา อรหตฺตํ ปตฺวา อญฺญํ พฺยากโรโนฺต อิมาเยว คาถา อภาสี’’ติ วทนฺติฯ</p>

</p>


<h3>๑๓. สิริมณฺฑเตฺถรคาถาวณฺณนา</h3>
<p>ติอาทิกา  อายสฺมโต สิริมณฺฑเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินิตฺวา อิมสฺมิํ พุทฺธุปฺปาเท สํสุมารคิเร พฺราหฺมณกุเล นิพฺพตฺติตฺวา  ติ ลทฺธนาโม วยปฺปโตฺต เภสกลาวเน ภควติ วิหรเนฺต สตฺถารํ อุปสงฺกมิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา ลทฺธูปสมฺปโท สมณธมฺมํ กโรโนฺต เอกสฺมิํ อุโปสถทิวเส ปาติโมกฺขุเทฺทสฎฺฐาเน นิสิโนฺน นิทานุเทฺทสสฺส ปริโยสาเน ‘‘อาวิกตา หิสฺส ผาสุ โหตี’’ติ (มหาว. ๑๓๔) ปาฬิยา อตฺถํ อุปธาเรโนฺต อาปนฺนํ อาปตฺติํ อนาวิกตฺวา ปฎิจฺฉาเทโนฺต อุปรูปริ อาปตฺติโย อาปชฺชติ, เตนสฺส น ผาสุ โหติ, อาวิกตฺวา ปน ยถาธมฺมํ ปฎิกโรนฺตสฺส ผาสุ โหตีติ อิมมตฺถํ มนสิ กตฺวา ‘‘อโห สตฺถุ สาสนํ สุวิสุทฺธ’’นฺติ ลทฺธปฺปสาโท ตถา อุปฺปนฺนํ ปีติํ วิกฺขเมฺภตฺวา วิปสฺสนํ วเฑฺฒตฺวา อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา ปสนฺนมานโส ภิกฺขูนํ โอวาทํ เทโนฺต –</p>


<ol>
<li>
‘‘ฉนฺนมติวสฺสติ, วิวฎํ นาติวสฺสติ;  
  
ตสฺมา ฉนฺนํ วิวเรถ, เอวํ ตํ นาติวสฺสติฯ  
</li>
  
<li>
‘‘มจฺจุนาพฺภาหโต  
โลโก, ชราย ปริวาริโต;  
  
ตณฺหาสเลฺลน โอติโณฺณ, อิจฺฉาธูปายิโต สทาฯ (สํ. นิ. ๑.๖๖);  
</li>
  
<li>
‘‘มจฺจุนาพฺภาหโต โลโก, ปริกฺขิโตฺต ชราย จ;  
  
หญฺญติ นิจฺจมตฺตาโณ, ปตฺตทโณฺฑว ตกฺกโรฯ  
</li>
  
<li>
‘‘อาคจฺฉนฺตคฺคิขนฺธาว, มจฺจุ พฺยาธิ ชรา ตโย;  
  
ปจฺจุคฺคนฺตุํ พลํ นตฺถิ, ชโว นตฺถิ ปลายิตุํฯ  
</li>
  
<li>
‘‘อโมฆํ ทิวสํ กยิรา, อเปฺปน พหุเกน วา;  
  
ยํ ยํ วิชหเต รตฺติํ, ตทูนํ ตสฺส ชีวิตํฯ  
</li>
  
<li>
‘‘จรโต ติฎฺฐโต วาปิ, อาสีนสยนสฺส วา;  
  
อุเปติ จริมา รตฺติ, น เต กาโล ปมชฺชิตุ’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ ฉาทิตํ ยถาภูตํ อวิวฎํ อปฺปกาสิตํ ทุจฺจริตํฯ ติ อาปตฺติวสฺสเญฺจว กิเลสวสฺสญฺจ อติวิย วสฺสติฯ อาปตฺติยา หิ ฉาทนํ อลชฺชิภาวาทินา  ตาทิโสว, ฉาทเนน ตโต อญฺญถาว ปุนปิ ตถารูปํ ตโต วา ปาปิฎฺฐตรํ อาปตฺติํ อาปเชฺชยฺยาติ ฉาทนํ วสฺสนสฺส การณํ วุตฺตํฯ นฺติ ปกาสิตํ อปฺปฎิจฺฉนฺนํฯ ติ เอตฺถ ติ อุปสคฺคมตฺตํ, น วสฺสตีติ อโตฺถฯ อวสฺสนเญฺจตฺถ วุตฺตวิปริยาเยน เวทิตพฺพํ จิตฺตสนฺตานสฺส วิโสธิตตฺตาฯ ติ วุตฺตเมวตฺถํ การณภาเวน ปจฺจามสติ, ฉนฺนสฺส ทุจฺจริตสฺส อาปตฺติวสฺสาทีนํ อติวสฺสนโต วิวฎสฺส จ อวสฺสนโตติ อโตฺถฯ ติ ปุถุชฺชนภาเวน ฉาทนาธิปฺปาเย อุปฺปเนฺนปิ ตํ  อนนุวตฺติตฺวา วิวเรถ อาวิกเรยฺย, ยถาธมฺมํ ปฎิกเรยฺยฯ นฺติ วิวรเณน ยถาธมฺมํ ปฎิปตฺติยาฯ นฺติ ตํ ฉนฺนํ ทุจฺจริตํฯ  อาปตฺติวสฺสํ กิเลสวสฺสญฺจ น วสฺสติ, สุทฺธเนฺต ปุคฺคลํ ปติฎฺฐเปตีติ อโตฺถฯ</p>


<p>อิทานิ  ‘‘เอกํเสน สีฆํเยว จ อตฺตา โสเธตโพฺพ, อปฺปมาโท กาตโพฺพ’’ติ ตสฺส การณํ สํเวควตฺถุํ ทเสฺสโนฺต ติอาทิมาหฯ ตตฺถ ติ อยํ สโพฺพปิ สตฺตโลโก โจโร วิย โจรฆาตเกน, สพฺพวฎฺฎนิปาตินา มจฺจุนา มรเณน อภิหโต, น ตสฺส หตฺถโต มุจฺจติฯ ติ อยํ โลโก อุปฺปาทโต อุทฺธํ มรณูปนยนรสาย ชราย ปริวาริโต อโชฺฌตฺถโฎ, ชราสงฺฆาตปริมุโกฺกติ อโตฺถฯ ติ สรีรสฺส อโนฺต นิมุเคฺคน วิสปีตขุรเปฺปน วิย อุปาทานลกฺขเณน ตณฺหาสงฺขาเตน สเลฺลน โอติโณฺณ หทยพฺภนฺตเร โอคาโฬฺหฯ ตณฺหา หิ ปีฬาชนนโต อโนฺต ตุทนโต ทุรุทฺธารโต จ ‘‘สโลฺล’’ติ วุจฺจติฯ ติ อารมฺมณาภิปตฺถนลกฺขณาย อิจฺฉาย สนฺตาปิโตฯ ตํ วิสยํ อิจฺฉโนฺต หิ ปุคฺคโล ยทิจฺฉิตํ วิสยํ ลภโนฺต วา อลภโนฺต วา ตาย เอว อนุทหนลกฺขณาย อิจฺฉาย สนฺตโตฺต ปริฬาหปฺปโตฺต โหติฯ ติ สพฺพกาลํ, อิทญฺจ ปทํ สพฺพปเทสุ โยเชตพฺพํฯ</p>


<p>ติ น เกวลํ มจฺจุนา อพฺภาหโตเยว, อถ โข ชราย จ ปริกฺขิโตฺตฯ ชราย สมวรุโทฺธ ชราปาการปริกฺขิโตฺต, น ตํ สมติกฺกมตีติ อโตฺถฯ ติ อตาโณ อสรโณ หุตฺวา นิจฺจกาลํ ชรามรเณหิ หญฺญติ วิพาธียติฯ ยถา กิํ?  ยถา ตกฺกโร โจโร กตาปราโธ วชฺฌปฺปโตฺต อตาโณ ราชาณาย หญฺญติ, เอวมยํ โลโก ชรามรเณหีติ ทเสฺสติฯ</p>


<p>ติ มหาวเน ฑยฺหมาเน ตํ อภิภวนฺตา มหนฺตา อคฺคิกฺขนฺธา วิย มจฺจุ พฺยาธิ ชราติ อิเม ตโย อนุทหนเฎฺฐน อคฺคิกฺขนฺธา อิมํ สตฺตโลกํ อภิภวนฺตา อาคจฺฉนฺติ , เตสํ ปน ปฎิพโล หุตฺวา  อภิภวิตุํ  อุสฺสาโห นตฺถิ, อิมสฺส โลกสฺส,  ชวเนฺตสุ, อโชฺฌตฺถรเนฺตสุฯ ยตฺถ เต นาภิภวนฺติ, ปิฎฺฐิํ ทเสฺสตฺวา ตโต ปลายิตุมฺปิ อิมสฺส โลกสฺส ชงฺฆาชโว นตฺถิ, เอวํ  อตฺตนา อสมโตฺถ มายาทีหิ อุปาเยหิ อปฺปฎิกาเร ติวิเธ พลวติ ปจฺจามิเตฺต นิจฺจุปฎฺฐิเต กิํ กาตพฺพนฺติ เจ?   ติ อเปฺปน อนฺตมโส คทฺทูหนมตฺตมฺปิ กาลํ ปวตฺติเตน พหุเกน วา สกลํ อโหรตฺตํ ปวตฺติเตน วิปสฺสนามนสิกาเรน อโมฆํ อวญฺฌํ ทิวสํ กเรยฺย, ยสฺมา  อยํ สโตฺต ยํ ยํ รตฺติํ วิชหติ นาเสติ เขเปติ, ตทูนํ เตน อูนํ ตสฺส สตฺตสฺส ชีวิตํ โหติฯ เอเตน รตฺติกฺขโย นาม ชีวิตกฺขโย ตสฺส อนิวตฺตนโตติ ทเสฺสติฯ เตนาห –</p>


<p>
‘‘ยเมกรตฺติํ ปฐมํ, คเพฺภ วสติ มาณโว;  
  
อพฺภุฎฺฐิโตว โส ยาติ, ส คจฺฉํ น นิวตฺตตี’’ติฯ (ชา. ๑.๑๕.๓๖๓);  
</p>
  
<p>น เกวลํ รตฺติวเสเนว, อถ โข อิริยาปถวเสนาปิ ชีวิตกฺขโย อุปธาเรตโพฺพติ อาห ติอาทิฯ ติ คจฺฉนฺตสฺสฯ ติ ฐิตํ กเปฺปนฺตสฺสฯ ติ อาสีนสฺส สยนสฺส วา, นิสินฺนสฺส นิปชฺชนฺตสฺส วาติ อโตฺถฯ ‘‘อาสีทน’’นฺติปิ ปฐนฺติ, ตตฺถ สามิอเตฺถ อุปโยควจนํ ทฎฺฐพฺพํฯ ติ จริมกจิตฺตสหิตา รตฺติ อุปคจฺฉติ, รตฺติคฺคหณเญฺจตฺถ เทสนาสีสมตฺตํฯ คมนาทีสุ เยน เกนจิ อิริยาปเถน สมงฺคีภูตสฺส จริมกาโลเยว, เตเนวสฺส อิริยาปถกฺขณา ชีวิตํ เขเปตฺวา เอว คจฺฉนฺติ, ตสฺมา  นายํ ตุยฺหํ ปมาทํ อาปชฺชิตุํ กาโล ‘‘อิมสฺมิํ นาม กาเล มรณํ น โหตี’’ติ อวิทิตตฺตาฯ วุตฺตํ หิ –</p>


<p>
‘‘อนิมิตฺตมนญฺญาตํ, มจฺจานํ อิธ ชีวิตํ;  
  
กสิรญฺจ ปริตฺตญฺจ, ตญฺจ ทุเกฺขน สํยุต’’นฺติฯ (สุ. นิ. ๕๗๙);  
</p>
  
<p>ตสฺมา เอวํ อตฺตานํ โอวทิตฺวา อปฺปมเตฺตน ตีสุ สิกฺขาสุ อนุโยโค กาตโพฺพติ อธิปฺปาโยฯ</p>

</p>


<h3>๑๔. สพฺพกามิเตฺถรคาถาวณฺณนา</h3>
<p>ติอาทิกา   อายสฺมโต สพฺพกามิเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต สาสเน อุปฺปนฺนํ อพฺพุทํ โสเธตฺวา ปฎิปากติกํ ฐเปนฺตํ เอกํ เถรํ ทิสฺวา, ‘‘อหมฺปิ อนาคเต เอกสฺส พุทฺธสฺส สาสเน อพฺพุทํ โสเธตฺวา ปฎิปากติกํ ฐเปตุํ สมโตฺถ ภเวยฺย’’นฺติ ปตฺถนํ ปฎฺฐเปตฺวา ตทนุรูปานิ ปุญฺญานิ กตฺวา  เทวมนุเสฺสสุ สํสรโนฺต อิมสฺมิํ พุทฺธุปฺปาเท อปรินิพฺพุเต เอว ภควติ เวสาลิยํ ขตฺติยกุเล นิพฺพตฺติตฺวา ติ ลทฺธนาโม วยปฺปโตฺต ญาตเกหิ ทารปริคฺคหํ การิโต นิสฺสรณชฺฌาสยตาย ฆราวาสํ ชิคุจฺฉโนฺต ธมฺมภณฺฑาคาริกสฺส สนฺติเก ปพฺพชิตฺวา สมณธมฺมํ กโรโนฺต อุปชฺฌาเยน สทฺธิํ เวสาลิํ อุปคโต ญาติฆรํ อคมาสิฯ ตตฺถ นํ ปุราณทุติยิกา ปติวิโยคทุกฺขิตา กิสา ทุพฺพณฺณา อนลงฺกตา กิลิฎฺฐวตฺถนิวสนา วนฺทิตฺวา โรทมานา เอกมนฺตํ อฎฺฐาสิฯ ตํ ทิสฺวา เถรสฺส กรุณาปุรสฺสรํ เมตฺตํ อุปฎฺฐาปยโต อนุภูตารมฺมเณ อโยนิโสมนสิการวเสน สหสา กิเลโส อุปฺปชฺชิฯ</p>


<p>โส เตน กสาหิ ตาฬิโต อาชานีโย วิย สญฺชาตสํเวโค ตาวเทว สุสานํ คนฺตฺวา, อสุภนิมิตฺตํ อุคฺคเหตฺวา, ตตฺถ ปฎิลทฺธฌานํ ปาทกํ กตฺวา, วิปสฺสนํ วเฑฺฒตฺวา, อรหตฺตํ ปาปุณิฯ อถสฺส สสุโร อลงฺกตปฎิยตฺตํ ธีตรํ อาทาย มหตา ปริวาเรน นํ อุปฺปพฺพาเชตุกาโม วิหารํ อคมาสิฯ เถโร ตสฺสา อธิปฺปายํ ญตฺวา อตฺตโน กาเมสุ วิรตฺตภาวํ สพฺพตฺถ จ อนุปลิตฺตตํ ปกาเสโนฺต –</p>


<ol>
<li>
‘‘ทฺวิปาทโกยํ อสุจิ, ทุคฺคโนฺธ ปริหีรติ;  
  
นานากุณปปริปูโร, วิสฺสวโนฺต ตโต ตโตฯ  
</li>
  
<li>
‘‘มิคํ นิลีนํ กูเฎน, พฬิเสเนว อมฺพุชํ;  
  
วานรํ วิย เลเปน, พาธยนฺติ ปุถุชฺชนํฯ  
</li>
  
<li>
‘‘รูปา สทฺทา รสา คนฺธา, โผฎฺฐพฺพา จ มโนรมา;  
  
ปญฺจ กามคุณา เอเต, อิตฺถิรูปสฺมิ ทิสฺสเรฯ  
</li>
  
<li>
‘‘เย เอตา อุปเสวนฺติ, รตฺตจิตฺตา ปุถุชฺชนา;  
  
วเฑฺฒนฺติ กฎสิํ โฆรํ, อาจินนฺติ ปุนพฺภวํฯ  
</li>
  
<li>
‘‘โย  
  
เจตา ปริวเชฺชติ, สปฺปเสฺสว ปทา สิโร;  
  
โสมํ วิสตฺติกํ โลเก, สโต สมติวตฺตติฯ  
</li>
  
<li>
‘‘กาเมสฺวาทีนวํ ทิสฺวา, เนกฺขมฺมํ ทฎฺฐุ เขมโต;  
  
นิสฺสโฎ สพฺพกาเมหิ, ปโตฺต เม อาสวกฺขโย’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ ยทิปิ อปาทกาทโยปิ กายา อสุจีเยว, อธิการวเสน ปน อุกฺกฎฺฐปริเจฺฉเทน วา เอวํ วุตฺตํฯ ยสฺมา วา อเญฺญ อสุจิภูตาปิ กายา โลณมฺพิลาทีหิ อภิสงฺขริตฺวา มนุสฺสานํ โภชเนปิ อุปนียนฺติ, น ปน มนุสฺสกาโย, ตสฺมา อสุจิตรสภาวมสฺส ทเสฺสโนฺต ‘‘ทฺวิปาทโก’’ติ อาหฯ นฺติ ตทา อุปฎฺฐิตํ อิตฺถิรูปํ  สนฺธายาหฯ ติ อสุจิ เอว, น เอตฺถ กิญฺจิปิ สุจีติ อโตฺถฯ ติ ทุคฺคโนฺธ สมาโน ปุปฺผคนฺธาทีหิ สงฺขริตฺวา ปริหรียติฯ ติ เกสาทิอเนกปฺปการกุณปภริโตฯ ติ ปุปฺผคนฺธาทีหิสฺส เชคุจฺฉภาวํ ปฎิจฺฉาเทตุํ วายมนฺตานมฺปิ ตํ วายามํ นิปฺผลํ กตฺวา นวหิ ทฺวาเรหิ เขฬสิงฺฆาณิกาทีนิ โลมกูเปหิ จ เสทชลฺลิกํ ‘วิสฺสวโนฺตเยว ปริหีรตี’ติ สมฺพโนฺธฯ</p>


<p>เอวํ เชคุโจฺฉปิ สมาโน จายํ กาโย กูฎาทีหิ วิย มิคาทิเก อตฺตโน รูปาทีหิ อนฺธปุถุชฺชเน วเญฺจติเยวาติ ทเสฺสโนฺต นฺติอาทิมาหฯ ตตฺถ ติ ปาสวากราทินา กูเฎน นิลีนํ, ปฎิจฺฉนฺนํ กตฺวา มิคํ วิย เนสาโทฯ วกฺขมาโน หิ -สโทฺท อิธาปิ อาเนตฺวา โยเชตโพฺพฯ นฺติ อมฺพุชํ มจฺฉํ อามิสพเทฺธน พฬิเสน วิย พาฬิสิโกฯ ติ รุกฺขสิลาทีสุ ปกฺขิเตฺตน มกฺกฎเลเปน มกฺกฎํ วิย มิคลุโทฺท อนฺธปุถุชฺชนํ วเญฺจโนฺต พาเธนฺตีติฯ</p>


<p>เก ปน พาเธนฺตีติ อาหฯ ติอาทิฯ รูปาทโย หิ ปญฺจ กามโกฎฺฐาสา วิเสสโต วิสภาควตฺถุสนฺนิสฺสยา วิปลฺลาสูปนิสฺสเยน อโยนิโสมนสิกาเรน ปริกฺขิตฺตานํ อนฺธปุถุชฺชนานํ มโน รเมโนฺต กิเลสวตฺถุตาย อนตฺถาวหภาวโต เต พาเธนฺติ นามฯ เตน วุตฺตํ ติฯ</p>


<p>อิตฺถิคฺคหณเญฺจตฺถ  อธิการวเสน กตนฺติ เวทิตพฺพํฯ เตเนวาห ติอาทิฯ ตสฺสโตฺถ –  ปุถุชฺชนา  อิตฺถิโย  ราคาภิภูตจิตฺตา อุปโภควตฺถุสญฺญาย  อุปเสวนฺติฯ นฺติ เต ชาติอาทีหิ นิรยาทีหิ จ โฆรํ, ภยานกํ, อนฺธพาเลหิ อภิรมิตพฺพโต กฎสิสงฺขาตํ สํสารํ ปุนปฺปุนํ อุปฺปตฺติมรณาทินา วเฑฺฒนฺติฯ เตนาห นฺติฯ</p>


<p>ติ โย ปน ปุคฺคโล เอตา อิตฺถิโย ตตฺถ ฉนฺทราคสฺส วิกฺขมฺภเนน วา สมุจฺฉินฺทเนน วา อตฺตโน ปาเทน สปฺปสฺส สิรํ วิย ปริวเชฺชติ, โส สพฺพํ โลกํ วิสชิตฺวา ฐิตตฺตา โลเก วิสตฺติกาสงฺขาตํ ตณฺหํ สโต หุตฺวา สมติวตฺตติฯ</p>


<p>ติ ‘‘อฎฺฐิกงฺกลูปมา กามา พหุทุกฺขา พหุปายาสา’’ติอาทินา (ปาจิ. ๔๑๗; จูฬว. ๖๕; ม. นิ. ๑.๒๓๔) วตฺถุกาเมสุ กิเลสกาเมสุ อเนกาการโวการํ อาทีนวํ, โทสํ, ทิสฺวาฯ ติ กาเมหิ ภเวหิ จ นิกฺขนฺตภาวโต เนกฺขมฺมํ, ปพฺพชฺชํ , นิพฺพานญฺจ, เขมโต, อนุปทฺทวโต, ทฎฺฐุ, ทิสฺวาฯ ปิ เตภูมกธเมฺมหิ  วิสํยุโตฺตฯ สเพฺพปิ เตภูมกา ธมฺมา กามนียเฎฺฐน กามา, เตหิ จ เถโร วิสํยุโตฺตฯ เตนาห ติฯ</p>


<p>เอวํ เถโร อาทิโต ปญฺจหิ คาถาหิ ธมฺมํ กเถตฺวา ฉฎฺฐคาถาย อญฺญํ พฺยากาสิฯ ตํ สุตฺวา สสุโร ‘‘อยํ สพฺพตฺถ อนุปลิโตฺต, น สกฺกา อิมํ กาเมสุ ปตาเรตุ’’นฺติ ยถาคตมเคฺคเนว คโตฯ เถโรปิ วสฺสสตปรินิพฺพุเต ภควติ อุปสมฺปทาย วีสวสฺสสติโก ปถพฺยา เถโร หุตฺวา, เวสาลิเกหิ วชฺชิปุเตฺตหิ อุปฺปาทิตํ สาสนสฺส อพฺพุทํ โสเธตฺวา, ทุติยํ ธมฺมสงฺคีติํ สงฺคายิตฺวา ‘‘อนาคเต ธมฺมาโสกกาเล อุปฺปชฺชนกํ อพฺพุทํ โสเธหี’’ติ ติสฺสมหาพฺรหฺมานํ อาณาเปตฺวา อนุปาทิเสสาย นิพฺพานธาตุยา ปรินิพฺพายิฯ</p>

</p>

</p>





