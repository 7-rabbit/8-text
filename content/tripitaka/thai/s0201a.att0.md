<h2>มชฺฌิมนิกาเย</h2>
<h2>มูลปณฺณาส-อฎฺฐกถา</h2>
<h3>(ปฐโม ภาโค)</h3>
<h3>คนฺถารมฺภกถา</h3>
<p>
กรุณาสีตลหทยํ  
  
  
, ปญฺญาปโชฺชตวิหตโมหตมํ;  
  
สนรามรโลกครุํ, วเนฺท  
สุคตํ  
คติวิมุตฺตํฯ  
</p>
  
<p>
พุโทฺธปิ พุทฺธภาวํ, ภาเวตฺวา เจว สจฺฉิกตฺวา จ;  
  
ยํ อุปคโต คตมลํ, วเนฺท ตมนุตฺตรํ  
ธมฺมํ  
ฯ  
</p>
  
<p>
สุคตสฺส โอรสานํ, ปุตฺตานํ มารเสนมถนานํ;  
  
อฎฺฐนฺนมฺปิ สมูหํ, สิรสา วเนฺท  
อริยสงฺฆํ  
ฯ  
</p>
  
<p>
อิติ  
เม ปสนฺนมติโน, รตนตฺตยวนฺทนามยํ ปุญฺญํ;  
  
ยํ สุวิหตนฺตราโย, หุตฺวา ตสฺสานุภาเวนฯ  
</p>
  
<p>
มชฺฌิมปมาณสุตฺตงฺกิตสฺส อิธ  
มชฺฌิมาคมวรสฺส  
;  
  
พุทฺธานุพุทฺธสํวณฺณิตสฺส ปรวาทมถนสฺสฯ  
</p>
  
<p>
อตฺถปฺปกาสนตฺถํ,  
อฎฺฐกถา  
อาทิโต วสิสเตหิ;  
  
ปญฺจหิ ยา สงฺคีตา, อนุสงฺคีตา จ ปจฺฉาปิฯ  
</p>
  
<p>
สีหฬทีปํ ปน อาภตาถ วสินา มหามหิเนฺทน;  
  
ฐปิตา สีหฬภาสาย, ทีปวาสีนมตฺถายฯ  
</p>
  
<p>
อปเนตฺวาน ตโตหํ, สีหฬภาสํ มโนรมํ ภาสํ;  
  
ตนฺตินยานุจฺฉวิกํ, อาโรเปโนฺต วิคตโทสํฯ  
</p>
  
<p>
สมยํ  
อวิโลเมโนฺต, เถรานํ เถรวํสทีปานํ;  
  
สุนิปุณวินิจฺฉยานํ, มหาวิหาเร นิวาสีนํฯ  
</p>
  
<p>
หิตฺวา ปุนปฺปุนาคตมตฺถํ, อตฺถํ ปกาสยิสฺสามิ;  
  
สุชนสฺส จ ตุฎฺฐตฺถํ, จิรฎฺฐิตตฺถญฺจ ธมฺมสฺสฯ  
</p>
  
<p>
สีลกถา  
ธุตธมฺมา, กมฺมฎฺฐานานิ เจว สพฺพานิ;  
  
จริยาวิธานสหิโต, ฌานสมาปตฺติวิตฺถาโรฯ  
</p>
  
<p>
สพฺพา จ อภิญฺญาโย, ปญฺญาสงฺกลนนิจฺฉโย เจว;  
  
ขนฺธาธาตายตนินฺทฺริยานิ อริยานิ เจว จตฺตาริฯ  
</p>
  
<p>
สจฺจานิ  
ปจฺจยาการเทสนา สุปริสุทฺธนิปุณนยา;  
  
อวิมุตฺตตนฺติมคฺคา, วิปสฺสนาภาวนา เจวฯ  
</p>
  
<p>
อิติ ปน สพฺพํ ยสฺมา,  
วิสุทฺธิมเคฺค  
มยา สุปริสุทฺธํ;  
  
วุตฺตํ ตสฺมา ภิโยฺย, น ตํ อิธ วิจารยิสฺสามิฯ  
</p>
  
<p>
‘‘มเชฺฌ  
วิสุทฺธิมโคฺค,  
เอส จตุนฺนมฺปิ อาคมานญฺหิ;  
  
ฐตฺวา ปกาสยิสฺสติ, ตตฺถ ยถาภาสิตมตฺถํ’’ฯ  
</p>
  
<p>
อิเจฺจว กโต ตสฺมา, ตมฺปิ คเหตฺวาน สทฺธิเมตาย;  
  
อฎฺฐกถาย วิชานถ, มชฺฌิมสงฺคีติยา อตฺถนฺติฯ  
</p>
  
<h3>นิทานกถา</h3>
<p> ตตฺถ  นาม ปณฺณาสโต มูลปณฺณาสา มชฺฌิมปณฺณาสา อุปริปณฺณาสาติ ปณฺณาสตฺตยสงฺคหาฯ วคฺคโต เอเกกาย ปณฺณาสาย ปญฺจ ปญฺจ วเคฺค กตฺวา ปนฺนรสวคฺคสมาโยคาฯ สุตฺตโต ทิยฑฺฒสุตฺตสตํ เทฺว จ สุตฺตนฺตาฯ ปทโต เตวีสุตฺตรปญฺจสตาธิกานิ อสีติปทสหสฺสานิฯ เตนาหุ โปราณา –</p>


<p>
‘‘อสีติปทสหสฺสานิ, ภิโยฺย ปญฺจสตานิ จ;  
  
ปุน เตวีสติ วุตฺตา, ปทเมวํ ววตฺถิต’’นฺติฯ  
</p>
  
<p>อกฺขรโต  สตฺต อกฺขรสตสหสฺสานิ จตฺตาลีสญฺจ สหสฺสานิ เตปญฺญาสญฺจ อกฺขรานิฯ ภาณวารโต อสีติ ภาณวารา เตวีสปทาธิโก จ อุปฑฺฒภาณวาโรฯ อนุสนฺธิโต ปุจฺฉานุสนฺธิ-อชฺฌาสยานุสนฺธิ-ยถานุสนฺธิวเสน สเงฺขปโต ติวิโธ อนุสนฺธิฯ วิตฺถารโต ปเนตฺถ ตีณิ อนุสนฺธิสหสฺสานิ นว จ สตานิ โหนฺติฯ เตนาหุ โปราณา –</p>


<p>
‘‘ตีณิ  
สนฺธิสหสฺสานิ, ตถา นวสตานิ จ;  
  
อนุสนฺธินยา เอเต, มชฺฌิมสฺส ปกาสิตา’’ติฯ  
</p>
  
<p>ตตฺถ ปณฺณาสาสุ  อาทิ, วเคฺคสุ  สุเตฺตสุ ฯ ตสฺสาปิ ‘‘เอวํ เม สุต’’นฺติอาทิกํ อายสฺมตา อานเนฺทน ปฐมมหาสงฺคีติกาเล วุตฺตํ นิทานมาทิฯ สา ปเนสา ปฐมมหาสงฺคีติ สุมงฺคลวิลาสินิยา ทีฆนิกายฎฺฐกถาย อาทิมฺหิ วิตฺถาริตาฯ ตสฺมา สา ตตฺถ วิตฺถาริตนเยเนว เวทิตพฺพาฯ</p>





