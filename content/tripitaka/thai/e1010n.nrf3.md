<h1>๓. อสุภภาวนา นิเทฺทส</h1>
<ol>
<li>
สิริมํ  
คณิกํ ทิสฺวา, ทเมตุํ รตฺตเจตสํ;  
  
ทเสฺสตฺวา มตสารีรํ, ตสฺสา ชิโน อิทํ พฺรวิฯ  
</li>
  
<li>
จรํวา  
ยทิวา ติฎฺฐํ, นิสิโนฺน อุทวา สยํ;  
  
สมเญฺฉติ ปสาเรติ, เอสา กายสฺส อิญฺชนาฯ  
</li>
  
<li>
อฎฺฐิ นฺหารูหิ สํยุโตฺต, ตจ มํสาว เลปโน;  
  
ฉวิยา กาโย ปฎิจฺฉโนฺน, ยถาภูตํ นทิสฺสติฯ  
</li>
  
<li>
อนฺตปูโร  
ทรปูโร, ยกน เปฬสฺส วตฺถิโน;  
  
หทยสฺส ปปฺผาสสฺส, วกฺกสฺส ปิหกสฺสจฯ  
</li>
  
<li>
สิงฺฆานิกาย เขฬสฺส, เสทสฺสจ เมทสฺสจ;  
  
โลหิตสฺส ลสิกาย, ปิตฺตสฺสจ วสายจฯ  
</li>
  
<li>
อถสฺส  
นวหิ โสเตหิ, อสุจิ สวติ สพฺพทา;  
  
อกฺขิมฺหา อกฺขิคูถโก, กณฺณมฺหา กณฺณคูถโกฯ  
</li>
  
<li>
สิงฺฆานิกาจ นาสโต, มุขโต วมติ เอกทา;  
  
ปิตฺตํ เสมฺหญฺจ วมติ, กายมฺหา เสทชลฺลิกาฯ  
</li>
  
<li>
อถสฺส  
สุสิรํ สีสํ,  
  
มตฺถลุงฺคสฺส ปูริตํ;  
  
สุภโต นํ มญฺญติ พาโล,  
  
อวิชฺชาย ปุรกฺขโตฯ  
</li>
  
<li>
ยทาจ โส มโต เสติ,  
  
อุทฺธุมาโต วินีลโก;  
  
อปวิโทฺธ สุสานสฺมิํ,  
  
อนเปกฺขา โหนฺติ ญาตโยฯ  
</li>
  
<li>
ขาทนฺติ  
นํ สุวานาจ, สิงฺคาลกาจ กิมิโย;  
  
กากา คิชฺฌาจ ขาทนฺติ, เยจเญฺญ สนฺติ ปาณกาฯ  
</li>
  
<li>
สุตฺวาน  
พุทฺธวจนํ, ภิกฺขุ ปญฺญาณวา อิธ;  
  
โสโข นํ ปริชานาติ, ยถาภูตญฺหิ ปสฺสติฯ  
</li>
  
<li>
ยถาอิทํ ตถาเอตํ, ยถาเอตํ ตถาอิทํ;  
  
อชฺฌตฺตญฺจ พหิทฺธาจ, กาเย ฉนฺทํ วิราชเยฯ  
</li>
  
<li>
ฉนฺท  
ราค วิรโตฺต โส, ภิกฺขุ ปญฺญาณวา อิธ;  
  
อชฺฌคา อมตํ สนฺติํ, นิพฺพานํ ปท มจฺจุตํฯ  
</li>
  
<li>
ทฺวิปาทโก ยํ อสุจิ, ทุคฺคโนฺธ ปริหารติ;  
  
นานากุณป ปริปูโร, วิสฺสวโนฺต ตโตตโตฯ  
</li>
  
<li>
เอตาทิเสน  
กาเยน, โย มเญฺญ อุนฺนเมตเว;  
  
ปรํวา อวชาเนยฺย, กิมญฺญตฺร อทสฺสนาติ;  
  
กาย วิจฺฉนฺทนียสุตฺตํ, วิชยสุตฺตนฺติปิ วตฺตพฺพํฯ  
</li>
  
<li>
ร-อกฺขโร  
สิยาคฺคิมฺหิ, โรว อคฺคิว อาคโต;  
  
ตสฺมา ราโคติ วตฺตโพฺพ, ตณฺหาว นิจฺจตาปิกาฯ  
</li>
  
<li>
อภิณฺหเมว ราคคฺคิ, ทยฺหเต สุภสญฺญินํ;  
  
กิมิขชฺชวโณ สาว, ทุกฺขี ราคี ส สพฺพทาฯ  
</li>
  
<li>
ทุกฺขี  
ปิย มลทฺธาน, ลทฺธาปฺย ปริปุณฺณโต;  
  
นตฺถิ ราคคฺคิขนฺธสฺส, ปิยิเนฺธน หิ ปุณฺณตาฯ  
</li>
  
<li>
นตฺถิ  
ราคสโม อคฺคิ,  
  
อิติ วุตฺตํ มเหสินา;  
  
เตน ราคคฺคินา ทโฑฺฒ,  
  
สโพฺพ โลโก ติทุกฺขิโตฯ  
</li>
  
<li>
เอกสฺส ปิวิตํ ขีรํ, จตู ทธิ ชลา พหุ;  
  
ราคเหตุ ภเว สนฺธิ, ฎฺฐานํ อนมตคฺคิกํฯ  
</li>
  
<li>
จตูทมิ  
ชลา ภิโยฺย, สีสเจฺฉทน โลหิตํ;  
  
ราคเหตุ ภเว มจฺจ, ภยํ อนมตคฺคิกํฯ  
</li>
  
<li>
เอกสฺส รุทโต อสฺสุ, จตู ทธิ ชลา พหุ;  
  
ทุกฺขํ อนมตคฺคํว, ตํเหตุ ปริเทวนํฯ  
</li>
  
<li>
ตตฺตาโย  
คุฬ คิลิต, วธคฺคิ ทยฺหนา ทิกํ;  
  
อสเงฺขฺยยฺยํ มหาทุกฺขํ, ตํเหตุ นิรเย ลภิฯ  
</li>
  
<li>
เอก ทฺวิตฺติ จตุ ปญฺจ, พุทฺธุปฺปาเทปฺย โมจิตํ;  
  
ขุปฺปิปาสิต นิชฺฌามํ, ลภิ ตํเหตุ เปตฺติกํฯ  
</li>
  
<li>
ติรจฺฉาเน  
อสูเรจ, ทุกฺขํ นานาวิธํ ลภิ;  
  
นมตคฺคิก สํสาเร, สพฺพนฺตํ ราคเหตุกํฯ  
</li>
  
<li>
เอกเสฺสเกน กเปฺปน, ปุคฺคลสฺสฎฺฐิ สญฺจโย;  
  
สเจ สํหาริโต อสฺส, เวปุลฺล ปพฺพตาธิโกฯ  
</li>
  
<li>
เอก กเปฺป อิทํ ทุกฺขํ, นาทิกเปฺปสุ กากถา;  
  
ราโค นนุ มหาเวรี, พาโล ชโน ต มิจฺฉติฯ  
</li>
  
<li>
ราคสุทฺธิ  
อโสโกจ, นิทฺทุโกฺข ญายปตฺติจ;  
  
นิพฺพานํ ปญฺจ ปจฺจกฺขา, อสุภาย ผลา มตาฯ  
</li>
  
<li>
อสุภคฺคหณํ  
ฌายี, มิตา สินฺทฺริย สํวโร;  
  
โสมิตฺย มุกฺกฎฺฐาวาจา, ฉฬิเม ราค สุทฺธิยาฯ  
</li>
  
<li>
นิจฺจุคฺคราค โรคีนํ, อสุภา วาตุโลสธา;  
  
ราคยกฺขาภิ คยฺหานํ, อสุภา มนฺต มุตฺตรํฯ  
</li>
  
<li>
สชีวกาจ  
นิชฺชีวา, อสุภา ทุวิธา มตา;  
  
สชีวา เกสโลมาทิ, ทเสวิเม อชีวกาฯ  
</li>
  
<li>
อุทฺธุมาตก  
วีนีลํ, วิปุพฺพกํ วิฉิทฺทกํ;  
  
วิกฺขายิตก วิกฺขิตฺตํ, หติวิกฺขิตฺต โลหิตํฯ  
</li>
  
<li>
ปุฬุว ฎฺฐิก มิเจฺจสุ, ลทฺธา อญฺญตรํ สโต;  
  
รตน วานปเสฺสยฺย, ยถา เจตสิ ปากฎํฯ  
</li>
  
<li>
มตํ  
ขชฺชํ ส มํสญฺจ, นิโลหิตํ นิมํสกํ;  
  
วิกฺขิตฺตํ เสต ปุญฺชฎฺฐิํ, นวธา ปุติมิกฺขเยฯ  
</li>
  
<li>
มจฺจุโต  
ปริมุจฺจามิ, ปฎิวตฺติ ยิมา ยิติ;  
  
ปโยชน สมาวชฺช, โมทิตพฺพํ ชิคุจฺฉเกฯ  
</li>
  
<li>
สชีวเก ชิคุจฺฉตฺถํ, นิชฺชีวา สุภ มีริตํ;  
  
ตถูปโม อยํกาโย, เอวเมว ภวิสฺสติฯ  
</li>
  
<li>
เอวํธโมฺม  
อยํกาโย, เอวํภาวี นติกฺกโม;  
  
อิจฺจุป สํหเร ทิสฺวา, เอกทฺวิห มตาทิกํฯ  
</li>
  
<li>
ยถา  
อิทํ ตถาเอตํ, ยถาเอตํ ตถา อิทํ;  
  
เชคุจฺฉํ ปฎิกูลฺยญฺจ, กาเย อิจฺจุป สํหเรฯ  
</li>
  
<li>
อุทฺธุมาต วินีลาทิ,  
  
ปฎิกูโลฺย ชิคุจฺฉิโต;  
  
ตเถวายมฺปิ เม กาโย,  
  
วิเสโส นายุ-สายุวฯ  
</li>
  
<li>
อุทฺธุมาต  
วินีลาโท, โสภณํ นตฺถิ กิญฺจิปิ;  
  
อิมสฺมิํปิ เม กาเย, คเวสโนฺตปิ สพฺพโสฯ  
</li>
  
<li>
ปฎิกูลวสา ธาตุ, วสาจ ทฺวิปฺปการโต;  
  
ปจฺจเวเกฺขยฺยิมํ กายํ, อิจฺฉํ วิราค มตฺตนิฯ  
</li>
  
<li>
วณฺณ  
สณฺฐาน คเนฺธหิ, อาสโย กาสโตปิจ;  
  
เชคุจฺฉ ปฎิกูลฺยาจ, เกสา น ตุฎฺฐมานิตาฯ  
</li>
  
<li>
อิติ เกเสสุ อิเกฺขยฺย,  
  
โลมา ทีสุปฺยยํ นโย;  
  
ทฺวตฺติํเสวญฺหิ โกฎฺฐาเส,  
  
ปจฺจเวเกฺข วิสุํวิสุํฯ  
</li>
  
<li>
กายโต  
พหินิกฺขนฺตํ, ปฎิกูลฺยํ ชิคุจฺฉิตํ;  
  
อนิกฺขนฺตมฺปิ เชคุจฺฉํ, ปฎิกูลฺยํว ตสฺสมํฯ  
</li>
  
<li>
สงฺขตมฺปิ ยถา วจฺจํ, มนุญฺญตํ น ปาปุเณ;  
  
อุปกฺกม สหเสฺสหิ, เอวํ เกสาทิกมฺปิจฯ  
</li>
  
<li>
สภาว  
ปฎิกูลฺยํว, เอกมฺปิ วจฺจ ปุญฺชกํ;  
  
นนุ เชคุจฺฉิตา ภิโยฺย, ทฺวตฺติํส วจฺจปุญฺชกาฯ  
</li>
  
<li>
ปเจฺจกมฺปิ  
ปฎิกูลฺยํ, เกสาทิกํ สภาวโต;  
  
เกสาทิทฺวตฺติํส ปุโญฺช, ภิโยฺย เชคุจฺฉิโต นนุฯ  
</li>
  
<li>
ปุญฺชิเตเสฺวว กเนฺตสุ, กโนฺตโหติ ส ปุญฺชโก;  
  
ปุญฺชิเตสุ อกเนฺตส, อกโนฺตว ส ปุญฺชโกฯ  
</li>
  
<li>
ปเจฺจกํ  
วินิภุเตฺตส, เกส โลม นขาทิสุ;  
  
นตฺถิ ตญฺญา กุมารีวา, มุขหตฺถาทิกานิวาฯ  
</li>
  
<li>
สมฺปิณฺฑิ เตสุ เตเสฺวว,  
  
กุโต ตา ตานิ อาคตา;  
  
ปญฺญตฺติ มตฺต เมเวสา,  
  
ชิคุจฺฉญฺญา น กาจิปิฯ  
</li>
  
<li>
สนฺตํ  
จิเนฺตยฺย นาสนฺตํ, สนฺต จินฺตยโต สุขํ;  
  
อสนฺตํ ปริกเปฺปโนฺต, นานาทุเกฺขหิ ตปฺปติฯ  
</li>
  
<li>
นาวชฺช สนฺตเชคุจฺฉํ, สญฺญํ อสติ กาตุน;  
  
สุภา อิตฺถีติ คารคฺคิ, อุปฺปชฺชิ สุภสญฺญิโนฯ  
</li>
  
<li>
อสนฺตํว  
อภูตํว, ปเสฺส ราคคฺคิโชติยา;  
  
ตาย สนฺตญฺจ ภูตญฺจ, น ปสฺสติ กทาจิปิฯ  
</li>
  
<li>
เอกสฺส  
ปิวิตํ ขีรํ, สีสเจฺฉทน โลหิตํ;  
  
รุทโต อสฺสุ ตํเหตุ, จตูทธิ ชลา พหุฯ  
</li>
  
<li>
อายติมฺปิ อตีเตว, สํสรนฺตสฺส เหสฺสติ;  
  
ราคํ หนฺตุ มนีโหเจ, ขีรํ อสฺสุจ โลหิตํฯ  
</li>
  
<li>
สุภสญฺญาย  
โส วโฑฺฒ,  
  
ตทภาเว ส นสฺสติ;  
  
ถิรํ หนฺตุํ น ตํสญฺญํ,  
  
สกฺกา สิถิล วีริโยฯ  
</li>
  
<li>
อุโสฺสฬฺหิ  
วีริโย หุตฺวา, พฺรูเหยฺยาสุภ ภาวนํ;  
  
สุภสญฺญาปฺป หานาย, ปริจฺจชฺชาปิ ชีวิตํฯ  
</li>
  
<li>
อญฺญกิจฺจ มุเปกฺขาย, พฺรูเหยฺยาสุภ ภาวนํ;  
  
มนฺทิ หุเตฺวห ราคคฺคิ, นิพฺพายิสฺสติ อายติํฯ  
</li>
  
<li>
กิจฺจํ เม อิทเมเวติ, พฺรูเหยฺยาสุภ ภาวนํ;  
  
ทานิ มนฺทคฺคิ หุตฺวาน, ปาโมชฺชํ เว ลภิสฺสติฯ  
</li>
  
<li>
กาเย  
ทฎฺฐพฺพ เชคุจฺฉํ, อปสฺสโนฺต ปมาทวา;  
  
อลทฺธา กิญฺจิ ปาโมชฺชํ, ปพฺพชฺชมฺปิ น โมทติฯ  
</li>
  
<li>
ปุเร มรามิ กาเย สฺมิํ, ปสฺสา มิ ปสฺสิตพฺพกํ;  
  
อิจฺจา รโทฺธ วีติํลทฺธา, ปพฺพชฺชํ อติโมทติฯ  
</li>
  
<li>
กาเย  
ทฎฺฐพฺพ เชคุจฺฉํ, อปสฺสโนฺต ปมาท วา;  
  
โมฆํว ทุลฺลภาตีโต, มหาชานียตํ คโตฯ  
</li>
  
<li>
สนฺตํ ภูตญฺจ เชคุจฺฉํ, ราคคฺคินา อปสฺสิยํ;  
  
ปญฺญาปทีปโชเตน, สมิเกฺขยฺย อภิณฺหโสฯ  
</li>
  
<li>
สนฺตํ  
ภูตญฺจ กาเย สฺมิํ, ทฎฺฐุกาโม สทาสโต;  
  
ปญฺญาปทีปเกเนว, ทเกฺข น ราคีสีขินาฯ  
</li>
  
<li>
เชคุจฺฉิเตน กาเยน, นิกฺขเนฺตน ชิคุจฺฉโต;  
  
อชฺช เสฺววา วินเฎฺฐน, นาล มุนฺนมิตุํ สโตฯ  
</li>
  
<li>
กีทิสํ  
มํ ตุวํ มญฺญิ, อหํ สพฺพ เชคุจฺฉโก;  
  
เชคุจฺฉโตจ นิกฺขโนฺต, อิเจฺจว วตฺตุ มรหติฯ  
</li>
  
<li>
กาเย เชคุจฺฉสญฺญํว, กเร สพฺพิริยา ปเถ;  
  
ตสฺมิํ ตุฎฺฐพฺพกํ นตฺถิ, ปิยายิตํ มมายิตํฯ  
</li>
  
<li>
สุภาย  
นว มตฺตานํ, อสุภา ปริปาจเย;  
  
สโนฺต ปกฺกสฺส สํสาโร, นโนฺต นวสฺส ราคิโนฯ  
</li>
  
<li>
กาเย อสุภ สญฺญาย, ปริปกฺก สภาวิโน;  
  
อาลเมฺพสุ อจาปลฺลา, ถิรา สมฺพุทฺธ สาสเนฯ  
</li>
  
<li>
อโนฺต  
โคจริกา ปกฺกา, พหิ โคจริกา นวา;  
  
ปกฺกา นาสาย อุจฺจา เต, นีจาเยว นวา สิโนฯ  
</li>
  
<li>
นวานวา  
สุภาโภคี, นีจานีจา ภิคามิโน;  
  
ปกฺกา ปกฺกาว ธีฌายี, สนฺตาสนฺตา วิราคิโนฯ  
</li>
  
<li>
สกฺกา สกฺกา น ทเสฺสตุํ, สุภํสุภํ สตํสตํ;  
  
ธีราธีราค มุชฺฌนฺติ, กาเย กาเย กฺริเยกฺริเยฯ  
</li>
  
<li>
สกฺกา  
สกฺกาปิ ตํ กาตุํ, สุภํสุภํ น ธีมยํ;  
  
สโนฺตสโนฺตชิคุจฺฉญฺญู, น วานวา สุเภสโกฯ  
</li>
  
<li>
ทุกายํ  
สุติ จิเนฺตตฺวา, มมายนฺตา มหาตปา;  
  
ตปํ นิพฺพายิตุํ อิจฺฉํ, ทุกายํ ทุติ จินฺตเยฯ  
</li>
  
<li>
ยฺวาสุภํ สุภโต มญฺญิ, โกนุพาโลตทุตฺตริ;  
  
อโนฺธ อุมฺมตฺตโกวา โส, นตฺตานํ มญฺญเต ตถาฯ  
</li>
  
<li>
สริตพฺพก  
เมเวตํ, กาเย เชคุจฺฉ ปุญฺชตํ;  
  
มนฺทราโค มโนสีตํ, ลเภยฺย ตมนุสฺสนํฯ  
</li>
  
<li>
คิหิภาเว อปาเยจ, ราคยกฺขนฺธ นินฺนิตา;  
  
มํปิ เนสฺสติ โสยโกฺข, สาเทมิเจ ตทาคตํฯ  
</li>
  
<li>
อภิณฺห  
คาหินํ ราค, ยกฺขํ อนนฺต ทุกฺข ทํ;  
  
อสุภา ตุล มเนฺตน, วาเรหิ ตํ ส ภายติฯ  
</li>
  
<li>
ราคยโกฺข พหุมาโย, สทฺธาเมตฺตา ทิเวสวา;  
  
ราคมฺปิ กุสลํ มญฺญิ, ชโน เตเนว วญฺจิโตฯ  
</li>
  
<li>
อาตุรํ  
อสุจิํ ปุติํ, ปสฺส นเนฺท สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภิปตฺถิตํฯ  
</li>
  
<li>
สุภโต นํ มญฺญติ พาโล, อวิชฺชาย ปุรกฺขโต;  
  
อิจฺจาห ภควา นินฺทิ, พาโลติ สุภสญฺญินํฯ  
</li>
  
<li>
นฺหารุฎฺฐิ  
ตจ มํสานิ, สรํ สตํ น นินฺทิโต;  
  
พุทฺธนินฺทาย โมเจตุํ, ตานารพฺภ อนุสฺสเรฯ  
</li>
  
<li>
มญฺญิตฺวา อตฺตโน พาลฺยํ, อสุเภ สุภทสฺสิโน;  
  
วายาเมยฺย อพาลาย, กายํ อสุภโต สรํฯ  
</li>
  
<li>
อตฺตานํ  
ครหิตฺวาน, พาลํ วิปริทสฺสินํ;  
  
สุภสญฺญํ ปหิเนฺนยฺย, กเรยฺยาสุภ สญฺญิตํฯ  
</li>
  
<li>
วิส เภสชฺชรุกฺขโฎฺฐ, อหิ ฑํเสยฺยโสสโต;  
  
ยถา ตเสฺสว ปณฺณาทิํ, ขาเทตฺวา วิส มุชฺชเหฯ  
</li>
  
<li>
เอวํ ราโค สมุปฺปเชฺช, กาเย คนฺธาทิ วาสิเต;  
  
อโนฺต ตเสฺสว เชคุจฺฉํ, จิเนฺตตฺวา ราค มุชฺชเหฯ  
</li>
  
<li>
ชิคุจฺฉิเตน  
กาเยน, อปสฺสโนฺต ชิคุจฺฉตํ;  
  
อุนฺนเมติ อวญฺญาติ, อวิชฺชาย ปุรกฺขโตฯ  
</li>
  
<li>
อายติํ  
มคฺคลาภาย, พีชํ กเรยฺย ภาวนํ;  
  
พีชา ภาเว กุโต มโคฺค, มคฺคพีชา หิ ภาวนาฯ  
</li>
  
<li>
มคฺคพีโช อปาเยปิ, นิมฺมุโคฺค สมเย คเต;  
  
อุมฺมุชฺชิตฺวาว พุทฺธานํ, มคฺคํ ลเภยฺย สนฺติเกฯ  
</li>
  
<li>
อชีชสฺส  
ตุ สํสาโร, ทีโฆเยว อนนฺติโก;  
  
ตสฺมาหิ ภาวนาพีชํ, กเรยฺย โมจนตฺถิโกฯ  
</li>
  
<li>
อภิณฺห ปีฬิตํ ราคํ, อสุภาย นิวารเย;  
  
มนฺทีหุตฺวา ปหีเยยฺย, ราโค อสุภ ภีรุโกฯ  
</li>
  
<li>
มาเชคุจฺฉํ  
มมาเยถ, สาว เชคุจฺฉมามโก;  
  
อนนฺต ทุกฺข มาปาทิ, เชคุจฺฉิต มมายนาฯ  
</li>
  
<li>
มํสลโคฺค ตจจฺฉโนฺน,  
  
นฺหารุพโนฺธ ฎฺฐิปุญฺชโก;  
  
โมเหติ ฉวิยา โลกํ,  
  
มหาทุโกฺข ส โมหิโตฯ  
</li>
  
<li>
นฺหารุฎฺฐิ  
ตจ มํเสหิ, ราควฑฺฒกิ สงฺขเต;  
  
เคเห โรคา ปุตี ปาปา, วสนฺติ กุจฺฉิตา สทาฯ  
</li>
  
<li>
ลุงฺคนฺตา วีส ภูธาตู, ปิตฺตาที ทฺวาทสมฺพุว;  
  
ตาปํ ชิรํ ทหํ ปกฺกํ, จตุรคฺคิ ฉวายุกาฯ  
</li>
  
<li>
อโธทฺธํ กุจฺฉิ โกฎฺฐาสา,  
  
องฺคจารีจ ปาณกา;  
  
ธาตุโยเยว กาเยสฺมิํ,  
  
ทฺวิตาลีส อนญฺญกาฯ  
</li>
  
<li>
ยถา  
พหิ ตถา อชฺฌตฺตํ, ธาตู ภฺวาปา นลานิลา;  
  
นเม นาหํ นอตฺตาติ, สํมเสยฺย ปุนปฺปุนนฺติฯ  
</li>
  
<h3>๔. เมตฺตาภาวนานิเทฺทส</h3>
</ol>
<ol>
<li>
เมตฺตา  
ภาวน มิจฺฉมฺปิ, สุณ พุทฺธวโจ ยิทํ;  
  
โทส นิคฺคหณตฺถาย, โทโส เมตฺตายเวริหิฯ  
</li>
  
<li>
อโกฺกจฺฉิมํ อวธิมํ, อชินิมํ อหาสิเม;  
  
เยจ ตํ อุปนยฺหนฺติ, เวรํ เตสํ นสมฺมติฯ  
</li>
  
<li>
อโกฺกจฺฉิมํ  
อวธิมํ, อชินิมํ อหาสิเม;  
  
เยจตํ นุปนยฺหนฺติ, เวรํ เตสํ อุปสมฺมติฯ  
</li>
  
<li>
นหิเวเรน เวรานิ, สมฺมนฺติธ กุทาจน;  
  
อเวเรนจ สมฺมนฺติ, เอสธโมฺม สนนฺตโนฯ  
</li>
  
<li>
ปเรจ  
นวิชานนฺติ, มย เมตฺถ ยมามเส;  
  
เยจ ตตฺถ วิชานนฺติ, ตโต สมฺมนฺติ เมธคาฯ  
</li>
  
<li>
กุโทฺธ อตฺถํ นชานาติ, กุโทฺธ ธมฺมํ นปสฺสติ;  
  
สทา อนฺธตมํ โหติ, ยํโกโธ สหเตนรํฯ  
</li>
  
<li>
อุภินฺน  
มตฺถํ จรติ, อตฺตโนจ ปรสฺสจ;  
  
ปรํ สํกุปฺปิตํ ญตฺวา, โย สโต อุปสมฺมติฯ  
</li>
  
<li>
ตเสฺสว เตน ปาปิโยฺย, โย กุทฺธํ ปฎิกุชฺฌติ;  
  
กุทฺธํ อปฎิกุชฺฌโนฺต, สงฺคามํ เชติ ทุชฺชยํฯ  
</li>
  
<li>
ขนฺตี  
ปรมํ ตโป ติติกฺขา,  
  
นิพฺพานํ ปรมํ วทนฺติ พุทฺธา;  
  
นหิ ปพฺพชิโต ปรูปฆาตี,  
  
นสมโณ โหติ ปรํ วิเหฐยโนฺตฯ  
</li>
  
<li>
อโกเธน ชิเน โกธํ, อสาธุํ สาธุนา ชิเน;  
  
ชิเน กทริยํ ทาเนน, สเจฺจนา ลิกวาทินํฯ  
</li>
  
<li>
โย  
เว อุปฺปติตํ โกธํ, รถํ ภนฺตํว วารเย;  
  
ต มหํ สารถี พฺรูมิ, รสฺมิคฺคาโห อิตโรชโนฯ  
</li>
  
<li>
ปุริสสฺส  
หิ ชาตสฺส, กุธารี ชายเต มุเข;  
  
ยาย ฉินฺทติ อตฺตานํ, พาโล ทุพฺภาสิตํภณํฯ  
</li>
  
<li>
เสโล ยถา เอกคฺฆโน, วาเตน นสมีรติ;  
  
เอวํ นินฺทา ปสํสาสุ, นสมิญฺชนฺติ ปณฺฑิตาฯ  
</li>
  
<li>
สมานภาคํ  
กฺรุเพฺพถ, คาเม อกฺกุฎฺฐ วนฺทิตํ;  
  
มโนปโทสํ รเกฺขยฺย, สโนฺต อนุณฺณโต สิยาฯ  
</li>
  
<li>
นปโร ปรํ นิกุเปฺปถ, นาติมเญฺญถ กตฺถจิ นกิญฺจิ;  
  
พฺยาโรสนา ปฎิฆสญฺญา, นญฺญมญฺญสฺส ทุกฺข มิเจฺฉยฺยฯ  
</li>
  
<li>
มาตา  
ยถา นิยํ ปุตฺต,  
  
มายุสา เอกปุตฺต มนุรเกฺข;  
  
เอวมฺปิ สพฺพ ภูเตสุ,  
  
มานสํ ภาวเย อปริมาณํฯ  
</li>
  
<li>
สุตฺวาน ทุสิโต พหุํ วาจํ,  
  
สมณานํวา ปุถุชนานํ;  
  
ผรุเสน หิ น ปฎิวชฺชา,  
  
น หิ สโนฺต ปฎิเสนิํ กโรนฺติฯ  
</li>
  
<li>
สจฺจํ  
ภเณ นกุเชฺฌยฺย, ทชฺชา อปฺปมฺปิ ยาจิโต;  
  
เอเตหิ ตีหิ ฐาเนหิ, คเจฺฉ เทวาน สนฺติเกฯ  
</li>
  
<li>
น ปเรสํ วิโลมานิ, น ปเรสํ กตากตํ;  
  
อตฺตโนว อเวเกฺขยฺย, กตานิ อกตานิจฯ  
</li>
  
<li>
สุ  
ทสํ วชฺชมเญฺญสํ, อตฺตโน ปน ทุทฺทสํ;  
  
ปเรสญฺหิ โส วชฺชานิ, โอผุนาติ ยถา ภุสํ;  
  
อตฺตโน ปน ฉาเทติ, กลิํว กิตวา สโฎฺฐฯ  
</li>
  
<li>
นิธีนํว  
ปวตฺตานํ, ยํ ปเสฺส วชฺชทสฺสินํ;  
  
นิคฺคยฺหวาทิํ เมธาวิํ, ตาทิสํ ปณฺฑิตํ ภเชฯ  
</li>
  
<li>
ตาทิสํ ภชมานสฺส,  
  
เสโยฺยโหติ นปาปิโย;  
  
อิติ วุตฺตํ มุนิเนฺทน,  
  
ติโลกเคฺคน สตฺถุนาฯ  
</li>
  
<li>
เมตฺตา  
คเนฺธน วาเสโนฺต,  
  
โทสํ ทูเรกเร พุโธ;  
  
ทูราสเนฺนสุ สเพฺพสุ,  
  
อตฺตโน เวริเกสุปิฯ  
</li>
  
<li>
หเน โทสู ปนาหานิ, อนตฺถ การกานิ หิ;  
  
เตสฺว สเนฺตสุ สเพฺพสุ, เมตฺตาโหติ สุนิมฺมลาฯ  
</li>
  
<li>
สตํ  
ทุชฺชน วาเกฺยหิ, นมโน ยาติ วิกฺริยํ;  
  
นหิตาปยิตุํ สกฺกา, คงฺคานทิํ ติณุกฺกยาฯ  
</li>
  
<li>
นหิ นินฺทา ปสํสาหิ, สตํ มโนวิการตา;  
  
น กทาจิปิ กเมฺปยฺย, วาเตหิ เสลปพฺพโตฯ  
</li>
  
<li>
นทิยํ  
ขุทฺทกา นาวา, วิจีหิ อุนฺนโตนตา;  
  
มหานาวา นกมฺปนฺติ, มหนฺตีหิ วิจีหิปิฯ  
</li>
  
<li>
โลเก ปสํส นินฺทาหิ, ทุชฺชโนวุนฺนโตนโต;  
  
สโนฺตปโญฺญ นจลติ, มหานินฺทา ถุตีหิปิฯ  
</li>
  
<li>
เสโลเสโล  
นิเลเหว,  
  
วณฺณาวณฺณา อสสฺสตา;  
  
ลาภาลาภา สุขาทุกฺขา,  
  
ยสายสา นกมฺปติฯ  
</li>
  
<li>
ขมาธคฺค กเรตสฺส, ทุชฺชโน กิํ กริสฺสติ;  
  
อติเณ ปติโต อคฺคิ, สยเมว ปสมฺภติฯ  
</li>
  
<li>
สยเมว  
สกตฺตานํ, มจฺจุพฺภเยน ตจฺฉตุ;  
  
มาเญฺญ ตจฺฉตุ โทเสน, กิมตฺถํ อญฺญตจฺฉนํฯ  
</li>
  
<li>
มาเญฺญ ตจฺฉ ตุโทเสน, นเสโยฺย อญฺญตจฺฉนํ;  
  
มาโญฺญ ตํ อหิพฺยเคฺฆว, โทมนเสฺสน ภายตุฯ  
</li>
  
<li>
นิสฺสาย  
ครุกาตพฺพํ, พหูนํ ปาปโมจนํ;  
  
อจาปเลฺลน สเนฺตน, ครุกาตพฺพตํ วเชฯ  
</li>
  
<li>
นิสฺสาย ครุกาตพฺพํ, พหูนํ ปุญฺญวฑฺฒนํ;  
  
ครุกาตพฺพตํ คเจฺฉ, ธีติยา สีล คุตฺติยาฯ  
</li>
  
<li>
สนฺตํ  
หิ สีลวํ ธีติํ, หิโรตฺตเปฺปน ภายติ;  
  
ทุชฺชนํ โทมนเสฺสน, อหิพฺยเคฺฆว ภายติฯ  
</li>
  
<li>
นผรุสาย วาจาย, อเญฺญ ทเมยฺย ปณฺฑิโต;  
  
อตฺตานํว ทเมตฺวาน, อเญฺญ สเณฺหน โอวเทฯ  
</li>
  
<li>
จิเตฺต  
สเณฺห อสณฺหาปิ, นวาจาผรุสา ภเว;  
  
ตสฺมา โอวา ทนาทีสุ, รเกฺขยฺย ถทฺธจิตฺตโตฯ  
</li>
  
<li>
อตฺตาน โมวทตฺถาย, สิเกฺขยฺย พุทฺธภาสิตํ;  
  
ปรมฺปิ อนุกมฺปาย, อิจฺฉโนฺต อนุสาสเยฯ  
</li>
  
<li>
อญฺญํ นนิคฺคเห กิญฺจิ, สุเตน ปฎิปตฺติยา;  
  
อตฺตนิคฺคหณํ เสโยฺย, นุนฺนเมยฺย ชิโนรโสฯ  
</li>
  
<li>
นาวีกเรยฺย  
โทสํวา, โลภํ มานํ สกํมลํ;  
  
มาเญฺญ มญฺญนฺตุ ตํ ทิสฺวา, จิรปฺปพฺพ ชิโต นุติฯ  
</li>
  
<li>
กกเจน ตฺตเฉเทเนฺต, เวริเกปินโทสเย;  
  
อิโจฺจวาทํ มุนินฺทสฺส, สมฺปฎิจฺฉ ชิโนรโสฯ  
</li>
  
<li>
เวรี  
อจฺจุปนาหีปิ, รูเปว ทุกฺขการโก;  
  
น ตฺว ตพฺพิสเย นาเม, ทุกฺขํ มากริ เจตสิฯ  
</li>
  
<li>
เวรี ติพนฺธ เวโรปิ, อิเหว ทุกฺขการโก;  
  
ภวนฺตรํ นอเนฺวติ, สกมฺมุนา คโต หิโสฯ  
</li>
  
<li>
โทโสตุ  
อิห ปีเฬตฺวา,  
  
ทุกฺขาวโห ภเวภเว;  
  
มหานตฺถ กรํ โทสํ,  
  
กสฺมา วเฑฺฒติ เจตสิฯ  
</li>
  
<li>
เมตฺตาสีตมฺพุเสเกน, ชิโนวาท มนุสฺสรํ;  
  
มหา นตฺถ กรํ โทสํ, นิพฺพายตุ ส เจตสิฯ  
</li>
  
<li>
ฉทฺทโนฺต  
ลุทฺทกํ ปาปํ, ภูริทโตฺตหิ ตุณฺฑิกํ;  
  
ธมฺมปาโล ขมิ ตาตํ, กปิโนฺท กนฺทโร ปตํฯ  
</li>
  
<li>
อสเงฺขฺยยฺย ตฺตภาเวสุ, ปรวชฺชํ ติติกฺขโต;  
  
นาถสฺส ปารมิํ ขนฺติํ, สรํ ธีโร ติติกฺขตุฯ  
</li>
  
<li>
สาสเน  
จิรวาเสน, เอวํ นิโทฺทสกา อิติ;  
  
ตุวํ ปฎิจฺจ มญฺญนฺตุ, สาสเน สปฺปโยชนํฯ  
</li>
  
<li>
สาสเน จิร วาสาปิ, มาทิสาว อิเม อิติ;  
  
ตมาคมฺม นมญฺญนฺตุ, สาสเน นิปฺปโยชนํฯ  
</li>
  
<li>
เทฺว อุเสตีติ โทโส โส, สปรํ ทยฺหเต ทฺวยํ;  
  
ปหาตโพฺพ ส สเพฺพสุ, ปรตฺถ สตฺถ มิจฺฉตาฯ  
</li>
  
<li>
ปรทิเนฺนหิ  
โนอายุ, ติฎฺฐเต นาตฺตโน วสา;  
  
ปรวชฺชํ ขเมตพฺพํ, นสาธุ อญฺญวิโรธิโตฯ  
</li>
  
<li>
เชคุจฺฉ  
โกฺกส นินฺทานิ, พาโล คณฺหาติ อกฺขโม;  
  
ขมโนฺตตุ นคณฺหาติ, ชานํ เชคุจฺฉิตานิติฯ  
</li>
  
<li>
ปรทินฺนานิ วจฺจานิ, ปาภตนฺติ นโกจิปิ;  
  
คเณฺหเยฺยวํ ทุรุตฺตานิ, อคณฺหโนฺต ขเม สโตฯ  
</li>
  
<li>
นทิ  
กโลฺลล วิจิโย, ตีรํ ปตฺวา สมนฺติธ;  
  
สเพฺพ อุปฺปติตา โทสา, ขนฺติปตฺวา สมนฺติ เตฯ  
</li>
  
<li>
โทสุมฺมตฺตก วาจาย, นุมฺมโตฺต กิํกริสฺสติ;  
  
ภเว ยฺยุมฺมตฺตโก โสว, ตาทิสํ วจนํ ภณํฯ  
</li>
  
<li>
โกธโน อกฺขโม อญฺญ, ทุฎฺฐสญฺญี ภยาลุโก;  
  
คามมเชฺฌ อฬโกฺกว, ตถา มาโหหิ ตํ ชหฯ  
</li>
  
<li>
เมตฺตาลุโก  
ขมาสีโล,  
  
สพฺพฎฺฐาเนสุนิพฺภโย;  
  
ปรตฺถ สตฺถ มิจฺฉโนฺต,  
  
ขนฺติ เมตฺตญฺจ ภาวเยฯ  
</li>
  
<li>
ปรโกฺกสานิ นินฺทานิ, ตํว ปเจฺจนฺติ นาญฺญคู;  
  
ขิตฺตํปํสุว วาตุทฺธํ, ครุกํ กิํ ขมายเตฯ  
</li>
  
<li>
อโกฺกสโนฺตจ  
นินฺทีจ, ปีฬิโต สก กมฺมุนา;  
  
อิธ เปจฺจจ นีเจโยฺย, นํนยํ คณฺหิ อกฺขโมฯ  
</li>
  
<li>
อโกฺกโส  
มํ นอาคจฺฉิ,  
  
ตเสฺสวา นตฺถการโก;  
  
อิติ ญตฺวาว สปฺปโญฺญ,  
  
อโกฺกสํ น ครุํ กเรฯ  
</li>
  
<li>
วิการาปตฺติ มิจฺฉโนฺต, เวรี พหุ มุปกฺกมิ;  
  
มามิตฺตวส มเนฺวหิ, นิพฺพิกาโร ตุวํภวฯ  
</li>
  
<li>
เมตฺตมฺพุนา สโทฺทโสจ, ปรโทโสจ สมฺมติ;  
  
เมตฺตาเสเกน สเพฺพสุ, สพฺพโตคฺคิํ นิปารเยฯ  
</li>
  
<li>
สโทส  
ปรโทสคฺคิํ, สพฺพโต ทิสโต ฎฺฐิตํ;  
  
เมตฺตา โตเยน วาเรยฺย, สิยา นิพฺพุติ สพฺพธิฯ  
</li>
  
<li>
นคเม อตฺตโน อคฺคิํ, ปรคฺคิํวาปิ นาคเม;  
  
เมตฺตมฺพุนาว นิพฺพาตุ, สปรคฺคิ ทฺวยํ ภุสํฯ  
</li>
  
<li>
คุณี  
คุณี นนฺทินฺทาย, ปสํสาย คุณี คุณี;  
  
นินฺทํนินฺทํ นกุเปฺปยฺย, นสาทิเย ถุติํ ถุติํฯ  
</li>
  
<li>
คุณํ นินฺทาย นาเสตุํ, นสกฺกา โกจิ กุสฺสโก;  
  
วเฑฺฒตุํวา ปสํสาย, ครุํกเร น ตํทฺวยํฯ  
</li>
  
<li>
โทสพฺภา  
มล สญฺฉโนฺน, เมตฺตาจโนฺท น โรจติ;  
  
ตํมุตฺตสฺส ตุ เอตสฺส, อติสฺสย ปภาวโตฯ  
</li>
  
<li>
สุ สุตฺต พุทฺธ สุปินา, เทฺวปิยา คุตฺติ นากฺกโม;  
  
สมาธิ สุมุขา มุฬฺหา, พฺรหฺมา เตฺยกา ทส คฺคุณาฯ  
</li>
  
<li>
สีตํ  
กโรตุ เมตฺตาย, จกฺขุํ ลาเภตุ ปญฺญาย;  
  
มากาสินิปฺปเภ จเญฺญ, จโนฺท โหหิ คเตคเตฯ  
</li>
  
<li>
ทูราสเนฺนสุ  
สเพฺพสุ, เมตฺตํ เปเสตุ ปาภตํ;  
  
ธมฺมํ เทเสตุ ปตฺตานํ, จโนฺท โหหิ คเตคเตฯ  
</li>
  
<li>
สมฺปตฺตานํ มลํ โธว, สีตํกเร สทาทโย;  
  
อุจฺจนีเจ นวิเสเส, ชลสฺสโม คเตคเตฯ  
</li>
  
<li>
อสอสฺสเตสุ  
ผุเฎฺฐสุ, โลกธเมฺมสุ อฎฺฐสุ;  
  
ปติโฎฺฐ นิพฺพิกาโร ตฺวํ, ปถวีสทิโส ภวฯ  
</li>
  
<li>
นากาสิ กลหํ สิลา, สทา เกนจิ นิจฺจลา;  
  
เมตฺตายโนฺต ขมายโนฺต, มหาสิลํ คุรุํกเรฯ  
</li>
  
<li>
สิลาว  
สีลวา โหตุ, ทุรุตฺตานิ ติติกฺขตุ;  
  
ปจฺจุเตฺต โทสสํวโฑฺฒ, อนุโตฺตว ปสมฺภติฯ  
</li>
  
<li>
สเพฺพ อหํว อิจฺฉนฺติ, สตฺตา สุขนฺติ ญาตุน;  
  
ภาเวยฺย กมโต เมตฺตํ, ปิย มชฺฌตฺต เวริเกฯ  
</li>
  
<li>
สเพฺพ  
ตสนฺติ ทณฺฑสฺส, สเพฺพ ภายนฺติ มจฺจุโน;  
  
อตฺตานํ อุปมํ กตฺวา, นหเนยฺย นฆาตเยฯ  
</li>
  
<li>
สุข กามานิ ภูตานิ,  
  
โยทเณฺฑน วิหิํสติ;  
  
อตฺตโน สุข เมสาโน,  
  
เปจฺจ โส นลเภสุขํฯ  
</li>
  
<li>
อเวรา  
พฺยาปชฺชา นีโฆ, สุขี จสฺสํ อหํว เม;  
  
หิตกามา ตถา อสฺสุ, มชฺฌตฺตา เวริโนปิจฯ  
</li>
  
<li>
มาตโร  
ภาตโร ญาตี, ทายโก ปาสกาปิจ;  
  
สุขีโหนฺตูติ ภาเวยฺย, จเช เตสุจ ลคฺคนํฯ  
</li>
  
<li>
โทโส เมตฺตาย ทูราริ, ตณฺหา อาสนฺน เวริกา;  
  
ตณฺหํ ปิเยสุ วาเรยฺย, โทสํ เวรีสุ เมตฺติโกฯ  
</li>
  
<li>
เอกุเทฺทเส  
กกมฺมาจ, สิสฺสา อาจริยา สุขี;  
  
โหนฺตุ สพฺรหฺมจารีจ, เตจ โญฺญญฺญ หิตาวหาฯ  
</li>
  
<li>
ราชาโนจ อมจฺจาจ, คาเม อิสฺสริยา สุขี;  
  
ภวนฺตุ เทวตาโยจ, เตหิ สุรกฺขิโต สุโขฯ  
</li>
  
<li>
มยํ  
เยน สุคุตฺตาว,  
  
สุขิตา รฎฺฐวาสิโน;  
  
สุขี กลฺล ตฺถุ โสราชา,  
  
เตชวโนฺต จิรายุโกฯ  
</li>
  
<li>
รฎฺฐ  
ปิเณฺฑน ชีวาม, รฎฺฐวาสี สุขนฺตุติ;  
  
ภาเวเยฺยวํ อโมฆํว, รฎฺฐปิณฺฑํ สุภุญฺชติฯ  
</li>
  
<li>
อาปายิกา พหู สนฺติ, มาตาปิตาทิ ปุพฺพกา;  
  
เตจเญฺญจ สุขีนีฆา, สฺสฺว พฺยาปชฺชา อเวริโนฯ  
</li>
  
<li>
สตฺตา  
ภูตาจ ปาณาจ, ปุคฺคลา อตฺตภาวิกา;  
  
ถี ปู ริยา นริยาจ, เทวานรา นิปาติกาฯ  
</li>
  
<li>
อเวรา โหนฺตุ พฺยาปชฺชา, อนีฆาจ สุขี อิเม;  
  
อตฺตานํ ปริหารนฺตุ, จตุธา อิติ ภาวเยฯ  
</li>
  
<li>
ปุรตฺถิมาย  
ทิสาย, สเพฺพสตฺตา อเวริโน;  
  
อพฺยาปชฺชา สุขีนีฆา, โหนฺตูติ ตาว ภาวเยฯ  
</li>
  
<li>
ปุรตฺถิมาย ทิสาย, สเพฺพปาณาติอาทินา;  
  
ทฺวาทสกฺขตฺตุํ ภาเวยฺย, เสสาสุปิ อยํนโยฯ  
</li>
  
<li>
จตุทฺทิสา  
นุทิสา โธ, อุทฺธํ สตฺตาจ ปาณิโน;  
  
ภูตาจ ปุคฺคลา อตฺต, ภาวี สเพฺพ ถิ ปูริสาฯ  
</li>
  
<li>
อริยา อริยา เทวา, นราจ วินิปาติกา;  
  
อเวรา พฺยาปชฺชา นีฆา, สุขตฺตาจ ภวนฺตุ เตฯ  
</li>
  
<li>
จตุทฺทิสา  
นุทิสา โธ, อุทฺธนฺติ ทสเกทิสิ;  
  
ทฺวาทเส เต ปริจฺฉิชฺช, ภาเวยฺย ปุคฺคเล พุโธฯ  
</li>
  
<li>
เมตฺตา  
วเสฺสน เตเมตุ, ปชฺชุโนฺตวิย สพฺพธิ;  
  
มากิญฺจิ ปริวเชฺชหิ, เอวํ เมตฺตา สุภาวิตาฯ  
</li>
  
<li>
ปญฺจา โนธิ สโตฺตธิสา, สิยุํ ทฺวาทสปุคฺคลา;  
  
นฺตุ จตูเหสุ ภาเวตฺวา, อฎฺฐตาลีสกา สิยุํฯ  
</li>
  
<li>
ทสเกทิสิ  
ตาเมตฺตา, จตุสฺสต อสีติโย;  
  
อฎฺฐตาลีสาหิ ปญฺจ, สตา ฎฺฐวีส สาธิกาฯ  
</li>
  
<li>
ทุกฺขิเต  
กรุณํ พฺรูเห, มุทิตํ สุขิเต ชเน;  
  
เมตฺตาเจว อุเปกฺขาจ, อุโภ อุโภสุ ภาวิตาฯ  
</li>
  
<li>
พฺรหฺมวาสีติ วตฺตโพฺพ, เตสฺวญฺญตร วาสิโต;  
  
คนฺธภูเตสุ โส โลเก, พฺรหฺมาวิย วิโรจติฯ  
</li>
  
  
  
  
  