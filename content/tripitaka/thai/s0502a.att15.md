<h1>๑๕. สุขวโคฺค</h1>
<h3>๑. ญาอาติกลหวูปสมนวตฺถุ</h3>
<p>    ติ อิมํ ธมฺมเทสนํ สตฺถา สเกฺกสุ วิหรโนฺต กลหวูปสมนตฺถํ ญาตเก อารพฺภ กเถสิฯ</p>


<p>สากิยโกลิยา กิร กปิลวตฺถุนครสฺส จ โกลิยนครสฺส จ อนฺตเร โรหิณิํ นาม นทิํ เอเกเนว อาวรเณน พนฺธาเปตฺวา สสฺสานิ กโรนฺติฯ อถ เชฎฺฐมูลมาเส สเสฺสสุ มิลายเนฺตสุ อุภยนครวาสิกานมฺปิ กมฺมการา สนฺนิปติํสุฯ ตตฺถ โกลิยนครวาสิโน อาหํสุ – ‘‘อิทํ อุทกํ อุภยโต หริยมานํ เนว ตุมฺหากํ, น อมฺหากํ ปโหสฺสติ, อมฺหากํ ปน สสฺสํ เอกอุทเกเนว นิปฺผชฺชิสฺสติ, อิทํ อุทกํ อมฺหากํ เทถา’’ติฯ อิตเรปิ อาหํสุ – ‘‘ตุเมฺหสุ โกฎฺฐเก ปูเรตฺวา ฐิเตสุ มยํ รตฺตสุวณฺณนีลมณิกาฬกหาปเณ จ คเหตฺวา ปจฺฉิปสิพฺพกาทิหตฺถา น สกฺขิสฺสาม ตุมฺหากํ ฆรทฺวาเร วิจริตุํ, อมฺหากมฺปิ สสฺสํ เอกอุทเกเนว  นิปฺผชฺชิสฺสติ, อิทํ อุทกํ อมฺหากํ เทถา’’ติฯ น มยํ ทสฺสามาติฯ มยมฺปิ น ทสฺสามาติ เอวํ กถํ วเฑฺฒตฺวา เอโก อุฎฺฐาย เอกสฺส ปหารํ อทาสิ, โสปิ อญฺญสฺสาติ เอวํ อญฺญมญฺญํ ปหริตฺวา ราชกุลานํ ชาติํ ฆเฎฺฎตฺวา กลหํ วฑฺฒยิํสุฯ</p>


<p>โกลิยกมฺมการา วทนฺติ – ‘‘ตุเมฺห กปิลวตฺถุวาสิเก คเหตฺวา คชฺชถ, เย โสณสิงฺคาลาทโย วิย อตฺตโน ภคินีหิ สทฺธิํ สํวสิํสุ, เอเตสํ หตฺถิโน เจว อสฺสา จ ผลกาวุธานิ จ อมฺหากํ กิํ กริสฺสนฺตี’’ติฯ สากิยกมฺมการาปิ วทนฺติ ‘‘ตุเมฺห อิทานิ กุฎฺฐิโน ทารเก คเหตฺวา คชฺชถ, เย อนาถา นิคฺคติกา ติรจฺฉานา วิย โกลรุเกฺข วสิํสุ, เอเตสํ หตฺถิโน จ อสฺสา จ ผลกาวุธานิ จ อมฺหากํ กิํ กริสฺสนฺตี’’ติฯ เต คนฺตฺวา ตสฺมิํ กเมฺม นิยุตฺตานํ อมจฺจานํ กถยิํสุ, อมจฺจา ราชกุลานํ กเถสุํฯ ตโต สากิยา ‘‘ภคินีหิ สทฺธิํ สํวสิตกานํ ถามญฺจ พลญฺจ ทเสฺสสฺสามา’’ติ ยุทฺธสชฺชา นิกฺขมิํสุฯ โกลิยาปิ ‘‘โกลรุกฺขวาสีนํ ถามญฺจ พลญฺจ ทเสฺสสฺสามา’’ติ ยุทฺธสชฺชา นิกฺขมิํสุฯ</p>


<p>สตฺถาปิ   ปจฺจูสสมเย โลกํ โวโลเกโนฺต ญาตเก ทิสฺวา ‘‘มยิ อคจฺฉเนฺต อิเม นสฺสิสฺสนฺติ, มยา คนฺตุํ วฎฺฎตี’’ติ จิเนฺตตฺวา เอกโกว อากาเสน คนฺตฺวา โรหิณินทิยา มเชฺฌ อากาเส ปลฺลเงฺกน นิสีทิฯ ญาตกา สตฺถารํ ทิสฺวา  อาวุธานิ ฉเฑฺฑตฺวา วนฺทิํสุฯ อถ เน สตฺถา อาห – ‘‘กิํ กลโห นาเมส, มหาราชา’’ติ? ‘‘น ชานาม, ภเนฺต’’ติฯ ‘‘โก ทานิ ชานิสฺสตี’’ติ? เต ‘‘อุปราชา ชานิสฺสติ, เสนาปติ ชานิสฺสตี’’ติ อิมินา อุปาเยน ยาว ทาสกมฺมกเร ปุจฺฉิตฺวา, ‘‘ภเนฺต, อุทกกลโห’’ติ อาหํสุฯ ‘‘อุทกํ กิํ อคฺฆติ, มหาราชา’’ติ? ‘‘อปฺปคฺฆํ, ภเนฺต’’ติฯ ‘‘ขตฺติยา กิํ อคฺฆนฺติ มหาราชา’’ติ? ‘‘ขตฺติยา นาม อนคฺฆา, ภเนฺต’’ติฯ ‘‘อยุตฺตํ ตุมฺหากํ อปฺปมตฺตตํ อุทกํ นิสฺสาย อนเคฺฆ ขตฺติเย นาเสตุ’’นฺติฯ เต ตุณฺหี อเหสุํฯ อถ เต สตฺถา อามเนฺตตฺวา ‘‘กสฺมา มหาราชา เอวรูปํ กโรถ, มยิ อสเนฺต อชฺช โลหิตนที ปวตฺติสฺสติ, อยุตฺตํ โว กตํ, ตุเมฺห ปญฺจหิ เวเรหิ สเวรา วิหรถ, อหํ อเวโร วิหรามิฯ ตุเมฺห กิเลสาตุรา หุตฺวา วิหรถ, อหํ อนาตุโรฯ ตุเมฺห กามคุณปริเยสนุสฺสุกฺกา หุตฺวา วิหรถ, อหํ อนุสฺสุโกฺก วิหรามี’’ติ วตฺวา อิมา คาถา อภาสิ –</p>


<ol>
<li>
‘‘สุสุขํ วต ชีวาม, เวริเนสุ อเวริโน,  
  
เวริเนสุ มนุเสฺสสุ, วิหราม อเวริโนฯ  
</li>
  
<li>
‘‘สุสุขํ วต ชีวาม, อาตุเรสุ อนาตุรา;  
  
อาตุเรสุ มนุเสฺสสุ, วิหราม อนาตุราฯ  
</li>
  
<li>
‘‘สุสุขํ วต ชีวาม, อุสฺสุเกสุ อนุสฺสุกา;  
  
อุสฺสุเกสุ มนุเสฺสสุ, วิหราม อนุสฺสุกา’’ติฯ  
</li>
  
<p>ตตฺถ  นฺติ สุฎฺฐุ สุขํฯ อิทํ วุตฺตํ โหติ – เย คิหิโน สนฺธิเจฺฉทาทิวเสน, ปพฺพชิตา วา ปน เวชฺชกมฺมาทิวเสน ชีวิตวุตฺติํ อุปฺปาเทตฺวา ‘‘สุเขน ชีวามา’’ติ วทนฺติ, เตหิ มยเมว สุสุขํ วต ชีวาม, เย มยํ ปญฺจหิ เวรีหิ เวริเนสุ มนุเสฺสสุ อเวริโน, กิเลสาตุเรสุ มนุเสฺสสุ นิกฺกิเลสตาย อนาตุรา, ปญฺจกามคุณปริเยสเน อุสฺสุเกสุ ตาย ปริเยสนาย อภาเวน อนุสฺสุกาติฯ เสสํ อุตฺตานตฺถเมวฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. มารวตฺถุ</h3>
<p>   ติ อิมํ ธมฺมเทสนํ สตฺถา ปญฺจสาลาย พฺราหฺมณคาเม วิหรโนฺต มารํ อารพฺภ กเถสิฯ</p>


<p>เอกทิวสญฺหิ สตฺถา ปญฺจสตานํ กุมาริกานํ โสตาปตฺติมคฺคสฺสูปนิสฺสยํ ทิสฺวา ตํ คามํ อุปนิสฺสาย วิหาสิฯ ตาปิ กุมาริกาโย เอกสฺมิํ นกฺขตฺตทิวเส นทิํ คนฺตฺวา นฺหตฺวา อลงฺกตปฎิยตฺตา คามาภิมุขิโย ปายิํสุฯ สตฺถาปิ ตํ คามํ ปวิสิตฺวา ปิณฺฑาย จรติฯ อถ มาโร สกลคามวาสีนํ สรีเร อธิมุจฺจิตฺวา  ยถา สตฺถา กฎจฺฉุภตฺตมตฺตมฺปิ น ลภติ, เอวํ กตฺวา ยถาโธเตน ปเตฺตน นิกฺขมนฺตํ สตฺถารํ คามทฺวาเร ฐตฺวา อาห – ‘‘อปิ, สมณ, ปิณฺฑปาตํ ลภิตฺถา’’ติฯ ‘‘กิํ ปน ตฺวํ, ปาปิม, ตถา อกาสิ, ยถาหํ ปิณฺฑํ น ลเภยฺย’’นฺติ? ‘‘เตน หิ, ภเนฺต, ปุน ปวิสถา’’ติฯ เอวํ กิรสฺส อโหสิ – ‘‘สเจ ปุน ปวิสติ, สเพฺพสํ สรีเร อธิมุจฺจิตฺวา อิมสฺส ปุรโต ปาณิํ ปหริตฺวา หสฺสเกฬิํ กริสฺสามี’’ติฯ ตสฺมิํ ขเณ ตา กุมาริกาโย คามทฺวารํ ปตฺวา สตฺถารํ ทิสฺวา วนฺทิตฺวา เอกมนฺตํ อฎฺฐํสุฯ มาโรปิ สตฺถารํ อาห – ‘‘อปิ, ภเนฺต, ปิณฺฑํ อลภมานา ชิฆจฺฉาทุเกฺขน ปีฬิตตฺถา’’ติฯ สตฺถา ‘‘อชฺช มยํ, ปาปิม, กิญฺจิ อลภิตฺวาปิ อาภสฺสรโลเก มหาพฺรหฺมาโน วิย ปีติสุเขเนว วีตินาเมสฺสามา’’ติ วตฺวา อิมํ คาถมาห –</p>


<ol>
<li>
‘‘สุสุขํ วต ชีวาม, เยสํ โน นตฺถิ กิญฺจนํ;  
  
ปีติภกฺขา ภวิสฺสาม, เทวา อาภสฺสรา ยถา’’ติฯ  
</li>
  
<p>ตตฺถ ติ เยสํ อมฺหากํ ปลิพุชฺฌนเตฺถน ราคาทีสุ กิญฺจเนสุ เอกมฺปิ กิญฺจนํ นตฺถิฯ ติ ยถา อาภสฺสรา เทวา ปีติภกฺขา หุตฺวา ปีติสุเขเนว วีตินาเมนฺติ, เอวํ มยมฺปิ, ปาปิม, กิญฺจิ อลภิตฺวา ปีติภกฺขา ภวิสฺสามาติ อโตฺถฯ
</ol></p>


<p>เทสนาวสาเน  ปญฺจสตาปิ กุมาริกาโย โสตาปตฺติผเล ปติฎฺฐหิํสูติฯ</p>

</p>


<h3>๓. โกสลรโญฺญ ปราชยวตฺถุ</h3>
<p>   นฺติ อิมํ ธมฺมเทสนํ สตฺถา เชตวเน วิหรโนฺต โกสลรโญฺญ ปราชยํ อารพฺภ กเถสิฯ</p>


<p>โส กิร กาสิกคามํ นิสฺสาย ภาคิเนเยฺยน อชาตสตฺตุนา สทฺธิํ ยุชฺฌโนฺต เตน ตโย วาเร ปราชิโต ตติยวาเร จิเนฺตสิ – ‘‘อหํ ขีรมุขมฺปิ ทารกํ ปราเชตุํ นาสกฺขิํ, กิํ เม ชีวิเตนา’’ติฯ โส อาหารูปเจฺฉทํ กตฺวา มญฺจเก นิปชฺชิฯ อถสฺส สา ปวตฺติ สกลนครํ ปตฺถริฯ ภิกฺขู ตถาคตสฺส อาโรเจสุํ – ‘‘ภเนฺต, ราชา กิร กาสิกคามกํ นิสฺสาย ตโย วาเร ปราชิโต, โส อิทานิ ปราชิตฺวา อาคโต ‘ขีรมุขมฺปิ ทารกํ ปราเชตุํ นาสกฺขิํ, กิํ เม ชีวิเตนา’ติ อาหารูปเจฺฉทํ กตฺวา มญฺจเก นิปโนฺน’’ติฯ สตฺถา เตสํ กถํ สุตฺวา, ‘‘ภิกฺขเว, ชินโนฺตปิ เวรํ ปสวติ, ปราชิโต ปน ทุกฺขํ เสติเยวา’’ติ วตฺวา อิมํ คาถมาห –</p>


<ol>
<li>
‘‘ชยํ เวรํ ปสวติ, ทุกฺขํ เสติ ปราชิโต;  
  
อุปสโนฺต สุขํ เสติ, หิตฺวา ชยปราชย’’นฺติฯ  
</li>
  
<p>ตตฺถ นฺติ ปรํ ชินโนฺต เวรํ ปฎิลภติฯ ติ ปเรน ปราชิโต ‘‘กทา นุ โข ปจฺจามิตฺตสฺส ปิฎฺฐิํ ทฎฺฐุํ สกฺขิสฺสามี’’ติ ทุกฺขํ เสติ สพฺพิริยาปเถสุ  ทุกฺขเมว วิหรตีติ อโตฺถฯ ติ อพฺภนฺตเร อุปสนฺตราคาทิกิเลโส ขีณาสโว ชยญฺจ ปราชยญฺจ หิตฺวา สุขํ เสติ, สพฺพิริยาปเถสุ สุขเมว วิหรตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. อญฺญตรกุลทาริกาวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ กุลทาริกํ อารพฺภ กเถสิฯ</p>


<p>ตสฺสา   กิร มาตาปิตโร อาวาหํ กตฺวา มงฺคลทิวเส สตฺถารํ นิมนฺตยิํสุฯ สตฺถา ภิกฺขุสงฺฆปริวุโต ตตฺถ คนฺตฺวา นิสีทิฯ สาปิ โข วธุกา ภิกฺขุสงฺฆสฺส อุทกปริสฺสาวนาทีนิ กโรนฺตี อปราปรํ สญฺจรติฯ สามิโกปิสฺสา ตํ โอโลเกโนฺต อฎฺฐาสิฯ ตสฺส ราควเสน โอโลเกนฺตสฺส อโนฺต กิเลโส สมุทาจริฯ โส อญฺญาณาภิภูโต เนว พุทฺธํ อุปฎฺฐหิ, น อสีติ มหาเถเรฯ หตฺถํ ปสาเรตฺวา ‘‘ตํ วธุกํ คณฺหิสฺสามี’’ติ ปน จิตฺตํ อกาสิฯ สตฺถา ตสฺสชฺฌาสยํ โอโลเกตฺวา ยถา ตํ อิตฺถิํ น ปสฺสติ, เอวมกาสิฯ โส อทิสฺวา สตฺถารํ โอโลเกโนฺต อฎฺฐาสิฯ สตฺถา ตสฺส โอโลเกตฺวา ฐิตกาเล ‘‘กุมารก, น หิ ราคคฺคินา สทิโส อคฺคิ นาม , โทสกลินา สทิโส กลิ นาม, ขนฺธปริหรณทุเกฺขน สทิสํ ทุกฺขํ นาม อตฺถิ, นิพฺพานสุขสทิสํ สุขมฺปิ นตฺถิเยวา’’ติ วตฺวา อิมํ คาถมาห –</p>


<ol>
<li>
‘‘นตฺถิ ราคสโม อคฺคิ, นตฺถิ โทสสโม กลิ;  
  
นตฺถิ ขนฺธสมา ทุกฺขา, นตฺถิ สนฺติปรํ สุข’’นฺติฯ  
</li>
  
<p>ตตฺถ ติ ธูมํ วา ชาลํ วา องฺคารํ วา อทเสฺสตฺวา อโนฺตเยว ฌาเปตฺวา ภสฺมมุฎฺฐิํ กาตุํ สมโตฺถ ราเคน สโม อโญฺญ อคฺคิ นาม นตฺถิฯ ติ โทเสน สโม อปราโธปิ นตฺถิฯ ติ ขเนฺธหิ สมาฯ ยถา ปริหริยมานา ขนฺธา ทุกฺขา, เอวํ อญฺญํ ทุกฺขํ นาม นตฺถิฯ นฺติ นิพฺพานโต อุตฺตริํ อญฺญํ สุขมฺปิ นตฺถิฯ อญฺญญฺหิ สุขํ สุขเมว, นิพฺพานํ ปรมสุขนฺติ อโตฺถฯ
</ol></p>


<p>เทสนาวสาเน กุมาริกา จ กุมารโก จ โสตาปตฺติผเล ปติฎฺฐหิํสุฯ ตสฺมิํ สมเย ภควา เตสํ อญฺญมญฺญํ ทสฺสนาการํ อกาสีติฯ</p>

</p>


<h3>๕. เอกอุปาสกวตฺถุ</h3>
<p>ติ อิมํ ธมฺมเทสนํ สตฺถา อาฬวิยํ วิหรโนฺต เอกํ อุปาสกํ อารพฺภ กเถสิฯ</p>


<p>เอกสฺมิญฺหิ  ทิวเส สตฺถา เชตวเน คนฺธกุฎิยํ นิสิโนฺนว  ปจฺจูสกาเล โลกํ โวโลเกโนฺต  อาฬวิยํ เอกํ ทุคฺคตมนุสฺสํ ทิสฺวา ตสฺสูปนิสฺสยสมฺปตฺติํ ญตฺวา ปญฺจสตภิกฺขุปริวาโร อาฬวิํ อคมาสิฯ อาฬวิวาสิโน สตฺถารํ นิมนฺตยิํสุฯ โสปิ ทุคฺคตมนุโสฺส ‘‘สตฺถา กิร อาคโต’’ติ สุตฺวา ‘‘สตฺถุ สนฺติเก ธมฺมํ โสสฺสามี’’ติ มนํ อกาสิฯ ตํทิวสเมว จสฺส เอโก โคโณ ปลายิฯ โส ‘‘กิํ นุ โข โคณํ ปริเยสิสฺสามิ, อุทาหุ ธมฺมํ สุณามี’’ติ จิเนฺตตฺวา ‘‘โคณํ ปริเยสิตฺวา ปจฺฉา ธมฺมํ โสสฺสามี’’ติ ปาโตว เคหา นิกฺขมิฯ อาฬวิวาสิโนปิ พุทฺธปฺปมุขํ ภิกฺขุสงฺฆํ นิสีทาเปตฺวา ปริวิสิตฺวา อนุโมทนตฺถาย ปตฺตํ คณฺหิํสุฯ สตฺถา ‘‘ยํ นิสฺสาย อหํ ติํสโยชนมคฺคํ อาคโต, โส โคณํ ปริเยสิตุํ อรญฺญํ ปวิโฎฺฐ, ตสฺมิํ อาคเตเยว ธมฺมํ เทเสสฺสามี’’ติ ตุณฺหี อโหสิฯ</p>


<p>โสปิ มนุโสฺส ทิวา โคณํ ทิสฺวา โคคเณ ปกฺขิปิตฺวา ‘‘สเจปิ อญฺญํ นตฺถิ, สตฺถุ วนฺทนมตฺตมฺปิ กริสฺสามี’’ติ ชิฆจฺฉาปีฬิโตปิ เคหํ คมนาย มนํ อกตฺวา เวเคน สตฺถุ สนฺติกํ อาคนฺตฺวา สตฺถารํ วนฺทิตฺวา เอกมนฺตํ อฎฺฐาสิฯ สตฺถา ตสฺส ฐิตกาเล ทานเวยฺยาวฎิกํ อาห – ‘‘อตฺถิ กิญฺจิ ภิกฺขุสงฺฆสฺส อติริตฺตภตฺต’’นฺติ? ‘‘ภเนฺต, สพฺพํ อตฺถี’’ติฯ เตน หิ ‘‘อิมํ ปริวิสาหี’’ติฯ โส สตฺถารา วุตฺตฎฺฐาเนเยว ตํ นิสีทาเปตฺวา ยาคุขาทนียโภชนีเยหิ สกฺกจฺจํ ปริวิสิฯ โส ภุตฺตภโตฺต มุขํ วิกฺขาเลสิฯ ฐเปตฺวา กิร อิมํ ฐานํ ตีสุ ปิฎเกสุ อญฺญตฺถ คตาคตสฺส  ภตฺตวิจารณํ นาม นตฺถิฯ ตสฺส ปสฺสทฺธทรถสฺส จิตฺตํ เอกคฺคํ อโหสิฯ อถสฺส สตฺถา อนุปุพฺพิํ กถํ กเถตฺวา สจฺจานิ ปกาเสสิฯ โส เทสนาวสาเน โสตาปตฺติผเล ปติฎฺฐหิฯ สตฺถาปิ อนุโมทนํ กตฺวา อุฎฺฐายาสนา ปกฺกามิฯ มหาชโน สตฺถารํ อนุคนฺตฺวา นิวตฺติฯ</p>


<p>ภิกฺขู สตฺถารา สทฺธิํ คจฺฉนฺตาเยว อุชฺฌายิํสุ – ‘‘ปสฺสถาวุโส, สตฺถุ กมฺมํ, อเญฺญสุ ทิวเสสุ เอวรูปํ นตฺถิ, อชฺช ปเนกํ มนุสฺสํ ทิสฺวาว ยาคุอาทีนิ วิจาเรตฺวา ทาเปสี’’ติฯ สตฺถา นิวตฺติตฺวา ฐิตโกว ‘‘กิํ กเถถ, ภิกฺขเว’’ติ ปุจฺฉิตฺวา ตมตฺถํ สุตฺวา ‘‘อาม, ภิกฺขเว, อหํ ติํสโยชนํ กนฺตารํ อาคจฺฉโนฺต ตสฺส อุปาสกสฺสูปนิสฺสยํ ทิสฺวา อาคโต, โส อติวิย ชิฆจฺฉิโต, ปาโตว ปฎฺฐาย โคณํ ปริเยสโนฺต  อรเญฺญ วิจริฯ ‘ชิฆจฺฉทุเกฺขน ธเมฺม เทสิยมาเนปิ ปฎิวิชฺฌิตุํ น สกฺขิสฺสตี’ติ จิเนฺตตฺวา เอวํ อกาสิํ, ชิฆจฺฉาโรคสทิโส โรโค นาม นตฺถี’’ติ วตฺวา อิมํ คาถมาห –</p>


<ol>
<li>
‘‘ชิฆจฺฉาปรมา โรคา, สงฺขารปรมา ทุขา;  
  
เอตํ ญตฺวา ยถาภูตํ, นิพฺพานํ ปรมํ สุข’’นฺติฯ  
</li>
  
<p>ตตฺถ  ติ ยสฺมา อโญฺญ โรโค สกิํ ติกิจฺฉิโต วินสฺสติ วา ตทงฺควเสน วา ปหียติ , ชิฆจฺฉา ปน นิจฺจกาลํ ติกิจฺฉิตพฺพาเยวาติ เสสโรคานํ อยํ ปรมา นามฯ ติ ปญฺจ ขนฺธาฯ ติ ชิฆจฺฉาสโม โรโค นตฺถิ, ขนฺธปริหรณสมํ ทุกฺขํ นาม นตฺถีติ เอตมตฺถํ ยถาภูตํ ญตฺวา ปณฺฑิโต นิพฺพานํ สจฺฉิ กโรติฯ นฺติ ตญฺหิ สพฺพสุขานํ ปรมํ อุตฺตมํ สุขนฺติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. ปเสนทิโกสลวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ราชานํ ปเสนทิโกสลํ อารพฺภ กเถสิฯ</p>


<p>เอกสฺมิญฺหิ สมเย ราชา ตณฺฑุลโทณสฺส โอทนํ ตทุปิเยน สูปพฺยญฺชเนน ภุญฺชติฯ เอกทิวสํ ภุตฺตปาตราโส ภตฺตสมฺมทํ อวิโนเทตฺวา สตฺถุ สนฺติกํ คนฺตฺวา กิลนฺตรูโป อิโต จิโต จ สมฺปริวตฺตติ, นิทฺทาย อภิภูยมาโนปิ อุชุกํ นิปชฺชิตุํ อสโกฺกโนฺต เอกมนฺตํ นิสีทิฯ อถ นํ สตฺถา อาห – ‘‘กิํ, มหาราช, อวิสฺสมิตฺวาว อาคโตสี’’ติ? ‘‘อาม, ภเนฺต, ภุตฺตกาลโต ปฎฺฐาย เม มหาทุกฺขํ โหตี’’ติฯ อถ นํ สตฺถา, ‘‘มหาราช , อติพหุโภชนํ เอวํ ทุกฺขํ โหตี’’ติ วตฺวา อิมํ คาถมาห –</p>


<p>
‘‘มิทฺธี  
ยทา โหติ มหคฺฆโส จ,  
  
นิทฺทายิตา สมฺปริวตฺตสายี;  
  
มหาวราโหว นิวาปปุโฎฺฐ,  
  
ปุนปฺปุนํ คพฺภมุเปติ มโนฺท’’ติฯ (ธ. ป. ๓๒๕); –  
</p>
  
<p>อิมาย คาถาย โอวทิตฺวา, ‘‘มหาราช, โภชนํ นาม มตฺตาย ภุญฺชิตุํ วฎฺฎติฯ มตฺตโภชิโน หิ สุขํ โหตี’’ติ อุตฺตริ โอวทโนฺต อิมํ คาถมาห –</p>


<p>
‘‘มนุชสฺส  
สทา สตีมโต,  
  
มตฺตํ ชานโต ลทฺธโภชเน;  
  
ตนุกสฺส ภวนฺติ เวทนา,  
  
สณิกํ ชีรติ อายุปาลย’’นฺติฯ (สํ. นิ. ๑.๑๒๔);  
</p>
  
<p>ราชา คาถํ อุคฺคณฺหิตุํ นาสกฺขิ, สมีเป ฐิตํ ปน ภาคิเนยฺยํ, สุทสฺสนํ นาม มาณวํ ‘‘อิมํ คาถํ อุคฺคณฺห, ตาตา’’ติ อาหฯ โส ตํ คาถํ อุคฺคณฺหิตฺวา ‘‘กิํ กโรมิ, ภเนฺต’’ติ สตฺถารํ ปุจฺฉิฯ อถ นํ สตฺถา อาห – ‘‘รโญฺญ ภุญฺชนฺตสฺส โอสานปิณฺฑกาเล อิมํ คาถํ วเทยฺยาสิ, ราชา อตฺถํ สลฺลเกฺขตฺวา ยํ ปิณฺฑํ ฉเฑฺฑสฺสติ, ตสฺมิํ ปิเณฺฑ สิตฺถคณนาย รโญฺญ ภตฺตปจนกาเล ตตฺตเก ตณฺฑุเล หเรยฺยาสี’’ติฯ โส ‘‘สาธุ, ภเนฺต’’ติ สายมฺปิ ปาโตปิ รโญฺญ ภุญฺชนฺตสฺส โอสานปิณฺฑกาเล ตํ คาถํ อุทาหริตฺวา เตน ฉฑฺฑิตปิเณฺฑ สิตฺถคณนาย ตณฺฑุเล หาเปสิฯ ราชาปิ ตสฺส คาถํ สุตฺวา สหสฺสํ สหสฺสํ ทาเปสิ ฯ โส อปเรน สมเยน นาฬิโกทนปรมตาย สณฺฐหิตฺวา สุขปฺปโตฺต ตนุสรีโร อโหสิฯ</p>


<p>อเถกทิวสํ สตฺถุ สนฺติกํ คนฺตฺวา สตฺถารํ วนฺทิตฺวา อาห – ‘‘ภเนฺต, อิทานิ เม สุขํ ชาตํ, มิคมฺปิ อสฺสมฺปิ อนุพนฺธิตฺวา คณฺหนสมโตฺถ ชาโตมฺหิฯ ปุเพฺพ เม ภาคิเนเยฺยน สทฺธิํ ยุทฺธเมว โหติ, อิทานิ วชีรกุมาริํ นาม ธีตรํ ภาคิเนยฺยสฺส ทตฺวา โส คาโม ตสฺสาเยว นฺหานจุณฺณมูลํ กตฺวา ทิโนฺน, เตน สทฺธิํ วิคฺคโห วูปสโนฺต, อิมินาปิ เม การเณน สุขเมว ชาตํฯ กุลสนฺตกํ ราชมณิรตนํ โน เคเห ปุริมทิวเส  นฎฺฐํ, ตมฺปิ อิทานิ หตฺถปตฺตํ อาคตํ, อิมินาปิ เม การเณน สุขเมว ชาตํฯ ตุมฺหากํ สาวเกหิ สทฺธิํ วิสฺสาสํ อิจฺฉเนฺตน ญาติธีตาปิ โน เคเห กตา, อิมินาปิ เม การเณน สุขเมว ชาต’’นฺติฯ สตฺถา ‘‘อาโรคฺยํ นาม, มหาราช, ปรโม ลาโภ, ยถาลเทฺธน สนฺตุฎฺฐภาวสทิสมฺปิ ธนํ, วิสฺสาสสทิโส จ ปรมา ญาติ, นิพฺพานสทิสญฺจ สุขํ นาม นตฺถี’’ติ วตฺวา อิมํ คาถมาห –</p>


<ol>
<li>
‘‘อาโรคฺยปรมา ลาภา, สนฺตุฎฺฐิปรมํ ธนํ;  
  
วิสฺสาสปรมา ญาติ, นิพฺพานปรมํ สุข’’นฺติฯ  
</li>
  
<p>ตตฺถ  ติ อโรคภาวปรมา ลาภาฯ โรคิโน หิ วิชฺชมานาปิ ลาภา อลาภาเยว, ตสฺมา อโรคสฺส สพฺพลาภา อาคตาว โหนฺติฯ เตเนตํ วุตฺตํ – ‘‘อาโรคฺยปรมา ลาภา’’ติฯ นฺติ คิหิโน วา ปพฺพชิตสฺส วา ยํ อตฺตนา ลทฺธํ  อตฺตโน สนฺตกํ, เตเนว ตุสฺสนภาโว สนฺตุฎฺฐี นาม เสสธเนหิ ปรมํ ธนํฯ ติ มาตา วา โหตุ ปิตา วา, เยน สทฺธิํ วิสฺสาโส นตฺถิ, โส อญฺญาตโกวฯ เยน อญฺญาตเกน ปน สทฺธิํ วิสฺสาโส อตฺถิ, โส อสมฺพโนฺธปิ ปรโม อุตฺตโม ญาติฯ เตน วุตฺตํ – ‘‘วิสฺสาสปรมา ญาตี’’ติฯ นิพฺพานสทิสํ ปน สุขํ นาม นตฺถิ, เตเนวาห – นฺติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. ติสฺสเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เวสาลิยํ วิหรโนฺต อญฺญตรํ ภิกฺขุํ อารพฺภ กเถสิฯ</p>


<p>สตฺถารา หิ, ‘‘ภิกฺขเว, อหํ อิโต จตูหิ มาเสหิ ปรินิพฺพายิสฺสามี’’ติ วุเตฺต สตฺถุ สนฺติเก สตฺต ภิกฺขุสตานิ สนฺตาสํ อาปชฺชิํสุ, ขีณาสวานํ  ธมฺมสํเวโค อุปฺปชฺชิ, ปุถุชฺชนา อสฺสูนิ สนฺธาเรตุํ นาสกฺขิํสุฯ ภิกฺขู  วคฺคา วคฺคา หุตฺวา ‘‘กิํ นุ โข กริสฺสามา’’ติ มเนฺตนฺตา วิจรนฺติฯ อเถโก ติสฺสเตฺถโร นาม ภิกฺขู ‘‘สตฺถา กิร จตุมาสจฺจเยน ปรินิพฺพายิสฺสติ, อหญฺจมฺหิ อวีตราโค, สตฺถริ ธรมาเนเยว มยา อรหตฺตํ คณฺหิตุํ วฎฺฎตี’’ติ จตูสุ อิริยาปเถสุ เอกโกว วิหาสิฯ ภิกฺขูนํ สนฺติเก คมนํ วา เกนจิ สทฺธิํ กถาสลฺลาโป วา นตฺถิฯ อถ นํ ภิกฺขู อาหํสุ – ‘‘อาวุโส, ติสฺส ตสฺมา เอวํ กโรสี’’ติฯ โส เตสํ กถํ น สุณาติฯ เต ตสฺส ปวตฺติํ สตฺถุ อาโรเจตฺวา, ‘‘ภเนฺต, ตุเมฺหสุ ติสฺสเตฺถรสฺส สิเนโห นตฺถี’’ติ อาหํสุฯ สตฺถา ตํ ปโกฺกสาเปตฺวา ‘‘กสฺมา ติสฺส เอวํ อกาสี’’ติ ปุจฺฉิตฺวา เตน อตฺตโน อธิปฺปาเย อาโรจิเต ‘‘สาธุ, ติสฺสา’’ติ สาธุการํ ทตฺวา, ‘‘ภิกฺขเว, มยิ สิเนโห ติสฺสสทิโสว โหตุฯ คนฺธมาลาทีหิ ปูชํ กโรนฺตาปิ เนว มํ ปูเชนฺติ, ธมฺมานุธมฺมํ ปฎิปชฺชมานาเยว ปน มํ ปูเชนฺตี’’ติ วตฺวา อิมํ คาถมาห –</p>


<ol>
<li>
‘‘ปวิเวกรสํ ปิตฺวา, รสํ อุปสมสฺส จ;  
  
นิทฺทโร โหติ นิปฺปาโป, ธมฺมปีติรสํ ปิว’’นฺติฯ  
</li>
  
<p>ตตฺถ  นฺติ ปวิเวกโต อุปฺปนฺนํ รสํ, เอกีภาวสุขนฺติ อโตฺถฯ ติ ทุกฺขปริญฺญาทีนิ กโรโนฺต อารมฺมณโต สจฺฉิกิริยาวเสน ปิวิตฺวาฯ   ติ กิเลสูปสมนิพฺพานสฺส จ รสํ ปิตฺวาฯ ติ เตน อุภยรสปาเนน ขีณาสโว ภิกฺขุ อพฺภนฺตเร ราคทรถาทีนํ อภาเวน นิทฺทโร เจว นิปฺปาโป จ โหติฯ นฺติ นววิธโลกุตฺตรธมฺมวเสน อุปฺปนฺนํ ปีติรสํ ปิวโนฺตปิ นิทฺทโร นิปฺปาโป จ โหติฯ
</ol></p>


<p>เทสนาวสาเน ติสฺสเตฺถโร อรหตฺตํ ปาปุณิ, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๘. สกฺกวตฺถุ</h3>
<p>  นฺติ อิมํ ธมฺมเทสนํ สตฺถา เวฬุวคามเก วิหรโนฺต สกฺกํ อารพฺภ กเถสิฯ</p>


<p>ตถาคตสฺส หิ อายุสงฺขาเร วิสฺสเฎฺฐ โลหิตปกฺขนฺทิกาพาธสฺส อุปฺปนฺนภาวํ ญตฺวา สโกฺก เทวราชา ‘‘มยา สตฺถุ สนฺติกํ คนฺตฺวา คิลานุปฎฺฐานํ กาตุํ วฎฺฎตี’’ติ จิเนฺตตฺวา ติคาวุตปฺปมาณํ อตฺตภาวํ วิชหิตฺวา สตฺถารํ อุปสงฺกมิตฺวา หเตฺถหิ ปาเท ปริมชฺชิฯ อถ นํ สตฺถา อาห ‘‘โก เอโส’’ติ? ‘‘อหํ, ภเนฺต, สโกฺก’’ติฯ ‘‘กสฺมา อาคโตสี’’ติ? ‘‘ตุเมฺห คิลาเน อุปฎฺฐหิตุํ, ภเนฺต’’ติฯ ‘‘สกฺก, เทวานํ มนุสฺสคโนฺธ โยชนสตโต ปฎฺฐาย คเล พทฺธกุณปํ วิย โหติ , คจฺฉ ตฺวํ, อตฺถิ เม คิลานุปฎฺฐกา ภิกฺขู’’ติฯ ‘‘ภเนฺต, จตุราสีติโยชนสหสฺสมตฺถเก ฐิโต ตุมฺหากํ สีลคนฺธํ ฆายิตฺวา อาคโต, อหเมว อุปฎฺฐหิสฺสามี’’ติ โส สตฺถุ สรีรวฬญฺชนภาชนํ อญฺญสฺส หเตฺถนาปิ ผุสิตุํ อทตฺวา สีเสเยว ฐเปตฺวา นีหรโนฺต มุขสโงฺกจนมตฺตมฺปิ น อกาสิ, คนฺธภาชนํ ปริหรโนฺต วิย อโหสิฯ เอวํ สตฺถารํ ปฎิชคฺคิตฺวา สตฺถุ ผาสุกกาเลเยว อคมาสิฯ</p>


<p>ภิกฺขู กถํ สมุฎฺฐาเปสุํ ‘‘อโห สตฺถริ สกฺกสฺส สิเนโห, เอวรูปํ นาม ทิพฺพสมฺปตฺติํ ปหาย มุขสโงฺกจนมตฺตมฺปิ อกตฺวา คนฺธภาชนํ นีหรโนฺต วิย สตฺถุ สรีรวฬญฺชนภาชนํ สีเสน นีหรโนฺต อุปฎฺฐานมกาสี’’ติฯ สตฺถา เตสํ กถํ สุตฺวา กิํ วเทถ, ภิกฺขเว, อนจฺฉริยํ เอตํ, ยํ สโกฺก เทวราชา มยิ สิเนหํ กโรติฯ อยํ สโกฺก หิ เทวราชา มํ นิสฺสาย ชรสกฺกภาวํ วิชหิตฺวา โสตาปโนฺน หุตฺวา ตรุณสกฺกสฺส ภาวํ ปโตฺต, อหํ หิสฺส  มรณภยตชฺชิตสฺส ปญฺจสิขคนฺธพฺพเทวปุตฺตํ ปุรโต กตฺวา อาคตกาเล อินฺทสาลคุหายํ เทวปริสาย มเชฺฌ นิสินฺนสฺส –</p>


<p>
‘‘ปุจฺฉ วาสว มํ ปญฺหํ, ยํ กิญฺจิ มนสิจฺฉสิ;  
  
ตสฺส ตเสฺสว ปญฺหสฺส, อหํ อนฺตํ กโรมิ เต’’ติฯ (ที. นิ. ๒.๓๕๖) –  
</p>
  
<p>วตฺวา  ตสฺส กงฺขํ วิโนเทโนฺต ธมฺมํ เทเสสิํฯ เทสนาวสาเน จุทฺทสนฺนํ ปาณโกฎีนํ ธมฺมาภิสมโย อโหสิ, สโกฺกปิ ยถานิสิโนฺนว โสตาปตฺติผลํ ปตฺวา ตรุณสโกฺก ชาโตฯ เอวมสฺสาหํ พหูปกาโรฯ ตสฺส มยิ สิเนโห นาม อนจฺฉริโยฯ ภิกฺขเว, อริยานญฺหิ ทสฺสนมฺปิ  สุขํ, เตหิ สทฺธิํ เอกฎฺฐาเน สนฺนิวาโสปิ สุโขฯ พาเลหิ สทฺธิํ ปน สพฺพเมตํ ทุกฺขนฺติ วตฺวา อิมา คาถา อภาสิ –</p>


<ol>
<li>
‘‘สาหุ ทสฺสนมริยานํ, สนฺนิวาโส สทา สุโข;  
  
อทสฺสเนน พาลานํ, นิจฺจเมว สุขี สิยาฯ  
</li>
  
<li>
‘‘พาลสงฺคตจารี หิ, ทีฆมทฺธาน โสจติ;  
  
ทุโกฺข พาเลหิ สํวาโส, อมิเตฺตเนว สพฺพทา;  
  
ธีโร จ สุขสํวาโส, ญาตีนํว สมาคโม’’ฯ  
</li>
  
<p>ตสฺมา หิ –
</ol></p>


<ol>
<li>
‘‘ธีรญฺจ ปญฺญญฺจ พหุสฺสุตญฺจ,โธรยฺหสีลํ วตวนฺตมริยํ;  
  
ตํ ตาทิสํ สปฺปุริสํ สุเมธํ,ภเชถ นกฺขตฺตปถํ ว จนฺทิมา’’ติฯ  
</li>
  
<p>ตตฺถ ติ สุนฺทรํ ภทฺทกํฯ ติ น เกวลญฺจ เตสํ ทสฺสนเมว, เตหิ สทฺธิํ เอกฎฺฐาเน นิสีทนาทิภาโวปิ เตสํ วตฺตปฎิวตฺตํ กาตุํ ลภนภาโวปิ สาธุเยวฯ ติ โย พาเลน สหจารีฯ นฺติ โส พาลสหาเยน ‘‘เอหิ สนฺธิเจฺฉทาทีนิ กโรมา’’ติ วุจฺจมาโน เตน สทฺธิํ เอกจฺฉโนฺท หุตฺวา ตานิ กโรโนฺต หตฺถเจฺฉทาทีนิ ปตฺวา ทีฆมทฺธานํ โสจติฯ ติ ยถา อสิหเตฺถน วา อมิเตฺตน อาสีวิสาทีหิ วา สทฺธิํ เอกโต  วาโส นาม นิจฺจํ ทุโกฺข, ตเถว พาเลหิ สทฺธินฺติ อโตฺถฯ ติ เอตฺถ  สุโข สํวาโส เอเตนาติ สุขสํวาโส, ปณฺฑิเตน สทฺธิํ เอกฎฺฐาเน สํวาโส สุโขติ อโตฺถฯ กถํ? ติ ยถาปิ ญาตีนํ สมาคโม สุโข, เอวํ สุโขฯ
</ol></p>


<p>ติ ยสฺมา พาเลหิ สทฺธิํ สํวาโส ทุโกฺข, ปณฺฑิเตน สทฺธิํ สุโข, ตสฺมา หิ ธิติสมฺปนฺนํ ธีรญฺจ, โลกิยโลกุตฺตรปญฺญาสมฺปนฺนํ ปญฺญญฺจ , อาคมาธิคมสมฺปนฺนํ พหุสฺสุตญฺจ, อรหตฺตปาปนกสงฺขาตาย ธุรวหนสีลตาย โธรยฺหสีลํ, สีลวเตน เจว ธุตงฺควเตน จ วตวนฺตํ, กิเลเสหิ อารกตาย อริยํ, ตถารูปํ สปฺปุริสํ โสภนปญฺหํ ยถา นิมฺมลํ นกฺขตฺตปถสงฺขาตํ อากาสํ จนฺทิมา ภชติ, เอวํ ภเชถ ปยิรุปาเสถาติ อโตฺถฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





