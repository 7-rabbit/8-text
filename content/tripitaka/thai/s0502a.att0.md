<h2>ขุทฺทกนิกาเย</h2>
<h2>ธมฺมปท-อฎฺฐกถา</h2>
<h2>(ปฐโม ภาโค)</h2>
<h3>คนฺถารมฺภกถา</h3>
<ol>
<li>
มหาโมหตโมนเทฺธ  
  
  
, โลเก โลกนฺตทสฺสินา;  
  
เยน สทฺธมฺมปโชฺชโต, ชาลิโต ชลิติทฺธินาฯ  
</li>
  
<li>
ตสฺส ปาเท นมสฺสิตฺวา, สมฺพุทฺธสฺส สิรีมโต;  
  
สทฺธมฺมญฺจสฺส ปูเชตฺวา, กตฺวา สงฺฆสฺส จญฺชลิํฯ  
</li>
  
<li>
ตํ ตํ การณมาคมฺม, ธมฺมาธเมฺมสุ โกวิโท;  
  
สมฺปตฺตสทฺธมฺมปโท, สตฺถา  
ธมฺมปทํ  
สุภํฯ  
</li>
  
<li>
เทเสสิ  
กรุณาเวค-สมุสฺสาหิตมานโส;  
  
ยํ เว เทวมนุสฺสานํ, ปีติปาโมชฺชวฑฺฒนํฯ  
</li>
  
<li>
ปรมฺปราภตา ตสฺส, นิปุณา  
อตฺถวณฺณนา  
;  
  
ยา ตมฺพปณฺณิทีปมฺหิ, ทีปภาสาย สณฺฐิตาฯ  
</li>
  
<li>
น สาธยติ เสสานํ, สตฺตานํ หิตสมฺปทํ;  
  
อเปฺปว นาม สาเธยฺย, สพฺพโลกสฺส สา หิตํฯ  
</li>
  
<li>
อิติ อาสีสมาเนน, ทเนฺตน สมจารินา;  
  
กุมารกสฺสเปนา  
หํ, เถเรน ถิรเจตสาฯ  
</li>
  
<li>
สทฺธมฺมฎฺฐิติกาเมน  
, สกฺกจฺจํ อภิยาจิโต;  
  
ตํ ภาสํ อติวิตฺถาร-คตญฺจ วจนกฺกมํฯ  
</li>
  
<li>
ปหายาโรปยิตฺวาน  
, ตนฺติภาสํ มโนรมํ;  
  
คาถานํ พฺยญฺชนปทํ, ยํ ตตฺถ น วิภาวิตํฯ  
</li>
  
<li>
เกวลํ ตํ วิภาเวตฺวา, เสสํ ตเมว อตฺถโต;  
  
ภาสนฺตเรน ภาสิสฺสํ, อาวหโนฺต วิภาวินํ;  
  
มนโส ปีติปาโมชฺชํ, อตฺถธมฺมูปนิสฺสิตนฺติฯ  
</li>
  
  
  
  
  