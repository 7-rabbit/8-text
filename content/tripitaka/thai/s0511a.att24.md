<h1>๒๔. กกุสนฺธพุทฺธวํสวณฺณนา</h1>
<p>เวสฺสภุมฺหิ   สยมฺภุมฺหิ ปรินิพฺพุเต ตสฺมิํ ปน กเปฺป อติกฺกเนฺต เอกูนตฺติํสกเปฺปสุ ชินทิวสกรา นุปฺปชฺชิํสุฯ อิมสฺมิํ ปน ภทฺทกเปฺป จตฺตาโร พุทฺธา นิพฺพตฺติํสุฯ กตเม จตฺตาโร? ติฯ  ปน ภควา อุปฺปชฺชิสฺสติฯ เอวมยํ กโปฺป ปญฺจหิ พุทฺธุปฺปาเทหิ ปฎิมณฺฑิตตฺตา ภทฺทกโปฺปติ ภควตา วณฺณิโตฯ ตตฺถ  นาม ภควา ปารมิโย ปูเรตฺวา ตุสิตปุเร นิพฺพตฺติตฺวา  ตโต จวิตฺวา เขมวตีนคเร เขมงฺกรสฺส นาม รโญฺญ อตฺถธมฺมานุสาสกสฺส อคฺคิทตฺตสฺส นาม ปุโรหิตสฺส อคฺคมเหสิยา วิสาขาย นาม พฺราหฺมณิยา กุจฺฉิสฺมิํ ปฎิสนฺธิํ อคฺคเหสิฯ ยทา ปน ขตฺติยา พฺราหฺมเณ สกฺกโรนฺติ ครุกโรนฺติ มาเนนฺติ ปูเชนฺติ, ตทา โพธิสตฺตา พฺราหฺมณกุเล นิพฺพตฺตนฺติฯ</p>


<p>ยทา ปน พฺราหฺมณา ขตฺติเย สกฺกโรนฺติ ครุกโรนฺติ มาเนนฺติ ปูเชนฺติ, ตทา ขตฺติยกุเล อุปฺปชฺชนฺติฯ ตทา กิร พฺราหฺมณา ขตฺติเยหิ สกฺกรียนฺติ ครุกรียนฺติ, ตสฺมา สจฺจสโนฺธ กกุสโนฺธ โพธิสโตฺต วิภวสิริสมุทเยนากุเล อนากุเล พฺราหฺมณกุเล ทสสหสฺสิโลกธาตุํ อุนฺนาเทโนฺต กมฺปยโนฺต อุทปาทิฯ เหฎฺฐา วุตฺตปฺปการานิ ปาฎิหาริยานิ นิพฺพตฺติํสุฯ ตโต ทสนฺนํ มาสานํ อจฺจเยน เขมวตุยฺยาเน มาตุกุจฺฉิโต สุวณฺณลตาโต อคฺคิชาโล วิย นิกฺขมิฯ โส จตฺตาริ วสฺสสหสฺสานิ อคารํ อชฺฌาวสิฯ ตสฺส กิร กามกามวณฺณกามสุทฺธินามกา ตโย ปาสาทา อเหสุํฯ โรจินีพฺราหฺมณีปมุขานิ ติํส อิตฺถิสหสฺสานิ ปจฺจุปฎฺฐิตานิ อเหสุํฯ</p>


<p>โส จตฺตาริ นิมิตฺตานิ ทิสฺวา โรจินิยา พฺราหฺมณิยา อนุตฺตเร อุตฺตเร นาม กุมาเร อุปฺปเนฺน ปยุเตฺตน อาชญฺญรเถน มหาภินิกฺขมนํ นิกฺขมิตฺวา ปพฺพชิฯ ตํ จตฺตาลีสสหสฺสานิ อนุปพฺพชิํสุฯ โส เตหิ ปริวุโต อฎฺฐ มาเส ปธานจริยํ จริตฺวา วิสาขปุณฺณมาย สุจิรินฺธนิคเม วชิรินฺธพฺราหฺมณสฺส ธีตาย ทินฺนํ มธุปายาสํ ปริภุญฺชิตฺวา ขทิรวเน ทิวาวิหารํ กตฺวา สายนฺหสมเย สุภเทฺทน นาม ยวปาลเกน อุปนีตา อฎฺฐ ติณมุฎฺฐิโย คเหตฺวา สิรีสโพธิํ ปาฎลิยา   วุตฺตปฺปมาณํ ทิพฺพคนฺธํ อุปวายมานํ อุปคนฺตฺวา จตุตฺติํสหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา สโมฺพธิํ ปตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหํ วีตินาเมตฺวา อตฺตนา สห ปพฺพชิตานํ จตฺตาลีสาย ภิกฺขุสหสฺสานํ สจฺจปฺปฎิเวธสมตฺถตํ ทิสฺวา เอกาเหเนว มกิลนครสมีเป สมฺภูตํ อิสิปตนํ นาม มิคทายํ ปวิสิตฺวา เตสํ มชฺฌคโต ภควา ธมฺมจกฺกํ ปวเตฺตสิฯ ตทา จตฺตาลีสาย โกฎิสหสฺสานํ ปฐโม ธมฺมาภิสมโย อโหสิฯ</p>


<p>ปุน กณฺณกุชฺชนครทฺวาเร มหาสาลรุกฺขมูเล ยมกปาฎิหาริยํ กตฺวา ติํสโกฎิสหสฺสานํ ธมฺมจกฺขุํ อุปฺปาเทสิ, โส ทุติโย อภิสมโย อโหสิฯ ยทา ปน เขมวตีนครสฺสาวิทูเร อญฺญตรสฺมิํ เทวายตเน อภิมตนรเทโว นรเทโว นาม ยโกฺข ทิสฺสมานมนุสฺสสรีโร หุตฺวา กนฺตารมเชฺฌ เอกสฺส กมลกุวลยุปฺปลสมลงฺกตสลิลสีตลสฺส ปรมมธุรสิสิรวาริโน สพฺพชนสุรภิรมสฺส สรสฺส สมีเป ฐตฺวา กมลกุวลยกลฺลหาราทีหิ สเตฺต อุปลาเปตฺวา มนุเสฺส ขาทติ ฯ ตสฺมิํ มเคฺค ปจฺฉิเนฺน ชนสมฺปาตรหิเต มหาอฎวิํ ปวิสิตฺวา ตตฺถ สมฺปเตฺต สเตฺต ขาทติฯ โส โลกวิสฺสุโต มหากนฺตารมโคฺค อโหสิฯ อุภโตกนฺตารทฺวาเร กิร มหาชนกาโย สนฺนิปติตฺวา กนฺตารนิตฺถรณตฺถาย อฎฺฐาสิฯ อถ วิคตภวพโนฺธ กกุสโนฺธ สตฺถา เอกทิวสํ ปจฺจูสสมเย มหากรุณาสมาปตฺติโต วุฎฺฐาย โลกํ โวโลเกโนฺต ญาณชาลสฺส อโนฺตคตํ ตํ มเหสกฺขํ นรเทวยกฺขํ ตญฺจ ชนสมูหมทฺทสฯ ทิสฺวา จ ปน คคนตเลน คนฺตฺวา ตสฺส ชนกายสฺส ปสฺสนฺตเสฺสว ภควา อเนกวิหิตํ ปาฎิหาริยํ กโรโนฺต ตสฺส นรเทวยกฺขสฺส ภวเน โอตริตฺวา ตสฺส มงฺคลปลฺลเงฺก นิสีทิฯ</p>


<p>อถ โข โส มนุสฺสภโกฺข ยโกฺข ฉพฺพณฺณรสฺมิโย วิสฺสเชฺชนฺตํ อินฺทธนุปริวุตมิว ทิวสกรํ มุนิทิวสกรํ ปวนปเถนาคจฺฉนฺตํ ทิสฺวา – ‘‘ทสพโล มมานุกมฺปาย อิธาคจฺฉตี’’ติ ปสนฺนหทโย อตฺตโน ปริวารยเกฺขหิ สทฺธิํ อเนกมิคคณวนฺตํ หิมวนฺตํ คนฺตฺวา นานาวณฺณคนฺธานิ ชลชถลชานิ กุสุมานิ ปรมมโนรมานิ สุคนฺธคเนฺธ สมาหริตฺวา อตฺตโน  ปลฺลเงฺก นิสินฺนํ วิคตรนฺธํ กกุสนฺธํ โลกนายกํ มาลาคนฺธวิเลปนาทีหิ ปูชยิตฺวา ถุติสงฺคีตานิ ปวเตฺตโนฺต สิรสิ อญฺชลิํ กตฺวา นมสฺสมาโน อฎฺฐาสิฯ ตโต มนุสฺสา ตํ ปาฎิหาริยํ ทิสฺวา ปสนฺนหทยา สมาคมฺม ภควนฺตํ ปริวาเรตฺวา นมสฺสมานา อฎฺฐํสุฯ อถ อปฺปฎิสโนฺธ กกุสโนฺธ ภควา อภิปูชิตนรเทวยกฺขํ นรเทวยกฺขํ กมฺมผลสมฺพนฺธทสฺสเนน สมุเตฺตเชตฺวา นิรยกถาย สนฺตาเสตฺวา จตุสจฺจกถํ กเถสิ, ตทา อปริมิตานํ สตฺตานํ ธมฺมาภิสมโย อโหสิ, อยํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘เวสฺสภุสฺส  
อปเรน, สมฺพุโทฺธ ทฺวิปทุตฺตโม;  
  
กกุสโนฺธ นาม นาเมน, อปฺปเมโยฺย ทุราสโทฯ  
</li>
  
<li>
‘‘อุคฺฆาเฎตฺวา สพฺพภวํ, จริยาย ปารมิํ คโต;  
  
สีโหว ปญฺชรํ เภตฺวา, ปโตฺต สโมฺพธิมุตฺตมํฯ  
</li>
  
<li>
‘‘ธมฺมจกฺกํ ปวเตฺตเนฺต, กกุสเนฺธ โลกนายเก;  
  
จตฺตาลีสโกฎิสหสฺสานํ, ธมฺมาภิสมโย อหุฯ  
</li>
  
<li>
‘‘อนฺตลิกฺขมฺหิ อากาเส, ยมกํ กตฺวา วิกุพฺพนํ;  
  
ติํสโกฎิสหสฺสานํ, โพเธสิ เทวมานุเสฯ  
</li>
  
<li>
‘‘นรเทวสฺส  
ยกฺขสฺส, จตุสจฺจปฺปกาสเน;  
  
ธมฺมาภิสมโย ตสฺส, คณนาโต อสงฺขิโย’’ติฯ  
</li>
  
<p>ตตฺถ ติ สมูหนิตฺวาฯ นฺติ สพฺพํ นววิธํ ภวํ, ภวุปฺปตฺตินิมิตฺตํ กมฺมนฺติ อโตฺถฯ ติ สพฺพปารมีนํ ปูรณวเสน ปารํ คโตฯ ติ สีโห วิย ปญฺชรํ มุนิกุญฺชโร ภวปญฺชรํ วินาเสตฺวาติ อโตฺถฯ กกุสนฺธสฺส วิทฺธสฺตภวพนฺธนสฺส เอโกว สาวกสนฺนิปาโต อโหสิฯ กณฺณกุชฺชนคเร อิสิปตเน มิคทาเย อตฺตนา สห ปพฺพชิเตหิ จตฺตาลีสาย อรหนฺตสหเสฺสหิ ปริวุโต มาฆปุณฺณมายํ ภควา ปาติโมกฺขํ อุทฺทิสิฯ เตน วุตฺตํ –
</ol></p>


<ol>
<li>
‘‘กกุสนฺธสฺส  
ภควโต, เอโก อาสิ สมาคโม;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘จตฺตาลีสสหสฺสานํ, ตทา อาสิ สมาคโม;  
  
ทนฺตภูมิมนุปฺปตฺตานํ, อาสวาริคณกฺขยา’’ติฯ  
</li>
  
<p>ตทา อมฺหากํ โพธิสโตฺต เขโม นาม ราชา หุตฺวา พุทฺธปฺปมุขสฺส สงฺฆสฺส ปตฺตจีวรํ มหาทานํ ทตฺวา อญฺชนาทีนิ สพฺพเภสชฺชานิ จ อทาสิฯ อญฺญญฺจ สมณปริกฺขารํ ทตฺวา ตสฺส  ธมฺมเทสนํ สุตฺวา ปสนฺนหทโย หุตฺวา ภควโต สนฺติเก ปพฺพชิฯ โส ปน สตฺถา – ‘‘อนาคเต อิมสฺมิํเยว กเปฺป พุโทฺธ ภวิสฺสตี’’ติ พฺยากาสิฯ เตน วุตฺตํ –
</ol></p>


<ol>
<li>
‘‘อหํ เตน สมเยน, เขโม นามาสิ ขตฺติโย;  
  
ตถาคเต ชินปุเตฺต, ทานํ ทตฺวา อนปฺปกํฯ  
</li>
  
<li>
‘‘ปตฺตญฺจ จีวรํ ทตฺวา, อญฺชนํ มธุลฎฺฐิกํ;  
  
อิเมตํ ปตฺถิตํ สพฺพํ, ปฎิยาเทมิ วรํ วรํฯ  
</li>
  
<li>
‘‘โสปิ มํ พุโทฺธ พฺยากาสิ, กกุสโนฺธ วินายโก;  
  
อิมมฺหิ ภทฺทเก กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ กปิลวฺหยา รมฺมา…เป.… เหสฺสาม สมฺมุขา อิมํฯ  
  
<li>
‘‘นครํ เขมวตี นาม, เขโม นามาสหํ ตทา;  
  
สพฺพญฺญุตํ คเวสโนฺต, ปพฺพชิํ ตสฺส สนฺติเก’’ติฯ  
</li>
  
<p>ตตฺถ   ปากฎเมวฯ นฺติ ยฎฺฐิมธุกํฯ นฺติ อิมํ เอตํฯ นฺติ อิจฺฉิตํฯ ติ ทชฺชามิ, อทาสินฺติ อโตฺถฯ นฺติ เสฎฺฐํ เสฎฺฐนฺติ อโตฺถฯ ‘‘ยเทตํ ปตฺถิต’’นฺติปิ ปาโฐ, ตสฺส ยํ อิจฺฉติ, เอตํ สพฺพํ อทาสินฺติ อโตฺถฯ อยํ สุนฺทรตโรฯ
</ol></p>


<p>ตสฺส ปน อทนฺธสฺส กกุสนฺธสฺส ภควโต เขมํ นาม นครํ อโหสิฯ อคฺคิทโตฺต นาม พฺราหฺมโณ ปิตา, วิสาขา นาม พฺราหฺมณี มาตา, วิธุโร จ สญฺชีโว จ เทฺว อคฺคสาวกา, พุทฺธิโช นามุปฎฺฐาโก, สามา จ จมฺปา จ เทฺว อคฺคสาวิกา, มหาสิรีสรุโกฺข โพธิ, สรีรํ จตฺตาลีสหตฺถุเพฺพธํ อโหสิ, สมนฺตา ทสโยชนานิ สรีรปฺปภา นิจฺฉรติ , จตฺตาลีสวสฺสสหสฺสานิ อายุ, ภริยา ปนสฺส โรจินี นาม พฺราหฺมณี, อุตฺตโร นาม ปุโตฺต, อาชญฺญรเถน นิกฺขมิฯ เตน วุตฺตํ –</p>


<ol>
<li>
‘‘พฺราหฺมโณ อคฺคิทโตฺต จ, อาสิ พุทฺธสฺส โส ปิตา;  
  
วิสาขา นาม ชนิกา, กกุสนฺธสฺส สตฺถุโนฯ  
</li>
  
<li>
‘‘วสเต  
ตตฺถ เขเม ปุเร, สมฺพุทฺธสฺส มหากุลํ;  
  
นรานํ ปวรํ เสฎฺฐํ, ชาติมนฺตํ มหายสํฯ  
</li>
  
<li>
‘‘วิธุโร จ สญฺชีโว จ, อเหสุํ อคฺคสาวกา;  
  
พุทฺธิโช นามุปฎฺฐาโก, กกุสนฺธสฺส สตฺถุโนฯ  
</li>
  
<li>
‘‘สามา จ จมฺปานามา จ, อเหสุํ อคฺคสาวิกา;  
  
โพธิ ตสฺส ภควโต, สิรีโสติ ปวุจฺจติฯ  
</li>
  
<li>
‘‘จตฺตาลีสรตนานิ, อจฺจุคฺคโต มหามุนิ;  
  
กนกปฺปภา นิจฺฉรติ, สมนฺตา ทสโยชนํฯ  
</li>
  
<li>
‘‘จตฺตาลีสวสฺสสหสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ธมฺมาปณํ  
ปสาเรตฺวา, นรนารีนํ สเทวเก;  
  
นทิตฺวา สีหนาทํว, นิพฺพุโต โส สสาวโกฯ  
</li>
  
<li>
‘‘อฎฺฐงฺควจนสมฺปโนฺน, อจฺฉิทฺทานิ นิรนฺตรํ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ อยํ คาถา กกุสนฺธสฺส ชาตนครสนฺทสฺสนตฺถํ วุตฺตาติ เวทิตพฺพาฯ นฺติ อุทิโตทิตํ ภควโต ปิตุกุลํฯ นฺติ ชาติวเสน สพฺพมนุสฺสานํ ปวรํ เสฎฺฐนฺติ อโตฺถฯ นฺติ อภิชาติวนฺตํ, อุตฺตมาภิชาตํฯ นฺติ มหาปริวารํ, กิํ ตํ พุทฺธสฺส มหากุลํ? ตตฺถ มหากุลํ เขเม ปุเร วสเตติปเทน สมฺพโนฺธ ทฎฺฐโพฺพฯ
</ol></p>


<p>นฺติ สมนฺตโต ทส โยชนานิ ผริตฺวา นิจฺจกาลํ สรีรโต นิกฺขมิตฺวา สุวณฺณวณฺณา ปภา นิจฺฉรตีติ อโตฺถฯ นฺติ  ธมฺมสงฺขาตํ อาปณํฯ ติ ภณฺฑวิกฺกิณนตฺถํ นานาภณฺฑสมิทฺธมาปณํ วิย ธมฺมาปณํ ปสาเรตฺวาติ อโตฺถฯ นฺติ  เวเนยฺยนรนารีนํ ฌานสมาปตฺติมคฺคผลรตนวิเสสาธิคมตฺถายฯ ติ สีหนาทํ วิย, อภยนาทํ นทิตฺวาฯ ติ อฎฺฐงฺคสมนฺนาคตสโร สตฺถาฯ ติ ฉิทฺทาทิภาวรหิตานิ สีลานิ อจฺฉิทฺทานิ อสพลานิ อกมฺมาสานิฯ อถ วา อจฺฉิทฺทานิ อวิวรานิ สาวกยุคฬาทีนิฯ นฺติ สตตํ สพฺพกาลํฯ นฺติ สตฺถา จ สาวกยุคฬาทีนิ จ ตํ สพฺพํ มุนิภาวมุปคนฺตฺวา อทสฺสนภาวมุปคตนฺติ อโตฺถฯ</p>


<p>
‘‘อเปตพโนฺธ กกุสนฺธพุโทฺธ, อทนฺธปโญฺญ คตสพฺพรโนฺธ;  
  
ติโลกสโนฺธ กิร สจฺจสโนฺธ, เขเม ปเน วาสมกปฺปยิตฺถ’’ฯ  
</p>
  
<p>เสสคาถาสุ สพฺพตฺถ ปากฎเมวาติฯ</p>

</p>

</p>





