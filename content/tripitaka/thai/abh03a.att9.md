<h1>๒. ปริหานิกถา</h1>
<h3>๑. วาทยุตฺติปริหานิวณฺณนา</h3>
<p> อิทานิ   ปริหานิกถา โหติฯ ปริหานิธโมฺม อปริหานิธโมฺม, ‘‘เทฺวเม, ภิกฺขเว, ธมฺมา เสกฺขสฺส, ภิกฺขุโน ปริหานาย สํวตฺตนฺติ’’ (อ. นิ. ๒.๑๘๕), ‘‘ปญฺจิเม, ภิกฺขเว, ธมฺมา  สมยวิมุตฺตสฺส ภิกฺขุโน ปริหานาย สํวตฺตนฺตี’’ติ (อ. นิ. ๕.๑๔๙) เอวมาทีนิ หิ สุตฺตานิ นิสฺสาย สมฺมิติยา วชฺชิปุตฺตกา สพฺพตฺถิวาทิโน เอกเจฺจ จ มหาสงฺฆิกา อรหโตปิ ปริหานิํ อิจฺฉนฺติ, ตสฺมา เต วา โหนฺตุ อเญฺญเยว วา, เยสํ อยํ ลทฺธิ, เตสํ ลทฺธิภินฺทนตฺถํ ติ ปุจฺฉา สกวาทิสฺสฯ ตตฺร ติ เทฺว ปริหานิโย ปตฺตปริหานิ จ อปฺปตฺตปริหานิ จฯ ตตฺถ ‘‘ทุติยมฺปิ โข อายสฺมา โคธิโก ตมฺหา สามยิกาย เจโตวิมุตฺติยา ปริหายี’’ติ (สํ. นิ. ๑.๑๕๙) อยํ ปตฺตปริหานิ นามฯ ‘‘มา โว สามญฺญตฺถิกานํ สตํ สามญฺญโตฺถ ปริหายี’’ติ (ม. นิ. ๑.๔๑๖-๔๑๘) อยํ อปฺปตฺตปริหานิฯ ตาสุ อิธ ปตฺตปริหานิ อธิเปฺปตาฯ ตญฺหิ สนฺธาย ติ ปฎิญฺญา ปรวาทิสฺสฯ สกสมเย ปน อิมํ ปตฺตปริหานิํ นาม โลกิยสมาปตฺติยาว อิจฺฉนฺติ, น อรหตฺตาทีหิ สามญฺญผเลหิฯ ปรสมเยปิ นํ สพฺพสามญฺญผเลสุ สพฺพภเวสุ สพฺพกาเลสุ สเพฺพสญฺจ ปุคฺคลานํ น อิจฺฉนฺติฯ ตํ ปน เตสํ ลทฺธิมตฺตเมวาติ สพฺพํ ลทฺธิชาลํ ภินฺทิตุํ ปุน ติอาทินา นเยน เทสนา วฑฺฒิตาฯ</p>


<p>ตตฺถ ยสฺมา ปรวาที กเมน ปริหายิตฺวา โสตาปตฺติผเล ฐิตสฺส อรหโต ปริหานิํ น อิจฺฉติ, อุปริผเลสุ ฐิตเสฺสว อิจฺฉติฯ ยสฺมา จ รูปารูปภเวสุ ฐิตสฺส น อิจฺฉติ, กมฺมารามตาทีนํ ปน ปริหานิยธมฺมานํ ภาวโต กามภเว ฐิตเสฺสว อิจฺฉติ, ตสฺมา ‘‘สพฺพตฺถา’’ติ  ปุโฎฺฐ ปฎิกฺขิปติฯ ปุน ทฬฺหํ กตฺวา ปุโฎฺฐ กามภวํ สนฺธาย ปฎิชานาติฯ สพฺพสฺมิมฺปิ หิ กามภเว ปริหานิกรา กามคุณา อตฺถิ, ตสฺมา ตตฺถ ปริหายตีติ ตสฺส ลทฺธิฯ</p>


<p>ตติยปุจฺฉาย  ติ ปริหานิกเร ธเมฺม ปุจฺฉติฯ ตตฺถ ยสฺมา ปริหานิ นาม กมฺมารามตาทิธมฺมา, วิเสสโต วา กามราคพฺยาปาทา เอว, เต จ รูปารูปภเว นตฺถิ, ตสฺมา ‘‘น เหว’’นฺติ ปฎิเกฺขโป ปรวาทิสฺสฯ</p>


<p>ติ กาลปุจฺฉาฯ ตตฺถ ปฐมปเญฺห โยนิโสมนสิการกาเล อปริหายนโต ปฎิกฺขิปติฯ ทุติเย อโยนิโสมนสิกโรโต รตฺติภาเค วา ทิวสภาเค วา สพฺพทา ปริหายนโต ปฎิชานาติฯ ตติเย ปริหานิกรธมฺมสมาโยเค  สติ มุหุตฺตเมว ปริหานิ นาม โหติ, ตโต ปุเพฺพ อปริหีนสฺส ปจฺฉา ปริหีนสฺส จ ปริหานิ นาม นตฺถีติ ปฎิกฺขิปติฯ</p>


<p>ติ ปญฺหานํ ปฐมสฺมิํ ติกฺขินฺทฺริเย สนฺธาย ปฎิกฺขิปติฯ ทุติยสฺมิํ มุทินฺทฺริเย สนฺธาย ปฎิชานาติฯ ตติยสฺมิมฺปิ ติกฺขินฺทฺริยาว อธิเปฺปตาฯ เตสญฺหิ สเพฺพสมฺปิ ปริหานิ น โหตีติ ตสฺส ลทฺธิฯ</p>


<p> ปฐมปุจฺฉา ปรวาทิสฺส, ทุติยา สกวาทิสฺสฯ ตตฺรายํ อธิปฺปาโย – ยํ มํ ตุเมฺห ปุจฺฉถ – ‘‘อรหา อรหตฺตา ปริหายโนฺต จตูหิ ผเลหิ ปริหายตี’’ติ, ตตฺร โว ปฎิปุจฺฉามิ – ‘‘จตูหิ สตสหเสฺสหิ เสฎฺฐี เสฎฺฐิตฺตํ กโรโนฺต สตสหเสฺสหิ ปริหีเน เสฎฺฐี เสฎฺฐิตฺตา ปริหีโน โหตี’’ติฯ ตโต สกวาทินา เอกเทเสน ปริหานิํ สนฺธาย ‘‘อามนฺตา’’ติ วุเตฺต ติ ปุจฺฉติฯ ตถา อปริหีนตฺตา สกวาที น เหวาติ วตฺวา อถ นํ ‘‘เอวเมว อรหาปิ ปริหายติ จฯ น จ จตูหิ ผเลหี’’ติ อุปฺปนฺนลทฺธิกํ ทุติยํ ภพฺพปญฺหํ ปุจฺฉติฯ ปรวาที เสฎฺฐิโน อภพฺพตาย นิยมํ อปสฺสโนฺต ปฎิชานิตฺวา อรหโต จตูหิ ผเลหิ ปริหานิภพฺพตํ ปุโฎฺฐ ‘‘นิยโต สโมฺพธิปรายโณ’’ติ (อ. นิ. ๓.๘๗) วจนสฺส อโยนิโส อตฺถํ คเหตฺวา ลทฺธิยํ ฐิโต โสตาปตฺติผลโต ปริหายิตุํ อภพฺพตํ สนฺธาย ปฎิกฺขิปติฯ ตํ ปนสฺส ลทฺธิมตฺตเมวาติฯ</p>

</p>


<h3>๒. อริยปุคฺคลสํสนฺทนปริหานิวณฺณนา</h3>
<p> อิทานิ   อริยปุคฺคลสํสนฺทนา อารทฺธาฯ ตตฺถ ยสฺมา เกจิ อรหโตว ปริหานิํ อิจฺฉนฺติ, เกจิ อนาคามิโนปิ, เกจิ สกทาคามิสฺสปิฯ โสตาปนฺนสฺส ปน สเพฺพปิ น อิจฺฉนฺติเยวฯ เย อรหตฺตา ปริหายิตฺวา อนาคามิสกทาคามิภาเว ฐิตา, เตสํ ปริหานิํ อิจฺฉนฺติ, น อิตเรสํ อนาคามิสกทาคามีนํฯ โสตาปนฺนสฺส  ปน เตปิ สพฺพถาปิ น อิจฺฉนฺติเยว, ตสฺมา เปยฺยาลมุเขน ปุจฺฉา กตาฯ ตตฺถ เตสํ ลทฺธิวเสน ปฎิญฺญา จ ปฎิเกฺขโป จ เวทิตพฺพาฯ ‘‘ปริหายติ อนาคามี อนาคามิผลา’’ติ หิ ปญฺหสฺมิํ เย อนาคามิโน ปริหานิํ น อิจฺฉนฺติ, เตสํ วเสน ปฎิเกฺขโปฯ เย ปกติอนาคามิโน วา อรหตฺตา ปริหายิตฺวา ฐิตอนาคามิโน วา ปริหานิํ อิจฺฉนฺติ, เตสํ วเสน ปฎิญฺญาติ อิทเมตฺถ นยมุขํฯ ตสฺสานุสาเรน สพฺพเปยฺยาลา อตฺถโต เวทิตพฺพาฯ</p>


<p> ยํ ปเนตฺถ ‘‘โสตาปตฺติผลสฺส อนนฺตรา อรหตฺตํเยว สจฺฉิกโรตี’’ติ วุตฺตํ, ตํ ปริหีนสฺส ปุน วายมโต อรหตฺตปฺปตฺติํ สนฺธาย วุตฺตํฯ อิตโร โสตาปตฺติผลานนฺตรํ อรหตฺตสฺส อภาวา ปฎิกฺขิปติฯ</p>


<p> ตโต ปรํ ‘‘ปริหานิ นาเมสา กิเลสปฺปหานสฺส วา มนฺทตาย ภเวยฺย, มคฺคภาวนาทีนํ วา อนธิมตฺตตาย, สจฺจานํ วา อทสฺสเนนา’’ติ เอวมาทีนํ วเสน อนุยุญฺชิตุํ ติอาทิ วุตฺตํฯ ตํ สพฺพํ อุตฺตานาธิปฺปายเมว สุตฺตานํ ปนโตฺถ อาคมฎฺฐกถาสุ วุตฺตนเยเนว เวทิตโพฺพฯ</p>


<p> ติ เอตฺถ มุทินฺทฺริโย สมยวิมุโตฺต, ติกฺขินฺทฺริโย อสมยวิมุโตฺตติ เตสํ ลทฺธิฯ สกสมเย ปน อวสิปฺปโตฺต ฌานลาภี สมยวิมุโตฺต, วสิปฺปโตฺต ฌานลาภี เจว สเพฺพ จ อริยปุคฺคลา อริเย วิโมเกฺข อสมยวิมุตฺตาติ สนฺนิฎฺฐานํฯ โส ปน ตํ อตฺตโน ลทฺธิํ คเหตฺวา สมยวิมุโตฺต  ปริหายติ, อิตโร น ปริหายตี’’ติ อาหฯ เสสเมตฺถ อุตฺตานตฺถเมวฯ</p>

</p>


<h3>๓. สุตฺตสาธนปริหานิวณฺณนา</h3>
<p> อิทานิ  สุตฺตสาธนา โหติฯ ตตฺถ ติ อุตฺตมหีนเภทโต อุจฺจา จ อวจา จฯ ติ ปฎิปทาฯ ติ พุทฺธสมเณน โชติตาฯ สุขาปฎิปทา หิ ขิปฺปาภิญฺญา อุจฺจาฯ ทุกฺขาปฎิปทา ทนฺธาภิญฺญา อวจาฯ อิตรา เทฺว เอเกนเงฺคน  อุจฺจา, เอเกน อวจาฯ ปฐมํ วุตฺตา เอว วา อุจฺจา, อิตโร ติโสฺสปิ อวจาฯ ตาย เจตาย อุจฺจาวจาย ปฎิปทาย นฺติ, เอกมเคฺคน ทฺวิกฺขตฺตุํ นิพฺพานํ น คจฺฉนฺตีติ อโตฺถฯ กสฺมา? เยน มเคฺคน เย กิเลสา ปหีนา, เตน เตสํ ปุน อปฺปหาตพฺพโตฯ เอเตน ปริหานิธมฺมาภาวํ ทีเปติฯ นฺติ ตญฺจ อิทํ ปารํ เอกวารํเยว ผุสนารหํ น โหติฯ กสฺมา? เอเกน มเคฺคน สพฺพกิเลสานํ อปฺปหานโตฯ เอเตน เอกมเคฺคเนว อรหตฺตาภาวํ ทีเปติฯ</p>


<p>นฺติ ฉินฺนสฺส กิเลสวฎฺฎสฺส ปุน ฉินฺทิตพฺพํ กิญฺจิ อตฺถีติ ปุจฺฉติฯ อิตโร ติกฺขินฺทฺริยํ สนฺธาย ปฎิกฺขิปิตฺวา ปุน ปุโฎฺฐ มุทินฺทฺริยํ สนฺธาย ปฎิชานาติฯ สกวาที สุตฺตํ อาหริตฺวา นตฺถิภาวํ ทเสฺสติฯ ตตฺถ ติ กิเลโสโฆ เจว กิเลสปาโส จฯ</p>


<p> ติ ภาวิตสฺส มคฺคสฺส ปุน ภาวนาฯ อิธาปิ ปฎิเกฺขปปฎิชานนานิ ปุริมนเยเนว เวทิตพฺพานิฯ</p>


<p> ติ ปรวาทินา อาภเต สุเตฺต ปญฺจ ธมฺมา อปฺปตฺตปริหานาย เจว โลกิยสมาปตฺติปริหานาย จ สํวตฺตนฺติฯ โส ปน ปตฺตสฺส อรหตฺตผลสฺส ปริหานาย สลฺลเกฺขติฯ เตเนว ติ อาหฯ อิตโรปิ อสมยวิมุตฺตํ  สนฺธาย ปฎิกฺขิปิตฺวา อิตรํ สนฺธาย ปฎิชานาติฯ กามราควเสน วา ปวตฺตมานํ ตํ ปฎิกฺขิปิตฺวา อิตรถา ปวตฺตมานํ ปฎิชานาติฯ ราคาทีนํ ปน อตฺถิตํ ปุโฎฺฐ ปฎิชานิตุํ น สโกฺกติฯ</p>


<p> ติ เกน ปริยุฎฺฐิโต อนุพโทฺธ อโชฺฌตฺถโต วา หุตฺวาติ อโตฺถฯ อนุสยปุจฺฉายปิ ติกฺขินฺทฺริยมุทินฺทฺริยวเสเนว ปฎิเกฺขปปฎิชานนานิ เวทิตพฺพานิฯ กลฺยาณานุสโยติ  วจนมตฺตสามเญฺญน วา ปฎิชานาติฯ ติ ภาวนาย ปหีนํ สนฺธายาหฯ ปรโต โทสโมเหสุปิ เอเสว นโยฯ สกฺกายทิฎฺฐิอาทีนํ ปน ทสฺสเนน ปหีนตฺตา อุปจยํ น อิจฺฉติฯ เสสํ สพฺพตฺถ อุตฺตานตฺถเมวาติฯ</p>

</p>

</p>





