<h1>๖. ฉโฎฺฐ ปริเจฺฉโท</h1>
<h3>อารมฺมณวิภาคนิเทฺทโส</h3>
<ol>
<li>
เอเตสํ  
  
  
ปน จิตฺตานํ, อารมฺมณมิโต ปรํ;  
  
ทสฺสยิสฺสามหํ เตน, วินา นตฺถิ หิ สมฺภโวฯ  
</li>
  
<li>
รูปํ สทฺทํ คนฺธํ รสํ, โผฎฺฐพฺพํ ธมฺมเมว จ;  
  
ฉธา อารมฺมณํ อาหุ, ฉฬารมฺมณโกวิทาฯ  
</li>
  
<li>
ตตฺถ ภูเต อุปาทาย, วโณฺณ จตุสมุฎฺฐิโต;  
  
สนิทสฺสนปฎิโฆ, รูปารมฺมณสญฺญิโตฯ  
</li>
  
<li>
ทุวิโธ หิ สมุทฺทิโฎฺฐ, สโทฺท จิโตฺตตุสมฺภโว;  
  
สวิญฺญาณกสโทฺทว, โหติ จิตฺตสมุฎฺฐิโตฯ  
</li>
  
<li>
อวิญฺญาณกสโทฺท โย,  
  
โส โหตูตุสมุฎฺฐิโต;  
  
ทุวิโธปิ อยํ สโทฺท,  
  
สทฺทารมฺมณตํ คโตฯ  
</li>
  
<li>
ธรียตีติ คจฺฉโนฺต, คโนฺธ สูจนโตปิ วา;  
  
อยํ จตุสมุฎฺฐาโน, คนฺธารมฺมณสมฺมโตฯ  
</li>
  
<li>
รสมานา รสนฺตีติ, รโสติ ปริกิตฺติโต;  
  
โสว จตุสมุฎฺฐาโน, รสารมฺมณนามโกฯ  
</li>
  
<li>
ผุสียตีติ โผฎฺฐพฺพํ, ปถวีเตชวายโว;  
  
โผฎฺฐพฺพํ จตุสมฺภูตํ, โผฎฺฐพฺพารมฺมณํ มตํฯ  
</li>
  
<li>
สพฺพํ นามญฺจ รูปญฺจ, หิตฺวา รูปาทิปญฺจกํ;  
  
ลกฺขณานิ จ ปญฺญตฺติ-ธมฺมารมฺมณสญฺญิตํฯ  
</li>
  
<li>
ฉารมฺมณานิ  
ลพฺภนฺติ, กามาวจรภูมิยํ;  
  
ตีณิ รูเป ปนารูเป, ธมฺมารมฺมณเมกกํฯ  
</li>
  
<li>
ขณวตฺถุปริตฺตตฺตา  
, อาปาถํ น วชนฺติ เย;  
  
เต ธมฺมารมฺมณา โหนฺติ, เยสํ รูปาทโย กิรฯ  
</li>
  
<li>
เต ปฎิกฺขิปิตพฺพาว, อญฺญมญฺญสฺส โคจรํ;  
  
เนว ปจฺจนุโภนฺตานํ, มโน เตสํ ตุ โคจรํฯ  
</li>
  
<li>
ตญฺจ  
‘‘ปจฺจนุโภตี’’ติ, วุตฺตตฺตา ปน สตฺถุนา;  
  
รูปาทารมฺมณาเนว, โหนฺติ รูปาทโย ปนฯ  
</li>
  
<li>
ทิพฺพจกฺขาทิญาณานํ, รูปาทีเนว โคจรา;  
  
อนาปาถคตาเนว, ตานีติปิ น ยุชฺชติฯ  
</li>
  
<li>
ยํ รูปารมฺมณํ โหนฺตํ, ตํ ธมฺมารมฺมณํ กถํ;  
  
เอวํ สติ ปเนเตสํ, นิยโมติ กถํ ภเวฯ  
</li>
  
<li>
สพฺพํ อารมฺมณํ เอตํ, ฉพฺพิธํ สมุทีริตํ;  
  
ตํ ปริตฺตตฺติกาทีนํ, วเสน พหุธา มตํฯ  
</li>
  
<li>
สโพฺพ กามวิปาโก จ, กฺริยาเหตุทฺวยมฺปิ จ;  
  
ปญฺจวีสติ เอกนฺตํ, ปริตฺตารมฺมณา สิยุํฯ  
</li>
  
<li>
อิฎฺฐาทิเภทา ปเญฺจว, รูปสทฺทาทโย ปน;  
  
วิญฺญาณานํ ทฺวิปญฺจนฺนํ, โคจรา ปฎิปาฎิยาฯ  
</li>
  
<li>
รูปาทิปญฺจกํ สพฺพํ, มโนธาตุตฺตยสฺส ตุ;  
  
เตรสนฺนํ ปเนเตสํ, รูปกฺขโนฺธว โคจโรฯ  
</li>
  
<li>
นารูปํ น จ ปญฺญตฺติํ, นาตีตํ น จนาคตํ;  
  
อารมฺมณํ กโรเนฺต จ, วตฺตมาโน หิ โคจโรฯ  
</li>
  
<li>
เตรเสตานิ จิตฺตานิ, ชายเนฺต กามธาตุยํ;  
  
จตฺตาริ รูปาวจเร, เนว กิญฺจิ อรูปิสุฯ  
</li>
  
<li>
มหาปากานมฎฺฐนฺนํ  
  
, สนฺตีรณตฺตยสฺสปิ;  
  
ฉสุ ทฺวาเรสุ รูปาทิฉปริตฺตานิ โคจราฯ  
</li>
  
<li>
รูปาทโย ปริตฺตา ฉ, หสิตุปฺปาทโคจรา;  
  
ปญฺจทฺวาเร ปฎุปฺปนฺนา, มโนทฺวาเร ติกาลิกาฯ  
</li>
  
<li>
ทุติยารุปฺปจิตฺตญฺจ, จตุตฺถารุปฺปมานสํ;  
  
ฉพฺพิธํ นิยตํ โหติ, ตํ มหคฺคตโคจรํฯ  
</li>
  
<li>
นิพฺพานารมฺมณตฺตา หิ, เอกเนฺตน อนญฺญโต;  
  
อฎฺฐานาสวจิตฺตานํ, อปฺปมาโณว โคจโรฯ  
</li>
  
<li>
จตฺตาโร ญาณหีนา จ, กามาวจรปุญฺญโต;  
  
กฺริยโตปิ จ จตฺตาโร, ทฺวาทสากุสลานิ จฯ  
</li>
  
<li>
ปริตฺตารมฺมณา เจว, เต มหคฺคตโคจรา;  
  
ปญฺญตฺตารมฺมณตฺตา หิ, นวตฺตพฺพาว โหนฺติ เตฯ  
</li>
  
<li>
จตฺตาโร ญาณสํยุตฺตา, ปุญฺญโต กฺริยโตปิ จ;  
  
ตถาภิญฺญาทฺวยเญฺจว, กฺริยาโวฎฺฐพฺพนมฺปิ จฯ  
</li>
  
<li>
เอกาทสนฺนเมเตสํ, ติวิโธ โหติ โคจโร;  
  
ปญฺญตฺตารมฺมณตฺตา หิ, นวตฺตพฺพาปิ โหนฺติเมฯ  
</li>
  
<li>
ยานิ วุตฺตาวเสสานิ, จิตฺตานิ ปน ตานิ หิ;  
  
นวตฺตพฺพารมฺมณานีติ, วิเญฺญยฺยานิ วิภาวินาฯ  
</li>
  
ปริตฺตารมฺมณตฺติกํ สมตฺตํฯ  
</li>
  
<li>
ทุติยารุปฺปจิตฺตญฺจ  
, จตุตฺถารุปฺปมานสํ;  
  
ฉพฺพิธํ ปน เอกนฺต-อตีตารมฺมณํ สิยาฯ  
</li>
  
<li>
วิญฺญาณานํ ทฺวิปญฺจนฺนํ, มโนธาตุตฺตยสฺส จ;  
  
ปญฺจ รูปาทโย ธมฺมา, ปจฺจุปฺปนฺนาว โคจราฯ  
</li>
  
<li>
อฎฺฐ  
  
กามมหาปากา, สนฺตีรณตฺตยมฺปิ จ;  
  
หสิตุปฺปาทจิตฺตนฺติ, ทฺวาทเสเต ตุ มานสาฯ  
</li>
  
<li>
สิยาตีตารมฺมณา ปจฺจุ-ปฺปนฺนานาคตโคจรา;  
  
กุสลากุสลา กาเม, กฺริยโต นว มานสาฯ  
</li>
  
<li>
อภิญฺญามานสา เทฺวปิ, สิยาตีตาทิโคจรา;  
  
สนฺตปญฺญตฺติกาเลปิ, นวตฺตพฺพา ภวนฺติเมฯ  
</li>
  
<li>
เสสานิ ปน สพฺพานิ, รูปารูปภเวสุปิ;  
  
นวตฺตพฺพานิ โหเนฺตว, อตีตารมฺมณาทินาฯ  
</li>
  
<li>
กามโต จ กฺริยา ปญฺจ, รูปโต ปญฺจมี กฺริยา;  
  
จิตฺตานํ ฉนฺนเมเตสํ, นตฺถิ กิญฺจิ อโคจรํฯ  
</li>
  
<li>
นิพฺพานญฺจ ผลํ มคฺคํ, รูปญฺจารูปเมว จ;  
  
สโกฺกนฺติ โคจรํ กาตุํ, กติ จิตฺตานิ เม วทฯ  
</li>
  
<li>
จตฺตาโร ญาณสํยุตฺตา,  
  
ปุญฺญโต กฺริยโต ตถา;  
  
อภิญฺญาหทยา เทฺวปิ,  
  
กฺริยา โวฎฺฐพฺพนมฺปิ จฯ  
</li>
  
<li>
สโกฺกนฺติ โคจรํ กาตุํ, จิตฺตาเนกาทสาปิ จ;  
  
นิพฺพานญฺจ ผลํ มคฺคํ, รูปญฺจารูปเมว จฯ  
</li>
  
<li>
จิเตฺตสุ ปน สเพฺพสุ, กติ จิตฺตานิ เม วท;  
  
อรหตฺตผลํ มคฺคํ, กาตุํ สโกฺกนฺติ โคจรํฯ  
</li>
  
<li>
สเพฺพสุ ปน จิเตฺตสุ, ฉ จ จิตฺตานิ เม สุณ;  
  
อรหตฺตผลํ มคฺคํ, กาตุํ สโกฺกนฺติ โคจรํฯ  
</li>
  
<li>
จตฺตาโร ญาณสํยุตฺตา, กฺริยา โวฎฺฐพฺพนมฺปิ จ;  
  
กฺริยาภิญฺญา มโนธาตุ, ฉ จ สโกฺกนฺติ โคจรํฯ  
</li>
  
<li>
จตฺตาโร  
  
ญาณสํยุตฺตา-ภิญฺญาจิตฺตญฺจ ปุญฺญโต;  
  
นารหตฺตํ ผลํ มคฺคํ, กาตุํ สโกฺกนฺติ โคจรํฯ  
</li>
  
<li>
กสฺมา อรหโต มคฺค-จิตฺตํ วา ผลมานสํ;  
  
ปุถุชฺชนา วา เสกฺขา วา, น สโกฺกนฺติ หิ ชานิตุํฯ  
</li>
  
<li>
ปุถุชฺชโน น ชานาติ,  
  
โสตาปนฺนสฺส มานสํ;  
  
โสตาปโนฺน น ชานาติ,  
  
สกทาคามิสฺส มานสํฯ  
</li>
  
<li>
สกทาคามี น ชานาติ, อนาคามิสฺส มานสํ;  
  
อนาคามี น ชานาติ, อรหนฺตสฺส มานสํฯ  
</li>
  
<li>
เหฎฺฐิโม  
เหฎฺฐิโม เนว, ชานาติ อุปรูปริ;  
  
อุปรูปริ ชานาติ, เหฎฺฐิมสฺส จ มานสํฯ  
</li>
  
<li>
โย ธโมฺม ยสฺส ธมฺมสฺส,  
  
โหติ อารมฺมณํ ปน;  
  
ตมุทฺธริตฺวา เอเกกํ,  
  
ปวกฺขามิ อิโต ปรํฯ  
</li>
  
<li>
กุสลารมฺมณํ กาเม, กุสลากุสลสฺส จ;  
  
อภิญฺญามานสสฺสาปิ, กุสลสฺส กฺริยสฺส จฯ  
</li>
  
<li>
กามาวจรปากสฺส, ตถา กามกฺริยสฺส จ;  
  
เอเตสํ ปน ราสีนํ, ฉนฺนํ อารมฺมณํ สิยาฯ  
</li>
  
<li>
รูปาวจรปุญฺญานิ, กามปากํ ตโต วินา;  
  
ปญฺจนฺนํ ปน ราสีนํ, โหนฺติ อารมฺมณานิ หิฯ  
</li>
  
<li>
อารุปฺปกุสลญฺจาปิ, เตภูมกุสลสฺส จ;  
  
เตภูมกกฺริยสฺสาปิ, ตเถวากุสลสฺสปิฯ  
</li>
  
<li>
อรูปาวจรปากานํ  
  
, ทฺวินฺนํ ปน จตุตฺถทุ;  
  
อิเมสํ อฎฺฐราสีนํ, โหตารมฺมณปจฺจโยฯ  
</li>
  
<li>
อปริยาปนฺนปุญฺญมฺปิ, กามาวจรโตปิ จ;  
  
รูปโต ปญฺจมสฺสาปิ, กุสลสฺส กฺริยสฺส จฯ  
</li>
  
<li>
จตุนฺนํ ปน ราสีนํ, โหติ อารมฺมณํ สทา;  
  
ตเถวากุสลํ กาม-รูปาวจรโต ปนฯ  
</li>
  
<li>
กุสลสฺส กฺริยสฺสาปิ, ตเถวากุสลสฺส จ;  
  
กามาวจรปากานํ, ฉนฺนํ ราสีนมีริตํฯ  
</li>
  
<li>
วิปาการมฺมณํ กาเม, กามาวจรโตปิ จ;  
  
รูปาวจรโต เจว, กุสลสฺส กฺริยสฺส จฯ  
</li>
  
<li>
กามาวจรปากานํ, ตเถวากุสลสฺส จ;  
  
ฉนฺนญฺจ ปน ราสีนํ, โหตารมฺมณปจฺจโยฯ  
</li>
  
<li>
วิปาการมฺมณํ รูเป, กามาวจรโตปิ จ;  
  
รูปาวจรโต เจว, กุสลสฺส กฺริยสฺส จฯ  
</li>
  
<li>
อปุญฺญสฺสาติ ปญฺจนฺนํ, ราสีนํ โหติ โคจโร;  
  
อรูปาวจรปาเกสุ, อยเมว นโย มโตฯ  
</li>
  
<li>
อปริยาปนฺนปากมฺปิ, กามโต รูปโตปิ จ;  
  
กุสลสฺส กฺริยสฺสาปิ, โหติ อารมฺมณํ ปนฯ  
</li>
  
<li>
กฺริยจิตฺตมิทํ กาเม, กามาวจรโตปิ จ;  
  
รูปาวจรโต เจว, กุสลสฺส กฺริยสฺส จฯ  
</li>
  
<li>
กามาวจรปากสฺส, ตเถวากุสลสฺส จ;  
  
ฉนฺนํ ราสีนเมเตสํ, โหตารมฺมณปจฺจโยฯ  
</li>
  
<li>
ยํ  
กฺริยามานสํ รูเป, กามปากํ ตโต วินา;  
  
ปญฺจนฺนํ ปน ราสีนํ, โหติ อารมฺมณํ ปนฯ  
</li>
  
<li>
กฺริยาจิตฺตํ  
  
ปนารุเปฺป, เตสํ ปญฺจนฺนเมว จ;  
  
อารุปฺปสฺส กฺริยสฺสาปิ, ฉนฺนํ โหเตว โคจโรฯ  
</li>
  
<li>
รูปํ จตุสมุฎฺฐานํ, รูปารมฺมณสญฺญิตํ;  
  
กามาวจรปุญฺญสฺส, ตเถว กุสลสฺส จฯ  
</li>
  
<li>
อภิญฺญาทฺวยจิตฺตสฺส, กามปากกฺริยสฺส จ;  
  
ฉนฺนํ ราสีนเมเตสํ, โหตารมฺมณปจฺจโยฯ  
</li>
  
<li>
นิพฺพานารมฺมณํ กาม-รูปาวจรโต ปน;  
  
กุสลสฺสุภยสฺสาปิ, กามรูปกฺริยสฺส จฯ  
</li>
  
<li>
อปริยาปนฺนโต เจว, ผลสฺส กุสลสฺส จ;  
  
ฉนฺนํ ราสีนเมเตสํ, โหตารมฺมณปจฺจโยฯ  
</li>
  
<li>
นานปฺปการกํ สพฺพํ, ปญฺญตฺตารมฺมณํ ปน;  
  
เตภูมกสฺส ปุญฺญสฺส, ตเถวากุสลสฺส จฯ  
</li>
  
<li>
รูปารูปวิปากสฺส, เตภูมกกฺริยสฺส จ;  
  
นวนฺนํ ปน ราสีนํ, โหตารมฺมณปจฺจโยฯ  
</li>
  
<li>
รูปารมฺมณิกา เทฺว ตุ, เทฺว เทฺว สทฺธาทิโคจรา;  
  
ปญฺจารมฺมณิกา นาม, จิตฺตุปฺปาทา ตโย มตาฯ  
</li>
  
<li>
อิเธกจตฺตาลีเสว, ฉฬารมฺมณิกา มตา;  
  
กามาวจรจิตฺตาน-มยมารมฺมณกฺกโมฯ  
</li>
  
<li>
ปญฺจาภิญฺญา วิวเชฺชตฺวา, รูปารูปา อนาสวา;  
  
จิตฺตุปฺปาทา อิเม สเพฺพ, ธมฺมารมฺมณโคจราฯ  
</li>
  
<li>
ปฐมารุปฺปกุสลํ, ทุติยารุปฺปเจตโส;  
  
กุสลสฺส วิปากสฺส, กฺริยสฺสารมฺมณํ ภเวฯ  
</li>
  
<li>
ปฐมารุปฺปปาโกยํ  
, ทุติยารุปฺปเจตโส;  
  
กุสลสฺส วิปากสฺส, กฺริยสฺสารมฺมณํ น หิฯ  
</li>
  
<li>
ปฐมํ  
ตุ กฺริยาจิตฺตํ, ทุติยารุปฺปเจตโส;  
  
น ปุญฺญสฺส น ปากสฺส, โหติ อารมฺมณํ ปนฯ  
</li>
  
<li>
ปฐมํ ตุ กฺริยาจิตฺตํ, ทุติยารุปฺปเจตโส;  
  
กฺริยสฺสารมฺมณํ โหติ, อิติ เญยฺยํ วิภาวินาฯ  
</li>
  
<li>
ปุถุชฺชนสฺส เสกฺขสฺส, อรูปารมฺมณํ ทฺวิธา;  
  
กุสลํ กุสลสฺสาปิ, วิปากสฺส จ ตํ สิยาฯ  
</li>
  
<li>
ขีณาสวสฺส ภิกฺขุสฺส, ปฐมารุปฺปมานสํ;  
  
อารมฺมณํ ติธา โหติ, อิติ วุตฺตํ มเหสินาฯ  
</li>
  
<li>
กฺริยสฺสาปิ กฺริยา โหติ, กุสลมฺปิ กฺริยสฺส จ;  
  
กุสลํ ตุ วิปากสฺส, เอวํ โหติ ติธา ปนฯ  
</li>
  
<li>
ตติยารุปฺปจิตฺตมฺปิ, จตุตฺถารุปฺปเจตโส;  
  
เอวเมว ทฺวิธา เจว, ติธา จารมฺมณํ สิยาฯ  
</li>
  
<li>
ยํ ยํ ปน อิธารพฺภ,  
  
เย เย ชายนฺติ โคจรํ;  
  
โส โส เตสญฺจ เตสญฺจ,  
  
โหตารมฺมณปจฺจโยฯ  
</li>
  
<li>
โย  
ปนิมสฺส นโร กิร ปารํ,  
  
ทุตฺตรมุตฺตรมุตฺตรตีธ;  
  
โส อภิธมฺมมหณฺณวปารํ,  
  
ทุตฺตรมุตฺตรมุตฺตรเตวฯ  
</li>
  
อิติ อภิธมฺมาวตาเร อารมฺมณวิภาโค นาม  
</li>
  
ฉโฎฺฐ ปริเจฺฉโทฯ  
</li>
  
  
  
  
  