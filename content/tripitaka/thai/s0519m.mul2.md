<h1>๓. นิเทฺทสวาโร</h1>
<p> ตตฺถ สเงฺขปโต เนตฺติ กิตฺติตาฯ</p>


<h3>หารสเงฺขโป</h3>
<ol>
<li>
อสฺสาทาทีนวตา  
, นิสฺสรณมฺปิ จ ผลํ อุปาโย จ;  
  
อาณตฺตี จ ภควโต, โยคีนํ  
เทสนาหาโร  
ฯ  
</li>
  
<li>
ยํ ปุจฺฉิตญฺจ วิสฺสชฺชิตญฺจ, สุตฺตสฺส ยา จ อนุคีติ;  
  
สุตฺตสฺส โย ปวิจโย, หาโร  
วิจโย  
ติ นิทฺทิโฎฺฐฯ  
</li>
  
<li>
สเพฺพสํ หารานํ, ยา ภูมี โย จ โคจโร เตสํ;  
  
ยุตฺตายุตฺตปริกฺขา, หาโร  
ยุตฺตี  
ติ นิทฺทิโฎฺฐฯ  
</li>
  
<li>
ธมฺมํ เทเสติ ชิโน, ตสฺส จ ธมฺมสฺส ยํ ปทฎฺฐานํ;  
  
อิติ ยาว สพฺพธมฺมา, เอโส หาโร  
ปทฎฺฐาโน  
ฯ  
</li>
  
<li>
วุตฺตมฺหิ เอกธเมฺม, เย ธมฺมา เอกลกฺขณา เกจิ;  
  
วุตฺตา ภวนฺติ สเพฺพ, โส หาโร  
ลกฺขโณ  
นามฯ  
</li>
  
<li>
เนรุตฺตมธิปฺปาโย, พฺยญฺชนมถ เทสนานิทานญฺจ;  
  
ปุพฺพาปรานุสนฺธี, เอโส หาโร  
จตุพฺยูโห  
ฯ  
</li>
  
<li>
เอกมฺหิ ปทฎฺฐาเน, ปริเยสติ เสสกํ ปทฎฺฐานํ;  
  
อาวฎฺฎติ ปฎิปเกฺข,  
อาวโฎฺฎ  
นาม โส หาโรฯ  
</li>
  
<li>
ธมฺมญฺจ  
ปทฎฺฐานํ, ภูมิญฺจ วิภชฺชเต อยํ หาโร;  
  
สาธารเณ อสาธารเณ จ เนโยฺย  
วิภตฺตี  
ติฯ  
</li>
  
<li>
กุสลากุสเล ธเมฺม, นิทฺทิเฎฺฐ ภาวิเต ปหีเน จ;  
  
ปริวตฺตติ ปฎิปเกฺข, หาโร  
ปริวตฺตโน  
นามฯ  
</li>
  
<li>
เววจนานิ  
พหูนิ ตุ, สุเตฺต วุตฺตานิ เอกธมฺมสฺส;  
  
โย ชานาติ สุตฺตวิทู,  
เววจโน  
นาม โส หาโรฯ  
</li>
  
<li>
เอกํ  
ภควา ธมฺมํ, ปญฺญตฺตีหิ วิวิธาหิ เทเสติ;  
  
โส อากาโร เญโยฺย,  
ปญฺญตฺตี  
นาม หาโรติฯ  
</li>
  
<li>
โย จ ปฎิจฺจุปฺปาโท, อินฺทฺริยขนฺธา จ ธาตุ อายตนา;  
  
เอเตหิ โอตรติ โย,  
โอตรโณ  
นาม โส หาโรฯ  
</li>
  
<li>
วิสฺสชฺชิตมฺหิ ปเญฺห, คาถายํ ปุจฺฉิตายมารพฺภ;  
  
สุทฺธาสุทฺธปริกฺขา, หาโร โส  
โสธโน  
นามฯ  
</li>
  
<li>
เอกตฺตตาย ธมฺมา, เยปิ จ เวมตฺตตาย นิทฺทิฎฺฐา;  
  
เตน วิกปฺปยิตพฺพา, เอโส หาโร  
อธิฎฺฐาโน  
ฯ  
</li>
  
<li>
เย ธมฺมา ยํ ธมฺมํ, ชนยนฺติปฺปจฺจยา ปรมฺปรโต;  
  
เหตุมวกฑฺฒยิตฺวา, เอโส หาโร  
ปริกฺขาโร  
ฯ  
</li>
  
<li>
เย ธมฺมา ยํ มูลา, เย เจกตฺถา ปกาสิตา มุนินา;  
  
เต สมโรปยิตพฺพา, เอส  
สมาโรปโน  
หาโรฯ  
</li>
  
นยสเงฺขโป  
</li>
  
<li>
ตณฺหญฺจ อวิชฺชมฺปิ จ, สมเถน วิปสฺสนา โย เนติ;  
  
สเจฺจหิ โยชยิตฺวา, อยํ นโย  
นนฺทิยาวโฎฺฎ  
ฯ  
</li>
  
<li>
โย อกุสเล สมูเลหิ, เนติ กุสเล จ กุสลมูเลหิ;  
  
ภูตํ ตถํ อวิตถํ,  
ติปุกฺขลํ  
ตํ นยํ อาหุฯ  
</li>
  
<li>
โย เนติ วิปลฺลาเสหิ, กิเลเส อินฺทฺริเยหิ สทฺธเมฺม;  
  
เอตํ นยํ นยวิทู,  
สีหวิกฺกีฬิตํ  
อาหุฯ  
</li>
  
<li>
เวยฺยากรเณสุ  
หิ เย, กุสลากุสลา ตหิํ ตหิํ วุตฺตา;  
  
มนสา โวโลกยเต, ตํ ขุ  
ทิสาโลจนํ  
อาหุฯ  
</li>
  
<li>
โอโลเกตฺวา  
ทิสโลจเนน, อุกฺขิปิย ยํ สมาเนติ;  
  
สเพฺพ กุสลากุสเล, อยํ นโย  
องฺกุโส  
นามฯ  
</li>
  
<li>
โสฬส หารา ปฐมํ, ทิสโลจนโต  
ทิสโลจเนน (ก.)  
ทิสา วิโลเกตฺวา;  
  
สงฺขิปิย องฺกุเสน หิ, นเยหิ ตีหิ นิทฺทิเส สุตฺตํฯ  
</li>
  
<h3>ทฺวาทสปท</h3>
</ol>
<ol>
<li>
อกฺขรํ ปทํ พฺยญฺชนํ, นิรุตฺติ ตเถว นิเทฺทโส;  
  
อาการฉฎฺฐวจนํ, เอตฺตาว พฺยญฺชนํ สพฺพํฯ  
</li>
  
<li>
สงฺกาสนา  
ปกาสนา, วิวรณา วิภชนุตฺตานีกมฺมปญฺญตฺติ;  
  
เอเตหิ ฉหิ ปเทหิ, อโตฺถ กมฺมญฺจ นิทฺทิฎฺฐํฯ  
</li>
  
<li>
ตีณิ จ นยา อนูนา, อตฺถสฺส จ ฉปฺปทานิ คณิตานิ;  
  
นวหิ ปเทหิ ภควโต, วจนสฺสโตฺถ สมายุโตฺตฯ  
</li>
  
<li>
อตฺถสฺส นวปฺปทานิ, พฺยญฺชนปริเยฎฺฐิยา จตุพฺพีส;  
  
อุภยํ สงฺกลยิตฺวา  
สเงฺขปยโต (ก.)  
, เตตฺติํสา เอตฺติกา เนตฺตีติฯ  
</li>
  
นิเทฺทสวาโรฯ  
</li>
  
  
  
  
  