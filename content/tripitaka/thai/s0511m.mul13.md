<h1>๑๔. สุชาตพุทฺธวํโส</h1>
<ol>
<li>
ตเตฺถว  
มณฺฑกปฺปมฺหิ, สุชาโต นาม นายโก;  
  
สีหหนุสภกฺขโนฺธ, อปฺปเมโยฺย ทุราสโทฯ  
</li>
  
<li>
จโนฺทว วิมโล สุโทฺธ, สตรํสีว ปตาปวา;  
  
เอวํ โสภติ สมฺพุโทฺธ, ชลโนฺต สิริยา สทาฯ  
</li>
  
<li>
ปาปุณิตฺวาน  
สมฺพุโทฺธ, เกวลํ โพธิมุตฺตมํ;  
  
สุมงฺคลมฺหิ นคเร, ธมฺมจกฺกํ ปวตฺตยิฯ  
</li>
  
<li>
เทเสเนฺต  
  
เทเสโนฺต (สฺยา. กํ.)  
ปวรํ ธมฺมํ, สุชาเต โลกนายเก  
สุชาโต โลกนายโก (สฺยา. กํ.)  
;  
  
อสีติโกฎี อภิสมิํสุ, ปฐเม ธมฺมเทสเนฯ  
</li>
  
<li>
ยทา สุชาโต อมิตยโส, เทเว วสฺสํ อุปาคมิ;  
  
สตฺตติํสสตสหสฺสานํ, ทุติยาภิสมโย อหุฯ  
</li>
  
<li>
ยทา สุชาโต อสมสโม, อุปคจฺฉิ ปิตุสนฺติกํ;  
  
สฎฺฐิสตสหสฺสานํ  
สตฺตติํสสหสฺสานํ (สี.)  
, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, สุชาตสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
อภิญฺญาพลปฺปตฺตานํ  
, อปฺปตฺตานํ ภวาภเว;  
  
สฎฺฐิสตสหสฺสานิ, ปฐมํ สนฺนิปติํสุ เตฯ  
</li>
  
<li>
ปุนาปรํ สนฺนิปาเต, ติทิโวโรหเณ ชิเน;  
  
ปญฺญาสสตสหสฺสานํ, ทุติโย อาสิ สมาคโมฯ  
</li>
  
<li>
อุปสงฺกมโนฺต นราสภํ, ตสฺส โย อคฺคสาวโก;  
  
จตูหิ สตสหเสฺสหิ, สมฺพุทฺธํ อุปสงฺกมิฯ  
</li>
  
<li>
อหํ เตน สมเยน, จตุทีปมฺหิ อิสฺสโร;  
  
อนฺตลิกฺขจโร อาสิํ, จกฺกวตฺตี มหพฺพโลฯ  
</li>
  
<li>
โลเก อจฺฉริยํ ทิสฺวา, อพฺภุตํ โลมหํสนํ;  
  
อุปคนฺตฺวาน วนฺทิํ โส, สุชาตํ โลกนายกํฯ  
</li>
  
<li>
จตุทีเป มหารชฺชํ, รตเน สตฺต อุตฺตเม;  
  
พุเทฺธ นิยฺยาทยิตฺวาน, ปพฺพชิํ ตสฺส สนฺติเกฯ  
</li>
  
<li>
อารามิกา ชนปเท, อุฎฺฐานํ ปฎิปิณฺฑิย;  
  
อุปเนนฺติ  
ภิกฺขุสงฺฆสฺส, ปจฺจยํ สยนาสนํฯ  
</li>
  
<li>
โสปิ มํ พุโทฺธ  
ตทา (สฺยา. กํ.)  
พฺยากาสิ, ทสสหสฺสิมฺหิ อิสฺสโร;  
  
‘‘ติํสกปฺปสหสฺสมฺหิ, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.… เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย หาสํ ชเนสหํ;  
  
อธิฎฺฐหิํ วตํ อุคฺคํ, ทสปารมิปูริยาฯ  
</li>
  
<li>
สุตฺตนฺตํ  
วินยญฺจาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวาน, โสภยิํ ชินสาสนํฯ  
</li>
  
<li>
ตตฺถปฺปมโตฺต วิหรโนฺต, พฺรหฺมํ ภาเวตฺว ภาวนํ;  
  
อภิญฺญาปารมิํ คนฺตฺวา, พฺรหฺมโลกมคญฺฉหํฯ  
</li>
  
<li>
สุมงฺคลํ นาม นครํ, อุคฺคโต นาม ขตฺติโย;  
  
มาตา ปภาวตี นาม, สุชาตสฺส มเหสิโนฯ  
</li>
  
<li>
นววสฺสสหสฺสานิ  
, อคารํ อชฺฌ โส วสิ;  
  
สิรี อุปสิรี นโนฺท, ตโย ปาสาทมุตฺตมาฯ  
</li>
  
<li>
เตวีสติสหสฺสานิ  
, นาริโย สมลงฺกตา;  
  
สิรินนฺทา นาม นารี, อุปเสโน นาม อตฺรโชฯ  
</li>
  
<li>
นิมิเตฺต จตุโร ทิสฺวา, อสฺสยาเนน นิกฺขมิ;  
  
อนูนนวมาสานิ, ปธานํ ปทหี ชิโนฯ  
</li>
  
<li>
พฺรหฺมุนา ยาจิโต สโนฺต, สุชาโต โลกนายโก;  
  
วตฺติ จกฺกํ มหาวีโร, สุมงฺคลุยฺยานมุตฺตเมฯ  
</li>
  
<li>
สุทสฺสโน สุเทโว จ, อเหสุํ อคฺคสาวกา;  
  
นารโท นามุปฎฺฐาโก, สุชาตสฺส มเหสิโนฯ  
</li>
  
<li>
นาคา จ นาคสมาลา จ, อเหสุํ อคฺคสาวิกา;  
  
โพธิ ตสฺส ภควโต, มหาเวฬูติ วุจฺจติฯ  
</li>
  
<li>
โส จ รุโกฺข ฆนกฺขโนฺธ  
ฆนรุจิโร (สี. ก.)  
, อจฺฉิโทฺท โหติ ปตฺติโก;  
  
อุชุ วํโส พฺรหา โหติ, ทสฺสนีโย มโนรโมฯ  
</li>
  
<li>
เอกกฺขโนฺธ ปวฑฺฒิตฺวา, ตโต สาขา ปภิชฺชติ;  
  
ยถา สุพโทฺธ โมรหโตฺถ, เอวํ โสภติ โส ทุโมฯ  
</li>
  
<li>
น ตสฺส กณฺฎกา โหนฺติ, นาปิ ฉิทฺทํ มหา อหุ;  
  
วิตฺถิณฺณสาโข อวิรโล, สนฺทจฺฉาโย มโนรโมฯ  
</li>
  
<li>
สุทโตฺต เจว จิโตฺต จ, อเหสุํ อคฺคุปฎฺฐกา;  
  
สุภทฺทา จ ปทุมา จ, อเหสุํ อคฺคุปฎฺฐิกาฯ  
</li>
  
<li>
ปญฺญาสรตโน  
อาสิ, อุจฺจตฺตเนน โส ชิโน;  
  
สพฺพาการวรูเปโต, สพฺพคุณมุปาคโตฯ  
</li>
  
<li>
ตสฺส ปภา อสมสมา, นิทฺธาวติ สมนฺตโต;  
  
อปฺปมาโณ อตุลิโย, โอปเมฺมหิ อนูปโมฯ  
</li>
  
<li>
นวุติวสฺสสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ยถาปิ สาคเร อูมี, คคเน ตารกา ยถา;  
  
เอวํ ตทา ปาวจนํ, อรหเนฺตหิ จิตฺติตํ  
จิตฺตกํ (สฺยา. กํ.)  
ฯ  
</li>
  
<li>
โส  
  
จ พุโทฺธ อสมสโม, คุณานิ จ ตานิ อตุลิยานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
สุชาโต ชินวโร พุโทฺธ, สิลารามมฺหิ นิพฺพุโต;  
  
ตเตฺถว ตสฺส เจติโย  
ตเตฺถว เจติโย สตฺถุ (สฺยา. กํ.)  
, ตีณิคาวุตมุคฺคโตติฯ  
</li>
  
สุชาตสฺส ภควโต วํโส ทฺวาทสโมฯ  
</li>
  
  
  
  
  