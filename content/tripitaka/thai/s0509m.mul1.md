<h1>๒. ทุกนิปาโต</h1>
<h3>๑. อภิรูปนนฺทาเถรีคาถา</h3>
<ol>
<li>
  
อป. เถรี ๒.๔.๑๕๗ อปทาเนปิ  
‘‘อาตุรํ  
อสุจิํ ปูติํ, ปสฺส นเนฺท สมุสฺสยํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ  
</li>
  
<li>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสนฺตา จริสฺสสี’’ติฯ  
</li>
  
<p>อิตฺถํ สุทํ ภควา อภิรูปนนฺทํ สิกฺขมานํ อิมาหิ คาถาหิ อภิณฺหํ โอวทตีติ ฯ
</ol></p>


<h3>๒. เชนฺตาเถรีคาถา</h3>
<ol>
<li>
‘‘เย อิเม สตฺต โพชฺฌงฺคา, มคฺคา นิพฺพานปตฺติยา;  
  
ภาวิตา เต มยา สเพฺพ, ยถา พุเทฺธน เทสิตาฯ  
</li>
  
<li>
‘‘ทิโฎฺฐ หิ เม โส ภควา, อนฺติโมยํ สมุสฺสโย;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ  
</li>
  
<p>อิตฺถํ สุทํ เชนฺตา เถรี คาถาโย อภาสิตฺถาติฯ
</ol></p>


<h3>๓. สุมงฺคลมาตาเถรีคาถา</h3>
<ol>
<li>
‘‘สุมุตฺติกา  
  
  
สุมุตฺติกา  
สุมุตฺติเก สุมุตฺติเก (สี.), สุมุตฺติเก สุมุตฺติกา (สฺยา. ก.)  
, สาธุมุตฺติกามฺหิ มุสลสฺส;  
  
อหิริโก เม ฉตฺตกํ วาปิ, อุกฺขลิกา เม เทฑฺฑุภํ วาติฯ  
</li>
  
<li>
‘‘ราคญฺจ อหํ โทสญฺจ, จิจฺจิฎิ จิจฺจิฎีติ วิหนามิ;  
  
สา รุกฺขมูลมุปคมฺม, อโห สุขนฺติ สุขโต ฌายามี’’ติฯ  
</li>
  
… สุมงฺคลมาตา เถรี  
อญฺญตรา เถรี ภิกฺขุนี อปญฺญาตา (สฺยา. ก.)  
ฯ  
</li>
  
<h3>๔. อฑฺฒกาสิเถรีคาถา</h3>
</ol>
<ol>
<li>
‘‘ยาว กาสิชนปโท, สุโงฺก เม ตตฺถโก อหุ;  
  
ตํ กตฺวา เนคโม อคฺฆํ, อเฑฺฒนคฺฆํ ฐเปสิ มํฯ  
</li>
  
<li>
‘‘อถ  
นิพฺพินฺทหํ รูเป, นิพฺพินฺทญฺจ วิรชฺชหํ;  
  
มา ปุน ชาติสํสารํ, สนฺธาเวยฺยํ ปุนปฺปุนํ;  
  
ติโสฺส วิชฺชา สจฺฉิกตา, กตํ พุทฺธสฺส สาสน’’นฺติฯ  
</li>
  
… อฑฺฒกาสิ เถรี…ฯ  
</li>
  
<h3>๕. จิตฺตาเถรีคาถา</h3>
</ol>
<ol>
<li>
‘‘กิญฺจาปิ โขมฺหิ กิสิกา, คิลานา พาฬฺหทุพฺพลา;  
  
ทณฺฑโมลุพฺภ คจฺฉามิ, ปพฺพตํ อภิรูหิยฯ  
</li>
  
<li>
‘‘สงฺฆาฎิํ นิกฺขิปิตฺวาน, ปตฺตกญฺจ นิกุชฺชิย;  
  
เสเล ขเมฺภสิมตฺตานํ, ตโมขนฺธํ ปทาลิยา’’ติฯ  
</li>
  
… จิตฺตา เถรี…ฯ  
</li>
  
<h3>๖. เมตฺติกาเถรีคาถา</h3>
</ol>
<ol>
<li>
‘‘กิญฺจาปิ โขมฺหิ ทุกฺขิตา, ทุพฺพลา คตโยพฺพนา;  
  
ทณฺฑโมลุพฺภ คจฺฉามิ, ปพฺพตํ อภิรูหิยฯ  
</li>
  
<li>
‘‘นิกฺขิปิตฺวาน  
สงฺฆาฎิํ, ปตฺตกญฺจ นิกุชฺชิย;  
  
นิสินฺนา จมฺหิ เสลมฺหิ, อถ จิตฺตํ วิมุจฺจิ เม;  
  
ติโสฺส  
วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… เมตฺติกา เถรี…ฯ  
</li>
  
<h3>๗. มิตฺตาเถรีคาถา</h3>
</ol>
<ol>
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ  
อุปาคจฺฉิํ, เทวกายาภินนฺทินี;  
  
สาชฺช เอเกน ภเตฺตน, มุณฺฑา สงฺฆาฎิปารุตา;  
  
เทวกายํ น ปเตฺถหํ, วิเนยฺย หทเย ทร’’นฺติฯ  
</li>
  
… มิตฺตา เถรี…ฯ  
</li>
  
<h3>๘. อภยมาตุเถรีคาถา</h3>
</ol>
<ol>
<li>
‘‘อุทฺธํ ปาทตลา อมฺม, อโธ เว เกสมตฺถกา;  
  
ปจฺจเวกฺขสฺสุมํ กายํ, อสุจิํ ปูติคนฺธิกํฯ  
</li>
  
<li>
‘‘เอวํ  
วิหรมานาย, สโพฺพ ราโค สมูหโต;  
  
ปริฬาโห สมุจฺฉิโนฺน, สีติภูตามฺหิ นิพฺพุตา’’ติฯ  
</li>
  
… อภยมาตุ เถรี…ฯ  
</li>
  
<h3>๙. อภยาเถรีคาถา</h3>
</ol>
<ol>
<li>
‘‘อภเย ภิทุโร กาโย, ยตฺถ สตา ปุถุชฺชนา;  
  
นิกฺขิปิสฺสามิมํ เทหํ, สมฺปชานา สตีมตีฯ  
</li>
  
<li>
‘‘พหูหิ ทุกฺขธเมฺมหิ, อปฺปมาทรตาย เม;  
  
ตณฺหกฺขโย อนุปฺปโตฺต, กตํ พุทฺธสฺส สาสน’’นฺติฯ  
</li>
  
… อภยา เถรี…ฯ  
</li>
  
<h3>๑๐. สามาเถรีคาถา</h3>
</ol>
<ol>
<li>
‘‘จตุกฺขตฺตุํ  
  
ปญฺจกฺขตฺตุํ, วิหารา อุปนิกฺขมิํ;  
  
อลทฺธา เจตโส สนฺติํ, จิเตฺต อวสวตฺตินี;  
  
ตสฺสา เม อฎฺฐมี รตฺติ, ยโต ตณฺหา สมูหตาฯ  
</li>
  
<li>
‘‘พหูหิ ทุกฺขธเมฺมหิ, อปฺปมาทรตาย เม;  
  
ตณฺหกฺขโย อนุปฺปโตฺต, กตํ พุทฺธสฺส สาสน’’นฺติฯ  
</li>
  
… สามา เถรี…ฯ  
</li>
  
ทุกนิปาโต นิฎฺฐิโตฯ  
</li>
  
  
  
  
  