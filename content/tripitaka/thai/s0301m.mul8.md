<h1>๙. วนสํยุตฺตํ</h1>
<h3>๑. วิเวกสุตฺตํ</h3>
<p> เอวํ     เม สุตํ – เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน โส ภิกฺขุ ทิวาวิหารคโต ปาปเก อกุสเล วิตเกฺก วิตเกฺกติ เคหนิสฺสิเตฯ อถ โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาหิ อชฺฌภาสิ –</p>


<p>
‘‘วิเวกกาโมสิ วนํ ปวิโฎฺฐ,  
  
อถ เต มโน นิจฺฉรตี พหิทฺธา;  
  
ชโน ชนสฺมิํ วินยสฺสุ ฉนฺทํ,  
  
ตโต สุขี โหหิสิ วีตราโคฯ  
</p>
  
<p>
‘‘อรติํ ปชหาสิ สโต, ภวาสิ สตํ ตํ สารยามเส;  
  
ปาตาลรโช หิ ทุตฺตโร, มา ตํ กามรโช อวาหริฯ  
</p>
  
<p>
‘‘สกุโณ ยถา ปํสุกุนฺถิโต  
ปํสุกุณฺฐิโต (ก.), ปํสุกุณฺฑิโต (สี. สฺยา. กํ. ปี.)  
, วิธุนํ ปาตยติ สิตํ รชํ;  
  
เอวํ  
ภิกฺขุ ปธานวา สติมา, วิธุนํ ปาตยติ สิตํ รช’’นฺตฺนฺตฺติฯ  
</p>
  
<p>อถ โข โส ภิกฺขุ ตาย เทวตาย สํเวชิโต สํเวคมาปาทีติฯ</p>


<h3>๒. อุปฎฺฐานสุตฺตํ</h3>
<p> เอกํ  สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ เตน  โข ปน สมเยน โส ภิกฺขุ ทิวาวิหารคโต สุปติฯ อถ โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาหิ อชฺฌภาสิ –</p>


<p>
‘‘อุเฎฺฐหิ ภิกฺขุ กิํ เสสิ, โก อโตฺถ สุปิเตน  
สุปิเนน (สี.)  
เต;  
  
อาตุรสฺส หิ กา นิทฺทา, สลฺลวิทฺธสฺส รุปฺปโตฯ  
</p>
  
<p>
‘‘ยาย  
สทฺธาย ปพฺพชิโต  
ยาย สทฺธาปพฺพชิโต (สี. สฺยา. กํ.)  
, อคารสฺมานคาริยํ;  
  
ตเมว สทฺธํ พฺรูเหหิ, มา นิทฺทาย วสํ คมี’’ติฯ  
</p>
  
<p>
‘‘อนิจฺจา อทฺธุวา กามา, เยสุ มโนฺทว มุจฺฉิโต;  
  
พเทฺธสุ  
ขเนฺธสุ (สี.)  
มุตฺตํ อสิตํ, กสฺมา ปพฺพชิตํ ตเปฯ  
</p>
  
<p>
‘‘ฉนฺทราคสฺส วินยา, อวิชฺชาสมติกฺกมา;  
  
ตํ ญาณํ ปรโมทานํ  
ปริโยทาตํ (สี. ปี.), ปรโมทาตํ (สฺยา. กํ.), ปรมโวทานํ (สี. อฎฺฐ.)  
, กสฺมา ปพฺพชิตํ ตเปฯ  
</p>
  
<p>
‘‘เฉตฺวา  
  
เภตฺวา (สี. สฺยา. กํ. ปี.)  
อวิชฺชํ วิชฺชาย, อาสวานํ ปริกฺขยา;  
  
อโสกํ อนุปายาสํ, กสฺมา ปพฺพชิตํ ตเปฯ  
</p>
  
<p>
‘‘อารทฺธวีริยํ ปหิตตฺตํ, นิจฺจํ ทฬฺหปรกฺกมํ;  
  
นิพฺพานํ อภิกงฺขนฺตํ, กสฺมา ปพฺพชิตํ ตเป’’ติฯ  
</p>
  
<h3>๓. กสฺสปโคตฺตสุตฺตํ</h3>
<p> เอกํ สมยํ อายสฺมา กสฺสปโคโตฺต โกสเลสุ วิหรติ อญฺญตรสฺมิํ วนสเณฺฑฯ เตน  โข ปน สมเยน อายสฺมา กสฺสปโคโตฺต ทิวาวิหารคโต อญฺญตรํ เฉตํ โอวทติฯ อถ โข ยา ตสฺมิํ วนสเณฺฑ อธิวตฺถา เทวตา อายสฺมนฺตํ กสฺสปโคตฺตํ สํเวเชตุกามา เยนายสฺมา กสฺสปโคโตฺต เตนุปสงฺกมิ; อุปสงฺกมิตฺวา อายสฺมนฺตํ กสฺสปโคตฺตํ คาถาหิ อชฺฌภาสิ –</p>


<p>
‘‘คิริทุคฺคจรํ เฉตํ, อปฺปปญฺญํ อเจตสํ;  
  
อกาเล โอวทํ ภิกฺขุ, มโนฺทว ปฎิภาติ มํฯ  
</p>
  
<p>
‘‘สุณาติ น วิชานาติ, อาโลเกติ น ปสฺสติ;  
  
ธมฺมสฺมิํ ภญฺญมานสฺมิํ, อตฺถํ พาโล น พุชฺฌติฯ  
</p>
  
<p>
‘‘สเจปิ  
ทส ปโชฺชเต, ธารยิสฺสสิ กสฺสป;  
  
เนว ทกฺขติ รูปานิ, จกฺขุ หิสฺส น วิชฺชตี’’ติฯ  
</p>
  
<p>อถ โข อายสฺมา กสฺสปโคโตฺต ตาย เทวตาย สํเวชิโต สํเวคมาปาทีติฯ</p>


<h3>๔. สมฺพหุลสุตฺตํ</h3>
<p> เอกํ   สมยํ สมฺพหุลา ภิกฺขู โกสเลสุ วิหรนฺติ อญฺญตรสฺมิํ วนสเณฺฑฯ อถ โข เต ภิกฺขู วสฺสํวุฎฺฐา  เตมาสจฺจเยน จาริกํ ปกฺกมิํสุฯ อถ โข ยา ตสฺมิํ วนสเณฺฑ อธิวตฺถา เทวตา เต ภิกฺขู อปสฺสนฺตี ปริเทวมานา ตายํ เวลายํ อิมํ คาถํ อภาสิ –</p>


<p>
‘‘อรติ วิย เมชฺช ขายติ,  
  
พหุเก ทิสฺวาน วิวิเตฺต อาสเน;  
  
เต จิตฺตกถา พหุสฺสุตา,  
  
โกเม โคตมสาวกา คตา’’ติฯ  
</p>
  
<p>เอวํ วุเตฺต, อญฺญตรา เทวตา ตํ เทวตํ คาถาย ปจฺจภาสิ –</p>


<p>
‘‘มาคธํ  
คตา โกสลํ คตา, เอกจฺจิยา ปน วชฺชิภูมิยา;  
  
มคา วิย อสงฺคจาริโน, อนิเกตา วิหรนฺติ ภิกฺขโว’’ติฯ  
</p>
  
<h3>๕. อานนฺทสุตฺตํ</h3>
<p> เอกํ สมยํ อายสฺมา อานโนฺท โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน อายสฺมา อานโนฺท อติเวลํ คิหิสญฺญตฺติพหุโล วิหรติฯ อถ โข ยา ตสฺมิํ วนสเณฺฑ อธิวตฺถา เทวตา อายสฺมโต อานนฺทสฺส  อนุกมฺปิกา อตฺถกามา อายสฺมนฺตํ อานนฺทํ สํเวเชตุกามา เยนายสฺมา อานโนฺท เตนุปสงฺกมิ; อุปสงฺกมิตฺวา อายสฺมนฺตํ อานนฺทํ คาถาย อชฺฌภาสิ –</p>


<p>
‘‘รุกฺขมูลคหนํ ปสกฺกิย, นิพฺพานํ หทยสฺมิํ โอปิย;  
  
ฌา  
โคตม มา ปมาโท  
มา จ ปมาโท (สี. ปี.)  
, กิํ เต พิฬิพิฬิกา กริสฺสตี’’ติฯ  
</p>
  
<p>อถ โข อายสฺมา อานโนฺท ตาย เทวตาย สํเวชิโต สํเวคมาปาทีติฯ</p>


<h3>๖. อนุรุทฺธสุตฺตํ</h3>
<p> เอกํ สมยํ อายสฺมา อนุรุโทฺธ โกสเลสุ วิหรติ อญฺญตรสฺมิํ วนสเณฺฑฯ อถ โข อญฺญตรา ตาวติํสกายิกา เทวตา ชาลินี  นาม อายสฺมโต อนุรุทฺธสฺส ปุราณทุติยิกา เยนายสฺมา อนุรุโทฺธ เตนุปสงฺกมิ; อุปสงฺกมิตฺวา อายสฺมนฺตํ อนุรุทฺธํ คาถาย อชฺฌภาสิ –</p>


<p>
‘‘ตตฺถ จิตฺตํ ปณิเธหิ, ยตฺถ เต วุสิตํ ปุเร;  
  
ตาวติํเสสุ เทเวสุ, สพฺพกามสมิทฺธิสุ;  
  
ปุรกฺขโต ปริวุโต, เทวกญฺญาหิ โสภสี’’ติฯ  
</p>
  
<p>
‘‘ทุคฺคตา  
เทวกญฺญาโย, สกฺกายสฺมิํ ปติฎฺฐิตา;  
  
เต จาปิ ทุคฺคตา สตฺตา, เทวกญฺญาหิ ปตฺถิตา’’ติฯ  
</p>
  
<p>
‘‘น  
เต สุขํ ปชานนฺติ, เย น ปสฺสนฺติ นนฺทนํ;  
  
อาวาสํ นรเทวานํ, ติทสานํ ยสสฺสิน’’นฺติฯ  
</p>
  
<p>
‘‘น ตฺวํ พาเล วิชานาสิ, ยถา อรหตํ วโจ;  
  
อนิจฺจา สพฺพสงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโขฯ  
</p>
  
<p>
‘‘นตฺถิ ทานิ ปุนาวาโส, เทวกายสฺมิ ชาลินิ;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ  
</p>
  
<h3>๗. นาคทตฺตสุตฺตํ</h3>
<p> เอกํ สมยํ อายสฺมา นาคทโตฺต โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน อายสฺมา นาคทโตฺต อติกาเลน คามํ ปวิสติ, อติทิวา ปฎิกฺกมติฯ อถ โข ยา ตสฺมิํ วนสเณฺฑ อธิวตฺถา เทวตา อายสฺมโต นาคทตฺตสฺส อนุกมฺปิกา อตฺถกามา อายสฺมนฺตํ นาคทตฺตํ สํเวเชตุกามา เยนายสฺมา นาคทโตฺต เตนุปสงฺกมิ; อุปสงฺกมิตฺวา  อายสฺมนฺตํ นาคทตฺตํ คาถาหิ อชฺฌภาสิ –</p>


<p>
‘‘กาเล ปวิส นาคทตฺต, ทิวา จ อาคนฺตฺวา อติเวลจารี;  
  
สํสโฎฺฐ คหเฎฺฐหิ, สมานสุขทุโกฺขฯ  
</p>
  
<p>
‘‘ภายามิ นาคทตฺตํ สุปฺปคพฺภํ, กุเลสุ วินิพทฺธํ;  
  
มา เหว มจฺจุรโญฺญ พลวโต, อนฺตกสฺส วสํ อุเปสี’’ติ  
วสเมยฺยาติ (สี. ปี.), วสเมสีติ (สฺยา. กํ.)  
ฯ  
</p>
  
<p>อถ  โข อายสฺมา นาคทโตฺต ตาย เทวตาย สํเวชิโต สํเวคมาปาทีติฯ</p>


<h3>๘. กุลฆรณีสุตฺตํ</h3>
<p> เอกํ   สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน โส ภิกฺขุ อญฺญตรสฺมิํ กุเล อติเวลํ อโชฺฌคาฬฺหปฺปโตฺต วิหรติฯ อถ โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา ยา ตสฺมิํ กุเล กุลฆรณี, ตสฺสา วณฺณํ อภินิมฺมินิตฺวา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาย อชฺฌภาสิ –</p>


<p>
‘‘นทีตีเรสุ สณฺฐาเน, สภาสุ รถิยาสุ จ;  
  
ชนา สงฺคมฺม มเนฺตนฺติ, มญฺจ ตญฺจ  
ตฺวญฺจ (ก.)  
กิมนฺตร’’นฺติฯ  
</p>
  
<p>
‘‘พหูหิ สทฺทา ปจฺจูหา, ขมิตพฺพา ตปสฺสินา;  
  
น เตน มงฺกุ โหตพฺพํ, น หิ เตน กิลิสฺสติฯ  
</p>
  
<p>
‘‘โย จ สทฺทปริตฺตาสี, วเน วาตมิโค ยถา;  
  
ลหุจิโตฺตติ ตํ อาหุ, นาสฺส สมฺปชฺชเต วต’’นฺติฯ  
</p>
  
<h3>๙. วชฺชิปุตฺตสุตฺตํ</h3>
<p> เอกํ สมยํ อญฺญตโร วชฺชิปุตฺตโก ภิกฺขุ เวสาลิยํ วิหรติ อญฺญตรสฺมิํ วนสเณฺฑฯ เตน โข ปน สมเยน เวสาลิยํ วชฺชิปุตฺตโก สพฺพรตฺติจาโร โหติฯ อถ  โข โส ภิกฺขุ เวสาลิยา ตูริย-ตาฬิต-วาทิต-นิโคฺฆสสทฺทํ  สุตฺวา ปริเทวมาโน ตายํ เวลายํ อิมํ คาถํ อภาสิ –</p>


<p>
‘‘เอกกา มยํ อรเญฺญ วิหราม,  
  
อปวิทฺธํว  
อปวิฎฺฐํว (สฺยา. กํ.)  
วนสฺมิํ ทารุกํ;  
  
เอตาทิสิกาย รตฺติยา,  
  
โก สุ นามเมฺหหิ  
นาม อเมฺหหิ (สี. ปี.)  
ปาปิโย’’ติฯ  
</p>
  
<p>อถ  โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาย อชฺฌภาสิ –</p>


<p>
‘‘เอกโกว  
ตฺวํ อรเญฺญ วิหรสิ, อปวิทฺธํว วนสฺมิํ ทารุกํ;  
  
ตสฺส เต พหุกา ปิหยนฺติ, เนรยิกา วิย สคฺคคามิน’’นฺติฯ  
</p>
  
<p>อถ โข โส ภิกฺขุ ตาย เทวตาย สํเวชิโต สํเวคมาปาทีติฯ</p>


<h3>๑๐. สชฺฌายสุตฺตํ</h3>
<p> เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน โส ภิกฺขุ ยํ สุทํ ปุเพฺพ อติเวลํ สชฺฌายพหุโล วิหรติ โส อปเรน สมเยน อโปฺปสฺสุโกฺก ตุณฺหีภูโต สงฺกสายติฯ อถ โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน ธมฺมํ อสุณนฺตี เยน โส ภิกฺขุ เตนุปสงฺกมิ; อุปสงฺกมิตฺวา ตํ  ภิกฺขุํ คาถาย อชฺฌภาสิ –</p>


<p>
‘‘กสฺมา ตุวํ ธมฺมปทานิ ภิกฺขุ, นาธียสิ ภิกฺขูหิ สํวสโนฺต;  
  
สุตฺวาน ธมฺมํ ลภติปฺปสาทํ, ทิเฎฺฐว ธเมฺม ลภติปฺปสํส’’นฺติฯ  
</p>
  
<p>
‘‘อหุ ปุเร ธมฺมปเทสุ ฉโนฺท, ยาว วิราเคน สมาคมิมฺห;  
  
ยโต  
วิราเคน สมาคมิมฺห, ยํ กิญฺจิ ทิฎฺฐํว สุตํ มุตํ วา;  
  
อญฺญาย นิเกฺขปนมาหุ สโนฺต’’ติฯ  
</p>
  
<h3>๑๑. อกุสลวิตกฺกสุตฺตํ</h3>
<p> เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน โส ภิกฺขุ ทิวาวิหารคโต ปาปเก อกุสเล วิตเกฺก วิตเกฺกติ, เสยฺยถิทํ  – กามวิตกฺกํ, พฺยาปาทวิตกฺกํ, วิหิํสาวิตกฺกํฯ อถ โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาหิ อชฺฌภาสิ –</p>


<p>
‘‘อโยนิโส  
มนสิการา, โส วิตเกฺกหิ ขชฺชสิ;  
  
อโยนิโส  
อโยนิํ (ปี. ก.)  
ปฎินิสฺสชฺช, โยนิโส อนุจินฺตยฯ  
</p>
  
<p>
‘‘สตฺถารํ  
ธมฺมมารพฺภ, สงฺฆํ สีลานิ อตฺตโน;  
  
อธิคจฺฉสิ ปาโมชฺชํ, ปีติสุขมสํสยํ;  
  
ตโต ปาโมชฺชพหุโล, ทุกฺขสฺสนฺตํ กริสฺสสี’’ติฯ  
</p>
  
<p>อถ โข โส ภิกฺขุ ตาย เทวตาย สํเวชิโต สํเวคมาปาทีติฯ</p>


<h3>๑๒. มชฺฌนฺหิกสุตฺตํ</h3>
<p> เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ อถ โข ตสฺมิํ วนสเณฺฑ อธิวตฺถา เทวตา เยน โส ภิกฺขุ เตนุปสงฺกมิ; อุปสงฺกมิตฺวา ตสฺส ภิกฺขุโน สนฺติเก อิมํ คาถํ อภาสิ –</p>


<p>
‘‘ฐิเต มชฺฌนฺหิเก กาเล, สนฺนิสีเวสุ  
สนฺนิสิเนฺนสุ (สฺยา. กํ. ปี.)  
ปกฺขิสุ;  
  
สณเตว พฺรหารญฺญํ, ตํ ภยํ ปฎิภาติ มํฯ  
</p>
  
<p>
‘‘ฐิเต มชฺฌนฺหิเก กาเล, สนฺนิสีเวสุ ปกฺขิสุ;  
  
สณเตว พฺรหารญฺญํ, สา รติ ปฎิภาติ ม’’นฺติฯ  
</p>
  
<h3>๑๓. ปากตินฺทฺริยสุตฺตํ</h3>
<p> เอกํ สมยํ สมฺพหุลา ภิกฺขู โกสเลสุ วิหรนฺติ อญฺญตรสฺมิํ วนสเณฺฑ อุทฺธตา อุนฺนฬา จปลา มุขรา วิกิณฺณวาจา  มุฎฺฐสฺสติโน อสมฺปชานา อสมาหิตา วิพฺภนฺตจิตฺตา  ปากตินฺทฺริยาฯ อถ  โข ยา ตสฺมิํ วนสเณฺฑ อธิวตฺถา เทวตา เตสํ ภิกฺขูนํ อนุกมฺปิกา อตฺถกามา เต ภิกฺขู สํเวเชตุกามา เยน เต ภิกฺขู เตนุปสงฺกมิ; อุปสงฺกมิตฺวา เต ภิกฺขู คาถาหิ อชฺฌภาสิ –</p>


<p>
‘‘สุขชีวิโน ปุเร อาสุํ, ภิกฺขู โคตมสาวกา;  
  
อนิจฺฉา ปิณฺฑเมสนา, อนิจฺฉา สยนาสนํ;  
  
โลเก อนิจฺจตํ ญตฺวา, ทุกฺขสฺสนฺตํ อกํสุ เตฯ  
</p>
  
<p>
‘‘ทุโปฺปสํ กตฺวา อตฺตานํ, คาเม คามณิกา วิย;  
  
ภุตฺวา ภุตฺวา นิปชฺชนฺติ, ปราคาเรสุ มุจฺฉิตาฯ  
</p>
  
<p>
‘‘สงฺฆสฺส  
อญฺชลิํ กตฺวา, อิเธกเจฺจ วทามหํ;  
  
อปวิทฺธา  
อปวิฎฺฐา (สฺยา. กํ.)  
อนาถา เต, ยถา เปตา ตเถว เตฯ  
</p>
  
<p>
‘‘เย โข ปมตฺตา วิหรนฺติ, เต เม สนฺธาย ภาสิตํ;  
  
เย อปฺปมตฺตา วิหรนฺติ, นโม เตสํ กโรมห’’นฺติฯ  
</p>
  
<p>อถ โข เต ภิกฺขู ตาย เทวตาย สํเวชิตา สํเวคมาปาทุนฺติฯ</p>


<h3>๑๔. คนฺธเตฺถนสุตฺตํ</h3>
<p> เอกํ สมยํ อญฺญตโร ภิกฺขุ โกสเลสุ วิหรติ อญฺญตรสฺมิํ วนสเณฺฑฯ เตน โข ปน สมเยน โส ภิกฺขุ ปจฺฉาภตฺตํ ปิณฺฑปาตปฎิกฺกโนฺต โปกฺขรณิํ โอคาเหตฺวา ปทุมํ อุปสิงฺฆติฯ อถ โข ยา ตสฺมิํ วนสเณฺฑ อธิวตฺถา เทวตา ตสฺส ภิกฺขุโน อนุกมฺปิกา อตฺถกามา ตํ ภิกฺขุํ สํเวเชตุกามา เยน  โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ คาถาย อชฺฌภาสิ –</p>


<p>
‘‘ยเมตํ วาริชํ ปุปฺผํ, อทินฺนํ อุปสิงฺฆสิ;  
  
เอกงฺคเมตํ เถยฺยานํ, คนฺธเตฺถโนสิ มาริสา’’ติฯ  
</p>
  
<p>
‘‘น  
หรามิ น ภญฺชามิ, อารา สิงฺฆามิ วาริชํ;  
  
อถ เกน นุ วเณฺณน, คนฺธเตฺถโนติ วุจฺจติฯ  
</p>
  
<p>
‘‘ยฺวายํ ภิสานิ ขนติ, ปุณฺฑรีกานิ ภญฺชติ;  
  
เอวํ อากิณฺณกมฺมโนฺต, กสฺมา เอโส น วุจฺจตี’’ติฯ  
</p>
  
<p>
‘‘อากิณฺณลุโทฺท  
ปุริโส, ธาติเจลํว มกฺขิโต;  
  
ตสฺมิํ เม วจนํ นตฺถิ, ตฺวญฺจารหามิ วตฺตเวฯ  
</p>
  
<p>
‘‘อนงฺคณสฺส โปสสฺส, นิจฺจํ สุจิคเวสิโน;  
  
วาลคฺคมตฺตํ ปาปสฺส, อพฺภามตฺตํว ขายตี’’ติฯ  
</p>
  
<p>
‘‘อทฺธา มํ ยกฺข ชานาสิ, อโถ เม อนุกมฺปสิ;  
  
ปุนปิ ยกฺข วชฺชาสิ, ยทา ปสฺสสิ เอทิส’’นฺติฯ  
</p>
  
<p>
‘‘เนว  
ตํ อุปชีวาม, นปิ เต ภตกามฺหเส;  
  
ตฺวเมว ภิกฺขุ ชาเนยฺย, เยน คเจฺฉยฺย สุคฺคติ’’นฺติฯ  
</p>
  
<p>อถ โข โส ภิกฺขุ ตาย เทวตาย สํเวชิโต สํเวคมาปาทีติฯ</p>

</p>


<p>ตสฺสุทฺทานํ –</p>


<p>
วิเวกํ  
อุปฎฺฐานญฺจ, กสฺสปโคเตฺตน สมฺพหุลา;  
  
อานโนฺท อนุรุโทฺธ จ, นาคทตฺตญฺจ กุลฆรณีฯ  
</p>
  
<p>
วชฺชิปุโตฺต จ เวสาลี, สชฺฌาเยน อโยนิโส;  
  
มชฺฌนฺหิกาลมฺหิ ปากตินฺทฺริย, ปทุมปุเปฺผน จุทฺทส ภเวติฯ  
</p>
  
  
  
  
  