<h1>๑. สงฺคหวารวณฺณนา</h1>
<p>เอวํ  อเนกเภทวิภเตฺต เนตฺติปฺปกรเณ ยทิทํ วุตฺตํ ‘‘สงฺคหวิภาควารวเสน ทุวิธ’’นฺติ, ตตฺถ สงฺคหวาโร อาทิฯ ตสฺสาปิ ติ อยํ คาถา อาทิฯ ตตฺถ นฺติ อนิยมโต อุปโยคนิเทฺทโส, ตสฺส ‘‘ตสฺสา’’ติ อิมินา นิยมนํ เวทิตพฺพํฯ ติ กตฺตุนิเทฺทโสฯ ติ กิริยานิเทฺทโสฯ ติ กตฺตุวิเสสนํฯ ติ กาลนิเทฺทโสฯ ติ อุปจเยน กิริยานิเทฺทโส ฯ ติ สามินิเทฺทโสฯ นฺติ ปจฺจตฺตนิเทฺทโสฯ นฺติ ปจฺจตฺตนิเทฺทเสน นิทฺทิฎฺฐธมฺมนิทสฺสนํฯ ติ กรณวจเนน กตฺตุนิเทฺทโสฯ นฺติ กมฺมวาจกกิริยานิเทฺทโสฯ ติ ‘‘ตสฺสา’’ติ นิยเมตฺวา ทสฺสิตสฺส สรูปโต ทสฺสนํฯ</p>


<p>ตตฺถ โลกิยนฺติ เอตฺถ ปุญฺญาปุญฺญานิ ตพฺพิปาโก จาติ  ปชา, สตฺตนิกาโยติ อโตฺถฯ โลก-สโทฺท หิ ชาติสทฺทตาย สามญฺญวเสน นิรวเสสโต สเตฺต สงฺคณฺหาติฯ กิญฺจาปิ หิ โลกสโทฺท สงฺขารภาชเนสุปิ ทิฎฺฐปฺปโยโค, ปูชนกิริยาโยคฺยภูตตาวเสน ปน สตฺตโลกวจโน เอว อิธ คหิโตติ ทฎฺฐพฺพํฯ ติ มานยติ, อปจายตีติ อโตฺถฯ</p>


<p>โลกํ ปาเลนฺตีติ โลกปาลา, จตฺตาโร มหาราชาโนฯ โลกิยา ปน อินฺทยมวรุณกุเวรา โลกปาลาติ วทนฺติฯ สห โลกปาเลหีติ  ‘‘โลโก’’ติ อิมินา ตุลฺยาธิกรณํฯ อถ วา อิสฺสริยาธิปเจฺจน ตํตํสตฺตโลกสฺส ปาลนโต รกฺขณโต ขตฺติยจตุมหาราชสกฺกสุยามสนฺตุสิตสุนิมฺมิตปรนิมฺมิตวสวตฺติมหาพฺรหฺมาทโย โลกปาลาฯ เตหิ สห ตํตํสตฺตนิกาโย สโลกปาโล โลโกติ วุโตฺตฯ อถ วา ‘‘เทฺวเม, ภิกฺขเว, สุกฺกา ธมฺมา โลกํ ปาเลนฺตี’’ติ (อ. นิ. ๒.๙; อิติวุ. ๔๒) วจนโต หิโรตฺตปฺปธมฺมา โลกปาลาฯ เตหิ สมนฺนาคโต โลโก ฯ หิโรตฺตปฺปสมฺปนฺนา หิ ปาปครหิโน สปฺปุริสา ธมฺมจฺฉนฺทวนฺตตาย ภควติ ปูชานมกฺการปรา โหนฺตีติฯ</p>


<p>ติ  สพฺพกาลํ รตฺติเญฺจว ทิวา จ, ติ วา ภควโต ธรมานกาเล ตโต ปรญฺจฯ อถ วา ติ อภินีหารโต ปฎฺฐาย ยาว สาสนนฺตรธานา, ตโต ปรมฺปิ วาฯ มหาภินีหารโต ปฎฺฐาย หิ มหาโพธิสตฺตา โพธิยา นิยตตาย พุทฺธงฺกุรภูตา สเทวกสฺส โลกสฺส ปูชนียา เจว วนฺทนียา จ โหนฺติฯ ยถาห ภควา สุเมธภูโต –</p>


<p>
‘‘ทีปงฺกโร โลกวิทู, อาหุตีนํ ปฎิคฺคโห;  
  
มม กมฺมํ ปกิเตฺตตฺวา, ทกฺขิณํ ปาทมุทฺธริฯ  
</p>
  
<p>
‘‘เย  
ตตฺถาสุํ ชินปุตฺตา, ปทกฺขิณมกํสุ มํ;  
  
เทวา มนุสฺสา อสุรา จ, อภิวาเทตฺวาน ปกฺกมุ’’นฺติฯ (พุ. วํ. ๒.๗๕-๗๖);  
</p>
  
<p>ติ เกจิ เกสญฺจิ ปูชาสกฺการาทีนิ กโรนฺตาปิ เตสํ อปากฎคุณตาย นมกฺการํ น กโรนฺติ, น เอวํ ภควโต, ยถาภูตอพฺภุคฺคตกิตฺติสทฺทตาย ปน ภควนฺตํ สเทวโก โลโก ปูชยติ เจว นมสฺสติ จาติ อโตฺถฯ ‘‘สทา นรมนุโสฺส’’ติ เกจิ ปฐนฺติ, ตํ น สุนฺทรํฯ ติ ยํ สเทวโก โลโก ปูชยติ เจว นมสฺสติ จ, ตสฺสฯ นฺติ อิทานิ วตฺตพฺพํ พุทฺธิยํ วิปริวตฺตมานํ สามเญฺญน ทเสฺสติฯ นฺติ ตํ สรูปโต ทเสฺสติฯ ตตฺถ ทิฎฺฐธมฺมิกสมฺปรายิกปรมเตฺถหิ ยถารหํ สเตฺต สาสติ วิเนติ เอเตนาติ สาสนํ, ตเทว เอกนฺตนิยฺยานเฎฺฐน อนญฺญสาธารณคุณตาย จ อุตฺตมเฎฺฐน ตํตํอภิปตฺถิตสมิทฺธิเหตุตาย ปณฺฑิเตหิ วริตพฺพโต วา วรํ, สาสนเมว วรนฺติ ติ ยถาสภาวโต กมฺมกมฺมผลานิ กุสลาทิเภเท จ ธเมฺม วิทนฺตีติ วิทู, ปณฺฑิตมนุสฺสา, เตหิฯ ญาตพฺพํ, ญาณมรหตีติ วา ติ ปุริสวรสฺส, อคฺคปุคฺคลสฺสาติ อโตฺถฯ</p>


<p>อิทํ วุตฺตํ โหติ – โย อนญฺญสาธารณมหากรุณาสพฺพญฺญุตญฺญาณาทิคุณวิเสสโยเคน สเทวเกน โลเกน ปูชนีโย นมสฺสนีโย จ ภควา อรหํ สมฺมาสมฺพุโทฺธ, ตสฺส โลเก อุตฺตมปุคฺคลสฺส เอตํ อิทานิ อเมฺหหิ วิภชิตพฺพหารนยปฎฺฐานวิจารณวิสยภูตํ สาสนํ อาทิกลฺยาณตาทิคุณสมฺปตฺติยา วรํ อคฺคํ อุตฺตมํ นิปุณญาณโคจรตาย ปณฺฑิตเวทนียเมวาติฯ ภควโต หิ วจนํ เอกคาถามตฺตมฺปิ สจฺจปฎิจฺจสมุปฺปาทขนฺธายตนธาตินฺทฺริยสติปฎฺฐานาทิสภาวธมฺมนิทฺธารณกฺขมตาย  โสฬสหารปญฺจนยโสฬสอฎฺฐวีสติวิธปฎฺฐานวิจารโยคฺยภาเวน จ ปรมคมฺภีรํ อตฺถโต อคาธปารํ สณฺหสุขุมญาณวิสยเมวาติฯ เตเนวาห – ‘‘ปญฺญวนฺตสฺสายํ ธโมฺม, นายํ ธโมฺม ทุปฺปญฺญสฺสา’’ติ (ที. นิ. ๓.๓๕๘; อ. นิ. ๘.๓๐)ฯ อถ วา ภควโต สาสนํ ปริญฺญากฺกเมน ลกฺขณาวโพธปฺปฎิปตฺติยา สุญฺญตมุขาทีหิ โอคาหิตพฺพตฺตา อวิญฺญูนํ สุปินเนฺตนปิ น วิสโย โหตีติ อาห – นฺติฯ ตถา จ วุตฺตํ – ‘‘เอตุ วิญฺญู ปุริโส’’ติอาทิฯ</p>


<p>อปเร  ปน ‘‘ตํ ตสฺส สาสนวร’’นฺติ ปฐนฺติ, เตสํ มเตน ยํ-สโทฺท สาสน-สเทฺทน สมานาธิกรโณติ ทฎฺฐโพฺพฯ อิทํ วุตฺตํ โหติ ยํ สาสนวรํ สโลกปาโล โลโก ปูชยติ นมสฺสติ จ, ตํ สาสนวรํ วิทูหิ ญาตพฺพนฺติฯ อิมสฺมิญฺจ นเย โลกปาล-สเทฺทน ภควาปิ วุจฺจติฯ ภควา หิ โลกคฺคตายกตฺตา นิปฺปริยาเยน โลกปาโล, ตสฺมา ‘‘ตสฺสา’’ติ โลกปาลสฺส สตฺถุโนติ อโตฺถฯ สโลกปาโลติ เจตฺถ โลกปาล-สโทฺท คุณีภูโตปิ สตฺถุวิสยตฺตา สาสน-สทฺทาเปกฺขตาย สามิภาเวน สมฺพนฺธีวิเสสภูโต ปธานภูโต วิย ปฎินิเทฺทสํ อรหตีติฯ</p>


<p>กถํ ปน สยํ ธมฺมสฺสามี ภควา ธมฺมํ ปูชยตีติ? นายํ วิโรโธฯ ธมฺมครุโน หิ พุทฺธา ภควโนฺต, เต สพฺพกาลํ ธมฺมํ อปจายมานาว วิหรนฺตีติฯ วุตฺตเญฺหตํ – ‘‘ยํนูนาหํ ยฺวายํ ธโมฺม มยา อภิสมฺพุโทฺธ, ตเมว ธมฺมํ สกฺกตฺวา ครุํ กตฺวา อุปนิสฺสาย วิหเรยฺย’’นฺติ (สํ. นิ. ๑.๑๗๓; อ. นิ. ๔.๒๑)ฯ</p>


<p>อปิ จ ภควโต ธมฺมปูชนา สตฺตสตฺตาหปฺปฎิปตฺติอาทีหิ ทีเปตพฺพาฯ ธมฺมสฺสามีติ จ ธเมฺมน สเทวกสฺส โลกสฺส สามีติ อโตฺถ, น ธมฺมสฺส สามีติฯ เอวมฺปิ นมสฺสตีติ วจนํ น ยุชฺชติฯ น หิ ภควา กญฺจิ นมสฺสตีติ, เอโสปิ นิโทฺทโสฯ น หิ นมสฺสตีติ ปทสฺส นมกฺการํ กโรตีติ อยเมว อโตฺถ, อถ โข ครุกรเณน ตนฺนิโนฺน ตโปฺปโณ ตปฺปพฺภาโรติ อยมฺปิ อโตฺถ ลพฺภติฯ ภควา จ ธมฺมครุตาย สพฺพกาลํ ธมฺมนินฺนโปณปพฺภารภาเวน วิหรตีติฯ อยญฺจ อโตฺถ ‘‘เยน สุทํ สฺวาหํ นิจฺจกปฺปํ วิหรามี’’ติ (ม. นิ. ๑.๓๘๗) เอวมาทีหิ สุตฺตปเทหิ ทีเปตโพฺพฯ ‘‘วิทูหิ เนยฺย’’นฺติปิ  ปาโฐ, ตสฺส ปณฺฑิเตหิ สปรสนฺตาเนสุ เนตพฺพํ ปาเปตพฺพนฺติ อโตฺถฯ ตตฺถ อตฺตสนฺตาเน ปาปนํ พุชฺฌนํ, ปรสนฺตาเน โพธนนฺติ ทฎฺฐพฺพํฯ</p>


<p>เอวํ ภควโต สเทวกสฺส โลกสฺส ปูชนียวนฺทนียภาโว อคฺคปุคฺคลภาโว จ วุจฺจมาโน คุณวิสิฎฺฐตํ ทีเปติ, สา จ คุณวิสิฎฺฐตา มหาโพธิยา เวทิตพฺพาฯ อาสวกฺขยญาณปทฎฺฐานญฺหิ สพฺพญฺญุตญฺญาณํ สพฺพญฺญุตญฺญาณปทฎฺฐานญฺจ อาสวกฺขยญาณํ ‘‘มหาโพธี’’ติ วุจฺจติฯ สา อวิปรีตธมฺมเทสนโต ตถาคเต สุปฺปติฎฺฐิตาติ วิญฺญายติ ฯ น หิ สวาสนนิรวเสสกิเลสปฺปหานํ อนาวรณญาณญฺจ วินา ตาทิสี ธมฺมเทสนา สมฺภวติฯ อิจฺจสฺส จตุเวสารชฺชโยโคฯ เตน ทสพลฉอสาธารณญาณอฎฺฐารสาเวณิกพุทฺธธมฺมาทิสกลสพฺพญฺญุคุณปาริปูรี ปกาสิตา โหติฯ เอตาทิสี จ คุณวิภูติ มหากรุณาปุพฺพงฺคมํ อภินีหารสมฺปตฺติํ ปุรสฺสรํ กตฺวา สมฺปาทิตํ สมตฺติํสปารมิสงฺขาตํ ปุญฺญญาณสมฺภารมนฺตเรน น อุปลพฺภตีติ เหตุสมฺปทาปิ อตฺถโต วิภาวิตา โหตีติ เอวํ ภควโต ตีสุปิ อวตฺถาสุ สพฺพสตฺตานํ เอกนฺตหิตปฺปฎิลาภเหตุภูตา อาทิมชฺฌปริโยสานกลฺยาณา นิรวเสสา พุทฺธคุณา อิมาย คาถาย ปกาสิตาติ เวทิตพฺพํฯ</p>


<p>ทุติยนเย ปน ยสฺมา สิกฺขตฺตยสงฺคหํ สผลํ อริยมคฺคสาสนํ ตสฺส อารมฺมณภูตญฺจ อมตธาตุํ ตทธิคมูปายญฺจ ปุพฺพภาคปฎิปตฺติสาสนํ ตทตฺถปริทีปนญฺจ ปริยตฺติสาสนํ ยถารหํ สจฺจาภิสมยวเสน อภิสเมโนฺต สฺวากฺขาตตาทิคุณวิเสสยุตฺตตํ มนสิกโรโนฺต สกฺกจฺจํ สวนธารณปริปุจฺฉาทีหิ ปริจยํ กโรโนฺต จ สเทวโก โลโก ปูชยติ นามฯ โลกนาโถ จ สมฺมาสโมฺพธิปฺปตฺติยา เวเนยฺยานํ สกฺกจฺจํ ธมฺมเทสเนน ‘‘อริยํ โว, ภิกฺขเว, สมฺมาสมาธิํ เทเสสฺสามิ’’ (ม. นิ. ๓.๑๓๖; สํ. นิ. ๕.๒๘; เปฎโก. ๒๔), ‘‘มคฺคานฎฺฐงฺคิโก เสโฎฺฐ’’ (ธ. ป. ๒๗๓; กถา. ๘๗๒; เนตฺติ. ๑๒๕; เปฎโก. ๓๐), ‘‘ยาวตา, ภิกฺขเว, ธมฺมา สงฺขตา วา อสงฺขตา วา, วิราโค เตสํ อคฺคมกฺขายติ’’ (อิติวุ. ๙๐; อ. นิ. ๔.๓๔), ‘‘ขยํ วิราคํ อมตํ ปณีตํ’’ (ขุ. ปา. ๖.๔; สุ. นิ. ๒๒๗), ‘‘เอกายโน อยํ, ภิกฺขเว, มโคฺค สตฺตานํ วิสุทฺธิยา’’ (ที. นิ. ๒.๓๗๓; ม. นิ. ๑.๑๐๖; สํ. นิ. ๕.๓๖๗), ‘‘ธมฺมํ โว, ภิกฺขเว, เทเสสฺสามิ อาทิกลฺยาณ’’นฺติอาทีหิ (ม. นิ. ๓.๔๒๐; เนตฺติ. ๕) วจเนหิ โถมเนน จ ปูชยติ นามฯ ตสฺมา สาสนวรสฺส ปูชนียภาโว อิธ วุจฺจมาโน อนวเสสโต ธมฺมคุเณ ทีเปตีติ เย อริยภาวาทโย นิยฺยานาทโย ขยวิราคาทโย มทนิมฺมทนาทโย อสงฺขตาทโย สฺวากฺขาตตาทโย  อาทิกลฺยาณตาทโย จ อเนเกหิ สุตฺตปเทหิ ปเวทิตา อเนเก ธมฺมคุณา, เต นิรวเสสโต อิมาย คาถาย ปกาสิตาติ เวทิตพฺพาฯ</p>


<p>ยสฺมา  ปน อริยสจฺจปฺปฎิเวเธน สมุคฺฆาฎิตสโมฺมหาเยว ปรมตฺถโต ปณฺฑิตา พาลฺยาทิสมติกฺกมนโต, ตสฺมา ภาวิตโลกุตฺตรมคฺคา สจฺฉิกตสามญฺญผลา จ อริยปุคฺคลา วิเสสโต วิทูติ วุจฺจนฺติฯ เต หิ ยถาวุตฺตสาสนวรํ อวิปรีตโต ญาตุํ เนตุญฺจ สปรสนฺตาเน สกฺกุณนฺตีติ อฎฺฐอริยปุคฺคลสมูหสฺส ปรมตฺถสงฺฆสฺสาปิ อิธ คหิตตฺตา เย สุปฺปฎิปนฺนตาทโย อเนเกหิ สุตฺตปเทหิ สํวณฺณิตา อริยสงฺฆคุณา, เตปิ นิรวเสสโต อิธ ปกาสิตาติ เวทิตพฺพาฯ</p>


<p>เอวํ ปฐมคาถาย สาติสยํ รตนตฺตยคุณปริทีปนํ กตฺวา อิทานิ –</p>


<p>
‘‘สพฺพปาปสฺส อกรณํ, กุสลสฺส อุปสมฺปทา;  
  
สจิตฺตปริโยทปนํ, เอตํ พุทฺธาน สาสน’’นฺติฯ (ที. นิ. ๒.๙๐; ธ. ป. ๑๘๓; เนตฺติ. ๓๐, ๕๐, ๑๑๖, ๑๒๔) –  
</p>
  
<p>วจนโต สเงฺขปโต สิกฺขตฺตยสงฺคหํ สาสนํ, ตํ ปน สิกฺขตฺตยํ ญาณวิเสสวิสยภาวเภทโต อวตฺถาเภทโต จ ติวิธํ โหติฯ กถํ? สุตมยญาณโคจโร จ โย ‘‘ปริยตฺติสทฺธโมฺม’’ติ วุจฺจติฯ จินฺตามยญาณโคจโร จ โย อาการปริวิตกฺกทิฎฺฐินิชฺฌานกฺขนฺตีหิ คเหตพฺพากาโร วิมุตฺตายตนวิเสโส ‘‘ปฎิปตฺติสทฺธโมฺม’’ติ วุจฺจติฯ วิปสฺสนาญาณาทิสหคโต ภาวนามยญาณโคจโร จ โย ‘‘ปฎิเวธสทฺธโมฺม’’ติ วุจฺจติฯ เอวํ ติวิธมฺปิ สาสนํ สาสนวรนฺติ ปเทน สงฺคณฺหิตฺวา ตตฺถ ยํ ปฐมํ, ตํ อิตเรสํ อธิคมูปาโยติ สพฺพสาสนมูลภูตํ อตฺตโน ปกรณสฺส จ วิสยภูตํ ปริยตฺติสาสนเมว ตาว สเงฺขปโต วิภชโนฺต ติ คาถมาหฯ</p>


<p>ตตฺถ ติ คณนปริเจฺฉโทฯ ติ ปริจฺฉินฺนธมฺมนิทสฺสนํฯ เตสุ พฺยญฺชนปทานิ ปชฺชติ อโตฺถ เอเตหีติ ปทานิฯ อตฺถปทานิ ปน ปชฺชนฺติ ญายนฺตีติ ปทานิฯ อุภยมฺปิ วา อุภยถา โยเชตพฺพํ พฺยญฺชนปทานมฺปิ อวิปรีตํ ปฎิปชฺชิตพฺพตฺตา, อตฺถปทานํ อุตฺตริวิเสสาธิคมสฺส  การณภาวโต, ตานิ ปทานิ ปรโต ปาฬิยเญฺญว อาวิ ภวิสฺสนฺตีติ ตเตฺถว วณฺณยิสฺสามฯ อตฺถสูจนาทิอตฺถโต ฯ วุตฺตเญฺหตํ สงฺคเหสุ –</p>


<p>
‘‘อตฺถานํ สูจนโต, สุวุตฺตโต สวนโตถ สูทนโต;  
  
สุตฺตาณา สุตฺตสภาคโต จ, ‘สุตฺต’นฺติ อกฺขาต’’นฺติฯ (ปารา. อฎฺฐ. ๑.ปฐมมหาสงฺคีติกถา; ที. นิ. อฎฺฐ. ๑.ปฐมมหาสงฺคีติกถา; ธ. ส. อฎฺฐ. นิทานกถา);  
</p>
  
<p>ตเทตํ  ตตฺถ สุตฺตปิฎกวเสน อาคตํ, อิธ ปน ปิฎกตฺตยวเสน โยเชตพฺพํฯ ‘‘ทฺวาทส ปทานิ สุตฺต’’นฺติ วุตฺตํ, ยํ ปริยตฺติสาสนนฺติ อโตฺถฯ นฺติ ตํ ‘‘สุตฺต’’นฺติ วุตฺตํ สกลํ พุทฺธวจนํฯ ติ พฺยญฺชนเญฺจว ตทโตฺถ จฯ ยโต ‘‘ทฺวาทส ปทานิ สุตฺต’’นฺติ วุตฺตํฯ อิทํ วุตฺตํ โหติ – อตฺถสูจนาทิโต สุตฺตํ ปริยตฺติธโมฺม, ตญฺจ สพฺพํ อตฺถโต ทฺวาทส ปทานิ ฉ พฺยญฺชนปทานิ เจว ฉ อตฺถปทานิ จาติฯ อถ วา ยเทตํ ‘‘สาสนวร’’นฺติ วุตฺตํ, ตํ สพฺพํ สุตฺตํ, ปริยตฺติสาสนสฺส อธิเปฺปตตฺตาฯ อตฺถโต ปน ทฺวาทส ปทานิ, พฺยญฺชนตฺถปทสมุทายภาวโตฯ ยถาห – ‘‘พฺยญฺชนญฺจ อโตฺถ จา’’ติฯ นฺติ ยสฺมิํ พฺยญฺชเน อเตฺถ จ วจนวจนียภาเวน สมฺพเนฺธ สุตฺตโวหาโร, ตทุภยํ สรูปโต วิญฺญาตพฺพํ ตตฺถ กตมํ พฺยญฺชนํ กตโม อโตฺถติ? เตเนวาห – นฺติฯ</p>


<p>เอวํ ‘‘สาสนวร’’นฺติ วุตฺตสฺส สุตฺตสฺส ปริยตฺติภาวํ ตสฺส จ อตฺถพฺยญฺชนปทภาเวน เวทิตพฺพตํ ทเสฺสตฺวา อิทานิ ตสฺส ปวิจยุปายํ เนตฺติปฺปกรณํ ปทตฺถวิภาเคน ทเสฺสตุํ ติ คาถมาหฯ</p>


<p>ตตฺถ โสฬส หารา เอติสฺสาติ ติ เอตฺถาปิ เอเสว นโยฯ อถ วา โสฬส หารา โสฬสหาราฯ เอวํ อิตรตฺถาปิฯ หารนยมูลปทานิ เอว หิ สเงฺขปโต วิตฺถารโต จ ภาสิตานิ เนตฺตีติฯ ติ สาสนสฺส อตฺถปริเยสนา, ปริยตฺติสาสนสฺส อตฺถสํวณฺณนาติ อโตฺถ, สกลเสฺสว วา สาสนสฺส อตฺถวิจารณาติ อโตฺถฯ ปฎิปตฺติปฎิเวเธปิ หิ เนตฺตินยานุสาเรน อธิคจฺฉนฺตีติฯ ติ กโจฺจติ ปุราตโน อิสิ, ตสฺส วํสาลงฺการภูโตยํ มหาเถโร ‘‘กจฺจาโน’’ติ วุจฺจติฯ มหกจฺจาโนติ ปน  ปูชาวจนํ, ยถา มหาโมคฺคลฺลาโนติ, ‘‘กจฺจายนโคตฺตนิทฺทิฎฺฐา’’ติปิ ปาโฐฯ อยญฺจ คาถา เนตฺติํ สงฺคายเนฺตหิ ปกรณตฺถสงฺคณฺหนวเสน ฐปิตาติ ทฎฺฐพฺพาฯ ยถา จายํ, เอวํ  ตํตํหารนิเทฺทสนิคมเน ‘‘เตนาห อายสฺมา’’ติอาทิวจนํ, หาราทิสมุทายภูตายํ เนตฺติยํ พฺยญฺชนตฺถสมุทาเย จ สุเตฺต กิํ เกน วิจิยตีติ วิจารณายํ อาห – ติอาทิฯ</p>


<p>ตตฺถ  โสฬสปิ หารา มูลปทนิทฺธารณมนฺตเรน พฺยญฺชนมุเขเนว สุตฺตสฺส สํวณฺณนา โหนฺติ, น นยา วิย มูลปทสงฺขาตสภาวธมฺมนิทฺธารณมุเขนาติ เต ‘‘พฺยญฺชนวิจโย สุตฺตสฺสา’’ติ วุตฺตาฯ อตฺถนยา ปน ยถาวุตฺตอตฺถมุเขเนว สุตฺตสฺส อตฺถสมฺปฎิปตฺติยา โหนฺตีติ อาห – ติฯ อยญฺจ วิจารณา ปรโตปิ อาคมิสฺสติฯ เกจิ ‘‘นโย จา’’ติ ปฐนฺติ, ตํ น สุนฺทรํฯ นฺติ หารา นยา จาติ เอตํ อุภยํ สุตฺตสฺส อตฺถนิทฺธารณวเสน ปริสมนฺตโต คหิตํ สพฺพถา สุเตฺต โยชิตํฯ  วทติ สํวเณฺณติฯ กถํ?  สุตฺตานุรูปํ, ยํ สุตฺตํ ยถา สํวเณฺณตพฺพํ, ตถา สํวเณฺณตีติ อโตฺถฯ ยํ ยํ สุตฺตนฺติ วา  สพฺพํ สุตฺตนฺติ อโตฺถฯ เนตฺตินเยน หิ สํวเณฺณตุํ อสกฺกุเณยฺยํ นาม สุตฺตํ นตฺถีติฯ</p>


<p>อิทานิ ยํ วุตฺตํ – ‘‘สาสนวรํ วิทูหิ เญยฺย’’นฺติ, ตตฺถ เนตฺติสํวณฺณนาย วิสยภูตํ ปริยตฺติธมฺมเมว ปการนฺตเรน นิยเมตฺวา ทเสฺสตุํ ติอาทิ วุตฺตํฯ</p>


<p>ตตฺถ อเตฺถสุ กตปริเจฺฉโท พฺยญฺชนปฺปพโนฺธ เทสนา, โย ปาโฐติ วุจฺจติฯ ตทโตฺถ เทสิตํ ตาย เทสนาย ปโพธิตตฺตาฯ ตทุภยญฺจ วิมุตฺตายตนสีเสน ปริจยํ กโรนฺตานํ อนุปาทาปรินิพฺพานปริโยสานานํ สมฺปตฺตีนํ เหตุภาวโต เอกเนฺตน วิเญฺญยฺยํ, ตทุภยวินิมุตฺตสฺส วา เญยฺยสฺส อภาวโต ตเทว ทฺวยํ วิเญฺญยฺยนฺติ อิมมตฺถํ ทเสฺสติ นฺติฯ ติ ตสฺมิํ วิชานเน สาเธตเพฺพ, นิปฺผาเทตเพฺพ เจตํ ภุมฺมํฯ ติ อยํ วกฺขมานา อนุปุพฺพิ หารนยานํ อนุกฺกโม, อนุกฺกเมน วกฺขมานา หารนยาติ อโตฺถฯ ติ สุตฺตาทิวเสน นวงฺคสฺส สาสนสฺส ปริเยสนา, อตฺถวิจารณาติ อโตฺถฯ สามิอเตฺถ วา เอตํ ปจฺจตฺตํ นววิธสุตฺตนฺตปริเยฎฺฐิยา อนุปุพฺพีติฯ อถ วา ติ กรณเตฺถ ปจฺจตฺตํฯ อิทํ วุตฺตํ โหติ – ยถาวุตฺตวิชานเน สาเธตเพฺพ วกฺขมานาย หารนยานุปุพฺพิยา อยํ นววิธสุตฺตนฺตสฺส อตฺถปริเยสนาติฯ</p>


<p>เอตฺถาห  – กถํ ปเนตฺถ เคยฺยงฺคาทีนํ สุตฺตภาโว, สุตฺตภาเว จ เตสํ กถํ สาสนสฺส นวงฺคภาโวฯ ยญฺจ สงฺคเหสุ วุจฺจติ ‘‘สคาถกํ สุตฺตํ เคยฺยํ, นิคฺคาถกํ สุตฺตํ เวยฺยากรณ’’นฺติ, ตถา จ สติ สุตฺตงฺคเมว น  สิยาฯ อถาปิ วิสุํ สุตฺตงฺคํ สิยา, มงฺคลสุตฺตาทีนํ (ขุ. ปา. ๕.๑ อาทโย; สุ. นิ. ๒๖๑ อาทโย) สุตฺตงฺคสงฺคโห น สิยา, คาถาภาวโต ธมฺมปทาทีนํ วิย, เคยฺยงฺคสงฺคโห วา สิยา, สคาถกตฺตา สคาถาวคฺคสฺส วิย, ตถา อุภโตวิภงฺคาทีสุ สคาถกปฺปเทสานนฺติฯ วุจฺจเต –</p>


<p>
สุตฺตนฺติ สามญฺญวิธิ, วิเสสวิธโย ปเร;  
  
สนิมิตฺตา นิรุฬฺหตฺตา, สหตาเญฺญน นาญฺญโตฯ  
</p>
  
<p>สพฺพสฺสาปิ หิ พุทฺธวจนสฺส สุตฺตนฺติ อยํ ฯ ตถา หิ ‘‘เอตฺตกํ ตสฺส ภควโต สุตฺตาคตํ สุตฺตปริยาปนฺนํ (ปาจิ. ๑๒๔๒), สาวตฺถิยา สุตฺตวิภเงฺค, สกวาเท ปญฺจ สุตฺตสตานี’’ติอาทิวจนโต วินยาภิธมฺมปริยตฺติวิเสเสปิ สุตฺตโวหาโร ทิสฺสติฯ ตเทกเทเสสุ ปน เคยฺยาทโย  เตน เตน นิมิเตฺตน ปติฎฺฐิตาฯ ตถา หิ เคยฺยสฺส สคาถกตฺตํ ตพฺภาวนิมิตฺตํฯ โลเกปิ หิ สสิโลกํ สคาถกํ จุณฺณิยคนฺถํ เคยฺย’’นฺติ วทนฺติฯ คาถาวิรเห ปน สติ ปุจฺฉิตฺวา วิสฺสชฺชนภาโว เวยฺยากรณสฺสฯ ปุจฺฉาวิสฺสชฺชนญฺหิ ‘‘พฺยากรณ’’นฺติ วุจฺจติฯ พฺยากรณเมว เวยฺยากรณนฺติฯ เอวํ สเนฺต สคาถกาทีนมฺปิ ปญฺหาวิสฺสชฺชนวเสน ปวตฺตานํ เวยฺยากรณภาโว อาปชฺชตีติ? นาปชฺชติ, เคยฺยาทิสญฺญานํ อโนกาสภาวโต ‘‘คาถาวิรเห สตี’’ติ วิเสสิตตฺตา จฯ ตถา หิ ธมฺมปทาทีสุ เกวลํ คาถาพเนฺธสุ สคาถกเตฺตปิ โสมนสฺสญาณมยิกคาถายุเตฺตสุ ‘‘วุตฺตเญฺหต’’นฺติอาทิวจนสมฺพเนฺธสุ อพฺภุตธมฺมปฎิสํยุเตฺตสุ จ สุตฺตวิเสเสสุ ยถากฺกมํ คาถาอุทานอิติวุตฺตกอพฺภุตธมฺมสญฺญา ปติฎฺฐิตา, ตถา สติปิ คาถาพนฺธภาเว ภควโต อตีตาสุ ชาตีสุ จริยานุภาวปฺปกาสเกสุ ชาตกสญฺญาฯ สติปิ ปญฺหาวิสฺสชฺชนภาเว สคาถกเตฺต จ เกสุจิ สุตฺตเนฺตสุ เวทสฺส ลภาปนโต เวทลฺลสญฺญา ปติฎฺฐิตาติ เอวํ เตน เตน สคาถกตฺตาทินา นิมิเตฺตน เตสุ เตสุ สุตฺตวิเสเสสุ เคยฺยงฺคาทิสญฺญา ปติฎฺฐิตาติ วิเสสวิธโย สุตฺตงฺคโต ปเร เคยฺยาทโยฯ</p>


<p>ยํ ปเนตฺถ เคยฺยงฺคาทินิมิตฺตรหิตํ สุตฺตํ, ตํ สุตฺตงฺคํ วิเสสสญฺญาปริหาเรน สามญฺญสญฺญาย ปวตฺตนโตติฯ นนุ จ สคาถกํ  สุตฺตํ เคยฺยํ, นิคฺคาถกํ สุตฺตํ เวยฺยากรณนฺติ สุตฺตงฺคํ น สมฺภวตีติ โจทนา ตทวตฺถา เอวาติ? น ตทวตฺถา, โสธิตตฺตาฯ โสธิตญฺหิ  ปุเพฺพ คาถาวิรเห สติ ปุจฺฉาวิสฺสชฺชนภาโว เวยฺยากรณสฺส ตพฺภาวนิมิตฺตนฺติฯ ยญฺจ วุตฺตํ – ‘‘คาถาภาวโต มงฺคลสุตฺตาทีนํ สุตฺตงฺคสงฺคโห น สิยา’’ติ, ตมฺปิ น, นิรุฬฺหตฺตาฯ นิรุโฬฺห หิ มงฺคลสุตฺตาทีสุ สุตฺตภาโว, น หิ ตานิ ธมฺมปทพุทฺธวํสาทโย วิย คาถาภาเวน ปญฺญาตานิ, กินฺตุ สุตฺตภาเวเนวฯ เตเนว หิ  ‘‘สุตฺตนามก’’นฺติ นามคฺคหณํ กตํฯ</p>


<p>ยํ ปน วุตฺตํ ‘‘สคาถกตฺตา เคยฺยงฺคสงฺคโห วา สิยา’’ติ, ตทปิ นตฺถิ, ยสฺมา สหตาเญฺญนฯ สห คาถาหีติ หิ สคาถกํฯ สหภาโว จ นาม อตฺถโต อเญฺญน โหติ, น จ มงฺคลสุตฺตาทีสุ คาถาวินิมุโตฺต โกจิ สุตฺตปฺปเทโส อตฺถิฯ โย สห คาถาหีติ วุเจฺจยฺย, น จ สมุทาโย นาม โกจิ อตฺถิฯ ยทปิ วุตฺตํ – ‘‘อุภโตวิภงฺคาทีสุ สคาถกปฺปเทสานํ เคยฺยงฺคสงฺคโห สิยา’’ติ, ตทปิ น อญฺญโตฯ อญฺญา เอว หิ ตา คาถา, ชาตกาทิปริยาปนฺนตฺตาฯ อโต น ตาหิ อุภโตวิภงฺคาทีนํ เคยฺยงฺคภาโวติ เอวํ สุตฺตาทีนํ องฺคานํ อญฺญมญฺญสงฺกราภาโว เวทิตโพฺพฯ ยสฺมา ปน สพฺพมฺปิ พุทฺธวจนํ ยถาวุตฺตนเยน อตฺถานํ สูจนาทิอเตฺถน สุตฺตเนฺตฺวว วุจฺจติ, ตสฺมา วุตฺตํ – ‘‘นววิธสุตฺตนฺตปริเยฎฺฐี’’ติฯ</p>

</p>





