<h1>๔. สโญฺญชนโคจฺฉกํ</h1>
<h2>๒๐. สโญฺญชนทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชนํ   ธมฺมํ ปฎิจฺจ สโญฺญชโน ธโมฺม อุปฺปชฺชติ เหตุปจฺจยา – กามราคสโญฺญชนํ ปฎิจฺจ ทิฎฺฐิสโญฺญชนํ อวิชฺชาสโญฺญชนํ, กามราคสโญฺญชนํ ปฎิจฺจ สีลพฺพตปรามาสสโญฺญชนํ อวิชฺชาสโญฺญชนํ, กามราคสโญฺญชนํ ปฎิจฺจ มานสโญฺญชนํ อวิชฺชาสโญฺญชนํ, กามราคสโญฺญชนํ ปฎิจฺจ อวิชฺชาสโญฺญชนํ, ปฎิฆสโญฺญชนํ ปฎิจฺจ อิสฺสาสโญฺญชนํ อวิชฺชาสโญฺญชนํ, ปฎิฆสโญฺญชนํ ปฎิจฺจ มจฺฉริยสโญฺญชนํ อวิชฺชาสโญฺญชนํ, ปฎิฆสโญฺญชนํ ปฎิจฺจ อวิชฺชาสโญฺญชนํ, มานสโญฺญชนํ ปฎิจฺจ ภวราคสโญฺญชนํ อวิชฺชาสโญฺญชนํ, ภวราคสโญฺญชนํ ปฎิจฺจ อวิชฺชาสโญฺญชนํ, วิจิกิจฺฉาสโญฺญชนํ ปฎิจฺจ อวิชฺชาสโญฺญชนํฯ (๑)</p>


<p>สโญฺญชนํ ธมฺมํ ปฎิจฺจ โนสโญฺญชโน ธโมฺม อุปฺปชฺชติ เหตุปจฺจยา – สโญฺญชเน ปฎิจฺจ สมฺปยุตฺตกา ขนฺธา จิตฺตสมุฎฺฐานญฺจ  รูปํฯ (๒)</p>


<p>สโญฺญชนํ  ธมฺมํ ปฎิจฺจ สโญฺญชโน จ โนสโญฺญชโน จ ธมฺมา อุปฺปชฺชนฺติ เหตุปจฺจยา – กามราคสโญฺญชนํ ปฎิจฺจ ทิฎฺฐิสโญฺญชนํ อวิชฺชาสโญฺญชนํ สมฺปยุตฺตกา จ ขนฺธา จิตฺตสมุฎฺฐานญฺจ รูปํ (จกฺกํ พนฺธิตพฺพํ)ฯ (๓)</p>


<p> โนสโญฺญชนํ ธมฺมํ ปฎิจฺจ โนสโญฺญชโน ธโมฺม อุปฺปชฺชติ เหตุปจฺจยา – โนสโญฺญชนํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธา, เอกํ มหาภูตํ…เป.… มหาภูเต ปฎิจฺจ จิตฺตสมุฎฺฐานํ รูปํ กฎตฺตารูปํ อุปาทารูปํฯ (๑)</p>


<p>โนสโญฺญชนํ ธมฺมํ ปฎิจฺจ สโญฺญชโน ธโมฺม อุปฺปชฺชติ เหตุปจฺจยา – โนสโญฺญชเน ขเนฺธ ปฎิจฺจ สโญฺญชนาฯ (๒)</p>


<p>โนสโญฺญชนํ  ธมฺมํ ปฎิจฺจ สโญฺญชโน จ โนสโญฺญชโน จ ธมฺมา อุปฺปชฺชนฺติ เหตุปจฺจยา – โนสโญฺญชนํ เอกํ ขนฺธํ ปฎิจฺจ ตโย ขนฺธา สโญฺญชนา จ จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p> สโญฺญชนญฺจ โนสโญฺญชนญฺจ ธมฺมํ ปฎิจฺจ สโญฺญชโน ธโมฺม อุปฺปชฺชติ เหตุปจฺจยา – กามราคสโญฺญชนญฺจ สมฺปยุตฺตเก จ ขเนฺธ ปฎิจฺจ ทิฎฺฐิสโญฺญชนํ อวิชฺชาสโญฺญชนํ (จกฺกํ พนฺธิตพฺพํ)ฯ (๑)</p>


<p>สโญฺญชนญฺจ โนสโญฺญชนญฺจ ธมฺมํ ปฎิจฺจ โนสโญฺญชโน ธโมฺม อุปฺปชฺชติ เหตุปจฺจยา – โนสโญฺญชนํ เอกํ ขนฺธญฺจ สโญฺญชเน จ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ จ…เป.…ฯ (๒)</p>


<p>สโญฺญชนญฺจ โนสโญฺญชนญฺจ ธมฺมํ ปฎิจฺจ สโญฺญชโน  จ โนสโญฺญชโน จ ธมฺมา อุปฺปชฺชนฺติ เหตุปจฺจยา – โนสโญฺญชนํ เอกํ ขนฺธญฺจ กามราคสโญฺญชนญฺจ ปฎิจฺจ ตโย ขนฺธา ทิฎฺฐิสโญฺญชนํ อวิชฺชาสโญฺญชนํ จิตฺตสมุฎฺฐานญฺจ รูปํ…เป.… (จกฺกํ พนฺธิตพฺพํ)ฯ (๓)</p>


<p>(อารมฺมณปจฺจเย  รูปํ นตฺถิฯ อธิปติปจฺจโย เหตุสทิโส, วิจิกิจฺฉาสโญฺญชนํ นตฺถิฯ) อนนฺตรปจฺจยา…เป.… อวิคตปจฺจยาฯ</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา นว, อารมฺมเณ นว, อธิปติยา นว, อนนฺตเร นว (สพฺพตฺถ นว), วิปาเก เอกํ, อาหาเร นว…เป.… อวิคเต นวฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> สโญฺญชนํ ธมฺมํ ปฎิจฺจ สโญฺญชโน ธโมฺม อุปฺปชฺชติ นเหตุปจฺจยา – วิจิกิจฺฉาสโญฺญชนํ ปฎิจฺจ อวิชฺชาสโญฺญชนํฯ (๑)</p>


<p>โนสโญฺญชนํ  ธมฺมํ ปฎิจฺจ โนสโญฺญชโน ธโมฺม อุปฺปชฺชติ นเหตุปจฺจยา – อเหตุกํ โนสโญฺญชนํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… (ยาว อสญฺญสตฺตา)ฯ (๑)</p>


<p>โนสโญฺญชนํ  ธมฺมํ ปฎิจฺจ สโญฺญชโน ธโมฺม อุปฺปชฺชติ นเหตุปจฺจยา – วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ อวิชฺชาสโญฺญชนํฯ (๒)</p>


<p>สโญฺญชนญฺจ โนสโญฺญชนญฺจ ธมฺมํ ปฎิจฺจ สโญฺญชโน ธโมฺม อุปฺปชฺชติ นเหตุปจฺจยา – วิจิกิจฺฉาสโญฺญชนญฺจ สมฺปยุตฺตเก จ ขเนฺธ ปฎิจฺจ อวิชฺชาสโญฺญชนํฯ (๓)</p>


<p>(สํขิตฺตํฯ อาสวโคจฺฉกสทิสํฯ นอารมฺมณาปิ สเพฺพ อุทฺธริตพฺพาฯ)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา จตฺตาริ, นอารมฺมเณ ตีณิ, นอธิปติยา นว , นอนนฺตเร ตีณิ, นสมนนฺตเร ตีณิ, นอญฺญมเญฺญ ตีณิ, นอุปนิสฺสเย ตีณิ, นปุเรชาเต นว, นปจฺฉาชาเต นว, นอาเสวเน นว, นกเมฺม ตีณิ, นวิปาเก นว, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต นว, โนนตฺถิยา ตีณิ, โนวิคเต ตีณิฯ</p>

</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา นอารมฺมเณ ตีณิ, นอธิปติยา นว (เอวํ สพฺพํ คเณตพฺพํ)ฯ</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา   อารมฺมเณ จตฺตาริ (สพฺพตฺถ จตฺตาริ) วิปาเก เอกํ, อาหาเร จตฺตาริ…เป.… มเคฺค ตีณิ, สมฺปยุเตฺต จตฺตาริ…เป.… อวิคเต จตฺตาริฯ</p>

</p>


<h2>๒. สหชาตวาโร</h2>
<p> สโญฺญชนํ ธมฺมํ สหชาโต สโญฺญชโน ธโมฺม อุปฺปชฺชติ เหตุปจฺจยา (ปฎิจฺจวารสทิสํ)ฯ</p>


<h2>๓. ปจฺจยวาโร</h2>
<h2>๑-๔. ปจฺจยานุโลมาทิ</h2>
<h3>เหตุปจฺจโย</h3>
<p> สโญฺญชนํ ธมฺมํ ปจฺจยา สโญฺญชโน ธโมฺม อุปฺปชฺชติ เหตุปจฺจยา… ตีณิ (ปฎิจฺจสทิสํ)ฯ</p>


<p>โนสโญฺญชนํ ธมฺมํ ปจฺจยา โนสโญฺญชโน ธโมฺม อุปฺปชฺชติ เหตุปจฺจยา – โนสโญฺญชนํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… ขเนฺธ ปจฺจยา วตฺถุ, วตฺถุํ ปจฺจยา ขนฺธา, เอกํ มหาภูตํ…เป.… มหาภูเต ปจฺจยา จิตฺตสมุฎฺฐานํ รูปํ, กฎตฺตารูปํ, อุปาทารูปํ, วตฺถุํ ปจฺจยา โนสโญฺญชนา ขนฺธาฯ (๑)</p>


<p>โนสโญฺญชนํ  ธมฺมํ ปจฺจยา สโญฺญชโน ธโมฺม อุปฺปชฺชติ เหตุปจฺจยา – โนสโญฺญชเน  ขเนฺธ ปจฺจยา สโญฺญชนา, วตฺถุํ ปจฺจยา สโญฺญชนาฯ (๒)</p>


<p>โนสโญฺญชนํ ธมฺมํ ปจฺจยา สโญฺญชโน จ โนสโญฺญชโน จ ธมฺมา อุปฺปชฺชนฺติ เหตุปจฺจยา – โนสโญฺญชนํ เอกํ ขนฺธํ ปจฺจยา ตโย ขนฺธา สโญฺญชนญฺจ จิตฺตสมุฎฺฐานญฺจ รูปํ…เป.… เทฺว ขเนฺธ…เป.… วตฺถุํ ปจฺจยา สโญฺญชนา, มหาภูเต ปจฺจยา จิตฺตสมุฎฺฐานํ รูปํ, วตฺถุํ ปจฺจยา สโญฺญชนา สมฺปยุตฺตกา จ ขนฺธาฯ (๓)</p>


<p> สโญฺญชนญฺจ  โนสโญฺญชนญฺจ ธมฺมํ ปจฺจยา สโญฺญชโน ธโมฺม อุปฺปชฺชติ เหตุปจฺจยา – กามราคสโญฺญชนญฺจ สมฺปยุตฺตเก จ ขเนฺธ ปจฺจยา ทิฎฺฐิสโญฺญชนํ อวิชฺชาสโญฺญชนํ, กามราคสโญฺญชนญฺจ วตฺถุญฺจ ปจฺจยา ทิฎฺฐิสโญฺญชนํ อวิชฺชาสโญฺญชนํ (จกฺกํ) (๑)</p>


<p>สโญฺญชนญฺจ โนสโญฺญชนญฺจ ธมฺมํ ปจฺจยา โนสโญฺญชโน ธโมฺม อุปฺปชฺชติ เหตุปจฺจยา – โนสโญฺญชนํ เอกํ ขนฺธญฺจ สโญฺญชเน จ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… (จกฺกํ)ฯ สโญฺญชเน จ วตฺถุญฺจ ปจฺจยา โนสโญฺญชนา ขนฺธาฯ (๒)</p>


<p>สโญฺญชนญฺจ โนสโญฺญชนญฺจ ธมฺมํ ปจฺจยา สโญฺญชโน จ โนสโญฺญชโน จ ธมฺมา อุปฺปชฺชนฺติ เหตุปจฺจยา – โนสโญฺญชนํ เอกํ ขนฺธญฺจ กามราคสโญฺญชนญฺจ ปจฺจยา ตโย ขนฺธา ทิฎฺฐิสโญฺญชนํ อวิชฺชาสโญฺญชนํ จิตฺตสมุฎฺฐานญฺจ รูปํ, เทฺว ขเนฺธ…เป.… (จกฺกํ)ฯ กามราคสโญฺญชนญฺจ วตฺถุญฺจ ปจฺจยา ทิฎฺฐิสโญฺญชนํ อวิชฺชาสโญฺญชนํ สมฺปยุตฺตกา จ ขนฺธา (จกฺกํฯ สํขิตฺตํ)ฯ (๓)</p>


<p> เหตุยา  นว, อารมฺมเณ นว (สพฺพตฺถ นว), วิปาเก เอกํ…เป.… อวิคเต นวฯ</p>


<p> นเหตุยา  จตฺตาริ (ยตฺถ ยตฺถ วตฺถุ ลพฺภติ, ตตฺถ ตตฺถ นิเนฺนตพฺพํ), นอารมฺมเณ ตีณิ…เป.… โนวิคเต ตีณิฯ</p>


<h2>๔. นิสฺสยวาโร</h2>
<p>(เอวํ อิตเรปิ เทฺว คณนา จ นิสฺสยวาโร จ กาตโพฺพฯ)</p>


<h2>๕. สํสฎฺฐวาโร</h2>
<h2>๑. ปจฺจยานุโลมํ</h2>
<h3>เหตุปจฺจโย</h3>
<p> สโญฺญชนํ ธมฺมํ สํสโฎฺฐ สโญฺญชโน ธโมฺม อุปฺปชฺชติ เหตุปจฺจยา – กามราคสโญฺญชนํ สํสฎฺฐํ ทิฎฺฐิสโญฺญชนํ อวิชฺชาสโญฺญชนํ (เอวํ นว ปญฺหาฯ อรูปาเยว กาตพฺพา)ฯ</p>


<h2>๖. สมฺปยุตฺตวาโร</h2>
<p>(สํสฎฺฐวาโรปิ สมฺปยุตฺตวาโรปิ เอวํ กาตพฺพาฯ)</p>


<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชโน  ธโมฺม สโญฺญชนสฺส ธมฺมสฺส เหตุปจฺจเยน ปจฺจโย – สโญฺญชนา เหตู สมฺปยุตฺตกานํ สโญฺญชนานํ เหตุปจฺจเยน ปจฺจโยฯ (๑)</p>


<p>สโญฺญชโน  ธโมฺม โนสโญฺญชนสฺส ธมฺมสฺส เหตุปจฺจเยน ปจฺจโย – สโญฺญชนา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๒)</p>


<p>สโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส เหตุปจฺจเยน ปจฺจโย – สโญฺญชนา เหตู สมฺปยุตฺตกานํ ขนฺธานํ สโญฺญชนานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<p> โนสโญฺญชโน ธโมฺม โนสโญฺญชนสฺส ธมฺมสฺส เหตุปจฺจเยน ปจฺจโย – โนสโญฺญชนา เหตู  สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโย; ปฎิสนฺธิกฺขเณ…เป.…ฯ (๑)</p>


<h3>อารมฺมณปจฺจโย</h3>
<p> สโญฺญชโน ธโมฺม สโญฺญชนสฺส ธมฺมสฺส อารมฺมณปจฺจเยน ปจฺจโย – สโญฺญชเน อารพฺภ สโญฺญชนา อุปฺปชฺชนฺติฯ (มูลํ กาตพฺพํ) สโญฺญชเน อารพฺภ โนสโญฺญชนา ขนฺธา อุปฺปชฺชนฺติฯ (มูลํ กาตพฺพํ) สโญฺญชเน อารพฺภ สโญฺญชนา จ สมฺปยุตฺตกา จ ขนฺธา อุปฺปชฺชนฺติฯ (๓)</p>


<p> โนสโญฺญชโน ธโมฺม โนสโญฺญชนสฺส ธมฺมสฺส อารมฺมณปจฺจเยน ปจฺจโย – ทานํ ทตฺวา สีลํ…เป.… อุโปสถกมฺมํ กตฺวา ตํ ปจฺจเวกฺขติ, ปุเพฺพ สุจิณฺณานิ…เป.… ฌานา…เป.… อริยา มคฺคา วุฎฺฐหิตฺวา มคฺคํ ปจฺจเวกฺขนฺติ, ผลํ…เป.… นิพฺพานํ ปจฺจเวกฺขนฺติ, นิพฺพานํ โคตฺรภุสฺส, โวทานสฺส, มคฺคสฺส, ผลสฺส, อาวชฺชนาย อารมฺมณปจฺจเยน ปจฺจโย; อริยา โนสโญฺญชเน ปหีเน กิเลเส…เป.… วิกฺขมฺภิเต กิเลเส…เป.… ปุเพฺพ…เป.… จกฺขุํ …เป.… วตฺถุํ โนสโญฺญชเน ขเนฺธ อนิจฺจโต…เป.… โทมนสฺสํ อุปฺปชฺชติ; ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติ, เจโตปริยญาเณน โนสโญฺญชนจิตฺตสมงฺคิสฺส จิตฺตํ ชานาติ, อากาสานญฺจายตนํ วิญฺญาณญฺจายตนสฺส…เป.… อากิญฺจญฺญายตนํ เนวสญฺญานาสญฺญายตนสฺส…เป.… รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส…เป.… โนสโญฺญชนา ขนฺธา  อิทฺธิวิธญาณสฺส, เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส , อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>โนสโญฺญชโน ธโมฺม สโญฺญชนสฺส ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ…เป.… ปุเพฺพ…เป.… ฌานา…เป.… จกฺขุํ…เป.… วตฺถุํ โนสโญฺญชเน ขเนฺธ อสฺสาเทติ อภินนฺทติ, ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ (๒)</p>


<p>โนสโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส อารมฺมณปจฺจเยน ปจฺจโย – ทานํ ทตฺวา สีลํ…เป.… อุโปสถกมฺมํ…เป.… ปุเพฺพ…เป.… ฌานา…เป.… จกฺขุํ…เป.… วตฺถุํ โนสโญฺญชเน ขเนฺธ อสฺสาเทติ อภินนฺทติ, ตํ อารพฺภ สโญฺญชนา จ สโญฺญชนสมฺปยุตฺตกา จ ขนฺธา อุปฺปชฺชนฺติฯ (๓)</p>


<p>สโญฺญชโน จ โนสโญฺญชโน จ ธมฺมา สโญฺญชนสฺส ธมฺมสฺส อารมฺมณปจฺจเยน ปจฺจโย… ตีณิ (อารพฺภเยว กาตพฺพา)ฯ</p>


<h3>อธิปติปจฺจโย</h3>
<p> สโญฺญชโน ธโมฺม สโญฺญชนสฺส ธมฺมสฺส อธิปติปจฺจเยน ปจฺจโยฯ  – สโญฺญชนํ ครุํ กตฺวา…เป.… ตีณิ (ครุการมฺมณา)ฯ</p>


<p>โนสโญฺญชโน ธโมฺม โนสโญฺญชนสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ ทตฺวา สีลํ…เป.… ตีณิ (ติณฺณมฺปิ อารมฺมณาธิปติ, สหชาตาธิปติปิ กาตพฺพา, วิภชิตพฺพา ตีณิปิ)ฯ</p>


<p>สโญฺญชโน  จ โนสโญฺญชโน จ ธมฺมา สโญฺญชนสฺส ธมฺมสฺส อธิปติปจฺจเยน ปจฺจโยฯ  – สโญฺญชเน จ สมฺปยุตฺตเก  จ ขเนฺธ ครุํ กตฺวา…เป.… ตีณิฯ</p>


<h3>อนนฺตรปจฺจโย</h3>
<p> สโญฺญชโน  ธโมฺม สโญฺญชนสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา สโญฺญชนา ปจฺฉิมานํ ปจฺฉิมานํ สโญฺญชนานํ อนนฺตรปจฺจเยน ปจฺจโย… ตีณิฯ</p>


<p>โนสโญฺญชโน ธโมฺม โนสโญฺญชนสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา โนสโญฺญชนา ขนฺธา ปจฺฉิมานํ…เป.… ผลสมาปตฺติยา อนนฺตรปจฺจเยน ปจฺจโยฯ (๑)</p>


<p>โนสโญฺญชโน ธโมฺม สโญฺญชนสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา โนสโญฺญชนา ขนฺธา ปจฺฉิมานํ ปจฺฉิมานํ สโญฺญชนานํ อนนฺตรปจฺจเยน ปจฺจโย; อาวชฺชนา สโญฺญชนานํ อนนฺตรปจฺจเยน ปจฺจโย (เอวํ เทฺวปิ กาตพฺพา)ฯ (๓)</p>


<p>สโญฺญชโน จ โนสโญฺญชโน จ ธมฺมา สโญฺญชนสฺส ธมฺมสฺส อนนฺตรปจฺจเยน ปจฺจโย… ตีณิฯ</p>


<h3>สมนนฺตรปจฺจยาทิ</h3>
<p> สโญฺญชโน ธโมฺม สโญฺญชนสฺส ธมฺมสฺส สมนนฺตรปจฺจเยน ปจฺจโย… นว… สหชาตปจฺจเยน ปจฺจโย… นว… อญฺญมญฺญปจฺจเยน ปจฺจโย… นว… นิสฺสยปจฺจเยน ปจฺจโย… นวฯ</p>


<h3>อุปนิสฺสยปจฺจโย</h3>
<p> สโญฺญชโน ธโมฺม สโญฺญชนสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สโญฺญชนา สโญฺญชนานํ อุปนิสฺสยปจฺจเยน ปจฺจโย (เอวํ ตีณิปิ)ฯ</p>


<p> โนสโญฺญชโน  ธโมฺม โนสโญฺญชนสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย  ทานํ เทติ…เป.… สมาปตฺติํ อุปฺปาเทติ , มานํ ชเปฺปติ, ทิฎฺฐิํ คณฺหาติ; สีลํ…เป.… ปญฺญํ, ราคํ…เป.… ปตฺถนํ…เป.… เสนาสนํ อุปนิสฺสาย ทานํ เทติ…เป.… สงฺฆํ ภินฺทติ; สทฺธา…เป.… เสนาสนํ สทฺธาย…เป.… ผลสมาปตฺติยา อุปนิสฺสยปจฺจเยน ปจฺจโยฯ (๑)</p>


<p>โนสโญฺญชโน ธโมฺม สโญฺญชนสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย มานํ ชเปฺปติ, ทิฎฺฐิํ คณฺหาติ; สีลํ…เป.… เสนาสนํ อุปนิสฺสาย ปาณํ หนติ…เป.… สงฺฆํ ภินฺทติ; สทฺธา…เป.… เสนาสนํ ราคสฺส…เป.… ปตฺถนาย อุปนิสฺสยปจฺจเยน ปจฺจโยฯ (๒)</p>


<p>โนสโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย มานํ ชเปฺปติ, ทิฎฺฐิํ คณฺหาติ; สีลํ…เป.… เสนาสนํ อุปนิสฺสาย ปาณํ หนติ…เป.… สงฺฆํ ภินฺทติ; สทฺธา…เป.… เสนาสนํ สโญฺญชนานํ สมฺปยุตฺตกานญฺจ ขนฺธานํ อุปนิสฺสยปจฺจเยน ปจฺจโยฯ (๓)</p>


<p>สโญฺญชโน จ โนสโญฺญชโน จ ธมฺมา สโญฺญชนสฺส ธมฺมสฺส อุปนิสฺสยปจฺจเยน ปจฺจโย… ตีณิฯ</p>


<h3>ปุเรชาตปจฺจโย</h3>
<p> โนสโญฺญชโน ธโมฺม โนสโญฺญชนสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อนิจฺจโต…เป.… โทมนสฺสํ อุปฺปชฺชติ; ทิเพฺพน  จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติ, รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส…เป.…ฯ  – จกฺขายตนํ จกฺขุวิญฺญาณสฺส…เป.… กายายตนํ กายวิญฺญาณสฺส…เป.… วตฺถุ โนสโญฺญชนานํ ขนฺธานํ ปุเรชาตปจฺจเยน ปจฺจโยฯ (๑)</p>


<p>โนสโญฺญชโน   ธโมฺม สโญฺญชนสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ  – วตฺถุ สโญฺญชนานํ ปุเรชาตปจฺจเยน ปจฺจโยฯ (๒)</p>


<p>โนสโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อสฺสาเทติ, อภินนฺทติ, ตํ อารพฺภ สโญฺญชนา จ สมฺปยุตฺตกา จ ขนฺธา อุปฺปชฺชนฺติฯ  – วตฺถุ สโญฺญชนานํ สมฺปยุตฺตกานญฺจ ขนฺธานํ ปุเรชาตปจฺจเยน ปจฺจโยฯ (๓)</p>


<h3>ปจฺฉาชาตปจฺจโย</h3>
<p> สโญฺญชโน ธโมฺม โนสโญฺญชนสฺส ธมฺมสฺส ปจฺฉาชาตปจฺจเยน ปจฺจโย… เอกํฯ</p>


<p>โนสโญฺญชโน ธโมฺม โนสโญฺญชนสฺส ธมฺมสฺส ปจฺฉาชาตปจฺจเยน ปจฺจโย…เป.…ฯ (๑)</p>


<p>สโญฺญชโน จ โนสโญฺญชโน จ ธมฺมา โนสโญฺญชนสฺส ธมฺมสฺส ปจฺฉาชาตปจฺจเยน ปจฺจโย…เป.…ฯ (๑)</p>


<h3>อาเสวนปจฺจโย</h3>
<p> สโญฺญชโน  ธโมฺม สโญฺญชนสฺส ธมฺมสฺส อาเสวนปจฺจเยน ปจฺจโย… นวฯ</p>


<h3>กมฺมปจฺจยาทิ</h3>
<p> โนสโญฺญชโน ธโมฺม โนสโญฺญชนสฺส ธมฺมสฺส กมฺมปจฺจเยน ปจฺจโย… ตีณิ… วิปากปจฺจเยน ปจฺจโย… เอกํ… อาหารปจฺจเยน ปจฺจโย… ตีณิ… อินฺทฺริยปจฺจเยน ปจฺจโย… ตีณิ… ฌานปจฺจเยน ปจฺจโย… ตีณิ… มคฺคปจฺจเยน ปจฺจโย… นว… สมฺปยุตฺตปจฺจเยน ปจฺจโย… นวฯ</p>


<h3>วิปฺปยุตฺตปจฺจโย</h3>
<p> สโญฺญชโน   ธโมฺม โนสโญฺญชนสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (วิภชิตพฺพํ)ฯ (๑)</p>


<p>โนสโญฺญชโน ธโมฺม โนสโญฺญชนสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปุเรชาตํ, ปจฺฉาชาตํ (วิภชิตพฺพํ)ฯ (๑)</p>


<p>โนสโญฺญชโน ธโมฺม สโญฺญชนสฺส ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ สโญฺญชนานํ วิปฺปยุตฺตปจฺจเยน ปจฺจโยฯ (๒)</p>


<p>โนสโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ สโญฺญชนานํ สมฺปยุตฺตกานญฺจ ขนฺธานํ วิปฺปยุตฺตปจฺจเยน ปจฺจโยฯ (๓)</p>


<p>สโญฺญชโน จ โนสโญฺญชโน จ ธมฺมา โนสโญฺญชนสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (วิภชิตพฺพํ)ฯ (๑)</p>


<h3>อตฺถิปจฺจโย</h3>
<p> สโญฺญชโน ธโมฺม สโญฺญชนสฺส ธมฺมสฺส อตฺถิปจฺจเยน ปจฺจโย… เอกํ (ปฎิจฺจสทิสํ)ฯ (๑)</p>


<p>สโญฺญชโน ธโมฺม โนสโญฺญชนสฺส ธมฺมสฺส  อตฺถิปจฺจเยน ปจฺจโย – สหชาตํ, ปจฺฉาชาตํ (สํขิตฺตํ)ฯ (๒)</p>


<p>สโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส อตฺถิปจฺจเยน ปจฺจโย (ปฎิจฺจสทิสํ)ฯ (๓)</p>


<p> โนสโญฺญชโน  ธโมฺม โนสโญฺญชนสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ, อินฺทฺริยํ (สํขิตฺตํ)ฯ (๑)</p>


<p>โนสโญฺญชโน ธโมฺม สโญฺญชนสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – โนสโญฺญชนา ขนฺธา สมฺปยุตฺตกานํ สโญฺญชนานํ อตฺถิปจฺจเยน ปจฺจโยฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติ, วตฺถุ สโญฺญชนานํ อตฺถิปจฺจเยน ปจฺจโยฯ (๒)</p>


<p>โนสโญฺญชโน  ธโมฺม สโญฺญชนสฺส จ โนสโญฺญชนสฺส จ ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – โนสโญฺญชโน…เป.… (สํขิตฺตํ, อาสวสทิสํ)ฯ (๓)</p>


<p> สโญฺญชโน จ โนสโญฺญชโน จ ธมฺมา สโญฺญชนสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ (อาสวสทิสํ)ฯ (๑)</p>


<p>สโญฺญชโน จ โนสโญฺญชโน จ ธมฺมา โนสโญฺญชนสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ, อินฺทฺริยํ (วิภชิตพฺพํ อาสวสทิสํ)ฯ (๒)</p>


<p>สโญฺญชโน จ โนสโญฺญชโน จ ธมฺมา สโญฺญชนสฺส จ โนสโญฺญชนสฺส จ ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ (วิภชิตพฺพํ อาสวสทิสํ)ฯ (๓)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา  จตฺตาริ, อารมฺมเณ นว, อธิปติยา นว, อนนฺตเร นว, สมนนฺตเร นว, สหชาเต นว, อญฺญมเญฺญ นว, นิสฺสเย นว, อุปนิสฺสเย นว, ปุเรชาเต ตีณิ, ปจฺฉาชาเต  ตีณิ, อาเสวเน นว, กเมฺม ตีณิ, วิปาเก เอกํ, อาหาเร ตีณิ, อินฺทฺริเย ตีณิ, ฌาเน ตีณิ, มเคฺค นว, สมฺปยุเตฺต นว, วิปฺปยุเตฺต ปญฺจ, อตฺถิยา นว, นตฺถิยา นว, วิคเต นว, อวิคเต นวฯ</p>

</p>


<h3>ปจฺจนียุทฺธาโร</h3>
<p> สโญฺญชโน ธโมฺม สโญฺญชนสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>สโญฺญชโน ธโมฺม โนสโญฺญชนสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๒)</p>


<p>สโญฺญชโน  ธโมฺม สโญฺญชนสฺส จ โนสโญฺญชนสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<p> โนสโญฺญชโน ธโมฺม โนสโญฺญชนสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย… ปจฺฉาชาตปจฺจเยน ปจฺจโย… กมฺมปจฺจเยน ปจฺจโย… อาหารปจฺจเยน ปจฺจโย… อินฺทฺริยปจฺจเยน ปจฺจโยฯ (๑)</p>


<p>โนสโญฺญชโน ธโมฺม สโญฺญชนสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน  ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๒)</p>


<p>โนสโญฺญชโน ธโมฺม สโญฺญชนสฺส จ โนสโญฺญชนสฺส จ ธมฺมสฺส อารมฺมณปจฺจเยน ปจฺจโย … สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๓)</p>


<p> สโญฺญชโน จ โนสโญฺญชโน จ ธมฺมา สโญฺญชนสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>สโญฺญชโน จ โนสโญฺญชโน จ ธมฺมา โนสโญฺญชนสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๒)</p>


<p>สโญฺญชโน จ โนสโญฺญชโน จ ธมฺมา สโญฺญชนสฺส จ โนสโญฺญชนสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<h2>๒. ปจฺจยปจฺจนียํ</h2>
<h3>๒. สงฺขฺยาวาโร</h3>
<p> นเหตุยา นว, นอารมฺมเณ นว (สพฺพตฺถ นว), โนอวิคเต นวฯ</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา  นอารมฺมเณ จตฺตาริ…เป.… นสมนนฺตเร จตฺตาริ, นอญฺญมเญฺญ เทฺว, นอุปนิสฺสเย จตฺตาริ…เป.… นมเคฺค จตฺตาริ, นสมฺปยุเตฺต เทฺว, นวิปฺปยุเตฺต จตฺตาริ, โนนตฺถิยา จตฺตาริ, โนวิคเต จตฺตาริฯ</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา  อารมฺมเณ นว, อธิปติยา นว (อนุโลมมาติกา) , อวิคเต นวฯ</p>

</p>


<h2>๒๑. สโญฺญชนิยทุกํ</h2>
<h2>๑-๗. ปฎิจฺจวาราทิ</h2>
<p> สโญฺญชนิยํ  ธมฺมํ ปฎิจฺจ สโญฺญชนิโย ธโมฺม อุปฺปชฺชติ เหตุปจฺจยา – สโญฺญชนิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธา, เอกํ มหาภูตํ…เป.…ฯ</p>


<p>(จูฬนฺตรทุเก โลกิยทุกสทิสํ, นินฺนานากรณํฯ)</p>

</p>


<h2>๒๒. สโญฺญชนสมฺปยุตฺตทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชนสมฺปยุตฺตํ  ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา – สโญฺญชนสมฺปยุตฺตํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ…เป.…ฯ (๑)</p>


<p>สโญฺญชนสมฺปยุตฺตํ  ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ เหตุปจฺจยา – สโญฺญชนสมฺปยุเตฺต ขเนฺธ ปฎิจฺจ จิตฺตสมุฎฺฐานํ รูปํฯ (๒)</p>


<p>สโญฺญชนสมฺปยุตฺตํ ธมฺมํ ปฎิจฺจ สโญฺญชนสมฺปยุโตฺต จ สโญฺญชนวิปฺปยุโตฺต  จ ธมฺมา อุปฺปชฺชนฺติ เหตุปจฺจยา – สโญฺญชนสมฺปยุตฺตํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p> สโญฺญชนวิปฺปยุตฺตํ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ เหตุปจฺจยา – สโญฺญชนวิปฺปยุตฺตํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ  …เป.… เทฺว ขเนฺธ…เป.… อุทฺธจฺจสหคตํ โมหํ ปฎิจฺจ จิตฺตสมุฎฺฐานํ รูปํ; ปฎิสนฺธิกฺขเณ…เป.… เอกํ มหาภูตํ…เป.…ฯ (๑)</p>


<p>สโญฺญชนวิปฺปยุตฺตํ ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา – อุทฺธจฺจสหคตํ โมหํ ปฎิจฺจ สมฺปยุตฺตกา ขนฺธาฯ (๒)</p>


<p>สโญฺญชนวิปฺปยุตฺตํ ธมฺมํ ปฎิจฺจ สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ เหตุปจฺจยา – อุทฺธจฺจสหคตํ โมหํ ปฎิจฺจ สมฺปยุตฺตกา ขนฺธา จิตฺตสมุฎฺฐานญฺจ รูปํฯ (๓)</p>


<p> สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา – อุทฺธจฺจสหคตํ เอกํ ขนฺธญฺจ โมหญฺจ ปฎิจฺจ ตโย ขนฺธา…เป.… เทฺว ขเนฺธ…เป.…ฯ (๑)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ เหตุปจฺจยา – สโญฺญชนสมฺปยุเตฺต ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํ, อุทฺธจฺจสหคเต ขเนฺธ จ โมหญฺจ ปฎิจฺจ จิตฺตสมุฎฺฐานํ รูปํฯ (๒)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปฎิจฺจ สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ เหตุปจฺจยา  – อุทฺธจฺจสหคตํ เอกํ ขนฺธญฺจ โมหญฺจ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<h3>อารมฺมณปจฺจโย</h3>
<p> สโญฺญชนสมฺปยุตฺตํ  ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ อารมฺมณปจฺจยา – สโญฺญชนสมฺปยุตฺตํ เอกํ ขนฺธํ…เป.… เทฺว ขเนฺธ…เป.…ฯ (๑)</p>


<p>สโญฺญชนสมฺปยุตฺตํ  ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ อารมฺมณปจฺจยา – อุทฺธจฺจสหคเต ขเนฺธ ปฎิจฺจ อุทฺธจฺจสหคโต โมโหฯ (๒)</p>


<p>สโญฺญชนสมฺปยุตฺตํ ธมฺมํ ปฎิจฺจ สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ อารมฺมณปจฺจยา – อุทฺธจฺจสหคตํ เอกํ ขนฺธํ ปฎิจฺจ ตโย ขนฺธา โมโห จ…เป.… เทฺว ขเนฺธ…เป.…ฯ (๓)</p>


<p> สโญฺญชนวิปฺปยุตฺตํ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ อารมฺมณปจฺจยา – สโญฺญชนวิปฺปยุตฺตํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ…เป.… ปฎิสนฺธิกฺขเณ…เป.… วตฺถุํ ปฎิจฺจ ขนฺธาฯ (๑)</p>


<p>สโญฺญชนวิปฺปยุตฺตํ ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ อารมฺมณปจฺจยา – อุทฺธจฺจสหคตํ โมหํ ปฎิจฺจ สมฺปยุตฺตกา ขนฺธาฯ (๒)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ อารมฺมณปจฺจยา – อุทฺธจฺจสหคตํ เอกํ ขนฺธญฺจ โมหญฺจ ปฎิจฺจ ตโย ขนฺธา…เป.… เทฺว ขเนฺธ…เป.…ฯ (๑)</p>


<h3>อธิปติปจฺจโย</h3>
<p> สโญฺญชนสมฺปยุตฺตํ ธมฺมํ ปฎิจฺจ สโญฺญชนสมฺปยุโตฺต ธโมฺม  อุปฺปชฺชติ อธิปติปจฺจยา… ตีณิฯ</p>


<p>สโญฺญชนวิปฺปยุตฺตํ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ อธิปติปจฺจยา… เอกํฯ</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ อธิปติปจฺจยา – สโญฺญชนสมฺปยุตฺตเก ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑) (สํขิตฺตํฯ)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา   นว, อารมฺมเณ ฉ, อธิปติยา ปญฺจ, อนนฺตเร ฉ, สมนนฺตเร ฉ, สหชาเต นว, อญฺญมเญฺญ ฉ, นิสฺสเย นว, อุปนิสฺสเย ฉ, ปุเรชาเต ฉ, อาเสวเน ฉ, กเมฺม นว, วิปาเก เอกํ, อาหาเร นว, อินฺทฺริเย นว, ฌาเน นว, มเคฺค นว, สมฺปยุเตฺต ฉ, วิปฺปยุเตฺต นว, อตฺถิยา นว, นตฺถิยา ฉ, วิคเต ฉ, อวิคเต นวฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> สโญฺญชนสมฺปยุตฺตํ ธมฺมํ ปฎิจฺจ สโญฺญชนสมฺปยุโตฺต ธโมฺม อุปฺปชฺชติ นเหตุปจฺจยา – วิจิกิจฺฉาสหคเต ขเนฺธ ปฎิจฺจ วิจิกิจฺฉาสหคโต โมโหฯ (๑)</p>


<p>สโญฺญชนสมฺปยุตฺตํ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ นเหตุปจฺจยา – อุทฺธจฺจสหคเต ขเนฺธ ปฎิจฺจ อุทฺธจฺจสหคโต โมโหฯ (๒)</p>


<p>สโญฺญชนวิปฺปยุตฺตํ ธมฺมํ ปฎิจฺจ สโญฺญชนวิปฺปยุโตฺต ธโมฺม อุปฺปชฺชติ นเหตุปจฺจยา – อเหตุกํ สโญฺญชนวิปฺปยุตฺตํ เอกํ ขนฺธํ…เป.… (ยาว อสญฺญสตฺตา, สํขิตฺตํ)ฯ (๑)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา   ตีณิ, นอารมฺมเณ ตีณิ, นอธิปติยา นว, นอนนฺตเร ตีณิ, นสมนนฺตเร ตีณิ, นอญฺญมเญฺญ ตีณิ, นอุปนิสฺสเย ตีณิ, นปุเรชาเต สตฺต, นปจฺฉาชาเต นว, นอาเสวเน นว, นกเมฺม จตฺตาริ , นวิปาเก นว, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต ฉ, โนนตฺถิยา ตีณิ, โนวิคเต ตีณิฯ</p>

</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา นอารมฺมเณ ตีณิ, นอธิปติยา นว…เป.… นอุปนิสฺสเย ตีณิ, นปุเรชาเต ฉ, นปจฺฉาชาเต นว, นอาเสวเน นว, นกเมฺม จตฺตาริ, นวิปาเก นว, นสมฺปยุเตฺต ตีณิ, นวิปฺปยุเตฺต จตฺตาริ, โนนตฺถิยา ตีณิ, โนวิคเต ตีณิฯ</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา อารมฺมเณ ตีณิ…เป.… วิปาเก เอกํ, อาหาเร ตีณิ…เป.… มเคฺค เทฺว…เป.… อวิคเต ตีณิฯ</p>


<h2>๒. สหชาตวาโร</h2>
<h2>๓. ปจฺจยวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชนสมฺปยุตฺตํ  ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา… ตีณิ (ปฎิจฺจสทิสํ)ฯ</p>


<p>สโญฺญชนวิปฺปยุตฺตํ  ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ เหตุปจฺจยา (ยาว ปฎิสนฺธิ), เอกํ มหาภูตํ…เป.… วตฺถุํ ปจฺจยา สโญฺญชนวิปฺปยุตฺตา ขนฺธา, วตฺถุํ ปจฺจยา อุทฺธจฺจสหคโต โมโหฯ (๑)</p>


<p>สโญฺญชนวิปฺปยุตฺตํ ธมฺมํ ปจฺจยา สโญฺญชนสมฺปยุโตฺต ธโมฺม  อุปฺปชฺชติ เหตุปจฺจยา – วตฺถุํ ปจฺจยา สโญฺญชนสมฺปยุตฺตกา ขนฺธา, อุทฺธจฺจสหคตํ โมหํ ปจฺจยา สมฺปยุตฺตกา ขนฺธาฯ (๒)</p>


<p>สโญฺญชนวิปฺปยุตฺตํ ธมฺมํ ปจฺจยา สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ เหตุปจฺจยา – วตฺถุํ ปจฺจยา สโญฺญชนสมฺปยุตฺตกา ขนฺธา, มหาภูเต ปจฺจยา จิตฺตสมุฎฺฐานํ รูปํ, อุทฺธจฺจสหคตํ โมหํ ปจฺจยา สมฺปยุตฺตกา ขนฺธา จิตฺตสมุฎฺฐานญฺจ รูปํฯ (๓)</p>


<p> สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา – สโญฺญชนสมฺปยุตฺตํ เอกํ ขนฺธญฺจ วตฺถุญฺจ ปจฺจยา ตโย ขนฺธา  …เป.… เทฺว ขเนฺธ…เป.… อุทฺธจฺจสหคตํ เอกํ ขนฺธญฺจ โมหญฺจ ปจฺจยา ตโย ขนฺธา…เป.… เทฺว ขเนฺธ…เป.…ฯ (๑)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ เหตุปจฺจยา – สโญฺญชนสมฺปยุเตฺต ขเนฺธ จ มหาภูเต จ ปจฺจยา จิตฺตสมุฎฺฐานํ รูปํ, อุทฺธจฺจสหคเต ขเนฺธ จ โมหญฺจ ปจฺจยา จิตฺตสมุฎฺฐานํ รูปํฯ (๒)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ เหตุปจฺจยา – สโญฺญชนสมฺปยุตฺตํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ…เป.… สโญฺญชนสมฺปยุเตฺต ขเนฺธ จ มหาภูเต จ ปจฺจยา จิตฺตสมุฎฺฐานํ รูปํ, อุทฺธจฺจสหคตํ เอกํ ขนฺธญฺจ โมหญฺจ ปจฺจยา ตโย ขนฺธา จิตฺตสมุฎฺฐานญฺจ  รูปํ…เป.… เทฺว ขเนฺธ…เป.…ฯ (๓)</p>


<h3>อารมฺมณปจฺจโย</h3>
<p> สโญฺญชนสมฺปยุตฺตํ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ อารมฺมณปจฺจยา… ตีณิ (ปฎิจฺจสทิสา)ฯ</p>


<p>สโญฺญชนวิปฺปยุตฺตํ ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ อารมฺมณปจฺจยา (ยาว ปฎิสนฺธิ), วตฺถุํ ปจฺจยา สโญฺญชนวิปฺปยุตฺตา ขนฺธา , จกฺขายตนํ ปจฺจยา จกฺขุวิญฺญาณํ…เป.… กายายตนํ ปจฺจยา กายวิญฺญาณํ, วตฺถุํ ปจฺจยา สโญฺญชนวิปฺปยุตฺตา ขนฺธา, วตฺถุํ ปจฺจยา อุทฺธจฺจสหคโต โมโหฯ (๑)</p>


<p>สโญฺญชนวิปฺปยุตฺตํ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ อารมฺมณปจฺจยา – วตฺถุํ ปจฺจยา สโญฺญชนสมฺปยุตฺตกา ขนฺธา, อุทฺธจฺจสหคตํ โมหํ ปจฺจยา สมฺปยุตฺตกา ขนฺธาฯ (๒)</p>


<p>สโญฺญชนวิปฺปยุตฺตํ  ธมฺมํ ปจฺจยา สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ อารมฺมณปจฺจยา – วตฺถุํ ปจฺจยา อุทฺธจฺจสหคตา ขนฺธา จ โมโห จฯ (๓)</p>


<p> สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ อารมฺมณปจฺจยา – สโญฺญชนสมฺปยุตฺตํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ…เป.… อุทฺธจฺจสหคตํ เอกํ ขนฺธญฺจ โมหญฺจ ปจฺจยา ตโย ขนฺธา…เป.… เทฺว ขเนฺธ…เป.…ฯ (๑)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ อารมฺมณปจฺจยา – อุทฺธจฺจสหคเต  ขเนฺธ จ วตฺถุญฺจ ปจฺจยา อุทฺธจฺจสหคโต โมโหฯ (๒)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา อุปฺปชฺชนฺติ อารมฺมณปจฺจยา – อุทฺธจฺจสหคตํ เอกํ ขนฺธญฺจ วตฺถุญฺจ ปจฺจยา ตโย ขนฺธา โมโห จ…เป.… เทฺว ขเนฺธ…เป.…ฯ (๓)</p>


<h3>อธิปติปจฺจยาทิ</h3>
<p> สโญฺญชนสมฺปยุตฺตํ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ อธิปติปจฺจยา…เป.… อวิคตปจฺจยา…เป.…ฯ</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา นว, อารมฺมเณ นว, อธิปติยา นว (สพฺพตฺถ นว), วิปาเก เอกํ, อาหาเร นว…เป.… อวิคเต นวฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> สโญฺญชนสมฺปยุตฺตํ   ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ นเหตุปจฺจยา – วิจิกิจฺฉาสหคเต ขเนฺธ ปจฺจยา วิจิกิจฺฉาสหคโต โมโหฯ (๑)</p>


<p>สโญฺญชนสมฺปยุตฺตํ ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ นเหตุปจฺจยา – อุทฺธจฺจสหคเต ขเนฺธ ปจฺจยา อุทฺธจฺจสหคโต โมโหฯ (๒)</p>


<p> สโญฺญชนวิปฺปยุตฺตํ ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ นเหตุปจฺจยา – อเหตุกํ สโญฺญชนวิปฺปยุตฺตํ เอกํ ขนฺธํ…เป.… (ยาว อสญฺญสตฺตา), จกฺขายตนํ ปจฺจยา จกฺขุวิญฺญาณํ…เป.… กายายตนํ ปจฺจยา กายวิญฺญาณํ, วตฺถุํ ปจฺจยา อเหตุกา สโญฺญชนวิปฺปยุตฺตา ขนฺธา จ อุทฺธจฺจสหคโต โมโห จฯ (๑)</p>


<p>สโญฺญชนวิปฺปยุตฺตํ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ นเหตุปจฺจยา – วตฺถุํ  ปจฺจยา วิจิกิจฺฉาสหคโต โมโหฯ (๒)</p>


<p> สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนสมฺปยุโตฺต ธโมฺม อุปฺปชฺชติ นเหตุปจฺจยา – วิจิกิจฺฉาสหคเต ขเนฺธ จ วตฺถุญฺจ ปจฺจยา วิจิกิจฺฉาสหคโต โมโหฯ (๑)</p>


<p>สโญฺญชนสมฺปยุตฺตญฺจ สโญฺญชนวิปฺปยุตฺตญฺจ ธมฺมํ ปจฺจยา สโญฺญชนวิปฺปยุโตฺต ธโมฺม อุปฺปชฺชติ นเหตุปจฺจยา – อุทฺธจฺจสหคเต ขเนฺธ จ วตฺถุญฺจ ปจฺจยา อุทฺธจฺจสหคโต โมโห (สํขิตฺตํ)ฯ (๒)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา  ฉ, นอารมฺมเณ ตีณิ, นอธิปติยา นว, นอนนฺตเร ตีณิ, นสมนนฺตเร ตีณิ, นอญฺญมเญฺญ ตีณิ, นอุปนิสฺสเย ตีณิ, นปุเรชาเต สตฺต, นปจฺฉาชาเต นว, นอาเสวเน นว, นกเมฺม จตฺตาริ, นวิปาเก  นว, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต ฉ, โนนตฺถิยา ตีณิ, โนวิคเต ตีณิฯ</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา นอารมฺมเณ ตีณิ, นอธิปติยา นว (สํขิตฺตํ, เอวํ กาตพฺพํ)ฯ</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา อารมฺมเณ ฉ (สพฺพตฺถ ฉ), วิปาเก เอกํ, อาหาเร ฉ…เป.… มเคฺค ฉ…เป.… อวิคเต ฉฯ</p>


<h2>๔. นิสฺสยวาโร</h2>
<h2>๕. สํสฎฺฐวาโร</h2>
<h3>๑-๔. ปจฺจยานุโลมาทิ</h3>
<p> สโญฺญชนสมฺปยุตฺตํ  ธมฺมํ สํสโฎฺฐ สโญฺญชนสมฺปยุโตฺต ธโมฺม  อุปฺปชฺชติ เหตุปจฺจยา – สโญฺญชนสมฺปยุตฺตํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ…เป.…ฯ(๑)</p>


<p>สโญฺญชนวิปฺปยุตฺตํ ธมฺมํ สํสโฎฺฐ สโญฺญชนวิปฺปยุโตฺต ธโมฺม อุปฺปชฺชติ เหตุปจฺจยา – สโญฺญชนวิปฺปยุตฺตํ เอกํ ขนฺธํ สํสฎฺฐา ตโย ขนฺธา…เป.… เทฺว ขเนฺธ…เป.… ปฎิสนฺธิกฺขเณ…เป.…ฯ (๑)</p>


<p>สโญฺญชนวิปฺปยุตฺตํ ธมฺมํ สํสโฎฺฐ สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา – อุทฺธจฺจสหคตํ โมหํ สํสฎฺฐา สมฺปยุตฺตกา ขนฺธาฯ (๒)</p>


<p>สโญฺญชนสมฺปยุตฺตญฺจ  สโญฺญชนวิปฺปยุตฺตญฺจ ธมฺมํ สํสโฎฺฐ สโญฺญชนสมฺปยุโตฺต ธโมฺม อุปฺปชฺชติ เหตุปจฺจยา – อุทฺธจฺจสหคตํ เอกํ ขนฺธญฺจ โมหญฺจ สํสฎฺฐา ตโย ขนฺธา…เป.… เทฺว ขเนฺธ…เป.…ฯ (๑) (สํขิตฺตํฯ)</p>


<p> เหตุยา จตฺตาริ, อารมฺมเณ ฉ, อธิปติยา เทฺว, อนนฺตเร ฉ, สมนนฺตเร ฉ…เป.… อวิคเต ฉฯ</p>


<p> นเหตุยา ตีณิ, นอธิปติยา ฉ, นปุเรชาเต ฉ, นปจฺฉาชาเต ฉ, นอาเสวเน ฉ, นกเมฺม จตฺตาริ, นวิปาเก ฉ, นฌาเน เอกํ, นมเคฺค เอกํ, นวิปฺปยุเตฺต ฉฯ</p>


<h2>๖. สมฺปยุตฺตวาโร</h2>
<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส ธมฺมสฺส เหตุปจฺจเยน ปจฺจโย – สโญฺญชนสมฺปยุตฺตา เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต ธโมฺม  สโญฺญชนวิปฺปยุตฺตสฺส ธมฺมสฺส เหตุปจฺจเยน ปจฺจโย – สโญฺญชนสมฺปยุตฺตา เหตู จิตฺตสมุฎฺฐานานํ รูปานํ เหตุปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส เหตุปจฺจเยน ปจฺจโย – สโญฺญชนสมฺปยุตฺตา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส เหตุปจฺจเยน ปจฺจโย – สโญฺญชนวิปฺปยุตฺตา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโย, อุทฺธจฺจสหคโต โมโห  จิตฺตสมุฎฺฐานานํ รูปานํ เหตุปจฺจเยน ปจฺจโย; ปฎิสนฺธิกฺขเณ…เป.…ฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส เหตุปจฺจเยน ปจฺจโย – อุทฺธจฺจสหคโต โมโห สมฺปยุตฺตกานํ ขนฺธานํ เหตุปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส เหตุปจฺจเยน ปจฺจโย – อุทฺธจฺจสหคโต โมโห สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<h3>อารมฺมณปจฺจโย</h3>
<p> สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส ธมฺมสฺส อารมฺมณปจฺจเยน ปจฺจโย – สโญฺญชนสมฺปยุเตฺต ขเนฺธ อารพฺภ สโญฺญชนสมฺปยุตฺตกา ขนฺธา อุปฺปชฺชนฺติฯ (มูลํ กาตพฺพํ) สโญฺญชนสมฺปยุเตฺต ขเนฺธ อารพฺภ สโญฺญชนวิปฺปยุตฺตา ขนฺธา จ โมโห  จ อุปฺปชฺชนฺติฯ (มูลํ กาตพฺพํ) สโญฺญชนสมฺปยุเตฺต ขเนฺธ อารพฺภ อุทฺธจฺจสหคตา ขนฺธา จ โมโห จ อุปฺปชฺชนฺติฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อารมฺมณปจฺจเยน ปจฺจโย – ทานํ ทตฺวา สีลํ…เป.… อุโปสถกมฺมํ กตฺวา ตํ ปจฺจเวกฺขติ, ปุเพฺพ สุจิณฺณานิ…เป.… ฌานา…เป.… อริยา มคฺคา วุฎฺฐหิตฺวา มคฺคํ ปจฺจเวกฺขนฺติ, ผลํ ปจฺจเวกฺขนฺติ, นิพฺพานํ ปจฺจเวกฺขนฺติ, นิพฺพานํ โคตฺรภุสฺส, โวทานสฺส, มคฺคสฺส, ผลสฺส, อาวชฺชนาย อารมฺมณปจฺจเยน ปจฺจโย; อริยา สโญฺญชนวิปฺปยุเตฺต ปหีเน กิเลเส ปจฺจเวกฺขนฺติ, วิกฺขมฺภิเต กิเลเส ปจฺจเวกฺขนฺติ, ปุเพฺพ สมุทาจิเณฺณ กิเลเส ชานนฺติ, จกฺขุํ…เป.… วตฺถุํ สโญฺญชนวิปฺปยุเตฺต ขเนฺธ จ โมหญฺจ อนิจฺจโต…เป.… วิปสฺสติ…เป.… ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติ, เจโตปริยญาเณน สโญฺญชนวิปฺปยุตฺตจิตฺตสมงฺคิสฺส จิตฺตํ ชานาติ, อากาสานญฺจายตนํ วิญฺญาณญฺจายตนสฺส…เป.… รูปายตนํ…เป.… โผฎฺฐพฺพายตนํ…เป.… สโญฺญชนวิปฺปยุตฺตา ขนฺธา อิทฺธิวิธญาณสฺส, เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส , อาวชฺชนาย โมหสฺส จ อารมฺมณปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อารมฺมณปจฺจเยน ปจฺจโย – ทานํ ทตฺวา สีลํ…เป.… อุโปสถกมฺมํ…เป.… ปุเพฺพ สุจิณฺณานิ…เป.… ฌานา วุฎฺฐหิตฺวา  ฌานํ…เป.… จกฺขุํ…เป.… วตฺถุํ สโญฺญชนวิปฺปยุเตฺต ขเนฺธ จ โมหญฺจ อสฺสาเทติ อภินนฺทติ, ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อารมฺมณปจฺจเยน  ปจฺจโย – จกฺขุํ…เป.… วตฺถุํ สโญฺญชนวิปฺปยุเตฺต ขเนฺธ จ โมหญฺจ อารพฺภ อุทฺธจฺจสหคตา ขนฺธา จ โมโห จ อุปฺปชฺชนฺติฯ (๓)</p>


<p> สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส ธมฺมสฺส อารมฺมณปจฺจเยน ปจฺจโย – อุทฺธจฺจสหคเต ขเนฺธ จ โมหญฺจ อารพฺภ สโญฺญชนสมฺปยุตฺตกา ขนฺธา อุปฺปชฺชนฺติฯ (มูลํ กาตพฺพํ) อุทฺธจฺจสหคเต ขเนฺธ จ โมหญฺจ อารพฺภ สโญฺญชนวิปฺปยุตฺตา ขนฺธา จ โมโห จ อุปฺปชฺชนฺติฯ (มูลํ กาตพฺพํ) อุทฺธจฺจสหคเต ขเนฺธ จ โมหญฺจ อารพฺภ อุทฺธจฺจสหคตา ขนฺธา จ โมโห จ อุปฺปชฺชนฺติฯ (๓)</p>


<h3>อธิปติปจฺจโย</h3>
<p> สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ราคํ…เป.… ทิฎฺฐิํ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติฯ  – สโญฺญชนสมฺปยุตฺตาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อธิปติปจฺจเยน ปจฺจโยฯ  – สโญฺญชนสมฺปยุตฺตาธิปติ  จิตฺตสมุฎฺฐานานํ รูปานํ อธิปติปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อธิปติปจฺจเยน ปจฺจโยฯ  – สโญฺญชนสมฺปยุตฺตาธิปติ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ ทตฺวา สีลํ…เป.… อุโปสถกมฺมํ กตฺวา ตํ ครุํ กตฺวา ปจฺจเวกฺขติ, ปุเพฺพ สุจิณฺณานิ…เป.… ฌานา…เป.… อริยา  มคฺคา…เป.… ผลํ…เป.… นิพฺพานํ…เป.… นิพฺพานํ โคตฺรภุสฺส, โวทานสฺส, มคฺคสฺส, ผลสฺส อธิปติปจฺจเยน ปจฺจโยฯ  – สโญฺญชนวิปฺปยุตฺตาธิปติ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อธิปติปจฺจเยน ปจฺจโยฯ  – ทานํ ทตฺวา สีลํ…เป.… อุโปสถกมฺมํ กตฺวา ตํ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติ, ปุเพฺพ สุจิณฺณานิ…เป.… ฌานา…เป.… จกฺขุํ…เป.… วตฺถุํ สโญฺญชนวิปฺปยุเตฺต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติฯ (๒)</p>


<h3>อนนฺตรปจฺจโย</h3>
<p> สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา สโญฺญชนสมฺปยุตฺตา  ขนฺธา ปจฺฉิมานํ ปจฺฉิมานํ สโญฺญชนสมฺปยุตฺตกานํ ขนฺธานํ อนนฺตรปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อุทฺธจฺจสหคตา ขนฺธา ปจฺฉิมสฺส ปจฺฉิมสฺส อุทฺธจฺจสหคตสฺส โมหสฺส อนนฺตรปจฺจเยน ปจฺจโย; สโญฺญชนสมฺปยุตฺตา ขนฺธา วุฎฺฐานสฺส อนนฺตรปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อนนฺตรปจฺจเยน ปจฺจโย – ปุริมา ปุริมา อุทฺธจฺจสหคตา  ขนฺธา ปจฺฉิมานํ ปจฺฉิมานํ อุทฺธจฺจสหคตานํ ขนฺธานํ โมหสฺส จ อนนฺตรปจฺจเยน ปจฺจโยฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริโม ปุริโม อุทฺธจฺจสหคโต โมโห ปจฺฉิมสฺส ปจฺฉิมสฺส อุทฺธจฺจสหคตสฺส โมหสฺส อนนฺตรปจฺจเยน ปจฺจโย; ปุริมา ปุริมา สโญฺญชนวิปฺปยุตฺตา ขนฺธา ปจฺฉิมานํ…เป.… ผลสมาปตฺติยา อนนฺตรปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต  ธโมฺม สโญฺญชนสมฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริโม ปุริโม อุทฺธจฺจสหคโต โมโห ปจฺฉิมานํ ปจฺฉิมานํ อุทฺธจฺจสหคตานํ ขนฺธานํ อนนฺตรปจฺจเยน ปจฺจโย; อาวชฺชนา สโญฺญชนสมฺปยุตฺตกานํ ขนฺธานํ อนนฺตรปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อนนฺตรปจฺจเยน  ปจฺจโย – ปุริโม ปุริโม อุทฺธจฺจสหคโต โมโห ปจฺฉิมานํ ปจฺฉิมานํ อุทฺธจฺจสหคตานํ ขนฺธานํ โมหสฺส จ อนนฺตรปจฺจเยน ปจฺจโย; อาวชฺชนา อุทฺธจฺจสหคตานํ ขนฺธานํ โมหสฺส จ อนนฺตรปจฺจเยน ปจฺจโยฯ (๓)</p>


<p> สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อุทฺธจฺจสหคตา ขนฺธา จ โมโห จ ปจฺฉิมานํ ปจฺฉิมานํ อุทฺธจฺจสหคตานํ ขนฺธานํ อนนฺตรปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนวิปฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อุทฺธจฺจสหคตา ขนฺธา จ โมโห จ ปจฺฉิมสฺส ปจฺฉิมสฺส อุทฺธจฺจสหคตสฺส โมหสฺส อนนฺตรปจฺจเยน ปจฺจโย; อุทฺธจฺจสหคตา ขนฺธา จ โมโห จ วุฎฺฐานสฺส อนนฺตรปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อนนฺตรปจฺจเยน ปจฺจโย – ปุริมา ปุริมา อุทฺธจฺจสหคตา ขนฺธา จ โมโห จ ปจฺฉิมานํ ปจฺฉิมานํ  อุทฺธจฺจสหคตานํ ขนฺธานํ โมหสฺส จ อนนฺตรปจฺจเยน ปจฺจโยฯ (๓)</p>


<h3>สมนนฺตรปจฺจยาทิ</h3>
<p> สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส สมนนฺตรปจฺจเยน ปจฺจโย … นว… สหชาตปจฺจเยน ปจฺจโย… นว… อญฺญมญฺญปจฺจเยน ปจฺจโย… ฉ… นิสฺสยปจฺจเยน ปจฺจโย… นวฯ</p>


<h3>อุปนิสฺสยปจฺจโย</h3>
<p> สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – สโญฺญชนสมฺปยุตฺตา ขนฺธา สโญฺญชนสมฺปยุตฺตกานํ ขนฺธานํ อุปนิสฺสยปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – สโญฺญชนสมฺปยุตฺตา ขนฺธา สโญฺญชนวิปฺปยุตฺตานํ ขนฺธานํ โมหสฺส จ อุปนิสฺสยปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – สโญฺญชนสมฺปยุตฺตา ขนฺธา อุทฺธจฺจสหคตานํ ขนฺธานํ โมหสฺส จ อุปนิสฺสยปจฺจเยน ปจฺจโยฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – สทฺธํ อุปนิสฺสาย ทานํ เทติ…เป.… สมาปตฺติํ อุปฺปาเทติ; สีลํ…เป.… ปญฺญํ… กายิกํ สุขํ… กายิกํ ทุกฺขํ… อุตุํ… โภชนํ… เสนาสนํ โมหํ อุปนิสฺสาย ทานํ เทติ…เป.… สมาปตฺติํ อุปฺปาเทติ; สทฺธา…เป.… เสนาสนํ โมโห จ สทฺธาย…เป.… ผลสมาปตฺติยา โมหสฺส จ อุปนิสฺสยปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต  ธโมฺม  สโญฺญชนสมฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – สทฺธํ อุปนิสฺสาย มานํ ชเปฺปติ, ทิฎฺฐิํ คณฺหาติ; สีลํ…เป.… ปญฺญํ… กายิกํ สุขํ… กายิกํ  ทุกฺขํ… อุตุํ… โภชนํ… เสนาสนํ โมหํ อุปนิสฺสาย ปาณํ หนติ…เป.… สงฺฆํ ภินฺทติ; สทฺธา…เป.… เสนาสนํ โมโห ราคสฺส…เป.… ปตฺถนาย อุปนิสฺสยปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – สทฺธา…เป.… ปญฺญา… กายิกํ สุขํ…เป.… เสนาสนํ โมโห จ อุทฺธจฺจสหคตานํ ขนฺธานํ โมหสฺส จ อุปนิสฺสยปจฺจเยน ปจฺจโยฯ (๓)</p>


<p> สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อุทฺธจฺจสหคตา ขนฺธา จ โมโห จ สโญฺญชนสมฺปยุตฺตกานํ ขนฺธานํ อุปนิสฺสยปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนวิปฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อุทฺธจฺจสหคตา ขนฺธา จ โมโห จ สโญฺญชนวิปฺปยุตฺตานํ ขนฺธานํ โมหสฺส จ อุปนิสฺสยปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส  จ สโญฺญชนวิปฺปยุตฺตสฺส จ ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อุทฺธจฺจสหคตา ขนฺธา จ โมโห จ อุทฺธจฺจสหคตานํ ขนฺธานํ โมหสฺส จ อุปนิสฺสยปจฺจเยน ปจฺจโยฯ (๓)</p>


<h3>ปุเรชาตปจฺจโย</h3>
<p> สโญฺญชนวิปฺปยุโตฺต  ธโมฺม สโญฺญชนวิปฺปยุตฺตสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อนิจฺจโต …เป.… วิปสฺสติ, ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติ, รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส…เป.…ฯ  – จกฺขายตนํ จกฺขุวิญฺญาณสฺส…เป.… กายายตนํ กายวิญฺญาณสฺส…เป.… วตฺถุ สโญฺญชนวิปฺปยุตฺตานํ ขนฺธานํ โมหสฺส จ ปุเรชาตปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติฯ  – วตฺถุ สโญฺญชนสมฺปยุตฺตกานํ ขนฺธานํ ปุเรชาตปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อารพฺภ อุทฺธจฺจสหคตา ขนฺธา จ โมโห จ อุปฺปชฺชนฺติฯ  – วตฺถุ อุทฺธจฺจสหคตานํ  ขนฺธานํ โมหสฺส จ ปุเรชาตปจฺจเยน ปจฺจโยฯ (๓)</p>


<h3>ปจฺฉาชาตปจฺจโย</h3>
<p> สโญฺญชนสมฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา สโญฺญชนสมฺปยุตฺตา ขนฺธา ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา สโญฺญชนวิปฺปยุตฺตา ขนฺธา จ โมโห จ ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต  จ สโญฺญชนวิปฺปยุโตฺต จ ธมฺมา สโญฺญชนวิปฺปยุตฺตสฺส ธมฺมสฺส ปจฺฉาชาตปจฺจเยน ปจฺจโย – ปจฺฉาชาตา อุทฺธจฺจสหคตา ขนฺธา จ โมโห จ ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโยฯ (๑)</p>


<h3>อาเสวนปจฺจโย</h3>
<p> สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส ธมฺมสฺส อาเสวนปจฺจเยน ปจฺจโย… นว (อาวชฺชนาปิ วุฎฺฐานมฺปิ นตฺถิ )ฯ</p>


<h3>กมฺมปจฺจโย</h3>
<p> สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส กมฺมปจฺจเยน ปจฺจโย – สโญฺญชนสมฺปยุตฺตา เจตนา สโญฺญชนสมฺปยุตฺตกานํ ขนฺธานํ กมฺมปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – สโญฺญชนสมฺปยุตฺตา เจตนา จิตฺตสมุฎฺฐานานํ รูปานํ กมฺมปจฺจเยน ปจฺจโย ; อุทฺธจฺจสหคตา เจตนา โมหสฺส จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ  – สโญฺญชนสมฺปยุตฺตกา เจตนา วิปากานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส กมฺมปจฺจเยน ปจฺจโย – สโญฺญชนสมฺปยุตฺตา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโย; อุทฺธจฺจสหคตา เจตนา สมฺปยุตฺตกานํ ขนฺธานํ โมหสฺส จ จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ (๓)</p>


<p>สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – สโญฺญชนวิปฺปยุตฺตา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโย; ปฎิสนฺธิกฺขเณ…เป.…ฯ  – สโญฺญชนวิปฺปยุตฺตา เจตนา วิปากานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ</p>


<h3>วิปากปจฺจโย</h3>
<p> สโญฺญชนวิปฺปยุโตฺต   ธโมฺม สโญฺญชนวิปฺปยุตฺตสฺส ธมฺมสฺส วิปากปจฺจเยน ปจฺจโย… เอกํฯ</p>


<h3>อาหารปจฺจยาทิ</h3>
<p> สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อาหารปจฺจเยน ปจฺจโย… จตฺตาริ… อินฺทฺริยปจฺจเยน ปจฺจโย… จตฺตาริ… ฌานปจฺจเยน ปจฺจโย… จตฺตาริ… มคฺคปจฺจเยน ปจฺจโย… จตฺตาริ… สมฺปยุตฺตปจฺจเยน ปจฺจโย… ฉฯ</p>


<h3>วิปฺปยุตฺตปจฺจโย</h3>
<p> สโญฺญชนสมฺปยุโตฺต  ธโมฺม สโญฺญชนวิปฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (สํขิตฺตํ)ฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปุเรชาตํ, ปจฺฉาชาตํ (สํขิตฺตํ)ฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ สโญฺญชนสมฺปยุตฺตกานํ ขนฺธานํ วิปฺปยุตฺตปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ อุทฺธจฺจสหคตานํ ขนฺธานํ โมหสฺส จ วิปฺปยุตฺตปจฺจเยน ปจฺจโยฯ (๓)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนวิปฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (สํขิตฺตํ)ฯ (๑)</p>


<h3>อตฺถิปจฺจยาทิ</h3>
<p> สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส ธมฺมสฺส อตฺถิปจฺจเยน ปจฺจโย… เอกํ (ปฎิจฺจวารสทิสํ)ฯ (๑)</p>


<p>สโญฺญชนสมฺปยุโตฺต  ธโมฺม สโญฺญชนวิปฺปยุตฺตสฺส ธมฺมสฺส อตฺถิปจฺจเยน ปจฺจโย – สหชาตํ, ปจฺฉาชาตํฯ  – สโญฺญชนสมฺปยุตฺตา ขนฺธา จิตฺตสมุฎฺฐานานํ รูปานํ อตฺถิปจฺจเยน ปจฺจโย; อุทฺธจฺจสหคตา ขนฺธา โมหสฺส จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ  – สโญฺญชนสมฺปยุตฺตา ขนฺธา ปุเรชาตสฺส  อิมสฺส กายสฺส อตฺถิปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อตฺถิปจฺจเยน ปจฺจโย – สโญฺญชนสมฺปยุโตฺต เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.… เทฺว ขนฺธา…เป.… อุทฺธจฺจสหคโต เอโก ขโนฺธ ติณฺณนฺนํ ขนฺธานํ โมหสฺส จ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.…ฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ, อินฺทฺริยํ (สํขิตฺตํฯ วิตฺถาเรตพฺพํ)ฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – อุทฺธจฺจสหคโต โมโห สมฺปยุตฺตกานํ ขนฺธานํ อตฺถิปจฺจเยน ปจฺจโยฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ราโค อุปฺปชฺชติ…เป.… โทมนสฺสํ อุปฺปชฺชติ, วตฺถุ สโญฺญชนสมฺปยุตฺตกานํ ขนฺธานํ อตฺถิปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – อุทฺธจฺจสหคโต โมโห สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ  – จกฺขุํ  …เป.… วตฺถุํ อารพฺภ อุทฺธจฺจสหคตา ขนฺธา จ โมโห จ อุปฺปชฺชนฺติ, วตฺถุ อุทฺธจฺจสหคตานํ  ขนฺธานํ โมหสฺส จ อตฺถิปจฺจเยน ปจฺจโยฯ (๓)</p>


<p> สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – สโญฺญชนสมฺปยุโตฺต เอโก ขโนฺธ จ วตฺถุ  จ ติณฺณนฺนํ ขนฺธานํ อตฺถิปจฺจเยน ปจฺจโย…เป.… เทฺว ขนฺธา จ…เป.… อุทฺธจฺจสหคโต เอโก ขโนฺธ จ โมโห จ ติณฺณนฺนํ ขนฺธานํ อตฺถิปจฺจเยน ปจฺจโย…เป.… เทฺว ขนฺธา จ…เป.…ฯ (๑)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนวิปฺปยุตฺตสฺส ธมฺมสฺส อตฺถิปจฺจเยน ปจฺจโย –  ปจฺฉาชาตํ, อาหารํ, อินฺทฺริยํฯ  – สโญฺญชนสมฺปยุตฺตา ขนฺธา จ โมโห จ มหาภูตา จ จิตฺตสมุฎฺฐานานํ รูปานํ อตฺถิปจฺจเยน ปจฺจโย; อุทฺธจฺจสหคตา ขนฺธา จ โมโห จ จิตฺตสมุฎฺฐานานํ รูปานํ อตฺถิปจฺจเยน ปจฺจโย; อุทฺธจฺจสหคตา ขนฺธา จ วตฺถุ จ โมหสฺส อตฺถิปจฺจเยน ปจฺจโยฯ  – อุทฺธจฺจสหคตา ขนฺธา จ โมโห จ ปุเรชาตสฺส อิมสฺส กายสฺส อตฺถิปจฺจเยน ปจฺจโยฯ  – สโญฺญชนสมฺปยุตฺตา ขนฺธา จ กพฬีกาโร อาหาโร จ อิมสฺส กายสฺส อตฺถิปจฺจเยน ปจฺจโยฯ  – สโญฺญชนสมฺปยุตฺตา ขนฺธา จ รูปชีวิตินฺทฺริยญฺจ กฎตฺตารูปานํ อตฺถิปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส จ สโญฺญชนวิปฺปยุตฺตสฺส  จ ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – อุทฺธจฺจสหคโต เอโก ขโนฺธ จ โมโห จ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.… เทฺว ขนฺธา จ…เป.…ฯ  – อุทฺธจฺจสหคโต เอโก ขโนฺธ จ วตฺถุ จ ติณฺณนฺนํ ขนฺธานํ โมหสฺส จ อตฺถิปจฺจเยน ปจฺจโย…เป.… เทฺว ขนฺธา…เป.…ฯ (๓)</p>


<p>นตฺถิปจฺจเยน ปจฺจโย… วิคตปจฺจเยน ปจฺจโย… อวิคตปจฺจเยน ปจฺจโยฯ</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา  ฉ, อารมฺมเณ นว, อธิปติยา ปญฺจ, อนนฺตเร นว, สมนนฺตเร นว, สหชาเต นว, อญฺญมเญฺญ ฉ, นิสฺสเย นว, อุปนิสฺสเย นว, ปุเรชาเต ตีณิ, ปจฺฉาชาเต ตีณิ, อาเสวเน นว, กเมฺม จตฺตาริ, วิปาเก เอกํ, อาหาเร จตฺตาริ, อินฺทฺริเย จตฺตาริ, ฌาเน จตฺตาริ, มเคฺค  จตฺตาริ, สมฺปยุเตฺต ฉ, วิปฺปยุเตฺต ปญฺจ, อตฺถิยา นว, นตฺถิยา นว, วิคเต นว, อวิคเต นวฯ</p>

</p>


<h3>ปจฺจนียุทฺธาโร</h3>
<p> สโญฺญชนสมฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโย… กมฺมปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต  ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<p> สโญฺญชนวิปฺปยุโตฺต ธโมฺม สโญฺญชนวิปฺปยุตฺตสฺส ธมฺมสฺส อารมฺมณปจฺจเยน ปจฺจโย, สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย … ปจฺฉาชาตปจฺจเยน ปจฺจโย… กมฺมปจฺจเยน ปจฺจโย… อาหารปจฺจเยน ปจฺจโย… อินฺทฺริยปจฺจเยน ปจฺจโยฯ (๑)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๒)</p>


<p>สโญฺญชนวิปฺปยุโตฺต ธโมฺม สโญฺญชนสมฺปยุตฺตสฺส จ สโญฺญชนวิปฺปยุตฺตสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๓)</p>


<p> สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>สโญฺญชนสมฺปยุโตฺต  จ สโญฺญชนวิปฺปยุโตฺต จ ธมฺมา สโญฺญชนวิปฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๒)</p>


<p>สโญฺญชนสมฺปยุโตฺต จ สโญฺญชนวิปฺปยุโตฺต จ ธมฺมา สโญฺญชนสมฺปยุตฺตสฺส  จ สโญฺญชนวิปฺปยุตฺตสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<h2>๒. ปจฺจยปจฺจนียํ</h2>
<h3>๒. สงฺขฺยาวาโร</h3>
<p> นเหตุยา นว, นอารมฺมเณ นว (สพฺพตฺถ นว), โนวิคเต นว, โนอวิคเต นวฯ</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา  นอารมฺมเณ ฉ…เป.… นสมนนฺตเร ฉ, นอญฺญมเญฺญ เทฺว, นอุปนิสฺสเย ฉ…เป.… นมเคฺค ฉ, นสมฺปยุเตฺต เทฺว, นวิปฺปยุเตฺต ตีณิ, โนนตฺถิยา ฉ, โนวิคเต ฉฯ</p>


<h3>๔. ปจฺจยปจฺจนียานุโลมํ</h3>
<p> นเหตุปจฺจยา อารมฺมเณ นว, อธิปติยา ปญฺจ (อนุโลมปทานิ คณิตพฺพานิ), อวิคเต นวฯ</p>

</p>


<h2>๒๓. สโญฺญชนสโญฺญชนิยทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชนเญฺจว  สโญฺญชนิยญฺจ ธมฺมํ ปฎิจฺจ สโญฺญชโน เจว สโญฺญชนิโย จ ธมฺมา อุปฺปชฺชนฺติ เหตุปจฺจยา – กามราคสโญฺญชนํ ปฎิจฺจ ทิฎฺฐิสโญฺญชนํ อวิชฺชาสโญฺญชนํ (จกฺกํ)ฯ (๑)</p>


<p>สโญฺญชนเญฺจว  สโญฺญชนิยญฺจ ธมฺมํ ปฎิจฺจ สโญฺญชนิโย เจว โน จ สโญฺญชโน ธโมฺม อุปฺปชฺชติ เหตุปจฺจยา – สโญฺญชเน ปฎิจฺจ สมฺปยุตฺตกา ขนฺธา จิตฺตสมุฎฺฐานญฺจ รูปํฯ (๒)</p>


<p>สโญฺญชนเญฺจว  สโญฺญชนิยญฺจ ธมฺมํ ปฎิจฺจ สโญฺญชโน เจว สโญฺญชนิโย จ สโญฺญชนิโย เจว โน จ สโญฺญชโน จ ธมฺมา อุปฺปชฺชนฺติ เหตุปจฺจยา – กามราคสโญฺญชนํ ปฎิจฺจ ทิฎฺฐิสโญฺญชนํ อวิชฺชาสโญฺญชนํ สมฺปยุตฺตกา ขนฺธา จิตฺตสมุฎฺฐานญฺจ รูปํ (จกฺกํ)ฯ (๓)</p>


<p> สโญฺญชนิยเญฺจว  โน จ สโญฺญชนํ ธมฺมํ ปฎิจฺจ สโญฺญชนิโย เจว โน จ สโญฺญชโน ธโมฺม อุปฺปชฺชติ เหตุปจฺจยา – สโญฺญชนิยเญฺจว โน จ สโญฺญชนํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว มหาภูตา)ฯ (๑)</p>


<p>สโญฺญชนิยเญฺจว โน จ สโญฺญชนํ ธมฺมํ ปฎิจฺจ สโญฺญชโน เจว สโญฺญชนิโย จ ธโมฺม อุปฺปชฺชติ เหตุปจฺจยา – สโญฺญชนิเย เจว โน จ สโญฺญชเน ขเนฺธ ปฎิจฺจ สโญฺญชนาฯ (๒)</p>


<p>สโญฺญชนิยเญฺจว โน จ สโญฺญชนํ ธมฺมํ ปฎิจฺจ สโญฺญชโน เจว สโญฺญชนิโย จ สโญฺญชนิโย เจว โน จ สโญฺญชโน จ ธมฺมา อุปฺปชฺชนฺติ เหตุปจฺจยา – สโญฺญชนิยเญฺจว โน จ สโญฺญชนํ เอกํ ขนฺธํ ปฎิจฺจ ตโย ขนฺธา สโญฺญชนา จ จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p> สโญฺญชนเญฺจว สโญฺญชนิยญฺจ สโญฺญชนิยเญฺจว โน จ สโญฺญชนํ ธมฺมํ ปฎิจฺจ สโญฺญชโน เจว สโญฺญชนิโย จ ธโมฺม อุปฺปชฺชติ เหตุปจฺจยา – กามราคสโญฺญชนญฺจ สมฺปยุตฺตเก จ ขเนฺธ ปฎิจฺจ ทิฎฺฐิสโญฺญชนํ อวิชฺชาสโญฺญชนํ (จกฺกํ)ฯ (๑)</p>


<p>สโญฺญชนเญฺจว สโญฺญชนิยญฺจ สโญฺญชนิยเญฺจว โน จ สโญฺญชนญฺจ ธมฺมํ ปฎิจฺจ สโญฺญชนิโย เจว โน  จ สโญฺญชโน ธโมฺม อุปฺปชฺชติ เหตุปจฺจยา – สโญฺญชนิยเญฺจว โน จ สโญฺญชนํ เอกํ ขนฺธญฺจ สโญฺญชเน จ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๒)</p>


<p>สโญฺญชนเญฺจว สโญฺญชนิยญฺจ สโญฺญชนิยเญฺจว โน จ สโญฺญชนญฺจ ธมฺมํ ปฎิจฺจ สโญฺญชโน เจว สโญฺญชนิโย จ สโญฺญชนิโย เจว  โน จ สโญฺญชโน จ ธมฺมา อุปฺปชฺชนฺติ เหตุปจฺจยา – สโญฺญชนิยเญฺจว โน จ สโญฺญชนํ เอกํ ขนฺธญฺจ กามราคสโญฺญชนญฺจ  ปฎิจฺจ ตโย ขนฺธา ทิฎฺฐิสโญฺญชนํ อวิชฺชาสโญฺญชนํ จิตฺตสมุฎฺฐานญฺจ รูปํ…เป.… เทฺว ขเนฺธ จ…เป.… (จกฺกํ พนฺธิตพฺพํ)ฯ (๓)</p>


<p>(สโญฺญชนโคจฺฉเก ปฐมทุกสทิสํฯ)</p>


<p>(เอวํ อิมมฺปิ ทุกํ วิตฺถาเรตพฺพํ, นินฺนานากรณํ ฐเปตฺวา โลกุตฺตรํ)ฯ</p>

</p>


<h2>๒๔. สโญฺญชนสโญฺญชนสมฺปยุตฺตทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชนเญฺจว  สโญฺญชนสมฺปยุตฺตญฺจ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ ธโมฺม อุปฺปชฺชติ เหตุปจฺจยา – กามราคสโญฺญชนํ ปฎิจฺจ ทิฎฺฐิสโญฺญชนํ อวิชฺชาสโญฺญชนํ (จกฺกํ)ฯ (๑)</p>


<p>สโญฺญชนเญฺจว สโญฺญชนสมฺปยุตฺตญฺจ ธมฺมํ ปฎิจฺจ สโญฺญชนสมฺปยุโตฺต เจว โน จ สโญฺญชโน ธโมฺม อุปฺปชฺชติ เหตุปจฺจยา – สโญฺญชเน ปฎิจฺจ สมฺปยุตฺตกา ขนฺธาฯ (๒)</p>


<p>สโญฺญชนเญฺจว สโญฺญชนสมฺปยุตฺตญฺจ  ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ สโญฺญชนสมฺปยุโตฺต เจว โน จ สโญฺญชโน จ ธมฺมา อุปฺปชฺชนฺติ เหตุปจฺจยา – กามราคสโญฺญชนํ ปฎิจฺจ ทิฎฺฐิสโญฺญชนํ อวิชฺชาสโญฺญชนํ สมฺปยุตฺตกา จ ขนฺธา (จกฺกํ)ฯ (๓)</p>


<p> สโญฺญชนสมฺปยุตฺตเญฺจว โน จ สโญฺญชนํ ธมฺมํ ปฎิจฺจ สโญฺญชนสมฺปยุโตฺต เจว  โน จ สโญฺญชโน ธโมฺม อุปฺปชฺชติ เหตุปจฺจยา – สโญฺญชนสมฺปยุตฺตเญฺจว โน จ สโญฺญชนํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ…เป.…ฯ (๑)</p>


<p>สโญฺญชนสมฺปยุตฺตเญฺจว  โน จ สโญฺญชนํ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ ธโมฺม อุปฺปชฺชติ เหตุปจฺจยา – สโญฺญชนสมฺปยุเตฺต เจว โน จ สโญฺญชเน ขเนฺธ ปฎิจฺจ สโญฺญชนา (๒)</p>


<p>สโญฺญชนสมฺปยุตฺตเญฺจว โน จ สโญฺญชนํ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ สโญฺญชนสมฺปยุโตฺต เจว โน จ สโญฺญชโน จ ธมฺมา อุปฺปชฺชนฺติ เหตุปจฺจยา – สโญฺญชนสมฺปยุตฺตเญฺจว โน จ สโญฺญชนํ เอกํ ขนฺธํ ปฎิจฺจ ตโย ขนฺธา สโญฺญชนา จ…เป.… เทฺว ขเนฺธ…เป.…ฯ (๓)</p>


<p> สโญฺญชนเญฺจว สโญฺญชนสมฺปยุตฺตญฺจ สโญฺญชนสมฺปยุตฺตเญฺจว โน จ สโญฺญชนญฺจ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ ธโมฺม อุปฺปชฺชติ เหตุปจฺจยา – กามราคสโญฺญชนญฺจ สมฺปยุตฺตเก จ ขเนฺธ ปฎิจฺจ ทิฎฺฐิสโญฺญชนํ อวิชฺชาสโญฺญชนํ (จกฺกํ)ฯ (๑)</p>


<p>สโญฺญชนเญฺจว สโญฺญชนสมฺปยุตฺตญฺจ สโญฺญชนสมฺปยุตฺตเญฺจว โน จ สโญฺญชนญฺจ ธมฺมํ ปฎิจฺจ สโญฺญชนสมฺปยุโตฺต  เจว โน จ สโญฺญชโน ธโมฺม อุปฺปชฺชติ เหตุปจฺจยา – สโญฺญชนสมฺปยุตฺตเญฺจว โน จ สโญฺญชนํ เอกํ ขนฺธญฺจ สโญฺญชเน จ ปฎิจฺจ ตโย ขนฺธา…เป.… เทฺว ขเนฺธ จ…เป.…ฯ (๒)</p>


<p>สโญฺญชนเญฺจว สโญฺญชนสมฺปยุตฺตญฺจ สโญฺญชนสมฺปยุตฺตเญฺจว โน จ สโญฺญชนญฺจ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ สโญฺญชนสมฺปยุโตฺต เจว โน จ สโญฺญชโน จ ธมฺมา อุปฺปชฺชนฺติ เหตุปจฺจยา – สโญฺญชนสมฺปยุตฺตเญฺจว โน จ สโญฺญชนํ เอกํ ขนฺธญฺจ กามราคสโญฺญชนญฺจ ปฎิจฺจ ตโย ขนฺธา ทิฎฺฐิสโญฺญชนํ อวิชฺชาสโญฺญชนํ…เป.… เทฺว ขเนฺธ จ…เป.… (จกฺกํ)ฯ (๓)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา  นว, อารมฺมเณ นว, อธิปติยา นว (สพฺพตฺถ นว), กเมฺม นว, อาหาเร นว…เป.… อวิคเต นวฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> สโญฺญชนเญฺจว  สโญฺญชนสมฺปยุตฺตญฺจ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ ธโมฺม อุปฺปชฺชติ นเหตุปจฺจยา – วิจิกิจฺฉาสโญฺญชนํ ปฎิจฺจ อวิชฺชาสโญฺญชนํฯ (๑)</p>


<p>สโญฺญชนสมฺปยุตฺตเญฺจว โน จ สโญฺญชนํ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ ธโมฺม อุปฺปชฺชติ นเหตุปจฺจยา – วิจิกิจฺฉาสหคเต ขเนฺธ ปฎิจฺจ วิจิกิจฺฉาสหคโต โมโหฯ (๑)</p>


<p>สโญฺญชนเญฺจว สโญฺญชนสมฺปยุตฺตญฺจ สโญฺญชนสมฺปยุตฺตเญฺจว โน จ สโญฺญชนญฺจ ธมฺมํ ปฎิจฺจ สโญฺญชโน เจว สโญฺญชนสมฺปยุโตฺต จ ธโมฺม อุปฺปชฺชติ นเหตุปจฺจยา – วิจิกิจฺฉาสโญฺญชนญฺจ สมฺปยุตฺตเก จ ขเนฺธ ปฎิจฺจ  อวิชฺชาสโญฺญชนํฯ (๑)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา  ตีณิ, นอธิปติยา นว, นปุเรชาเต นว, นปจฺฉาชาเต นว, นอาเสวเน นว, นกเมฺม ตีณิ, นวิปาเก นว, นวิปฺปยุเตฺต นวฯ</p>


<h2>๒-๖. สหชาต-ปจฺจย-นิสฺสย-สํสฎฺฐ-สมฺปยุตฺตวาโร</h2>
<p>(เอวํ อิตเร เทฺว คณนาปิ สหชาตวาโรปิ กาตโพฺพฯ ปจฺจยวาโรปิ นิสฺสยวาโรปิ สํสฎฺฐวาโรปิ สมฺปยุตฺตวาโรปิ ปฎิจฺจวารสทิสาฯ)</p>


<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> สโญฺญชโน เจว สโญฺญชนสมฺปยุโตฺต จ ธโมฺม สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส เหตุปจฺจเยน ปจฺจโย – กามราคสโญฺญชโน  ทิฎฺฐิสโญฺญชนสฺส อวิชฺชาสโญฺญชนสฺส เหตุปจฺจเยน ปจฺจโย (จกฺกํ)ฯ (๑)</p>


<p>สโญฺญชโน เจว สโญฺญชนสมฺปยุโตฺต จ ธโมฺม สโญฺญชนสมฺปยุตฺตสฺส เจว โน จ สโญฺญชนสฺส ธมฺมสฺส เหตุปจฺจเยน ปจฺจโย – สโญฺญชนา เจว สโญฺญชนสมฺปยุตฺตา จ เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ (๒)</p>


<p>สโญฺญชโน  เจว สโญฺญชนสมฺปยุโตฺต จ ธโมฺม สโญฺญชนสฺส เจว สโญฺญชนสมฺปยุตฺตสฺส จ สโญฺญชนสมฺปยุตฺตสฺส เจว โน จ สโญฺญชนสฺส จ ธมฺมสฺส เหตุปจฺจเยน ปจฺจโย – กามราคสโญฺญชโน ทิฎฺฐิสโญฺญชนสฺส อวิชฺชาสโญฺญชนสฺส สมฺปยุตฺตกานญฺจ ขนฺธานํ เหตุปจฺจเยน ปจฺจโย (จกฺกํ)ฯ (๓)</p>


<h3>อารมฺมณปจฺจโย</h3>
<p> สโญฺญชโน เจว สโญฺญชนสมฺปยุโตฺต จ ธโมฺม สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส อารมฺมณปจฺจเยน ปจฺจโย  – สโญฺญชเน อารพฺภ สโญฺญชนา อุปฺปชฺชนฺติฯ (มูลํ กาตพฺพํ) สโญฺญชเน อารพฺภ สโญฺญชนสมฺปยุตฺตา เจว โน จ สโญฺญชนา ขนฺธา อุปฺปชฺชนฺติฯ (มูลํ กาตพฺพํ) สโญฺญชเน อารพฺภ สโญฺญชนา จ สโญฺญชนสมฺปยุตฺตกา จ ขนฺธา อุปฺปชฺชนฺติฯ (๑)</p>


<p>สโญฺญชนสมฺปยุโตฺต เจว โน จ สโญฺญชโน ธโมฺม สโญฺญชนสมฺปยุตฺตสฺส เจว โน จ สโญฺญชนสฺส ธมฺมสฺส อารมฺมณปจฺจเยน ปจฺจโย – สโญฺญชนสมฺปยุเตฺต เจว โน จ สโญฺญชเน ขเนฺธ อารพฺภ สโญฺญชนสมฺปยุตฺตา เจว โน จ สโญฺญชนา ขนฺธา อุปฺปชฺชนฺติฯ (๑)</p>


<p>สโญฺญชนสมฺปยุโตฺต เจว โน จ สโญฺญชโน ธโมฺม สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส อารมฺมณปจฺจเยน ปจฺจโย – สโญฺญชนสมฺปยุเตฺต เจว โน จ สโญฺญชเน ขเนฺธ อารพฺภ สโญฺญชนา อุปฺปชฺชนฺติฯ (๒)</p>


<p>สโญฺญชนสมฺปยุโตฺต เจว โน จ สโญฺญชโน ธโมฺม สโญฺญชนสฺส เจว สโญฺญชนสมฺปยุตฺตสฺส จ สโญฺญชนสมฺปยุตฺตสฺส เจว โน จ สโญฺญชนสฺส จ ธมฺมสฺส อารมฺมณปจฺจเยน ปจฺจโย – สโญฺญชนสมฺปยุเตฺต เจว  โน จ สโญฺญชเน ขเนฺธ อารพฺภ สโญฺญชนา จ สโญฺญชนสมฺปยุตฺตกา จ ขนฺธา อุปฺปชฺชนฺติฯ (๓)</p>


<p>สโญฺญชโน เจว สโญฺญชนสมฺปยุโตฺต จ สโญฺญชนสมฺปยุโตฺต เจว โน จ สโญฺญชโน จ ธมฺมา สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส อารมฺมณปจฺจเยน ปจฺจโย… ตีณิฯ</p>


<h3>อธิปติปจฺจโย</h3>
<p> สโญฺญชโน  เจว สโญฺญชนสมฺปยุโตฺต จ ธโมฺม สโญฺญชนสฺส  เจว สโญฺญชนสมฺปยุตฺตสฺส จ ธมฺมสฺส อธิปติปจฺจเยน ปจฺจโย – อารมฺมณาธิปติ… ตีณิฯ</p>


<p>สโญฺญชนสมฺปยุโตฺต เจว โน จ สโญฺญชโน ธโมฺม สโญฺญชนสมฺปยุตฺตสฺส เจว โน จ สโญฺญชนสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติ… ตีณิ (อิมาสุ ตีสุปิ ปญฺหาสุ อารมฺมณาธิปติปิ สหชาตาธิปติปิ กาตพฺพา)ฯ</p>


<p>สโญฺญชโน เจว สโญฺญชนสมฺปยุโตฺต จ สโญฺญชนสมฺปยุโตฺต เจว โน จ สโญฺญชโน จ ธมฺมา สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส อธิปติปจฺจเยน ปจฺจโย – อารมฺมณาธิปติ… ตีณิฯ</p>


<h3>อนนฺตรปจฺจยาทิ</h3>
<p> สโญฺญชโน เจว สโญฺญชนสมฺปยุโตฺต จ ธโมฺม สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส อนนฺตรปจฺจเยน ปจฺจโย… นว (นินฺนานากรณํ, วิภชนา นตฺถิฯ อารมฺมณสทิสา)… สมนนฺตรปจฺจเยน ปจฺจโย… นว… สหชาตปจฺจเยน ปจฺจโย… นว… อญฺญมญฺญปจฺจเยน ปจฺจโย… นว… นิสฺสยปจฺจเยน ปจฺจโย… นว… อุปนิสฺสยปจฺจเยน ปจฺจโย… นว (อารมฺมณนเยน กาตพฺพา)… อาเสวนปจฺจเยน ปจฺจโย… นวฯ</p>


<h3>กมฺมปจฺจยาทิ</h3>
<p> สโญฺญชนสมฺปยุโตฺต เจว โน จ สโญฺญชโน ธโมฺม สโญฺญชนสมฺปยุตฺตสฺส เจว โน จ สโญฺญชนสฺส ธมฺมสฺส กมฺมปจฺจเยน ปจฺจโย… ตีณิ… อาหารปจฺจเยน ปจฺจโย… ตีณิ… อินฺทฺริยปจฺจเยน ปจฺจโย… ตีณิ… ฌานปจฺจเยน ปจฺจโย… ตีณิ… มคฺคปจฺจเยน  ปจฺจโย… นว … สมฺปยุตฺตปจฺจเยน ปจฺจโย… นว… อตฺถิปจฺจเยน ปจฺจโย … นว… นตฺถิปจฺจเยน ปจฺจโย… นว… วิคตปจฺจเยน ปจฺจโย… นว… อวิคตปจฺจเยน ปจฺจโย… นวฯ</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา ตีณิ, อารมฺมเณ นว, อธิปติยา นว, อนนฺตเร นว, สมนนฺตเร นว, สหชาเต นว, อญฺญมเญฺญ นว, นิสฺสเย นว, อุปนิสฺสเย นว, อาเสวเน นว, กเมฺม ตีณิ, อาหาเร ตีณิ, อินฺทฺริเย ตีณิ, ฌาเน ตีณิ, มเคฺค นว, สมฺปยุเตฺต นว, อตฺถิยา นว, นตฺถิยา นว, วิคเต นว, อวิคเต นวฯ</p>

</p>


<h3>ปจฺจนียุทฺธาโร</h3>
<p> สโญฺญชโน เจว สโญฺญชนสมฺปยุโตฺต จ ธโมฺม สโญฺญชนสฺส เจว สโญฺญชนสมฺปยุตฺตสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย…ฯ (สํขิตฺตํฯ เอวํ นว ปญฺหา กาตพฺพาฯ ตีสุเยว ปเทสุ ปริวเตฺตตพฺพา, นานากฺขณิกา นตฺถิฯ)</p>


<h2>๒. ปจฺจยปจฺจนียํ</h2>
<h3>๒. สงฺขฺยาวาโร</h3>
<p> นเหตุยา นว, นอารมฺมเณ นว (สพฺพตฺถ นว), โนอวิคเต นวฯ</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา  นอารมฺมเณ ตีณิ…เป.… นสมนนฺตเร ตีณิ, นอุปนิสฺสเย ตีณิ, นปุเรชาเต ตีณิ…เป.… นมเคฺค ตีณิ, นสมฺปยุเตฺต ตีณิ, นวิปฺปยุเตฺต ตีณิ, โนนตฺถิยา ตีณิ , โนวิคเต ตีณิฯ</p>


<h3>๔. ปจฺจยปจฺจนียานุโลมํ</h3>
<p> นเหตุปจฺจยา  อารมฺมเณ นว, อธิปติยา นว (อนุโลมปทานิ กาตพฺพานิ)…เป.… อวิคเต นวฯ</p>

</p>


<h2>๒๕. สโญฺญชนวิปฺปยุตฺตสโญฺญชนิยทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h3>๑. วิภงฺควาโร</h3>
<p> สโญฺญชนวิปฺปยุตฺตํ  สโญฺญชนิยํ ธมฺมํ ปฎิจฺจ สโญฺญชนวิปฺปยุโตฺต สโญฺญชนิโย ธโมฺม อุปฺปชฺชติ เหตุปจฺจยา – สโญฺญชนวิปฺปยุตฺตํ สโญฺญชนิยํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว อสญฺญสตฺตา, มหาภูตา)ฯ</p>


<p>สโญฺญชนวิปฺปยุตฺตํ อสโญฺญชนิยํ ธมฺมํ ปฎิจฺจ สโญฺญชนวิปฺปยุโตฺต อสโญฺญชนิโย ธโมฺม อุปฺปชฺชติ เหตุปจฺจยา – สโญฺญชนวิปฺปยุตฺตํ อสโญฺญชนิยํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ…เป.…ฯ</p>


<p>สโญฺญชนวิปฺปยุตฺตํ อสโญฺญชนิยํ ธมฺมํ…เป.… (เทฺว ปญฺหา กาตพฺพา)ฯ</p>


<p>(อิมํ ทุกํ จูฬนฺตรทุเก โลกิยทุกสทิสํ นินฺนานากรณํฯ)</p>

</p>

</p>





