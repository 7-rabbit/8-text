<h1>๖. เสนาสนกฺขนฺธกํ</h1>
<h3>วิหารานุชานนกถาวณฺณนา</h3>
<p> เสนาสนกฺขนฺธเก   ติ วิหารเสนาสนํ สนฺธาย วุตฺตํฯ จตุพฺพิธญฺหิ (ม. นิ. อฎฺฎ. ๑.๒๙๖) เสนาสนํ วิหารเสนาสนํ มญฺจปีฐเสนาสนํ สนฺถตเสนาสนํ โอกาสเสนาสนนฺติฯ ตตฺถ ‘‘มโญฺจปิ เสนาสนํ, ปีฐมฺปิ ภิสิปิ พิโมฺพหนมฺปิ วิหาโรปิ อฑฺฒโยโคปิ ปาสาโทปิ หมฺมิยมฺปิ คุหาปิ อโฎฺฎปิ มาโฬปิ เลณมฺปิ เวฬุคุโมฺพปิ รุกฺขมูลมฺปิ มณฺฑโปปิ เสนาสนํฯ ยตฺถ วา ปน ภิกฺขู ปฎิกฺกมนฺติ, สพฺพเมตํ เสนาสน’’นฺติ (วิภ. ๕๒๗) วจนโต วิหาโร อฑฺฒโยโค ปาสาโท หมฺมิยํ คุหาติ อิทํ  นามฯ มโญฺจ ปีฐํ ภิสิ พิโมฺพหนนฺติ อิทํ  นามฯ จิมิลิกา จมฺมขโณฺฑ ติณสนฺถาโร ปณฺณสนฺถาโรติ อิทํ  นามฯ ยตฺถ วา ปน ภิกฺขู ปฎิกฺกมนฺตีติ อิทํ  นามฯ</p>


<p>ติอาทีสุ  นาม ยํกิญฺจิ สนฺทจฺฉายํ วิวิตฺตํ รุกฺขมูลํฯ  นาม เสโลฯ ตตฺถ หิ อุทกโสณฺฑีสุ อุทกกิจฺจํ กตฺวา สีตาย รุกฺขจฺฉายาย นิสินฺนา นานาทิสาสุ ขายมานาสุ สีเตน วาเตน พีชิยมานา สมณธมฺมํ กโรนฺติฯ ติ  วุจฺจติ อุทกํ, เตน ทาริโต อุทเกน ภิโนฺน ปพฺพตปฺปเทโส ฯ ยํ ‘‘นิตมฺพ’’นฺติปิ ‘‘นทีกุญฺช’’นฺติปิ วทนฺติฯ ตตฺถ หิ รชตปฎฺฎสทิสา วาลิกา โหติ, มตฺถเก มณิวิตานํ วิย วนคหนํ, มณิกฺขนฺธสทิสํ อุทกํ สนฺทติ, เอวรูปํ กนฺทรํ โอรุยฺห ปานียํ ปิวิตฺวา คตฺตานิ สีตํ กตฺวา วาลิกํ อุสฺสาเปตฺวา ปํสุกูลจีวรํ ปญฺญเปตฺวา ตตฺถ นิสินฺนา เต ภิกฺขู สมณธมฺมํ กโรนฺติฯ  นาม ทฺวินฺนํ ปพฺพตานํ อนฺตรา, เอกสฺมิํเยว วา อุมงฺคสทิสํ มหาวิวรํฯ</p>


<p>‘‘วนปตฺถนฺติ ทูรานเมตํ เสนาสนานํ อธิวจน’’นฺติอาทิวจนโต (วิภ. ๕๓๑) ยตฺถ น  กสนฺติ น วปนฺติ, ตาทิสํ มนุสฺสานํ อุปจารฎฺฐานํ อติกฺกมิตฺวา ฐิตํ อรญฺญกเสนาสนํ ‘‘วนปตฺถ’’นฺติ วุจฺจติฯ  นาม เกนจิ  อจฺฉโนฺน ปเทโสฯ อากงฺขมานา ปเนตฺถ จีวรกุฎิํ กตฺวา วสนฺติฯ ติ ปลาลราสิมฺหิฯ มหาปลาลปุญฺชโต หิ ปลาลํ นิกฺกฑฺฒิตฺวา ปพฺภารเลณสทิเส อาลเย กโรนฺติ, คจฺฉคุมฺพาทีนมฺปิ อุปริ ปลาลํ ปริกฺขิปิตฺวา เหฎฺฐา นิสินฺนา สมณธมฺมํ กโรนฺติ, ตํ สนฺธาเยตํ วุตฺตํฯ ติ ปญฺจ ลียนฎฺฐานานิฯ นิลียนฺติ เอตฺถ ภิกฺขูติ เลณานิ, วิหาราทีนเมตํ อธิวจนํฯ นฺติ ครุฬปกฺขสณฺฐาเนน กตเคหํฯ</p>


<p> อนุโมทนคาถาสุ นฺติ อชฺฌตฺตธาตุโกฺขภวเสน วา พหิทฺธอุตุวิปริณามวสเอน วา อุปฺปชฺชนกสีตํฯ นฺติ อคฺคิสนฺตาปํ, ตสฺส วนทาหาทีสุ วา สมฺภโว ทฎฺฐโพฺพฯ ติ พาธติฯ ยถา ตทุภยวเสน กายจิตฺตานํ พาธนํ น โหติ, เอวํ กโรติฯ สีตุณฺหพฺภาหเต หิ สรีเร วิกฺขิตฺตจิโตฺต ภิกฺขุ โยนิโส ปทหิตุํ น สโกฺกติฯ ติ สีหพฺยคฺฆาทิวาฬมิเคฯ คุตฺตเสนาสนญฺหิ ปวิสิตฺวา ทฺวารํ ปิธาย นิสินฺนสฺส เต ปริสฺสยา น โหนฺติฯ ติ เย เกจิ สรเนฺต คจฺฉเนฺต ทีฆชาติเกฯ ติ นิทสฺสนมตฺตเมตํ, ฑํสาทีนมฺปิ เอเตเนว สงฺคโห ทฎฺฐโพฺพฯ ติ สิสิรกาลวเสน สตฺตาหวทฺธลิกาทิวเสน จ อุปฺปเนฺน สิสิรสมฺผเสฺสฯ ติ ยทา ตทา อุปฺปนฺนา วสฺสวุฎฺฐิโยฯ</p>


<p>ติ รุกฺขคจฺฉาทีนํ อุมฺมูลภญฺชนาทิวเสน ปวตฺติยา โฆโร สรชอรชาทิเภโท วาโต เจว คิมฺหปริฬาหสมเยสุ อุปฺปตฺติยา โฆโร สูริยาตโป จ  ปฎิพาหียติฯ นฺติ นานารมฺมณโต จิตฺตํ นิวเตฺตตฺวา ปฎิสลฺลานารามตฺถํฯ นฺติ วุตฺตปริสฺสยาภาเวน ผาสุวิหารตฺถํฯ นฺติ อฎฺฐติํสารมฺมเณสุ ยตฺถ กตฺถจิ จิตฺตํ อุปนิชฺฌายิตุํฯ นฺติ อนิจฺจาทิโต สงฺขาเร สมฺมสิตุํฯ</p>


<p>ติ ปติสฺสเยฯ ติ การาเปยฺยฯ ติ มโนรเม นิวาสสุเขฯ ติ กาเรตฺวา ปน เอตฺถ วิหาเรสุ พหุสฺสุเต สีลวเนฺต กลฺยาณธเมฺม นิวาเสยฺยฯ เต นิวาเสโนฺต ปน เตสํ พหุสฺสุตานํ ยถา ปจฺจเยหิ กิลมโถ น โหติ, เอวํ อนฺนญฺจ  ปานญฺจ วตฺถเสนาสนานิ จ ทเทยฺย อุชุภูเตสุ อชฺฌาสยสมฺปเนฺนสุ กมฺมผลานํ รตนตฺตยคุณานญฺจ สทฺทหเนน วิปฺปสเนฺนน เจตสาฯ</p>


<p>อิทานิ คหฎฺฐปพฺพชิตานํ อญฺญมญฺญุปการิตํ ทเสฺสตุํ ติ คาถมาหฯ ตตฺถ ติ  เต พหุสฺสุตาฯ ติ อุปาสกสฺสฯ ติ สกลวฎฺฎทุกฺขาปนูทนํ สทฺธมฺมํ เทเสนฺติฯ ติ โส ปุคฺคโล ยํ สทฺธมฺมํ อิมสฺมิํ สาสเน สมฺมา ปฎิปชฺชเนน ชานิตฺวา อคฺคมคฺคาธิคเมน อนาสโว หุตฺวา ปรินิพฺพายติฯ</p>


<p>ติ อาวาสทานสฺมิํ ทิเนฺน สพฺพทานํ ทินฺนเมว โหตีติ กตฺวา วุตฺตํฯ ตถา หิ (สํ. นิ. อฎฺฐ. ๑.๑.๔๒) เทฺว ตโย คาเม ปิณฺฑาย จริตฺวา กิญฺจิ อลทฺธา อาคตสฺสปิ ฉายูทกสมฺปนฺนํ อารามํ ปวิสิตฺวา นหายิตฺวา ปติสฺสเย มุหุตฺตํ นิปชฺชิตฺวา อุฎฺฐาย นิสินฺนสฺส กาเย พลํ อาหริตฺวา ปกฺขิตฺตํ วิย โหติ, พหิ วิจรนฺตสฺส จ กาเย วณฺณธาตุ วาตาตเปหิ กิลมติ, ปติสฺสยํ ปวิสิตฺวา ทฺวารํ ปิธาย มุหุตฺตํ นิปนฺนสฺส วิสภาคสนฺตติ วูปสมฺมติ, สภาคสนฺตติ ปติฎฺฐาติ, วณฺณธาตุ อาหริตฺวา ปกฺขิตฺตา วิย โหติ, พหิ วิจรนฺตสฺส จ ปาเท กณฺฎโก วิชฺฌติ, ขาณุ ปหรติ, สรีสปาทิปริสฺสยา เจว โจรภยญฺจ อุปฺปชฺชติ, ปติสฺสยํ ปวิสิตฺวา ทฺวารํ ปิธาย นิปนฺนสฺส สเพฺพ ปริสฺสยา น โหนฺติ, สชฺฌายนฺตสฺส ธมฺมปีติสุขํ, กมฺมฎฺฐานํ มนสิกโรนฺตสฺส อุปสมสุขญฺจ อุปฺปชฺชติ พหิทฺธาวิเกฺขปาภาวโต, พหิ วิจรนฺตสฺส จ เสทา มุจฺจนฺติ, อกฺขีนิ ผนฺทนฺติ, เสนาสนํ ปวิสนกฺขเณ มญฺจปีฐานิ น ปญฺญายนฺติ, มุหุตฺตํ นิสินฺนสฺส ปน อกฺขิปสาโท อาหริตฺวา ปกฺขิโตฺต วิย โหติ, ทฺวารวาตปานมญฺจปีฐาทีนิ ปญฺญายนฺติ, เอตสฺมิญฺจ อาวาเส วสนฺตํ ทิสฺวา มนุสฺสา จตูหิ ปจฺจเยหิ สกฺกจฺจํ อุปฎฺฐหนฺติฯ เตน วุตฺตํ ‘‘โส จ สพฺพทโท โหติ, โย ททาติ อุปสฺสย’’นฺติฯ</p>


<p> นฺติ ยตฺถ องฺคุลิํ ปเวเสตฺวา ทฺวารํ อากฑฺฒนฺตา ทฺวารพาหํ ผุสาเปนฺติ, ตเสฺสตํ อธิวจนํฯ นฺติ กวาเฎเยว ฉิทฺทํ กตฺวา ตตฺถ ปเวเสตฺวา เยน รชฺชุเกน กฑฺฒนฺตา ทฺวารํ ผุสาเปนฺติ, ตํ อาวิญฺฉนรชฺชุกํฯ เสนาสนปริโภเค อกปฺปิยจมฺมํ นาม นตฺถีติ  ทสฺสนตฺถํ ติ วุตฺตํฯ นฺติ วาตปานพาหาสุ เจติเย เวทิกาย วิย ปฎฺฎิกาทีหิ ทเสฺสตฺวา กตํฯ  นาม ติริยํ ทารูนิ อทตฺวา อุชุกํ ฐิเตหิ เอว เวณุสลากาทีหิ กตํฯ</p>

</p>


<h3>มญฺจปีฐาทิอนุชานนกถาวณฺณนา</h3>
<p> นฺติ  เอรกติณตูลํฯ โปฎกิคหณเญฺจตฺถ ติณชาตีนํ นิทสฺสนมตฺตนฺติ อาห นฺติฯ ติ เอตฺถาปิ ‘‘พิโมฺพหเน’’ติ อาเนตฺวา สมฺพนฺธิตพฺพํฯ ‘‘ตูลปูริตํ ภิสิํ อปสฺสยิตุํ น วฎฺฎตี’’ติ เกจิ วทนฺติ, วฎฺฎตีติ อปเรฯ ติ ฐเปนฺติฯ นฺติ ยตฺถ คลวาฎกโต ปฎฺฐาย สพฺพสีสํ อุปทหนฺติ, ตํ สีสปฺปมาณํฯ ตญฺจ อุกฺกฎฺฐปริเจฺฉทโต ติริยํ มุฎฺฐิรตนํ โหตีติ ทเสฺสตุํ ติอาทิมาหฯ ติ พิโมฺพหนสฺส มชฺฌฎฺฐานํ ติริยโต มุฎฺฐิรตนปฺปมาณํ โหติฯ ติ จมฺมมยภิสิยํฯ นฺติ สญฺญากรณตฺถํ พินฺทูนิ ทาตุํฯ</p>


<p> น นิพนฺธตีติ  น อลฺลียตีติ อโตฺถฯ ติ มฎฺฐํ กตฺวาฯ</p>


<h3>อิฎฺฐกาจยาทิอนุชานนกถาวณฺณนา</h3>
<p> ติ รุกฺขทารุํ วิชฺฌิตฺวาฯ ติ เทฺว เทฺว ขาณุเก อาโกเฎตฺวาฯ นฺติ วุตฺตนเยน ขาณุเก อาโกเฎตฺวา กตํเยว สนฺธาย วุตฺตํฯ นฺติ มูเลน ภูมิยํ ปติฎฺฐาเปตฺวา ภิตฺติปาทสฺส อุปตฺถมฺภนวเสน อุสฺสาเปตฺวา ขาณุเกหิ ภิตฺติปาทํ อุสฺสาเปตฺวา ฐเปตุนฺติ อธิปฺปาโยฯ ติ ยถา อโนฺตทฺวารสมีเป  นิสิเนฺนหิ อุชุกํ พหิ โอโลเกตุํ น สกฺกา โหติ, เอวํ อุโภหิ ปเสฺสหิ กุฎฺฎํ นีหริตฺวา อภิมุเข ภิตฺติํ อุปฎฺฐเปตฺวา กตปเทสสฺสฯ ติ สมนฺตโต อาวิทฺธปมุขํฯ นฺติ ทเณฺฑหิ อุกฺขิปิตฺวา ฐปนกปทรกิฎิกํฯ</p>


<h3>อนาถปิณฺฑิกวตฺถุกถาวณฺณนา</h3>
<p> อนาถปิณฺฑิกเสฎฺฐิวตฺถุมฺหิ (สํ. นิ. อฎฺฐ. ๑.๑.๒๔๒) ติ วาณิชฺชกมฺมํ อธิเปฺปตํฯ อนาถปิณฺฑิโก กิร ราชคหเสฎฺฐิ จ อญฺญมญฺญํ ภคินิปติกา โหนฺติฯ ยทา ราชคเห อุฎฺฐานกภณฺฑํ สมคฺฆํ โหติ, ตทา ราชคหเสฎฺฐิ ตํ คเหตฺวา  สกฎสเตหิ สาวตฺถิํ คนฺตฺวา โยชนมเตฺต ฐิโต อตฺตโน อาคตภาวํ ชานาเปติฯ อนาถปิณฺฑิโก ปจฺจุคฺคนฺตฺวา ตสฺส มหาสกฺการํ กตฺวา เอกํ ยานํ อาโรเปตฺวา สาวตฺถิํ ปวิสติฯ โส สเจ ภณฺฑํ ลหุกํ วิกฺกียติ, วิกฺกิณาติฯ โน เจ, ภคินิฆเร ฐเปตฺวา ปกฺกมติฯ อนาถปิณฺฑิโกปิ ตเถว กโรติฯ สฺวายํ ตทาปิ เตเนว กรณีเยน อคมาสิฯ ตํ สนฺธาเยตํ วุตฺตํฯ</p>


<p>ตํ ทิวสํ ปน ราชคหเสฎฺฐิ โยชนมเตฺต ฐิเตน อนาถปิณฺฑิเกน อาคตภาวชานนตฺถํ เปสิตํ ปณฺณํ น สุณิ, ธมฺมสฺสวนตฺถาย วิหารํ อคมาสิฯ โส ธมฺมกถํ สุตฺวา สฺวาตนาย พุทฺธปฺปมุขํ ภิกฺขุสงฺฆํ นิมเนฺตตฺวา อตฺตโน ฆเร อุทฺธนขณาปนทารุผาลนาทีนิ กาเรสิฯ อนาถปิณฺฑิโกปิ ‘‘อิทานิ มยฺหํ ปจฺจุคฺคมนํ กริสฺสติ, อิทานิ กริสฺสตี’’ติ ฆรทฺวาเรปิ ปจฺจุคฺคมนํ อลภิตฺวา อโนฺตฆรํ ปวิโฎฺฐ ปฎิสนฺถารมฺปิ น พหุํ อลตฺถฯ ‘‘กิํ มหาเสฎฺฐิ กุสลํ ทารกรูปานํ, นสิ มเคฺค กิลโนฺต’’ติ เอตฺตโกว ปฎิสนฺถาโร อโหสิฯ เตน วุตฺตํ ติอาทิฯ</p>


<p>ติ ตสฺส กิร มุขโต พุทฺธสทฺทํ สุตฺวา อนาถปิณฺฑิโก ปญฺจวณฺณํ ปีติํ ปฎิลภติ, สา ตสฺส สีเส อุฎฺฐหิตฺวา ยาว ปาทปิฎฺฐิยา, ปาทปิฎฺฐิยา อุฎฺฐาย ยาว สีสา คจฺฉติ, อุภโต อุฎฺฐาย มเชฺฌ โอสรติ, มเชฺฌ อุฎฺฐาย อุภโต คจฺฉติฯ โส ปีติยา นิรนฺตรํ ผุโฎ ‘‘พุโทฺธติ ตฺวํ คหปติ วเทสี’’ติ เอวํ ติกฺขตฺตุํ ปุจฺฉิฯ   นฺติ ‘‘พุทฺธา นาม ทุราสทา อาสีวิสสทิสา โหนฺติ, สตฺถา จ สิวถิกาย สมีเป วสติ, น สกฺกา ตตฺถ อิมาย เวลาย อิมินา คนฺตุ’’นฺติ มญฺญมาโน เอวมาหฯ ติ อญฺญํ กิญฺจิ อจิเนฺตตฺวา พุทฺธคตาย เอว สติยา นิปชฺชิฯ ตํ ทิวสํ กิรสฺส ภณฺฑสกเฎสุ วา อุปฎฺฐาเกสุ วา จิตฺตมฺปิ นุปฺปชฺชิ, สายมาสมฺปิ น อกาสิฯ สตฺตภูมิกํ ปน ปาสาทํ อารุยฺห สุปญฺญตฺตาลงฺกตวรสยเน ‘‘พุโทฺธ พุโทฺธ’’ติ สชฺฌายํ กโรโนฺตว นิปชฺชิตฺวา นิทฺทํ โอกฺกมิฯ ติ ปฐมยาเม ตาว วีติวเตฺต อุฎฺฐาย พุทฺธํ อนุสฺสริ, อถสฺส พลวปฺปสาโท อุทปาทิ, ปีติอาโลโก อโหสิ, สพฺพตมํ วิคจฺฉิ, ทีปสหสฺสุชฺชลนํ วิย จนฺทุฎฺฐานสูริยุฎฺฐานํ วิย จ ชาตํฯ โส ‘‘ปมาทํ อาปโนฺนมฺหิ, วญฺจิโตมฺหิ, สูริโย อุคฺคโต’’ติ อุฎฺฐาย อากาสตเล ฐตฺวา จนฺทํ โอโลเกตฺวา ‘‘เอโกว ยาโม คโต, อเญฺญ เทฺว อตฺถี’’ติ ปุน ปวิสิตฺวา นิปชฺชิ, เอเตนุปาเยน มชฺฌิมยามาวสาเนปิ ปจฺฉิมยามาวสาเนปิ ติกฺขตฺตุํ อุฎฺฐาสิฯ ปจฺฉิมยามาวสาเน ปน พลวปจฺจูเสเยว  อุฎฺฐาย อากาสตลํ อาคนฺตฺวา มหาทฺวาราภิมุโข อโหสิ, สตฺตภูมิกทฺวารํ สยเมว วิวฎํ อโหสิ, ปาสาทา โอรุยฺห อนฺตรวีถิํ ปฎิปชฺชิฯ</p>


<p> ติ อธิคตวิเสสา เทวตาฯ ตถา หิ ตา เสฎฺฐิสฺส ภาวินิสมฺปตฺติํ ปจฺจกฺขโต สมฺปสฺสมานา ‘‘อยํ มหาเสฎฺฐิ ‘พุทฺธุปฎฺฐานํ คมิสฺสามี’ติ นิกฺขโนฺต ปฐมทสฺสเนเนว โสตาปตฺติผเล ปติฎฺฐาย ติณฺณํ รตนานํ อคฺคุปฎฺฐาโก หุตฺวา อสทิสํ สงฺฆารามํ กตฺวา จาตุทฺทิสสฺส อริยสงฺฆสฺส อนาวฎทฺวาโร ภวิสฺสติ, น ยุตฺตมสฺส ทฺวารํ ปิทหิตุ’’นฺติ จิเนฺตตฺวา ทฺวารํ วิวริํสุฯ ติ ราชคหํ กิร อากิณฺณมนุสฺสํ, อโนฺตนคเร นว โกฎิโย พหินคเร นวาติ ตํ อุปนิสฺสาย อฎฺฐารส มนุสฺสโกฎิโย วสนฺติฯ อเวลาย มตมนุเสฺส พหิ นีหริตุํ อสโกฺกนฺตา อฎฺฎาลเก ฐตฺวา พหิทฺวาเร ขิปนฺติฯ มหาเสฎฺฐิ นครโต พหิ นิกฺขนฺตมโตฺตว อลฺลสรีรํ ปาเทน อกฺกมิ, อปรมฺปิ ปิฎฺฐิปาเทน ปหริ, มกฺขิกา อุปฺปติตฺวา ปกิริํสุ, ทุคฺคโนฺธ นาสาปุฎํ อภิหนิ, พุทฺธปฺปสาโท ตนุตฺตํ คโตฯ เตนสฺส อาโลโก อนฺตรธายิ อนฺธกาโร ปาตุรโหสิ ปีติเวคสฺส ตนุภาเว ตํสมุฎฺฐิตรูปานํ ปริทุพฺพลภาวโต ฯ ติ ‘‘เสฎฺฐิสฺส อุสฺสาหํ ชเนสฺสามี’’ติ สุวณฺณกิงฺกิณิกํ ฆเฎฺฎโนฺต วิย มธุรสฺสเรน สทฺทํ อนุสฺสาเวสิฯ</p>


<p>ติ ปุริมปทานิปิ อิมินาว สหสฺส-ปเทน สทฺธิํ สมฺพนฺธิตพฺพานิฯ ยเถว หิ สตํ กญฺญาสหสฺสานิ, เอวํ สตํ สหสฺสานิ หตฺถี, สตํ สหสฺสานิ อสฺสา, สตํ สหสฺสานิ รถาติ อยเมตฺถ อโตฺถ, อิติ เอเกกํ สตสหสฺสํ ทีปิตํ โหติฯ ติ ปทํ วีติหรติ เอตฺถาติ ฯ โส ทุตวิลมฺพิตํ อกตฺวา สมคมเน ทฺวินฺนํ ปทานํ อนฺตเร มุฎฺฐิรตนมตฺตํฯ นฺติ ตํ เอกํ ปทวีติหารํ โสฬส ภาเค กตฺวา ตโต เอโก โกฎฺฐาโส ปุน โสฬสธา, ตโต เอโก โสฬสธาติ เอวํ โสฬส วาเร โสฬสธา ภินฺนสฺส เอโก โกฎฺฐาโส โสฬสี กลา นาม, ตํ โสฬสิํ กลํ เอตานิ จตฺตาริ สตสหสฺสานิ น อคฺฆนฺติฯ อิทํ วุตฺตํ โหติ – สตํ หตฺถิสหสฺสานิ สตํ อสฺสสหสฺสานิ สตํ รถสหสฺสานิ สตํ กญฺญาสหสฺสานิ, ตา จ โข อามุกฺกมณิกุณฺฑลา สกลชมฺพุทีปราชธีตโรวาติ อิมสฺมา เอตฺตกา ลาภา วิหารํ คจฺฉนฺตสฺส ตสฺมิํ โสฬสิกลาสงฺขาเต ปเทเส ลงฺฆนสาธนวเสน ปวตฺตเจตนาว อุตฺตริตราติฯ ปทํ วา วีติหรติ เอเตนาติ  ตถาปวตฺตา กุสลเจตนา, ตสฺสา ผลํ โสฬสธา กตฺวาติ จ วทนฺติฯ อิทํ ปน วิหารคมนํ กสฺส วเสน คหิตนฺติ? วิหารํ คนฺตฺวา อนนฺตราเยน โสตาปตฺติผเล ปติฎฺฐหนฺตสฺส วเสน คหิตํฯ ‘‘คนฺธมาลาทีหิ ปูชํ กริสฺสามิ, เจติยํ วนฺทิสฺสามิ, ธมฺมํ โสสฺสามิ,  ทีปปูชํ กริสฺสามิ, สงฺฆํ นิมเนฺตตฺวา ทานํ ทสฺสามิ, สิกฺขาปเทสุ วา สรเณสุ วา ปติฎฺฐหิสฺสามี’’ติ คจฺฉโตปิ วเสน วฎฺฎติเยวฯ</p>


<p>ติ โส กิร จิเนฺตสิ ‘‘อหํ เอกโกติ สญฺญํ กโรมิ, อมนุสฺสา จ เม อนุคามิโน สหายา อตฺถิ, กสฺมา ภายามี’’ติ สูโร อโหสิฯ อถสฺส พลวา พุทฺธปฺปสาโท อุทปาทิ, ตสฺมา อนฺธกาโร อนฺตรธายิฯ เสสวาเรสุปิ เอเสว นโยฯ ติ ปุริมพุเทฺธสุ จิรกาลปริจยสมฺภูตสฺส พลวโต ปสาทสฺส วเสน อุปฺปนฺนาย อุฬาราย พุทฺธารมฺมณาย ปีติยา สมุฎฺฐาปิโต  วิปสฺสโนภาสสทิโส สาติสโย จิตฺตปจฺจยอุตุสมุฎฺฐาโน อาโลโก ปาตุรโหสิฯ เทวตาหิ กโตติปิ วทนฺติ, ปุริโมเยเวตฺถ ยุตฺตตโรฯ ติ โส กิร เสฎฺฐิ คจฺฉมาโนว จิเนฺตสิ ‘‘อิมสฺมิํ โลเก พหู ปูรณกสฺสปาทโย ติตฺถิยา ‘มยํ พุทฺธา, มยํ พุทฺธา’ติ วทนฺติ, กถํ นุ โข อหํ สตฺถุ พุทฺธภาวํ ชาเนยฺย’’นฺติฯ อถสฺส เอตทโหสิ ‘‘มยฺหํ คุณวเสน อุปฺปนฺนํ นามํ มหาชโน ชานาติ, กุลทตฺติยํ ปน เม นามํ อญฺญตฺร มยา น โกจิ ชานาติ, สเจ พุโทฺธ ภวิสฺสติ, กุลทตฺติกนาเมน มํ อาลปิสฺสตี’’ติฯ สตฺถา ตสฺส จิตฺตํ ญตฺวา เอวมาหฯ</p>


<p>ติ กิเลสปรินิพฺพาเนน ปรินิพฺพุโตฯ ติ รูปาทีสุ อาสญฺชนเฎฺฐน อาสตฺติโย, ตณฺหาโยฯ นฺติ กิเลสวูปสมํฯ ติ อคฺคมเคฺคน ปตฺวาฯ เสสเมตฺถ ปาฬิอนุสาเรเนว เวทิตพฺพํฯ ยเญฺจตฺถ อนุตฺตานมตฺถํ, ตํ อฎฺฐกถายํ วุตฺตเมวฯ</p>


<p> วยเมว นฺติ อาห ติฯ</p>

</p>


<h3>อคฺคาสนาทิอนุชานนกถาวณฺณนา</h3>
<p> นฺติ อคฺคโต อุปนียมานํ ทกฺขิโณทกํฯ ติ (ชา. อฎฺฐ. ๑.๑.๓๖ ติตฺติรชาตกวณฺณนา) เตหิ ภิกฺขูหิ อตฺตโน อตฺตโน รุจิวเสน อคฺคาสนาทิรหานํ กถิตกาเล ‘‘น, ภิกฺขเว, มยฺหํ สาสเน อคฺคาสนาทีนิ ปตฺวา ขตฺติยกุลา ปพฺพชิโต ปมาณํ, น พฺราหฺมณกุลา, น คหปติกุลา ปพฺพชิโต, น วินยธโร, น สุตฺตนฺติโก, น อาภิธมฺมิโก, น ปฐมชฺฌานาทิลาภิโน, น โสตาปนฺนาทโย  ปมาณํ, อถ โข, ภิกฺขเว, อิมสฺมิํ สาสเน ยถาวุฑฺฒํ อภิวาทนํ ปจฺจุฎฺฐานํ อญฺชลิกมฺมํ สามีจิกมฺมํ กตฺตพฺพํ, อคฺคาสนํ อโคฺคทกํ อคฺคปิโณฺฑ ลทฺธโพฺพ, อิทเมตฺถ ปมาณํ, ตสฺมา วุฑฺฒตโร ภิกฺขุ เอเตสํ อนุจฺฉวิโกฯ อิทานิ โข ปน, ภิกฺขเว, สาริปุโตฺต มยฺหํ อคฺคสาวโก อนุธมฺมจกฺกปฺปวตฺตโก  มมานนฺตรเสนาสนํ ลทฺธุํ อรหติฯ โส อิมํ รตฺติํ เสนาสนํ อลภโนฺต รุกฺขมูเล วีตินาเมสิฯ ตุเมฺห อิทาเนว เอวํ อคารวา อปฺปติสฺสา, คจฺฉเนฺต คจฺฉเนฺต กาเล กินฺติ กตฺวา วิหริสฺสถา’’ติ วตฺวา อถ เนสํ โอวาททานตฺถาย ‘‘ปุเพฺพ, ภิกฺขเว, ติรจฺฉานคตาปิ ‘น โข ปเนตํ อมฺหากํ ปติรูปํ, ยํ มยํ อญฺญมญฺญํ อคารวา อปฺปติสฺสา อสภาควุตฺติโน วิหเรยฺยาม, อเมฺหสุ มหลฺลกตรํ ชานิตฺวา ตสฺส อภิวาทนาทีนิ กริสฺสามา’ติ สาธุกํ วีมํสิตฺวา ‘อยํ มหลฺลโก’ติ ญตฺวา ตสฺส อภิวาทนาทีนิ กตฺวา เทวปถํ ปูรยมานา คตา’’ติ วตฺวา อตีตํ อาหริตฺวา ทเสฺสตุํ ภิกฺขู อามเนฺตสิฯ</p>


<p>ติ ชาติวุโฑฺฒ วโยวุโฑฺฒ คุณวุโฑฺฒติ ตโย วุฑฺฒาฯ เตสุ ชาติสมฺปโนฺน  นาม, วเย ฐิโต  นาม, คุณสมฺปโนฺน  นามฯ เตสุ คุณสมฺปโนฺน วโยวุโฑฺฒ อิมสฺมิํ ฐาเน วุโฑฺฒติ อธิเปฺปโตฯ ติ เชฎฺฐาปจายิกกเมฺมน ปูเชนฺติฯ ติ เชฎฺฐาปจายนธมฺมสฺส โกวิทา กุสลาฯ ติ อิมสฺมิํเยว อตฺตภาเวฯ ติ ปสํสารหาฯ ติ สมฺปเรตเพฺพ อิมํ โลกํ หิตฺวา คนฺตเพฺพ ปรโลเกปิ เตสํ สุคติเยว โหตีติ อโตฺถฯ อยํ ปเนตฺถ ปิณฺฑโตฺถ – ภิกฺขเว, ขตฺติยา วา โหนฺตุ พฺราหฺมณา วา เวสฺสา วา สุทฺทา วา คหฎฺฐา วา ปพฺพชิตา วา ติรจฺฉานคตา วา, เย เกจิ สตฺตา เชฎฺฐาปจิติกเมฺม เฉกา กุสลา คุณสมฺปนฺนานํ วโยวุฑฺฒานํ อปจิติํ กโรนฺติ, เต อิมสฺมิญฺจ อตฺตภาเว เชฎฺฐาปจิติการกาติ ปสํสํ วณฺณนํ โถมนํ ลภนฺติ, กายสฺส จ เภทา สเคฺค นิพฺพตฺตนฺตีติฯ</p>

</p>


<h3>อาสนปฺปฎิพาหนาทิกถาวณฺณนา</h3>
<p> นฺติ คิหีหิ สงฺฆํ อุทฺทิสฺส กตํฯ นฺติ คิหีหิ กตํ ปญฺญตฺตํ, คิหิสนฺตกนฺติ วุตฺตํ โหติฯ ติ ภิกฺขูนํ อาสนฺนตรํ ฐานํ อคนฺตฺวาฯ</p>


<h3>เสนาสนคฺคาหาปกสมฺมุติกถาวณฺณนา</h3>
<p>    ติ ตสฺมิํ เสนาสเน มหาเถรา ตสฺส ปจฺจยสฺส การณา อญฺญตฺถ อคนฺตฺวา วสนฺตาเยว นํ ปฎิชคฺคิสฺสนฺตีติ อโตฺถฯ ติ อุกฺขิตฺตภณฺฑา ภวิสฺสนฺติ, อตฺตโน อตฺตโน ปริกฺขาเร คเหตฺวา ตตฺถ ตตฺถ วิจริสฺสนฺตีติ อโตฺถฯ ติ จงฺกมนสาลาฯ  อุปฎฺฐานสาลาฯ ติ ปีเฬติฯ ติ อริยเทเส ภิกฺขู สนฺธาย วุตฺตํฯ เต กิร ตถา ปญฺญาเปนฺติฯ ติ วุตฺตเมวตฺถํ วิภาเวติ ติอาทินาฯ ติ ‘‘อิมินา นีหาเรน คจฺฉนฺตํ ทิสฺวา นิวาเรตฺวา ปจฺจเย ทสฺสนฺตี’’ติ เอวรูปํ วิตกฺกํ อนุปฺปาเทตฺวาฯ ติ เตสุ มนุเสฺสสุ เอโก ปณฺฑิตปุริโสฯ นฺติ ปฎิจฺฉาทนกภณฺฑํ, สรีรปฎิจฺฉาทนํ จีวรนฺติ อโตฺถฯ</p>


<p>ติ สมฺมชฺชนาทีหิ ปฎิชคฺคิตพฺพานิฯ ติ เจติยสฺส หมฺมิยเวทิกายฯ ติ จ เจติยสฺส อุปริ จตุรสฺสเวทิโย วุจฺจติฯ ติ วิหารโต อปสกฺกิตฺวาฯ นฺติ เขตฺตํ วา นาฬิเกราทิอารามํ วา กหาปณาทีนิ วา อารามิกาทีนํ นิยฺยาเตตฺวา ‘‘อิโต อุปฺปนฺนา วฑฺฒิ วสฺสาวาสิกตฺถาย โหตู’’ติ ทินฺนํฯ ติ ตสฺมิํ เสนาสเน กตฺตพฺพวตฺตํ กตฺวาฯ</p>


<p>นฺติ ปรโต วกฺขมานนเยน ‘‘ภิกฺขู จีวเรน กิลมนฺติ, เอตฺตกํ นาม ตณฺฑุลภาคํ ภิกฺขูนํ จีวรํ กาตุํ รุจฺจตี’’ติอาทินา ปุคฺคลปรามาสวเสเนว กาตพฺพํ, ‘‘สโงฺฆ จีวเรน กิลมตี’’ติอาทินา ปน สงฺฆปรามาสวเสน น กาตพฺพํฯ นฺติ จีวรสงฺขาตํ ปจฺจยํฯ นฺติ วุตฺตํฯ กสฺมา เอวํ วุตฺตนฺติ อาห ติ, ยสฺมา อตฺตนาว อตฺตโน ปาเปตุํ น สกฺกา, ตสฺมา ทฺวีสุ สมฺมเตสุ นวโก วุฑฺฒตรสฺส, วุโฑฺฒ จ นวกสฺสาติ อุโภ อญฺญมญฺญํ คาเหสฺสนฺตีติ อธิปฺปาโยฯ สมฺมตเสนาสนคฺคาหาปกสฺส อาณตฺติยา อเญฺญน คาหิเตปิ คาโห รุหติเยวาติ เวทิตพฺพํฯ   ติ กิํ วิสุํ วิสุํ สมฺมนฺนิตุํ วฎฺฎติ, อุทาหุ เอกโตติ? เอกโตปิ วฎฺฎติฯ นิคฺคหกมฺมเมว หิ สโงฺฆ สงฺฆสฺส น กโรติ, สมฺมุติทานํ ปน พหูนมฺปิ เอกโต กาตุํ วฎฺฎติ, เตเนว สตฺตสติกกฺขนฺธเก อุพฺพาหิกสมฺมุติยํ อฎฺฐปิ ชนา เอกโต สมฺมตาติฯ</p>


<p>ติ  มเคฺค กตทีฆสาลาฯ ติ นหายนฺตานํ โปกฺขรณิยํ กตสาลาฯ ทโย ฉนฺนา กวาฎพทฺธาว เสนาสนํฯ ติ วิโยเชตฺวา, วิสุํ วิสุํ กตฺวาติ อโตฺถฯ ติ เสนาสเนสุฯ ติ เอตฺถ  นาม เตสุ วสนฺตานํ อิโต อุปฺปนฺนวสฺสาวาสิกทานํฯ นฺติ อเญฺญหิ ภิกฺขูหิ ตสฺมิํ มหาลาเภ ปริเวเณ วสิตฺวา เจติเย วตฺตํ กตฺวาว ลาโภ คเหตโพฺพติ อธิปฺปาโยฯ</p>


<p>ติ จีวรปจฺจยํ นาธิวาเสติฯ ติ เตน วิสฺสฎฺฐปจฺจโยปิฯ นฺติ ‘‘อิมสฺมิํ รุเกฺข วา มณฺฑเป วา วสิตฺวา เจติเย วตฺตํ กตฺวา คณฺหถา’’ติ เอวํ อุปนิพนฺธิตฺวา คาเหตพฺพํฯ ‘‘กตฺถ นุ โข วสิสฺสามิ, กตฺถ วสนฺตสฺส ผาสุ ภวิสฺสติ, กตฺถ วา ปจฺจโย ภวิสฺสตี’’ติ เอวํ อุปฺปเนฺนน วิตเกฺกน จรตีติ ฯ อรญฺญวิหาเรสุ ปริสฺสยวิชานนตฺถํ อิจฺฉิตพฺพตฺตา ติ วุตฺตํฯ</p>


<p>นฺติ กติกวตฺตํฯ ติ ปริยตฺติปฎิปตฺติปฎิเวธวเสน ติวิธมฺปิฯ ติ ภเพฺพ อาจารกุลปุเตฺต อุปปริกฺขิตฺวา ปพฺพาเชถฯ  นาม อปฺปิจฺฉกถา สนฺตุฎฺฐิกถา ปวิเวกกถา อสํสคฺคกถา วีริยารมฺภกถา สีลกถา สมาธิกถา ปญฺญากถา วิมุตฺติกถา วิมุตฺติญาณทสฺสนกถาฯ</p>


<p>วิคฺคหสํวตฺตนิกวจนํ ติ พุทฺธานุสฺสติ เมตฺตา อสุภํ มรณสฺสตีติ อิมํ จตุรารกฺขํ อปริหาเปนฺตาฯ นฺติ เอตฺถ  โย เทวสิกํ สงฺฆมเชฺฌ โอสรติ, เตน สามเณราทีหิ อาหริตฺวา ภิกฺขูนํ ยถาสุขํ ปริภุญฺชนตฺถาย ทนฺตกฎฺฐมาฬเก นิกฺขิเตฺตสุ ทนฺตกเฎฺฐสุ ทิวเส ทิวเส เอกเมว ทนฺตกฎฺฐํ คเหตพฺพํฯ โย  ปน เทวสิกํ น โอสรติ, ปธานฆเร วสิตฺวา ธมฺมสฺสวเน วา อุโปสถเคฺค วา ทิสฺสติ, เตน ปมาณํ สลฺลเกฺขตฺวา จตฺตาริ ปญฺจ ทนฺตกฎฺฐานิ อตฺตโน วสนฎฺฐาเน ฐเปตฺวา ขาทิตพฺพานิฯ เตสุ ขีเณสุ สเจ ปุนปิ ทนฺตกฎฺฐมาฬเก พหูนิ โหนฺติเยว, ปุนปิ อาหริตฺวา ขาทิตพฺพานิฯ ยทิ ปน ปมาณํ อสลฺลเกฺขตฺวา อาหรติ, เตสุ อขีเณสุเยว มาฬเก ขียติ, ตโต เกจิ เถรา ‘‘เยหิ คหิตานิ, เต ปฎิหรนฺตู’’ติ วเทยฺยุํ, เกจิ ‘‘ขาทนฺตุ, ปุน สามเณรา อาหริสฺสนฺตี’’ติฯ ตสฺมา วิวาทปริหารตฺถํ ปมาณํ สลฺลเกฺขตพฺพํฯ คหเณ ปน โทโส นตฺถิ, มคฺคํ คจฺฉเนฺตนปิ เอกํ วา เทฺว วา ถวิกาย ปกฺขิปิตฺวา คนฺตพฺพนฺติฯ  วตฺตกฺขนฺธเก ปิณฺฑจาริกวเตฺต อาวิ ภวิสฺสติฯ</p>


<p>ติ  วสฺสเคฺคน อาคนฺตุกภิกฺขุโน ปตฺตฎฺฐาเนฯ เตสํ ฉินฺนวสฺสตฺตา ‘‘สาทิยนฺตาปิ หิ เต เนว วสฺสาวาสิกสฺส สามิโน’’ติ วุตฺตํ, ปฐมํเยว กติกาย กตตฺตา ขียนฺตาปิ จ อาวาสิกา เนว อทาตุํ ลภนฺตีติ วุตฺตํฯ นฺติ ภติํ กตฺวา วิย นิวิฎฺฐํ ปริยิฎฺฐํฯ นฺติ ตตฺรุปฺปาทํ สนฺธาย วุตฺตํฯ นฺติ ทายกานํ วสฺสาวาสิกปจฺจยวเสน คาหิตํ สนฺธาย วุตฺตํฯ ‘‘อิธ, ภิกฺขเว, วสฺสํวุโตฺถ ภิกฺขุ วิพฺภมติ, สงฺฆเสฺสเวต’’นฺติ (มหาว. ๓๗๔-๓๗๕) วจนโต ติ วุตฺตํฯ ติ ทายกมนุเสฺสฯ ติ ปฐมภาคสฺส คาหิตตฺตา วุตฺตํฯ</p>

</p>


<h3>อุปนนฺทวตฺถุกถาวณฺณนา</h3>
<p> ติ ยํ ตยา ตตฺถ คามกาวาเส ปจฺฉา เสนาสนํ คหิตํ, ตํ เต คณฺหเนฺตเนว อิธ สาวตฺถิยํ ปฐมคหิตเสนาสนํ มุตฺตํ โหติฯ   นฺติ ‘‘อิทานาหํ, อาวุโส, อิมสฺมิํ คามกาวาเส คหิตเสนาสนํ มุญฺจามี’’ติ วทเนฺตน ตตฺราปิ คามกาวาเส คหิตเสนาสนํ มุตฺตํฯ</p>


<p>  นาม มญฺจปีฐวินิมุตฺตํ ยํ กิญฺจิ เอกโต สุขํ นิสีทิตุํ ปโหติฯ หตฺถิมฺหิ นโข อสฺสาติ ฯ ‘‘ปาสาทสฺส นโข นาม เหฎฺฐิมปริเจฺฉโท, โส จ หตฺถิกุเมฺภ ปติฎฺฐิโต’’ติ  วุตฺตํฯ ติ คิหิวิกตนีหาเรน ปริภุญฺชิตุํ ลพฺภนฺติ, เตหิ อตฺถริตฺวา ทินฺนาเนว นิสีทิตุํ ลพฺภนฺติ, น สยํ อตฺถตานิ อตฺถราปิตานิ วาฯ</p>


<h3>อวิสฺสชฺชิยวตฺถุกถาวณฺณนา</h3>
<p> ติ พหุอุทกคณฺหนกา มหาจาฎิฯ ชลํ คณฺหิตุํ อลนฺติ ฯ ‘‘วฎฺฎจาฎิ วิย หุตฺวา โถกํ ทีฆมุโข มเชฺฌ ปริเจฺฉทํ ทเสฺสตฺวา กโต’’ติ  วุตฺตํฯ ติ มํสทิพฺพธมฺมพุทฺธสมนฺตจกฺขุวเสน ปญฺจโลจโนฯ</p>


<p>  นฺติ เอตฺถ ปญฺจสุ โกฎฺฐาเสสุ ปุริมทฺวยํ ถาวรํ, ปจฺฉิมตฺตยํ ครุภณฺฑนฺติ เวทิตพฺพํฯ ติ ภิกฺขุสงฺฆํ ชานาเปตฺวาฯ ติ ‘‘สงฺฆสฺส เทมา’’ติ ทินฺนํ สนฺธาย วุตฺตํฯ สเจ ปน ‘‘วิหารสฺส เทมา’’ติ วทนฺติ, สุวณฺณรชตมยาทิอกปฺปิยมเญฺจปิ สมฺปฎิจฺฉิตุํ วฎฺฎติฯ ติ อิมินา อถาวเรน ถาวรมฺปิ อถาวรมฺปิ ปริวเตฺตตุํ วฎฺฎตีติ ทเสฺสติฯ ถาวเรน อถาวรเมว หิ ปริวเตฺตตุํ น วฎฺฎติฯ ติ เอตฺถ  นาม สุวณฺณมยมญฺจาทิ อกปฺปิยภิสิพิโมฺพหนานิ จฯ  นาม ทนฺตมยมญฺจาทิ ปาวาราทิกปฺปิยอตฺถรณาทีนิ จฯ</p>


<p>ติ อตฺตโน สนฺตกํ วิย คเหตฺวา ปริหริตุํ น วฎฺฎติฯ ‘‘คิหิวิกตนีหาเรเนว ปริภุญฺชิตพฺพ’’นฺติ อิมินา สเจ อารามิกาทโย ปฎิสาเมตฺวา ปฎิเทนฺติ, ปริภุญฺชิตุํ วฎฺฎตีติ ทเสฺสติฯ  นาม เลขนี’’ติ  วุตฺตํฯ</p>


<p>ติ  กปฺปรโต ปฎฺฐาย ยาว อํสกูฎ’’นฺติ  วุตฺตํฯ  นาม วิทตฺถิจตุรงฺคุลนฺติปิ วทนฺติฯ ติ สงฺฆิกภูมิยํ ชาตาฯ ติ ทีฆโต อฎฺฐงฺคุลมโตฺต ปริณาหโต ปณฺณสูจิทณฺฑมโตฺตฯ มุญฺชปพฺพชานํเยว ปาฬิยํ วิสุํ อาคตตฺตา ติ วุตฺตํฯ ติ ทีฆโต อฎฺฐงฺคุลปฺปมาโณฯ  นาม ยตฺถ ฐเปตฺวา รชิตจีวรํ หเตฺถน ฆเฎฺฎนฺติฯ  นาม อนุวาตาทิฆฎฺฎนตฺถํ กโตติ วทนฺติฯ นฺติ ผลเกหิ โปกฺขรณีสทิสํ กตปานียภาชนํฯ ติ ยตฺถ ปกฺกรชนํ อากิริตฺวา ฐเปนฺติฯ ติ อกปฺปิยจมฺมํ สนฺธาย วุตฺตํฯ นฺติ อิมินา มญฺจปีเฐปิ อตฺถริตุํ วฎฺฎตีติ ทีเปติฯ ปาวาราทิปจฺจตฺถรณมฺปิ ครุภณฺฑนฺติ เอเก, โนติ อปเร, วีมํสิตฺวา คเหตพฺพํฯ นฺติ ตาลปณฺณํ สนฺธาย วุตฺตํฯ</p>


<h3>นวกมฺมทานกถาวณฺณนา</h3>
<p> ติ สามิโกเยว กญฺจิ ภิกฺขุํ สมาทเปตฺวา กาเรสฺสติฯ ติ เหมนฺตคิเมฺหสุ อเญฺญ สมฺปตฺตภิกฺขู ปฎิพาหิตุํ น ลภติฯ นฺติ ตติยภาคํฯ ติ สเจ โส สงฺฆสฺส ภณฺฑกฐปนฎฺฐานํ วา นวกานํ วา วสนฎฺฐานํ ทาตุํ น อิจฺฉติ, อตฺตโน สทฺธิวิหาริกานเญฺญว  ทาตุกาโม โหตีติ อโตฺถฯ ติ เอตํ ตติยภาคํ อุปฑฺฒภาคํ วา ทาตุํ ลภติฯ ติ เสนาสนโต พหิ จยาทีนํ อกตฎฺฐาเนฯ ติ กุฎฺฎโต พหิฯ</p>


<h3>อญฺญตฺรปริโภคปฎิเกฺขปาทิกถาวณฺณนา</h3>
<p> นฺติ กมฺพลาทีหิ เวเฐตฺวา จกฺกสณฺฐาเนน ปาทปุญฺฉนโยคฺคํ กตํฯ  นาม สณฺหมตฺติกาหิ กตา กาฬวณฺณาทิภูมิฯ  มญฺจปีฐาทิฯ ติ อเญฺญหิ อาวาสิกภิกฺขูหิ ปริภุตฺตนีหาเรน ปริภุญฺชิตุํ วฎฺฎติฯ ‘‘เนวาสิกา ปกติยา อนตฺถตาย ภูมิยา ฐเปนฺติ เจ, เตสมฺปิ อนาปตฺติเยวา’’ติ  วุตฺตํฯ ติอาทินา วุตฺตทฺวารวาตปานาทโย อปริกมฺมกตาปิ น อปสฺสยิตพฺพาฯ ติ โลเมสุ ผุสเนฺตสุฯ</p>


<h3>สงฺฆภตฺตาทิอนุชานนกถาวณฺณนา</h3>
<p>   ติ เอตฺถ -สโทฺท อาทิอโตฺถ, ‘‘อุเทฺทสภตฺตํ นิมนฺตน’’นฺติอาทิโวหารํ ปตฺตานีติ อยเมตฺถ อโตฺถฯ ติ อายติํ ภิกฺขูนํ กุกฺกุจฺจวิโนทนตฺถาย ตมฺปิ สงฺฆภตฺตํ อโนฺต กตฺวาฯ</p>


<h3>อุเทฺทสภตฺตกถาวณฺณนา</h3>
<p>ติ วิหารสฺส ทฺวารโกฎฺฐกสมีปํ สนฺธาย วุตฺตํฯ ติ ภตฺตุเทฺทสฎฺฐานภูตาย โภชนสาลายฯ ติ วตฺวา ยถา โส ทายโก เทติ, ตํ วิธิํ ทเสฺสตุํ ติอาทิมาหฯ ติ อโนฺตเคเหฯ นฺติ เอตฺถ คามทฺวารวีถิจตุเกฺกสุ ทฺวาทสหตฺถพฺภนฺตรํ อโนฺตอุปจาโร นามฯ อนฺตรฆรสฺส อุปจาเร ปน ลพฺภมานวิเสสํ ทเสฺสตุํ ติอาทิมาหฯ นฺติ เอเกน ทฺวาเรน วฬญฺชิตพฺพํฯ ติ นานากุลสฺส นิเวสเนสุฯ ลชฺชี เปสโล อคติคมนํ วเชฺชตฺวา เมธาวี จ อุปปริกฺขิตฺวา อุทฺทิสิสฺสตีติ อาห ติฯ ติ อนาทเร สามิวจนํฯ นฺติ เอตฺถ ‘‘อุทกปตฺตลาภี วิย อโญฺญปิ อุเทฺทสภตฺตํ อลภิตฺวา วตฺถาทิมเนกปฺปการกํ ลภติ เจ, ตเสฺสว  ต’’นฺติ  วุตฺตํฯ อตฺตโน รุจิวเสน ยํ กิญฺจิ วตฺวา อาหริตุํ วิสฺสชฺชิตตฺตา  นามฯ ติ ‘‘อุเทฺทสปตฺตํ เทถา’’ติอาทีนิ วทโนฺต ยํ อิจฺฉติฯ ติ ปุจฺฉาสทิเสนฯ</p>


<p>ติ วตฺวา ตเมว ฐิติกํ วิภาเวโนฺต ติอาทิมาหฯ อเญฺญหิ อุเทฺทสภเตฺตหิ อมิเสฺสตฺวา วิสุํเยว ฐิติกาย คเหตพฺพตฺตา ติ วุตฺตํฯ ติ ปตฺตหารกา หรนฺติฯ ติ อาณาปกสฺส คีวา โหติฯ ติ ‘‘มนุสฺสานํ วจนํ กาตุํ วฎฺฎตี’’ติ เตน ภิกฺขุนา วุตฺตา คจฺฉนฺติฯ ติ อาคนฺตุกภาโค นามฯ   ติ เอตฺถ ‘‘ปฐมเมว ‘สพฺพํ สงฺฆิกํ ปตฺตํ เทถา’ติ วตฺวา ปจฺฉา ‘สโพฺพ สโงฺฆ ปริภุญฺชตู’ติ อวุเตฺตปิ ภาเชตฺวาว ปริภุญฺชิตพฺพ’’นฺติ  วุตฺตํฯ</p>


<h3>นิมนฺตนภตฺตกถาวณฺณนา</h3>
<p>‘‘เอตฺตเก ภิกฺขู สงฺฆโต อุทฺทิสิตฺวา เทถา’’ติอาทีนิ อวตฺวา ‘‘เอตฺตกานํ ภิกฺขูนํ ภตฺตํ คณฺหถา’’ติ วตฺวา ทินฺนํ  นามฯ ติ ภิกฺขาปริยาเยน วุตฺตตฺตา วฎฺฎติฯ ติ ลทฺธปฎิปาฎิยาฯ ติ ‘‘ภตฺตํ คณฺหถา’’ติ ปทํ อวตฺวาฯ เตเนวาห ติฯ ติ เอเกกปิณฺฑวเสนฯ อยญฺจ นโย นิมนฺตเนเยว, น อุเทฺทสภเตฺตฯ ตตฺถ หิ เอกสฺส ปโหนกปฺปมาณํเยว ภาเชตพฺพํ, ตสฺมา อุเทฺทสภเตฺต อาโลปฎฺฐิติกา นาม นตฺถิฯ ติ ติฎฺฐติฯ นฺติ ยาว ตสฺมิํ อาวาเส วสนฺติ ภิกฺขู, สเพฺพ ลภนฺตี’’ติ  วุตฺตํฯ อยํ ปเนตฺถ อธิปฺปาโย – เอกวารนฺติ น เอกทิวสํ สนฺธาย วุตฺตํ, ยตฺตกา ปน ภิกฺขู ตสฺมิํ อาวาเส วสนฺติ, เต สเพฺพฯ เอกสฺมิํ ทิวเส คหิตภิกฺขู อญฺญทา อคฺคเหตฺวา ยาว เอกวารํ สเพฺพ ภิกฺขู โภชิตา โหนฺติ, ตาว เย ชานนฺติ, เต คเหตฺวา คนฺตพฺพนฺติฯ</p>


<h3>สลากภตฺตกถาวณฺณนา</h3>
<p>ติ ลิขิตฺวาฯ ติ อนิจฺฉนฺตมฺปิ นิคฺคเหน สมฺปฎิจฺฉาเปตฺวา ฯ ติ เอกาย ฆรปาฬิยา วเสนฯ ติ ‘‘ตุยฺหญฺจ ตุยฺหญฺจ ปาปุณาตี’’ติ วตฺวาฯ ทูรตฺตา นิคฺคเหตฺวาปิ วาเรน คาเหตพฺพคาโม ฯ วิหารวาเร นิยุตฺตา  วาเรน วิหารรกฺขณกาฯ นฺติ ปสาทญฺญถตฺตํฯ ติ วิหารรกฺขณตฺถาย สเงฺฆน ทาตพฺพอติเรกลาภา โหนฺติฯ ติ ทิวเส ทิวเส เอเกกสฺส ปาปิตานิ เทฺว ตีณิ เอกจาริกภตฺตานิ เตเนว นิยาเมน อตฺตโน ปาปุณนฎฺฐาเน สงฺฆนวเกน ลทฺธกาเลฯ ติ เอตฺถ ‘‘เยภุเยฺยน เจ ภิกฺขู พหิสีมคตา โหนฺติ, สมฺมุขีภูตสฺส  ยสฺส กสฺสจิ ปาเปตพฺพํ สภาคตฺตา เอเกน ลทฺธํ สเพฺพสํ โหติ, ตสฺมิมฺปิ อสติ อตฺตโน ปาเปตฺวา ทาตพฺพ’’นฺติ  วุตฺตํฯ นฺติ อุจฺฉุรสสลากํฯ</p>


<p>‘‘สงฺฆโต นิรามิสสลากาปิ วิหาเร ปกฺกภตฺตมฺปิ วฎฺฎติเยวา’’ติ สาธารณํ กตฺวา  (วิสุทฺธิ. ๑.๒๖) วุตฺตตฺตา ‘‘เอวํ คาหิเต สาทิตพฺพํ, เอวํ น สาทิตพฺพ’’นฺติ วิเสเสตฺวา อวุตฺตตฺตา จ เภสชฺชาทิสลากาโย เจตฺถ กิญฺจาปิ ปิณฺฑปาติกานมฺปิ วฎฺฎนฺติ, สลากวเสน คาหิตตฺตา ปน น สาทิตพฺพาติ เอตฺถ อธิปฺปาโย วีมํสิตโพฺพฯ ยทิ หิ เภสชฺชาทิสลากา สลากวเสน คาหิตา น สาทิตพฺพา สิยา, สงฺฆโต นิรามิสสลากา วฎฺฎติเยวาติ น วเทยฺย, ‘‘อติเรกลาโภ สงฺฆภตฺตํ อุเทฺทสภตฺต’’นฺติอาทิวจนโต (มหาว. ๑๒๘) ‘‘อติเรกลาภํ ปฎิกฺขิปามี’’ติ สลากวเสน คาเหตพฺพํ ภตฺตเมว ปฎิกฺขิตฺตํ, น เภสชฺชํฯ สงฺฆภตฺตาทีนิ หิ จุทฺทส ภตฺตานิเยว เตน น สาทิตพฺพานีติ วุตฺตานิ, ขนฺธกภาณกานํ วา มเตน อิธ เอวํ วุตฺตนฺติ คเหตพฺพํฯ อคฺคโต ทาตพฺพภิกฺขา ติ ลภิตฺวา วา อลภิตฺวา วาฯ นิพทฺธาย อคฺคภิกฺขาย อปฺปมตฺติกาย เอว สมฺภวโต ลภิตฺวาปิ ปุนทิวเส คณฺหิตุํ วุตฺตํฯ นฺติ หิ เอตฺถ -สโทฺท พหุภาวํ นิวเตฺตติฯ</p>


<p>สลากภตฺตํ นาม วิหาเรเยว อุทฺทิสียติ วิหารเมว สนฺธาย ทิยฺยมานตฺตาติ อาห ติอาทิฯ ติ ตสฺมิํ คาเม อาสนสาลายฯ นฺติ ตถา วตฺวา ตสฺมิํ ทิวเส ทินฺนภตฺตํ วิหารเมว อาเนตฺวา ฐิติกาย คาเหตพฺพํฯ ติ ตสฺมิํ ทิสาภาเคฯ ติ ตํ วารคามสลากํ อตฺตนา คเหตฺวาฯ ติ โย อตฺตโน ปตฺตํ วารคามสลากํ ทิสํคมิกสฺส อทาสิ, เตนฯ ติ ยสฺมา อุปจารสีมฎฺฐเสฺสว สลากา ปาปุณาติ, ตสฺมา ตสฺมิํ ทิสํคมิเก  อุปจารสีมํ อนติกฺกเนฺตเยว ตสฺส ทิสํคมิกสฺส ปตฺตสลากา อตฺตโน ปาเปตฺวา คเหตพฺพาฯ</p>


<p>ติ  เอตฺถ กถํ เตสํ ภิกฺขูนํ อาคตานาคตภาโว วิญฺญายตีติ เจ? ยสฺมา ตโต ตโต อาคตา ภิกฺขู ตสฺมิํ คาเม อาสนสาลาย สนฺนิปตนฺติ, ตสฺมา เตสํ อาคตานาคตภาโว สกฺกา วิญฺญาตุํฯ ติ สลากภตฺตทายกานํ คาเมฯ ติ ‘‘มหาเถโร เอกโกว วิหาเร โอหีโน อวสฺสํ สพฺพสลากา อตฺตโน ปาเปตฺวา ฐิโต’’ติ มญฺญมานา อาคจฺฉนฺติฯ</p>


<h3>ปกฺขิกภตฺตาทิกถาวณฺณนา</h3>
<p>อภิลกฺขิเตสุ จตูสุ ปกฺขทิวเสสุ ทาตพฺพภตฺตํ ติ เอตฺถ ติ อุปสคฺคมตฺตํ, ลกฺขณีเยสุ อิเจฺจว อโตฺถ, อุโปสถสมาทานธมฺมสฺสวนปูชาสกฺการาทิกรณตฺถํ ลกฺขิตเพฺพสุ สลฺลเกฺขตเพฺพสุ อุปลเกฺขตเพฺพสูติ วุตฺตํ โหติฯ ติ ‘‘อชฺช ปกฺขิกํ น คาเหตพฺพ’’นฺติ ปกฺขิกสฺส อนิยมตฺตา วุตฺตํฯ ‘‘เสฺว อมฺหากํ ฆเร ลูขภตฺตํ ภวิสฺสตี’’ติ โปตฺถเกสุ ลิขนฺติ, ‘‘ปกฺขภตฺตํ ภวิสฺสตี’’ติ ปาเฐน ภวิตพฺพํฯ อุโปสเถ ทาตพฺพํ ภตฺตํ นฺติ ‘‘อสุกวิหารสฺสา’’ติ นิยมิตํฯ นฺติ ตสฺมิํ เสนาสเน วสเนฺตหิ ฐิติกาย คาเหตฺวา ภุญฺชิตพฺพํฯ ติ อภิหฎภิกฺขตฺตา วฎฺฎติฯ ติ ภิกฺขานาเมน ปฎิคฺคหิตตฺตาฯ นฺติ ‘‘คุฬกภตฺตํ เทมา’’ติ ทินฺนํฯ ติ เอตฺถ  ตาลปกฺกปฺปมาณนฺติ เวทิตพฺพํฯ เสสเมตฺถ สุวิเญฺญยฺยเมวาติฯ</p>

</p>





