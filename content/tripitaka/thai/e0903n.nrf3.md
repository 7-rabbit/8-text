<h1>สฬายตนวคฺคสํยุตฺตปาฬิ</h1>
<h3>อชฺฌตฺตานิจฺจสุตฺต, พาหิรสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน สฬายตนวคฺคสํยุเตฺต ปฐมํ อชฺฌตฺตานิจฺจสุตฺตญฺจ จตุตฺถํ พาหิรานิจฺจสุตฺตญฺจ กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘จกฺขุํ ภิกฺขเว อนิจฺจํ, ยทนิจฺจํ ตํ ทุกฺขํ, ยํ ทุกฺขํ ตทนตฺตา, ยทนตฺตา ตํ ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ทฎฺฐพฺพ’’นฺติ เอวมาทินาจฯ ‘‘รูปา ภิกฺขเว อนิจฺจาฯ ยทนิจฺจํ ตํ ทุกฺขํ, ยํ ทุกฺขํ ตทนตฺตา, ยทนตฺตา ตํ เนตํ มม, เนโสหมสฺมิ, น เมโส อตฺตา’’ติ จ เอวมาทินา ภควตา ภาสิตํฯ</p>


<h2>สพฺพวคฺค</h2>
<h3>อาทิตฺตสุตฺต</h3>
<p> ตตฺถาวุโส  สพฺพวเคฺค ฉฎฺฐํ อาทิตฺตสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> คยายํ  ภเนฺต คยาสีเส ปุราณชฎิลํ ภิกฺขุสหสฺสํ อารพฺภ ‘‘สพฺพํ ภิกฺขเว อาทิตฺตํ, กิญฺจ ภิกฺขเว สพฺพํ อาทิตฺตํฯ จกฺขุ ภิกฺขเว อาทิตฺตํ, รูปา อาทิตฺตา, จกฺขุวิญฺญาณํ อาทิตฺตํ, จกฺขุสมฺผโสฺส อาทิโตฺต, ยมฺปิทํ จกฺขุสมฺผสฺสปจฺจยา อุปฺปชฺชติ, เวทยิตํ สุขํ วา ทุกฺขํ วา อทุกฺขมสุขํวา, ตมฺปิ อาทิตฺตํฯ เกน อาทิตฺตํฯ ราคคฺคินา โทสคฺคินา โมหคฺคินา อาทิตฺตํ, ชาติยา ชราย มรเณน โสเกหิ ปริเทเวหิ ทุเกฺขหิ โทมนเสฺสหิ อุปายาเสหิ อาทิตฺตนฺติ วทามี’’ติ เอวมาทินา ภควตา ภาสิตํฯ</p>


<h2>มิคชาลวคฺค</h2>
<h3>ปฐม มิคชาลสุตฺต</h3>
<p> มิคชาลวเคฺค  อาวุโส ปฐมมิคชาลสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ  ภเนฺต อายสฺมนฺตํ มิคชาลเตฺถรํ อารพฺภ ภาสิตํฯ อายสฺมา ภเนฺต มิคชาลเตฺถโร ภควนฺตํ เอตทโวจ ‘‘เอกวิหารี เอกวิหารีติ ภเนฺต วุจฺจติ, กิตฺตาวตานุโข ภเนฺต เอกวิหารี โหติ, กิตฺตาวตาจ ปน สทุติยวิหารี โหตี’’ติฯ ตสฺมิํ ภเนฺต วตฺถุสฺมิํ ‘‘สนฺติ โข มิคชาล จกฺขุวิเญฺญยา รูปา อิฎฺฐา กนฺตา มนาปา ปิยรูปา กามูปสํหิตา รชนียา, ตเญฺจ ภิกฺขุ อภินนฺทติ อภิวทติ อโชฺฌสาย ติฎฺฐติ, ตสฺส ตํ อภินนฺทโต อภิวทโต อโชฺฌสาย ติฎฺฐโต อุปฺปชฺชติ นนฺที, นนฺทิยา สติ สาราโค โหติ, สาราเค สติ สํโยโค โหติ, นนฺทิสํโยชนสํยุโตฺต โข มิคชาล ภิกฺขุ สทุติยวิหารีติ วุจฺจตี’’ติ เอวมาทินา ภควตา ภาสิตํฯ</p>


<h3>ปฐม ฉผสฺสายตนสุตฺต</h3>
<p> ตเตฺถว  นวมํ สํคีตํ ปฐมฉผสฺสายตนสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ‘‘โย หิ โกจิ วิกฺขเว ภิกฺขุ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติ, อวุสิตํ เตน พฺรหฺมจริยํ, อารกา โส อิมสฺมา ธมฺมวินยา’’ติ เอวมาทินา ภควตา ภาสิตํฯ</p>


<p>อหํ  หิ ภเนฺต ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานามิฯ</p>


<p>จกฺขุํ  เอตํ มม, เอโสหมสฺมิ, เอโส เม อตฺตาติ สมนุปสฺสสิฯ</p>


<p>โน เหตํ ภเนฺตฯ</p>


<p>เอตฺถ จ เต ภิกฺขุ จกฺขุ เนตํ มม, เนโสหมสฺมิ, น เมโส อตฺตาติ เอวเมตํ ยถาภูตํ สมฺมปฺปญฺญาย สุทิฎฺฐํ ภวิสฺสติ, เอเสวโนฺต ทุกฺขสฺสฯ</p>


<h2>คิลานวคฺค</h2>
<h3>ปฐม คิลานสุตฺต</h3>
<p> คิลานวเคฺค  ปนาวุโส ปฐมํ คิลานสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ นวํ ภิกฺขุํ คิลานํ อาพาธิตํ ทุกฺขิตํ พาฬฺหคิลานํ อารพฺภ ภาสิตํฯ อญฺญตโร ภเนฺต ภิกฺขุ คิลาโน อาพาธิโก ทุกฺขิโต พาฬฺหคิลาโน ภควนฺตํ เอตทโวจ ‘‘นขฺวาหํ ภเนฺต สีลวิสุทฺธตฺถํ ภควตา ธมฺมํ เทสิตํ อาชานามี’’ติฯ ตสฺมิํ ภเนฺต วตฺถุสฺมิํ ตํ ภิกฺขุํ ปฎิปุจฺฉิตฺวา ตสฺส จ วจนํ สาธุการํ ทตฺวา ‘‘ราควิราคโตฺถ หิ ภิกฺขุ มยา ธโมฺม เทสิโต, ตํ กิํ มญฺญสิ ภิกฺขุ, จกฺขุ นิจฺจํ วา อนิจฺจํ วาติฯ อนิจฺจํ ภเนฺตฯ ยํ ปนานิจฺจํ ทุกฺขํ วา ตํ สุขํ วาติ, ทุกฺขํ ภเนฺต’’ติ เอวมาทินา ภควตา ภาสิตํฯ</p>


<p>น  เม ภเนฺต ขมนียํฯ</p>


<p>สาธุ  โข ตฺวํ ภิกฺขุ ราควิราคตฺถํ มยา ธมฺมํ เทสิตํ อาชานาสิ,</p>


<h2>ฉนฺนวคฺค</h2>
<h3>ปุณฺณสุตฺต</h3>
<p> ฉนฺนวเคฺค  ปนาวุโส ปญฺจมํ สํคีตํ ปุณฺณสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํ ปุณฺณเตฺถรํ อารพฺภ ภาสิตํ, อายสฺมา ภเนฺต ปุณฺณเตฺถโร ภควนฺตํ เอตทโวจ ‘‘สาธุ เม ภเนฺต ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติฯ ตสฺมิํ วตฺถุสฺมิํ ‘‘สนฺติ โข ปุณฺณ จกฺขุวิเญฺญยฺยา รูปา อิฎฺฐา กนฺตา มนาปา ปิยรูปา กามูปสํหิตา รชนียา, ตเญฺจ ภิกฺขุ อภินนฺทติ อภิวทติ อโชฺฌสาย ติฎฺฐติ, ตสฺส ตํ อภินนฺทโต อภิวทโต อโชฺฌสาย ติฎฺฐโต อุปฺปชฺชติ นนฺที, นนฺที สมุทโย ทุกฺขสมุทโย ปุณฺณาติ วทามี’’ติ เอวมาทินา ภเนฺต ภควตา ภาสิตํฯ</p>


<p> เอวญฺจาวุโส  ภควา อายสฺมโต ปุณฺณเตฺถรสฺส สํขิเตฺตน โอวาทํ ทตฺวา กถญฺจ นํ ปฎิปุจฺฉิ, กถญฺจ โส ภควโต อาโรเจสิ, กถญฺจสฺสายสฺมโต ปุณฺณเตฺถรสฺส อภิสมฺปราโย อโหสิฯ</p>


<p> เอวํ โข ภเนฺต ภควา อายสฺมโต ปุณฺณเตฺถรสฺส สํขิเตฺตน โอวาทํ ทตฺวา ‘‘อิมินา ตฺวํ ปุณฺณ มยา สํขิเตฺตน โอวาเทน โอวทิโต กตมสฺมิํ ชนปเท วิหริสฺสสี’’ติ ตํ อายสฺมนฺตํ ปุณฺณเตฺถรํ ปฎิปุจฺฉิฯ โส จ ภเนฺต อายสฺมา ‘‘อตฺถิ ภเนฺต สุนาปรโนฺต นาม ชนปโท, ตตฺถาหํ วิหริสฺสามี’’ติ เอวมาทินา ภควโต อาโรเจสิฯ โส หิ ภเนฺต อายสฺมา สุนาปรเนฺต ชนปเท วสิตฺวา เตเนว อนฺตรวเสฺสน ติโสฺส วิชฺชา สจฺฉากาสิฯ เตเนว อนฺตรวเสฺสน ปรินิพฺพายิฯ เอวํ โข ภเนฺต ตสฺส อายสฺมโต อภิสมฺปราโย อโหสิฯ</p>


<p>สนฺติ  โข ตสฺส ภควโต สาวกา กาเยน จ ชีวิเตน จ อฎฺฎียมานา หรายมานา ชิคุจฺฉมานา สตฺถหารกํ ปริเยสนฺติฯ</p>


<p>สกฺขิสฺสสิ โข ตฺวํ ปุณฺณ อิมินา ทมูปสเมน สมนฺนาคโต สุนาปรสนฺตสฺมิํ ชนปเท วตฺถุํฯ</p>


<h2>สฬวคฺค</h2>
<h3>มาลุกฺยปุตฺตสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน สฬวเคฺค ทุติยํ มาลุกฺยปุตฺตสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ  ภเนฺต อายสฺมนฺตํ มาลุกฺยปุตฺตเตฺถรํ อารพฺภ ภาสิตํฯ อายสฺมา ภเนฺต มาลุกฺยปุตฺตเตฺถโร ภควนฺตํ เอตทโวจ ‘‘สาธุ เม ภเนฺต ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติฯ ตสฺมิํ วตฺถุสฺมิํ ‘‘เอตฺถ ทานิ มาลุกฺยปุตฺต กิํ ทหเร ภิกฺขู วกฺขามาติ’’อาทินา เถรํ อปสาเทตฺวา เจว อุสฺสาเทตฺวา จ ‘‘ตํ กิํ มญฺญสิ มาลุกฺยปุตฺต, เย เต จกฺขุวิเญฺญยฺยา รูปา อทิฎฺฐา อทิฎฺฐปุพฺพา, น จ ปสฺสสิ, น จ เต โหติ ปเสฺสยฺยนฺติ, อตฺถิ เต ตตฺถ ฉโนฺท วา ราโค วา เอวมาทินา ภเนฺต ภควตา ภาสิตํฯ</p>


<p> อิมสฺมิํ  จ โข ปนาวุโส ภควตา โอวาเท สํขิเตฺตน ภาสิเต โส อายสฺมา มาลุกฺยปุตฺตเตฺถโร ภควนฺตํ กิํ อโวจ กถญฺจสฺส ภควา อนุญฺญาสิฯ กีทิโส จสฺสายสฺมโต มาลุกฺยปุตฺตเตฺถรสฺส ธมฺมาภิสมโย อโหสิฯ</p>


<p> อิมสฺมิํ โข ภเนฺต โอวาเท ภควตา สํขิเตฺตน ภาสิเต อายสฺมา มาลุกฺยปุตฺตเตฺถโร ภควนฺตํ เอตทโวจ ‘‘อิมสฺส ขฺวาหํ ภเนฺต ภควตา สํขิเตฺตน ภาสิตสฺส วิตฺถาเรน อตฺถํ อาชานามิฯ</p>


<p>
รูปํ ทิสฺวา มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌส ติฎฺฐติฯ  
</p>
  
<p>
ตสฺส วฑฺฒนฺติ เวทนา, อเนกา รูปสมฺภวา;  
  
อภิชฺฌา จ วิเหสา จ, จิตฺตมสฺสูปหญฺญติ;  
  
เอวํ อาจินโต ทุกฺขํ, อารา นิพฺพาน วุจฺจติ;  
</p>
  
<h3>เปยฺยาล</h3>
<p>
น โส รชฺชติ ธเมฺมสุ, ธมฺมํ ญตฺวา ปฎิสฺสโต;  
  
วิรตฺตจิโตฺต เวเทติ, ตญฺจ นาโชฺฌส ติฎฺฐติฯ  
</p>
  
<p>
ยถาสฺส ชานโต ธมฺมํ, เสวโต จาปิ เวทนํ;  
  
ขียติ โนปจียติ, เอวํ โส จรตี สโต;  
  
เอวํ อปจินโต ทุกฺขํ, สนฺติเก นิพฺพาน วุจฺจตีติฯ  
</p>
  
<p>อิมสฺส ขฺวาหํ ภเนฺต ภควตา สํขิเตฺตน ภาสิตสฺส เอวํ วิตฺถาเรน อตฺถํ อาชานามีติฯ ภควา จ ภเนฺต ‘‘สาธุ สาธุ มาลุกฺยปุตฺต, สาธุ โข ตฺวํ มาลุกฺยปุตฺต มยา สํขิเตฺตน ภาสิตสฺส วิตฺถาเรน อตฺถํ อาชานาสี’’ติ สาธุการํ ทตฺวา–</p>


<p>
‘‘รูปํ ทิสฺวา สติ มุโฎฺฐ, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌส ติฎฺฐตี’’ติ–  
</p>
  
<p>อาทินา</p>


<p>เถรสฺส วจนํ สมนุญฺญาสิฯ โส จ ภเนฺต อายสฺมา มาลุกฺยปุตฺตเตฺถโร เอโก วูปกโฎฺฐ อปฺปมโตฺต อาตาปี ปหิตโตฺต  วิหรโนฺต นจิรเสฺสว ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิ, ‘‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’’ติ อพฺภญฺญาสิฯ อญฺญตโรจ ปนายสฺมา มาลุกฺยปุโตฺต อรหตํ อโหสิฯ เอวํ โข ภเนฺต ตสฺส อายสฺมโต อภิสมฺปราโย อโหสิฯ</p>


<p>
รูปํ  
ทิสฺวา สติ มุฎฺฐา, ปิยํ นิมิตฺตํ มนสิ กโรโต;  
  
สารตฺตจิโตฺต เวเทติ, ตญฺจ อโชฺฌส ติฎฺฐติฯ  
</p>
  
<h3>ปมาทวิหารีสุตฺต</h3>
<p> ตเตฺถว  อาวุโส จตุตฺถํ ปมาทวิหารีสุตฺตํ ภควตา กตฺถ กํ อารพฺภ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ปมาทวิหาริญฺจ โว ภิกฺขเว เทเสสฺสามิ อปฺปมาทวิหาริญฺจ, ตํ สุณาถฯ กถญฺจ ภิกฺขเว ปมาทวิหารี โหติฯ จกฺขุนฺทฺริยํ อสํวุตสฺส ภิกฺขเว วิหรโต จิตฺตํ พฺยาสิญฺจติ จกฺขุวิเญฺญเยฺยสุ รูเปสุ, ตสฺส พฺยาสิตฺตจิตฺตสฺส ปาโมชฺชํ น โหติ, ปาโมเชฺช อสติ ปีติ น โหติ, ปีติยา ปสฺสทฺธิ น โหติ, ปสฺสทฺธิยา อสติ ทุกฺขํ โหติ, ทุกฺขิโน จิตฺตํ น สมาธิยติ, อสมาหิ เต จิเตฺต ธมฺมา น ปาตุภวนฺติ, ธมฺมานํ อปาตุภาวา ปมาทวิหารีเตฺวว สงฺขํ คจฺฉตี’’ติ เอวมาทินา ภเนฺต ภควตา ภาสิตํฯ</p>


<h2>โลกกามคุณวคฺค</h2>
<h3>ราหุโลวาทสุตฺต</h3>
<p> โลกกามคุณวเคฺค  อาวุโส อฎฺฐมํ ราหุโลวาทสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํเยว ภเนฺต อายสฺมนฺตํ ราหุลํ อารพฺภ ‘‘ตํ กิํ มญฺญสิ ราหุล, จกฺขุ นิจฺจํ วา อนิจฺจํ วาติฯ อนิจฺจํ ภเนฺตฯ ยํ ปนานิจฺจํ, ทุกฺขํ วา ตํ สุขํวาติฯ ทุกฺขํ ภเนฺตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ ‘เอตํ มม, เอโสหมสฺมิ, เอโส เม อตฺตา’ติฯ โน เหตํ ภเนฺต’’ติ เอวมาทินา ภเนฺต ภควตา ภาสิตํฯ</p>


<p>ยํนูนาหํ  ราหุลํ อุตฺตริํ อาสวานํ ขเย วิเนยฺยํฯ</p>


<p>คณฺหาหิ ราหุล นิสีทนํฯ</p>


<h2>คหปติวคฺค</h2>
<h3>ภารทฺวาชสุตฺต</h3>
<p> คหปติวเคฺค  อาวุโส โปราณเกหิ ธมฺมสํคาหกมหาเถเรหิ จตุตฺถํ สํคีตํ ภารทฺวาชสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> โกสมฺพิยํ ภเนฺต ราชานํ อุเทนํ อารพฺภ อายสฺมตา ปิโณฺฑลภารทฺวาชเตฺถเรน ภาสิตํฯ ราชา ภเนฺต อุเทโน อายสฺมนฺตํ ปิโณฺฑลภารทฺวาชํ เอตทโวจ ‘‘โก นุ โข โภ ภารทฺวาช เหตุ โก ปจฺจโย, เยนิเม ทหรา ภิกฺขู สุสู กาฬเกสา ภเทฺรน โยพฺพเนน สมนฺนาคตา ปฐเมน วยสา อนิกีฬิตาวิโน กาเมสุ ยาวชีวํ ปริปุณฺณํ ปริสุทฺธํ พฺรหฺมจริยํ จรนฺติ, อทฺธานญฺจ อาปาเทนฺตี’’ติฯ ตสฺมิํ วตฺถุสฺมิํ ‘‘วุตฺตํ โข</p>


<p>เอตํ  มหาราช เตน ภควตา ชานตา ปสฺสตา อรหตา สมฺมาสมฺพุเทฺธน เอถ ตุเมฺห ภิกฺขเว มาตุมตฺตีสุ มาตุจิตฺตํ อุปฎฺฐเปถฯ ภคนิมตฺตีสุ ภคินิจิตฺตํ อุปฎฺฐเปถ, ธีตุมตฺตีสุ ธีตุจิตฺตํ อุปฎฺฐเปถา’’ติ เอวมาทินา ภเนฺต อายสฺมตา ปิโณฺฑล ภารทฺวาชเตฺถเรน ภาสิตํฯ</p>


<h3>เวรหจฺจานิสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ทสมํ สํคีตํ เวรหจฺจานิสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> กามณฺฑายํ ภเนฺต เวรหจฺจานิโคตฺตํ พฺราหฺมณิํ อารพฺภ อายสฺมตา อุทายิเตฺถเรน ภาสิตํฯ เวรหจฺจานีโคตฺตา ภเนฺต พฺราหฺมณี อายสฺมนฺตํ อุทายิเตฺถรํ เอตทโวจ ‘‘กิสฺมิํ นุ โข ภเนฺต สติ อรหโนฺต สุขทุกฺขํ ปญฺญเปนฺติ, กิสฺมิํ อสติ อรหโนฺต สุขทุกฺขํ น ปญฺญเปนฺตี’’ติฯ ตสฺมิํ วตฺถุสฺมิํ ‘‘จกฺขุสฺมิํ โข ภคินิ สติ  อรหโนฺต สุขทุกฺขํ ปญฺญเปนฺติ, จกฺขุสฺมิํ อสติ อรหโนฺต สุขทุกฺขํ น ปญฺญเปนฺตี’’ติ เอวมาทินา ภเนฺต อายสฺมตา อุทายิเตฺถเรน ภาสิตํฯ</p>


<h2>เทวทหวคฺค</h2>
<h3>ขณสุตฺต</h3>
<p> เทวทหวเคฺค  อาวุโส ขณสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สเกฺกสุ ภเนฺต เทวทเห นาม สกฺยานํ นิคเม สมฺพหุเล ภิกฺขู อารพฺภ ‘‘ลาภา โว ภิกฺขเว, สุลทฺธํ โว ภิกฺขเว, ขโณ โว ปฎิลโทฺธ พฺรหฺมจริยวาสายา’’ติ เอวมาทินา ภเนฺต ภควตา ภาสิตํฯ</p>


<h2>สมุทฺทวคฺค</h2>
<h3>พาฬิสิโกปมสุตฺต</h3>
<p> สมุทฺทวเคฺค  ปนาวุโส ตติยํ พาฬิสิโกปมสุตฺตํ ภควตา กตฺถ กํ อารพฺภ ภาสิตํฯ</p>


<p> ราชคเห  ภเนฺต ชีวกมฺพวเน สมฺพหุเล ภิกฺขู อารพฺภ ‘‘เสยฺยถาปิ ภิกฺขเว พาฬิสิโก อามิสคตพฬิสํ คมฺภีเร อุทกรหเท ปกฺขิเปยฺยา’’ติ เอวมาทินา ภควตา ภาสิตํฯ</p>


<h3>อาทิตฺตปริยายสุตฺต</h3>
<p> สฬายตนวคฺคสํยุเตฺต  สมุทฺทวเคฺค ปนาวุโส โปราณเกหิ ธมฺมสํคาหกมหาเถเรหิ สํคีตํ อฎฺฐมํ อาทิตฺตปริยายสุตฺตํ ภควตา กํ อารพฺภ กถญฺจ ภาสิตํฯ</p>


<p> สมฺพหุเล ภเนฺต ภิกฺขู อารพฺภ ‘‘อาทิตฺตปริยายํ โว ภิกฺขเว ธมฺมปริยายํ เทเสสฺสามิ, ตํ สุณาถฯ กตโม จ ภิกฺขเว อาทิตฺตปริยาโย ธมฺมปริยาโยฯ วรํ ภิกฺขเว ตตฺตาย อโยสลากาย อาทิตฺตาย สมฺปชฺชลิตาย สโชติภูตาย จกฺขุนฺทฺริยํ สมฺปลิมฎฺฐํ, นเตฺวว จกฺขุวิเญฺญเยฺยสุ รูเปสุ อนุพฺยญฺชนโส นิมิตฺตคฺคาโห’’ติอาทินา ภควตา ภาสิตํฯ</p>


<h2>อาสีวิสวคฺค</h2>
<h3>ปฐมทารุกฺขโนฺธปมสุตฺต</h3>
<p> อาสีวิสวเคฺค  อาวุโส โปราณเกหิ ธมฺมสํคาหกมหาเถเรหิ จตุตฺถํ สํคีตํ ปฐมทารุกฺขโนฺธปมสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> โกสมฺพิยํ ภเนฺต คงฺคาย นทิยา ตีเร สมฺพหุเล ภิกฺขู อารพฺภ ‘‘ปสฺสถ โน ตุเมฺห ภิกฺขเว อมฺหํ มหนฺตํ ทารุกฺขนฺธํ คงฺคาย นทิยา โสเตน วุยฺหมาน’’นฺติ เอวมาทินา ภควตา ภาสิตาฯ</p>


<h3>อุปจารวจนํ</h3>
<p> กถญฺจาวุโส  ตตฺถ ภควตา โอริมตีราทีนํ อุปจารวจนานํ อโตฺถ วิตฺถาเรน วิภชิตฺวา ปกาสิโตฯ</p>


<p> โอริมํ ตีรนฺติ โข ภิกฺขุ ฉเนฺนตํ อชฺฌตฺติกานํ อายตนานํ อธิวจนํฯ ปาริมํ ตีรนฺติ โข ภิกฺขุ ฉเนฺนตํ พาหิรานํ อายตนานํ อธิวจนํฯ มเชฺฌ สํสีโทติ โข ภิกฺขุ นนฺทิราคเสฺสตํ อธิวจนํฯ ถเล อุสฺสาโทติ โข ภิกฺขุ อสฺมิมานเสฺสตํ อธิวจนนฺติ เอวมาทินา ภเนฺต ภควตา ตตฺถ โอริมตีราทีนํ อุปจารวจนานํ อโตฺถ วิตฺถาเรน วิภชิตฺวา ปกาสิโตฯ</p>


<p> อิมสฺมิํ  โข ปน อาวุโส สุเตฺต ภควตา ภาสิเต วิเสสโต กสฺส กีทิโส อโตฺถ กถญฺจ ปฎิลโทฺธฯ</p>


<p> อิมสฺมิํ ภเนฺต สุเตฺต ภควตา ภาสิเต วิเสสโต นนฺทสฺส โคปาลกสฺส ปพฺพชฺชา จ อุปสมฺปทา จ ยาว อรหตฺตาจ วิเสสโต อโตฺถ อธิคโตฯ</p>


<p>ลเภยฺยาหํ  ภเนฺต ภควโต สนฺติเก ปพฺพชฺชํ, ลเภยฺยํ อุปสมฺปทํฯ</p>


<p>เตน หิ ตฺวํ นนฺท สามิกานํ คาโว นิยฺยาเตหิฯ</p>


<p>คมิสฺสนฺติ  ภเนฺต คาโว วจฺฉคิทฺธินิโยฯ</p>


<h3>กิํสุโกปมสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ อฎฺฐมํ สํคีตํ กิํสุโกปมสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ ภเนฺต กปิลวตฺถุสฺมิํ นิโคฺรธาราเม อญฺญตรํ การกํ ภิกฺขุํ อารพฺภ ภาสิตํฯ อญฺญตโร ภเนฺต การโก ภิกฺขุ จตฺตาโร ขาณาสเว ภิกฺขู ญาณทสฺสนวิสุทฺธํ ปุจฺฉิตฺวา อสนฺตุโฎฺฐ เตสํ ภิกฺขูนํ ปญฺหาเวยฺยากรเณน เยน ภควา เตนุปสงฺกมิฯ อุปสงฺกมิตฺวา ภควนฺตํ เอตทโวจ ‘‘กิตฺตาวตา นุ โข ภเนฺต ภิกฺขุโน ทสฺสนํ สุวิสุทฺธํ โหตี’’ติฯ ตสฺมิํ วตฺถุสฺมิํ ‘‘เสยฺยถาปิ ภิกฺขุ ปุริสสฺส กิํสุโก อทิฎฺฐปุโพฺพ อสฺส, โส เยนญฺญตโร ปุริโส กิํสุกสฺส ทสฺสาวี เตนุปสงฺกเมยฺยา’’ติ เอวมาทินา ภเนฺต ภควตา ภาสิตํฯ</p>


<h3>ฉปฺปาณโกปมสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ทสมํ สํคีตํ ฉปฺปาณโกปมสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สเกฺกสุเยว ภเนฺต สมฺพหุเล ภิกฺขู อารพฺภ ‘‘เสยฺยถาปิ, ภิกฺขเว ปุริโส อรุคโตฺต ปกฺกคโตฺต สรวนํ ปวิเสยฺยา’ติ เอวมาทินา ภควตา ภาสิตํฯ</p>


<p> กถญฺจาวุโส  ตตฺถ ภควตา อสํวโร วิตฺถาเรน วิภชิตฺวา เทสิโตฯ</p>


<p> กถญฺจ ภิกฺขเว อสํวโร โหติ, อิธ ภิกฺขเว ภิกฺขุ จกฺขุนา รูปํ ทิสฺวา ปิยรูเป รูเป อธิมุจฺจติ, อปฺปิยรูเป รูเป พฺยาปชฺชติ, อนุปฎฺฐิตกายสฺสติ จ วิหรติ ปริตฺตเจตโสฯ ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ, ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺตีติ เอวมาทินา ภเนฺต ภควตา ตตฺถ อสํวโร วิตฺถาเรน วิภชิตฺวา เทสิโตฯ</p>


<p> กถญฺจาวุโส  ตตฺถ ภควตา สํวโร วิภชิตฺวา วิตฺถาเรน เทสิโตฯ</p>


<p> กถญฺจ ภิกฺขเว สํวโร โหติ, อิธ ภิกฺขเว ภิกฺขุ จกฺขุนา รูปํ ทิสฺวา ปิยรูเป รูเป นาธิมุจฺจติ, อปฺปิยรูเป รูเป น พฺยาปชฺชตีติ, เอวมาทินา  ภเนฺต ภควตา ตตฺถ สํวโร วิภชิตฺวา วิตฺถาเรน เทสิโตฯ</p>


<h2>เวทนาสํยุตฺต</h2>
<h3>ทฎฺฐพฺพสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน เวทนาสํยุเตฺต ปญฺจมํ ทฎฺฐพฺพสุตฺตํ กตฺถ กํ อารพฺภ กถญฺจ ภาสิตํฯ</p>


<p> สเกฺกสุ ภเนฺต กปิลวตฺถุสฺมิํ นิโคฺรธาราเม สมฺพหุเล ภิกฺขู อารพฺภ ‘‘ติโสฺส อิมา ภิกฺขเว เวทนาฯ กตมา ติโสฺส, สุขา เวทนา ทุกฺขาเวทนา อทุกฺขมสุขา เวทนาฯ สุขา ภิกฺขเว เวทนา ทุกฺขโต ทฎฺฐพฺพา, ทุกฺขา เวทนา สลฺลโต ทฎฺฐพฺพา, อทุกฺขมสุขา เวทนา อนิจฺจโต ทฎฺฐพฺพา’’ติ เอวมาทินา ภควตา ภาสิตํฯ</p>


<p>สุขา  ภิกฺขเว เวทนา ทุกฺขโต ทฎฺฐพฺพาฯ</p>


<p>
โย สุขํ ทุกฺขโต อทฺทส, ทุกฺขมทฺทกฺขิ สลฺลโต;  
  
อทุกฺขมสุขํ สนฺตํ, อทฺทกฺขินํ อนิจฺจโตฯ  
</p>
  
<p>
ส เว สมฺมทฺทโส ภิกฺขุ, ปริชานาติ เวทนา;  
  
โส เวทนา ปริญฺญาย, ทิเฎฺฐ ธเมฺม อนาสโว;  
  
กายสฺส เภทา ธมฺมโฎฺฐ, สงฺขฺยํ โนเปติ เวทคูฯ  
</p>
  
<h3>สลฺลสุตฺต</h3>
<p> ตเตฺถว  อาวุโส ฉฎฺฐํ สลฺลสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สเกฺกสุ ภเนฺต กปิลวตฺถุสฺมิํ นิโคฺรธาราเม สมฺพหุเล ภิกฺขู อารพฺภ ‘‘อสฺสุตวา ภิกฺขเว ปุถุชฺชโน สุขมฺปิ เวทนํ เวทยติ, ทุกฺขมฺปิ เวทนํ เวทยติ, อทุกฺขมสุขมฺปิ เวทนํ เวทยติฯ สุตวา ภิกฺขเว อริยสาวโก สุขมฺปิ เวทนํ เวทยติ, ทุกฺขมฺปิ เวทนํ เวทยติ, อทุกฺขมสุขมฺปิ เวทนํ เวทยติฯ ตตฺร ภิกฺขเว โก วิเสโส, โก อธิปฺปยาโส, กิํ นานากรณํ สุตวโต อริยภาวกสฺส อสฺสุตวตา ปุถุชฺชเนนา’’ติ เอวมาทินา ภควตา ภาสิตํฯ</p>


<h2>ชมฺพุขาทกสํยุตฺต</h2>
<h3>นิพฺพานปญฺหาสุตฺต</h3>
<p> ชมฺพุขาทกสํยุเตฺต  อาวุโส ปฐมํ นิพฺพานปญฺหาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> มคเธสุ ภเนฺต นาลกคามเก ชมฺพุขาทกํ ปริพฺพาชกํ อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ ชมฺพุขาทโก ภเนฺต ปริพฺพาชโก อายสฺมนฺตํ สาริปุตฺตํ เอตทโวจ ‘‘นิพฺพานํ นิพฺพานนฺติ อาวุโส สาริปุตฺต วุจฺจติ, กตมํ นุโข อาวุโส นิพฺพาน’’นฺติฯ ตสฺมิํ ภเนฺต วตฺถุสฺมิํ ‘‘โย  โข อาวุโส ราคกฺขโย โทสกฺขโย โมหกฺขโย, อิทํ วุจฺจติ นิพฺพาน’’นฺติ เอวมาทินา อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<h3>ธมฺมวาทีปญฺหาสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ตติยํ สํคีตํ ธมฺมวาทีปญฺหาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> มคเธสุเยว ภเนฺต นาลกคาเม ชมฺพุขาทกํ ปริพฺพาชกํ อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ ชมฺพุขาทโก ภเนฺต ปริพฺพาชโก อายสฺมนฺตํ สาริปุตฺตํ เอตทโวจ ‘‘เก นุ โข อาวุโส สาริปุตฺต โลเก ธมฺมวาทิโน, เก โลเก สุปฺปฎิปนฺนา, เก โลเก สุคตา’’ติฯ ตสฺมิํ ภเนฺต วตฺถุสฺมิํ ‘‘เย โข อาวุโส ราคปฺปหานาย ธมฺมํ เทเสนฺติ, โทสปฺปหานาย ธมฺมํ เทเสนฺติ, โมหปฺปหานาย ธมฺมํ เทเสนฺติฯ เต โลเก ธมฺมวาทิโน’’ติ เอวมาทินา อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<p>เก  โลเก สุปฺปฎิปนฺนาฯ</p>


<p>เก โลเก สุคตาฯ</p>


<h3>ทุกฺกรปญฺหาสุตฺต</h3>
<p> ตเตฺถว  โปราณเกหิ ธมฺมสํคาหก มหาเถเรหิ ปริโยสานสุตฺตภาเวน สํคีตํ ทุกฺกรปญฺหาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> มคเธสุเยว นาลกคาเม ชมฺพุขาทกํ ปริพฺพาชกํ อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ ชมฺพุขาทโก ภเนฺต ปริพฺพาชโก อายสฺมนฺตํ สาริปุตฺตํ เอตทโวจ ‘‘กิํ นุ โข อาวุโส สาริปุตฺต อิมสฺมิํ ธมฺมวินเย ทุกฺกร’’นฺติฯ ตสฺมิํ ภเนฺต วตฺถุสฺมิํ ‘‘ปพฺพชฺชา โข อาวุโส อิมสฺมิํ ธมฺมวินเย ทุกฺกรา’’ติ เอวมาทินา อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<h2>โมคฺคลฺลานสํยุตฺต</h2>
<h3>สกฺกสุตฺต</h3>
<p> โมคฺคลฺลานสํยุเตฺต  อาวุโส ทสมํ สํคีตํ สกฺกสุตฺตํ กตฺถ กํ อารพฺภ เกน กถญฺจ ภาสิตํฯ</p>


<p> เทเวสุ ภเนฺต ตาวติํเสสุ สกฺกํ เทวานมินฺทํ อารพฺภ ‘‘สาธุ โข เทวานมินฺท พุทฺธสรณคมนํ โหติ, พุทฺธสรณคมนเหตุ โข เทวานมินฺท  เอวมิเธกเจฺจ สตฺตา กายสฺส เภทา ปรํ มรณา สุคติํ สคฺคํ โลกํ อุปปชฺชนฺตี’’ติ เอวมาทินา ภเนฺต อายสฺมตา มหาโมคฺคลฺลานเตฺถเรน ภาสิตํฯ</p>


<h2>จิตฺตสํยุตฺต</h2>
<h3>นิคณฺฐนาฎปุตฺตสุตฺต</h3>
<p> จิตฺตสํยุเตฺต  อาวุโส โปราณเกหิ ธมฺมสํคาหกมหาเถเรหิ อฎฺฐมํ สํคีตํ นิคณฺฐนาฎปุตฺตสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> มจฺฉิกาสเณฺฑ ภเนฺต นิคณฺฐํ นาฎปุตฺตํ อารพฺภ จิเตฺตน คหปตินา ภาสิตํฯ นิคโณฺฐ ภเนฺต นาฎปุโตฺต จิตฺตํ คหปติํ เอตทโวจ ‘‘สทฺทหสิ ตฺวํ คหปติ สมณสฺส โคตมสฺส อตฺถิ อวิตโกฺก อวิจาโร สมาธิ, อตฺถิ วิตกฺกวิจารานํ นิโรโธ’’ติฯ ตสฺมิํ ภเนฺต วตฺถุสฺมิํ ‘‘น ขฺวาหํ เอตฺถ ภเนฺต ภควโต สทฺธาย คจฺฉามิ, อตฺถิ อวิตโกฺก อวิจาโร สมาธิ, อตฺถิ วิตกฺกวิจารานํ นิโรโธ’’ติ เอวมาทินา จิเตฺตน คหปตินา ภาสิตํฯ</p>


<p>อิทํ  ภวโนฺต ปสฺสนฺตุฯ</p>


<p>ยาว อุชุโก จายํ จิโตฺต คหปติฯ</p>


<p>‘‘อหํ  โข ภเนฺต ยาวเทว อากงฺขามิ, วิวิเจฺจว กาเมหิ วิวิจฺจ อกุสเลหิ ธเมฺมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรามิ’’ –</p>


<p>อิทํ  ภวโนฺต ปสฺสนฺตุฯ</p>


<h3>อเจลกสฺสปสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ นวมํ สํคีตํ อเจลกสฺสปสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> ตเตฺถว ภเนฺต มจฺฉิกาสเณฺฑ อเจลํ กสฺสปํ อารพฺภ จิเตฺตน คหปตินา ภาสิตํฯ อเจโล ภเนฺต กสฺสโป จิตฺตํ คหปติํ เอตทโวจ ‘‘อิเมหิ ปน เต คหปติ ติํสมเตฺตหิ วเสฺสหิ อตฺถิ โกจิ อุตฺตริมนุสฺสธโมฺม อลมริยญาณทสฺสนวิเสโส อธิคโต ผาสุวิหาโร’’ติฯ ตสฺมิํ ภเนฺต วตฺถุสฺมิํ ‘‘คิหิโนปิ สิยา ภเนฺต อหญฺหิ ภเนฺต ยาวเทว อากงฺขามิ, วิวิเจฺจว กาเมหิ วิวิจฺจ อกุสเลหิ ธเมฺมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรามี’’ติ เอวมาทินา จิเตฺตน คหปตินา ภาสิตํฯ</p>


<h2>คามณิสํยุตฺต</h2>
<h3>จณฺฑสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน คามณิสํยุเตฺต ปฐมํ จณฺฑสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ  ภเนฺต จณฺฑํ คามณิํ อารพฺภ ภาสิตํฯ จโณฺฑ ภเนฺต คามณิ ภควนฺตํ เอตทโวจ ‘‘โก นุ โข ภเนฺต เหตุ โก ปจฺจโย, เยน มิเธกโจฺจ จโณฺฑ จโณฺฑเตฺวว สงฺขํ คจฺฉติฯ โก ปน ภเนฺต เหตุ โก ปจฺจโย, เยน มิเธกโจฺจ โสรโต โสรโตเตฺวว สงฺขํ คจฺฉตี’’ติฯ ตสฺมิํ ภเนฺต วตฺถุสฺมิํ ‘‘อิธ คามณิ เอกจฺจสฺส ราโค อปฺปหีโน โหติ, ราคสฺส อปฺปหีนตฺตา ปเร โกเปนฺติ, ปเรหิ โกปิยมาโน โกปํ ปาตุกโรติ, โส จโณฺฑเตฺวว สงฺขํ คจฺฉตี’’ติ เอวมาทินา ภควตา ภาสิตํฯ</p>


<h3>เขตฺตูปมสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ สตฺตมํ สํคีตํ เขตฺตูปมสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> นาฬนฺทายํ ภเนฺต ปาวาริกมฺพวเน อสิพนฺธกปุตฺตํ คามณิํ อารพฺภ ภาสิตํฯ อสิพนฺธกปุโตฺต ภเนฺต คามณิ ภควนฺตํ เอตทโวจ ‘‘นนุ ภเนฺต ภควา สพฺพปาณภูตหิตานุกมฺปี วิหรตีติฯ เอวํ คามณิ ตถาคโต สพฺพปาณภูตหิตานุกมฺปี วิหรตีติฯ อถ กิญฺจรหิ ภเนฺต ภควา เอกจฺจานํ สกฺกจฺจํ ธมฺมํ เทเสติ, เอกจฺจานํ โน ตถา  สกฺกจฺจํ ธมฺมํ เทเสตี’’ติฯ ตสฺมิํ ภเนฺต วตฺถุสฺมิํ ‘‘เตน หิ คามณิ ตเญฺญเวตฺถ ปฎิปุจฺฉิสฺสามิ, ยถา เต ขเมยฺย, ตถา นํ พฺยากเรยฺยาสี’’ติ เอวมาทินา ภควตา ภาสิตํฯ</p>


<h3>สงฺขธมสุตฺต</h3>
<p> ตเตฺถว  อาวุโส โปราณเกหิ ธมฺมสํคาหก มหาเถเรหิ อฎฺฐมํ สํคีตํ สงฺขธมสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> นาฬนฺทายํเยว ภเนฺต ปาวาริกมฺพวเน อสิพนฺธกปุตฺตํ คามณิํ นิคณฺฐสาวกํ อารพฺภ ภาสิตํฯ ภควา ภเนฺต อสิพนฺธกปุตฺตํ คามณิํ นิคณฺฐสาวกํ เอตทโวจ ‘‘กถํ นุ โข คามณิ นิคโณฺฐ นาฎปุโตฺต สาวกานํ ธมฺมํ เทเสตี’’ติฯ เอวํ โข ภเนฺต นิคโณฺฐ นาฎปุโตฺต สาวกานํ ธมฺมํ เทเสติ ‘‘โย โกจิ ปาณํ อติปาเตติ, สโพฺพ โส อาปายิโก เนรยิโกฯ (เปยฺยาล) ยํพหุลํ ยํพหุลํ วิหรติ, เตน เตน นียตี’’ติฯ ตสฺมิํ ภเนฺต วตฺถุสฺมิํ ‘‘ยํพหุลํ ยํพหุลญฺจ คามณิ วิหรติ, เตน เตน นียติ, เอวํ สเนฺต น โกจิ อาปายิโก เนรยิโก ภวิสฺสติ, ยถา นิคณฺฐสฺส นาฎปุตฺตสฺส วจน’’นฺติ เอวํ โข ภควตา สํขิเตฺตน ภาสิตํฯ</p>


<h3>ยํ พหุลวาท</h3>
<p> กถญฺจาวุโส  ตตฺถ ภควตา ยํพหุลวาเท โทโส ปกาสิโตฯ</p>


<p> ตํ กิํ มญฺญสิ คามณิ, โย โส ปุริโส ปาณาติปาตี รตฺติยา วา ทิวสสฺส วา สมยาสมยํ อุปาทาย กตโม พหุตโร สมโย ยํ วาโส ปาณมติปาเตติฯ ยํ วา โส ปาณํ นาติปาเตตีติ เอวมาทินา ภเนฺต ตตฺถ ภควตา อสิพนฺธกํ นิคณฺฐนาฎปุตฺตสฺส สาวกํ คามณิํ ปุจฺฉิตฺวา ปุจฺฉิตฺวา ยํพหุลวาเท โทโส ปกาสิโตฯ</p>


<p> กถญฺจาวุโส  ตตฺถ ภควตา อเนกํส วิปากกมฺมสฺส เอกํ สวิปากวาเท โทโส ปกาสิโตฯ</p>


<p> อิธ คามณิ เอกโจฺจ สตฺถา เอวํวาที โหติ เอวํทิฎฺฐิ โย โกจิ ปาณมติปาเตติ, สโพฺพ โส อาปายิโก เนรยิโกติ เอวมาทินา ภเนฺต ตตฺถ ภควตา อเนกํส กมฺมวิปากสฺส เอกํสวิปากวาเท โทโส วิตฺถาเรตฺวา ปกาสิโตฯ</p>


<p> กถญฺจาวุโส  ตตฺถ ภควตา ยถาธมฺมสาสเน คุโณวิภชิตฺวา ปกาสิโตฯ</p>


<p> อิธ  ปน คามณิ ตถาคโต โลเก อุปฺปชฺชติ อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโรปุริส ทมฺมสารถิ สตฺถาเทวมนุสฺสานํ พุโทฺธ ภควา, โส อเนกปริยาเยน ปาณาติปาตํ ครหติ วิครหติฯ ‘‘ปาณาติปาตา วิรมถา’’ติ จาหาติ เอวมาทินา ภเนฺต ภควตา ตตฺถ ยถาธมฺมสาสเน คุโณ วิตฺถาเรตฺวา ปกาสิโตฯ</p>


<h3>ภทฺรกสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ เอกาทสมํ สํคีตํ ภทฺรกสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> มเลฺลสุ ภเนฺต อุรุเวลกเปฺปนาม มลฺลานํ นิคเม ภทฺรกํ คามณิํ อารพฺภ ภาสิตํฯ ภทฺรโก ภเนฺต คามณิ ภควนฺตํ เอตทโวจ ‘‘สาธุ เม ภเนฺต ภควา ทุกฺขสฺส สมุทยญฺจ อตฺถงฺคมญฺจ เทเสตู’’ติฯ ตสฺมิํ ภเนฺต วตฺถุสฺมิํ ‘‘อหเญฺจ เต คามณิ อตีตมทฺธานํ อารพฺภ ทุกฺขสฺส สมุทยญฺจ อตฺถงฺคมญฺจ เทเสยฺยํ ‘เอวํ อโหสิ อตีตมทฺธาน’นฺติฯ ตตฺร เต สิยา กงฺขา สิยา วิมตี’’ติ เอวมาทินา ภควตา ภาสิตํฯ</p>


<p>
สาธุ  
เม ภเนฺต ภควา ทุกฺขสฺส  
  
สมุทยญฺจ อตฺถงฺคมญฺจ เทเสตุ–  
</p>
  
<p>‘‘ตํ  กิํ มญฺญสิ คามณิ, อตฺถิ อุรุเวลกเปฺป มนุสฺสา’’ –</p>


<h3>ราสิยสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน คามณิสํยุเตฺต ทฺวาทสมํ สํคีตํ ราสิยสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> มเลฺลสุ ภเนฺต อุรุเวลกเปฺปนาม มลฺลานํ นิคเม ราสิยํ คามณิํ อารพฺภ ภาสิตํฯ ราสิโย ภเนฺต คามณิ ภควนฺตํ อุปสงฺกมิตฺวา เอตทโทจ  ‘‘สุตํ เม ภเนฺต ‘สมโณ โคตโม สพฺพํ ตปํ ครหติ, สพฺพํ ตมสฺสิํ ลูขชีวิํ เอกํเสน อุปวทติ อุปโกฺกสตี’’ติฯ เย เต ภเนฺต เอวมาหํสุ ‘สมโณ โคตโม สพฺพํ ตปํ ครหติ, สพฺพํ ตปสฺสิํ ลูขชีวิํ เอกํเสน อุปวทติ อุปโกฺกสตี’’ติฯ กจฺจิ เต ภเนฺต ภควโต วุตฺตวาทิโน, น จ ภควนฺตํ อภูเตน อพฺภาจิกฺขนฺติ, ธมฺมสฺส จานุธมฺมํ พฺยากโรนฺตี’’ติฯ ตสฺมิํ ภเนฺต วตฺถุสฺมิํ เย เต คามณิ เอวมาหํสุ ‘‘สมโณ โคตโม สพฺพํ ตปํ ครหติ, สพฺพํ ตปสฺสิํ ลูขชีวิํ เอกํเสน อุปวทติ อุปโกฺกสตี’’ติ เอวมาทินา ภควตา ภาสิตํฯ</p>


<p> กถญฺจาวุโส  ตตฺถ ภควตา ครหิตพฺพาครหิตพฺพา กามโภคิโน วิตฺถาเรน วิภชิตฺวา ปกาสิตาฯ</p>


<p> ตโย โข เม คามณิ กามโภคิโน สโนฺต สํวิชฺชมานา โลกสฺมิํฯ กตเม ตโยฯ อิธ คามณิ เอกโจฺจ กามโภคี อธเมฺมน  โภเค ปริเยสติ สาหเสน, อธเมฺมน โภเค ปริเยสิตฺวา สาหเสน น อตฺตานํ สุเขติ น ปีเณติ, น สํวิภชติ น ปุญฺญานิ กโรตีติ เอวมาทินา ภเนฺต ตตฺถ ภควตา ครหิตพฺพาครหิตพฺพา กามโภคิโน วิตฺถาเรน วิภชิตฺวา ปกาสิตาฯ</p>


<p> กถญฺจาวุโส  ตตฺถ ภควตา ครหิตพฺพาครหิตพฺพา ตปสฺสิโน ลูขชีวิโน วิตฺถาเรน วิภชิตฺวา ปกาสิตาฯ</p>


<p> ตโย เม คามณิ ตปสฺสิโน ลูขชีวิโน สโนฺต สํวิชฺชมานา โลกสฺมิํฯ กตเม ตโยฯ อิธ คามณี เอกโจฺจ ตปสฺสี ลูขชีวี สทฺธา อคารสฺมา อนคาริยํ ปพฺพชิโต โหติ ‘‘อเปฺปว นาม กุสลํ ธมฺมํ อธิคเจฺฉยฺยํ, อเปฺปว นาม อุตฺตริมนุสฺสธมฺมา อลมริยญาณทสฺสนวิเสสํ สจฺฉิกเรยฺย’’นฺติ, โส อตฺตานํ อาตาเปติ ปริตาเปติ, กุสลญฺจ ธมฺมํ นาธิคจฺฉติ, อุตฺตริ จ มนุสฺสธมฺมา อลมริยญาณทสฺสนวิเสสํ น สจฺฉิกโรตีติ เอวมาทินา ภเนฺต ตตฺถ ภควตา ครหิตพฺพาครหิตพฺพา ตปสฺสิโน ลูขชีวิโน วิตฺถาเรน วิภชิตฺวา ปกาสิตาฯ</p>


<h2>อพฺยากตสํยุตฺต</h2>
<h3>เขมาสุตฺต</h3>
<p> อพฺยากตสํยุเตฺต  ปนาวุโส โปราณเกหิ ธมฺมสํคาหก มหาเถเรหิ ปฐมํ สํคีตํ เขมาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ กถญฺจ ตํ ภควตาปิ ปุน ภาสิตํฯ</p>


<p> อนฺตรา จ ภเนฺต สาวตฺถิํ อนฺตรา จ สาเกตํ โตรณวตฺถุสฺมิํ ปเทเส ราชานํ ปเสนทิํ โกสลํ อารพฺภ เขมาย ภิกฺขุนิยา ภาสิตํฯ ราชา ภเนฺต ปเสนทิ โกสโล เยน เขมา ภิกฺขุนี เตนุปสงฺกมิ, อุปสงฺกมิตฺวา อภิวาเทตฺวา เอกมนฺตํ นิสีทิ, เอกมนฺตํ นิสิโนฺน โข ภเนฺต ราชา ปเสนทิโกสโล เขมํ ภิกฺขุนิํ เอตทโวจ ‘‘กิํ นุโข อเยฺย โหติ ตถาคโต ปรํมรณา’’ติฯ ตสฺมิํ ภเนฺต วตฺถุสฺมิํ ‘‘อพฺยากตํ โข เอตํ มหาราช ภควตา โหติ ตถาคโต ปรํ มรณา’’ติ เอวมาทินา เขมาย ภิกฺขุนิยา ภาสิตํฯ ภควตา จ ภเนฺต อปเรน สมเยน รญฺญา ปเสนทิโกสเลน ปุเฎฺฐน เอวเมว ปุน ภาสิตํฯ</p>


<p>กิํ  ปนเยฺย นโหติ ตถาคโต ปรํ มรณาฯ</p>


<h3>กุตูหลสาลาสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ นวมํ สํคีตํ กุตูหลสาลาสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> เวสาลิยํ ภเนฺต วจฺฉโคตฺตํ ปริพฺพาชกํ อารพฺภ ภาสิตํฯ วจฺฉโคโตฺต ภเนฺต ปริพฺพาชโก ภควนฺตํ อุปสงฺกมิตฺวา ‘‘ปุริมานิ โภ โคตม ทิวสานิ ปุริมตรานิ สมฺพหุลานํ นานาติตฺถิยานํ สมณพฺราหฺมณานํ ปริพฺพาชกานํ กุตูหลสาลายํ สนฺนิสินฺนานํ สนฺนิปติตานํ อยมนฺตรกถา อุทปาที’’ติ เอวมาทิกํ วจนํ อโวจฯ ตสฺมิํ ภเนฺต วตฺถุสฺมิํ ‘‘อลญฺหิ เต วจฺฉ กงฺขิตุํ, อลํ วิจิกิจฺฉิตุํฯ กงฺขนีเย จ ปน เต ฐาเน วิจิกิจฺฉา อุปฺปนฺนา’’ติ เอวมาทินา ภควตา ภาสิตํฯ</p>





