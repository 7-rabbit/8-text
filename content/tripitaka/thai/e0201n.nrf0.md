<h2>นิรุตฺติทีปนีปาฐ</h2>
<h3>คนฺถารมฺภ</h3>
<ol>
<li>
จตุราสีติสหสฺส  
, ธมฺมกฺขนฺธาปภงฺกรา;  
  
โลกมฺหิ ยสฺส โชตนฺติ, นนฺตวณฺณปภสฺสราฯ  
</li>
  
<li>
อนนฺตวณฺณํ สมฺพุทฺธํ, วเนฺท นิรุตฺติปารคุํ;  
  
สทฺธมฺมญฺจสฺส สงฺฆญฺจ, วิสุทฺธวณฺณภาชนํฯ  
</li>
  
<li>
โมคฺคลฺลาโน มหาญาณี, นิรุตฺตารญฺญเกสรี;  
  
นทิ พฺยากรณํนาทํ, โสคตารญฺญพฺยาปนํฯ  
</li>
  
<li>
ตสฺสตฺถํ ทีปยิสฺสามิ, นานาราสิํวิภาชยํ;  
  
โอคายฺห สทฺทสตฺถานิ, นวงฺคํ สตฺถุสาสนนฺติฯ  
</li>
  
<h1>๑. สนฺธิกณฺฑ</h1>
</ol>
<h3>สญฺญาราสิ</h3>
<h3>ครุสญฺญาราสิ</h3>
<p>วโณฺณ , สโร, สวโณฺณ, ทีโฆ, รโสฺส, พฺยญฺชโน, วโคฺค, นิคฺคหีตํฯ</p>


<p>    ฯ</p>


<p>ออาทโย พินฺทนฺตา เตจตฺตาลีสกฺขรา  นาม โหนฺติฯ</p>


<p>อ, อา, อิ,  อุ, อู, เอต, เอ, โอต, โอฯ ก, ข, ค, ฆ, ง, จ, ฉ, ช, ฌ, ญ, ฎ, ฐ, ฑ, ฒ, ณ, ต, ถ, ท, ธ, น, ป, ผ, พ, ภ, ม, ย, ร, ล,ว ส, ห, ฬ, อํฯ อตฺถํ วเณฺณนฺติ ปกาเสนฺตีติ วณฺณา, ติ จ วุจฺจนฺติ, นามปญฺญตฺติรูปตฺตา นกฺขรนฺติ ขยวยํ น คจฺฉนฺตีติ อกฺขราฯ ‘‘นามโคตฺตํ น ชีรตี’’ติ  หิ วุตฺตํฯ</p>


<p>  ฯ</p>


<p>เตสุ วเณฺณสุ อาทิมฺหิ ทส วณฺณา  นาม โหนฺติฯ สยเมว ลทฺธสรูปา หุตฺวา ราชนฺติ วิโรจนฺตีติ สราฯ</p>


<p> ฯ</p>


<p>เตสุ สเรสุ เทฺว เทฺวสรา  นาม โหนฺติฯ</p>


<p>อ, อา อวโณฺณ, อิ, อี อิวโณฺณ, อุ, อู อุวโณฺณ, เอต, เอ เอตวโณฺณ, โอต, โอ โอตวโณฺณฯ สมาโน วโณฺณ สุติ เอเตสนฺติ สวณฺณา, ติ จ วุจฺจนฺติ, สมานํ รูปํ สุติ เอเตสนฺติ สรูปาฯ</p>


<p>  ฯ</p>


<p>ทฺวีสุ  ทฺวีสุ สวเณฺณสุ โย โย ปุโพฺพ โหติ, โส โส  นาม โหติฯ รเสฺสน กาเลน วตฺตพฺพาติ รสฺสา, รสฺสกาโล นาม อกฺขิทลานํ อุมฺมิสนนิมฺมิสนสมกาโลฯ</p>


<p>ตตฺถ เอต, โอต อิติ เทฺว เอกปทสํโยเค ปเร กฺวจิ ลพฺภนฺติฯ เอฎฺฐิ, เสโฎฺฐ, โอโฎฺฐ, โสตฺถิฯ</p>


<p>เอกปทสํโยเคติ กิํ? ปทนฺตรสํโยเค ปเร รสฺสา มา โหนฺตูติฯ มํ เจ ตฺวํ นิขณํ วเน,  ปุโตฺต ตฺยาหํ มหาราช ฯ</p>


<p>กฺวจีติ กิํ? เอกปทสํโยเคปิ วคฺคเนฺตสุ วา ย, ร, ล, เวสุ วา ปเรสุ รสฺสา มา โหนฺตูติฯ เอนฺติ, เสนฺติ, เอยฺย, ภาเสยฺย, เมโณฺฑ, โสโณฺฑฯ</p>


<p>  ฯ</p>


<p>ทฺวีสุ ทฺวีสุ สวเณฺณสุ โย โย ปโร โหติ, โส โส  นาม โหติฯ ทีเฆน กาเลน วตฺตพฺพาติ ทีฆา, ทีฆกาโล นาม รเสฺสหิ ทิคุณกาโลฯ</p>


<p>  ฯ</p>


<p>เตสุ วเณฺณสุ กาทโย พินฺทนฺตา วณฺณา  นาม โหนฺติฯ อตฺถํ พฺยญฺชยนฺตีติ พฺยญฺชนาฯ เต ปน สุทฺธา อทฺธมตฺติกา, รสฺสยุตฺตา ทิยทฺธมตฺติกา, ทีฆยุตฺตา ติยทฺธมตฺติกาฯ</p>


<p>  ฯ</p>


<p>เตสุ พฺยญฺชเนสุ กาทิ-มนฺตา ปญฺจพฺยญฺชนปญฺจกา  นาม โหนฺติฯ</p>


<p>กาทิ  ปญฺจโก กวโคฺค, จาทิ จ วโคฺค, ฎาทิ ฎวโคฺค, ตาทิ ตวโคฺค, ปาทิ ปวโคฺคฯ เสสา ติ สิทฺธํฯ วณฺณุเทฺทเส เอกฎฺฐานิกานํ พฺยญฺชนานํ วเคฺค สมูเห นิยุตฺตาติ วคฺคาฯ</p>


<p>  ฯ</p>


<p>อเนฺต พินฺทุมโตฺต วโณฺณ  นามฯ นิคฺคยฺห คยฺหติ อุจฺจาริยตีติ นิคฺคหีตํฯ</p>

</p>


<h3>พฺยญฺชนวุตฺติราสิ</h3>
<p>ฐานํ, กรณํ, ปยตนํ ฯ</p>


<p>ฉ  – กณฺฐฎฺฐานํ, ตาลุฎฺฐานํ, มุทฺธฎฺฐานํ, ทนฺตฎฺฐานํ, โอฎฺฐฎฺฐานํ, นาสิกฎฺฐานํฯ เตสุ พฺยตฺตํ วทเนฺตน ยตฺถ ‘‘อกฺข’’นฺติ วุจฺจติ, ตํ กณฺฐฎฺฐานํฯ ยตฺถ ‘‘อิจฺฉ’’นฺติ, ตํ ตาลุฎฺฐานํฯ ยตฺถ ‘‘รฎฺฐ’’นฺติ, ตํ มุทฺธฎฺฐานํฯ ยตฺถ ‘‘สตฺถ’’นฺติ, ตํ ทนฺตฎฺฐานํฯ ยตฺถ ‘‘ปุปฺผ’’นฺติ วุจฺจติ, ตํ โอฎฺฐฎฺฐานํฯ นาสปเทโส นาสิกฎฺฐานํฯ</p>


<p>กตฺถจิ ปน อุรฎฺฐานํ, สิรฎฺฐานํ, ชิวฺหามูลฎฺฐานนฺติปิ อาคตํฯ ตตฺถ สิรฎฺฐานํ นาม มุทฺธฎฺฐานเมวฯ ชิวฺหามูลฎฺฐานํ ปน สพฺพวณฺณานํ สาธารณนฺติ วทนฺติฯ</p>


<p> จตุพฺพิธํ – ชิวฺหามูลํ, ชิโวฺหปคฺคํ, ชิวฺหคฺคํ, สกฎฺฐานนฺติฯ</p>


<p> จตุพฺพิธํ – สํวุฎํ, วิวฎํ, ผุฎฺฐํ, อีสํผุฎฺฐนฺติฯ ตตฺถ กรณานํ สกสกฎฺฐาเนหิ สทฺธิํ สํวรณาทิโก วิเสสากาโร สํวุฎาทิ นามฯ</p>


<p>ตตฺถ กณฺฐปเทสานํ อญฺญมญฺญํ สงฺฆฎฺฎเนน อุปฺปนฺนา อวณฺณ, กวคฺค, หการา  นามฯ ตาลุมฺหิ ชิวฺหามชฺฌสงฺฆฎฺฎเนน อุปฺปนฺนา อิวณฺณ, จวคฺค, ยการา  นามฯ มุขพฺภนฺตรมุทฺธมฺหิ  ชิโวฺหปคฺคสงฺฆฎฺฎเนน อุปฺปนฺนา ฎวคฺค, ร, ฬการา  นามฯ อุปริ ทนฺตปนฺติยํ ชิวฺหคฺคสงฺฆฎฺฎเนน อุปฺปนฺนา ตวคฺค, ล, สการา  นามฯ โอฎฺฐทฺวยสงฺฆฎฺฎเนน อุปฺปนฺนา อุวณฺณ, ปวคฺคา  นามฯ นิคฺคหีตํ  นามฯ ปญฺจวคฺคนฺตา ปน นาสิกฎฺฐาเนปิ สกฎฺฐาเนปิ ชายนฺติฯ เอกาโร ฯ โอกาโร ฯ วกาโร ฯ อปิจ อิวณฺณุวณฺณา กเณฺฐปิ ชายนฺติเยวฯ ยทา หกาโร วคฺคเนฺตหิ วา ย, ร, ล, เวหิ วา ยุโตฺต โหติ, ตทา ติ วทนฺติฯ ปโญฺห, ตุณฺหิ, นฺหาโต, วิมฺหิโต, คยฺหเต, วุลฺหเต, อวฺหานํฯ</p>


<p>กณฺฐํ สํวริตฺวา อุจฺจาริโต อกาโร  นามฯ สกสกฎฺฐาน, กรณานิ วิวริตฺวา อุจฺจาริตา เสสสรา จ ส, หการา จ  นามฯ ตานิเยว คาฬฺหํ ผุสาเปตฺวา อุจฺจาริตา ปญฺจวคฺคา  นามฯ โถกํ ผุสาเปตฺวา อุจฺจาริตา ย, ร, ล, วา  นามฯ ตตฺถ โอฎฺฐเชสุ ตาว ปวคฺคํ วทนฺตานํ โอฎฺฐทฺวยสฺส คาฬฺหํ ผุสนํ อิจฺฉิตพฺพํฯ กสฺมา? ผุฎฺฐปยตนิกตฺตา ปวคฺคสฺสฯ อุวณฺณํ วทนฺตานํ ปน โอฎฺฐทฺวยสฺส วิวรณํ อิจฺฉิตพฺพํฯ กสฺมา? วิวฎปยตนิกตฺตา อุวณฺณสฺสฯ เอส นโย เสเสสุ สเพฺพสูติฯ</p>


<p>จูฬนิรุตฺติยํ ปน สเพฺพ รสฺสสรา สํวุฎา นาม, สเพฺพทีฆสรา วิวฎา นามาติ วุตฺตํฯ ตถา สทฺทสารตฺถชาลินิยํ, กตฺถจิ สกฺกฎคเนฺถ จฯ อิทํ ยุตฺตตรํฯ อญฺญฎฺฐานิกพฺยญฺชเนหิ ยุตฺตา สรา อตฺตโน ฐาน, กรณานิ ชหนฺตาปิ ปยตนํ น ชหนฺติฯ ตสฺมา นานาวณฺณานํ สํสเคฺค ปยตนานํ สํสคฺคเภโทปิ เวทิตโพฺพติฯ ตตฺถ ‘‘สุณาตุ เม’’ติ วทโนฺต ยทิ ณา-การํ ชิวฺหเคฺคน ทนฺตฎฺฐาเน กตฺวา วเทยฺย, ทนฺตโช นา-กาโร เอว ภเวยฺยฯ ตุ-การญฺจ ชิโวฺหปเคฺคน มุทฺธฎฺฐาเน กตฺวา วเทยฺย, มุทฺธโช ฎุ-กาโร เอว ภเวยฺยฯ เอวญฺจ สติ อกฺขรวิปตฺติ นาม สิยาฯ เอส นโย เสเสสุ มุทฺธชทนฺตเชสุฯ ตสฺมา กมฺมวาจํ สาเวเนฺตหิ นาม ฐาน, กรณ, ปยตเนสุ สุฎฺฐุ กุสเลหิ ภวิตพฺพนฺติฯ</p>


<p>
สิถิลญฺจ  
, ธนิตญฺจ, ทีฆํ, รสฺสํ, ครุํ, ลหุํ;  
  
นิคฺคหีตํ, วิมุตฺตญฺจ, สมฺพนฺธญฺจ, ววตฺถิตํ  
นี. ๙, ๑๐, ๑๑, ๑๒, ๑๓, ๑๔, ๑๕, ๑๖-๑๙, ๒๐, ๒๑ สุเตฺตสุ ปสฺสิตพฺพํ  
ฯ  
</p>
  
<p>มุทุนา วจีปโยเคน วตฺตพฺพา วคฺคปฐม, ตติย, ปญฺจมา  นามฯ ถเทฺธน วจีปโยเคน วตฺตพฺพา วคฺคทุติย, จตุตฺถา  นามฯ  ปุเพฺพ วุตฺตาฯ ทีฆา เจว สํโยคปุพฺพา จ นิคฺคหีตนฺตา จ  นามฯ เสสา  นามฯ ยถา สทฺทสหิโต วาโต มุขฉิเทฺทน พหิ อนิกฺขมฺม นาสโสตาภิมุโข โหติ, ตถา มุขํ อวิวฎํ กตฺวา วตฺตพฺพํ พฺยญฺชนํ  นามฯ เตน ยุตฺตานิ สพฺพพฺยญฺชนานิ นิคฺคหีตนฺตานิ นามฯ เสสา  นามฯ ปทสนฺธิวเสน วตฺตพฺพํ  นามฯ ปทเจฺฉทํ กตฺวา วตฺตพฺพํ  นามฯ</p>

</p>


<h3>ลหุสญฺญาราสิ</h3>
<p>โฌ, โล, โป, โฆ, โคฯ</p>


<p>    ฯ</p>


<p>อนิตฺถิลิงฺคสฺส นามสฺส อเนฺต อิวณฺณุวณฺณา กเมน ฌลสญฺญา โหนฺติฯ</p>


<p>  ฯ</p>


<p>อิตฺถิลิเงฺค นามสฺสเนฺต อิวณฺณุวณฺณา ปสญฺญา โหนฺติฯ</p>


<p>  ฯ</p>


<p>โฆ</p>


<p>, อา อิติ ทฺวิปทํฯ อิตฺถิลิเงฺค อากาโร ฆสโญฺญ โหติฯ</p>


<p>  ฯ</p>


<p>อาลปเน สิ คสโญฺญ โหติฯ</p>

</p>


<h3>สเงฺกตราสิ</h3>
<p>  ฯ</p>


<p>สุเตฺต ยํ วิเสสนํ ทิสฺสติ, ตสฺส วิธิ ญาตโพฺพฯ</p>


<p>‘อโต โยนํ ฎาเฎ’ฯ นรา, นเรฯ โยนนฺติ วิเสสนํฯ ฎาเฎติ วิธิฯ</p>


<p>  ฯ</p>


<p>สตฺตมีนิเทฺทเส ปุพฺพวณฺณเสฺสว วิธิ ญาตโพฺพฯ</p>


<p>‘สโร โลโป สเร’ฯ โลกโคฺค ฯ</p>


<p>  ฯ</p>


<p>ปญฺจมีนิเทฺทเส ปรเสฺสว วิธิ ญาตโพฺพฯ</p>


<p>‘อโต โยนํ ฎาเฎ’ฯ นรา, นเรฯ</p>


<p>  ฯ</p>


<p>ปรสฺส สิสฺสมาโน  วิธิ อาทิวณฺณสฺส ญาตโพฺพฯ</p>


<p>‘ร  สงฺขฺยาโต วา’ฯ เตรสฯ</p>


<p>  ฯ</p>


<p>ฉฎฺฐีนิเทฺทเส ตทนฺตสฺส วิธิ ญาตโพฺพฯ</p>


<p>‘ราชสฺสิ นามฺหิ’ฯ ราชินาฯ</p>


<p>  ฯ</p>


<p>งานุพโนฺธ อาเทโส ฉฎฺฐีนิทฺทิฎฺฐสฺส อนฺตสฺส ญาตโพฺพฯ</p>


<p>‘โคสฺสาวง’ฯ ควสฺสํฯ</p>


<p>  ฯ</p>


<p>โย จ ฎานุพโนฺธ อาเทโส, โย จ อเนกวโณฺณ อาเทโส, ตทุภยํ ฉฎฺฐีนิทฺทิฎฺฐสฺส สพฺพเสฺสว วณฺณสมุทายสฺส ญาตพฺพํฯ</p>


<p>ฎานุพเนฺธ ตาว –</p>


<p>‘อิมสฺสานิตฺถิยํ เฎ’ฯ เอสุฯ</p>


<p>อเนกวเณฺณ –</p>


<p>‘อนิมิ นามฺหิ’ฯ อเนน, อิมินาฯ</p>


<p>  ฯ</p>


<p>ญานุพโนฺธ อาคโม จ กานุพโนฺธ อาคโม จ กเมน ฉฎฺฐีนิทฺทิฎฺฐสฺส อาทิมฺหิ จ อเนฺต จ ญาตโพฺพฯ</p>


<p>ญานุพเนฺธ –</p>


<p>‘พฺรูโต ติสฺสิญ’ฯ พฺรวิติฯ</p>


<p>กานุพเนฺธ  –</p>


<p>‘ภูสฺส วุก’ฯ พภุวฯ</p>


<p>  ฯ</p>


<p>มานุพโนฺธ อาคโม สรานํ อนฺตสรมฺหา ปโร โหติฯ</p>


<p>‘นชฺชาโย สฺวาม’ฯ นชฺชาโย สนฺทนฺติฯ ‘มํ วา รุธาทีนํ’ฯ รุนฺธติฯ ‘ชร สทานมีม วา’ฯ ชีรติ, สีทติฯ</p>


<p>อิมสฺมิํ พฺยากรเณ อเนกสรตา นาม นที, ปุริส อิจฺจาทีสุ ลิงฺคปเทสุ เอว อตฺถิ, คมุ, ปจอิจฺจาทีสุ ธาตุปเทสุ นตฺถิฯ สพฺพธาตุโย พฺยญฺชนนฺตา เอว โหนฺติ, ธาตฺวนฺตโลปกิจฺจํ นตฺถิฯ ตสฺมา นชฺชาโยติ เอตฺถ อี-กาโร อนฺตสโร นามฯ ตโต ‘นชฺชาโย สฺวาม’ อิติ สุเตฺตน อา-การาคโมฯ รุนฺธตีติ เอตฺถ ปน อุ-กาโร อนฺตสโร นาม, ตโต ‘‘มํ วา รุธาทีน’’นฺติ สุเตฺตน พินฺทาคโมฯ เอวํ ชีรติ, สีทติ อิจฺจาทีสุฯ มฺรมฺมโปตฺถเกสุ ปน ‘‘มานุพโนฺธ ปทานมนฺตา ปโร’’ติ ปาโฐ, โส สีหฬโปตฺถเกหิ น สเมติฯ</p>


<p>  ฯ</p>


<p>สมานวิสยานํ ทฺวินฺนํ วิธีนํ อญฺญมญฺญปฎิเสธรหิเต ฐาเน เยภุเยฺยน ปโร วิธิ โอกาสํ ลภติฯ</p>


<p>จตฺตาโรเม ภิกฺขเว ธมฺมา  -เอตฺถ จตฺตาริเมติ ปุพฺพโลเป สมฺปเตฺต ปรโลโป โอกาสํ ลภติฯ</p>


<p>  ฯ</p>


<p>โย วโณฺณ ปโยคสฺส อวยโว น โหติ, สุเตฺตสุ สเงฺกตมโตฺต โหติ, โส  นามฯ</p>


<p>‘โคสฺสาว’ ฯ ควสฺสํ-เอเตน ปทรูปวิธาเน อนุพโนฺธ อุปโยคํ น คจฺฉตีติ ญาเปติฯ</p>


<p> ฯ</p>


<p>วณฺณสโทฺท ปโร เอตสฺมาติ วณฺณปโร, วณฺณปเรน รสฺสสเรน สวโณฺณปิ คยฺหติ สยญฺจ, อวโณฺณติ วุเตฺต อา-กาโรปิ คยฺหติ อ-กาโร จาติ วุตฺตํ โหติฯ เอวํ อิวณฺณุวเณฺณสุฯ</p>


<p>  ฯ</p>


<p>นฺตุอิติ วุเตฺต วนฺตุ, มนฺตุ, อาวนฺตุ, ตวนฺตูนํ สมฺพนฺธีภูโต นฺตุกาโร คยฺหติฯ</p>


<p>‘นฺตนฺตูนํ โนฺต โยมฺหิ ปฐเม’ฯ คุณวโนฺต, สติมโนฺต, ยาวโนฺต, ภุตฺตวโนฺตฯ</p>

</p>


<h3>สนฺธิวิธาน</h3>
<p>อถ สนฺธิวิธานํ ทีปิยเตฯ</p>


<p>โลโป, ทีโฆ, รโสฺส, วุทฺธิ, อาเทโส, อาคโม, ทฺวิภาโว, วิปลฺลาโสฯ</p>


<h3>โลปราสิ</h3>
<p>  ฯ</p>


<p>ลุปฺปตีติ โลโปฯ สเร ปเร สรูโป วา อสรูโป วา ปุโพฺพ สโร โลโป โหติฯ</p>


<p>สรูเป ตาว –</p>


<p>อวเณฺณ-โลกโคฺค  , ภวาสโว,  อวิชฺชาสโว , อวิชฺชานุสโย ฯ</p>


<p>อิวเณฺณ-มุนิโนฺท, มุนีริโต, วรวาทีริโต, อิตฺถินฺทฺริยํ ฯ</p>


<p>อุวเณฺณ-พหูปกาโร , พหุกา อูมิ พหูมิ, สรภุยา อูมิ สรภูมิ, สรภุยา อุทกํ สรภูทกํฯ</p>


<p>อสรูเป –</p>


<p>โสตินฺทฺริยํ , กามุปาทานํ, ภเวสนา , ภโวโฆ , โส ตุณฺหสฺส , ทิฎฺฐานุสโย , ทิฎฺฐุปาทานํ, ทิเฎฺฐกฎฺฐํ, ทิโฎฺฐโฆ , มุทินฺทฺริยํ , ปุตฺตา มตฺถิ , อุรสฺส ทุโกฺข , อสเนฺตตฺถ น ทิสฺสนฺติ  อิจฺจาทิฯ</p>

</p>


<p>  ฯ</p>


<p>ปุพฺพสรมฺหา สรูโป วา อสรูโป วา ปโร สโร กฺวจิ โลโป โหติฯ</p>


<p>สรูเป ตาว –</p>


<p>ตํ กทาสฺสุ ภวิสฺสติ , กุทาสฺสุ นาม ทุเมฺมโธ, ทุกฺขสฺสนฺตํ กริสฺสติ , ยทาสฺส สีลํ ปญฺญญฺจ , ตทาสฺสุ กณฺหํ ยุญฺชนฺติ  -กณฺหนฺติ มหากณฺหโคณํ, ตณฺหาสฺส วิปฺปหีนา, มาสฺสุ  กุชฺฌ รเถสภ, สตฺถหารกํ วาสฺส ปริเยเสยฺย , อาคตาตฺถ ตุเมฺห, โสตุกามาตฺถ ตุเมฺห, มาโยฺย เอวรูปมกาสิ, ปปํ อวินฺทุํ  -ปวฑฺฒํ อาปํ ลภิํสูตฺยโตฺถ, นาลํ กพฬํ ปทาตเว  -ป+อาทาตเวติ เฉโท, คณฺหิตุนฺตโตฺถ, รุปฺปตีติ รูปํ, พุชฺฌตีติ พุโทฺธ-ทีโฆ, อคฺคีว ตปฺปติ, อิตฺถีว คจฺฉติ, นทีว สนฺทติ, มาตุปฎฺฐานํ, ปิตุปฎฺฐานํ, เยเต ธมฺมา อาทิกลฺยาณา  อิจฺจาทิฯ</p>


<p>อสรูเป –</p>


<p>อิติสฺส , อิติปิ , อสฺสมณีสิ , อกตญฺญูสิ , วเนฺทหํ, โสหํ, ยสฺสทานิ , ฉายาว อนปายินี , มาทิเสสุ กถาว กา, กินฺนุมาว สมณิโย มธุวา มญฺญติ พาโล , จกฺขุนฺทฺริยํ , เทฺวเม ภิกฺขเว ธมฺมา , ตโยเม ภิกฺขเว ธมฺมา  อิจฺจาทิฯ</p>


<p>กฺวจีติ กิํ? กตมา จานนฺท อนิจฺจสญฺญา ฯ</p>

</p>


<p> ฯ</p>


<p>เทฺว ปุพฺพปรสรา กฺวจิ โลปา น โหนฺติ วาฯ</p>


<p>อปฺปมาโท อมตํ ปทํ , โก อิมํ ปถวิํวิเจสฺสติ ฯ</p>


<p>กฺวจิเตฺวว? โสตินฺทฺริยํ , จกฺขุนฺทฺริยํ ,</p>


<p>วาติ กิํ ? โกมํ วสลิํ ปรามสิสฺสติฯ</p>


<p>อิโต ปฎฺฐาย ยาวสนฺธิกณฺฑาวสานา ยุตฺตฎฺฐาเนสุ สพฺพตฺถ กฺวจิสโทฺท, วาสโทฺท จ วตฺตเนฺตฯ ตตฺถ กฺวจิสโทฺท นานาปโยคํ ทเสฺสติฯ วาสโทฺท เอกปโยคสฺส นานารูปํ ทเสฺสติฯ โลปนิเสโธฯ</p>


<p> ฯ</p>


<p>นิคฺคหีตมฺหา ปรสรสฺส กฺวจิ โลโป โหติ วาฯ</p>


<p>ตฺวํสิ , จนฺทํว วิมลํ สุทฺธํ , จกฺกํว วหโต ปทํ , หลํทานิ ปกาสิตุํ , กินฺติ วเทยฺยํ, จีวรนฺติ, ปตฺตนฺติ, ภิกฺขุนฺติฯ</p>

</p>


<p> ฯ</p>


<p>สํโยคสฺส อาทิภูโต พฺยญฺชโน กฺวจิ โลโป โหติ วาฯ</p>


<p>ปุปฺผํสา อุปฺปชฺชติ  – อิธ ปุพฺพสุเตฺตน สรโลโป, เอวํส เต อาสวา ปหีนา โหนฺติ , สเจ ภุโตฺต ภเวยฺยาหํ, สาชีโว ครหิโต มม  - อสฺส+อาชีโวติ เฉโท, ภเวยฺยาติ อโตฺถฯ</p>


<p>ตีสุ พฺยญฺชเนสุ สรูปานํ ทฺวินฺนํ อาทิพฺยญฺชนสฺส โลโป – อคฺยาคารํ , อคฺยาหิโต, วุตฺยสฺส, วิตฺยานุภูยเต, เอกสตํ ขตฺยา , รโตฺย, รตฺยา, รตฺยํ, สกฺวาหํ มาริส เทวานมิโนฺท , อิจฺจาทิฯ</p>


<p>สรูปานนฺติ  กิํ? ติตฺถฺยา ปุถุโส วทนฺติ , จตุตฺถฺยนฺตํ, ฉฎฺฐุนฺตํ, จกฺขฺวาพาธํ, วเตฺถฺวตฺถฯ</p>

</p>


<p> ฯ</p>


<p>นิคฺคหีตสฺส กฺวจิ โลโป โหติ วาฯ</p>


<p>สเร ปเร ตาว –</p>


<p>เอวาหํ จินฺตยิตฺวาน , ปุปฺผทานํ อทาสหํ-อทาสิํ+อหนฺติ เฉโท, พินฺทุโลโป, ปุน ปุพฺพสรโลโป, ตุยฺหตฺถาย มหามุนิ, ตุเยฺหเวตํ ทุกฺกฎํ , ตาสาหํ สนฺติเก , เตสาหํ เอวํ วทามิ, ปญฺจเนฺนตํ ธมฺมานํ อธิวจนํ, ฉเนฺนตํ ธมฺมานํ อธิวจนํ, สมณ เตฺวว ปุจฺฉามิ , พฺราหฺมณ เตฺวว ปุจฺฉามิ  -ตฺวํ+เอวาติ เฉโท, วิทูนคฺคมิติฯ</p>


<p>พฺยญฺชเน ปเร –</p>


<p>ตํ ตุยฺหมูเล ปฎิเทเสมิฯ</p>


<p>คาถายํ –</p>


<p>อริยสจฺจานทสฺสนํ , เอตํ พุทฺธาน สาสนํ , ขนฺธานญฺจ ปฎิปาฎิ, ธาตุอายตนาน จ ฯ</p>


<p>มาคเม ปเร –</p>


<p>ครุโฬ อุรคามิว , ธโมฺม อรหตามิว , อาโลโก ปสฺสตามิว , พโก กกฺกฎกามิว , นภํ ตารกิตามิว , ปทุมํ  หตฺถคตามิว  -เอเตสุ มาคเม พินฺทุโลโป, พฺยญฺชเน ปุพฺพสรทีโฆ จฯ</p>


<p>ตถา สํอุปสคฺคสฺส พินฺทุโลเป อนฺตสรทีโฆ –</p>


<p>สาราโค, สารโตฺต, อวิสาหาโร, สารโมฺภ, สารโทฺธ, สาเกตํ นครํ, สาธารณํ, สํ อสฺส อตฺถีติ สามีฯ</p>


<p>สมาเส ตุมนฺตมฺหิ นิจฺจํ –</p>


<p>กตฺตุกาโม, คนฺตุกาโม อิจฺจาทิฯ</p>

</p>


<p> ฯ</p>


<p>วิจฺฉายํ เอกสฺส วิภตฺยนฺตสฺส ปทสฺส ทฺวิเตฺต กเต ปุพฺพปทสฺส สฺยาทิโลโป โหติฯ</p>


<p>เอเกกํ, เอเกกานิ, เอเกเกน, เอเกกสฺส อิจฺจาทิฯ</p>


<p>มาคเม –</p>


<p>เอกเมกํ, เอกเมกานิ อิจฺจาทิฯ</p>

</p>


<p>อปฺปวิธานมุจฺจเตฯ</p>


<p>  ฯ</p>


<p>มหาวุตฺติสุตฺตมิทํ, ตทมินาทีนิ ปทรูปานิ อิมินา นิปาตเนน สิชฺฌนฺตีติ อโตฺถฯ</p>


<p>สรโลโป พฺยญฺชเน –</p>


<p>ลาพุ=อลาพุ , ปิธานํ=อปิธานํ, ทฺวารํ ปิทหิตฺวา=อปิทหิตฺวา, คินิ=อคฺคินิ, รตฺนํ=รตนํ, นฺหานํ=นหานํ, อสฺนาติ=อสนาติ, หนฺติ=หนติ, หนฺติ กุโทฺธ ปุถุชฺชโน , ผลํ เว กทลิํ หนฺติ , สกฺกาโร กาปุริสํ หนฺติฯ กตฺถจิ พหุวจนมฺปิ ทิสฺสติฯ วิโกฺกสมานา ติพฺพาหิ, หนฺติ เนสํ วรํ วรํ ฯ</p>


<p>อิวณฺณโลเป –</p>


<p>อารามรุกฺขเจตฺยานิ=เจติยานิ , อถเตฺถกสตํ ขตฺยา  =ขตฺติยา, ติถฺยา ปุถุโส วทนฺติ ฯ ติถฺยา ปุถุโส นิวิฎฺฐา  =ติตฺถิยาฯ วิทฺธโสฺต=วิทฺธํสิโต, อุตฺรโสฺต=อุตฺราสิโต, เสฺนโห=สิเนโห, เกฺลสวตฺถูนิ=กิเลสวตฺถูนิ, กฺริยา=กิริยา, ปฺลวนฺติ=ปิลวนฺติฯ</p>


<p>อุวณฺณโลเป –</p>


<p>ปทฺธานิ=ปทุมานิ, อุสฺมา=อุสุมา อิจฺจาทิฯ</p>


<p>สํโยคาทิพฺยญฺชนโลโป จ –</p>


<p>ปุตฺตานญฺหิ วโธ ทุโข, มาติโฆ ลภเต ทุขํ, อปฺปสฺสาทา กามา ทุขา, นตฺถิ กามปรํ ทุขํ , เสโข=เสโกฺข, อเปขา=อเปกฺขา, อุปสมฺปทาเปโข=อุปสมฺปทาเปโกฺข  อิจฺจาทิฯ</p>


<p>สเรน สห พฺยญฺชนโลโป –</p>


<p>ปฎิสงฺขา โยนิโส , อกฺขาติ=อกฺขายติ, คนฺธํ ฆาติ=ฆายติ, อภิญฺญา=อภิญฺญาย, ปริญฺญา=ปริญฺญาย, อธิฎฺฐา=อธิฎฺฐาย, ปติฎฺฐา=ปติฎฺฐาย, อาวีกตา หิสฺส ผาสุ  , อสฺสวนตา ธมฺมสฺส ปริหายนฺติ , วิปาโก ตทารมฺมณตา อุปฺปชฺชติ , ทสาหปรมตา ธาเรตพฺพํ , นายํ พฺราหฺมณโภชนตฺถา, ติโลทโน เหหิติ , วิสเสโนว คารโยฺห, ยสฺสตฺถา รุกฺขโรปกา  =วิสเสโนวาติ เอวํนามโก ราชา เอว, ยสฺสตฺถา ทูรมายนฺติ  – ยสฺสาติ อุทรสฺส, ปิตุ อตฺถา จนฺทวตี , อุปาทารูปํ, อนุปาทา วิมุโตฺต, สทฺธาปพฺพชิโต, อุปนิธาปญฺญตฺติฯ สํวิธาวหาโร, ยาติ=ยายติ, วาติ=วายติ, นิพฺพาติ=นิพฺพายติ, นิพฺพนฺติ=นิพฺพายนฺติ, ปหาติ=ปหายติ, สปฺปติโสฺส=สปฺปติสฺสโย, สุหโท=สุหทโย=สพฺพตฺถ ยโลโป,</p>


<p>มุขโร=มุขขโร, วาจากรโณ=วากฺกรโณ, วาจาปโถ=พฺยปฺปโถ=วาสฺส พฺยตฺตํ, รสฺสตฺตญฺจ, เอวํ พฺยาโข=เอวํ วิย โข=วิสฺส พฺยตฺตํ, ทีโฆ จ ยโลโป จฯ</p>


<p>โลลุโป, โมมุโห, กุกฺกุโจ, สุสุโข, โรรุโวอิจฺจาทีสุ ปน อติสยตฺถทีปนตฺถํ ปททฺวิตฺตํ กตฺวา ปุพฺพปเทสุ อกฺขรโลโปฯ</p>


<p>ปทโลโป อาทิมชฺฌเนฺตสุ –</p>


<p>ทโตฺต=เทวทโตฺต, อเสฺสหิ ยุโตฺต รโถ=อสฺสรโถ, รูปภโว=รูปํ, อรูปภโว=อรูปํ อิจฺจาทิฯ</p>

</p>


<h3>ทีฆ, รสฺสราสิ</h3>
<p>อถ  ทีฆ, รสฺสา ทีปิยเนฺตฯ</p>


<p> ฯ</p>


<p>ปกฺขิตฺตมิทํ สุตฺตํฯ ลุเตฺตหิ วา อาเทสกเตหิ วา วเณฺณหิ เสสา รสฺสสรา กฺวจิ ทีฆา โหนฺติ วาฯ</p>


<p>ปุพฺพลุเตฺต ตาว –</p>


<p>ตตฺรายมาทิ ภวติํ , ตตฺราภิรติมิเจฺฉยฺย , พุทฺธานุสฺสติ, สทฺธีธ วิตฺตํ ปุริสสฺส เสฎฺฐํ , อนาคาเรหิ จูภยํ , ธมฺมูปสํหิตา , ตถูปมํ ธมฺมวรํ อเทสยิ , เตสํ วูปสโม สุโข  อิจฺจาทิฯ</p>


<p>ปรลุเตฺต –</p>


<p>อชิตาติ ภควา อโวจ , สุเมโธ สาชาโต จาติ, รุปฺปตีติ รูปํ , พุชฺฌตีติ พุโทฺธ, สาธูติปติสฺสุณิตฺวา , กิํสูธ วิตฺตํ ปุริสสฺส เสฎฺฐํ  อิจฺจาทิฯ</p>


<p>พินฺทุลุเตฺต –</p>


<p>ตาสาหํ , เตสาหํ ฯ</p>


<p>อาเทเสสุ –</p>


<p>มฺยายํธโมฺม , สฺวาหํ , วิตฺยานุภูยเต อิจฺจาทิฯ</p>


<p>ยทิปิ อิมานิ รูปานิ พฺยญฺชเน อุปริสุเตฺตน สิชฺฌนฺติ, ลุตฺตาเทเสสุ ปน นิจฺจมิว ทีฆสิทฺธิญาปนตฺถํ อิทํ สุตฺตํ ปกฺขิตฺตนฺติ ทฎฺฐพฺพํฯ</p>


<p>  ฯ</p>


<p>พฺยญฺชเน  ปเร รสฺสทีฆานํ กฺวจิ ทีฆ, รสฺสา โหนฺติ วาฯ ตตฺถ ทีฆวิธิ นาม คาถาวเสน วา อาคมวเสน วา วจนสุขวเสน วา พุทฺธิสุขวเสน วา โหติฯ</p>


<p>ตตฺถ คาถาวเสน ตาว –</p>


<p>มธุวามญฺญติ พาโล , ขนฺตี จ โสวจสฺสตา , เอวํ คาเม มุนี จเร , สโกฺก อุชู จ สุหุชู จ  อิจฺจาทิฯ</p>


<p>อาคเม –</p>


<p>อุรคามิว , อรหตามิว , ปสฺสตามิว  อิจฺจาทิฯ คาถาวเสนาติปิ ยุชฺชติฯ</p>


<p>วจนสุขญฺจ พุทฺธิสุขญฺจ ปุริเม เสสทีเฆปิ ลพฺภติฯ</p>


<p>ตตฺถ วจนสุเข –</p>


<p>ฉารตฺตํ มานตฺตํ , ปกฎฺฐํ วจนํ ปาวจนํ, ปาสาโท, ปากาโร, ปาวสฺสิ เมโฆ, นครํ ปาวิสิ, ปาเวกฺขิ, ปาริสุทฺธิ, ปาฎิปโท, จตุราสีติสหสฺสานิ  อิจฺจาทิฯ</p>


<p>พุทฺธิสุขํ นาม ปทเจฺฉทญาณสุขํฯ ตตฺถ –</p>


<p>สาตฺถํ สพฺยญฺชนํ , สาตฺถิกา ธมฺมเทสนา, จกฺขุมาสฺส ยถา อโนฺธ อิจฺจาทิฯ</p>


<p>พินฺทุลุเตฺต ปน สาราโค, สารโตฺต อิจฺจาทีนิ ปุเพฺพ อุทฺธฎานิเยวฯ</p>

</p>


<p>รสฺสสนฺธิมฺหิ  คาถาวเสน ตาว –</p>


<p>ยิฎฺฐํวหุตํว โลเก , โภวาทิ นาม โส โหติ , ยถาภาวิ คุเณน โส อิจฺจาทิฯ</p>


<p>อาคเม ย, ร, ทาคเมสุ ปุพฺพรโสฺส –</p>


<p>ยถยิทํ , ตถยิทํ, ยถริว อมฺหากํ ภควา, ตถริว ภิกฺขุสโงฺฆ, สมฺมเทว สมาจเร , สมฺมทกฺขาโต มยา สติสโมฺพชฺฌโงฺค  อิจฺจาทิฯ</p>


<p>สํโยครโสฺส นาม พหุลํ ลพฺภติ –</p>


<p>อกฺกโม, ปรกฺกโม, อกฺขาโต, อญฺญา, อญฺญินฺทฺริยํ, อญฺญาตํ ภควา, อญฺญาตํ สุคต, อตฺถรณํ, อโปฺผเฎติ, อลฺลิยติ, อจฺฉินฺทติ, อสฺสาโท, อาภสฺสโร, ปภสฺสโร, สพฺพญฺญุตญฺญาณํ, ฌานสฺส ลาภิมฺหิ วสิมฺหิ ฯ</p>


<p>ตา, โตปจฺจเยสุปิ รโสฺส –</p>


<p>กตญฺญุตา, อตฺถญฺญุตา, ธมฺมญฺญุตา, กญฺญโต, นทิโต, วธุโตฯ</p>


<p>สมาเส –</p>


<p>อิตฺถิปุมํ, อิตฺถิลิงฺคํ, อิตฺถิภาโว, สพฺพญฺญุพุโทฺธ อิจฺจาทิฯ</p>

</p>

</p>


<h3>วุทฺธิราสิ</h3>
<p>อถ  วุทฺธิสนฺธิ ทีปิยเตฯ</p>


<p>  ฯ</p>


<p>ลุตฺตา ปุพฺพสรมฺหา วา ปรสรมฺหา วา เสสานํ อิวณฺณุวณฺณานํ กเมน เอ, โออาเทสา โหนฺติ วาฯ</p>


<p>ปรอิวเณฺณ –</p>


<p>พนฺธุเสฺสว สมาคโม, อเตว เม อจฺฉริยํ , วาเตริตํ, ชิเนริตํฯ</p>


<p>ปรอุวเณฺณ –</p>


<p>คโงฺคทกํ, ปตฺตํ โวทกํ กตฺวา , สงฺขฺยํ  โนเปติ เวทคู , อุทโกมิว ชาตํฯ</p>


<p>กฺริยาปเทสุ –</p>


<p>เวติ, อเปติ, อุเปติ, อเปกฺขา, อุเปกฺขา อิจฺจาทิฯ</p>


<p>ปุพฺพอิวเณฺณ –</p>


<p>รเถสโภ, ชเนสโภ, มุเนลโย อิจฺจาทิ- ตตฺถ รถีนํ อาสโภ เชฎฺฐโกติ รเถสโภ, รถีนนฺติ รถวนฺตานํ รถรุฬฺหานํ โยธานนฺติ อโตฺถฯ ชนีนํ อาสโภ ชเนสโภ, ชนีนนฺติ ชนวนฺตานํ อิสฺสรานํฯ มุนีนํ อาลโย วิหาโร มุเนลโยฯ</p>


<p>ปุพฺพอุวเณฺณ –</p>


<p>สุนฺทรา อิตฺถี โสตฺถิ, สุนฺทโร อโตฺถ ยสฺสาติ โสตฺถิ, รสฺสตฺตํ, มงฺคลํฯ</p>

</p>


<h3>อาเทสสนฺธิ</h3>
<p>อถาเทสสนฺธิ  ทีปิยเตฯ</p>


<p>  ฯ</p>


<p>สเร ปเร อิวณฺณุวณฺณานํ ย, วาเทสา โหนฺติ วาฯ</p>


<p>อิวเณฺณ –</p>


<p>ปฎิสนฺถารวุตฺยสฺส , สพฺพา วิตฺยานุภูยเต, กฺยาหํ อปรชฺฌามิ  – อิธ ปฐมํ พินฺธุโลโป, สุตา จ ปณฺฑิตาตฺยตฺถ, สุตา จ ปณฺฑิตาตฺยมฺหา , ญาโต เสนาปตีตฺยาหํ , อิเจฺจตํ กุสลํ , อิจฺจสฺส วจนียํ , ปจฺจุตฺตริตฺวา, ปจฺจาหรติ , ปเจฺจติ, ปจฺจโย, อเจฺจติ, อจฺจโย , อจฺจายํ มชฺฌิโม ขโณฺฑ  – อติเรโก อยํ มชฺฌิโม ขโณฺฑตฺยโตฺถ, อปุจฺจณฺฑตา – อปุติอณฺฑตาตฺยโตฺถ, ชจฺจโนฺธ, ชจฺจฆานโก, ชเจฺจฬโก, อพฺภุคฺคจฺฉติ, อเพฺภติ, อโพฺภกาโส , อโชฺฌกาโส อชฺฌาคมา อิจฺจาทิฯ</p>


<p>วาเตฺวว? อิติสฺส มุหุตฺตมฺปิ , อติสิคโณ, อธีริตํฯ</p>


<p>เอตฺถ จ อิเจฺจตนฺติอาทีสุ อิมินา สุเตฺตน อิติ, ปติ, อติปุติ, ชาติ, อภิ, อธิสทฺทานํ อิวณฺณสฺส ยตฺตํ, ‘ตวคฺค, วรณาน’…นฺติ สุเตฺตน ยมฺหิ ตวคฺคสฺส จตฺตํ, ‘วคฺค, ล, เสหิ เต’ติ สุเตฺตน ยสฺส ปุพฺพรูปตฺตํ, อภิ, อธิสเทฺทสุ ปน ‘จตุตฺถทุติเยเสฺวส’…นฺติ สุเตฺตน วคฺคจตุตฺถานํ ตติยตฺตํฯ</p>


<p>อุวเณฺณ  –</p>


<p>จกฺขฺวาพาธมาคจฺฉติ, ปาตฺวากาสิ , วเตฺถฺวตฺถ วิหิตํ นิจฺจํ, ทฺวากาโร , มธฺวาสโว , อนฺวโย, อเนฺวติ, สฺวากฺขาโต , สฺวากาโร , พหฺวาพาโธ อิจฺจาทิฯ</p>


<p>  ฯ</p>


<p>สเร ปเร เอ, โอนํ ย, วาเทโส โหติ วาฯ</p>


<p>กฺยสฺส พฺยปถโย อสฺสุ , กฺยสฺสุ อิธ โคจรา  -เก+อสฺส ปุคฺคลสฺสาติ อโตฺถ, พฺยปถโยติ วจนปถา, ยถา นามํ ตถา ฌสฺส-เจ+อสฺสาติ เฉโท, ตฺยาหํ เอวํ วเทยฺยํ , ตฺยสฺส ปหีนา โหนฺติ, ปุโตฺต ตฺยาหํ มหาราช , ปพฺพตฺยาหํ คนฺธมาทเน , อธิคโต โข มฺยายํ ธโมฺม , ยฺยสฺส วิปฺปฎิสารชา, ยฺยสฺส เต โหนฺติ อนตฺถกามา, ยฺยสฺสุ มญฺญามิ สมเณ-เอตฺถ จ อวิสิเฎฺฐปิ วจนสเทฺท เย+อสฺสาติ ปทเจฺฉทพุทฺธิสุขตฺถํ ‘ยฺยสฺสา’ติ โปตฺถกาโรปนํ ยุชฺชติเยว, ยถา ตํ? ‘ยทาสฺส สีลํ ปญฺญญฺจ’  อิจฺจาทีสุ วิย, กฺวโตฺถสิ ชีวิเตน เม, ยาวตกฺวสฺส กาโย, ตาวตกฺวสฺส พฺยาโม , อถ ขฺวสฺส, อตฺถิ เขฺวตํ พฺราหฺมณ, ยตฺวาธิกรณํ , ยฺวาหํ, สฺวาหํ อิจฺจาทิฯ</p>


<p>วาเตฺวว? โส อหํ วิจริสฺสามิ , โส อหํ ภเนฺตฯ</p>


<p>  ฯ</p>


<p>สเร ปเร อิวณฺณุวณฺณนฺตานํ ปทานํ อิยง, อุวงาเทสา โหนฺติ วาฯ งานุพโนฺธ อนฺตาเทสโตฺถฯ เอวํ สพฺพตฺถฯ</p>


<p>อิธ  เอเกกสฺส ปทสฺส รูปทฺวยํ วุจฺจเตฯ</p>


<p>อิวเณฺณ –</p>


<p>ติยนฺตํ ตฺยนฺตํ – ตตฺถ ติยนฺตนฺติ อิมินา สุเตฺตน สิทฺธํ, ตฺยนฺตนฺติ ‘ยวา สเร’ติ สุเตฺตนฯ เอวํ เสเสสุฯ อคฺคิยาคาเร อคฺยาคาเร, จตุตฺถิยเตฺถ  จตุตฺถฺยเตฺถ, ปญฺจมิยเตฺถ ปญฺจมฺยเตฺถ, ปถวิยากาโส ปถพฺยากาโส, วิยญฺชนํ พฺยญฺชนํ, วิยากโต พฺยากโต, วิยากํสุ พฺยากํสุ, วิยโตฺต พฺยโตฺต, วิยูโฬฺห พฺยูโฬฺห, ธมฺมํ อธิเยติ อเชฺฌติ, ปติเยติ ปเจฺจติ ปตฺติยายติ วา, ปริยโงฺก ปลฺลโงฺก, วิปริยาโส วิปลฺลาโส, อิธ เอกรูปํ โหติ – ปริยตฺติ, ปริยโตฺต, ปริยาโย, ปลฺลโงฺกอิจฺจาทีสุ ปริสเทฺท รสฺส ลตฺตํ กตฺวา อิสฺส ‘ยวา สเร’ติ ยเตฺต กเต ยสฺส ปุพฺพรูปตฺตํฯ</p>


<p>อุวเณฺณ –</p>


<p>ภิกฺขุวาสเน, สยมฺภุวาสเน, อิธปิ รูปทฺวยํ ลพฺภติ – ทุวงฺคิกํ=ทฺวงฺคิกํ, ภุวาทิคโณ=ภฺวาทิคโณ อิจฺจาทิฯ</p>


<p>  ฯ</p>


<p>เอวสเทฺท ปเร อิติสทฺทสฺส อิ-การสฺส โว โหติ วาฯ</p>


<p>อิเตฺวว โจโร องฺคุลิมาโล, สมุโทฺทเตฺวว สงฺขฺยํ  คจฺฉติ, มหาอุทกกฺขโนฺธเตฺวว สงฺขฺยํ คจฺฉติ, มหาสมฺมโตเตฺวว ปฐมํ อกฺขรํ นิพฺพตฺตํ , อิสิคิลิเตฺวว สมญฺญา อโหสิ ฯ</p>


<p>วาติ กิํ? อิเจฺจวโตฺถ, สมุโทฺทเตว สงฺขฺยํ คจฺฉติฯ</p>


<p>สุตฺตวิภเตฺตน  เอวสเทฺท ปเร อญฺญติ-การสฺส วตฺตํฯ วิลปเตฺวว โส ทิโช , อนุเสเตฺววสฺส กามราโค, อนุเสเตฺววสฺส รูปราโค – อนุเสติ+เอว+อสฺสาติ เฉโท, โหเตฺวว การิยสนฺนิฎฺฐานํ, โหเตว วาฯ</p>


<p>  ฯ</p>


<p>สรพฺยญฺชนภูเต วเณฺณ ปเร เอ, โอนํ อตฺตํ โหติ วาฯ ตตฺถ เอสฺส อตฺตํ เยภุเยฺยน ม, ทาคเมเสฺวว โหติฯ</p>


<p>อกรมฺหส เต กิจฺจํ  – อกรมฺหเสตฺยโตฺถ, ทิสฺวา ยาจกมาคเต , ทิสฺวา ปณฺฑิตมาคเต , ยมาหุ นตฺถิ วีริยนฺติ  – เย+อาหุตฺยโตฺถฯ กทสฺสุ – เก+อสฺสุ, ยเทว เต ชาตินิสฺสิตา, ตเทว เต ชรานิสฺสิตาเย+เอว, เต+เอวาติ เฉโท, เสฺว ภโว สฺวาตนํ  – พฺยญฺชเน ทีโฆฯ</p>


<p>โอมฺหิ –</p>


<p>ส สีลวา , ส ปญฺญวา, ส เว กาสาวมรหติ , เอส อโตฺถ, เอส ธโมฺม , ทินฺนมาสิ ชนิเนฺทน  – ทิโนฺน+อาสีติ เฉโท, มคฺคมตฺถิ  – มโคฺค+อตฺถิ, อคฺคมกฺขายติ , ปจฺจยาการเมว จ , สโงฺฆ ปพฺพตมิว, สโทฺท จิจฺจิฎมิว, หิโยฺย ภโว หิยฺยตฺตนํ, ปาโต อสนํ ปาตราโส, ปาตมนุสิโฎฺฐ, กกุสนฺธ โกณาคมโน, เถร วาทานมุตฺตโม – กกุสโนฺธติ จ เถโรติ จ เฉโท, เถรวาโทติ อโตฺถฯ</p>


<p>สุตฺตวิภเตฺตน  อนิมิเตฺตปิ โหติฯ ตุวญฺจ ธนุเสข จ , ปจฺจยมหาปเทโส เหส, เอกโกฎฺฐาโส เอส, อภิลาปมตฺตเภโท เอส อิจฺจาทิฯ</p>


<p>  ฯ</p>


<p>สเร ปเร โคสฺส อนฺตสฺส อวง โหติฯ</p>


<p>โค จ อโสฺส จ ควาสฺสํฯ</p>


<p>สุตฺตวิภเตฺตน พฺยญฺชเนปิฯ สควจโณฺฑ , ปรควจโณฺฑฯ</p>


<p>อปฺปวิธานมุจฺจเตฯ</p>


<p>มหาวุตฺตินา อวณฺณสฺส อุตฺตํ, โอตฺตญฺจ –</p>


<p>ปุถุชฺชโน, ปุถุภูโต-ปุถูติ วา เอโก ปาฎิปทิโก, ปุถุนา ปุถุนีติปิ ทิสฺสติ, อเปกฺขิยาโน อเปกฺขิยานอเปกฺขิตฺวาตฺยโตฺถฯ เอวํ อนุโมทิยาโน, มรีจิกูปมํ อภิสมฺพุทฺธาโน, มา มํ ปิสาจา ขาทนฺตุ, ชีว ตฺวํ สรโทสตํ , รตฺติทิโวว โส ทิโพฺพ, มานุสํ สรโทสตํ-วสฺสสตนฺตฺยโตฺถ, อนุยนฺติ ทิโสทิสํ , สมฺปตนฺติ ทิโสทิสํ-ตํ ตํ ทิสนฺตฺยโตฺถ, ปโรสตํ, ปโรสหสฺสํ, อโญฺญญฺญํ อญฺญมญฺญํ, โปโนปุญฺญํ ปุนปฺปุนํ, โปโนพฺภวิกา ตณฺหา-ปุโนติ วา เอโก นิปาโต, ปุโน ตสฺส มเห สิโน, ปุโน ปตฺตํ คเหตฺวาน, น จ ทานิ ปุโน อตฺถิ, มม ตุยฺหญฺจ สงฺคโม, น ปุโน อมตาการํ, ปสฺสิสฺสามิ มุขํ ตว ฯ</p>


<p>อิวณฺณสฺส อตฺตํ, อุตฺตํ, เอตฺตญฺจ –</p>


<p>ตทมินาเปตํ ปริยาเยน เวทิตพฺพํ-ตํ เอตํ อตฺถชาตํ อิมินา ปริยาเยน เวทิตพฺพนฺติ อโตฺถ, สกิํ อาคจฺฉติ สีเลนาติ  สกทาคามี, อิตฺถิยา ภาโว อิตฺถตฺตํ, เอวุมํ – เอวํ+อิมนฺติ เฉโท, ตฺวํ โน สตฺถา มหามุเน, อตฺถธมฺมวิทู อิเสฯ</p>


<p>อุวณฺณสฺส อิตฺตํ, โอตฺตญฺจ –</p>


<p>มาติโต , ปิติโต, มาติปโกฺข, ปิติปโกฺข, มาติโฆ , ปิติโฆ, มตฺติกํ ธนํ , เปตฺติกํ ธนํ, อปิ โน ลจฺฉสิ, กจฺจิ โน ตุเมฺห ยาเปถ, กถํ โน ตุเมฺห ยาเปถ, โสตุกามตฺถ โน ตุเมฺห ภิกฺขเว, น โน สมํ อตฺถิ , น หิ โน สงฺกรเนฺตน , นตฺถิ โน โกจิ ปริยาโย  – อิเมสุ ตีสุ นุสโทฺท เอกํสเตฺถ, โสสิโต โสตโตฺต เจว  – สุฎฺฐุ สีตโล สุฎฺฐุ สนฺตโตฺตตฺยโตฺถ, ชมฺพุนทิยา ชาตํ ชโมฺพนทํฯ</p>


<p>เอสฺส อิตฺตํ –</p>


<p>โอกนฺทามสิ ภูตานิ, ปพฺพตานิ วนานิ จ  – อวกนฺทามเสตฺยโตฺถ, ยํ กโรมสิ พฺรหฺมุโน, ตทชฺช ตุยฺหํ ทสฺสาม , อิธ เหมนฺตคิมฺหิสุ , พุทฺธปเจฺจกพุทฺธิสุ, เจเตหิ เจตปุตฺติหิ  – เจตปุเตฺตหิ สทฺธินฺตฺยโตฺถฯ</p>


<p>โอสฺส อุตฺตํ –</p>


<p>มนุญฺญํ, น เตนตฺถํ อพนฺธิสุ  – โส เตน วจเนน อตฺถํ น อพนฺธิ น ลภีตฺยโตฺถฯ อวฺหายนฺตุ สุ ยุเทฺธน  – โส  ปหารวจเนน มํ อวฺหยโนฺตตฺยโตฺถฯ อปิ นุ หนุกา สนฺตา  – โน หนุกา เอกนฺตํ ขินฺนา ทุกฺขปตฺตาตฺยโตฺถฯ</p>


<p>วิการสนฺธิปิ อาเทสสนฺธิรูปตฺตา อิธ สงฺคยฺหติฯ</p>

</p>


<p>กวคฺคโต ปฎฺฐาย วคฺคาวคฺคพฺยญฺชนานํ อาเทโส ทีปิยเตฯ</p>


<p> ฯ</p>


<p>ปญฺจวเคฺคหิ จ ล, เสหิ จ ปรสฺส ย-การสฺส กฺวจิ เต เอว วคฺค ล, สา โหนฺติ วา ยถากฺกมํ, ย-กาโร ปุพฺพรูปตฺตํ อาปชฺชตีติ วุตฺตํ โหติฯ</p>


<p>นิปจฺจตีติ นิปโก, นิปกสฺส ภาโว เนปกฺกํ, วิปาโก เอว เวปกฺกํ, วตฺตพฺพนฺติ วากฺกํ, วากฺยํ วาฯ ปมุเข สาธุ ปาโมกฺขํ – ยสฺส ปุพฺพรูปเตฺต กเต อาทิทุติยสฺส ปฐมตฺตํ, สุภคสฺส ภาโว โสภคฺคํ, โทภคฺคํ, ภุญฺชิตพฺพนฺติ โภคฺคํ, ยุญฺชิตพฺพนฺติ โยคฺคํ, กุกฺกุจภาโว กุกฺกุจฺจํ, วตฺตพฺพนฺติ วาจฺจํ, วุจฺจเต, ปจฺจเต, วณิชานํ กมฺมํ วาณิชฺชํ, ภุญฺชิตพฺพนฺติ โภชฺชํ, ยุญฺชิตพฺพนฺติ โยชฺชํฯ</p>


<p>  ฯ</p>


<p>อาเทสภูเต วา วิภตฺติภูเต วา ปจฺจยภูเต วา ย-กาเร ปเร ตวคฺคานํว, ร, ณานญฺจ จวคฺค, พ, ย, ญาเทสา โหนฺติ วา ยถากฺกมํฯ</p>


<p>โปกฺขรโญฺญ, โปกฺขรญฺญา, โปกฺขรญฺญํ, สมณสฺส ภาโว สามญฺญํ, เอวํ พฺรหฺมญฺญํ, อิเจฺจตํ กุสลํ  อิจฺจาทีนิ ‘ยวา สเร’ติ สุเตฺต อุทาหฎานิฯ</p>


<p>ปณฺฑิตสฺส  ภาโว ปณฺฑิจฺจํ, สนฺตสฺส ภาโว สจฺจํ, ตถสฺส ภาโวตจฺฉํ, ยเชฺชวํ-ยทิ+เอวํ, นโชฺช, นชฺชา, นชฺชํ, สุหทสฺส ภาโว โสหชฺชํ, วตฺตพฺพนฺติ วชฺชํ, ฌานํ อุปสมฺปชฺช วิหรติ , อุปสมฺปชฺชติ, อโชฺฌกาโส, โพชฺฌโงฺค, โพชฺฌา, โพธิยา วา, พุชฺฌิตพฺพนฺติ โพชฺฌํ, พุชฺฌติ, โปโนปุญฺญํ, ถนโต สมฺภูตํ ถญฺญํฯ</p>


<p>ปวเคฺค ยสฺส ปุพฺพรูปํ –</p>


<p>วปฺปเต, ลุปฺปเต, อพฺภุคฺคโต, อโพฺภกาโส, อุสภสฺส ภาโว โอสพฺภํ, ลภิยเตติ ลพฺภํ, ลพฺภเต, คาเม หิตํ คมฺมํ, โอปมฺมํ, โสขุมฺมํ, อาคมฺม, อุปคมฺม, คมิยเตติ คโมฺม, เอวํ ทโมฺม, รโมฺม, คมฺมเต, รมฺมเตฯ</p>


<p>‘ตวคฺค วรณาน…’นฺติ อิมินา สุเตฺตน ยมฺหิ รสฺส ยตฺตํ –</p>


<p>กยฺยเต กริยเต, อโยฺย อริโยฯ</p>


<p>‘วคฺคลเสหิ เต’ติ ลโต ยสฺส ปุพฺพรูปํ –</p>


<p>ปลฺลโงฺก, วิปลฺลาโส, โกสลฺลํ, ปตฺตกลฺลํฯ</p>


<p>‘ตวคฺควรณาน…’นฺติ ยมฺหิ วสฺส พตฺตํ –</p>


<p>ปุถพฺยา, ปุถพฺยํ, ภาตุ อปจฺจํ ภาตโพฺย, โกรโพฺย, ทิเว ภวํ ทิพฺพํ ทิพฺยํฯ</p>


<p>‘วคฺคลเสหิ เต’ติ สโต ยสฺส ปุพฺพรูปํ –</p>


<p>รหสิ ภวํ รหสฺสํ, โสมนสฺสํ, โทมนสฺสํ, โสวจสฺสํ, โทวจสฺสํ-มโนคณตฺตา มเชฺฌ สาคโม, ภาสิตพฺพนฺติ ภสฺสํ, อาทิสฺส=อาทิสิตฺวา, อุทฺทิสฺส=อุทฺทิสิตฺวา, อุปวสฺส=อุปวสิตฺวา, สมฺผุสฺส=สมฺผุสิตฺวา, ตุสฺสติ, ทุสฺสติ, นสฺสติอิจฺจาทิฯ</p>


<p>    ฯ</p>


<p>ตาทีนํ ฎาทิอาเทสา โหนฺติ วาฯ</p>


<p>ตสฺส ฎตฺตํ –</p>


<p>ปฎิหญฺญติ, ปฎคฺคิ ทาตโพฺพ, ปฎิจฺฉโนฺน, ปฎิปฺปโนฺน, พฺยาวโฎ, อุทาหโฎ, ทุกฺกฎํ อิจฺจาทิฯ</p>


<p>ถสฺส ฐตฺตํ –</p>


<p>ปีฬนโฎฺฐ , สงฺขตโฎฺฐ , อฎฺฐิํกตฺวา สุเณยฺย , อฎฺฐกถา อิจฺจาทิฯ</p>


<p>นสฺส ณตฺตํ –</p>


<p>คามํ เนตีติ คามณิ, เสนํ เนตีติ เสนาณิ, ปณิธิ, ปณิธานํ, ปณิหิตํ, ปณาโม, ปริณาโม, โอณาโม, อุณฺณาโม, กรณียํ, กรณํ, ญาณํ, ตาณํ, ปมาณํ, สรณํ, คหณํ อิจฺจาทิฯ</p>


<p>รสฺส ลตฺตํ –</p>


<p>ปลิโฆ, ปลิโพโธ, ปลิปโนฺน, ปลฺลโงฺก, ตลุโณ ตรุโณ, กลุนํ ปริเทวยิ , มหาสาโล, อฎฺฐสาลินี, นยสาลินี อิจฺจาทีนิฯ</p>


<p>อิทานิ มหาวุตฺติวิธานมุจฺจเตฯ</p>


<p>กสฺส ขตฺตํ –</p>


<p>นิกฺขมติ, นิกฺขโนฺต, เนกฺขโม, ราชกิจฺจํ กโรตีติ ขตฺตา, กตฺตา วาฯ</p>


<p>ทตฺตญฺจ –</p>


<p>สทตฺถปสุโต สิยา ฯ</p>


<p>ยตฺตญฺจ  –</p>


<p>สยํ รฎฺฐํ หิตฺวาน, ปุปฺผทานํ ททาตีติ ปุปฺผทานิโย ปุปฺผทานิโก, สิปฺปลิวเน วสตีติ สิปฺปลิวนิโย สิปฺปลิวนิโก, กุมาริยา กุมาริกาฯ</p>


<p>ขสฺส คตฺตํ –</p>


<p>เอฬมูโค เอฬมูโขฯ</p>


<p>คสฺส กตฺตํ –</p>


<p>ลุชฺชตีติ โลโก, อาโรคฺยํ อภิสเชฺชตีติ ภิสโกฺก, กุลูปโก กุลูปโค, ขีรูปโก ขีรูปโค, คีวูปกํ คีวูปคํฯ</p>


<p>ฆสฺส หตฺตํ –</p>


<p>สีฆชวตาย สีโหฯ</p>


<p>จสฺส ฉตฺตํ –</p>


<p>วินิจฺฉโย, อจฺฉริยํ, มจฺฉริยํ, รํสิโย นิจฺฉรนฺติ-นิคจฺฉนฺตีติ อโตฺถฯ</p>


<p>ฉสฺส สตฺตํ –</p>


<p>อตฺถิ สาหสฺส ชีวิตํ  -ฉาหํ+อสฺสาติ เฉโท, สฬายตนํฯ</p>


<p>ชสฺส ทตฺตํ –</p>


<p>ปรเสนํ ชินาตีติปเสฺสนที-มหาวุตฺตินา สรโลโป, รสฺส ปรรูปํฯ</p>


<p>ยตฺตญฺจ –</p>


<p>นิสฺสาย ชายตีติ นิโย, นิยโก วา, นิยํ ปุตฺตํฯ</p>


<p>ญสฺสณตฺตํ – </p>


<p>ปณฺณตฺติ ปญฺญตฺติ, ปณฺณาสํ ปญฺญาสํฯ ปณฺณวีสติ ปญฺจวีสติฯ</p>


<p>นตฺตญฺจ –</p>


<p>นามมตฺตํ น นายติ, อนิมิตฺตา น นายเร  – น ปญฺญายนฺตีติ อโตฺถฯ</p>


<p>ตสฺส กตฺตํ –</p>


<p>นิยโก นิยโตฯ</p>


<p>ถตฺตญฺจ –</p>


<p>นิตฺถิโณฺณ, นิตฺถรณํ, เนตฺถารํฯ</p>


<p>นตฺตญฺจ –</p>


<p>ชิโน, ปิโน, ลิโน, ปฎิสลฺลิโน, ปฬิโน, มลิโน, สุปิโน, ปหีโน, ธุโน, ปุโน, ลุโน, อาหุนํ, ปาหุนํฯ</p>


<p>ทสฺส ฑตฺตํ –</p>


<p>ฉวฑาโห, ทิสาฑาโห, กายฑาโหฯ</p>


<p>ฬตฺตญฺจ –</p>


<p>ปริฬาโห, อาคนฺตฺวา ฉวํ ทหนฺติ เอตฺถาติ อาฬหนํ, สุสานํฯ</p>


<p>ตตฺตญฺจ –</p>


<p>สุคโต, ตถาคโต, กุสิโต, อุทติ ปสวตีติ อุตุฯ</p>


<p>ธสฺส ทตฺตํ –</p>


<p>เอกมิทาหํ ภิกฺขเว สมยํ  -อิธาติ วา นิปาโตฯ</p>


<p>หตฺตญฺจ  –</p>


<p>สาหุ ทสฺสนมริยานํ , สํหิตํ, วิหิตํ, ปิหิตํ, อภิหิตํ, สนฺนิหิตํ, ปณิหิตํ, สทฺทหติ, วิทหติ, ปิทหติฯ</p>


<p>นสฺส อุตฺตํ –</p>


<p>อุปญฺญาโส=อุปนฺยาโส, ญาโย=นฺยาโย-นิจฺจํ เอติ ผลํ เอเตนาติ ญาโย, เญยฺยํ=เนยฺยํฯ</p>


<p>ยตฺตญฺจ –</p>


<p>เถนสฺส กมฺมํ เถยฺยํ, เถราธินนฺติ เถราเธยฺยํ, ปาติโมกฺขํ, ปราเธยฺยกํ ทุกฺขํฯ</p>


<p>ปสฺส ผตฺตํ –</p>


<p>นิปฺผชฺชติ, นิปฺผตฺติ, นิปฺผนฺนํฯ</p>


<p>พตฺตญฺจ –</p>


<p>สมฺพหุลํ=สมฺปหุลํ, พหุสโนฺต น ภรติ  =ปหุ สโนฺต น ภรติฯ</p>


<p>ภสฺส ผตฺตํ –</p>


<p>อนนฺตํ สพฺพโตปผํ ฯ</p>


<p>มสฺส ปตฺตํ –</p>


<p>จิรปฺปวาสิํ , หตฺถิปฺปภินฺนํ ฯ</p>


<p>ยสฺส วตฺตํ –</p>


<p>ทีฆาวุ กุมาโร  =ทีฆายุ กุมาโร, อายุํ ธาเรตีติ อาวุธํ=อายุธํ, อายุ อสฺส อตฺถีติ อเตฺถ ‘อาวุโส’ติ นิปาโต, กสาโว=กสาโย, กาสาวํ=กาสายํ, สาลิํ ลุนาตีติ สาลิลายโก, ติณลายโกฯ</p>


<p>ลสฺส รตฺตํ  –</p>


<p>นีลํ ชลํ เอตฺถาติ เนรญฺชรา, ชลํ คณฺหิตุํ อลนฺติ อรญฺชโร, สสฺสตํ ปเรติ, อุเจฺฉทํ ปเรติ-ปเลตีติ อโตฺถฯ</p>


<p>วสฺส ปตฺตํ –</p>


<p>ปิปาสติ ปิวาสติฯ</p>


<p>พตฺตญฺจ –</p>


<p>พฺยากโต, พฺยโตฺต, พฺยญฺชนํ, สีลพฺพตํ, นิพฺพานํ, นิพฺพุตํ, ทิพฺพํ, ทิพฺพติ, สิพฺพติ, กุพฺพติ, กุพฺพโนฺต, กฺรุพฺพติ, กฺรุพฺพโนฺต, อเสวิตพฺพตฺตา วาเรตโพฺพติ พาโล, ปพฺพชิโต, ปพฺพชฺชา อิจฺจาทิฯ</p>


<p>สสฺส ฉตฺตํ –</p>


<p>อุจฺฉิฎฺฐํ-อวสิฎฺฐนฺตฺยโตฺถ, ‘‘ทิพฺพา สทฺทา นิจฺฉรนฺติ, รํสิโย  นิจฺฉรนฺตี’’ติ เอตฺถาปิ สสฺส ฉตฺตํ อิจฺฉนฺติฯ</p>


<p>ตตฺตญฺจ –</p>


<p>อุตฺติฎฺฐปตฺตํ อุปนาเมนฺติ , ‘‘อุตฺติเฎฺฐ นปฺปมเชฺชยฺยา’’ ติ เอตฺถ ปน อุทฺทิสฺส ติฎฺฐนํ อุตฺติฎฺฐนฺติ อโตฺถฯ ‘‘อุทฺทิสฺส อริยา ติฎฺฐนฺติ, เอสา อริยาน ยาจนา ’’ติ วุตฺตํฯ</p>


<p>หสฺส ฆตฺตํ –</p>


<p>นิจฺจํ ทหติ เอตฺถาติ นิทาโฆ, ลฆุ ลหุฯ</p>


<p>ฬสฺส ฑตฺตํ –</p>


<p>ครุโฑ ครุโฬฯ</p>

</p>


<p>มิสฺสกาเทโส  วุจฺจเตฯ</p>


<p>อวสฺส อุตฺตํ –</p>


<p>อุทฺธโมฺม, อุพฺพินโย, อุปฺปโถ, อุมฺมโคฺค, อุญฺญา อวญฺญา, อุญฺญาตํ อวญฺญาตํ, อุชฺฌานสญฺญีฯ</p>


<p>โอตฺตญฺจ –</p>


<p>โอนโทฺธ, โอกาโส, โอวาโท, โอโลกนํ อิจฺจาทิฯ</p>


<p>วสฺส โอตฺตํ –</p>


<p>อุโปสโถ – อุปวสโถติ ฐิติ, โนนีตํ นวนีตํ, นิวตฺถโกโจ นิวตฺถกวโจ, โก เต พลํ มหาราช, โก นุ เต รถมณฺฑลํ  – กฺวติ อโตฺถฯ โก เต ทิโฎฺฐ วา สุโต วา, วานโร ธมฺมิโก อิติ, โก นุเม โคตมสาวกา คตา-กฺว นุ+อิเมติ เฉโท, โสณฺณํ สุวณฺณํ อิจฺจาทิฯ</p>


<p>กุสฺส กฺรุตฺตํ –</p>


<p>กฺรุพฺพติ กุพฺพติฯ</p>


<p>ตฺตสฺส ตฺรตฺตํ –</p>


<p>อตฺรโช ปุโตฺต, เขตฺรโช ปุโตฺต อตฺตโช, เขตฺตโช, โคตฺรภู, วตฺรภู, จิตฺรํ, วิจิตฺรํ, จิตฺตํ, วิจิตฺตํ, อุตฺรสฺตมิทํ จิตฺตํ , อุตฺราสี ปลายี , ยาตฺรา จ เม ภวิสฺสติ  อิจฺจาทิฯ</p>


<p>ทสฺส ทฺรตฺตํ –</p>


<p>อินฺทฺริยํ, สุโข อุทโย ยสฺสาติ สุขุทฺรยํ, ทุกฺขุทฺรยํ กมฺมํ , ปถวี อุนฺทฺริยฺยติ  – ภิชฺชตีตฺยโตฺถ, มิตฺตทฺรุโพฺภ มิตฺตทฺทุโพฺภฯ</p>


<p>ทฺทสฺส ทฺรตฺตํ  –</p>


<p>ภทฺรํ ภทฺทํ, อโสฺส ภโทฺร , สทา ภทฺรานิ ปสฺสติ , สเพฺพ ภทฺรานิ ปสฺสนฺตุ , ภทฺรานิ ภทฺรานิ ยานานิ โยเชตฺวา, ลุทฺรํ  ลุทฺทํฯ</p>


<p>พสฺส พฺรตฺตํ –</p>


<p>พฺรหาวนํ, พฺรหนฺตํ วา วนปฺปติํ , พฺรหฺมา, พฺราหฺมโณ – พาหิตปาปตฺตา อรหา พฺราหฺมโณติ วุจฺจติ, พฺรหฺมุโน อปจฺจนฺติ ชาติพฺราหฺมโณ วุจฺจติฯ</p>


<p>ว, วีนํ พฺยตฺตํ –</p>


<p>พฺยโย=วโย-วินาโสตฺยโตฺถ, กิจฺจากิเจฺจสุ พฺยาวโฎ=วาวโฎ, ปเงฺก พฺยสโนฺน=วิสโนฺน, พฺยมฺหิโต=วิมฺหิโต, พฺยมฺหํ=วิมานํ-มานสฺส มฺหตฺตํฯ</p>


<p>กฺขสฺส จฺฉตฺตํ –</p>


<p>อจฺฉิ=อกฺขิ, สจฺฉิ=สกฺขิ-สห อกฺขินา วตฺตตีติ อเตฺถ นิปาโต, ปจฺจกฺขนฺติ อโตฺถฯ นิพฺพานํ สจฺฉิกโรติ , มจฺฉิกา=มกฺขิกา, ลจฺฉี=ลกฺขี-สิรีติ อโตฺถฯ</p>


<p>มหาวุตฺตินา อกฺขรสํขิตฺตํ โหติ –</p>


<p>อาเจโร อาจริโย, น มาตาปิตรสํวโฑฺฒ, อนาเจรกุเล วสํ , อาเจรมฺหิ สุสิกฺขิตา , พฺรหฺมเจโร พฺรหฺมจริโย, ติณฺหํ ติขิณํ, ตณฺหา ตสิณา, สุณฺหา สุณิสา, อภิณฺหํ อภิกฺขณํ, ปโณฺห ปุพฺพโณฺห, ปเณฺห วโชฺฌ มโหสโธ , สุราเมรโย-สุราเมเรโยฺย, สุราเมเรยฺยปานานิ, โย นโร อนุยุญฺชติ ฯ กมฺมธารโย= กมฺมธาเรโยฺย , ปาฎิหีรํ ปาฎิเหรํ ปาฎิหาริยํ, อเจฺฉรํ อจฺฉริยํ, มเจฺฉรํ มจฺฉรํ มจฺฉริยํ อิจฺจาทิฯ</p>


<p>อกฺขรวฑฺฒิปิ โหติ –</p>


<p>เอกจฺจิโย เอกเจฺจโยฺย เอกโจฺจ, มาติโย มโจฺจ, กิจฺจยํ กิจฺจํ, ปณฺฑิติยํ ปณฺฑิจฺจํ, สุวามิ สามิ, สุวามินิ สามินิ, สุวเกหิ ปุเตฺตหิ สเกหิ ปุเตฺตหิ, สตฺตโว สโตฺต, ตฺวญฺจ อุตฺตมสตฺตโว , เอวํ อุตฺตมสตฺตโว  อิจฺจาทิฯ</p>

</p>


<p>พินฺทาเทโส ทีปิยเตฯ</p>


<p>  ฯ</p>


<p>วคฺคพฺยญฺชเน ปเร นิคฺคหีตสฺส สกวคฺคนฺตพฺยญฺชนาเทโส โหติ วาฯ</p>


<p>ทีปงฺกโร, สงฺขาโร, สงฺคโห, สญฺจาโร, สญฺชาโต, สณฺฐิตํ, อตฺตนฺตโป, ปรนฺตโป, อมตนฺทโท, ปุรินฺทโท, สนฺธิ, สนฺนิธิ, สมฺปตฺติ, สมฺพุโทฺธ, สมฺภโว, สมฺภาโร, สมฺภิโนฺน, สมฺมโต อิจฺจาทีสุ นิจฺจํ, ตงฺกโร, ตํกโร อิจฺจาทีสุ อนิจฺจํ, พุทฺธํ สรณํ คจฺฉามิ , น ตํ กมฺมํ กตํ สาธุ อิจฺจาทีสุ  นตฺถิฯ</p>


<p>มหาวุตฺติวิธานมุจฺจเตฯ</p>


<p>วคฺคาวเคฺคสุ พฺยญฺชเนสุ ปเรสุ นิคฺคหีตํ ปรรูปํ คจฺฉติ –</p>


<p>สกฺกโรติ, สกฺกโต, สกฺกาโร, สกฺกจฺจํ, ตกฺกตฺตา, ตกฺกโร, ตกฺขณํ ตงฺขณํ ตํ ขณํ, ตคฺคติกํ ตํ คติกํ, ตนฺนิโนฺน, ตโปฺปโณ, ตปฺปพฺภาโร, ตปฺปธาโน, เอตปฺปรโม, ยคฺคุโณ ยํคุโณ, ตเลฺลณา, มเลฺลณา, สเลฺลโข, ปฎิสลฺลีโน, ตพฺพณฺณนา ตํวณฺณนา, ตสฺสโม ตํสโม, อิทปฺปจฺจยตา , จิรปฺปวาสิํ, หตฺถิปฺปภินฺนํ อิจฺจาทิฯ อิมสฺมิํ คเนฺถ เอกตฺถ สิทฺธมฺปิ ตํ ตํ รูปํ ตตฺถ ตตฺถ ปุนปฺปุนมฺปิ วิธิยฺยติ ญาณวิจิตฺตตฺถํฯ</p>


<p>  ฯ</p>


<p>สเร ปเร นิคฺคหีตสฺส กฺวจิ ม, ย, ทา โหนฺติ วาฯ</p>


<p>ตตฺถ ทาเทโส ย, ต, เอตสเทฺทหิ นปุํสเก ทิสฺสติ –</p>


<p>ยทพฺรวิ , ตทนิจฺจํ , เอตทโวจ สตฺถา ฯ</p>


<p>สมาเส ปน ทาเทโส ติลิเงฺค ทิสฺสติ –</p>


<p>ยทนนฺตรํ, ตทนนฺตรํ, เอตทตฺถา กถา ฯ เอตทตฺถา มนฺตนา  -ตตฺถ ยสฺส อตฺถสฺส วา ยสฺส ปทสฺส วา ยสฺสา กถาย วา อนนฺตรํ ยทนนฺตรํฯ</p>


<p>กฺวจิเตฺวว? ยเมตํ วาริชํ ปุปฺผํ, อทินฺนํ อุปสิงฺฆสิ ฯ</p>


<p>มาเทโส ย, ต, เอตสเทฺทหิ ปุมิตฺถิลิเงฺคสุ ทิสฺสติ –</p>


<p>ยมาหุ เทเวสุ สุชมฺปตีติ , ตมตฺถํ ปกาเสโนฺต สตฺถา , เอตมตฺถํ วิทิตฺวา ฯ</p>


<p>อญฺญสเทฺทหิ ปน เทฺว อาเทสา ติลิเงฺค ทิสฺสนฺติ –</p>


<p>สกทาคามี, เอวเมตมภิญฺญาย  อิจฺจาทิฯ</p>


<p>ยาเทโส อิทํสเทฺท ปเร ตสทฺทมฺหา เอว กฺวจิ ทิสฺสติ –</p>


<p>ตยิทํ น สาธุ , ตยิทํ น สุฎฺฐุ ฯ</p>


<p> </p>


<p>ย , เอว, หิสเทฺทสุ ปเรสุ นิคฺคหีตสฺส โญ โหติฯ ยสฺส ปุพฺพรูปตฺตํฯ</p>


<p>อานนฺตริกญฺญมาหุ  – อานนฺตริกํ + ยํ + อาหูติ เฉโท, ยญฺญเทว-ยํ + ยํ + เอว, ตเญฺญว ตํ+เอว, ปุริสเญฺญว, ปจฺจตฺตเญฺญว, ตญฺหิ, ปุริสญฺหิ, อตฺถสญฺหิโต อตฺถสํหิโต, ธมฺมสญฺหิโต ธมฺมสํหิโตฯ</p>


<p>  ฯ</p>


<p>ยมฺหิ ปเร สํ อุปสคฺคสฺส นิคฺคหีตสฺส โญ โหติฯ ยสฺส ปุพฺพรูปตฺตํฯ</p>


<p>สโญฺญโค สํโยโค, สญฺญุโตฺต สํยุโตฺตฯ สํโยชนํ สํโยชนํ, สญฺญโม สํยโม, สญฺญโต สํยโต, สญฺญมติ สํยมติ, สญฺญาจิกา สํยาจิกา กุฎิํ  อิจฺจาทิฯ</p>

</p>

</p>


<h3>อาคมสนฺธิ</h3>
<p>อถาคมสนฺธิ ทีปิยเตฯ</p>


<p>มหาวุตฺตินา สราคโม –</p>


<p>อ –</p>


<p>ปณฺณสาลํ อมาเปตฺวา , ปณฺณสาลํ อมาปิย  – มาเปตฺวา อิเจฺจวโตฺถ, น จาปิ อปุนปฺปุนํ, หตฺถิโพนฺทิํ ปเวกฺขามิ  -ปุนปฺปุนํ อิเจฺจวโตฺถ , นตฺถิ โลเก อนามตํ  – อมต ปุพฺพํ ฐานนฺติ อโตฺถ, อนวชฺชํ, อนมตโคฺค, ชจฺจโนฺธ, ชจฺจพธิโร, ชจฺจมูโค, ชจฺจปณฺฑโกฯ</p>


<p>อา –</p>


<p>อเฑฺฒ อาชายเร กุเล , มนุเสฺสสุ ปจฺจาชาโต, อาปูรติ ตสฺส ยโส ฯ</p>


<p>อิ –</p>


<p>ธมฺมิกถํ กตฺวา , สรนฺตา สปนฺติ คจฺฉนฺตีติ สริสปาฯ</p>


<p>อี –</p>


<p>กพฬีกาโร, มนสีกาโร, มนสีกโรติ, ตปฺปากฎีกโรติ, ทูรีภูโต, อพฺยยีภาโวฯ</p>


<p>อุ –</p>


<p>ญาติปริชินสฺส ภาโว ญาติปาริชุญฺญํ, เอวํ โภคปาริชุญฺญํ- ปริชินสฺสาติ ปริหานสฺส, ปริกฺขยสฺสฯ</p>


<p>โอ –</p>


<p>ปโรสตํ, สรโทสตํ, ทิโสทิสํ  อิจฺจาทิฯ</p>


<p>‘อติปฺปโค โข ตาว ปิณฺฑาย จริตุ’  นฺติ เอตฺถ ปาโตโตฺถ ปโคสโทฺท เอวฯ</p>

</p>


<p> </p>


<p>สเร ปเรว น, ต, ร, คา จ ม, ย, ทา จ อาคมา โหนฺติฯ</p>


<p></p>


<p>ตตฺถ  โค –</p>


<p>อริเยหิ ปุถเควายํ ชโนติ ปุถุชฺชโน , อิธ ปน ปโคสโทฺท เอว, ปเคว วุตฺยสฺส, ปเคว มนุสฺสิตฺถิยาติ ฯ</p>


<p>โต –</p>


<p>อชฺชตเคฺค , ตสฺมาติห , กตโม นาม โส รุโกฺข, ยสฺส เตวํ คตํ ผลํ  -เตวนฺติ เอวํฯ</p>


<p>โท –</p>


<p>อุทโคฺค, อุทพฺพหิ, อุทปาทิ, อุทโย, อุทาหโฎ, อุทิโต, อุทีริโต, ทุภโต วุฎฺฐานํ , ทุภยานิ วิเจยฺย ปณฺฑรานิ , โตเทยฺย, กปฺปา ทุภโย  – เทฺว อิสโยติ อโตฺถฯ กิญฺจิเทว, โกจิเทว, กิสฺมิญฺจิเทว, ยาวเทว, ตาวเทว, วลุเตฺต-ยาวเท, ตาวเทติ สิทฺธํ, ปุนเทว, สกิเทว, สมฺมเทว-ทาคเม รโสฺส, สมฺมทกฺขาโต , สมฺมทญฺญา วิมุโตฺต , พหุเทว รตฺติํ , อหุเทว ภยํ  อิจฺจาทิฯ</p>


<p>โน –</p>


<p>อิโต นายติ, จิรํ นายติ, กเมฺม สาธุ กมฺมนิยํ กมฺมญฺญํ, อตฺตโน อิทํ อตฺตนิยํ, อทฺธานํ ขมตีติ อทฺธนิยํ, โลภสฺส หิตํ โลภนิยํ โลภเนยฺยํ, โทสนิยํ โทสเนยฺยํ, โมหนิยํ โมหเนยฺยํ, โอฆนิยํ, โยคนิยํ, คนฺถนิยํ, นิทฺธุนนํ, นิทฺธุนนโก, สญฺชานนํ, สญฺชานนโก, สญฺญาปนโก อิจฺจาทิฯ</p>


<p>โม  –</p>


<p>ลหุเมสฺสติ , ครุเมสฺสติ, มคฺคมตฺถิ , อคฺคมกฺขายติ , อุรคามิว , อรหตามิว  อิจฺจาทีนิฯ ตถา เกน เต อิธ มิชฺฌติ , รูปานิ มนุปสฺสติ , อากาเส มภิปูชเย, อญฺญมญฺญสฺส , เอกเมกสฺส , สมณมจโล , อทุกฺขมสุขา เวทนา  อิจฺจาทิฯ</p>


<p>โย –</p>


<p>นยิมสฺส วิชฺชา มยมตฺถิ , ยถยิทํ , ตถยิทํ, ฉยิเม ธมฺมา , นวยิเม ธมฺมา , ทสยิเม ธมฺมา , มมยิทํ, โสเยว, เตเยว, ตํเยว ตเญฺญว, เตหิเยว, เตสํเยว เตสเญฺญว, ตสฺมิเยว, พุโทฺธเยว, พุเทฺธสุเยว, โพธิยาเยว การณา , โหติเยว, อตฺถิเยว อิจฺจาทิฯ ติยนฺตํ, อคฺคิยาคาเร, จตุตฺถียเตฺถ อิจฺจาทีนิ อิวณฺณนฺตรูปานิ ยาคเมนาปิ สิชฺฌนฺติเยวฯ</p>


<p>โร –</p>


<p>นิรนฺตรํ, นิรตฺถกํ, นิราหาโร, นิราพาโธ, นิราลโย, นิรินฺธโน อคฺคิ, นิรีหกํ, นิรุทกํ, นิรุตฺติ, นิรุตฺตโร, นิรูมิกา นที, นิโรชํ, ทุรติกฺกโม, ทุรภิสมฺภโว, ทุราสทา พุทฺธา , ทุราขฺยาโต ธโมฺม , ทุราคตํ, ทุรุตฺตํ วจนํ , ปาตุรโหสิ , ปาตุรหุ , ปาตุรเหสุํ , ปาตราโส, ปุนเรติ, ธีรตฺถุ , จตุรงฺคิกํ ฌานํ , จตุรารกฺขา, จตุราสีติสหสฺสานิ, จตุริทฺธิลาโภ,  จตุโรฆา, วุทฺธิเรสา , ปถวีธาตุเรเวสา , อาโปธาตุเรเวสา , สพฺภิเรว สมาเสถ, นกฺขตฺตราชาริว ตารกานํ, วิชฺชุริว อพฺภกูเฎ, อารเคฺคริว, อุสโภริว , ยถริว, ตถริว  -ราคเม รโสฺสฯ เอตฺถ จ ยถา ‘‘อติริว กลฺลรูปา , อติวิย ลาภคฺคยสคฺคปโตฺต, ปรํวิย มตฺตาย’’ อิจฺจาทีสุ อิว, วิยสทฺทา เอวเตฺถ วตฺตนฺติ, ตถา ‘‘ยถริว, ตถริว, วรมฺหากํ ภุสามิว , เนตํ อชฺชตนามิว’’ อิจฺจาทีสุ อิวสโทฺท เอวเตฺถ วตฺตติฯ</p>


<p>โว –</p>


<p>ทุวงฺคุลํ, ทุวงฺคิกํ, ติวงฺคุลํ, ติวงฺคิกํ, ปาคุญฺญวุชุตา, วุสิตํ, วุตฺตํ, วุจฺจเต, อาสนา วุฎฺฐาติ , วุฎฺฐานํ, วุฎฺฐหิตฺวา, ภิกฺขุวาสเน, ปุถุวาสเน, สยมฺภุวาสเน อิจฺจาทีนิ อุวณฺณนฺตรูปานิ วาคเมนาปิ สิชฺฌนฺติเยวฯ</p>


<p> ฯ</p>


<p>สเร ปเร ฉมฺหา ฬาคโม โหติฯ</p>


<p>ฉฬงฺคํ, ฉฬายตนํ, ฉฬาสีติสหสฺสานิ , อตฺถสฺส ทฺวารา ปมุขา ฉเฬเต , ฉเฬวานุสยา โหนฺติ , ฉฬภิญฺญา มหิทฺธิกา ฯ</p>


<p>มหาวุตฺติวิธานมุจฺจเตฯ</p>


<p>สเร  ปเร มนาทีหิ สาคโม –</p>


<p>มนสิกาโร, มานสิโก, เจตสิโก, อพฺยคฺคมนโส นโร , ปุโตฺต ชาโต อเจตโส, อุเร ภโว โอรโส อิจฺจาทิฯ</p>


<p>สเร ปเร พหุลํ หาคโม –</p>


<p>มาเหวํ อานนฺท , โนเหตํ ภเนฺต , โนหิทํ โภ โคตม , นเหวํ วตฺตเพฺพ , เหวํ วตฺตเพฺพ, เหวํ วทติ, อุชู จ สุหุชูจ , สุหุฎฺฐิตํ สุขโณ อิจฺจาทิฯ</p>

</p>


<p>  ฯ</p>


<p>นิคฺคหีตํ กฺวจิ อาคตํ โหติ วาฯ</p>


<p>อุปวสฺสํ โข ปน , นวํ ปน ภิกฺขุนา จีวรลาเภน , อปฺปมาโท อมตํ ปทํ , จกฺขุํ อุทปาทิ , อณุํถูลานิ , กตฺตพฺพํ กุสลํ พหุํ , อวํสิรา ปตนฺติ , ยทโตฺถ, ตทโตฺถ, เอตทโตฺถ, ตกฺกตฺตา, ตกฺกโร อิจฺจาทีนิ ปุเพฺพ วุตฺตาเนว, ตถา ตํสมฺปยุโตฺต, ตโพฺพหาโร, ตพฺพหุโล อิจฺจาทิฯ</p>

</p>


<p>มหาวุตฺตินา ปทานํ อเนฺต คต, ชาต, อนฺต สทฺทา อาคมา โหนฺติฯ</p>


<p>รูปคตํ   เวทนาคตํ , สญฺญาคตํ , คูถคตํ , มุตฺตคตํ , ทิฎฺฐิคตํ , อตฺถชาตํ , ธมฺมชาตํ, สุตฺตโนฺต , วนโนฺต, สมฺมากมฺมโนฺต, มิจฺฉากมฺมโนฺต อิจฺจาทิฯ</p>

</p>


<h3>ทฺวิภาวสนฺธิ</h3>
<p>อถ ทฺวิภาวสนฺธิ ทีปิยเตฯ</p>


<p>ทฺวิภาโว ติวิโธฯ ตตฺถ ปกฺกโม, ปรกฺกโม อิจฺจาทิ  นามฯ รุกฺขํ รุกฺขํ สิญฺจติ อิจฺจาทิ  นามฯ ติติกฺขา, ติกิจฺฉา, ชคมา, ชคมุ อิจฺจาทิ  นามฯ</p>


<p>  ฯ</p>


<p>สรมฺหา ปรสฺส พฺยญฺชนสฺส กฺวจิ เทฺว รูปานิ โหนฺติฯ</p>


<p>ตตฺถ สรมฺหา ป, ปติ, ปฎีนํ ปสฺส ทฺวิตฺตํ –</p>


<p>อปฺปมาโท, อิธปฺปมาโท, วิปฺปยุโตฺต, สมฺมปฺปธานํ, อปฺปติวตฺติยํ ธมฺมจกฺกํ , สุปฺปติฎฺฐิโต, อปฺปฎิปุคฺคโล, วิปฺปฎิสาโร, สุปฺปฎิปโนฺน อิจฺจาทิฯ</p>


<p>สรมฺหาติ กิํ? สมฺปยุโตฺตฯ</p>


<p>กี, กุธ, กมุ, กุส, คห, ชุต, ญา, สิ, สุ, สมฺภุ, สร, สส อิจฺจาทีนํ ธาตูนญฺจ, อุ, ทุ, นิปุพฺพานํ ปทานญฺจ อาทิพฺยญฺชนสฺส ทฺวิตฺตํฯ</p>


<p>กี  –</p>


<p>วิกฺกินาติ, วิกฺกโย, ธนกฺกีโตฯ</p>


<p>กุธ –</p>


<p>อกฺกุโทฺธ, อโกฺกโธฯ</p>


<p>กมุ –</p>


<p>อภิกฺกมติ, อภิกฺกโม, อภิกฺกโนฺต, อกฺกมติ, อกฺกโม, อกฺกโนฺต, ปรกฺกมติ, ปรกฺกโม, วิกฺกมติ, วิกฺกโม, โอกฺกมติ, โอกฺกโนฺตฯ</p>


<p>กุส –</p>


<p>อโกฺกสติ, อโกฺกโสฯ</p>


<p>คห –</p>


<p>ปคฺคณฺหาติ, ปคฺคโห, วิคฺคโห, ปริคฺคโห, อนุคฺคโหฯ</p>


<p>ชุต –</p>


<p>อุโชฺชตติ, วิโชฺชตติฯ</p>


<p>ญา –</p>


<p>อญฺญา, ปญฺญา, อภิญฺญา, ปริญฺญา, วิญฺญาณํ, สพฺพญฺญุตญฺญาณํ, รตฺตญฺญู, อตฺถญฺญู, ธมฺมญฺญูฯ</p>


<p>สิ –</p>


<p>อติสฺสโย, ภูมสฺสิโต, เคหสฺสิโตฯ</p>


<p>สุ –</p>


<p>อปฺปสฺสุโต, พหุสฺสุโต, วิสฺสุโต, อสฺสโว, อนสฺสโวฯ</p>


<p>สมฺภุ  –</p>


<p>ปสฺสมฺภติ, ปสฺสทฺธิ, ปสฺสโทฺธฯ</p>


<p>สร –</p>


<p>อนุสฺสรติ, อนุสฺสติ, อนุสฺสโรฯ</p>


<p>สส –</p>


<p>อสฺสสติ, อสฺสสโนฺต, อสฺสาโส, ปสฺสาโสฯ</p>


<p>สช –</p>


<p>วิสฺสเชฺชติ, วิสฺสชฺชโนฺต, วิสฺสโคฺคฯ</p>


<p>จช –</p>


<p>ปริจฺจชติ, ปริจฺจชโนฺต, ปริจฺจาโค อิจฺจาทิฯ</p>


<p>อุปุเพฺพ –</p>


<p>อุกฺกํสติ, อุกฺกํโส, อุคฺคโห, อุจฺจาเรติ, อุจฺจาโร, อุจฺจโย, สมุจฺจโย, อุชฺชโล, สมุชฺชโล, อุณฺณมติ, อุตฺตรติ อิจฺจาทิฯ</p>


<p>ทุปุเพฺพ –</p>


<p>ทุกฺกฎํ, ทุกฺกรํ, ทุคฺคติ, ทุจฺจริตํ, ทุตฺตโร, ทุทฺทโม, ทุนฺนโย, ทุโปฺปโส, ทุพฺพโล, ทุมฺมโคฺค, ทุลฺลโภ อิจฺจาทิฯ</p>


<p>นิปุเพฺพ –</p>


<p>นิกฺกโม, นิกฺขโนฺต, นิคฺคโต, นิโจฺจโร, นิชฺชโร, นิโทฺทโส, นิปฺปาโป, นิมฺมิโต, นิมฺมาโน, นิยฺยานํ, นิโลฺลโล, นิพฺพานํ, นิสฺสโย อิจฺจาทิฯ</p>


<p>ติก, ตย, ติํสานํ ตสฺส ทฺวิตฺตํ –</p>


<p>กุสลตฺติกํ, เวทนตฺติกํ, วตฺถุตฺตยํ, รตนตฺตยํ, ทฺวตฺติํสํ, เตตฺติํสํฯ</p>


<p>จตุ , เฉหิ ปรพฺยญฺชนสฺส ทฺวิตฺตํ –</p>


<p>จตุพฺพิธํ, จตุทฺทส, จตุทฺทิสํ, จตุปฺปทํ, ฉพฺพิธํ, ฉนฺนวุติฯ</p>


<p>วา เตฺวว? จตุสจฺจํ, ฉสตํฯ</p>


<p>สนฺตสฺส สเตฺต ปรพฺยญฺชนสฺส นิจฺจํ ทฺวิตฺตํ –</p>


<p>สชฺชโน, สปฺปุริโส, สทฺธโมฺม, สนฺตสฺส ภาโว สตฺตา, สพฺภาโวฯ</p>


<p>วสฺส พเตฺต พสฺส ทฺวิตฺตํ –</p>


<p>สีลพฺพตํ, นิพฺพานํ, นิพฺพุตํ อิจฺจาทิ ปุเพฺพ วุตฺตเมวฯ</p>


<p>วตุ, วฎุ อิจฺจาทีนํ อนฺตพฺยญฺชนสฺส ทฺวิตฺตํ –</p>


<p>วตฺตติ, ปวตฺตติ, นิวตฺตติ, สํวตฺตติ, วฎฺฎติ, วิวฎฺฎติฯ</p>


<p>สํมฺหา อนุโน นสฺส ทฺวิตฺตํ –</p>


<p>สมนฺนาคโต, สมนฺนาหาโร, สมเนฺนสติฯ</p>


<p>อญฺญตฺรปิ –</p>


<p>สีมํ สมฺมเนฺนยฺย , สีมํ สมฺมนฺนิตุํ , สีมํ สมฺมนฺนติ , สมฺปฎิจฺฉนฺนํ, จีวรเจตาปนฺนํ, จตุนฺนํ, ปญฺจนฺนํฯ</p>

</p>


<p>  ฯ</p>


<p>วเคฺค จตุตฺถ, ทุติเยสุ ปเรสุ กเมน ตติย, ปฐมา เอสํ จตุตฺถ, ทุติยานํ ทฺวิภาวํ คจฺฉนฺติ, ทุติยภาวํ คจฺฉนฺตีติ อโตฺถฯ ‘สรมฺหา เทฺว’ติ สุเตฺตน วา ‘วคฺคลเสหิ เต’อิจฺจาทีหิ วา ทุติย, จตุตฺถานมฺปิ สทิสเตฺต ชาเต ปุน อิมินา สุเตฺตน  อาทิทุติยสฺส ปฐมตฺตํ, อาทิจตุตฺถสฺส ตติยตฺตญฺจ ชาตํฯ</p>


<p>ตตฺถ กวเคฺค –</p>


<p>อากฺขาตํ, ปกฺขิตฺตํ, ปเกฺขโป, รูปกฺขโนฺธ, เวทนากฺขโนฺธ, ธาตุโกฺขโภ, อายุกฺขโย, นกฺขมติฯ</p>


<p>‘วคฺคลเสหิ เต’ติ สุตฺตวิธาเน –</p>


<p>ปมุเข สาธุ ปาโมกฺขํ, ปคฺฆรติ, อุโคฺฆสติ, นิโคฺฆโสฯ</p>


<p>จวเคฺค –</p>


<p>อจฺฉาเทติ, อจฺฉินฺทติ-สํโยเค รสฺสตฺตํ, ปจฺฉาเทติ, ปจฺฉินฺทติ, เสตจฺฉตฺตํ, รุกฺขจฺฉายา, ตถสฺส ภาโว ตจฺฉํ, รถสฺส หิตา รจฺฉา, ปชฺฌายติ, อุชฺฌายติ, นิชฺฌายติ, ปฐมชฺฌานํ, ทุติยชฺฌานํ, อโชฺฌกาโส, โพชฺฌโงฺค, ทุเมฺมธสฺส ภาโว ทุเมฺมชฺฌํ, พุชฺฌติ, พุชฺฌิตพฺพํ, โพชฺฌํ, ปฎิวิชฺฌ, ปฎิวิชฺฌิย, ปฎิวิชฺฌิตฺวา อิจฺจาทิฯ</p>


<p>ฎวเคฺค –</p>


<p>ยตฺรฎฺฐิตํ, ตตฺรฎฺฐิโต, อุฎฺฐิโต, นิฎฺฐิโต, ถลโฎฺฐ, ชลโฎฺฐ, วุโฑฺฒ อิจฺจาทิฯ</p>


<p>ตวเคฺค –</p>


<p>สุมนเตฺถโร, ยสเตฺถโร, อวตฺถา, อวตฺถานํ, วิตฺถาโร, อภิตฺถุโต, วิตฺถมฺภิโต, อุทฺธรติ, อุทฺธรณํ, อุทฺธฎํ, นิทฺธาเรติ, นิทฺธารณํ, นิทฺธาริตํ, นิทฺธโน, นิทฺธุโต, นิโทฺธโต อิจฺจาทิฯ</p>


<p>ปวเคฺค –</p>


<p>วิปฺผรติ, วิปฺผรณํ, วิปฺผาโร, อโปฺผเฎติ, มหปฺผลํ, นิปฺผลํ, มธุปฺผาณิตํ, วิพฺภมติ, วิพฺภโม, อุพฺภตํ, นิพฺภยํ, ทุพฺภโร, สพฺภาโว , อุสภสฺส ภาโว โอสพฺภํ, ลพฺภติ, อารโพฺภ, อารพฺภ, อารพฺภิตฺวา อิจฺจาทิฯ</p>


<p>อิธปิ อุ, ทุ, นิโต ปรปทานํ อาทิพฺยญฺชนสฺส ทฺวิตฺตํ วิเสสโต อิจฺฉนฺติฯ</p>

</p>


<p>  ฯ</p>


<p>วิจฺฉายํ อภิกฺขเญฺญ จ อเนกตฺถสฺส เอกปทสฺส เทฺว รูปานิ โหนฺติฯ ภิเนฺน อเตฺถ กฺริยาย วา ทเพฺพน วา คุเณน วา พฺยาปิตุํ อิจฺฉา ฯ ปุนปฺปุนกฺริยา ฯ</p>


<p>วิจฺฉายํ ตาว –</p>


<p>รุกฺขํ รุกฺขํ สิญฺจติฯ คาเม คาเม สตํกุมฺภา, คาโม คาโม รมณิโย, เคเห เคเห อิสฺสโร, รสํ รสํ ภกฺขยติ, กฺริยํ กฺริยํ อารภเตฯ</p>


<p>อานุปุพฺพิเยปิ วิจฺฉาว คมฺยเต –</p>


<p>มูเล มูเล ถูลา, อเคฺค อเคฺค สุขุมา, เชฎฺฐํ เชฎฺฐํ อนุปเวเสถ, อิเมสํ เทวสิกํ มาสกํ มาสกํ เทหิ, มญฺชูสกรุโกฺข ปุปฺผํ ปุปฺผํ ปุปฺผติ, อิเม ชนา ปถํ ปถํ อเจฺจนฺติ, สเพฺพ อิเม อฑฺฒา, กตรา กตรา อิเมสํ อฑฺฒตา, กตมา กตมา อิเมสํ อฑฺฒตาฯ</p>


<p>อภิกฺขเญฺญ –</p>


<p>ภตฺตํ ปจติ ปจติ, อปุญฺญํ ปสวติ ปสวติ, ภุตฺวา ภุตฺวา นิปฺปชฺชนฺติ, ปฎํ ปฎํ กโรติ, ปฎปฎายติ, เอกเมกํ, เอกเมกานิ อิจฺจาทีสุ วิจฺฉาสุ ปุพฺพปเท สฺยาทิโลโปฯ</p>


<p> ฯ</p>


<p>อติกฺกมฺม  หรณํ อติหาโร, น อติหาโร วีติหาโร, อญฺญมญฺญสฺส อโนฺตเยว หรณนฺติอโตฺถ, วีติหารเตฺถ คมฺยมาเน สพฺพาทีนํ สพฺพนามานํ เทฺว รูปานิ โหนฺติ, ปุพฺพเสฺสกสฺส จ สฺยาทิโลโปฯ</p>


<p>อิเม เทฺว ชนา อญฺญมญฺญสฺส อุปการกา, อิตรีตรสฺส อุปการกา, อญฺญมญฺญํ ปสฺสนฺติ, อญฺญมญฺญสฺส เทนฺติ, อญฺญมญฺญสฺส อเปนฺติ, อญฺญมญฺญสฺส ธนํ, อญฺญมเญฺญ นิสฺสิตาฯ</p>


<p>  ฯ</p>


<p>ยํ ปริมาณมสฺสาติ ยาวํฯ ตํ ปริมาณมสฺสาติ ตาวํฯ ปุนปฺปุนํ ภมนํ ปวตฺตนํ ฯ ตุริเตน วจีปโยเคน ตํ ตํ อุปายทีปนํ สมฺภโม, อาเมฑิตเมว วุจฺจติ, สมฺภเม คมฺยมาเน ยาวตา ยตฺตเกน ปเทน โส อโตฺถ ปญฺญายติ, ตตฺตกํ ปทํ ปยุชฺชเต, ทฺวิกฺขตฺตุํ วา ติกฺขตฺตุํ วา ตทุตฺตริ วา อุทีริยเตตฺยโตฺถฯ ยถาโพธํ สมฺภเมติปิ ปาโฐ, โสเยวโตฺถฯ</p>


<p>ภเย, โกเธ, ปสํสายํ, ตุริเต, โกตูหเล’จฺฉเรฯ</p>


<p>หาเส, โสเก, ปสาเท จ, กเร อาเมฑิตํ พุโธฯ</p>


<p>ตตฺถ ภเย –</p>


<p>สโปฺป สโปฺป, โจโร โจโร –</p>


<p>โกเธ –</p>


<p>วิชฺฌ วิชฺฌ, ปหร ปหรฯ</p>


<p>ปสํสายํ –</p>


<p>สาธุ สาธุฯ</p>


<p>ตุริเต  –</p>


<p>คจฺฉ คจฺฉฯ</p>


<p>โกตูหเล –</p>


<p>อาคจฺฉ อาคจฺฉฯ</p>


<p>อจฺฉเร –</p>


<p>อโห พุโทฺธ อโห พุโทฺธฯ</p>


<p>หาเส –</p>


<p>อภิกฺกมถ วาเสฎฺฐา อภิกฺกมถ วาเสฎฺฐา ฯ</p>


<p>โสเก –</p>


<p>กหํ เอกปุตฺตก กหํ เอกปุตฺตก ฯ</p>


<p>ปสาเท –</p>


<p>อภิกฺกนฺตํ โภ โคตม อภิกฺกนฺตํ โภ โคตม  อิจฺจาทิฯ ติกฺขตฺตุํอุทานํ อุทาเนสิ ‘‘นโม ตสฺส ภควโต’’  อิจฺจาทิฯ</p>

</p>

</p>


<h3>วิปลฺลาสสนฺธิ</h3>
<p>อถ วิปลฺลาสสนฺธิ ทีปิยเตฯ</p>


<p>ปทกฺขรานํ ปุพฺพาปรวิปริยาโย ฯ</p>


<p> ฯ</p>


<p>ยมฺหิ ปเร หสฺส ปุพฺพาปรวิปลฺลาโส โหติ วาฯ</p>


<p>ทยฺหติ, สงฺคยฺหติ, สนฺนยฺหติ, วุยฺหติ, ทุยฺหติ, มุยฺหติฯ</p>


<p>วาเตฺวว ? สงฺคณฺหิยติ, เอวํ สงฺคยฺห สงฺคณฺหิตฺวา, อารุยฺห อารุหิตฺวา, โอคายฺห โอคาหิตฺวาฯ ปสยฺห ปสหิตฺวาฯ</p>


<p>  ฯ</p>


<p>วมฺหิ ปเร หสฺส วิปลฺลาโส โหติ วาฯ</p>


<p>พวฺหาพาโธ พหฺวาพาโธ, พเวฺหตฺถ นฺหายตี ชโน  =พเหฺวตฺถ นฺหายตี ชโนฯ</p>


<p>มหาวุตฺติวิธานํ วุจฺจเตฯ</p>


<p>ย, รานํ วิปลฺลาโส –</p>


<p>กุฎิ เม กยิรติ , วจนํ ปยิรุทาหาสิ, ครุํ ปยิรูปาสติ, วนฺทามิ เต อยฺยิเร ปสนฺนจิโตฺต  -ยสฺส ทฺวิตฺตํฯ</p>


<p>นิคฺคหีตสฺส วิปลฺลาโส –</p>


<p>นิรยมฺหิ อปจฺจิสุํ , เต เม อเสฺส อยาจิสุํ ฯ อิมา คาถา อภาสิสุํฯ</p>


<p>สรานมฺปิ วิปลฺลาโส –</p>


<p>หญฺญเยฺยวาปิ โกจิ นํ  – หเญฺญยฺยาติ ฐิติ, อมูลมูลํ คนฺตฺวา-มูลมูลํ อคนฺตฺวาติ อโตฺถฯ เอวํ ปรตฺรฯ อโนกาสํ การาเปตฺวา , อนิมิตฺตํ กตฺวา, สทฺธํ น ภุญฺชตีติ อสทฺธโภชิ, ทิสฺวา ปทมนุตฺติณฺณํ  – อุตฺติณฺณํ อทิสฺวาติ อโตฺถฯ</p>


<p>ปทานมฺปิ วิปลฺลาโส –</p>


<p>นวํ ปน ภิกฺขุนา จีวรลาเภน, นาคกญฺญา จริตํ คเณน  -นาคกญฺญาคเณน จริตนฺติ ฐิติฯ</p>

</p>


<p>  ฯ</p>


<p>สนฺธิวิธานํ  นาม พหุลํ โหติ, เยภุเยฺยน โหตีติ อโตฺถฯ อธิการสุตฺตํฯ ยาวคนฺถปริโยสานา ยุตฺตฎฺฐาเนสุ สพฺพตฺถ วตฺตเตฯ เอเตน สพฺพสทฺทสุเตฺตสุ อนิฎฺฐนิวตฺติ จ อิฎฺฐปริคฺคโห จ กโต โหติฯ</p>

</p>

</p>





