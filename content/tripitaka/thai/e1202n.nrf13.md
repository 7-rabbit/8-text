<h1>ธาตุคพฺพ รูปวณฺณนากถา</h1>
<p> เอวํ ราชา ธาตุคเพฺภ กตฺตพฺพ กมฺมํ นิฎฺฐาเปตฺวา จาตุทฺทสิ ทิวเส วิหารํ คนฺตฺวา ภิกฺขุสงฺฆํ สนฺนิปาเตสิ, สนฺนิปตฺติ ภิกฺขู ติํส สหสฺสานิ อเหสุํ ราชา ภิกฺขุสงฺฆํ วณฺทิตฺวา เอวมาหฯ ธาตุคเพฺภ มยา กตฺตพฺพกมฺมํ นิฎฺฐาปิตํ, เสฺว อาสาฬภิมุโปสถ ทิวเส อุตฺตรสาฬฺห นกฺขเตฺตน ธาตุนิธานํ ภวิสฺสติ ธาตุโย ชนาถ ภเนฺตติ ภิกฺขุสงฺฆสฺส ภารํ กตฺวา นครเมวาคญฺชิฯ</p>


<p>อถ ภิกฺขุสโงฺฆ ธาตุ อาหรณกํ ภิกฺขุํ คเวสโนฺต ปูชา ปริเวณ วาสิกํ โสฬส วสฺสุเทฺทสิกํ ฉฬภิญฺญํ โสณุตฺตรํ นาม สามเณรํ ทิสฺวา ตํ ปโกฺกสาเปตฺวา อาวุโส โสณุตฺตร ราชา ธาตุคพฺภํ นิฎฺฐาเปตฺวา ธาตุ อาภรณํ ภิกฺขุสงฺฆสฺส ภารมกาสิฯ ตสฺมา ตยา ธาตุโย อาหริตพฺพาติ อาหรามิ ภเนฺต ธาตุโย กุโต ลจฺฉามีติ ปุจฺฉิ ตสฺส ภิกฺขุสโงฺฆ เอวมาหฯ อาวุโส โสณุตฺตร ตตาคโต มรณมเญฺจ นิปโนฺน สกฺกํ เทวราชานํ อามเนฺตตฺวา มยฺหํ อฎฺฐโทณปฺปมาเณสุ สารีริก ธาตุสุ เอกํ โทณํ โกฬิยราชุหิ สกฺกตํ, อนาคเต ตมฺพปณฺณิ ทีเป มหาเจติเย ปติฎฺฐหิสฺสตีติ อาหฯ</p>


<p>อถ  ภควติ ปรินิพฺพุเต โทณ พฺราหฺมโณ ธาตุโย อฎฺฐ โกฎฺฐาเส กตฺวา อฎฺฐนฺนํ นครวาสีนํ อทาสิ เต อตฺตโน อตฺตโน นคเร เจติยํ กาเรตฺวา ปริหริํสุ เตสุ รามคาเม โกฬิเยหิ กตเจติเย มโหเฆน ภิเนฺน ธาตุกรณฺฑโก สมุทฺทํ ปวิสิตฺวา รตนวาลุกา ปิเฎฺฐ ฉพฺพณฺณรํสิ สมากิโณฺณ อฎฺฐาสิฯ</p>


<p>นาคา ทิสฺวา มเญฺชริก นาค ภวนํ คนฺตฺวา มหากาฬ นาค รโญฺญ อาโรเจสุํ โส ทสโกฎิ นาค สหสฺส ปริวุโต อาคนฺตฺวา คณฺธมาลาทีหิ ปูเชตฺวา สุวณฺณ-ปวาฬ-มิณิ-รชตธเช อุสฺสาเปตฺวา ปญฺจงฺคิก ตุริย ปคฺคหีต นานาวิธ นาค นาฎกานํ มชฺฌหโต ธากุกรณฺฑํ มณิจโงฺคฎเก ฐเปตฺวา สีเสนาทาย มหาสกฺการ สมฺมานํ กโรโนฺต นาคภวนํ เนตฺวา ฉนฺนวุติ โกฎิธเน ปูเชตฺวา สพฺพรตเนหิ เจติยญฺจ เจติยฆรญฺจ มาเปตฺวา ธาตุโย ปริหรติฯ มหากสฺสปเตฺถโร อชาตสตฺตุโน ธาตุนิธานํ กโรโนฺต รามคาเม ธาตุโย ฐเปตฺวา เสส ธาตุโย อาหริตฺวา อทาสิ ราชา รามคาเม ธาตุโย กสฺมา นาหฎาติ ปุจฺฉิฯ</p>


<p>เถโร มหาราช ตาสํ อนฺตราโย นตฺถิ อนาคเต ตมฺพปณฺณิทีเป มหาเจติเย ปติฎฺฐหิสฺสนฺตีติ อาหฯ อโสโก ธมฺมราชาปิ ธาตุนิธานํ อุคฺฆาเฎตฺวา โอโลเกโนฺต อฎฺฐมํ ธาตุโทณํ อทิสฺวา อปรํ ธาตุํ โทณํ กตฺถ ภเนฺตติ ปุจฺฉิ มหาราช ตํ โกฬิเยหิ คงฺคาตีเร กต เจติเย ปติฎฺฐิตํ, มโหเฆน เจติเย ภิเนฺน มหาสมุทฺทํ ปาวิสิฯ</p>


<p>ตํ นาคา ทิสฺวา อตฺตโน นาคภวนํ เนตฺวา ปริหรนฺตีติ ขีณาสวา อาหํสุ ราชา นาคภวนํ นาม มม อาณาปวตฺตนฎฺฐานํ, ตมฺปิ อาหรามิ ภเนฺตติ อาหฯ มหาราช ตา ธาตุโย อนาคเต ตมฺพปณฺณิทีเป มหาเจติเย ปติฎฺฐหิสฺสนฺติติ นิวาเรสุํฯ ตสฺมา ตฺวํ มเญฺฉริก นาค ภวนํ คนฺตฺวา ตํ ปวตฺติํ นาค รโญฺญ นิเวเทตฺวา ธาตุโย อาหร, เสฺว ธาตุ นิธานํ ภวิสฺสตีติฯ โสณุตฺตโร สาธูติ สมฺปฎิจฺฉิตฺวา อตฺตโน ปริเวณํ อคมาสิฯ</p>


<p>ราชาปิ นครํ อนฺตฺวา นคเร เภริํ จราเปสิ- เสฺว ธาตุนิธานํ ภวิสฺสติ นาครา อตฺตโน อตฺตโน วิภวานุรูเปน อลงฺกริตฺวา คณฺธมาลาทีนิ คเหตฺวา มหาเจติยงฺคณํ โอตรนฺตุติฯ สโกฺกปิ วิสฺสกมฺมํ อาณาเปสิ-เสฺว มหาเจติเย ธาตุนิธานํ ภวิสฺสติฯ สกล ตมฺปปณฺณิทีปํ อลงฺกโรหีติฯ โส ปุนทิวเส เอกูนโยชนสติกํ ตมฺพปณฺณิทีปํ กสีณมณฺฑลํ วิย สมํ กตฺวา รชตปฎฺฎสทิสํ วาลุกากิณฺณํปญฺจวณฺณปุปฺผสมากูลํ กตฺวา  สมนฺตโต ปุณฺณฆฎปนฺติโย ฐปาเปตฺวา สาณีหิ ปริกฺขิปิตฺวา อุปริ เจลวิตานํ พณฺธิตฺวา ปถวิตเล ถลปทุมานิ อากาเส โอลมฺพก ปทุมานิ ทเสฺสตฺวา อลงฺกต เทวสภํ วิย สเชฺชสิฯ มหาสมุทฺทญฺจ สนฺนิสินฺนํ ปญฺจวิธ ปทุมสญฺจนฺนํ อกาสิฯ</p>


<p>ธาตุ อานุภาเวน สกล จกฺกวาฬํ คโพฺภกฺกมนาภิสโมฺพธิกาลาทิสุ วิย สชฺชิตํ อโหสิ นาคราป นคร วีถิโย สมฺมชฺชิตฺวา มุตฺตาผล สทิสํ วาลุกํ โอกิริตฺวา ลาชปญฺจมก ปุปฺผานิ สโมกิริตฺวา นานาวิราค ธชปฎากาโย อุสฺสาเปตฺวา สุวณฺณฆฎ กทลิโตรณ มาลคฆิกาทีหิ อลงฺกริตฺวา นครํ สเชฺชสุฯ ราชา นครสฺส จตุสุ ทฺวาเรสุ อนาถานํ มนุสฺสานํ ปริโภตฺถาย นานาปฺปการ ขาทนีย โภชนีย คณฺธมาล วตฺถาภรณ ปญฺจวิธิ มุธวาส สหิต ตามฺพุลานิ จ ฐปาเปสิฯ</p>


<p>อถ ราชา สพฺพาภรณ วิภูสิโต กุมุท ปนฺนวณฺณ จตุสิณฺธวยุตฺต รถวรมารุยฺห อลงฺกตํ กณฺฑุลํ หตฺถิํ ปุรโต กตฺวา สุวณฺณจโงฺคฎกํ สีเส กตฺวา เสตจฺฉตฺตสฺส เหฎฺฐา อฎฺฐาสิฯ ตสฺมิํ ขเณ สกฺกํ เทวราชานํ เทวจฺฉรา วิย นานาภรณวิภูสิตา เทวกญฺญุปมา อเนก สหสฺส นาฎกิตฺถิโย เจว ทสมหาโยธา จ จตุรงฺคินี เสนา จ ราชานํ ปริวาเรสุํฯ</p>


<p>ตถา อฎฺฐุตฺตร สหสฺส อิตฺถิโย จ ปุณฺณฆเฎ ครหตฺวา ปริวาเรสุํฯ อฎฺฐุตฺตร สหสฺส อฎฺฐุตฺตร สรสฺสปฺปมาเณเยว ปุริสา เจว อิตฺถิโย จ ปุปฺผสมุคฺคานิ ทณฺฑทีปิกา นานาวณฺณ ธเช จ คเหตฺวา ปริวาเรสุํฯ เอวํ ราชา มหเนฺตน ราชานุภาเวน นณฺทนวนํ นิกฺขนฺต เทวราชา วิย นิกฺขมิฯ ตทา นานาวิธ ตุริย โฆเสหิ เจว หตฺถสฺส รถ สเทฺทหิ จ มหาปถวิภิชฺชนาการปฺปตฺตา วิย อโหสิฯ</p>


<p>ตสฺมิํ ขเณ โสณุตฺตโร อตฺตโน ปริเวเณเยว นิสิโนฺน ตุริย โฆเสน รโญฺญ นิกฺขนฺตภาวํ ญตฺวา อภิญฺญาปาทกํ จตุตฺถชฺฌานํ สมาปชฺชิตฺวา อธิฎฺฐยา ปถวิยํ นิมุชฺชิตฺวา มเญฺชริก นาคภวเน มหากาฬานาครโญฺญ ปุรโต ปาตุรโหสิฯ นาคราชา โสณุตฺตรํ ทิสฺวา อุฎฺฐายาสนา อภิวาเทตฺวา คโณฺธทเกน ปาเท โธวิตฺวา วณฺณ คณฺธ สมฺปนฺน กุสุเมหิ ปูเชตฺวา เอกามนฺตํ นิสีทิตฺวา กุโต อาคตตฺถ ภเนฺตติ ปุจฺฉิ ตมฺพปณฺณิ ทีปโต อาคตมฺหาหิ วุเตฺต กิมตฺถายาติ ปุจฺฉิฯ</p>


<p>มหาราช ตมฺพปณฺณิทีเป ทุฎฺฐคามณิ อภย มหาราชา มหา เจติยํ กาเรโนฺต ธาตุโย ภิกฺขุสงฺฆสฺส ภารมกาสิฯ มหาวิหาเร ติํสมตฺตานิ ภิกฺขุสหสฺสานิ สนฺนิปติตฺวา มหาถูปตฺถาย ฐปิตธาตุโย  มหากาฬ นาค รโญฺญ สนฺติเก ฐิตา, ตสฺส ตํ ปวตฺติํ กเถตฺวา ธาตุโย อาหราติ มํ เปเสสุํ, ตสฺมา อิธาคโตมฺหีติ อาหฯ</p>


<p>ตํ สุตฺวา นาคราชา ปพฺพเตน วิย อโชฺฌตฺถโฎ มหเนฺตน มทามนเสฺสน อภิภูโต เอวํ จิเนฺตสิ มยํ ปน อิมา ธาตุโย ปูเชตฺวา อปายโต มุญฺจิตฺวา สเคฺค นิพฺพตฺติสฺสมาติ อมญฺญิมฺหฯ อยํ ปน ภิกฺขุ มหิทฺธิโก มหานุภาโว, สเจ อิมา ธาตุโย อิมสฺมิํ ฐาเน ฐิโต ภเวยฺยุํ, อเมฺห อภิภวิตฺวาปิ คณฺหิตุํ สกฺกุเณยฺยฯ ธาตุโย อปเนตุํ วฎฺฎตีติ จิเนฺตตฺวา ปริสํ โอโลเกโนฺต ปริส ปริยเนฺต ฐิตํ วาสุลทตฺตํ นาม อตฺตโน ภาคิเนยฺยํ ทิสฺวา ตสฺส สญฺญมทาสิ โส มาตุลสฺส อธิปฺปายํ ญตฺวา เจติยฆรํ คนฺตฺวา ธาตุกรณฺฑกํ อาทาย คิลิตฺวา สิเนรุปพฺพต ปาทมูลํ คนฺตฺวา-</p>


<p>
โยชนสตามาวฎฺฎํ ทีฆํ ติสต โยชนํ,  
  
ผณาเนกสหสฺสานิ-มาปิสิตฺวา มหิทฺธิโก,  
  
สิเนรุ ปาทมูลมฺหิ-ธุมายโนฺต จ ปชฺชลํ,  
  
อาภุชิตฺวาน โส โภเค-นิปชฺชิ วาลุกาตเล;  
</p>
  
<p>
‘‘อเนกานิ สหสฺสานิ-อตฺตนา สทิเส อหิ,  
  
มาปยิตฺวา สยาเปสิ-สมนฺตา ปริวาริเต,  
  
พหู เทวา จ นาคา จ-โอสริํสุ ตหิํ ตทา,  
  
ยุทฺธํ อุภินฺนํ นาคานํ-สสฺสิสฺสาม มยํ อิติ;’’  
</p>
  
<p>ตโต นาคราชา ภาคิเนเยฺยน ธาตุโย อปนีตภาวํ ญตฺวา เอวมาห- มม สนฺติเก ธาตุโย นตฺถิ, ตุเมฺห อิธ ปปญฺจ อกตฺวา สีฆํ คนฺตฺวา ภิกฺขุสงฺฆสฺส ตํ ปวตฺติํ อาโรเจถ ภิกฺขุสโงฺฆ อญฺญโต ธาตุํ ปริเยสิสฺสตีติ สามเณโร อาทิเต ปฎฺฐาย ธาตุ อาคมนํ วตฺวา ธาตุโย ตว สนฺติเกเยว, ปปญฺจํ อกตฺวา เทหีติ โจเทสิฯ</p>


<p>ตโต นาคราชา สามเณเรน มูลมฺหิ คหิตภาวํ ญตฺวา เยน เกนจิ ปริยาเยน ธาตุโย อทตฺวาว เปสิตุํ วฎฺฎตีติ จิเนฺตตฺวา สามเณรํ ธาตุฆรํ เนตฺวา เจติยญฺจ เจติยฆรญฺจ ทเสฺสสิฯ ตํ ปน เจติยญฺจ เจติยฆรญฺจ สพฺพรตนมยเมว อโหสิฯ</p>


<p>วุตฺตเญฺหตํ มหาวํเส</p>


<p>
‘‘อเนกธา อเนเกหิ รตเนหิ สุสงฺขตํ,  
  
เจติยํ เจติยฆรํ-ปสฺส ภิกฺขุ สุนิมฺมิต’’นฺติ;  
</p>
  
<p>ทเสฺสตฺวา จ ปน เจติยฆรโต โอรุยฺห อทฺธจณฺทกปาสาเณ ปวาฬปทุมมฺหิ ฐตฺวา อิมสฺส เจติยสฺส เจติยฆรสฺส จ อคฺฆํ กโรหิ  ภเนฺตติ อาห สามเณโร น สโกฺกม มหาราช อคฺฆํ กาตุํ, สกเลปิ ตมฺภปณฺณิทีเป รตนานิ อิมํ อทฺธจณฺทก ปาสาณํ นาคฺฆตีติ อาหฯ</p>


<p>นาคราชา เอวํ สเนฺต มหาสกฺการฎฺฐานโต อปฺปสกฺการฎฺฐานํ ธาตูนํ นยนํ อยุตฺตํ นนุ ภิกฺขูติ อาหฯ สามเณโร เอวมาหมหาราช พุทฺธา นาม ธมฺมครุกา, น อามิส ครุกํ, ตุเมฺหสุ จกฺกวาฬปฺปมาณํ รตนฆรํ มาเปตฺวา สพฺพรตนสฺส ปูเรตฺวา ธาตุโย ปริหรเนฺตสุปิ เอกนาโคปิ ธมฺมาภิสมยํ กาตุํ สมโตฺถ นาม นตฺถิ ยสฺมา-</p>


<p>‘‘สจฺจาภิสมโย นาค-ตุมฺหากมฺปิ น วิชฺชติฯ สจฺจาภิสมยฎฺฐานํ-เนตุํ ยุตฺตญฺหิ ธาตุโยฯ สํสารทุกฺขโมกฺขาย-อุปฺปชฺชนฺต ตถาคตา, พุทฺธสฺส เวตฺถาทีปฺปาโย-เตน เนสฺสามิ ธาตุโยฯ ธาตุนิธานํ อเชฺชว-โส หิ ราชา กริสฺสติฯ</p>


<p>ตสฺมา ปปญฺจมกริตฺวา-ลหุํ เม เทหิ ธาตุเย’’ติ-อาหฯ เอวํ วุเตฺต นาคราชา อปฺปฎิหาโน ยุตฺวา อตฺตโน ภาคิเนเยฺยน ธาตุโย โคปิโตติ มญฺญมาโน เอวมาหฯ ตุเมฺห ภเนฺต เจติเย ธาตูนํ อตฺถิภาวํ วา นตฺถิภาวํ วา อชานนฺตา เทหิ เทหีติ วทถฯ อหํ นตฺถีติ วทามิฯ สเจ ปสฺสถ คเหตฺวา คจฺฉถาติฯ คณฺหามิ มหาราชาติ, คณฺห ภิกฺขูติฯ คณฺหามิ มหาราชาติ, คณฺห ภิกฺขูติ ติกฺขตฺตุํ ปฎิญฺญํ คเหตฺวาฯ</p>


<p>
‘‘สุขุมํ กรํ มาปยิตฺวา-ถิกฺขู ตตฺร ฐิโตจ โส,  
  
ภาคิเนยฺยสฺส วทเน-หตฺถมฺปกฺขิปฺป ตาวเท,  
  
ธาตุกรณฺฑมทาย-ติฎฺฐ นาคาติ ภาสิห,  
  
นิมุชฺชิตฺวา ปถวิยํ-ปริเวณมฺหิ อุฎฺฐหิ;’’  
</p>
  
<p>ตทา สามเณรสฺส นาเคน สทฺธิํ ยุทฺธํ ปสฺสิสฺสามาติ สมาคตา เทว-นาค ปริสาป ภิกฺขุนาคสฺส วิชยํ ทิสฺวา หฎฺฐา ปโมทิโต ธาตุโย ปูชยนฺตาว เตเนว สห อาคมุํ, นาคราชา สามเณรสฺส คต กาเล ภิกฺขุํ วเญฺจตฺวา เปสิโตมฺหีติ หฎฺฐตุโฎฺฐ ธาตุโย คเหตฺวา อาคมตฺถาย ภาคิเนยฺยสฺส สาสนํ เปเสสิฯ</p>


<p>
‘‘ภาคิเนโยฺย’ถ กุจฺฉิมฺหิ-อปสฺสิตฺวา กรณฺฑกํ,  
  
ปริเทวมาโน อาคนฺตฺวา-มาตุลสฺส นิเวทยิ;  
  
ตทา โส นาคราชาปิ-วญฺจิตมฺห มยํ อิติ,  
  
ปริเทวิ นาคา สเพฺพปิ-ปริเทวิํสุ ปิณฺฑิตา;’’  
</p>
  
<p>ตโต  นาคภวเน สเพฺพ นาคา สมาคนฺตฺวา เกเส มุญฺจิตฺวา อุโภหิ หเตฺถหิ หทเย คเหตฺวา นีลุปฺปล สทิเสหิ เนเตฺตหิ วิลีน โสกมิว อสฺสุธารํ ปวตฺตยมานา-</p>


<p>
‘‘ปริเทวมานา อาคนฺตฺวา-นาคา สงฺฆสฺส สนฺติเก,  
  
พหุธา ปริเทวิํส-ธาตาหรณ ทุกฺขิตา’’ติ;  
</p>
  
<p>ปริเทวิตฺวา จ ภิกฺขุสงฺฆสฺส เอวมาหํสุ- ภเนฺต กสฺสจิ ปีฬํ อกตฺวา อมฺหากํ ปุญฺญานุภาเวน ลภิตฺวา จีรปริหฎ ธาตุโย กสฺมา อนวเสสํ กตฺวา อหราเปถ อมฺหากํ สคฺคโมกฺขนฺตรายํ กโรถาติฯ</p>


<p>
’เตสํ สโงฺฆ’นุกมฺปาย-โถกํ ธาตุมทาปยิ,  
  
เต เตน ตุฎฺฐา คนฺตฺวาน-ปูชาภณฺฑานิ อาหรุํ;  
</p>
  
<p>ตโต สโกฺก เทวานมิโณฺท วิสฺสกมฺมํ อามเนฺตตฺวา สามเณรสฺส อุฎฺฐิตฎฺฐาเน สตฺตรตนมยํ มณฺฑปํ มาเปหีติ อาหฯ โส ตสฺมิเยว ขเณ มณฺฑปํ มาเปสิ อถ สโกฺก ทฺวีสุ เทวโลเกสุ เทวปริสาย ปริวุโต สุวณฺณจโงฺคฎเกน สทฺธิํ รตน ปลฺลงฺกมาทาย อาคนฺตฺวา ตสฺมิํ มณฺฑเป ปติฎฺฐาเปตฺวา สามเณรสฺส หตฺถโต ธาตุกรณฺฑกํ คเหตฺวา ตสฺมิํ ปลฺลเงฺก ปติฎฺฐาเปสิฯ ตทา-</p>


<p>
’พฺรหฺมา ฉตฺตมธาเรสิ-สนฺตุสิโต วาลวิชนิํ,  
  
มณิตาลวณฺฎํ สุยาโม-สโกฺก สงฺขนฺตุ โสทกํ;  
</p>
  
<p>
จตฺตาโร ตุ มหาราช-อฎฺฐํสุ ขคฺคปาณิโน,  
  
สมุคฺคหตฺถา ทฺวตฺติํสา-เทวปุตฺตา มหิทฺธิกา;  
</p>
  
<p>
ปาริจฺฉตฺตก ปุเปฺผหิ ปูชยนฺตา ตหิํ ฐิตา,  
  
กุมาริโยปิ ทฺวตฺติํสา-ทณฺฑิทีปธรา ฐิตา;  
</p>
  
<p>
ปลาเปตฺวา ทุฎฺฐยเกฺข-ยกฺขเสนาปติ ปน  
  
อฎฺฐวีสติ อฎฺฐํสุ-อารกฺขํ กุรุมานกา;  
</p>
  
<p>
วีณํ วาทยมาโนว-อฎฺฐา ปญฺจสิโข ตหิํ,  
  
รงฺคภูมิํ มาปยิตฺวา-ติมฺพรู ตุริยโฆสวา;  
</p>
  
<p>
อเนกา เทวปุตฺตา จ-สาธุคีตปฺปโยชกา,  
  
มหากาโล นาคราชา-ถูยมาโน อเนกธา;  
</p>
  
<p>
ทิพฺพตุริยานิ วชฺชนฺติ-ทิพฺพสงฺคิติ วตฺตติ,  
  
ทิพฺพคณฺธา จ วสฺสานิ-วสฺสาเปนฺติ จ เทวตา;  
</p>
  
<p>ตทา อิณฺทคุตฺตเตฺถโร มารสฺส ปฎิพาหนตฺถาย จกฺกวาฬปริยนฺตํ กตฺวา อากาเส โลหฉตฺตํ มาเปสิฯ ปญฺจนิกายิก เถรา  ธาตุโย ปริวาเรตฺวา ปญฺจสุ ฐาเนสุ นิสีทิตฺวา คณสชฺฌายมกํสุฯ ตสฺมิํ กาเล ราชา ตํ ฐนํ อาคนฺตฺวา สิสโต สุวณฺณ จโงฺคฎกํ โอตาเรตฺวา ธาตุ จโงฺคฎกํ อตฺตโน จโงฺคฎเก ฐเปตฺวา ปลฺลเงฺก ปติฎฺฐาเปตฺวา คณฺธมาลาทีหิ ปูเชตฺวา ปญฺจปติฎฺฐิเตน วณฺทิตฺวา สิรสิ อญฺชลิํ ปคฺคยฺห อกฺขีนิ อุมฺมีเลตฺวา โอโลเกโนฺต อฎฺฐาสิฯ ตสฺมิํ ขเณ ธาตุมตฺถเก เสตจฺฉตฺตํ ทิสฺสติ ฉตฺตคาหก พฺรหฺมา น ทิสฺสติฯ ตถา ตาลวณฺฎ วิชนิ อาทโย ทิสฺสนฺติ คาหกา น ทิสฺสนฺติ ทิพฺพตุริยโฆส สงฺคิติโย สุยฺยนฺติ คณฺธพฺพ เทวตา น ทิสฺสนฺติฯ ราชา เอตํ อจฺฉริยํ ทิสฺวา อิณฺทคุตฺตเตฺถรํ เอวมาห-เทวตา ทิพฺพฉเตฺตน ปูเชสุํ อหํ มานุส กจฺฉเตฺตน ปูเชมิ ภเนฺนติฯ เถโร ยุตฺตํ มหาราชาติ อาหฯ ราชา อตฺตโน สุวณฺณปิณฺฑิเก เสตจฺฉเตฺตน ปูเชตฺวา สุวณฺณภิํการํ คเหตฺวา อภิเสโกทกํ ทตฺวา ตํ ทิวสํ สกลตมฺพปณฺณิ ทีเป รชฺชํ อทาสิฯ</p>


<p>ตโต สพฺพตุริยานิ ปคฺคณฺหิํสุ, คณฺธมาลาทีหิ ปูเชตฺว มหนฺตํ สกฺการมกํสุ ปุน ราชา เถรํ ปุจฺฉิ - อมฺหากํ สตฺถา ทิพฺพมานุสกานิ เทฺว ฉตฺตานิ ธาเรสิ ภเนฺตฯ น เทฺว ฉตฺตานิ ตีณิ ฉตฺตานิ มหาราชาติฯ อญฺญํ ฉตฺตํ นปสฺสามิ ภเนฺนติฯ สีลปติฎฺฐํ สมาธิทณฺฑกํ อิณฺทฺริยสลากํ พลมาลํ มคฺคผลปตฺต สญฺฉนฺนํ วิมุตฺติวรเสตจฺฉตฺตํ อุสฺสาเปตฺวา ญาณาภิเสกมฺปโตฺต ธมฺมรตน จกฺกํ ปวเตฺตตฺวา ทสสหสฺส จกฺกวาเฬสุ พุทฺธรชฺชํ หตฺถคตํ กตฺวา รชฺชํ กาเรสีติ ราชา ตีณิจฺฉตฺต ธารกสฺส สตฺถุโน ติกฺขตฺตุํ รชฺชํ ทมฺมีติ ติกฺขตฺตุํ ธาตุโย รเชฺชน ปูเชสิฯ</p>


<p>ตโต ราชา เทวมนุเสฺสสุ ทิพฺพคณฺธมาลาทีหิ ปูเชเนฺตสุ อเนเกสุ ตุริยโฆส สงฺคิเตสุ วตฺตมาเนสุ ธาตุกรณฺฑกํ สีเสนาทาย รตนมณฺฑปโต นิกฺขมิตฺวา ภิกฺขุสงฺฆ ปริวุโต มหาเจติยํ ปทกฺขิณํ กตฺวา ปาจีนทฺวาเรนารุยฺห ธาตุคพฺภํ โอตริฯ ตโต มหาเจติยํ ปริวาเรตฺวา ฉนฺนวุติ โกฎิปฺปมาณ อรหโนฺต อฎฺฐํสุฯ</p>


<p>ราชา สีสโต ธาตุกรณฺฑกํ โอตาเรตฺวา มหารเห สยนปิเฎฺฐ ฐเปสฺสามีติ จิเนฺตสิ ตสฺมิํ ขเณ ธาตุกรณฺฑโก รโญฺญ สีสโต สตฺต ตาลปฺปมาเณ ฐาเน คนฺตฺวา สยเมว วิจริ ธาตุโย อากาสมุคฺคนฺตฺวา ทฺวตฺติํส มหา ปุริสลกฺขณ อสิติ อนุพฺยญฺชนา พฺยามปฺปภา ปติมณฺฑิตํ เกตุมาโลป โสภิตํ นิล-ปีต-โลหิตาทิ เภท วิจิตฺร รํสิชาลา สมุชฺชลํ พุทฺธเวสํ คเหตฺวา คณฺฑมฺพมูเล  ยมก ปาฎิหาริยํ สทิส ยมก ปาฎิหาริยํ อกํสุฯ ตํ ธาตุปาฎิหาริยํ ทิสฺวา ปสีทิตฺวา อรหตฺตมฺปตฺตา เทวมนุสฺสา ทฺวาทสโกฎิโย อเหสุํฯ เสสผลตฺตยํ ปตฺตา คณนปถมตีตา อเหสุํฯ เอวํ ธาตุโย อเนกธา ปาฎิหาริยํ ทเสฺสตฺวา พุทฺธเวสํ วิสฺสเชฺชตฺวา กรณฺฑกํ ปวิสิตฺวา เตน สทฺธิํ โอตริตฺวา รโญฺญ สีเส ปติฎฺฐหิํสุฯ</p>


<p>ราชา อมเตน วิย อภิสิโตฺต สผลํ มนุสฺสตฺต ปฎิลาภํ มญฺญมาโน อุโภหิ หเตฺถหิ ธาตุกรณฺฑกํ คเหตฺวา นาฎก ปริวุโต อลงฺกต สยน สมีปํ คนฺตฺวา ธาตุจโงฺคฎกํ รตนปลฺลเงฺก ฐเปตฺวา คณฺธวาสิโตทเกน หเตฺถ โธวิตฺวา วตุชาติย คเณฺธน อุพฺพเฎฺฎตฺวา รตนกรณฺฑกํ วิจริตฺวา ธาตุโย คเหตฺวา เอวํ จิเนฺตสิฯ</p>


<p>
‘‘อนากุลา เกหิจิปิ ยทิ เหสฺสสฺติ ธาตุโย,  
  
ชนสฺส สรณํ หุตฺวา ยทิ ฐสฺสนฺติ ธาตุโย;  
</p>
  
<p>
สตฺถุนิปนฺนา กาเรน ปรินิพฺพาน มญฺจเก,  
  
นิปชฺชนฺตุ สุปญฺญเตฺต-สยนมฺหิ มหารเห’’ติ;  
</p>
  
<p>เอวํ จิเนฺตตฺวา ปน วรสยนปิเฎฺฐ ธาตุโย ฐเปสิ ตสฺมิํ ขเณ ธาตุโย รญฺญา จินฺติต นิยาเมเนว มหารเห สยเน พุทฺธเวเสน สยิํสุฯ</p>


<p>
‘‘อาสาฬหิ สุกฺกปกฺขสฺส ปนฺนรส อุโปสเถ,  
  
อุตฺตราสาฬฺห นกฺขเตฺต เอวํ ธาตุ ปติฎฺฐิตา;  
</p>
  
<p>สห ธาตุ ปติฎฺฐานา อกมฺปิตฺถ มหามหี, ปาฎิหีรานิ เนกานิ ปวตฺติํสุ อเนกธาฯ’’</p>


<p>ตทหิ อุทกปริยนฺตํ กตฺวา อยํ มหาปถวี สงฺกมฺปิ สมฺปกมฺปิ สมฺปเวธิ, มหาสมุโทฺท สงฺขูภิ, อากาเส วิชฺชุลฺลตา นิจฺฉริํสุฯ ขณิกวสฺสํ วสฺสิ, ฉ เทวโลกา เอกโกลาหล มโหสิ ราชา เอตํ อจฺฉริยํ ทิสฺวา ปสโนฺน อตฺตโน กญฺจน มาลิก เสตจฺฉเตฺตน ธาตุโย ปูเชตฺวา ตมฺพปณฺณิทิเป รชฺชํ สตฺตาหํ ทตฺวา ติํส สตสหสฺสคฺฆนกํ อลงฺการ ภณฺฑํ โอมุญฺจิตฺวา ปูเชสิฯ ตถา สพฺพาปิ นาฎกิตฺถิโย อมจฺจา เสส มหาชโน เทวา จ สพฺพาภรณานิ ปูเชสุํ ตสฺมา-</p>


<p>
ติฎฺฐนฺตํ สุคตํ ติโลกมหิตํ โย ปูชเย สาทรํ,  
  
โย วา สาสป พีชมตฺตมฺปิ ตํ ธาตุํ นโร ปูชเย;  
</p>
  
<p>
เตสํ ปุญฺญผลํ สมานมีติ ตํ จิตฺตปฺปสาเท สเม,  
  
ญตฺวา ตํ ปรินิพฺพุเตปิ สุคเต ธาตุํ พุโธ ปูชเย’ติ;  
</p>
  
<p>ตโต  ราชา จีวรวตฺถานิ เจว คุฬ-สปฺปิ อาทิ เภสชฺชานิ จ สงฺฆสฺส ทตฺวา สพฺพรตฺติํ คณสชฺฌายํ กาเรสิ ปุน ทิวเส นคเร เภริํ จราเปสิ มหาชโน อิมํ สตฺตาหํ คณฺธมาลาทีนิ อาทิย คนฺตฺวา ธาตุโย วณฺทตูติ อิณฺทคุตฺตเตฺถโรปิ สกล ตมฺพปณฺณิ ทีเป มนุสฺสา ธาตุโย วณฺทิตุกามา, ตํ ขณํเยว อาคนฺตฺวา วณฺทิตฺวา ยถาฎฺฐานํ คจฺฉนฺตูติ อธิฎฺฐาสิฯ</p>


<p>เต ตเถว ธาตุโย วณฺทิตฺวา คมิํสุ ราชา สตฺตาหํ สงฺฆสฺส มหาทานํ ปวเตฺตตฺวา สตฺตาหสฺส อจฺจเยน ธาตุคเพฺภ มยา กตฺตพฺพกิจฺจํ นิฎฺฐาปิตํ, ธาตุคพฺภํ ปิทหถ ภเนฺตติ สงฺฆสฺส อาโรเจสิฯ สโงฺฆ อุตฺตรสุมน สามเณเร อามเนฺตตฺวา ตุเมฺหหิ ปุเพฺพ อาหฎ เมทวณฺณ ปาสาเณน ธาตุ คพฺภํ ปิทหถาติ อาหฯ เต สาธูติ สมฺปฎิจฺฉิตฺวา ธาตุคพฺภํ ปิทหิํสุฯ</p>


<p>ตโต ขีณาสวา ธาตุคเพฺภ คณฺธา มา สุสนฺตุ มาลา มา มิลายนฺตุฯ ทีปา มา นิพฺพายนฺตุ รตนานิ มา วิวณฺณานิ โหนฺตุ ปูชนียภณฺฑานิ มา นสฺสนฺตุฯ เมทวณฺณ ปาสาณา สณฺธิยนฺตุ, ปจฺจตฺถิกานํ โอกาโส มา โหตูติ อธิฎฺฐหิํสุฯ</p>


<p>เอวํ ราชา ธาตุ นิธาเปตฺวา ปุน นคเร เภริํ จราเปสิ มหา เจติเย ธาตุํ นิธาเปตฺวา ธาตุํ อาหริตฺวา นิธานํ กโรนฺตูติฯ มหาชโน อตฺตโน อตฺตโน พลานุรูเปน สุวณฺณ รชตาทิ กรเณฺฑ การาเปตฺวา ตตฺถ ธาตุโย ปติฎฺฐาเปตฺวา ธาตุนิธานสฺสุปริ เมทวณฺณ ปาสาณ ปิฎฺฐิยํ นิทหิํสุฯ สเพฺพหิ สนฺนิหิต ธาตุโย สหสฺสมตฺตา อเหสุนฺติฯ</p>


<p>อิติ สาธุชน มโนปสาทนตฺถาย กเต ถูปวํเส ธาตุนิธาน กถา นิฎฺฐิตาฯ</p>


<p> ตโต ราชา ตํ สพฺพํ ปิทเหตฺวา เจติยํ กโรโนฺต อุทเรน สทฺธิํ จตุรสฺส โกฎฺฐกํ นิฎฺฐาเปสิ อถ ฉตฺตกเมฺม สุธากเมฺม จ อนิฎฺฐิเตเยว มารณนฺติก โรเคน คิลาโน หุตฺวา ทีฆวาปิโต กนิฎฺฐภาตรํ ปโกฺกสาเปตฺวา เจติเย อนิฎฺฐิตํ ฉตฺตกมฺมํ สุธากมฺมญฺจ สีฆํ นิฎฺฐาเปตฺวา มํ โตเสหิ ตาตาติ อาหฯ โส รโญฺญ ทุพฺพลภาวํ ญตฺวา อนฺตเร อนิฎฺฐิตกมฺมํ กาตุํ น สกฺกาติ สุทฺธวเตฺถหิ กญฺจุกํ กาเรตฺวา เจติเย ปฎิมุญฺจาเปตฺวา จิตฺตกาเรหิ กญฺจุก มตฺถเก เวทิกา จ ปุณฺณฆฎ ปญฺจงฺคุลิ ปนฺติโย จ การาเปสิฯ</p>


<p>นฬกาเรหิ เวฬุมย ฉตฺตํ กาเรตฺวา ขรปตฺตมเย จณฺทสูริยมณฺฑเล มุทฺธนิ เวทิกา กาเรตฺวา ลาขากุกุฎฺฐเกหิ ตํ วิจิตฺตํ กตฺวา ถูปกมฺมํ นิฎฺฐิตนฺติ รโญฺญ อโรเจสิ ราชา เตน หิ มํ  มหาเจติยํ ทเสฺสหีติ วตฺวา สิวิกาย นิปชฺชิตฺวา เจติยา ปทกฺขิณํ กตฺวา ทกฺขิณทฺวาเร ภูมิสยนํ ปญฺญาเปตฺวา ตตฺถ นิปโนฺน ทกฺขิเณน ปเสฺสน สยิตฺวา มหาถูปํ วามปเสฺสน สยิตฺวา โลหปาสาทํ โอโลเกโนฺต ปสนฺน จิโตฺต อโหสิฯ ตทา รโญฺญ สาสนสฺส พหูปการภาวํ สลฺลเกฺขตฺวา คิลาน ปุจฺฉนตฺถาย ตโต ตโต อาคตา ภิกฺขุ ฉนฺนวุติ โกฎิโย ราชานํ ปริวาเรตฺวา อฎฺฐํสุฯ ตโต สโงฺฆ วคฺค วคฺคา หุตฺวา คณสชฺฌายํ อกาสิฯ</p>


<p>ราชา ตสฺมิํ สมาคเม เถรปุตฺตาภยเตฺถรํ อทิสฺวา เอวํ จิเนฺตสิฯ โส มยิ ทมิเฬหิ สทฺธิํ อฎฺฐวีสติ มหายุเทฺธ กยิรมาเส อปโจฺจสกกิตฺวา อิทานิ มรณยุเทฺธ วตฺตมาเณ มยฺหํ ปราชยํ ทิสฺวา มเญฺญ นาคจฺฉตีติฯ ตทา เถโร กริณฺท นที สีเส ปชฺชลิต ปพฺพเต วสโนฺต รโญฺญ ปริวิตกฺกํ ญตฺวา ปญฺจสต ขีณาสว ปริวุเสตา อากาเสนาคนฺตฺวา รโญฺญ ปุรโต ปาตุรโหสิฯ</p>


<p>ราชา เถรํ ทิสฺวา อตฺตโน ปุรโต นิสีทาเปตฺวา เอวมาห ภเนฺต ตุเมฺหหิ สทฺธิํ ทสมหา โยเธ คเหตฺวา ทมิเฬหิ สทฺธิ ยุชฺธิํฯ อิทานิ เอกโกว มจฺจูนา สทฺธิํ ยุชฺฌิตุํ อารภิํฯ มจฺจุ สตฺตุมฺปน ปราเชตุํ น สโกฺกมีติฯ ตโต-</p>


<p>
เถรปุตฺตาภยเตฺถโร มา ภายิ มนุชาธิป,  
  
กิเลส สตฺตุํ อชินิตฺวา อเชโยฺย มจฺจูสตฺตุโก;  
</p>
  
<p>อิติ วตฺวา เอวํ อนุสาสิฯ มหาราช สโพฺพเยว โลก สนฺนิวาเส ชาติยา อนุคโต, ชราย อนุสโฎ, วฺยาธินา อภิภูโต, มรเณน อพฺภาหโตฯ เตตาห-</p>


<p>
‘‘ยถาปิ เสลา วิปุลา-นหํ อาหจฺจ ปพฺพตา,  
  
สมนฺตา อนุปริเยยฺยุํ-นิโปฺปเถนฺตา จตุทฺทิสํ;  
</p>
  
<p>
เอวํ ชรา จ มจฺจุ จ-อธิวตฺตนฺติ ปาณิโน,  
  
ขตฺติโย พฺราหฺมเณ เวเสฺส สุเทฺท จณฺฑาล ปุกฺกุเส,  
  
น กิญฺจิ ปริวเชฺชติ-สพฺพเมวาภิมทฺทติ;  
</p>
  
<p>
น ตตฺถ หตฺถินํ ภูมิ-น รถานํ น ปตฺติยา,  
  
น จาปิ มนฺตยุเทฺธน-สกฺกา เชตุํ ธเนน วา’’ติ;  
</p>
  
<p>ตสฺมา อิทํ มรณํ นาม มหายสานํ มหาสมฺมตาทีนํ มหา ปุญฺญานํ โชติยาทีนํ มหาถามานํ พลเทวาทีนํ อิทฺธิมนฺตานํ มหาโมคฺคลฺลานาทีนํ ปญฺญาวนฺตานํ สาริปุตฺตาทีนํ สยมฺภูญาเณน อธิคต สจฺจานํ, ปเจฺจกพุทฺธานํ สพฺพคุณสมนฺนาคตานํ สมฺมาสมฺพุทฺธานมฺปิ อุปริ นิราสงฺกเมว ปตติ กิมงฺคปนเญฺญสุ สเตฺตสุฯ</p>


<p>ตสฺมา- </p>


<p>
มหายสา ราชวรา คตา เต สเพฺพ มหาสมฺมต อาทโยปิ,  
  
อนิจฺจภาวํ พลเทว อาทิ มหาพลา เจว ตถา คมิํสุ;  
</p>
  
<p>
เย ปุญฺญวนฺตานิ คตา ปสิทฺธิํ มหทฺธนํ โชติยเมณฺฑกาที,  
  
อุปาวิสิํ วจฺจุมุขํ สโภคา สเพฺพปิ เต ราหุมุขํ สสีว;  
</p>
  
<p>
โย อิทฺธิมเนฺตสุ ตถาคตสฺส ปุเตฺตสุเสโฎฺฐ อิติ วิสฺสุโตปิ,  
  
เถโร มหาราชสเหว อิทฺธิพเลน โส มจฺจุมุขํ ปวิโฎฺฐ;  
</p>
  
<p>
สเพฺพสุ สเตฺตสุ ชินํ ฐเปตฺวา เนวตฺถิ ปญฺญาย สโมปิ เยน,  
  
โส ธมฺมเสนาปติ สาวโกปิ คโต มหาราช อนิจฺจตํ’จ;  
</p>
  
<p>
สยมฺภูญาณสฺส พเลน สนฺติํ คตา มหาราช สยมฺภูโนปิ,  
  
สเพฺพปิ เต ญาณพลูป ปนฺนา อนิจฺจตํ เนว อติกฺกมิํสุ;  
</p>
  
<p>
ติโลกนาโถ ปุริสุตฺตโม โส อนิจฺจภาวํ สมติกฺกมิตฺวา,  
  
นาสกฺขิ คนฺตุํ สุคโตปิ ราช อเญฺญสุ สเตฺตสุ กถาว นตฺถิ;  
</p>
  
<p>
ตสฺมา มหาราช ภเวสุ สตฺตา สเพฺพปิ นาสุํ มรณา วิมุตฺตา,  
  
สพฺพมฺปิ สงฺขารคตํ อนิจฺจํ ทูกฺขํ อนตฺตาติ วิจินฺตยสฺสุ;  
</p>
  
<p>
‘‘ทุติเย อตฺตภาเวปิ ธมฺมจฺฉโณฺท มหา หิ เต,  
  
อุปฎฺฐิเต เทวโลเก หิตฺวา ทิพฺพสุขํ ตุวํ;  
</p>
  
<p>
อิธาคมฺม พหุํ ปุญฺญํ อกาสิ จ อเนกธา,  
  
กรณเมฺปก รชฺชสฺส สาสนโชฺชตนาย เต;  
</p>
  
<p>
มหา ราช กตํ ปุญฺญํ ยาวชฺช ทิวสา ตยา,  
  
สพฺพํ อนุสฺสเรเถว สุขํ สชฺชุ ภวิสฺสติ;  
</p>
  
<p>ตํ สุตฺวา ตุฎฺฐมานโส ราชา ภเนฺต ตุเมฺห มจฺจุยุเทฺธปิ อปสฺสยาติ วตฺวา ลทฺธสฺสาโส ปุญฺญโปตฺถกํ วาเจตุํ อาณาเปสิ เลขโก ปุญฺญโปตฺถกํ เอวํ วาเจสิฯ</p>


<p>
‘‘เอกูนสตวิหารา มหาราเชน การิตา,  
  
เอกูนสตโกฎีหิ วิหาโร มริจฎฺฎิ จ;  
</p>
  
<p>
อุตฺตโม โลหปาสาโท ติํสโกฎีหิ การิโต,  
  
มหาถูเป อนคฺฆานิ การิตา จตุวีสติ;  
</p>
  
<p>
มหาถูปมฺหิ เสสานิ กริตานิ สุพุทฺธินา,  
  
โกฎิสหสฺสํ อคฺฆนฺติ มหาราช ตยา ปุน;  
</p>
  
<p>
โกฬมฺพ นาม มเลย อกฺขกฺขายิก ฉาตเก,  
  
กุณฺฑลานิ มหคฺฆานิ ทุเว ทตฺวาน คณฺหิย;  
</p>
  
<p>
ขีณาสวานํ  
ปญฺจนฺนํ มหาเถรานมุตฺตโม,  
  
ทิโนฺน ปสนฺนจิเตฺตน กงฺคุ อมฺพิล ปิณฺฑโก;  
</p>
  
<p>
จูฬงฺคณิย ยุทฺธมฺหิ ปรชฺฌิตฺวา ปลายตา,  
  
กาลํ โฆสาปยิตฺวาน อาคตสฺส วิหายสา;  
</p>
  
<p>
ขีณาสวสฺส ยติโน อตฺตานมนเปกฺขิย,  
  
ทินฺนํ สรก ภตฺตนฺติ ปุญฺญโปตฺถํ อวาจยิ;  
</p>
  
<p> ตํ สุตฺวา ราชา ตุสฺสิตฺวา ฐเปหิ ฐเปหิ ภเณติ วตฺวา เอวมาหฯ มริจวฎฺฎิ วิหารมหสตฺตาเห ถูปารมฺหสตฺตาเห จ จาตุทฺทิส อุภโต สงฺฆสฺส มหารหํ มหาทานํ ปวเตฺตสิํฯ จตุวีสติ มหาวิสาขปูชา กาเรสิํ ตมฺพปณฺณิทีเป มหาภิกฺขุสงฺฆสฺส ติกฺขตฺตุํ จีวรมทาสิํ สตฺต สตฺต ทีนานิ ลงฺกา รชฺชํ สาสนสฺส ปญฺจกฺขตฺตุํ อทาสิํ สปฺปิ สนฺนิตฺต สุปริสุทฺธ วฎฺฎิยา ทฺวาทสฐาเนสุ, สตฺตํ ทีปสหสฺสํ ชาเลสิํ อฎฺฐารสฺสุ ฐาเนสุ คิลานานํ เวเชฺชหิ เภสชฺชญฺจ ภตฺตญฺจ นิจฺจํ ทาเปสิฯ จตุจตฺตาลีส ฐาเนสุ เตลุโลฺลปกญฺจ อทาสิํฯ ตตฺตเกสุเยว ฐาเนสุ ฆตปกฺกชาลปูเว ภเตฺตน สทฺธิํ นิจฺจํ ทาเปสิํฯ</p>


<p>มาเส มาเส อฎฺฐสุ อุโปสถทิวเสสุ ลงฺกาทีเป สพฺพวิหาเรสุ ทีปเตลํ ทาเปสิํฯ อามิส ทานโต ธมฺมทานํ มหนฺตนฺติ สุตฺวา เหฎฺฐํ โลหปาสาเท ธมฺมาสเน นิสีทิตฺวา มงฺคล สุตฺตํ โอสาเรตุํ อารภิตฺวาปิ สงฺฆ คารเวน โอสาเรตุํ นาสกฺขิํฯ ตโต ปฎฺฐาย ธมฺมเทสเก สกฺกริตฺวา สพฺพวิหาเรสุ ธมฺมกถํ กถาเปสิํ เอเกกสฺส ธมฺมกถิกสฺส นาฬ นาฬิปฺปมาณานิ สปฺปิผาณิต สกฺขรานิ จตุรงฺคุล มุฎฺฐิปฺปมาณํ ยฎฺฐิมธุกํ สาฎกทฺวยญฺจ มาสสฺส อฎฺฐสุ อุโปสถ ทิเสสุ ทาเปสิํฯ เอตํ สพฺพมฺปิ อิสฺสริเย ฐตฺวา ทินฺนตฺตา มม จิตฺตํ ส อาราเธติฯ ชีวิตํ ปน อนเปกฺขิตฺวา ทุคฺคเตน มยา ทินฺนทานทฺวยเมว อาราเธตีติฯ</p>


<p>ตํ สุตฺวา อภยเตฺถโร มหาราช ปสาทนียฎฺฐาเนเยว ปสาทํ อกาสิ ตํ ปน ปิณฺฑปาตทฺวยํ ปริสฺส ปีฬํ อกตฺวา ลทฺธ ธมฺมิก ปจฺจยตฺตา อตฺตานํ อนวโลเกตฺวา อสชฺชมาเนน ทินฺนตฺตา ปฎิคฺคาหกานํ ยาวทตฺถํ กตฺวา ทินฺนตฺตา ปีติปาโมชฺชํชนยิตฺวา พลว สทฺธาย ทินฺนตฺตา เทยฺยธมฺมสฺส นิรวเสสํ ปริโภคํ คตตฺตาติ อิเมหิ ปญฺจหิ การเณหิ มหนฺตตฺติ วตฺวา มหาราช กงฺคุ อมฺพิลิ ปิณฺฑคาหกเตฺถเรสุ มลิยมหาเทวเตฺถโร สมนฺตกูเฎ ปญฺจนฺนํ ภิกฺขุสตานํ ทตฺวา ปริภุญฺชิ ปถวิ จาลนก ธมฺมคุตฺตเตฺถโร กลฺยาณีย วิหาเร ปญฺจนฺนํ ภิกฺขุสตานํ ทตฺวา ปริภุญฺชิฯ</p>


<p>ตลงฺครวาสี  ธมฺมคุตฺตเตฺถโรปิ ปิยงฺคุทีเป ทฺวาทสนฺนํ ภิกฺขุสหสฺสานํ ทตฺวา ปริภุญฺชิฯ มงฺคณวาสี จุฬติสฺสเตฺถโร เกลาสกูเฎ วิหาเร สฎฺฐิสหสฺสานํ ภิกฺขูนํ ทตฺวา ปริภุญฺชิ มหาภคฺคเตฺถโรปิ อุกฺกานคร วิหาเร สตฺตสตานํ ภิกฺขูนํ ทตฺวา ปริภุญฺชิ สรก ภตฺตคาหกเตฺถโร ปน ปิยงฺคุทีเป ทฺวาทสนฺนํ ภิกฺขุสหสฺสานํ ทตฺวา ปริโภคมกาสีติ วตฺวา รโญฺญ จิตฺตํ หาเสสิฯ</p>


<p>ราชา จิตฺตํ ปสาเทตฺวา เอวมาห-อหมฺภเนฺต จตุวีสติ วสฺสานิ รชฺชํ กาเรโนฺต ภิกฺขุสงฺฆสฺส ปหูปกาโร อโหสิํฯ กาโยปิ เม สงฺฆสฺส อุปการโก โหตุ สงฺฆทาสสฺส เม สรีรํ มหาเจติยสฺส ทสฺสนฎฺฐาเน สงฺฆสฺส กมฺมมาลเก ฌาเปถาติฯ ตโต กนิฎฺฐํ อามเนฺตตฺวา’ตาต! ติสฺส! มหาถูเป อนิฎฺฐิตํ กมฺมํ สาธุกํ นิฎฺฐาเปสิฯ สายํ ปาโต จ มหาถูเป ปุปฺผปูชํ กาเรตฺวา ติกฺขตฺตุํ อุปหารํ กาเรหิฯ มยา ฐปิตํ ทานวฎฺฎํ สพฺพํ อปริหาเปตฺวา สงฺฆสฺส กตฺตพฺพกิเจฺจสุ สทา อปฺปมโตฺต โหหี’ติ อนุสายิตฺวา ตุณฺหิ อโหสิฯ</p>


<p>ตสฺมิํ ขเณ ภิกฺขุ คณสชฺฌายํ อารภิํสุ เทวตา ปน ฉเทว โลกโต ฉ รเถ คเหตฺวา อาทาย ปฎิปาฎิยา ฐเปตฺวา มหาราช อมฺหากํ เทวโลโก รมณีโย, อมฺหากํ เทวโลโก รมณีโยติ วตฺวา อตฺตโน อตฺตโน เทวโลกํ อาคมนตฺถาย ยาจิํสุ ราชา เตสํ วจนํ สุตฺวา ยาวาหํ ธมฺมํ สุณามิ- ตาว อธิวาเสถาติ เต หตฺถสญฺญาย นิวาเรสิ สโงฺฆ คณสชฺฌายํ นิวาเรสีติ มญฺญิตฺวา สชฺฌายํ ฐปาเปสิฯ</p>


<p>ราชา กสฺมา ภเนฺต คณสชฺฌายํ ฐเปถาติ อาหฯ มหาราช ตยา หตฺถสญฺญาย นิวาริตตฺตาติฯ ภเนฺต ตุมฺหากํ สญฺญํ นาทาสิํฯ เทวตา ฉเทวโลกโต ฉ รเถ อาเนตฺวา อตฺตโน อตฺตโน เทวโลกํ คนฺตุํ ยาจนฺติ ตสฺมา เตสํ ยาวาหํ ธมฺมํ สุณามิ ตาว อาคเมถาติ สญฺญํ อทาสินฺติ ตํ สุตฺวา เกจิ อยํ ราชา มรณภยภิโต วิปฺปลปติ, มรณโต อภายนก สโตฺต นาม นตฺถีติ มญฺญิํสุฯ</p>


<p>ตโต อภยเตฺถโร อาห กถํ มหาราช สทฺทหิตุํ สกฺกา ฉ เทวโลกโต ฉ รถา อานีตาติ ตํ สุตฺวา ราชา อากาเส ปุปฺผทามานิ ขิปาเปสิฯ ตานิ คนฺตฺวา วิสุํ รถธุเร โอลมฺพิํสุ มหาชโน อากาเส โอลมฺพนฺตานิ ปุปฺผทามานิ ทิสฺวา นิกฺกโงฺข อโหสิฯ</p>


<p>ตโต ราชา เถรํ ปุจฺฉิ-กตโม ปน ภเนฺต เทวโลโก รมณีโยติฯ ตุสิตภวนํ ปน มหาราช รมณียํ, พุทฺธภาวาย สมยํ โอโลเกโนฺต เมเตฺตโยฺย โพธิสโตฺตปิ ตสฺมิํเยว วสตีติ อาหฯ</p>


<p>ตํ  สุตฺวา ราชา ตสฺมิํ อาลยํ กตฺวา มหาถูปํ โอโลเกโนฺต นิปโนฺนว จวิตฺวา สุตฺตปฺปพุโทฺธ วิย ตุสิต ภวนโต อาหฎฯ รเถ นิพฺพตฺติตฺวา อตฺตโน กตปุญฺญสฺส ถลํ มหาชนสฺส ปากฎํ กาตุํ รเถเยว ฐตฺวา ทิพฺพาภรณ วิภูสิโต มหาชนสฺส ปสฺสนฺตเสฺสว ติกฺขตฺตุํ มหาถูปํ ปทกฺขิณํ กตฺวา ภิกฺขุสงฺฆญฺจ วณฺทิตฺวา ตุสิตภวนํ อคมาสิฯ</p>


<p>
เอวํ อสาเร นิจเย ธนานํ อนิจฺจสงฺฆํ สตฺตํ สปญฺญา,  
  
กตฺวน จาคํ รตนตฺตยมหิ อาทาย สารํ สุคติํ วชนฺติ;  
</p>
  
<p>รโญฺญ นาฎกตฺถิโย มตภาวํ ญตฺวา ยตฺถ ฐิตา มกุฬํ โมจยิํสุ ตตฺถํ ฐาเน กตสาลา มกุฬมุตฺตสาลานามชาตาฯ รโญฺญ สรีรสฺมิํ จิตกํ อาโรปิเต ยตฺถ มหาชโน หเตฺถ ปคฺคเหตฺวา วิรจิฯ ตตฺถ กตสาลา วิรจิตฺถสาลา นาม ชาตาฯ รโญฺญ สรีรํ ยตฺถ ฌาเปสุํ - โส สีมามาลโก ราชมาลโก นาม ชาโตฯ อถ รโญฺญ กนิฎฺฐภาตา สทฺธาติสฺสมหาราชา นาม หุตฺวา เจติเย อนิฎฺฐตํ ชตฺตกมฺมํ สุธากมฺมญฺจ นิฎฺฐาเปตฺวา ถูปมกาสีติ</p>


<p>อิติ สาธุชน มโนปสาทนตฺถาย กเต ถูปวํเส มหาเจติเย กตา นิฎฺฐิตาฯ</p>


<p> เอตรหิ ทุฎฺฐคามณิ อภย มหาราชสฺส ปิตา กากวณฺณติสฺส ราชา เมเตฺตยฺยสฺส ภควโต ปิตา ภวิสฺสติฯ วิหารมหาเทวี มาตา ภวิสฺสติฯ ทุฎฺฐคามิณิ อภโย อคฺคสาวโก ภวิสฺสติฯ กนิโฎฺฐ ทุติย สาวโก ภวิสสติฯ รโญฺญ ปิตุจฺฉา อนุฬาเทวี อคฺคมเหสี ภวิสฺสติฯ รโญฺญ ปุโตฺต สาลิ ราชกุมาโร ปุโตฺต ภวิสฺสติฯ ภณฺฑาคาริก สงฺฆามโจฺจ อคฺคุปฎฺฐาโก ภวิสฺสติ ตสฺสามจฺจสฺส ธีตา อคฺคุปฎฺฐายิกา ภวิสฺสตีติ เอวํ สเพฺพปิ กตาธิการา เหตุ สมฺปนฺนา ตสฺส ภควโต ธมฺมํ สุตฺวา ทุกฺขสฺสนฺตํ กริตฺวา อนุปาทิเสสาย นิพฺพานธาตุยา ปรินิพฺพายิสฺสนฺตีติฯ</p>


<p>เอตฺตาวตา จ</p>


<ol>
<li>
มหิณฺทเสน นามมฺหิ วสโนฺต ปริเวณเก,  
  
ปตฺตจีวรปาโท? โย ปิฎกตฺตย ปารโค;  
</li>
  
สทฺธาสิลคุณุเปโต สพฺพสตฺตหิเต รโต,  
  
เตน สาธุ สมชฺฌิโฎฺฐ ยมหํ กาตุมารภิํ;  
</li>
  
โสทานิ นิฎฺฐํ สมฺปโตฺต ถูปวํโส อนากุโล,  
  
ปริปุโณฺณ สงฺขถา สาธุ ปณฺฑิเตหิ ปสํสิโต;  
</li>
  
ยํ  
ปตฺตํ กุสลํ กมฺมํ กโรเนฺตน อิมํ มยํ,  
  
เตน เอเตน ปุเญฺญน สตฺตา คจฺฉนฺตุ นิพฺพุติํ;  
</li>
  
อนนฺตราเยน ยถา จ สิทฺธิํ  
  
มูปาคโต ถูปวรสฺส วํโส,  
  
ตเถว สทฺธมฺมสิตา ชนานํ  
  
มโน รถา สีฆมุเปนฺตุ สิทฺธิํ;  
</li>
  
ปริสมฺภิทามคฺคสฺส เยน ลีลตฺถ ทีปนิ  
  
ฎีกา วิรจิตา สาธุ สทฺธโมฺมทย กามินา;  
</li>
  
ตถา ปกรเณ สจฺจสเงฺขเป อตฺถทีปนา,  
  
ธีมตา สุกตา เยน สุฎฺฐุ สีหฬ ภาสโต  
</li>
  
วิสุทฺธิมคฺค สเงฺขเป เยน อตฺถปฺปกาสนา,  
  
โยคี นมุปการาย กตา สีหฬภาสโต;  
</li>
  
ปรกฺกม นริณฺทสฺส สพฺพภูปาน เกตุโน,  
  
ธมฺมาคาเร นิยุโตฺต โย ปิฎกตฺตย ปารโค;  
</li>
  
สาสนํ สุฎฺฐิตํ ยสฺส อเนฺตวาสิก ภิกฺขุสุ,  
  
เตน วาจิสฺสรเตฺถร ปาเทน ลิขิโต อยนฺติ;  
</li>
  
ถูปวํโส นิฎฺฐิโตฯ  
</li>
  
  
  
  
  