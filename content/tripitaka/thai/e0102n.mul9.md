<h1>๒๑. ปฎิปทาญาณทสฺสนวิสุทฺธินิเทฺทโส</h1>
<h3>อุปกฺกิเลสวิมุตฺตอุทยพฺพยญาณกถา</h3>
<p> อฎฺฐนฺนํ   ปน ญาณานํ วเสน สิขาปฺปตฺตา วิปสฺสนา, นวมญฺจ สจฺจานุโลมิกญาณนฺติ อยํ  นามฯ นฺติ เจตฺถ อุปกฺกิเลสวิมุตฺตํ วีถิปฎิปนฺนวิปสฺสนาสงฺขาตํ อุทยพฺพยานุปสฺสนาญาณํ, ภงฺคานุปสฺสนาญาณํ, ภยตุปฎฺฐานญาณํ, อาทีนวานุปสฺสนาญาณํ, นิพฺพิทานุปสฺสนาญาณํ, มุญฺจิตุกมฺยตาญาณํ, ปฎิสงฺขานุปสฺสนาญาณํ, สงฺขารุเปกฺขาญาณนฺติ อิมานิ อฎฺฐ ญาณานิ เวทิตพฺพานิฯ นฺติ อนุโลมเสฺสตํ อธิวจนํฯ ตสฺมา ตํ สมฺปาเทตุกาเมน อุปกฺกิเลสวิมุตฺตํ อุทยพฺพยญาณํ อาทิํ กตฺวา เอเตสุ ญาเณสุ โยโค กรณีโยฯ</p>


<p> ปุน อุทยพฺพยญาเณ โยโค กิมตฺถิโยติ เจ? ลกฺขณสลฺลกฺขณโตฺถฯ อุทยพฺพยญาณํ หิ เหฎฺฐา ทสหิ อุปกฺกิเลเสหิ อุปกฺกิลิฎฺฐํ หุตฺวา ยาถาวสรสโต ติลกฺขณํ สลฺลเกฺขตุํ นาสกฺขิฯ อุปกฺกิเลสวิมุตฺตํ ปน สโกฺกติฯ ตสฺมา ลกฺขณสลฺลกฺขณตฺถเมตฺถ ปุน โยโค กรณีโยฯ</p>


<p> ลกฺขณานิ ปน กิสฺส อมนสิการา เกน ปฎิจฺฉนฺนตฺตา น อุปฎฺฐหนฺติ?  ตาว อุทยพฺพยานํ อมนสิการา สนฺตติยา ปฎิจฺฉนฺนตฺตา น อุปฎฺฐาติฯ  อภิณฺหสมฺปฎิปีฬนสฺส อมนสิการา อิริยาปเถหิ ปฎิจฺฉนฺนตฺตา น อุปฎฺฐาติฯ  นานาธาตุวินิโพฺภคสฺส อมนสิการา ฆเนน ปฎิจฺฉนฺนตฺตา น อุปฎฺฐาติฯ อุทยพฺพยมฺปน ปริคฺคเหตฺวา สนฺตติยา วิโกปิตาย อนิจฺจลกฺขณํ ยาถาวสรสโต อุปฎฺฐาติฯ อภิณฺหสมฺปฎิปีฬนํ มนสิกตฺวา อิริยาปเถ อุคฺฆาฎิเต ทุกฺขลกฺขณํ ยาถาวสรสโต อุปฎฺฐาติฯ นานาธาตุโย วินิพฺภุชิตฺวา ฆนวินิโพฺภเค กเต อนตฺตลกฺขณํ ยาถาวสรสโต อุปฎฺฐาติฯ</p>


<p> เอตฺถ  จ อนิจฺจํ, อนิจฺจลกฺขณํ, ทุกฺขํ, ทุกฺขลกฺขณํ, อนตฺตา, อนตฺตลกฺขณนฺติ อยํ วิภาโค เวทิตโพฺพฯ ตตฺถ นฺติ ขนฺธปญฺจกํฯ กสฺมา? อุปฺปาทวยญฺญถตฺตภาวา , หุตฺวา อภาวโต วาฯ อุปฺปาทวยญฺญถตฺตํ  หุตฺวา อภาวสงฺขาโต วา อาการวิกาโรฯ</p>


<p>‘‘ยทนิจฺจํ ตํ ทุกฺข’’นฺติ (สํ. นิ. ๓.๑๕) วจนโต ปน ตเทว ขนฺธปญฺจกํ ฯ กสฺมา? อภิณฺหปฎิปีฬนา, อภิณฺหปฎิปีฬนากาโร ฯ</p>


<p>‘‘ยํ ทุกฺขํ ตทนตฺตา’’ติ (สํ. นิ. ๓.๑๕) ปน วจนโต ตเทว ขนฺธปญฺจกํ ฯ กสฺมา? อวสวตฺตนโต, อวสวตฺตนากาโร ฯ</p>


<p>ตยิทํ สพฺพมฺปิ อยํ โยคาวจโร อุปกฺกิเลสวิมุเตฺตน วีถิปฎิปนฺนวิปสฺสนาสงฺขาเตน อุทยพฺพยานุปสฺสนาญาเณน ยาถาวสรสโต สลฺลเกฺขติฯ</p>

</p>


<h3>ภงฺคานุปสฺสนาญาณกถา</h3>
<p> ตเสฺสวํ สลฺลเกฺขตฺวา ปุนปฺปุนํ ‘‘อนิจฺจํ ทุกฺขมนตฺตา’’ติ รูปารูปธเมฺม ตุลยโต ตีรยโต ตํ ญาณํ ติกฺขํ หุตฺวา วหติ, สงฺขารา ลหุํ อุปฎฺฐหนฺติ, ญาเณ ติเกฺข วหเนฺต สงฺขาเรสุ ลหุํ อุปฎฺฐหเนฺตสุ อุปฺปาทํ วา ฐิติํ วา ปวตฺตํ วา นิมิตฺตํ วา น สมฺปาปุณาติฯ ขยวยเภทนิโรเธเยว สติ สนฺติฎฺฐติฯ ตสฺส ‘‘เอวํ อุปฺปชฺชิตฺวา เอวํ นาม สงฺขารคตํ นิรุชฺฌตี’’ติ ปสฺสโต เอตสฺมิํ ฐาเน ภงฺคานุปสฺสนํ นาม วิปสฺสนาญาณํ อุปฺปชฺชติฯ ยํ สนฺธาย วุตฺตํ –</p>

ฯ ติ กถํ อนุปสฺสติ? อนิจฺจโต อนุปสฺสติ โน นิจฺจโต, ทุกฺขโต อนุปสฺสติ โน สุขโต, อนตฺตโต อนุปสฺสติ โน อตฺตโต, นิพฺพินฺทติ โน นนฺทติ, วิรชฺชติ โน รชฺชติ, นิโรเธติ โน สมุเทติ, ปฎินิสฺสชฺชติ โน อาทิยติฯ</p>

 นนฺทิํ, วิรชฺชโนฺต ราคํ, นิโรเธโนฺต สมุทยํ ปฎินิสฺสชฺชโนฺต อาทานํ ปชหติฯ</p>

</p>


<p>
‘‘วตฺถุสงฺกมนา เจว, ปญฺญาย จ วิวฎฺฎนา;  
  
อาวชฺชนาพลเญฺจว, ปฎิสงฺขาวิปสฺสนาฯ  
</p>
  
<p>
‘‘อารมฺมณอนฺวเยน, อุโภ เอกววตฺถนา;  
  
นิโรเธ อธิมุตฺตตา, วยลกฺขณวิปสฺสนาฯ  
</p>
  
<p>
‘‘อารมฺมณญฺจ ปฎิสงฺขา, ภงฺคญฺจ อนุปสฺสติ;  
  
สุญฺญโต จ อุปฎฺฐานํ, อธิปญฺญาวิปสฺสนาฯ  
</p>
  
<p>
‘‘กุสโล ตีสุ อนุปสฺสนาสุ, จตโสฺส จ วิปสฺสนาสุ;  
  
ตโย อุปฎฺฐาเน กุสลตา, นานาทิฎฺฐีสุ น กมฺปตี’’ติฯ  
</p>
  
‘‘ตํ ญาตเฎฺฐน ญาณํ, ปชานนเฎฺฐน ปญฺญา, เตน วุจฺจติ ‘อารมฺมณปฎิสงฺขา ภงฺคานุปสฺสเน ปญฺญา วิปสฺสเน ญาณ’’’นฺติ (ปฎิ. ม. ๑.๕๑-๕๒)ฯ  
</p>
  
<p> ตตฺถ  ติ ยํกิญฺจิ อารมฺมณํ ปฎิสงฺขาย ชานิตฺวา, ขยโต วยโต ทิสฺวาติ อโตฺถฯ ติ ตสฺส, อารมฺมณํ ขยโต วยโต ปฎิสงฺขาย อุปฺปนฺนสฺส ญาณสฺส ภงฺคํ อนุปสฺสเน ยา ปญฺญา, อิทํ วิปสฺสเน ญาณนฺติ วุตฺตํฯ ตํ กถํ โหตีติ อยํ ตาว กเถตุกมฺยตาปุจฺฉาย อโตฺถฯ ตโต ยถา ตํ โหติ, ตํ ทเสฺสตุํ ‘‘รูปารมฺมณตา’’ติอาทิ วุตฺตํฯ</p>


<p>ตตฺถ ติ รูปารมฺมณํ จิตฺตํ อุปฺปชฺชิตฺวา ภิชฺชติฯ อถ วา รูปารมฺมณภาเว จิตฺตํ อุปฺปชฺชิตฺวา ภิชฺชตีติ อโตฺถฯ ติ ตํ รูปารมฺมณํ ปฎิสงฺขาย ชานิตฺวา, ขยโต วยโต ทิสฺวาติ อโตฺถฯ ติ เยน จิเตฺตน ตํ รูปารมฺมณํ ขยโต วยโต ทิฎฺฐํ, ตสฺส จิตฺตสฺส อปเรน จิเตฺตน ภงฺคํ อนุปสฺสตีติ อโตฺถฯ เตนาหุ โปราณา ‘‘ญาตญฺจ ญาณญฺจ อุโภปิ วิปสฺสตี’’ติฯ</p>


<p>เอตฺถ  จ ติ อนุ อนุ ปสฺสติ, อเนเกหิ อากาเรหิ ปุนปฺปุนํ ปสฺสตีติ อโตฺถฯ เตนาห – ‘‘อนุปสฺสตีติ กถํ อนุปสฺสติฯ อนิจฺจโต อนุปสฺสตี’’ติอาทิฯ</p>


<p>ตตฺถ ยสฺมา ภโงฺค นาม อนิจฺจตาย ปรมา โกฎิ, ตสฺมา โส ภงฺคานุปสฺสโก โยคาวจโร สพฺพํ สงฺขารคตํ อนิจฺจโต อนุปสฺสติ, โน นิจฺจโตฯ ตโต อนิจฺจสฺส ทุกฺขตฺตา, ทุกฺขสฺส จ อนตฺตตฺตา ตเทว ทุกฺขโต อนุปสฺสติ, โน สุขโตฯ อนตฺตโต อนุปสฺสติ โน อตฺตโตฯ</p>


<p>ยสฺมา ปน ยํ อนิจฺจํ ทุกฺขมนตฺตา, น ตํ อภินนฺทิตพฺพํฯ ยญฺจ อนภินนฺทิตพฺพํ, น ตตฺถ รชฺชิตพฺพํฯ ตสฺมา เอตสฺมิํ ภงฺคานุปสฺสนานุสาเรน ‘‘อนิจฺจํ ทุกฺขมนตฺตา’’ติ ทิเฎฺฐ สงฺขารคเต นิพฺพินฺทติ, โน นนฺทติฯ วิรชฺชติ, โน รชฺชติฯ โส เอวํ อรชฺชโนฺต โลกิเกเนว ตาว ญาเณน ราคํ นิโรเธติ, โน สมุเทติฯ สมุทยํ น กโรตีติ อโตฺถฯ</p>


<p>อถ วา โส เอวํ วิรโตฺต ยถา ทิฎฺฐํ สงฺขารคตํ, ตถา อทิฎฺฐมฺปิ อนฺวยญาณวเสน นิโรเธติ , โน สมุเทติฯ นิโรธโตว มนสิกโรติฯ นิโรธเมวสฺส ปสฺสติ, โน สมุทยนฺติ อโตฺถฯ</p>


<p>โส เอวํ ปฎิปโนฺน ปฎินิสฺสชฺชติ, โน อาทิยติฯ กิํ วุตฺตํ โหติ? อยมฺปิ อนิจฺจาทิอนุปสฺสนา ตทงฺควเสน สทฺธิํ ขนฺธาภิสงฺขาเรหิ กิเลสานํ ปริจฺจชนโต, สงฺขตโทสทสฺสเนน จ ตพฺพิปรีเต นิพฺพาเน ตนฺนินฺนตาย ปกฺขนฺทนโต ปริจฺจาคปฎินิสฺสโคฺค เจว ปกฺขนฺทนปฎินิสฺสโคฺค จาติ วุจฺจติฯ ตสฺมา ตาย สมนฺนาคโต ภิกฺขุ ยถาวุเตฺตน นเยน กิเลเส ปริจฺจชติ, นิพฺพาเน จ ปกฺขนฺทติฯ นาปิ นิพฺพตฺตนวเสน กิเลเส อาทิยติ, น อโทสทสฺสิตาวเสน สงฺขตารมฺมณํฯ เตน วุจฺจติ ‘‘ปฎินิสฺสชฺชติ โน อาทิยตี’’ติฯ</p>


<p> อิทานิสฺส เตหิ ญาเณหิ เยสํ ธมฺมานํ ปหานํ โหติ, ตํ ทเสฺสตุํ ‘‘อนิจฺจโต อนุปสฺสโนฺต นิจฺจสญฺญํ ปชหตี’’ติอาทิ วุตฺตํฯ ตตฺถ นฺติ สปฺปีติกํ ตณฺหํฯ เสสํ วุตฺตนยเมวฯ</p>


<p> คาถาสุ  ปน ติ รูปสฺส ภงฺคํ ทิสฺวา ปุน เยน จิเตฺตน ภโงฺค ทิโฎฺฐ, ตสฺสาปิ ภงฺคทสฺสนวเสน ปุริมวตฺถุโต อญฺญวตฺถุสงฺกมนาฯ ติ อุทยํ ปหาย วเย สนฺติฎฺฐนาฯ ติ รูปสฺส ภงฺคํ ทิสฺวา ปุน ภงฺคารมฺมณสฺส จิตฺตสฺส ภงฺคทสฺสนตฺถํ อนนฺตรเมว อาวชฺชนสมตฺถตาฯ ติ เอสา อารมฺมณปฎิสงฺขาภงฺคานุปสฺสนา นามฯ</p>


<p> ติ ปจฺจกฺขโต ทิฎฺฐสฺส อารมฺมณสฺส อนฺวเยน อนุคมเนน ยถา อิทํ, ตถา อตีเตปิ สงฺขารคตํ ภิชฺชิตฺถ, อนาคเตปิ ภิชฺชิสฺสตีติ เอวํ อุภินฺนํ เอกสภาเวเนว ววตฺถาปนนฺติ อโตฺถฯ</p>


<p>วุตฺตมฺปิ เจตํ โปราเณหิ –</p>


<p>
‘‘สํวิชฺชมานมฺหิ วิสุทฺธทสฺสโน,  
  
ตทนฺวยํ เนติ อตีตนาคเต;  
  
สเพฺพปิ  
สงฺขารคตา ปโลกิโน,  
  
อุสฺสาวพินฺทู สูริเยว อุคฺคเต’’ติฯ  
</p>
  
<p>ติ เอวํ อุภินฺนํ ภงฺควเสน เอกววตฺถานํ กตฺวา ตสฺมิเญฺญว ภงฺคสงฺขาเต นิโรเธ อธิมุตฺตตา ตคฺครุตา ตนฺนินฺนตา ตโปฺปณตา ตปฺปพฺภารตาติ อโตฺถฯ ติ เอสา วยลกฺขณวิปสฺสนา นามาติ วุตฺตํ โหติฯ</p>


<p> ติ ปุริมญฺจ รูปาทิอารมฺมณํ ชานิตฺวาฯ ติ ตสฺสารมฺมณสฺส ภงฺคํ ทิสฺวา ตทารมฺมณสฺส จิตฺตสฺส ภงฺคํ อนุปสฺสติฯ นฺติ ตเสฺสวํ ภงฺคํ อนุปสฺสโต ‘‘สงฺขาราว ภิชฺชนฺติ, เตสํ เภโท มรณํ, น อโญฺญ โกจิ อตฺถี’’ติ สุญฺญโต อุปฎฺฐานํ อิชฺฌติฯ</p>


<p>เตนาหุ  โปราณา –</p>


<p>
‘‘ขนฺธา นิรุชฺฌนฺติ น จตฺถิ อโญฺญ,  
  
ขนฺธาน เภโท มรณนฺติ วุจฺจติ;  
  
เตสํ ขยํ ปสฺสติ อปฺปมโตฺต,  
  
มณิํว วิชฺฌํ วชิเรน โยนิโส’’ติฯ  
</p>
  
<p>ติ ยา จ อารมฺมณปฎิสงฺขา ยา จ ภงฺคานุปสฺสนา ยญฺจ สุญฺญโต อุปฎฺฐานํ, อยํ อธิปญฺญาวิปสฺสนา นามาติ วุตฺตํ โหติฯ</p>


<p> ติ อนิจฺจานุปสฺสนาทีสุ ตีสุ เฉโก ภิกฺขุฯ ติ นิพฺพิทาทีสุ จ จตูสุ วิปสฺสนาสุฯ ติ ขยโต วยโต สุญฺญโตติ อิมสฺมิญฺจ ติวิเธ อุปฎฺฐาเน กุสลตายฯ ติ สสฺสตทิฎฺฐิอาทีสุ นานปฺปการาสุ ทิฎฺฐีสุ น เวธติฯ</p>


<p> โส เอวํ อเวธมาโน ‘‘อนิรุทฺธเมว นิรุชฺฌติ, อภินฺนเมว ภิชฺชตี’’ติ ปวตฺตมนสิกาโร  ทุพฺพลภาชนสฺส วิย ภิชฺชมานสฺส, สุขุมรชเสฺสว วิปฺปกิริยมานสฺส, ติลานํ วิย ภชฺชิยมานานํ สพฺพสงฺขารานํ อุปฺปาทฎฺฐิติปวตฺตนิมิตฺตํ วิสฺสเชฺชตฺวา เภทเมว ปสฺสติฯ โส ยถา นาม จกฺขุมา ปุริโส โปกฺขรณีตีเร วา นทีตีเร วา ฐิโต ถูลผุสิตเก เทเว วสฺสเนฺต อุทกปิเฎฺฐ มหนฺตมหนฺตานิ อุทกพุพฺพุฬกานิ อุปฺปชฺชิตฺวา อุปฺปชฺชิตฺวา สีฆํ สีฆํ ภิชฺชมานานิ ปเสฺสยฺย, เอวเมว สเพฺพ สงฺขารา ภิชฺชนฺติ ภิชฺชนฺตีติ ปสฺสติฯ เอวรูปํ หิ โยคาวจรํ สนฺธาย วุตฺตํ ภควตา –</p>


<p>
‘‘ยถา พุพฺพุฬกํ ปเสฺส, ยถา ปเสฺส มรีจิกํ;  
  
เอวํ โลกํ อเวกฺขนฺตํ, มจฺจุราชา น ปสฺสตี’’ติฯ (ธ. ป. ๑๗๐);  
</p>
  
<p> ตเสฺสวํ ‘‘สเพฺพ สงฺขารา ภิชฺชนฺติ ภิชฺชนฺตี’’ติ อภิณฺหํ ปสฺสโต อฎฺฐานิสํสปริวารํ ภงฺคานุปสฺสนาญาณํ พลปฺปตฺตํ โหติฯ ตตฺริเม อฎฺฐานิสํสา – ภวทิฎฺฐิปฺปหานํ, ชีวิตนิกนฺติปริจฺจาโค, สทายุตฺตปยุตฺตตา, วิสุทฺธาชีวิตา, อุสฺสุกฺกปฺปหานํ, วิคตภยตา, ขนฺติโสรจฺจปฎิลาโภ, อรติรติสหนตาติฯ</p>


<p>เตนาหุ  โปราณา –</p>


<p>
‘‘อิมานิ อฎฺฐคฺคุณมุตฺตมานิ,  
  
ทิสฺวา ตหิํ สมฺมสเต ปุนปฺปุนํ;  
  
อาทิตฺตเจลสฺสิรสูปโม มุนิ,  
  
ภงฺคานุปสฺสี อมตสฺส ปตฺติยา’’ติฯ  
</p>
  
ภงฺคานุปสฺสนาญาณํ นิฎฺฐิตํฯ  
</p>
  
<h3>ภยตุปฎฺฐานญาณกถา</h3>
<p> ตเสฺสวํ สพฺพสงฺขารานํ ขยวยเภทนิโรธารมฺมณํ ภงฺคานุปสฺสนํ อาเสวนฺตสฺส ภาเวนฺตสฺส  พหุลีกโรนฺตสฺส สพฺพภวโยนิคติฐิติสตฺตาวาเสสุ ปเภทกา สงฺขารา สุเขน ชีวิตุกามสฺส ภีรุกปุริสสฺส สีหพฺยคฺฆทีปิอจฺฉตรจฺฉยกฺขรกฺขสจณฺฑโคณจณฺฑกุกฺกุรปภินฺนมทจณฺฑหตฺถิโฆรอาสีวิสอสนิวิจกฺกสุสานรณภูมิชลิตองฺคารกาสุอาทโย วิย มหาภยํ หุตฺวา อุปฎฺฐหนฺติฯ ตสฺส ‘‘อตีตา สงฺขารา นิรุทฺธา, ปจฺจุปฺปนฺนา นิรุชฺฌนฺติ, อนาคเต นิพฺพตฺตนกสงฺขาราปิ เอวเมว นิรุชฺฌิสฺสนฺตี’’ติ ปสฺสโต เอตสฺมิํ ฐาเน  นาม อุปฺปชฺชติฯ</p>


<p>ตตฺรายํ อุปมา – เอกิสฺสา กิร อิตฺถิยา ตโย ปุตฺตา ราชปราธิกา, เตสํ ราชา สีสเจฺฉทํ อาณาเปสิฯ สา ปุเตฺตหิ สทฺธิํ อาฆาตนํ อคมาสิฯ อถสฺสา เชฎฺฐปุตฺตสฺส สีสํ ฉินฺทิตฺวา มชฺฌิมสฺส ฉินฺทิตุํ อารภิํสุฯ สา เชฎฺฐสฺส สีสํ ฉินฺนํ มชฺฌิมสฺส จ ฉิชฺชมานํ ทิสฺวา กนิฎฺฐมฺหิ อาลยํ วิสฺสชฺชิ ‘‘อยมฺปิ เอเตสเญฺญว สทิโส ภวิสฺสตี’’ติฯ ตตฺถ ตสฺสา อิตฺถิยา เชฎฺฐปุตฺตสฺส ฉินฺนสีสทสฺสนํ วิย โยคิโน อตีตสงฺขารานํ นิโรธทสฺสนํ, มชฺฌิมสฺส ฉิชฺชมานสีสทสฺสนํ วิย ปจฺจุปฺปนฺนานํ นิโรธทสฺสนํ, ‘‘อยมฺปิ เอเตสเญฺญว สทิโส ภวิสฺสตี’’ติ กนิฎฺฐปุตฺตมฺหิ อาลยวิสฺสชฺชนํ วิย ‘‘อนาคเตปิ นิพฺพตฺตนกสงฺขารา ภิชฺชิสฺสนฺตี’’ติ อนาคตานํ นิโรธทสฺสนํฯ ตเสฺสวํ ปสฺสโต เอตสฺมิํ ฐาเน อุปฺปชฺชติ ภยตุปฎฺฐานญาณํฯ</p>


<p>อปราปิ อุปมา – เอกา กิร ปูติปชา อิตฺถี ทส ทารเก วิชายิฯ เตสุ นว มตา, เอโก หตฺถคโต มรติ, อปโร กุจฺฉิยํฯ สา นว ทารเก  มเต ทสมญฺจ มียมานํ ทิสฺวา กุจฺฉิคเต อาลยํ วิสฺสชฺชิ ‘‘อยมฺปิ เอเตสเญฺญว สทิโส ภวิสฺสตี’’ติฯ ตตฺถ ตสฺสา อิตฺถิยา นวนฺนํ ทารกานํ มรณานุสฺสรณํ วิย โยคิโน อตีตสงฺขารานํ นิโรธทสฺสนํ, หตฺถคตสฺส มียมานภาวทสฺสนํ วิย โยคิโน ปจฺจุปฺปนฺนานํ นิโรธทสฺสนํ, กุจฺฉิคเต อาลยวิสฺสชฺชนํ วิย อนาคตานํ นิโรธทสฺสนํฯ ตเสฺสวํ ปสฺสโต เอตสฺมิํ ขเณ อุปฺปชฺชติ ภยตุปฎฺฐานญาณํฯ</p>


<p> ภยตุปฎฺฐานญาณํ ปน ภายติ น ภายตีติ? น ภายติฯ ตญฺหิ อตีตา สงฺขารา นิรุทฺธา, ปจฺจุปฺปนฺนา นิรุชฺฌนฺติ, อนาคตา นิรุชฺฌิสฺสนฺตีติ ตีรณมตฺตเมว โหติฯ ตสฺมา ยถา นาม จกฺขุมา ปุริโส นครทฺวาเร ติโสฺส องฺคารกาสุโย โอโลกยมาโน สยํ น ภายติ, เกวลํ หิสฺส ‘‘เย เย เอตฺถ นิปติสฺสนฺติ, สเพฺพ อนปฺปกํ ทุกฺขมนุภวิสฺสนฺตี’’ติ ตีรณมตฺตเมว โหติฯ ยถา วา ปน จกฺขุมา ปุริโส ขทิรสูลํ อโยสูลํ สุวณฺณสูลนฺติ ปฎิปาฎิยา  ฐปิตํ สูลตฺตยํ โอโลกยมาโน สยํ น ภายติ, เกวลํ หิสฺส ‘‘เย เย อิเมสุ สูเลสุ นิปติสฺสนฺติ, สเพฺพ อนปฺปกํ ทุกฺขมนุภวิสฺสนฺตี’’ติ ตีรณมตฺตเมว โหติ, เอวเมว ภยตุปฎฺฐานญาณํ สยํ น ภายติ, เกวลํ หิสฺส องฺคารกาสุตฺตยสทิเสสุ, สูลตฺตยสทิเสสุ จ ตีสุ ภเวสุ ‘‘อตีตา สงฺขารา นิรุทฺธา, ปจฺจุปฺปนฺนา นิรุชฺฌนฺติ, อนาคตา นิรุชฺฌิสฺสนฺตี’’ติ ตีรณมตฺตเมว โหติฯ ยสฺมา ปนสฺส เกวลํ สพฺพภวโยนิคติฐิตินิวาสคตา สงฺขารา พฺยสนาปนฺนา สปฺปฎิภยา หุตฺวา ภยโต อุปฎฺฐหนฺติ, ตสฺมา นฺติ วุจฺจติฯ</p>


<p>เอวํ ภยโต อุปฎฺฐาเน ปนสฺส อยํ ปาฬิ –</p>

</p>


<p>ตตฺถ  นฺติ สงฺขารนิมิตฺตํฯ อตีตานาคตปจฺจุปฺปนฺนานํ สงฺขารานเมเวตํ อธิวจนํฯ อนิจฺจโต มนสิกโรโนฺต หิ สงฺขารานํ มรณเมว ปสฺสติ, เตนสฺส นิมิตฺตํ ภยโต อุปฎฺฐาติฯ นฺติ รูปารูปภวปวตฺติฯ ทุกฺขโต มนสิกโรโนฺต หิ สุขสมฺมตายปิ ปวตฺติยา อภิณฺหปฎิปีฬนภาวเมว ปสฺสติ, เตนสฺส ปวตฺตํ ภยโต อุปฎฺฐาติฯ อนตฺตโต มนสิกโรโนฺต ปน อุภยเมฺปตํ สุญฺญคามํ วิย มรีจิคนฺธพฺพนคราทีนิ วิย จ ริตฺตํ ตุจฺฉํ สุญฺญํ อสฺสามิกํ อปริณายกํ ปสฺสติฯ เตนสฺส นิมิตฺตญฺจ ปวตฺตญฺจ อุภยํ ภยโต อุปฎฺฐาตีติฯ</p>

</p>


<h3>อาทีนวานุปสฺสนาญาณกถา</h3>
<p> ตสฺส ตํ ภยตุปฎฺฐานญาณํ อาเสวนฺตสฺส ภาเวนฺตสฺส พหุลีกโรนฺตสฺส สพฺพภวโยนิคติฐิติสตฺตาวาเสสุ  เนว ตาณํ, น เลณํ, น คติ, นปฺปฎิสรณํ ปญฺญายติฯ สพฺพภวโยนิคติฐิตินิวาสคเตสุ สงฺขาเรสุ เอกสงฺขาเรปิ ปตฺถนา วา ปรามาโส วา น โหติฯ ตโย ภวา วีตจฺจิกงฺคารปุณฺณองฺคารกาสุโย วิย, จตฺตาโร มหาภูตา โฆรวิสอาสีวิสา วิย, ปญฺจกฺขนฺธา อุกฺขิตฺตาสิกวธกา วิย, ฉ อชฺฌตฺติกายตนานิ สุญฺญคาโม วิย, ฉ พาหิรายตนานิ คามฆาตกโจรา วิย, สตฺต วิญฺญาณฎฺฐิติโย, นว จ สตฺตาวาสา เอกาทสหิ อคฺคีหิ อาทิตฺตา สมฺปชฺชลิตา สโชติภูตา วิย จ, สเพฺพ สงฺขารา คณฺฑภูตา โรคภูตา สลฺลภูตา อฆภูตา อาพาธภูตา วิย จ นิรสฺสาทา นิรสา มหาอาทีนวราสิภูตา หุตฺวา อุปฎฺฐหนฺติฯ</p>


<p>กถํ? สุเขน ชีวิตุกามสฺส ภีรุกปุริสสฺส รมณียาการสณฺฐิตมฺปิ สวาฬกมิว วนคหนํ, สสทฺทูลา วิย คุหา, สคาหรกฺขสํ วิย อุทกํ, สมุสฺสิตขคฺคา วิย ปจฺจตฺถิกา, สวิสํ วิย โภชนํ, สโจโร วิย มโคฺค, อาทิตฺตมิว อคารํ, อุยฺยุตฺตเสนา วิย รณภูมิฯ ยถา หิ โส ปุริโส เอตานิ สวาฬกวนคหนาทีนิ อาคมฺม ภีโต สํวิโคฺค โลมหฎฺฐชาโต สมนฺตโต อาทีนวเมว ปสฺสติ, เอวเมวายํ โยคาวจโร  ภงฺคานุปสฺสนาวเสน สพฺพสงฺขาเรสุ ภยโต อุปฎฺฐิเตสุ สมนฺตโต นิรสํ นิรสฺสาทํ อาทีนวเมว ปสฺสติฯ ตเสฺสวํ ปสฺสโต  นาม อุปฺปนฺนํ โหติฯ ยํ สนฺธาย อิทํ วุตฺตํ –</p>

</p>

 ญาณํฯ อปฺปวตฺตํ…เป.… อนุปายาโส สุขนฺติ สนฺติปเท ญาณํฯ อุปฺปาโท ทุกฺขํ, อนุปฺปาโท สุขนฺติ สนฺติปเท ญาณํฯ ปวตฺตํ…เป.… อุปายาโส ทุกฺขํ, อนุปายาโส สุขนฺติ สนฺติปเท ญาณํฯ</p>

</p>

 ‘‘สงฺขาราติ ภยตุปฎฺฐาเน ปญฺญา อาทีนเว ญาณํฯ ปวตฺตํ…เป.… อุปายาโส สงฺขาราติ ภยตุปฎฺฐาเน ปญฺญา อาทีนเว ญาณํฯ อนุปฺปาโท นิพฺพานนฺติ สนฺติปเท ญาณํฯ อปฺปวตฺตํ…เป.… อนุปายาโส นิพฺพานนฺติ สนฺติปเท ญาณํฯ อุปฺปาโท สงฺขารา, อนุปฺปาโท นิพฺพานนฺติ สนฺติปเท ญาณํฯ ปวตฺตํ…เป.… อุปายาโส สงฺขารา, อนุปายาโส นิพฺพานนฺติ สนฺติปเท ญาณํฯ</p>


<p>
‘‘อุปฺปาทญฺจ ปวตฺตญฺจ, นิมิตฺตํ ทุกฺขนฺติ ปสฺสติ;  
  
อายูหนํ ปฎิสนฺธิํ, ญาณํ อาทีนเว อิทํฯ  
</p>
  
<p>
‘‘อนุปฺปาทํ อปฺปวตฺตํ, อนิมิตฺตํ สุขนฺติ จ;  
  
อนายูหนา อปฺปฎิสนฺธิ, ญาณํ สนฺติปเท อิทํฯ  
</p>
  
<p>
‘‘อิทํ อาทีนเว ญาณํ, ปญฺจฐาเนสุ ชายติ;  
  
ปญฺจฐาเน สนฺติปเท, ทส ญาเณ ปชานาติ;  
  
ทฺวินฺนํ ญาณานํ กุสลตา, นานาทิฎฺฐีสุ น กมฺปตี’’ติฯ  
</p>
  
‘‘ตํ ญาตเฎฺฐน ญาณํฯ ปชานนเฎฺฐน ปญฺญาฯ เตน วุจฺจติ ‘‘ภยตุปฎฺฐาเน ปญฺญา อาทีนเว ญาณ’’นฺติ (ปฎิ. ม. ๑.๕๓)ฯ  
</p>
  
<p> ตตฺถ  ติ ปุริมกมฺมปจฺจยา อิธ อุปฺปตฺติฯ นฺติ ตถา อุปฺปนฺนสฺส ปวตฺติฯ นฺติ สพฺพมฺปิ สงฺขารนิมิตฺตํฯ ติ อายติํ ปฎิสนฺธิเหตุภูตํ กมฺมํฯ ติ อายติํ อุปฺปตฺติฯ ติ ยาย คติยา สา ปฎิสนฺธิ โหติฯ ติ ขนฺธานํ นิพฺพตฺตนํฯ ติ ‘‘สมาปนฺนสฺส วา อุปปนฺนสฺส วา’’ติ (ธ. ส. ๑๒๘๙, ๑๒๙๑) เอวํ วุตฺตา วิปากปฺปวตฺติฯ ติ ชราทีนํ ปจฺจยภูตา ภวปจฺจยา ชาติฯ ชรามรณาทโย ปากฎา เอวฯ เอตฺถ จ อุปฺปาทาทโย ปเญฺจว อาทีนวญาณสฺส วตฺถุวเสน วุตฺตาฯ เสสา เตสํ เววจนวเสนฯ นิพฺพตฺติ ชาตีติ อิทญฺหิ ทฺวยํ อุปฺปาทสฺส เจว ปฎิสนฺธิยา จ เววจนํฯ คติ อุปปตฺตีติ อิทํ ทฺวยํ ปวตฺตสฺสฯ ชราทโย นิมิตฺตสฺสาติฯ เตนาห –</p>


<p>
‘‘อุปฺปาทญฺจ ปวตฺตญฺจ, นิมิตฺตํ ทุกฺขนฺติ ปสฺสติ;  
  
อายูหนํ ปฎิสนฺธิํ, ญาณํ อาทีนเว อิท’’นฺติ จฯ  
  
‘‘อิทํ อาทีนเว ญาณํ, ปญฺจฐาเนสุ ชายตี’’ติ จฯ  
</p>
  
<p>อนุปฺปาโท  เขมนฺติ สนฺติปเท ญาณนฺติอาทิ ปน อาทีนวญาณสฺส ปฎิปกฺขญาณทสฺสนตฺถํ วุตฺตํฯ ภยตุปฎฺฐาเนน วา อาทีนวํ ทิสฺวา อุพฺพิคฺคหทยานํ อภยมฺปิ อตฺถิ เขมํ นิราทีนวนฺติ อสฺสาสชนนตฺถมฺปิ เอตํ วุตฺตํฯ ยสฺมา วา ปนสฺส อุปฺปาทาทโย ภยโต สูปฎฺฐิตา โหนฺติ, ตสฺส ตปฺปฎิปกฺขนินฺนํ จิตฺตํ โหติ, ตสฺมา ภยตุปฎฺฐานวเสน สิทฺธสฺส อาทีนวญาณสฺส อานิสํสทสฺสนตฺถเมฺปตํ วุตฺตนฺติ เวทิตพฺพํฯ</p>


<p>เอตฺถ จ ยํ ภยํ, ตํ ยสฺมา นิยมโต ฯ ตํ วฎฺฎามิสโลกามิสกิเลสามิเสหิ อวิปฺปมุตฺตตฺตา ฯ ยญฺจ สามิสํ, ตํ ฯ ตสฺมา ‘‘อุปฺปาโท ทุกฺขนฺติ ภยตุปฎฺฐาเน ปญฺญา อาทีนเว ญาณ’’นฺติอาทิ วุตฺตํฯ เอวํ สเนฺตปิ ภยากาเรน ทุกฺขากาเรน สามิสากาเรนาติ เอวํ อาการนานตฺตโต ปวตฺติวเสเนเวตฺถ นานตฺตํ เวทิตพฺพํฯ</p>


<p>ติ อาทีนวญาณํ ปชานโนฺต อุปฺปาทาทิวตฺถุกานิ ปญฺจ, อนุปฺปาทาทิวตฺถุกานิ ปญฺจาติ ทส ญาณานิ ปชานาติ ปฎิวิชฺฌติ สจฺฉิกโรติฯ ติ อาทีนวญาณสฺส เจว สนฺติปทญาณสฺส จาติ อิเมสํ ทฺวินฺนํ กุสลตายฯ   ติ ปรมทิฎฺฐธมฺมนิพฺพานาทิวเสน ปวตฺตาสุ ทิฎฺฐีสุ น เวธติฯ เสสเมตฺถ อุตฺตานเมวาติฯ</p>

</p>


<h3>นิพฺพิทานุปสฺสนาญาณกถา</h3>
<p> โส เอวํ สพฺพสงฺขาเร อาทีนวโต ปสฺสโนฺต สพฺพภวโยนิคติวิญฺญาณฎฺฐิติสตฺตาวาสคเต สเภทเก สงฺขารคเต นิพฺพินฺทติ อุกฺกณฺฐติ นาภิรมติฯ</p>


<p>เสยฺยถาปิ นาม, จิตฺตกูฎปพฺพตปาทาภิรโต สุวณฺณราชหํโส อสุจิมฺหิ จณฺฑาลคามทฺวารอาวาเฎ นาภิรมติ, สตฺตสุ มหาสเรสุเยว อภิรมติ, เอวเมว อยมฺปิ โยคีราชหํโส สุปริทิฎฺฐาทีนเว สเภทเก สงฺขารคเต นาภิรมติฯ ภาวนารามตาย ปน ภาวนารติยา สมนฺนาคตตฺตา สตฺตสุ อนุปสฺสนาสุเยว รมติฯ</p>


<p>ยถา  จ สุวณฺณปญฺชเร ปกฺขิโตฺต สีโห มิคราชา นาภิรมติ, ติโยชนสหสฺสวิตฺถเต ปน หิมวเนฺตเยว รมติ, เอวมยํ โยคีสีโห ติวิเธ สุคติภเวปิ นาภิรมติ, ตีสุ ปน อนุปสฺสนาสุเยว รมติฯ</p>


<p>ยถา จ สพฺพเสโต สตฺตปติโฎฺฐ อิทฺธิมา เวหาสงฺคโม ฉทฺทโนฺต นาคราชา นครมเชฺฌ นาภิรมติ, หิมวติ ฉทฺทนฺตทหคหเนเยว อภิรมติ, เอวมยํ โยคีวรวารโณ สพฺพสฺมิมฺปิ สงฺขารคเต นาภิรมติ, อนุปฺปาโท เขมนฺติอาทินา นเยน ทิเฎฺฐ สนฺติปเทเยว อภิรมติ, ตนฺนินฺนตโปฺปณตปฺปพฺภารมานโส โหตีติฯ</p>

</p>


<p> ตํ ปเนตํ ปุริเมน ญาณทฺวเยน อตฺถโต เอกํฯ เตนาหุ โปราณา –</p>


<p>‘‘ภยตุปฎฺฐานํ  เอกเมว ตีณิ นามานิ ลภติ, สพฺพสงฺขาเร ภยโต อทฺทสาติ ภยตุปฎฺฐานํ นาม ชาตํฯ เตสุเยว สงฺขาเรสุ อาทีนวํ อุปฺปาเทตีติ อาทีนวานุปสฺสนา นาม ชาตํฯ เตสุเยว สงฺขาเรสุ นิพฺพินฺทมานํ อุปฺปนฺนนฺติ นิพฺพิทานุปสฺสนา นาม ชาต’’นฺติฯ</p>


<p>ปาฬิยมฺปิ วุตฺตํ – ‘‘ยา จ ภยตุปฎฺฐาเน ปญฺญา, ยญฺจ อาทีนเว ญาณํ, ยา จ นิพฺพิทา, อิเม ธมฺมา เอกตฺถา, พฺยญฺชนเมว นาน’’นฺติ (ปฎิ. ม. ๑.๒๒๗)ฯ</p>


<h3>มุญฺจิตุกมฺยตาญาณกถา</h3>
<p> อิมินา ปน นิพฺพิทาญาเณน อิมสฺส กุลปุตฺตสฺส นิพฺพินฺทนฺตสฺส อุกฺกณฺฐนฺตสฺส อนภิรมนฺตสฺส สพฺพภวโยนิคติวิญฺญาณฎฺฐิติสตฺตาวาสคเตสุ สเภทเกสุ สงฺขาเรสุ เอกสงฺขาเรปิ จิตฺตํ น สชฺชติ, น ลคฺคติ, น พชฺฌติ, สพฺพสฺมา สงฺขารคตา มุจฺจิตุกามํ นิสฺสริตุกามํ โหติฯ ยถา กิํ? ยถา นาม ชาลพฺภนฺตรคโต มโจฺฉ, สปฺปมุขคโต มณฺฑูโก, ปญฺชรปกฺขิโตฺต วนกุกฺกุโฎ, ทฬฺหปาสวสคโต มิโค, อหิตุณฺฑิกหตฺถคโต สโปฺป, มหาปงฺกปกฺขโนฺท กุญฺชโร, สุปณฺณมุขคโต  นาคราชา, ราหุมุขปฺปวิโฎฺฐ จโนฺท, สปตฺตปริวาริโต ปุริโสติ เอวมาทโย ตโต ตโต มุจฺจิตุกามา นิสฺสริตุกามาว โหนฺติ, เอวํ ตสฺส โยคิโน จิตฺตํ สพฺพสฺมา สงฺขารคตา มุจฺจิตุกามํ นิสฺสริตุกามํ โหติฯ อถสฺส เอวํ สพฺพสงฺขาเรสุ วิคตาลยสฺส สพฺพสฺมา สงฺขารคตา มุจฺจิตุกามสฺส อุปฺปชฺชติ มุญฺจิตุกมฺยตา ญาณนฺติฯ</p>

</p>


<h3>ปฎิสงฺขานุปสฺสนาญาณกถา</h3>
<p> โส เอวํ สพฺพภวโยนิคติฎฺฐิตินิวาสคเตหิ สเภทเกหิ สงฺขาเรหิ มุจฺจิตุกาโม สพฺพสฺมา สงฺขารคตา มุจฺจิตุํ ปุน เต เอวํ สงฺขาเร ปฎิสงฺขานุปสฺสนาญาเณน ติลกฺขณํ อาโรเปตฺวา ปริคฺคณฺหาติฯ</p>


<p>โส  สพฺพสงฺขาเร อนจฺจนฺติกโต, ตาวกาลิกโต, อุปฺปาทวยปริจฺฉินฺนโต, ปโลกโต, จลโต, ปภงฺคุโต, อทฺธุวโต, วิปริณามธมฺมโต, อสฺสารกโต, วิภวโต, สงฺขตโต, มรณธมฺมโตติอาทีหิ การเณหิ ติ ปสฺสติฯ</p>


<p>อภิณฺหปฎิปีฬนโต, ทุกฺขมโต, ทุกฺขวตฺถุโต, โรคโต, คณฺฑโต, สลฺลโต, อฆโต, อาพาธโต, อีติโต, อุปทฺทวโต, ภยโต, อุปสคฺคโต, อตาณโต, อเลณโต, อสรณโต, อาทีนวโต, อฆมูลโต, วธกโต, สาสวโต, มารามิสโต, ชาติธมฺมโต, ชราธมฺมโต, พฺยาธิธมฺมโต, โสกธมฺมโต, ปริเทวธมฺมโต, อุปายาสธมฺมโต, สํกิเลสิกธมฺมโตติอาทีหิ การเณหิ ติ ปสฺสติฯ</p>


<p>อชญฺญโต, ทุคฺคนฺธโต, เชคุจฺฉโต, ปฎิกฺกูลโต, อมณฺฑนารหโต, วิรูปโต, พีภจฺฉโตติอาทีหิ การเณหิ ทุกฺขลกฺขณสฺส ปริวารภูตโต  ปสฺสติฯ</p>


<p>ปรโต, ริตฺตโต, ตุจฺฉโต, สุญฺญโต, อสฺสามิกโต, อนิสฺสรโต, อวสวตฺติโตติอาทีหิ การเณหิ  ปสฺสติฯ</p>


<p> เอวญฺหิ  ปสฺสตาเนน ติลกฺขณํ อาโรเปตฺวา สงฺขารา ปริคฺคหิตา นาม โหนฺติฯ กสฺมา ปนายเมเต เอวํ ปริคฺคณฺหาตีติ? มุญฺจนสฺส อุปายสมฺปาทนตฺถํฯ</p>


<p>ตตฺรายํ อุปมา – เอโก กิร ปุริโส ‘‘มเจฺฉ คเหสฺสามี’’ติ มจฺฉขิปฺปํ คเหตฺวา อุทเก โอฑฺฑาเปสิ โส ขิปฺปมุเขน หตฺถํ โอตาเรตฺวา อโนฺตอุทเก สปฺปํ คีวาย คเหตฺวา ‘‘มโจฺฉ เม คหิโต’’ติ อตฺตมโน อโหสิฯ โส ‘‘มหา วต มยา มโจฺฉ ลโทฺธ’’ติ อุกฺขิปิตฺวา ปสฺสโนฺต โสวตฺถิกตฺตยทสฺสเนน สโปฺปติ สญฺชานิตฺวา ภีโต อาทีนวํ ทิสฺวา คหเณ นิพฺพิโนฺน มุญฺจิตุกาโม หุตฺวา มุญฺจนสฺส อุปายํ กโรโนฺต อคฺคนงฺคุฎฺฐโต ปฎฺฐาย หตฺถํ นิเพฺพเฐตฺวา พาหุํ อุกฺขิปิตฺวา อุปริสีเส เทฺว ตโย วาเร อาวิชฺฌิตฺวา สปฺปํ ทุพฺพลํ กตฺวา ‘‘คจฺฉ ทุฎฺฐ สปฺปา’’ติ นิสฺสชฺชิตฺวา เวเคน ตฬากปาฬิํ อารุยฺห ‘‘มหนฺตสฺส วต โภ สปฺปสฺส มุขโต มุโตฺตมฺหี’’ติ อาคตมคฺคํ โอโลกยมาโน อฎฺฐาสิฯ</p>


<p>ตตฺถ  ตสฺส ปุริสสฺส ‘‘มโจฺฉ’’ติ สปฺปํ คีวาย คเหตฺวา ตุฎฺฐกาโล วิย อิมสฺสาปิ โยคิโน อาทิโตว อตฺตภาวํ ปฎิลภิตฺวา ตุฎฺฐกาโล, ตสฺส ขิปฺปมุขโต สีสํ นีหริตฺวา โสวตฺถิกตฺตยทสฺสนํ วิย อิมสฺส ฆนวินิโพฺภคํ กตฺวา สงฺขาเรสุ ติลกฺขณทสฺสนํ, ตสฺส ภีตกาโล วิย อิมสฺส ภยตุปฎฺฐานญาณํฯ ตโต อาทีนวทสฺสนํ วิย อาทีนวานุปสฺสนาญาณํ, คหเณ นิพฺพินฺทนํ วิย นิพฺพิทานุปสฺสนาญาณํฯ สปฺปํ มุญฺจิตุกามตา วิย มุญฺจิตุกมฺยตาญาณํ, มุญฺจนสฺส อุปายกรณํ วิย ปฎิสงฺขานุปสฺสนาญาเณน สงฺขาเรสุ ติลกฺขณาโรปนํฯ ยถา หิ โส ปุริโส สปฺปํ อาวิชฺฌิตฺวา ทุพฺพลํ กตฺวา นิวเตฺตตฺวา ฑํสิตุํ อสมตฺถภาวํ ปาเปตฺวา สุมุตฺตํ มุญฺจติ, เอวมยํ โยคาวจโร ติลกฺขณาโรปเนน สงฺขาเร อาวิชฺฌิตฺวา ทุพฺพเล กตฺวา ปุน นิจฺจสุขสุภอตฺตากาเรน อุปฎฺฐาตุํ อสมตฺถตํ ปาเปตฺวา สุมุตฺตํ มุญฺจติฯ เตน วุตฺตํ ‘‘มุญฺจนสฺส อุปายสมฺปาทนตฺถํ เอวํ ปริคฺคณฺหาตี’’ติฯ</p>


<p> เอตฺตาวตา ตสฺส อุปฺปนฺนํ โหติ ฯ ยํ สนฺธาย วุตฺตํ –</p>

 มนสิกโรโต กิํ ปฎิสงฺขา ญาณํ อุปฺปชฺชติ? ทุกฺขโตฯ อนตฺตโต มนสิกโรโต กิํ ปฎิสงฺขา ญาณํ อุปฺปชฺชติ? อนิจฺจโต มนสิกโรโต นิมิตฺตํ ปฎิสงฺขา ญาณํ อุปฺปชฺชติฯ ทุกฺขโต มนสิกโรโต ปวตฺตํ ปฎิสงฺขา ญาณํ อุปฺปชฺชติฯ อนตฺตโต มนสิกโรโต นิมิตฺตญฺจ ปวตฺตญฺจ ปฎิสงฺขา ญาณํ อุปฺปชฺชตี’’ติ (ปฎิ. ม. ๑.๒๒๗)ฯ</p>


<p>เอตฺถ จ ติ สงฺขารนิมิตฺตํ ‘‘อทฺธุวํ ตาวกาลิก’’นฺติ อนิจฺจลกฺขณวเสน ชานิตฺวาฯ กามญฺจ น ปฐมํ ชานิตฺวา ปจฺฉา ญาณํ อุปฺปชฺชติ, โวหารวเสน ปน ‘‘มนญฺจ ปฎิจฺจ ธเมฺม จ อุปฺปชฺชติ มโนวิญฺญาณ’’นฺติอาทีนิ (ม. นิ. ๓.๔๒๑) วิย เอวํ วุจฺจติฯ เอกตฺตนเยน วา ปุริมญฺจ ปจฺฉิมญฺจ เอกํ กตฺวา เอวํ วุตฺตนฺติ เวทิตพฺพํฯ อิมินา นเยน อิตรสฺมิมฺปิ ปททฺวเย อโตฺถ เวทิตโพฺพติฯ</p>

</p>


<h3>สงฺขารุเปกฺขาญาณกถา</h3>
<p> โส  เอวํ ปฎิสงฺขานุปสฺสนาญาเณน ‘‘สเพฺพ สงฺขารา สุญฺญา’’ติ ปริคฺคเหตฺวา ปุน ‘‘สุญฺญมิทํ อเตฺตน วา อตฺตนิเยน วา’’ติ (ม. นิ. ๓.๖๙) ทฺวิโกฎิกํ สุญฺญตํ ปริคฺคณฺหาติฯ โส เอวํ เนว อตฺตานํ, น ปรํ กิญฺจิ อตฺตโน ปริกฺขารภาเว ฐิตํ ทิสฺวา ปุน ‘‘นาหํ กฺวจนิ, กสฺสจิ กิญฺจนตสฺมิํ, น จ มม กฺวจนิ, กิสฺมิญฺจิ กิญฺจนตตฺถี’’ติ ยา เอตฺถ จตุโกฎิกา สุญฺญตา กถิตา, ตํ ปริคฺคณฺหาติฯ</p>


<p>กถํ? อยญฺหิ ติ กฺวจิ อตฺตานํ น ปสฺสติฯ นฺติ อตฺตโน อตฺตานํ กสฺสจิ ปรสฺส กิญฺจนภาเว อุปเนตพฺพํ น ปสฺสติฯ ภาติฎฺฐาเนวา ภาตรํ, สหายฎฺฐาเน วา สหายํ, ปริกฺขารฎฺฐาเน วา ปริกฺขารํ มญฺญิตฺวา อุปเนตพฺพํ น ปสฺสตีติ อโตฺถฯ ติ เอตฺถ มม-สทฺทํ ตาว ฐเปตฺวา ติ ปรสฺส จ อตฺตานํ กฺวจิ นปสฺสตีติ  อยมโตฺถฯ อิทานิ มม-สทฺทํ อาหริตฺวา ติ โส ปรสฺส อตฺตา มม กิสฺมิญฺจิ กิญฺจนภาเว อตฺถีติ น ปสฺสตีติฯ อตฺตโน ภาติฎฺฐาเน วา ภาตรํ, สหายฎฺฐาเน วา สหายํ ปริกฺขารฎฺฐาเน วา ปริกฺขารนฺติ กิสฺมิญฺจิ ฐาเน ปรสฺส อตฺตานํ อิมินา กิญฺจนภาเวน อุปเนตพฺพํ น ปสฺสตีติ อโตฺถฯ เอวมยํ ยสฺมา เนว กตฺถจิ อตฺตานํ ปสฺสติ, น ตํ ปรสฺส กิญฺจนภาเว อุปเนตพฺพํ ปสฺสติ, น ปรสฺส อตฺตานํ ปสฺสติ, น ปรสฺส อตฺตานํ อตฺตโน กิญฺจนภาเว อุปเนตพฺพํ ปสฺสติฯ ตสฺมาเนน จตุโกฎิกา สุญฺญตา ปริคฺคหิตา โหตีติฯ</p>


<p> เอวํ จตุโกฎิกํ สุญฺญตํ ปริคฺคเหตฺวา ปุน ฉหากาเรหิ สุญฺญตํ ปริคฺคณฺหาติฯ กถํ? จกฺขุ สุญฺญํ อเตฺตน วา อตฺตนิเยน วา นิเจฺจน วา ธุเวน วา สสฺสเตน วา อวิปริณามธเมฺมน วา…เป.… มโน สุโญฺญฯ รูปา สุญฺญา…เป.… ธมฺมา สุญฺญาฯ จกฺขุวิญฺญาณํ…เป.… มโนวิญฺญาณํฯ จกฺขุสมฺผโสฺสติ เอวํ ยาว ชรามรณา นโย เนตโพฺพฯ</p>


<p> เอวํ ฉหากาเรหิ สุญฺญตํ ปริคฺคเหตฺวา ปุน อฎฺฐหากาเรหิ ปริคฺคณฺหาติฯ เสยฺยถิทํ – รูปํ อสารํ นิสฺสารํ สาราปคตํ นิจฺจสารสาเรน วา ธุวสารสาเรน วา สุขสารสาเรน  วา อตฺตสารสาเรน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ เวทนา… สญฺญา… สงฺขารา… วิญฺญาณํ… จกฺขุ…เป.… ชรามรณํ อสารํ นิสฺสารํ สาราปคตํ นิจฺจสารสาเรน วา ธุวสารสาเรน วา สุขสารสาเรน วา อตฺตสารสาเรน วา นิเจฺจน วา ธุเวน วา สสฺสเตน วา อวิปริณามธเมฺมน วาฯ ยถา นโฬ อสาโร นิสฺสาโร สาราปคโตฯ ยถา เอรโณฺฑ… ยถา อุทุมฺพโร… ยถา เสตวโจฺฉ… ยถา ปาฬิภทฺทโก… ยถา เผณปิโณฺฑ… ยถา อุทกพุพฺพุฬํ… ยถา มรีจิ… ยถา กทลิกฺขโนฺธ… ยถา มายา อสารา นิสฺสารา สาราปคตา, เอวเมว รูปํ…เป.… ชรามรณํ อสารํ นิสฺสารํ สาราปคตํ นิจฺจสารสาเรน วา…เป.… อวิปริณามธเมฺมน วาติ (จูฬนิ. โมฆราชมาณวปุจฺฉานิเทฺทส ๘๘)ฯ</p>


<p> โส  เอวํ อฎฺฐหากาเรหิ สุญฺญตํ ปริคฺคเหตฺวา ปุน ทสหากาเรหิ ปริคฺคณฺหาติ, รูปํ ริตฺตโต ปสฺสติฯ ตุจฺฉโต… สุญฺญโต… อนตฺตโต… อนิสฺสริยโต… อกามการิยโต… อลพฺภนียโต… อวสวตฺตกโต… ปรโต… วิวิตฺตโต ปสฺสติฯ เวทนํ…เป.… วิญฺญาณํ ริตฺตโต…เป.… วิวิตฺตโต ปสฺสตีติฯ</p>


<p> เอวํ ทสหากาเรหิ สุญฺญตํ ปริคฺคเหตฺวา ปุน ทฺวาทสหากาเรหิ ปริคฺคณฺหาติฯ เสยฺยถิทํ – รูปํ น สโตฺต, น ชีโว, น นโร, น มาณโว, น อิตฺถี, น ปุริโส, น อตฺตา, น อตฺตนิยํฯ นาหํ, น มม, น อญฺญสฺส, น กสฺสจิฯ เวทนา…เป.… วิญฺญาณํ น กสฺสจีติ (จูฬนิ. โมฆราชมาณวปุจฺฉานิเทฺทส ๘๘)ฯ</p>


<p> เอวํ ทฺวาทสหากาเรหิ สุญฺญตํ ปริคฺคณฺหิตฺวา ปุน ตีรณปริญฺญาวเสน ทฺวาจตฺตาลีสาย อากาเรหิ สุญฺญตํ ปริคฺคณฺหาติ, รูปํ อนิจฺจโต… ทุกฺขโต… โรคโต… คณฺฑโต… สลฺลโต… อฆโต… อาพาธโต… ปรโต… ปโลกโต… อีติโต… อุปทฺทวโต… ภยโต… อุปสคฺคโต… จลโต… ปภงฺคุโต… อทฺธุวโต… อตาณโต… อเลณโต… อสรณโต… อสรณีภูตโต… ริตฺตโต… ตุจฺฉโต… สุญฺญโต… อนตฺตโต… อนสฺสาทโต… อาทีนวโต… วิปริณามธมฺมโต… อสฺสารกโต… อฆมูลโต… วธกโต… วิภวโต… สาสวโต… สงฺขตโต… มารามิสโต… ชาติธมฺมโต… ชราธมฺมโต… พฺยาธิธมฺมโต… มรณธมฺมโต… โสกปริเทวทุกฺขโทมนสฺสอุปายาสธมฺมโต… สมุทยโต… อตฺถงฺคมโต… อนสฺสาทโต … อาทีนวโต… นิสฺสรณโต ปสฺสติฯ เวทนํ…เป.… วิญฺญาณํ อนิจฺจโต…เป.… นิสฺสรณโต ปสฺสติฯ</p>


<p>วุตฺตมฺปิ เจตํ – ‘‘รูปํ อนิจฺจโต…เป.… นิสฺสรณโต ปสฺสโนฺต สุญฺญโต โลกํ อเวกฺขติฯ เวทนํ…เป.… วิญฺญาณํ อนิจฺจโต…เป.… นิสฺสรณโต ปสฺสโนฺต สุญฺญโต โลกํ อเวกฺขติ’’ฯ</p>


<p>
‘‘สุญฺญโต โลกํ อเวกฺขสฺสุ, โมฆราช สทา สโต;  
  
อตฺตานุทิฎฺฐิํ อูหจฺจ, เอวํ มจฺจุตโร สิยา;  
  
เอวํ โลกํ อเวกฺขนฺตํ, มจฺจุราชา น ปสฺสตี’’ติฯ (สุ. นิ. ๑๑๒๕; จูฬนิ. โมฆราชมาณวปุจฺฉานิเทฺทส ๘๘);  
</p>
  
<p> เอวํ  สุญฺญโต ทิสฺวา ติลกฺขณํ อาโรเปตฺวา สงฺขาเร ปริคฺคณฺหโนฺต ภยญฺจ นนฺทิญฺจ วิปฺปหาย สงฺขาเรสุ อุทาสีโน อโหสิ มชฺฌโตฺต, อหนฺติ วา มมนฺติ วา น คณฺหาติ วิสฺสฎฺฐภริโย วิย ปุริโสฯ</p>


<p>ยถา นาม ปุริสสฺส ภริยา ภเวยฺย อิฎฺฐา กนฺตา มนาปา, โส ตาย วินา มุหุตฺตมฺปิ อธิวาเสตุํ น สกฺกุเณยฺย, อติวิย นํ มมาเยยฺย, โส ตํ อิตฺถิํ อเญฺญน ปุริเสน สทฺธิํ ฐิตํ วา นิสินฺนํ วา กเถนฺติํ วา หสนฺติํ วา ทิสฺวา กุปิโต อสฺส อนตฺตมโน, อธิมตฺตํ โทมนสฺสํ ปฎิสํเวเทยฺยฯ โส อปเรน สมเยน ตสฺสา อิตฺถิยา โทสํ ทิสฺวา มุญฺจิตุกาโม หุตฺวา ตํ วิสฺสเชฺชยฺย, น นํ มมาติ คเณฺหยฺยฯ ตโต ปฎฺฐาย ตํ เยนเกนจิ สทฺธิํ ยํกิญฺจิ กุรุมานํ ทิสฺวาปิ เนว กุเปฺปยฺย, น โทมนสฺสํ อาปเชฺชยฺย, อญฺญทตฺถุ อุทาสีโนว ภเวยฺย มชฺฌโตฺตฯ เอวเมวายํ สพฺพสงฺขาเรหิ มุญฺจิตุกาโม หุตฺวา ปฎิสงฺขานุปสฺสนาย สงฺขาเร ปริคฺคณฺหโนฺต อหํ มมาติ คเหตพฺพํ อทิสฺวา ภยญฺจ นนฺทิญฺจ วิปฺปหาย สพฺพสงฺขาเรสุ อุทาสีโน โหติ มชฺฌโตฺตฯ</p>


<p>ตสฺส เอวํ ชานโต เอวํ ปสฺสโต ตีสุ ภเวสุ จตูสุ โยนีสุ ปญฺจสุ คตีสุ สตฺตสุ วิญฺญาณฎฺฐิตีสุ  นวสุ สตฺตาวาเสสุ จิตฺตํ ปติลียติ ปติกุฎติ ปติวตฺตติ น สมฺปสาริยติ, อุเปกฺขา วา ปาฎิกุลฺยตา วา สณฺฐาติฯ</p>


<p>เสยฺยถาปิ นาม ปทุมปลาเส อีสกโปเณ อุทกผุสิตานิ ปติลียนฺติ ปติกุฎนฺติ ปติวตฺตนฺติ น สมฺปสาริยนฺติ, เอวเมว…เป.… เสยฺยถาปิ นาม กุกฺกุฎปตฺตํ วา นหารุททฺทุลํ วา อคฺคิมฺหิ ปกฺขิตฺตํ ปติลียติ ปติกุฎติ ปติวตฺตติ น สมฺปสาริยติ (อ. นิ. ๗.๔๙), เอวเมว ตสฺส ตีสุ ภเวสุ จิตฺตํ…เป.… อุเปกฺขา วา ปาฎิกุลฺยตา วา สณฺฐาติฯ อิจฺจสฺส  นาม อุปฺปนฺนํ โหติฯ</p>


<p> ตํ ปเนตํ สเจ สนฺติปทํ นิพฺพานํ สนฺตโต ปสฺสติ, สพฺพํ สงฺขารปฺปวตฺตํ วิสฺสเชฺชตฺวา นิพฺพานเมว ปกฺขนฺทติฯ โน เจ นิพฺพานํ สนฺตโต  ปสฺสติ, ปุนปฺปุนํ สงฺขารารมฺมณเมว หุตฺวา ปวตฺตติ สามุทฺทิกานํ ทิสากาโก วิยฯ สามุทฺทิกา กิร วาณิชกา นาวํ อาโรหนฺตา ทิสากากํ นาม คณฺหนฺติ, เต ยทา นาวา วาตกฺขิตฺตา วิเทสํ ปกฺขนฺทติ, ตีรํ น ปญฺญายติ, ตทา ทิสากากํ วิสฺสเชฺชนฺติฯ โส กูปกยฎฺฐิโต อากาสํ ลงฺฆิตฺวา สพฺพา ทิสา จ วิทิสา จ อนุคนฺตฺวา สเจ ตีรํ ปสฺสติ, ตทภิมุโขว คจฺฉติฯ โน เจ ปสฺสติ, ปุนปฺปุนํ อาคนฺตฺวา กูปกยฎฺฐิํเยว อลฺลียติฯ เอวเมว สเจ สงฺขารุเปกฺขาญาณํ สนฺติปทํ นิพฺพานํ สนฺตโต ปสฺสติ, สพฺพํ สงฺขารปฺปวตฺตํ วิสฺสเชฺชตฺวา นิพฺพานเมว ปกฺขนฺทติฯ โน เจ ปสฺสติ, ปุนปฺปุนํ สงฺขารารมฺมณเมว หุตฺวา ปวตฺตติฯ</p>


<p>ตทิทํ สุปฺปเคฺค ปิฎฺฐํ วฎฺฎยมานํ วิยฯ นิพฺพฎฺฎิตกปฺปาสํ วิหนมานํ วิย นานปฺปการโต สงฺขาเร ปริคฺคเหตฺวา ภยญฺจ นนฺทิญฺจ ปหาย สงฺขารวิจินเน มชฺฌตฺตํ หุตฺวา ติวิธานุปสฺสนาวเสน ติฎฺฐติฯ เอวํ ติฎฺฐมานํ ติวิธวิโมกฺขมุขภาวํ อาปชฺชิตฺวา สตฺตอริยปุคฺคลวิภาคาย ปจฺจโย โหติฯ</p>


<p> ตตฺริทํ ติวิธานุปสฺสนาวเสน ปวตฺตนโต ติณฺณํ อินฺทฺริยานํ อาธิปเตยฺยวเสน ติวิธวิโมกฺขมุขภาวํ อาปชฺชติ นามฯ ติโสฺส หิ อนุปสฺสนา ตีณิ วิโมกฺขมุขานีติ วุจฺจนฺติฯ ยถาห –</p>

 โข ปนิมานิ วิโมกฺขมุขานิ โลกนิยฺยานาย สํวตฺตนฺติ, สพฺพสงฺขาเร ปริเจฺฉทปริวฎุมโต สมนุปสฺสนตาย, อนิมิตฺตาย จ ธาตุยา จิตฺตสมฺปกฺขนฺทนตาย, สพฺพสงฺขาเรสุ มโนสมุเตฺตชนตาย, อปฺปณิหิตาย จ ธาตุยา จิตฺตสมฺปกฺขนฺทนตาย, สพฺพธเมฺม ปรโต สมนุปสฺสนตาย, สุญฺญตาย จ ธาตุยา จิตฺตสมฺปกฺขนฺทนตาย, อิมานิ ตีณิ วิโมกฺขมุขานิ โลกนิยฺยานาย สํวตฺตนฺตี’’ติ (ปฎิ. ม. ๑.๒๑๙)ฯ</p>


<p>ตตฺถ ติ อุทยพฺพยวเสน ปริเจฺฉทโต เจว ปริวฎุมโต จฯ อนิจฺจานุปสฺสนํ หิ ‘‘อุทยโต ปุเพฺพ สงฺขารา นตฺถี’’ติ ปริจฺฉินฺทิตฺวา เตสํ คติํ สมเนฺนสมานํ ‘‘วยโต ปรํ น คจฺฉนฺติ, เอเตฺถว อนฺตรธายนฺตี’’ติ ปริวฎุมโต สมนุปสฺสติฯ ติ จิตฺตสํเวชนตาย ฯ ทุกฺขานุปสฺสเนน หิ สงฺขาเรสุ จิตฺตํ สํเวเชติฯ ติ ‘‘นาหํ, น มมา’’ติ เอวํ อนตฺตโต สมนุปสฺสนตายฯ อิติ อิมานิ ตีณิ ปทานิ อนิจฺจานุปสฺสนาทีนํ วเสน วุตฺตานีติ เวทิตพฺพานิฯ เตเนว ตทนนฺตเร ปญฺหวิสฺสชฺชเน วุตฺตํ – ‘‘อนิจฺจโต มนสิกโรโต ขยโต สงฺขารา อุปฎฺฐหนฺติฯ ทุกฺขโต มนสิกโรโต ภยโต สงฺขารา อุปฎฺฐหนฺติฯ อนตฺตโต มนสิกโรโต สุญฺญโต สงฺขารา อุปฎฺฐหนฺตี’’ติ (ปฎิ. ม. ๑.๒๑๙)ฯ</p>


<p> กตเม ปน เต วิโมกฺขา, เยสํ อิมานิ อนุปสฺสนานิ มุขานีติ? อนิมิโตฺต, อปฺปณิหิโต, สุญฺญโตติ เอเต ตโยฯ วุตฺตํ เหตํ ‘‘อนิจฺจโต มนสิกโรโนฺต อธิโมกฺขพหุโล อนิมิตฺตํ วิโมกฺขํ ปฎิลภติฯ ทุกฺขโต มนสิกโรโนฺต ปสฺสทฺธิพหุโล อปฺปณิหิตํ วิโมกฺขํ ปฎิลภติฯ อนตฺตโต มนสิกโรโนฺต เวทพหุโล สุญฺญตวิโมกฺขํ ปฎิลภตี’’ติ (ปฎิ. ม. ๑.๒๒๓)ฯ</p>


<p>เอตฺถ จ ติ อนิมิตฺตากาเรน นิพฺพานํ อารมฺมณํ กตฺวา ปวโตฺต อริยมโคฺคฯ โส หิ อนิมิตฺตาย ธาตุยา อุปฺปนฺนตฺตา ฯ กิเลเสหิ จ วิมุตฺตตฺตา ฯ เอเตเนว นเยน อปฺปณิหิตากาเรน นิพฺพานํ อารมฺมณํ กตฺวา ปวโตฺต ฯ สุญฺญตากาเรน นิพฺพานํ อารมฺมณํ กตฺวา ปวโตฺต ติ เวทิตโพฺพฯ</p>


<p> ยํ ปน อภิธเมฺม ‘‘ยสฺมิํ สมเย โลกุตฺตรํ ฌานํ ภาเวติ นิยฺยานิกํ อปจยคามิํ  ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ ปฐมํ ฌานํ อุปสมฺปชฺช วิหรติ อปฺปณิหิตํ สุญฺญต’’นฺติ (ธ. ส. ๓๔๓ อาทโย) เอวํ วิโมกฺขทฺวยเมว วุตฺตํ, ตํ นิปฺปริยายโต วิปสฺสนาคมนํ สนฺธายฯ วิปสฺสนาญาณํ หิ กิญฺจาปิ  –</p>

 สุญฺญโต วิโมโกฺข’’ติ (ปฎิ. ม. ๑.๒๒๙) เอวํ อภินิเวสํ มุญฺจนวเสน ติ จ,</p>

ติ จ,</p>

ติ จ –</p>


<p>วุตฺตํฯ ตถาปิ ตํ สงฺขารนิมิตฺตสฺส อวิชหนโต น นิปฺปริยาเยน อนิมิตฺตํฯ นิปฺปริยาเยน ปน สุญฺญตเญฺจว อปฺปณิหิตญฺจฯ ตสฺส จ อาคมนวเสน อริยมคฺคกฺขเณ วิโมโกฺข อุทฺธโฎฯ ตสฺมา อปฺปณิหิตํ สุญฺญตนฺติ วิโมกฺขทฺวยเมว วุตฺตนฺติ เวทิตพฺพํฯ อยํ ตาเวตฺถ วิโมกฺขกถาฯ</p>


<p> ยํ ปน วุตฺตํ ‘‘สตฺตอริยปุคฺคลวิภาคาย ปจฺจโย โหตี’’ติ, ตตฺถ สทฺธานุสารี, สทฺธาวิมุโตฺต, กายสกฺขิ, อุภโตภาควิมุโตฺต, ธมฺมานุสารี, ทิฎฺฐิปฺปโตฺต, ปญฺญาวิมุโตฺตติ  อิเม ตาว สตฺต อริยปุคฺคลา, เตสํ วิภาคาย อิทํ สงฺขารุเปกฺขาญาณํ ปจฺจโย โหติฯ</p>


<p> โย หิ  มนสิกโรโนฺต อธิโมกฺขพหุโล  ปฎิลภติ, โส โสตาปตฺติมคฺคกฺขเณ  โหติฯ เสเสสุ สตฺตสุ ฐาเนสุ ฯ</p>


<p> โย ปน  มนสิกโรโนฺต ปสฺสทฺธิพหุโล  ปฎิลภติ, โส สพฺพตฺถ  นาม โหติฯ อรูปชฺฌานํ ปน ปตฺวา อคฺคผลปฺปโตฺต  นาม โหติฯ</p>


<p> โย  ปน  มนสิกโรโนฺต เวทพหุโล  ปฎิลภติ, โส โสตาปตฺติมคฺคกฺขเณ  โหติฯ ฉสุ ฐาเนสุ  อคฺคผเล ติฯ</p>


<p> วุตฺตํ เหตํ –</p>

</p>

</p>


<p> อปรมฺปิ วุตฺตํ –</p>


<p>‘‘สทฺทหโนฺต วิมุโตฺตติ สทฺธาวิมุโตฺตฯ ผุฎฺฐนฺตํ สจฺฉิกโตติ กายสกฺขิฯ ทิฎฺฐนฺตํ ปโตฺตติ ทิฎฺฐิปฺปโตฺตฯ สทฺทหโนฺต วิมุจฺจตีติ สทฺธาวิมุโตฺตฯ ฌานผสฺสํ ปฐมํ ผุสติ ปจฺฉา นิโรธํ นิพฺพานํ สจฺฉิกโรตีติ กายสกฺขิฯ ‘ทุกฺขา สงฺขารา, สุโข นิโรโธ’ติ ญาตํ โหติ ทิฎฺฐํ วิทิตํ สจฺฉิกตํ ผุสิตํ ปญฺญายาติ ทิฎฺฐิปฺปโตฺต’’ติ (ปฎิ. ม. ๑.๒๒๑)ฯ</p>


<p> อิตเรสุ  ปน จตูสุ สทฺธํ อนุสรติ, สทฺธาย วา อนุสรติ คจฺฉตีติ ฯ ตถา ปญฺญาสงฺขาตํ ธมฺมํ อนุสรติ, ธเมฺมน วา อนุสรตีติ ฯ อรูปชฺฌาเนน เจว อริยมเคฺคน จาติ อุภโตภาเคน วิมุโตฺตติ ฯ ปชานโนฺต วิมุโตฺตติ ติ เอวํ วจนโตฺถ เวทิตโพฺพติฯ</p>

</p>


<p> ตํ ปเนตํ ปุริเมน ญาณทฺวเยน อตฺถโต เอกํฯ เตนาหุ โปราณา – ‘‘อิทํ สงฺขารุเปกฺขาญาณํ เอกเมว ตีณิ นามานิ ลภติ, เหฎฺฐา  มุญฺจิตุกมฺยตาญาณํ นาม ชาตํ, มเชฺฌ ปฎิสงฺขานุปสฺสนาญาณํ นาม, อเนฺต จ สิขาปฺปตฺตํ สงฺขารุเปกฺขาญาณํ นาม’’ฯ</p>


<p> ปาฬิยมฺปิ วุตฺตํ –</p>

</p>


<p> ตตฺถ มุญฺจิตุกมฺยตา จ สา ปฎิสงฺขา จ สนฺติฎฺฐนา จาติ ฯ อิติ ปุพฺพภาเค นิพฺพิทาญาเณน นิพฺพินฺนสฺส อุปฺปาทาทีนิ ปริจฺจชิตุกามตา ฯ มุญฺจนสฺส อุปายกรณตฺถํ มเชฺฌ ปฎิสงฺขานํ ฯ มุญฺจิตฺวา อวสาเน อชฺฌุเปกฺขนํ ฯ ยํ สนฺธาย ‘‘อุปฺปาโท สงฺขารา, เต สงฺขาเร อชฺฌุเปกฺขตีติ สงฺขารุเปกฺขา’’ติอาทิ (ปฎิ. ม. ๑.๕๔) วุตฺตํฯ เอวํ เอกเมวิทํ ญาณํฯ</p>


<p> อปิจ อิมายปิ ปาฬิยา อิทํ เอกเมวาติ เวทิตพฺพํฯ วุตฺตํ เหตํ – ‘‘ยา จ มุญฺจิตุกมฺยตา, ยา จ ปฎิสงฺขานุปสฺสนา, ยา จ สงฺขารุเปกฺขา, อิเม ธมฺมา เอกตฺถา, พฺยญฺชนเมว นาน’’นฺติ (ปฎิ. ม. ๑.๒๒๗)ฯ</p>


<p> เอวํ  อธิคตสงฺขารุเปกฺขสฺส ปน อิมสฺส กุลปุตฺตสฺส วิปสฺสนา สิขาปฺปตฺตา วุฎฺฐานคามินี โหติฯ สิขาปฺปตฺตา วิปสฺสนาติ วา วุฎฺฐานคามินีติ วา สงฺขารุเปกฺขาทิญาณตฺตยเสฺสว เอตํ นามํฯ สา หิ สิขํ อุตฺตมภาวํ ปตฺตตฺตา ฯ วุฎฺฐานํ คจฺฉตีติ ฯ วุฎฺฐานํ วุจฺจติ พหิทฺธานิมิตฺตภูตโต อภินิวิฎฺฐวตฺถุโต เจว อชฺฌตฺตปวตฺตโต จ วุฎฺฐหนโต มโคฺค, ตํ คจฺฉตีติ  มเคฺคน สทฺธิํ ฆฎิยตีติ อโตฺถฯ</p>


<p> ตตฺรายํ อภินิเวสวุฎฺฐานานํ อาวิภาวตฺถาย มาติกา – อชฺฌตฺตํ อภินิวิสิตฺวา อชฺฌตฺตา วุฎฺฐาติ, อชฺฌตฺตํ อภินิวิสิตฺวา พหิทฺธา วุฎฺฐาติ , พหิทฺธา อภินิวิสิตฺวา พหิทฺธา วุฎฺฐาติ, พหิทฺธา อภินิวิสิตฺวา อชฺฌตฺตา วุฎฺฐาติ, รูเป อภินิวิสิตฺวา รูปา วุฎฺฐาติ, รูเป อภินิวิสิตฺวา อรูปา วุฎฺฐาติ, อรูเป อภินิวิสิตฺวา อรูปา วุฎฺฐาติ, อรูเป อภินิวิสิตฺวา รูปา วุฎฺฐาติ, เอกปฺปหาเรน ปญฺจหิ ขเนฺธหิ วุฎฺฐาติ, อนิจฺจโต อภินิวิสิตฺวา อนิจฺจโต วุฎฺฐาติ, อนิจฺจโต อภินิวิสิตฺวา ทุกฺขโต, อนตฺตโต วุฎฺฐาติ, ทุกฺขโต อภินิวิสิตฺวา ทุกฺขโต, อนิจฺจโต, อนตฺตโต วุฎฺฐาติ, อนตฺตโต อภินิวิสิตฺวา อนตฺตโต, อนิจฺจโต, ทุกฺขโต วุฎฺฐาติฯ</p>


<p> กถํ? อิเธกโจฺจ อาทิโตว อชฺฌตฺตสงฺขาเรสุ อภินิวิสติ, อภินิวิสิตฺวา เต ปสฺสติฯ ยสฺมา ปน น สุทฺธอชฺฌตฺตทสฺสนมเตฺตเนว มคฺควุฎฺฐานํ โหติ, พหิทฺธาปิ ทฎฺฐพฺพเมว, ตสฺมา ปรสฺส ขเนฺธปิ อนุปาทิณฺณสงฺขาเรปิ อนิจฺจํ ทุกฺขมนตฺตาติ ปสฺสติฯ โส กาเลน อชฺฌตฺตํ สมฺมสติ, กาเลน พหิทฺธาฯ ตเสฺสวํ สมฺมสโต อชฺฌตฺตํ สมฺมสนกาเล วิปสฺสนา มเคฺคน สทฺธิํ ฆฎิยติฯ อยํ  นามฯ</p>


<p>สเจ ปนสฺส พหิทฺธา สมฺมสนกาเล วิปสฺสนา มเคฺคน สทฺธิํ ฆฎิยติ, อยํ  นามฯ เอส นโย พหิทฺธา อภินิวิสิตฺวา พหิทฺธา จ อชฺฌตฺตา จ วุฎฺฐาเนปิฯ</p>


<p> อปโร อาทิโตว รูเป อภินิวิสติ, อภินิวิสิตฺวา ภูตรูปญฺจ อุปาทารูปญฺจ ราสิํ กตฺวา ปสฺสติฯ ยสฺมา ปน น สุทฺธรูปทสฺสนมเตฺตเนว วุฎฺฐานํ โหติ, อรูปมฺปิ ทฎฺฐพฺพเมวฯ ตสฺมา ตํ รูปํ อารมฺมณํ กตฺวา อุปฺปนฺนํ เวทนํ สญฺญํ สงฺขาเร วิญฺญาณญฺจ ‘‘อิทํ อรูป’’นฺติ อรูปํ ปสฺสติฯ โส กาเลน รูปํ สมฺมสติ, กาเลน อรูปํ ฯ ตเสฺสวํ สมฺมสโต รูปสมฺมสนกาเล วิปสฺสนา มเคฺคน สทฺธิํ ฆฎิยติ, อยํ  นามฯ</p>


<p>สเจ ปนสฺส อรูปสมฺมสนกาเล วิปสฺสนา มเคฺคน สทฺธิํ ฆฎิยติ, อยํ  นามฯ เอส นโย อรูเป อภินิวิสิตฺวา อรูปา จ รูปา จ วุฎฺฐาเนปิฯ</p>


<p> ‘‘ยํกิญฺจิ สมุทยธมฺมํ, สพฺพํ ตํ นิโรธธมฺม’’นฺติ (ที. นิ. ๑.๒๙๘) เอวํ อภินิวิสิตฺวา เอวเมว วุฎฺฐานกาเล ปน  นามฯ</p>


<p> เอโก  อาทิโตว อนิจฺจโต สงฺขาเร สมฺมสติฯ ยสฺมา ปน น อนิจฺจโต สมฺมสนมเตฺตเนว วุฎฺฐานํ โหติ, ทุกฺขโตปิ อนตฺตโตปิ สมฺมสิตพฺพเมว, ตสฺมา ทุกฺขโตปิ อนตฺตโตปิ สมฺมสติฯ ตเสฺสวํ ปฎิปนฺนสฺส อนิจฺจโต สมฺมสนกาเล วุฎฺฐานํ โหติ, อยํ  นามฯ</p>


<p>สเจ ปนสฺส ทุกฺขโต อนตฺตโต สมฺมสนกาเล วุฎฺฐานํ โหติ, อยํ  นามฯ เอส นโย ทุกฺขโต อนตฺตโต อภินิวิสิตฺวา เสสวุฎฺฐาเนสุปิฯ</p>


<p> เอตฺถ จ โยปิ อนิจฺจโต อภินิวิโฎฺฐ, โยปิ ทุกฺขโต, โยปิ อนตฺตโต, วุฎฺฐานกาเล จ อนิจฺจโต วุฎฺฐานํ โหติฯ ตโยปิ ชนา อธิโมกฺขพหุลา โหนฺติ, สทฺธินฺทฺริยํ ปฎิลภนฺติ, อนิมิตฺตวิโมเกฺขน วิมุจฺจนฺติ, ปฐมมคฺคกฺขเณ สทฺธานุสาริโน โหนฺติ, สตฺตสุ ฐาเนสุ สทฺธาวิมุตฺตาฯ สเจ ปน ทุกฺขโต วุฎฺฐานํ โหติ, ตโยปิ ชนา ปสฺสทฺธิพหุลา โหนฺติ, สมาธินฺทฺริยํ ปฎิลภนฺติ, อปฺปณิหิตวิโมเกฺขน วิมุจฺจนฺติ, สพฺพตฺถ กายสกฺขิโน โหนฺติฯ ยสฺส ปเนตฺถ อรูปชฺฌานํ ปาทกํ, โส อคฺคผเล อุภโตภาควิมุโตฺต โหติฯ อถ เนสํ อนตฺตโต วุฎฺฐานํ โหติ, ตโยปิ ชนา เวทพหุลา โหนฺติ, ปญฺญินฺทฺริยํ ปฎิลภนฺติ, สุญฺญตวิโมเกฺขน วิมุจฺจนฺติ, ปฐมมคฺคกฺขเณ ธมฺมานุสาริโน โหนฺติ, ฉสุ ฐาเนสุ ทิฎฺฐิปฺปตฺตา อคฺคผเล ปญฺญาวิมุตฺตาติฯ</p>


<p> อิทานิ  สทฺธิํ ปุริมปจฺฉิมญาเณหิ อิมิสฺสา วุฎฺฐานคามินิยา วิปสฺสนาย อาวิภาวตฺถํ ทฺวาทส อุปมา เวทิตพฺพาฯ ตาสํ อิทํ อุทฺทานํ –</p>


<p>
‘‘วคฺคุลี กณฺหสโปฺป จ, ฆรํ โค ยกฺขิ ทารโก;  
  
ขุทฺทํ ปิปาสํ สีตุณฺหํ, อนฺธการํ วิเสน จา’’ติฯ  
</p>
  
<p>อิมา จ อุปมา ภยตุปฎฺฐานโต ปภุติ ยตฺถ กตฺถจิ ญาเณ ฐตฺวา อาหริตุํ วเฎฺฎยฺยุํฯ อิมสฺมิํ ปน ฐาเน อาหริยมานาสุ ภยตุปฎฺฐานโต ยาว ผลญาณํ สพฺพํ ปากฎํ โหติ, ตสฺมา อิเธว อาหริตพฺพาติ วุตฺตาฯ</p>


<p> ติ  เอกา กิร วคฺคุลี ‘‘เอตฺถ ปุปฺผํ วา ผลํ วา ลภิสฺสามี’’ติ ปญฺจสาเข มธุกรุเกฺข นิลียิตฺวา เอกํ สาขํ ปรามสิตฺวา น ตตฺถ กิญฺจิ ปุปฺผํ ผลํ วา คยฺหุปคํ อทฺทสฯ ยถา จ เอกํ, เอวํ ทุติยํ, ตติยํ, จตุตฺถํฯ ปญฺจมมฺปิ สาขํ ปรามสิตฺวา นาทฺทสฯ สา ‘‘อผโล วตายํ รุโกฺข, นเตฺถตฺถ กิญฺจิ คยฺหุปค’’นฺติ ตสฺมิํ รุเกฺข อาลยํ วิสฺสเชฺชตฺวา อุชุกาย สาขาย อารุยฺห วิฎปนฺตเรน สีสํ นีหริตฺวา อุทฺธํ อุโลฺลเกตฺวา อากาเส อุปฺปติตฺวา อญฺญสฺมิํ ผลรุเกฺข นิลียติฯ</p>


<p>ตตฺถ วคฺคุลิ วิย โยคาวจโร ทฎฺฐโพฺพ, ปญฺจสาโข มธุกรุโกฺข วิย ปญฺจุปาทานกฺขนฺธา, ตตฺถ วคฺคุลิยา นิลียนํ วิย โยคิโน ขนฺธปญฺจเก อภินิเวโส, ตสฺสา เอเกกํ สาขํ ปรามสิตฺวา กิญฺจิ คยฺหุปคํ อทิสฺวา อวเสสสาขาปรามสนํ วิย โยคิโน รูปกฺขนฺธํ สมฺมสิตฺวา ตตฺถ กิญฺจิ คยฺหุปคํ อทิสฺวา อวเสสกฺขนฺธสมฺมสนํ, ตสฺสา ‘‘อผโล วตายํ รุโกฺข’’ติ รุเกฺข อาลยวิสฺสชฺชนํ วิย โยคิโน ปญฺจสุปิ ขเนฺธสุ อนิจฺจลกฺขณาทิทสฺสนวเสน นิพฺพินฺนสฺส มุญฺจิตุกมฺยตาทิญาณตฺตยํ, ตสฺสา อุชุกาย สาขาย อุปริ อาโรหนํ วิย โยคิโน อนุโลมํ, สีสํ นีหริตฺวา อุทฺธํ อุโลฺลกนํ วิย โคตฺรภุญาณํ, อากาเส อุปฺปตนํ วิย มคฺคญาณํ, อญฺญสฺมิํ ผลรุเกฺข นิลียนํ วิย ผลญาณํฯ</p>


<p>  ปฎิสงฺขาญาเณ วุตฺตาวฯ อุปมาสํสนฺทเน ปเนตฺถ สปฺปวิสฺสชฺชนํ วิย  โคตฺรภุญาณํ, มุญฺจิตฺวา อาคตมคฺคํ โอโลเกนฺตสฺส ฐานํ วิย มคฺคญาณํ, คนฺตฺวา อภยฎฺฐาเน ฐานํ วิย ผลญาณนฺติ อยํ วิเสโสฯ</p>


<p> นฺติ ฆรสามิเก กิร สายํ ภุญฺชิตฺวา สยนํ อารุยฺห นิทฺทํ โอกฺกเนฺต ฆรํ อาทิตฺตํ, โส ปพุชฺฌิตฺวา อคฺคิํ ทิสฺวา ‘‘ภีโต สาธุ วตสฺส สเจ อฑยฺหมาโน นิกฺขเมยฺย’’นฺติ โอโลกยมาโน มคฺคํ ทิสฺวา นิกฺขมิตฺวา เวเคน เขมฎฺฐานํ คนฺตฺวา ฐิโตฯ ตตฺถ ฆรสามิกสฺส ภุญฺชิตฺวา สยนํ อารุยฺห นิโทฺทกฺกมนํ วิย พาลปุถุชฺชนสฺส ขนฺธปญฺจเก ‘‘อหํ มมา’’ติ คหณํฯ ปพุชฺฌิตฺวา อคฺคิํ ทิสฺวา ภีตกาโล วิย สมฺมาปฎิปทํ ปฎิปชฺชิตฺวา ลกฺขณํ ทิสฺวา ภยตุปฎฺฐานญาณํ, นิกฺขมนมคฺคํ โอโลกนํ วิย มุญฺจิตุกมฺยตาญาณํ , มคฺคทสฺสนํ วิย อนุโลมํ, นิกฺขมนํ วิย โคตฺรภุญาณํ, เวเคน คมนํ วิย มคฺคญาณํ, เขมฎฺฐาเน ฐานํ วิย ผลญาณํฯ</p>


<p> ติ เอกสฺส กิร กสฺสกสฺส รตฺติภาเค นิทฺทํ โอกฺกนฺตสฺส วชํ ภินฺทิตฺวา โคณา ปลาตา, โส ปจฺจูสสมเย ตตฺถ คนฺตฺวา โอโลเกโนฺต เตสํ ปลาตภาวํ ญตฺวา อนุปทํ คนฺตฺวา รโญฺญ โคเณ อทฺทสฯ เต ‘‘มยฺหํ โคณา’’ติ สลฺลเกฺขตฺวา อาหรโนฺต ปภาตกาเล ‘‘น อิเม มยฺหํ โคณา, รโญฺญ โคณา’’ติ สญฺชานิตฺวา ‘‘ยาว มํ ‘โจโร อย’นฺติ คเหตฺวา ราชปุริสา น อนยพฺยสนํ ปาเปนฺติ, ตาวเทว ปลายิสฺสามี’’ติ ภีโต โคเณ ปหาย เวเคน ปลายิตฺวา นิพฺภยฎฺฐาเน อฎฺฐาสิฯ ตตฺถ ‘‘มยฺหํ โคณา’’ติ ราชโคณานํ คหณํ วิย พาลปุถุชฺชนสฺส ‘‘อหํ มมา’’ติ ขนฺธานํ คหณํ, ปภาเต ‘‘ราชโคณา’’ติ สญฺชานนํ วิย โยคิโน ติลกฺขณวเสน ขนฺธานํ ‘‘อนิจฺจา ทุกฺขา อนตฺตา’’ติ สญฺชานนํ, ภีตกาโล วิย ภยตุปฎฺฐานญาณํ, วิสฺสชฺชิตฺวา คนฺตุกามตา วิย มุญฺจิตุกมฺยตา, วิสฺสชฺชนํ วิย โคตฺรภุ, ปลายนํ วิย มโคฺค, ปลายิตฺวา อภยเทเส ฐานํ วิย ผลํฯ</p>


<p> ติ เอโก กิร ปุริโส ยกฺขินิยา สทฺธิํ สํวาสํ กเปฺปสิ, สา รตฺติภาเค ‘‘สุโตฺต อย’’นฺติ มนฺตฺวา อามกสุสานํ คนฺตฺวา มนุสฺสมํสํ ขาทติฯ โส ‘‘กุหิํ เอสา คจฺฉตี’’ติ อนุพนฺธิตฺวา มนุสฺสมํสํ ขาทมานํ ทิสฺวา ตสฺสา อมนุสฺสิภาวํ ญตฺวา ‘‘ยาว มํ น ขาทติ, ตาว ปลายิสฺสามี’’ติ ภีโต เวเคน ปลายิตฺวา เขมฎฺฐาเน อฎฺฐาสิฯ ตตฺถ ยกฺขินิยา สทฺธิํ สํวาโส วิย ขนฺธานํ ‘‘อหํ มมา’’ติ คหณํ, สุสาเน มนุสฺสมํสํ ขาทมานํ  ทิสฺวา ‘‘ยกฺขินี อย’’นฺติ ชานนํ วิย ขนฺธานํ ติลกฺขณํ ทิสฺวา อนิจฺจาทิภาวชานนํ, ภีตกาโล วิย ภยตุปฎฺฐานํ, ปลายิตุกามตา วิย มุญฺจิตุกมฺยตา, สุสานวิชหนํ วิย โคตฺรภุ, เวเคน ปลายนํ วิย มโคฺค, อภยเทเส ฐานํ วิย ผลํฯ</p>


<p> ติ เอกา กิร ปุตฺตคิทฺธินี อิตฺถี, สา อุปริปาสาเท นิสินฺนาว อนฺตรวีถิยํ ทารกสทฺทํ สุตฺวา ‘‘ปุโตฺต นุ โข เม เกนจิ วิเหฐิยตี’’ติ เวคสา คนฺตฺวา ‘‘อตฺตโน ปุโตฺต’’ติ สญฺญาย ปรปุตฺตํ อคฺคเหสิฯ สา ‘‘ปรปุโตฺต อย’’นฺติ สญฺชานิตฺวา โอตฺตปฺปมานา อิโต จิโต  จ โอโลเกตฺวา ‘‘มา เหว มํ โกจิ ‘ทารกโจรี อย’นฺติ วเทยฺยา’’ติ ทารกํ ตเตฺถว โอโรเปตฺวา ปุน เวคสา ปาสาทํ อารุยฺห นิสีทิฯ ตตฺถ อตฺตโน ปุตฺตสญฺญาย ปรปุตฺตสฺส คหณํ วิย ‘‘อหํ มมา’’ติ ปญฺจกฺขนฺธคหณํ, ‘‘ปรปุโตฺต อย’’นฺติ สญฺชานนํ วิย ติลกฺขณวเสน ‘‘นาหํ, น มมา’’ติ สญฺชานนํ, โอตฺตปฺปนํ วิย ภยตุปฎฺฐานํ, อิโต จิโต จ โอโลกนํ วิย มุญฺจิตุกมฺยตาญาณํ, ตเตฺถว ทารกสฺส โอโรปนํ วิย อนุโลมํ, โอโรเปตฺวา อนฺตรวีถิยํ ฐิตกาโล วิย โคตฺรภุ, ปาสาทารูหนํ วิย มโคฺค, อารุยฺห นิสีทนํ วิย ผลํฯ</p>


<p> ติ อิมา ปน ฉ อุปมา วุฎฺฐานคามินิยา วิปสฺสนาย ฐิตสฺส โลกุตฺตรธมฺมาภิมุขนินฺนโปณปพฺภารภาวทสฺสนตฺถํ วุตฺตาฯ ยถา หิ ขุทฺทาย อภิภูโต สุชิฆจฺฉิโต ปุริโส สาทุรสํ โภชนํ ปเตฺถติ, เอวเมวายํ สํสารวฎฺฎชิฆจฺฉาย ผุโฎฺฐ โยคาวจโร อมตรสํ กายคตาสติโภชนํ ปเตฺถติฯ</p>


<p>ยถา จ ปิปาสิโต ปุริโส ปริสุสฺสมานกณฺฐมุโข อเนกงฺคสมฺภารํ ปานกํ ปเตฺถติ, เอวเมวายํ สํสารวฎฺฎปิปาสาย ผุโฎฺฐ โยคาวจโร อริยํ อฎฺฐงฺคิกมคฺคปานกํ ปเตฺถติฯ</p>


<p>ยถา ปน สีตสมฺผุโฎฺฐ ปุริโส อุณฺหํ ปเตฺถติ, เอวเมวายํ สํสารวเฎฺฎ ตณฺหาสิเนหสีเตน ผุโฎฺฐ โยคาวจโร กิเลสสนฺตาปกํ มคฺคเตชํ ปเตฺถติฯ</p>


<p>ยถา จ อุณฺหสมฺผุโฎฺฐ ปุริโส สีตํ ปเตฺถติ, เอวเมวายํ สํสารวเฎฺฎ เอกาทสคฺคิสนฺตาปสนฺตโตฺต โยคาวจโร เอกาทสคฺคิวูปสมํ นิพฺพานํ ปเตฺถติฯ</p>


<p>ยถา  ปน อนฺธการปเรโต ปุริโส อาโลกํ ปเตฺถติ, เอวเมวายํ อวิชฺชนฺธกาเรน โอนทฺธปริโยนโทฺธ โยคาวจโร ญาณาโลกํ มคฺคภาวนํ ปเตฺถติฯ</p>


<p>ยถา จ วิสสมฺผุโฎฺฐ ปุริโส วิสฆาตนํ เภสชฺชํ ปเตฺถติ, เอวเมวายํ กิเลสวิสสมฺผุโฎฺฐ โยคาวจโร กิเลสวิสนิมฺมถนํ อมโตสธํ นิพฺพานํ ปเตฺถติฯ เตน วุตฺตํ – ‘‘ตเสฺสวํ ชานโต เอวํ ปสฺสโต  ตีสุ ภเวสุ…เป.… นวสุ สตฺตาวาเสสุ จิตฺตํ ปติลียติ ปติกุฎติ ปติวตฺตติ น สมฺปสาริยติฯ อุเปกฺขา วา ปาฎิกุลฺยตา วา สณฺฐาติฯ เสยฺยถาปิ นาม ปทุมปลาเส อีสกโปเณ’’ติ สพฺพํ ปุเพฺพ วุตฺตนเยเนว เวทิตพฺพํฯ</p>


<p> เอตฺตาวตา จ ปเนส ปติลีนจโร นาม โหติ, ยํ สนฺธาย วุตฺตํ –</p>


<p>
‘‘ปติลีนจรสฺส ภิกฺขุโน,  
  
ภชมานสฺส วิวิตฺตมาสนํ;  
  
สามคฺคิยมาหุ ตสฺส ตํ,  
  
โย อตฺตานํ ภวเน น ทสฺสเย’’ติฯ (สุ. นิ. ๘๑๖; มหานิ. ๔๕);  
</p>
  
<p>เอวมิทํ สงฺขารุเปกฺขาญาณํ โยคิโน ปติลีนจรภาวํ นิยเมตฺวา อุตฺตริ อริยมคฺคสฺสาปิ โพชฺฌงฺคมคฺคงฺคฌานงฺคปฎิปทาวิโมกฺขวิเสสํ นิยเมติฯ เกจิ หิ เถรา โพชฺฌงฺคมคฺคงฺคฌานงฺคานํ วิเสสํ ปาทกชฺฌานํ นิยเมตีติ วทนฺติฯ เกจิ วิปสฺสนาย อารมฺมณภูตา ขนฺธา นิยเมนฺตีติ วทนฺติฯ เกจิ ปุคฺคลชฺฌาสโย นิยเมตีติ วทนฺติฯ เตสมฺปิ วาเทสุ อยํ ปุพฺพภาควุฎฺฐานคามินิวิปสฺสนาว นิยเมตีติ เวทิตพฺพาฯ</p>


<p> ตตฺรายํ อนุปุพฺพิกถา – วิปสฺสนานิยเมน หิ สุกฺขวิปสฺสกสฺส อุปฺปนฺนมโคฺคปิ, สมาปตฺติลาภิโน ฌานํ ปาทกํ อกตฺวา อุปฺปนฺนมโคฺคปิ, ปฐมชฺฌานํ ปาทกํ กตฺวา ปกิณฺณกสงฺขาเร สมฺมสิตฺวา อุปฺปาทิตมโคฺคปิ ปฐมชฺฌานิกาว โหนฺติฯ สเพฺพสุ สตฺต โพชฺฌงฺคานิ อฎฺฐ มคฺคงฺคานิ ปญฺจ ฌานงฺคานิ โหนฺติฯ เตสํ หิ ปุพฺพภาควิปสฺสนา โสมนสฺสสหคตาปิ อุเปกฺขาสหคตาปิ หุตฺวา วุฎฺฐานกาเล สงฺขารุเปกฺขาภาวํ ปตฺวา โสมนสฺสสหคตา  โหติฯ ปญฺจกนเย ทุติยตติยจตุตฺถชฺฌานานิ ปาทกานิ กตฺวา อุปฺปาทิตมเคฺคสุ ยถากฺกเมเนว ฌานํ จตุรงฺคิกํ ติวงฺคิกํ ทุวงฺคิกญฺจ โหติฯ สเพฺพสุ ปน สตฺต มคฺคงฺคานิ โหนฺติฯ จตุเตฺถ ฉ โพชฺฌงฺคานิฯ อยํ วิเสโส ปาทกชฺฌานนิยเมน เจว วิปสฺสนานิยเมน จ โหติฯ เตสมฺปิ หิ ปุพฺพภาควิปสฺสนา โสมนสฺสสหคตาปิ อุเปกฺขาสหคตาปิ โหติฯ วุฎฺฐานคามินี โสมนสฺสสหคตาวฯ ปญฺจมชฺฌานํ  ปาทกํ กตฺวา นิพฺพตฺติตมเคฺค ปน อุเปกฺขาจิเตฺตกคฺคตาวเสน เทฺว ฌานงฺคานิ โพชฺฌงฺคมคฺคงฺคานิ ฉ สตฺต เจวฯ อยมฺปิ วิเสโส อุภยนิยมวเสน โหติฯ อิมสฺมิํ หิ นเย ปุพฺพภาควิปสฺสนา โสมนสฺสสหคตา วา อุเปกฺขาสหคตา วา โหติฯ วุฎฺฐานคามินี อุเปกฺขาสหคตาวฯ อรูปชฺฌานานิ ปาทกํ กตฺวา อุปฺปาทิตมเคฺคปิ เอเสว นโยฯ เอวํ ปาทกชฺฌานโต วุฎฺฐาย เยเกจิ สงฺขาเร สมฺมสิตฺวา นิพฺพตฺติตมคฺคสฺส อาสนฺนปเทเส วุฎฺฐิตสมาปตฺติ อตฺตโน สทิสภาวํ กโรติ ภูมิวโณฺณ วิย โคธาวณฺณสฺสฯ</p>


<p> ทุติยเตฺถรวาเท ปน ยโต ยโต สมาปตฺติโต วุฎฺฐาย เย เย สมาปตฺติธเมฺม สมฺมสิตฺวา มโคฺค นิพฺพตฺติโต โหติ, ตํตํสมาปตฺติสทิโสว โหติฯ ตตฺราปิ จ วิปสฺสนานิยโม วุตฺตนเยเนว เวทิตโพฺพฯ</p>


<p> ตติยเตฺถรวาเท อตฺตโน อตฺตโน อชฺฌาสยานุรูเปน ยํ ยํ ฌานํ ปาทกํ กตฺวา เย เย ฌานธเมฺม สมฺมสิตฺวา มโคฺค นิพฺพตฺติโต, ตํตํฌานสทิโสว โหติฯ ปาทกชฺฌานํ ปน สมฺมสิตชฺฌานํ วา วินา อชฺฌาสยมเตฺตเนว ตํ น อิชฺฌติฯ สฺวายมโตฺถ นนฺทโกวาทสุเตฺตน (ม. นิ. ๓.๓๙๘ อาทโย) ทีเปตโพฺพฯ เอตฺถาปิ จ วิปสฺสนานิยโม วุตฺตนเยเนว เวทิตโพฺพฯ เอวํ ตาว สงฺขารุเปกฺขา โพชฺฌงฺคมคฺคงฺคฌานงฺคานิ นิยเมตีติ เวทิตพฺพาฯ</p>


<p> สเจ ปนายํ อาทิโต กิเลเส วิกฺขมฺภยมานา ทุเกฺขน สปฺปโยเคน สสงฺขาเรน วิกฺขเมฺภตุํ อสกฺขิ, ทุกฺขาปฎิปทา นาม โหติฯ วิปริยาเยน สุขาปฎิปทาฯ กิเลเส ปน วิกฺขเมฺภตฺวา วิปสฺสนาปริวาสํ มคฺคปาตุภาวํ สณิกํ กุรุมานา ทนฺธาภิญฺญา นาม โหติฯ วิปริยาเยน ขิปฺปาภิญฺญาฯ อิติ อยํ สงฺขารุเปกฺขา อาคมนียฎฺฐาเน ฐตฺวา อตฺตโน อตฺตโน มคฺคสฺส นามํ เทติฯ เตน มโคฺค จตฺตาริ นามานิ ลภติฯ</p>


<p>สา   ปนายํ ปฎิปทา กสฺสจิ ภิกฺขุโน นานา โหติ, กสฺสจิ จตูสุปิ มเคฺคสุ เอกาวฯ พุทฺธานํ ปน จตฺตาโรปิ มคฺคา สุขาปฎิปทา ขิปฺปาภิญฺญาว อเหสุํฯ ตถา ธมฺมเสนาปติสฺสฯ มหาโมคฺคลฺลานเตฺถรสฺส ปน ปฐมมโคฺค สุขาปฎิปโท ขิปฺปาภิโญฺญ อโหสิฯ อุปริ ตโย ทุกฺขาปฎิปทา ทนฺธาภิญฺญาฯ ยถา จ ปฎิปทา, เอวํ อธิปตโยปิ กสฺสจิ ภิกฺขุโน จตูสุ มเคฺคสุ นานา โหนฺติฯ กสฺสจิ จตูสุปิ เอกาวฯ เอวํ สงฺขารุเปกฺขา ปฎิปทาวิเสสํ นิยเมติฯ ยถา ปน วิโมกฺขวิเสสํ นิยเมติ, ตํ ปุเพฺพ วุตฺตเมวฯ</p>


<p> อปิจ มโคฺค นาม ปญฺจหิ การเณหิ นามํ ลภติ สรเสน วา ปจฺจนีเกน วา สคุเณน วา อารมฺมเณน วา อาคมเนน วาฯ สเจ หิ สงฺขารุเปกฺขา อนิจฺจโต สงฺขาเร สมฺมสิตฺวา วุฎฺฐาติ, อนิมิตฺตวิโมเกฺขน วิมุจฺจติฯ สเจ ทุกฺขโต สมฺมสิตฺวา วุฎฺฐาติ, อปฺปณิหิตวิโมเกฺขน วิมุจฺจติฯ สเจ อนตฺตโต สมฺมสิตฺวา วุฎฺฐาติ, สุญฺญตวิโมเกฺขน วิมุจฺจติฯ อิทํ  นามํ นามฯ</p>


<p>ยสฺมา ปเนส อนิจฺจานุปสฺสนาย สงฺขารานํ ฆนวินิโพฺภคํ กตฺวา นิจฺจนิมิตฺตธุวนิมิตฺตสสฺสตนิมิตฺตานิ ปชหโนฺต อาคโต, ตสฺมา อนิมิโตฺตฯ ทุกฺขานุปสฺสนาย ปน สุขสญฺญํ ปหาย ปณิธิํ ปตฺถนํ สุกฺขาเปตฺวา อาคตตฺตา อปฺปณิหิโตฯ อนตฺตานุปสฺสนาย อตฺตสตฺตปุคฺคลสญฺญํ ปหาย สงฺขารานํ สุญฺญโต ทิฎฺฐตฺตา สุญฺญโตติ อิทํ  นามํ นามฯ</p>


<p>ราคาทีหิ ปเนส สุญฺญตฺตา สุญฺญโต, รูปนิมิตฺตาทีนํ ราคนิมิตฺตาทีนเญฺญว วา อภาเวน อนิมิโตฺต, ราคปณิธิอาทีนํ อภาวโต อปฺปณิหิโตติ อิทมสฺส  นามํฯ</p>


<p>สฺวายํ สุญฺญํ อนิมิตฺตํ อปฺปณิหิตญฺจ นิพฺพานํ อารมฺมณํ กโรตีติปิ สุญฺญโต อนิมิโตฺต อปฺปณิหิโตติ วุจฺจติฯ อิทมสฺส  นามํฯ</p>


<p> อาคมนํ ปน ทุวิธํ วิปสฺสนาคมนํ มคฺคาคมนญฺจฯ ตตฺถ มเคฺค วิปสฺสนาคมนํ ลภติ, ผเล มคฺคาคมนํฯ อนตฺตานุปสฺสนา หิ สุญฺญตา นาม, สุญฺญตวิปสฺสนาย มโคฺค สุญฺญโต, อนิจฺจานุปสฺสนา อนิมิตฺตา นาม , อนิมิตฺตวิปสฺสนาย  มโคฺค อนิมิโตฺตฯ อิทํ ปน นามํ น อภิธมฺมปริยาเยน ลพฺภติ, สุตฺตนฺตปริยาเยน ลพฺภติฯ ตตฺร หิ โคตฺรภุญาณํ อนิมิตฺตํ นิพฺพานํ อารมฺมณํ กตฺวา อนิมิตฺตนามกํ หุตฺวา สยํ อาคมนียฎฺฐาเน ฐตฺวา มคฺคสฺส นามํ เทตีติ วทนฺติฯ เตน มโคฺค อนิมิโตฺตติ วุโตฺตฯ มคฺคาคมเนน ปน ผลํ อนิมิตฺตนฺติ ยุชฺชติเยวฯ ทุกฺขานุปสฺสนา สงฺขาเรสุ ปณิธิํ สุกฺขาเปตฺวา อาคตตฺตา อปฺปณิหิตา นาม, อปฺปณิหิตวิปสฺสนาย มโคฺค อปฺปณิหิโต, อปฺปณิหิตมคฺคสฺส ผลํ อปฺปณิหิตํฯ เอวํ วิปสฺสนา อตฺตโน นามํ มคฺคสฺส เทติ, มโคฺค ผลสฺสาติ อิทํ  นามํฯ เอวมยํ สงฺขารุเปกฺขา วิโมกฺขวิเสสํ นิยเมตีติฯ</p>

</p>


<h3>อนุโลมญาณกถา</h3>
<p> ตสฺส ตํ สงฺขารุเปกฺขาญาณํ อาเสวนฺตสฺส ภาเวนฺตสฺส พหุลีกโรนฺตสฺส อธิโมกฺขสทฺธา พลวตรา นิพฺพตฺตติ, วีริยํ สุปคฺคหิตํ โหติ, สติ สูปฎฺฐิตา, จิตฺตํ สุสมาหิตํ, ติกฺขตรา สงฺขารุเปกฺขา อุปฺปชฺชติฯ ตสฺส ‘‘ทานิ มโคฺค อุปฺปชฺชิสฺสตี’’ติ สงฺขารุเปกฺขา สงฺขาเร อนิจฺจาติ วา ทุกฺขาติ วา อนตฺตาติ วา สมฺมสิตฺวา ภวงฺคํ โอตรติฯ ภวงฺคานนฺตรํ สงฺขารุเปกฺขาย กตนเยเนว สงฺขาเร อนิจฺจาติ วา ทุกฺขาติ วา อนตฺตาติ วา อารมฺมณํ กุรุมานํ อุปฺปชฺชติ มโนทฺวาราวชฺชนํฯ ตโต ภวงฺคํ อาวเฎฺฎตฺวา อุปฺปนฺนสฺส ตสฺส กิริยจิตฺตสฺสานนฺตรํ อวีจิกํ จิตฺตสนฺตติํ อนุปฺปพนฺธมานํ ตเถว สงฺขาเร อารมฺมณํ กตฺวา อุปฺปชฺชติ ปฐมํ ชวนจิตฺตํ, ยํ นฺติ วุจฺจติฯ ตทนนฺตรํ ตเถว สงฺขาเร อารมฺมณํ กตฺวา อุปฺปชฺชติ ทุติยํ ชวนจิตฺตํ, ยํ นฺติ วุจฺจติฯ ตทนนฺตรมฺปิ ตเถว สงฺขาเร อารมฺมณํ กตฺวา อุปฺปชฺชติ ตติยํ ชวนจิตฺตํ, ยํ นฺติ วุจฺจติฯ อิทํ เนสํ ปาฎิเยกฺกํ นามํฯ</p>


<p>อวิเสเสน ปน ติวิธเมฺปตํ อาเสวนนฺติปิ ปริกมฺมนฺติปิ อุปจารนฺติปิ อนุโลมนฺติปิ วตฺตุํ วฎฺฎติฯ กิสฺสานุโลมํ? ปุริมภาคปจฺฉิมภาคานํฯ ตญฺหิ ปุริมานํ อฎฺฐนฺนํ  วิปสฺสนาญาณานํ ตถกิจฺจตาย จ อนุโลเมติ, อุปริ จ สตฺตติํสาย โพธิปกฺขิยธมฺมานํฯ ตญฺหิ อนิจฺจลกฺขณาทิวเสน สงฺขาเร อารพฺภ  ปวตฺตตฺตา, ‘‘อุทยพฺพยวนฺตานํเยว วต ธมฺมานํ อุทยพฺพยญาณํ อุปฺปาทวเย อทฺทสา’’ติ จ, ‘‘ภงฺควนฺตานํเยว วต ภงฺคานุปสฺสนํ ภงฺคํ อทฺทสา’’ติ จ, ‘‘สภยํเยว วต ภยตุปฎฺฐานสฺส ภยโต อุปฎฺฐิต’’นฺติ จ, ‘‘สาทีนเวเยว วต อาทีนวานุปสฺสนํ อาทีนวํ อทฺทสา’’ติ จ, ‘‘นิพฺพินฺทิตเพฺพเยว วต นิพฺพิทาญาณํ นิพฺพินฺน’’นฺติ จ, ‘‘มุญฺจิตพฺพมฺหิเยว วต มุญฺจิตุกมฺยตาญาณํ มุญฺจิตุกามํ ชาต’’นฺติ จ, ‘‘ปฎิสงฺขาตพฺพํเยว วต ปฎิสงฺขาญาเณน ปฎิสงฺขาต’’นฺติ จ, ‘‘อุเปกฺขิตพฺพํเยว วต สงฺขารุเปกฺขาย อุเปกฺขิต’’นฺติ จ อตฺถโต วทมานํ วิย อิเมสญฺจ อฎฺฐนฺนํ ญาณานํ ตถกิจฺจตาย อนุโลเมติ, อุปริ จ สตฺตติํสาย โพธิปกฺขิยธมฺมานํ ตาย ปฎิปตฺติยา ปตฺตพฺพตฺตาฯ</p>


<p>ยถา หิ ธมฺมิโก ราชา วินิจฺฉยฎฺฐาเน นิสิโนฺน โวหาริกมหามตฺตานํ วินิจฺฉยํ สุตฺวา อคติคมนํ ปหาย มชฺฌโตฺต หุตฺวา ‘‘เอวํ โหตู’’ติ อนุโมทมาโน เตสญฺจ วินิจฺฉยสฺส อนุโลเมติ, โปราณสฺส จ ราชธมฺมสฺส, เอวํสมฺปทมิทํ เวทิตพฺพํฯ ราชา วิย หิ อนุโลมญาณํ, อฎฺฐ โวหาริกมหามตฺตา วิย อฎฺฐ ญาณานิ, โปราโณ ราชธโมฺม วิย สตฺตติํส โพธิปกฺขิยาฯ ตตฺถ ยถา ราชา ‘‘เอวํ โหตู’’ติ วทมาโน โวหาริกานญฺจ วินิจฺฉยสฺส, ราชธมฺมสฺส จ อนุโลเมติ, เอวมิทํ อนิจฺจาทิวเสน สงฺขาเร อารพฺภ อุปฺปชฺชมานํ อฎฺฐนฺนญฺจ ญาณานํ ตถกิจฺจตาย อนุโลเมติ, อุปริ จ สตฺตติํสาย โพธิปกฺขิยธมฺมานํฯ เตเนว นฺติ วุจฺจตีติฯ</p>

</p>


<h3>วุฎฺฐานคามินีวิปสฺสนากถา</h3>
<p> อิทญฺจ ปน อนุโลมญาณํ สงฺขารารมฺมณาย วุฎฺฐานคามินิยา วิปสฺสนาย ปริโยสานํ โหติฯ สเพฺพน สพฺพํ ปน โคตฺรภุญาณํ วุฎฺฐานคามินิยา วิปสฺสนาย ปริโยสานํฯ อิทานิ ตสฺสาเยว วุฎฺฐานคามินิยา วิปสฺสนาย อสโมฺมหตฺถํ อยํ สุตฺตสํสนฺทนา เวทิตพฺพาฯ</p>


<p>เสยฺยถิทํ   –</p>


<p>อยญฺหิ วุฎฺฐานคามินี วิปสฺสนา  ‘‘อตมฺมยตํ, ภิกฺขเว, นิสฺสาย อตมฺมยตํ อาคมฺม ยายํ อุเปกฺขา เอกตฺตา เอกตฺตสิตา, ตํ ปชหถ ตํ สมติกฺกมถา’’ติ (ม. นิ. ๓.๓๑๐) เอวํ ติ วุตฺตาฯ</p>


<p> ‘‘นิพฺพินฺทํ วิรชฺชติ, วิราคา วิมุจฺจตี’’ติ (ม. นิ. ๑.๒๔๕) เอวํ ติ วุตฺตาฯ</p>


<p> ‘‘ปุเพฺพ โข, สุสิม, ธมฺมฎฺฐิติญาณํ, ปจฺฉา นิพฺพาเน ญาณ’’นฺติ (สํ. นิ. ๒.๗๐) เอวํ นฺติ วุตฺตาฯ</p>


<p> ‘‘สญฺญา โข, โปฎฺฐปาท, ปฐมํ อุปฺปชฺชติ, ปจฺฉา ญาณ’’นฺติ (ที. นิ. ๑.๔๑๖) เอวํ สญฺญคฺคนฺติ วุตฺตาฯ</p>


<p>ทสุตฺตรสุตฺตเนฺต ‘‘ปฎิปทาญาณทสฺสนวิสุทฺธิ ปาริสุทฺธิปธานิยงฺค’’นฺติ (ที. นิ. ๓.๓๕๙) เอวํ นฺติ วุตฺตาฯ</p>


<p>ปฎิสมฺภิทามเคฺค ‘‘ยา จ  ยา จ  ยา จ  อิเม ธมฺมา เอกตฺถา พฺยญฺชนเมว นาน’’นฺติ (ปฎิ. ม. ๑.๒๒๗) เอวํ ตีหิ นาเมหิ วุตฺตาฯ</p>


<p>ปฎฺฐาเน  อนุโลมํ ติ (ปฎฺฐา. ๑.๑.๔๑๗) เอวํ ตีหิ นาเมหิ วุตฺตาฯ</p>


<p>รถวินีตสุตฺตเนฺต ‘‘กิํ ปนาวุโส, ปฎิปทาญาณทสฺสนวิสุทฺธตฺถํ ภควติ พฺรหฺมจริยํ วุสฺสตี’’ติ (ม. นิ. ๑.๒๕๗) เอวํ ติ วุตฺตาฯ</p>


<p>
อิติเนเกหิ  
  
นาเมหิ, กิตฺติตา ยา มเหสินา;  
  
วุฎฺฐานคามินี สนฺตา, ปริสุทฺธา วิปสฺสนาฯ  
</p>
  
<p>
วุฎฺฐาตุกาโม สํสาร-ทุกฺขปงฺกา มหพฺภยา;  
  
กเรยฺย สตตํ ตตฺถ, โยคํ ปณฺฑิตชาติโกติฯ  
</p>
  
อิติ สาธุชนปาโมชฺชตฺถาย กเต วิสุทฺธิมเคฺค  
</p>
  
ปญฺญาภาวนาธิกาเร  
</p>
  
ปฎิปทาญาณทสฺสนวิสุทฺธินิเทฺทโส นาม  
</p>
  
เอกวีสติโม ปริเจฺฉโทฯ  
</p>
  
  
  
  
  