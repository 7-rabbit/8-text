<h1>๗. สตฺตกนิปาโต</h1>
<h3>๑. อุตฺตราเถรีคาถาวณฺณนา</h3>
<p>สตฺตกนิปาเต    ติ อุตฺตราย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี, อนุกฺกเมน สมฺภาวิตกุสลมูลา สมุปจิตวิโมกฺขสมฺภารา ปริปกฺกวิมุตฺติปริปาจนียธมฺมา หุตฺวา, อิมสฺมิํ พุทฺธุปฺปาเท สาวตฺถิยํ อญฺญตรสฺมิํ กุลเคเห นิพฺพตฺติตฺวา ติ ลทฺธนามา อนุกฺกเมน วิญฺญุตํ ปตฺวา ปฎาจาราย เถริยา สนฺติกํ อุปสงฺกมิฯ เถรี ตสฺสา ธมฺมํ กเถสิฯ สา ธมฺมํ สุตฺวา สํสาเร ชาตสํเวคา สาสเน อภิปฺปสนฺนา หุตฺวา ปพฺพชิฯ ปพฺพชิตฺวา จ กตปุพฺพกิจฺจา ปฎาจาราย เถริยา สนฺติเก วิปสฺสนํ ปฎฺฐเปตฺวา ภาวนมนุยุญฺชนฺตี อุปนิสฺสยสมฺปนฺนตาย อินฺทฺริยานํ ปริปากํ คตตฺตา จ น จิรเสฺสว วิปสฺสนํ อุสฺสุกฺกาเปตฺวา สห ปฎิสมฺภิทาหิ อรหตฺตํ ปาปุณิฯ อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘มุสลานิ คเหตฺวาน, ธญฺญํ โกเฎฺฎนฺติ มาณวา;  
  
ปุตฺตทารานิ โปเสนฺตา, ธนํ วินฺทนฺติ มาณวาฯ  
</li>
  
<li>
‘‘ฆเฎถ พุทฺธสาสเน, ยํ กตฺวา นานุตปฺปติ;  
  
ขิปฺปํ ปาทานิ โธวิตฺวา, เอกมนฺตํ นิสีทถฯ  
</li>
  
<li>
‘‘จิตฺตํ อุปฎฺฐเปตฺวาน, เอกคฺคํ สุสมาหิตํ;  
  
ปจฺจเวกฺขถ สงฺขาเร, ปรโต โน จ อตฺตโตฯ  
</li>
  
<li>
‘‘ตสฺสาหํ วจนํ สุตฺวา, ปฎาจารานุสาสนิํ;  
  
ปาเท ปกฺขาลยิตฺวาน, เอกมเนฺต อุปาวิสิํฯ  
</li>
  
<li>
‘‘รตฺติยา  
ปุริเม ยาเม, ปุพฺพชาติมนุสฺสริํ;  
  
รตฺติยา มชฺฌิเม ยาเม, ทิพฺพจกฺขุํ วิโสธยิํฯ  
</li>
  
<li>
‘‘รตฺติยา ปจฺฉิเม ยาเม, ตโมกฺขนฺธํ ปทาลยิํ;  
  
เตวิชฺชา อถ วุฎฺฐาสิํ, กตา เต อนุสาสนีฯ  
</li>
  
<li>
‘‘สกฺกํว  
เทวา ติทสา, สงฺคาเม อปราชิตํ;  
  
ปุรกฺขตฺวา วิหสฺสามิ, เตวิชฺชามฺหิ อนาสวา’’ติฯ –  
</li>
  
<p>อิมา  คาถา อภาสิฯ
</ol></p>


<p>ตตฺถ ติ ภาวนาจิตฺตํ กมฺมฎฺฐาเน อุปฎฺฐเปตฺวาฯ กถํ? ติ ปฎิปตฺติํ อเวกฺขถ, สงฺขาเร อนิจฺจาติปิ, ทุกฺขาติปิ, อนตฺตาติปิ ลกฺขณตฺตยํ วิปสฺสถาติ อโตฺถฯ อิทญฺจ โอวาทกาเล อตฺตโน อเญฺญสญฺจ ภิกฺขุนีนํ เถริยาทีนํ โอวาทสฺส อนุวาทวเสน วุตฺตํฯ นฺติ ปฎาจาราย เถริยา อนุสิฎฺฐิํฯ ‘‘ปฎาจาราย สาสน’’นฺติปิ วา ปาโฐฯ</p>


<p>นฺติ เตวิชฺชาภาวปฺปตฺติโต ปจฺฉา อาสนโต วุฎฺฐาสิํฯ อยมฺปิ เถรี เอกทิวสํ ปฎาจาราย เถริยา สนฺติเก กมฺมฎฺฐานํ โสเธตฺวา อตฺตโน วสนฎฺฐานํ ปวิสิตฺวา ปลฺลงฺกํ อาภุชิตฺวา นิสีทิฯ ‘‘น ตาวิมํ ปลฺลงฺกํ ภินฺทิสฺสามิ, ยาว เม น อนุปาทาย อาสเวหิ จิตฺตํ วิมุจฺจตี’’ติ นิจฺฉยํ กตฺวา สมฺมสนํ อารภิตฺวา, อนุกฺกเมน วิปสฺสนํ อุสฺสุกฺกาเปตฺวา มคฺคปฎิปาฎิยา อภิญฺญาปฎิสมฺภิทาปริวารํ อรหตฺตํ ปตฺวา เอกูนวีสติยา ปจฺจเวกฺขณาญาณาย ปวตฺตาย ‘‘อิทานิมฺหิ กตกิจฺจา’’ติ โสมนสฺสชาตา อิมา คาถา อุทาเนตฺวา ปาเท ปสาเรสิ อรุณุคฺคมนเวลายํฯ ตโต สมฺมเทว วิภาตาย รตฺติยา เถริยา สนฺติกํ อุปคนฺตฺวา อิมา คาถา ปจฺจุทาหาสิฯ เตน วุตฺตํ ‘‘กตา เต อนุสาสนี’’ติอาทิฯ เสสํ สพฺพํ เหฎฺฐา วุตฺตนยเมวฯ</p>

</p>


<h3>๒. จาลาเถรีคาถาวณฺณนา</h3>
<p>  ติอาทิกา จาลาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท มคเธสุ นาลกคาเม รูปสาริพฺราหฺมณิยา กุจฺฉิมฺหิ นิพฺพตฺติฯ ตสฺสา นามคฺคหณทิวเส ติ นามํ อกํสุ, ตสฺสา กนิฎฺฐาย ติ, อถ ตสฺสา กนิฎฺฐาย ติ ฯ อิมา ติโสฺสปิ  ธมฺมเสนาปติสฺส กนิฎฺฐภคินิโย, อิมาสํ ปุตฺตานมฺปิ ติณฺณํ อิทเมว นามํฯ เย สนฺธาย เถรคาถาย ‘‘จาเล อุปจาเล สีสูปจาเล’’ติ (เถรคา. ๔๒) อาคตํฯ</p>


<p>อิมา ปน ติโสฺสปิ ภคินิโย ‘‘ธมฺมเสนาปติ ปพฺพชี’’ติ สุตฺวา ‘‘น หิ นูน โส โอรโก ธมฺมวินโย, น สา โอริกา ปพฺพชฺชา, ยตฺถ อมฺหากํ อโยฺย ปพฺพชิโต’’ติ อุสฺสาหชาตา ติพฺพจฺฉนฺทา อสฺสุมุขํ รุทมานํ ญาติปริชนํ ปหาย ปพฺพชิํสุฯ ปพฺพชิตฺวา จ ฆเฎนฺติโย วายมนฺติโย นจิรเสฺสว อรหตฺตํ ปาปุณิํสุฯ อรหตฺตํ ปน ปตฺวา นิพฺพานสุเขน ผลสุเขน วิหรนฺติฯ</p>


<p>ตาสุ จาลา ภิกฺขุนี เอกทิวสํ ปจฺฉาภตฺตํ ปิณฺฑปาตปฎิกฺกนฺตา อนฺธวนํ ปวิสิตฺวา ทิวาวิหารํ นิสีทิฯ อถ นํ มาโร อุปสงฺกมิตฺวา กาเมหิ อุปเนสิฯ ยํ สนฺธาย สุเตฺต วุตฺตํ –</p>

</p>


<p>อนฺธวนมฺหิ ทิวาวิหารํ นิสินฺนํ มาโร อุปสงฺกมิตฺวา พฺรหฺมจริยวาสโต วิจฺฉินฺทิตุกาโม ‘‘กํ นุ อุทฺทิสฺส มุณฺฑาสี’’ติอาทิํ ปุจฺฉิฯ อถสฺส สตฺถุ คุเณ ธมฺมสฺส จ นิยฺยานิกภาวํ ปกาเสตฺวา อตฺตโน กตกิจฺจภาววิภาวเนน ตสฺส วิสยาติกฺกมํ ปเวเทสิฯ ตํ  สุตฺวา มาโร ทุกฺขี ทุมฺมโน ตเตฺถวนฺตรธายิฯ อถ สา อตฺตนา มาเรน จ ภาสิตา คาถา อุทานวเสน กเถนฺตี –</p>


<ol>
<li>
‘‘สติํ อุปฎฺฐเปตฺวาน, ภิกฺขุนี ภาวิตินฺทฺริยา;  
  
ปฎิวิชฺฌิ ปทํ สนฺตํ, สงฺขารูปสมํ สุขํฯ  
</li>
  
<li>
‘‘กํ  
นุ อุทฺทิสฺส มุณฺฑาสิ, สมณี วิย ทิสฺสติ;  
  
น  
จ โรเจสิ ปาสเณฺฑ, กิมิทํ จรสิ โมมุหาฯ  
</li>
  
<li>
‘‘อิโต พหิทฺธา ปาสณฺฑา, ทิฎฺฐิโย อุปนิสฺสิตา;  
  
น เต ธมฺมํ วิชานนฺติ, น เต ธมฺมสฺส โกวิทาฯ  
</li>
  
<li>
‘‘อตฺถิ สกฺยกุเล ชาโต, พุโทฺธ อปฺปฎิปุคฺคโล;  
  
โส เม ธมฺมมเทเสสิ, ทิฎฺฐีนํ สมติกฺกมํฯ  
</li>
  
<li>
‘‘ทุกฺขํ ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
‘‘ตสฺสาหํ วจนํ สุตฺวา, วิหริํ สาสเน รตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สพฺพตฺถ วิหตา นนฺที, ตโมกฺขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ สติปฎฺฐานภาวนาวเสน กายาทีสุ อสุภทุกฺขานิจฺจานตฺตวเสน สติํ สุฎฺฐุ อุปฎฺฐิตํ กตฺวาฯ ติ อตฺตานํ สนฺธาย วทติฯ ติ อริยมคฺคภาวนาย ภาวิตสทฺธาทิปญฺจินฺทฺริยาฯ นฺติ สนฺตํ ปทํ  นิพฺพานํ สจฺฉิกิริยาปฎิเวเธน ปฎิวิชฺฌิ สจฺฉากาสิฯ นฺติ สพฺพสงฺขารานํ อุปสมเหตุภูตํฯ นฺติ อจฺจนฺตสุขํฯ</p>


<p>ติ คาถา มาเรน วุตฺตาฯ ตตฺรายํ สเงฺขปโตฺถ – อิมสฺมิํ โลเก พหู สมยา เตสญฺจ เทเสตาโร พหู เอว ติตฺถกรา, เตสุ กํ นุ โข ตฺวํ อุทฺทิสฺส  มุณฺฑิตเกสา อสิฯ น เกวลํ มุณฺฑาว, อถ โข กาสาวธารเณน จ สมณี วิย ทิสฺสติฯ ติ ตาปสปริพฺพาชกาทีนํ อาทาสภูเต ปาสเณฺฑ เต เต สมยนฺตเร เนว โรเจสิฯ ติ กิํ นามิทํ, ยํ ปาสณฺฑวิหิตํ อุชุํ นิพฺพานมคฺคํ ปหาย  อชฺช กาลิกํ กุมคฺคํ ปฎิปชฺชนฺตี อติวิย มูฬฺหา จรสิ ปริพฺภมสีติฯ</p>


<p>ตํ  สุตฺวา เถรี ปฎิวจนทานมุเขน ตํ ตเชฺชนฺตี ติอาทิมาหฯ ตตฺถ อิโต พหิทฺธา ปาสณฺฑา นาม  สมฺมาสมฺพุทฺธสฺส สาสนโต  กุฎีสกพหุการาทิกาฯ เต หิ สตฺตานํ ตณฺหาปาสํ ทิฎฺฐิปาสญฺจ เฑนฺติ โอเฑฺฑนฺตีติ ติ วุจฺจติฯ เตนาห – ติ สสฺสตทิฎฺฐิคตานิ อุเปจฺจ นิสฺสิตา, ทิฎฺฐิคตานิ อาทิยิํสูติ อโตฺถฯ ยทเคฺคน จ ทิฎฺฐิสนฺนิสฺสิตา, ตทเคฺคน ปาสณฺฑสนฺนิสฺสิตาฯ ติ เย ปาสณฺฑิโน สสฺสตทิฎฺฐิคตสนฺนิสฺสิตา ‘‘อยํ ปวตฺติ เอวํ ปวตฺตตี’’ติ ปวตฺติธมฺมมฺปิ ยถาภูตํ น วิชานนฺติฯ ติ ‘‘อยํ นิวตฺติ เอวํ นิวตฺตตี’’ติ นิวตฺติธมฺมสฺสาปิ อกุสลา, ปวตฺติธมฺมมเคฺคปิ หิ เต สํมูฬฺหา, กิมงฺคํ ปน นิวตฺติธเมฺมติฯ</p>


<p>เอวํ ปาสณฺฑวาทานํ อนิยฺยานิกตํ ทเสฺสตฺวา อิทานิ กํ นุ อุทฺทิสฺส มุณฺฑาสีติ ปญฺหํ วิสฺสเชฺชตุํ ติอาทิ วุตฺตํฯ ตตฺถ นฺติ สพฺพาสํ ทิฎฺฐีนํ สมติกฺกมนุปายํ ทิฎฺฐิชาลวินิเวฐนํฯ เสสํ วุตฺตนยเมวฯ</p>

</p>


<h3>๓. อุปจาลาเถรีคาถาวณฺณนา</h3>
<p>ติอาทิกา อุปจาลาย เถริยา คาถาฯ ตสฺสา วตฺถุ จาลาย เถริยา วตฺถุมฺหิ วุตฺตเมวฯ อยมฺปิ หิ จาลา วิย ปพฺพชิตฺวา วิปสฺสนํ ปฎฺฐเปตฺวา อรหตฺตํ ปตฺวา อุทาเนนฺตี –</p>


<ol>
<li>
‘‘สติมตี  
จกฺขุมตี, ภิกฺขุนี ภาวิตินฺทฺริยา;  
  
ปฎิวิชฺฌิ ปทํ สนฺตํ, อกาปุริสเสวิต’’นฺติฯ –  
</li>
  
<p>อิมํ คาถํ อภาสิฯ
</ol></p>


<p>ตตฺถ ติ สติสมฺปนฺนา, ปุพฺพภาเค  ปรเมน สติเนปเกฺกน สมนฺนาคตา หุตฺวา ปจฺฉา อริยมคฺคสฺส ภาวิตตฺตา สติเวปุลฺลปฺปตฺติยา อุตฺตมาย สติยา สมนฺนาคตาติ อโตฺถฯ ติ ปญฺญาจกฺขุนา สมนฺนาคตา, อาทิโต อุทยตฺถคามินิยา ปญฺญาย อริยาย นิเพฺพธิกาย สมนฺนาคตา  หุตฺวา ปญฺญาเวปุลฺลปฺปตฺติยา ปรเมน ปญฺญาจกฺขุนา สมนฺนาคตาติ วุตฺตํ โหติฯ นฺติ อลามกปุริเสหิ อุตฺตมปุริเสหิ อริเยหิ พุทฺธาทีหิ เสวิตํฯ</p>


<p>‘‘กินฺนุ ชาติํ น โรเจสี’’ติ คาถา เถริํ กาเมสุ อุปหาเรตุกาเมน มาเรน วุตฺตาฯ ‘‘กิํ นุ ตฺวํ ภิกฺขุนิ น โรเจสี’’ติ (สํ. นิ. ๑.๑๖๗) หิ มาเรน ปุฎฺฐา เถรี อาห – ‘‘ชาติํ ขฺวาหํ, อาวุโส, น โรเจมี’’ติฯ อถ นํ มาโร ชาตสฺส กามา ปริโภคา, ตสฺมา ชาติปิ อิจฺฉิตพฺพา, กามาปิ ปริภุญฺชิตพฺพาติ ทเสฺสโนฺต –</p>


<ol>
<li>
‘‘กินฺนุ ชาติํ น โรเจสิ, ชาโต กามานิ ภุญฺชติ;  
  
ภุญฺชาหิ กามรติโย, มาหุ ปจฺฉานุตาปินี’’ติฯ –  
</li>
  
<p>คาถมาหฯ
</ol></p>


<p>ตสฺสโตฺถ – กิํ นุ ตํ การณํ, เยน ตฺวํ อุปจาเล ชาติํ  น โรเจยฺยาสิ, น ตํ การณํ อตฺถิฯ ยสฺมา  อิธ ชาโต กามคุณสํหิตานิ รูปาทีนิ ปฎิเสวโนฺต กามสุขํ ปริภุญฺชติฯ น หิ อชาตสฺส ตํ อตฺถิ, ตสฺมา  กามขิฑฺฑารติโย อนุภวฯ  ‘‘โยพฺพเญฺญ สติ วิชฺชมาเนสุ โภเคสุ น มยา กามสุขมนุภูต’’นฺติ ปจฺฉานุตาปินี มา อโหสิฯ อิมสฺมิํ โลเก ธมฺมา นาม ยาวเทว อตฺถาธิคมโตฺถ อโตฺถ จ กามสุขโตฺถติ ปากโฎยมโตฺถติ อธิปฺปาโยฯ</p>


<p>ตํ  สุตฺวา เถรี ชาติยา ทุกฺขนิมิตฺตตํ อตฺตโน จ ตสฺส วิสยาติกฺกมํ วิภาเวตฺวา ตเชฺชนฺตี –</p>


<ol>
<li>
‘‘ชาตสฺส  
มรณํ โหติ, หตฺถปาทาน เฉทนํ;  
  
วธพนฺธปริเกฺลสํ, ชาโต ทุกฺขํ นิคจฺฉติฯ  
</li>
  
<li>
‘‘อตฺถิ สกฺยกุเล ชาโต, สมฺพุโทฺธ อปราชิโต;  
  
โส เม ธมฺมมเทเสสิ, ชาติยา สมติกฺกมํฯ  
</li>
  
<li>
‘‘ทุกฺขํ  
ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
‘‘ตสฺสาหํ วจนํ สุตฺวา, วิหริํ สาสเน รตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สพฺพตฺถ วิหตา นนฺที, ตโมกฺขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ ยสฺมา ชาตสฺส สตฺตสฺส มรณํ โหติ, น อชาตสฺสฯ น เกวลํ มรณเมว, อถ โข ชราโรคาทโย ยตฺตกานตฺถา, สเพฺพปิ เต ชาตสฺส โหนฺติ ชาติเหตุกาฯ เตนาห ภควา – ‘‘ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺตี’’ติ (มหาว. ๑; วิภ. ๒๒๕; อุทา. ๑)ฯ เตเนวาห – นฺติ หตฺถปาทานํ เฉทนํ ชาตเสฺสว โหติ, น อชาตสฺสฯ หตฺถปาทเฉทนาปเทเสน เจตฺถ พาตฺติํส กมฺมการณาปิ ทสฺสิตา เอวาติ ทฎฺฐพฺพํฯ เตเนวาห – ติฯ ชีวิตวิโยชนมุฎฺฐิปฺปหาราทิสงฺขาตํ วธปริเกฺลสเญฺจว อนฺทุพนฺธนาทิสงฺขาตํ พนฺธปริเกฺลสํ อญฺญญฺจ ยํกิญฺจิ ทุกฺขํ นาม ตํ สพฺพํ ชาโต เอว นิคจฺฉติ, น อชาโต, ตสฺมา ชาติํ น โรเจมีติฯ</p>


<p>อิทานิ  ชาติยา กามานญฺจ อจฺจนฺตเมว อตฺตนา สมติกฺกนฺตภาวํ มูลโต ปฎฺฐาย ทเสฺสนฺตี – ติอาทิมาหฯ ตตฺถ ติ กิเลสมาราทินา เกนจิ น ปราชิโตฯ สตฺถา หิ สพฺพาภิภู สเทวกํ โลกํ อญฺญทตฺถุ อภิภวิตฺวา ฐิโต , ตสฺมา อปราชิโตฯ เสสํ วุตฺตนยตฺตา อุตฺตานเมวฯ</p>

</p>

</p>





