<h2>สํยุตฺตนิกาเย</h2>
<h2>ขนฺธวคฺค-อฎฺฐกถา</h2>
<h1>๑. ขนฺธสํยุตฺตํ</h1>
<h2>๑. นกุลปิตุวโคฺค</h2>
<h3>๑. นกุลปิตุสุตฺตวณฺณนา</h3>
<p>     ปฐเม ติ เอวํนามเก ชนปเทฯ ติ สุสุมารคิรนคเรฯ ตสฺมิํ กิร มาปิยมาเน สุสุมาโร สทฺทมกาสิ, เตนสฺส ‘‘สุสุมารคิร’’เนฺตฺวว นามํ อกํสุฯ ติ เภสกฬาย นาม ยกฺขินิยา อธิวุตฺถตฺตา เอวํลทฺธนาเม วเนฯ ตเทว มิคคณสฺส  อภยตฺถาย ทินฺนตฺตา ติ วุจฺจติฯ ภควา ตสฺมิํ ชนปเท ตํ นครํ นิสฺสาย ตสฺมิํ วนสเณฺฑ วิหรติฯ ติ นกุลสฺส นาม ทารกสฺส ปิตาฯ</p>


<p>ติ ชราชิโณฺณฯ ติ วโยวุโฑฺฒฯ ติ ชาติมหลฺลโกฯ ติ ติยทฺธคโตฯ ติ เตสุ ตีสุ อเทฺธสุ ปจฺฉิมวยํ อนุปฺปโตฺตฯ ติ คิลานกาโยฯ อิทญฺหิ สรีรํ สุวณฺณวณฺณมฺปิ นิจฺจปคฺฆรณเฎฺฐน อาตุรํเยว นาม ฯ วิเสเสน ปนสฺส ชราตุรตา พฺยาธาตุรตา มรณาตุรตาติ ติโสฺส อาตุรตา โหนฺติฯ ตาสุ กิญฺจาปิ เอโส มหลฺลกตฺตา ชราตุโรว, อภิณฺหโรคตาย ปนสฺส พฺยาธาตุรตา อิธ อธิเปฺปตาฯ ติ อภิณฺหโรโค นิรนฺตรโรโคฯ ติ ตาย อาตุรตาย อิจฺฉิติจฺฉิตกฺขเณ อาคนฺตุํ อสโกฺกโนฺต กทาจิเทว ทฎฺฐุํ ลภามิ, น สพฺพกาลนฺติ อโตฺถฯ นฺติ มนวฑฺฒกานํ ฯ เยสุ หิ ทิเฎฺฐสุ กุสลวเสน จิตฺตํ วฑฺฒติ, เต สาริปุตฺตโมคฺคลฺลานาทโย มหาเถรา มโนภาวนียา นามฯ ติ ปุนปฺปุนํ สาสตุฯ ปุริมญฺหิ วจนํ โอวาโท นาม, อปราปรํ อนุสาสนี นามฯ โอติเณฺณ วา วตฺถุสฺมิํ วจนํ โอวาโท นาม, อโนติเณฺณ ตนฺติวเสน วา ปเวณิวเสน วา วุตฺตํ อนุสาสนี นามฯ อปิจ โอวาโทติ วา อนุสาสนีติ วา อตฺถโต เอกเมว, พฺยญฺชนมตฺตเมว นานํฯ</p>


<p>นฺติ อาตุโร หิ อยํ, สุวณฺณวโณฺณ ปิยงฺคุสาโมปิ สมาโน นิจฺจปคฺฆรณเฎฺฐน อาตุโรเยวฯ ติ อณฺฑํ วิย ภูโต ทุพฺพโลฯ ยถา กุกฺกุฎณฺฑํ วา มยูรณฺฑํ วา เคณฺฑุกํ วิย คเหตฺวา ขิปเนฺตน วา ปหรเนฺตน วา น สกฺกา กีฬิตุํ, ตาวเทว ภิชฺชติ, เอวมยมฺปิ กาโย กณฺฎเกปิ ขาณุเกปิ ปกฺขลิตสฺส ภิชฺชตีติ อณฺฑํ วิย ภูโตติ อณฺฑภูโตฯ ติ สุขุเมน ฉวิมเตฺตน ปริโยนโทฺธฯ อณฺฑญฺหิ สารตเจน ปริโยนทฺธํ, เตน ฑํสมกสาทโย นิลียิตฺวาปิ ฉวิํ ฉินฺทิตฺวา ยูสํ ปคฺฆราเปตุํ น สโกฺกนฺติฯ อิมสฺมิํ ปน ฉวิํ ฉินฺทิตฺวา ยํ อิจฺฉนฺติ, ตํ กโรนฺติฯ เอวํ สุขุมาย ฉวิยา ปริโยนโทฺธฯ ติ พาลภาวโต อญฺญํ กิมตฺถิ? พาโลเยว อยนฺติ อโตฺถฯ ติ ยสฺมา อยํ กาโย เอวรูโป, ตสฺมาฯ</p>


<p>ติ รโญฺญ จกฺกวตฺติสฺส อุปฎฺฐานํ คนฺตฺวา อนนฺตรํ ปริณายกรตนสฺส อุปฎฺฐานํ คจฺฉโนฺต ราชปุริโส วิย, สทฺธมฺมจกฺกวตฺติสฺส ภควโต อุปฎฺฐานํ คนฺตฺวา, อนนฺตรํ ธมฺมเสนาปติสฺส  อปจิติํ กาตุกาโม เยนายสฺมา สาริปุโตฺต, เตนุปสงฺกมิฯ ติ สุฎฺฐุ ปสนฺนานิฯ ติ มนจฺฉฎฺฐานิ อินฺทฺริยานิฯ ติ นิโทฺทโสฯ ติ  ตเสฺสว เววจนํฯ นิรุปกฺกิเลสตาเยว หิ เอส ปริโยทาโตติ วุโตฺต, น เสตภาเวนฯ เอตสฺส จ ปริโยทาตตํ ทิสฺวาว  อินฺทฺริยานํ วิปฺปสนฺนตํ อญฺญาสิฯ นยคฺคาหปญฺญา กิเรสา เถรสฺสฯ</p>


<p>ติ เกน การเณน น ลทฺธา ภวิสฺสติ? ลทฺธาเยวาติ อโตฺถฯ อิมินา กิํ ทีเปติ? สตฺถุวิสฺสาสิกภาวํฯ อยํ กิร สตฺถุ ทิฎฺฐกาลโต ปฎฺฐาย ปิติเปมํ, อุปาสิกา จสฺส มาติเปมํ ปฎิลภติฯ อุโภปิ ‘‘มม ปุโตฺต’’ติ สตฺถารํ วทนฺติฯ ภวนฺตรคโต หิ เนสํ สิเนโหฯ สา กิร อุปาสิกา ปญฺจ ชาติสตานิ ตถาคตสฺส มาตาว, โส จ, คหปติ, ปิตาว อโหสิฯ ปุน ปญฺจ ชาติสตานิ อุปาสิกา มหามาตา, อุปาสโก มหาปิตา, ตถา จูฬามาตา จูฬปิตาติฯ เอวํ สตฺถา ทิยฑฺฒอตฺตภาวสหสฺสํ เตสํเยว หเตฺถ วฑฺฒิโตฯ เตเนว เต ยํ เนว ปุตฺตสฺส, น ปิตุ สนฺติเก กเถตุํ สกฺกา, ตํ สตฺถุ สนฺติเก นิสินฺนา กเถนฺติฯ อิมินาเยว จ การเณน ภควา ‘‘เอตทคฺคํ, ภิกฺขเว, มม สาวกานํ อุปาสกานํ วิสฺสาสิกานํ ยทิทํ นกุลปิตา คหปติ, ยทิทํ นกุลมาตา คหปตานี’’ติ (อ. นิ. ๑.๒๕๗) เต เอตทเคฺค ฐเปสิฯ อิติ โส อิมํ วิสฺสาสิกภาวํ ปกาเสโนฺต ติ อาหฯ ติ นสฺสิธ อญฺญํ กิญฺจิ ฌานํ วา วิปสฺสนา วา มโคฺค วา ผลํ วา ‘‘อมตาภิเสโก’’ติ ทฎฺฐโพฺพ, มธุรธมฺมเทสนาเยว ปน ‘‘อมตาภิเสโก’’ติ เวทิตโพฺพฯ ติ ติโรรฎฺฐาปิ ติโรชนปทาปิฯ</p>


<p>ติ อิทํ วุตฺตตฺถเมวฯ ติอาทีสุ ติ อารกตฺตา กิเลเสหิ, อนเย น อิริยนโต, อเย อิริยนโต, สเทวเกน จ โลเกน อรณียโต พุทฺธา จ ปเจฺจกพุทฺธา จ พุทฺธสาวกา จ วุจฺจนฺติฯ พุทฺธา เอว วา อิธ อริยาฯ ยถาห – ‘‘สเทวเก, ภิกฺขเว, โลเก…เป.… ตถาคโต อริโย’’ติ วุจฺจตีติ (สํ. นิ. ๕.๑๐๙๘)ฯ นฺติ เอตฺถ ปน ปเจฺจกพุทฺธา ตถาคตสาวกา จ สปฺปุริสาติ เวทิตพฺพาฯ เต หิ โลกุตฺตรคุณโยเคน โสภนา ปุริสาติ  สปฺปุริสาฯ สเพฺพว วา เอเต เทฺวธาปิ วุตฺตาฯ พุทฺธาปิ หิ อริยา จ สปฺปุริสา จ, ปเจฺจกพุทฺธา พุทฺธสาวกาปิฯ ยถาห –</p>


<p>
‘‘โย  
  
เว กตญฺญู กตเวทิ ธีโร,  
  
กลฺยาณมิโตฺต ทฬฺหภตฺติ จ โหติ;  
  
ทุขิตสฺส สกฺกจฺจ กโรติ กิจฺจํ,  
  
ตถาวิธํ สปฺปุริสํ วทนฺตี’’ติฯ (ชา. ๒.๑๗.๗๘);  
</p>
  
<p>‘‘กลฺยาณมิโตฺต ทฬฺหภตฺติ จ โหตี’’ติ เอตฺตาวตา หิ พุทฺธสาวโก วุโตฺต, กตญฺญุตาทีหิ ปเจฺจกพุทฺธพุทฺธาติฯ อิทานิ โย เตสํ อริยานํ อทสฺสนสีโล, น จ ทสฺสเน สาธุการี, โส ‘‘อริยานํ อทสฺสาวี’’ติ เวทิตโพฺพฯ โส จ จกฺขุนา อทสฺสาวี, ญาเณน อทสฺสาวีติ ทุวิโธฯ เตสุ ญาเณน อทสฺสาวี อิธ อธิเปฺปโตฯ มํสจกฺขุนา หิ ทิพฺพจกฺขุนา วา อริยา ทิฎฺฐาปิ อทิฎฺฐาว โหนฺติ เตสํ จกฺขูนํ วณฺณมตฺตคฺคหณโต น อริยภาวโคจรโตฯ โสณสิงฺคาลาทโยปิ จกฺขุนา อริเย ปสฺสนฺติ, น เจเต อริยานํ ทสฺสาวิโน นามฯ</p>


<p>ตตฺริทํ วตฺถุ – จิตฺตลปพฺพตวาสิโน กิร ขีณาสวเตฺถรสฺส อุปฎฺฐาโก วุฑฺฒปพฺพชิโต เอกทิวสํ เถเรน สทฺธิํ ปิณฺฑาย จริตฺวา, เถรสฺส ปตฺตจีวรํ คเหตฺวา, ปิฎฺฐิโต อาคจฺฉโนฺต เถรํ ปุจฺฉิ – ‘‘อริยา นาม, ภเนฺต, กีทิสา’’ติ? เถโร อาห – ‘‘อิเธกโจฺจ มหลฺลโก อริยานํ ปตฺตจีวรํ คเหตฺวา วตฺตปฎิวตฺตํ กตฺวา สหจรโนฺตปิ เนว อริเย ชานาติ, เอวํ ทุชฺชานาวุโส, อริยา’’ติฯ เอวํ วุเตฺตปิ โส เนว อญฺญาสิฯ ตสฺมา น จกฺขุนา ทสฺสนํ ทสฺสนํ, ญาเณน ทสฺสนเมว ทสฺสนํฯ ยถาห – ‘‘กิํ เต, วกฺกลิ, อิมินา ปูติกาเยน ทิเฎฺฐน? โย โข, วกฺกลิ, ธมฺมํ ปสฺสติ, โส มํ ปสฺสติฯ โย มํ ปสฺสติ, โส ธมฺมํ ปสฺสตี’’ติ (สํ. นิ. ๓.๘๗)ฯ ตสฺมา จกฺขุนา ปสฺสโนฺตปิ ญาเณน อริเยหิ ทิฎฺฐํ อนิจฺจาทิลกฺขณํ อปสฺสโนฺต, อริยาธิคตญฺจ ธมฺมํ อนธิคจฺฉโนฺต อริยกรธมฺมานํ อริยภาวสฺส จ อทิฎฺฐตฺตา ‘‘อริยานํ อทสฺสาวี’’ติ เวทิตโพฺพฯ</p>


<p>ติ, สติปฎฺฐานาทิเภเท อริยธเมฺม อกุสโลฯ ติ เอตฺถ ปน –</p>


<p>
‘‘ทุวิโธ วินโย นาม, เอกเมเกตฺถ ปญฺจธา;  
  
อภาวโต ตสฺส อยํ, อวินีโตติ วุจฺจติ’’ฯ  
</p>
  
<p>อยญฺหิ    สํวรวินโย ปหานวินโยติ ทุวิโธ วินโยฯ เอตฺถ จ ทุวิเธปิ วินเย เอกเมโก วินโย ปญฺจธา ภิชฺชติฯ ปิ หิ สีลสํวโร สติสํวโร ญาณสํวโร ขนฺติสํวโร วีริยสํวโรติ ปญฺจวิโธฯ ปิ ตทงฺคปฺปหานํ, วิกฺขมฺภนปฺปหานํ สมุเจฺฉทปฺปหานํ ปฎิปฺปสฺสทฺธิปฺปหานํ นิสฺสรณปฺปหานนฺติ ปญฺจวิโธฯ</p>


<p>ตตฺถ ‘‘อิมินา ปาติโมกฺขสํวเรน อุเปโต โหติ สมุเปโต’’ติ (วิภ. ๕๑๑) อยํ ฯ ‘‘รกฺขติ จกฺขุนฺทฺริยํ, จกฺขุนฺทฺริเย สํวรํ อาปชฺชตี’’ติ อยํ (ที. นิ. ๑.๒๑๓; ม. นิ. ๑.๒๙๕; สํ. นิ. ๔.๒๓๙; อ. นิ. ๓.๑๖) ฯ</p>


<p>
‘‘ยานิ โสตานิ โลกสฺมิํ, (อชิตาติ ภควา)  
  
สติ เตสํ นิวารณํ;  
  
โสตานํ สํวรํ พฺรูมิ,  
  
ปญฺญาเยเต ปิธียเร’’ติฯ (สุ. นิ. ๑๐๔๑; จูฬนิ. อชิตมาณวปุจฺฉานิเทฺทส.๔) –  
</p>
  
<p>อยํ ฯ ‘‘ขโม โหติ สีตสฺส อุณฺหสฺสา’’ติ (ม. นิ. ๑.๒๔; อ. นิ. ๔.๑๑๔; ๖.๕๘) อยํ ฯ ‘‘อุปฺปนฺนํ กามวิตกฺกํ นาธิวาเสตี’’ติ (ม. นิ. ๑.๒๖; อ. นิ. ๔.๑๑๔; ๖.๕๘) อยํ ฯ สโพฺพปิ จายํ สํวโร ยถาสกํ สํวริตพฺพานํ วิเนตพฺพานญฺจ กายทุจฺจริตาทีนํ สํวรณโต ‘‘สํวโร’’ วินยนโต ‘‘วินโย’’ติ วุจฺจติฯ เอวํ ตาว สํวรวินโย ปญฺจธา ภิชฺชตีติ เวทิตโพฺพฯ</p>


<p>ตถา ยํ นามรูปปริเจฺฉทาทีสุ วิปสฺสนาญาเณสุ ปฎิปกฺขภาวโต ทีปาโลเกเนว ตมสฺส, เตน เตน วิปสฺสนาญาเณน ตสฺส ตสฺส อนตฺถสฺส ปหานํฯ เสยฺยถิทํ – นามรูปววตฺถาเนน สกฺกายทิฎฺฐิยา, ปจฺจยปริคฺคเหน อเหตุวิสมเหตุทิฎฺฐีนํ, ตเสฺสว อปรภาเคน กงฺขาวิตรเณน กถํกถีภาวสฺส, กลาปสมฺมสเนน ‘‘อหํ มมา’’ติ คาหสฺส, มคฺคามคฺคววตฺถาเนน อมเคฺค มคฺคสญฺญาย, อุทยทสฺสเนน อุเจฺฉททิฎฺฐิยา, วยทสฺสเนน สสฺสตทิฎฺฐิยา, ภยทสฺสเนน สภเย อภยสญฺญาย, อาทีนวทสฺสเนน อสฺสาทสญฺญาย, นิพฺพิทานุปสฺสนาย อภิรติสญฺญาย , มุจฺจิตุกมฺยตาญาเณน อมุจฺจิตุกามตายฯ อุเปกฺขาญาเณน อนุเปกฺขาย, อนุโลเมน  ธมฺมฎฺฐิติยํ นิพฺพาเน จ ปฎิโลมภาวสฺส, โคตฺรภุนา สงฺขารนิมิตฺตคาหสฺส ปหานํ, เอตํ  นามฯ</p>


<p>ยํ  ปน อุปจารปฺปนาเภเทน สมาธินา ปวตฺติภาวนิวารณโต ฆฎปฺปหาเรเนว อุทกปิเฎฺฐ เสวาลสฺส, เตสํ เตสํ นีวรณาทิธมฺมานํ ปหานํ, เอตํ  นามฯ ยํ จตุนฺนํ อริยมคฺคานํ ภาวิตตฺตา ตํตํมคฺควโต อตฺตโน สนฺตาเน ‘‘ทิฎฺฐิคตานํ ปหานายา’’ติอาทินา นเยน (ธ. ส. ๒๗๗; วิภ. ๖๒๘) วุตฺตสฺส สมุทยปกฺขิกสฺส กิเลสคณสฺส อจฺจนฺตํ อปฺปวตฺติภาเวน ปหานํ, อิทํ  นามฯ ยํ ปน ผลกฺขเณ ปฎิปฺปสฺสทฺธตฺตํ กิเลสานํ, เอตํ  นามฯ</p>


<p>ยํ สพฺพสงฺขตนิสฺสฎตฺตา ปหีนสพฺพสงฺขตํ นิพฺพานํ, เอตํ  นามฯ สพฺพมฺปิ เจตํ ปหานํ ยสฺมา จาคเฎฺฐน ปหานํ, วินยเฎฺฐน วินโย, ตสฺมา ‘‘ปหานวินโย’’ติ วุจฺจติฯ ตํตํปหานวโต วา ตสฺส ตสฺส วินยสฺส สมฺภวโตเปตํ ‘‘ปหานวินโย’’ติ วุจฺจติฯ เอวํ ปหานวินโยปิ ปญฺจธา ภิชฺชตีติ เวทิตโพฺพฯ</p>


<p>เอวมยํ สเงฺขปโต ทุวิโธ, เภทโต จ ทสวิโธ วินโย ภินฺนสํวรตฺตา ปหาตพฺพสฺส จ อปฺปหีนตฺตา ยสฺมา เอตสฺส อสฺสุตวโต ปุถุชฺชนสฺส นตฺถิ, ตสฺมา อภาวโต ตสฺส อยํ ‘‘อวินีโต’’ติ วุจฺจตีติฯ เอส นโย ติ เอตฺถาปิฯ นินฺนานากรณญฺหิ เอตํ อตฺถโตฯ ยถาห –</p>

, เตว เต อริยวินยาฯ อริเยติ วา สปฺปุริเสติ วา, อริยธเมฺมติ วา สปฺปุริสธเมฺมติ วา, อริยวินเยติ วา สปฺปุริสวินเยติ วา เอเสเส เอเก เอกเฎฺฐ สเม สมภาเค ตชฺชาเต ตเญฺญวา’’ติฯ</p>


<p>ติ อิเธกโจฺจ รูปํ อตฺตโต สมนุปสฺสติ, ‘‘ยํ รูปํ, โส อหํ , โย อหํ, ตํ รูป’’นฺติ รูปญฺจ  อตฺตญฺจ อทฺวยํ สมนุปสฺสติฯ เสยฺยถาปิ นาม เตลปฺปทีปสฺส ฌายโต ยา อจฺจิ, โส วโณฺณฯ โย วโณฺณ, สา อจฺจีติ อจฺจิญฺจ วณฺณญฺจ อทฺวยํ สมนุปสฺสติ, เอวเมว อิเธกโจฺจ รูปํ อตฺตโต สมนุปสฺสติ…เป.… อทฺวยํ สมนุปสฺสตีติ เอวํ รูปํ ‘‘อตฺตา’’ติ ทิฎฺฐิปสฺสนาย ปสฺสติฯ นฺติ อรูปํ ‘‘อตฺตา’’ติ คเหตฺวา ฉายาวนฺตํ รุกฺขํ วิย ตํ รูปวนฺตํ สมนุปสฺสติฯ นฺติ อรูปเมว ‘‘อตฺตา’’ติ คเหตฺวา ปุปฺผสฺมิํ คนฺธํ วิย อตฺตนิ รูปํ สมนุปสฺสติฯ นฺติ อรูปเมว ‘‘อตฺตา’’ติ คเหตฺวา กรณฺฑเก มณิํ วิย ตํ อตฺตานํ รูปสฺมิํ สมนุปสฺสติฯ ติ ปริยุฎฺฐานากาเรน อภิภวนากาเรน ฐิโต, ‘‘อหํ รูปํ, มม รูป’’นฺติ เอวํ ตณฺหาทิฎฺฐีหิ คิลิตฺวา ปรินิฎฺฐเปตฺวา คณฺหนโก นาม โหตีติ อโตฺถฯ นฺติ ตสฺส ตํ เอวํ คหิตํ รูปํฯ เวทนาทีสุปิ เอเสว นโยฯ</p>


<p>ตตฺถ ‘‘รูปํ อตฺตโต สมนุปสฺสตี’’ติ สุทฺธรูปเมว อตฺตาติ กถิตํฯ ‘‘รูปวนฺตํ วา อตฺตานํ, อตฺตนิ วา รูปํ, รูปสฺมิํ วา อตฺตานํ, เวทนํ อตฺตโต…เป.… สญฺญํ… สงฺขาเร… วิญฺญาณํ อตฺตโต สมนุปสฺสตี’’ติ อิเมสุ สตฺตสุ ฐาเนสุ อรูปํ อตฺตาติ กถิตํฯ ‘‘เวทนาวนฺตํ วา อตฺตานํ, อตฺตนิ วา เวทนํ, เวทนาย วา อตฺตาน’’นฺติ เอวํ จตูสุ ขเนฺธสุ ติณฺณํ ติณฺณํ วเสน ทฺวาทสสุ ฐาเนสุ รูปารูปมิสฺสโก อตฺตา กถิโตฯ ตตฺถ ‘‘รูปํ อตฺตโต สมนุปสฺสติ, เวทนํ… สญฺญํ… สงฺขาเร… วิญฺญาณํ อตฺตโต สมนุปสฺสตี’’ติ อิเมสุ ปญฺจสุ ฐาเนสุ อุเจฺฉททิฎฺฐิ กถิตา, อวเสเสสุ สสฺสตทิฎฺฐีติ เอวเมตฺถ ปนฺนรส ภวทิฎฺฐิโย ปญฺจ วิภวทิฎฺฐิโย โหนฺติ, ตา สพฺพาปิ มคฺคาวรณา, น สคฺคาวรณา, ปฐมมคฺควชฺฌาติ เวทิตพฺพาฯ</p>


<p>  ติ กาโย นาม พุทฺธานมฺปิ อาตุโรเยวฯ จิตฺตํ ปน ราคโทสโมหานุคตํ อาตุรํ นาม, ตํ อิธ ทสฺสิตํฯ ติ อิธ นิกฺกิเลสตาย จิตฺตสฺส อนาตุรภาโว  ทสฺสิโตฯ อิติ อิมสฺมิํ สุเตฺต โลกิยมหาชโน อาตุรกาโย เจว อาตุรจิโตฺต จาติ ทสฺสิโต, ขีณาสวา อาตุรกายา อนาตุรจิตฺตา, สตฺต เสขา เนว อาตุรจิตฺตา, น อนาตุรจิตฺตาติ เวทิตพฺพาฯ ภชมานา ปน อนาตุรจิตฺตตํเยว ภชนฺตีติฯ ปฐมํฯ</p>


<h3>๒. เทวทหสุตฺตวณฺณนา</h3>
<p> ทุติเย  นฺติ เทวา วุจฺจนฺติ ราชาโน, เตสํ มงฺคลทโห, สยํชาโต วา โส ทโหติ, ตสฺมา ‘‘เทวทโห’’ติ วุโตฺตฯ ตสฺส อวิทูเร นิคโม เทวทหเนฺตฺวว นปุํสกลิงฺควเสน สงฺขํ คโตฯ ติ ปจฺฉาภูมํ อปรทิสายํ นิวิฎฺฐํ ชนปทํ คนฺตุกามาฯ นฺติ เตมาสํ วสฺสาวาสํฯ ติ อาปุจฺฉิโตฯ ติ อาปุจฺฉถฯ กสฺมา เถรํ อาปุจฺฉาเปติ? เต สภาเร กาตุกามตายฯ โย หิ เอกวิหาเร วสโนฺตปิ สนฺติกํ น คจฺฉติ ปกฺกมโนฺต อนาปุจฺฉา ปกฺกมติ, อยํ นิพฺภาโร นามฯ โย เอกวิหาเร วสโนฺตปิ อาคนฺตฺวา ปสฺสติ, ปกฺกมโนฺต อาปุจฺฉติ, อยํ สภาโร นามฯ อิเมปิ ภิกฺขู ภควา ‘‘เอวมิเม สีลาทีหิ วฑฺฒิสฺสนฺตี’’ติ สภาเร กาตุกาโม อาปุจฺฉาเปติฯ</p>


<p>ติ ธาตุโกสลฺลาทินา จตุพฺพิเธน ปณฺฑิเจฺจน สมนฺนาคโตฯ ติ อามิสานุคฺคเหน จ ธมฺมานุคฺคเหน จาติ ทฺวีหิปิ อนุคฺคเหหิ อนุคฺคาหโกฯ เถโร กิร อเญฺญ ภิกฺขู วิย ปาโตว ปิณฺฑาย อคนฺตฺวา สพฺพภิกฺขูสุ คเตสุ สกลํ สงฺฆารามํ อนุวิจรโนฺต อสมฺมฎฺฐฎฺฐานํ สมฺมชฺชติ, อฉฑฺฑิตํ กจวรํ ฉเฑฺฑติ, สงฺฆาราเม ทุนฺนิกฺขิตฺตานิ มญฺจปีฐทารุภณฺฑมตฺติกาภณฺฑานิ ปฎิสาเมติฯ กิํ การณา? ‘‘มา อญฺญติตฺถิยา วิหารํ ปวิฎฺฐา ทิสฺวา ปริภวํ อกํสู’’ติฯ ตโต คิลานสาลํ คนฺตฺวา คิลาเน อสฺสาเสตฺวา ‘‘เกนโตฺถ’’ติ ปุจฺฉิตฺวา เยน อโตฺถ โหติ, ตทตฺถํ  เตสํ ทหรสามเณเร อาทาย ภิกฺขาจารวเตฺตน วา สภาคฎฺฐาเน วา เภสชฺชํ ปริเยสิตฺวา เตสํ ทตฺวา, ‘‘คิลานุปฎฺฐานํ นาม พุทฺธปเจฺจกพุเทฺธหิ วณฺณิตํ, คจฺฉถ สปฺปุริสา อปฺปมตฺตา โหถา’’ติ เต เปเสตฺวา สยํ ปิณฺฑาย จริตฺวา อุปฎฺฐากกุเล วา ภตฺตกิจฺจํ กตฺวา วิหารํ คจฺฉติฯ อิทํ ตาวสฺส นิพทฺธวาสฎฺฐาเน อาจิณฺณํฯ</p>


<p>ภควติ  ปน จาริกํ จรมาเน ‘‘อหํ อคฺคสาวโก’’ติ อุปาหนํ อารุยฺห ฉตฺตํ คเหตฺวา ปุรโต ปุรโต น คจฺฉติฯ เย ปน ตตฺถ มหลฺลกา วา อาพาธิกา วา อติทหรา วา, เตสํ รุชฺชนฎฺฐานานิ เตเลน มกฺขาเปตฺวา ปตฺตจีวรํ อตฺตโน ทหรสามเณเรหิ คาหาเปตฺวา ตํทิวสํ วา ทุติยทิวสํ วา เต คณฺหิตฺวาว คจฺฉติฯ เอกทิวสญฺหิ ตเญฺญว อายสฺมนฺตํ อติวิกาเล สมฺปตฺตตฺตา เสนาสนํ อลภิตฺวา, จีวรกุฎิยํ นิสินฺนํ ทิสฺวา, สตฺถา ปุนทิวเส ภิกฺขุสงฺฆํ สนฺนิปาตาเปตฺวา, หตฺถิวานรติตฺติรวตฺถุํ กเถตฺวา, ‘‘ยถาวุฑฺฒํ เสนาสนํ ทาตพฺพ’’นฺติ สิกฺขาปทํ  ปญฺญาเปสิฯ เอวํ ตาเวส อามิสานุคฺคเหน อนุคฺคณฺหาติฯ โอวทโนฺต ปเนส สตวารมฺปิ สหสฺสวารมฺปิ ตาว โอวทติ, ยาว โส ปุคฺคโล โสตาปตฺติผเล ปติฎฺฐาติ, อถ นํ วิสฺสเชฺชตฺวา อญฺญํ โอวทติฯ อิมินา นเยน โอวทโต จสฺส โอวาเท ฐตฺวา อรหตฺตํ ปตฺตา คณนปถํ อติกฺกนฺตาฯ เอวํ ธมฺมานุคฺคเหน อนุคฺคณฺหาติฯ</p>


<p>นฺติ เต ภิกฺขู ‘‘อมฺหากํ เนว อุปชฺฌาโย, น อาจริโย น สนฺทิฎฺฐสมฺภโตฺตฯ กิํ ตสฺส สนฺติเก กริสฺสามา’’ติ? ตุณฺหีภาวํ อนาปชฺชิตฺวา ‘‘เอวํ, ภเนฺต’’ติ สตฺถุ วจนํ สมฺปฎิจฺฉิํสุฯ ติ คจฺฉมณฺฑปเกฯ โส กิร เอฬคลาคุโมฺพ ธุวสลิลฎฺฐาเน ชาโตฯ อเถตฺถ จตูหิ ปาเทหิ มณฺฑปํ กตฺวา ตสฺส อุปริ ตํ คุมฺพํ อาโรเปสุํ, โส ตํ มณฺฑปํ ฉาเทสิฯ อถสฺส เหฎฺฐา อิฎฺฐกาหิ ปริจินิตฺวา วาลิกํ โอกิริตฺวา อาสนํ ปญฺญาปยิํสุฯ สีตลํ ทิวาฎฺฐานํ อุทกวาโต วายติฯ เถโร ตสฺมิํ นิสีทิฯ ตํ สนฺธาย วุตฺตํ ‘‘เอฬคลาคุเมฺพ’’ติฯ</p>


<p>นฺติ เอกสฺส รโญฺญ รชฺชโต นานาวิธํ รชฺชคตํฯ นฺติ อญฺญํ รชฺชํฯ ยถา หิ สเทสโต อโญฺญ วิเทโส, เอวํ นิวุตฺถรชฺชโต อญฺญํ  รชฺชํ วิรชฺชํ นาม, ตํ เวรชฺชนฺติ วุตฺตํฯ ติ พิมฺพิสารโกสลราชาทโย ปณฺฑิตราชาโนฯ ติ จงฺกีตารุกฺขาทโย ปณฺฑิตพฺราหฺมณาฯ ติ จิตฺตสุทตฺตาทโย ปณฺฑิตคหปตโยฯ ติ สภิยปิโลติกาทโย ปณฺฑิตปริพฺพาชกา ฯ ติ อตฺถคเวสิโนฯ ติ กิํ อตฺตโน ทสฺสนํ วทติ, กิํ ลทฺธิโกติ อโตฺถฯ ติ กิํ สาวกานํ โอวาทานุสาสนิํ อาจิกฺขติ? นฺติ ภควตา วุตฺตพฺยากรณสฺส อนุพฺยากรณํฯ ติ สการโณฯ ติ ภควตา วุตฺตวาทสฺส อนุวาโทฯ ‘‘วาทานุปาโต’’ติปิ ปาโฐ, สตฺถุ วาทสฺส อนุปาโต อนุปตนํ, อนุคมนนฺติ อโตฺถฯ อิมินาปิ วาทํ อนุคโต วาโทเยว ทีปิโต โหติฯ</p>


<p>ติอาทีสุ ตณฺหาวเสเนว อโตฺถ เวทิตโพฺพฯ ตณฺหา หิ รชฺชนโต  ฉนฺทิยนโต  ปิยายนเฎฺฐน  ปิวิตุกามเฎฺฐน  อนุทหนเฎฺฐน ติ วุจฺจติฯ ติอาทิ กสฺมา อารทฺธํ? ปญฺจสุ ขเนฺธสุ อวีตราคสฺส อาทีนวํ , วีตราคสฺส จ อานิสํสํ ทเสฺสตุํฯ ตตฺร ติ นิทฺทุโกฺขฯ ติ นิรุปตาโปฯ ติ นิทฺทาโหฯ เอวํ สพฺพตฺถ อโตฺถ เวทิตโพฺพฯ ทุติยํฯ</p>


<h3>๓. หาลิทฺทิกานิสุตฺตวณฺณนา</h3>
<p> ตติเย ติ อวนฺติทกฺขิณาปถสงฺขาเต อวนฺติรเฎฺฐฯ ติ เอวํนามเก นคเรฯ ติ เอกโต ปปาเตฯ ตสฺส กิร ปพฺพตสฺส เอกํ ปสฺสํ ฉินฺทิตฺวา ปาติตํ วิย อโหสิฯ ‘‘ปวเตฺต’’ติปิ ปาโฐ, นานาติตฺถิยานํ ลทฺธิปวตฺตฎฺฐาเนติ อโตฺถฯ อิติ เถโร ตสฺมิํ รเฎฺฐ ตํ นครํ นิสฺสาย ตสฺมิํ ปพฺพเต วิหรติฯ ติ เอวํนามโกฯ ติ อฎฺฐกวคฺคิกมฺหิ มาคณฺฑิยปโญฺห นาม อตฺถิ, ตสฺมิํ ปเญฺหฯ ติ รูปกฺขโนฺธ อธิเปฺปโตฯ นฺติ รูปธาตุมฺหิ ราเคน วินิพทฺธํ ฯ นฺติ กมฺมวิญฺญาณํฯ ติ เคหสารี อาลยสารีฯ</p>


<p>กสฺมา  ปเนตฺถ ‘‘วิญฺญาณธาตุ โข, คหปตี’’ติ น วุตฺตนฺติ? สโมฺมหวิฆาตตฺถํฯ ‘‘โอโก’’ติ หิ อตฺถโต ปจฺจโย วุจฺจติ, ปุเรชาตญฺจ กมฺมวิญฺญาณํ ปจฺฉาชาตสฺส กมฺมวิญฺญาณสฺสปิ วิปากวิญฺญาณสฺสปิ วิปากวิญฺญาณญฺจ วิปากวิญฺญาณสฺสปิ กมฺมวิญฺญาณสฺสปิ ปจฺจโย โหติ, ตสฺมา ‘‘กตรํ นุ โข อิธ วิญฺญาณ’’นฺติ? สโมฺมโห ภเวยฺย, ตสฺส วิฆาตตฺถํ ตํ อคเหตฺวา อสมฺภินฺนาว เทสนา กตาฯ อปิจ อารมฺมณวเสน จตโสฺส อภิสงฺขารวิญฺญาณฎฺฐิติโย วุตฺตาติ ตา ทเสฺสตุมฺปิ อิธ วิญฺญาณํ น คหิตํฯ</p>


<p>ติ ตณฺหูปยทิฎฺฐูปยวเสน เทฺว อุปยา, กามุปาทานาทีนิ จตฺตาริ อุปาทานานิ จฯ ติ อกุสลจิตฺตสฺส อธิฎฺฐานภูตา เจว อภินิเวสภูตา จ อนุสยภูตา จฯ ติ สมฺมาสมฺพุทฺธสฺสฯ สเพฺพสมฺปิ หิ ขีณาสวานํ เอเต ปหีนาว, สตฺถุ ปน ขีณาสวภาโว โลเก อติปากโฎติ อุปริมโกฎิยา เอวํ วุตฺตํฯ ติ อิธ วิญฺญาณํ กสฺมา คหิตํ? กิเลสปฺปหานทสฺสนตฺถํฯ กิเลสา หิ น เกวลํ จตูสุเยว ขเนฺธสุ ปหีนา ปหียนฺติ, ปญฺจสุปิ ปหียนฺติเยวาติ กิเลสปฺปหานทสฺสนตฺถํ คหิตํฯ ติ เอวํ กมฺมวิญฺญาเณน โอกํ อสรเนฺตน อโนกสารี นาม โหติฯ</p>


<p>ติ  รูปเมว กิเลสานํ ปจฺจยเฎฺฐน นิมิตฺตํ, อารมฺมณกิริยสงฺขาตนิวาสนฎฺฐานเฎฺฐน นิเกตนฺติ รูปนิมิตฺตนิเกตํฯ วิสาโร จ วินิพโนฺธ จ วิสารวินิพนฺธาฯ อุภเยนปิ หิ กิเลสานํ ปตฺถฎภาโว จ วินิพนฺธนภาโว จ วุโตฺต, รูปนิมิตฺตนิเกเต วิสารวินิพนฺธาติ รูปนิมิตฺตนิเกตวิสารวินิพนฺธา, ตสฺมา รูปนิมิตฺตนิเกตมฺหิ อุปฺปเนฺนน  กิเลสวิสาเรน เจว กิเลสพนฺธเนน จาติ อโตฺถฯ ติ อารมฺมณกรณวเสน นิวาสนฎฺฐานํ สารีติ วุจฺจติฯ ติ เต รูปนิมิตฺตนิเกตกิเลสวิสารวินิพนฺธา ปหีนาฯ</p>


<p>กสฺมา ปเนตฺถ ปญฺจกฺขนฺธา ‘‘โอกา’’ติ วุตฺตา, ฉ อารมฺมณานิ ‘‘นิเกต’’นฺติ? ฉนฺทราคสฺส พลวทุพฺพลตายฯ สมาเนปิ หิ เอเตสํ อาลยเฎฺฐน วิสยภาเว ติ นิจฺจนิวาสนฎฺฐานเคหเมว วุจฺจติ, นฺติ  ‘‘อชฺช อสุกฎฺฐาเน กีฬิสฺสามา’’ติ กตสเงฺกตฎฺฐานํ นิวาสฎฺฐานํ อุยฺยานาทิฯ ตตฺถ ยถา ปุตฺตทารธนธญฺญปุณฺณเคเห ฉนฺทราโค พลวา โหติ, เอวํ อชฺฌตฺติเกสุ ขเนฺธสุฯ ยถา ปน อุยฺยานฎฺฐานาทีสุ ตโต ทุพฺพลตโร โหติ, เอวํ พาหิเรสุ ฉสุ อารมฺมเณสูติ ฉนฺทราคสฺส พลวทุพฺพลตาย เอวํ เทสนา กตาติ เวทิตโพฺพฯ</p>


<p>ติ อุปฎฺฐาเกสุ ธนธญฺญลาภาทิวเสน สุขิเตสุ ‘‘อิทานาหํ มนาปํ โภชนํ ลภิสฺสามี’’ติ เคหสิตสุเขน สุขิโต โหติ, เตหิ ปตฺตสมฺปตฺติํ อนุภวมาโน วิย จรติฯ ติ เตสํ เกนจิเทว การเณน ทุเกฺข อุปฺปเนฺน สยํ ทฺวิคุเณน ทุเกฺขน ทุกฺขิโต โหติฯ ติ กิจฺจสงฺขาเตสุ กรณีเยสุฯ ติ อุปโยคํ สยํ เตสํ กิจฺจานํ กตฺตพฺพตํ อาปชฺชติฯ ติ วตฺถุกาเมสุฯ ติ เอวํ กิเลสกาเมหิ อริโตฺต โหติ อโนฺต กามานํ ภาเวน อตุโจฺฉฯ สุกฺกปโกฺข เตสํ อภาเวน  ตุโจฺฉติ เวทิตโพฺพฯ</p>


<p>ติ วฎฺฎํ ปุรโต กุรุมาโนฯ นฺติอาทีสุ ทีฆรสฺสกาโฬทาตาทีสุ รูเปสุ ‘‘เอวํรูโป นาม ภเวยฺย’’นฺติ ปเตฺถติฯ สุขาทีสุ เวทนาสุ เอวํเวทโน นาม; นีลสญฺญาทีสุ สญฺญาสุ เอวํ สโญฺญ นาม; ปุญฺญาภิสงฺขาราทีสุ สงฺขาเรสุ เอวํสงฺขาโร นาม; จกฺขุวิญฺญาณาทีสุ  วิญฺญาเณสุ ‘‘เอวํ วิญฺญาโณ นาม ภเวยฺย’’นฺติ ปเตฺถติฯ</p>


<p>ติ  วฎฺฎํ ปุรโต อกุรุมาโนฯ ติ ตุยฺหํ วจนํ อสหิตํ อสิลิฎฺฐํ, มยฺหํ สหิตํ สิลิฎฺฐํ มธุรปานสทิสํฯ นฺติ ยํ ตุยฺหํ ทีเฆน กาเลน ปริจิตํ สุปฺปคุณํ, ตํ มม วาทํ อาคมฺม สพฺพํ ขเณน วิปราวตฺตํ นิวตฺตํฯ ติ ตุยฺหํ โทโส มยา อาโรปิโตฯ ติ ตํ ตํ อาจริยํ อุปสงฺกมิตฺวา อุตฺตริ ปริเยสโนฺต อิมสฺส วาทสฺส โมกฺขาย จร อาหิณฺฑาหิฯ ติ อถ สยเมว ปโหสิ, อิเธว นิเพฺพเฐหีติฯ ตติยํฯ</p>


<h3>๔. ทุติยหาลิทฺทิกานิสุตฺตวณฺณนา</h3>
<p> จตุเตฺถ  ติ จูฬสกฺกปเญฺห, มหาสกฺกปเญฺหเปตํ วุตฺตเมวฯ ติ ตณฺหาสงฺขเย นิพฺพาเน ตทารมฺมณาย ผลวิมุตฺติยา วิมุตฺตาฯ ติ อนฺตํ อติกฺกนฺตนิฎฺฐา สตตนิฎฺฐาฯ เสสปเทสุปิ เอเสว นโยฯ จตุตฺถํฯ</p>


<h3>๕. สมาธิสุตฺตวณฺณนา</h3>
<p> ปญฺจเม นฺติ อิทํ ภควา เต ภิกฺขู จิเตฺตกคฺคตาย ปริหายเนฺต ทิสฺวา, ‘‘จิเตฺตกคฺคตํ ลภนฺตานํ อิเมสํ กมฺมฎฺฐานํ ผาติํ คมิสฺสตี’’ติ ญตฺวา อาหฯ ติ ปเตฺถติฯ ติ ตาย อภินนฺทนาย ‘‘อโห ปิยํ อิฎฺฐํ กนฺตํ มนาป’’นฺติ วทติฯ วาจํ อภินนฺทโนฺตปิ จ ตํ อารมฺมณํ นิสฺสาย เอวํ โลภํ อุปฺปาเทโนฺต อภิวทติเยว นามฯ ติ คิลิตฺวา ปรินิฎฺฐเปตฺวา คณฺหาติฯ   ติ ยา สา รูเป พลวปตฺถนาสงฺขาตา นนฺทีฯ นฺติ ตํ คหณเฎฺฐน อุปาทานํฯ ติ น ปเตฺถติฯ ติ ปตฺถนาวเสน น ‘‘อิฎฺฐํ กนฺต’’นฺติ วทติฯ วิปสฺสนาจิเตฺตน เจตสา ‘‘อนิจฺจํ ทุกฺข’’นฺติ วจีเภทํ กโรโนฺตปิ นาภิวทติเยวฯ ปญฺจมํฯ</p>


<h3>๖. ปฎิสลฺลาณสุตฺตวณฺณนา</h3>
<p> ฉเฎฺฐ ติ อิทํ ภควา เต ภิกฺขู กายวิเวเกน ปริหายเนฺต ทิสฺวา ‘‘กายวิเวกํ ลภนฺตานํ อิเมสํ กมฺมฎฺฐานํ ผาติํ คมิสฺสตี’’ติ ญตฺวา อาหฯ ฉฎฺฐํฯ</p>


<h3>๗. อุปาทาปริตสฺสนาสุตฺตวณฺณนา</h3>
<p> สตฺตเม  นฺติ คหเณน อุปฺปนฺนํ ปริตสฺสนํฯ นฺติ อคฺคหเณน อปริตสฺสนํฯ ติ ‘‘มม รูปํ วิปริณต’’นฺติ วา ‘‘อหุ วต เมตํ, ทานิ วต เม นตฺถี’’ติ วา อาทินา นเยน กมฺมวิญฺญาณํ รูปสฺส เภทานุปริวตฺติ โหติฯ ติ วิปริณามสฺส อนุปริวตฺติโต วิปริณามารมฺมณจิตฺตโต  ชาตาฯ ติ ตณฺหาปริตสฺสนา จ อกุสลธมฺมสมุปฺปาทา จฯ นฺติ กุสลจิตฺตํฯ ติ ปริยาทิยิตฺวา ติฎฺฐนฺติฯ ติ สอุตฺตาโสฯ ติ สวิฆาโต สทุโกฺขฯ ติ สาลโยฯ ติ คณฺหิตฺวา ปริตสฺสโก นาม โหติฯ ติ ขีณาสวสฺส กมฺมวิญฺญาณเมว นตฺถิ, ตสฺมา รูปเภทานุปริวตฺติ น โหตีติ วตฺตุํ วฎฺฎติฯ สตฺตมํฯ</p>


<h3>๘. ทุติยอุปาทาปริตสฺสนาสุตฺตวณฺณนา</h3>
<p> อฎฺฐเม ตณฺหามานทิฎฺฐิวเสน เทสนา กตาฯ อิติ ปฎิปาฎิยา จตูสุ สุเตฺตสุ วฎฺฎวิวฎฺฎเมว กถิตํฯ อฎฺฐมํฯ</p>


<h3>๙. กาลตฺตยอนิจฺจสุตฺตวณฺณนา</h3>
<p> นวเม  ติ ปจฺจุปฺปนฺนมฺหิ กถาว กา, อนิจฺจเมว ตํฯ เต กิร ภิกฺขู อตีตานาคตํ อนิจฺจนฺติ สลฺลเกฺขตฺวา ปจฺจุปฺปเนฺน กิลมิํสุ, อถ เนสํ อิโต อตีตานาคเตปิ ‘‘ปจฺจุปฺปนฺนํ อนิจฺจ’’นฺติ วุจฺจมาเน พุชฺฌิสฺสนฺตีติ อชฺฌาสยํ วิทิตฺวา สตฺถา ปุคฺคลชฺฌาสเยน อิมํ เทสนํ เทเสสิฯ นวมํฯ</p>


<h3>๑๐-๑๑. กาลตฺตยทุกฺขสุตฺตาทิวณฺณนา</h3>
<p> ทสเมกาทสมานิ  ติ ปเทหิ วิเสเสตฺวา ตถารูเปเนว ปุคฺคลชฺฌาสเยน กถิตานีติฯ ทสเมกาทสมานิฯ</p>

</p>


<h2>๒. อนิจฺจวโคฺค</h2>
<h3>๑-๑๐. อนิจฺจสุตฺตาทิวณฺณนา</h3>
<p> อนิจฺจวเคฺค ปริโยสานสุตฺตํ ปุจฺฉาวสิกํ, เสสานิ ตถา ตถา พุชฺฌนกานญฺจ วเสน เทสิตานีติฯ ปฐมาทีนิฯ</p>

</p>


<h2>๓. ภารวโคฺค</h2>
<h3>๑. ภารสุตฺตวณฺณนา</h3>
<p> ภารวคฺคสฺส  ปฐเม นฺติ ปญฺจุปาทานกฺขนฺธา อิติ อสฺส วจนียํ, เอวํ วตฺตพฺพํ ภเวยฺยาติ อโตฺถฯ ติ เย อิเม ปญฺจุปาทานกฺขนฺธา, อยํ ภาโรติ วุจฺจติฯ เกนเฎฺฐนาติ? ปริหารภาริยเฎฺฐนฯ เอเตสญฺหิ ฐาปนคมนนิสีทาปนนิปชฺชาปนนฺหาปนมณฺฑนขาทาปนภุญฺชาปนาทิปริหาโร ภาริโยติ ปริหารภาริยเฎฺฐน ภาโรติ วุจฺจติฯ ติ ติโสฺส ทโตฺตติอาทินาโมฯ ติ กณฺหายโน วจฺฉายโนติอาทิโคโตฺตฯ อิติ โวหารมตฺตสิทฺธํ ปุคฺคลํ ‘‘ภารหาโร’’ติ กตฺวา ทเสฺสติฯ ปุคฺคโล  หิ ปฎิสนฺธิกฺขเณเยว  ขนฺธภารํ อุกฺขิปิตฺวา ทสปิ วสฺสานิ วีสติปิ วสฺสสตมฺปีติ ยาวชีวํ อิมํ ขนฺธภารํ นฺหาเปโนฺต โภเชโนฺต มุทุสมฺผสฺสมญฺจปีเฐสุ นิสีทาเปโนฺต นิปชฺชาเปโนฺต ปริหริตฺวา จุติกฺขเณ ฉเฑฺฑตฺวา ปุน ปฎิสนฺธิกฺขเณ อปรํ ขนฺธภารํ อาทิยติ, ตสฺมา ภารหาโรติ ชาโตฯ</p>


<p>ติ ปุนพฺภวนิพฺพตฺติกาฯ ติ นนฺทิราเคน สห เอกตฺตเมว คตาฯ ตพฺภาวสหคตญฺหิ อิธ อธิเปฺปตํฯ ติ อุปปตฺติฎฺฐาเน วา รูปาทีสุ วา อารมฺมเณสุ ตตฺถ ตตฺถ อภินนฺทนสีลาวฯ ทีสุ ปญฺจกามคุณิโก ราโค กามตณฺหา นาม, รูปารูปภวราโค ฌานนิกนฺติ สสฺสตทิฎฺฐิสหคโต ราโคติ อยํ ภวตณฺหา นาม, อุเจฺฉททิฎฺฐิสหคโต ราโค วิภวตณฺหา นามฯ นฺติ ภารคหณํฯ ตณฺหาย หิ เอส ภารํ อาทิยติฯ ติอาทิ สพฺพํ นิพฺพานเสฺสว เววจนํฯ ตญฺหิ อาคมฺม ตณฺหา อเสสโต วิรชฺชติ นิรุชฺฌติ จชิยติ ปฎินิสฺสชฺชิยติ วิมุจฺจติ, นตฺถิ เจตฺถ กามาลโย วา ทิฎฺฐาลโย วาติ นิพฺพานํ เอตานิ นามานิ ลภติฯ นฺติ ตณฺหาย อวิชฺชา มูลํ นามฯ ติ อรหตฺตมเคฺคน ตํ สมูลกํ อุทฺธริตฺวาฯ ติ นิตฺตโณฺห ปรินิพฺพุโต นามาติ วตฺตุํ วฎฺฎตีติฯ ปฐมํฯ</p>


<h3>๒. ปริญฺญสุตฺตวณฺณนา</h3>
<p> ทุติเย  ติ ปริชานิตเพฺพ, สมติกฺกมิตเพฺพติ อโตฺถฯ นฺติ อจฺจนฺตปริญฺญํ, สมติกฺกมนฺติ อโตฺถฯ ติอาทิ นิพฺพานสฺส นามํฯ ตญฺหิ อจฺจนฺตปริญฺญา นามฯ ทุติยํฯ</p>


<h3>๓. อภิชานสุตฺตวณฺณนา</h3>
<p> ตติเย นฺติ อภิชานโนฺตฯ อิมินา ญาตปริญฺญา กถิตา, ทุติยปเทน ตีรณปริญฺญา, ตติยจตุเตฺถหิ ปหานปริญฺญาติ อิมสฺมิํ สุเตฺต ติโสฺส ปริญฺญา กถิตาติฯ ตติยํฯ</p>


<h3>๔-๙. ฉนฺทราคสุตฺตาทิวณฺณนา</h3>
<p> จตุตฺถาทีนิ   ธาตุสํยุเตฺต วุตฺตนเยเนว เวทิตพฺพานิฯ ปฎิปาฎิยา ปเนตฺถ ปญฺจมฉฎฺฐสตฺตเมสุ จตฺตาริ สจฺจานิ กถิตานิ, อฎฺฐมนวเมสุ วฎฺฎวิวฎฺฎํฯ จตุตฺถาทีนิฯ</p>


<h3>๑๐. อฆมูลสุตฺตวณฺณนา</h3>
<p> ทสเม นฺติ ทุกฺขํฯ เอวเมตฺถ ทุกฺขลกฺขณเมว กถิตํฯ ทสมํฯ</p>


<h3>๑๑. ปภงฺคุสุตฺตวณฺณนา</h3>
<p> เอกาทสเม นฺติ ปภิชฺชนสภาวํฯ เอวมิธ อนิจฺจลกฺขณเมว กถิตนฺติฯ เอกาทสมํฯ</p>

</p>


<h2>๔. นตุมฺหากวโคฺค</h2>
<h3>๑. นตุมฺหากสุตฺตวณฺณนา</h3>
<p> นตุมฺหากวคฺคสฺส ปฐเม ติ ฉนฺทราคปฺปหาเนน ปชหถฯ ติณาทีสุ  นาม อโนฺตเผคฺคุ พหิสารํ ตาลนาฬิเกราทิฯ   นาม อโนฺตสารํ พหิเผคฺคุ ขทิรสาลสากปนสาทิฯ  นาม รุกฺขสฺส พาหา วิย นิกฺขนฺตาฯ  นาม ตาลนาฬิเกรปณฺณาทิฯ ปฐมํฯ</p>


<h3>๒. ทุติยนตุมฺหากสุตฺตวณฺณนา</h3>
<p> ทุติยํ  วินา อุปมาย พุชฺฌนกานํ อชฺฌาสเยน วุตฺตํฯ ทุติยํฯ</p>


<h3>๓. อญฺญตรภิกฺขุสุตฺตวณฺณนา</h3>
<p> ตติเย ติ ยทิ รูปํ อนุเสติฯ ติ กามราคาทีสุ เยน อนุสเยน ตํ รูปํ อนุเสติ, เตเนว อนุสเยน ‘‘รโตฺต ทุโฎฺฐ มูโฬฺห’’ติ ปณฺณตฺติํ คจฺฉติฯ ติ เตน อภูเตน อนุสเยน ‘‘รโตฺต ทุโฎฺฐ มูโฬฺห’’ติ สงฺขํ น คจฺฉตีติฯ ตติยํฯ</p>


<h3>๔. ทุติยอญฺญตรภิกฺขุสุตฺตวณฺณนา</h3>
<p> จตุเตฺถ  ติ ตํ อนุสยิตํ รูปํ มรเนฺตน อนุสเยน อนุมรติฯ น หิ อารมฺมเณ ภิชฺชมาเน ตทารมฺมณา ธมฺมา ติฎฺฐนฺติฯ ติ ยํ รูปํ เยน อนุสเยน อนุมรติฯ ติ เตน อนุสเยน ‘‘รโตฺต ทุโฎฺฐ มูโฬฺห’’ติ สงฺขํ คจฺฉติฯ อถ วา นฺติ กรณวจนเมตํ, เยน อนุสเยน อนุมียติ, เตน ‘‘รโตฺต ทุโฎฺฐ มูโฬฺห’’ติ สงฺขํ คจฺฉตีติ อโตฺถฯ จตุตฺถํฯ</p>


<h3>๕-๖. อานนฺทสุตฺตาทิวณฺณนา</h3>
<p> ปญฺจเม ติ ธรมานสฺส ชีวมานสฺส ชรา ปญฺญายติฯ ติ หิ ชีวิตินฺทฺริยสงฺขาตาย อนุปาลนาย นามํฯ นฺติ ชรายฯ เตนาหุ โปราณา –</p>


<p>
‘‘อุปฺปาโท ชาติ อกฺขาโต, ภโงฺค วุโตฺต วโยติ จ;  
  
อญฺญถตฺตํ ชรา วุตฺตา, ฐิตี จ อนุปาลนา’’ติฯ  
</p>
  
<p>เอวํ  เอเกกสฺส ขนฺธสฺส อุปฺปาทชราภงฺคสงฺขาตานิ ตีณิ ลกฺขณานิ โหนฺติ ยานิ สนฺธาย วุตฺตํ ‘‘ตีณิมานิ, ภิกฺขเว, สงฺขตสฺส สงฺขตลกฺขณานี’’ติ (อ. นิ. ๓.๔๗)ฯ</p>


<p>ตตฺถ  สงฺขตํ นาม ปจฺจยนิพฺพโตฺต โย โกจิ สงฺขาโรฯ สงฺขาโร จ น ลกฺขณํ, ลกฺขณํ น สงฺขาโร, น จ สงฺขาเรน วินา ลกฺขณํ ปญฺญาเปตุํ สกฺกา, นาปิ ลกฺขณํ วินา สงฺขาโร, ลกฺขเณน ปน สงฺขาโร ปากโฎ โหติฯ ยถา หิ น จ คาวีเยว ลกฺขณํ, ลกฺขณเมว น คาวี, นาปิ คาวิํ มุญฺจิตฺวา ลกฺขณํ ปญฺญาเปตุํ สกฺกา, นาปิ ลกฺขณํ มุญฺจิตฺวา คาวิํ, ลกฺขเณน ปน คาวี ปากฎา โหติ, เอวํสมฺปทมิทํ เวทิตพฺพํฯ</p>


<p>ตตฺถ สงฺขารานํ อุปฺปาทกฺขเณ สงฺขาโรปิ อุปฺปาทลกฺขณมฺปิ กาลสงฺขาโต ตสฺส ขโณปิ ปญฺญายติฯ ‘‘อุปฺปาโทปี’’ติ  วุเตฺต สงฺขาโรปิ ชราลกฺขณมฺปิ กาลสงฺขาโต ตสฺส ขโณปิ ปญฺญายติฯ ภงฺคกฺขเณ สงฺขาโรปิ ตํลกฺขณมฺปิ กาลสงฺขาโต ตสฺส ขโณปิ ปญฺญายติฯ อปเร ปน วทนฺติ ‘‘อรูปธมฺมานํ ชราขโณ นาม น สกฺกา ปญฺญาเปตุํ, สมฺมาสมฺพุโทฺธ จ ‘เวทนาย อุปฺปาโท ปญฺญายติ, วโย ปญฺญายติ, ฐิตาย อญฺญถตฺตํ ปญฺญายตี’ติ วทโนฺต อรูปธมฺมานมฺปิ ตีณิ ลกฺขณานิ ปญฺญาเปติ, ตานิ อตฺถิกฺขณํ อุปาทาย ลพฺภนฺตี’’ติ วตฺวา –</p>


<p>
‘‘อตฺถิตา สพฺพธมฺมานํ, ฐิติ นาม ปวุจฺจติ;  
  
ตเสฺสว เภโท มรณํ, สพฺพทา สพฺพปาณิน’’นฺติฯ –  
</p>
  
<p>อิมาย อาจริยคาถาย ตมตฺถํ สาเธนฺติฯ อถ วา สนฺตติวเสน ฐานํ ฐิตีติ เวทิตพฺพนฺติ จ วทนฺติฯ ยสฺมา ปน สุเตฺต อยํ วิเสโส นตฺถิ, ตสฺมา อาจริยมติยา สุตฺตํ อปฎิพาเหตฺวา สุตฺตเมว ปมาณํ กตฺตพฺพํฯ ฉฎฺฐํ อุตฺตานเมวฯ ปญฺจมฉฎฺฐานิฯ</p>


<h3>๗-๑๐. อนุธมฺมสุตฺตาทิวณฺณนา</h3>
<p> สตฺตเม ติ นวนฺนํ โลกุตฺตรธมฺมานํ อนุโลมธมฺมํ ปุพฺพภาคปฎิปทํ ปฎิปนฺนสฺสฯ ติ อยํ อนุโลมธโมฺม โหติฯ ติ อุกฺกณฺฐนพหุโล  หุตฺวาฯ ติ ตีหิ ปริญฺญาหิ ปริชานาติฯ ติ มคฺคกฺขเณ อุปฺปนฺนาย ปหานปริญฺญาย ปริมุจฺจติฯ เอวํ อิมสฺมิํ สุเตฺต มโคฺคว กถิโต โหติ, ตถา อิโต ปเรสุ ตีสุฯ อิธ ปน อนุปสฺสนา อนิยมิตา, เตสุ  นิยมิตาฯ ตสฺมา อิธาปิ สา ตตฺถ นิยมิตวเสเนว นิยเมตพฺพาฯ น หิ สกฺกา ตีสุ อญฺญตรํ อนุปสฺสนํ วินา นิพฺพินฺทิตุํ ปริชานิตุํ วาติฯ สตฺตมาทีนิฯ</p>

</p>


<h2>๕. อตฺตทีปวโคฺค</h2>
<h3>๑. อตฺตทีปสุตฺตวณฺณนา</h3>
<p> อตฺตทีปวคฺคสฺส  ปฐเม ติ อตฺตานํ ทีปํ ตาณํ เลณํ คติํ ปรายณํ ปติฎฺฐํ กตฺวา วิหรถาติ อโตฺถฯ ติ อิทํ ตเสฺสว เววจนํฯ ติ อิทํ อญฺญสฺส สรณปฎิเกฺขปวจนํฯ น หิ อโญฺญ อญฺญสฺส สรณํ โหติ อญฺญสฺส วายาเมน อญฺญสฺส อสิชฺฌนโต, วุตฺตมฺปิ เจตํ –</p>


<p>
‘‘อตฺตา หิ อตฺตโน นาโถ,  
  
โก หิ นาโถ ปโร สิยา’’ติฯ (ธ. ป. ๑๖๐);  
</p>
  
<p>เตนาห ‘‘อนญฺญสรณา’’ติฯ โก ปเนตฺถ อตฺตา นาม? โลกิยโลกุตฺตโร ธโมฺมฯ เตเนวาห – ‘‘ธมฺมทีปา ธมฺมสรณา อนญฺญสรณา’’ติฯ ติ การณํ – ‘‘โยนิ เหสา, ภูมิช, ผลสฺส อธิคมายา’’ติอาทีสุ (ม. นิ. ๓.๒๒๗) วิยฯ ติ กิํปภุติกา, กุโต ปภวนฺตีติ อโตฺถ? ติ อิทํ เตสํเยว โสกาทีนํ ปหานทสฺสนตฺถํ อารทฺธํฯ ติ น คณฺหาติ น คหติฯ ติ เตน วิปสฺสนเงฺคน กิเลสานํ นิพฺพุตตฺตา ตทงฺคนิพฺพุโตฯ อิมสฺมิํ สุเตฺต วิปสฺสนาว กถิตาฯ ปฐมํฯ</p>


<h3>๒. ปฎิปทาสุตฺตวณฺณนา</h3>
<p> ทุติเย  ติ ยสฺมา สกฺกาโย ทุกฺขํ, ตสฺส จ สมุทยคามินี ปฎิปทา นาม ‘‘รูปํ อตฺตโต สมนุปสฺสตี’’ติ เอวํ  ทิฎฺฐิสมนุปสฺสนา วุตฺตา, ตสฺมา ทุกฺขสมุทยคามินี สมนุปสฺสนาติ อยเมตฺถ อโตฺถ โหติฯ ติ เอตฺถ สห วิปสฺสนาย จตุมคฺคญาณํ ‘‘สมนุปสฺสนา’’ติ วุตฺตํฯ อิติ อิมสฺมิํ สุเตฺต วฎฺฎวิวฎฺฎํ กถิตํฯ ทุติยํฯ</p>


<h3>๓. อนิจฺจสุตฺตวณฺณนา</h3>
<p> ตติเย นฺติ สห วิปสฺสนาย มคฺคปญฺญาย ทฎฺฐพฺพํฯ ติ มคฺคกฺขเณ วิรชฺชติ, ผลกฺขเณ วิมุจฺจติฯ ติ อนุปฺปาทนิโรเธน  นิรุเทฺธหิ อาสเวหิ อคเหตฺวา อิติ วิมุจฺจติฯ ติอาทิ ปจฺจเวกฺขณทสฺสนตฺถํ วุตฺตํฯ สห ผเลน ปจฺจเวกฺขณทสฺสนตฺถนฺติปิ วทนฺติเยวฯ นฺติ อุปริ กตฺตพฺพกิจฺจาภาเวน ฐิตํฯ นฺติ ปตฺตพฺพํ ปตฺตภาเวน สนฺตุฎฺฐํฯ ติ สยเมว ปรินิพฺพายติฯ ตติยํฯ</p>


<h3>๔. ทุติยอนิจฺจสุตฺตวณฺณนา</h3>
<p> จตุเตฺถ ติ ปุพฺพนฺตํ อนุคตา อฎฺฐารส ทิฎฺฐิโย น โหนฺติฯ ติ อปรนฺตํ อนุคตา จตุจตฺตาลีส ทิฎฺฐิโย น โหนฺติฯ ติ ทิฎฺฐิถามโส เจว ทิฎฺฐิปรามาโส จ น โหติฯ เอตฺตาวตา ปฐมมโคฺค ทสฺสิโตฯ อิทานิ สห วิปสฺสนาย ตโย มเคฺค จ ผลานิ จ ทเสฺสตุํ นฺติอาทิ อารทฺธํฯ อถ วา ทิฎฺฐิโย นาม วิปสฺสนาย เอว ปหีนา, อิทํ ปน อุปริ สห วิปสฺสนาย จตฺตาโร มเคฺค ทเสฺสตุํ อารทฺธํฯ จตุตฺถํฯ</p>


<h3>๕. สมนุปสฺสนาสุตฺตวณฺณนา</h3>
<p> ปญฺจเม  นฺติ ปริปุณฺณคาหวเสน ปญฺจกฺขเนฺธ สมนุปสฺสนฺติ, อปริปุณฺณคาหวเสน เอเตสํ อญฺญตรํฯ ติ อิติ อยญฺจ ทิฎฺฐิสมนุปสฺสนาฯ ติ ยสฺส อยํ สมนุปสฺสนา อตฺถิ, ตสฺมิํ อสฺมีติ ตณฺหามานทิฎฺฐิสงฺขาตํ ปปญฺจตฺตยํ อวิคตเมว โหติฯ   ติ ตสฺมิํ กิเลสชาเต สติ กมฺมกิเลสปจฺจยานํ ปญฺจนฺนํ อินฺทฺริยานํ นิพฺพตฺติ โหติฯ</p>


<p>ติ อิทํ กมฺมมนํ สนฺธาย วุตฺตํฯ ติ อารมฺมณํฯ ติ ชวนกฺขเณ อวิชฺชาฯ ติ อวิชฺชาสมฺปยุตฺตผสฺสโต  ชาเตนฯ อปิจ ติ ภวงฺคกฺขเณ วิปากมโนธาตุ, อาวชฺชนกฺขเณ กิริยมโนธาตุฯ ทโย วุตฺตปฺปการาวฯ ติ ตณฺหามานทิฎฺฐิวเสน อสฺมีติ เอวมฺปิสฺส โหติฯ อิโต ปเรสุ ติ รูปาทีสุ กิญฺจิเทว ธมฺมํ คเหตฺวา ‘‘อยํ อหมสฺมี’’ติ อตฺตทิฎฺฐิวเสน วุตฺตํฯ นฺติ สสฺสตทิฎฺฐิวเสนฯ นฺติ อุเจฺฉททิฎฺฐิวเสนฯ นฺติอาทีนิ สพฺพานิ สสฺสตเมว ภชนฺติฯ ติ อถ เตเนวากาเรน ฐิเตสุ เอเตสุ อินฺทฺริเยสุฯ ติ จตูสุ สเจฺจสุ อญฺญาณภูตา อวิชฺชา ปหียติฯ ติ อรหตฺตมคฺควิชฺชา อุปฺปชฺชติฯ เอวเมตฺถ อสฺมีติ ตณฺหามานทิฎฺฐิโยฯ กมฺมสฺส ปญฺจนฺนญฺจ อินฺทฺริยานํ อนฺตเร เอโก สนฺธิ, วิปากมนํ ปญฺจินฺทฺริยปกฺขิกํ กตฺวา ปญฺจนฺนญฺจ อินฺทฺริยานํ กมฺมสฺส จ อนฺตเร เอโก สนฺธีติฯ อิติ ตโย ปปญฺจา อตีโต อทฺธา, อินฺทฺริยาทีนิ ปจฺจุปฺปโนฺน อทฺธา, ตตฺถ กมฺมมนํ อาทิํ กตฺวา อนาคตสฺส ปจฺจโย ทสฺสิโตติฯ ปญฺจมํฯ</p>


<h3>๖. ขนฺธสุตฺตวณฺณนา</h3>
<p> ฉเฎฺฐ รูปกฺขโนฺธ กามาวจโร, จตฺตาโร ขนฺธา จตุภูมกาฯ นฺติ อาสวานํ อารมฺมณภาเวน ปจฺจยภูตํฯ นฺติ ตเถว จ อุปาทานานํ ปจฺจยภูตํฯ วจนโตฺถ ปเนตฺถ – อารมฺมณํ กตฺวา ปวเตฺตหิ สห อาสเวหีติ ฯ อุปาทาตพฺพนฺติ ฯ อิธาปิ  รูปกฺขโนฺธ กามาวจโร, อวเสสา เตภูมกา วิปสฺสนาจารวเสน วุตฺตาฯ เอวเมตฺถ รูปํ ราสเฎฺฐน ขเนฺธสุ ปวิฎฺฐํ, สาสวราสเฎฺฐน อุปาทานกฺขเนฺธสุฯ เวทนาทโย สาสวาปิ อตฺถิ, อนาสวาปิ อตฺถิฯ เต ราสเฎฺฐน สเพฺพปิ ขเนฺธสุ ปวิฎฺฐา, เตภูมกา ปเนตฺถ สาสวเฎฺฐน อุปาทานกฺขเนฺธสุ ปวิฎฺฐาติฯ ฉฎฺฐํฯ</p>


<h3>๗-๘. โสณสุตฺตาทิวณฺณนา</h3>
<p> สตฺตเม   ติ วิสิโฎฺฐ อุตฺตโม อหมสฺมิฯ ติ ยถาภูตสฺส อทสฺสนโต อญฺญํ กิํ ภเวยฺย? อทสฺสนํ อญฺญาณเมว ภเวยฺยาติ อโตฺถฯ อิทานิสฺส เต ปริวฎฺฎํ วชิรเภทเทสนํ อารภโนฺต ติอาทิมาหฯ อฎฺฐมํ อุตฺตานเมวฯ สตฺตมอฎฺฐมานิฯ</p>


<h3>๙-๑๐. นนฺทิกฺขยสุตฺตาทิวณฺณนา</h3>
<p> นวมทสเมสุ ติ อิทํ นนฺทีติ วา ราโคติ วา อิเมสํ อตฺถโต นินฺนานากรณตาย วุตฺตํฯ นิพฺพิทานุปสฺสนาย วา นิพฺพินฺทโนฺต นนฺทิํ ปชหติ, วิราคานุปสฺสนาย วิรชฺชโนฺต ราคํ ปชหติฯ เอตฺตาวตา วิปสฺสนํ นิฎฺฐเปตฺวา ‘‘ราคกฺขยา นนฺทิกฺขโย’’ติ อิธ มคฺคํ ทเสฺสตฺวา ‘‘นนฺทิราคกฺขยา จิตฺตํ วิมุตฺต’’นฺติ ผลํ ทสฺสิตนฺติฯ นวมทสมานิฯ</p>

</p>

</p>


<h2>๖. อุปยวโคฺค</h2>
<h3>๑. อุปยสุตฺตวณฺณนา</h3>
<p> อุปยวคฺคสฺส  ปฐเม ติ ตณฺหามานทิฎฺฐิวเสน ปญฺจกฺขเนฺธ อุปคโตฯ นฺติ กมฺมวิญฺญาณํฯ ติ กมฺมํ ชวาเปตฺวา ปฎิสนฺธิอากฑฺฒนสมตฺถตาย วุทฺธิอาทีนิ อาปเชฺชยฺยฯ นฺติ ปทสฺส อคฺคหเณ การณํ วุตฺตเมวฯ นฺติ  ปฎิสนฺธิอากฑฺฒนสมตฺถตาย อภาเวน อารมฺมณํ โวจฺฉิชฺชติฯ ติ กมฺมวิญฺญาณสฺส ปติฎฺฐา น โหติฯ นฺติ ตํ อปฺปติฎฺฐิตํฯ นฺติ ปฎิสนฺธิํ อนภิสงฺขริตฺวา วิมุตฺตํฯ ปฐมํฯ</p>


<h3>๒. พีชสุตฺตวณฺณนา</h3>
<p> ทุติเย ติ พีชานิฯ นฺติ วจํ วจตฺตํ หลิทฺทํ สิงฺคิเวรนฺติ เอวมาทิฯ นฺติ อสฺสโตฺถ นิโคฺรโธติ เอวมาทิฯ นฺติ  อุจฺฉุ เวฬุ นโฬติ เอวมาทิฯ นฺติ อชฺชุกํ ผณิชฺชกนฺติ เอวมาทิฯ นฺติ สาลิวีหิอาทิ ปุพฺพณฺณเญฺจว มุคฺคมาสาทิ อปรณฺณญฺจฯ ติ อภินฺนานิฯ ภินฺนกาลโต ปฎฺฐาย พีชํ พีชตฺถาย น อุปกปฺปติฯ ติ อุทกเตมเนน อปูติกานิฯ ปูติพีชญฺหิ พีชตฺถาย น อุปกปฺปติฯ ติ วาเตน จ อาตเปน จ น หตานิ, นิโรชตํ น ปาปิตานิฯ นิโรชญฺหิ กสฎํ พีชํ พีชตฺถาย น อุปกปฺปติฯ ติ คหิตสารานิ ปติฎฺฐิตสารานิฯ นิสฺสารญฺหิ พีชํ พีชตฺถาย น อุปกปฺปติฯ ติ จตฺตาโร มาเส โกเฎฺฐ ปกฺขิตฺตนิยาเมเนว สุขํ สยิตานิฯ ติ เหฎฺฐา ปติฎฺฐานปถวีฯ ติ อุปริเสฺนหนอาโปฯ ติ กมฺมวิญฺญาณสฺส อารมฺมณภูตา รูปาทโย จตฺตาโร ขนฺธาฯ เต หิ อารมฺมณวเสน ปติฎฺฐาภูตตฺตา ปถวีธาตุสทิสาฯ  สิเนหนเฎฺฐน อาโปธาตุสทิโสฯ นฺติ สปฺปจฺจยํ กมฺมวิญฺญาณํฯ ตญฺหิ พีชํ วิย ปถวิยํ อารมฺมณปถวิยํ วิรุหติฯ ทุติยํฯ</p>


<h3>๓. อุทานสุตฺตวณฺณนา</h3>
<p> ตติเย   ติ พลวโสมนสฺสสมุฎฺฐานํ อุทานํ อุทาหริฯ กิํ นิสฺสาย ปเนส ภควโต อุปฺปโนฺนติฯ สาสนสฺส นิยฺยานิกภาวํฯ กถํ? เอวํ กิรสฺส อโหสิ, ‘‘ตโยเม อุปนิสฺสยา – ทานูปนิสฺสโย สีลูปนิสฺสโย ภาวนูปนิสฺสโย จา’’ติฯ เตสุ ทานสีลูปนิสฺสยา ทุพฺพลา, ภาวนูปนิสฺสโย พลวาฯ ทานสีลูปนิสฺสยา หิ ตโย มเคฺค จ ผลานิ จ ปาเปนฺติ, ภาวนูปนิสฺสโย อรหตฺตํ ปาเปติฯ อิติ ทุพฺพลูปนิสฺสเย ปติฎฺฐิโต ภิกฺขุ ฆเฎโนฺต วายมโนฺต ปโญฺจรมฺภาคิยานิ พนฺธนานิ เฉตฺวา ตีณิ มคฺคผลานิ นิพฺพเตฺตติ, ‘‘อโห สาสนํ นิยฺยานิก’’นฺติ อาวเชฺชนฺตสฺส อยํ อุทปาทิฯ</p>


<p>ตตฺถ ‘‘ทุพฺพลูปนิสฺสเย ฐตฺวา ฆฎมาโน ตีณิ มคฺคผลานิ ปาปุณาตี’’ติ อิมสฺสตฺถสฺสาวิภาวนตฺถํ  วตฺถุ เวทิตพฺพํ – โส กิร คิหิกาเล ปาณาติปาตกเมฺมน ชีวิกํ กเปฺปโนฺต อรเญฺญ ปาสสตเญฺจว อทูหลสตญฺจ โยเชสิฯ อเถกทิวสํ องฺคารปกฺกมํสํ ขาทิตฺวา ปาสฎฺฐาเนสุ วิจรโนฺต ปิปาสาภิภูโต เอกสฺส อรญฺญวาสิเตฺถรสฺส  วิหารํ คนฺตฺวา เถรสฺส จงฺกมนฺตสฺส อวิทูเร ฐิตํ ปานียฆฎํ วิวริ, หตฺถเตมนมตฺตมฺปิ อุทกํ นาทฺทสฯ โส กุชฺฌิตฺวา อาห – ‘‘ภิกฺขุ, ภิกฺขุ ตุเมฺห คหปติเกหิ ทินฺนํ ภุญฺชิตฺวา ภุญฺชิตฺวา สุปถ, ปานียฆเฎ อญฺชลิมตฺตมฺปิ อุทกํ น ฐเปถ, น ยุตฺตเมต’’นฺติฯ เถโร ‘‘มยา ปานียฆโฎ ปูเรตฺวา ฐปิโต, กิํ นุ โข เอต’’นฺติ? คนฺตฺวา โอโลเกโนฺต ปริปุณฺณฆฎํ ทิสฺวา ปานียสงฺขํ ปูเรตฺวา อทาสิฯ โส ทฺวตฺติสงฺขปูรํ ปิวิตฺวา จิเนฺตสิ – ‘‘เอวํ ปูริตฆโฎ นาม มม กมฺมํ อาคมฺม ตตฺตกปาโล วิย ชาโตฯ กิํ นุ โข อนาคเต อตฺตภาเว ภวิสฺสตี’’ติ? สํวิคฺคจิโตฺต ธนุํ ฉเฑฺฑตฺวา, ‘‘ปพฺพาเชถ มํ, ภเนฺต’’ติ อาหฯ เถโร ตจปญฺจกกมฺมฎฺฐานํ อาจิกฺขิตฺวา ตํ ปพฺพาเชสิฯ</p>


<p>ตสฺส สมณธมฺมํ กโรนฺตสฺส พหูนํ มิคสูกรานํ มาริตฎฺฐานํ ปาสอทูหลานญฺจ โยชิตฎฺฐานํ อุปฎฺฐาติฯ ตํ อนุสฺสรโต สรีเร ทาโห อุปฺปชฺชติ, กูฎโคโณ วิย กมฺมฎฺฐานมฺปิ วีถิํ น ปฎิปชฺชติฯ โส ‘‘กิํ กริสฺสามิ ภิกฺขุภาเวนา’’ติ ? อนภิรติยา ปีฬิโต เถรสฺส สนฺติกํ คนฺตฺวา วนฺทิตฺวา อาห – ‘‘น สโกฺกมิ, ภเนฺต, สมณธมฺมํ กาตุ’’นฺติฯ อถ นํ เถโร ‘‘หตฺถกมฺมํ กโรหี’’ติ อาหฯ โส ‘‘สาธุ, ภเนฺต’’ติ วตฺวา อุทุมฺพราทโย อลฺลรุเกฺข ฉินฺทิตฺวา  มหนฺตํ ราสิํ กตฺวา, ‘‘อิทานิ กิํ กโรมี’’ติ ปุจฺฉิ? ฌาเปหิ นนฺติฯ โส จตูสุ ทิสาสุ อคฺคิํ ทตฺวา ฌาเปตุํ อสโกฺกโนฺต, ‘‘ภเนฺต, น สโกฺกมี’’ติ อาหฯ เถโร ‘‘เตน หิ อเปหี’’ติ ปถวิํ ทฺวิธา กตฺวา อวีจิโต ขโชฺชปนกมตฺตํ อคฺคิํ นีหริตฺวา ตตฺถ ปกฺขิปิฯ โส ตาว มหนฺตํ ราสิํ สุกฺขปณฺณํ วิย ขเณน ฌาเปสิฯ อถสฺส เถโร อวีจิํ ทเสฺสตฺวา, ‘‘สเจ วิพฺภมิสฺสสิ, เอตฺถ ปจฺจิสฺสสี’’ติ สํเวคํ ชเนสิฯ โส อวีจิทสฺสนโต ปฎฺฐาย ปเวธมาโน ‘‘นิยฺยานิกํ, ภเนฺต, พุทฺธสาสน’’นฺติ ปุจฺฉิ, อามาวุโสติฯ ภเนฺต, พุทฺธสาสนสฺส นิยฺยานิกเตฺต สติ มิลโก อตฺตโมกฺขํ กริสฺสติ, มา จินฺตยิตฺถาติฯ ตโต ปฎฺฐาย สมณธมฺมํ กโรติ ฆเฎติ, ตสฺส วตฺตปฎิวตฺตํ ปูเรติ, นิทฺทาย พาธยมานาย ตินฺตํ ปลาลํ สีเส ฐเปตฺวา ปาเท โสณฺฑิยํ โอตาเรตฺวา นิสีทติฯ โส เอกทิวสํ ปานียํ  ปริสฺสาเวตฺวา ฆฎํ อูรุมฺหิ ฐเปตฺวา อุทกมณิกานํ ปเจฺฉทํ อาคมยมาโน อฎฺฐาสิฯ อถ โข เถโร สามเณรสฺส อิมํ อุเทฺทสํ เทติ –</p>


<p>
‘‘อุฎฺฐานวโต สตีมโต,  
  
สุจิกมฺมสฺส นิสมฺมการิโน;  
  
สญฺญตสฺส ธมฺมชีวิโน,  
  
อปฺปมตฺตสฺส ยโสภิวฑฺฒตี’’ติฯ (ธ. ป. ๒๔);  
</p>
  
<p>โส จตุปฺปทิกมฺปิ ตํ คาถํ อตฺตนิเยว อุปเนสิ – ‘‘อุฎฺฐานวตา นาม มาทิเสน ภวิตพฺพํฯ สติมตาปิ มาทิเสเนว…เป.… อปฺปมเตฺตนปิ มาทิเสเนว ภวิตพฺพ’’นฺติฯ เอวํ ตํ คาถํ อตฺตนิ อุปเนตฺวา ตสฺมิํเยว ปทวาเร ฐิโต ปโญฺจรมฺภาคิยานิ สํโยชนานิ ฉินฺทิตฺวา อนาคามิผเล ปติฎฺฐาย หฎฺฐตุโฎฺฐ –</p>


<p>
‘‘อลฺลํ ปลาลปุญฺชาหํ, สีเสนาทาย จงฺกมิํ;  
  
ปโตฺตสฺมิ ตติยํ ฐานํ, เอตฺถ เม นตฺถิ สํสโย’’ติฯ –  
</p>
  
<p>อิมํ อุทานคาถํ อาหฯ เอวํ  ทุพฺพลูปนิสฺสเย ฐิโต ฆเฎโนฺต วายมโนฺต ปโญฺจรมฺภาคิยานิ สํโยชนานิ ฉินฺทิตฺวา ตีณิ มคฺคผลานิ นิพฺพเตฺตติฯ เตนาห ภควา – ‘‘โน จสฺสํ, โน จ  เม สิยา, นาภวิสฺส, น เม ภวิสฺสตีติ เอวํ อธิมุจฺจมาโน ภิกฺขุ ฉิเนฺทยฺย โอรมฺภาคิยานิ สํโยชนานี’’ติฯ</p>


<p>ตตฺถ ติ สเจ อหํ น ภเวยฺยํ, มม ปริกฺขาโรปิ น ภเวยฺยฯ สเจ วา ปน เม อตีเต กมฺมาภิสงฺขาโร นาภวิสฺส, อิทํ เม เอตรหิ ขนฺธปญฺจกํ น ภเวยฺยฯ ติ อิทานิ ปน ตถา ปรกฺกมิสฺสามิ, ยถา เม อายติํ ขนฺธาภินิพฺพตฺตโก กมฺมสงฺขาโร น ภวิสฺสติ, ตสฺมิํ อสติ อายติํ ปฎิสนฺธิ นาม น เม ภวิสฺสติฯ ติ เอวํ อธิมุจฺจโนฺต ภิกฺขุ ทุพฺพลูปนิสฺสเย ฐิโต ปโญฺจรมฺภาคิยานิ สํโยชนานิ ฉิเนฺทยฺยฯ ติ เอวํ สาสนสฺส นิยฺยานิกภาวํ อาวเชฺชเนฺตน ภควตา  อิมสฺมิํ อุทาเน วุเตฺตฯ ติ รูปํ ภิชฺชิสฺสติฯ ติ วิภวทสฺสเนน สหวิปสฺสเนนฯ สหวิปสฺสนกา หิ จตฺตาโร มคฺคา รูปาทีนํ วิภวทสฺสนํ นามฯ ตํ สนฺธาเยตํ วุตฺตํฯ ติ, ภเนฺต, เอวํ อธิมุจฺจมาโน ภิกฺขุ ฉิเนฺทเยฺยว ปโญฺจรมฺภาคิยานิ สํโยชนานิฯ กสฺมา น ฉินฺทิสฺสตีติ?</p>


<p>อิทานิ อุปริ มคฺคผลํ ปุจฺฉโนฺต ติอาทิมาหฯ ตตฺถ ติ เทฺว อนนฺตรานิ อาสนฺนานนฺตรญฺจ ทูรานนฺตรญฺจฯ วิปสฺสนา มคฺคสฺส อาสนฺนานนฺตรํ นาม, ผลสฺส ทูรานนฺตรํ นามฯ ตํ สนฺธาย ‘‘กถํ ปน, ภเนฺต, ชานโต กถํ ปสฺสโต วิปสฺสนานนฺตรา ‘อาสวานํ  ขโย’ติ สงฺขํ คตํ อรหตฺตผลํ โหตี’’ติ ปุจฺฉติฯ ติ อตสิตเพฺพ อภายิตเพฺพ ฐานมฺหิฯ ติ ภยํ อาปชฺชติฯ ติ ยา เอสา ‘‘โน จสฺสํ, โน จ เม สิยา’’ติ เอวํ ปวตฺตา ทุพฺพลวิปสฺสนา, สา ยสฺมา อตฺตสิเนหํ ปริยาทาตุํ น สโกฺกติ, ตสฺมา อสฺสุตวโต ปุถุชฺชนสฺส ตาโส นาม โหติฯ โส หิ ‘‘อิทานาหํ อุจฺฉิชฺชิสฺสามิ, น ทานิ กิญฺจิ ภวิสฺสามี’’ติ อตฺตานํ ปปาเต ปตนฺตํ วิย ปสฺสติ อญฺญตโร พฺราหฺมโณ วิยฯ โลหปาสาทสฺส กิร เหฎฺฐา ติปิฎกจูฬนาคเตฺถโร ติลกฺขณาหตํ ธมฺมํ ปริวเตฺตติฯ อถ อญฺญตรสฺส พฺราหฺมณสฺส เอกมเนฺต ฐตฺวา ธมฺมํ สุณนฺตสฺส สงฺขารา สุญฺญโต อุปฎฺฐหิํสุฯ โส ปปาเต ปตโนฺต วิย หุตฺวา วิวฎทฺวาเรน ตโต ปลายิตฺวา เคหํ ปวิสิตฺวา, ปุตฺตํ อุเร สยาเปตฺวา, ‘‘ตาต, สกฺยสมยํ อาวเชฺชโนฺต มนมฺหิ นโฎฺฐ’’ติ อาหฯ ติ เอสา เอวํ ปวตฺตา พลววิปสฺสนา สุตวโต อริยสาวกสฺส น ตาโส  นาม โหติฯ น หิ ตสฺส เอวํ โหติ ‘‘อหํ อุจฺฉิชฺชิสฺสามี’’ติ วา ‘‘วินสฺสิสฺสามี’’ติ วาติฯ เอวํ ปน โหติ ‘‘สงฺขาราว อุปฺปชฺชนฺติ, สงฺขาราว นิรุชฺฌนฺตี’’ติฯ ตติยํฯ</p>


<h3>๔. อุปาทานปริปวตฺตสุตฺตวณฺณนา</h3>
<p> จตุเตฺถ นฺติ เอเกกสฺมิํ ขเนฺธ จตุนฺนํ ปริวฎฺฎนวเสนฯ นฺติ รูปํ ทุกฺขสจฺจนฺติ อภิญฺญาสิํฯ เอวํ สพฺพปเทสุ จตุสจฺจวเสเนว  อโตฺถ เวทิตโพฺพฯ ติ เอตฺถ สจฺฉนฺทราโค กพฬีการาหาโร อาหาโร นามฯ ติ สีลโต ปฎฺฐาย ยาว อรหตฺตมคฺคา ปฎิปนฺนา โหนฺติฯ ติ ปติฎฺฐหนฺติฯ เอตฺตาวตา เสกฺขภูมิํ กเถตฺวา อิทานิ อเสกฺขภูมิํ กเถโนฺต ติอาทิมาหฯ ติ อรหตฺตผลวิมุตฺติยา สุฎฺฐุ วิมุตฺตาฯ ติ สกลิโน  กตสพฺพกิจฺจาฯ ติ เยน เต อวสิเฎฺฐน วเฎฺฎน ปญฺญาเปยฺยุํ, ตํ เนสํ วฎฺฎํ นตฺถิ ปญฺญาปนายฯ อถ วา วฎฺฎนฺติ การณํ, ปญฺญาปนาย การณํ นตฺถีติฯ เอตฺตาวตา อเสกฺขภูมิวาโร กถิโตฯ จตุตฺถํฯ</p>


<h3>๕. สตฺตฎฺฐานสุตฺตวณฺณนา</h3>
<p> ปญฺจเม ติ สตฺตสุ โอกาเสสุ เฉโกฯ ติ วุสิตวาโสฯ ติ เสฎฺฐปุริโสฯ เสสเมตฺถ วุตฺตนเยเนว เวทิตพฺพํฯ อิทํ ปน สุตฺตํ อุสฺสทนนฺทิยเญฺจว ปโลภนียญฺจาติ เวทิตพฺพํฯ ยถา หิ ราชา วิชิตสงฺคาโม สงฺคาเม วิชยิโน โยเธ อุจฺจฎฺฐาเน ฐเปตฺวา เตสํ สกฺการํ กโรติฯ กิํ การณา? เอเตสํ สกฺการํ ทิสฺวา เสสาปิ สูรา ภวิตุํ มญฺญิสฺสนฺตีติ, เอวเมว ภควา อปฺปเมยฺยํ กาลํ ปารมิโย ปูเรตฺวา มหาโพธิมเณฺฑ กิเลสมารวิชยํ กตฺวา สพฺพญฺญุตํ ปโตฺต สาวตฺถิยํ เชตวนมหาวิหาเร นิสีทิตฺวา อิมํ สุตฺตํ เทเสโนฺต ขีณาสเว อุกฺขิปิตฺวา โถเมสิ วเณฺณสิฯ กิํ การณา? เอวํ อวเสสา เสกฺขปุคฺคลา อรหตฺตผลํ ปตฺตพฺพํ มญฺญิสฺสนฺตีติฯ เอวเมตํ สุตฺตํ ขีณาสวานํ อุกฺขิปิตฺวา ปสํสิตตฺตา อุสฺสทนนฺทิยํ, เสกฺขานํ ปโลภิตตฺตา ปโลภนียนฺติ เวทิตพฺพํฯ</p>


<p>  ติ เอตฺตาวตา เจตฺถ มคฺคผลปจฺจเวกฺขณวเสน เทสนํ นิฎฺฐเปตฺวาปิ ปุน ติ อิทํ ‘‘ขีณาสโว ยสฺมิํ อารมฺมเณ สตตวิหาเรน วิหรติ, ตํ สโตฺต วา ปุคฺคโล วา น โหติ, ธาตุอาทิมตฺตเมว ปน โหตี’’ติ เอวํ ขีณาสวสฺส สตตวิหารญฺจ, ‘‘อิเมสุ ธเมฺมสุ กมฺมํ กตฺวา อยํ อาคโต’’ติ อาคมนียปฎิปทญฺจ ทเสฺสตุํ วุตฺตํฯ ตตฺถ ติ ธาตุสภาเวน ปสฺสติ โอโลเกติฯ เสสปททฺวเยปิ เอเสว นโยฯ ปญฺจมํฯ</p>


<h3>๖. สมฺมาสมฺพุทฺธสุตฺตวณฺณนา</h3>
<p> ฉเฎฺฐ   ติ โก อธิกปโยโคฯ ติ อิมญฺหิ มคฺคํ กสฺสปสมฺมาสมฺพุโทฺธ อุปฺปาเทสิ, อนฺตรา อโญฺญ สตฺถา อุปฺปาเทตุํ นาสกฺขิ, อิติ ภควา อนุปฺปนฺนสฺส มคฺคสฺส อุปฺปาเทตา นามฯ นคโรปมสฺมิญฺหิ อวฬญฺชนฎฺฐาเนสุ ปุราณมโคฺค ชาโต, อิธ อวตฺตมานเฎฺฐน อนุปฺปนฺนมโคฺค นามฯ อสญฺชาตสฺสาติ ตเสฺสว เววจนํฯ ติ อกถิตสฺสฯ มคฺคํ ชานาตีติ ฯ มคฺคํ วิทิตํ ปากฎํ อกาสีติ ฯ มเคฺค จ อมเคฺค จ โกวิโทติ ฯ ติ มคฺคํ อนุคจฺฉนฺตาฯ ติ อหํ ปฐมํ คโต, สาวกา ปจฺฉา สมนฺนาคตาฯ ฉฎฺฐํฯ</p>


<h3>๗. อนตฺตลกฺขณสุตฺตวณฺณนา</h3>
<p> สตฺตเม ติ อญฺญาสิ โกณฺฑญฺญเตฺถราทิเก ปญฺจ ชเน ปุราณุปฎฺฐาเกฯ ติ อาสาฬฺหิปุณฺณมทิวเส ธมฺมจกฺกปฺปวตฺตนโต ปฎฺฐาย อนุกฺกเมน โสตาปตฺติผเล ปติฎฺฐิเต ‘‘อิทานิ เนสํ อาสวกฺขยาย ธมฺมํ เทเสสฺสามี’’ติ ปญฺจมิยํ ปกฺขสฺส อามเนฺตสิฯ ติ เอตํ ‘‘รูปํ, ภิกฺขเว, อนตฺตา’’ติอาทินยปฺปวตฺตํ อนตฺตลกฺขณสุตฺตํ อโวจฯ ตตฺถ ติ ปุเพฺพ วุเตฺตหิ จตูหิ การเณหิ อนตฺตาฯ ติ อิทํ กสฺมา อารทฺธํ? เอตฺตเกน ฐาเนน อนตฺตลกฺขณเมว กถิตํ, น อนิจฺจทุกฺขลกฺขณานิ, อิทานิ ตานิ ทเสฺสตฺวา สโมธาเนตฺวา ตีณิปิ ลกฺขณานิ ทเสฺสตุํ อิทมารทฺธนฺติ เวทิตพฺพํฯ ติ ยสฺมา อิเม ปญฺจกฺขนฺธา อนิจฺจา ทุกฺขา อนตฺตา, ตสฺมาฯ นฺติอาทีสุ วิตฺถารกถา  วิสุทฺธิมเคฺค ปญฺญาภาวนาธิกาเร ขนฺธนิเทฺทเส วุตฺตาวฯ เสสํ สพฺพตฺถ วุตฺตานุสาเรเนว เวทิตพฺพํฯ อิมสฺมิํ ปน สุเตฺต อนตฺตลกฺขณเมว กถิตนฺติฯ สตฺตมํฯ</p>


<h3>๘. มหาลิสุตฺตวณฺณนา</h3>
<p> อฎฺฐเม นฺติอาทีนิ  วุตฺตนยาเนวฯ อฎฺฐมํฯ</p>


<h3>๙. อาทิตฺตสุตฺตวณฺณนา</h3>
<p> นวเม   นฺติ เอกาทสหิ อคฺคีหิ อาทิตฺตํ ปชฺชลิตํฯ อิติ ทฺวีสุปิ อิเมสุ สุเตฺตสุ ทุกฺขลกฺขณเมว กถิตํฯ นวมํฯ</p>


<h3>๑๐. นิรุตฺติปถสุตฺตวณฺณนา</h3>
<p>  นิรุตฺติโยว  อถ วา นิรุตฺติโย จ ตา นิรุตฺติวเสน วิญฺญาตพฺพานํ อตฺถานํ ปถตฺตา ปถา จาติ นิรุตฺติปถาฯ เสสปททฺวเยปิ เอเสว นโยฯ ตีณิปิ เจตานิ อญฺญมญฺญเววจนาเนวาติ เวทิตพฺพานิฯ ติ อวิชหิตา, ‘‘โก อิเมหิ อโตฺถ’’ติ วตฺวา อฉฑฺฑิตาฯ ติ อตีเตปิ น ชหิตปุพฺพาฯ ติ เอตรหิปิ ‘‘กิเมเตหี’’ติ น ฉฑฺฑียนฺติฯ ติ อนาคเตปิ น ฉฑฺฑียิสฺสนฺติฯ ติ อปฺปฎิพาหิตาฯ นฺติ อตฺตโน สภาวํ ภงฺคเมว วา อติกฺกนฺตํฯ นฺติ เทสนฺตรํ อสงฺกมิตฺวา ตเตฺถว นิรุทฺธํ วูปสนฺตํฯ นฺติ วิปริณามํ คตํ นฎฺฐํฯ นฺติ อนุปฺปนฺนํฯ นฺติ อปากฎีภูตํฯ</p>


<p>ติ อุกฺกลชนปทวาสิโนฯ ติ วโสฺส จ ภโญฺญ จฯ เทฺวปิ หิ เต มูลทิฎฺฐิคติกาฯ ติอาทีสุ ‘‘นตฺถิ เหตุ นตฺถิ ปจฺจโย’’ติ คหิตตฺตา อเหตุกวาทาฯ ‘‘กโรโต น กรียติ ปาป’’นฺติ คหิตตฺตา ฯ ‘‘นตฺถิ ทินฺน’’นฺติอาทิคหณโต ฯ ตตฺถ อิเม เทฺว ชนา, ติโสฺส ทิฎฺฐิโย, กิํ เอเกกสฺส ทิยฑฺฒา โหตีติ? น ตถา, ยถา ปน เอโก ภิกฺขุ ปฎิปาฎิยา จตฺตาริปิ ฌานานิ นิพฺพเตฺตติ , เอวเมตฺถ เอเกโก ติโสฺสปิ ทิฎฺฐิโย นิพฺพเตฺตสีติ เวทิตโพฺพฯ ‘‘นตฺถิ เหตุ นตฺถิ ปจฺจโย’’ติ ปุนปฺปุนํ อาวเชฺชนฺตสฺส อาหรนฺตสฺส อภินนฺทนฺตสฺส อสฺสาเทนฺตสฺส มคฺคทสฺสนํ วิย โหติฯ โส มิจฺฉตฺตนิยามํ โอกฺกมติ, โส เอกนฺตกาฬโกติ  วุจฺจติฯ ยถา ปน อเหตุกทิฎฺฐิยํ, เอวํ ‘‘กโรโต น กรียติ ปาปํ, นตฺถิ ทินฺน’’นฺติ อิเมสุปิ ฐาเนสุ มิจฺฉตฺตนิยามํ โอกฺกมติฯ</p>


<p>ติ เอตฺถ ‘‘ยเทตํ อตีตํ นาม, นยิทํ อตีตํ, อิทมสฺส อนาคตํ วา ปจฺจุปฺปนฺนํ วา’’ติ วทโนฺต ครหติ นามฯ ตตฺถ โทสํ ทเสฺสตฺวา ‘‘กิํ อิมินา ครหิเตนา’’ติ? วทโนฺต  ปฎิโกฺกสติ นามฯ อิเม ปน นิรุตฺติปเถ เตปิ อจฺจนฺตกาฬกา ทิฎฺฐิคติกา น ครหิตเพฺพ น ปฎิโกฺกสิตเพฺพ มญฺญิํสุฯ อตีตํ ปน อตีตเมว, อนาคตํ อนาคตเมว, ปจฺจุปฺปนฺนํ ปจฺจุปฺปนฺนเมว กถยิํสุฯ ติ วิญฺญูนํ สนฺติกา นินฺทาภเยน จ ฆฎฺฎนภเยน จ โทสาโรปนภเยน จ อุปารมฺภภเยน จฯ อิติ อิมสฺมิํ สุเตฺต จตุภูมิกขนฺธานํ ปณฺณตฺติ กถิตาติฯ ทสมํฯ</p>

</p>


<h2>๗. อรหนฺตวโคฺค</h2>
<h3>๑. อุปาทิยมานสุตฺตวณฺณนา</h3>
<p> อรหนฺตวคฺคสฺส ปฐเม ติ ตณฺหามานทิฎฺฐิวเสน คณฺหมาโนฯ ติ มารสฺส ปาเสน พโทฺธ นามฯ ติ ปาปิมโต ปาเสน มุโตฺต นาม โหติฯ ปฐมํฯ</p>


<h3>๒. มญฺญมานสุตฺตวณฺณนา</h3>
<p> ทุติเย ติ ตณฺหามานทิฎฺฐิมญฺญนาหิ มญฺญมาโนฯ ทุติยํฯ</p>


<h3>๓. อภินนฺทมานสุตฺตวณฺณนา</h3>
<p> ตติเย  ติ ตณฺหามานทิฎฺฐิอภินนฺทนาหิเยว อภินนฺทมาโนฯ ตติยํฯ</p>


<h3>๔-๕. อนิจฺจสุตฺตาทิวณฺณนา</h3>
<p> จตุเตฺถ ติ ตณฺหาฉโนฺทฯ ปญฺจมฉเฎฺฐสุปิ เอเสว นโยฯ จตุตฺถาทีนิฯ</p>


<h3>๗. อนตฺตนิยสุตฺตวณฺณนา</h3>
<p> สตฺตเม  นฺติ น อตฺตโน สนฺตกํ, อตฺตโน ปริกฺขารภาเวน สุญฺญตนฺติ อโตฺถฯ สตฺตมํฯ</p>


<h3>๘-๑๐. รชนียสณฺฐิตสุตฺตาทิวณฺณนา</h3>
<p> อฎฺฐเม  นฺติ รชนีเยน อากาเรน สณฺฐิตํ, ราคสฺส ปจฺจยภาเวน ฐิตนฺติ อโตฺถฯ นวมทสมานิ ราหุลสํยุเตฺต วุตฺตนเยเนว เวทิตพฺพานีติฯ อฎฺฐมาทีนิฯ</p>

</p>


<h2>๘. ขชฺชนียวโคฺค</h2>
<h3>๑-๓. อสฺสาทสุตฺตาทิวณฺณนา</h3>
<p> ขชฺชนียวคฺคสฺส  อาทิโต ตีสุ สุเตฺตสุ จตุสจฺจเมว กถิตํฯ ปฐมาทีนิฯ</p>


<h3>๔. อรหนฺตสุตฺตวณฺณนา</h3>
<p> จตุเตฺถ ติ, ภิกฺขเว, ยตฺตกา สตฺตาวาสา นาม อตฺถิฯ นฺติ ยตฺตกํ ภวคฺคํ นาม อตฺถิฯ ติ เอเต อคฺคภูตา เจว เสฎฺฐภูตา จฯ ติ เย อิเม อรหโนฺต นามฯ อิทมฺปิ สุตฺตํ ปุริมนเยเนว อุสฺสทนนฺทิยญฺจ ปโลภนียญฺจาติ เวทิตพฺพํฯ</p>


<p>ติ ตทตฺถปริทีปนาหิ เจว วิเสสตฺถปริทีปนาหิ จ คาถาหิ เอตํ ‘‘สุขิโน วต อรหโนฺต’’ติอาทิวจนํ อโวจฯ ตตฺถ ติ ฌานสุเขน มคฺคสุเขน ผลสุเขน จ สุขิตาฯ ติ เตสํ อปายทุกฺขชนิกา ตณฺหา น วชฺชติฯ เอวํ เต อิมสฺสปิ ตณฺหามูลกสฺส อภาเวน สุขิตาวฯ ติ นววิโธ อสฺมิมาโน  อรหตฺตมเคฺคน สมุจฺฉิโนฺนฯ นฺติ ญาเณน อวิชฺชาชาลํ ผาลิตํฯ</p>


<p>นฺติ เอชาสงฺขาตาย ตณฺหาย ปหานภูตํ อรหตฺตํฯ ติ ตณฺหาทิฎฺฐิเลเปหิ อลิตฺตาฯ ติ เสฎฺฐภูตาฯ ติ ตีหิ ปริญฺญาหิ ปริชานิตฺวาฯ ติ สทฺธา หิรี  โอตฺตปฺปํ พาหุสจฺจํ อารทฺธวีริยตา อุปฎฺฐิตสฺสติตา ปญฺญาติ อิเม สตฺต สทฺธมฺมา โคจโร เอเตสนฺติ สตฺตสทฺธมฺมโคจราฯ</p>


<p>ติ สตฺตหิ โพชฺฌงฺครตเนหิ สมนฺนาคตาฯ ติ โลกิยมหาชนาปิ  อนุวิจรนฺติเยวฯ อิธ ปน ขีณาสวานํ นิราสงฺกจาโร นาม คหิโตฯ เตเนวาห ติฯ ตตฺถ  ภยเมว,  พลวภยํฯ ติ อเสเกฺขหิ ทสหิ อเงฺคหิ สมนฺนาคตาฯ ติ จตูหิ การเณหิ มหานาคาฯ ติ อุปจารปฺปนาหิ สมาหิตาฯ ติ ‘‘อูโน โลโก อติโตฺต ตณฺหาทาโสติ โข, มหาราช, เตน ภควตา’’ติ (ม. นิ. ๒.๓๐๕) เอวํ วุตฺตา ทาสการิกา ตณฺหาปิ เตสํ นตฺถิฯ อิมินา ขีณาสวานํ ภุชิสฺสภาวํ ทเสฺสติฯ</p>


<p>นฺติ อรหตฺตผลญาณํฯ ติ ปจฺฉิโม อยํ อตฺตภาโวฯ ติ สาโร นาม ผลํฯ ติ ตสฺมิํ อริยผเล, น อญฺญํ ปตฺติยายนฺติ, ปจฺจกฺขโตว ปฎิวิชฺฌิตฺวา ฐิตาฯ ติ ตีสุ มานโกฎฺฐาเสสุ น วิกมฺปนฺติฯ นฺติ อรหตฺตํฯ ติ ราคาทโย วิเชตฺวา ฐิตาฯ</p>


<p>นฺติอาทีสุ  วุจฺจติ เกสมตฺถโก,  ปาทตลํ,  เวมชฺฌํฯ อุทฺธํ วา อตีตํ, อปาจีนํ อนาคตํ, ติริยํ ปจฺจุปฺปนฺนํฯ อุทฺธํ วา วุจฺจติ เทวโลโก, อปาจีนํ อปายโลโก, ติริยํ มนุสฺสโลโกฯ ติ เอเตสุ ฐาเนสุ สเงฺขปโต วา อตีตานาคตปจฺจุปฺปเนฺนสุ ขเนฺธสุ เตสํ ตณฺหา นตฺถิฯ อิธ วฎฺฎมูลกตณฺหาย  อภาโว ทสฺสิโตฯ ติ จตุนฺนํ สจฺจานํ พุทฺธตฺตา พุทฺธาฯ</p>


<p>อิทํ ปเนตฺถ สีหนาทสโมธานํ – ‘‘วิมุตฺติสุเขนมฺหา สุขิตา, ทุกฺขชนิกา โน ตณฺหา ปหีนา, ปญฺจกฺขนฺธา ปริญฺญาตา, ทาสการิกตณฺหา เจว วฎฺฎมูลิกตณฺหา จ ปหีนา, อนุตฺตรมฺหา อสทิสา, จตุนฺนํ สจฺจานํ พุทฺธตฺตา พุทฺธา’’ติ ภวปิเฎฺฐ ฐตฺวา อภีตนาทสงฺขาตํ สีหนาทํ นทนฺติ ขีณาสวาติฯ จตุตฺถํฯ</p>


<h3>๕. ทุติยอรหนฺตสุตฺตวณฺณนา</h3>
<p> ปญฺจมํ  วินา คาถาหิ สุทฺธิกเมว กตฺวา กถิยมานํ พุชฺฌนกานํ อชฺฌาสเยน วุตฺตํฯ ปญฺจมํฯ</p>


<h3>๖. สีหสุตฺตวณฺณนา</h3>
<p> ฉเฎฺฐ  ติ จตฺตาโร สีหา – ติณสีโห, กาฬสีโห, ปณฺฑุสีโห, เกสรสีโหติฯ เตสุ  กโปตวณฺณคาวิสทิโส ติณภโกฺข จ โหติฯ  กาฬคาวิสทิโส ติณภโกฺขเยวฯ ปณฺฑุปลาสวณฺณคาวิสทิโส มํสภโกฺขฯ  ลาขารสปริกมฺมกเตเนว มุเขน อคฺคนงฺคุเฎฺฐน จตูหิ จ ปาทปริยเนฺตหิ สมนฺนาคโต, มตฺถกโตปิสฺส ปฎฺฐาย ลาขาตูลิกาย กตฺวา วิย ติโสฺส ราชิโย ปิฎฺฐิมเชฺฌน คนฺตฺวา อนฺตรสตฺถิมฺหิ ทกฺขิณาวตฺตา หุตฺวา ฐิตา, ขเนฺธ ปนสฺส สตสหสฺสคฺฆนิกกมฺพลปริเกฺขโป วิย เกสรภาโร โหติ, อวเสสฎฺฐานํ ปริสุทฺธํ สาลิปิฎฺฐสงฺขจุณฺณปิจุวณฺณํ โหติฯ อิเมสุ จตูสุ สีเหสุ อยํ เกสรสีโห อิธ อธิเปฺปโตฯ</p>


<p>ติ มิคคณสฺส ราชาฯ ติ วสนฎฺฐานโต สุวณฺณคุหโต วา รชตมณิผลิกมโนสิลาคุหโต วา นิกฺขมตีติ วุตฺตํ โหติฯ นิกฺขมมาโน ปเนส จตูหิ การเณหิ นิกฺขมติ อนฺธการปีฬิโต วา อาโลกตฺถาย, อุจฺจารปสฺสาวปีฬิโต วา เตสํ วิสฺสชฺชนตฺถาย, ชิฆจฺฉาปีฬิโต วา โคจรตฺถาย, สมฺภวปีฬิโต วา อสฺสทฺธมฺมปฎิเสวนตฺถายฯ อิธ ปน โคจรตฺถาย นิกฺขโนฺตติ อธิเปฺปโตฯ</p>


<p>ติ  สุวณฺณตเล วา รชตมณิผลิกมโนสิลาตลานํ วา อญฺญตรสฺมิํ เทฺว ปจฺฉิมปาเท สมํ ปติฎฺฐาเปตฺวา ปุริมปาเท ปุรโต ปสาเรตฺวา สรีรสฺส ปจฺฉาภาคํ อากฑฺฒิตฺวา ปุริมภาคํ อภิหริตฺวา ปิฎฺฐิํ นาเมตฺวา คีวํ อุกฺขิปิตฺวา อสนิสทฺทํ กโรโนฺต วิย นาสปุฎานิ โปเถตฺวา สรีรลคฺคํ รชํ วิธุนโนฺต วิชมฺภติฯ วิชมฺภนภูมิยญฺจ ปน ตรุณวจฺฉโก วิย อปราปรํ ชวติฯ ชวโต ปนสฺส สรีรํ อนฺธกาเร ปริพฺภมนฺตํ อลาตํ วิย ขายติฯ</p>


<p>ติ  กสฺมา อนุวิโลเกติ? ปรานุทฺทยตายฯ ตสฺมิํ กิร สีหนาทํ นทเนฺต ปปาตาวาฎาทีสุ วิสมฎฺฐาเนสุ จรนฺตา หตฺถิโคกณฺณมหิํสาทโย ปาณา ปปาเตปิ อาวาเฎปิ ปตนฺติ, เตสํ อนุทฺทยาย อนุวิโลเกติฯ กิํ ปนสฺส ลุทฺทกมฺมสฺส ปรมํสขาทิโน อนุทฺทยา นาม อตฺถีติ? อาม อตฺถิฯ ตถา เหส ‘‘กิํ เม พหูหิ ฆาติเตหี’’ติ? อตฺตโน โคจรตฺถายปิ  ขุทฺทเก ปาเณ น คณฺหาติ, เอวํ อนุทฺทยํ กโรติฯ วุตฺตมฺปิเจตํ – ‘‘มาหํ โข ขุทฺทเก ปาเณ วิสมคเต สงฺฆาตํ อาปาเทสิ’’นฺติ (อ. นิ. ๑๐.๒๑)ฯ</p>


<p>ติ ติกฺขตฺตุํ ตาว อภีตนาทํ นทติฯ เอวญฺจ ปนสฺส วิชมฺภนภูมิยํ ฐตฺวา นทนฺตสฺส สโทฺท สมนฺตา ติโยชนปเทสํ เอกนินฺนาทํ กโรติ, ตมสฺส นินฺนาทํ สุตฺวา ติโยชนพฺภนฺตรคตา ทฺวิปทจตุปฺปทคณา ยถาฐาเน ฐาตุํ น สโกฺกนฺติฯ ติ อาหารตฺถาย คจฺฉติฯ กถํ? โส หิ วิชมฺภนภูมิยํ ฐตฺวา ทกฺขิณโต วา วามโต วา อุปฺปตโนฺต อุสภมตฺตํ ฐานํ คณฺหาติ, อุทฺธํ อุปฺปตโนฺต จตฺตาริปิ อฎฺฐปิ อุสภานิ อุปฺปตติ, สมฎฺฐาเน อุชุกํ ปกฺขนฺทโนฺต โสฬสอุสภมตฺตมฺปิ วีสติอุสภมตฺตมฺปิ ฐานํ ปกฺขนฺทติ, ถลา วา ปพฺพตา วา ปกฺขนฺทโนฺต สฎฺฐิอุสภมตฺตมฺปิ อสีติอุสภมตฺตมฺปิ ฐานํ ปกฺขนฺทติ, อนฺตรามเคฺค รุกฺขํ วา ปพฺพตํ วา ทิสฺวา ตํ ปริหรโนฺต วามโต วา ทกฺขิณโต วา, อุสภมตฺตมฺปิ อปกฺกมติฯ ตติยํ ปน สีหนาทํ นทิตฺวา เตเนว  สทฺธิํ ติโยชเน ฐาเน ปญฺญายติฯ ติโยชนํ คนฺตฺวา นิวตฺติตฺวา ฐิโต อตฺตโนว นาทสฺส อนุนาทํ สุณาติฯ เอวํ สีเฆน ชเวน ปกฺกมตีติฯ</p>


<p>ติ ปาเยนฯ นฺติ สพฺพํ จิตฺตุตฺราสเสฺสว นามํฯ สีหสฺส หิ สทฺทํ สุตฺวา พหู สตฺตา ภายนฺติ, อปฺปกา น ภายนฺติฯ เก ปน เตติ? สมสีโห หตฺถาชานีโย อสฺสาชานีโย อุสภาชานีโย ปุริสาชานีโย ขีณาสโวติฯ กสฺมา ปเนเต น ภายนฺตีติ? สมสีโห นาม ‘‘ชาติโคตฺตกุลสูรภาเวหิ สมาโนสฺมี’’ติ น ภายติ, หตฺถาชานียาทโย อตฺตโน สกฺกายทิฎฺฐิพลวตาย น ภายนฺติ, ขีณาสโว สกฺกายทิฎฺฐิปหีนตฺตา น ภายติฯ</p>


<p>ติ  พิเล สยนฺตา พิลวาสิโน อหินกุลโคธาทโยฯ ติ อุทกวาสิโน มจฺฉกจฺฉปาทโยฯ ติ วนวาสิโน หตฺถิอสฺสโคกณฺณมิคาทโยฯ ติ ‘‘อิทานิ อาคนฺตฺวา คณฺหิสฺสตี’’ติ มคฺคํ โอโลเกนฺตาว ปวิสนฺติฯ ติ ถิเรหิฯ ติ จมฺมรชฺชูหิฯ ติอาทีสุ วิชมฺภนภูมิยํ ฐตฺวา ทกฺขิณปสฺสาทีหิ อุสภมตฺตํ, อุชุกํ วีสติอุสภมตฺตาทิลงฺฆนวเสน มหิทฺธิกตา, เสสมิคานํ อธิปติภาเวน มเหสกฺขตา, สมนฺตา ติโยชเน สทฺทํ สุตฺวา ปลายนฺตานํ วเสน มหานุภาวตา เวทิตพฺพาฯ</p>


<p>  ติ ภควา เตสุ เตสุ สุเตฺตสุ ตถา ตถา อตฺตานํ กเถสิฯ ‘‘สีโหติ โข, ภิกฺขเว, ตถาคตเสฺสตํ อธิวจนํ อรหโต สมฺมาสมฺพุทฺธสฺสา’’ติ (อ. นิ. ๕.๙๙; ๑๐.๒๑) อิมสฺมิํ ตาว สุเตฺต สีหสทิสํ อตฺตานํ กเถสิฯ ‘‘ภิสโกฺก สลฺลกโตฺตติ โข, สุนกฺขตฺต, ตถาคตเสฺสตํ อธิวจน’’นฺติ (ม. นิ. ๓.๖๕) อิมสฺมิํ เวชฺชสทิสํฯ ‘‘พฺราหฺมโณติ, ภิกฺขเว, ตถาคตเสฺสตํ อธิวจน’’นฺติ (อ. นิ. ๘.๘๕) อิมสฺมิํ พฺราหฺมณสทิสํฯ ‘‘ปุริโส มคฺคกุสโลติ โข, ติสฺส, ตถาคตเสฺสตํ อธิวจน’’นฺติ (สํ. นิ. ๓.๘๔) อิมสฺมิํ มคฺคเทสกปุริสสทิสํฯ ‘‘ราชาหมสฺมิ เสลา’’ติ (สุ. นิ. ๕๕๙) อิมสฺมิํ ราชสทิสํฯ ‘‘สีโหติ โข ตถาคตเสฺสตํ  อธิวจน’’นฺติ (อ. นิ. ๕.๙๙; ๑๐.๒๑) อิมสฺมิํ ปน สุเตฺต สีหสทิสเมว กตฺวา อตฺตานํ กเถโนฺต เอวมาหฯ</p>


<p>ตตฺรายํ สทิสตา – สีหสฺส กญฺจนคุหาทีสุ วสนกาโล วิย หิ ตถาคตสฺส ทีปงฺกรปาทมูเล กตาภินีหารสฺส อปริมิตกาลํ ปารมิโย ปูเรตฺวา ปจฺฉิมภเว ปฎิสนฺธิคฺคหเณน เจว มาตุกุจฺฉิโต นิกฺขมเนน จ ทสสหสฺสิโลกธาตุํ กเมฺปตฺวา วุทฺธิมนฺวาย ทิพฺพสมฺปตฺติสทิสํ สมฺปตฺติํ อนุภวมานสฺส ตีสุ ปาสาเทสุ นิวาสกาโล ทฎฺฐโพฺพฯ สีหสฺส กญฺจนคุหาทิโต นิกฺขนฺตกาโล วิย ตถาคตสฺส เอกูนติํเส สํวจฺฉเร วิวเฎน ทฺวาเรน กณฺฑกํ อารุยฺห ฉนฺนสหายสฺส นิกฺขมิตฺวา ตีณิ รชฺชานิ อติกฺกมิตฺวา อโนมานทีตีเร พฺรหฺมุนา ทินฺนานิ กาสายานิ  ปริทหิตฺวา ปพฺพชิตสฺส สตฺตเม ทิวเส ราชคหํ คนฺตฺวา ตตฺถ ปิณฺฑาย จริตฺวา ปณฺฑวคิริปพฺภาเร กตภตฺตกิจฺจสฺส สมฺมาสโมฺพธิํ ปตฺวา, ปฐมเมว มคธรฎฺฐํ อาคมนตฺถาย ยาว รโญฺญ ปฎิญฺญาทานกาโลฯ</p>


<p>สีหสฺส วิชมฺภนกาโล วิย ตถาคตสฺส ทินฺนปฎิญฺญสฺส อาฬารกาลามอุปสงฺกมนํ อาทิํ กตฺวา ยาว สุชาตาย ทินฺนปายาสสฺส เอกูนปณฺณาสาย ปิเณฺฑหิ ปริภุตฺตกาโล เวทิตโพฺพฯ สีหสฺส เกสรวิธุนนํ วิย สายนฺหสมเย โสตฺติเยน ทินฺนา อฎฺฐ ติณมุฎฺฐิโย คเหตฺวา ทสสหสฺสจกฺกวาฬเทวตาหิ โถมิยมานสฺส คนฺธาทีหิ ปูชิยมานสฺส ติกฺขตฺตุํ โพธิํ ปทกฺขิณํ กตฺวา โพธิมณฺฑํ อารุยฺห จุทฺทสหตฺถุเพฺพเธ ฐาเน ติณสนฺถรํ สนฺถริตฺวา จตุรงฺควีริยํ อธิฎฺฐาย นิสินฺนสฺส ตํขณํเยว มารพลํ วิธมิตฺวา ตีสุ ยาเมสุ ติโสฺส วิชฺชา วิโสเธตฺวา อนุโลมปฎิโลมํ ปฎิจฺจสมุปฺปาทมหาสมุทฺทํ ยมกญาณมนฺถเนน มเนฺถนฺตสฺส สพฺพญฺญุตญฺญาเณ ปฎิวิเทฺธ ตทนุภาเวน ทสสหสฺสิโลกธาตุกมฺปนํ เวทิตพฺพํฯ</p>


<p>สีหสฺส  จตุทฺทิสาวิโลกนํ วิย ปฎิวิทฺธสพฺพญฺญุตญฺญาณสฺส สตฺตสตฺตาหํ โพธิมเณฺฑ วิหริตฺวา ปริภุตฺตมธุปิณฺฑิกาหารสฺส อชปาลนิโคฺรธมูเล มหาพฺรหฺมุโน  ธมฺมเทสนายาจนํ ปฎิคฺคเหตฺวา ตตฺถ วิหรนฺตสฺส เอกาทสเม ทิวเส ‘‘เสฺว อาสาฬฺหิปุณฺณมา ภวิสฺสตี’’ติ ปจฺจูสสมเย ‘‘กสฺส นุ โข อหํ ปฐมํ ธมฺมํ เทเสยฺย’’นฺติ? อาฬารุทกานํ กาลงฺกตภาวํ ญตฺวา ธมฺมเทสนตฺถาย ปญฺจวคฺคิยานํ โอโลกนํ ทฎฺฐพฺพํฯ สีหสฺส โคจรตฺถาย ติโยชนํ คมนกาโล วิย อตฺตโน ปตฺตจีวรมาทาย ‘‘ปญฺจวคฺคิยานํ ธมฺมจกฺกํ ปวเตฺตสฺสามี’’ติ ปจฺฉาภเตฺต อชปาลนิโคฺรธโต วุฎฺฐิตสฺส อฎฺฐารสโยชนมคฺคํ คมนกาโลฯ</p>


<p>สีหนาทกาโล วิย ตถาคตสฺส อฎฺฐารสโยชนมคฺคํ คนฺตฺวา ปญฺจวคฺคิเย สญฺญาเปตฺวา อจลปลฺลเงฺก นิสินฺนสฺส ทสหิ จกฺกวาฬสหเสฺสหิ สนฺนิปติเตน เทวคเณน ปริวุตสฺส ‘‘เทฺวเม, ภิกฺขเว, อนฺตา ปพฺพชิเตน น เสวิตพฺพา’’ติอาทินา (สํ. นิ. ๕.๑๐๘๑; มหาว. ๑๓) นเยน ธมฺมจกฺกปฺปวตฺตนกาโล เวทิตโพฺพฯ อิมสฺมิญฺจ ปน ปเท เทสิยมาเน ตถาคตสีหสฺส ธมฺมโฆโส เหฎฺฐา อวีจิํ อุปริ ภวคฺคํ คเหตฺวา ทสสหสฺสิโลกธาตุํ  ปฎิจฺฉาเทสิฯ สีหสฺส สเทฺทน ขุทฺทกปาณานํ สนฺตาสํ อาปชฺชนกาโล วิย ตถาคตสฺส ตีณิ ลกฺขณานิ ทีเปตฺวา จตฺตาริ สจฺจานิ โสฬสหากาเรหิ สฎฺฐิยา จ นยสหเสฺสหิ วิภชิตฺวา ธมฺมํ กเถนฺตสฺส ทีฆายุกเทวตานํ ญาณสนฺตาสสฺส อุปฺปตฺติกาโล เวทิตโพฺพฯ</p>


<p>ติ ยสฺมิํ กาเลฯ ติ อฎฺฐหิ การเณหิ ภควา ตถาคโต – ตถา อาคโตติ ตถาคโต, ตถา คโตติ ตถาคโต, ตถลกฺขณํ อาคโตติ ตถาคโต, ตถธเมฺม ยาถาวโต อภิสมฺพุโทฺธติ ตถาคโต, ตถทสฺสิตาย ตถาคโต, ตถาวาทิตาย ตถาคโต, ตถาการิตาย ตถาคโตฯ อภิภวนเฎฺฐน ตถาคโตติฯ เตสํ วิตฺถาโร พฺรหฺมชาลวณฺณนายมฺปิ (ที. นิ. อฎฺฐ. ๑.๗) มูลปริยายวณฺณนายมฺปิ (ม. นิ. อฎฺฐ. ๑.๑๒) วุโตฺตเยวฯ ติ สตฺตโลเกฯ ติ อภินีหารโต ปฎฺฐาย ยาว โพธิปลฺลงฺกา วา อรหตฺตมคฺคญาณา วา อุปฺปชฺชติ นาม , อรหตฺตผเล ปน ปเตฺต อุปฺปโนฺน นามฯ ติอาทีนิ วิสุทฺธิมเคฺค พุทฺธานุสฺสตินิเทฺทเส วิตฺถาริตานิฯ</p>


<p>นฺติ อิทํ รูปํ เอตฺตกํ รูปํ, น อิโต ภิโยฺย รูปํ อตฺถีติฯ เอตฺตาวตา สภาวโต สรสโต ปริยนฺตโต ปริเจฺฉทโต ปริจฺฉินฺทนโต ยาวตา จตฺตาโร จ มหาภูตา จตุนฺนญฺจ  มหาภูตานํ อุปาทายรูปํ, ตํ สพฺพํ ทสฺสิตํ โหติฯ ติ อยํ รูปสฺส สมุทโย นามฯ เอตฺตาวตา หิ ‘‘อาหารสมุทโย รูปสมุทโย’’ติอาทิ สพฺพํ ทสฺสิตํ โหติฯ ติ อยํ รูปสฺส อตฺถงฺคโมฯ อิมินาปิ ‘‘อาหารนิโรธา รูปนิโรโธ’’ติอาทิ สพฺพํ ทสฺสิตํ โหติฯ ติอาทีสุปิ เอเสว นโยฯ</p>


<p>ติ สรีรวเณฺณน วณฺณวโนฺตฯ ติ อิมํ ปญฺจสุ ขเนฺธสุ ปณฺณาสลกฺขณปฎิมณฺฑิตํ ตถาคตสฺส ธมฺมเทสนํ สุตฺวาฯ ติ อิธ เก ฐเปติ? อริยสาวเก เทเวฯ เตสญฺหิ ขีณาสวตฺตา จิตฺตุตฺราสภยมฺปิ น อุปฺปชฺชติ, สํวิคฺคสฺส โยนิโส ปธาเนน ปตฺตพฺพํ  ปตฺตตาย ญาณสํเวโคปิฯ อิตเรสํ ปน เทวานํ ‘‘ตาโส เหโส ภิกฺขู’’ติ อนิจฺจตํ มนสิกโรนฺตานํ จิตฺตุตฺราสภยมฺปิ, พลววิปสฺสนากาเล ญาณภยมฺปิ อุปฺปชฺชติฯ ติ ธมฺมาลปนมตฺตเมตํฯ ติ ปญฺจกฺขนฺธปริยาปนฺนาฯ อิติ เตสํ สมฺมาสมฺพุเทฺธ วฎฺฎโทสํ ทเสฺสตฺวา ติลกฺขณาหตํ กตฺวา ธมฺมํ เทเสเนฺต ญาณภยํ นาม โอกฺกมติฯ</p>


<p>ติ ชานิตฺวาฯ นฺติ ปฎิเวธญาณมฺปิ เทสนาญาณมฺปิฯ  นาม เยน ญาเณน โพธิปลฺลเงฺก นิสิโนฺน จตฺตาริ สจฺจานิ โสฬสหากาเรหิ สฎฺฐิยา จ นยสหเสฺสหิ ปฎิวิชฺฌิฯ  นาม เยน ญาเณน ติปริวฎฺฎํ ทฺวาทสาการํ ธมฺมจกฺกํ ปวเตฺตสิฯ อุภยมฺปิ ตํ ทสพลสฺส อุเร ชาตญาณเมวฯ เตสุ  อิธ เทสนาญาณํ คเหตพฺพํฯ ตํ ปเนส ยาว อฎฺฐารสหิ พฺรหฺมโกฎีหิ สทฺธิํ อญฺญาสิโกณฺฑญฺญเตฺถรสฺส โสตาปตฺติผลํ อุปฺปชฺชติ, ตาว ปวเตฺตติ นามฯ ตสฺมิํ อุปฺปเนฺน ปวตฺติตํ นาม โหตีติ เวทิตพฺพํฯ ติ สทิสปุคฺคลรหิโตฯ ติ ปริวารสมฺปนฺนาฯ ติ ลาภาลาภาทีหิ เอกสทิสสฺสฯ ฉฎฺฐํฯ</p>


<h3>๗. ขชฺชนียสุตฺตวณฺณนา</h3>
<p> สตฺตเม นฺติ น อิทํ อภิญฺญาวเสน อนุสฺสรณํ สนฺธาย วุตฺตํ, วิปสฺสนาวเสน ปน ปุเพฺพนิวาสํ อนุสฺสรเนฺต สมณพฺราหฺมเณ สนฺธาเยตํ วุตฺตํฯ เตเนวาห – ‘‘สเพฺพเต ปญฺจุปาทานกฺขเนฺธ อนุสฺสรนฺติ, เอเตสํ วา อญฺญตร’’นฺติฯ อภิญฺญาวเสน หิ สมนุสฺสรนฺตสฺส  ขนฺธาปิ อุปาทานกฺขนฺธาปิ ขนฺธปฎิพทฺธาปิ ปณฺณตฺติปิ อารมฺมณํ โหติเยวฯ ติ เอวญฺหิ อนุสฺสรโนฺต น อญฺญํ กิญฺจิ สตฺตํ วา ปุคฺคลํ วา อนุสฺสรติ, อตีเต ปน นิรุทฺธํ รูปกฺขนฺธเมว อนุสฺสรติฯ เวทนาทีสุปิ เอเสว นโยติฯ สุญฺญตาปพฺพํ นิฎฺฐิตํฯ</p>


<p>อิทานิ สุญฺญตาย ลกฺขณํ ทเสฺสตุํ ติอาทิมาหฯ ยถา หิ นฎฺฐํ โคณํ ปริเยสมาโน ปุริโส โคคเณ จรมาเน รตฺตํ วา กาฬํ วา พลีพทฺทํ ทิสฺวาปิ น เอตฺตเกเนว ‘‘อยํ มยฺหํ โคโณ’’ติ สนฺนิฎฺฐานํ  กาตุํ สโกฺกติฯ กสฺมา? อเญฺญสมฺปิ ตาทิสานํ อตฺถิตายฯ สรีรปเทเส ปนสฺส สตฺติสูลาทิลกฺขณํ ทิสฺวา ‘‘อยํ มยฺหํ สนฺตโก’’ติ สนฺนิฎฺฐานํ โหติ, เอวเมว สุญฺญตาย กถิตายปิ ยาว สุญฺญตาลกฺขณํ น กถียติ, ตาว สา อกถิตาว โหติ, ลกฺขเณ ปน กถิเต กถิตา นาม โหติฯ โคโณ วิย หิ สุญฺญตา, โคณลกฺขณํ วิย สุญฺญตาลกฺขณํฯ ยถา โคณลกฺขเณ อสลฺลกฺขิเต โคโณ น สุฎฺฐุ สลฺลกฺขิโต โหติ, ตสฺมิํ ปน สลฺลกฺขิเต โส สลฺลกฺขิโต นาม โหติ, เอวเมว สุญฺญตาลกฺขเณ อกถิเต สุญฺญตา อกถิตาว โหติ, ตสฺมิํ ปน กถิเต สา กถิตา นาม  โหตีติ สุญฺญตาลกฺขณํ ทเสฺสตุํ ติอาทิมาหฯ</p>


<p>ตตฺถ ติ การณปุจฺฉา, เกน การเณน รูปํ วเทถ, เกน การเณเนตํ รูปํ นามาติ อโตฺถฯ ติ เอตฺถ ติ การณุเทฺทโส, ยสฺมา รุปฺปติ, ตสฺมา รูปนฺติ วุจฺจตีติ อโตฺถฯ ติ กุปฺปติ ฆฎฺฎียติ ปีฬียติ, ภิชฺชตีติ อโตฺถฯ ติอาทีสุ สีเตน ตาว รุปฺปนํ โลกนฺตริกนิรเย ปากฎํฯ ติณฺณํ ติณฺณญฺหิ จกฺกวาฬานํ อนฺตเร เอเกโก โลกนฺตริกนิรโย นาม โหติ อฎฺฐโยชนสหสฺสปฺปมาโณฯ ยสฺส เนว เหฎฺฐา ปถวี อตฺถิ, น อุปริ จนฺทิมสูริยทีปมณิอาโลโก, นิจฺจนฺธกาโรฯ ตตฺถ นิพฺพตฺตสตฺตานํ ติคาวุโต อตฺตภาโว โหติ, เต วคฺคุลิโย วิย ปพฺพตปาเท ทีฆปุถุเลหิ นเขหิ ลคฺคิตฺวา อวํสิรา โอลมฺพนฺติฯ ยทา สํสปฺปนฺตา อญฺญมญฺญสฺส หตฺถปาสาคตา โหนฺติ, อถ ‘‘ภโกฺข โน ลโทฺธ’’ติ? มญฺญมานา ตตฺถ พฺยาวฎา วิปริวตฺติตฺวา โลกสนฺธารเก อุทเก ปตนฺติ, วาเต ปหรเนฺตปิ มธุกผลานิ วิย ฉิชฺชิตฺวา อุทเก ปตนฺติ, ปติตมตฺตาว อจฺจนฺตขาเร อุทเก ตตฺตเตเล ปติตปิฎฺฐปิณฺฑิ วิย ปฎปฎายมานา วิลียนฺติฯ เอวํ สีเตน รุปฺปนํ โลกนฺตริกนิรเย  ปากฎํฯ มหิํสกรฎฺฐาทีสุปิ หิมปาตสีตเลสุ ปเทเสสุ เอตํ ปากฎเมวฯ ตตฺถ หิ สตฺตา สีเตน ภินฺนสรีรา ชีวิตกฺขยมฺปิ ปาปุณนฺติฯ</p>


<p>อุเณฺหน รุปฺปนํ อวีจิมหานิรเย ปากฎํ โหติฯ ชิฆจฺฉาย รุปฺปนํ เปตฺติวิสเย เจว ทุพฺภิกฺขกาเล จ ปากฎํฯ ปิปาสาย รุปฺปนํ กาลกญฺชิกาทีสุ ปากฎํฯ เอโก กิร กาลกญฺชิกอสุโร ปิปาสํ อธิวาเสตุํ อสโกฺกโนฺต  โยชนคมฺภีรวิตฺถารํ มหาคงฺคํ โอตริ, ตสฺส คตคตฎฺฐาเน อุทกํ ฉิชฺชติ, ธูโม อุคฺคจฺฉติ, ตเตฺต ปิฎฺฐิปาสาเณ จงฺกมนกาโล วิย โหติฯ ตสฺส อุทกสทฺทํ สุตฺวา อิโต จิโต จ วิจรนฺตเสฺสว รตฺติ วิภายิฯ อถ นํ ปาโตว ภิกฺขาจารํ  คจฺฉนฺตา ติํสมตฺตา ปิณฺฑจาริกภิกฺขู ทิสฺวา ‘‘โก นาม ตฺวํ สปฺปุริสา’’ติ? ปุจฺฉิํสุฯ ‘‘เปโตหมสฺมิ, ภเนฺต’’ติฯ ‘‘กิํ ปริเยสสี’’ติ? ‘‘ปานียํ, ภเนฺต’’ติฯ ‘‘อยํ คงฺคา ปริปุณฺณา, กิํ ตฺวํ น ปสฺสสี’’ติ? ‘‘น อุปกปฺปติ, ภเนฺต’’ติฯ เตน หิ คงฺคาปิเฎฺฐ นิปชฺช, มุเข เต ปานียํ อาสิญฺจิสฺสามา’’ติฯ โส วาลิกาปุฬิเน อุตฺตาโน นิปชฺชิฯ ภิกฺขู ติํสมเตฺต ปเตฺต นีหริตฺวา อุทกํ อาหริตฺวา ตสฺส มุเข อาสิญฺจิํสุฯ เตสํ ตถา กโรนฺตานํเยว เวลา อุปกฎฺฐา ชาตาฯ ตโต ‘‘ภิกฺขาจารกาโล อมฺหากํ สปฺปุริส, กจฺจิ เต อสฺสาทมตฺตา ลทฺธา’’ติ อาหํสุฯ เปโต ‘‘สเจ เม, ภเนฺต, ติํสมตฺตานํ อยฺยานํ ติํสปเตฺตหิ อาสิตฺตอุทกโต อฑฺฒปสตมตฺตมฺปิ ปรคลํ คตํ, เปตตฺตภาวโต โมโกฺข มา โหตู’’ติ อาหฯ เอวํ ปิปาสาย รุปฺปนํ เปตฺติวิสเย ปากฎํฯ</p>


<p>ฑํสาทีหิ รุปฺปนํ ฑํสมกฺขิกาทิพหุเลสุ ปเทเสสุ ปากฎํฯ เอตฺถ จ ติ ปิงฺคลมกฺขิกาฯ ติ มกสาวฯ ติ กุจฺฉิวาตปิฎฺฐิวาตาทิวเสน เวทิตพฺพาฯ สรีรสฺมิญฺหิ วาตโรโค อุปฺปชฺชิตฺวา หตฺถปาทปิฎฺฐิอาทีนิ ภินฺทติ, กาณํ กโรติ, ขุชฺชํ กโรติ, ปีฐสปฺปิํ กโรติฯ ติ สูริยาตโปฯ เตน รุปฺปนํ มรุกนฺตาราทีสุ ปากฎํฯ เอกา กิร อิตฺถี มรุกนฺตาเร รตฺติํ สตฺถโต โอหีนา ทิวา สูริเย อุคฺคจฺฉเนฺต วาลิกาย ตปฺปมานาย ปาเท ฐเปตุํ อสโกฺกนฺตี สีสโต ปจฺฉิํ โอตาเรตฺวา อกฺกมิฯ กเมน ปจฺฉิยา อุณฺหาภิตตฺตาย ฐาตุํ อสโกฺกนฺตี ตสฺสา อุปริ สาฎกํ ฐเปตฺวา อกฺกมิฯ ตสฺมิมฺปิ สนฺตเตฺต อตฺตโน อเงฺกน คหิตปุตฺตกํ อโธมุขํ นิปชฺชาเปตฺวา กนฺทนฺตํเยว อกฺกมิตฺวา สทฺธิํ เตน ตสฺมิํเยว ฐาเน อุณฺหาภิตตฺตา กาลมกาสิฯ</p>


<p>ติ  เย เกจิ ทีฆชาติกา สรนฺตา คจฺฉนฺติฯ เตสํ สมฺผเสฺสน รุปฺปนํ อาสีวิสทฎฺฐกาทีนํ วเสน เวทิตพฺพํฯ อิติ ภควตา ยานิ อิมานิ สามญฺญปจฺจตฺตวเสน ธมฺมานํ เทฺว ลกฺขณานิ, เตสุ รูปกฺขนฺธสฺส ตาว ปจฺจตฺตลกฺขณํ ทสฺสิตํฯ รูปกฺขนฺธเสฺสว หิ เอตํ, น เวทนาทีนํ , ตสฺมา ปจฺจตฺตลกฺขณนฺติ  วุจฺจติฯ อนิจฺจทุกฺขานตฺตลกฺขณํ ปน เวทนาทีนมฺปิ โหติ, ตสฺมา ตํ สามญฺญลกฺขณนฺติ วุจฺจติฯ</p>


<p>ติอาทีสุ ปุริมสทิสํ วุตฺตนเยเนว เวทิตพฺพํฯ ยํ ปน ปุริเมน อสทิสํ, ตสฺสายํ วิภาวนา – ติ สุขํ อารมฺมณํ เวเทติ อนุภวติฯ ปรโต ปททฺวเยปิ เอเสว นโยฯ กถํ ปเนตํ อารมฺมณํ สุขํ ทุกฺขํ อทุกฺขมสุขํ นาม ชาตนฺติ? สุขาทีนํ ปจฺจยโตฯ สฺวายมโตฺถ ‘‘ยสฺมา จ โข, มหาลิ, รูปํ สุขํ สุขานุปติตํ สุขาวกฺกนฺต’’นฺติ อิมสฺมิํ มหาลิสุเตฺต (สํ. นิ. ๓.๖๐) อาคโตเยวฯ ติ เอตฺถ จ เวทนาว เวทยติ, น อโญฺญ สโตฺต วา ปุคฺคโล วาฯ เวทนา หิ เวทยิตลกฺขณา, ตสฺมา วตฺถารมฺมณํ ปฎิจฺจ เวทนาว เวทยตีติฯ เอวมิธ ภควา เวทนายปิ ปจฺจตฺตลกฺขณเมว ภาเชตฺวา ทเสฺสสิฯ</p>


<p>ติ นีลปุเปฺผ วา วเตฺถ วา ปริกมฺมํ กตฺวา อุปจารํ วา อปฺปนํ วา ปาเปโนฺต สญฺชานาติฯ อยญฺหิ สญฺญา นาม ปริกมฺมสญฺญาปิ อุปจารสญฺญาปิ อปฺปนาสญฺญาปิ วฎฺฎติ, นีลํ นีลนฺติ อุปฺปชฺชนสญฺญาปิ วฎฺฎติเยวฯ ทีสุปิ เอเสว นโยฯ อิธาปิ ภควา สญฺชานนลกฺขณาย สญฺญาย ปจฺจตฺตลกฺขณเมว ภาเชตฺวา ทเสฺสสิฯ</p>


<p>ติ ยถา ยาคุเมว ยาคุตฺตาย, ปูวเมว ปูวตฺตาย ปจติ นาม, เอวํ ปจฺจเยหิ สมาคนฺตฺวา กตภาเวน สงฺขตนฺติ ลทฺธนามํ รูปเมว รูปตฺตาย ยถา อภิสงฺขตํ รูปํ นาม โหติ, ตถตฺตาย รูปภาวาย อภิสงฺขโรติ อายูหติ สมฺปิเณฺฑติ, นิปฺผาเทตีติ อโตฺถฯ ทีสุปิ เอเสว นโยฯ อยํ ปเนตฺถ สเงฺขโป – อตฺตนา สห ชายมานํ รูปํ สมฺปยุเตฺต จ เวทนาทโย ธเมฺม อภิสงฺขโรติ นิพฺพเตฺตตีติฯ อิธาปิ ภควา เจตยิตลกฺขณสฺส สงฺขารสฺส ปจฺจตฺตลกฺขณเมว ภาเชตฺวา ทเสฺสสิฯ</p>


<p>  ติ อมฺพอมฺพาฎกมาตุลุงฺคาทิอมฺพิลํ ‘‘อมฺพิล’’นฺติ วิชานาติฯ เอเสว  นโย สพฺพปเทสุฯ อปิ เจตฺถ นฺติ นิมฺพปโฎลาทินานปฺปการํ นฺติ ปิปฺปลิมริจาทินานปฺปการํฯ นฺติ สปฺปิผาณิตาทินานปฺปการํ ฯ นฺติ วาติงฺคณนาฬิเกร จตุรสฺสวลฺลิเวตฺตงฺกุราทินานปฺปการํฯ นฺติ ยํ วา ตํ วา ผลชาตํ การปณฺณาทิมิสฺสกปณฺณํฯ นฺติ โลณยาคุโลณมจฺฉโลณภตฺตาทินานปฺปการํฯ นฺติอโลณยาคุอโลณมจฺฉอโลณภตฺตาทินานปฺปการํฯ ติ ยสฺมา อิมํ อมฺพิลาทิเภทํ อญฺญมญฺญวิสิเฎฺฐน อมฺพิลาทิภาเวน ชานาติ, ตสฺมา วิญฺญาณนฺติ วุจฺจตีติฯ เอวมิธาปิ ภควา วิชานนลกฺขณสฺส วิญฺญาณสฺส ปจฺจตฺตลกฺขณเมว ภาเชตฺวา ทเสฺสสิฯ</p>


<p>ยสฺมา ปน อารมฺมณสฺส อาการสณฺฐานคหณวเสน สญฺญา ปากฎา โหติ, ตสฺมา สา จกฺขุทฺวาเร วิภตฺตาฯ ยสฺมา วินาปิ อาการสณฺฐานา อารมฺมณสฺส ปจฺจตฺตเภทคหณวเสน วิญฺญาณํ ปากฎํ โหติ, ตสฺมา ตํ ชิวฺหาทฺวาเร วิภตฺตํฯ อิเมสํ ปน สญฺญาวิญฺญาณปญฺญานํ อสโมฺมหโต สภาวสลฺลกฺขณตฺถํ ติ เอตฺถ วิเสสา เวทิตพฺพาฯ ตตฺถ อุปสคฺคมตฺตเมว วิเสโส, ชานาตีติ ปทํ ปน อวิเสโสฯ ตสฺสปิ ชานนเฎฺฐน วิเสโส เวทิตโพฺพฯ สญฺญา หิ นีลาทิวเสน อารมฺมณสญฺชานนมตฺตเมว, อนิจฺจํ ทุกฺขมนตฺตาติ ลกฺขณปฎิเวธํ ปาเปตุํ น สโกฺกติฯ วิญฺญาณํ นีลาทิวเสน อารมฺมณเญฺจว ชานาติ, อนิจฺจาทิวเสน ลกฺขณปฎิเวธญฺจ ปาเปติ, อุสฺสกฺกิตฺวา ปน มคฺคปาตุภาวํ ปาเปตุํ น สโกฺกติฯ ปญฺญา นีลาทิวเสน อารมฺมณมฺปิ ชานาติ, อนิจฺจาทิวเสน ลกฺขณปฎิเวธมฺปิ ปาเปติ, อุสฺสกฺกิตฺวา มคฺคปาตุภาวมฺปิ ปาเปติฯ</p>


<p>ยถา หิ เหรญฺญิกผลเก กหาปณราสิมฺหิ กเต อชาตพุทฺธิทารโก  คามิกปุริโส มหาเหรญฺญิโกติ ตีสุ ชเนสุ โอโลเกตฺวา ฐิเตสุ อชาตพุทฺธิทารโก กหาปณานํ จิตฺตวิจิตฺตจตุรสฺสมณฺฑลาทิภาวเมว ชานาติ, ‘‘อิทํ มนุสฺสานํ อุปโภคปริโภคํ รตนสมฺมต’’นฺติ น ชานาติฯ คามิกปุริโส จิตฺตาทิภาวญฺจ ชานาติ, มนุสฺสานํ อุปโภคปริโภครตนสมฺมตภาวญฺจ, ‘‘อยํ กูโฎ, อยํ เฉโก, อยํ กรโฎ, อยํ สโณฺห’’ติ น ชานาติฯ มหาเหรญฺญิโก จิตฺตาทิภาวมฺปิ รตนสมฺมตภาวมฺปิ กูฎาทิภาวมฺปิ ชานาติฯ ชานโนฺต จ ปน  รูปํ ทิสฺวาปิ สทฺทํ สุตฺวาปิ คนฺธํ ฆายิตฺวาปิ รสํ สายิตฺวาปิ หเตฺถน ครุลหุภาวํ อุปธาเรตฺวาปิ ‘‘อสุกคาเม กโต’’ติปิ ชานาติ, ‘‘อสุกนิคเม อสุกนคเร อสุกปพฺพตจฺฉายาย  อสุกนทีตีเร กโต’’ติปิ, ‘‘อสุกาจริเยน กโต’’ติปิ ชานาติฯ เอวเมว สญฺญา อชาตพุทฺธิทารกสฺส กหาปณทสฺสนํ วิย นีลาทิวเสน อารมฺมณมตฺตเมว ชานาติฯ วิญฺญาณํ คามิกปุริสสฺส กหาปณทสฺสนํ วิย นีลาทิวเสน อารมฺมณมฺปิ ชานาติ, อนิจฺจาทิวเสน ลกฺขณปฎิเวธมฺปิ ปาเปติฯ ปญฺญา มหาเหรญฺญิกสฺส กหาปณทสฺสนํ วิย นีลาทิวเสน อารมฺมณมฺปิ ชานาติ, อนิจฺจาทิวเสน ลกฺขณปฎิเวธมฺปิ ปาเปติ, อุสฺสกฺกิตฺวา มคฺคปาตุภาวมฺปิ ปาเปติฯ</p>


<p>โส ปน เนสํ วิเสโส ทุปฺปฎิวิโชฺฌฯ เตนาห อายสฺมา นาคเสโน –</p>

</p>


<p>ยถา หิ ติลเตลํ สาสปเตลํ มธุกเตลํ เอรณฺฑกเตลํ วสาเตลนฺติ อิมานิ ปญฺจ เตลานิ เอกจาฎิยํ ปกฺขิปิตฺวา ทิวสํ ยมกมเนฺถ หิ มเนฺถตฺวา ตโต ‘‘อิทํ ติลเตลํ, อิทํ สาสปเตล’’นฺติ เอเกกสฺส  ปาฎิเยกฺกํ อุทฺธรณํ นาม ทุกฺกรํ, อิทํ ตโต ทุกฺกรตรํฯ ภควา ปน สพฺพญฺญุตญฺญาณสฺส สุปฺปฎิวิทฺธตฺตา ธมฺมิสฺสโร ธมฺมราชา อิเมสํ อรูปีนํ ธมฺมานํ เอการมฺมเณ วตฺตมานานํ ววตฺถานํ อกาสิฯ ปญฺจนฺนํ มหานทีนํ สมุทฺทํ ปวิฎฺฐฎฺฐาเน ‘‘อิทํ คงฺคาย อุทกํ, อิทํ ยมุนายา’’ติ เอวํ ปาฎิเยกฺกํ อุทกุทฺธรเณนาปิ อยมโตฺถ เวทิตโพฺพฯ</p>


<p>อิติ ปฐมปเพฺพน สุญฺญตํ, ทุติเยน สุญฺญตาลกฺขณนฺติ ทฺวีหิ ปเพฺพหิ อนตฺตลกฺขณํ กเถตฺวา อิทานิ ทุกฺขลกฺขณํ ทเสฺสตุํ ติอาทิมาหฯ ตตฺถ ติ น รูปํ สุนโข วิย มํสํ ลุญฺจิตฺวา ลุญฺจิตฺวา ขาทติ, ยถา ปน กิลิฎฺฐวตฺถนิวโตฺถ ตโตนิทานํ ปีฬํ สนฺธาย ‘‘ขาทติ มํ  วตฺถ’’นฺติ ภณติ, เอวมิทมฺปิ ปีฬํ อุปฺปาเทนฺตํ ขาทติ นามาติ เวทิตพฺพํฯ ติ สีลํ อาทิํ กตฺวา ยาว อรหตฺตมคฺคา ปฎิปโนฺน โหติฯ โย ปเนตฺถ พลวญาโณ ติกฺขพุทฺธิ ญาณุตฺตโร โยคาวจโร ปธานภูมิยํ วายมโนฺต ขาณุนา วา กณฺฎเกน วา วิโทฺธ อาวุเธน วา ปหโฎ พฺยคฺฆาทีหิ วา คเหตฺวา ขชฺชมาโน ตํ เวทนํ อโพฺพหาริกํ  กตฺวา มูลกมฺมฎฺฐานํ สมฺมสโนฺต อรหตฺตเมว คณฺหาติ, อยํ เวทนาย นิพฺพิทาย วิราคาย นิโรธาย ปฎิปโนฺน นาม วุจฺจติ ปีตมลฺลเตฺถโร วิย กุฎุมฺพิยปุตฺตมหาติสฺสเตฺถโร วิย วตฺตนิอฎวิยํ ติํสมตฺตานํ ภิกฺขูนํ อญฺญตโร พฺยคฺฆมุเข นิปนฺนภิกฺขุ วิย กณฺฎเกน วิทฺธเตฺถโร วิย จฯ</p>


<p>ทฺวาทสสุ กิร ภิกฺขูสุ ฆณฺฎิํ ปหริตฺวา อรเญฺญ ปธานมนุยุญฺชเนฺตสุ เอโก สูริเย อตฺถงฺคตมเตฺตเยว ฆณฺฎิํ ปหริตฺวา จงฺกมํ โอรุยฺห จงฺกมโนฺต  ติริยํ นิมฺมเถโนฺต ติณปฎิจฺฉนฺนํ กณฺฎกํ อกฺกมิฯ กณฺฎโก ปิฎฺฐิปาเทน นิกฺขโนฺตฯ ตตฺตผาเลน วินิวิทฺธกาโล วิย เวทนา วตฺตติฯ เถโร จิเนฺตสิ – ‘‘กิํ อิมํ กณฺฎกํ อุทฺธรามิ, อุทาหุ ปกติยา วิชฺฌิตฺวา ฐิตกณฺฎก’’นฺติ? ตสฺส เอวมโหสิ – ‘‘อิมินา กณฺฎเกน วิทฺธตฺตา นิรยาทีสุ ภยํ นาม นตฺถิ, ปกติยา วิชฺฌิตฺวา ฐิตกณฺฎกํเยวา’’ติฯ โส ตํ เวทนํ อโพฺพหาริกํ กตฺวา สพฺพรตฺติํ จงฺกมิตฺวา วิภาตาย รตฺติยา อญฺญสฺส สญฺญํ อทาสิฯ โส อาคนฺตฺวา ‘‘กิํ, ภเนฺต’’ติ ปุจฺฉิ? ‘‘กณฺฎเกนมฺหิ, อาวุโส, วิโทฺธ’’ติฯ ‘‘กาย เวลาย, ภเนฺต’’ติ? ‘‘สายเมว, อาวุโส’’ติฯ ‘‘กสฺมา น อเมฺห ปโกฺกสิตฺถ, กณฺฎกํ อุทฺธริตฺวา ตตฺถ เตลมฺปิ สิเญฺจยฺยามา’’ติ? ‘‘ปกติยา วิชฺฌิตฺวา ฐิตกณฺฎกเมว อุทฺธริตุํ วายมิมฺหา, อาวุโส’’ติฯ ‘‘สกฺกุณิตฺถ, ภเนฺต, อุทฺธริตุ’’นฺติฯ ‘‘เอกเทสมเตฺตน เม, อาวุโส, อุทฺธโฎ’’ติฯ เสสวตฺถูนิ ทีฆมชฺฌิมฎฺฐกถาสุ (ที. นิ. อฎฺฐ. ๒.๓๗๓; ม. นิ. อฎฺฐ. ๑.๑๐๖) สติปฎฺฐานสุตฺตนิเทฺทเส วิตฺถาริตาเนวฯ</p>


<p>ติ กสฺมา อารทฺธํ? อิมสฺมิํ ปเพฺพ ทุกฺขลกฺขณเมว กถิตํ, น อนิจฺจลกฺขณํฯ ตํ ทเสฺสตุํ อิทมารทฺธํฯ ตีณิ ลกฺขณานิ สโมธาเนตฺวา ทเสฺสตุมฺปิ อารทฺธเมวฯ ติ วฎฺฎํ วินาเสติ, เนว จินาติฯ ติ ตเทว วิสฺสเชฺชติ, น  คณฺหาติฯ ติ วิกิรติ น สมฺปิเณฺฑติฯ ติ นิพฺพาเปติ น ชาลาเปติฯ</p>


<p>ติ อิทํ กสฺมา อารทฺธํ? วฎฺฎํ วินาเสตฺวา ฐิตํ มหาขีณาสวํ ทเสฺสสฺสามีติ อารทฺธํฯ เอตฺตเกน วา ฐาเนน วิปสฺสนา กถิตา, อิทานิ สห วิปสฺสนาย จตฺตาโร มเคฺค ทเสฺสตุํ อิทํ อารทฺธํฯ อถ วา เอตฺตเกน ฐาเนน ปฐมมโคฺค กถิโต, อิทานิ สห  วิปสฺสนาย ตโย มเคฺค ทเสฺสตุํ อิทมารทฺธํฯ เอตฺตเกน วา ฐาเนน ตีณิ มคฺคานิ กถิตานิ, อิทานิ สห วิปสฺสนาย อรหตฺตมคฺคํ ทเสฺสตุมฺปิ อิทํ อารทฺธเมวฯ</p>


<p>ติ  สทฺธิํ ปชาปตินา เทวราเชนฯ ติ ทูรโตว นมสฺสนฺติ, ทูเรปิ ฐิตํ นมสฺสนฺติเยว อายสฺมนฺตํ นีตเตฺถรํ วิยฯ</p>


<p>เถโร กิร ปุปฺผจฺฉฑฺฑกกุลโต นิกฺขมฺม ปพฺพชิโต, ขุรเคฺคเยว อรหตฺตํ ปตฺวา จิเนฺตสิ – ‘‘อหํ อเชฺชว ปพฺพชิโต อเชฺชว เม ปพฺพชิตกิจฺจํ มตฺถกํ ปตฺตํ, จตุปจฺจยสโนฺตสภาวนารามมณฺฑิตํ มหาอริยวํสปฎิปทํ ปูเรสฺสามี’’ติฯ โส ปํสุกูลตฺถาย สาวตฺถิํ ปวิสิตฺวา โจฬกํ ปริเยสโนฺต วิจริฯ อเถโก มหาพฺรหฺมา สมาปตฺติโต วุฎฺฐาย มนุสฺสปถํ โอโลเกโนฺต เถรํ ทิสฺวา – ‘‘อเชฺชว ปพฺพชิตฺวา อเชฺชว ขุรเคฺค อรหตฺตํ ปตฺวา มหาอริยวํสปฎิปทํ ปูเรตุํ โจฬกํ ปริเยสตี’’ติ อญฺชลิํ ปคฺคยฺห นมสฺสมาโน อฎฺฐาสิฯ ตมโญฺญ มหาพฺรหฺมา ทิสฺวา ‘‘กํ นมสฺสสี’’ติ? ปุจฺฉิฯ นีตเตฺถรํ นมสฺสามีติฯ กิํ การณาติ? อเชฺชว ปพฺพชิตฺวา อเชฺชว ขุรเคฺค อรหตฺตํ ปตฺวา มหาอริยวํสปฎิปทํ ปูเรตุํ โจฬกํ ปริเยสตีติฯ โสปิ นํ นมสฺสมาโน อฎฺฐาสิฯ อถโญฺญ, อถโญฺญติ สตฺตสตา มหาพฺรหฺมาโน นมสฺสมานา อฎฺฐํสุฯ เตน วุตฺตํ –</p>


<p>
‘‘ตา เทวตา สตฺตสตา อุฬารา,  
  
พฺรหฺมา วิมานา อภินิกฺขมิตฺวา;  
  
นีตํ นมสฺสนฺติ ปสนฺนจิตฺตา,  
  
‘ขีณาสโว คณฺหติ ปํสุกูลํ’’’ฯ  
</p>
  
<p>
‘‘ตา  
เทวตา สตฺตสตา อุฬารา,  
  
พฺรหฺมา วิมานา อภินิกฺขมิตฺวา;  
  
นีตํ นมสฺสนฺติ ปสนฺนจิตฺตา,  
  
‘ขีณาสโว กยิรติ ปํสุกูลํ’’’ฯ  
</p>
  
<p>
‘‘‘ขีณาสโว  
โธวติ ปํสุกูลํ’;  
  
‘ขีณาสโว รชติ ปํสุกูลํ’;  
  
‘ขีณาสโว ปารุปติ ปํสกูล’’’นฺติฯ  
</p>
  
<p>อิติ ภควา อิมสฺมิํ สุเตฺต เทสนํ ตีหิ ภเวหิ วินิวเตฺตตฺวา อรหตฺตสฺส กูฎํ คณฺหิฯ เทสนาปริโยสาเน ปญฺจสตา ภิกฺขู อรหเตฺต ปติฎฺฐหิํสุฯ สตฺตมํฯ</p>


<h3>๘. ปิโณฺฑลฺยสุตฺตวณฺณนา</h3>
<p> อฎฺฐเม ติ กิสฺมิญฺจิเทว การเณฯ ติ นีหริตฺวาฯ กิสฺมิํ ปน การเณ เอเต ภควตา ปณามิตาติ? เอกสฺมิญฺหิ  อโนฺตวเสฺส ภควา สาวตฺถิยํ วสิตฺวา วุตฺถวโสฺส ปวาเรตฺวา มหาภิกฺขุสงฺฆปริวาโร สาวตฺถิโต นิกฺขมิตฺวา ชนปทจาริกํ จรโนฺต กปิลวตฺถุํ ปตฺวา นิโคฺรธารามํ ปาวิสิฯ สกฺยราชาโน ‘‘สตฺถา อาคโต’’ติ สุตฺวา ปจฺฉาภเตฺต กปฺปิยานิ เตลมธุผาณิตาทีนิ เจว ปานกานิ จ กาชสเตหิ คาหาเปตฺวา วิหารํ คนฺตฺวา สงฺฆสฺส นิยฺยาเตตฺวา สตฺถารํ วนฺทิตฺวา ปฎิสนฺถารํ กโรนฺตา เอกมเนฺต นิสีทิํสุฯ สตฺถา เตสํ มธุรธมฺมกถํ กเถโนฺต นิสีทิฯ ตสฺมิํ ขเณ เอกเจฺจ ภิกฺขู เสนาสนํ ปฎิชคฺคนฺติ, เอกเจฺจ มญฺจปีฐาทีนิ ปญฺญาเปนฺติ, สามเณรา อปฺปหริตํ กโรนฺติฯ ภาชนียฎฺฐาเน สมฺปตฺตภิกฺขูปิ อตฺถิ, อสมฺปตฺตภิกฺขูปิ อตฺถิฯ สมฺปตฺตา อสมฺปตฺตานํ ลาภํ คณฺหนฺตา, ‘‘อมฺหากํ เทถ, อมฺหากํ อาจริยสฺส เทถ อุปชฺฌายสฺส เทถา’’ติ กเถนฺตา มหาสทฺทมกํสุฯ สตฺถา สุตฺวา เถรํ ปุจฺฉิ ‘‘เก ปน เต, อานนฺท, อุจฺจาสทฺทา มหาสทฺทา เกวฎฺฎา มเญฺญ มจฺฉวิโลเป’’ติ? เถโร เอตมตฺถํ อาโรเจสิฯ สตฺถา สุตฺวา ‘‘อามิสเหตุ, อานนฺท, ภิกฺขู มหาสทฺทํ กโรนฺตี’’ติ อาหฯ ‘‘อาม, ภเนฺต’’ติฯ ‘‘อนนุจฺฉวิกํ, อานนฺท, อปฺปติรูปํฯ น  หิ มยา กปฺปสตสหสฺสาธิกานิ จตฺตาริ อสเงฺขฺยยฺยานิ จีวราทิเหตุ ปารมิโย ปูริตา, นาปิ อิเม ภิกฺขู จีวราทิเหตุ อคารสฺมา อนคาริยํ ปพฺพชิตา, อรหตฺตเหตุ ปพฺพชิตฺวา อนตฺถํ อตฺถสทิสํ อสารํ สารสทิสํ กโรนฺติ, คจฺฉานนฺท, เต ภิกฺขู ปณาเมหี’’ติฯ</p>


<p>นฺติ ทุติยทิวเส ปุพฺพณฺหสมยํฯ ติ ตรุณเพลุวรุกฺขมูเลฯ ติ ปพาหิโตฯ ปวาโฬฺหติปิ ปาโฐ, ปวาหิโตติ อโตฺถฯ อุภยมฺปิ นีหฎภาวเมว  ทีเปติฯ นฺติ ปสาทญฺญถตฺตํ วา ภาวญฺญถตฺตํ วา ภเวยฺยฯ กถํ? ‘‘สมฺมาสมฺพุเทฺธน มยํ ลหุเก การเณ ปณามิตา’’ติ  ปสาทํ มนฺทํ กโรนฺตานํ ปสาทญฺญถตฺตํ นาม โหติฯ สลิเงฺคเนว ติตฺถายตนํ ปกฺกมนฺตานํ ภาวญฺญถตฺตํ นามฯ ติ เอตฺถ ปน ‘‘มยํ สตฺถุ อชฺฌาสยํ คณฺหิตุํ สกฺขิสฺสามาติ ปพฺพชิตา, นํ คเหตุํ อสโกฺกนฺตานํ กิํ อมฺหากํ ปพฺพชฺชายา’’ติ? สิกฺขํ ปจฺจกฺขาย หีนายาวตฺตนํ วิปริณาโมติ เวทิตโพฺพฯ ติ ขีรูปกวจฺฉสฺสฯ นฺติ มิลายนอญฺญถตฺตํฯ ขีรูปโก หิ วโจฺฉ มาตุ อทสฺสเนน ขีรํ อลภโนฺต มิลายติ กมฺปติ ปเวธติฯ ติ มรณํฯ โส หิ ขีรํ อลภมาโน ขีรปิปาสาย สุสฺสโนฺต ปติตฺวา มรติฯ</p>


<p>นฺติ อุทเกน อนุคฺคเหตพฺพานํ วิรูฬฺหพีชานํฯ นฺติ มิลายนญฺญถตฺตเมวฯ ตานิ หิ อุทกํ อลภนฺตานิ มิลายนฺติฯ ติ วินาโสฯ ตานิ หิ อุทกํ อลภนฺตานิ สุกฺขิตฺวา วินสฺสนฺติ, ปลาลเมว โหนฺติฯ ติ อามิสานุคฺคเหน เจว ธมฺมานุคฺคเหน จ อนุคฺคหิโตฯ นฺติ ทฺวีหิปิ เอเตหิ อนุคฺคเหหิ อนุคฺคเณฺหยฺยํฯ อจิรปพฺพชิตา หิ สามเณรา เจว ทหรภิกฺขู จ จีวราทิปจฺจยเวกเลฺล วา สติ เคลเญฺญ วา สตฺถารา วา อาจริยุปชฺฌาเยหิ วา อามิสานุคฺคเหน อนนุคฺคหิตา กิลมนฺตา น สโกฺกนฺติ สชฺฌายํ วา มนสิการํ วา กาตุํ, ธมฺมานุคฺคเหน อนนุคฺคหิตา อุเทฺทเสน เจว โอวาทานุสาสนิยา จ ปริหายมานา น สโกฺกนฺติ อกุสลํ ปริวเชฺชตฺวา กุสลํ ภาเวตุํฯ อิเมหิ ปน ทฺวีหิ อนุคฺคเหหิ อนุคฺคหิตา กาเยน อกิลมนฺตา สชฺฌายมนสิกาเร ปวตฺติตฺวา ยถานุสิฎฺฐํ ปฎิปชฺชมานา  อปรภาเค ตํ อนุคฺคหํ อลภนฺตาปิ เตเนว ปุริมานุคฺคเหน ลทฺธพลา สาสเน ปติฎฺฐหนฺติ, ตสฺมา ภควโต เอวํ ปริวิตโกฺก อุทปาทิฯ</p>


<p>ติ สตฺถุ จิตฺตํ ญตฺวา – ‘‘อิเม ภิกฺขู ภควตา ปณามิตา, อิทานิ เนสํ อนุคฺคหํ กาตุกาโม เอวํ จิเนฺตสิ, การณํ ภควา จิเนฺตสิ, อหเมตฺถ อุสฺสาหํ ชเนสฺสามี’’ติ ปุรโต ปากโฎ อโหสิฯ ติ อิทํ โส มหาพฺรหฺมา ยถา นาม พฺยโตฺต สูโท ยเทว  อมฺพิลคฺคาทีสุ รสชาตํ รโญฺญ รุจฺจติ, ตํ อภิสงฺขาเรน สาทุตรํ กตฺวา ปุนทิวเส อุปนาเมติ, เอวเมว อตฺตโน พฺยตฺตตาย ภควตา อาหฎอุปมํเยว ติอาทิวจเนหิ อภิสงฺขริตฺวา ภควนฺตํ ยาจโนฺต ภิกฺขุสงฺฆสฺส อนุคฺคหกรณตฺถํ วทติ ฯ ตตฺถ ติ ‘‘มม สนฺติกํ ภิกฺขุสโงฺฆ อาคจฺฉตู’’ติฯ เอวมสฺส อาคมนํ สมฺปิยายมาโน อภินนฺทตุฯ ติ อาคตสฺส จ โอวาทานุสาสนิํ ททโนฺต อภิวทตุฯ</p>


<p>ติ เอกีภาวาฯ ติ อิทฺธิํ อกาสิฯ ติ เอเกโก เจว เทฺว เทฺว จ หุตฺวาฯ ติ โอตฺตปฺปมานสภาวา ภายมานาฯ กสฺมา ปน ภควา เตสํ ตถา อุปสงฺกมนาย อิทฺธิมกาสีติ? หิตปตฺถนายฯ ยทิ หิ เต วคฺควคฺคา หุตฺวา อาคเจฺฉยฺยุํ, ‘‘ภควา ภิกฺขุสงฺฆํ ปณาเมตฺวา อรญฺญํ ปวิโฎฺฐ เอกทิวสมฺปิ ตตฺถ วสิตุํ นาสกฺขิ, เวเคเนว อาคโต’’ติ เกฬิมฺปิ กเรยฺยุํฯ อถ เนสํ เนว พุทฺธคารวํ ปจฺจุปฎฺฐเหยฺย, น ธมฺมเทสนํ สมฺปฎิจฺฉิตุํ สมตฺถา ภเวยฺยุํฯ สภยานํ ปน สสารชฺชานํ เอกทฺวีหิกาย อาคจฺฉนฺตานํ พุทฺธคารวเญฺจว ปจฺจุปฎฺฐิตํ ภวิสฺสติ, ธมฺมเทสนญฺจ สมฺปฎิจฺฉิตุํ สกฺขิสฺสนฺตีติ จิเนฺตตฺวา เตสํ หิตปตฺถนาย ตถารูปํ อิทฺธิํ อกาสิฯ</p>


<p>ติ เตสุ หิ สารชฺชมานรูเปสุ อาคจฺฉเนฺตสุ เอโก ภิกฺขุ ‘‘มมํเยว สตฺถา โอโลเกติ, มํเยว มเญฺญ นิคฺคณฺหิตุกาโม’’ติ สณิกํ อาคนฺตฺวา วนฺทิตฺวา นิสีทิ, อถโญฺญ อถโญฺญติ เอวํ ปญฺจภิกฺขุสตานิ นิสีทิํสุฯ เอวํ นิสินฺนํ ปน ภิกฺขุสงฺฆํ สีทนฺตเร สนฺนิสินฺนํ มหาสมุทฺทํ  วิย นิวาเต ปทีปํ วิย จ นิจฺจลํ ทิสฺวา สตฺถา จิเนฺตสิ – ‘‘อิเมสํ  ภิกฺขูนํ กีทิสี ธมฺมเทสนา วฎฺฎตี’’ติ? อถสฺส เอตทโหสิ – ‘‘อิเม อาหารเหตุ ปณามิตา, ปิณฺฑิยาโลปธมฺมเทสนาว เนสํ สปฺปายา, ตํ ทเสฺสตฺวา มตฺถเก ติปริวฎฺฎเทสนํ เทเสสฺสามิ, เทสนาปริโยสาเน สเพฺพ อรหตฺตํ ปาปุณิสฺสนฺตี’’ติฯ อถ เนสํ ตํ ธมฺมเทสนํ เทเสโนฺต ติอาทิมาหฯ</p>


<p>ตตฺถ นฺติ ปจฺฉิมํ ลามกํฯ นฺติ ยํ เอวํ ปิณฺฑปริเยสเนน ชีวิกํ กเปฺปนฺตสฺส ชีวิตํฯ อยํ ปเนตฺถ ปทโตฺถ – ปิณฺฑาย อุลตีติ ปิโณฺฑโล, ปิโณฺฑลสฺส กมฺมํ  ปิณฺฑปริเยสเนน นิปฺผาทิตชีวิตนฺติ อโตฺถฯ ติ อโกฺกโสฯ กุปิตา หิ มนุสฺสา อตฺตโน ปจฺจตฺถิกํ ‘‘จีวรํ นิวาเสตฺวา กปาลํ คเหตฺวา ปิณฺฑํ ปริเยสมาโน จริสฺสตี’’ติ อโกฺกสนฺติฯ อถ วา ปน ‘‘กิํ ตุยฺหํ อกาตพฺพํ อตฺถิ, โย ตฺวํ เอวํ พลวา วีริยสมฺปโนฺนปิ หิโรตฺตปฺปํ ปหาย กปโณ วิย ปิโณฺฑโล วิจรสิ ปตฺตปาณี’’ติ? เอวมฺปิ  อโกฺกสนฺติเยวฯ นฺติ เอวํ ตํ อภิสาปํ สมานมฺปิ ปิโณฺฑลฺยํฯ ติ มม สาสเน ชาติกุลปุตฺตา จ อาจารกุลปุตฺตา จ อตฺถวสิกา การณวสิกา หุตฺวา การณวสํ ปฎิจฺจ อุเปนฺติฯ</p>


<p>ติอาทีสุ เย รโญฺญ สนฺตกํ ขาทิตฺวา รญฺญา พนฺธนาคาเร พนฺธาปิตา ปลายิตฺวา ปพฺพชนฺติ, เต ราชาภินีตา นามฯ เต หิ รญฺญา พนฺธนํ อภินีตตฺตา  นามฯ เย ปน โจเรหิ อฎวิยํ คเหตฺวา เอกเจฺจสุ มาริยมาเนสุ เอกเจฺจ ‘‘มยํ สามิ ตุเมฺหหิ วิสฺสฎฺฐา เคหํ อนชฺฌาวสิตฺวา ปพฺพชิสฺสาม, ตตฺถ ยํ ยํ พุทฺธปูชาทิปุญฺญํ กริสฺสาม, ตโต ตุมฺหากํ ปตฺติํ ทสฺสามา’’ติ เตหิ วิสฺสฎฺฐา ปพฺพชนฺติ, เต  นามฯ เตปิ หิ โจเรหิ มาเรตพฺพตํ อภินีตาติ โจราภินีตา นามฯ เย ปน อิณํ คเหตฺวา ปฎิทาตุํ อสโกฺกนฺตา ปลายิตฺวา ปพฺพชนฺติ, เต  นาม, อิณปีฬิตาติ อโตฺถ ฯ อิณฎฺฐาติปิ ปาโฐ, อิเณ ฐิตาติ อโตฺถฯ เย ราชโจรฉาตกโรคภยานํ อญฺญตเรน อภิภูตา อุปทฺทุตา ปพฺพชนฺติ, เต  นาม, ภยปีฬิตาติ อโตฺถฯ ภยฎฺฐาติปิ ปาโฐ, ภเย  ฐิตาติ อโตฺถฯ ติ อาชีวิกาย อุปทฺทุตา อภิภูตา, ปุตฺตทารํ โปเสตุํ อสโกฺกนฺตาติ อโตฺถฯ ติ อโนฺต อนุปวิฎฺฐาฯ</p>


<p>ติ อิทํ โส กุลปุโตฺต ‘‘ทุกฺขสฺส อนฺตํ กริสฺสามี’’ติอาทิวเสน จิตฺตํ อุปฺปาเทตฺวา ปพฺพชิโต, อปรภาเค, ตํ ปพฺพชฺชํ ตถารูปํ กาตุํ น สโกฺกติ, ตํ ทเสฺสตุํ วุตฺตํฯ ตตฺถ ติ ปรภณฺฑานํ อภิชฺฌายิตาฯ ติ พหลราโคฯ ติ ปูติภาเวน วิปนฺนจิโตฺตฯ ติ ติขิณสิโงฺค วิย โคโณ ทุฎฺฐจิโตฺตฯ ติ ภตฺตนิกฺขิตฺตกาโก วิย นฎฺฐสฺสติ, อิธ กตํ เอตฺถ นสฺสติฯ ติ นิปฺปโญฺญฯ ขนฺธาทิปริเจฺฉทรหิโตฯ ติ จณฺฑโสเต พทฺธนาวา วิย อุปจารปฺปนาภาเวน อสณฺฐิโตฯ ติ พนฺธารุฬฺหมโค วิย สนฺตมโนฯ ติ ยถา คิหี ปุตฺตธีตโร โอโลเกโนฺต อสํวุตินฺทฺริโย โหติ, เอวํ อสํวุตินฺทฺริโยฯ</p>


<p>นฺติ ฉวานํ ทฑฺฒฎฺฐาเน อลาตํฯ นฺติ ปมาเณน อฎฺฐงฺคุลมตฺตํ ทฺวีสุ ฐาเนสุ อาทิตฺตํ มเชฺฌ คูถมกฺขิตํฯ ติ  สเจ หิ ตํ ยุคนงฺคลโคปานสิปกฺขปาสกาทีนํ  อตฺถาย อุปเนตุํ สกฺกา อสฺส, คาเม กฎฺฐตฺถํ ผเรยฺยฯ สเจ เขตฺตกุฎิยํ กฎฺฐตฺถรมญฺจกาทีนํ อตฺถาย อุปเนตุํ สกฺกา, อรเญฺญ กฎฺฐตฺถํ ผเรยฺยฯ ยสฺมา ปน อุภยถาปิ น สกฺกา, ตสฺมา เอวํ วุตฺตํฯ ติ โย อคาเร วสเนฺตหิ คิหีหิ ทายเชฺช ภาชิยมาเน โภโค ลทฺธโพฺพ อสฺส, ตโต จ ปริหีโนฯ ติ อาจริยุปชฺฌายานํ โอวาเท ฐตฺวา ปริยตฺติปฎิเวธวเสน ปตฺตพฺพํ สามญฺญตฺถญฺจฯ อิมญฺจ ปน อุปมํ สตฺถา น ทุสฺสีลสฺส วเสน อาหริ, ปริสุทฺธสีลสฺส ปน อลสสฺส อภิชฺฌาทีหิ โทเสหิ อุปหตสฺส ปุคฺคลสฺส อิมํ อุปมํ อาหริฯ</p>


<p>ติ กสฺมา อารทฺธํ? อิมสฺส ปุคฺคลสฺส ฉวาลาตสทิสภาโว เนว มาตาปิตูหิ กโต, น อาจริยุปชฺฌาเยหิ, อิเมหิ ปน ปาปวิตเกฺกหิ กโตติ ทสฺสนตฺถํ อารทฺธํฯ นฺติ  วิปสฺสนาสมาธิํฯ โส หิ นิจฺจนิมิตฺตาทีนํ สมุคฺฆาตเนน อนิมิโตฺตติ วุจฺจติฯ เอตฺถ จ จตฺตาโร สติปฎฺฐานา มิสฺสกา, อนิมิตฺตสมาธิ ปุพฺพภาโคฯ อนิมิตฺตสมาธิ วา มิสฺสโก, สติปฎฺฐานา ปุพฺพภาคาติ เวทิตพฺพาฯ</p>


<p>ติ อิทํ ปน น เกวลํ อนิมิตฺตสมาธิภาวนา อิเมสํเยว ติณฺณํ มหาวิตกฺกานํ ปหานาย สํวตฺตติ, สสฺสตุเจฺฉททิฎฺฐีนมฺปิ ปน สมุคฺฆาตํ กโรตีติ ทสฺสนตฺถํ วุตฺตํฯ นฺติ นิโทฺทโส ภเวยฺยํฯ เสสเมตฺถ อุตฺตานเมวฯ อิติ ภควา อิมสฺมิมฺปิ สุเตฺต เทสนํ ตีหิ ภเวหิ วินิวเตฺตตฺวา อรหเตฺตน กูฎํ คณฺหิฯ เทสนาวสาเน ปญฺจสตา ภิกฺขู สห ปฎิสมฺภิทาหิ อรหตฺตํ ปาปุณิํสูติฯ อฎฺฐมํฯ</p>


<h3>๙. ปาลิเลยฺยสุตฺตวณฺณนา</h3>
<p> นวเม  ติ โกสมฺพิกานํ ภิกฺขูนํ กลหกาเล สตฺถา เอกทิวสํ ทีฆีติสฺส โกสลรโญฺญ วตฺถุํ อาหริตฺวา ‘‘น หิ เวเรน เวรานิ, สมฺมนฺตีธ กุทาจน’’นฺติอาทีหิ (ธ. ป. ๕) คาถาหิ โอวทติฯ ตํทิวสํ เตสํ กลหํ กโรนฺตานํเยว รตฺติ วิภาตาฯ ทุติยทิวเสปิ ภควา ตเมว วตฺถุํ กเถสิฯ ตํทิวสมฺปิ เตสํ กลหํ กโรนฺตานํเยว รตฺติ วิภาตาฯ ตติยทิวเสปิ ภควา ตเมว วตฺถุํ กเถสิฯ อถ นํ อญฺญตโร ภิกฺขุ เอวมาห – ‘‘อโปฺปสฺสุโกฺก, ภเนฺต, ภควา ทิฎฺฐธมฺมสุขวิหารํ อนุยุโตฺต วิหรตุ, มยเมเตน ภณฺฑเนน  กลเหน วิคฺคเหน วิวาเทน ปญฺญายิสฺสามา’’ติฯ สตฺถา ‘‘ปริยาทิณฺณรูปจิตฺตา โข อิเม โมฆปุริสา, น อิเม สกฺกา สญฺญาเปตุ’’นฺติ จิเนฺตตฺวา – ‘‘กิํ มยฺหํ อิเมหิ, เอกจารวาสํ วสิสฺสามี’’ติ? โส ปาโตว สรีรปฎิชคฺคนํ กตฺวา โกสมฺพิยํ ปิณฺฑาย จริตฺวา กญฺจิปิ อนามเนฺตตฺวา เอโกว อทุติโย จาริกํ ปกฺกามิฯ</p>


<p>ติ อิทํ เถโร ยสฺมาสฺส อชฺช ภควา เอเกน ภิกฺขุนา สทฺธิํ ปกฺกมิสฺสติ, อชฺช ทฺวีหิ, อชฺช สเตน, อชฺช สหเสฺสน, อชฺช เอกโกวาติ สโพฺพ ภควโต จาโร วิทิโต ปากโฎ ปจฺจโกฺข, ตสฺมา อาหฯ</p>


<p>ติ  คามนิคมปฎิปาฎิยา ปิณฺฑาย จรมาโน เอกจารวาสํ ตาว วสมานํ ภิกฺขุํ ปสฺสิตุกาโม หุตฺวา พาลกโลณการคามํ อคมาสิฯ ตตฺถ ภคุเตฺถรสฺส สกลปจฺฉาภตฺตเญฺจว ติยามรตฺติญฺจ เอกจารวาเส อานิสํสํ กเถตฺวา ปุนทิวเส เตน ปจฺฉาสมเณน ปิณฺฑาย จริตฺวา ตํ ตเตฺถว นิวเตฺตตฺวา ‘‘สมคฺควาสํ วสมาเน ตโย กุลปุเตฺต ปสฺสิสฺสามี’’ติ ปาจีนวํสมิคทายํ อคมาสิฯ เตสมฺปิ สกลปจฺฉาภตฺตเญฺจว ติยามรตฺติญฺจ เอกจารวาเส อานิสํสํ กเถตฺวา เต ตเตฺถว นิวเตฺตตฺวา เอกโกว ปาลิเลยฺย นคราภิมุโข ปกฺกมิตฺวา อนุปุเพฺพน ปาลิเลยฺยนครํ สมฺปโตฺตฯ เตน วุตฺตํ – ‘‘อนุปุเพฺพน จาริกํ จรมาโน เยน ปาลิเลยฺยกํ, ตทวสรี’’ติฯ</p>


<p>ติ ปาลิเลยฺยวาสิโน ภควโต ทานํ ทตฺวา  ปาลิเลยฺยโต อวิทูเร รกฺขิตวนสโณฺฑ นาม อตฺถิ, ตตฺถ ภควโต ปณฺณสาลํ กตฺวา ‘‘เอตฺถ วสถา’’ติ ปฎิญฺญํ กาเรตฺวา วาสยิํสุฯ ภทฺทสาโล ปน ตเตฺถโก มนาโป ลทฺธโก สาลรุโกฺขฯ ภควา ตํ นครํ อุปนิสฺสาย ตสฺมิํ วนสเณฺฑ ปณฺณสาลสมีเป ตสฺมิํ รุกฺขมูเล วิหรติฯ เตน วุตฺตํ ‘‘ภทฺทสาลมูเล’’ติฯ</p>


<p>เอวํ วิหรเนฺต ปเนตฺถ ตถาคเต อญฺญตโร หตฺถินาโค หตฺถินีหิ หตฺถิโปตกาทีหิ โคจรภูมิติโตฺถคาหนาทีสุ อุพฺพาโฬฺห ยูเถ อุกฺกณฺฐิโต ‘‘กิํ เม อิเมหิ หตฺถีหี’’ติ? ยูถํ ปหาย มนุสฺสปถํ คจฺฉโนฺต ปาลิเลยฺยกวนสเณฺฑ ภควนฺตํ ทิสฺวา ฆฎสหเสฺสน นิพฺพาปิตสนฺตาโป วิย นิพฺพุโต หุตฺวา สตฺถุ สนฺติเก อฎฺฐาสิฯ โส ตโต ปฎฺฐาย สตฺถุ วตฺตปฎิวตฺตํ กโรโนฺต มุขโธวนํ  เทติ, นฺหาโนทกํ อาหรติ, ทนฺตกฎฺฐํ เทติ, ปริเวณํ สมฺมชฺชติ, อรญฺญโต มธุรานิ ผลาผลานิ อาหริตฺวา สตฺถุโน เทติฯ สตฺถา ปริโภคํ กโรติฯ</p>


<p>เอกทิวสํ สตฺถา รตฺติภาคสมนนฺตเร จงฺกมิตฺวา ปาสาณผลเก นิสีทิฯ หตฺถีปิ อวิทูเร ฐาเน อฎฺฐาสิฯ สตฺถา ปจฺฉโต โอโลเกตฺวา น กิญฺจิ อทฺทส, เอวํ ปุรโต จ อุภยปเสฺสสุ จฯ อถสฺส ‘‘สุขํ วตาหํ อญฺญตฺร เตหิ ภณฺฑนการเกหิ วสามี’’ติ จิตฺตํ อุปฺปชฺชิฯ หตฺถิโนปิ ‘‘มยา นามิตสาขํ อเญฺญ ขาทนฺตา นตฺถี’’ติอาทีนิ จิเนฺตตฺวา – ‘‘สุขํ วต เอกโกว  วสามิ, สตฺถุ วตฺตํ กาตุํ ลภามี’’ติ จิตฺตํ อุปฺปชฺชิฯ สตฺถา อตฺตโน จิตฺตํ โอโลเกตฺวา – ‘‘มม ตาว อีทิสํ จิตฺตํ, กีทิสํ นุ โข หตฺถิสฺสา’’ติ ตสฺสาปิ ตาทิสเมว ทิสฺวา ‘‘สเมติ โน จิตฺต’’นฺติ อิมํ อุทานํ อุทาเนสิ –</p>


<p>
‘‘เอตํ นาคสฺส นาเคน, อีสาทนฺตสฺส หตฺถิโน;  
  
สเมติ จิตฺตํ จิเตฺตน, ยเทโก รมตี วเน’’ติฯ (มหาว. ๔๖๗);  
</p>
  
<p>ติ อถ เอวํ ตถาคเต ตตฺถ วิหรเนฺต ปญฺจสตา ทิสาสุ วสฺสํวุตฺถา ภิกฺขูฯ ติ ‘‘สตฺถา กิร ภิกฺขุสงฺฆํ ปณาเมตฺวา อรญฺญํ ปวิโฎฺฐ’’ติ อตฺตโน ธมฺมตาย สตฺถุ สนฺติกํ คนฺตุํ อสโกฺกนฺตา เยนายสฺมา อานโนฺท, เตนุปสงฺกมิํสุฯ</p>


<p>  ติ มคฺคานนฺตรํ อรหตฺตผลํฯ ติ วิจเยน, เตสํ เตสํ ธมฺมานํ สภาววิจินนสมเตฺถน ญาเณน ปริจฺฉินฺทิตฺวาติ อโตฺถฯ ติ สาสนธโมฺมฯ จตฺตาโร สติปฎฺฐานาติอาทิ เย เย โกฎฺฐาเส ปริจฺฉินฺทิตฺวา ธโมฺม เทสิโต, เตสํ ปกาสนตฺถาย วุตฺตํฯ ติ ทิฎฺฐิสมนุปสฺสนาฯ ติ ทิฎฺฐิสงฺขาโร โสฯ ติ ตโต ตณฺหาโต โส สงฺขาโร ชาโตฯ ตณฺหาสมฺปยุเตฺตสุ จิเตฺตสุปิ จตูสุ จิเตฺตสุ เอส ชายติฯ ติ สา ทิฎฺฐิสงฺขารสฺส ปจฺจยภูตา ตณฺหาฯ ติ สา ตณฺหาย ปจฺจยภูตา เวทนาฯ ติ โส เวทนาย ปจฺจโย อวิชฺชาสมฺผโสฺสฯ ติ สา ผสฺสสมฺปยุตฺตา อวิชฺชาฯ</p>


<p> , ติ สเจ อหํ น ภเวยฺยํ, มม ปริกฺขาโรปิ น ภเวยฺยฯ ติ สเจ ปน อายติมฺปิ อหํ น ภวิสฺสามิ, เอวํ มม ปริกฺขาโรปิ น ภวิสฺสติฯ เอตฺตเก ฐาเน ภควา เตน ภิกฺขุนา คหิตคหิตทิฎฺฐิํ วิสฺสชฺชาเปโนฺต อาคโต ปุคฺคลชฺฌาสเยนปิ เทสนาวิลาเสนปิฯ ติ ตณฺหาสมฺปยุตฺตจิเตฺต วิจิกิจฺฉาว นตฺถิ, กถํ วิจิกิจฺฉาสงฺขาโร ตณฺหาโต ชายตีติ? อปฺปหีนตฺตาฯ ยสฺส หิ ตณฺหาย อปฺปหีนาย โส  อุปฺปชฺชติ, ตํ สนฺธาเยตํ วุตฺตํฯ ทิฎฺฐิยาปิ เอเสว นโย ลพฺภติเยว จตูสุ หิ จิตฺตุปฺปาเทสุ สมฺปยุตฺตทิฎฺฐิ นาม นตฺถิฯ ยสฺมา ปน ตณฺหาย อปฺปหีนตฺตา สา อุปฺปชฺชติ, ตสฺมา ตํ สนฺธาย ตตฺราปิ อยมโตฺถ ยุชฺชติฯ อิติ อิมสฺมิํ สุเตฺต เตวีสติยา ฐาเนสุ อรหตฺตํ ปาเปตฺวา วิปสฺสนา กถิตาฯ นวมํฯ</p>


<h3>๑๐. ปุณฺณมสุตฺตวณฺณนา</h3>
<p> ทสเม ติอาทิ ปวารณสุเตฺต วิตฺถาริตเมวฯ นฺติ กิญฺจิ การณํฯ ติ กสฺมา เอวมาห? โส กิร ภิกฺขุ ปญฺจสตภิกฺขุปริวาโรฯ อาจริเย  ปน ฐิตเก ปุจฺฉเนฺต สเจ เต ภิกฺขู นิสีทนฺติ, สตฺถริ คารวํ กตํ โหติ, อาจริเย อคารวํฯ สเจ อุฎฺฐหนฺติ, อาจริเย คารวํ กตํ โหติ, สตฺถริ อคารวํฯ อิติ เนสํ จิตฺตํ อเนกคฺคํ ภวิสฺสติ, เทสนํ สมฺปฎิจฺฉิตุํ น สกฺขิสฺสนฺติฯ ตสฺมิํ ปน นิสีทิตฺวา ปุจฺฉเนฺต เตสํ จิตฺตํ เอกคฺคํ ภวิสฺสติ, เทสนํ สมฺปฎิจฺฉิตุํ สกฺขิสฺสนฺตีติ ญตฺวา ภควา เอวมาหฯ ติ อยํ เถโร ปญฺจนฺนํ ภิกฺขุสตานํ อาจริโย, ปญฺจกฺขนฺธมตฺตมฺปิ นปฺปชานาตีติ น วตฺตโพฺพฯ ปญฺหํ ปุจฺฉเนฺตน ปน ‘‘อิเม ปญฺจุปาทานกฺขนฺธา, น อเญฺญ’’ติ เอวํ ชานเนฺตน วิย หุตฺวา ปุจฺฉิตุํ น วฎฺฎติ, ตสฺมา อชานโนฺต วิย ปุจฺฉติฯ เตปิ จสฺส อเนฺตวาสิกา ‘‘อมฺหากํ อาจริโย ‘อหํ ชานามี’ติ น กเถติ, สพฺพญฺญุตญฺญาเณน ปน สทฺธิํ สํสนฺทิตฺวาว กเถตี’’ติ โสตพฺพํ สทฺธาตพฺพํ มญฺญิสฺสนฺตีติปิ อชานโนฺต วิย ปุจฺฉติฯ</p>


<p>ติ ตณฺหาฉนฺทมูลกาฯ ติ ยสฺมา ฉนฺทราคมตฺตํ ปญฺจกฺขนฺธา น โหติ, ตสฺมา อิทํ วุตฺตํฯ ยสฺมา ปน สหชาตโต วา อารมฺมณโต วา ขเนฺธ มุญฺจิตฺวา อุปาทานํ นตฺถิ, ตสฺมา   นฺติ วุตฺตํฯ ตณฺหาสมฺปยุตฺตสฺมิญฺหิ จิเตฺต วตฺตมาเน ตํจิตฺตสมุฎฺฐานรูปํ รูปกฺขโนฺธ, ฐเปตฺวา ตํ ตณฺหํ เสสา อรูปธมฺมา จตฺตาโร ขนฺธาติ สหชาตโตปิ ขเนฺธ มุญฺจิตฺวา อุปาทานํ นตฺถิฯ อุปาทานสฺส ปน รูปาทีสุ อญฺญตรํ อารมฺมณํ กตฺวา อุปฺปชฺชนโต อารมฺมณโตปิ ปญฺจกฺขเนฺธ มุญฺจิตฺวา อุปาทานํ นตฺถิฯ ติ ฉนฺทราคนานตฺตํฯ ติ เอวํ รูปารมฺมณสฺส ฉนฺทราคสฺส  เวทนาทีสุ อญฺญตรํ อารมฺมณํ อกรณโต สิยา ฉนฺทราคเวมตฺตตาฯ นฺติ  ขนฺธาติ อยํ ปญฺญตฺติฯ อยํ ปน อนุสนฺธิ น ฆฎิยติ, กิญฺจาปิ น ฆฎิยติ, สานุสนฺธิกาว ปุจฺฉา, สานุสนฺธิกํ วิสฺสชฺชนํฯ อยญฺหิ เถโร เตสํ เตสํ ภิกฺขูนํ อชฺฌาสเยน ปุจฺฉติ, สตฺถาปิ เตสํ เตสํ อชฺฌาสเยเนว วิสฺสเชฺชติฯ เสสํ สพฺพตฺถ อุตฺตานเมวฯ ทสมํฯ</p>


<p>อิมสฺส จ ปน วคฺคสฺส เอเกกสฺมิํ สุเตฺต ปญฺจสตา ปญฺจสตา ภิกฺขู อรหตฺตํ ปตฺตาติฯ</p>

</p>


<h2>๙. เถรวโคฺค</h2>
<h3>๑. อานนฺทสุตฺตวณฺณนา</h3>
<p> เถรวคฺคสฺส ปฐเม ติ, มนฺตาณิยา นาม พฺราหฺมณิยา ปุโตฺตฯ ติ อาคมฺม อารพฺภ สนฺธาย ปฎิจฺจฯ ติ อสฺมีติ เอวํ ปวตฺตํ ตณฺหามานทิฎฺฐิปปญฺจตฺตยํ โหติฯ ติ ตรุโณฯ ติ โยพฺพเนน สมนฺนาคโตฯ ติ มณฺฑนกสภาโว มณฺฑนกสีโลฯ นฺติ มุขปฎิพิมฺพํฯ ตญฺหิ ปริสุทฺธํ อาทาสมณฺฑลํ ปฎิจฺจ ปญฺญายติฯ กิํ ปน ตํ โอโลกยโต สกมุขํ ปญฺญายติ, ปรมุขนฺติ? ยทิ สกํ ภเวยฺย, ปรมฺมุขํ หุตฺวา ปญฺญาเยยฺย, อถ ปรสฺส ภเวยฺย, วณฺณาทีหิ อสทิสํ หุตฺวา ปญฺญาเยยฺยฯ ตสฺมา น ตํ อตฺตโน, น ปรสฺส, อาทาสํ ปน นิสฺสาย นิภาสรูปํ นาม ตํ ปญฺญายตีติ วทนฺติฯ อถ ยํ อุทเก ปญฺญายติ, ตํ เกน การเณนาติ ? มหาภูตานํ วิสุทฺธตายฯ ติ มยา ญาเณน จตุสจฺจธโมฺม อภิสมาคโต, โสตาปโนฺนสฺมิ ชาโตติ กเถสิฯ ปฐมํฯ</p>


<h3>๒. ติสฺสสุตฺตวณฺณนา</h3>
<p> ทุติเย   ติ สญฺชาตครุภาโว วิย อกมฺมโญฺญฯ ติ อยํ ปุรตฺถิมา อยํ ทกฺขิณาติ เอวํ ทิสาปิ มยฺหํ น ปกฺขายนฺติ, น ปากฎา โหนฺตีติ วทติฯ ติ ปริยตฺติธมฺมาปิ มยฺหํ น อุปฎฺฐหนฺติ, อุคฺคหิตํ สชฺฌายิตํ น ทิสฺสตีติ วทติฯ ติ โน มหาวิจิกิจฺฉาฯ น หิ ตสฺส ‘‘สาสนํ นิยฺยานิกํ นุ โข, น นุ โข’’ติ วิมติ อุปฺปชฺชติฯ เอวํ ปนสฺส โหติ ‘‘สกฺขิสฺสามิ นุ โข สมณธมฺมํ กาตุํ, อุทาหุ ปตฺตจีวรธารณมตฺตเมว กริสฺสามี’’ติฯ</p>


<p>นฺติ ยถา หิ นินฺนํ ปลฺลลํ โอโลเกนฺตสฺส ทสฺสนรามเณยฺยกมตฺตํ อตฺถิ, โย ปเนตฺถ โอตรติ, ตํ จณฺฑมีนากุลตาย อากฑฺฒิตฺวา อนยพฺยสนํ ปาเปติ, เอวเมวํ ปญฺจสุ กามคุเณสุ จกฺขุทฺวาราทีนํ อารมฺมเณ รามเณยฺยกมตฺตํ อตฺถิ, โย ปเนตฺถ เคธํ อาปชฺชติ, ตํ อากฑฺฒิตฺวา นิรยาทีสุ เอว ปกฺขิปนฺติฯ อปฺปสฺสาทา หิ กามา พหุทุกฺขา พหุปายาสา, อาทีนโว เอตฺถ ภิโยฺยติ อิมํ อตฺถวสํ ปฎิจฺจ ‘‘กามานเมตํ อธิวจน’’นฺติ วุตฺตํฯ ติ อหํ ธมฺมามิสานุคฺคเหหิ  อนุคฺคณฺหามิฯ ติ สมฺปฎิจฺฉิฯ น เกวลญฺจ อภินนฺทิ, อิมํ ปน สตฺถุ สนฺติกา อสฺสาสํ ลภิตฺวา ฆเฎโนฺต วายมโนฺต กติปาเหน อรหเตฺต ปติฎฺฐาสิฯ ทุติยํฯ</p>


<h3>๓. ยมกสุตฺตวณฺณนา</h3>
<p> ตติเย นฺติ สเจ หิสฺส เอวํ ภเวยฺย ‘‘สงฺขารา อุปฺปชฺชนฺติ เจว นิรุชฺฌนฺติ จ, สงฺขารปฺปวตฺตเมว อปฺปวตฺตํ โหตี’’ติ, ทิฎฺฐิคตํ นาม น ภเวยฺย, สาสนาวจริกํ ญาณํ ภเวยฺยฯ ยสฺมา ปนสฺส ‘‘สโตฺต อุจฺฉิชฺชติ วินสฺสตี’’ติ อโหสิ, ตสฺมา ทิฎฺฐิคตํ นาม ชาตํฯ ติ ทิฎฺฐิถาเมน เจว ทิฎฺฐิปรามาเสน จฯ</p>


<p>  ติ ยถา นาม ปจฺจเนฺต กุปิเต ตํ วูปสเมตุํ อสโกฺกนฺตา ราชปุริสา เสนาปติสฺส วา รโญฺญ วา สนฺติกํ คจฺฉนฺติ, เอวํ ทิฎฺฐิคตวเสน ตสฺมิํ เถเร กุปิเต ตํ วูปสเมตุํ อสโกฺกนฺตา เต ภิกฺขู เยน ธมฺมราชสฺส ธมฺมเสนาปติ อายสฺมา สาริปุโตฺต , เตนุปสงฺกมิํสุฯ ติ เตสํ ภิกฺขูนํ สนฺติเก วิย เถรสฺส สมฺมุขา ปคฺคยฺห วตฺตุํ อสโกฺกโนฺต โอลมฺพเนฺตน หทเยน ‘‘เอวํพฺยาโข’’ติ อาหฯ ติ? อิทํ เถโร ตสฺส วจนํ สุตฺวา, ‘‘นายํ อตฺตโน ลทฺธิยํ โทสํ ปสฺสติ, ธมฺมเทสนาย อสฺส ตํ ปากฎํ กริสฺสามี’’ติ จิเนฺตตฺวา ติปริวฎฺฎํ เทสนํ เทเสตุํ อารภิฯ</p>


<p>ติ อิทํ กสฺมา อารทฺธํ? อนุโยควตฺตํ ทาปนตฺถํฯ ติปริวฎฺฎเทสนาวสานสฺมิญฺหิ เถโร โสตาปโนฺน ชาโตฯ อถ นํ อนุโยควตฺตํ ทาเปตุํ ‘‘ตํ กิํ มญฺญสี’’ติอาทิมาห? ติ  สโตฺตฯ รูปํ เวทนา สญฺญา สงฺขารา วิญฺญาณนฺติ อิเม ปญฺจกฺขเนฺธ สมฺปิเณฺฑตฺวา ‘‘ตถาคโต’’ติ สมนุปสฺสสีติ ปุจฺฉติฯ ติ อิทํ เถรสฺส อนุโยเค ภุมฺมํฯ อิทํ วุตฺตํ โหติ – เอตฺถ จ เต เอตฺตเก ฐาเน ทิเฎฺฐว ธเมฺม สจฺจโต ถิรโต สเตฺต อนุปลพฺภิยมาเนติฯ ติ อิทเมตํ อญฺญํ พฺยากราเปตุกาโม ปุจฺฉติฯ นฺติ ยํ ทุกฺขํ, ตเทว นิรุทฺธํ, อโญฺญ สโตฺต นิรุชฺฌนโก นาม นตฺถิ, เอวํ พฺยากเรยฺยนฺติ อโตฺถฯ</p>


<p>ติ เอตสฺส ปฐมมคฺคสฺสฯ ติ อติเรกปฺปมาณสฺส ญาณสฺส อตฺถาย, สหวิปสฺสนกานํ อุปริ จ ติณฺณํ มคฺคานํ อาวิภาวตฺถายาติ อโตฺถฯ ติ อโนฺตอารเกฺขน เจว พหิอารเกฺขน จ สมนฺนาคโตฯ ติ จตูหิ โยเคหิ เขมภาวํ อนิจฺฉโนฺตฯ ติ ปสยฺหิตฺวา อภิภวิตฺวาฯ ติ อนุปวิสิตฺวาฯ</p>


<p>ติอาทีสุ ทูรโตว อาคจฺฉนฺตํ ทิสฺวา อาสนโต ปฐมตรํ วุฎฺฐาตีติ ฯ ตสฺส อาสนํ ทตฺวา ตสฺมิํ นิสิเนฺน ปจฺฉา นิปตติ นิสีทตีติ, ฯ ปาโตว วุฎฺฐาย ‘‘เอตฺตกา กสิตุํ คจฺฉถ, เอตฺตกา วปิตุ’’นฺติ วา สพฺพปฐมํ วุฎฺฐาตีติ ฯ สายํ สเพฺพสุ อตฺตโน อตฺตโน วสนฎฺฐานํ คเตสุ เคหสฺส สมนฺตโต อารกฺขํ สํวิธาย ทฺวารานิ ถเกตฺวา สพฺพปจฺฉา นิปชฺชนโตปิ ฯ ‘‘กิํ กโรมิ , อยฺยปุตฺต ? กิํ กโรมิ อยฺยปุตฺตา’’ติ? มุขํ โอโลเกโนฺต กิํการํ ปฎิสาเวตีติ ฯ มนาปํ จรตีติ ฯ ปิยํ วทตีติ ติ มิโตฺต เม อยนฺติ สทฺทเหยฺยฯ ติ เอกโต ปานโภชนาทิํ กโรโนฺต วิสฺสาสิโก ภเวยฺยฯ ติ สุฎฺฐุ วิสฺสโตฺถฯ</p>


<p>ติ เอตฺถ อิทํ โอปมฺมสํสนฺทนํ – พาลคหปติปุโตฺต วิย หิ วฎฺฎสนฺนิสฺสิตกาเล อสฺสุตวา ปุถุชฺชโน , วธกปจฺจามิโตฺต วิย อพลทุพฺพลา ปญฺจกฺขนฺธา, วธกปจฺจามิตฺตสฺส ‘‘พาลคหปติปุตฺตํ อุปฎฺฐหิสฺสามี’’ติ อุปคตกาโล วิย ปฎิสนฺธิกฺขเณ อุปคตา ปญฺจกฺขนฺธา, ตสฺส หิ ‘‘น เม อยํ สหาโย, วธกปจฺจตฺถิโก อย’’นฺติ อชานนกาโล วิย วฎฺฎนิสฺสิตปุถุชฺชนสฺส ปญฺจกฺขเนฺธ ‘‘น อิเม มยฺห’’นฺติ อคเหตฺวา ‘‘มม รูปํ, มม เวทนา, มม สญฺญา, มม สงฺขารา, มม วิญฺญาณ’’นฺติ คหิตกาโล, วธกปจฺจตฺถิกสฺส ‘‘มิโตฺต เม อย’’นฺติ คเหตฺวา สกฺการกรณกาโล วิย ‘‘มม อิเม’’ติ คเหตฺวา ปญฺจนฺนํ ขนฺธานํ นฺหาปนโภชนาทีหิ สกฺการกรณกาโล, ‘‘อติวิสฺสโตฺถ เม อย’’นฺติ ญตฺวา สกฺการํ กโรนฺตเสฺสว อสินา สีสจฺฉินฺทนํ วิย วิสฺสตฺถสฺส พาลปุถุชฺชนสฺส ติขิเณหิ ภิชฺชมาเนหิ ขเนฺธหิ ชีวิตปริยาทานํ เวทิตพฺพํฯ</p>


<p>ติ อุปคจฺฉติฯ ติ คณฺหาติฯ ติ อธิติฎฺฐติฯ ติ อยํ เม อตฺตาติฯ ติ ยถา ปน ปณฺฑิโต คหปติปุโตฺต เอวํ อุปคตํ ปจฺจตฺถิกํ ‘‘ปจฺจตฺถิโก เม อย’’นฺติ ญตฺวา อปฺปมโตฺต ตานิ ตานิ กมฺมานิ กาเรตฺวา อนตฺถํ ปริหรติ, อตฺถํ ปาปุณาติ, เอวํ สุตวา อริยสาวโกปิ ‘‘น รูปํ อตฺตโต สมนุปสฺสตี’’ติอาทินา นเยน ปญฺจกฺขเนฺธ อหนฺติ วา มมนฺติ วา อคเหตฺวา, ‘‘ปจฺจตฺถิกา เม เอเต’’ติ ญตฺวา รูปสตฺตกอรูปสตฺตกาทิวเสน วิปสฺสนาย โยเชตฺวาว ตโตนิทานํ ทุกฺขํ ปริวเชฺชตฺวา อคฺคผลํ อรหตฺตํ ปาปุณาติฯ เสสเมตฺถ อุตฺตานเมวฯ ตติยํฯ</p>


<h3>๔. อนุราธสุตฺตวณฺณนา</h3>
<p> จตุเตฺถ นฺติ ตเสฺสว วิหารสฺส ปจฺจเนฺต ปณฺณสาลายํฯ ติ ตุมฺหากํ สตฺถา ตถาคโต ตํ สตฺตํ  ตถาคตํฯ ติ ตสฺส กิร เอวํ อโหสิ  ‘‘อิเม สาสนสฺส ปฎิปกฺขา ปฎิวิโลมา, ยถา อิเม ภณนฺติ, น เอวํ สตฺถา ปญฺญาเปสฺสติ, อญฺญถา ปญฺญาเปสฺสตี’’ติฯ ตสฺมา เอวมาหฯ ติ เอวํ เถเรน อตฺตโน จ ปเรสญฺจ สมยํ อชานิตฺวา วุเตฺต เอกเทเสน สาสนสมยํ ชานนฺตา  เถรสฺส วาเท โทสํ ทาตุกามา เต อญฺญติตฺถิยา ปริพฺพาชกา อายสฺมนฺตํ อนุราธํ เอตทโวจุํฯ</p>


<p>ติ สตฺถา ตสฺส กถํ สุตฺวา จิเนฺตสิ – ‘‘อยํ ภิกฺขุ อตฺตโน ลทฺธิยํ โทสํ น ชานาติ, การโก ปเนส ยุตฺตโยโค, ธมฺมเทสนาย เอว นํ ชานาเปสฺสามี’’ติ ติปริวฎฺฎํ เทสนํ เทเสตุกาโม ‘‘ตํ กิํ มญฺญสิ, อนุราธา’’ติอาทิมาหฯ อถสฺส ตาย เทสนาย อรหตฺตปฺปตฺตสฺส อนุโยควตฺตํ อาโรเปโนฺต ติอาทิมาหฯ นฺติ วฎฺฎทุกฺขเญฺจว วฎฺฎทุกฺขสฺส จ นิโรธํ นิพฺพานํ ปญฺญเปมิฯ ทุกฺขนฺติ วา วจเนน ทุกฺขสจฺจํ คหิตํฯ ตสฺมิํ คหิเต สมุทยสจฺจํ คหิตเมว โหติ, ตสฺส มูลตฺตาฯ นิโรธนฺติ วจเนน นิโรธสจฺจํ คหิตํฯ ตสฺมิํ คหิเต มคฺคสจฺจํ คหิตเมว โหติ ตสฺส อุปายตฺตาฯ อิติ ปุเพฺพ จาหํ, อนุราธ, เอตรหิ จ จตุสจฺจเมว ปญฺญเปมีติ ทเสฺสติฯ เอวํ อิมสฺมิํ สุเตฺต วฎฺฎวิวฎฺฎเมว กถิตํฯ จตุตฺถํฯ</p>


<h3>๕. วกฺกลิสุตฺตวณฺณนา</h3>
<p> ปญฺจเม ติ กุมฺภการสาลายํฯ เถโร กิร วุตฺถวโสฺส ปวาเรตฺวา ภควนฺตํ ทสฺสนาย อาคจฺฉติฯ ตสฺส นครมเชฺฌ มหาอาพาโธ อุปฺปชฺชิ, ปาทา น วหนฺติฯ อถ นํ มญฺจกสิวิกาย กุมฺภการสาลํ อาหริํสุฯ สา จ สาลา เตสํ กมฺมสาลา, น นิเวสนสาลาฯ ตํ สนฺธาย วุตฺตํ ‘‘กุมฺภการนิเวสเน วิหรตี’’ติฯ ติ อธิมตฺตคิลาโนฯ ติ สมนฺตโต อโธสิ, จลนากาเรน อปจิติํ ทเสฺสสิฯ วตฺตํ กิเรตํ พาฬฺหคิลาเนนปิ พุฑฺฒตรํ ทิสฺวา อุฎฺฐานากาเรน อปจิติ ทเสฺสตพฺพาฯ เตน ปน ‘‘มา จลิ มา จลี’’ติ วตฺตโพฺพฯ ติ พุทฺธกาลสฺมิญฺหิ เอกสฺสปิ ภิกฺขุโน  วสนฎฺฐาเน  ‘‘สเจ สตฺถา อาคจฺฉิสฺสติ, อิธ นิสีทิสฺสตี’’ติ อาสนํ ปญฺญตฺตเมว โหติ อนฺตมโส ผลกมตฺตมฺปิ ปณฺณสนฺถารมตฺตมฺปิฯ นฺติ กจฺจิ ทุกฺขํ ขมิตุํ อิริยาปถํ วา ยาเปตุํ สกฺกาติ ปุจฺฉติฯ ติ นิวตฺตนฺติฯ ติ อธิคจฺฉนฺติ ฯ นฺติ ปฎิกฺกโม เอตาสํฯ ติ สีลํ อารพฺภ สีลภาเวน น อุปวทติฯ นฺติ จิรปฎิโก อหํ, จิรโต ปฎฺฐาย อหนฺติ อโตฺถฯ ติ อตฺตโน สุวณฺณวณฺณมฺปิ กายํ ภควา ธุวปคฺฆรณเฎฺฐน เอวมาหฯ นฺติ อิธ ภควา ‘‘ธมฺมกาโย โข, มหาราช, ตถาคโต’’ติ วุตฺตํ ธมฺมกายตํ ทเสฺสติฯ นววิโธ หิ โลกุตฺตรธโมฺม ตถาคตสฺส กาโย นามฯ</p>


<p>อิทานิ เถรสฺส ติปริวฎฺฎธมฺมเทสนํ อารภโนฺต ติอาทิมาหฯ ติ กาฬสิลาวิหาโรฯ ติ มคฺควิโมกฺขตฺถายฯ ติ อรหตฺตผลวิมุตฺติยา วิมุโตฺต หุตฺวา วิมุจฺจิสฺสติฯ ตา กิร เทวตา ‘‘เยน นีหาเรน อิมินา วิปสฺสนา อารทฺธา, อนนฺตราเยน อรหตฺตํ ปาปุณิสฺสตี’’ติ ญตฺวา เอวมาหํสุฯ นฺติ อลามกํฯ ติ เถโร กิร อธิมานิโก อโหสิฯ โส สมาธิวิปสฺสนาหิ วิกฺขมฺภิตานํ กิเลสานํ สมุทาจารํ อปสฺสโนฺต ‘‘ขีณาสโวมฺหี’’ติ สญฺญี หุตฺวา ‘‘กิํ เม อิมินา ทุเกฺขน ชีวิเตน? สตฺถํ อาหริตฺวา มริสฺสามี’’ติ ติขิเณน สเตฺถน กณฺฐนาฬํ ฉินฺทิฯ อถสฺส ทุกฺขา เวทนา อุปฺปชฺชิฯ โส ตสฺมิํ ขเณ อตฺตโน ปุถุชฺชนภาวํ ญตฺวา อวิสฺสฎฺฐกมฺมฎฺฐานตฺตา สีฆํ มูลกมฺมฎฺฐานํ อาทาย สมฺมสโนฺต อรหตฺตํ ปาปุณิตฺวาว กาลมกาสิฯ ปจฺจเวกฺขณา ปนสฺส จ กถํ อโหสีติ? ขีณาสวสฺส เอกูนวีสติ  ปจฺจเวกฺขณา น สพฺพาว อวสฺสํ ลทฺธพฺพา, ติขิเณนาปิ ปน อสินา สีเส ฉิชฺชเนฺต เอกํ เทฺว ญาณานิ อวสฺสํ อุปฺปชฺชนฺติฯ</p>


<p>นฺติ ปริวตฺตกฺขนฺธํฯ นฺติ สยมานํฯ เถโร กิร อุตฺตานโก นิปโนฺน สตฺถํ อาหริฯ ตสฺส สรีรํ ยถาฐิตเมว อโหสิฯ สีสํ ปน ทกฺขิณปเสฺสน ปริวตฺติตฺวา อฎฺฐาสิฯ อริยสาวกา หิ เยภุเยฺยน ทกฺขิณปเสฺสเนว กาลํ กโรนฺติฯ เตนสฺส สรีรํ ยถาฐิตํเยว อโหสิฯ สีสํ ปน ทกฺขิณปเสฺสน ปริวตฺติตฺวา ฐิตํฯ ตํ สนฺธาย วิวตฺตกฺขโนฺธ นาม ชาโตติปิ วทนฺติฯ นฺติ ธูมายนภาวํ ฯ นฺติ ติมิรายนภาวํฯ ธูมวลาหกํ วิย ติมิรวลาหกํ วิย จาติ อโตฺถฯ ปญฺจมํฯ</p>


<h3>๖. อสฺสชิสุตฺตวณฺณนา</h3>
<p> ฉเฎฺฐ ติ กสฺสปเสฎฺฐินา การิเต อาราเมฯ ติ อสฺสาสปสฺสาเส ฯ โส หิ เต จตุตฺถชฺฌาเนน ปสฺสมฺภิตฺวา ปสฺสมฺภิตฺวา วิหาสิฯ ติ อิทานิ ตํ สมาธิํ อปฺปฎิลภนฺตสฺส เอวํ โหติฯ ติ กจฺจิ นุ โข อหํ สาสนโต น ปริหายามิ? ตสฺส กิร อาพาธโทเสน อปฺปิตปฺปิตา สมาปตฺติ ปริหายิ, ตสฺมา เอวํ จิเนฺตสิฯ ติ สมาธิํเยว สารญฺจ สามญฺญญฺจ มญฺญนฺติฯ มยฺหํ ปน สาสเน น เอตํ สารํ, วิปสฺสนามคฺคผลานิ สารํฯ โส ตฺวํ สมาธิโต ปริหายโนฺต กสฺมา จิเนฺตสิ ‘‘สาสนโต ปริหายามี’’ติฯ เอวํ เถรํ อสฺสาเสตฺวา อิทานิสฺส ติปริวฎฺฎํ ธมฺมเทสนํ อารภโนฺต ติอาทิมาหฯ อถสฺส ติปริวฎฺฎเทสนาวสาเน อรหตฺตํ ปตฺตสฺส สตตวิหารํ ทเสฺสโนฺต ติอาทิมาห ฯ ตตฺถ ติ สุขเวทนาย ตาว อภินนฺทนา โหตุ, ทุกฺขเวทนาย กถํ โหตีติ? ทุกฺขํ ปตฺวา สุขํ ปเตฺถติ, ยทเคฺคน สุขํ ปเตฺถติ, ตทเคฺคน ทุกฺขํ ปเตฺถติเยวฯ สุขวิปริณาเมน หิ ทุกฺขํ อาคตเมว โหตีติ เอวํ ทุเกฺข อภินนฺทนา เวทิตพฺพาฯ เสสํ ปุเพฺพ วุตฺตนยเมวาติฯ ฉฎฺฐํฯ</p>


<h3>๗. เขมกสุตฺตวณฺณนา</h3>
<p> สตฺตเม นฺติ อตฺตโน ปริกฺขารชาตํฯ นฺติ อสฺมีติ เอวํ ปวตฺตา ตณฺหามานา อธิคตาฯ ติ ปุนปฺปุนํ คมนาคมเนนฯ ติ พทริการามโต คาวุตมตฺตํ โฆสิตารามํ อคมาสิฯ ทาสกเตฺถโร ปน จตุกฺขตฺตุํ คมนาคมเนน ตํทิวสํ ทฺวิโยชนํ อทฺธานํ อาหิณฺฑิฯ กสฺมา ปน ตํ เถรา ปหิณิํสุ? วิสฺสุตสฺส ธมฺมกถิกสฺส สนฺติกา ธมฺมํ สุณิสฺสามาติฯ สยํ กสฺมา น คตาติ? เถรสฺส วสนฎฺฐานํ อรญฺญํ สมฺพาธํ, ตตฺถ สฎฺฐิมตฺตานํ เถรานํ ฐาตุํ วา นิสีทิตุํ วา โอกาโส นตฺถีติ น คตาฯ ‘‘อิธาคนฺตฺวา อมฺหากํ ธมฺมํ กเถตู’’ติปิ  กสฺมา ปน น ปหิณิํสูติ? เถรสฺส อาพาธิกตฺตาฯ อถ กสฺมา ปุนปฺปุนํ ปหิณิํสูติ? สยเมว ญตฺวา อมฺหากํ กเถตุํ อาคมิสฺสตีติฯ เถโรปิ เตสํ อชฺฌาสยํ ญตฺวาว อคมาสีติฯ</p>


<p>นฺติ โย หิ รูปเมว อสฺมีติ วทติ, เตน อิตเร จตฺตาโร ขนฺธา ปจฺจกฺขาตา โหนฺติฯ โย อญฺญตฺร รูปา วทติ, เตน รูปํ ปจฺจกฺขาตํ โหติฯ เวทนาทีสุปิ เอเสว นโยฯ เถรสฺส ปน สมูหโต ปญฺจสุปิ ขเนฺธสุ อสฺมีติ อธิคโต, ตสฺมา  เอวมาหฯ ติ โหติเยวฯ ติ สุขุโมฯ ติ ฉาริกาขาเรฯ ติ อูสขาเรฯ ติ เตเมตฺวา ขาเทตฺวาฯ</p>


<p>  ติ เอตฺถ อิทํ โอปมฺมสํสนฺทนํ – กิลิฎฺฐวตฺถํ วิย หิ ปุถุชฺชนสฺส จิตฺตาจาโร, ตโย ขารา วิย ติโสฺส อนุปสฺสนา, ตีหิ ขาเรหิ โธตวตฺถํ วิย เทสนาย มทฺทิตฺวา ฐิโต อนาคามิโน จิตฺตาจาโร, อนุสหคโต อูสาทิคโนฺธ วิย อรหตฺตมคฺควชฺฌา กิเลสา, คนฺธกรณฺฑโก วิย อรหตฺตมคฺคญาณํ คนฺธกรณฺฑกํ อาคมฺม อนุสหคตานํ อูสคนฺธาทีนํ สมุคฺฆาโต วิย อรหตฺตมเคฺคน สพฺพกิเลสกฺขโย, คนฺธปริภาวิตวตฺถํ นิวาเสตฺวา ฉณทิวเส อนฺตรวีถิยํ สุคนฺธคนฺธิโน วิจรณํ วิย ขีณาสวสฺส สีลคนฺธาทีหิ ทส ทิสา อุปวายนฺตสฺส ยถากามจาโรฯ</p>


<p>นฺติ กเถตุํฯ นฺติ ปกาเสตุํฯ นฺติ ชานาเปตุํฯ นฺติ ปติฎฺฐาเปตุํฯ นฺติ วิวฎํ กาตุํฯ นฺติ สุวิภตฺตํ กาตุํฯ นฺติ อุตฺตานกํ กาตุํฯ นฺติ เต กิร เถเรน กถิตกถิตฎฺฐาเน วิปสฺสนํ ปฎฺฐเปตฺวา อุปรูปริ สมฺมสนฺตา เทสนาปริโยสาเน อรหตฺตํ ปาปุณิํสุฯ เถโรปิ อเญฺญน นีหาเรน อกเถตฺวา วิปสฺสนาสหคตจิเตฺตเนว กเถสิฯ ตสฺมา โสปิ อรหตฺตํ ปาปุณิฯ เตน วุตฺตํ – ‘‘สฎฺฐิมตฺตานํ เถรานํ ภิกฺขูนํ อนุปาทาย อาสเวหิ จิตฺตานิ วิมุจฺจิํสุ อายสฺมโต เขมกสฺส จา’’ติฯ สตฺตมํฯ</p>


<h3>๘. ฉนฺนสุตฺตวณฺณนา</h3>
<p> อฎฺฐเม  ติ ตถาคเตน สทฺธิํ เอกทิวเส ชาโต มหาภินิกฺขมนทิวเส สทฺธิํ นิกฺขมิตฺวา ปุน อปรภาเค สตฺถุ สนฺติเก ปพฺพชิตฺวา ‘‘อมฺหากํ พุโทฺธ อมฺหากํ ธโมฺม’’ติ เอวํ มกฺขี เจว ปฬาสี จ หุตฺวา สพฺรหฺมจารีนํ ผรุสวาจาย สงฺฆฎฺฎนํ กโรโนฺต เถโรฯ ติ กุญฺจิกํ คเหตฺวาฯ ติ เอกํ วิหารํ ปวิสิตฺวา ตโต อญฺญํ, ตโต อญฺญนฺติ เอวํ เตน เตน วิหาเรน ตํ ตํ วิหารํ อุปสงฺกมิตฺวาฯ นฺติ กสฺมา เอวํ มหเนฺตน อุสฺสาเหน ตตฺถ ตตฺถ คนฺตฺวา เอตํ อโวจาติ? อุปฺปนฺนสํเวคตายฯ ตสฺส หิ ปรินิพฺพุเต สตฺถริ ธมฺมสงฺคาหกเตฺถเรหิ เปสิโต อายสฺมา  อานโนฺท โกสมฺพิํ  คนฺตฺวา พฺรหฺมทณฺฑํ อทาสิฯ โส ทิเนฺน พฺรหฺมทเณฺฑ สญฺชาตปริฬาโห วิสญฺญีภูโต ปติตฺวา ปุน สญฺญํ ลภิตฺวา วุฎฺฐาย เอกสฺส ภิกฺขุโน สนฺติกํ คโต, โส เตน สทฺธิํ กิญฺจิ น กเถสิฯ อญฺญสฺส สนฺติกํ อคมาสิ, โสปิ น กเถสีติ เอวํ สกลวิหารํ วิจริตฺวา นิพฺพิโนฺน ปตฺตจีวรํ อาทาย พาราณสิํ คนฺตฺวา อุปฺปนฺนสํเวโค ตตฺถ ตตฺถ คนฺตฺวา เอวํ อโวจฯ</p>


<p>ติ สเพฺพ เตภูมกสงฺขารา อนิจฺจาฯ ติ สเพฺพ จตุภูมกธมฺมา อนตฺตาฯ อิติ สเพฺพปิ เต ภิกฺขู เถรํ โอวทนฺตา อนิจฺจลกฺขณํ อนตฺตลกฺขณนฺติ เทฺวว ลกฺขณานิ กเถตฺวา ทุกฺขลกฺขณํ น กถยิํสุฯ กสฺมา? เอวํ กิร เนสํ อโหสิ – ‘‘อยํ ภิกฺขุ วาที ทุกฺขลกฺขเณ ปญฺญาปิยมาเน รูปํ ทุกฺขํ…เป.… วิญฺญาณํ ทุกฺขํ, มโคฺค ทุโกฺข, ผลํ ทุกฺขนฺติ ‘ตุเมฺห ทุกฺขปฺปตฺตา ภิกฺขู นามา’ติ คหณํ คเณฺหยฺย, ยถา คหณํ คเหตุํ น สโกฺกติ, เอวํ นิโทฺทสเมวสฺส กตฺวา กเถสฺสามา’’ติ เทฺวว ลกฺขณานิ กถยิํสุฯ</p>


<p>ติ ปริตสฺสนา จ อุปาทานญฺจ อุปฺปชฺชติฯ ติ ยทิ รูปาทีสุ เอโกปิ อนตฺตา, อถ โก นาม เม อตฺตาติ เอวํ ปฎินิวตฺตติ ‘‘มยฺหํ มานส’’นฺติฯ อยํ กิร เถโร ปจฺจเย อปริคฺคเหตฺวา วิปสฺสนํ ปฎฺฐเปสิ, สาสฺส ทุพฺพลวิปสฺสนา อตฺตคาหํ ปริยาทาตุํ อสกฺกุณนฺตี สงฺขาเรสุ สุญฺญโต  อุปฎฺฐหเนฺตสุ ‘‘อุจฺฉิชฺชิสฺสามิ วินสฺสิสฺสามี’’ติ อุเจฺฉททิฎฺฐิยา เจว ปริตสฺสนาย จ ปจฺจโย อโหสิฯ โส จ อตฺตานํ ปาปเต ปปตนฺตํ วิย ทิสฺวา, ‘‘ปริตสฺสนา อุปาทานํ อุปฺปชฺชติ, ปจฺจุทาวตฺตติ มานสํ, อถ โก จรหิ เม อตฺตา’’ติ อาหฯ ติ จตุสจฺจธมฺมํ ปสฺสนฺตสฺส เอวํ น โหติฯ ติ ตตฺตโก วิสฺสาโสฯ นฺติ เถโร ตสฺส วจนํ สุตฺวา, ‘‘กีทิสา นุ โข อิมสฺส ธมฺมเทสนา สปฺปายา’’ติ? จิเนฺตโนฺต เตปิฎกํ  พุทฺธวจนํ วิจินิตฺวา กจฺจานสุตฺตํ (สํ. นิ. ๒.๑๕) อทฺทส ‘‘อิทํ อาทิโตว ทิฎฺฐิวินิเวฐนํ กตฺวา มเชฺฌ พุทฺธพลํ ทีเปตฺวา สณฺหสุขุมปจฺจยาการํ ปกาสยมานํ คตํ, อิทมสฺส เทเสสฺสามี’’ติ ทเสฺสโนฺต ‘‘สมฺมุขา เมต’’นฺติอาทิมาหฯ อฎฺฐมํฯ</p>


<h3>๙-๑๐. ราหุลสุตฺตาทิวณฺณนา</h3>
<p> นวมทสมานิ  ราหุลสํยุเตฺต (สํ. นิ. ๒.๑๘๘) วุตฺตตฺถาเนวฯ เกวลํ เหตานิ อยํ เถรวโคฺคติ กตฺวา อิธาคตานีติฯ นวมทสมานิฯ</p>

</p>


<h2>๑๐. ปุปฺผวโคฺค</h2>
<h3>๑. นทีสุตฺตวณฺณนา</h3>
<p> ปุปฺผวคฺคสฺส ปฐเม ติ ปพฺพเต ปวตฺตาฯ ติ โสเต ปติตปติตานิ ติณปณฺณกฎฺฐาทีนิ เหฎฺฐาหารินีฯ ติ นิกฺขนฺตฎฺฐานโต ปฎฺฐาย จตุปญฺจโยชนสตคามินีฯ ติ จณฺฑโสตาฯ ติอาทีนิ สพฺพานิ ติณชาตานิฯ ติ เอรณฺฑาทโย ทุพฺพลรุกฺขาฯ นฺติ เต ตีเร ชาตาปิ โอนมิตฺวา อเคฺคหิ อุทกํ ผุสเนฺตหิ อธิโอลเมฺพยฺยุํ, อุปริ ลเมฺพยฺยุนฺติ อโตฺถฯ นฺติ สมูลมตฺติกาย สทฺธิํ สีเส ปเตยฺยุํฯ โส เตหิ อโชฺฌตฺถโฎ วาลุกมตฺติโกทเกหิ มุขํ ปวิสเนฺตหิ มหาวินาสํ ปาปุเณยฺยฯ</p>


<p>  ติ เอตฺถ โสเต ปติตปุริโส วิย วฎฺฎสนฺนิสฺสิโต พาลปุถุชฺชโน ทฎฺฐโพฺพ, อุภโตตีเร กาสาทโย วิย ทุพฺพลปญฺจกฺขนฺธา, ‘‘อิเม คหิตาปิ มํ ตาเรตุํ น สกฺขิสฺสนฺตี’’ติ ตสฺส ปุริสสฺส อชานิตฺวา คหณํ วิย อิเม ขนฺธา ‘‘น มยฺหํ สหายา’’ติ พาลปุถุชฺชนสฺส อชานิตฺวา จตูหิ คาเหหิ คหณํ, คหิตคหิตานํ ปลุชฺชนตฺตา ปุริสสฺส พฺยสนปฺปตฺติ วิย จตูหิ คาเหหิ คหิตานํ ขนฺธานํ วิปริณาเม พาลปุถุชฺชนสฺส โสกาทิพฺยสนปฺปตฺติ เวทิตพฺพาฯ ปฐมํฯ</p>


<h3>๒. ปุปฺผสุตฺตวณฺณนา</h3>
<p> ทุติเย   ติ ‘‘อนิจฺจํ ทุกฺขํ อนตฺตา อสุภ’’นฺติ ยถาสภาเวน วทเนฺตน สทฺธิํ ‘‘นิจฺจํ สุขํ อตฺตา สุภ’’นฺติ วทโนฺต วิวทติฯ ติ ขนฺธปญฺจกํฯ ตญฺหิ ลุชฺชนสภาวตฺตา โลกธโมฺมติ วุจฺจติฯ ติ กถํ กโรมิ? มยฺหญฺหิ ปฎิปตฺติกถนเมว ภาโร, ปฎิปตฺติปูรณํ ปน กุลปุตฺตานํ ภาโรติ ทเสฺสติฯ อิมสฺมิํ สุเตฺต ตโย โลกา กถิตาฯ ‘‘นาหํ, ภิกฺขเว, โลเกนา’’ติ เอตฺถ หิ สตฺตโลโก กถิโต, ‘‘อตฺถิ, ภิกฺขเว, โลเก โลกธโมฺม’’ติ เอตฺถ สงฺขารโลโก, ‘‘ตถาคโต โลเก ชาโต โลเก สํวโฑฺฒ’’ติ เอตฺถ โอกาสโลโก กถิโตฯ ทุติยํฯ</p>


<h3>๓. เผณปิณฺฑูปมสุตฺตวณฺณนา</h3>
<p> ตติเย ติ อยุชฺฌปุรวาสิโน อปริมาณภิกฺขุปริวารํ จาริกํ จรมานํ ตถาคตํ อตฺตโน นครํ สมฺปตฺตํ ทิสฺวา เอกสฺมิํ คงฺคาย นิวตฺตนฎฺฐาเน มหาวนสณฺฑมณฺฑิตปฺปเทเส สตฺถุ วิหารํ กตฺวา อทํสุฯ ภควา ตตฺถ วิหรติฯ ตํ สนฺธาย วุตฺตํ ‘‘คงฺคาย นทิยา ตีเร’’ติฯ ติ ตสฺมิํ วิหาเร วสโนฺต ภควา สายนฺหสมยํ คนฺธกุฎิโต นิกฺขมิตฺวา คงฺคาตีเร ปญฺญตฺตวรพุทฺธาสเน นิสิโนฺน คงฺคาย นทิยา อาคจฺฉนฺตํ มหนฺตํ เผณปิณฺฑํ ทิสฺวา, ‘‘มม สาสเน ปญฺจกฺขนฺธนิสฺสิตํ เอกํ ธมฺมํ กเถสฺสามี’’ติ จิเนฺตตฺวา ปริวาเรตฺวา นิสิเนฺน ภิกฺขู อามเนฺตสิฯ</p>


<p>  นฺติ อุฎฺฐานุฎฺฐาเน พทรปกฺกปฺปมาณโต ปฎฺฐาย อนุโสตาคมเนน อนุปุเพฺพน ปวฑฺฒิตฺวา ปพฺพตกูฎมตฺตํ ชาตํ, ยตฺถ อุทกสปฺปาทโย อเนกปาณโย นิวสนฺติ, เอวรูปํ มหนฺตํ เผณปิณฺฑํฯ ติ อาหเรยฺยฯ โส ปนายํ เผณปิโณฺฑ อุฎฺฐิตฎฺฐาเนปิ ภิชฺชติ , โถกํ คนฺตฺวาปิ, เอกทฺวิโยชนาทิวเสน ทูรํ คนฺตฺวาปิ, อนฺตรา ปน อภิชฺชโนฺตปิ มหาสมุทฺทํ ปตฺวา อวสฺสเมว ภิชฺชติฯ ติ โอโลเกยฺยฯ ติ การเณน อุปปริเกฺขยฺยฯ ติ, ภิกฺขเว, เผณปิณฺฑมฺหิ สาโร นาม กิํ ภเวยฺย? วิลียิตฺวา วิทฺธํเสเยฺยวฯ</p>


<p>  ติ ยถา เผณปิโณฺฑ นิสฺสาโร, เอวํ รูปมฺปิ นิจฺจสารธุวสารอตฺตสารวิรเหน นิสฺสารเมวฯ ยถา จ โส ‘‘อิมินา ปตฺตํ วา ถาลกํ วา กริสฺสามี’’ติ คเหตุํ น สกฺกา, คหิโตปิ ตมตฺถํ น สาเธติ, ภิชฺชติ เอว, เอวํ รูปมฺปิ นิจฺจนฺติ วา ธุวนฺติ วา อหนฺติ วา มมนฺติ วา คเหตุํ น สกฺกา, คหิตมฺปิ น ตถา ติฎฺฐติ, อนิจฺจํ ทุกฺขํ อนตฺตา อสุภเญฺญว โหตีติ เอวํ เผณปิณฺฑสทิสเมว โหติฯ ยถา วา ปน เผณปิโณฺฑ ฉิทฺทาวฉิโทฺท อเนกสนฺธิฆฎิโต พหูนํ อุทกสปฺปาทีนํ ปาณานํ อาวาโส, เอวํ รูปมฺปิ ฉิทฺทาวฉิทฺทํ อเนกสนฺธิฆฎิตํ, กุลวเสเนเวตฺถ อสีติ กิมิกุลานิ วสนฺติ, ตเทว เตสํ สูติฆรมฺปิ วจฺจกุฎิปิ คิลานสาลาปิ สุสานมฺปิ, น เต อญฺญตฺถ คนฺตฺวา คพฺภวุฎฺฐานาทีนิ กโรนฺติ, เอวมฺปิ เผณปิณฺฑสทิสํฯ</p>


<p>ยถา จ เผณปิโณฺฑ อาทิโต พทรปกฺกมโตฺต หุตฺวา อนุปุเพฺพน ปพฺพตกูฎมโตฺตปิ โหติ, เอวํ รูปมฺปิ อาทิโต กลลมตฺตํ หุตฺวา อนุปุเพฺพน พฺยามมตฺตมฺปิ โคมหิํสหตฺถิอาทีนํ วเสน ปพฺพตกูฎาทิมตฺตํ โหติ มจฺฉกจฺฉปาทีนํ วเสน อเนกโยชนสตปมาณมฺปิ, เอวมฺปิ เผณปิณฺฑสทิสํฯ ยถา จ เผณปิโณฺฑ อุฎฺฐิตมโตฺตปิ ภิชฺชติ, โถกํ คนฺตฺวาปิ, ทูรํ คนฺตฺวาปิ, สมุทฺทํ ปตฺวา ปน อวสฺสเมว ภิชฺชติ, เอวเมวํ รูปมฺปิ กลลภาเวปิ ภิชฺชติ อพฺพุทาทิภาเวปิ, อนฺตรา ปน อภิชฺชมานมฺปิ วสฺสสตายุกานํ วสฺสสตํ ปตฺวา อวสฺสเมว ภิชฺชติ, มรณมุเข จุณฺณวิจุณฺณํ โหติ, เอวมฺปิ เผณปิณฺฑสทิสํฯ</p>


<p>   ติอาทีสุ เวทนาทีนํ ปุพฺพุฬาทีหิ เอวํ สทิสตา เวทิตพฺพาฯ ยถา หิ ปุพฺพุโฬ อสาโร เอวํ เวทนาปิฯ ยถา จ โส อพโล อคยฺหูปโค, น สกฺกา ตํ คเหตฺวา ผลกํ วา อาสนํ วา กาตุํ, คหิโตปิ ภิชฺชเตว, เอวํ เวทนาปิ อพลา อคยฺหูปคา, น สกฺกา นิจฺจาติ วา ธุวาติ วา คเหตุํ, คหิตาปิ น ตถา ติฎฺฐติ, เอวํ อคยฺหูปคตายปิ เวทนา ปุพฺพุฬสทิสาฯ ยถา ปน ตสฺมิํ ตสฺมิํ อุทกพินฺทุมฺหิ ปุพฺพุโฬ อุปฺปชฺชติ เจว ภิชฺชติ จ, น จิรฎฺฐิติโก โหติ, เอวํ เวทนาปิ อุปฺปชฺชติ เจว ภิชฺชติ จ, น จิรฎฺฐิติกา โหติฯ เอกจฺฉรกฺขเณ โกฎิสตสหสฺสสงฺขา อุปฺปชฺชิตฺวา นิรุชฺฌติฯ ยถา จ ปุพฺพุโฬ อุทกตลํ, อุทกพินฺทุํ, อุทกชลฺลํ, สงฺกฑฺฒิตฺวา ปุฎํ กตฺวา คหณวาตญฺจาติ จตฺตาริ การณานิ ปฎิจฺจ อุปฺปชฺชติ, เอวํ เวทนาปิ วตฺถุํ อารมฺมณํ กิเลสชลฺลํ ผสฺสสงฺฆฎฺฎนญฺจาติ จตฺตาริ การณานิ ปฎิจฺจ อุปฺปชฺชติฯ เอวมฺปิ เวทนา ปุพฺพุฬสทิสาฯ</p>


<p>  อสารกเฎฺฐน มรีจิสทิสาฯ ตถา อคยฺหูปคเฎฺฐนฯ น หิ สกฺกา ตํ คเหตฺวา ปิวิตุํ วา นฺหายิตุํ วา ภาชนํ วา ปูเรตุํฯ อปิจ ยถา มรีจิ วิปฺผนฺทติ, สญฺชาตูมิเวคา วิย ขายติ, เอวํ นีลสญฺญาทิเภทา สญฺญาปิ นีลาทิอนุภวนตฺถาย ผนฺทติ วิปฺผนฺทติฯ ยถา จ มรีจิ มหาชนํ วิปฺปลเมฺภติ ‘‘ปุณฺณวาปิ วิย ปุณฺณนที วิย ทิสฺสตี’’ติ วทาเปติ, เอวํ สญฺญาปิ วิปฺปลเมฺภติ, ‘‘อิทํ นีลกํ สุภํ สุขํ นิจฺจ’’นฺติ วทาเปติฯ ปีตกาทีสุปิ เอเสว นโยฯ เอวํ สญฺญา วิปฺปลมฺภเนนาปิ มรีจิสทิสาฯ</p>


<p>นฺติ อโนฺต อสญฺชาตฆนทณฺฑกํฯ สงฺขาราปิ อสารกเฎฺฐน กทลิกฺขนฺธสทิสา, ตถา อคยฺหูปคเฎฺฐน ฯ ยเถว หิ กทลิกฺขนฺธโต กิญฺจิ คเหตฺวา น สกฺกา โคปานสิอาทีนํ อตฺถาย อุปเนตุํ, อุปนีตมฺปิ น ตถา โหติ, เอวํ สงฺขาราปิ น สกฺกา นิจฺจาทิวเสน คเหตุํ, คหิตาปิ น ตถา โหนฺติฯ ยถา จ กทลิกฺขโนฺธ พหุปตฺตวฎฺฎิสโมธาโน โหติ, เอวํ สงฺขารกฺขโนฺธ พหุธมฺมสโมธาโนฯ ยถา จ กทลิกฺขโนฺธ นานาลกฺขโณฯ อโญฺญเยว หิ พาหิราย ปตฺตวฎฺฎิยา วโณฺณ, อโญฺญ ตโต อพฺภนฺตรอพฺภนฺตรานํ, เอวเมว สงฺขารกฺขเนฺธปิ  อญฺญเทว ผสฺสสฺส ลกฺขณํ, อญฺญา เจตนาทีนํ, สโมธาเนตฺวา ปน สงฺขารกฺขโนฺธว วุจฺจตีติ เอวมฺปิ สงฺขารกฺขโนฺธ กทลิกฺขนฺธสทิโสฯ</p>


<p>ติ มํสจกฺขุนา เจว ปญฺญาจกฺขุนา จาติ ทฺวีหิ จกฺขูหิ จกฺขุมาฯ มํสจกฺขุมฺปิ หิสฺส ปริสุทฺธํ วฎฺฎติ อปคตปฎลปิฬกํ, ปญฺญาจกฺขุมฺปิ อสารภาวทสฺสนสมตฺถํฯ วิญฺญาณมฺปิ อสารกเฎฺฐน มายาสทิสํ, ตถา อคยฺหูปคเฎฺฐนฯ ยถา จ มายา อิตฺตรา ลหุปจฺจุปฎฺฐานา, เอวํ วิญฺญาณํฯ ตญฺหิ ตโตปิ อิตฺตรตรเญฺจว ลหุปจฺจุปฎฺฐานตรญฺจฯ เตเนว หิ จิเตฺตน ปุริโส อาคโต วิย คโต วิย ฐิโต วิย นิสิโนฺน วิย โหติฯ อญฺญเทว จ อาคมนกาเล จิตฺตํ, อญฺญํ คมนกาลาทีสุฯ เอวมฺปิ วิญฺญาณํ มายาสทิสํฯ มายา จ มหาชนํ วเญฺจติ, ยํกิญฺจิเทว ‘‘อิทํ สุวณฺณํ รชตํ มุตฺตา’’ติ คาหาเปติ, วิญฺญาณมฺปิ มหาชนํ วเญฺจติฯ เตเนว หิ จิเตฺตน อาคจฺฉนฺตํ วิย คจฺฉนฺตํ วิย ฐิตํ วิย นิสินฺนํ วิย กตฺวา คาหาเปติฯ อญฺญเทว จ อาคมเน จิตฺตํ, อญฺญํ คมนาทีสุฯ เอวมฺปิ วิญฺญาณํ มายาสทิสํฯ</p>


<p>ติ สณฺหปเญฺญน เจว วิปุลวิตฺถตปเญฺญน จฯ ติ ชีวิตินฺทฺริยํฯ ติ  กมฺมชเตโชธาตุฯ นฺติ นานาวิธานํ กิมิคณาทีนํ ภตฺตํ หุตฺวาฯ ติ เอตาทิสี อยํ ปเวณี มตกสฺส  ยาว สุสานา ฆฎฺฎียตีติฯ ติ ยฺวายํ วิญฺญาณกฺขโนฺธ นาม, อยํ พาลมหาชนลปาปนิกมายา นามฯ ติ ทฺวีหิ การเณหิ อยํ ขนฺธสงฺขาโต วธโก อญฺญมญฺญฆาตเนนปิ, ขเนฺธสุ สติ วโธ ปญฺญายตีติปิฯ เอกา หิ ปถวีธาตุ ภิชฺชมานา เสสธาตุโย คเหตฺวาว ภิชฺชติ, ตถา อาโปธาตุอาทโยฯ รูปกฺขโนฺธ จ ภิชฺชมาโน อรูปกฺขเนฺธ คเหตฺวาว ภิชฺชติ, ตถา อรูปกฺขเนฺธสุ เวทนาทโย สญฺญาทิเกฯ จตฺตาโรปิ เจเต วตฺถุรูปนฺติ เอวํ อญฺญมญฺญวธเนเนตฺถ วธกตา เวทิตพฺพาฯ ขเนฺธสุ ปน สติ วธพนฺธนเจฺฉทาทีนิ สมฺภวนฺติ, เอวํ เอเตสุ สติ วธภาวโตปิ วธกตา เวทิตพฺพาฯ นฺติ สพฺพํ ทสวิธมฺปิ สํโยชนํฯ นฺติ นิพฺพานํฯ ตติยํฯ</p>


<h3>๔-๖. โคมยปิณฺฑสุตฺตาทิวณฺณนา</h3>
<p> จตุเตฺถ  นฺติ สิเนรุมหาปถวีจนฺทิมสูริยาทีหิ สสฺสตีหิ สมํฯ นฺติ อปฺปมตฺตกํ มธุกปุปฺผปฺปมาณํ โคมยขณฺฑํฯ กุโต ปนาเนเนตํ ลทฺธนฺติฯ ปริภณฺฑกรณตฺถาย อาภตโต คหิตนฺติ เอเกฯ อตฺถสฺส ปน วิญฺญาปนตฺถํ อิทฺธิยา อภิสงฺขริตฺวา หตฺถารุฬฺหํ กตนฺติ เวทิตพฺพนฺติฯ ติ ปฎิลทฺธอตฺตภาโวฯ ติ อยํ มคฺคพฺรหฺมจริยวาโส นาม น ปญฺญาเยยฺยฯ มโคฺค หิ เตภูมกสงฺขาเร วิวเฎฺฎโนฺต อุปฺปชฺชติฯ ยทิ จ เอตฺตโก อตฺตภาโว นิโจฺจ ภเวยฺย, มโคฺค อุปฺปชฺชิตฺวาปิ สงฺขารวฎฺฎํ วิวเฎฺฎตุํ น สกฺกุเณยฺยาติ พฺรหฺมจริยวาโส น ปญฺญาเยถฯ</p>


<p>อิทานิ สเจ โกจิ สงฺขาโร นิโจฺจ ภเวยฺย, มยา มหาสุทสฺสนราชกาเล อนุภูตา สมฺปตฺติ นิจฺจา ภเวยฺย, สาปิ จ อนิจฺจาติ ตํ ทเสฺสตุํ นฺติอาทิมาหฯ ตตฺถ ติ กุสาวตีราชธานี เตสํ นครานํ ปมุขา, สพฺพเสฎฺฐาติ อโตฺถฯ ติ  รตฺตจนฺทนสารมยานิฯ อุปธานํ ปน สเพฺพสํ สุตฺตมยเมวฯ ติ จตุรงฺคุลาธิกโลเมน กาฬโกชเวน อตฺถตานิ, ยํ มหาปิฎฺฐิยโกชโวติ วทนฺติฯ ติ อุภโตโลเมน อุณฺณามเยน เสตกมฺพเลน อตฺถตานิฯ ติ ฆนปุเปฺผน อุณฺณามยอตฺถรเณน อตฺถตานิฯ ติ กทลิมิคจมฺมมเยน  อุตฺตมปจฺจตฺถรเณน อตฺถตานิฯ ตํ กิร ปจฺจตฺถรณํ เสตวตฺถสฺส อุปริ กทลิมิคจมฺมํ อตฺถริตฺวา สิเพฺพตฺวา กโรนฺติฯ ติ สห อุตฺตรจฺฉเทน, อุปริ พเทฺธน รตฺตวิตาเนน สทฺธินฺติ อโตฺถฯ ติ สีสูปธานญฺจ ปาทูปธานญฺจาติ ปลฺลงฺกานํ อุภโตโลหิตกูปธานานิฯ ติ เอตฺถ เวชยโนฺต นาม ตสฺส รโญฺญ รโถ, ยสฺส จกฺกานํ อินฺทนีลมณิมยา นาภิ, สตฺตรตนมยา อรา, ปวาฬมยา เนมิ, รชตมโย อโกฺข, อินฺทนีลมณิมยํ อุปกฺขรํ, รชตมยํ กุพฺพรํฯ โส เตสํ รถานํ ปมุโข อโคฺคฯ ติ ทุกูลสนฺถรานิฯ ติ รชตมยโทหภาชนานิฯ ติ ยถารุจิตํ  ปริภุญฺชิสฺสตีติ นฺหตฺวา ฐิตกาเล อุปนีตวตฺถาเนว สนฺธาเยตํ วุตฺตํฯ ติ อภิหริตพฺพภตฺตํฯ</p>


<p>ติ ยตฺถ วสามิ, ตํ เอกเญฺญว นครํ โหติ, อวเสเสสุ ปุตฺตธีตาทโย เจว ทาสมนุสฺสา จ วสิํสุฯ ปาสาทกูฎาคาราทีสุปิ เอเสว นโยฯ ปลฺลงฺกาทีสุ เอกํเยว สยํ ปริภุญฺชติ, เสสา ปุตฺตาทีนํ ปริโภคา โหนฺติฯ อิตฺถีสุ เอกาว ปจฺจุปฎฺฐาติ, เสสา ปริวารมตฺตา โหนฺติฯ ติ ขตฺติยสฺส วา พฺราหฺมณิยา, พฺราหฺมณสฺส วา ขตฺติยานิยา กุจฺฉิสฺมิํ ชาตาฯ ติ  เอกํเยว ทุสฺสยุคํ นิวาเสมิ, เสสานิ ปริวาเรตฺวา วิจรนฺตานํ อสีติสหสฺสาธิกานํ โสฬสนฺนํ ปุริสสตสหสฺสานํ โหนฺตีติ ทเสฺสติฯ ติ ปรมปฺปมาเณน นาฬิโกทนมตฺตํ ภุญฺชามิ, เสสํ ปริวาเรตฺวา วิจรนฺตานํ จตฺตาลีสสหสฺสาธิกานํ อฎฺฐนฺนํ ปุริสสตสหสฺสานํ โหตีติ ทเสฺสติฯ เอกถาลิปาโก หิ ทสนฺนํ ชนานํ ปโหติฯ</p>


<p>อิติ อิมํ มหาสุทสฺสนกาเล สมฺปตฺติํ ทเสฺสตฺวา อิทานิ ตสฺสา อนิจฺจตํ ทเสฺสโนฺต ติอาทิมาหฯ ตตฺถ ติ ปกติชหเนน นิพฺพุตปทีโป วิย อปณฺณตฺติกภาวํ คตาฯ ติ เอวํ หุตฺวาอภาวเฎฺฐน อนิจฺจาฯ เอตฺตาวตา ภควา ยถา นาม ปุริโส สตหตฺถุเพฺพเธ จมฺปกรุเกฺข นิเสฺสณิํ พนฺธิตฺวา อภิรุหิตฺวา จมฺปกปุปฺผํ อาทาย นิเสฺสณิํ มุญฺจโนฺต โอตเรยฺย, เอวเมวํ นิเสฺสณิํ พนฺธโนฺต วิย อเนกวสฺสโกฎิสตสหสฺสุเพฺพธํ มหาสุทสฺสนสมฺปตฺติํ อารุยฺห สมฺปตฺติมตฺถเก ฐิตํ อนิจฺจลกฺขณํ อาทาย นิเสฺสณิํ มุญฺจโนฺต วิย โอติโณฺณฯ ติ เอวํ อุทกปุพฺพุฬาทโย วิย ธุวภาวรหิตาฯ ติ เอวํ สุปินเก ปีตปานียํ วิย อนุลิตฺตจนฺทนํ วิย จ  อสฺสาสวิรหิตาฯ อิติ อิมสฺมิํ สุเตฺต อนิจฺจลกฺขณํ กถิตํฯ ปญฺจเม สพฺพํ วุตฺตนยเมวฯ ฉฎฺฐํ ตถา พุชฺฌนกสฺส อชฺฌาสเยน วุตฺตํฯ จตุตฺถาทีนิฯ</p>


<h3>๗. คทฺทุลพทฺธสุตฺตวณฺณนา</h3>
<p> สตฺตเม ติ ยสฺมิํ สมเย ปญฺจเม สูริเย อุฎฺฐิเต มหาสมุโทฺท อุสฺสุสฺสติฯ นฺติ จตฺตาริ สจฺจานิ อปฺปฎิวิชฺฌิตฺวา อวิชฺชาย นิวุตานํเยว สตํ วฎฺฎทุกฺขสฺส อนฺตกิริยํ ปริเจฺฉทํ  น วทามิฯ ติ คทฺทุเลน พทฺธสุนโขฯ ติ  ปถวิยํ อาโกฎิเต มหาขีเลฯ ติ นิขณิตฺวา ฐปิเต ถเมฺภฯ ติ เอตฺถ สุนโข วิย วฎฺฎนิสฺสิโต พาโล, คทฺทุโล วิย ทิฎฺฐิ, ถโมฺภ วิย สกฺกาโย, คทฺทุลรชฺชุยา ถเมฺภ อุปนิพทฺธสุนขสฺส ถมฺภานุปริวตฺตนํ วิย ทิฎฺฐิตณฺหาย สกฺกาเย พทฺธสฺส ปุถุชฺชนสฺส สกฺกายานุปริวตฺตนํ เวทิตพฺพํฯ สตฺตมํฯ</p>


<h3>๘. ทุติยคทฺทุลพทฺธสุตฺตวณฺณนา</h3>
<p> อฎฺฐเม ติ ยสฺมา ทิฎฺฐิคทฺทุลนิสฺสิตาย ตณฺหารชฺชุยา สกฺกายถเมฺภ อุปนิพโทฺธ วฎฺฎนิสฺสิโต พาลปุถุชฺชโน สพฺพิริยาปเถสุ ขนฺธปญฺจกํ นิสฺสาเยว ปวตฺตติ, ยสฺมา วา ทีฆรตฺตมิทํ จิตฺตํ สํกิลิฎฺฐํ ราเคน โทเสน โมเหน, ตสฺมาฯ ติ สุนฺหาตาปิ หิ สตฺตา จิตฺตสํกิเลเสเนว สํกิลิสฺสนฺติ, มลคฺคหิตสรีราปิ จิตฺตสฺส โวทานตฺตา วิสุชฺฌนฺติฯ เตนาหุ โปราณา –</p>


<p>
‘‘รูปมฺหิ สํกิลิฎฺฐมฺหิ, สํกิลิสฺสนฺติ มาณวา;  
  
รูเป สุเทฺธ วิสุชฺฌนฺติ, อนกฺขาตํ มเหสินาฯ  
</p>
  
<p>
‘‘จิตฺตมฺหิ สํกิลิฎฺฐมฺหิ, สํกิลิสฺสนฺติ มาณวา;  
  
จิเตฺต สุเทฺธ วิสุชฺฌนฺติ, อิติ วุตฺตํ มเหสินา’’ติฯ  
</p>
  
<p>นฺติ วิจรณจิตฺตํฯ สงฺขา นาม พฺราหฺมณปาสณฺฑิกา โหนฺติ, เต ปฎโกฎฺฐกํ  กตฺวา ตตฺถ นานปฺปการา สุคติทุคฺคติวเสน สมฺปตฺติวิปตฺติโย เลขาเปตฺวา, ‘‘อิมํ กมฺมํ กตฺวา อิทํ ปฎิลภติ, อิทํ กตฺวา อิท’’นฺติ ทเสฺสนฺตา ตํ จิตฺตํ คเหตฺวา วิจรนฺติฯ นฺติ จิตฺตกาเรน จิเนฺตตฺวา กตตฺตา จิเตฺตน จินฺติตํ นามฯ นฺติ ตสฺส จิตฺตสฺส อุปายปริเยสนจิตฺตํ ตโตปิ จิตฺตตรํฯ ติ กมฺมจิเตฺตเนว จิตฺติตาฯ ตํ ปน กมฺมจิตฺตํ อิเม วฎฺฎกติตฺติราทโย ‘‘เอวํ จิตฺตา ภวิสฺสามา’’ติ อายูหนฺตา นาม นตฺถิฯ กมฺมํ ปน โยนิํ อุปเนติ, โยนิมูลโก เตสํ จิตฺตภาโวฯ โยนิอุปคตา  หิ สตฺตา ตํตํโยนิเกหิ สทิสจิตฺตาว โหนฺติฯ อิติ โยนิสิโทฺธ จิตฺตภาโว, กมฺมสิทฺธา โยนีติ เวทิตพฺพาฯ</p>


<p>อปิจ  จิตฺตํ นาเมตํ สหชาตํ สหชาตธมฺมจิตฺตตาย ภูมิจิตฺตตาย วตฺถุจิตฺตตาย ทฺวารจิตฺตตาย อารมฺมณจิตฺตตาย กมฺมนานตฺตมูลกานํ ลิงฺคนานตฺตสญฺญานานตฺตโวหารนานตฺตาทีนํ อเนกวิธานํ จิตฺตานํ นิปฺผาทนตายปิ ติรจฺฉานคตจิตฺตโต จิตฺตตรเมว เวทิตพฺพํฯ</p>


<p>ติ วเตฺถสุ รเงฺคน รูปสมุฎฺฐาปนโกฯ โส ปน อเฉโก อมนาปํ รูปํ กโรติ, เฉโก มนาปํ ทสฺสนียํ, เอวเมว ปุถุชฺชโน อกุสลจิเตฺตน วา ญาณวิปฺปยุตฺตกุสเลน วา จกฺขุสมฺปทาทิวิรหิตํ วิรูปํ สมุฎฺฐาเปติ, ญาณสมฺปยุตฺตกุสเลน จกฺขุสมฺปทาทิสมฺปนฺนํ อภิรูปํฯ อฎฺฐมํฯ</p>


<h3>๙. วาสิชฎสุตฺตวณฺณนา</h3>
<p> นวเม ติ อิมา กณฺหปกฺขสุกฺกปกฺขวเสน เทฺว อุปมา วุตฺตาฯ ตาสุ กณฺหปกฺขอุปมา อตฺถสฺส อสาธิกา, อิตรา สาธิกาติฯ สุกฺกปกฺขอุปมาย เอวํ อโตฺถ เวทิตโพฺพ – ติ โอปมฺมเตฺถ นิปาโต, ติ สมฺภาวนเตฺถฯ อุภเยนาปิ เสยฺยถา นาม, ภิกฺขเวติ ทเสฺสติฯ ติ เอตฺถ ปน กิญฺจาปิ กุกฺกุฎิยา วุตฺตปฺปการโต อูนาธิกานิปิ อณฺฑานิ โหนฺติ, วจนสิลิฎฺฐตาย ปน เอวํ วุตฺตํฯ เอวญฺหิ โลเก สิลิฎฺฐวจนํ โหติฯ ติ ตานิ อสฺสุ, ตานิ ภเวยฺยุนฺติ อโตฺถฯ ติ ตาย จ ชเนตฺติยา กุกฺกุฎิยา ปเกฺข ปสาเรตฺวา เตสํ อุปริ สยนฺติยา สมฺมา  อธิสยิตานิฯ ติ กาเลน กาลํ อุตุํ คณฺหาเปนฺติยา สุฎฺฐุ สมนฺตโต เสทิตานิ อุสฺมีกตานิฯ ติ กาเลน กาลํ สุฎฺฐุ สมนฺตโต ภาวิตานิ, กุกฺกุฎคนฺธํ คาหาปิตานีติ อโตฺถฯ ติ ตสฺสา กุกฺกุฎิยา อิมินา ติวิธกิริยากรเณน อปฺปมาทํ กตฺวา กิญฺจาปิ น เอวํ อิจฺฉา อุปเชฺชยฺยฯ   ติ อถ โข เต กุกฺกุฎโปตกา วุตฺตนเยน โสตฺถินา อภินิพฺภิชฺชิตุํ ภพฺพาวฯ เต หิ ยสฺมา ตาย กุกฺกุฎิยา เอวํ ตีหากาเรหิ ตานิ อณฺฑานิ ปริปาลิยมานานิ น ปูตีนิ  โหนฺติ, โย เนสํ อลฺลสิเนโห, โสปิ ปริยาทานํ คจฺฉติ, กปาลํ ตนุกํ โหติ, ปาทนขสิขา จ มุขตุณฺฑกญฺจ ขรํ โหติ, สยมฺปิ ปริณามํ คจฺฉนฺติ, กปาลสฺส ตนุตฺตา พหิ อาโลโก อโนฺต ปญฺญายติ, ตสฺมา ‘‘จิรํ วต มยํ สงฺกุฎิตหตฺถปาทา สมฺพาเธ สยิมฺหา, อยญฺจ พหิ อาโลโก ทิสฺสติ, เอตฺถ ทานิ โน สุขวิหาโร ภวิสฺสตี’’ติ นิกฺขมิตุกามา หุตฺวา กปาลํ ปาเทน ปหรนฺติ, คีวํ ปสาเรนฺติ, ตโต ตํ กปาลํ เทฺวธา ภิชฺชติฯ อถ เต ปเกฺข วิธุนนฺตา ตํขณานุรูปํ วิรวนฺตา นิกฺขมนฺติเยว, นิกฺขมิตฺวา จ คามเกฺขตฺตํ อุปโสภยมานา วิจรนฺติฯ</p>


<p>ติ อิทํ โอปมฺมสมฺปฎิปาทนํฯ ตํ เอวํ อเตฺถน สํสนฺทิตฺวา เวทิตพฺพํ – ตสฺสา กุกฺกุฎิยา อเณฺฑสุ ติวิธกิริยากรณํ วิย หิ อิมสฺส ภิกฺขุโน ภาวานุโยคํ อนุยุตฺตกาโล, กุกฺกุฎิยา ติวิธกิริยาสมฺปาทเนน อณฺฑานํ อปูติภาโว วิย ภาวนานุโยคมนุยุตฺตสฺส ภิกฺขุโน ติวิธานุปสฺสนาสมฺปาทเนน วิปสฺสนาญาณสฺส อปริหานิ, ตสฺสา ติวิธกิริยากรเณน อลฺลสิเนหปริยาทานํ วิย ตสฺส ภิกฺขุโน ติวิธานุปสฺสนาสมฺปาทเนน ภวตฺตยานุคตนิกนฺติสิเนหปริยาทานํ, อณฺฑกปาลานํ ตนุภาโว วิย ตสฺส ภิกฺขุโน อวิชฺชณฺฑโกสสฺส ตนุภาโว, กุกฺกุฎโปตกานํ ปาทนขสิขมุขตุณฺฑกานํ ถทฺธขรภาโว วิย ภิกฺขุโน วิปสฺสนาญาณสฺส ติกฺขขรวิปฺปสนฺน สูรภาโว, กุกฺกุฎโปตกานํ ปริณามกาโล วิย ภิกฺขุโน วิปสฺสนาญาณสฺส ปริณามกาโล วฑฺฒิตกาโล คพฺภคฺคหณกาโล, กุกฺกุฎโปตกานํ ปาทนขสิขาย วา มุขตุณฺฑเกน วา อณฺฑโกสํ ปทาเลตฺวา ปเกฺข ปโปฺผเฎตฺวา โสตฺถินา อภินิพฺภิทากาโล วิย ตสฺส ภิกฺขุโน วิปสฺสนาญาณคพฺภํ คณฺหาเปตฺวา วิจรนฺตสฺส ตชฺชาติกํ อุตุสปฺปายํ วา โภชนสปฺปายํ วา ปุคฺคลสปฺปายํ วา ธมฺมสฺสวนสปฺปายํ วา ลภิตฺวา เอกาสเน นิสินฺนเสฺสว วิปสฺสนํ  วเฑฺฒนฺตสฺส อนุปุพฺพาธิคเตน อรหตฺตมเคฺคน อวิชฺชณฺฑโกสํ ปทาเลตฺวา อภิญฺญาปเกฺข ปโปฺผเฎตฺวา โสตฺถินา อรหตฺตปตฺตกาโล เวทิตโพฺพฯ ยถา ปน กุกฺกุฎโปตกานํ  ปริณตภาวํ ญตฺวา มาตาปิ อณฺฑโกสํ ภินฺทติ, เอวํ ตถารูปสฺส ภิกฺขุโน ญาณปริปากํ ญตฺวา สตฺถาปิ –</p>


<p>
‘‘อุจฺฉินฺท  
สิเนหมตฺตโน, กุมุทํ สารทิกํว ปาณินา;  
  
สนฺติมคฺคเมว พฺรูหย, นิพฺพานํ สุคเตน เทสิต’’นฺติฯ (ธ. ป. ๒๘๕) –  
</p>
  
<p>อาทินา นเยน โอภาสํ ผริตฺวา คาถาย อวิชฺชณฺฑโกสํ ปหรติฯ โส คาถาปริโยสาเน อวิชฺชณฺฑโกสํ ภินฺทิตฺวา อรหตฺตํ ปาปุณาติฯ ตโต ปฎฺฐาย ยถา เต กุกฺกุฎโปตกา คามเกฺขตฺตํ อุปโสภยมานา ตตฺถ วิจรนฺติ, เอวํ อยมฺปิ มหาขีณาสโว นิพฺพานารมฺมณํ ผลสมาปตฺติํ อเปฺปตฺวา สงฺฆารามํ อุปโสภยมาโน วิจรติฯ</p>


<p>ติ วฑฺฒกิสฺสฯ โส หิ โอลมฺพกสงฺขาตํ ปลํ ธาเรตฺวา ทารูนํ คณฺฑํ หรตีติ ปลคโณฺฑติ วุจฺจติฯ ติ วาสิทณฺฑกสฺส คหณฎฺฐาเนฯ นฺติ ปพฺพชิตสฺส หิ ปพฺพชฺชาสเงฺขเปน อุเทฺทเสน ปริปุจฺฉาย โยนิโส มนสิกาเรน วตฺตปฎิปตฺติยา จ นิจฺจกาลํ อาสวา ขียนฺติฯ เอวํ ขียมานานํ ปน เตสํ ‘‘เอตฺตกํ อชฺช ขีณํ, เอตฺตกํ หิโยฺย’’ติ เอวมสฺส ญาณํ น โหตีติ อโตฺถฯ อิมาย อุปมาย วิปสฺสนายานิสํโส ทีปิโตฯ ติ เหมนฺตสมเยนฯ ติ ถิรภาเวน ปริหายนฺติฯ</p>


<p>ติ เอตฺถ มหาสมุโทฺท วิย สาสนํ ทฎฺฐพฺพํ, นาวา วิย โยคาวจโร, นาวาย มหาสมุเทฺท ปริยาทานํ วิย อิมสฺส ภิกฺขุโน อูนปญฺจวสฺสกาเล อาจริยุปชฺฌายานํ สนฺติเก วิจรณํ, นาวาย มหาสมุโทฺททเกน ขชฺชมานานํ พนฺธนานํ ตนุภาโว วิย ภิกฺขุโน ปพฺพชฺชาสเงฺขเปน อุเทฺทสปริปุจฺฉาทีหิ เจว สํโยชนานํ ตนุภาโว, นาวาย ถเล อุกฺขิตฺตกาโล  วิย ภิกฺขุโน นิสฺสยมุจฺจกสฺส กมฺมฎฺฐานํ คเหตฺวา อรเญฺญ วสนกาโล, ทิวา วาตาตเปน สํสุสฺสนํ วิย วิปสฺสนาญาเณน ตณฺหาเสฺนหสํสุสฺสนํ, รตฺติํ หิโมทเกน เตมนํ วิย กมฺมฎฺฐานํ นิสฺสาย อุปฺปเนฺนน ปีติปาโมเชฺชน จิตฺตเตมนํ, รตฺตินฺทิวํ วาตาตเปน เจว หิโมทเกน จ ปริสุกฺขปริตินฺตานํ พนฺธนานํ ทุพฺพลภาโว วิย เอกทิวสํ อุตุสปฺปายาทีนิ ลทฺธา วิปสฺสนาญาณปีติปาโมเชฺชหิ สํโยชนานํ ภิโยฺยโสมตฺตาย ทุพฺพลภาโว, ปาวุสฺสกเมโฆ วิย อรหตฺตมคฺคญาณํ , เมฆวุฎฺฐิอุทเกน นาวาย พเนฺธ ปูติภาโว วิย อารทฺธวิปสฺสกสฺส  รูปสตฺตกาทิวเสน วิปสฺสนํ วเฑฺฒนฺตสฺส โอกฺขายมาเน ปกฺขายมาเน กมฺมฎฺฐาเน เอกทิวสํ อุตุสปฺปายาทีนิ ลทฺธา เอกปลฺลเงฺกน นิสินฺนสฺส อรหตฺตผลาธิคโม, ปูติพนฺธนาวาย กญฺจิ กาลํ ฐานํ วิย ขีณสํโยชนสฺส อรหโต มหาชนํ อนุคฺคณฺหนฺตสฺส ยาวตายุกํ ฐานํ, ปูติพนฺธนาวาย อนุปุเพฺพน ภิชฺชิตฺวา อปณฺณตฺติกภาวูปคโม วิย ขีณาสวสฺส อุปาทิณฺณกฺขนฺธเภเทน อนุปาทิเสสาย นิพฺพานธาตุยา ปรินิพฺพุตสฺส อปณฺณตฺติกภาวูปคโมติ อิมาย อุปมาย สํโยชนานํ ทุพฺพลตา ทีปิตาฯ นวมํฯ</p>


<h3>๑๐. อนิจฺจสญฺญาสุตฺตวณฺณนา</h3>
<p> ทสเม ติ อนิจฺจํ อนิจฺจนฺติ ภาเวนฺตสฺส อุปฺปนฺนสญฺญาฯ ติ เขปยติฯ นฺติ นววิธํ อสฺมิมานํฯ ติ สนฺตาเนตฺวา ฐิตมูลานิฯ มหานงฺคลํ วิย หิ อนิจฺจสญฺญา, ขุทฺทานุขุทฺทกานิ มูลสนฺตานกานิ วิย กิเลสา, ยถา กสฺสโก กสโนฺต นงฺคเลน ตานิ ปทาเลติ, เอวํ โยคี อนิจฺจสญฺญํ ภาเวโนฺต อนิจฺจสญฺญาญาเณน กิเลเส ปทาเลตีติ อิทเมตฺถ โอปมฺมสํสนฺทนํฯ</p>


<p>ติ เหฎฺฐา ธุนาติฯ ติ ปโปฺผเฎติฯ ติ  ปโปฺผเฎตฺวา ฉเฑฺฑติฯ อิธาปิ ปพฺพชานิ วิย กิเลสา, ลายนํ นิโจฺฉฎนํ วิย อนิจฺจสญฺญาญาณนฺติ อิมินา อเตฺถน อุปมา สํสเนฺทตพฺพาฯ</p>


<p>ติ ติเณฺหน ขุรเปฺปน วณฺฎจฺฉินฺนายฯ ติ ตํ อมฺพปิณฺฑิํ อนุคจฺฉนฺติ, ตสฺสา ปตมานาย อมฺพานิ ภูมิยํ ปตนฺติฯ อิธาปิ อมฺพปิณฺฑิ วิย กิเลสา, ติณฺหขุรโปฺป วิย อนิจฺจสญฺญา, ยถา ขุรเปฺปน ฉินฺนาย อมฺพปิณฺฑิยา สพฺพานิ อมฺพานิ ภูมิยํ ปตนฺติ, เอวํ อนิจฺจสญฺญาญาเณน กิเลสานํ มูลภูตาย อวิชฺชาย ฉินฺนาย สพฺพกิเลสา สมุคฺฆาตํ คจฺฉนฺตีติ, อิทํ โอปมฺมสํสนฺทนํฯ</p>


<p>ติ กูฎํ คจฺฉนฺติฯ ติ กูฎํ ปวิสนภาเวน กูเฎ นินฺนาฯ ติ กูเฎ สโมสริตฺวา ฐิตาฯ อิธาปิ กูฎํ วิย อนิจฺจสญฺญา, โคปานสิโย วิย  จตุภูมกกุสลธมฺมา, ยถา สพฺพโคปานสีนํ  กูฎํ อคฺคํ, เอวํ กุสลธมฺมานํ อนิจฺจสญฺญา อคฺคาฯ นนุ จ อนิจฺจสญฺญา โลกิยา, สา โลกิยกุสลานํ ตาว อคฺคํ โหตุ, โลกุตฺตรานํ กถํ อคฺคนฺติ? เตสมฺปิ ปฎิลาภกรณเตฺถน อคฺคนฺติ เวทิตพฺพาฯ อิมินา อุปาเยน สพฺพาสุ อุปมาสุ โอปมฺมสํสนฺทนํ เวทิตพฺพํฯ ปุริมาหิ ปเนตฺถ ตีหิ อนิจฺจสญฺญาย กิจฺจํ, ปจฺฉิมาหิ พลนฺติฯ ทสมํฯ</p>

</p>

</p>


<h2>๑๑. อนฺตวโคฺค</h2>
<h3>๑. อนฺตสุตฺตวณฺณนา</h3>
<p> อนฺตวคฺคสฺส ปฐเม ติ โกฎฺฐาสาฯ อิทํ สุตฺตํ จตุสจฺจวเสน ปญฺจกฺขเนฺธ โยเชตฺวา ติ วจเนน พุชฺฌนกานํ อชฺฌาสยวเสน วุตฺตํฯ ปฐมํฯ</p>


<h3>๒-๓. ทุกฺขสุตฺตาทิวณฺณนา</h3>
<p> ทุติยมฺปิ ปญฺจกฺขเนฺธ จตุสจฺจวเสน โยเชตฺวา นฺติ พุชฺฌนกานํ อชฺฌาสเยน กถิตํฯ ตติยมฺปิ  ตเถว ติ พุชฺฌนกานํ อชฺฌาสเยน กถิตํฯ ทุติยตติยานิฯ</p>


<h3>๔. ปริเญฺญยฺยสุตฺตวณฺณนา</h3>
<p> จตุเตฺถ ติ ปริชานิตเพฺพ สมติกฺกมิตเพฺพฯ นฺติ สมติกฺกมํฯ นฺติ ตาย ปริญฺญาย ปริชานิตฺวา สมติกฺกมิตฺวา ฐิตํฯ ติอาทีหิ นิพฺพานํ ทสฺสิตํฯ จตุตฺถํฯ</p>


<h3>๕-๑๐. สมณสุตฺตาทิวณฺณนา</h3>
<p> ปญฺจมาทีสุ  จตูสุ จตฺตาริ สจฺจานิ กถิตานิฯ นวมทสเมสุ กิเลสปฺปหานนฺติฯ ปญฺจมาทีนิฯ</p>

</p>


<h2>๑๒. ธมฺมกถิกวโคฺค</h2>
<h3>๑-๒. อวิชฺชาสุตฺตาทิวณฺณนา</h3>
<p> ธมฺมกถิกวคฺคสฺส ปฐเม  ติ ยาวตา อิมาย จตูสุ สเจฺจสุ อญฺญาณภูตาย อวิชฺชาย สมนฺนาคโต, เอตฺตาวตา อวิชฺชาคโต โหตีติ อโตฺถฯ ทุติเยปิ เอเสว นโยฯ ปฐมทุติยานิฯ</p>


<h3>๓. ธมฺมกถิกสุตฺตวณฺณนา</h3>
<p> ตติเย ปฐเมน ธมฺมกถิโก, ทุติเยน เสขภูมิ, ตติเยน อเสขภูมีติ เอวํ ธมฺมกถิกํ ปุจฺฉิเตน วิเสเสตฺวา เทฺว ภูมิโย กถิตาฯ ตติยํฯ</p>


<h3>๔. ทุติยธมฺมกถิกสุตฺตวณฺณนา</h3>
<p> จตุเตฺถ ติสฺสนฺนมฺปิ ปุจฺฉานํ ตีณิ วิสฺสชฺชนานิ กถิตานิฯ จตุตฺถํฯ</p>


<h3>๕-๙. พนฺธนสุตฺตาทิวณฺณนา</h3>
<p> ปญฺจเม ติ ตีรํ วุจฺจติ วฎฺฎํ, ตํ น ปสฺสติฯ ติ ปารํ วุจฺจติ นิพฺพานํ, ตํ น ปสฺสติฯ ติ กิเลสพนฺธเนน พโทฺธ หุตฺวา ชียติ จ มียติ  จ อสฺมา โลกา ปรํ โลกํ คจฺฉตีติฯ อิมสฺมิํ สุเตฺต วฎฺฎทุกฺขํ กถิตนฺติฯ ฉฎฺฐาทีนิ อุตฺตานตฺถาเนวฯ ปญฺจมาทีนิฯ</p>


<h3>๑๐. สีลวนฺตสุตฺตวณฺณนา</h3>
<p> ทสเม  ติอาทีสุ หุตฺวา อภาวากาเรน  ปฎิปีฬนากาเรน  อาพาธเฎฺฐน  อโนฺตโทสเฎฺฐน  เตสํ เตสํ คณฺฑานํ ปจฺจยภาเวน วา ขณนเฎฺฐน วา  ทุกฺขเฎฺฐน  วิสภาคมหาภูตสมุฎฺฐานอาพาธปจฺจยเฎฺฐน  อสกเฎฺฐน  ปลุชฺชนเฎฺฐน  , สตฺตสุญฺญตเฎฺฐน  อตฺตาภาเวน ฯ เอวเมตฺถ ‘‘อนิจฺจโต ปโลกโต’’ติ ทฺวีหิ ปเทหิ อนิจฺจมนสิกาโร, ‘‘สุญฺญโต อนตฺตโต’’ติ ทฺวีหิ อนตฺตมนสิกาโร, เสเสหิ ทุกฺขมนสิกาโร วุโตฺตติ เวทิตโพฺพฯ เสสเมตฺถ อุตฺตานเมวฯ ทสมํฯ</p>


<h3>๑๑. สุตวนฺตสุตฺตวณฺณนา</h3>
<p> ตถา เอกาทสเมฯ ทสมสฺมิญฺหิ ‘‘สีลวตา’’ติ จตุปาริสุทฺธิสีลํ วุตฺตํ, อิธ ติ กมฺมฎฺฐานสุตํ อิทเมว นานากรณํฯ เอกาทสมํฯ</p>


<h3>๑๒-๑๓. กปฺปสุตฺตาทิวณฺณนา</h3>
<p> ทฺวาทสมเตรสมานิ ราหุโลวาทสทิสาเนวาติฯ ทฺวาทสมเตรสมานิฯ</p>

</p>


<h2>๑๓. อวิชฺชาวโคฺค</h2>
<h3>๑-๑๐. สมุทยธมฺมสุตฺตาทิวณฺณนา</h3>
<p> อวิชฺชาวโคฺค  อุตฺตานโตฺถวฯ อิมสฺมิญฺหิ วเคฺค สพฺพสุเตฺตสุ จตุสจฺจเมว กถิตํฯ</p>

</p>


<h2>๑๔. กุกฺกุฬวโคฺค</h2>
<h3>๑-๑๓. กุกฺกุฬสุตฺตาทิวณฺณนา</h3>
<p> กุกฺกุฬวคฺคสฺส ปฐเม นฺติ สนฺตตฺตํ อาทิตฺตํ ฉาริกราสิํ วิย มหาปริฬาหํฯ อิมสฺมิํ สุเตฺต ทุกฺขลกฺขณํ กถิตํ, เสเสสุ อนิจฺจลกฺขณาทีนิฯ สพฺพานิ เจตานิ ปาฎิเยกฺกํ ปุคฺคลชฺฌาสเยน กถิตานีติฯ</p>

</p>


<h2>๑๕. ทิฎฺฐิวโคฺค</h2>
<h3>๑-๙. อชฺฌตฺตสุตฺตาทิวณฺณนา</h3>
<p> ทิฎฺฐิวคฺคสฺส   ปฐเม ติ กิํ ปฎิจฺจฯ ทุติเย ติ  กิํ อภินิวิสิตฺวา, ปจฺจยํ กตฺวาติ อโตฺถฯ ตติยาทีสุ ติอาทีนิ ปุคฺคลชฺฌาสเยน วุตฺตานิฯ ปฐมาทีนิฯ</p>


<h3>๑๐. อานนฺทสุตฺตวณฺณนา</h3>
<p> ทสเม ติ อเญฺญ ภิกฺขู ปญฺจกฺขนฺธกมฺมฎฺฐานํ กถาเปตฺวา ยุญฺชิตฺวา ฆเฎตฺวา อรหตฺตํ ปตฺวา สตฺถุ สนฺติเก อญฺญํ พฺยากโรเนฺต ทิสฺวา ‘‘อหมฺปิ ปญฺจกฺขนฺธกมฺมฎฺฐานํ กถาเปตฺวา ยุญฺชโนฺต ฆเฎโนฺต, อรหตฺตํ ปตฺวา อญฺญํ พฺยากริสฺสามี’’ติ จิเนฺตตฺวา อุปสงฺกมิฯ สตฺถา ปน อตฺตโน ธรมานกาเล เถรสฺส อุปริมคฺคตฺตยวชฺฌานํ กิเลสานํ ปหานํ อปสฺสโนฺตปิ ‘‘อิมสฺส จิตฺตํ คณฺหิสฺสามี’’ติ กเถสิฯ ตสฺสาปิ เอกํ เทฺว วาเร มนสิ กตฺวาว พุทฺธุปฎฺฐานเวลา ชาตาติ คนฺตพฺพํ โหติฯ อิติสฺส จิตฺตํ สมฺปหํสมาโน วิมุตฺติปริปาจนียธโมฺมว โส กมฺมฎฺฐานานุโยโค ชาโตติฯ ทสมํฯ</p>

</p>

</p>

</p>





