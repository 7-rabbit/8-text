<h1>(๑๕) ๕. ติกณฺฑกีวโคฺค</h1>
<h3>๑. อวชานาติสุตฺตวณฺณนา</h3>
<p> ปญฺจมสฺส   ปฐเม ติ เอตฺถ เอโก ภิกฺขุ มหาปุโญฺญ จตุปจฺจยลาภี โหติ, โส จีวราทีนิ ลภิตฺวา อญฺญํ อปฺปปุญฺญํ อาปุจฺฉติฯ โสปิ ตสฺมิํ ปุนปฺปุนํ อาปุจฺฉเนฺตปิ คณฺหาติเยวฯ อถสฺส อิตโร โถกํ กุปิโต หุตฺวา มงฺกุภาวํ อุปฺปาเทตุกาโม วทติ ‘‘อยํ อตฺตโน ธมฺมตาย จีวราทีนิ น ลภติ, อเมฺห นิสฺสาย ลภตี’’ติฯ เอวมฺปิ ติ นามฯ เอโก ปน เอเกน สทฺธิํ เทฺว ตีณิ วสฺสานิ วสโนฺต ปุเพฺพ ตํ ปุคฺคลํ ครุํ กตฺวา คจฺฉเนฺต คจฺฉเนฺต กาเล จิตฺตีการํ น กโรติ, อาสนนิสินฺนฎฺฐานมฺปิ น คจฺฉติฯ อยมฺปิ ปุคฺคโล  นามฯ ติ อาทิโต เธยฺยมุโข, ปฐมวจนสฺมิํเยว ฐปิตมุโขติ อโตฺถฯ ตตฺถายํ นโย – เอโก ปุคฺคโล สารุปฺปํเยว ภิกฺขุํ ‘‘อสารุโปฺป เอโส’’ติ กเถติฯ ตํ สุตฺวา เอส นิฎฺฐํ คจฺฉติ, ปุน อเญฺญน สภาเคน ภิกฺขุนา ‘‘สารุโปฺป อย’’นฺติ วุเตฺตปิ ตสฺส วจนํ น คณฺหาติฯ อสุเกน นาม ‘‘อสารุโปฺป อย’’นฺติ อมฺหากํ กถิตนฺติ ปุริมภิกฺขุโนว กถํ คณฺหาติฯ อปโรปิสฺส ทุสฺสีลํ ‘‘สีลวา’’ติ กเถติฯ ตสฺส วจนํ สทฺทหิตฺวา ปุน อเญฺญน ‘‘อสารุโปฺป เอโส ภิกฺขุ, นายํ ตุมฺหากํ สนฺติกํ อุปสงฺกมิตุํ ยุโตฺต’’ติ วุเตฺตปิ ตสฺส วจนํ อคฺคเหตฺวา ปุริมํเยว กถํ คณฺหาติฯ อปโร วณฺณมฺปิ กถิตํ คณฺหาติ, อวณฺณมฺปิ กถิตํ คณฺหาติเยวฯ อยมฺปิ เยว นาม อาธาตพฺพมุโข, ยํ ยํ สุณาติ, ตตฺถ ตตฺถ ฐปิตมุโขติ อโตฺถฯ</p>


<p>ติ สทฺธาทีนํ อิตฺตรกาลปฺปติตตฺตา อสฺสทฺธิยาทีหิ ลุลิตภาเวน โลโลฯ ติอาทีสุ ปุนปฺปุนํ ภชเนน สทฺธาว ภตฺติเปมํฯ สทฺธาเปมมฺปิ เคหสฺสิตเปมมฺปิ วฎฺฎติ, ปสาโท สทฺธาปสาโทฯ ติ เอวํ อิตฺตรสทฺธาทิตาย ปุคฺคโล โลโล นาม โหติฯ หลิทฺทิราโค วิย, ถุสราสิมฺหิ โกฎฺฎิตขานุโก วิย, อสฺสปิฎฺฐิยํ ฐปิตกุมฺภณฺฑํ วิย จ อนิพทฺธฎฺฐาเน มุหุเตฺตน กุปฺปติฯ ติ อญฺญาณภาเวน มโนฺท, อวิสยตาย โมมูโห, มหามูโฬฺหติ อโตฺถฯ</p>

</p>


<h3>๒-๓. อารภติสุตฺตาทิวณฺณนา</h3>
<p> ทุติเย   ติ เอตฺถ -สโทฺท กมฺมกิริยหิํสนวีริยโกปนาปตฺติวีติกฺกเมสุ วตฺตติฯ ตถา เหส ‘‘ยํ กิญฺจิ ทุกฺขํ สโมฺภติ, สพฺพํ อารมฺภปจฺจยา’’ติ (สุ. นิ. ๗๔๙) กเมฺม อาคโตฯ ‘‘มหารมฺภา มหายญฺญา, น เต โหนฺติ มหปฺผลา’’ติ (สํ. นิ. ๑.๑๒๐; อ. นิ. ๔.๓๙) กิริยายฯ ‘‘สมณํ โคตมํ อุทฺทิสฺส ปาณํ อารภนฺตี’’ติ (ม. นิ. ๒.๕๑) หิํสเนฯ ‘‘อารมฺภถ นิกฺขมถ, ยุญฺชถ พุทฺธสาสเน’’ติ (สํ. นิ. ๑.๑๘๕; เนตฺติ. ๒๙; เปฎโก. ๓๘; มิ. ป. ๕.๑.๔) วีริเยฯ ‘‘พีชคามภูตคามสมารมฺภา ปฎิวิรโต โหตี’’ติ (ที. นิ. ๑.๑๐, ๑๙๕; ม. นิ. ๑.๒๙๓) โกปเนฯ ‘‘อารภติ จ วิปฺปฎิสารี จ โหตี’’ติ (อ. นิ. ๕.๑๔๒; ปุ. ป. ๑๙๑) อยํ ปน อาปตฺติวีติกฺกเม อาคโต, ตสฺมา อาปตฺติวีติกฺกมวเสน อารภติ เจว, ตปฺปจฺจยา จ วิปฺปฎิสารี โหตีติ อยเมตฺถ อโตฺถฯ ติ อนธิคตตฺตา ยถาสภาวโต น ชานาติฯ ติ ยสฺมิํ อสฺส, ยํ ฐานํ ปตฺวา เอตสฺส ปุคฺคลสฺส อุปฺปนฺนา ปาปกา อกุสลา ธมฺมา อปริเสสา นิรุชฺฌนฺตีติ อโตฺถฯ กิํ ปน ปตฺวา เต นิรุชฺฌนฺตีติ? อรหตฺตมคฺคํ, ผลปฺปตฺตสฺส ปน นิรุทฺธา นาม โหนฺติฯ เอวํ สเนฺตปิ อิธ มคฺคกิจฺจวเสน ปน ผลเมว วุตฺตนฺติ เวทิตพฺพํฯ</p>


<p>ติ อาปตฺติํ อาปชฺชติ, ตํ ปเนส เทเสตุํ สภาคปุคฺคลํ ปริเยสติ, ตสฺมา น วิปฺปฎิสารี โหติฯ ติ อาปตฺติํ น อาปชฺชติ, วินยปญฺญตฺติยํ ปน อโกวิทตฺตา อนาปตฺติยา อาปตฺติสญฺญี หุตฺวา วิปฺปฎิสารี โหตีติ เอวเมตฺถ อโตฺถ ทฎฺฐโพฺพฯ ติ โย วุโตฺต, กตโร โส ปุคฺคโล? โอสฺสฎฺฐวีริยปุคฺคโลฯ โส หิ ‘‘กิํ เม อิมสฺมิํ กาเล ปรินิพฺพาเนน, อนาคเต เมเตฺตยฺยสมฺมาสมฺพุทฺธกาเล ปรินิพฺพายิสฺสามี’’ติ วิสุทฺธสีโลปิ ปฎิปตฺติํ น ปูเรติฯ โส หิ ‘‘กิมตฺถํ อายสฺมา ปมโตฺต วิหรติ, ปุถุชฺชนสฺส นาม คติ อนิพทฺธา, ตสฺมา หิ เมเตฺตยฺยสมฺมาสมฺพุทฺธสฺส สมฺมุขีภาวํ ลเภยฺยาสิ, อรหตฺตตฺถาย วิปสฺสนํ ภาเวหี’’ติ โอวทิตโพฺพวฯ</p>


<p>ติ  อายาจนเตฺถ นิปาโตฯ อิทํ วุตฺตํ โหติ – ยาว อปรทฺธํ วต อายสฺมตา, เอวํ สเนฺตปิ มยํ อายสฺมนฺตํ ยาจาม, เทเสตพฺพยุตฺตกสฺส เทสนาย, วุฎฺฐาตพฺพยุตฺตกสฺส วุฎฺฐาเนน, อาวิกาตพฺพยุตฺตกสฺส อาวิกิริยาย อารมฺภเช อาสเว ปหาย สุทฺธเนฺต ฐิตภาวปจฺจเวกฺขเณน  วิปฺปฎิสารเช อาสเว ปฎิวิโนเทตฺวา นีหริตฺวา วิปสฺสนาจิตฺตเญฺจว วิปสฺสนาปญฺญญฺจ วเฑฺฒตูติฯ ติ เอเตน ปญฺจเมน ขีณาสวปุคฺคเลนฯ ติ โลกุตฺตรคุเณหิ สมภาเวเนว สโม ภวิสฺสตีติ เอวํ ขีณาสเวน โอวทิตโพฺพติ อโตฺถฯ ตติยํ อุตฺตานเมวฯ</p>

</p>


<h3>๔-๖. ติกณฺฑกีสุตฺตาทิวณฺณนา</h3>
<p> จตุเตฺถ ติ อมนุเญฺญ อนิเฎฺฐฯ ติ อิฎฺฐากาเรเนว ปวตฺตจิโตฺตฯ  อุปเนติ ปวเตฺตติฯ นฺติ อนิเฎฺฐ สตฺตสญฺญิเต อารมฺมเณฯ ติ เมตฺตํ หิเตสิตํ อุปสํหรโนฺต สพฺพตฺถกเมว วา ตตฺถ ผรติฯ ติ ธมฺมสภาวจินฺตเนน ธาตุโต ปจฺจเวกฺขณาย ธาตุมนสิการํ วา ตตฺถ ปวเตฺตติฯ ติ สภาวโต อานุภาวโต จ อุปติฎฺฐนฺตํ อารมฺมเณ ปฎิกูลภาวํ อปฺปฎิกูลภาวญฺจาติ ตํ อุภยํ ปหาย อคฺคเหตฺวา, สพฺพสฺมิํ ปน ตสฺมิํ มชฺฌโตฺต หุตฺวาติ วุตฺตํ โหติฯ มชฺฌโตฺต หุตฺวา วิหริตุกาโม ปน กิํ กโรตีติ? อิฎฺฐานิเฎฺฐสุ อาปาถํ คเตสุ เนว โสมนสฺสิโต โหติ, น โทมนสฺสิโต โหติฯ ติ อิเฎฺฐ อรชฺชโนฺต อนิเฎฺฐ อทุสฺสโนฺต ยถา อเญฺญ อสมเปกฺขเนน โมหํ อุปฺปาเทนฺติ, เอวํ อนุปฺปาเทโนฺต ฉสุ อารมฺมเณสุ ฉฬงฺคุเปกฺขาย อุเปกฺขโก วิหเรยฺยฯ เตเนวาห ติฯ อิฎฺฐานิฎฺฐฉฬารมฺมณาปาเถ ปริสุทฺธปกติภาวาวิชหนลกฺขณาย ฉสุ ทฺวาเรสุ ปวตฺตนโต ‘‘ฉฬงฺคุเปกฺขา’’ติ ลทฺธนามาย ตตฺรมชฺฌตฺตุเปกฺขาย วเสน ปญฺจโม วาโร วุโตฺตติ อโตฺถฯ ปญฺจมํ ฉฎฺฐญฺจ อุตฺตานเมวฯ</p>

</p>


<h3>๗-๑๐. อสปฺปุริสทานสุตฺตาทิวณฺณนา</h3>
<p> สตฺตเม  นฺติ อนาทรํ กตฺวาฯ เทยฺยธมฺมสฺส อสกฺกจฺจกรณํ นาม อสมฺปนฺนํ กโรตีติ อาห ติ, อุตฺตณฺฑุลาทิโทสวิรหิตํ  สุจิสมฺปนฺนํ กตฺวา น เทตีติ อโตฺถฯ ติ น จิเตฺต กตฺวา, น ปูเชตฺวาติ อโตฺถฯ ปูเชโนฺต หิ ปูเชตพฺพวตฺถุํ จิเตฺต ฐเปติ, น ตโต พหิ กโรติฯ จิตฺตํ วา อจฺฉริยํ กตฺวา ปฎิปตฺติวิกรณํ สมฺภาวนกิริยา, ตปฺปฎิเกฺขปโต  อสมฺภาวนกิริยาฯ ติ ปุคฺคเล อครุํ กโรโนฺต นิสีทนฎฺฐาเน อสมฺมชฺชิตฺวา ยตฺถ วา ตตฺถ วา นิสีทาเปตฺวา ยํ วา ตํ วา อาธารกํ ฐเปตฺวา ทานํ เทติฯ ติ น อตฺตโน หเตฺถน เทติ, ทาสกมฺมกโรทีหิ ทาเปติฯ ติ อนฺตรา อปวิทฺธํ วิเจฺฉทํ กตฺวา เทติฯ เตนาห ติฯ อถ วา ติ อุจฺฉิฎฺฐาทิฉฑฺฑนียธมฺมํ วิย อวกฺขิตฺตกํ กตฺวา เทติฯ เตนาห ติฯ ‘‘อทฺธา อิมสฺส ทานสฺส ผลเมว อาคจฺฉตี’’ติ เอวํ ยสฺส กมฺมสฺสกตาทิฎฺฐิ อตฺถิ, โส อาคมนทิฎฺฐิโก, อยํ ปน น ตาทิโสติ ฯ เตนาห ติอาทิฯ อฎฺฐมาทีสุ นตฺถิ วตฺตพฺพํฯ</p>

</p>

</p>

</p>


<h2>๔. จตุตฺถปณฺณาสกํ</h2>