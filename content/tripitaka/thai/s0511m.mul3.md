<h1>๔. โกณฺฑญฺญพุทฺธวํโส</h1>
<ol>
<li>
ทีปงฺกรสฺส  
  
อปเรน, โกณฺฑโญฺญ นาม นายโก;  
  
อนนฺตเตโช อมิตยโส, อปฺปเมโยฺย ทุราสโทฯ  
</li>
  
<li>
ธรณูปโม  
ขมเนน, สีเลน สาครูปโม;  
  
สมาธินา เมรูปโม, ญาเณน คคนูปโมฯ  
</li>
  
<li>
อินฺทฺริยพลโพชฺฌงฺค-มคฺคสจฺจปฺปกาสนํ;  
  
ปกาเสสิ สทา พุโทฺธ, หิตาย สพฺพปาณินํฯ  
</li>
  
<li>
ธมฺมจกฺกํ  
ปวเตฺตเนฺต, โกณฺฑเญฺญ โลกนายเก;  
  
โกฎิสตสหสฺสานํ, ปฐมาภิสมโย อหุฯ  
</li>
  
<li>
ตโต ปรมฺปิ เทเสเนฺต, นรมรูนํ สมาคเม;  
  
นวุติโกฎิสหสฺสานํ, ทุติยาภิสมโย อหุฯ  
</li>
  
<li>
ติตฺถิเย อภิมทฺทโนฺต, ยทา ธมฺมมเทสยิ;  
  
อสีติโกฎิสหสฺสานํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, โกณฺฑญฺญสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
โกฎิสตสหสฺสานํ, ปฐโม อาสิ สมาคโม;  
  
ทุติโย โกฎิสหสฺสานํ, ตติโย นวุติโกฎินํฯ  
</li>
  
<li>
อหํ เตน สมเยน, วิชิตาวี นาม ขตฺติโย;  
  
สมุทฺทํ อนฺตมเนฺตน, อิสฺสริยํ วตฺตยามหํฯ  
</li>
  
<li>
โกฎิสตสหสฺสานํ  
, วิมลานํ มเหสินํ;  
  
สห โลกคฺคนาเถน, ปรมเนฺนน ตปฺปยิํฯ  
</li>
  
<li>
โสปิ มํ พุโทฺธ พฺยากาสิ, โกณฺฑโญฺญ โลกนายโก;  
  
‘‘อปริเมยฺยิโต กเปฺป, พุโทฺธ โลเก ภวิสฺสติฯ  
</li>
  
<li>
‘‘ปธานํ ปทหิตฺวาน, กตฺวา ทุกฺกรการิกํ;  
  
อสฺสตฺถมูเล สมฺพุโทฺธ, พุชฺฌิสฺสติ มหายโสฯ  
</li>
  
<li>
‘‘อิมสฺส ชนิกา มาตา, มายา นาม ภวิสฺสติ;  
  
ปิตา สุโทฺธทโน นาม, อยํ เหสฺสติ โคตโมฯ  
</li>
  
<li>
‘‘โกลิโต อุปติโสฺส จ, อคฺคา เหสฺสนฺติ สาวกา;  
  
อานโนฺท นามุปฎฺฐาโก, อุปฎฺฐิสฺสติมํ ชินํฯ  
</li>
  
<li>
‘‘เขมา อุปฺปลวณฺณา จ, อคฺคา เหสฺสนฺติ สาวิกา;  
  
โพธิ  
ตสฺส ภควโต, อสฺสโตฺถติ ปวุจฺจติฯ  
</li>
  
<li>
‘‘จิโตฺต  
จ หตฺถาฬวโก, อคฺคา เหสฺสนฺตุปฎฺฐกา;  
  
นนฺทมาตา จ อุตฺตรา, อคฺคา เหสฺสนฺตุปฎฺฐิกา;  
  
อายุ  
วสฺสสตํ ตสฺส, โคตมสฺส ยสสฺสิโน’’ฯ  
</li>
  
<li>
อิทํ สุตฺวาน วจนํ, อสมสฺส มเหสิโน;  
  
อาโมทิตา นรมรู, พุทฺธพีชํ กิร อยํฯ  
</li>
  
<li>
อุกฺกุฎฺฐิสทฺทา  
วตฺตนฺติ, อโปฺผเฎนฺติ หสนฺติ จ;  
  
กตญฺชลี นมสฺสนฺติ, ทสสหสฺสิเทวตาฯ  
</li>
  
<li>
‘‘ยทิมสฺส โลกนาถสฺส, วิรชฺฌิสฺสาม สาสนํ;  
  
อนาคตมฺหิ อทฺธาเน, เหสฺสาม สมฺมุขา อิมํฯ  
</li>
  
<li>
‘‘ยถา มนุสฺสา นทิํ ตรนฺตา, ปฎิติตฺถํ วิรชฺฌิย;  
  
เหฎฺฐาติเตฺถ คเหตฺวาน, อุตฺตรนฺติ มหานทิํฯ  
</li>
  
<li>
‘‘เอวเมว มยํ สเพฺพ, ยทิ มุญฺจามิมํ ชินํ;  
  
อนาคตมฺหิ อทฺธาเน, เหสฺสาม สมฺมุขา อิมํ’’ฯ  
</li>
  
<li>
ตสฺสาหํ วจนํ สุตฺวา, ภิโยฺย จิตฺตํ ปสาทยิํ;  
  
ตเมว อตฺถํ สาเธโนฺต, มหารชฺชํ ชิเน อทํ;  
  
มหารชฺชํ ททิตฺวาน  
จชิตฺวา (สี.)  
, ปพฺพชิํ ตสฺส สนฺติเกฯ  
</li>
  
<li>
สุตฺตนฺตํ วินยญฺจาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวาน, โสภยิํ ชินสาสนํฯ  
</li>
  
<li>
ตตฺถปฺปมโตฺต  
วิหรโนฺต, นิสชฺชฎฺฐานจงฺกเม;  
  
อภิญฺญาปารมิํ คนฺตฺวา, พฺรหฺมโลกมคญฺฉหํฯ  
</li>
  
<li>
นครํ รมฺมวตี นาม, สุนโนฺท นาม ขตฺติโย;  
  
สุชาตา นาม ชนิกา, โกณฺฑญฺญสฺส มเหสิโนฯ  
</li>
  
<li>
ทสวสฺสสหสฺสานิ, อคารํ อชฺฌ โส วสิ  
อคารมเชฺฌ จ โส วสิ (สฺยา.)  
;  
  
สุจิ สุรุจิ สุโภ จ, ตโย ปาสาทมุตฺตมาฯ  
</li>
  
<li>
ตีณิสตสหสฺสานิ, นาริโย สมลงฺกตา;  
  
รุจิเทวี นาม นารี, วิชิตเสโน อตฺรโชฯ  
</li>
  
<li>
นิมิเตฺต จตุโร ทิสฺวา, รถยาเนน นิกฺขมิ;  
  
อนูนทสมาสานิ, ปธานํ ปทหี ชิโนฯ  
</li>
  
<li>
พฺรหฺมุนา  
ยาจิโต สโนฺต, โกณฺฑโญฺญ ทฺวิปทุตฺตโม;  
  
วตฺติ จกฺกํ มหาวีโร, เทวานํ นครุตฺตเมฯ  
</li>
  
<li>
ภโทฺท เจว สุภโทฺท จ, อเหสุํ อคฺคสาวกา;  
  
อนุรุโทฺธ นามุปฎฺฐาโก, โกณฺฑญฺญสฺส มเหสิโนฯ  
</li>
  
<li>
ติสฺสา  
จ อุปติสฺสา จ, อเหสุํ อคฺคสาวิกา;  
  
สาลกลฺยาณิโก โพธิ, โกณฺฑญฺญสฺส มเหสิโนฯ  
</li>
  
<li>
โสโณ จ อุปโสโณ จ, อเหสุํ อคฺคุปฎฺฐกา;  
  
นนฺทา เจว สิรีมา จ, อเหสุํ อคฺคุปฎฺฐิกาฯ  
</li>
  
<li>
โส อฎฺฐาสีติ หตฺถานิ, อจฺจุคฺคโต มหามุนิ;  
  
โสภเต อุฬุราชาว สูริโย มชฺฌนฺหิเก ยถาฯ  
</li>
  
<li>
วสฺสสตสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ขีณาสเวหิ  
วิมเลหิ, วิจิตฺตา อาสิ เมทนี;  
  
ยถา คคนมุฬูหิ, เอวํ โส อุปโสภถฯ  
</li>
  
<li>
เตปิ นาคา อปฺปเมยฺยา, อสโงฺขภา ทุราสทา;  
  
วิชฺชุปาตํว ทเสฺสตฺวา, นิพฺพุตา เต มหายสาฯ  
</li>
  
<li>
สา จ อตุลิยา ชินสฺส อิทฺธิ, ญาณปริภาวิโต จ สมาธิ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
โกณฺฑโญฺญ ปวโร พุโทฺธ, จนฺทารามมฺหิ นิพฺพุโต;  
  
ตเตฺถว เจติโย จิโตฺต, สตฺต โยชนมุสฺสิโตติฯ  
</li>
  
โกณฺฑญฺญสฺส ภควโต วํโส ทุติโยฯ  
</li>
  
  
  
  
  