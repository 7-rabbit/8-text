<h1>ปตญฺชลิวาทวิจารณา</h1>
<p> อถ เตน ‘‘ปาตญฺชลีมตํ ปริวเตฺตตี’’ติ วจนมฺปิ เอวํ วิจาริตํฯ</p>


<p>(ก) ‘‘พุทฺธโฆโส ปตญฺชลิสฺส วา อเญฺญสํ วา อุตฺตรอินฺทิยรฎฺฐิกานํ วาทํ อปฺปกเมว อญฺญาสิฯ ปตญฺชลิวาเทสุ หิ ติ อิทเมว ทฺวยํ ทเสฺสสิ  ตตุตฺตริ โยคสุตฺตํ อชานโนฺต, ปตญฺชลิวาทสฺส จ ตุเลตฺวา ทีปนา ตสฺส คเนฺถสุ น ทิสฺสติ, ปตญฺชลินา กตปกรณญฺจ ปตญฺชลีติ นามมตฺตมฺปิ จ ตตฺถ ทีปิตํ นตฺถิฯ  ปน ปญฺญาภูมินิเทฺทเส ‘ปกติวาทีนํ ปกติ วิยา’ติ  ปกติวาท (สํขฺยาวาท) นามมตฺตํ ปกาสิตํ, ตเตฺถว จ ‘ปฎิญฺญา เหตูติอาทีสุ หิ โลเก วจนาวยโว  เหตูติ วุจฺจตี’ติ  อุทาหริตํ, เตน ญายติ ‘พุทฺธโฆโส อินฺทิยตกฺกนยทีปเก ญายคนฺถสฺมิํ กิญฺจิ มูลภาคมตฺตํ อปริปุณฺณํ ชานาตี’ติ’’ฯ</p>


<p>ตํ ปน สพฺพมฺปิ เกวลํ อาจริยสฺส อพฺภาจิกฺขณมตฺตเมวฯ อติคมฺภีรสฺส หิ อติครุกาตพฺพสฺส สุปริสุทฺธสฺส ปิฎกตฺตยสฺส อตฺถสํวณฺณนํ กโรเนฺตน สุปริสุโทฺธเยว ปาฬินโย จ อฎฺฐกถานโย จ โปราณเถรวาทา จาติ อีทิสาเยว อตฺถา ปกาเสตพฺพา, ยํ วา ปน อตฺถสํวณฺณนาย อุปการกํ สทฺทวินิจฺฉยปฎิสํยุตฺตํ โลกิยคนฺถวจนํ, ตเทว จ ยถารหํ ปกาเสตพฺพํ, น ปน อนุปการานิปิ ตํตํคนฺถตกฺกตฺตุนามานิ จ, เตหิ วุตฺตวจนานิ จ พหูนิ, น จ เตสํ อปฺปกาสเนน ‘‘น เต อฎฺฐกถาจริโย ชานาตี’’ติ วตฺตโพฺพฯ ยทิ หิ ยํ ยํ โลกิยคนฺถํ อตฺตนา ชานาติ, ตํ สพฺพํ อนุปการมฺปิ อตฺตโน อฎฺฐกถายมาเนตฺวา ปกาเสยฺย, อติวิตฺถารา จ สา ภเวยฺย อปริสุทฺธา จ อสมฺมานิตา จ สาสนิกวิญฺญูหีติ อาจริเยน ปตญฺชลิวาทาทโย น วิตฺถาเรน ปกาสิตาติ ญาตพฺพํ, อญฺญทตฺถุ เยหิ เยหิ โลกิยคเนฺถหิ กิญฺจิ กิญฺจิ อาจริเยน อาเนตฺวา ปกาสิตํ, เต เต จ คนฺถา, อเญฺญปิ จ ตาทิสา อาจริเยน ญาตาเตฺวว ชานิตพฺพา วิญฺญูหิ, ยถา สมุทฺทสฺส เอกเทสํ ทิสฺวา สโพฺพปิ สมุโทฺท เอทิโสติ ญายติฯ อาจริโย ปน ยตฺถ ยตฺถ เวทปฎิสํยุตฺตวจนานิ อาคตานิ, ตตฺถ ตตฺถ เวทคเนฺถหิปิ กิญฺจิ กิญฺจิ อาเนตฺวา ปกาเสสิเยวฯ ตถา หิ อาจริเยน  นาม ทีฆนิกายฎฺฐกถายํ –</p>

นฺติ อิรุเวทยชุเวทสามเวทาน’’นฺติ  จ,</p>

นฺติ อถพฺพณเวทํ จตุตฺถํ กตฺวา อิติห อาส อิติห อาสาติ อีทิสวจนปฎิสํยุโตฺต ปุราณกถาสงฺขาโต อิติหาโส ปญฺจโม เอเตสนฺติ อิติหาสปญฺจมา, เตสํ อิติหาสปญฺจมานํ เวทาน’’นฺติ  จ,</p>

 จ,</p>

นฺติ  เอวรูเปน ทารุนา เอวํ หุเต อิทํ นาม โหตีติ อคฺคิชุหนํฯ ทพฺพิโหมาทีนิปิ อคฺคิโหมาเนว, เอวรูปาย ทพฺพิยา อีทิเสหิ กณาทีหิ หุเต อิทํ นาม โหตีติ เอวํ ปวตฺติวเสน ปน วิสุํ วุตฺตานี’’ติ  จ,</p>

 จ –</p>


<p>เอวมาทินา เวทปฎิสํยุตฺตวจนานิ เวทคนฺถานุรูปโต วณฺณิตานิฯ ตานิ จ โปราณฎฺฐกถาโต ภาสาปริวตฺตนวเสน วุตฺตานิปิ ภเวยฺยุํ, เวทคเนฺถสุ ปน อโกวิเทน ยาถาวโต ภาสาปริวตฺตนํ กาตุมฺปิ น สุกรเมว, ตสฺมา อาจริยสฺส เวทคเนฺถสุ โกวิทภาโวปิ ปากโฎเยวฯ เอวํ เวทคเนฺถสุ จ ตทญฺญโลกิยคเนฺถสุ จ สุโกวิทเสฺสว สมานสฺส เตสํ วิตฺถารโต อปฺปกาสนํ ยถาวุตฺตการเณเนวาติ เวทิตพฺพํฯ</p>


<p>อปิ จ อาจริโย อตฺตโน คนฺถารเมฺภเยว –</p>


<p>
‘‘ตโต จ ภาสนฺตรเมว หิตฺวา,  
  
วิตฺถารมคฺคญฺจ สมาสยิตฺวา;  
  
วินิจฺฉยํ สพฺพมเสสยิตฺวา…เป.…  
  
ยสฺมา อยํ เหสฺสติ วณฺณนาปี’’ติ  
ปารา. อฎฺฐ. ๑.คนฺถารมฺภกถา  
จฯ  
</p>
  
<p>
‘‘อปเนตฺวาน ตโตหํ, สีหฬภาสํ มโนรมํ ภาสํ;  
  
ตนฺตินยานุจฺฉวิกํ, อาโรเปตฺวา วิคตโทสํฯ  
</p>
  
<p>
สมยํ อวิโลเมโนฺต, เถรานํ เถรวํสปทีปานํ;  
  
สุนิปุณวินิจฺฉยานํ, มหาวิหาเร นิวาสินํ;  
  
หิตฺวา ปุนปฺปุนาคต-มตฺถํ อตฺถํ ปกาสยิสฺสามี’’ติ  
ที. นิ. อฎฺฐ. ๑.คนฺถารมฺภกถา  
จ–  
</p>
  
<p>เอวํ โปราณฎฺฐกถานํ ภาสาปริวตฺตนสํขิปนวเสเนว วิเสเสตฺวา อภินวฎฺฐกถาโย กริสฺสามีติ ปฎิญฺญํ กตฺวา ยถาปฎิญฺญาตเมว อกาสิ, น อตฺตโน ญาณปฺปภาเวน วิเสเสตฺวาติปิ เวทิตพฺพํฯ ตสฺมา อฎฺฐกถาสุ  ปตญฺชลิวาทาทีนํ วิตฺถารโต อปฺปกาสนมารพฺภ ‘‘พุทฺธโฆโส ปตญฺชลิวาทาทีนิ ปริปุณฺณํ น ชานาตี’’ติ วจนํ เกวลํ อาจริยสฺส อพฺภาจิกฺขณมตฺตเมวาติฯ</p>





