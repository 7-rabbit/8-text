<h1>๒. ธุตงฺคนิเทฺทโส</h1>
<p> อิทานิ   เยหิ อปฺปิจฺฉตาสนฺตุฎฺฐิตาทีหิ คุเณหิ วุตฺตปฺปการสฺส สีลสฺส โวทานํ โหติ, เต คุเณ สมฺปาเทตุํ ยสฺมา สมาทินฺนสีเลน โยคินา ธุตงฺคสมาทานํ กาตพฺพํฯ เอวญฺหิสฺส อปฺปิจฺฉตาสนฺตุฎฺฐิตาสเลฺลขปวิเวกาปจยวีริยารมฺภสุภรตาทิคุณสลิลวิกฺขาลิตมลํ สีลเญฺจว สุปริสุทฺธํ ภวิสฺสติ, วตานิ จ สมฺปชฺชิสฺสนฺติฯ อิติ อนวชฺชสีลพฺพตคุณปริสุทฺธสพฺพสมาจาโร โปราเณ อริยวํสตฺตเย ปติฎฺฐาย จตุตฺถสฺส ภาวนารามตาสงฺขาตสฺส อริยวํสสฺส อธิคมารโห ภวิสฺสติฯ ตสฺมา ธุตงฺคกถํ อารภิสฺสามฯ</p>


<p>ภควตา หิ ปริจฺจตฺตโลกามิสานํ กาเย จ ชีวิเต จ อนเปกฺขานํ อนุโลมปฎิปทํเยว อาราเธตุกามานํ กุลปุตฺตานํ เตรสธุตงฺคานิ อนุญฺญาตานิฯ เสยฺยถิทํ – ปํสุกูลิกงฺคํ, เตจีวริกงฺคํ, ปิณฺฑปาติกงฺคํ, สปทานจาริกงฺคํ, เอกาสนิกงฺคํ, ปตฺตปิณฺฑิกงฺคํ, ขลุปจฺฉาภตฺติกงฺคํ, อารญฺญิกงฺคํ, รุกฺขมูลิกงฺคํ, อโพฺภกาสิกงฺคํ, โสสานิกงฺคํ, ยถาสนฺถติกงฺคํ, เนสชฺชิกงฺคนฺติฯ ตตฺถ –</p>


<p>
อตฺถโต ลกฺขณาทีหิ, สมาทานวิธานโต;  
  
ปเภทโต เภทโต จ, ตสฺส ตสฺสานิสํสโตฯ  
</p>
  
<p>
กุสลตฺติกโต เจว, ธุตาทีนํ วิภาคโต;  
  
สมาสพฺยาสโต จาปิ, วิญฺญาตโพฺพ วินิจฺฉโยฯ  
</p>
  
<p> ตตฺถ ติ ตาว รถิกสุสานสงฺการกูฎาทีนํ ยตฺถ กตฺถจิ ปํสูนํ อุปริ ฐิตตฺตา อพฺภุคฺคตเฎฺฐน เตสุ เตสุ ปํสุกูลมิวาติ ปํสุกูลํ, อถ วา ปํสุ วิย กุจฺฉิตภาวํ อุลตีติ ปํสุกูลํ, กุจฺฉิตภาวํ คจฺฉตีติ วุตฺตํ โหติฯ เอวํ ลทฺธนิพฺพจนสฺส ปํสุกูลสฺส ธารณํ ปํสุกูลํ , ตํ สีลมสฺสาติ ฯ ปํสุกูลิกสฺส องฺคํ ฯ องฺคนฺติ การณํ วุจฺจติฯ ตสฺมา เยน สมาทาเนน โส ปํสุกูลิโก โหติ, ตเสฺสตํ อธิวจนนฺติ เวทิตพฺพํฯ</p>


<p>เอเตเนว นเยน สงฺฆาฎิอุตฺตราสงฺคอนฺตรวาสกสงฺขาตํ ติจีวรํ สีลมสฺสาติ ฯ เตจีวริกสฺส องฺคํ ฯ</p>


<p>ภิกฺขาสงฺขาตานํ  ปน อามิสปิณฺฑานํ ปาโตติ ปิณฺฑปาโต, ปเรหิ ทินฺนานํ ปิณฺฑานํ ปเตฺต นิปตนนฺติ วุตฺตํ โหติฯ ตํ ปิณฺฑปาตํ อุญฺฉติ ตํ ตํ กุลํ อุปสงฺกมโนฺต คเวสตีติ ฯ ปิณฺฑาย วา ปติตุํ วตเมตสฺสาติ ปิณฺฑปาตี, ปติตุนฺติ จริตุํ, ปิณฺฑปาตี เอว ปิณฺฑปาติโกฯ ปิณฺฑปาติกสฺส องฺคํ ฯ</p>


<p>ทานํ วุจฺจติ อวขณฺฑนํ, อเปตํ ทานโตติ อปทานํ, อนวขณฺฑนนฺติ อโตฺถฯ สห อปทาเนน สปทานํ, อวขณฺฑนรหิตํ อนุฆรนฺติ วุตฺตํ โหติฯ สปทานํ จริตุํ อิทมสฺส สีลนฺติ สปทานจารี, สปทานจารี เอว ฯ ตสฺส องฺคํ ฯ</p>


<p>เอกาสเน โภชนํ เอกาสนํ, ตํ สีลมสฺสาติ ฯ ตสฺส องฺคํ ฯ</p>


<p>ทุติยภาชนสฺส ปฎิกฺขิตฺตตฺตา เกวลํ เอกสฺมิํเยว ปเตฺต ปิโณฺฑ ปตฺตปิโณฺฑฯ อิทานิ ปตฺตปิณฺฑคหเณ ปตฺตปิณฺฑสญฺญํ กตฺวา ปตฺตปิโณฺฑ สีลมสฺสาติ ฯ ตสฺส องฺคํ ฯ</p>


<p>ติ ปฎิเสธนเตฺถ นิปาโตฯ ปวาริเตน สตา ปจฺฉา ลทฺธํ ภตฺตํ ปจฺฉาภตฺตํ นาม, ตสฺส ปจฺฉาภตฺตสฺส โภชนํ ปจฺฉาภตฺตโภชนํ, ตสฺมิํ ปจฺฉาภตฺตโภชเน ปจฺฉาภตฺตสญฺญํ กตฺวา ปจฺฉาภตฺตํ สีลมสฺสาติ ปจฺฉาภตฺติโกฯ น ปจฺฉาภตฺติโก ฯ สมาทานวเสน ปฎิกฺขิตฺตาติริตฺตโภชนเสฺสตํ นามํฯ อฎฺฐกถายํ ปน วุตฺตํ ขลูติ เอโก สกุโณฯ โส มุเขน ผลํ คเหตฺวา ตสฺมิํ ปติเต ปุน อญฺญํ น ขาทติฯ ตาทิโส อยนฺติ ขลุปจฺฉาภตฺติโกฯ ตสฺส องฺคํ ฯ</p>


<p>อรเญฺญ  นิวาโส สีลมสฺสาติ ฯ ตสฺส องฺคํ ฯ</p>


<p>รุกฺขมูเล นิวาโส รุกฺขมูลํ, ตํ สีลมสฺสาติ ฯ รุกฺขมูลิกสฺส องฺคํ  เอเสว นโยฯ</p>


<p>ยเทว  สนฺถตํ ยถาสนฺถตํ, อิทํ ตุยฺหํ ปาปุณาตีติ เอวํ ปฐมํ อุทฺทิฎฺฐเสนาสนเสฺสตํ อธิวจนํฯ ตสฺมิํ ยถาสนฺถเต วิหริตุํ สีลมสฺสาติ ฯ ตสฺส องฺคํ ฯ</p>


<p>สยนํ ปฎิกฺขิปิตฺวา นิสชฺชาย วิหริตุํ สีลมสฺสาติ ฯ ตสฺส องฺคํ ฯ</p>


<p>สพฺพาเนว ปเนตานิ เตน เตน สมาทาเนน ธุตกิเลสตฺตา ธุตสฺส ภิกฺขุโน องฺคานิ, กิเลสธุนนโต วา ธุตนฺติ ลทฺธโวหารํ ญาณํ องฺคํ เอเตสนฺติ ฯ อถ วา ธุตานิ จ ตานิ ปฎิปกฺขนิทฺธุนนโต องฺคานิ จ ปฎิปตฺติยาติปิ ฯ เอวํ ตาเวตฺถ  วิญฺญาตโพฺพ วินิจฺฉโยฯ</p>


<p>สพฺพาเนว ปเนตานิ สมาทานเจตนาลกฺขณานิฯ วุตฺตมฺปิ เจตํ ‘‘โย สมาทิยติ, โส ปุคฺคโลฯ เยน สมาทิยติ, จิตฺตเจตสิกา เอเต ธมฺมาฯ ยา สมาทานเจตนา, ตํ ธุตงฺคํฯ ยํ ปฎิกฺขิปติ, ตํ วตฺถู’’ติฯ สพฺพาเนว จ โลลุปฺปวิทฺธํสนรสานิ, นิโลฺลลุปฺปภาวปจฺจุปฎฺฐานานิ อปฺปิจฺฉตาทิอริยธมฺมปทฎฺฐานานิฯ เอวเมตฺถ  เวทิตโพฺพ วินิจฺฉโยฯ</p>


<p>สมาทานวิธานโตติอาทีสุ ปน ปญฺจสุ สพฺพาเนว ธุตงฺคานิ ธรมาเน ภควติ ภควโตว สนฺติเก สมาทาตพฺพานิฯ ปรินิพฺพุเต มหาสาวกสฺส สนฺติเกฯ ตสฺมิํ อสติ ขีณาสวสฺส, อนาคามิสฺส, สกทาคามิสฺส, โสตาปนฺนสฺส, ติปิฎกสฺส, ทฺวิปิฎกสฺส, เอกปิฎกสฺส, เอกสงฺคีติกสฺส, อฎฺฐกถาจริยสฺสฯ ตสฺมิํ อสติ ธุตงฺคธรสฺส, ตสฺมิมฺปิ อสติ เจติยงฺคณํ สมฺมชฺชิตฺวา อุกฺกุฎิกํ นิสีทิตฺวา สมฺมาสมฺพุทฺธสฺส สนฺติเก วทเนฺตน วิย  สมาทาตพฺพานิ, อปิจ สยมฺปิ สมาทาตุํ วฎฺฎติ เอวฯ เอตฺถ จ เจติยปพฺพเต เทฺว ภาติกเตฺถรานํ เชฎฺฐกภาตุ ธุตงฺคปฺปิจฺฉตาย วตฺถุ กเถตพฺพํฯ อยํ ตาว สาธารณกถาฯ</p>


<h3>๑. ปํสุกูลิกงฺคกถา</h3>
<p> อิทานิ เอเกกสฺส สมาทานวิธานปฺปเภทเภทานิสํเส วณฺณยิสฺสามฯ  ตาว ‘‘คหปติทานจีวรํ ปฎิกฺขิปามิ, ปํสุกูลิกงฺคํ สมาทิยามี’’ติ  อิเมสุ ทฺวีสุ วจเนสุ อญฺญตเรน สมาทินฺนํ โหติฯ อิทํ ตาเวตฺถ ฯ</p>


<p>เอวํ สมาทินฺนธุตเงฺคน ปน เตน โสสานิกํ, ปาปณิกํ, รถิยโจฬํ, สงฺการโจฬํ, โสตฺถิยํ, นฺหานโจฬํ, ติตฺถโจฬํ, คตปจฺจาคตํ, อคฺคิฑฑฺฒํ, โคขายิตํ, อุปจิกาขายิตํ, อุนฺทูรขายิตํ, อนฺตจฺฉินฺนํ, ทสาจฺฉินฺนํ, ธชาหฎํ, ถูปจีวรํ, สมณจีวรํ, อาภิเสกิกํ, อิทฺธิมยํ, ปนฺถิกํ, วาตาหฎํ, เทวทตฺติยํ, สามุทฺทิยนฺติเอเตสุ อญฺญตรํ จีวรํ คเหตฺวา ผาเลตฺวา ทุพฺพลฎฺฐานํ ปหาย ถิรฎฺฐานานิ โธวิตฺวา จีวรํ กตฺวา โปราณํ คหปติจีวรํ อปเนตฺวา ปริภุญฺชิตพฺพํฯ</p>


<p>ตตฺถ นฺติ สุสาเน ปติตกํฯ นฺติ อาปณทฺวาเร ปติตกํฯ นฺติ ปุญฺญตฺถิเกหิ วาตปานนฺตเรน รถิกาย ฉฑฺฑิตโจฬกํฯ นฺติ สงฺการฎฺฐาเน ฉฑฺฑิตโจฬกํฯ นฺติ คพฺภมลํ ปุญฺฉิตฺวา ฉฑฺฑิตวตฺถํฯ ติสฺสามจฺจมาตา กิร สตคฺฆนเกน วเตฺถน คพฺภมลํ ปุญฺฉาเปตฺวา ปํสุกูลิกา คณฺหิสฺสนฺตีติ ตาลเวฬิมเคฺค ฉฑฺฑาเปสิฯ ภิกฺขู ชิณฺณกฎฺฐานตฺถเมว คณฺหนฺติฯ นฺติ ยํ ภูตเวเชฺชหิ สสีสํ นฺหาปิตา กาฬกณฺณิโจฬนฺติ ฉเฑฺฑตฺวา คจฺฉนฺติฯ</p>


<p>นฺติ นฺหานติเตฺถ ฉฑฺฑิตปิโลติกาฯ นฺติ ยํ มนุสฺสา สุสานํ คนฺตฺวา ปจฺจาคตา นฺหตฺวา ฉเฑฺฑนฺติฯ นฺติ อคฺคินา ฑฑฺฒปฺปเทสํฯ ตญฺหิ มนุสฺสา ฉเฑฺฑนฺติฯ นิ ปากฎาเนวฯ ตาทิสานิปิ หิ มนุสฺสา ฉเฑฺฑนฺติฯ นฺติ นาวํ อาโรหนฺตา ธชํ พนฺธิตฺวา อารูหนฺติฯ ตํ เตสํ ทสฺสนาติกฺกเม คเหตุํ วฎฺฎติฯ ยมฺปิ ยุทฺธภูมิยํ ธชํ พนฺธิตฺวา ฐปิตํ, ตํ ทฺวินฺนมฺปิ เสนานํ คตกาเล คเหตุํ วฎฺฎติฯ</p>


<p>นฺติ  วมฺมิกํ ปริกฺขิปิตฺวา พลิกมฺมํ กตํฯ นฺติ ภิกฺขุสนฺตกํฯ นฺติ รโญฺญ อภิเสกฎฺฐาเน ฉฑฺฑิตจีวรํฯ นฺติ เอหิภิกฺขุจีวรํฯ นฺติ อนฺตรามเคฺค ปติตกํฯ ยํ ปน สามิกานํ สติสโมฺมเสน ปติตํ, ตํ โถกํ รกฺขิตฺวา คเหตพฺพํฯ นฺติ วาเตน ปหริตฺวา ทูเร ปาติตํ, ตํ ปน สามิเก อปสฺสเนฺตน  คเหตุํ วฎฺฎติฯ นฺติ อนุรุทฺธเตฺถรสฺส วิย เทวตาหิ ทินฺนกํฯ นฺติ สมุทฺทวีจีหิ ถเล อุสฺสาริตํฯ</p>


<p>ยํ ปน สงฺฆสฺส เทมาติ ทินฺนํ, โจฬกภิกฺขาย วา จรมาเนหิ ลทฺธํ, น ตํ ปํสุกูลํฯ ภิกฺขุทตฺติเยปิ ยํ วสฺสเคฺคน คาเหตฺวา วา ทียติ, เสนาสนจีวรํ วา โหติ, น ตํ ปํสุกูลํฯ โน คาหาเปตฺวา ทินฺนเมว ปํสุกูลํฯ ตตฺรปิ ยํ ทายเกหิ ภิกฺขุสฺส ปาทมูเล นิกฺขิตฺตํ, เตน ปน ภิกฺขุนา ปํสุกูลิกสฺส หเตฺถ ฐเปตฺวา ทินฺนํ, ตํ เอกโตสุทฺธิกํ นามฯ ยํ ภิกฺขุโน หเตฺถ ฐเปตฺวา ทินฺนํ, เตน ปน ปาทมูเล ฐปิตํ, ตมฺปิ เอกโตสุทฺธิกํฯ ยํ ภิกฺขุโนปิ ปาทมูเล ฐปิตํ, เตนาปิ ตเถว ทินฺนํ, ตํ อุภโตสุทฺธิกํฯ ยํ หเตฺถ ฐเปตฺวา ลทฺธํ, หเตฺถเยว ฐปิตํ, ตํ อนุกฺกฎฺฐจีวรํ นามฯ อิติ อิมํ ปํสุกูลเภทํ ญตฺวา ปํสุกูลิเกน จีวรํ ปริภุญฺชิตพฺพนฺติ อิทเมตฺถ ฯ</p>


<p>อยํ ปน  ตโย ปํสุกูลิกา อุกฺกโฎฺฐ มชฺฌิโม มุทูติฯ ตตฺถ โสสานิกํเยว คณฺหโนฺต  โหติฯ ปพฺพชิตา คณฺหิสฺสนฺตีติ ฐปิตกํ คณฺหโนฺต ฯ ปาทมูเล ฐเปตฺวา ทินฺนกํ คณฺหโนฺต ติฯ</p>


<p>เตสุ ยสฺส กสฺสจิ อตฺตโน รุจิยา คิหิทินฺนกํ สาทิตกฺขเณ ธุตงฺคํ ภิชฺชติฯ อยเมตฺถ ฯ</p>


<p> ‘‘ปํสุกูลจีวรํ นิสฺสาย ปพฺพชฺชา’’ติ (มหาว. ๑๒๘) วจนโต นิสฺสยานุรูปปฎิปตฺติสพฺภาโว, ปฐเม อริยวํเส ปติฎฺฐานํ, อารกฺขทุกฺขาภาโว, อปรายตฺตวุตฺติตา, โจรภเยน อภยตา, ปริโภคตณฺหาย อภาโว, สมณสารุปฺปปริกฺขารตา, ‘‘อปฺปานิ เจว สุลภานิ จ ตานิ จ อนวชฺชานี’’ติ (อ. นิ. ๔.๒๗; อิติวุ. ๑๐๑) ภควตา สํวณฺณิตปจฺจยตา, ปาสาทิกตา, อปฺปิจฺฉตาทีนํ ผลนิปฺผตฺติ, สมฺมาปฎิปตฺติยา อนุพฺรูหนํ, ปจฺฉิมาย ชนตาย ทิฎฺฐานุคติอาปาทนนฺติฯ</p>


<p>
มารเสนวิฆาตาย  
, ปํสุกูลธโร ยติ;  
  
สนฺนทฺธกวโจ ยุเทฺธ, ขตฺติโย วิย โสภติฯ  
</p>
  
<p>
ปหาย  
กาสิกาทีนิ, วรวตฺถานิ ธาริตํ;  
  
ยํ โลกครุนา โก ตํ, ปํสุกูลํ น ธารเยฯ  
</p>
  
<p>
ตสฺมา หิ อตฺตโน ภิกฺขุ, ปฎิญฺญํ สมนุสฺสรํ;  
  
โยคาจารานุกูลมฺหิ, ปํสุกูเล รโต สิยาติฯ  
</p>
  
อยํ ตาว ปํสุกูลิกเงฺค สมาทานวิธานปฺปเภทเภทานิสํสวณฺณนาฯ  
</p>
  
<h3>๒. เตจีวริกงฺคกถา</h3>
<p> ตทนนฺตรํ ปน  ‘‘จตุตฺถกจีวรํ ปฎิกฺขิปามิ, เตจีวริกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน เตจีวริเกน จีวรทุสฺสํ ลภิตฺวา ยาว อผาสุกภาเวน กาตุํ วา น สโกฺกติ, วิจารกํ วา น ลภติ, สูจิอาทีสุ วาสฺส กิญฺจิ น สมฺปชฺชติ, ตาว นิกฺขิปิตพฺพํฯ นิกฺขิตฺตปจฺจยา โทโส นตฺถิฯ รชิตกาลโต ปน ปฎฺฐาย นิกฺขิปิตุํ น วฎฺฎติ, ธุตงฺคโจโร นาม โหติฯ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  รชนกาเล ปฐมํ อนฺตรวาสกํ วา อุตฺตราสงฺคํ วา รชิตฺวา ตํ นิวาเสตฺวา อิตรํ รชิตพฺพํฯ ตํ ปารุปิตฺวา สงฺฆาฎิ รชิตพฺพาฯ สงฺฆาฎิํ ปน นิวาเสตุํ น วฎฺฎติฯ อิทมสฺส คามนฺตเสนาสเน วตฺตํฯ อารญฺญเก ปน เทฺว เอกโต โธวิตฺวา รชิตุํ วฎฺฎติฯ ยถา ปน กญฺจิ ทิสฺวา สโกฺกติ กาสาวํ อากฑฺฒิตฺวา อุปริกาตุํ, เอวํ อาสเนฺน ฐาเน นิสีทิตพฺพํฯ  รชนสาลายํ รชนกาสาวํ นาม โหติ, ตํ นิวาเสตฺวา วา ปารุปิตฺวา วา รชนกมฺมํ กาตุํ วฎฺฎติฯ  สภาคภิกฺขูนํ จีวรานิ นิวาเสตฺวา วา ปารุปิตฺวา วา รชนกมฺมํ กาตุํ วฎฺฎติฯ ตตฺรฎฺฐกปจฺจตฺถรณมฺปิ  ตสฺส วฎฺฎติฯ ปริหริตุํ ปน น วฎฺฎติฯ สภาคภิกฺขูนํ จีวรมฺปิ อนฺตรนฺตรา ปริภุญฺชิตุํ วฎฺฎติฯ ธุตงฺคเตจีวริกสฺส ปน จตุตฺถํ วตฺตมานํ อํสกาสาวเมว วฎฺฎติฯ ตญฺจ โข วิตฺถารโต วิทตฺถิ, ทีฆโต ติหตฺถเมว วฎฺฎติฯ</p>


<p>อิเมสํ ปน ติณฺณมฺปิ จตุตฺถกจีวรํ สาทิตกฺขเณเยว ธุตงฺคํ ภิชฺชติฯ อยเมตฺถ ฯ</p>


<p>   เตจีวริโก ภิกฺขุ สนฺตุโฎฺฐ โหติ กายปริหาริเกน จีวเรนฯ เตนสฺส ปกฺขิโน วิย สมาทาเยว คมนํ, อปฺปสมารมฺภตา, วตฺถสนฺนิธิปริวชฺชนํ, สลฺลหุกวุตฺติตา, อติเรกจีวรโลลุปฺปปฺปหานํ, กปฺปิเย มตฺตการิตาย สเลฺลขวุตฺติตา, อปฺปิจฺฉตาทีนํ ผลนิปฺผตฺตีติ เอวมาทโย คุณา สมฺปชฺชนฺตีติฯ</p>


<p>
อติเรกวตฺถตณฺหํ, ปหาย สนฺนิธิวิวชฺชิโต ธีโร;  
  
สโนฺตสสุขรสญฺญู, ติจีวรธโร ภวติ โยคีฯ  
</p>
  
<p>
ตสฺมา สปตฺตจรโณ, ปกฺขีว สจีวโรว โยคิวโร;  
  
สุขมนุวิจริตุกาโม, จีวรนิยเม รติํ กยิราติฯ  
</p>
  
อยํ เตจีวริกเงฺค สมาทานวิธานปฺปเภทเภทานิสํสวณฺณนาฯ  
</p>
  
<h3>๓. ปิณฺฑปาติกงฺคกถา</h3>
<p>  ‘‘อติเรกลาภํ ปฎิกฺขิปามิ, ปิณฺฑปาติกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน ปิณฺฑปาติเกน ‘‘สงฺฆภตฺตํ, อุเทฺทสภตฺตํ, นิมนฺตนภตฺตํ, สลากภตฺตํ, ปกฺขิกํ, อุโปสถิกํ, ปาฎิปทิกํ, อาคนฺตุกภตฺตํ, คมิกภตฺตํ, คิลานภตฺตํ, คิลานุปฎฺฐากภตฺตํ, วิหารภตฺตํ, ธุรภตฺตํ, วารกภตฺต’’นฺติ เอตานิ จุทฺทส ภตฺตานิ น สาทิตพฺพานิฯ สเจ ปน ‘‘สงฺฆภตฺตํ คณฺหถา’’ติอาทินา นเยน อวตฺวา ‘‘อมฺหากํ เคเห สโงฺฆ ภิกฺขํ คณฺหาตุ, ตุเมฺหปิ ภิกฺขํ  คณฺหถา’’ติ วตฺวา ทินฺนานิ โหนฺติ, ตานิ สาทิตุํ วฎฺฎนฺติฯ สงฺฆโต นิรามิสสลากาปิ วิหาเร ปกฺกภตฺตมฺปิ วฎฺฎติเยวาติ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  ปุรโตปิ ปจฺฉโตปิ อาหฎภิกฺขํ คณฺหติ, ปตฺตทฺวาเร ฐตฺวา ปตฺตํ คณฺหนฺตานมฺปิ เทติ, ปฎิกฺกมนํ อาหริตฺวา ทินฺนภิกฺขมฺปิ คณฺหติ, ตํ ทิวสํ ปน นิสีทิตฺวา ภิกฺขํ น คณฺหติฯ  ตํ ทิวสํ นิสีทิตฺวาปิ คณฺหติ, สฺวาตนาย ปน นาธิวาเสติฯ สฺวาตนายปิ ปุนทิวสายปิ ภิกฺขํ อธิวาเสติฯ เต อุโภปิ เสริวิหารสุขํ น ลภนฺติ, อุกฺกโฎฺฐว ลภติฯ เอกสฺมิํ กิร  คาเม อริยวํโส โหติ, อุกฺกโฎฺฐ อิตเร อาห – ‘‘อายามาวุโส, ธมฺมสวนายา’’ติฯ เตสุ เอโก เอเกนมฺหิ, ภเนฺต, มนุเสฺสน นิสีทาปิโตติ อาหฯ อปโร มยา, ภเนฺต, สฺวาตนาย เอกสฺส ภิกฺขา อธิวาสิตาติฯ เอวํ เต อุโภ ปริหีนาฯ อิตโร ปาโตว ปิณฺฑาย จริตฺวา คนฺตฺวา ธมฺมรสํ ปฎิสํเวเทสิฯ</p>


<p>อิเมสํ ปน ติณฺณมฺปิ สงฺฆภตฺตาทิอติเรกลาภํ สาทิตกฺขเณว ธุตงฺคํ ภิชฺชติฯ อยเมตฺถ ฯ</p>


<p> ‘‘ปิณฺฑิยาโลปโภชนํ นิสฺสาย ปพฺพชฺชา’’ติ (อ. นิ. ๔.๒๗; อิติวุ. ๑๐๑) วจนโต นิสฺสยานุรูปปฎิปตฺติสพฺภาโว, ทุติเย อริยวํเส ปติฎฺฐานํ, อปรายตฺตวุตฺติตา, ‘‘อปฺปานิ เจว สุลภานิ จ ตานิ จ อนวชฺชานี’’ติ ภควตา สํวณฺณิตปจฺจยตา, โกสชฺชนิมฺมทฺทนตา, ปริสุทฺธาชีวตา, เสขิยปฎิปตฺติปูรณํ, อปรโปสิตา, ปรานุคฺคหกิริยา, มานปฺปหานํ, รสตณฺหานิวารณํ, คณโภชนปรมฺปรโภชนจาริตฺตสิกฺขาปเทหิ อนาปตฺติตา, อปฺปิจฺฉตาทีนํ อนุโลมวุตฺติตา, สมฺมาปฎิปตฺติพฺรูหนํ, ปจฺฉิมชนตานุกมฺปนนฺติฯ</p>


<p>
ปิณฺฑิยาโลปสนฺตุโฎฺฐ, อปรายตฺตชีวิโก;  
  
ปหีนาหารโลลุโปฺป, โหติ จาตุทฺทิโส ยติฯ  
</p>
  
<p>
วิโนทยติ  
โกสชฺชํ, อาชีวสฺส วิสุชฺฌติ;  
  
ตสฺมา หิ นาติมเญฺญยฺย, ภิกฺขาจริยาย สุเมธโสฯ  
</p>
  
<p>เอวรูปสฺส หิ –</p>


<p>
‘‘ปิณฺฑปาติกสฺส ภิกฺขุโน,  
  
อตฺตภรสฺส อนญฺญโปสิโน;  
  
เทวาปิ ปิหยนฺติ ตาทิโน,  
  
โน เจ ลาภสิโลกนิสฺสิโต’’ติฯ  
</p>
  
อยํ ปิณฺฑปาติกเงฺค สมาทานวิธานปฺปเภทเภทานิสํสวณฺณนาฯ  
</p>
  
<h3>๔. สปทานจาริกงฺคกถา</h3>
<p>   ‘‘โลลุปฺปจารํ ปฎิกฺขิปามิ, สปทานจาริกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน สปทานจาริเกน คามทฺวาเร ฐตฺวา ปริสฺสยาภาโว สลฺลเกฺขตโพฺพฯ ยสฺสา รจฺฉาย วา คาเม วา ปริสฺสโย โหติ, ตํ ปหาย อญฺญตฺถ จริตุํ วฎฺฎติฯ ยสฺมิํ ฆรทฺวาเร วา รจฺฉาย วา คาเม วา กิญฺจิ น ลภติ, อคามสญฺญํ กตฺวา คนฺตพฺพํฯ ยตฺถ กิญฺจิ ลภติ, ตํ ปหาย คนฺตุํ น วฎฺฎติฯ อิมินา จ ภิกฺขุนา กาลตรํ ปวิสิตพฺพํ, เอวญฺหิ อผาสุกฎฺฐานํ ปหาย อญฺญตฺถ คนฺตุํ สกฺขิสฺสติฯ สเจ ปนสฺส วิหาเร ทานํ เทนฺตา อนฺตรามเคฺค วา อาคจฺฉนฺตา มนุสฺสา ปตฺตํ คเหตฺวา ปิณฺฑปาตํ เทนฺติ วฎฺฎติฯ อิมินา จ มคฺคํ คจฺฉเนฺตนาปิ ภิกฺขาจารเวลายํ สมฺปตฺตคามํ อนติกฺกมิตฺวา จริตพฺพเมวฯ ตตฺถ อลภิตฺวา วา โถกํ ลภิตฺวา วา คามปฎิปาฎิยา จริตพฺพนฺติ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  ปุรโต อาหฎภิกฺขมฺปิ ปจฺฉโต อาหฎภิกฺขมฺปิ ปฎิกฺกมนํ อาหริตฺวา ทิยฺยมานมฺปิ น คณฺหติ, ปตฺตทฺวาเร ปน ปตฺตํ วิสฺสเชฺชติ ฯ อิมสฺมิญฺหิ ธุตเงฺค มหากสฺสปเตฺถเรน สทิโส นาม นตฺถิฯ ตสฺสปิ ปตฺตวิสฺสฎฺฐฎฺฐานเมว ปญฺญายติฯ  ปุรโต วา ปจฺฉโต วา อาหฎมฺปิ ปฎิกฺกมนํ อาหฎมฺปิ คณฺหติ, ปตฺตทฺวาเรปิ ปตฺตํ วิสฺสเชฺชติ, น ปน ภิกฺขํ อาคมยมาโน นิสีทติฯ เอวํ โส อุกฺกฎฺฐปิณฺฑปาติกสฺส อนุโลเมติฯ  ตํ ทิวสํ นิสีทิตฺวา อาคเมติฯ</p>


<p>อิเมสํ ปน ติณฺณมฺปิ โลลุปฺปจาเร อุปฺปนฺนมเตฺต ธุตงฺคํ ภิชฺชติฯ อยเมตฺถ ฯ</p>


<p> กุเลสุ นิจฺจนวกตา, จนฺทูปมตา, กุลมเจฺฉรปฺปหานํ, สมานุกมฺปิตา, กุลูปกาทีนวาภาโว, อวฺหานานภินนฺทนา, อภิหาเรน อนตฺถิกตา, อปฺปิจฺฉตาทีนํ อนุโลมวุตฺติตาติฯ</p>


<p>
จนฺทูปโม  
นิจฺจนโว กุเลสุ,  
  
อมจฺฉรี สพฺพสมานุกโมฺป;  
  
กุลูปกาทีนววิปฺปมุโตฺต,  
  
โหตีธ ภิกฺขุ สปทานจารีฯ  
</p>
  
<p>
โลลุปฺปจารญฺจ ปหาย ตสฺมา,  
  
โอกฺขิตฺตจกฺขุ ยุคมตฺตทสฺสี;  
  
อากงฺขมาโน ภุวิ เสริจารํ,  
  
จเรยฺย ธีโร สปทานจารนฺติฯ  
</p>
  
อยํ สปทานจาริกเงฺค สมาทานวิธานปฺปเภทเภทานิสํสวณฺณนาฯ  
</p>
  
<h3>๕. เอกาสนิกงฺคกถา</h3>
<p>  ‘‘นานาสนโภชนํ ปฎิกฺขิปามิ, เอกาสนิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน  ปน เอกาสนิเกน อาสนสาลายํ นิสีทเนฺตน เถราสเน อนิสีทิตฺวา ‘‘อิทํ มยฺหํ ปาปุณิสฺสตี’’ติ ปติรูปํ อาสนํ สลฺลเกฺขตฺวา นิสีทิตพฺพํฯ สจสฺส วิปฺปกเต โภชเน อาจริโย วา อุปชฺฌาโย วา อาคจฺฉติ, อุฎฺฐาย วตฺตํ กาตุํ วฎฺฎติฯ ติปิฎกจูฬาภยเตฺถโร ปนาห ‘‘อาสนํ วา รเกฺขยฺย โภชนํ วา, อยญฺจ วิปฺปกตโภชโน, ตสฺมา วตฺตํ กโรตุ, โภชนํ ปน มา ภุญฺชตู’’ติฯ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  อปฺปํ วา โหตุ พหุ วา, ยมฺหิ โภชเน หตฺถํ โอตาเรติ, ตโต อญฺญํ คณฺหิตุํ น ลภติฯ สเจปิ มนุสฺสา ‘‘เถเรน น กิญฺจิ ภุตฺต’’นฺติ สปฺปิอาทีนิ อาหรนฺติ, เภสชฺชตฺถเมว วฎฺฎนฺติ, น อาหารตฺถํฯ  ยาว ปเตฺต ภตฺตํ น ขียติ, ตาว อญฺญํ คณฺหิตุํ ลภติฯ อยญฺหิ โภชนปริยนฺติโก นาม โหติฯ  ยาว อาสนา น วุฎฺฐาติ ตาว ภุญฺชิตุํ ลภติฯ โส หิ อุทกปริยนฺติโก วา โหติ ยาว ปตฺตโธวนํ น คณฺหาติ ตาว ภุญฺชนโต, อาสนปริยนฺติโก วา ยาว น วุฎฺฐาติ ตาว ภุญฺชนโตฯ</p>


<p>อิเมสํ  ปน ติณฺณมฺปิ นานาสนโภชนํ ภุตฺตกฺขเณ ธุตงฺคํ ภิชฺชติฯ อยเมตฺถ ฯ</p>


<p> อปฺปาพาธตา, อปฺปาตงฺกตา, ลหุฎฺฐานํ, พลํ, ผาสุวิหาโร, อนติริตฺตปจฺจยา อนาปตฺติ, รสตณฺหาวิโนทนํ อปฺปิจฺฉตาทีนํ อนุโลมวุตฺติตาติฯ</p>


<p>
เอกาสนโภชเน รตํ,  
  
น ยติํ โภชนปจฺจยา รุชา;  
  
วิสหนฺติ รเส อโลลุโป,  
  
ปริหาเปติ น กมฺมมตฺตโนฯ  
</p>
  
<p>
อิติ ผาสุวิหารการเณ,  
  
สุจิสเลฺลขรตูปเสวิเต;  
  
ชนเยถ วิสุทฺธมานโส,  
  
รติเมกาสนโภชเน ยตีติฯ  
</p>
  
อยํ เอกาสนิกเงฺค สมาทานวิธานปฺปเภทเภทานิสํสวณฺณนาฯ  
</p>
  
<h3>๖. ปตฺตปิณฺฑิกงฺคกถา</h3>
<p>   ‘‘ทุติยกภาชนํ ปฎิกฺขิปามิ, ปตฺตปิณฺฑิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน ปตฺตปิณฺฑิเกน ยาคุปานกาเล ภาชเน ฐเปตฺวา พฺยญฺชเน ลเทฺธ พฺยญฺชนํ วา ปฐมํ ขาทิตพฺพํ, ยาคุ วา ปาตพฺพาฯ สเจ ปน ยาคุยํ ปกฺขิปติ, ปูติมจฺฉกาทิมฺหิ พฺยญฺชเน ปกฺขิเตฺต ยาคุ ปฎิกูลา โหติ, อปฺปฎิกูลเมว จ กตฺวา ภุญฺชิตุํ วฎฺฎติฯ ตสฺมา ตถารูปํ พฺยญฺชนํ สนฺธาย อิทํ วุตฺตํฯ ยํ ปน มธุสกฺกราทิกํ อปฺปฎิกูลํ โหติ, ตํ ปกฺขิปิตพฺพํฯ คณฺหเนฺตน จ ปมาณยุตฺตเมว คณฺหิตพฺพํฯ อามกสากํ หเตฺถน คเหตฺวา ขาทิตุํ วฎฺฎติฯ ตถา ปน อกตฺวา ปเตฺตเยว ปกฺขิปิตพฺพํฯ ทุติยกภาชนสฺส ปน ปฎิกฺขิตฺตตฺตา อญฺญํ รุกฺขปณฺณมฺปิ น วฎฺฎตีติ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  อญฺญตฺร อุจฺฉุขาทนกาลา กจวรมฺปิ ฉเฑฺฑตุํ น วฎฺฎติฯ โอทนปิณฺฑมจฺฉมํสปูเวปิ ภินฺทิตฺวา  ขาทิตุํ น วฎฺฎติฯ  เอเกน หเตฺถน ภินฺทิตฺวา ขาทิตุํ วฎฺฎติ, หตฺถโยคี นาเมสฯ  ปน ปตฺตโยคี นาม โหติ, ตสฺส ยํ สกฺกา โหติ ปเตฺต ปกฺขิปิตุํ, ตํ สพฺพํ หเตฺถน วา ทเนฺตหิ วา ภินฺทิตฺวา ขาทิตุํ วฎฺฎติฯ</p>


<p>อิเมสํ ปน ติณฺณมฺปิ ทุติยกภาชนํ สาทิตกฺขเณ ธุตงฺคํ ภิชฺชติฯ อยเมตฺถ ฯ</p>


<p> นานารสตณฺหาวิโนทนํฯ อตฺริจฺฉตาย ปหานํ, อาหาเร ปโยชนมตฺตทสฺสิตา, ถาลกาทิปริหรณเขทาภาโว, อวิกฺขิตฺตโภชิตา, อปฺปิจฺฉตาทีนํ อนุโลมวุตฺติตาติฯ</p>


<p>
นานาภาชนวิเกฺขปํ, หิตฺวา โอกฺขิตฺตโลจโน;  
  
ขณโนฺต วิย มูลานิ, รสตณฺหาย สุพฺพโตฯ  
</p>
  
<p>
สรูปํ  
วิย สนฺตุฎฺฐิํ, ธารยโนฺต สุมานโส;  
  
ปริภุเญฺชยฺย อาหารํ, โก อโญฺญ ปตฺตปิณฺฑิโกติฯ  
</p>
  
<p>อยํ ปตฺตปิณฺฑิกเงฺค สมาทานวิธานปฺปเภทเภทานิสํสวณฺณนาฯ</p>


<h3>๗. ขลุปจฺฉาภตฺติกงฺคกถา</h3>
<p>  ‘‘อติริตฺตโภชนํ ปฎิกฺขิปามิ, ขลุปจฺฉาภตฺติกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน ขลุปจฺฉาภตฺติเกน ปวาเรตฺวา ปุน โภชนํ กปฺปิยํ กาเรตฺวา น ภุญฺชิตพฺพํฯ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  ยสฺมา ปฐมปิเณฺฑ ปวารณา นาม นตฺถิ, ตสฺมิํ ปน อโชฺฌหริยมาเน อญฺญํ ปฎิกฺขิปโต โหติ, ตสฺมา เอวํ ปวาริโต ปฐมปิณฺฑํ อโชฺฌหริตฺวา ทุติยปิณฺฑํ น ภุญฺชติฯ  ยสฺมิํ โภชเน ปวาริโต, ตเทว ภุญฺชติฯ  ปน ยาว อาสนา น วุฎฺฐาติ ตาว ภุญฺชติฯ</p>


<p>อิเมสํ ปน ติณฺณมฺปิ ปวาริตานํ กปฺปิยํ การาเปตฺวา ภุตฺตกฺขเณ ธุตงฺคํ ภิชฺชติฯ อยเมตฺถ ฯ</p>


<p>   อนติริตฺตโภชนาปตฺติยา ทูรภาโว, โอทริกตฺตาภาโว, นิรามิสสนฺนิธิตา, ปุน ปริเยสนาย อภาโว, อปฺปิจฺฉตาทีนํ อนุโลมวุตฺติตาติฯ</p>


<p>
ปริเยสนาย เขทํ, น ยาติ น กโรติ สนฺนิธิํ ธีโร;  
  
โอทริกตฺตํ ปชหติ, ขลุปจฺฉาภตฺติโก โยคีฯ  
</p>
  
<p>
ตสฺมา  
สุคตปสตฺถํ, สโนฺตสคุณาทิวุฑฺฒิสญฺชนนํ;  
  
โทเส วิธุนิตุกาโม, ภเชยฺย โยคี ธุตงฺคมิทนฺติฯ  
</p>
  
<p>อยํ ขลุปจฺฉาภตฺติกเงฺค สมาทานวิธานปฺปเภทเภทานิสํสวณฺณนาฯ</p>


<h3>๘. อารญฺญิกงฺคกถา</h3>
<p>  ‘‘คามนฺตเสนาสนํ ปฎิกฺขิปามิ, อารญฺญิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน อารญฺญิเกน คามนฺตเสนาสนํ ปหาย อรเญฺญ อรุณํ อุฎฺฐาเปตพฺพํฯ ตตฺถ สทฺธิํ อุปจาเรน คาโมเยว ฯ</p>


<p> นาม โย โกจิ เอกกุฎิโก วา อเนกกุฎิโก วา ปริกฺขิโตฺต วา อปริกฺขิโตฺต วา สมนุโสฺส วา อมนุโสฺส วา อนฺตมโส อติเรกจาตุมาสนิวิโฎฺฐ โย โกจิ สโตฺถปิฯ</p>


<p> นาม ปริกฺขิตฺตสฺส คามสฺส สเจ อนุราธปุรเสฺสว เทฺว อินฺทขีลา โหนฺติ, อพฺภนฺตริเม อินฺทขีเล ฐิตสฺส ถามมชฺฌิมสฺส ปุริสสฺส เลฑฺฑุปาโตฯ ตสฺส ลกฺขณํ ยถา ตรุณมนุสฺสา อตฺตโน พลํ ทเสฺสนฺตา พาหํ ปสาเรตฺวา เลฑฺฑุํ ขิปนฺติ, เอวํ ขิตฺตสฺส เลฑฺฑุสฺส ปตนฎฺฐานพฺภนฺตรนฺติ วินยธราฯ สุตฺตนฺติกา ปน กากนิวารณนิยเมน ขิตฺตสฺสาติ วทนฺติฯ อปริกฺขิตฺตคาเม ยํ สพฺพปจฺจนฺติมสฺส ฆรสฺส ทฺวาเร ฐิโต มาตุคาโม ภาชเนน อุทกํ ฉเฑฺฑติ, ตสฺส ปตนฎฺฐานํ ฆรูปจาโรฯ ตโต วุตฺตนเยน เอโก เลฑฺฑุปาโต คาโม, ทุติโย คามูปจาโรฯ</p>


<p> ปน วินยปริยาเย ตาว ‘‘ฐเปตฺวา คามญฺจ คามูปจารญฺจ สพฺพเมตํ อรญฺญ’’นฺติ (ปารา. ๙๒) วุตฺตํฯ อภิธมฺมปริยาเย ‘‘นิกฺขมิตฺวา พหิ อินฺทขีลา, สพฺพเมตํ  อรญฺญ’’นฺติ (วิภ. ๕๒๙) วุตฺตํฯ อิมสฺมิํ ปน สุตฺตนฺติกปริยาเย ‘‘อารญฺญกํ นาม เสนาสนํ ปญฺจธนุสติกํ ปจฺฉิม’’นฺติ อิทํ ลกฺขณํฯ ตํ อาโรปิเตน อาจริยธนุนา ปริกฺขิตฺตสฺส คามสฺส  อินฺทขีลโต อปริกฺขิตฺตสฺส ปฐมเลฑฺฑุปาตโต ปฎฺฐาย ยาว วิหารปริเกฺขปา มินิตฺวา ววตฺถเปตพฺพํฯ</p>


<p>สเจ ปน วิหาโร อปริกฺขิโตฺต โหติ, ยํ สพฺพปฐมํ เสนาสนํ วา ภตฺตสาลา วา ธุวสนฺนิปาตฎฺฐานํ วา โพธิ วา เจติยํ วา ทูเร เจปิ เสนาสนโต โหติ, ตํ ปริเจฺฉทํ กตฺวา มินิตพฺพนฺติ  วุตฺตํฯ  ปน วิหารสฺสปิ คามเสฺสว อุปจารํ นีหริตฺวา อุภินฺนํ เลฑฺฑุปาตานํ อนฺตรา มินิตพฺพนฺติ วุตฺตํฯ อิทเมตฺถ ปมาณํฯ</p>


<p>สเจปิ อาสเนฺน คาโม โหติ, วิหาเร ฐิเตหิ มานุสกานํ สโทฺท สุยฺยติ, ปพฺพตนทีอาทีหิ ปน อนฺตริตตฺตา น สกฺกา อุชุํ คนฺตุํฯ โย ตสฺส ปกติมโคฺค โหติ, สเจปิ นาวาย สญฺจริตโพฺพ, เตน มเคฺคน ปญฺจธนุสติกํ คเหตพฺพํฯ โย ปน อาสนฺนคามสฺส องฺคสมฺปาทนตฺถํ ตโต ตโต มคฺคํ ปิทหติ, อยํ ธุตงฺคโจโร โหติฯ</p>


<p>สเจ ปน อารญฺญิกสฺส ภิกฺขุโน อุปชฺฌาโย วา อาจริโย วา คิลาโน โหติ, เตน อรเญฺญ สปฺปายํ อลภเนฺตน คามนฺตเสนาสนํ เนตฺวา อุปฎฺฐาตโพฺพฯ กาลเสฺสว ปน นิกฺขมิตฺวา องฺคยุตฺตฎฺฐาเน อรุณํ อุฎฺฐาเปตพฺพํฯ สเจ อรุณุฎฺฐานเวลายํ เตสํ อาพาโธ วฑฺฒติ, เตสํเยว กิจฺจํ กาตพฺพํฯ น ธุตงฺคสุทฺธิเกน ภวิตพฺพนฺติ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  สพฺพกาลํ อรเญฺญ อรุณํ อุฎฺฐาเปตพฺพํฯ  จตฺตาโร วสฺสิเก มาเส คามเนฺต วสิตุํ ลภติฯ  เหมนฺติเกปิฯ</p>


<p>อิเมสํ ปน ติณฺณมฺปิ ยถา ปริจฺฉิเนฺน กาเล อรญฺญโต อาคนฺตฺวา คามนฺตเสนาสเน ธมฺมสฺสวนํ สุณนฺตานํ อรุเณ อุฎฺฐิเตปิ ธุตงฺคํ น ภิชฺชติฯ สุตฺวา คจฺฉนฺตานํ อนฺตรามเคฺค อุฎฺฐิเตปิ น ภิชฺชติฯ สเจ ปน อุฎฺฐิเตปิ ธมฺมกถิเก มุหุตฺตํ นิปชฺชิตฺวา คมิสฺสามาติ นิทฺทายนฺตานํ อรุณํ อุฎฺฐหติ, อตฺตโน วา รุจิยา คามนฺตเสนาสเน อรุณํ อุฎฺฐเปนฺติ, ธุตงฺคํ ภิชฺชตีติ อยเมตฺถ ฯ</p>


<p>   อารญฺญิโก ภิกฺขุ อรญฺญสญฺญํ มนสิกโรโนฺต ภโพฺพ อลทฺธํ วา  สมาธิํ ปฎิลทฺธุํ ลทฺธํ วา รกฺขิตุํ, สตฺถาปิสฺส อตฺตมโน โหติฯ ยถาห – ‘‘เตนาหํ, นาคิต, ตสฺส ภิกฺขุโน อตฺตมโน โหมิ อรญฺญวิหาเรนา’’ติ (อ. นิ. ๖.๔๒; ๘.๘๖)ฯ ปนฺตเสนาสนวาสิโน จสฺส อสปฺปายรูปาทโย จิตฺตํ น วิกฺขิปนฺติ, วิคตสนฺตาโส โหติ, ชีวิตนิกนฺติํ ชหติ, ปวิเวกสุขรสํ อสฺสาเทติ, ปํสุกูลิกาทิภาโวปิ จสฺส ปติรูโป โหตีติฯ</p>


<p>
ปวิวิโตฺต อสํสโฎฺฐ, ปนฺตเสนาสเน รโต;  
  
อาราธยโนฺต นาถสฺส, วนวาเสน มานสํฯ  
</p>
  
<p>
เอโก อรเญฺญ นิวสํ, ยํ สุขํ ลภเต ยติ;  
  
รสํ ตสฺส น วินฺทนฺติ, อปิ เทวา สอินฺทกาฯ  
</p>
  
<p>
ปํสุกูลญฺจ เอโสว, กวจํ วิย ธารยํ;  
  
อรญฺญสงฺคามคโต, อวเสสธุตายุโธฯ  
</p>
  
<p>
สมโตฺถ นจิรเสฺสว, เชตุํ มารํ สวาหินิํ;  
  
ตสฺมา อรญฺญวาสมฺหิ, รติํ กยิราถ ปณฺฑิโตติฯ  
</p>
  
<p>อยํ อารญฺญิกเงฺค สมาทานวิธานปฺปเภทเภทานิสํสวณฺณนาฯ</p>


<h3>๙. รุกฺขมูลิกงฺคกถา</h3>
<p>  ‘‘ฉนฺนํ ปฎิกฺขิปามิ, รุกฺขมูลิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน รุกฺขมูลิเกน สีมนฺตริกรุกฺขํ, เจติยรุกฺขํ, นิยฺยาสรุกฺขํ, ผลรุกฺขํ, วคฺคุลิรุกฺขํ, สุสิรรุกฺขํ, วิหารมเชฺฌ ฐิตรุกฺขนฺติ อิเม รุเกฺข วิวเชฺชตฺวา วิหารปจฺจเนฺต ฐิตรุโกฺข คเหตโพฺพติ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  ยถารุจิตํ รุกฺขํ คเหตฺวา ปฎิชคฺคาเปตุํ น ลภติฯ ปาเทน ปณฺณสฎํ อปเนตฺวา วสิตพฺพํฯ  ตํ ฐานํ สมฺปเตฺตหิเยว ปฎิชคฺคาเปตุํ ลภติฯ  อารามิกสมณุเทฺทเส ปโกฺกสิตฺวา โสธาเปตฺวา สมํ การาเปตฺวา  วาลุกํ โอกิราเปตฺวา ปาการปริเกฺขปํ การาเปตฺวา ทฺวารํ  โยชาเปตฺวา วสิตพฺพํฯ มหทิวเส ปน รุกฺขมูลิเกน ตตฺถ อนิสีทิตฺวา อญฺญตฺถ ปฎิจฺฉเนฺน ฐาเน นิสีทิตพฺพํฯ</p>


<p>อิเมสํ ปน ติณฺณมฺปิ ฉเนฺน วาสํ กปฺปิตกฺขเณ ธุตงฺคํ ภิชฺชติฯ ชานิตฺวา ฉเนฺน อรุณํ อุฎฺฐาปิตมเตฺตติ ฯ อยเมตฺถ ฯ</p>


<p> รุกฺขมูลเสนาสนํ นิสฺสาย ปพฺพชฺชาติ (มหาว. ๑๒๘) วจนโต นิสฺสยานุรูปปฎิปตฺติสพฺภาโว, อปฺปานิ เจว สุลภานิ จ ตานิ จ อนวชฺชานีติ (อ. นิ. ๔.๒๗; อิติวุ. ๑๐๑) ภควตา สํวณฺณิตปจฺจยตา, อภิณฺหํ ตรุปณฺณวิการทสฺสเนน อนิจฺจสญฺญาสมุฎฺฐาปนตา, เสนาสนมเจฺฉรกมฺมารามตานํ อภาโว, เทวตาหิ สหวาสิตา, อปฺปิจฺฉตาทีนํ อนุโลมวุตฺติตาติฯ</p>


<p>
วณฺณิโต พุทฺธเสเฎฺฐน, นิสฺสโยติ จ ภาสิโต;  
  
นิวาโส ปวิวิตฺตสฺส, รุกฺขมูลสโม กุโตฯ  
</p>
  
<p>
อาวาสมเจฺฉรหเร, เทวตา ปริปาลิเต;  
  
ปวิวิเตฺต วสโนฺต หิ, รุกฺขมูลมฺหิ สุพฺพโตฯ  
</p>
  
<p>
อภิรตฺตานิ นีลานิ, ปณฺฑูนิ ปติตานิ จ;  
  
ปสฺสโนฺต ตรุปณฺณานิ, นิจฺจสญฺญํ ปนูทติฯ  
</p>
  
<p>
ตสฺมา หิ พุทฺธทายชฺชํ, ภาวนาภิรตาลยํ;  
  
วิวิตฺตํ นาติมเญฺญยฺย, รุกฺขมูลํ วิจกฺขโณติฯ  
</p>
  
<p>อยํ รุกฺขมูลิกเงฺค สมาทานวิธานปฺปเภทเภทานิสํสวณฺณนาฯ</p>


<h3>๑๐. อโพฺภกาสิกงฺคกถา</h3>
<p>   ‘‘ฉนฺนญฺจ รุกฺขมูลญฺจ ปฎิกฺขิปามิ, อโพฺภกาสิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>ตสฺส ปน อโพฺภกาสิกสฺส ธมฺมสฺสวนาย วา อุโปสถตฺถาย วา อุโปสถาคารํ ปวิสิตุํ วฎฺฎติฯ สเจ ปวิฎฺฐสฺส เทโว วสฺสติ, เทเว วสฺสมาเน อนิกฺขมิตฺวา วสฺสูปรเม นิกฺขมิตพฺพํฯ โภชนสาลํ วา อคฺคิสาลํ วา ปวิสิตฺวา วตฺตํ กาตุํ, โภชนสาลาย เถเร ภิกฺขู ภเตฺตน อาปุจฺฉิตุํ, อุทฺทิสเนฺตน วา อุทฺทิสาเปเนฺตน วา ฉนฺนํ ปวิสิตุํ, พหิ ทุนฺนิกฺขิตฺตานิ มญฺจปีฐาทีนิ อโนฺต ปเวเสตุญฺจ วฎฺฎติฯ สเจ มคฺคํ คจฺฉเนฺตน วุฑฺฒตรานํ  ปริกฺขาโร คหิโต โหติ, เทเว วสฺสเนฺต มคฺคมเชฺฌ ฐิตํ สาลํ ปวิสิตุํ วฎฺฎติฯ สเจ น กิญฺจิ คหิตํ โหติ, สาลาย ฐสฺสามีติ เวเคน คนฺตุํ น วฎฺฎติฯ ปกติคติยา คนฺตฺวา ปวิเฎฺฐน ปน ยาว วสฺสูปรมา ฐตฺวา คนฺตพฺพนฺติ อิทมสฺส ปิ เอเสว นโยฯ</p>


<p> ปน อยมฺปิ ติวิโธ โหติฯ ตตฺถ  รุกฺขํ วา ปพฺพตํ วา เคหํ วา อุปนิสฺสาย วสิตุํ น วฎฺฎติฯ อโพฺภกาเสเยว จีวรกุฎิํ กตฺวา วสิตพฺพํฯ  รุกฺขปพฺพตเคหานิ อุปนิสฺสาย อโนฺต อปฺปวิสิตฺวา วสิตุํ วฎฺฎติฯ  อจฺฉนฺนมริยาทํ ปพฺภารมฺปิ สาขามณฺฑโปปิ ปีฐปโฎปิ เขตฺตรกฺขกาทีหิ ฉฑฺฑิตา ตตฺรฎฺฐกกุฎิกาปิ วฎฺฎตีติฯ</p>


<p>อิเมสํ ปน ติณฺณมฺปิ วาสตฺถาย ฉนฺนํ วา รุกฺขมูลํ วา ปวิฎฺฐกฺขเณ ธุตงฺคํ ภิชฺชติฯ ชานิตฺวา ตตฺถ อรุณํ อุฎฺฐาปิตมเตฺตติ องฺคุตฺตรภาณกาฯ อยเมตฺถ ฯ</p>


<p> อาวาสปลิโพธุปเจฺฉโท, ถินมิทฺธปนูทนํ, ‘‘มิคา วิย อสงฺคจาริโน, อนิเกตา วิหรนฺติ ภิกฺขโว’’ติ (สํ. นิ. ๑.๒๒๔) ปสํสาย อนุรูปตา, นิสฺสงฺคตา, จาตุทฺทิสตา, อปฺปิจฺฉตาทีนํ อนุโลมวุตฺติตาติฯ</p>


<p>
อนคาริยภาวสฺส  
, อนุรูเป อทุลฺลเภ;  
  
ตารามณิวิตานมฺหิ, จนฺททีปปฺปภาสิเตฯ  
</p>
  
<p>
อโพฺภกาเส วสํ ภิกฺขุ, มิคภูเตน เจตสา;  
  
ถินมิทฺธํ วิโนเทตฺวา, ภาวนารามตํ สิโตฯ  
</p>
  
<p>
ปวิเวกรสสฺสาทํ, นจิรเสฺสว วินฺทติ;  
  
ยสฺมา ตสฺมา หิ สปฺปโญฺญ, อโพฺภกาสรโต สิยาติฯ  
</p>
  
<p>อยํ อโพฺภกาสิกเงฺค สมาทานวิธานปฺปเภทเภทานิสํสวณฺณนาฯ</p>


<h3>๑๑. โสสานิกงฺคกถา</h3>
<p>   ‘‘น สุสานํ ปฎิกฺขิปามิ, โสสานิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน โสสานิเกน ยํ มนุสฺสา คามํ นิเวสนฺตา ‘‘อิทํ สุสาน’’นฺติ ววตฺถเปนฺติ, น ตตฺถ วสิตพฺพํฯ น หิ มตสรีเร อชฺฌาปิเต ตํ สุสานํ นาม โหติ, ฌาปิตกาลโต ปน ปฎฺฐาย สเจปิ ทฺวาทสวสฺสานิ ฉฑฺฑิตํ, ตํ สุสานเมวฯ</p>


<p>ตสฺมิํ ปน วสเนฺตน จงฺกมมณฺฑปาทีนิ กาเรตฺวา มญฺจปีฐํ ปญฺญเปตฺวา ปานียปริโภชนียํ อุปฎฺฐาเปตฺวา ธมฺมํ วาเจเนฺตน น วสิตพฺพํฯ ครุกํ หิ อิทํ ธุตงฺคํ, ตสฺมา อุปฺปนฺนปริสฺสยวิฆาตตฺถาย สงฺฆเตฺถรํ วา ราชยุตฺตกํ วา ชานาเปตฺวา อปฺปมเตฺตน วสิตพฺพํฯ จงฺกมเนฺตน อทฺธกฺขิเกน อาฬาหนํ โอโลเกเนฺตน จงฺกมิตพฺพํฯ</p>


<p>สุสานํ คจฺฉเนฺตนาปิ มหาปถา อุกฺกมฺม อุปฺปถมเคฺคน คนฺตพฺพํฯ ทิวาเยว อารมฺมณํ ววตฺถเปตพฺพํฯ เอวญฺหิสฺส ตํ รตฺติํ ภยานกํ น ภวิสฺสติ, อมนุสฺสา รตฺติํ วิรวิตฺวา วิรวิตฺวา อาหิณฺฑนฺตาปิ น เกนจิ ปหริตพฺพาฯ เอกทิวสมฺปิ สุสานํ อคนฺตุํ น วฎฺฎติฯ มชฺฌิมยามํ  สุสาเน เขเปตฺวา ปจฺฉิมยาเม ปฎิกฺกมิตุํ วฎฺฎตีติ องฺคุตฺตรภาณกาฯ อมนุสฺสานํ ปิยํ ติลปิฎฺฐมาสภตฺตมจฺฉมํสขีรเตลคุฬาทิขชฺชโภชฺชํ น เสวิตพฺพํฯ กุลเคหํ น ปวิสิตพฺพนฺติ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  ยตฺถ ธุวฑาหธุวกุณปธุวโรทนานิ อตฺถิ, ตเตฺถว วสิตพฺพํฯ  ตีสุ เอกสฺมิมฺปิ สติ วฎฺฎติฯ  วุตฺตนเยน สุสานลกฺขณํ ปตฺตมเตฺต วฎฺฎติฯ</p>


<p>อิเมสํ ปน ติณฺณมฺปิ น สุสานมฺหิ วาสํ กปฺปเนน ธุตงฺคํ ภิชฺชติฯ สุสานํ อคตทิวเสติ องฺคุตฺตรภาณกาฯ อยเมตฺถ ฯ</p>


<p> มรณสฺสติปฎิลาโภ, อปฺปมาทวิหาริตา, อสุภนิมิตฺตาธิคโม, กามราควิโนทนํ, อภิณฺหํ กายสภาวทสฺสนํ, สํเวคพหุลตา  อาโรคฺยมทาทิปฺปหานํ, ภยเภรวสหนตา, อมนุสฺสานํ ครุภาวนียตา, อปฺปิจฺฉตาทีนํ อนุโลมวุตฺติตาติฯ</p>


<p>
โสสานิกญฺหิ มรณานุสติปฺปภาวา,  
  
นิทฺทาคตมฺปิ น ผุสนฺติ ปมาทโทสา;  
  
สมฺปสฺสโต จ กุณปานิ พหูนิ ตสฺส,  
  
กามานุภาววสคมฺปิ น โหติ จิตฺตํฯ  
</p>
  
<p>
สํเวคเมติ วิปุลํ น มทํ อุเปติ,  
  
สมฺมา อโถ ฆฎติ นิพฺพุติเมสมาโน;  
  
โสสานิกงฺคมิติเนกคุณาวหตฺตา,  
  
นิพฺพานนินฺนหทเยน นิเสวิตพฺพนฺติฯ  
</p>
  
<p>อยํ โสสานิกเงฺค สมาทานวิธานปฺปเภทเภทานิสํสวณฺณนาฯ</p>


<h3>๑๒. ยถาสนฺถติกงฺคกถา</h3>
<p>   ‘‘เสนาสนโลลุปฺปํ ปฎิกฺขิปามิ, ยถาสนฺถติกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน ยถาสนฺถติเกน ยทสฺส เสนาสนํ ‘‘อิทํ ตุยฺหํ ปาปุณาตี’’ติ คาหิตํ โหติ, เตเนว ตุฎฺฐพฺพํ, น อโญฺญ อุฎฺฐาเปตโพฺพฯ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  อตฺตโน ปตฺตเสนาสนํ ทูเรติ วา อจฺจาสเนฺนติ วา อมนุสฺสทีฆชาติกาทีหิ อุปทฺทุตนฺติ วา อุณฺหนฺติ วา สีตลนฺติ วา ปุจฺฉิตุํ น ลภติฯ  ปุจฺฉิตุํ ลภติฯ คนฺตฺวา ปน โอโลเกตุํ น ลภติฯ  คนฺตฺวา โอโลเกตฺวา สจสฺส ตํ น รุจฺจติ, อญฺญํ คเหตุํ ลภติฯ</p>


<p>อิเมสํ ปน ติณฺณมฺปิ เสนาสนโลลุเปฺป อุปฺปนฺนมเตฺต ธุตงฺคํ ภิชฺชตีติ อยเมตฺถ ฯ</p>


<p> ‘‘ยํ ลทฺธํ เตน ตุฎฺฐพฺพ’’นฺติ (ชา. ๑.๑.๑๓๖; ปาจิ. ๗๙๓) วุโตฺตวาทกรณํ, สพฺรหฺมจารีนํ หิเตสิตา, หีนปณีตวิกปฺปปริจฺจาโค, อนุโรธวิโรธปฺปหานํ, อตฺริจฺฉตาย ทฺวารปิทหนํ, อปฺปิจฺฉตาทีนํ อนุโลมวุตฺติตาติฯ</p>


<p>
ยํ  
ลทฺธํ เตน สนฺตุโฎฺฐ, ยถาสนฺถติโก ยติ;  
  
นิพฺพิกโปฺป สุขํ เสติ, ติณสนฺถรเกสุปิฯ  
</p>
  
<p>
น โส รชฺชติ เสฎฺฐมฺหิ, หีนํ ลทฺธา น กุปฺปติ;  
  
สพฺรหฺมจารินวเก, หิเตน อนุกมฺปติฯ  
</p>
  
<p>
ตสฺมา อริยสตาจิณฺณํ, มุนิปุงฺคววณฺณิตํ;  
  
อนุยุเญฺชถ เมธาวี, ยถาสนฺถตรามตนฺติฯ  
</p>
  
<p>อยํ ยถาสนฺถติกเงฺค สมาทานวิธานปฺปเภทเภทานิสํสวณฺณนาฯ</p>


<h3>๑๓. เนสชฺชิกงฺคกถา</h3>
<p>   ‘‘เสยฺยํ ปฎิกฺขิปามิ, เนสชฺชิกงฺคํ สมาทิยามี’’ติ อิเมสํ อญฺญตรวจเนน สมาทินฺนํ โหติฯ</p>


<p>เตน ปน เนสชฺชิเกน รตฺติยา ตีสุ ยาเมสุ เอกํ ยามํ อุฎฺฐาย จงฺกมิตพฺพํฯ อิริยาปเถสุ หิ นิปชฺชิตุเมว น วฎฺฎติฯ อิทมสฺส ฯ</p>


<p> ปน อยมฺปิ ติวิโธ โหติฯ ตตฺถ  เนว อปเสฺสนํ, น ทุสฺสปลฺลตฺถิกา, น อาโยคปโฎฺฎ วฎฺฎติฯ  อิเมสุ ตีสุ ยํกิญฺจิ วฎฺฎติฯ  อปเสฺสนมฺปิ ทุสฺสปลฺลตฺถิกาปิ อาโยคปโฎฺฎปิ พิโพฺพหนมฺปิ ปญฺจโงฺคปิ สตฺตโงฺคปิ วฎฺฎติฯ ปญฺจโงฺค ปน ปิฎฺฐิอปสฺสเยน สทฺธิํ กโตฯ สตฺตโงฺค นาม ปิฎฺฐิอปสฺสเยน จ อุภโตปเสฺสสุ อปสฺสเยหิ จ สทฺธิํ กโตฯ ตํ กิร มิฬาภยเตฺถรสฺส อกํสุฯ เถโร อนาคามี หุตฺวา ปรินิพฺพายิฯ</p>


<p>อิเมสํ ปน ติณฺณมฺปิ เสยฺยํ กปฺปิตมเตฺต ธุตงฺคํ ภิชฺชติฯ อยเมตฺถ ฯ</p>


<p> ‘‘เสยฺยสุขํ ปสฺสสุขํ มิทฺธสุขํ อนุยุโตฺต วิหรตี’’ติ (ที. นิ. ๓.๓๒๐; ม. นิ. ๑.๑๘๖) วุตฺตสฺส เจตโส วินิพนฺธสฺส อุปเจฺฉทนํ, สพฺพกมฺมฎฺฐานานุโยคสปฺปายตา, ปาสาทิกอิริยาปถตา, วีริยารมฺภานุกูลตา, สมฺมาปฎิปตฺติยา อนุพฺรูหนนฺติฯ</p>


<p>
อาภุชิตฺวาน ปลฺลงฺกํ, ปณิธาย อุชุํ ตนุํ;  
  
นิสีทโนฺต วิกเมฺปติ, มารสฺส หทยํ ยติฯ  
</p>
  
<p>
เสยฺยสุขํ  
มิทฺธสุขํ, หิตฺวา อารทฺธวีริโย;  
  
นิสชฺชาภิรโต ภิกฺขุ, โสภยโนฺต ตโปวนํฯ  
</p>
  
<p>
นิรามิสํ ปีติสุขํ, ยสฺมา สมธิคจฺฉติ;  
  
ตสฺมา สมนุยุเญฺชยฺย, ธีโร เนสชฺชิกํ วตนฺติฯ  
</p>
  
<p>อยํ เนสชฺชิกเงฺค สมาทาน วิธานปฺปเภท เภทานิสํสวณฺณนาฯ</p>


<h3>ธุตงฺคปกิณฺณกกถา</h3>
<p> อิทานิ  –</p>


<p>
กุสลตฺติกโต เจว, ธุตาทีนํ วิภาคโต;  
  
สมาสพฺยาสโต จาปิ, วิญฺญาตโพฺพ วินิจฺฉโยติฯ –  
</p>
  
<p>อิมิสฺสา คาถาย วเสน วณฺณนา โหติฯ</p>


<p>ตตฺถ ติ สพฺพาเนว หิ ธุตงฺคานิ เสกฺขปุถุชฺชนขีณาสวานํ วเสน สิยา กุสลานิ, สิยา อพฺยากตานิ, นตฺถิ ธุตงฺคํ อกุสลนฺติฯ</p>


<p>โย ปน วเทยฺย ‘‘ปาปิโจฺฉ อิจฺฉาปกโต อารญฺญิโก โหตีติ อาทิวจนโต (อ. นิ. ๕.๑๘๑; ปริ. ๓๒๕) อกุสลมฺปิ ธุตงฺค’’นฺติฯ โส วตฺตโพฺพ – น มยํ ‘‘อกุสลจิเตฺตน อรเญฺญ น วสตี’’ติ วทามฯ ยสฺส หิ อรเญฺญ นิวาโส, โส อารญฺญิโกฯ โส จ ปาปิโจฺฉ วา ภเวยฺย อปฺปิโจฺฉ วาฯ อิมานิ ปน เตน เตน สมาทาเนน ธุตกิเลสตฺตา ธุตสฺส ภิกฺขุโน องฺคานิ, กิเลสธุนนโต วา ธุตนฺติ ลทฺธโวหารํ ญาณํ องฺคเมเตสนฺติ ธุตงฺคานิฯ อถ วา ธุตานิ จ ตานิ ปฎิปกฺขนิทฺธุนนโต องฺคานิ จ ปฎิปตฺติยาติปิ ธุตงฺคานีติ วุตฺตํฯ น จ อกุสเลน โกจิ ธุโต นาม โหติ, ยเสฺสตานิ องฺคานิ ภเวยฺยุํ, น จ อกุสลํ กิญฺจิ ธุนาติ, เยสํ ตํ องฺคนฺติกตฺวา ธุตงฺคานีติ วุเจฺจยฺยุํฯ นาปิ อกุสลํ จีวรโลลุปฺปาทีนิ เจว นิทฺธุนาติ ปฎิปตฺติยา จ องฺคํ โหติฯ ตสฺมา สุวุตฺตมิทํ ‘‘นตฺถิ อกุสลํ ธุตงฺค’’นฺติฯ</p>


<p>‘‘เยสมฺปิ  กุสลตฺติกวินิมุตฺตํ ธุตงฺคํ, เตสํ อตฺถโต ธุตงฺคเมว นตฺถิฯ อสนฺตํ กสฺส ธุนนโต ธุตงฺคํ นาม ภวิสฺสติฯ ธุตคุเณ สมาทาย วตฺตตีติ วจนวิโรโธปิ จ เนสํ อาปชฺชติ, ตสฺมา ตํ น คเหตพฺพ’’นฺติ อยํ ตาว กุสลตฺติกโต วณฺณนาฯ</p>


<p>  ติ ธุโต เวทิตโพฺพฯ ธุตวาโท เวทิตโพฺพฯ ธุตธมฺมา เวทิตพฺพาฯ ธุตงฺคานิ เวทิตพฺพานิฯ กสฺส ธุตงฺคเสวนา สปฺปายาติ เวทิตพฺพํฯ</p>


<p>ตตฺถ ติ ธุตกิเลโส วา ปุคฺคโล กิเลสธุนโน วา ธโมฺมฯ</p>


<p>ติ เอตฺถ ปน อตฺถิ ธุโต น ธุตวาโท, อตฺถิ น ธุโต ธุตวาโท, อตฺถิ เนว ธุโต น ธุตวาโท, อตฺถิ ธุโต เจว ธุตวาโท จฯ</p>


<p>ตตฺถ โย ธุตเงฺคน อตฺตโน กิเลเส ธุนิ, ปรํ ปน ธุตเงฺคน น โอวทติ, นานุสาสติ พากุลเตฺถโร วิย, อยํ ธุโต น ธุตวาโทฯ ยถาห, ‘‘ตยิทํ อายสฺมา พากุโล ธุโต น ธุตวาโท’’ติฯ โย ปน น ธุตเงฺคน อตฺตโน กิเลเส ธุนิ, เกวลํ อเญฺญ ธุตเงฺคน โอวทติ อนุสาสติ อุปนนฺทเตฺถโร วิย, อยํ น ธุโต ธุตวาโทฯ ยถาห, ‘‘ตยิทํ อายสฺมา อุปนโนฺท สกฺยปุโตฺต น ธุโต ธุตวาโท’’ติฯ โย อุภยวิปโนฺน ลาฬุทายี วิย, อยํ เนว ธุโต น ธุตวาโทฯ ยถาห, ‘‘ตยิทํ อายสฺมา ลาฬุทายี เนว ธุโต น ธุตวาโท’’ติฯ โย ปน อุภยสมฺปโนฺน ธมฺมเสนาปติ วิย, อยํ ธุโต เจว ธุตวาโท จฯ ยถาห, ‘‘ตยิทํ อายสฺมา สาริปุโตฺต ธุโต เจว ธุตวาโท จาติฯ</p>


<p>ติ อปฺปิจฺฉตา, สนฺตุฎฺฐิตา, สเลฺลขตา, ปวิเวกตา, อิทมตฺถิตาติ อิเม ธุตงฺคเจตนาย ปริวารกา ปญฺจ ธมฺมา ‘‘อปฺปิจฺฉตํเยว นิสฺสายา’’ติอาทิวจนโต (อ. นิ. ๕.๑๘๑; ปริ. ๓๒๕) ธุตธมฺมา นาม, ตตฺถ อปฺปิจฺฉตา จ สนฺตุฎฺฐิตา จ อโลโภฯ สเลฺลขตา จ ปวิเวกตา จ ทฺวีสุ ธเมฺมสุ อนุปตนฺติ อโลเภ จ อโมเห จฯ อิทมตฺถิตา ญาณเมวฯ ตตฺถ  จ อโลเภน ปฎิเกฺขปวตฺถูสุ โลภํ, อโมเหน เตเสฺวว อาทีนวปฎิจฺฉาทกํ โมหํ ธุนาติฯ อโลเภน จ อนุญฺญาตานํ ปฎิเสวนมุเขน ปวตฺตํ กามสุขานุโยคํ, อโมเหน ธุตเงฺคสุ อติสเลฺลขมุเขน ปวตฺตํ อตฺตกิลมถานุโยคํ ธุนาติฯ ตสฺมา อิเม ธมฺมา ธุตธมฺมาติ เวทิตพฺพาฯ</p>


<p>ติ เตรส ธุตงฺคานิ เวทิตพฺพานิ ปํสุกูลิกงฺคํ…เป.… เนสชฺชิกงฺคนฺติฯ ตานิ อตฺถโต ลกฺขณาทีหิ จ วุตฺตาเนวฯ</p>


<p>กสฺส  ธุตงฺคเสวนา สปฺปายาติ ราคจริตสฺส เจว โมหจริตสฺส จฯ กสฺมา? ธุตงฺคเสวนา หิ ทุกฺขาปฎิปทา เจว สเลฺลขวิหาโร จฯ ทุกฺขาปฎิปทญฺจ นิสฺสาย ราโค วูปสมฺมติฯ สเลฺลขํ นิสฺสาย อปฺปมตฺตสฺส โมโห ปหียติฯ อารญฺญิกงฺครุกฺขมูลิกงฺคปฎิเสวนา วา เอตฺถ โทสจริตสฺสาปิ สปฺปายาฯ ตตฺถ หิสฺส อสงฺฆฎฺฎิยมานสฺส วิหรโต โทโสปิ วูปสมฺมตีติ อยํ ธุตาทีนํ วิภาคโต วณฺณนาฯ</p>


<p>ติ อิมานิ ปน ธุตงฺคานิ  ตีณิ สีสงฺคานิ, ปญฺจ อสมฺภินฺนงฺคานีติ อเฎฺฐว โหนฺติฯ ตตฺถ สปทานจาริกงฺคํ, เอกาสนิกงฺคํ, อโพฺภกาสิกงฺคนฺติ อิมานิ ตีณิ สีสงฺคานิฯ สปทานจาริกงฺคญฺหิ รกฺขโนฺต ปิณฺฑปาติกงฺคมฺปิ รกฺขิสฺสติฯ เอกาสนิกงฺคญฺจ รกฺขโต ปตฺตปิณฺฑิกงฺคขลุปจฺฉาภตฺติกงฺคานิปิ สุรกฺขนียานิ ภวิสฺสนฺติฯ อโพฺภกาสิกงฺคํ รกฺขนฺตสฺส กิํ อตฺถิ รุกฺขมูลิกงฺคยถาสนฺถติกเงฺคสุ รกฺขิตพฺพํ นามฯ อิติ อิมานิ ตีณิ สีสงฺคานิ, อารญฺญิกงฺคํ, ปํสุกูลิกงฺคํ, เตจีวริกงฺคํ, เนสชฺชิกงฺคํ, โสสานิกงฺคนฺติ อิมานิ ปญฺจ อสมฺภินฺนงฺคานิ จาติ อเฎฺฐว โหนฺติฯ</p>


<p>ปุน เทฺว จีวรปฎิสํยุตฺตานิ, ปญฺจ ปิณฺฑปาตปฎิสํยุตฺตานิ, ปญฺจ เสนาสนปฎิสํยุตฺตานิ, เอกํ วีริยปฎิสํยุตฺตนฺติ เอวํ จตฺตาโรว โหนฺติฯ ตตฺถ เนสชฺชิกงฺคํ วีริยปฎิสํยุตฺตํฯ อิตรานิ ปากฎาเนวฯ</p>


<p>ปุน สพฺพาเนว นิสฺสยวเสน เทฺว โหนฺติ ปจฺจยนิสฺสิตานิ ทฺวาทส, วีริยนิสฺสิตํ เอกนฺติฯ เสวิตพฺพาเสวิตพฺพวเสนปิ เทฺวเยว โหนฺติฯ ยสฺส หิ ธุตงฺคํ เสวนฺตสฺส กมฺมฎฺฐานํ วฑฺฒติ, เตน เสวิตพฺพานิฯ ยสฺส เสวโต หายติ, เตน น เสวิตพฺพานิฯ ยสฺส ปน เสวโตปิ อเสวโตปิ วฑฺฒเตว, น หายติ, เตนาปิ ปจฺฉิมํ ชนตํ อนุกมฺปเนฺตน เสวิตพฺพานิฯ ยสฺสาปิ  เสวโตปิ อเสวโตปิ น วฑฺฒติ, เตนาปิ เสวิตพฺพานิเยว อายติํ วาสนตฺถายาติฯ</p>


<p>เอวํ เสวิตพฺพาเสวิตพฺพวเสน ทุวิธานิปิ สพฺพาเนว เจตนาวเสน เอกวิธานิ โหนฺติฯ เอกเมว หิ ธุตงฺคํ สมาทานเจตนาติฯ อฎฺฐกถายมฺปิ วุตฺตํ ‘‘ยา เจตนา, ตํ ธุตงฺคนฺติ วทนฺตี’’ติฯ</p>


<p>  ปน ภิกฺขูนํ เตรส, ภิกฺขุนีนํ อฎฺฐ, สามเณรานํ ทฺวาทส, สิกฺขมานสามเณรีนํ สตฺต, อุปาสกอุปาสิกานํ เทฺวติ ทฺวาจตฺตาลีส โหนฺติฯ สเจ ปน อโพฺภกาเส อารญฺญิกงฺคสมฺปนฺนํ สุสานํ โหติ, เอโกปิ ภิกฺขุ เอกปฺปหาเรน สพฺพธุตงฺคานิ ปริภุญฺชิตุํ สโกฺกติฯ ภิกฺขุนีนํ ปน อารญฺญิกงฺคํ ขลุปจฺฉาภตฺติกงฺคญฺจ เทฺวปิ สิกฺขาปเทเนว ปฎิกฺขิตฺตานิ, อโพฺภกาสิกงฺคํ, รุกฺขมูลิกงฺคํ, โสสานิกงฺคนฺติ อิมานิ ตีณิ ทุปฺปริหารานิฯ ภิกฺขุนิยา หิ ทุติยิกํ วินา วสิตุํ น วฎฺฎติฯ เอวรูเป จ ฐาเน สมานจฺฉนฺทา ทุติยิกา ทุลฺลภาฯ สเจปิ ลเภยฺย สํสฎฺฐวิหารโต น มุเจฺจยฺยฯ เอวํ สติ ยสฺสตฺถาย ธุตงฺคํ เสเวยฺย, เสฺววสฺสา อโตฺถ น สมฺปเชฺชยฺยฯ เอวํ ปริภุญฺชิตุํ อสกฺกุเณยฺยตาย ปญฺจ หาเปตฺวา ภิกฺขุนีนํ อเฎฺฐว โหนฺตีติ เวทิตพฺพานิฯ ยถาวุเตฺตสุ ปน ฐเปตฺวา เตจีวริกงฺคํ เสสานิ ทฺวาทส สามเณรานํ, สตฺต สิกฺขมานสามเณรีนํ เวทิตพฺพานิฯ อุปาสกอุปาสิกานํ ปน เอกาสนิกงฺคํ, ปตฺตปิณฺฑิกงฺคนฺติ อิมานิ เทฺว ปติรูปานิ เจว สกฺกา จ ปริภุญฺชิตุนฺติ เทฺว ธุตงฺคานีติ เอวํ พฺยาสโต เทฺวจตฺตาลีส โหนฺตีติ อยํ สมาสพฺยาสโต วณฺณนาฯ</p>


<p>เอตฺตาวตา จ ‘‘สีเล ปติฎฺฐาย นโร สปโญฺญ’’ติ อิมิสฺสา คาถาย สีลสมาธิปญฺญามุเขน เทสิเต วิสุทฺธิมเคฺค เยหิ อปฺปิจฺฉตาสนฺตุฎฺฐิตาทีหิ คุเณหิ วุตฺตปฺปการสฺส สีลสฺส โวทานํ โหติ, เตสํ สมฺปาทนตฺถํ สมาทาตพฺพธุตงฺคกถา ภาสิตา โหติฯ</p>

</p>

</p>





