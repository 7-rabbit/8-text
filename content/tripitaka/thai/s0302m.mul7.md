<h1>๘. ลกฺขณสํยุตฺตํ</h1>
<h2>๑. ปฐมวโคฺค</h2>
<h3>๑. อฎฺฐิสุตฺตํ</h3>
<p> เอวํ    เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อายสฺมา จ ลกฺขโณ อายสฺมา จ มหาโมคฺคลฺลาโน  คิชฺฌกูเฎ ปพฺพเต วิหรนฺติฯ อถ โข อายสฺมา มหาโมคฺคลฺลาโน ปุพฺพณฺหสมยํ นิวาเสตฺวา ปตฺตจีวรมาทาย เยนายสฺมา ลกฺขโณ เตนุปสงฺกมิ; อุปสงฺกมิตฺวา อายสฺมนฺตํ ลกฺขณํ เอตทโวจ – ‘‘อายามาวุโส  ลกฺขณ, ราชคหํ ปิณฺฑาย ปวิสิสฺสามา’’ติฯ ‘‘เอวมาวุโส’’ติ โข อายสฺมา ลกฺขโณ อายสฺมโต มหาโมคฺคลฺลานสฺส ปจฺจโสฺสสิฯ อถ โข อายสฺมา มหาโมคฺคลฺลาโน คิชฺฌกูฎา ปพฺพตา โอโรหโนฺต อญฺญตรสฺมิํ ปเทเส สิตํ ปาตฺวากาสิฯ อถ โข อายสฺมา ลกฺขโณ อายสฺมนฺตํ มหาโมคฺคลฺลานํ เอตทโวจ – ‘‘โก นุ โข, อาวุโส โมคฺคลฺลาน, เหตุ โก ปจฺจโย สิตสฺส ปาตุกมฺมายา’’ติ? ‘‘อกาโล โข, อาวุโส ลกฺขณ, เอตสฺส ปญฺหสฺสฯ ภควโต มํ สนฺติเก เอตํ ปญฺหํ ปุจฺฉา’’ติฯ</p>


<p>อถ  โข อายสฺมา จ ลกฺขโณ อายสฺมา จ มหาโมคฺคลฺลาโน  ราชคเห ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสิโนฺน โข อายสฺมา ลกฺขโณ อายสฺมนฺตํ มหาโมคฺคลฺลานํ เอตทโวจ – ‘‘อิธายสฺมา มหาโมคฺคลฺลาโน คิชฺฌกูฎา ปพฺพตา โอโรหโนฺต อญฺญตรสฺมิํ ปเทเส สิตํ ปาตฺวากาสิฯ โก นุ โข, อาวุโส โมคฺคลฺลาน, เหตุ โก ปจฺจโย สิตสฺส ปาตุกมฺมายา’’ติ?</p>


<p>‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ อฎฺฐิกสงฺขลิกํ เวหาสํ คจฺฉนฺติํฯ ตเมนํ คิชฺฌาปิ กากาปิ กุลลาปิ อนุปติตฺวา   อนุปติตฺวา ผาสุฬนฺตริกาหิ วิตุเทนฺติ วิตเจฺฉนฺติ วิราเชนฺติ ฯ สา สุทํ อฎฺฎสฺสรํ กโรติฯ ตสฺส มยฺหํ, อาวุโส, เอตทโหสิ – ‘อจฺฉริยํ วต, โภ, อพฺภุตํ วต, โภ! เอวรูโปปิ นาม สโตฺต ภวิสฺสติ! เอวรูโปปิ นาม ยโกฺข ภวิสฺสติ! เอวรูโปปิ นาม อตฺตภาวปฎิลาโภ ภวิสฺสตี’’’ติ!!</p>


<p>อถ โข ภควา ภิกฺขู อามเนฺตสิ – ‘‘จกฺขุภูตา วต, ภิกฺขเว, สาวกา วิหรนฺติ; ญาณภูตา วต, ภิกฺขเว, สาวกา วิหรนฺติ, ยตฺร หิ นาม สาวโก เอวรูปํ ญสฺสติ วา ทกฺขติ วา สกฺขิํ วา กริสฺสติฯ ปุเพฺพว เม โส, ภิกฺขเว, สโตฺต ทิโฎฺฐ อโหสิ, อปิ จาหํ น พฺยากาสิํฯ อหเญฺจตํ  พฺยากเรยฺยํ, ปเร จ เม  น สทฺทเหยฺยุํฯ เย เม น สทฺทเหยฺยุํ, เตสํ ตํ อสฺส ทีฆรตฺตํ อหิตาย ทุกฺขายฯ เอโส, ภิกฺขเว, สโตฺต อิมสฺมิํเยว ราชคเห โคฆาตโก  อโหสิฯ โส ตสฺส กมฺมสฺส วิปาเกน พหูนิ วสฺสานิ พหูนิ วสฺสสตานิ พหูนิ วสฺสสหสฺสานิ พหูนิ วสฺสสตสหสฺสานิ นิรเย ปจฺจิตฺวา ตเสฺสว กมฺมสฺส วิปากาวเสเสน  เอวรูปํ อตฺตภาวปฎิลาภํ ปฎิสํเวทยตี’’ติฯ (สเพฺพสํ สุตฺตนฺตานํ เอเสว เปยฺยาโล)ฯ ปฐมํฯ</p>


<h3>๒. เปสิสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ มํสเปสิํ เวหาสํ คจฺฉนฺติํฯ ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติ ฯ สา สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห โคฆาตโก อโหสิ…เป.…ฯ ทุติยํฯ</p>


<h3>๓. ปิณฺฑสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ มํสปิณฺฑํ เวหาสํ คจฺฉนฺตํฯ ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติ ฯ สา สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห สากุณิโก อโหสิ…เป.…ฯ ตติยํฯ</p>


<h3>๔. นิจฺฉวิสุตฺตํ</h3>
<p> ‘‘อิธาหํ , อาวุโส, คิชฺฌกูฎา ปพฺพตา โอโรหโนฺต อทฺทสํ นิจฺฉวิํ ปุริสํ เวหาสํ คจฺฉนฺตํฯ ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติฯ โส สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห โอรพฺภิโก อโหสิ…เป.…ฯ จตุตฺถํฯ</p>


<h3>๕. อสิโลมสุตฺตํ</h3>
<p> ‘‘อิธาหํ  , อาวุโส, คิชฺฌกูฎา ปพฺพตา โอโรหโนฺต อทฺทสํ อสิโลมํ ปุริสํ เวหาสํ คจฺฉนฺตํฯ ตสฺส เต อสี อุปฺปติตฺวา อุปฺปติตฺวา ตเสฺสว กาเย นิปตนฺติฯ โส สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห สูกริโก อโหสิ…เป.…ฯ ปญฺจมํฯ</p>


<h3>๖. สตฺติสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ สตฺติโลมํ ปุริสํ เวหาสํ คจฺฉนฺตํฯ ตสฺส ตา สตฺติโย อุปฺปติตฺวา อุปฺปติตฺวา ตเสฺสว กาเย นิปตนฺติฯ โส สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห มาควิโก อโหสิ…เป.…ฯ ฉฎฺฐํฯ</p>


<h3>๗. อุสุโลมสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ อุสุโลมํ ปุริสํ เวหาสํ คจฺฉนฺตํฯ ตสฺส เต อุสู อุปฺปติตฺวา อุปฺปติตฺวา ตเสฺสว กาเย นิปตนฺติฯ โส สุทํ อฎฺฎสฺสรํ  กโรติ…เป.… เอโส, ภิกฺขเว, สโตฺต อิมสฺมิํเยว ราชคเห การณิโก อโหสิ…เป.…ฯ สตฺตมํฯ</p>


<h3>๘. สูจิโลมสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ สูจิโลมํ ปุริสํ เวหาสํ คจฺฉนฺตํฯ ตสฺส ตา สูจิโย อุปฺปติตฺวา อุปฺปติตฺวา ตเสฺสว กาเย นิปตนฺติฯ โส สุทํ อฎฺฎสฺสรํ กโรติ…เป.… เอโส , ภิกฺขเว, สโตฺต อิมสฺมิํเยว ราชคเห สูโต  อโหสิ…เป.…ฯ อฎฺฐมํฯ</p>


<h3>๙. ทุติยสูจิโลมสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ สูจิโลมํ ปุริสํ เวหาสํ คจฺฉนฺตํฯ ตสฺส  ตา สูจิโย สีเส ปวิสิตฺวา มุขโต นิกฺขมนฺติ; มุเข ปวิสิตฺวา อุรโต นิกฺขมนฺติ; อุเร ปวิสิตฺวา อุทรโต นิกฺขมนฺติ; อุทเร ปวิสิตฺวา อูรูหิ นิกฺขมนฺติ; อูรูสุ ปวิสิตฺวา  ชงฺฆาหิ นิกฺขมนฺติ; ชงฺฆาสุ ปวิสิตฺวา ปาเทหิ นิกฺขมนฺติ; โส สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห สูจโก อโหสิ…เป.…ฯ นวมํฯ</p>


<h3>๑๐. กุมฺภณฺฑสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ กุมฺภณฺฑํ ปุริสํ เวหาสํ คจฺฉนฺตํฯ โส คจฺฉโนฺตปิ เตว อเณฺฑ ขเนฺธ อาโรเปตฺวา คจฺฉติฯ นิสีทโนฺตปิ เตเสฺวว อเณฺฑสุ นิสีทติฯ ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติฯ โส สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห คามกูฎโก อโหสิ…เป.…ฯ ทสมํฯ</p>

</p>


<p>ตสฺสุทฺทานํ  –</p>


<p>
อฎฺฐิ เปสิ อุโภ คาวฆาตกา,  
  
ปิโณฺฑ สากุณิโย นิจฺฉโวรพฺภิ;  
  
อสิ สูกริโก สตฺติมาควิ,  
  
อุสุ การณิโก สูจิ สารถิ;  
  
โย จ สิพฺพิยติ สูจโก หิ โส,  
  
อณฺฑภาริ อหุ คามกูฎโกติฯ  
</p>
  
<h2>๒. ทุติยวโคฺค</h2>
<h3>๑. สสีสกสุตฺตํ</h3>
<p> เอวํ    เม สุตํ – เอกํ สมยํ ราชคเห เวฬุวเนฯ ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ ปุริสํ คูถกูเป สสีสกํ นิมุคฺคํ…เป.… เอโส, ภิกฺขเว, สโตฺต อิมสฺมิํเยว ราชคเห ปารทาริโก อโหสิ…เป.…ฯ ปฐมํฯ</p>


<h3>๒. คูถขาทสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ ปุริสํ คูถกูเป นิมุคฺคํ อุโภหิ หเตฺถหิ คูถํ ขาทนฺตํ…เป.… เอโส, ภิกฺขเว, สโตฺต อิมสฺมิํเยว ราชคเห ทุฎฺฐพฺราหฺมโณ อโหสิฯ โส กสฺสปสฺส สมฺมาสมฺพุทฺธสฺส ปาวจเน ภิกฺขุสงฺฆํ ภเตฺตน นิมเนฺตตฺวา โทณิโย  คูถสฺส ปูราเปตฺวา เอตทโวจ – อโห โภโนฺต, ยาวทตฺถํ ภุญฺชนฺตุ เจว หรนฺตุ จาติ…เป.…ฯ ทุติยํฯ</p>


<h3>๓. นิจฺฉวิตฺถิสุตฺตํ</h3>
<p> ‘‘อิธาหํ , อาวุโส, คิชฺฌกูฎา ปพฺพตา โอโรหโนฺต อทฺทสํ นิจฺฉวิํ อิตฺถิํ เวหาสํ คจฺฉนฺติํฯ ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติฯ สา สุทํ อฎฺฎสฺสรํ กโรติ…เป.… เอสา, ภิกฺขเว, อิตฺถี อิมสฺมิํเยว ราชคเห อติจารินี อโหสิ…เป.…ฯ ตติยํฯ</p>


<h3>๔. มงฺคุลิตฺถิสุตฺตํ</h3>
<p> ‘‘อิธาหํ , อาวุโส, คิชฺฌกูฎา ปพฺพตา โอโรหโนฺต อทฺทสํ อิตฺถิํ ทุคฺคนฺธํ มงฺคุลิํ เวหาสํ คจฺฉนฺติํฯ ตเมนํ คิชฺฌาปิ กากาปิ กุลลาปิ  อนุปติตฺวา อนุปติตฺวา วิตเจฺฉนฺติ วิราเชนฺติฯ สา สุทํ อฎฺฎสฺสรํ กโรติ…เป.… เอสา, ภิกฺขเว, อิตฺถี อิมสฺมิํเยว ราชคเห อิกฺขณิกา อโหสิ…เป.…ฯ จตุตฺถํฯ</p>


<h3>๕. โอกิลินีสุตฺตํ</h3>
<p> ‘‘อิธาหํ , อาวุโส, คิชฺฌกูฎา ปพฺพตา โอโรหโนฺต อทฺทสํ อิตฺถิํ อุปฺปกฺกํ โอกิลินิํ โอกิรินิํ เวหาสํ คจฺฉนฺติํฯ สา สุทํ อฎฺฎสฺสรํ กโรติ…เป.… เอสา, ภิกฺขเว, อิตฺถี กลิงฺคสฺส รโญฺญ อคฺคมเหสี อโหสิฯ สา อิสฺสาปกตา สปตฺติํ องฺคารกฎาเหน โอกิริ…เป.…ฯ ปญฺจมํฯ</p>


<h3>๖. อสีสกสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ อสีสกํ กพนฺธํ  เวหาสํ คจฺฉนฺตํฯ ตสฺส อุเร อกฺขีนิ เจว โหนฺติ มุขญฺจฯ ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติฯ โส สุทํ อฎฺฎสฺสรํ กโรติ…เป.… เอโส, ภิกฺขเว, สโตฺต อิมสฺมิํเยว ราชคเห หาริโก นาม โจรฆาตโก อโหสิ…เป.…ฯ ฉฎฺฐํฯ</p>


<h3>๗. ปาปภิกฺขุสุตฺตํ</h3>
<p> ‘‘อิธาหํ , อาวุโส, คิชฺฌกูฎา ปพฺพตา โอโรหโนฺต อทฺทสํ ภิกฺขุํ เวหาสํ คจฺฉนฺตํฯ ตสฺส สงฺฆาฎิปิ อาทิตฺตา สมฺปชฺชลิตา สโชติภูตา , ปโตฺตปิ อาทิโตฺต สมฺปชฺชลิโต สโชติภูโต, กายพนฺธนมฺปิ  อาทิตฺตํ สมฺปชฺชลิตํ สโชติภูตํ, กาโยปิ อาทิโตฺต สมฺปชฺชลิโต สโชติภูโตฯ โส สุทํ อฎฺฎสฺสรํ กโรติ…เป.… เอโส, ภิกฺขเว, ภิกฺขุ กสฺสปสฺส สมฺมาสมฺพุทฺธสฺส ปาวจเน ปาปภิกฺขุ อโหสิ…เป.…ฯ สตฺตมํฯ</p>


<h3>๘. ปาปภิกฺขุนีสุตฺตํ</h3>
<p> ‘‘อทฺทสํ  ภิกฺขุนิํ เวหาสํ คจฺฉนฺติํฯ ตสฺสา สงฺฆาฎิปิ อาทิตฺตา…เป.… ปาปภิกฺขุนี อโหสิ…เป.…ฯ อฎฺฐมํฯ</p>


<h3>๙. ปาปสิกฺขมานสุตฺตํ</h3>
<p> ‘‘อทฺทสํ  สิกฺขมานํ เวหาสํ คจฺฉนฺติํฯ ตสฺสา สงฺฆาฎิปิ อาทิตฺตา…เป.… ปาปสิกฺขมานา อโหสิ…เป.…ฯ นวมํฯ</p>


<h3>๑๐. ปาปสามเณรสุตฺตํ</h3>
<p> ‘‘อทฺทสํ สามเณรํ เวหาสํ คจฺฉนฺตํฯ ตสฺส สงฺฆาฎิปิ อาทิตฺตา…เป.… ปาปสามเณโร อโหสิ…เป.…ฯ ทสมํฯ</p>


<h3>๑๑. ปาปสามเณรีสุตฺตํ</h3>
<p> ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ สามเณริํ เวหาสํ คจฺฉนฺติํฯ ตสฺสา สงฺฆาฎิปิ อาทิตฺตา สมฺปชฺชลิตา สโชติภูตา, ปโตฺตปิ อาทิโตฺต สมฺปชฺชลิโต  สโชติภูโต, กายพนฺธนมฺปิ อาทิตฺตํ สมฺปชฺชลิตํ สโชติภูตํ, กาโยปิ อาทิโตฺต สมฺปชฺชลิโต สโชติภูโตฯ สา สุทํ อฎฺฎสฺสรํ กโรติฯ ตสฺส มยฺหํ, อาวุโส, เอตทโหสิ – ‘อจฺฉริยํ วต, โภ, อพฺภุตํ วต, โภ! เอวรูโปปิ นาม สโตฺต ภวิสฺสติ! เอวรูโปปิ นาม ยโกฺข ภวิสฺสติ! เอวรูโปปิ นาม อตฺตภาวปฎิลาโภ ภวิสฺสตี’’’ติ!!</p>


<p>อถ โข ภควา ภิกฺขู อามเนฺตสิ – ‘‘จกฺขุภูตา วต, ภิกฺขเว, สาวกา วิหรนฺติ; ญาณภูตา วต, ภิกฺขเว, สาวกา วิหรนฺติ, ยตฺร หิ นาม สาวโก เอวรูปํ ญสฺสติ วา ทกฺขติ วา สกฺขิํ วา กริสฺสติฯ ปุเพฺพว  เม สา, ภิกฺขเว, สามเณรี ทิฎฺฐา อโหสิฯ อปิ จาหํ น พฺยากาสิํฯ อหเญฺจตํ พฺยากเรยฺยํ, ปเร จ เม น สทฺทเหยฺยุํฯ เย เม น สทฺทเหยฺยุํ, เตสํ ตํ อสฺส ทีฆรตฺตํ อหิตาย  ทุกฺขายฯ เอสา, ภิกฺขเว, สามเณรี กสฺสปสฺส สมฺมาสมฺพุทฺธสฺส ปาวจเน ปาปสามเณรี อโหสิฯ สา ตสฺส กมฺมสฺส วิปาเกน พหูนิ วสฺสานิ พหูนิ วสฺสสตานิ พหูนิ วสฺสสหสฺสานิ พหูนิ วสฺสสตสหสฺสานิ นิรเย ปจฺจิตฺวา ตเสฺสว กมฺมสฺส วิปากาวเสเสน เอวรูปํ อตฺตภาวปฎิลาภํ ปฎิสํเวทยตี’’ติฯ เอกาทสมํฯ</p>

</p>


<p>ตสฺสุทฺทานํ –</p>


<p>
กูเป  
นิมุโคฺค หิ โส ปารทาริโก;  
  
คูถขาทิ อหุ ทุฎฺฐพฺราหฺมโณฯ  
</p>
  
<p>
นิจฺฉวิตฺถิ อติจารินี อหุ;  
  
มงฺคุลิตฺถิ อหุ อิกฺขณิตฺถิกาฯ  
</p>
  
<p>
โอกิลินิ สปตฺตงฺคาโรกิริ;  
  
สีสจฺฉิโนฺน อหุ โจรฆาตโกฯ  
</p>
  
<p>
ภิกฺขุ  
ภิกฺขุนี สิกฺขมานา;  
  
สามเณโร อถ สามเณริกาฯ  
</p>
  
<p>
กสฺสปสฺส วินยสฺมิํ ปพฺพชฺชํ;  
  
ปาปกมฺมํ กริํสุ ตาวเทติฯ  
</p>
  
ลกฺขณสํยุตฺตํ สมตฺตํฯ  
</p>
  
  
  
  
  