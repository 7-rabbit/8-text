<h1>ตกฺกรณปฺปกาโร</h1>
<p>ติ เอตฺถ อนนฺตรปเญฺห วุตฺตปฺปกาเรเนว กโตฯ ตถา หิ อาจริโย สํยุตฺตนิกายโต</p>


<p>
‘‘สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎ’’นฺติ  
สํ. นิ. ๑.๒๓  
–  
</p>
  
<p>อิมํ คาถํ ปฐมํ ทเสฺสตฺวา ตตฺถ ปธานวเสน วุตฺตา สีลสมาธิปญฺญาโย วิสุํ วิสุํ วิตฺถารโต วิภชิตฺวา อกาสิฯ เอวํ กุรุมาโน จ ปญฺจหิปิ นิกาเยหิ สีลสมาธิปญฺญาปฎิสํยุตฺตานิ สุตฺตปทานิ อุทฺธริตฺวา เตสํ อตฺถญฺจ สีหฬฎฺฐกถาหิ ภาสาปริวตฺตนวเสน ทเสฺสตฺวา ตาสุ วุตฺตานิ สีหฬิกวตฺถูนิ จ วินิจฺฉเย จ ปกาเสสิฯ วิเสสโต ปน ตสฺมิํ  กาเล ปากฎา สกสมยวิรุทฺธา สมยนฺตรา จ พหูสุ ฐาเนสุ ทเสฺสตฺวา สเหตุกํ ปฎิกฺขิตฺตาฯ กถํ?</p>


<p>ตตฺถ หิ  ‘‘ตตฺร ปุริมา ตาว ติโสฺส จริยา ปุพฺพาจิณฺณนิทานา ธาตุโทสนิทานา จาติ เอกเจฺจ วทนฺติฯ ปุเพฺพ กิร อิฎฺฐปฺปโยคสุภกมฺมพหุโล ราคจริโต โหติ, สคฺคา วา จวิตฺวา อิธูปปโนฺนฯ ปุเพฺพ เฉทนวธพนฺธนเวรกมฺมพหุโล โทสจริโต โหติ, นิรยนาคโยนีหิ วา จวิตฺวา อิธูปปโนฺนฯ ปุเพฺพ มชฺชปานพหุโล สุตปริปุจฺฉาวิหีโน จ โมหจริโต โหติ, ติรจฺฉานโยนิยา วา จวิตฺวา อิธูปปโนฺนติ เอวํ ปุพฺพาจิณฺณนิทานาติ วทนฺติฯ ทฺวินฺนํ ปน ธาตูนํ อุสฺสนฺนตฺตา ปุคฺคโล โมหจริโต โหติ ปถวีธาตุยา จ อาโปธาตุยา จฯ อิตราสํ ทฺวินฺนํ อุสฺสนฺนตฺตา โทสจริโตฯ สพฺพาสํ สมตฺตา ปน ราคจริโตติฯ โทเสสุ จ เสมฺหาธิโก ราคจริโต โหติฯ วาตาธิโก โมหจริโตฯ เสมฺหาธิโก วา โมหจริโตฯ วาตาธิโก ราคจริโตติ เอวํ ธาตุโทสนิทานาติ วทนฺตี’’ติ เอกเจฺจวาทํ ทเสฺสตฺวา โส ‘‘ตตฺถ ยสฺมา ปุเพฺพ อิฎฺฐปฺปโยคสุภกมฺมพหุลาปิ สคฺคา จวิตฺวา อิธูปปนฺนาปิ จ น สเพฺพ ราคจริตาเนว โหนฺติ, น อิตเร วา โทสโมหจริตาฯ เอวํ ธาตูนญฺจ ยถาวุเตฺตเนว นเยน อุสฺสทนิยโม นาม นตฺถิฯ โทสนิยเม จ ราคโมหทฺวยเมว วุตฺตํ, ตมฺปิ จ ปุพฺพาปรวิรุทฺธเมวฯ ตสฺมา สพฺพเมตํ อปริจฺฉินฺนวจน’’นฺติ  ปฎิกฺขิโตฺตฯ ตํ  นาม  ‘‘เอกเจฺจติ  สนฺธายาห, เตน หิ  ตถา วุตฺต’’นฺติอาทินา วณฺณิตํ ฯ</p>





