<h1>๙. พฺรหฺมวิหารนิเทฺทโส</h1>
<h3>เมตฺตาภาวนากถา</h3>
<p> อนุสฺสติกมฺมฎฺฐานานนฺตรํ   อุทฺทิเฎฺฐสุ ปน เมตฺตา, กรุณา, มุทิตา, อุเปกฺขาติ อิเมสุ จตูสุ พฺรหฺมวิหาเรสุ เมตฺตํ ภาเวตุกาเมน ตาว อาทิกมฺมิเกน โยคาวจเรน อุปจฺฉินฺนปลิโพเธน คหิตกมฺมฎฺฐาเนน ภตฺตกิจฺจํ กตฺวา ภตฺตสมฺมทํ ปฎิวิโนเทตฺวา วิวิเตฺต ปเทเส สุปญฺญเตฺต อาสเน สุขนิสิเนฺนน อาทิโต ตาว โทเส อาทีนโว, ขนฺติยญฺจ อานิสํโส ปจฺจเวกฺขิตโพฺพฯ</p>


<p>กสฺมา? อิมาย หิ ภาวนาย โทโส ปหาตโพฺพ, ขนฺติ อธิคนฺตพฺพาฯ น จ สกฺกา กิญฺจิ อทิฎฺฐาทีนวํ ปหาตุํ, อวิทิตานิสํสํ วา อธิคนฺตุํฯ ตสฺมา ‘‘ทุโฎฺฐ โข, อาวุโส, โทเสน อภิภูโต ปริยาทิณฺณจิโตฺต ปาณมฺปิ หนตี’’ติอาทีนํ (อ. นิ. ๓.๗๒) วเสน โทเส อาทีนโว ทฎฺฐโพฺพฯ</p>


<p>
‘‘ขนฺตี ปรมํ ตโป ติติกฺขา, นิพฺพานํ ปรมํ วทนฺติ พุทฺธา’’; (ที. นิ. ๒.๙๐; ธ. ป. ๑๘๔);  
  
‘‘ขนฺติพลํ พลานีกํ, ตมหํ พฺรูมิ พฺราหฺมณํ’’ฯ (ธ. ป. ๓๙๙; สุ. นิ. ๖๒๘);  
</p>
  
‘‘ขนฺตา ภิโยฺย น วิชฺชตี’’ติอาทีนํ (สํ. นิ. ๑.๒๕๐) วเสน ขนฺติยํ อานิสํโส เวทิตโพฺพฯ  
</p>
  
<p>อเถวํ ทิฎฺฐาทีนวโต โทสโต จิตฺตํ วิเวจนตฺถาย, วิทิตานิสํสาย จ ขนฺติยา สํโยชนตฺถาย  เมตฺตาภาวนา อารภิตพฺพาฯ อารภเนฺตน จ อาทิโตว ปุคฺคลเภโท ชานิตโพฺพ ‘‘อิเมสุ ปุคฺคเลสุ เมตฺตา ปฐมํ น ภาเวตพฺพา, อิเมสุ เนว ภาเวตพฺพา’’ติฯ</p>


<p>อยญฺหิ เมตฺตา อปฺปิยปุคฺคเล, อติปฺปิยสหายเก, มชฺฌเตฺต, เวรีปุคฺคเลติ อิเมสุ จตูสุ ปฐมํ น ภาเวตพฺพาฯ ลิงฺควิสภาเค โอธิโส น ภาเวตพฺพาฯ กาลกเต น ภาเวตพฺพาวฯ กิํการณา อปฺปิยาทีสุ ปฐมํ น ภาเวตพฺพา? อปฺปิยํ หิ ปิยฎฺฐาเน ฐเปโนฺต กิลมติฯ อติปฺปิยสหายกํ มชฺฌตฺตฎฺฐาเน ฐเปโนฺต กิลมติ, อปฺปมตฺตเกปิ จสฺส ทุเกฺข อุปฺปเนฺน อาโรทนาการปฺปโตฺต วิย โหติฯ มชฺฌตฺตํ  ครุฎฺฐาเน จ ปิยฎฺฐาเน จ ฐเปโนฺต กิลมติฯ เวริมนุสฺสรโต โกโธ อุปฺปชฺชติ, ตสฺมา อปฺปิยาทีสุ ปฐมํ น ภาเวตพฺพาฯ</p>


<p>ลิงฺควิสภาเค ปน ตเมว อารพฺภ โอธิโส ภาเวนฺตสฺส ราโค อุปฺปชฺชติฯ อญฺญตโร กิร อมจฺจปุโตฺต กุลูปกเตฺถรํ ปุจฺฉิ ‘‘ภเนฺต, กสฺส เมตฺตา ภาเวตพฺพา’’ติ? เถโร ‘‘ปิยปุคฺคเล’’ติ อาหฯ ตสฺส อตฺตโน ภริยา ปิยา โหติฯ โส ตสฺสา เมตฺตํ ภาเวโนฺต สพฺพรตฺติํ ภิตฺติยุทฺธมกาสิฯ ตสฺมา ลิงฺควิสภาเค โอธิโส น ภาเวตพฺพาฯ</p>


<p>กาลกเต ปน ภาเวโนฺต เนว อปฺปนํ, น อุปจารํ ปาปุณาติฯ อญฺญตโร กิร ทหรภิกฺขุ อาจริยํ อารพฺภ เมตฺตํ อารภิฯ ตสฺส เมตฺตา นปฺปวตฺตติฯ โส มหาเถรสฺส สนฺติกํ คนฺตฺวา ‘‘ภเนฺต, ปคุณาว เม เมตฺตาฌานสมาปตฺติ, น จ นํ สมาปชฺชิตุํ สโกฺกมิ, กิํ นุ โข การณ’’นฺติ อาหฯ เถโร ‘‘นิมิตฺตํ, อาวุโส, คเวสาหี’’ติ อาหฯ โส คเวสโนฺต อาจริยสฺส มตภาวํ ญตฺวา อญฺญํ อารพฺภ เมตฺตายโนฺต สมาปตฺติํ อเปฺปสิฯ ตสฺมา กาลกเต น ภาเวตพฺพาวฯ</p>


<p> สพฺพปฐมํ ปน ‘‘อหํ สุขิโต โหมิ นิทฺทุโกฺข’’ติ วา, ‘‘อเวโร อพฺยาปโชฺช อนีโฆ สุขี อตฺตานํ ปริหรามี’’ติ วา เอวํ ปุนปฺปุนํ อตฺตนิเยว ภาเวตพฺพาฯ</p>


<p>เอวํ สเนฺต ยํ วิภเงฺค (วิภ. ๖๔๓) วุตฺตํ –</p>

 นาม เอกํ ปุคฺคลํ ปิยํ มนาปํ ทิสฺวา เมตฺตาเยยฺย, เอวเมว สเพฺพ สเตฺต เมตฺตาย ผรตี’’ติฯ</p>


<p>‘‘ยญฺจ ปฎิสมฺภิทายํ (ปฎิ. ม. ๒.๒๒) –</p>

</p>


<p>วุตฺตํฯ ยญฺจ เมตฺตสุเตฺต (ขุ. ปา. ๙.๓; สุ. นิ. ๑๔๕) –</p>


<p>
‘‘สุขิโนว  
เขมิโน โหนฺตุ,  
  
สพฺพสตฺตา ภวนฺตุ สุขิตตฺตา’’ติอาทิฯ –  
</p>
  
<p>วุตฺตํ, ตํ วิรุชฺฌติฯ น หิ ตตฺถ อตฺตนิ ภาวนา วุตฺตาติ เจฯ ตญฺจ น วิรุชฺฌติฯ กสฺมา? ตญฺหิ อปฺปนาวเสน วุตฺตํฯ อิทํ สกฺขิภาววเสนฯ</p>


<p>สเจปิ หิ วสฺสสตํ วสฺสสหสฺสํ วา ‘‘อหํ สุขิโต โหมี’’ติอาทินา นเยน อตฺตนิ เมตฺตํ ภาเวติ, เนวสฺส อปฺปนา อุปฺปชฺชติฯ ‘‘อหํ สุขิโต โหมี’’ติ ภาวยโต ปน ยถา อหํ สุขกาโม ทุกฺขปฎิกฺกูโล ชีวิตุกาโม อมริตุกาโม จ, เอวํ อเญฺญปิ สตฺตาติ อตฺตานํ สกฺขิํ กตฺวา อญฺญสเตฺตสุ หิตสุขกามตา อุปฺปชฺชติฯ ภควตาปิ –</p>


<p>
‘‘สพฺพา ทิสา อนุปริคมฺม เจตสา,  
  
เนวชฺฌคา ปิยตรมตฺตนา กฺวจิ;  
  
เอวํ ปิโย ปุถุ อตฺตา ปเรสํ,  
  
ตสฺมา น หิํเส ปรมตฺตกาโม’’ติฯ (สํ. นิ. ๑.๑๑๙; อุทา. ๔๑); –  
</p>
  
<p>วทตา  อยํ นโย ทสฺสิโตฯ</p>


<p> ตสฺมา สกฺขิภาวตฺถํ ปฐมํ อตฺตานํ เมตฺตาย ผริตฺวา ตทนนฺตรํ สุขปฺปวตฺตนตฺถํ ยฺวายํ ปิโย มนาโป ครุ ภาวนีโย อาจริโย วา อาจริยมโตฺต วา อุปชฺฌาโย วา อุปชฺฌายมโตฺต วา ตสฺส ทานปิยวจนาทีนิ ปิยมนาปตฺตการณานิ สีลสุตาทีนิ ครุภาวนียตฺตการณานิ จ อนุสฺสริตฺวา ‘‘เอส สปฺปุริโส สุขี โหตุ นิทฺทุโกฺข’’ติอาทินา นเยน เมตฺตา ภาเวตพฺพาฯ</p>


<p>เอวรูเป จ ปุคฺคเล กามํ อปฺปนา สมฺปชฺชติ, อิมินา ปน ภิกฺขุนา ตาวตเกเนว ตุฎฺฐิํ อนาปชฺชิตฺวา สีมาสเมฺภทํ กตฺตุกาเมน ตทนนฺตรํ อติปฺปิยสหายเก, อติปฺปิยสหายกโต มชฺฌเตฺต, มชฺฌตฺตโต เวรีปุคฺคเล เมตฺตา ภาเวตพฺพาฯ ภาเวเนฺตน จ เอเกกสฺมิํ โกฎฺฐาเส มุทุํ กมฺมนิยํ จิตฺตํ กตฺวา ตทนนฺตเร ตทนนฺตเร อุปสํหริตพฺพํฯ</p>


<p>ยสฺส  ปน เวรีปุคฺคโล วา นตฺถิ, มหาปุริสชาติกตฺตา วา อนตฺถํ กโรเนฺตปิ ปเร เวรีสญฺญาว นุปฺปชฺชติ, เตน ‘‘มชฺฌเตฺต เม เมตฺตจิตฺตํ กมฺมนิยํ ชาตํ, อิทานิ นํ เวริมฺหิ อุปสํหรามี’’ติ พฺยาปาโรว น กาตโพฺพฯ ยสฺส ปน อตฺถิ, ตํ สนฺธาย วุตฺตํ ‘‘มชฺฌตฺตโต เวรีปุคฺคเล เมตฺตา ภาเวตพฺพา’’ติฯ</p>


<p> สเจ ปนสฺส เวริมฺหิ จิตฺตมุปสํหรโต เตน กตาปราธานุสฺสรเณน ปฎิฆมุปฺปชฺชติ, อถาเนน ปุริมปุคฺคเลสุ ยตฺถ กตฺถจิ ปุนปฺปุนํ เมตฺตํ สมาปชฺชิตฺวา วุฎฺฐหิตฺวา ปุนปฺปุนํ ตํ ปุคฺคลํ  ปฎิฆํ วิโนเทตพฺพํฯ สเจ เอวมฺปิ วายมโต น นิพฺพาติ, อถ –</p>


<p>
กกจูปมโอวาท-อาทีนํ อนุสารโต;  
  
ปฎิฆสฺส ปหานาย, ฆฎิตพฺพํ ปุนปฺปุนํฯ  
</p>
  
<p>ตญฺจ โข อิมินา อากาเรน อตฺตานํ โอวทเนฺตเนว ‘‘อเร กุชฺฌนปุริส, นนุ วุตฺตํ ภควตา –</p>

 เจปิ, ภิกฺขเว, กกเจน โจรา โอจรกา องฺคมงฺคานิ โอกเนฺตยฺยุํ, ตตฺราปิ โย มโน ปโทเสยฺยฯ น เม โส เตน สาสนกโร’ติ (ม. นิ. ๑.๒๓๒) จ,</p>


<p>
‘ตเสฺสว เตน ปาปิโย, โย กุทฺธํ ปฎิกุชฺฌติ;  
  
กุทฺธมปฺปฎิกุชฺฌโนฺต, สงฺคามํ เชติ ทุชฺชยํฯ  
</p>
  
<p>
‘‘‘อุภินฺนมตฺถํ จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมตี’ติ จฯ (สํ. นิ. ๑.๑๘๘); –  
</p>
  
‘‘‘สตฺติเม, ภิกฺขเว, ธมฺมา สปตฺตกนฺตา สปตฺตกรณา โกธนํ อาคจฺฉนฺติ อิตฺถิํ วา ปุริสํ วาฯ กตเม สตฺต? อิธ, ภิกฺขเว, สปโตฺต สปตฺตสฺส เอวํ อิจฺฉติ อโห วตายํ ทุพฺพโณฺณ อสฺสาติฯ ตํ กิสฺสเหตุ? น, ภิกฺขเว, สปโตฺต สปตฺตสฺส วณฺณวตาย นนฺทติฯ โกธนายํ, ภิกฺขเว, ปุริสปุคฺคโล โกธาภิภูโต โกธปเรโต กิญฺจาปิ โส โหติ สุนฺหาโต สุวิลิโตฺต กปฺปิตเกสมสฺสุ โอทาตวตฺถวสโน, อถ โข โส ทุพฺพโณฺณว โหติ โกธาภิภูโตฯ อยํ, ภิกฺขเว,  
ปฐโม ธโมฺม สปตฺตกโนฺต สปตฺตกรโณ โกธนํ อาคจฺฉติ อิตฺถิํ วา ปุริสํ วาฯ ปุน จปรํ, ภิกฺขเว, สปโตฺต สปตฺตสฺส เอวํ อิจฺฉติ อโหวตายํ ทุกฺขํ สเยยฺยาติ…เป.… น ปจุรโตฺถ อสฺสาติ…เป.… น โภควา อสฺสาติ…เป.… น ยสวา อสฺสาติ…เป.… น มิตฺตวา อสฺสาติ…เป.… น กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยาติฯ ตํ กิสฺส เหตุ? น, ภิกฺขเว, สปโตฺต สปตฺตสฺส สุคติคมเนน นนฺทติฯ โกธนายํ, ภิกฺขเว, ปุริสปุคฺคโล โกธาภิภูโต โกธปเรโต กาเยน ทุจฺจริตํ จรติ, วาจาย มนสา ทุจฺจริตํ จรติฯ โส กาเยน วาจาย มนสา ทุจฺจริตํ จริตฺวา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติ โกธาภิภูโต’ติ (อ. นิ. ๗.๖๔) จ,  
</p>
  
‘‘‘เสยฺยถาปิ  
, ภิกฺขเว, ฉวาลาตํ อุภโตปทิตฺตํ มเชฺฌ คูถคตํ เนว คาเม กฎฺฐตฺถํ ผรติ, น อรเญฺญ กฎฺฐตฺถํ ผรติฯ ตถูปมาหํ, ภิกฺขเว, อิมํ ปุคฺคลํ วทามี’ติ จ,  
</p>
  
<p>‘‘โส ทานิ ตฺวํ เอวํ กุชฺฌโนฺต น เจว ภควโต สาสนกโร ภวิสฺสสิ, ปฎิกุชฺฌโนฺต จ กุทฺธปุริสโตปิ ปาปิโย หุตฺวา น ทุชฺชยํ สงฺคามํ เชสฺสสิ, สปตฺตกรเณ จ ธเมฺม อตฺตาว อตฺตโน กริสฺสสิ, ฉวาลาตูปโม จ ภวิสฺสสี’’ติฯ</p>


<p> ตเสฺสวํ ฆฎยโต วายมโต สเจ ตํ ปฎิฆํ วูปสมฺมติ, อิเจฺจตํ กุสลํฯ โน เจ วูปสมฺมติ, อถ  อาฆาโต ปฎิวิเนตโพฺพฯ</p>


<p>เอกจฺจสฺส หิ กายสมาจาโรว อุปสโนฺต โหติฯ อุปสนฺตภาโว จสฺส พหุํ วตฺตปฎิปตฺติํ กโรนฺตสฺส สพฺพชเนน ญายติฯ วจีสมาจารมโนสมาจารา ปน อวูปสนฺตา โหนฺติฯ ตสฺส เต อจิเนฺตตฺวา กายสมาจารวูปสโมเยว อนุสฺสริตโพฺพฯ</p>


<p>เอกจฺจสฺส  วจีสมาจาโรว อุปสโนฺต โหติฯ อุปสนฺตภาโว จสฺส สพฺพชเนน ญายติฯ โส หิ ปกติยา จ ปฎิสนฺถารกุสโล โหติ สขิโล สุขสมฺภาโส สโมฺมทโก อุตฺตานมุโข ปุพฺพภาสี มธุเรน สเรน ธมฺมํ โอสาเรติ, ปริมณฺฑเลหิ ปทพฺยญฺชเนหิ ธมฺมกถํ กเถติฯ กายสมาจารมโนสมาจารา ปน อวูปสนฺตา โหนฺติ, ตสฺส เต อจิเนฺตตฺวา วจีสมาจารวูปสโมเยว อนุสฺสริตโพฺพฯ</p>


<p>เอกจฺจสฺส มโนสมาจาโรว อุปสโนฺต โหติ, อุปสนฺตภาโว จสฺส เจติยวนฺทนาทีสุ สพฺพชนสฺส ปากโฎ โหติฯ โย หิ อวูปสนฺตจิโตฺต โหติ, โส เจติยํ วา โพธิํ วา เถเร วา วนฺทมาโน น สกฺกจฺจํ วนฺทติ, ธมฺมสฺสวนมณฺฑเป วิกฺขิตฺตจิโตฺต วา ปจลายโนฺต วา นิสีทติฯ อุปสนฺตจิโตฺต ปน โอกเปฺปตฺวา วนฺทติ, โอหิตโสโต อฎฺฐิํกตฺวา กาเยน วา วาจาย วา จิตฺตปฺปสาทํ กโรโนฺต ธมฺมํ สุณาติฯ อิติ เอกจฺจสฺส มโนสมาจาโรว อุปสโนฺต โหติ, กายวจีสมาจารา อวูปสนฺตา โหนฺติ, ตสฺส เต อจิเนฺตตฺวา มโนสมาจารวูปสโมเยว อนุสฺสริตโพฺพฯ</p>


<p>เอกจฺจสฺส  ปน อิเมสุ ตีสุ ธเมฺมสุ เอโกปิ อวูปสโนฺต โหติ, ตสฺมิํ ปุคฺคเล ‘‘กิญฺจาปิ เอส อิทานิ มนุสฺสโลเก จรติ, อถ โข กติปาหสฺส อจฺจเยน อฎฺฐมหานิรยโสฬสอุสฺสทนิรยปริปูรโก ภวิสฺสตี’’ติ การุญฺญํ อุปฎฺฐเปตพฺพํฯ การุญฺญมฺปิ หิ ปฎิจฺจ อาฆาโต วูปสมฺมติฯ</p>


<p>เอกจฺจสฺส ตโยปิเม ธมฺมา วูปสนฺตา โหนฺติ, ตสฺส ยํ ยํ อิจฺฉติ, ตํ ตํ อนุสฺสริตพฺพํฯ ตาทิเส หิ ปุคฺคเล น ทุกฺกรา โหติ เมตฺตาภาวนาติฯ</p>


<p>อิมสฺส จ อตฺถสฺส อาวิภาวตฺถํ – ‘‘ปญฺจิเม, อาวุโส, อาฆาตปฎิวินยาฯ ยตฺถ ภิกฺขุโน อุปฺปโนฺน อาฆาโต สพฺพโส ปฎิวิโนเทตโพฺพ’’ติ (อ. นิ. ๕.๑๖๒) อิทํ ปญฺจกนิปาเต อาฆาตปฎิวินยสุตฺตํ วิตฺถาเรตพฺพํฯ</p>


<p> สเจ ปนสฺส เอวมฺปิ วายมโต อาฆาโต อุปฺปชฺชติเยว, อถาเนน เอวํ อตฺตา  –</p>


<p>
‘‘อตฺตโน  
วิสเย ทุกฺขํ, กตํ เต ยทิ เวรินา;  
  
กิํ ตสฺสาวิสเย ทุกฺขํ, สจิเตฺต กตฺตุมิจฺฉสิฯ  
</p>
  
<p>
‘‘พหูปการํ หิตฺวาน, ญาติวคฺคํ รุทมฺมุขํ;  
  
มหานตฺถกรํ โกธํ, สปตฺตํ น ชหาสิ กิํฯ  
</p>
  
<p>
‘‘ยานิ รกฺขสิ สีลานิ, เตสํ มูลนิกนฺตนํ;  
  
โกธํ นามุปฬาเลสิ, โก ตยา สทิโส ชโฬฯ  
</p>
  
<p>
‘‘กตํ อนริยํ กมฺมํ, ปเรน อิติ กุชฺฌสิ;  
  
กิํ นุ ตฺวํ ตาทิสํเยว, โย สยํ กตฺตุมิจฺฉสิฯ  
</p>
  
<p>
‘‘โทเสตุกาโม  
ยทิ ตํ, อมนาปํ ปโร กริ;  
  
โทสุปฺปาเทน ตเสฺสว, กิํ ปูเรสิ มโนรถํฯ  
</p>
  
<p>
‘‘ทุกฺขํ ตสฺส จ นาม ตฺวํ, กุโทฺธ กาหสิ วา นวา;  
  
อตฺตานํ ปนิทาเนว, โกธทุเกฺขน พาธสิฯ  
</p>
  
<p>
‘‘โกธํ วา อหิตํ มคฺคํ, อารูฬฺหา ยทิ เวริโน;  
  
กสฺมา ตุวมฺปิ กุชฺฌโนฺต, เตสํเยวานุสิกฺขสิฯ  
</p>
  
<p>
‘‘ยํ โทสํ ตว นิสฺสาย, สตฺตุนา อปฺปิยํ กตํ;  
  
ตเมว โทสํ ฉินฺทสฺสุ, กิมฎฺฐาเน วิหญฺญสิฯ  
</p>
  
<p>
‘‘ขณิกตฺตา จ ธมฺมานํ, เยหิ ขเนฺธหิ เต กตํ;  
  
อมนาปํ นิรุทฺธา เต, กสฺส ทานีธ กุชฺฌสิฯ  
</p>
  
<p>
‘‘ทุกฺขํ กโรติ โย ยสฺส, ตํ วินา กสฺส โส กเร;  
  
สยมฺปิ ทุกฺขเหตุตฺต, มิติ กิํ ตสฺส กุชฺฌสี’’ติฯ  
</p>
  
<p> สเจ ปนสฺส เอวํ อตฺตานํ โอวทโตปิ ปฎิฆํ เนว วูปสมฺมติ, อถาเนน  ปจฺจเวกฺขิตพฺพาฯ ตตฺถ อตฺตโน ตาว เอวํ ปจฺจเวกฺขิตพฺพา ‘‘อโมฺภ ตฺวํ ตสฺส กุโทฺธ กิํ กริสฺสสิ? นนุ ตเวว เจตํ โทสนิทานํ กมฺมํ อนตฺถาย สํวตฺติสฺสติ? กมฺมสฺสโก หิ ตฺวํ กมฺมทายาโท กมฺมโยนิ กมฺมพนฺธุ กมฺมปฎิสรโณ, ยํ กมฺมํ กริสฺสสิ, ตสฺส ทายาโท ภวิสฺสสิ, อิทญฺจ เต กมฺมํ เนว สมฺมาสโมฺพธิํ , น ปเจฺจกโพธิํ, น สาวกภูมิํ, น พฺรหฺมตฺตสกฺกตฺตจกฺกวตฺติปเทสราชาทิสมฺปตฺตีนํ อญฺญตรํ สมฺปตฺติํ สาเธตุํ สมตฺถํ, อถ โข สาสนโต จาเวตฺวา วิฆาสาทาทิภาวสฺส เจว เนรยิกาทิทุกฺขวิเสสานญฺจ เต สํวตฺตนิกมิทํ กมฺมํฯ โส ตฺวํ อิทํ กโรโนฺต อุโภหิ หเตฺถหิ วีตจฺจิเต วา องฺคาเร, คูถํ วา คเหตฺวา ปรํ ปหริตุกาโม ปุริโส วิย อตฺตานเมว ปฐมํ ทหสิ เจว ทุคฺคนฺธญฺจ กโรสี’’ติฯ</p>


<p>เอวํ   ปจฺจเวกฺขิตฺวา ปรสฺสปิ เอวํ ปจฺจเวกฺขิตพฺพา ‘‘เอโสปิ ตว กุชฺฌิตฺวา กิํ กริสฺสติ? นนุ เอตเสฺสเวตํ อนตฺถาย สํวตฺติสฺสติ? กมฺมสฺสโก หิ อยมายสฺมา กมฺมทายาโท…เป.… ยํ กมฺมํ กริสฺสติ, ตสฺส ทายาโท ภวิสฺสติฯ อิทญฺจสฺส กมฺมํ เนว สมฺมาสโมฺพธิํ, น ปเจฺจกโพธิํ, น สาวกภูมิํ, น พฺรหฺมตฺตสกฺกตฺตจกฺกวตฺติปเทสราชาทิสมฺปตฺตีนํ อญฺญตรํ สมฺปตฺติํ สาเธตุํ สมตฺถํ, อถ โข สาสนโต จาเวตฺวา วิฆาสาทาทิภาวสฺส เจว เนรยิกาทิทุกฺขวิเสสานญฺจสฺส สํวตฺตนิกมิทํ กมฺมํฯ สฺวายํ อิทํ กโรโนฺต ปฎิวาเต ฐตฺวา ปรํ รเชน โอกิริตุกาโม ปุริโส วิย อตฺตานํเยว โอกิรติฯ วุตฺตเญฺหตํ ภควตา –</p>


<p>
‘‘‘โย อปฺปทุฎฺฐสฺส นรสฺส ทุสฺสติ,  
  
สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ,  
  
สุขุโม รโช ปฎิวาตํว ขิโตฺต’’’ติฯ (ธ. ป. ๑๒๕; สุ. นิ. ๖๖๗);  
</p>
  
<p> สเจ ปนสฺส เอวํ กมฺมสฺสกตมฺปิ ปจฺจเวกฺขโต เนว วูปสมฺมติ, อถาเนน  อนุสฺสริตพฺพาฯ</p>


<p>ตตฺรายํ ปจฺจเวกฺขณานโย – อโมฺภ ปพฺพชิต, นนุ เต สตฺถา ปุเพฺพว สโมฺพธา อนภิสมฺพุโทฺธ โพธิสโตฺตปิ สมาโน จตฺตาริ อสเงฺขฺยยฺยานิ กปฺปสตสหสฺสญฺจ ปารมิโย ปูรยมาโน ตตฺถ ตตฺถ วธเกสุปิ ปจฺจตฺถิเกสุ จิตฺตํ นปฺปทูเสสิฯ เสยฺยถิทํ,  ตาว อตฺตโน เทวิยา ปทุเฎฺฐน ปาปอมเจฺจน อานีตสฺส ปฎิรโญฺญ ติโยชนสตํ  รชฺชํ คณฺหนฺตสฺส นิเสธนตฺถาย อุฎฺฐิตานํ อมจฺจานํ อาวุธมฺปิ ฉุปิตุํ น อทาสิฯ ปุน สทฺธิํ อมจฺจสหเสฺสน อามกสุสาเน คลปฺปมาณํ ภูมิํ ขณิตฺวา นิขญฺญมาโน จิตฺตปฺปโทสมตฺตมฺปิ อกตฺวา กุณปขาทนตฺถํ อาคตานํ สิงฺคาลานํ ปํสุวิยูหนํ นิสฺสาย ปุริสการํ กตฺวา ปฎิลทฺธชีวิโต ยกฺขานุภาเวน อตฺตโน สิริคพฺภํ โอรุยฺห สิริสยเน สยิตํ ปจฺจตฺถิกํ ทิสฺวา โกปํ อกตฺวาว อญฺญมญฺญํ สปถํ กตฺวา ตํ มิตฺตฎฺฐาเน ฐปยิตฺวา อาห –</p>


<p>
‘‘อาสีเสเถว  
ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหมตฺตานํ, ยถา อิจฺฉิํ ตถา อหู’’ติฯ (ชา. ๑.๑.๕๑);  
</p>
  
<p>ขนฺติวาทีชาตเก ทุเมฺมเธน กาสิรญฺญา ‘‘กิํวาที ตฺวํ สมณา’’ติ ปุโฎฺฐ ‘‘ขนฺติวาที นามาห’’นฺติ วุเตฺต สกณฺฎกาหิ กสาหิ ตาเฬตฺวา หตฺถปาเทสุ ฉิชฺชมาเนสุ โกปมตฺตมฺปิ นากาสิฯ</p>


<p>อนจฺฉริยเญฺจตํ, ยํ มหลฺลโก ปพฺพชฺชูปคโต เอวํ กเรยฺยฯ  ปน อุตฺตานเสยฺยโกปิ สมาโน –</p>


<p>
‘‘จนฺทนรสานุลิตฺตา, พาหา ฉิชฺชนฺติ ธมฺมปาลสฺส;  
  
ทายาทสฺส ปถพฺยา, ปาณา เม เทว รุชฺฌนฺตี’’ติฯ (ชา. ๑.๕.๔๙);  
</p>
  
<p>เอวํ วิปฺปลปมานาย มาตุยา ปิตรา มหาปตาเปน นาม รญฺญา วํสกฬีเรสุ วิย จตูสุ หตฺถปาเทสุ เฉทาปิเตสุ ตาวตาปิ สนฺตุฎฺฐิํ อนาปชฺชิตฺวา สีสมสฺส ฉินฺทถาติ อาณเตฺต ‘‘อยํ ทานิ เต จิตฺตปริคฺคณฺหนกาโล, อิทานิ อโมฺภ ธมฺมปาล, สีสเจฺฉทาณาปเก ปิตริ, สีสเจฺฉทเก ปุริเส, ปริเทวมานาย มาตริ, อตฺตนิ จาติ อิเมสุ จตูสุ สมจิโตฺต โหหี’’ติ ทฬฺหํ สมาทานมธิฎฺฐาย ปทุฎฺฐาการมตฺตมฺปิ นากาสิฯ</p>


<p>อิทญฺจาปิ อนจฺฉริยเมว, ยํ มนุสฺสภูโต เอวมกาสิฯ ติรจฺฉานภูโตปิ ปน  นาม วารโณ หุตฺวา วิสปฺปิเตน สเลฺลน นาภิยํ วิโทฺธปิ ตาว อนตฺถการิมฺหิ ลุทฺทเก จิตฺตํ นปฺปทูเสสิฯ ยถาห –</p>


<p>
‘‘สมปฺปิโต  
ปุถุสเลฺลน นาโค,  
  
อทุฎฺฐจิโตฺต ลุทฺทกํ อชฺฌภาสิ;  
  
กิมตฺถยํ กิสฺส วา สมฺม เหตุ,  
  
มมํ วธี กสฺส วายํ ปโยโค’’ติฯ (ชา. ๑.๑๖.๑๒๔);  
</p>
  
<p>เอวํ  วตฺวา จ กาสิรโญฺญ มเหสิยา ตว ทนฺตานมตฺถาย เปสิโตมฺหิ ภทเนฺตติ วุเตฺต ตสฺสา มโนรถํ ปูเรโนฺต ฉพฺพณฺณรสฺมินิจฺฉรณสมุชฺชลิตจารุโสเภ อตฺตโน ทเนฺต เฉตฺวา อทาสิฯ</p>


<p> หุตฺวา อตฺตนาเยว ปพฺพตปปาตโต อุทฺธริเตน ปุริเสน –</p>


<p>
‘‘ภโกฺข อยํ มนุสฺสานํ, ยเถวเญฺญ วเน มิคา;  
  
ยํนูนิมํ วธิตฺวาน, ฉาโต ขาเทยฺย วานรํฯ  
</p>
  
<p>
‘‘อาหิโตว คมิสฺสามิ, มํสมาทาย สมฺพลํ;  
  
กนฺตารํ นิตฺถริสฺสามิ, ปาเถยฺยํ เม ภวิสฺสตี’’ติฯ (ชา. ๑.๑๖.๒๐๕-๒๐๖); –  
</p>
  
<p>เอวํ จิเนฺตตฺวา สิลํ อุกฺขิปิตฺวา มตฺถเก สมฺปทาลิเต อสฺสุปุเณฺณหิ เนเตฺตหิ ตํ ปุริสํ อุทิกฺขมาโน –</p>


<p>
‘‘มา อโยฺยสิ เม ภทเนฺต, ตฺวํ นาเมตาทิสํ กริ;  
  
ตฺวํ โขสิ นาม ทีฆาวุ, อญฺญํ วาเรตุมรหสี’’ติฯ (ชา. ๑.๑๖.๒๐๙); –  
</p>
  
<p>วตฺวา ตสฺมิํ ปุริเส จิตฺตํ อปฺปทูเสตฺวา อตฺตโน จ ทุกฺขํ อจิเนฺตตฺวา ตเมว ปุริสํ เขมนฺตภูมิํ สมฺปาเปสิฯ</p>


<p> นาม นาคราชา หุตฺวา อุโปสถงฺคานิ อธิฎฺฐาย วมฺมิกมุทฺธนิ สยมาโน กปฺปุฎฺฐานคฺคิสทิเสน โอสเธน สกลสรีเร สิญฺจิยมาโนปิ เปฬาย ปกฺขิปิตฺวา สกลชมฺพุทีเป กีฬาปิยมาโนปิ ตสฺมิํ พฺราหฺมเณ มโนปโทสมตฺตมฺปิ น อกาสิฯ ยถาห –</p>


<p>
‘‘เปฬาย ปกฺขิปเนฺตปิ, มทฺทเนฺตปิ จ ปาณินา;  
  
อลมฺปาเน น กุปฺปามิ, สีลขณฺฑภยา มมา’’ติฯ (จริยา. ๒.๑๖);  
</p>
  
<p>   นาคราชา หุตฺวา อหิตุณฺฑิเกน วิเหฐิยมาโน มโนปโทสมตฺตมฺปิ นุปฺปาเทสิฯ ยถาห –</p>


<p>
‘‘ตทาปิ มํ ธมฺมจาริํ, อุปวุตฺถอุโปสถํ;  
  
อหิตุณฺฑิโก คเหตฺวาน, ราชทฺวารมฺหิ กีฬติฯ  
</p>
  
<p>
‘‘ยํ โส วณฺณํ จินฺตยติ, นีลํ ปีตํ ว โลหิตํ;  
  
ตสฺส จิตฺตานุวตฺตโนฺต, โหมิ จินฺติตสนฺนิโภฯ  
</p>
  
<p>
‘‘ถลํ กเรยฺยํ อุทกํ, อุทกมฺปิ ถลํ กเร;  
  
ยทิหํ ตสฺส กุเปฺปยฺยํ, ขเณน ฉาริกํ กเรฯ  
</p>
  
<p>
‘‘ยทิ จิตฺตวสี เหสฺสํ, ปริหายิสฺสามิ สีลโต;  
  
สีเลน ปริหีนสฺส, อุตฺตมโตฺถ น สิชฺฌตี’’ติฯ (จริยา. ๒.๒๑-๒๔);  
</p>
  
<p> หุตฺวา ติขิณาหิ สตฺตีหิ อฎฺฐสุ ฐาเนสุ โอวิชฺฌิตฺวา ปหารมุเขหิ สกณฺฎกา ลตาโย ปเวเสตฺวา นาสาย ทฬฺหํ รชฺชุํ ปกฺขิปิตฺวา โสฬสหิ โภชปุเตฺตหิ กาเชนาทาย วยฺหมาโน ธรณีตเล ฆํสิยมานสรีโร มหนฺตํ ทุกฺขํ ปจฺจนุโภโนฺต กุชฺฌิตฺวา โอโลกิตมเตฺตเนว สเพฺพ โภชปุเตฺต ภสฺมํ กาตุํ สมโตฺถปิ สมาโน จกฺขุํ อุมฺมีเลตฺวา ปทุฎฺฐาการมตฺตมฺปิ น อกาสิฯ</p>


<p>ยถาห –</p>


<p>
‘‘จาตุทฺทสิํ ปญฺจทสิญฺจฬาร,  
  
อุโปสถํ นิจฺจมุปาวสามิ;  
  
อถาคมุํ โสฬส โภชปุตฺตา,  
  
รชฺชุํ คเหตฺวาน ทฬฺหญฺจ ปาสํฯ  
</p>
  
<p>
‘‘เภตฺวาน  
นาสํ อติกสฺส รชฺชุํ,  
  
นยิํสุ มํ สมฺปริคยฺห ลุทฺทา;  
  
เอตาทิสํ ทุกฺขมหํ ติติกฺขํ,  
  
อุโปสถํ อปฺปฎิโกปยโนฺต’’ติฯ (ชา. ๒.๑๗.๑๘๐-๑๘๑);  
</p>
  
<p>น  เกวลญฺจ เอตาเนว, อญฺญานิปิ ทีสุ อเนกานิ อจฺฉริยานิ อกาสิฯ ตสฺส เต อิทานิ สพฺพญฺญุตํ ปตฺตํ สเทวโลเก เกนจิ อปฺปฎิสมขนฺติคุณํ ตํ ภควนฺตํ สตฺถารํ อปทิสโต ปฎิฆจิตฺตํ นาม อุปฺปาเทตุํ อติวิย อยุตฺตํ อปฺปติรูปนฺติฯ</p>


<p> สเจ ปนสฺส เอวํ สตฺถุ ปุพฺพจริตคุณํ ปจฺจเวกฺขโตปิ ทีฆรตฺตํ กิเลสานํ ทาสพฺยํ อุปคตสฺส เนว ตํ ปฎิฆํ วูปสมฺมติ, อถาเนน  ปจฺจเวกฺขิตพฺพานิฯ ตตฺร หิ วุตฺตํ –</p>

</p>


<p>ตสฺมา ตสฺมิํ ปุคฺคเล เอวํ จิตฺตํ อุปฺปาเทตพฺพํ, ‘‘อยํ กิร เม อตีเต มาตา หุตฺวา ทสมาเส กุจฺฉิยา ปริหริตฺวา มุตฺตกรีสเขฬสิงฺฆาณิกาทีนิ หริจนฺทนํ วิย อชิคุจฺฉมานา อปเนตฺวา อุเร นจฺจาเปนฺตี อเงฺคน ปริหรมานา โปเสสิ, ปิตา หุตฺวา อชปถสงฺกุปถาทีนิ คนฺตฺวา วาณิชฺชํ ปโยชยมาโน มยฺหมตฺถาย ชีวิตมฺปิ ปริจฺจชิตฺวา อุภโตพฺยูเฬฺห สงฺคาเม ปวิสิตฺวา นาวาย มหาสมุทฺทํ ปกฺขนฺทิตฺวา อญฺญานิ จ ทุกฺกรานิ กริตฺวา ‘ปุตฺตเก โปเสสฺสามี’ติ เตหิ เตหิ อุปาเยหิ ธนํ สํหริตฺวา มํ โปเสสิฯ ภาตา, ภคินี, ปุโตฺต, ธีตา จ หุตฺวาปิ อิทญฺจิทญฺจุปการํ อกาสีติ ตตฺร เม นปฺปติรูปํ มนํ ปทูเสตุ’’นฺติฯ</p>


<p> สเจ ปน เอวมฺปิ จิตฺตํ นิพฺพาเปตุํ น สโกฺกติเยว, อถาเนน เอวํ  ปจฺจเวกฺขิตพฺพา – ‘‘อโมฺภ ปพฺพชิต, นนุ วุตฺตํ ภควตา –</p>

 โข, ภิกฺขเว, เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฎฺฐิตาย ปริจิตาย สุสมารทฺธาย เอกาทสานิสํสา ปาฎิกงฺขา ฯ กตเม เอกาทส? สุขํ สุปติ, สุขํ ปฎิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, ตุวฎํ จิตฺตํ สมาธิยติ, มุขวโณฺณ ปสีทติ, อสมฺมูโฬฺห กาลงฺกโรติ, อุตฺตริมปฺปฎิวิชฺฌโนฺต พฺรหฺมโลกูปโค โหตี’ติ (อ. นิ. ๑๑.๑๕)ฯ</p>


<p>‘‘สเจ ตฺวํ อิทํ จิตฺตํ น นิพฺพาเปสฺสสิ, อิเมหิ อานิสํเสหิ ปริพาหิโร ภวิสฺสสี’’ติฯ</p>


<p> เอวมฺปิ นิพฺพาเปตุํ อสโกฺกเนฺตน ปน  กาตโพฺพฯ กถํ? ‘‘อโมฺภ ปพฺพชิต, ตฺวํ เอตสฺส กุชฺฌมาโน กสฺส กุชฺฌสิ? กิํ เกสานํ กุชฺฌสิ, อุทาหุ โลมานํ, นขานํ…เป.… มุตฺตสฺส กุชฺฌสิ? อถ วา ปน เกสาทีสุ ปถวีธาตุยา กุชฺฌสิ, อาโปธาตุยา, เตโชธาตุยา, วาโยธาตุยา กุชฺฌสิ? เย วา ปญฺจกฺขเนฺธ ทฺวาทสายตนานิ อฎฺฐารส ธาตุโย อุปาทาย อยมายสฺมา อิตฺถนฺนาโมติ วุจฺจติ, เตสุ กิํ รูปกฺขนฺธสฺส กุชฺฌสิ, อุทาหุ เวทนา สญฺญา สงฺขารวิญฺญาณกฺขนฺธสฺส กุชฺฌสิ? กิํ วา จกฺขายตนสฺส กุชฺฌสิ, กิํ รูปายตนสฺส กุชฺฌสิ…เป.… กิํ มนายตนสฺส กุชฺฌสิ, กิํ ธมฺมายตนสฺส กุชฺฌสิ? กิํ วา จกฺขุธาตุยา กุชฺฌสิ, กิํ รูปธาตุยา, กิํ จกฺขุวิญฺญาณธาตุยา…เป.… กิํ มโนธาตุยา, กิํ ธมฺมธาตุยา, กิํ มโนวิญฺญาณธาตุยา’’ติ? เอวญฺหิ ธาตุวินิโพฺภคํ กโรโต อารเคฺค สาสปสฺส วิย อากาเส จิตฺตกมฺมสฺส วิย จ โกธสฺส ปติฎฺฐานฎฺฐานํ น โหติฯ</p>


<p> ธาตุวินิโพฺภคํ ปน กาตุํ อสโกฺกเนฺตน  กาตโพฺพฯ อตฺตโน สนฺตกํ ปรสฺส ทาตพฺพํ, ปรสฺส สนฺตกํ อตฺตนา คเหตพฺพํฯ สเจ ปน ปโร ภินฺนาชีโว โหติ อปริโภคารหปริกฺขาโร, อตฺตโน สนฺตกเมว ทาตพฺพํฯ ตเสฺสวํ กโรโต เอกเนฺตเนว ตสฺมิํ ปุคฺคเล อาฆาโต วูปสมฺมติฯ อิตรสฺส จ อตีตชาติโต ปฎฺฐาย อนุพโนฺธปิ โกโธ ตงฺขณเญฺญว วูปสมฺมติ, จิตฺตลปพฺพตวิหาเร ติกฺขตฺตุํ วุฎฺฐาปิตเสนาสเนน ปิณฺฑปาติกเตฺถเรน ‘‘อยํ , ภเนฺต, อฎฺฐกหาปณคฺฆนโก ปโตฺต มม มาตรา อุปาสิกาย ทิโนฺน ธมฺมิยลาโภ, มหาอุปาสิกาย  ปุญฺญลาภํ กโรถา’’ติ วตฺวา ทินฺนํ ปตฺตํ ลทฺธมหาเถรสฺส วิยฯ เอวํ มหานุภาวเมตํ ทานํ นามฯ วุตฺตมฺปิ เจตํ –</p>


<p>
‘‘อทนฺตทมนํ ทานํ, ทานํ สพฺพตฺถสาธกํ;  
  
ทาเนน ปิยวาจาย, อุนฺนมนฺติ นมนฺติ จา’’ติฯ  
</p>
  
<p> ตเสฺสวํ เวรีปุคฺคเล วูปสนฺตปฎิฆสฺส ยถา ปิยาติปฺปิยสหายกมชฺฌเตฺตสุ, เอวํ ตสฺมิมฺปิ เมตฺตาวเสน จิตฺตํ ปวตฺตติฯ อถาเนน ปุนปฺปุนํ เมตฺตายเนฺตน อตฺตนิ ปิยปุคฺคเล มชฺฌเตฺต เวรีปุคฺคเลติ จตูสุ ชเนสุ สมจิตฺตตํ สมฺปาเทเนฺตน  กาตโพฺพฯ ตสฺสิทํ ลกฺขณํ, สเจ อิมสฺมิํ ปุคฺคเล ปิยมชฺฌตฺตเวรีหิ สทฺธิํ อตฺตจตุเตฺถ เอกสฺมิํ ปเทเส นิสิเนฺน โจรา อาคนฺตฺวา ‘‘ภเนฺต, เอกํ ภิกฺขุํ อมฺหากํ เทถา’’ติ วตฺวา ‘‘กิํ การณา’’ติ วุเตฺต ‘‘ตํ มาเรตฺวา คลโลหิตํ คเหตฺวา พลิกรณตฺถายา’’ติ วเทยฺยุํ, ตตฺร เจโส ภิกฺขุ ‘‘อสุกํ วา อสุกํ วา คณฺหนฺตู’’ติ จิเนฺตยฺย, อกโตว โหติ สีมาสเมฺภโทฯ สเจปิ ‘‘มํ คณฺหนฺตุ, มา อิเม ตโย’’ติปิ จิเนฺตยฺย, อกโตว โหติ สีมาสเมฺภโทฯ กสฺมา? ยสฺส ยสฺส หิ คหณมิจฺฉติ, ตสฺส ตสฺส อหิเตสี โหติ, อิตเรสํเยว หิเตสี โหติฯ</p>


<p>ยทา ปน จตุนฺนํ ชนานมนฺตเร เอกมฺปิ โจรานํ ทาตพฺพํ น ปสฺสติ, อตฺตนิ จ เตสุ จ ตีสุ ชเนสุ สมเมว จิตฺตํ ปวเตฺตติ, กโต โหติ สีมาสเมฺภโทฯ เตนาหุ โปราณา –</p>


<p>
‘‘อตฺตนิ หิตมชฺฌเตฺต, อหิเต จ จตุพฺพิเธ;  
  
ยทา ปสฺสติ นานตฺตํ, หิตจิโตฺตว ปาณินํฯ  
</p>
  
<p>
‘‘น นิกามลาภี เมตฺตาย, กุสลีติ ปวุจฺจติ;  
  
ยทา จตโสฺส สีมาโย, สมฺภินฺนา โหนฺติ ภิกฺขุโนฯ  
</p>
  
<p>
‘‘สมํ ผรติ เมตฺตาย, สพฺพโลกํ สเทวกํ;  
  
มหาวิเสโส ปุริเมน, ยสฺส สีมา น ญายตี’’ติฯ  
</p>
  
<p> เอวํ   สีมาสเมฺภทสมกาลเมว จ อิมินา ภิกฺขุนา นิมิตฺตญฺจ อุปจารญฺจ ลทฺธํ โหติฯ สีมาสเมฺภเท ปน กเต ตเมว นิมิตฺตํ อาเสวโนฺต ภาเวโนฺต พหุลีกโรโนฺต อปฺปกสิเรเนว ปถวีกสิเณ วุตฺตนเยเนว อปฺปนํ ปาปุณาติฯ</p>


<p>เอตฺตาวตาเนน อธิคตํ โหติ ปญฺจงฺควิปฺปหีนํ ปญฺจงฺคสมนฺนาคตํ ติวิธกลฺยาณํ ทสลกฺขณสมฺปนฺนํ ปฐมชฺฌานํ เมตฺตาสหคตํฯ อธิคเต จ ตสฺมิํ ตเทว นิมิตฺตํ อาเสวโนฺต ภาเวโนฺต พหุลีกโรโนฺต อนุปุเพฺพน  ทุติยตติยชฺฌานานิ,  ทุติยตติยจตุตฺถชฺฌานานิ จ ปาปุณาติฯ</p>


<p>โส หิ ปฐมชฺฌานาทีนํ อญฺญตรวเสน เมตฺตาสหคเตน เจตสา เอกํ ทิสํ ผริตฺวา วิหรติฯ ตถา ทุติยํ, ตถา ตติยํ, ตถา จตุตฺถํฯ อิติ อุทฺธมโธ ติริยํ สพฺพธิ สพฺพตฺตตาย สพฺพาวนฺตํ โลกํ เมตฺตาสหคเตน เจตสา วิปุเลน มหคฺคเตน อปฺปมาเณน อเวเรน อพฺยาปเชฺชน ผริตฺวา วิหรติ (วิภ. ๖๔๒; ที. นิ. ๑.๕๕๖)ฯ ปฐมชฺฌานาทิวเสน อปฺปนาปฺปตฺตจิตฺตเสฺสว หิ อยํ วิกุพฺพนา สมฺปชฺชติฯ</p>


<p> เอตฺถ จ ติ เมตฺตาย สมนฺนาคเตนฯ ติ จิเตฺตนฯ นฺติ เอกเมกิสฺสา ทิสาย ปฐมปริคฺคหิตํ สตฺตํ อุปาทาย เอกทิสาปริยาปนฺนสตฺตผรณวเสน วุตฺตํฯ ติ ผุสิตฺวา อารมฺมณํ กตฺวาฯ ติ พฺรหฺมวิหาราธิฎฺฐิตํ อิริยาปถวิหารํ ปวเตฺตติฯ นฺติ ยถา ปุรตฺถิมาทีสุ ทิสาสุ ยํกิญฺจิ เอกํ ทิสํ ผริตฺวา วิหรติ, ตเถว ตทนนฺตรํ ทุติยํ ตติยํ จตุตฺถญฺจาติ อโตฺถฯ นฺติ เอเตเนว นเยน อุปริมํ ทิสนฺติ วุตฺตํ โหติฯ นฺติ อโธทิสมฺปิ ติริยํทิสมฺปิ เอวเมวฯ ตตฺถ จ ติ เหฎฺฐาฯ นฺติ อนุทิสาสุฯ เอวํ สพฺพทิสาสุ อสฺสมณฺฑเล อสฺสมิว เมตฺตาสหคตํ จิตฺตํ สาเรติปิ ปจฺจาสาเรติปีติฯ เอตฺตาวตา เอกํ ทิสํ ปริคฺคเหตฺวา โอธิโส เมตฺตาผรณํ ทสฺสิตํฯ</p>


<p>ติอาทิ ปน อโนธิโส ทสฺสนตฺถํ วุตฺตํฯ ตตฺถ ติ สพฺพตฺถฯ ติ สเพฺพสุ หีนมชฺฌิมุกฺกฎฺฐมิตฺตสปตฺตมชฺฌตฺตาทิปฺปเภเทสุ อตฺตตาย ฯ ‘‘อยํ ปรสโตฺต’’ติ วิภาคํ อกตฺวา อตฺตสมตายาติ วุตฺตํ โหติฯ อถ วา สพฺพตฺตตายาติ สเพฺพน จิตฺตภาเคน อีสกมฺปิ  พหิ อวิกฺขิปมาโนติ วุตฺตํ โหติฯ นฺติ สพฺพสตฺตวนฺตํ, สพฺพสตฺตยุตฺตนฺติ อโตฺถฯ นฺติ สตฺตโลกํฯ ติเอวมาทิปริยายทสฺสนโต ปเนตฺถ ปุน เมตฺตาสหคเตนาติ วุตฺตํฯ ยสฺมา วา เอตฺถ โอธิโส ผรเณ วิย ปุน ตถาสโทฺท อิติสโทฺท วา น วุโตฺต, ตสฺมา ปุน เมตฺตาสหคเตน เจตสาติ วุตฺตํฯ นิคมวเสน วา เอตํ วุตฺตํฯ ติ เอตฺถ จ ผรณวเสน วิปุลตา ทฎฺฐพฺพาฯ ภูมิวเสน ปน เอตํ  ปคุณวเสน จ อปฺปมาณสตฺตารมฺมณวเสน จ  พฺยาปาทปจฺจตฺถิกปฺปหาเนน  โทมนสฺสปฺปหานโต  นิทฺทุกฺขนฺติ วุตฺตํ โหติฯ อยํ เมตฺตาสหคเตน เจตสาติอาทินา นเยน วุตฺตาย วิกุพฺพนาย อโตฺถฯ</p>


<p> ยถา จายํ อปฺปนาปฺปตฺตจิตฺตเสฺสว วิกุพฺพนา สมฺปชฺชติ, ตถา ยมฺปิ  (ปฎิ. ม. ๒.๒๒) ‘‘ปญฺจหากาเรหิ อโนธิโสผรณา เมตฺตาเจโตวิมุตฺติ, สตฺตหากาเรหิ โอธิโสผรณา เมตฺตา เจโตวิมุตฺติ, ทสหากาเรหิ ทิสาผรณา เมตฺตา เจโตวิมุตฺตี’’ติ วุตฺตํ, ตมฺปิ อปฺปนาปฺปตฺตจิตฺตเสฺสว สมฺปชฺชตีติ เวทิตพฺพํฯ</p>


<p>ตตฺถ จ สเพฺพ สตฺตา อเวรา อพฺยาปชฺชา อนีฆา สุขี อตฺตานํ ปริหรนฺตุ, สเพฺพ ปาณา, สเพฺพ ภูตา, สเพฺพ ปุคฺคลา, สเพฺพ อตฺตภาวปริยาปนฺนา อเวรา…เป.… ปริหรนฺตูติ อิเมหิ ปญฺจหากาเรหิ  เวทิตพฺพาฯ</p>


<p>สพฺพา อิตฺถิโย อเวรา…เป.… อตฺตานํ ปริหรนฺตุ, สเพฺพ ปุริสา, สเพฺพ อริยา, สเพฺพ อนริยา, สเพฺพ เทวา, สเพฺพ มนุสฺสา, สเพฺพ วินิปาติกา อเวรา…เป.… ปริหรนฺตูติ อิเมหิ สตฺตหากาเรหิ  เวทิตพฺพาฯ</p>


<p>สเพฺพ ปุรตฺถิมาย ทิสาย สตฺตา อเวรา…เป.… อตฺตานํ ปริหรนฺตุฯ สเพฺพ ปจฺฉิมาย ทิสาย, สเพฺพ อุตฺตราย ทิสาย, สเพฺพ ทกฺขิณาย ทิสาย, สเพฺพ ปุรตฺถิมาย อนุทิสาย, สเพฺพ ปจฺฉิมาย อนุทิสาย, สเพฺพ  อุตฺตราย อนุทิสาย, สเพฺพ ทกฺขิณาย อนุทิสาย, สเพฺพ เหฎฺฐิมาย ทิสาย, สเพฺพ อุปริมาย ทิสาย สตฺตา อเวรา…เป.… ปริหรนฺตุฯ สเพฺพ ปุรตฺถิมาย ทิสาย ปาณา, ภูตา, ปุคฺคลา, อตฺตภาวปริยาปนฺนา, อเวรา…เป.… ปริหรนฺตุฯ สพฺพา ปุรตฺถิมาย ทิสาย อิตฺถิโย, สเพฺพ ปุริสา, อริยา, อนริยา, เทวา, มนุสฺสา, วินิปาติกา  อเวรา…เป.… ปริหรนฺตุฯ สพฺพา ปจฺฉิมาย ทิสาย, อุตฺตราย, ทกฺขิณาย, ปุรตฺถิมาย อนุทิสาย, ปจฺฉิมาย, อุตฺตราย, ทกฺขิณาย อนุทิสาย, เหฎฺฐิมาย ทิสาย, อุปริมาย ทิสาย อิตฺถิโย…เป.… วินิปาติกา อเวรา อพฺยาปชฺชา อนีฆา สุขี อตฺตานํ ปริหรนฺตูติ อิเมหิ ทสหากาเรหิ  เวทิตพฺพาฯ</p>


<p> ตตฺถ ติ อนวเสสปริยาทานเมตํฯ ติ รูปาทีสุ ขเนฺธสุ ฉนฺทราเคน สตฺตา วิสตฺตาติ สตฺตาฯ วุตฺตเญฺหตํ ภควตา –</p>

</p>


<p>รุฬฺหีสเทฺทน ปน วีตราเคสุปิ อยํ โวหาโร วตฺตติเยว, วิลีวมเยปิ พีชนิวิเสเส ตาลวณฺฎโวหาโร วิยฯ อกฺขรจินฺตกา ปน อตฺถํ อวิจาเรตฺวา นามมตฺตเมตนฺติ อิจฺฉนฺติฯ เยปิ อตฺถํ วิจาเรนฺติ, เต สตฺวโยเคน สตฺตาติ อิจฺฉนฺติฯ</p>


<p>ปาณนตาย  อสฺสาสปสฺสาสายตฺตวุตฺติตายาติ อโตฺถฯ ภูตตฺตา  สํภูตตฺตา อภินิพฺพตฺตตฺตาติ อโตฺถฯ นฺติ วุจฺจติ นิรโยฯ ตสฺมิํ คลนฺตีติ  คจฺฉนฺตีติ อโตฺถฯ  วุจฺจติ สรีรํฯ ขนฺธปญฺจกเมว วา, ตมุปาทาย ปญฺญตฺติมตฺตสมฺภวโตฯ ตสฺมิํ อตฺตภาเว ปริยาปนฺนาติ ติ ปริจฺฉินฺนา, อโนฺตคธาติ อโตฺถฯ</p>


<p>ยถา  จ สตฺตาติ วจนํ, เอวํ เสสานิปิ รุฬฺหีวเสน อาโรเปตฺวา สพฺพาเนตานิ สพฺพสตฺตเววจนานีติ เวทิตพฺพานิฯ กามญฺจ อญฺญานิปิ สเพฺพ ชนฺตู สเพฺพ ชีวาติอาทีนิ สพฺพสตฺตเววจนานิ อตฺถิ, ปากฎวเสน ปน อิมาเนว ปญฺจ คเหตฺวา ‘‘ปญฺจหากาเรหิ อโนธิโสผรณา เมตฺตา เจโตวิมุตฺตี’’ติ วุตฺตํฯ</p>


<p>เย ปน สตฺตา ปาณาติอาทีนํ น เกวลํ วจนมตฺตโตว, อถ โข อตฺถโตปิ นานตฺตเมว  อิเจฺฉยฺยุํ, เตสํ อโนธิโสผรณา วิรุชฺฌติ, ตสฺมา ตถา อตฺถํ อคเหตฺวา อิเมสุ ปญฺจสุ อากาเรสุ อญฺญตรวเสน อโนธิโส เมตฺตา ผริตพฺพาฯ</p>


<p> เอตฺถ จ สเพฺพ สตฺตา อเวรา โหนฺตูติ อยเมกา อปฺปนาฯ อพฺยาปชฺชา โหนฺตูติ อยเมกา อปฺปนาฯ ติ พฺยาปาทรหิตาฯ อนีฆา โหนฺตูติ อยเมกา อปฺปนาฯ ติ นิทฺทุกฺขาฯ สุขี อตฺตานํ ปริหรนฺตูติ อยเมกา อปฺปนาฯ ตสฺมา อิเมสุปิ ปเทสุ ยํ ยํ ปากฎํ โหติ, ตสฺส ตสฺส วเสน เมตฺตา ผริตพฺพาฯ อิติ ปญฺจสุ อากาเรสุ จตุนฺนํ อปฺปนานํ วเสน  วีสติ อปฺปนา โหนฺติฯ</p>


<p> ปน สตฺตสุ อากาเรสุ จตุนฺนํ วเสน อฎฺฐวีสติฯ เอตฺถ จ อิตฺถิโย ปุริสาติ ลิงฺควเสน วุตฺตํฯ อริยา อนริยาติ อริยปุถุชฺชนวเสนฯ เทวา มนุสฺสา วินิปาติกาติ อุปปตฺติวเสนฯ</p>


<p> ปน สเพฺพ ปุรตฺถิมาย ทิสาย สตฺตาติอาทินา นเยน เอกเมกิสฺสา ทิสาย วีสติ วีสติ กตฺวา เทฺวสตานิ, สพฺพา ปุรตฺถิมาย ทิสาย อิตฺถิโยติอาทินา นเยน เอกเมกิสฺสา ทิสาย อฎฺฐวีสติ อฎฺฐวีสติ กตฺวา อสีติ เทฺวสตานีติ จตฺตาริ สตานิ อสีติ จ อปฺปนาฯ อิติ สพฺพานิปิ ปฎิสมฺภิทายํ วุตฺตานิ อฎฺฐวีสาธิกานิ ปญฺจ อปฺปนาสตานีติฯ</p>


<p>อิติ เอตาสุ อปฺปนาสุ ยสฺส กสฺสจิ วเสน เมตฺตํ เจโตวิมุตฺติํ ภาเวตฺวา อยํ โยคาวจโร ‘‘สุขํ สุปตี’’ติอาทินา นเยน วุเตฺต เอกาทสานิสํเส ปฎิลภติฯ</p>


<p> ตตฺถ  ติ ยถา เสสา ชนา สมฺปริวตฺตมานา กากจฺฉมานา ทุกฺขํ สุปนฺติ, เอวํ อสุปิตฺวา สุขํ สุปติฯ นิทฺทํ โอกฺกโนฺตปิ สมาปตฺติํ สมาปโนฺน วิย โหติฯ</p>


<p>ติ ยถา อเญฺญ นิตฺถุนนฺตา วิชมฺภนฺตา สมฺปริวตฺตนฺตา ทุกฺขํ ปฎิพุชฺฌนฺติ, เอวํ อปฺปฎิพุชฺฌิตฺวา วิกสมานมิว ปทุมํ สุขํ นิพฺพิการํ ปฎิพุชฺฌติฯ</p>


<p>  ติ สุปินํ ปสฺสโนฺตปิ ภทฺทกเมว สุปินํ ปสฺสติ, เจติยํ วนฺทโนฺต วิย ปูชํ กโรโนฺต วิย ธมฺมํ สุณโนฺต วิย จ โหติฯ ยถา ปน อเญฺญ อตฺตานํ โจเรหิ สมฺปริวาริตํ วิย วาเฬหิ อุปทฺทุตํ วิย ปปาเต ปตนฺตํ วิย จ ปสฺสนฺติ, เอวํ ปาปกํ สุปินํ น ปสฺสติฯ</p>


<p>ติ อุเร อามุตฺตมุตฺตาหาโร วิย สีเส ปิฬนฺธมาลา วิย จ มนุสฺสานํ ปิโย โหติ มนาโปฯ</p>


<p>ติ ยเถว มนุสฺสานํ, เอวํ อมนุสฺสานมฺปิ ปิโย โหติ วิสาขเตฺถโร วิยฯ</p>


<p>โส กิร ปาฎลิปุเตฺต กุฎุมฺพิโย อโหสิฯ โส ตเตฺถว วสมาโน อโสฺสสิ ‘‘ตมฺพปณฺณิทีโป กิร เจติยมาลาลงฺกโต กาสาวปโชฺชโต อิจฺฉิติจฺฉิตฎฺฐาเนเยว เอตฺถ สกฺกา นิสีทิตุํ วา นิปชฺชิตุํ วา อุตุสปฺปายํ เสนาสนสปฺปายํ ปุคฺคลสปฺปายํ ธมฺมสฺสวนสปฺปายนฺติ สพฺพเมตฺถ สุลภ’’นฺติฯ</p>


<p>โส อตฺตโน โภคกฺขนฺธํ ปุตฺตทารสฺส นิยฺยาเทตฺวา ทุสฺสเนฺต พเทฺธน เอกกหาปเณเนว ฆรา นิกฺขมิตฺวา สมุทฺทตีเร นาวํ อุทิกฺขมาโน เอกมาสํ วสิฯ โส โวหารกุสลตาย อิมสฺมิํ ฐาเน ภณฺฑํ กิณิตฺวา อสุกสฺมิํ วิกฺกิณโนฺต ธมฺมิกาย วณิชฺชาย เตเนวนฺตรมาเสน สหสฺสํ อภิสํหริฯ อนุปุเพฺพน มหาวิหารํ อาคนฺตฺวา ปพฺพชฺชํ ยาจิฯ</p>


<p>โส  ปพฺพาชนตฺถาย สีมํ นีโต ตํ สหสฺสตฺถวิกํ โอวฎฺฎิกนฺตเรน ภูมิยํ ปาเตสิฯ ‘‘กิเมต’’นฺติ จ วุเตฺต ‘‘กหาปณสหสฺสํ, ภเนฺต’’ติ วตฺวา ‘‘อุปาสก, ปพฺพชิตกาลโต ปฎฺฐาย น สกฺกา วิจาเรตุํ, อิทาเนเวตํ วิจาเรหี’’ติ วุเตฺต ‘‘วิสาขสฺส ปพฺพชฺชฎฺฐานมาคตา มา ริตฺตหตฺถา คมิํสู’’ติ มุญฺจิตฺวา สีมามาฬเก วิปฺปกิริตฺวา ปพฺพชิตฺวา อุปสมฺปโนฺนฯ</p>


<p>โส ปญฺจวโสฺส หุตฺวา เทฺวมาติกา ปคุณา กตฺวา ปวาเรตฺวา อตฺตโน สปฺปายํ กมฺมฎฺฐานํ คเหตฺวา  เอเกกสฺมิํ วิหาเร จตฺตาโร มาเส กตฺวา สมปฺปวตฺตวาสํ วสมาโน จริฯ เอวํ จรมาโน –</p>


<p>
วนนฺตเร ฐิโต เถโร, วิสาโข คชฺชมานโก;  
  
อตฺตโน คุณเมสโนฺต, อิมมตฺถํ อภาสถฯ  
</p>
  
<p>
‘‘ยาวตา อุปสมฺปโนฺน, ยาวตา อิธ อาคโต;  
  
เอตฺถนฺตเร ขลิตํ นตฺถิ, อโห ลาภา เต มาริสา’’ติฯ  
</p>
  
<p>โส จิตฺตลปพฺพตวิหารํ คจฺฉโนฺต เทฺวธา ปถํ ปตฺวา ‘‘อยํ นุ โข มโคฺค อุทาหุ อย’’นฺติ จินฺตยโนฺต อฎฺฐาสิฯ อถสฺส ปพฺพเต อธิวตฺถา เทวตา หตฺถํ ปสาเรตฺวา ‘‘เอส มโคฺค’’ติ วตฺวา ทเสฺสติฯ โส จิตฺตลปพฺพตวิหารํ คนฺตฺวา ตตฺถ จตฺตาโร มาเส วสิตฺวา ปจฺจูเส คมิสฺสามีติ จิเนฺตตฺวา นิปชฺชิฯ จงฺกมสีเส มณิลรุเกฺข อธิวตฺถา เทวตา โสปานผลเก นิสีทิตฺวา ปโรทิฯ</p>


<p>เถโร ‘‘โก เอโส’’ติ อาหฯ อหํ, ภเนฺต, มณิลิยาติฯ กิสฺส โรทสีติ? ตุมฺหากํ คมนํ ปฎิจฺจาติฯ มยิ อิธ วสเนฺต ตุมฺหากํ โก คุโณติ? ตุเมฺหสุ, ภเนฺต, อิธ วสเนฺตสุ อมนุสฺสา อญฺญมญฺญํ เมตฺตํ ปฎิลภนฺติ, เต ทานิ ตุเมฺหสุ คเตสุ กลหํ กริสฺสนฺติ, ทุฎฺฐุลฺลมฺปิ กถยิสฺสนฺตีติฯ เถโร ‘‘สเจ มยิ อิธ วสเนฺต ตุมฺหากํ ผาสุวิหาโร โหติ, สุนฺทร’’นฺติ วตฺวา อเญฺญปิ จตฺตาโร มาเส ตเตฺถว วสิตฺวา ปุน ตเถว คมนจิตฺตํ อุปฺปาเทสิฯ เทวตาปิ ปุน ตเถว ปโรทิฯ เอเตเนวุปาเยน เถโร ตเตฺถว วสิตฺวา ตเตฺถว ปรินิพฺพายีติ เอวํ เมตฺตาวิหารี ภิกฺขุ อมนุสฺสานํ ปิโย โหติฯ</p>


<p>ติ ปุตฺตมิว มาตาปิตโร เทวตา รกฺขนฺติฯ</p>


<p>  ติ เมตฺตาวิหาริสฺส กาเย อุตฺตราย อุปาสิกาย วิย อคฺคิ วา, สํยุตฺตภาณกจูฬสิวเตฺถรเสฺสว วิสํ วา, สํกิจฺจสามเณรเสฺสว สตฺถํ วา น กมติ, น ปวิสติฯ นาสฺส กายํ วิโกเปตีติ วุตฺตํ โหติฯ เธนุวตฺถุมฺปิ เจตฺถ กถยนฺติ ฯ เอกา กิร เธนุ วจฺฉกสฺส ขีรธารํ มุญฺจมานา อฎฺฐาสิฯ เอโก ลุทฺทโก ตํ วิชฺฌิสฺสามีติ หเตฺถน สมฺปริวเตฺตตฺวา ทีฆทณฺฑสตฺติํ มุญฺจิฯ สา ตสฺสา สรีรํ อาหจฺจ ตาลปณฺณํ วิย ปวฎฺฎมานา คตา, เนว อุปจารพเลน, น อปฺปนาพเลน, เกวลํ วจฺฉเก พลวปิยจิตฺตตายฯ เอวํ มหานุภาวา เมตฺตาติฯ</p>


<p>ติ เมตฺตาวิหาริโน ขิปฺปเมว จิตฺตํ สมาธิยติ, นตฺถิ ตสฺส ทนฺธายิตตฺตํฯ</p>


<p>ติ พนฺธนา ปวุตฺตํ ตาลปกฺกํ วิย จสฺส วิปฺปสนฺนวณฺณํ มุขํ โหติฯ</p>


<p>ติ เมตฺตาวิหาริโน สโมฺมหมรณํ นาม นตฺถิ, อสมฺมูโฬฺหว นิทฺทํ โอกฺกมโนฺต วิย กาลํ กโรติฯ</p>


<p>ติ เมตฺตาสมาปตฺติโต อุตฺตริํ อรหตฺตํ อธิคนฺตุํ อสโกฺกโนฺต อิโต จวิตฺวา สุตฺตปฺปพุโทฺธ วิย พฺรหฺมโลกมุปปชฺชตีติฯ</p>


<p>อยํ เมตฺตาภาวนายํ วิตฺถารกถาฯ</p>


<h3>กรุณาภาวนากถา</h3>
<p> กรุณํ ภาเวตุกาเมน ปน นิกฺกรุณตาย อาทีนวํ กรุณาย จ อานิสํสํ ปจฺจเวกฺขิตฺวา กรุณาภาวนา อารภิตพฺพาฯ ตญฺจ ปน อารภเนฺตน ปฐมํ ปิยปุคฺคลาทีสุ น อารภิตพฺพาฯ ปิโย หิ ปิยฎฺฐาเนเยว ติฎฺฐติฯ อติปฺปิยสหายโก อติปฺปิยสหายกฎฺฐาเนเยวฯ มชฺฌโตฺต มชฺฌตฺตฎฺฐาเนเยวฯ อปฺปิโย อปฺปิยฎฺฐาเนเยวฯ เวรี เวริฎฺฐาเนเยว ติฎฺฐติฯ ลิงฺควิสภาคกาลกตา อเขตฺตเมวฯ</p>


<p>‘‘กถญฺจ ภิกฺขุ กรุณาสหคเตน เจตสา เอกํ ทิสํ ผริตฺวา วิหรติ? เสยฺยถาปิ นาม เอกํ ปุคฺคลํ ทุคฺคตํ ทุรูเปตํ ทิสฺวา กรุณาเยยฺย, เอวเมว  สพฺพสเตฺต กรุณาย ผรตี’’ติ  วิภเงฺค (วิภ. ๖๕๓) ปน วุตฺตตฺตา สพฺพปฐมํ ตาว กิญฺจิเทว กรุณายิตพฺพรูปํ ปรมกิจฺฉปฺปตฺตํ ทุคฺคตํ ทุรูเปตํ กปณปุริสํ ฉินฺนาหารํ กปาลํ ปุรโต ฐเปตฺวา อนาถสาลาย นิสินฺนํ หตฺถปาเทหิ ปคฺฆรนฺตกิมิคณํ อฎฺฎสฺสรํ กโรนฺตํ ทิสฺวา ‘‘กิจฺฉํ วตายํ สโตฺต อาปโนฺน, อเปฺปว นาม อิมมฺหา ทุกฺขา มุเจฺจยฺยา’’ติ กรุณา ปวเตฺตตพฺพาฯ ตํ อลภเนฺตน สุขิโตปิ ปาปการี ปุคฺคโล วเชฺฌน อุปเมตฺวา กรุณายิตโพฺพฯ</p>


<p>กถํ? เสยฺยถาปิ สห ภเณฺฑน คหิตโจรํ ‘‘วเธถ น’’นฺติ รโญฺญ อาณาย ราชปุริสา พนฺธิตฺวา จตุเกฺก จตุเกฺก ปหารสตานิ เทนฺตา อาฆาตนํ เนนฺติฯ ตสฺส มนุสฺสา ขาทนียมฺปิ โภชนียมฺปิ มาลาคนฺธวิเลปนตมฺพุลานิปิ เทนฺติฯ กิญฺจาปิ โส ตานิ ขาทโนฺต เจว ปริภุญฺชโนฺต จ สุขิโต โภคสมปฺปิโต วิย คจฺฉติ, อถ โข ตํ เนว โกจิ ‘‘สุขิโต อยํ มหาโภโค’’ติ มญฺญติ, อญฺญทตฺถุ ‘‘อยํ วราโก อิทานิ มริสฺสติ, ยํ ยเทว หิ อยํ ปทํ นิกฺขิปติ, เตน เตน สนฺติเก มรณสฺส โหตี’’ติ ตํ ชโน กรุณายติฯ เอวเมว กรุณากมฺมฎฺฐานิเกน ภิกฺขุนา สุขิโตปิ ปุคฺคโล เอวํ กรุณายิตโพฺพ ‘‘อยํ วราโก กิญฺจาปิ อิทานิ สุขิโต สุสชฺชิโต โภเค ปริภุญฺชติ, อถ โข ตีสุ ทฺวาเรสุ เอเกนาปิ กตสฺส กลฺยาณกมฺมสฺส อภาวา อิทานิ อปาเยสุ อนปฺปกํ ทุกฺขํ โทมนสฺสํ ปฎิสํเวทิสฺสตี’’ติฯ</p>


<p>เอวํ ตํ ปุคฺคลํ กรุณายิตฺวา ตโต ปรํ เอเตเนว อุปาเยน ปิยปุคฺคเล, ตโต มชฺฌเตฺต, ตโต เวริมฺหีติ อนุกฺกเมน กรุณา ปวเตฺตตพฺพาฯ สเจ ปนสฺส ปุเพฺพ วุตฺตนเยเนว เวริมฺหิ ปฎิฆํ อุปฺปชฺชติ, ตํ เมตฺตาย วุตฺตนเยเนว วูปสเมตพฺพํฯ โยปิ เจตฺถ กตกุสโล โหติ, ตมฺปิ ญาติโรคโภคพฺยสนาทีนํ อญฺญตเรน พฺยสเนน สมนฺนาคตํ ทิสฺวา วา สุตฺวา วา เตสํ อภาเวปิ วฎฺฎทุกฺขํ อนติกฺกนฺตตฺตา ‘‘ทุกฺขิโตว อย’’นฺติ เอวํ สพฺพถาปิ กรุณายิตฺวา วุตฺตนเยเนว อตฺตนิ ปิยปุคฺคเล มชฺฌเตฺต เวริมฺหีติ จตูสุ ชเนสุ สีมาสเมฺภทํ กตฺวา  ตํ นิมิตฺตํ อาเสวเนฺตน ภาเวเนฺตน พหุลีกโรเนฺตน เมตฺตาย วุตฺตนเยเนว ติกจตุกฺกชฺฌานวเสน อปฺปนา วเฑฺฒตพฺพาฯ</p>


<p>องฺคุตฺตรฎฺฐกถายํ ปน ปฐมํ เวริปุคฺคโล กรุณายิตโพฺพ, ตสฺมิํ จิตฺตํ มุทุํ กตฺวา ทุคฺคโต, ตโต ปิยปุคฺคโล, ตโต อตฺตาติ อยํ กโม วุโตฺต, โส ‘‘ทุคฺคตํ ทุรูเปต’’นฺติ ปาฬิยา  น สเมติ, ตสฺมา วุตฺตนเยเนเวตฺถ ภาวนมารภิตฺวา สีมาสเมฺภทํ กตฺวา อปฺปนา วเฑฺฒตพฺพาฯ ตโต ปรํ ‘‘ปญฺจหากาเรหิ อโนธิโสผรณา สตฺตหากาเรหิ โอธิโสผรณา ทสหากาเรหิ ทิสาผรณา’’ติ อยํ วิกุพฺพนา, ‘‘สุขํ สุปตี’’ติอาทโย อานิสํสา จ เมตฺตายํ วุตฺตนเยเนว เวทิตพฺพาติฯ</p>


<p>อยํ กรุณาภาวนาย วิตฺถารกถาฯ</p>


<h3>มุทิตาภาวนากถา</h3>
<p> มุทิตาภาวนํ อารภเนฺตนาปิ น ปฐมํ ปิยปุคฺคลาทีสุ อารภิตพฺพาฯ น หิ ปิโย ปิยภาวมเตฺตเนว มุทิตาย ปทฎฺฐานํ โหติ, ปเคว มชฺฌตฺตเวริโนฯ ลิงฺควิสภาคกาลกตา อเขตฺตเมวฯ</p>


<p>อติปฺปิยสหายโก ปน สิยา ปทฎฺฐานํ, โย อฎฺฐกถายํ โสณฺฑสหาโยติ วุโตฺตฯ โส หิ มุทิตมุทิโตว โหติ, ปฐมํ หสิตฺวา ปจฺฉา กเถติ, ตสฺมา โส วา ปฐมํ มุทิตาย ผริตโพฺพฯ ปิยปุคฺคลํ วา สุขิตํ สชฺชิตํ โมทมานํ ทิสฺวา วา สุตฺวา วา ‘‘โมทติ วตายํ สโตฺต, อโห สาธุ อโห สุฎฺฐู’’ติ มุทิตา อุปฺปาเทตพฺพาฯ อิมเมว หิ อตฺถวสํ ปฎิจฺจ วิภเงฺค (วิภ. ๖๖๓) วุตฺตํ ‘‘กถญฺจ ภิกฺขุ มุทิตาสหคเตน เจตสา เอกํ ทิสํ ผริตฺวา วิหรติ? เสยฺยถาปิ นาม เอกํ ปุคฺคลํ ปิยํ มนาปํ ทิสฺวา มุทิโต อสฺส, เอวเมว สพฺพสเตฺต มุทิตาย ผรตี’’ติฯ</p>


<p>สเจปิสฺส โส โสณฺฑสหาโย วา ปิยปุคฺคโล วา อตีเต สุขิโต อโหสิ, สมฺปติ ปน ทุคฺคโต ทุรูเปโต, อตีตเมว จสฺส สุขิตภาวํ อนุสฺสริตฺวา ‘‘เอส อตีเต เอวํ มหาโภโค มหาปริวาโร นิจฺจปฺปมุทิโต อโหสี’’ติ ตเมวสฺส มุทิตาการํ คเหตฺวา มุทิตา อุปฺปาเทตพฺพา ‘‘อนาคเต วา ปน ปุน ตํ สมฺปตฺติํ ลภิตฺวา  หตฺถิกฺขนฺธอสฺสปิฎฺฐิสุวณฺณสิวิกาทีหิ วิจริสฺสตี’’ติ อนาคตมฺปิสฺส มุทิตาการํ คเหตฺวา มุทิตา อุปฺปาเทตพฺพาฯ</p>


<p>เอวํ ปิยปุคฺคเล มุทิตํ อุปฺปาเทตฺวา อถ มชฺฌเตฺต ตโต เวริมฺหีติ อนุกฺกเมน มุทิตา ปวเตฺตตพฺพาฯ อปฺปนา วเฑฺฒตพฺพาฯ สเจ ปนสฺส ปุเพฺพ วุตฺตนเยเนว เวริมฺหิ ปฎิฆํ อุปฺปชฺชติ, ตํ  เมตฺตายํ วุตฺตนเยเนว วูปสเมตฺวา ‘‘อิเมสุ จ ตีสุ อตฺตนิ จา’’ติ จตูสุ ชเนสุ สมจิตฺตตาย สีมาสเมฺภทํ กตฺวา ตํ นิมิตฺตํ อาเสวเนฺตน ภาเวเนฺตน พหุลีกโรเนฺตน เมตฺตายํ วุตฺตนเยเนว ติกจตุกฺกชฺฌานวเสเนว อปฺปนา วเฑฺฒตพฺพาฯ ตโต ปรํ ‘‘ปญฺจหากาเรหิ อโนธิโสผรณา สตฺตหากาเรหิ โอธิโสผรณา ทสหากาเรหิ ทิสาผรณา’’ติ อยํ วิกุพฺพนา, ‘‘สุขํ สุปตี’’ติอาทโย อานิสํสา จ เมตฺตายํ วุตฺตนเยเนว เวทิตพฺพาติฯ</p>


<p>อยํ มุทิตาภาวนาย วิตฺถารกถาฯ</p>


<h3>อุเปกฺขาภาวนากถา</h3>
<p> อุเปกฺขาภาวนํ ภาเวตุกาเมน ปน เมตฺตาทีสุ ปฎิลทฺธติกจตุกฺกชฺฌาเนน ปคุณตติยชฺฌานา วุฎฺฐาย ‘‘สุขิตา โหนฺตู’’ติอาทิวเสน สตฺตเกลายนมนสิการยุตฺตตฺตา, ปฎิฆานุนยสมีปจาริตฺตา, โสมนสฺสโยเคน โอฬาริกตฺตา จ ปุริมาสุ อาทีนวํ, สนฺตสภาวตฺตา อุเปกฺขาย อานิสํสญฺจ ทิสฺวา ยฺวาสฺส ปกติมชฺฌโตฺต ปุคฺคโล, ตํ อชฺฌุเปกฺขิตฺวา อุเปกฺขา อุปฺปาเทตพฺพาฯ ตโต ปิยปุคฺคลาทีสุฯ วุตฺตเญฺหตํ ‘‘กถญฺจ ภิกฺขุ อุเปกฺขาสหคเตน เจตสา เอกํ ทิสํ ผริตฺวา วิหรติ? เสยฺยถาปิ นาม เอกํ ปุคฺคลํ เนว มนาปํ น อมนาปํ ทิสฺวา อุเปกฺขโก อสฺส, เอวเมว สเพฺพ สเตฺต อุเปกฺขาย ผรตี’’ติ (วิภ. ๖๗๓)ฯ</p>


<p>ตสฺมา วุตฺตนเยน มชฺฌตฺตปุคฺคเล อุเปกฺขํ อุปฺปาเทตฺวา อถ ปิยปุคฺคเล, ตโต โสณฺฑสหายเก, ตโต เวริมฺหีติ เอวํ ‘‘อิเมสุ จ ตีสุ อตฺตนิ จา’’ติ สพฺพตฺถ มชฺฌตฺตวเสน สีมาสเมฺภทํ กตฺวา ตํ นิมิตฺตํ อาเสวิตพฺพํ ภาเวตพฺพํ พหุลีกาตพฺพํฯ ตเสฺสวํ กโรโต ปถวีกสิเณ วุตฺตนเยเนว จตุตฺถชฺฌานํ อุปฺปชฺชติฯ</p>


<p>กิํ  ปเนตํ ปถวีกสิณาทีสุ อุปฺปนฺนตติยชฺฌานสฺสาปิ อุปฺปชฺชตีติ? นุปฺปชฺชติฯ กสฺมา? อารมฺมณวิสภาคตายฯ เมตฺตาทีสุ อุปฺปนฺนตติยชฺฌานเสฺสว ปน อุปฺปชฺชติ, อารมฺมณสภาคตายาติฯ ตโต ปรํ ปน วิกุพฺพนา จ อานิสํสปฎิลาโภ จ เมตฺตายํ วุตฺตนเยเนว เวทิตโพฺพติฯ</p>


<p>อยํ  อุเปกฺขาภาวนาย วิตฺถารกถาฯ</p>


<h3>ปกิณฺณกกถา</h3>
<ol>
<li>
พฺรหฺมุตฺตเมน กถิเต, พฺรหฺมวิหาเร อิเม อิติ วิทิตฺวา;  
  
ภิโยฺย เอเตสุ อยํ, ปกิณฺณกกถาปิ วิเญฺญยฺยาฯ  
</li>
  
<p>เอตาสุ หิ เมตฺตากรุณามุทิตาอุเปกฺขาสุ  ตาว เมชฺชตีติ  สินิยฺหตีติ อโตฺถฯ มิเตฺต วา ภวา, มิตฺตสฺส วา เอสา ปวตฺตีติปิ ฯ ปรทุเกฺข สติ สาธูนํ หทยกมฺปนํ กโรตีติ ฯ กิณาติ วา ปรทุกฺขํ หิํสติ วินาเสตีติ ฯ กิริยติ วา ทุกฺขิเตสุ ผรณวเสน ปสาริยตีติ ฯ โมทนฺติ ตาย ตํสมงฺคิโน, สยํ วา โมทติ, โมทนมตฺตเมว วา ตนฺติ ฯ ‘‘อเวรา โหนฺตู’’ติอาทิพฺยาปารปฺปหาเนน มชฺฌตฺตภาวูปคมเนน จ อุเปกฺขตีติ ฯ
</ol></p>


<p>  ปเนตฺถ หิตาการปฺปวตฺติลกฺขณา  หิตูปสํหารรสา, อาฆาตวินยปจฺจุปฎฺฐานา, สตฺตานํ มนาปภาวทสฺสนปทฎฺฐานาฯ พฺยาปาทูปสโม เอติสฺสา สมฺปตฺติ, สิเนหสมฺภโว วิปตฺติฯ ทุกฺขาปนยนาการปฺปวตฺติลกฺขณา  ปรทุกฺขาสหนรสา, อวิหิํสาปจฺจุปฎฺฐานา, ทุกฺขาภิภูตานํ อนาถภาวทสฺสนปทฎฺฐานาฯ วิหิํสูปสโม ตสฺสา สมฺปตฺติ, โสกสมฺภโว วิปตฺติฯ ปโมทนลกฺขณา  อนิสฺสายนรสา, อรติวิฆาตปจฺจุปฎฺฐานา, สตฺตานํ สมฺปตฺติทสฺสนปทฎฺฐานาฯ อรติวูปสโม ตสฺสา สมฺปตฺติ, ปหาสสมฺภโว วิปตฺติฯ สเตฺตสุ มชฺฌตฺตาการปฺปวตฺติลกฺขณา  สเตฺตสุ สมภาวทสฺสนรสา, ปฎิฆานุนยวูปสมปจฺจุปฎฺฐานา, ‘‘กมฺมสฺสกา สตฺตา, เต กสฺส  รุจิยา สุขิตา วา ภวิสฺสนฺติ, ทุกฺขโต วา มุจฺจิสฺสนฺติ, ปตฺตสมฺปตฺติโต วา น ปริหายิสฺสนฺตี’’ติ เอวํ ปวตฺตกมฺมสฺสกตาทสฺสนปทฎฺฐานาฯ ปฎิฆานุนยวูปสโม ตสฺสา สมฺปตฺติ, เคหสิตาย อญฺญาณุเปกฺขาย สมฺภโว วิปตฺติฯ</p>


<p> จตุนฺนมฺปิ ปเนเตสํ พฺรหฺมวิหารานํ วิปสฺสนาสุขเญฺจว ภวสมฺปตฺติ จ  ฯ พฺยาปาทาทิปฎิฆาโต ฯ พฺยาปาทปฎิฆาตปฺปโยชนา เหตฺถ เมตฺตาฯ วิหิํสาอรติราคปฎิฆาตปฺปโยชนา อิตราฯ วุตฺตมฺปิ เจตํ –</p>


<p>‘‘นิสฺสรณเญฺหตํ, อาวุโส, พฺยาปาทสฺส ยทิทํ เมตฺตา เจโตวิมุตฺติฯ นิสฺสรณเญฺหตํ, อาวุโส, วิเหสาย ยทิทํ กรุณา เจโตวิมุตฺติฯ นิสฺสรณเญฺหตํ, อาวุโส, อรติยา ยทิทํ มุทิตา เจโตวิมุตฺติฯ นิสฺสรณเญฺหตํ, อาวุโส, ราคสฺส ยทิทํ อุเปกฺขา เจโตวิมุตฺตี’’ติ (ที. นิ. ๓.๓๒๖; อ. นิ. ๖.๑๓)ฯ</p>


<p> เอเกกสฺส เจตฺถ อาสนฺนทูรวเสน  หิ สมีปจาโร วิย ปุริสสฺส สปโตฺต คุณทสฺสนสภาคตาย ราโค อาสนฺนปจฺจตฺถิโก, โส ลหุํ โอตารํ ลภติ, ตสฺมา ตโต สุฎฺฐุ เมตฺตา รกฺขิตพฺพาฯ ปพฺพตาทิคหนนิสฺสิโต วิย ปุริสสฺส สปโตฺต สภาควิสภาคตาย พฺยาปาโท ทูรปจฺจตฺถิโก, ตสฺมา ตโต นิพฺภเยน เมตฺตายิตพฺพํฯ เมตฺตายิสฺสติ จ นาม, โกปญฺจ กริสฺสตีติ อฎฺฐานเมตํฯ</p>


<p> ‘‘จกฺขุวิเญฺญยฺยานํ รูปานํ อิฎฺฐานํ กนฺตานํ มนาปานํ มโนรมานํ โลกามิสปฎิสํยุตฺตานํ อปฺปฎิลาภํ วา อปฺปฎิลาภโต สมนุปสฺสโต ปุเพฺพ วา ปฎิลทฺธปุพฺพํ อตีตํ นิรุทฺธํ วิปริณตํ สมนุสฺสรโต อุปฺปชฺชติ โทมนสฺสํ, ยํ เอวรูปํ โทมนสฺสํ, อิทํ วุจฺจติ เคหสิตํ โทมนสฺส’’นฺติอาทินา (ม. นิ. ๓.๓๐๗) นเยน อาคตํ เคหสิตํ โทมนสฺสํ วิปตฺติทสฺสนสภาคตาย อาสนฺนปจฺจตฺถิกํฯ สภาควิสภาคตาย วิหิํสา ทูรปจฺจตฺถิกา ฯ ตสฺมา ตโต นิพฺภเยน กรุณายิตพฺพํฯ กรุณญฺจ นาม กริสฺสติ, ปาณิอาทีหิ จ วิเหฐิสฺสตีติ อฎฺฐานเมตํฯ</p>


<p> ‘‘จกฺขุวิเญฺญยฺยานํ รูปานํ อิฎฺฐานํ…เป.… โลกามิสปฎิสํยุตฺตานํ ปฎิลาภํ วา ปฎิลาภโต สมนุปสฺสโต ปุเพฺพ วา ปฎิลทฺธปุพฺพํ อตีตํ นิรุทฺธํ วิปริณตํ สมนุสฺสรโต อุปฺปชฺชติ โสมนสฺสํ, ยํ เอวรูปํ โสมนสฺสํ, อิทํ วุจฺจติ เคหสิตํ โสมนสฺส’’นฺติอาทินา (ม. นิ. ๓.๓๐๖) นเยน อาคตํ เคหสิตํ โสมนสฺสํ สมฺปตฺติทสฺสนสภาคตาย อาสนฺนปจฺจตฺถิกํ, สภาควิสภาคตาย อรติ ทูรปจฺจตฺถิกาฯ ตสฺมา ตโต  นิพฺภเยน มุทิตา ภาเวตพฺพาฯ มุทิโต จ นาม ภวิสฺสติ, ปนฺตเสนาสเนสุ จ อธิกุสเลสุ ธเมฺมสุ วา อุกฺกณฺฐิสฺสตีติ อฎฺฐานเมตํฯ</p>


<p> ปน ‘‘จกฺขุนา รูปํ ทิสฺวา อุปฺปชฺชติ อุเปกฺขา พาลสฺส มูฬฺหสฺส ปุถุชฺชนสฺส อโนธิชินสฺส อวิปากชินสฺส อนาทีนวทสฺสาวิโน อสฺสุตวโต ปุถุชฺชนสฺส ยา เอวรูปา อุเปกฺขา, รูปํ สา นาติวตฺตติฯ ตสฺมา สา อุเปกฺขา เคหสิตาติ วุจฺจตี’’ติอาทินา (ม. นิ. ๓.๓๐๘) นเยน อาคตา เคหสิตา อญฺญาณุเปกฺขา โทสคุณาวิจารณวเสน สภาคตฺตา อาสนฺนปจฺจตฺถิกาฯ สภาควิสภาคตาย ราคปฎิฆา ทูรปจฺจตฺถิกาฯ ตสฺมา ตโต นิพฺภเยน อุเปกฺขิตพฺพํฯ อุเปกฺขิสฺสติ จ นาม, รชฺชิสฺสติ จ ปฎิหญฺญิสฺสติ จาติ อฎฺฐานเมตํฯ</p>


<p> สเพฺพสมฺปิ จ เอเตสํ กตฺตุกามตา ฉโนฺท  นีวรณาทิวิกฺขมฺภนํ  อปฺปนา ฯ ปญฺญตฺติธมฺมวเสน เอโก วา สโตฺต อเนเก วา สตฺตา ฯ อุปจาเร วา อปฺปนาย วา ปตฺตาย อารมฺมณวฑฺฒนํฯ</p>


<p>ตตฺรายํ วฑฺฒนกฺกโม, ยถา หิ กุสโล กสฺสโก กสิตพฺพฎฺฐานํ ปริจฺฉินฺทิตฺวา กสติ, เอวํ ปฐมเมว เอกมาวาสํ ปริจฺฉินฺทิตฺวา ตตฺถ สเตฺตสุ อิมสฺมิํ อาวาเส สตฺตา อเวรา โหนฺตูติอาทินา นเยน เมตฺตา ภาเวตพฺพาฯ ตตฺถ จิตฺตํ มุทุํ กมฺมนิยํ กตฺวา เทฺว อาวาสา ปริจฺฉินฺทิตพฺพาฯ ตโต อนุกฺกเมน ตโย, จตฺตาโร, ปญฺจ, ฉ, สตฺต, อฎฺฐ, นว, ทส, เอกา รจฺฉา, อุปฑฺฒคาโม, คาโม, ชนปโท, รชฺชํ, เอกา ทิสาติ เอวํ ยาว เอกํ จกฺกวาฬํ, ตโต วา ปน ภิโยฺย ตตฺถ ตตฺถ สเตฺตสุ เมตฺตา  ภาเวตพฺพาฯ ตถา กรุณาทโยติ อยเมตฺถ อารมฺมณวฑฺฒนกฺกโมฯ</p>


<p> ยถา ปน กสิณานํ นิสฺสโนฺท อารุปฺปา, สมาธินิสฺสโนฺท เนวสญฺญานาสญฺญายตนํ, วิปสฺสนานิสฺสโนฺท ผลสมาปตฺติ, สมถวิปสฺสนานิสฺสโนฺท นิโรธสมาปตฺติ, เอวํ ปุริมพฺรหฺมวิหารตฺตยนิสฺสโนฺท เอตฺถ อุเปกฺขาพฺรหฺมวิหาโรฯ ยถา หิ ถเมฺภ อนุสฺสาเปตฺวา ตุลาสงฺฆาฎํ อนาโรเปตฺวา น สกฺกา อากาเส กูฎโคปานสิโย ฐเปตุํ, เอวํ ปุริเมสุ ตติยชฺฌานํ วินา น สกฺกา จตุตฺถํ ภาเวตุนฺติฯ</p>


<p> เอตฺถ  สิยา, กสฺมา ปเนตา เมตฺตากรุณามุทิตาอุเปกฺขา พฺรหฺมวิหาราติ วุจฺจนฺติ? กสฺมา จ จตโสฺสว? โก จ เอตาสํ กโม, อภิธเมฺม จ กสฺมา อปฺปมญฺญาติ วุตฺตาติ? วุจฺจเต, เสฎฺฐเฎฺฐน ตาว นิโทฺทสภาเวน เจตฺถ พฺรหฺมวิหารตา เวทิตพฺพาฯ สเตฺตสุ สมฺมาปฎิปตฺติภาเวน หิ เสฎฺฐา เอเต วิหาราฯ ยถา จ พฺรหฺมาโน นิโทฺทสจิตฺตา วิหรนฺติ, เอวํ เอเตหิ สมฺปยุตฺตา โยคิโน พฺรหฺมสมา หุตฺวา วิหรนฺตีติ เสฎฺฐเฎฺฐน นิโทฺทสภาเวน จ พฺรหฺมวิหาราติ วุจฺจนฺติฯ</p>


<p> กสฺมา จ จตโสฺสวาติอาทิ ปญฺหสฺส ปน อิทํ วิสฺสชฺชนํฯ</p>


<p>
วิสุทฺธิมคฺคาทิวสา จตโสฺส,  
  
หิตาทิอาการวสา ปนาสํ;  
  
กโม ปวตฺตนฺติ จ อปฺปมาเณ,  
  
ตา โคจเร เยน ตทปฺปมญฺญาฯ  
</p>
  
<p>เอตาสุ หิ ยสฺมา เมตฺตา พฺยาปาทพหุลสฺส, กรุณา วิเหสาพหุลสฺส, มุทิตา อรติพหุลสฺส, อุเปกฺขา ราคพหุลสฺส วิสุทฺธิมโคฺคฯ ยสฺมา จ หิตูปสํหารอหิตาปนยนสมฺปตฺติโมทนอนาโภควเสน จตุพฺพิโธเยว สเตฺตสุ มนสิกาโรฯ ยสฺมา จ ยถา มาตา ทหรคิลานโยพฺพนปฺปตฺตสกิจฺจปสุเตสุ จตูสุ ปุเตฺตสุ ทหรสฺส อภิวุฑฺฒิกามา โหติ, คิลานสฺส เคลญฺญาปนยนกามา, โยพฺพนปฺปตฺตสฺส โยพฺพนสมฺปตฺติยา จิรฎฺฐิติกามา, สกกิจฺจปสุตสฺส กิสฺมิญฺจิ ปริยาเย อพฺยาวฎา โหติ, ตถา อปฺปมญฺญาวิหาริเกนาปิ สพฺพสเตฺตสุ เมตฺตาทิวเสน ภวิตพฺพํฯ ตสฺมา อิโต วิสุทฺธิมคฺคาทิวสา จตโสฺสว อปฺปมญฺญาฯ</p>


<p>ยสฺมา  จตโสฺสเปตา ภาเวตุกาเมน ปฐมํ หิตาการปฺปวตฺติวเสน สเตฺตสุ ปฎิปชฺชิตพฺพํ, หิตาการปฺปวตฺติลกฺขณา จ เมตฺตาฯ ตโต เอวํ ปตฺถิตหิตานํ สตฺตานํ ทุกฺขาภิภวํ ทิสฺวา วา สุตฺวา วา สมฺภาเวตฺวา วา ทุกฺขาปนยนาการปฺปวตฺติวเสน, ทุกฺขาปนยนาการปฺปวตฺติลกฺขณา จ กรุณาฯ อเถวํ ปตฺถิตหิตานํ ปตฺถิตทุกฺขาปคมานญฺจ เนสํ สมฺปตฺติํ ทิสฺวา สมฺปตฺติปโมทนวเสน, ปโมทนลกฺขณา จ มุทิตาฯ ตโต ปรํ ปน กตฺตพฺพาภาวโต อชฺฌุเปกฺขกตฺตสงฺขาเตน มชฺฌตฺตากาเรน ปฎิปชฺชิตพฺพํ, มชฺฌตฺตาการปฺปวตฺติลกฺขณา จ อุเปกฺขา ฯ ตสฺมา อิโต หิตาทิอาการวสา ปนาสํ ปฐมํ เมตฺตา วุตฺตา, อถ กรุณา มุทิตา อุเปกฺขาติ อยํ กโม เวทิตโพฺพฯ</p>


<p>ยสฺมา ปน สพฺพาเปตา อปฺปมาเณ โคจเร ปวตฺตนฺติฯ อปฺปมาณา หิ สตฺตา เอตาสํ โคจรภูตาฯ เอกสตฺตสฺสาปิ จ เอตฺตเก ปเทเส เมตฺตาทโย ภาเวตพฺพาติ เอวํ ปมาณํ อคเหตฺวา สกลผรณวเสเนว ปวตฺตาติฯ เตน วุตฺตํ –</p>


<p>
วิสุทฺธิมคฺคาทิวสา จตโสฺส,  
  
หิตาทิอาการวสา ปนาสํ;  
  
กโม ปวตฺตนฺติ จ อปฺปมาเณ,  
  
ตา โคจเร เยน ตทปฺปมญฺญาติฯ  
</p>
  
<p> เอวํ อปฺปมาณโคจรตาย เอกลกฺขณาสุ จาปิ เอตาสุ ปุริมา ติโสฺส ติกจตุกฺกชฺฌานิกาว โหนฺติฯ กสฺมา? โสมนสฺสาวิปฺปโยคโตฯ กสฺมา ปนายํ โสมนเสฺสน อวิปฺปโยโคติ? โทมนสฺสสมุฎฺฐิตานํ พฺยาปาทาทีนํ นิสฺสรณตฺตาฯ ปจฺฉิมา ปน อวเสสเอกชฺฌานิกาวฯ กสฺมา? อุเปกฺขาเวทนาสมฺปโยคโตฯ น หิ สเตฺตสุ มชฺฌตฺตาการปฺปวตฺตา พฺรหฺมวิหารุเปกฺขา อุเปกฺขาเวทนํ วินา วตฺตตีติฯ</p>


<p> โย ปเนวํ วเทยฺย ‘‘ยสฺมา ภควตา อฎฺฐกนิปาเต จตูสุปิ อปฺปมญฺญาสุ อวิเสเสน วุตฺตํ ‘ตโต ตฺวํ ภิกฺขุ อิมํ สมาธิํ สวิตกฺกมฺปิ สวิจารํ ภาเวยฺยาสิ, อวิตกฺกมฺปิ วิจารมตฺตํ ภาเวยฺยาสิ, อวิตกฺกมฺปิ อวิจารํ ภาเวยฺยาสิ, สปฺปีติกมฺปิ ภาเวยฺยาสิ, นิปฺปีติกมฺปิ ภาเวยฺยาสิ, สาตสหคตมฺปิ ภาเวยฺยาสิ, อุเปกฺขาสหคตมฺปิ ภาเวยฺยาสี’ติ (อ. นิ. ๘.๖๓), ตสฺมา  จตโสฺส อปฺปมญฺญา จตุกฺกปญฺจกชฺฌานิกา’’ติฯ โส มาเหวนฺติสฺส วจนีโยฯ เอวญฺหิ สติ กายานุปสฺสนาทโยปิ จตุกฺกปญฺจกชฺฌานิกา สิยุํ, เวทนาทีสุ จ ปฐมชฺฌานมฺปิ นตฺถิ, ปเคว ทุติยาทีนิฯ ตสฺมา พฺยญฺชนจฺฉายามตฺตํ คเหตฺวา มา ภควนฺตํ อพฺภาจิกฺขิ, คมฺภีรํ หิ พุทฺธวจนํ, ตํ อาจริเย ปยิรุปาสิตฺวา อธิปฺปายโต คเหตพฺพํฯ</p>


<p> อยญฺหิ  ตตฺราธิปฺปาโย – ‘‘สาธุ เม, ภเนฺต, ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติ เอวํ อายาจิตธมฺมเทสนํ กิร ตํ ภิกฺขุํ ยสฺมา โส ปุเพฺพปิ ธมฺมํ สุตฺวา ตเตฺถว วสติ, น สมณธมฺมํ กาตุํ คจฺฉติ, ตสฺมา นํ ภควา ‘‘เอวเมว ปนิเธกเจฺจ โมฆปุริสา มมเญฺญว อเชฺฌสนฺติ, ธเมฺม จ ภาสิเต มมเญฺญว อนุพนฺธิตพฺพํ มญฺญนฺตี’’ติ อปสาเทตฺวา ปุน ยสฺมา โส อรหตฺตสฺส อุปนิสฺสยสมฺปโนฺน, ตสฺมา นํ โอวทโนฺต อาห – ‘‘ตสฺมาติห เต ภิกฺขุ เอวํ สิกฺขิตพฺพํ, อชฺฌตฺตํ เม จิตฺตํ ฐิตํ ภวิสฺสติ สุสณฺฐิตํ, น จุปฺปนฺนา ปาปกา อกุสลา ธมฺมา จิตฺตํ ปริยาทาย ฐสฺสนฺตีติฯ เอวญฺหิ เต ภิกฺขุ สิกฺขิตพฺพ’’นฺติฯ</p>


<p>อิมินา ปนสฺส โอวาเทน นิยกชฺฌตฺตวเสน จิเตฺตกคฺคตามโตฺต มูลสมาธิ วุโตฺตฯ ตโต ‘‘เอตฺตเกเนว สนฺตุฎฺฐิํ อนาปชฺชิตฺวา เอวํ โส เอว สมาธิ วเฑฺฒตโพฺพ’’ติ ทเสฺสตุํ ‘‘ยโต โข เต ภิกฺขุ อชฺฌตฺตํ จิตฺตํ ฐิตํ โหติ สุสณฺฐิตํ, น จุปฺปนฺนา ปาปกา อกุสลา ธมฺมา จิตฺตํ ปริยาทาย ติฎฺฐนฺติฯ ตโต เต ภิกฺขุ เอวํ สิกฺขิตพฺพํ เมตฺตา เม เจโตวิมุตฺติ ภาวิตา ภวิสฺสติ พหุลีกตา ยานิกตา วตฺถุกตา อนุฎฺฐิตา ปริจิตา สุสมารทฺธาติฯ เอวญฺหิ เต ภิกฺขุ สิกฺขิตพฺพ’’นฺติ เอวมสฺส เมตฺตาวเสน ภาวนํ วตฺวา ปุน ‘‘ยโต โข เต ภิกฺขุ อยํ สมาธิ เอวํ ภาวิโต โหติ พหุลีกโต, ตโต ตฺวํ ภิกฺขุ อิมํ มูลสมาธิํ สวิตกฺกมฺปิ สวิจารํ ภาเวยฺยาสิ…เป.… อุเปกฺขาสหคตมฺปิ ภาเวยฺยาสี’’ติ วุตฺตํฯ</p>


<p>ตสฺสโตฺถ – ยทา เต ภิกฺขุ อยํ มูลสมาธิ เอวํ เมตฺตาวเสน ภาวิโต โหติ, ตทา ตฺวํ ตาวตเกนาปิ ตุฎฺฐิํ อนาปชฺชิตฺวาว อิมํ มูลสมาธิํ  อเญฺญสุปิ อารมฺมเณสุ จตุกฺกปญฺจกชฺฌานานิ ปาปยมาโน สวิตกฺกมฺปิ สวิจารนฺติอาทินา นเยน ภาเวยฺยาสีติฯ</p>


<p>เอวํ วตฺวา จ ปุน กรุณาทิอวเสสพฺรหฺมวิหารปุพฺพงฺคมมฺปิสฺส อเญฺญสุ อารมฺมเณสุ จตุกฺกปญฺจกชฺฌานวเสน ภาวนํ กเรยฺยาสีติ ทเสฺสโนฺต ‘‘ยโต โข เต ภิกฺขุ อยํ สมาธิ เอวํ ภาวิโต โหติ พหุลีกโตฯ ตโต เต ภิกฺขุ เอวํ สิกฺขิตพฺพํ กรุณา เม เจโตวิมุตฺตี’’ติอาทิมาหฯ</p>


<p>เอวํ เมตฺตาทิปุพฺพงฺคมํ จตุกฺกปญฺจกชฺฌานวเสน ภาวนํ ทเสฺสตฺวา ปุน กายานุปสฺสนาทิปุพฺพงฺคมํ  ทเสฺสตุํ ‘‘ยโต โข เต ภิกฺขุ อยํ สมาธิ เอวํ ภาวิโต โหติ พหุลีกโต, ตโต เต ภิกฺขุ เอวํ สิกฺขิตพฺพํ กาเย กายานุปสฺสี วิหริสฺสามี’’ติ อาทิํ วตฺวา ‘‘ยโต โข เต ภิกฺขุ อยํ สมาธิ เอวํ ภาวิโต ภวิสฺสติ สุภาวิโต, ตโต ตฺวํ ภิกฺขุ เยน เยเนว คคฺฆสิ, ผาสุเญฺญว คคฺฆสิ, ยตฺถ ยเตฺถว ฐสฺสสิ, ผาสุเญฺญว ฐสฺสสิ, ยตฺถ ยเตฺถว นิสีทิสฺสสิ, ผาสุเญฺญว นิสีทิสฺสสิ, ยตฺถ ยเตฺถว เสยฺยํ กเปฺปสฺสสิ, ผาสุเญฺญว เสยฺยํ กเปฺปสฺสสี’’ติ อรหตฺตนิกูเฎน เทสนํ สมาเปสิฯ ตสฺมา ติกจตุกฺกชฺฌานิกาว เมตฺตาทโย, อุเปกฺขา ปน อวเสสเอกชฺฌานิกาวาติ เวทิตพฺพาฯ ตเถว จ อภิธเมฺม (ธ. ส. ๒๕๑ อาทโย; วิภ. ๖๗๓ อาทโย) วิภตฺตาติฯ</p>


<p> เอวํ ติกจตุกฺกชฺฌานวเสน เจว อวเสสเอกชฺฌานวเสน จ ทฺวิธา ฐิตานมฺปิ เอตาสํ สุภปรมาทิวเสน อญฺญมญฺญํ อสทิโส อานุภาววิเสโส เวทิตโพฺพฯ  หิ เอตา สุภปรมาทิภาเวน วิเสเสตฺวา วุตฺตาฯ ยถาห – ‘‘สุภปรมาหํ, ภิกฺขเว, เมตฺตํ เจโตวิมุตฺติํ วทามิฯ อากาสานญฺจายตนปรมาหํ, ภิกฺขเว, กรุณํ เจโตวิมุตฺติํ วทามิฯ วิญฺญาณญฺจายตนปรมาหํ, ภิกฺขเว, มุทิตํ เจโตวิมุตฺติํ วทามิฯ อากิญฺจญฺญายตนปรมาหํ, ภิกฺขเว, อุเปกฺขํ เจโตวิมุตฺติํ วทามี’’ติ (สํ. นิ. ๕.๒๓๕)ฯ</p>


<p>กสฺมา  ปเนตา เอวํ วุตฺตาติ? ตสฺส ตสฺส อุปนิสฺสยตฺตาฯ เมตฺตาวิหาริสฺส หิ สตฺตา อปฺปฎิกฺกูลา โหนฺติฯ อถสฺส อปฺปฎิกฺกูลปริจยา อปฺปฎิกฺกูเลสุ ปริสุทฺธวเณฺณสุ นีลาทีสุ จิตฺตํ อุปสํหรโต อปฺปกสิเรเนว ตตฺถ จิตฺตํ ปกฺขนฺทติฯ อิติ เมตฺตา สุภวิโมกฺขสฺส อุปนิสฺสโย โหติ, น ตโต ปรํ, ตสฺมา ติ วุตฺตาฯ</p>


<p>กรุณาวิหาริสฺส ปน ทณฺฑาภิฆาตาทิรูปนิมิตฺตํ ปตฺตทุกฺขํ สมนุปสฺสนฺตสฺส กรุณาย ปวตฺติสมฺภวโต รูเป อาทีนโว ปริวิทิโต โหติฯ อถสฺส ปริวิทิตรูปาทีนวตฺตา ปถวีกสิณาทีสุ อญฺญตรํ อุคฺฆาเฎตฺวา รูปนิสฺสรเณ อากาเส จิตฺตํ อุปสํหรโต อปฺปกสิเรเนว ตตฺถ จิตฺตํ ปกฺขนฺทติฯ อิติ กรุณา อากาสานญฺจายตนสฺส อุปนิสฺสโย โหติ, น ตโต ปรํ, ตสฺมา ติ วุตฺตาฯ</p>


<p>มุทิตาวิหาริสฺส ปน เตน เตน ปาโมชฺชการเณน อุปฺปนฺนปาโมชฺชสตฺตานํ วิญฺญาณํ สมนุปสฺสนฺตสฺส มุทิตาย ปวตฺติสมฺภวโต วิญฺญาณคฺคหณปริจิตํ จิตฺตํ โหติฯ อถสฺส อนุกฺกมาธิคตํ  อากาสานญฺจายตนํ อติกฺกมฺม อากาสนิมิตฺตโคจเร วิญฺญาเณ จิตฺตํ อุปสํหรโต อปฺปกสิเรเนว ตตฺถ จิตฺตํ ปกฺขนฺทตีติ มุทิตา วิญฺญาณญฺจายตนสฺส อุปนิสฺสโย โหติ, น ตโต ปรํ, ตสฺมา ติ วุตฺตาฯ</p>


<p>อุเปกฺขาวิหาริสฺส ปน ‘‘สตฺตา สุขิตา วา โหนฺตุ ทุกฺขโต วา วิมุจฺจนฺตุ, สมฺปตฺตสุขโต วา มา วิมุจฺจนฺตู’’ติ อาโภคาภาวโต สุขทุกฺขาทิปรมตฺถคาหวิมุขภาวโต อวิชฺชมานคฺคหณทุกฺขํ จิตฺตํ โหติฯ อถสฺส ปรมตฺถคาหโต วิมุขภาวปริจิตจิตฺตสฺส ปรมตฺถโต อวิชฺชมานคฺคหณทุกฺขจิตฺตสฺส จ อนุกฺกมาธิคตํ วิญฺญาณญฺจายตนํ สมติกฺกมฺม สภาวโต อวิชฺชมาเน ปรมตฺถภูตสฺส วิญฺญาณสฺส อภาเว จิตฺตํ อุปสํหรโต อปฺปกสิเรเนว ตตฺถ จิตฺตํ ปกฺขนฺทติฯ อิติ อุเปกฺขา อากิญฺจญฺญายตนสฺส อุปนิสฺสโย โหติ, น ตโต ปรํ, ตสฺมา ติ วุตฺตาติฯ</p>


<p> เอวํ สุภปรมาทิวเสน เอตาสํ อานุภาวํ วิทิตฺวา ปุน สพฺพาเปตา ติ เวทิตพฺพาฯ สเตฺตสุ  หิ หิตชฺฌาสยตาย สตฺตานํ ทุกฺขาสหนตาย, ปตฺตสมฺปตฺติวิเสสานํ จิรฎฺฐิติกามตาย, สพฺพสเตฺตสุ จ ปกฺขปาตาภาเวน สมปฺปวตฺตจิตฺตา มหาสตฺตา ‘‘อิมสฺส ทาตพฺพํ, อิมสฺส น ทาตพฺพ’’นฺติ วิภาคํ อกตฺวา สพฺพสตฺตานํ สุขนิทานํ ทานํ เทนฺติฯ เตสํ อุปฆาตํ ปริวชฺชยนฺตา สีลํ สมาทิยนฺติฯ สีลปริปูรณตฺถํ เนกฺขมฺมํ ภชนฺติฯ สตฺตานํ หิตาหิเตสุ อสโมฺมหตฺถาย ปญฺญํ ปริโยทเปนฺติฯ สตฺตานํ หิตสุขตฺถาย นิจฺจํ วีริยมารภนฺติฯ อุตฺตมวีริยวเสน วีรภาวํ ปตฺตาปิ จ สตฺตานํ นานปฺปการกํ อปราธํ ขมนฺติฯ ‘‘อิทํ โว ทสฺสาม กริสฺสามา’’ติ กตํ ปฎิญฺญํ น วิสํวาเทนฺติฯ เตสํ หิตสุขาย อวิจลาธิฎฺฐานา โหนฺติฯ เตสุ อวิจลาย เมตฺตาย ปุพฺพการิโน โหนฺติฯ อุเปกฺขาย ปจฺจุปการํ นาสีสนฺตีติ เอวํ ปารมิโย ปูเรตฺวา ยาว ทสพลจตุเวสารชฺชฉอสาธารณญาณอฎฺฐารสพุทฺธธมฺมปฺปเภเท สเพฺพปิ กลฺยาณธเมฺม ปริปูเรนฺตีติ เอวํ ทานาทิสพฺพกลฺยาณธมฺมปริปูริกา เอตาว โหนฺตีติฯ</p>

</p>

</p>

</p>

</p>





