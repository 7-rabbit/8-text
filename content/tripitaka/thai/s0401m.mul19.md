<h1>๒๐. อมตวโคฺค</h1>
<p> ‘‘อมตํ    เต, ภิกฺขเว, น ปริภุญฺชนฺติ เย กายคตาสติํ น ปริภุญฺชนฺติฯ อมตํ เต, ภิกฺขเว, ปริภุญฺชนฺติ เย กายคตาสติํ ปริภุญฺชนฺตี’’ติฯ</p>


<p> ‘‘อมตํ เตสํ, ภิกฺขเว, อปริภุตฺตํ เยสํ กายคตาสติ อปริภุตฺตาฯ อมตํ เตสํ, ภิกฺขเว, ปริภุตฺตํ เยสํ กายคตาสติ ปริภุตฺตา’’ติฯ</p>


<p> ‘‘อมตํ เตสํ, ภิกฺขเว, ปริหีนํ เยสํ กายคตาสติ ปริหีนาฯ อมตํ เตสํ, ภิกฺขเว, อปริหีนํ เยสํ กายคตาสติ อปริหีนา’’ติฯ</p>


<p> ‘‘อมตํ เตสํ, ภิกฺขเว, วิรทฺธํ เยสํ กายคตาสติ  วิรทฺธาฯ อมตํ เตสํ, ภิกฺขเว, อารทฺธํ  เยสํ กายคตาสติ อารทฺธา’’ติฯ</p>


<p> ‘‘อมตํ เต, ภิกฺขเว, ปมาทิํสุ เย กายคตาสติํ ปมาทิํสุฯ อมตํ เต, ภิกฺขเว, น ปมาทิํสุ เย กายคตาสติํ น ปมาทิํสุ’’ฯ</p>


<p> ‘‘อมตํ เตสํ, ภิกฺขเว, ปมุฎฺฐํ เยสํ กายคตาสติ ปมุฎฺฐาฯ อมตํ เตสํ, ภิกฺขเว, อปฺปมุฎฺฐํ เยสํ กายคตาสติ อปฺปมุฎฺฐา’’ติฯ</p>


<p> ‘‘อมตํ เตสํ, ภิกฺขเว, อนาเสวิตํ เยสํ กายคตาสติ อนาเสวิตาฯ อมตํ เตสํ, ภิกฺขเว, อาเสวิตํ เยสํ กายคตาสติ อาเสวิตา’’ติฯ</p>


<p> ‘‘อมตํ เตสํ, ภิกฺขเว, อภาวิตํ เยสํ กายคตาสติ อภาวิตาฯ อมตํ เตสํ, ภิกฺขเว, ภาวิตํ เยสํ กายคตาสติ ภาวิตา’’ติฯ</p>


<p> ‘‘อมตํ   เตสํ, ภิกฺขเว, อพหุลีกตํ เยสํ กายคตาสติ อพหุลีกตา ฯ อมตํ เตสํ, ภิกฺขเว, พหุลีกตํ เยสํ กายคตาสติ พหุลีกตา’’ติฯ</p>


<p> ‘‘อมตํ เตสํ, ภิกฺขเว, อนภิญฺญาตํ เยสํ กายคตาสติ อนภิญฺญาตาฯ อมตํ เตสํ, ภิกฺขเว, อภิญฺญาตํ เยสํ กายคตาสติ อภิญฺญาตา’’ติฯ</p>


<p> ‘‘อมตํ เตสํ, ภิกฺขเว, อปริญฺญาตํ เยสํ กายคตาสติ อปริญฺญาตาฯ อมตํ เตสํ, ภิกฺขเว, ปริญฺญาตํ เยสํ กายคตาสติ ปริญฺญาตา’’ติฯ</p>


<p> ‘‘อมตํ เตสํ, ภิกฺขเว, อสจฺฉิกตํ เยสํ กายคตาสติ อสจฺฉิกตาฯ อมตํ เตสํ, ภิกฺขเว, สจฺฉิกตํ เยสํ กายคตาสติ สจฺฉิกตา’’ติฯ (….) </p>


<p>(อิทมโวจ ภควาฯ อตฺตมนา เต ภิกฺขู ภควโต ภาสิตํ อภินนฺทุนฺติฯ) </p>

</p>

</p>





