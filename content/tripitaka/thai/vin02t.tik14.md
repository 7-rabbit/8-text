<h1>๖. เภสชฺชกฺขนฺธกํ</h1>
<h3>ปญฺจเภสชฺชาทิกถาวณฺณนา</h3>
<p> เภสชฺชกฺขนฺธเก   ติ รุจิํ น อุปฺปาเทนฺติฯ</p>


<p> ติ สมุเทฺท ภวา เอกา มจฺฉชาติฯ กุมฺภีลาติปิ วทนฺติฯ นฺติ ปริสฺสาวิตํฯ ติ สตฺตาหกาลิกปริโภคํ สนฺธาย วุตฺตํฯ</p>


<p> ติ ปิสิเตหิฯ  นาม อูสรปํสุมยํฯ</p>


<p> นฺติ โคมยํฯ  นาม อปกฺกกสาวจุณฺณํฯ เตน ฐเปตฺวา คนฺธจุณฺณํ สพฺพํ วฎฺฎตีติ วทนฺติฯ</p>


<p> ติ สุวณฺณตุตฺถาทิฯ นฺติ อญฺชนตฺถาย อุปปิสิตพฺพํ ยํ กิญฺจิ จุณฺณชาตํฯ</p>


<p> ติ เอตฺถ สปฺปทฎฺฐสฺส อตฺถาย อเญฺญน ภิกฺขุนา คหิตมฺปิ สามํ คหิตสงฺขเมว คจฺฉตีติ เวทิตพฺพํฯ</p>


<p>  นาม วสีกรณตฺถาย ฆรณิยา ทินฺนเภสชฺชสมุฎฺฐิโต อาพาโธฯ เตนาห ติฯ -สโทฺท เจตฺถ อเภเทน ฆรณิยา วตฺตมาโน อธิเปฺปโตฯ ติ อนภิสงฺขเตน มุคฺคยูเสนฯ ติ มุเคฺค ปจิตฺวา อจาเลตฺวาว ปริสฺสาวิเตน มุคฺคสูเปนา’’ติ  วุตฺตํฯ</p>


<h3>คุฬาทิอนุชานนกถาวณฺณนา</h3>
<p> นฺติ  คุฬกรณฎฺฐานํ, อุจฺฉุสาลนฺติ วุตฺตํ โหติฯ</p>


<p> ติ สาสงฺกาฯ</p>


<p>   ติ อปฺปมตฺตเกปิ คหิเต ปวาเรนฺติ, ‘‘พหุมฺหิ คหิเต อเญฺญสํ นปฺปโหตี’’ติ มญฺญมานา อปฺปมตฺตกํ คเหตฺวา ปวาเรนฺตีติ อธิปฺปาโยฯ ติ ‘‘ทิวา โภชนตฺถาย ภวิสฺสตี’’ติ สลฺลเกฺขตฺวาปิ ปฎิกฺขิปนฺติฯ</p>


<p> สมฺพาเธ ทหนกมฺมํ ปฎิเกฺขปาภาโว วฎฺฎติฯ</p>


<p> ติ อุภยโต ปสนฺนาฯ ติ ‘‘มา ฆาเตถ ปาณิโน’’ติ เอวํ มาฆาตโฆสิตทิวโสฯ</p>


<h3>ยาคุมธุโคฬกาทิกถาวณฺณนา</h3>
<p> นฺติ สกฺกราทิสํยุตฺตปูวํฯ ติ อายุทานํ เทติฯ นฺติ สรีรวณฺณํฯ นฺติ กายิกเจตสิกสุขํฯ นฺติ สรีรถามํฯ นฺติ ยุตฺตมุตฺตปฎิภานํฯ ติ วาตํ อนุโลเมตฺวา หรติฯ ติ ธมนิโย สุทฺธํ กโรติฯ ติ สเจ อามาวเสสกํ โหติ, ตํ ปาเจติฯ ติ เทติฯ วาตญฺจ พฺยปเนตีติ สมฺพนฺธิตพฺพํฯ</p>


<p> นนุ จ ‘‘ปรมฺปรโภชเนน กาเรตโพฺพ’’ติ กสฺมา วุตฺตํฯ ปรมฺปรโภชนญฺหิ ปญฺจนฺนํ โภชนานํ อญฺญตเรน นิมนฺติตสฺส ตํ ฐเปตฺวา อญฺญํ ปญฺจนฺนํ โภชนานํ อญฺญตรํ ภุญฺชนฺตสฺส โหติ, อิเม จ ภิกฺขู โภชฺชยาคุํ ปริภุญฺชิํสุ, ปญฺจสุ โภชเนสุ อญฺญตรนฺติ อาห ติฯ ยสฺมา ปญฺจนฺนํ โภชนานํ อญฺญตรํ ปฎิกฺขิปนฺตสฺส วุตฺตา ปวารณา โภชฺชยาคุํ ปฎิกฺขิปนฺตสฺสปิ โหติเยว, ตสฺมา โภชฺชยาคุปิ โอทนคติกาเยวาติ อธิปฺปาโยฯ</p>


<p>   ติ ‘‘ภควา ปริภุญฺชิสฺสตี’’ติ มญฺญมานา ปกฺขิปิํสุฯ</p>


<h3>ปาฎลิคามวตฺถุกถาวณฺณนา</h3>
<p> ติ  (อุทา. อฎฺฐ. ๗๖) เอวํนามโก มคธรเฎฺฐ เอโก คาโมฯ ตสฺส กิร คามสฺส มาปนทิวเส คามงฺคณฎฺฐาเน เทฺว ตโย ปาฎลงฺกุรา ปถวิโต อุพฺภิชฺชิตฺวา นิกฺขมิํสุฯ เตน ตํ ‘‘ปาฎลิคาโม’’ เตฺวว โวหริํสุฯ ติ ตํ ปาฎลิคามํ อวสริ อนุปาปุณิฯ ติ ปาฎลิคามวาสิโนฯ ติ เต กิร ภควโต ปฐมทสฺสเนน เกจิ สรเณสุ จ สีเลสุ จ ปติฎฺฐิตาฯ เตน วุตฺตํ ‘‘อุปาสกา’’ติฯ ติ ปาฎลิคาเม กิร อชาตสตฺตุโน ลิจฺฉวิราชูนญฺจ มนุสฺสา กาเลน กาลํ คนฺตฺวา เคหสามิเก เคหโต นีหริตฺวา มาสมฺปิ อฑฺฒมาสมฺปิ วสนฺติฯ เตน ปาฎลิคามวาสิโน มนุสฺสา นิจฺจุปทฺทุตา ‘‘เอเตสเญฺจว อาคตกาเล วสนฎฺฐานํ ภวิสฺสตีติ เอกปเสฺส อิสฺสรานํ ภณฺฑปฎิสามนฎฺฐานํ, เอกปเสฺส วสนฎฺฐานํ, เอกปเสฺส อาคนฺตุกานํ อทฺธิกมนุสฺสานํ, เอกปเสฺส ทลิทฺทานํ กปณมนุสฺสานํ, เอกปเสฺส คิลานานํ วสนฎฺฐานํ ภวิสฺสตี’’ติ สเพฺพสํ อญฺญมญฺญํ อฆเฎฺฎตฺวา วสนปฺปโหนกํ นครมเชฺฌ มหติํ สาลํ กาเรสุํ, ตสฺส นามํ นฺติฯ อาคนฺตฺวา วสนฺติ เอตฺถ อาคนฺตุกาติ อาวสโถ, ตเทว อาคารํ ฯ</p>


<p>ตํ ทิวสญฺจ ตํ นิฎฺฐานํ อคมาสิฯ เต ตตฺถ คนฺตฺวา อิฎฺฐกกมฺมสุธากมฺมจิตฺตกมฺมาทิวเสน สุปรินิฎฺฐิตํ สุสชฺชิตํ เทววิมานสทิสํ ทฺวารโกฎฺฐกโต ปฎฺฐาย โอโลเกตฺวา ‘‘อิทํ อาวสถาคารํ อติวิย มโนรมํ สสฺสิริกํ, เกน นุ โข ปฐมํ ปริภุตฺตํ อมฺหากํ ทีฆรตฺตํ หิตาย สุขาย อสฺสา’’ติ จิเนฺตสุํ, ตสฺมิํเยว จ ขเณ ‘‘ภควา ตํ คามํ อนุปฺปโตฺต’’ติ อโสฺสสุํ, เตน เต อุปฺปนฺนปีติโสมนสฺสา ‘‘อเมฺหหิ ภควา คนฺตฺวาปิ อาเนตโพฺพ สิยา, โส สยเมว อมฺหากํ วสนฎฺฐานํ สมฺปโตฺต, อชฺช มยํ ภควนฺตํ อิธ วสาเปตฺวา ปฐมํ ปริภุญฺชาเปสฺสาม, ตถา ภิกฺขุสงฺฆํ, ภิกฺขุสเงฺฆ อาคเต เตปิฎกํ พุทฺธวจนํ อาคตเมว ภวิสฺสติ, สตฺถารํ มงฺคลํ วทาเปสฺสาม, ธมฺมํ กถาเปสฺสาม, อิติ ตีหิ รตเนหิ ปริภุเตฺต ปจฺฉา อมฺหากํ ปเรสญฺจ ปริโภโค ภวิสฺสติ, เอวํ โน ทีฆรตฺตํ หิตาย สุขาย ภวิสฺสตี’’ติ สนฺนิฎฺฐานํ กตฺวา เอตทตฺถเมว ภควนฺตํ อุปสงฺกมิํสุฯ ตสฺมา เอวมาหํสุ   นฺติฯ ติ (ที. นิ. อฎฺฐ. ๓.๒๙๗-๒๙๘; ม. นิ. อฎฺฐ. ๒.๒๒) กิญฺจาปิ ตํ ทิวสเมว ปรินิฎฺฐิตตฺตา เทววิมานํ  วิย สุสชฺชิตํ สุปฎิชคฺคิตํ, พุทฺธารหํ ปน กตฺวา น ปญฺญตฺตํฯ พุทฺธา หิ นาม อรญฺญชฺฌาสยา อรญฺญารามา, อโนฺตคาเม วเสยฺยุํ วา โน วา, ตสฺมา ภควโต รุจิํ ชานิตฺวาว ปญฺญเปสฺสามาติ จิเนฺตตฺวา เต ภควนฺตํ อุปสงฺกมิํสุ, อิทานิ ภควโต รุจิํ ชานิตฺวา ตถา ปญฺญาเปตุกามา เยนาวสถาคารํ เตนุปสงฺกมิํสุฯ ติ เอตฺถ สนฺถรณํ สนฺถริ, สโพฺพ สกโล สนฺถริ เอตฺถาติ ฯ อถ วา สนฺถตนฺติ สนฺถริ, สพฺพํ สนฺถริ สพฺพสนฺถริ, ตํ ฯ ภาวนปุํสกนิเทฺทโสวายํ, ยถา สพฺพเมว สนฺถตํ โหติ, เอวํ สนฺถริตฺวาติ อโตฺถฯ สพฺพปฐมํ ตาว ‘‘โคมยํ นาม สพฺพมงฺคเลสุ วฎฺฎตี’’ติ สุธาปริกมฺมกตมฺปิ ภูมิํ อลฺลโคมเยน โอปุญฺชาเปตฺวา ปริสุกฺขภาวํ ญตฺวา ยถา อกฺกนฺตฎฺฐาเน ปทํ ปญฺญายติ, เอวํ จาตุชฺชาติยคเนฺธหิ ลิเมฺปตฺวา อุปริ นานาวณฺณกฎสารเก สนฺถริตฺวา เตสํ อุปริ มหาปิฎฺฐิกโกชเว อาทิํ กตฺวา หตฺถตฺถรณาทีหิ นานาวเณฺณหิ อตฺถรเณหิ สนฺถริตพฺพยุตฺตกํ สโพฺพกาสํ สนฺถราเปสุํฯ เตน วุตฺตํ ‘‘สพฺพสนฺถริํ อาวสถาคารํ สนฺถริตฺวา’’ติฯ</p>


<p>ติ มชฺฌฎฺฐาเน ตาว มงฺคลตฺถมฺภํ นิสฺสาย มหารหํ พุทฺธาสนํ ปญฺญเปตฺวา ตตฺถ ยํ ยํ มุทุกญฺจ มโนรมญฺจ ปจฺจตฺถรณํ, ตํ ตํ อตฺถริตฺวา อุภโตโลหิตกํ มนุญฺญทสฺสนํ อุปธานํ อุปทหิตฺวา อุปริ สุวณฺณรชตตารกวิจิตฺตวิตานํ พนฺธิตฺวา คนฺธทามปุปฺผทามปตฺตาทามาทีหิ อลงฺกริตฺวา สมนฺตา ทฺวาทสหเตฺถ ฐาเน ปุปฺผชาลํ กาเรตฺวา ติํสหตฺถมตฺตํ ฐานํ ปฎสาณิยา ปริกฺขิปาเปตฺวา ปจฺฉิมภิตฺติํ นิสฺสาย ภิกฺขุสงฺฆสฺส ปลฺลงฺกปีฐอปสฺสยปีฐมุณฺฑปีฐาทีนิ ปญฺญปาเปตฺวา อุปริ เสตปจฺจตฺถรเณหิ ปจฺจตฺถราเปตฺวา สาลาย ปาจีนปสฺสํ อตฺตโน นิสชฺชาโยคฺคํ กาเรสุํฯ ตํ สนฺธาย วุตฺตํ ‘‘อาสนานิ ปญฺญเปตฺวา’’ติฯ</p>


<p>นฺติ มหากุจฺฉิกํ สเมขลํ อุทกจาฎิํฯ เอวํ ภควา ภิกฺขุสโงฺฆ จ ยถารุจิยา หตฺถปาเท โธวิสฺสนฺติ, มุขํ วิกฺขาเลสฺสนฺตีติ เตสุ เตสุ ฐาเนสุ มณิวณฺณสฺส อุทกสฺส ปูเรตฺวา วาสตฺถาย นานาปุปฺผานิ  เจว อุทกวาสจุณฺณานิ จ ปกฺขิปิตฺวา กทลิปเณฺณหิ ปิทหิตฺวา ปติฎฺฐเปสุํฯ เตน วุตฺตํ ‘‘อุทกมณิกํ ปติฎฺฐาเปตฺวา’’ติฯ</p>


<p>ติ รชตสุวณฺณาทิมยทณฺฑาสุ ทณฺฑทีปิกาสุ โยนกรูปกาทีนํ หเตฺถ ฐปิตสุวณฺณรชตาทิมยกปลฺลิกาสุ จ เตลปทีเป ชลยิตฺวาฯ ติ เอตฺถ ปน เต ปาฎลิคามิกอุปาสกา น เกวลํ อาวสถาคารเมว, อถ โข สกลสฺมิมฺปิ คาเม วีถิโย สชฺชาเปตฺวา ธเช อุสฺสาเปตฺวา เคหทฺวาเรสุ ปุณฺณฆเฎ จ กทลิอาทโย จ ฐปาเปตฺวา  สกลคามํ ทีปมาลาหิ วิปฺปกิณฺณตารกํ วิย กตฺวา ‘‘ขีรปเก ทารเก ขีรํ ปาเยถ, ทหรกุมาเร ลหุํ ลหุํ โภเชตฺวา สยาเปถ, อุจฺจาสทฺทํ มา กริตฺถ, อชฺช เอกรตฺติํ สตฺถา อโนฺตคาเม วสิสฺสติ, พุทฺธา นาม อปฺปสทฺทกามา โหนฺตี’’ติ เภริํ จราเปตฺวา สยํ ทณฺฑทีปิกา อาทาย เยน ภควา เตนุปสงฺกมิํสุฯ</p>


<p>ติ ‘‘ยสฺส ทานิ, ภเนฺต, ภควา กาลํ มญฺญตี’’ติ เอวํ กิร เตหิ กาเล อาโรจิเต ภควา ลาขารเสน ตินฺตรตฺตโกวิฬารปุปฺผวณฺณํ สุรตฺตํ ทุปฎฺฎํ กตฺตริยา ปทุมํ กเนฺตโนฺต วิย, สํวิธาย ติมณฺฑลํ ปฎิจฺฉาเทโนฺต นิวาเสตฺวา สุวณฺณปามเงฺคน ปทุมกลาปํ ปริกฺขิปโนฺต วิย, วิชฺชุลตาสสฺสิริกํ กายพนฺธนํ พนฺธิตฺวา รตฺตกมฺพเลน คชกุมฺภํ ปริโยนนฺธโนฺต วิย, รตนสตุเพฺพเธ สุวณฺณคฺฆิเก ปวาฬชาลํ ขิปมาโน วิย, มหติ สุวณฺณเจติเย รตฺตกมฺพลกญฺจุกํ ปฎิมุญฺจโนฺต วิย, คจฺฉนฺตํ ปุณฺณจนฺทํ รตฺตวลาหเกน ปฎิจฺฉาทยมาโน วิย, กญฺจนคิริมตฺถเก สุปกฺกลาขารสํ ปริสิญฺจโนฺต วิย, จิตฺตกูฎปพฺพตมตฺถกํ วิชฺชุลตาชาเลน ปริกฺขิปโนฺต วิย จ สจกฺกวาฬสิเนรุยุคนฺธรมหาปถวิํ จาเลตฺวา คหิตนิโคฺรธปลฺลวสมานวณฺณํ รตฺตวรปํสุกูลํ ปารุปิตฺวา วนคหนโต เกสรสีโห วิย, อุทยปพฺพตกูฎโต ปุณฺณจโนฺท วิย, พาลสูริโย วิย จ อตฺตนา นิสินฺนตรุสณฺฑโต นิกฺขมิฯ</p>


<p>อถสฺส กายโต เมฆมุขโต วิชฺชุกลาปา วิย รสฺมิโย นิกฺขมิตฺวา สุวณฺณรสธาราปริเสกปิญฺชรปตฺตปุปฺผผลสาขาวิฎเป วิย สมนฺตโต  รุเกฺข กริํสุฯ ตาวเทว อตฺตโน อตฺตโน ปตฺตจีวรมาทาย มหาภิกฺขุสโงฺฆ ภควนฺตํ ปริวาเรสิฯ เต จ นํ ปริวาเรตฺวา ฐิตภิกฺขู เอวรูปา อเหสุํ อปฺปิจฺฉา สนฺตุฎฺฐา ปวิวิตฺตา อสํสฎฺฐา อารทฺธวีริยา วตฺตาโร วจนกฺขมา โจทกา ปาปครหิโน สีลสมฺปนฺนา สมาธิสมฺปนฺนา ปญฺญาสมฺปนฺนา วิมุตฺติสมฺปนฺนา วิมุตฺติญาณทสฺสนสมฺปนฺนาฯ เตหิ ปริวาริโต ภควา รตฺตกมฺพลปริกฺขิโตฺต วิย สุวณฺณกฺขโนฺธ, รตฺตปทุมสณฺฑมชฺฌคตา วิย สุวณฺณนาวา, ปวาฬเวทิกาปริกฺขิโตฺต วิย สุวณฺณปาสาโท วิโรจิตฺถฯ มหากสฺสปปฺปมุขา ปน มหาเถรา เมฆวณฺณํ ปํสุกูลจีวรํ ปารุปิตฺวา มณิวมฺมวมฺมิตา วิย มหานาคา ปริวารยิํสุ วีตราคา ภินฺนกิเลสา วิชฎิตชฎา ฉินฺนพนฺธนา กุเล วา คเณ วา อลคฺคาฯ</p>


<p>อิติ ภควา สยํ วีตราโค วีตราเคหิ, วีตโทโส วีตโทเสหิ, วีตโมโห วีตโมเหหิ , นิตฺตโณฺห นิตฺตเณฺหหิ, นิกฺกิเลโส นิกฺกิเลเสหิ, สยํ พุโทฺธ อนุพุเทฺธหิ ปริวาริโต ปตฺตปริวาริตํ วิย เกสรํ, เกสรปริวาริตา วิย กณฺณิกา, อฎฺฐนาคสหสฺสปริวาริโต วิย ฉทฺทโนฺต นาคราชา, นวุติหํสสหสฺสปริวาริโต วิย ธตรโฎฺฐ หํสราชา, เสนงฺคปริวาริโต วิย จกฺกวตฺตี, มรุคณปริวาริโต วิย สโกฺก เทวราชา, พฺรหฺมคณปริวาริโต วิย หาริตมหาพฺรหฺมา, ตาราคณปริวุโต วิย ปุณฺณจโนฺท อสเมน พุทฺธเวเสน อปริมาเณน พุทฺธวิลาเสน ปาฎลิคามีนํ มคฺคํ ปฎิปชฺชิฯ</p>


<p>อถสฺส ปุรตฺถิมกายโต สุวณฺณวณฺณา ฆนพุทฺธรสฺมิโย อุฎฺฐหิตฺวา อสีติหตฺถํ ฐานํ อคฺคเหสุํ, ปจฺฉิมกายโต ทกฺขิณปสฺสโต วามปสฺสโต สุวณฺณวณฺณา ฆนรสฺมิโย อุฎฺฐหิตฺวา อสีติหตฺถํ ฐานํ อคฺคเหสุํ, อุปริเกสนฺตโต ปฎฺฐาย สพฺพเกสาวเตฺตหิ โมรคีววณฺณา ฆนพุทฺธรสฺมิโย อุฎฺฐหิตฺวา คคนตเล อสีติหตฺถํ ฐานํ อคฺคเหสุํ, เหฎฺฐาปาทตเลหิ ปวาฬวณฺณา รสฺมิโย อุฎฺฐหิตฺวา ฆนปถวิยํ อสีติหตฺถํ ฐานํ อคฺคเหสุํ, ทนฺตโต อกฺขีนํ เสตฎฺฐานโต, นขานญฺจ มํสวินิมุตฺตฎฺฐานโต โอทาตา ฆนพุทฺธรสฺมิโย อุฎฺฐหิตฺวา อสีติหตฺถํ ฐานํ อคฺคเหสุํ, รตฺตปีตวณฺณานํ สมฺภินฺนฎฺฐานโต มญฺชิฎฺฐวณฺณา รสฺมิโย อุฎฺฐหิตฺวา อสีติหตฺถํ ฐานํ อคฺคเหสุํ, สพฺพตฺถกเมว ปภสฺสรา รสฺมิโย อุฎฺฐหิํสุฯ เอวํ สมนฺตา อสีติหตฺถมตฺตํ ฐานํ ฉพฺพณฺณา พุทฺธรสฺมิโย วิโชฺชตมานา วิปฺผนฺทมานา  วิธาวมานา กญฺจนทณฺฑทีปิกาหิ นิจฺฉริตฺวา อากาสํ ปกฺขนฺทมานา มหาปทีปชาลา วิย, จาตุทฺทีปิกมหาเมฆโต นิกฺขนฺตวิชฺชุลตา วิย จ ทิโสทิสํ ปกฺขนฺทิํสุฯ ยาหิ สพฺพทิสาภาคา สุวณฺณจมฺปกปุเปฺผหิ วิกิริยมานา วิย, สุวณฺณฆฎโต นิกฺขนฺตสุวณฺณรสธาราหิ อาสิญฺจิยมานา วิย, ปสาริตสุวณฺณปฎฺฎปริกฺขิตฺตา วิย, เวรมฺภวาตสมุทฺธตกิํสุกกณิการกิกิราตปุปฺผจุณฺณสโมกิณฺณา วิย จีนปิฎฺฐจุณฺณสมฺปริรญฺชิตา วิย จ วิโรจิํสุฯ</p>


<p>ภควโตปิ อสีติอนุพฺยญฺชนพฺยามปฺปภาปริเกฺขปสมุชฺชลํ ทฺวตฺติํสมหาปุริสลกฺขณปฎิมณฺฑิตํ สรีรํ อพฺภมหิกาทิอุปกฺกิเลสวิมุตฺตํ สมุชฺชลตารกปภาสิตํ วิย คคนตลํ, วิกสิตํ วิย ปทุมวนํ, สพฺพปาลิผุโลฺล วิย โยชนสติโก ปาริจฺฉตฺตโก, ปฎิปาฎิยา ฐปิตานํ ทฺวตฺติํสจนฺทานํ ทฺวตฺติํสสูริยานํ ทฺวตฺติํสจกฺกวตฺตีนํ ทฺวตฺติํสเทวราชานํ ทฺวตฺติํสมหาพฺรหฺมานํ สิริยา สิริํ อภิภวมานํ วิย วิโรจิตฺถ, ยถา ตํ ทสหิ ปารมีหิ ทสหิ อุปปารมีหิ ทสหิ ปรมตฺถปารมีหีติ สมฺมเทว ปริปูริตาหิ สมติํสาย ปารมีหิ อลงฺกตํ กปฺปสตสหสฺสาธิกานิ จตฺตาริ อสเงฺขฺยยฺยานิ ทิเนฺนน ทาเนน รกฺขิเตน สีเลน กเตน กลฺยาณกเมฺมน เอกสฺมิํ อตฺตภาเว สโมสริตฺวา วิปากํ ทาตุํ โอกาสํ อลภมาเนน สมฺพาธปฺปเตฺตน  วิย นิพฺพตฺติตํ นาวาสหสฺสสฺส ภณฺฑํ เอกํ นาวํ อาโรปนกาโล วิย, สกฎสหสฺสสฺส ภณฺฑํ เอกํ สกฎํ อาโรปนกาโล วิย, ปญฺจวีสติยา คงฺคานํ สมฺภิชฺช มุขทฺวาเร เอกโต ราสีภูตกาโล วิย จ อโหสิฯ</p>


<p>อิมาย พุทฺธรสฺมิยา โอภาสมานสฺสปิ ภควโต ปุรโต อเนกานิ ทณฺฑทีปิกาสหสฺสานิ อุกฺขิปิํสุ, ตถา ปจฺฉโต วามปเสฺส ทกฺขิณปเสฺสฯ ชาติสุมนจมฺปกวนมาลิการตฺตุปฺปลนีลุปฺปลพกุลสินฺทุวาราทิปุปฺผานิ เจว นีลปีตาทิวณฺณสุคนฺธคนฺธจุณฺณานิ จ จาตุทฺทีปิกมหอาเมฆวิสฺสฎฺฐา สลิลวุฎฺฐิโย วิย วิปฺปกิริํสุฯ ปญฺจงฺคิกตูริยนิโคฺฆสา เจว พุทฺธธมฺมสงฺฆคุณปฎิสํยุตฺตา ถุติโฆสา จ สพฺพา ทิสา ปูรยมานา มุขรา วิย อกํสุฯ เทวสุปณฺณนาคยกฺขคนฺธพฺพมนุสฺสานํ อกฺขีนิ อมตปานํ วิย ลภิํสุฯ อิมสฺมิํ ปน ฐาเน ฐตฺวา ปทสหเสฺสหิ คมนวณฺณํ วตฺตุํ วฎฺฎติฯ ตตฺริทํ มุขมตฺตํ (ม. นิ. อฎฺฐ. ๒.๒๒; อุทา. อฎฺฐ. ๗๖) –</p>


<p>
‘‘เอวํ  
สพฺพงฺคสมฺปโนฺน, กมฺปยโนฺต วสุนฺธรํ;  
  
อเหฐยโนฺต ปาณานิ, ยาติ โลกวินายโกฯ  
</p>
  
<p>
‘‘ทกฺขิณํ ปฐมํ ปาทํ, อุทฺธรโนฺต นราสโภ;  
  
คจฺฉโนฺต สิริสมฺปโนฺน, โสภเต ทฺวิปทุตฺตโมฯ  
</p>
  
<p>
‘‘คจฺฉโต พุทฺธเสฎฺฐสฺส, เหฎฺฐาปาทตลํ มุทุ;  
  
สมํ สมฺผุสเต ภูมิํ, รชสานุปลิมฺปติฯ  
</p>
  
<p>
‘‘นินฺนํ ฐานํ อุนฺนมติ, คจฺฉเนฺต โลกนายเก;  
  
อุนฺนตญฺจ สมํ โหติ, ปถวี จ อเจตนาฯ  
</p>
  
<p>
‘‘ปาสาณา สกฺขรา เจว, กถลา ขาณุกณฺฎกา;  
  
สเพฺพ มคฺคา วิวชฺชนฺติ, คจฺฉเนฺต โลกนายเกฯ  
</p>
  
<p>
‘‘นาติทูเร อุทฺธรติ, นาจฺจาสเนฺน จ นิกฺขิปํ;  
  
อฆฎฺฎยโนฺต นิยฺยาติ, อุโภ ชาณู จ โคปฺผเกฯ  
</p>
  
<p>
‘‘นาติสีฆํ  
ปกฺกมติ, สมฺปนฺนจรโณ มุนิ;  
  
น จาติสณิกํ ยาติ, คจฺฉมาโน สมาหิโตฯ  
</p>
  
<p>
‘‘อุทฺธํ อโธ ติริยญฺจ, ทิสญฺจ วิทิสํ ตถา;  
  
น เปกฺขมาโน โส ยาติ, ยุคมตฺตญฺหิ เปกฺขติฯ  
</p>
  
<p>
‘‘นาควิกฺกนฺตจาโร โส, คมเน โสภเต ชิโน;  
  
จารุ คจฺฉติ โลกโคฺค, หาสยโนฺต สเทวเกฯ  
</p>
  
<p>
‘‘อุสภราชาว โสภโนฺต, จาตุจารีว เกสรี;  
  
โตสยโนฺต พหู สเตฺต, คามเสฎฺฐํ อุปาคมี’’ติฯ (ม. นิ. อฎฺฐ. ๒.๒๒; อุทา. อฎฺฐ. ๗๖);  
</p>
  
<p>วณฺณกาโล นาม กิเรสฯ เอวํวิเธสุ กาเลสุ ภควโต สรีรวเณฺณ วา คุณวเณฺณ วา ธมฺมกถิกสฺส ถาโมเยว ปมาณํฯ จุณฺณิยปเทหิ คาถาพเนฺธหิ วา ยตฺตกํ สโกฺกติ, ตตฺตกํ วตฺตพฺพํ, ‘‘ทุกฺกถิต’’นฺติ วา ‘‘อติเตฺถน ปกฺขโนฺท’’ติ วา น วตฺตโพฺพฯ อปริมาณวณฺณา หิ พุทฺธา ภควโนฺต, เตสํ พุทฺธาปิ อนวเสสโต วณฺณํ วตฺตุํ อสมตฺถาฯ สกลมฺปิ หิ กปฺปํ วทนฺตา ปริโยสาเปตุํ น สโกฺกนฺติ, ปเคว อิตรา ปชาติฯ อิมินา สิริวิลาเสน อลงฺกตปฎิยตฺตํ ปาฎลิคามํ ปวิสิตฺวา ภควา ปสนฺนจิเตฺตน ชเนน ปุปฺผคนฺธธูมวาสจุณฺณาทีหิ ปูชิยมาโน อาวสถาคารํ  ปาวิสิฯ เตน วุตฺตํ ‘‘อถ โข ภควา นิวาเสตฺวา ปตฺตจีวรมาทาย สทฺธิํ ภิกฺขุสเงฺฆน เยน อาวสถาคารํ เตนุปสงฺกมี’’ติฯ</p>


<p>ติ ยทิปิ ภควโต ปาเท รโชชลฺลํ น อุปลิมฺปติ, เตสํ ปน อุปาสกานํ กุสลาภิวุทฺธิํ อากงฺขโนฺต ปเรสํ ทิฎฺฐานุคติํ อาปชฺชนตฺถํ ภควา ปาเท ปกฺขาเลสิฯ อปิจ อุปาทินฺนกสรีรํ นาม สีติกาตพฺพมฺปิ โหตีติ ตทตฺถมฺปิ ภควา นหานปาทโธวนานิ กโรติเยวฯ ติ ภควนฺตํ ปุรโต กตฺวาฯ ตตฺถ ภควา ภิกฺขูนเญฺจว อุปาสกานญฺจ มเชฺฌ นิสิโนฺน คโนฺธทเกน นหาเปตฺวา ทุกูลจุมฺพเฎน โวทกํ กตฺวา ชาติหิงฺคุลเกน มชฺชิตฺวา รตฺตกมฺพลปลิเวฐิเต ปีเฐ ฐปิตา รตฺตสุวณฺณฆนปฎิมา วิย อติวิย วิโรจิตฺถฯ อยํ ปเนตฺถ โปราณานํ วณฺณภณนมโคฺค –</p>


<p>
‘‘คนฺตฺวาน  
มณฺฑลมาฬํ, นาควิกฺกนฺตจารโณ;  
  
โอภาสยโนฺต โลกโคฺค, นิสีทิ วรมาสเนฯ  
</p>
  
<p>
‘‘ตหิํ นิสิโนฺน นรทมฺมสารถิ,  
  
เทวาติเทโว สตปุญฺญลกฺขโณ;  
  
พุทฺธาสเน มชฺฌคโต วิโรจติ,  
  
สุวณฺณเนกฺขํ วิย ปณฺฑุกมฺพเลฯ  
</p>
  
<p>
‘‘เนกฺขํ ชโมฺพนทเสฺสว, นิกฺขิตฺตํ ปณฺฑุกมฺพเล;  
  
วิโรจติ วีตมโล, มณิ เวโรจโน ยถาฯ  
</p>
  
<p>
‘‘มหาสาโลว สมฺผุโลฺล, เมรุราชาวลงฺกโต;  
  
สุวณฺณถูปสงฺกาโส, ปทุโม โกสโก ยถาฯ  
</p>
  
<p>
‘‘ชลโนฺต ทีปรุโกฺขว, ปพฺพตเคฺค ยถา สิขี;  
  
เทวานํ ปาริจฺฉโตฺตว, สพฺพผุโลฺล วิโรจถา’’ติฯ (ม. นิ. อฎฺฐ. ๒.๒๒; อุทา. อฎฺฐ. ๗๖);  
</p>
  
<p>ติ ยสฺมา เตสุ อุปาสเกสุ พหู ชนา สีเล ปติฎฺฐิตา, ตสฺมา ปฐมํ ตาว สีลวิปตฺติยา อาทีนวํ ปกาเสตฺวา ปจฺฉา สีลสมฺปทาย อานิสํสํ ทเสฺสตุํ ติอาทินา ธมฺมเทสนตฺถํ อามเนฺตสิฯ ตตฺถ ติ  นิสฺสีโล (ที. นิ. อฎฺฐ. ๒.๑๔๙; อ. นิ. อฎฺฐ. ๓.๕.๒๑๓; อุทา. อฎฺฐ. ๗๖)ฯ อภาวโตฺถ เหตฺถ -สโทฺท ‘‘ทุปฺปโญฺญ’’ติอาทีสุ วิยฯ ติ วิปนฺนสีโล ภินฺนสํวโรฯ เอตฺถ จ ‘‘ทุสฺสีโล’’ติ ปเทน ปุคฺคลสฺส สีลาภาโว วุโตฺตฯ โส ปนสฺส สีลาภาโว ทุวิโธ อสมาทาเนน วา สมาทินฺนสฺส เภเทน วาติฯ เตสุ ปุริโม น ตถา สาวโชฺช, ยถา ทุติโย สาวชฺชตโรฯ ยถาธิเปฺปตาทีนวนิมิตฺตํ สีลาภาวํ ปุคฺคลาธิฎฺฐานาย เทสนาย ทเสฺสตุํ ติ วุตฺตํ, เตน ‘‘ทุสฺสีโล’’ติ ปทสฺส อตฺถํ ทเสฺสติฯ นฺติ ปมาทการณาฯ อิทญฺจ สุตฺตํ คหฎฺฐานํ วเสน อาคตํ, ปพฺพชิตานมฺปิ ปน ลพฺภเตวฯ คหโฎฺฐ หิ เยน เยน สิปฺปฎฺฐาเนน ชีวิกํ กเปฺปติ ยทิ กสิยา ยทิ วณิชฺชาย ยทิ โครเกฺขนฯ ปาณาติปาตาทิวเสน ปมโตฺต ตํ ตํ ยถากาลํ สมฺปาเทตุํ น สโกฺกติ, อถสฺส  กมฺมํ วินสฺสติฯ มาฆาตกาเล ปาณาติปาตํ ปน อทินฺนาทานาทีนิ จ กโรโนฺต ทณฺฑวเสน มหติํ โภคชานิํ นิคจฺฉติฯ ปพฺพชิโต ทุสฺสีโล ปมาทการณา สีลโต พุทฺธวจนโต ฌานโต สตฺตอริยธนโต จ ชานิํ นิคจฺฉติฯ</p>


<p>ติ คหฎฺฐสฺส ‘‘อสุโก อสุกกุเล ชาโต ทุสฺสีโล ปาปธโมฺม ปริจฺจตฺตอิธโลกปรโลโก สลากภตฺตมตฺตมฺปิ น เทตี’’ติ จตุปริสมเชฺฌ ปาปโก กิตฺติสโทฺท อพฺภุคฺคจฺฉติฯ ปพฺพชิตสฺส ‘‘อสุโก นาม สตฺถุสาสเน ปพฺพชิตฺวา นาสกฺขิ สีลานิ รกฺขิตุํ, น พุทฺธวจนํ อุคฺคเหตุํ, เวชฺชกมฺมาทีหิ ชีวติ, ฉหิ อคารเวหิ สมนฺนาคโต’’ติ เอวํ ปาปโก กิตฺติสโทฺท อพฺภุคฺคจฺฉติฯ</p>


<p>ติ คหโฎฺฐ ตาว ‘‘อวสฺสํ พหูนํ สนฺนิปาตฎฺฐาเน โกจิ มม กมฺมํ ชานิสฺสติ, อถ มํ นิคฺคณฺหิสฺสนฺตี’’ติ วา, ‘‘ราชกุลสฺส วา ทสฺสนฺตี’’ติ สภโย อุปสงฺกมติ, มงฺกุภูโต ปตฺตกฺขโนฺธ อโธมุโข นิสีทติ, วิสารโท หุตฺวา กเถตุํ น สโกฺกติฯ ปพฺพชิโตปิ ‘‘พหู ภิกฺขู สนฺนิปติตา, อวสฺสํ โกจิ มม กมฺมํ ชานิสฺสติ, อถ เม อุโปสถมฺปิ ปวารณมฺปิ ฐเปตฺวา สามญฺญโต จาเวตฺวา นิกฺกฑฺฒิสฺสนฺตี’’ติ สภโย อุปสงฺกมติ, วิสารโท หุตฺวา กเถตุํ น สโกฺกติฯ เอกโจฺจ ปน ทุสฺสีโลปิ สมาโน ทปฺปิโต วิย วทติ, โสปิ อชฺฌาสเยน มงฺกุ โหติเยว วิปฺปฎิสารีภาวโตฯ</p>


<p>  ติ ทุสฺสีลสฺส หิ มรณมเญฺจ นิปนฺนสฺส ทุสฺสีลฺยกมฺมานํ สมาทาย วตฺติตฎฺฐานานิ อาปาถมาคจฺฉนฺติฯ โส อุมฺมีเลตฺวา อตฺตโน ปุตฺตทาราทิทสฺสนวเสน อิธโลกํ ปสฺสติ, นิมีเลตฺวา คตินิมิตฺตุปฎฺฐานวเสน ปรโลกํ ปสฺสติ, ตสฺส จตฺตาโร อปายา กมฺมานุรูปํ อุปฎฺฐหนฺติฯ สตฺติสเตน ปหริยมาโน วิย อคฺคิชาลาย อาลิงฺคิยมาโน วิย จ โหติฯ โส ‘‘วาเรถ วาเรถา’’ติ วิรวโนฺตว มรติฯ เตน วุตฺตํ ‘‘สมฺมูโฬฺห กาลํ กโรตี’’ติฯ</p>


<p>ติ อุปาทินฺนกกฺขนฺธปริจฺจาคาฯ ติ ตทนนฺตรํ อภินิพฺพตฺตกฺขนฺธคฺคหเณฯ อถ วา ติ ชีวิตินฺทฺริยสฺส อุปเจฺฉทาฯ ติ จุติโต อุทฺธํฯ นฺติอาทิ สพฺพํ นิรยเววจนํฯ นิรโย หิ สคฺคโมกฺขเหตุภูตา ปุญฺญสงฺขาตา อยา อเปตตฺตา, สุขานํ วา อายสฺส อาคมนสฺส อภาวา อปาโยฯ ทุกฺขสฺส คติ ปฎิสรณนฺติ  โทสพหุลตาย วา ทุเฎฺฐน กมฺมุนา นิพฺพตฺตา คตีติ ฯ วิวสา  นิปตนฺติ เอตฺถ ทุกฺกฎการิโนติ  วินสฺสนฺตา วา เอตฺถ นิปตนฺติ สํภิชฺชมานงฺคปจฺจงฺคาติ ฯ นตฺถิ เอตฺถ อสฺสาทสญฺญิโต อโยติ ฯ</p>


<p>อถ วา อปายคฺคหเณน ติรจฺฉานโยนิํ ทีเปติฯ ติรจฺฉานโยนิ หิ อปาโย สุคติโต อเปตตฺตา, น ทุคฺคติ มเหสกฺขานํ นาคราชาทีนํ สมฺภวโตฯ ทุคฺคติคฺคหเณน เปตฺติวิสยํ ทีเปติฯ โส หิ อปาโย เจว ทุคฺคติ จ สุคติโต อเปตตฺตา ทุกฺขสฺส จ คติภูตตฺตา, น ตุ วินิปาโต อสุรสทิสํ อวินิปติตตฺตาฯ เปตมหิทฺธิกานํ วิมานานิปิ นิพฺพตฺตนฺติฯ วินิปาตคฺคหเณน อสุรกายํ ทีเปติฯ โส หิ ยถาวุเตฺตนเตฺถน อปาโย เจว ทุคฺคติ จ สพฺพสมฺปตฺติสมุสฺสเยหิ วินิปาตตฺตา วินิปาโตติ จ วุจฺจติฯ นิรยคฺคหเณน ปน อวีจิอาทิกํ อเนกปฺปการํ นิรยเมว ทีเปติฯ ติ นิพฺพตฺตติฯ</p>


<p> วุตฺตวิปริยาเยน เวทิตพฺพาฯ อยํ ปน วิเสโส – ติ สมาทานวเสน สีลวาฯ ติ ปริสุทฺธํ ปริปุณฺณญฺจ กตฺวา สีลสฺส สมฺปาทเนน สีลสมฺปโนฺนฯ นฺติ โภคราสิํฯ นฺติ เอตฺถ สุคติคฺคหเณน มนุสฺสคติปิ สงฺคยฺหติ, สคฺคคฺคหเณน เทวคติ เอวฯ ตตฺถ สุนฺทรา คตีติ  รูปาทีหิ  วิสเยหิ สุฎฺฐุ อโคฺคติ  โส สโพฺพปิ ลุชฺชนปลุชฺชนเฎฺฐน ติฯ</p>


<p>ติ อญฺญายปิ ปาฬิมุตฺตาย ธมฺมกถาย เจว อาวสถานุโมทนกถาย จฯ ตทา หิ ภควา ยสฺมา อชาตสตฺตุนา ตตฺถ ปาฎลิปุตฺตนครํ มาเปเนฺตน อญฺญาสุ คามนิคมราชธานีสุ เย สีลาจารสมฺปนฺนา กุฎุมฺพิกา, เต อาเนตฺวา ธนธญฺญานิ ฆรวตฺถุเขตฺตวตฺถาทีนิ เจว ปริหารญฺจ ทาเปตฺวา นิเวสิยนฺติ, ตสฺมา ปาฎลิคามิกา อุปาสกา อานิสํสทสฺสาวิตาย วิเสสโต สีลครุกาติ สพฺพคุณานญฺจ สีลสฺส อธิฎฺฐานภาวโต เตสํ ปฐมํ สีลานิสํเส ปกาเสตฺวา ตโต ปรํ อากาสคงฺคํ โอตาเรโนฺต วิย ปถโวชํ อากฑฺฒโนฺต วิย มหาชมฺพุํ มตฺถเก คเหตฺวา จาเลโนฺต วิย โยชนปฺปมาณํ มหามธุํ จกฺกยเนฺตน ปีเฬตฺวา สุมธุรรสํ ปายมาโน วิย จ ปาฎลิคามิกานํ อุปาสกานํ หิตสุขาวหํ ปกิณฺณกกถํ กเถโนฺตปิ ‘‘อาวาสทานํ นาเมตํ คหปตโย มหนฺตํ ปุญฺญํ, ตุมฺหากํ อาวาโส มยา ปริภุโตฺต, ภิกฺขุสเงฺฆน ปริภุโตฺต, มยา จ ภิกฺขุสเงฺฆน จ ปริภุเตฺต ธมฺมรตเนนปิ ปริภุโตฺตเยว โหติ, เอวํ ตีหิ รตเนหิ ปริภุเตฺต อปริเมโยฺยว วิปาโก, อปิจ อาวาสทานสฺมิํ ทิเนฺน สพฺพทานํ ทินฺนเมว โหติ, ภูมฎฺฐกปณฺณสาลาย วา สาขามณฺฑปสฺส วา สงฺฆํ อุทฺทิสฺส กตสฺส อานิสํโส ปริจฺฉินฺทิตุํ น สกฺกาฯ อาวาสทานานุภาเวน  หิ ภเว นิพฺพตฺตมานสฺสปิ สมฺปีฬิตคพฺภวาโส นาม น โหติ, ทฺวาทสหโตฺถ โอวรโก วิยสฺส มาตุกุจฺฉิ อสมฺพาโธว โหตี’’ติ เอวํ นานานยวิจิตฺตํ พหุํ ธมฺมกถํ กเถตฺวา –</p>


<p>
‘‘สีตํ อุณฺหํ ปฎิหนฺติ, ตโต วาฬมิคานิ จ;  
  
สรีสเป จ มกเส, สิสิเร จาปิ วุฎฺฐิโยฯ  
</p>
  
<p>
‘‘ตโต วาตาตโป โฆโร, สญฺชาโต ปฎิหญฺญติ;  
  
เลณตฺถญฺจ สุขตฺถญฺจ, ฌายิตุญฺจ วิปสฺสิตุํฯ  
</p>
  
<p>
‘‘วิหารทานํ สงฺฆสฺส, อคฺคํ พุเทฺธน วณฺณิตํ;  
  
ตสฺมา หิ ปณฺฑิโต โปโส, สมฺปสฺสํ อตฺถมตฺตโนฯ  
</p>
  
<p>
‘‘วิหาเร  
การเย รเมฺม, วาสเยตฺถ พหุสฺสุเต;  
  
เตสํ อนฺนญฺจ ปานญฺจ, วตฺถเสนาสนานิ จฯ  
</p>
  
<p>
‘‘ทเทยฺย อุชุภูเตสุ, วิปฺปสเนฺนน เจตสา;  
  
เต ตสฺส ธมฺมํ เทเสนฺติ, สพฺพทุกฺขาปนูทนํ;  
  
ยํ โส ธมฺมํ อิธญฺญาย, ปรินิพฺพาติ อนาสโว’’ติฯ (จูฬว. ๒๙๕, ๓๑๕) –  
</p>
  
<p>เอวํ อยมฺปิ อาวาสทาเน อานิสํโส อยมฺปิ อาวาสทาเน อานิสํโสติ พหุเทว รตฺติํ อติเรกทิยฑฺฒยามํ อาวาสทานานิสํสํ กเถสิฯ ตตฺถ อิมา คาถาว สงฺคหํ อารุฬฺหา, ปกิณฺณกธมฺมเทสนา ปน สงฺคหํ น อาโรหติฯ ติอาทีนิ วุตฺตตฺถาเนวฯ</p>


<p>ติ อติกฺกนฺตา เทฺว ยามา คตาฯ ติ ยสฺส คมนสฺส ตุเมฺห กาลํ มญฺญถ, คมนกาโล ตุมฺหากํ, คจฺฉถาติ วุตฺตํ โหติฯ กสฺมา ปน ภควา เต อุโยฺยเชสีติ? อนุกมฺปายฯ ติยามรตฺติญฺหิ นิสีทิตฺวา วีตินาเมนฺตานํ เตสํ สรีเร อาพาโธ อุปฺปเชฺชยฺย, ภิกฺขุสโงฺฆปิ จ มหา, ตสฺส สยนนิสชฺชานํ โอกาสํ ลทฺธุํ วฎฺฎติ, อิติ อุภยานุกมฺปาย อุโยฺยเชสิฯ</p>


<p>นฺติ  ปาฎิเยกฺกํ สุญฺญาคารํ นาม ตตฺถ นตฺถิฯ เต กิร คหปตโย ตเสฺสว อาวสถาคารสฺส เอกปเสฺส ปฎสาณิํ ปริกฺขิปาเปตฺวา กปฺปิยมญฺจํ ปญฺญเปตฺวา ตตฺถ กปฺปิยปจฺจตฺถรณานิ อตฺถริตฺวา อุปริ สุวณฺณรชตตารกคนฺธมาลาทิทามปฎิมณฺฑิตํ วิตานํ พนฺธิตฺวา คนฺธเตลปทีปํ อาโรปยิํสุ ‘‘อเปฺปว นาม สตฺถา ธมฺมาสนโต วุฎฺฐาย โถกํ วิสฺสเมตุกาโม อิธ นิปเชฺชยฺย, เอวํ โน อิทํ อาวสถาคารํ ภควตา จตูหิ อิริยาปเถหิ ปริภุตฺตํ ทีฆรตฺตํ หิตาย สุขาย ภวิสฺสตี’’ติฯ สตฺถาปิ ตเทว สนฺธาย ตตฺถ สงฺฆาฎิํ ปญฺญเปตฺวา สีหเสยฺยํ กเปฺปสิฯ ตํ สนฺธาย วุตฺตํ ‘‘สุญฺญาคารํ ปาวิสี’’ติฯ ตตฺถ ปาทโธวนฎฺฐานโต ปฎฺฐาย ยาว ธมฺมาสนา อคมาสิ, เอตฺตเก ฐาเน คมนํ นิปฺผนฺนํฯ ธมฺมาสนํ ปตฺวา โถกํ อฎฺฐาสิ, อิทํ ตตฺถ ฐานํฯ เทฺว ยาเม ธมฺมาสเน นิสีทิ, เอตฺตเก ฐาเน นิสชฺชา นิปฺผนฺนาฯ อุปาสเก อุโยฺยเชตฺวา ธมฺมาสนโต โอรุยฺห ยถาวุเตฺต ฐาเน สีหเสยฺยํ กเปฺปสิ ฯ เอตํ ฐานํ ภควตา จตูหิ อิริยาปเถหิ ปริภุตฺตํ อโหสีติฯ</p>

</p>


<h3>สุนิธวสฺสการวตฺถุกถาวณฺณนา</h3>
<p> ติ (ที. นิ. ๒.๑๕๓; อุทา. อฎฺฐ. ๗๖) สุนิโธ จ วสฺสกาโร จ เทฺว พฺราหฺมณาฯ ติ มคธรโญฺญ มหาอมจฺจา, มคธรเฎฺฐ วา มหามตฺตา, มหติยา อิสฺสริยมตฺตาย สมนฺนาคตาติ มคธมหามตฺตาฯ ติ ปาฎลิคามนฺตสงฺขาเต ภูมิปฺปเทเส นครํ มาเปนฺติ, ปุเพฺพ ‘‘ปาฎลิคาโม’’ติ ลทฺธนามํ ฐานํ อิทานิ นครํ กตฺวา มาเปนฺตีติ อโตฺถฯ ติ ลิจฺฉวิราชูนํ อายมุขปจฺฉินฺทนตฺถํฯ ติ ฆรวตฺถูนิ ฆรปติฎฺฐาปนฎฺฐานานิฯ นฺติ รโญฺญ ราชมหามตฺตานญฺจ นิเวสนานิ มาเปตุํ วตฺถุวิชฺชาปาฐกานํ จิตฺตานิ นมนฺติฯ เต กิร อตฺตโน สิปฺปานุภาเวน เหฎฺฐาปถวิยํ ติํสหตฺถมเตฺต ฐาเน ‘‘อิธ นาคานํ นิวาสปริคฺคโห, อิธ ยกฺขานํ, อิธ ภูตานํ นิวาสปริคฺคโห, อิธ ปาสาโณ วา ขาณุโก วา อตฺถี’’ติ ชานนฺติ, เต ตทา สิปฺปํ ชปฺปิตฺวา ตาทิสํ สารมฺภฎฺฐานํ ปริหริตฺวา อนารเมฺภ ฐาเน ตาหิ วตฺถุปริคฺคาหิกาหิ เทวตาหิ สทฺธิํ มนฺตยมานา วิย ตํตํเคหานิ มาเปนฺติฯ</p>


<p>อถ วา เนสํ สรีเร เทวตา อธิมุจฺจิตฺวา ตตฺถ ตตฺถ นิเวสนานิ มาเปตุํ จิตฺตํ นาเมนฺติฯ ตา จตูสุ โกเณสุ ขาณุเก โกเฎฺฎตฺวา วตฺถุมฺหิ คหิตมเตฺต ปฎิวิคจฺฉนฺติฯ สทฺธานํ กุลานํ  สทฺธา เทวตา ตถา กโรนฺติ, อสฺสทฺธานํ กุลานํ อสฺสทฺธา เทวตา จฯ กิํ การณา? สทฺธานญฺหิ เอวํ โหติ ‘‘อิธ มนุสฺสา นิเวสนํ มาเปนฺตา ปฐมํ ภิกฺขุสงฺฆํ นิสีทาเปตฺวา มงฺคลํ วทาเปสฺสนฺติ, อถ มยํ สีลวนฺตานํ ทสฺสนํ ธมฺมกถํ ปญฺหวิสฺสชฺชนํ อนุโมทนญฺจ โสตุํ ลภิสฺสาม, มนุสฺสาทานํ ทตฺวา อมฺหากํ ปตฺติํ ทสฺสนฺตี’’ติฯ อสฺสทฺธา เทวตาปิ ‘‘อตฺตโน อิจฺฉานุรูปํ เตสํ ปฎิปตฺติํ ปสฺสิตุํ กถญฺจ โสตุํ ลภิสฺสามา’’ติ ตถา กโรนฺติฯ</p>


<p>ติ  ยถา หิ เอกสฺมิํ กุเล เอกํ ปณฺฑิตํ มนุสฺสํ, เอกสฺมิญฺจ วิหาเร เอกํ พหุสฺสุตํ ภิกฺขุํ อุปาทาย ‘‘อสุกกุเล มนุสฺสา ปณฺฑิตา, อสุกวิหาเร ภิกฺขู พหุสฺสุตา’’ติ สโทฺท อพฺภุคฺคจฺฉติ, เอวเมวํ สกฺกํ เทวราชานํ วิสฺสกมฺมญฺจ เทวปุตฺตํ อุปาทาย ‘‘ตาวติํสา ปณฺฑิตา’’ติ สโทฺท อพฺภุคฺคโตฯ เตนาห ‘‘ตาวติํเสหี’’ติฯ ติอาทินา เทเวหิ ตาวติํเสหิ สทฺธิํ มเนฺตตฺวา วิย สุนิธวสฺสการา นครํ มาเปนฺตีติ ทเสฺสติฯ</p>


<p>นฺติ ยตฺตกํ อริยมนุสฺสานํ โอสรณฎฺฐานํ นาม อตฺถิฯ ติ ยตฺตกํ วาณิชานํ อาหฎภณฺฑสฺส ราสิวเสเนว กยวิกฺกยฎฺฐานํ นาม, วาณิชานํ วสนฎฺฐานํ วา อตฺถิฯ นฺติ เตสํ อริยายตนวณิปฺปถานํ อิทํ นครํ อคฺคํ ภวิสฺสติ เชฎฺฐกํ ปาโมกฺขํฯ นฺติ ภณฺฑปุฎเภทนฎฺฐานํ, ภณฺฑคนฺถิกานํ โมจนฎฺฐานนฺติ วุตฺตํ โหติฯ สกลชมฺพุทีเป อลทฺธภณฺฑมฺปิ หิ อิเธว ลภิสฺสติ, อญฺญตฺถ วิกฺกยํ อคจฺฉนฺตมฺปิ อิธ วิกฺกยํ คจฺฉิสฺสติ, ตสฺมา อิเธว ปุฎํ ภินฺทิสฺสตีติ อโตฺถฯ อายนฺติ ยานิ จตูสุ ทฺวาเรสุ จตฺตาริ, สภายํ เอกนฺติ เอวํ ทิวเส ทิวเส ปญฺจสตสหสฺสานิ ตตฺถ อุฎฺฐหิสฺสนฺติ, ตานิสฺส ภาวีนิ อายานิ ทเสฺสติฯ ติอาทีสุ จ-การโตฺถ -สโทฺท, อคฺคินา จ อุทเกน จ มิถุเภเทน จ นสฺสิสฺสตีติ อโตฺถฯ ตสฺส หิ เอโก โกฎฺฐาโส อคฺคินา นสฺสิสฺสติ, นิพฺพาเปตุมฺปิ นํ น สกฺขิสฺสติ, เอกํ โกฎฺฐาสํ คงฺคา คเหตฺวา คมิสฺสติ, เอโก อิมินา อกถิตํ อมุสฺส, อมุนา อกถิตํ อิมสฺส วทนฺตานํ ปิสุณวาจานํ วเสน ภินฺนานํ มนุสฺสานํ อญฺญมญฺญเภเทน วินสฺสิสฺสติฯ</p>


<p>เอวํ วตฺวา ภควา ปจฺจูสกาเล คงฺคาตีรํ คนฺตฺวา กตมุขโธวโน ภิกฺขาจารกาลํ อาคมยมาโน นิสีทิฯ สุนิธวสฺสการาปิ ‘‘อมฺหากํ ราชา สมณสฺส โคตมสฺส อุปฎฺฐาโก, โส อเมฺห อุปคเต ปุจฺฉิสฺสติ ‘สตฺถา กิร ปาฎลิคามํ อคมาสิ, กิํ ตสฺส สนฺติกํ อุปสงฺกมิตฺถ, น อุปสงฺกมิตฺถา’ติ, ‘อุปสงฺกมิมฺหา’ติ จ วุเตฺต ‘นิมนฺตยิตฺถ, น นิมนฺตยิตฺถา’ติ  ปุจฺฉิสฺสติ, ‘น นิมนฺตยิมฺหา’ติ จ วุเตฺต อมฺหากํ โทสํ อาโรเปตฺวา นิคฺคณฺหิสฺสติ, อิทญฺจาปิ มยํ อกตฎฺฐาเน นครํ มาเปม, สมณสฺส โข  ปน โคตมสฺส คตคตฎฺฐาเน กาฬกณฺณิสตฺตา ปฎิกฺกมนฺติ, ตํ มยํ นครมงฺคลํ วาจาเปสฺสามา’’ติ จิเนฺตตฺวา สตฺถารํ อุปสงฺกมิตฺวา นิมนฺตยิํสุฯ เตน วุตฺตํ ติอาทิฯ นฺติ ปุพฺพณฺหกาเลฯ ติ คามปฺปเวสนนีหาเรน นิวาสนํ นิวาเสตฺวา กายพนฺธนํ พนฺธิตฺวาฯ ติ ปตฺตญฺจ จีวรญฺจ อาทิยิตฺวา กายปฎิพทฺธํ กตฺวา, จีวรํ ปารุปิตฺวา ปตฺตํ หเตฺถน คเหตฺวาติ อโตฺถฯ</p>


<p>ติ สีลวเนฺต เอตฺถ อตฺตโน วสนฎฺฐาเนฯ ติ กายวาจาจิเตฺตหิ สญฺญเตฯ ติ สงฺฆสฺส ทิเนฺน จตฺตาโร ปจฺจเย ตาสํ ฆรเทวตานํ อาทิเสยฺยปตฺติํ ทเทยฺยฯ ติ ‘‘อิเม มนุสฺสา อมฺหากํ ญาตกาปิ น โหนฺติ, ตถาปิ โน ปตฺติํ เทนฺตีติ อารกฺขํ สุสํวิหิตํ กโรถา’’ติ สุฎฺฐุ อารกฺขํ กโรนฺติฯ ติ กาลานุกาลํ พลิกมฺมกรเณน มานิตา ‘‘เอเต มนุสฺสา อมฺหากํ ญาตกาปิ น โหนฺติ, ตถาปิ จตุมาสฉมาสนฺตเร โน พลิกมฺมํ กโรนฺตี’’ติ มาเนนฺติ อุปฺปนฺนปริสฺสยํ หรนฺติฯ นฺติ ตโต นํ ปณฺฑิตชาติกํ มนุสฺสํฯ นฺติ อุเร ฐเปตฺวา สํวฑฺฒิตํ, ยถา มาตา โอรสํ ปุตฺตํ อนุกมฺปติ, อุปฺปนฺนปริสฺสยหรณตฺถเมวสฺส วายมติ, เอวํ อนุกมฺปนฺตีติ อโตฺถฯ ติ สุนฺทรานิ ปสฺสติฯ</p>


<p>ติ เตหิ ตทา ปสุตปุญฺญสฺส อนุโมทนวเสน เตสํ ธมฺมกถํ กตฺวาฯ สุนิธวสฺสการาปิ ‘‘ยา ตตฺถ เทวตา อาสุํ, ตาสํ ทกฺขิณมาทิเส’’ติ ภควโต วจนํ สุตฺวา เทวตานํ ปตฺติํ อทํสุฯ ติ ตสฺส นครสฺส เยน ทฺวาเรน ภควา นิกฺขมิ, ตํ โคตมทฺวารํ นาม อโหสิฯ คงฺคาย ปน อุตฺตรณตฺถํ อโนติณฺณตฺตา โคตมติตฺถํ นาม นาโหสิฯ ติ ปุณฺณาฯ ติ ตีรสมํ อุทกสฺส ติตฺตา ภริตาฯ ติ ตีเร ฐิตกาเกหิ ปาตุํ สกฺกุเณยฺยอุทกาฯ ตีหิปิ ปเทหิ อุภโตกูลสมํ ปริปุณฺณภาวเมว วทติฯ นฺติ ปารคมนตฺถาย ลหุเก ทารุทเณฺฑ คเหตฺวา กวาฎผลเก วิย อญฺญมญฺญสมฺพเนฺธ กาตุํ อาณิโย โกเฎฺฎตฺวา นาวาสเงฺขเปน กตํฯ นฺติ เวฬุนฬาทิเก สงฺฆริตฺวา วลฺลิอาทีหิ กลาปวเสน พนฺธิตฺวา กตํฯ</p>


<p>  ติ เอตํ มหาชนสฺส คงฺคุทกมตฺตสฺสปิ เกวลํ ตริตุํ อสมตฺถตํ, อตฺตโน ปน ภิกฺขุสงฺฆสฺส จ อติคมฺภีรวิตฺถตํ สํสารมหณฺณวํ ตริตฺวา ฐิตภาวญฺจ สพฺพาการโต  วิทิตฺวา ตทตฺถปริทีปนํ อิมํ อุทานํ อุทาเนสิฯ อุทานคาถาย อโตฺถ ปน อฎฺฐกถายํ ทสฺสิโตเยวฯ ตตฺถ นฺติ ยถาวุตฺตสฺส ยสฺส กสฺสจิ อุทกฎฺฐานสฺส เอตํ อณฺณวนฺติ อธิวจนํ, น สมุทฺทเสฺสวาติ อธิปฺปาโยฯ นฺติ อิธ นที อธิเปฺปตา สรติ สนฺทตีติ กตฺวาฯ นฺติ อคาธเฎฺฐน คมฺภีรํ, สกลโลกตฺตยพฺยาปิตาย วิตฺถตํฯ ติ อนาสชฺช อปฺปตฺวา เอว ปลฺลลานิ เตสํ อตรณโตฯ ติ กุลฺลํ พนฺธิตุํ อายาสํ อาปชฺชติฯ ติ อีทิสํ อุทกํ กุเลฺลน อีทิเสน วินา เอวฯ ติ อริยมคฺคญาณสงฺขาตาย เมธาย สมนฺนาคตตฺตา เมธาวิโน พุทฺธา จ พุทฺธสาวกา จ ติณฺณา ปรตีเร ปติฎฺฐิตาฯ</p>

</p>


<h3>โกฎิคาเม สจฺจกถาวณฺณนา</h3>
<p> ติ มหาปนาทสฺส รโญฺญ ปาสาทโกฎิยํ กตคาโม, ปติตสฺส ปาสาทสฺส ถุปิกาย ปติฎฺฐิตฎฺฐาเน นิวิฎฺฐคาโมติ อโตฺถฯ นฺติ เย ปฎิวิชฺฌนฺติ, เตสํ อริยภาวกรานํ สจฺจานํฯ ติ อพุชฺฌเนน อชานเนนฯ ติ อปฺปฎิวิชฺฌเนนฯ  เจตฺถ ปุพฺพภาคิยญาณํ,  มคฺคญาเณน อภิสมโยฯ ตตฺถ ยสฺมา อนุโพธปุพฺพโก ปฎิเวโธ อนุโพเธน วินา น โหติ, อนุโพโธปิ เอกโจฺจ ปฎิเวธสมฺพโนฺธ ตทุภยาภาวเหตุกญฺจ วเฎฺฎ สํสรณํ, ตสฺมา วุตฺตํ ‘‘อนนุโพธา…เป.… ตุมฺหากญฺจา’’ติฯ ตตฺถ นฺติ ปฎิสนฺธิคฺคหณวเสน ภวโต ภวนฺตรุปคมเนน สนฺธาวิตํฯ นฺติ อปราปรํ จวนุปปชฺชนวเสน สํสริตํฯ ติ มยา จ ตุเมฺหหิ จฯ อถ วา นฺติ สนฺธาวนํ สํสรณํ มมเญฺจว ตุมฺหากญฺจ อโหสีติ เอวเมตฺถ อโตฺถ เวทิตโพฺพฯ</p>


<p>นฺติ  สํสริตํฯ ติ ทีฆรชฺชุยา พทฺธสกุณํ วิย รชฺชุหโตฺถ ปุริโส เทสนฺตรํ, ตณฺหารชฺชุยา พทฺธสตฺตสนฺตานํ อภิสงฺขาโร ภวนฺตรํ เนติ เอตายาติ ภวเนตฺติ, สา ภวโต ภวํ นยนสมตฺถา ตณฺหารชฺชุ อริยมคฺคสเตฺถน สุฎฺฐุ หตา ฉินฺนา อปฺปวตฺติกตาติ ภวเนตฺติ สมูหตาฯ</p>


<h3>อมฺพปาลีวตฺถุกถาวณฺณนา</h3>
<p>   ติ ยตฺถ สกฺกา โหติ ยานํ อารุยฺห ยาเนน คนฺตุํ, อยํ ยานสฺส ภูมิ นามฯ ติ วิหารสฺส พหิทฺวารโกฎฺฐเก ยานโต โอโรหิตฺวาฯ</p>


<h3>ลิจฺฉวีวตฺถุกถาวณฺณนา</h3>
<p> ติ อิทํ สพฺพสงฺคาหกวจนํฯ ติอาทิ ตเสฺสว วิภาคทสฺสนตฺถํฯ ตตฺถ น เตสํ ปกติวโณฺณ นีโล, นีลวิเลปนวิลิตฺตตฺตา ปเนตํ วุตฺตํฯ ติ ปฎทุกูลโกเสยฺยาทีนิปิ เนสํ นีลาเนว โหนฺติฯ ติ นีลมณิอลงฺกาเรหิ นีลปุเปฺผหิ จ อลงฺกตาฯ เต กิร อลงฺการา สุวณฺณวิจิตฺตาปิ อินฺทนีลมณิโอภาเสหิ เอกนีลา วิย ขายนฺติ, รถาปิ เนสํ นีลมณิขจิตา นีลวตฺถปริกฺขิตฺตา นีลธชนีลวมฺมิเกหิ นีลาภรเณหิ นีลอเสฺสหิ ยุตฺตา, ปโตทยฎฺฐิโยปิ นีลาเยวาติ อิมินา นเยน สพฺพปเทสุ อโตฺถ เวทิตโพฺพฯ ติ ปหริฯ ติ -ติ อาลปนํ, โภติ อมฺพปาลิ กิํการณาติ วุตฺตํ โหติฯ นฺติ เอตฺถ อาหรนฺติ อิมสฺมา ราชปุริสา พลินฺติ  ตพฺภุตฺตชนปโทฯ เตน สหิตํ สาหารํ, สชนปทนฺติ อโตฺถฯ นฺติ องฺคุลิํ จาเลสุํฯ ติ มาตุคาเมนฯ อุปจารวจนเญฺหตํ, อิตฺถีสุ ยทิทํ อมฺพกา มาตุคาโม ชนนิกาติฯ ติ ปสฺสถฯ ติ อปวตฺติตฺวา โอโลเกถ, ปุนปฺปุนํ ปสฺสถาติ อโตฺถฯ ติ อุปเนถ, อิมํ ลิจฺฉวีปริสํ ตุมฺหากํ จิเตฺตน ตาวติํสสทิสํ อุปสํหรถ อุปเนถ อลฺลียาเปถฯ ยเถว ตาวติํสา  อภิรูปา ปาสาทิกา นีลาทินานาวณฺณา, เอวมิเม ลิจฺฉวีราชาโนปีติ ตาวติํเสหิ สมเก กตฺวา ปสฺสถาติ อโตฺถฯ</p>


<p>กสฺมา ปน ภควา อเนกสเตหิ สุเตฺตหิ จกฺขาทีนํ รูปาทีสุ นิมิตฺตคฺคาหํ ปฎิเสเธตฺวา อิธ มหเนฺตน อุสฺสาเหน นิมิตฺตคฺคาเห นิโยเชตีติ? หิตกามตาย เตสํ ภิกฺขูนํ ยถา อายสฺมโต นนฺทสฺส หิตกามตาย สคฺคสมฺปตฺติทสฺสนตฺถํฯ ตตฺร กิร เอกเจฺจ ภิกฺขู โอสนฺนวีริยา, เต สมฺปตฺติยา ปโลเภโนฺต ‘‘อปฺปมาเทน สมณธมฺมํ กโรนฺตานํ เอวรูปา อิสฺสริยสมฺปตฺติ สุลภา’’ติ สมณธเมฺม อุสฺสาหชนนตฺถํ อาหฯ อถ วา นยิทํ นิมิตฺตคฺคาเห นิโยชนํ, เกวลํ ปน ‘‘ทิพฺพสมฺปตฺติสทิสา เอเตสํ ราชูนํ อิสฺสริยสมฺปตฺตี’’ติ อนุปุพฺพิกถาย สมฺปตฺติกถนํ วิย ทฎฺฐพฺพํฯ อนิจฺจลกฺขณวิภาวนตฺถญฺจาปิ เอวมาหฯ น จิรเสฺสว  หิ สเพฺพปิเม อชาตสตฺตุสฺส วเสน วินาสํ ปาปุณิสฺสนฺติ, อถ เนสํ รชฺชสิริสมฺปตฺติํ ทิสฺวา ฐิตภิกฺขู ‘‘ตถารูปายปิ นาม สิริสมฺปตฺติยา วินาโส ปญฺญายิสฺสตี’’ติ อนิจฺจลกฺขณํ ภาเวตฺวา สห ปฎิสมฺภิทาหิ อรหตฺตํ ปาปุณิสฺสนฺตีติ อนิจฺจลกฺขณวิภาวนตฺถํ อาหฯ</p>


<p>ติ อมฺพปาลิยา นิมนฺติตภาวํ ญตฺวาปิ กสฺมา นิมเนฺตนฺตีติ? อสทฺทหนตาย จ วตฺตสีเสน จฯ สา หิ ธุตฺตา อิตฺถี อนิมเนฺตตฺวาปิ ‘‘นิมเนฺตสิ’’นฺติ วเทยฺยาติ เตสํ อโหสิฯ ธมฺมํ สุตฺวา คมนกาเล จ นิมเนฺตตฺวา คมนํ นาม มนุสฺสานํ วตฺตเมวฯ</p>

</p>


<h3>สีหเสนาปติวตฺถุกถาวณฺณนา</h3>
<p> ติ (อ. นิ. อฎฺฐ. ๓.๘.๑๒) ญาตา ปญฺญาตา ปากฎาฯ ติ มหาชนสฺส สนฺถมฺภนาคาเร วิสฺสมนตฺถาย กเต อคาเรฯ สา กิร สนฺถาคารสาลา นครมเชฺฌ อโหสิ, จตูสุ ทฺวาเรสุ ฐิตานํ ปญฺญายติ, จตูหิ ทิสาหิ อาคตมนุสฺสา ปฐมํ ตตฺถ วิสฺสมิตฺวา ปจฺฉา อตฺตโน อตฺตโน ผาสุกฎฺฐานํ คจฺฉนฺติฯ ราชกุลานํ รชฺชกิจฺจสนฺถรณตฺถํ กตํ  อคารนฺติปิ วทนฺติเยวฯ ตตฺถ หิ นิสีทิตฺวา ลิจฺฉวีราชาโน รชฺชกิจฺจํ สนฺถรนฺติ กโรนฺติ วิจาเรนฺติฯ ติ เตสํ นิสีทนตฺถํเยว ปญฺญเตฺตสุ มหารหปจฺจตฺถรเณสุ สมุสฺสิตเสตจฺฉเตฺตสุ อาสเนสุ สนฺนิสินฺนาฯ ติ ราชกุลกิจฺจเญฺจว โลกตฺถกิริยญฺจ วิจาเรตฺวา อเนเกหิ การเณหิ พุทฺธสฺส วณฺณํ ภาสนฺติฯ ปณฺฑิตา หิ เต ราชาโน สทฺธาสมฺปนฺนา โสตาปนฺนาปิ สกทาคามิโนปิ อนาคามิโนปิ อริยสาวกา, เต สเพฺพปิ โลกิยชฎํ ภินฺทิตฺวา พุทฺธาทีนํ ติณฺณํ รตนานํ วณฺณํ ภาสนฺติฯ</p>


<p>ตตฺถ ติวิโธ พุทฺธวโณฺณ นาม จริยวโณฺณ สรีรวโณฺณ คุณวโณฺณติฯ ตตฺริเม ราชาโน จริยาย วณฺณํ อารภิํสุ – ‘‘ทุกฺกรํ วต กตํ สมฺมาสมฺพุเทฺธน กปฺปสตสหสฺสาธิกานิ จตฺตาริ อสเงฺขฺยยฺยานิ ทส ปารมิโย ทส อุปปารมิโย ทส ปรมตฺถปารมิโยติ สมติํส ปารมิโย ปูเรเนฺตน ญาตตฺถจริยํ โลกตฺถจริยํ พุทฺธตฺถจริยํ มตฺถกํ ปาเปตฺวา ปญฺจ มหาปริจฺจาเค ปริจฺจชเนฺตนา’’ติ อฑฺฒจฺฉเกฺกหิ ชาตกสเตหิ พุทฺธวณฺณํ กเถนฺตา ตุสิตภวนํ ปาเปตฺวา  ฐปยิํสุฯ ธมฺมสฺส วณฺณํ ภาสนฺตา ปเนเต ‘‘ภควตา ธโมฺม เทสิโต, นิกายโต ปญฺจ นิกายา โหนฺติ, ปิฎกโต ตีณิ ปิฎกานิ, องฺคโต นว องฺคานิ, ขนฺธโต จตุราสีติธมฺมกฺขนฺธสหสฺสานี’’ติ โกฎฺฐาสวเสน ธมฺมคุณํ กถยิํสุฯ สงฺฆสฺส วณฺณํ ภาสนฺตา ‘‘สตฺถุ ธมฺมเทสนํ สุตฺวา ปฎิลทฺธสทฺธา กุลปุตฺตา โภคกฺขนฺธเญฺจว ญาติปริวฎฺฎญฺจ ปหาย เสตจฺฉตฺตอุปรชฺชเสนาปติเสฎฺฐิภณฺฑาคาริกฎฺฐานนฺตราทีนิ อคณยิตฺวา นิกฺขมฺม สตฺถุ วรสาสเน ปพฺพชนฺติ, เสตจฺฉตฺตํ ปหาย ปพฺพชิตานํ ภทฺทิยมหาราชมหากปฺปินปุกฺกุสาติอาทิราชปพฺพชิตานํเยว พุทฺธกาเล อสีติ สหสฺสานิ อเหสุํ, อเนกโกฎิธนํ ปหาย ปพฺพชิตานํ ปน ยสกุลปุตฺตโสณเสฎฺฐิปุตฺตรฎฺฐปาลปุตฺตาทีนํ ปริเจฺฉโท นตฺถิ, เอวรูปา จ เอวรูปา จ กุลปุตฺตา สตฺถุ สาสเน ปพฺพชนฺตี’’ติ ปพฺพชฺชาสเงฺขปวเสน สงฺฆคุณํ กถยิํสุฯ</p>


<p>ติ เอวํนามโก เสนาย อธิปติฯ เวสาลิยญฺหิ สตฺต สหสฺสานิ สตฺต สตานิ สตฺต จ ราชาโน, เต สเพฺพปิ สนฺนิปติตฺวา สเพฺพสํ มนํ คเหตฺวา ‘‘รฎฺฐํ วิจาเรตุํ สมตฺถํ เอกํ วิจินถา’’ติ วิจินนฺตา สีหราชกุมารํ ทิสฺวา ‘‘อยํ สกฺขิสฺสตี’’ติ สนฺนิฎฺฐานํ กตฺวา ตสฺส  รตฺตมณิวณฺณกมฺพลปริโยนทฺธํ เสนาปติจฺฉตฺตํ อทํสุฯ ตํ สนฺธาย วุตฺตํ ‘‘สีโห เสนาปตี’’ติฯ ติ นิคณฺฐสฺส นาฎปุตฺตสฺส ปจฺจยทายโก อุปฎฺฐาโกฯ ชมฺพุทีปตลสฺมิญฺหิ ตโย ชนา นิคณฺฐานํ อคฺคุปฎฺฐากา – นาฬนฺทายํ อุปาลิ คหปติ, กปิลปุเร วโปฺป สโกฺก, เวสาลิยํ อยํ สีโห เสนาปตีติฯ ติ เสสราชูนมฺปิ ปริสาย อนฺตเร อาสนานิ ปญฺญาปยิํสุ, สีหสฺส ปน มเชฺฌ ฐาเนติ ตสฺมิํ ปญฺญเตฺต มหารเห ราชาสเน นิสิโนฺน โหติฯ นฺติ นิพฺพิจิกิจฺฉํ อทฺธา เอกํเสนฯ น เหเต ยสฺส วา ตสฺส วา อเปฺปสกฺขสฺส เอวํ อเนกสเตหิ การเณหิ วณฺณํ ภาสนฺติฯ</p>


<p>ติ นิคโณฺฐ กิร นาฎปุโตฺต ‘‘สจายํ สีโห กสฺสจิเทว สมณสฺส โคตมสฺส วณฺณํ กเถนฺตสฺส สุตฺวา สมณํ โคตมํ ทสฺสนาย อุปสงฺกมิสฺสติ, มยฺหํ ปริหานิ ภวิสฺสตี’’ติ จิเนฺตตฺวา ปฐมตรํเยว สีหํ เสนาปติํ เอตทโวจ ‘‘เสนาปติ อิมสฺมิํ โลเก ‘อหํ พุโทฺธ อหํ พุโทฺธ’ติ พหู วทนฺติ, สเจ ตฺวํ กญฺจิ ทสฺสนาย อุปสงฺกมิตุกาโม อโหสิ, มํ ปุเจฺฉยฺยาสิ, อหํ เต ยุตฺตฎฺฐานเญฺญว เปเสสฺสามิ, อยุตฺตฎฺฐานโต นิวาเรสฺสามี’’ติฯ โส ตํ กถํ อนุสฺสริตฺวา ‘‘สเจ มํ เปเสสฺสติ, คมิสฺสามิฯ โน เจ, น คมิสฺสามี’’ติ จิเนฺตตฺวา เยน นิคโณฺฐ นาฎปุโตฺต เตนุปสงฺกมิฯ</p>


<p>อถสฺส วจนํ สุตฺวา นิคโณฺฐ มหาปพฺพเตน วิย พลวโสเกน โอตฺถโฎ ‘‘ยตฺถ ทานิสฺสาหํ  คมนํ น อิจฺฉามิ, ตเตฺถว คนฺตุกาโม ชาโต, หโตหมสฺมี’’ติ อนตฺตมโน หุตฺวา ‘‘ปฎิพาหนุปายมสฺส กริสฺสามี’’ติ จิเนฺตตฺวา นฺติอาทิมาหฯ เอวํ วทโนฺต จรนฺตํ โคณํ ตุเณฺฑ ปหรโนฺต วิย ชลมานํ ปทีปํ นิพฺพาเปโนฺต วิย ภตฺตภริตํ ปตฺตํ นิกุชฺชโนฺต วิย จ สีหสฺส อุปฺปนฺนํ ปีติํ วินาเสสิฯ ติ หตฺถิยานาทีนํ โยชาปนคนฺธมาลาทิคฺคหณวเสน ปวโตฺต ปโยโคฯ ติ โส วูปสโนฺตฯ</p>


<p>ติ ทุติยวารมฺปิฯ อิมสฺมิญฺจ วาเร พุทฺธสฺส วณฺณํ ภาสนฺตา ตุสิตภวนโต ปฎฺฐาย ยาว มหาโพธิปลฺลงฺกา ทสพลสฺส เหฎฺฐา ปาทตเลหิ  อุปริ เกสเคฺคหิ ปริจฺฉินฺทิตฺวา ทฺวตฺติํสมหาปุริสลกฺขณอสีติอนุพฺยญฺชนพฺยามปฺปภาวเสน สรีรวณฺณํ กถยิํสุฯ ธมฺมสฺส วณฺณํ ภาสนฺตา ‘‘เอกปเทปิ เอกพฺยญฺชเนปิ อวกฺขลิตํ นาม นตฺถี’’ติ สุกถิตวเสเนว ธมฺมคุณํ กถยิํสุฯ สงฺฆสฺส วณฺณํ ภาสนฺตา ‘‘เอวรูปํ ยสสิริวิภวํ ปหาย สตฺถุ สาสเน ปพฺพชิตา น โกสชฺชปกติกา โหนฺติ, เตรสสุ ปน ธุตคุเณสุ ปริปูรการิโน หุตฺวา สตฺตสุ อนุปสฺสนาสุ กมฺมํ กโรนฺติ, อฎฺฐติํส อารมฺมณวิภตฺติโย วฬเญฺชนฺตี’’ติ ปฎิปทาวเสน สงฺฆคุเณ กถยิํสุฯ</p>


<p>ตติยวาเร ปน พุทฺธสฺส วณฺณํ ภาสมานา ‘‘อิติปิ โส ภควา’’ติ สุตฺตนฺตปริยาเยเนว พุทฺธคุเณ กถยิํสุ, ‘‘สฺวากฺขาโต ภควตา ธโมฺม’’ติอาทินา สุตฺตนฺตปริยาเยเนว ธมฺมคุเณ, ‘‘สุปฺปฎิปโนฺน ภควโต สาวกสโงฺฆ’’ติอาทินา สุตฺตนฺตปริยาเยเนว สงฺฆคุเณ จ กถยิํสุฯ ตโต สีโห จิเนฺตสิ ‘‘อิเมสํ ลิจฺฉวีราชกุลานํ ตติยทิวสโต ปฎฺฐาย พุทฺธธมฺมสงฺฆคุเณ กเถนฺตานํ มุขํ นปฺปโหติ, อทฺธา อโนมคุณสมนฺนาคโต โส ภควา, อิมํ ทานิ อุปฺปนฺนํ ปีติํ อวิชหิตฺวาว อหํ อชฺช สมฺมาสมฺพุทฺธํ ปสฺสิสฺสามี’’ติฯ อถสฺส ‘‘กิญฺหิ เม กริสฺสนฺติ นิคณฺฐา’’ติ วิตโกฺก อุทปาทิฯ ตตฺถ ติ กิํ นาม มยฺหํ นิคณฺฐา กริสฺสนฺติฯ ติ อาปุจฺฉิตา วา อนาปุจฺฉิตา วาฯ น หิ เม เต อาปุจฺฉิตา ยานวาหนสมฺปตฺติอิสฺสริยยสวิเสสํ ทสฺสนฺติ, นาปิ อนาปุจฺฉิตา มาเรสฺสนฺติ, อผลํ เอเตสํ อาปุจฺฉนนฺติ อธิปฺปาโยฯ</p>


<p>ติ ทิวสฺส ทิวา มชฺฌนฺหิเก อติกฺกนฺตมเตฺตฯ ติ ยถา หิ คิมฺหกาเล เทเว วุเฎฺฐ อุทกํ สนฺทมานํ นทิํ โอตริตฺวา โถกเมว คนฺตฺวา ติฎฺฐติ นปฺปวตฺตติ, เอวํ สีหสฺส ปฐมทิวเส ‘‘ทสพลํ ปสฺสิสฺสามี’’ติ อุปฺปนฺนาย ปีติยา นิคเณฺฐน ปฎิพาหิตกาโล, ยถา ทุติยทิวเส เทเว วุเฎฺฐ อุทกํ สนฺทมานํ นทิํ โอตริตฺวา โถกํ  คนฺตฺวา วาลิกาปุญฺชํ ปหริตฺวา อปฺปวตฺตํ โหติ, เอวํ สีหสฺส ทุติยทิวเส ‘‘ทสพลํ ปสฺสิสฺสามี’’ติ อุปฺปนฺนาย ปีติยา นิคเณฺฐน ปฎิพาหิตกาโล, ยถา ตติยทิวเส เทเว วุเฎฺฐ อุทกํ สนฺทมานํ นทิํ โอตริตฺวา ปุราณปณฺณสุกฺขทณฺฑกนฬกจวราทีนิ ปริกฑฺฒนฺตํ วาลิกาปุญฺชํ ภินฺทิตฺวา สมุทฺทนินฺนเมว  โหติ, เอวํ สีโห ตติยทิวเส ติณฺณํ วตฺถูนํ คุณกถํ สุตฺวา อุปฺปเนฺน ปีติปาโมเชฺช ‘‘อผลา นิคณฺฐา, นิปฺผลา นิคณฺฐา, กิํ เม อิเม กริสฺสนฺติ, คมิสฺสามหํ สตฺถุ สนฺติก’’นฺติ คมนํ อภินีหริตฺวา เวสาลิยา นิยฺยาสิฯ นิยฺยโนฺต จ ‘‘จิรสฺสาหํ ทสพลสฺส สนฺติกํ คนฺตุกาโม ชาโต, น โข ปน เม ยุตฺตํ อญฺญาตกเวเสน คนฺตุ’’นฺติ ‘‘เย เกจิ ทสพลสฺส สนฺติกํ คนฺตุกาโม, สเพฺพ นิกฺขมนฺตู’’ติ โฆสนํ กาเรตฺวา ปญฺจ รถสตานิ โยชาเปตฺวา อุตฺตมรเถ ฐิโต เตหิ เจว ปญฺจหิ รถสเตหิ มหติยา จ ปริสาย ปริวุโต คนฺธปุปฺผจุณฺณวาสาทีนิ คาหาเปตฺวา นิยฺยาสิฯ</p>


<p>ติ อารามํ ปวิสโนฺต ทูรโตว อสีติอนุพฺยญฺชนพฺยามปฺปภาทฺวตฺติํสมหาปุริสลกฺขณานิ ฉพฺพณฺณา ฆนพุทฺธรสฺมิโย ทิสฺวา ‘‘เอวรูปํ นาม ปุริสํ เอวํ อาสเนฺน วสนฺตํ เอตฺตกํ กาลํ นาทฺทสํ, วญฺจิโต วตมฺหิ, อลาภา วต เม’’ติ จิเนฺตตฺวา มหานิธิํ ทิสฺวา ทลิทฺทปุริโส วิย สญฺชาตปีติปาโมโชฺช เยน ภควา เตนุปสงฺกมิฯ ติ โภตา โคตเมน วุตฺตการณสฺส อนุการณํ กเถนฺติฯ การณวจโน เหตฺถ -สโทฺท ‘‘เหตุมฺหิ ญาณํ ธมฺมปฎิสมฺภิทา’’ติอาทีสุ (วิภ. ๗๒๐) วิยฯ นฺติ เจตฺถ ตถาปวตฺตสฺส สทฺทสฺส อโตฺถ อธิเปฺปโต ตสฺส ปวตฺติเหตุภาวโตฯ อตฺถปฺปยุโตฺต หิ สทฺทปฺปโยโคฯ นฺติ จ โส เอวํ ปเรหิ ตถา วุจฺจมาโนฯ ติ ปเรหิ วุตฺตการเณน สการโณ หุตฺวา ตุมฺหากํ วาโท วา ตโต ปรํ ตสฺส อนุวาโท วา โกจิ อปฺปมตฺตโกปิ วิญฺญูหิ ครหิตพฺพํ ฐานํ การณํ น อาคจฺฉติฯ อิทํ วุตฺตํ โหติ – กิํ สพฺพากาเรนปิ ตว วาเท คารยฺหการณํ นตฺถีติฯ ติ น อภูเตน วตฺตุกามาฯ</p>


<p> ติอาทีนํ อโตฺถ เวรญฺชกเณฺฑ อาคตนเยเนว เวทิตโพฺพฯ ติ จตุมคฺคจตุผลสงฺขาเตน อุตฺตมอสฺสาเสนฯ ติ อสฺสาสนตฺถาย สนฺถมฺภนตฺถาย ธมฺมํ เทเสติฯ อิติ ภควา อฎฺฐหเงฺคหิ สีหเสนาปติสฺส ธมฺมํ เทเสติฯ</p>


<p> นฺติ  อนุวิทิตฺวา จิเนฺตตฺวา ตุลยิตฺวา กาตพฺพํ กโรหีติ วุตฺต โหติฯ ติ สุนฺทโร โหติฯ ตุมฺหาทิสสฺมิญฺหิ มํ ทิสฺวา มํ สรณํ คจฺฉเนฺต นิคณฺฐํ ทิสฺวา  นิคณฺฐํ สรณํ คจฺฉเนฺต ‘‘กิํ อยํ สีโห ทิฎฺฐทิฎฺฐเมว สรณํ คจฺฉตี’’ติ ครหา อุปฺปชฺชติ, ตสฺมา อนุวิจฺจกาโร ตุมฺหาทิสานํ สาธูติ ทเสฺสติฯ นฺติ เต กิร เอวรูปํ สาวกํ ลภิตฺวา ‘‘อสุโก นาม ราชา วา ราชมหามโตฺต วา เสฎฺฐิ วา อมฺหากํ สรณํ คโต สาวโก ชาโต’’ติ ปฎากํ อุกฺขิปิตฺวา นคเร โฆเสนฺตา อาหิณฺฑนฺติฯ กสฺมา? ‘‘เอวํ โน มหนฺตภาโว อาวิ ภวิสฺสตี’’ติ จ, สเจ ปนสฺส ‘‘กิมหํ เอเต สรณํ คโต’’ติ วิปฺปฎิสาโร อุปฺปเชฺชยฺย, ตมฺปิ โส ‘‘เอเตสํ เม สรณคตภาวํ พหู ชานนฺติ, ทุกฺกรํ ทานิ ปฎินิวตฺติตุ’’นฺติ วิโนเทตฺวา น ปฎิกฺกมิสฺสตีติ จฯ เตนาห ‘‘ปฎากํ ปริหเรยฺยุ’’นฺติฯ นฺติ ปฎิยตฺตอุทปาโน วิย ฐิตํฯ นฺติ ตว นิเวสนํฯ ติ ปุเพฺพปิ ทสปิ วีสติปิ สฎฺฐิปิ ชเน อาคเต ทิสฺวา นตฺถีติ อวตฺวา เทสิ, อิทานิ มํ สรณํ คตการณมเตฺตเนว มา อิเมสํ เทยฺยธมฺมํ อุปจฺฉินฺทิตฺถ, สมฺปตฺตานญฺหิ ทาตพฺพเมวาติ โอวทติฯ ติ กุโต สุตํ? นิคณฺฐานํ สนฺติกาฯ เต กิร กุลฆเรสุ เอวํ ปกาเสนฺติ ‘‘มยํ ยสฺส กสฺสจิ สมฺปตฺตสฺส ทาตพฺพนฺติ วทาม, สมโณ ปน โคตโม ‘มยฺหเมว ทานํ ทาตพฺพํ…เป.… น อเญฺญสํ สาวกานํ ทินฺนํ มหปฺผล’นฺติ เอวํ วทตี’’ติฯ ตํ สนฺธาย อยํ ‘‘สุตํ เม ต’’นฺติอาทิมาหฯ</p>


<p> นฺติ ปกติยา ปวตฺตํ กปฺปิยมํสํ, มูลํ คเหตฺวา อนฺตราปเณ ปริเยสาหีติ อธิปฺปาโยฯ ติ ปญฺจสตมตฺตา นิคณฺฐาฯ นฺติ ถูลํ มหาสรีรํ โคกณฺณมหิํสสูกรสงฺขาตํ ปสุํฯ นฺติ อตฺตานํ อุทฺทิสิตฺวา กตํ, มาริตนฺติ อโตฺถฯ นฺติ เอตฺถ -สโทฺท กมฺมสาธโน อตีตกาลิโกติ อาห นฺติฯ นิมิตฺตกมฺมเสฺสตํ อธิวจนํ ‘‘ปฎิจฺจ กมฺมํ ผุสตี’’ติอาทีสุ (ชา. ๑.๔.๗๕) วิยฯ ติ นิมิตฺตภาเวน ลทฺธพฺพกมฺมสฺส, น กรณการาปนวเสนฯ ติ มํสํ ปฎิจฺจกมฺมํ ยถา ‘‘พุทฺธํ เอตสฺส อตฺถีติ พุโทฺธ’’ติฯ อถ วา ปฎิจฺจ กมฺมํ ผุสตีติ  ปาฐเสโส ทฎฺฐโพฺพ, สฺวายํ เอตํ มํสํ ปฎิจฺจ ตํ ปาณวธกกมฺมํ ผุสตีติ อโตฺถฯ ตญฺหิ อกุสลํ อุปฑฺฒํ ทายกสฺส, อุปฑฺฒํ ปฎิคฺคาหกสฺส โหตีติ เนสํ ลทฺธิฯ ติ กณฺณมูเลฯ นฺติ ปฎิเกฺขปวจนํ, โหตุ กิํ อิมินาติ อโตฺถฯ ติ เอเต อายสฺมนฺตา ทีฆรตฺตํ อวณฺณกามา หุตฺวา อวณฺณํ ภาสนฺตาปิ อพฺภาจิกฺขนฺตา น ชิริทนฺติ, อพฺภกฺขานสฺส อนฺตํ น คจฺฉนฺตีติ อโตฺถฯ อถ วา ลชฺชนเตฺถ อิทํ ติ ปทํ ทฎฺฐพฺพํ, น ลชฺชนฺตีติ อโตฺถฯ</p>

</p>


<h3>กปฺปิยภูมิอนุชานนกถาวณฺณนา</h3>
<p> นฺติ  เทสนามตฺตํฯ ติ ตตฺถ ตตฺถ ฉฑฺฑิตสฺส อามิสสฺส ขาทนตฺถายฯ ติ ปาโตเยวฯ นฺติ มหาสทฺทํฯ ติ วุตฺตนเยน อวตฺวาปิฯ -สเทฺทน ตถา วจนมฺปิ อนุชานาติฯ ติ เสสอฎฺฐกถาสุ วุตฺตนเยนฯ ‘‘กปฺปิยกุฎิํ กโรมา’ติ วา, ‘กปฺปิยกุฎี’ติ วา วุเตฺต สาธารณลกฺขณ’’นฺติ สพฺพอฎฺฐกถาสุ วุตฺตอุสฺสาวนนฺติกากุฎิกรณลกฺขณํฯ นฺติ อธิฎฺฐานํฯ ติ ยโต อิฎฺฐกโต สิลโต มตฺติกาปิณฺฑโต วา ปฎฺฐายฯ ติ ภิตฺติยา ปฐมิฎฺฐกาทีนํ เหฎฺฐา ภูมิยํ ปติฎฺฐาปิยมานา อิฎฺฐกาทโย ภูมิคติกตฺตา ‘‘กปฺปิยกุฎิํ กโรมา’’ติ วตฺวา ปติฎฺฐาเปตุํ น วฎฺฎนฺติฯ ยทิ เอวํ ภูมิยํ นิขณิตฺวา ปติฎฺฐาปิยมานา ถมฺภา กสฺมา ตถา วตฺวา ปติฎฺฐาเปตุํ วฎฺฎนฺตีติ อาห ติฯ ติ วาสตฺถาย กตํ สงฺฆิกเสนาสนํ สนฺธาย วทติฯ นฺติ วาสตฺถาย เอว กตํ ภิกฺขุสฺส ปุคฺคลิกเสนาสนํฯ ติ อิมินา อโนฺตวุตฺถทุกฺกฎเมว ทีปิตํฯ</p>

</p>


<h3>เกณิยชฎิลวตฺถุกถาวณฺณนา</h3>
<p>   ติอาทีสุ นฺติ เอกสฺส นิคมเสฺสตํ อธิวจนํฯ ตสฺมิํ กิร นิคเม วีสติ อาปณมุขสหสฺสานิ วิภตฺตานิ อเหสุํฯ อิติ โส อาปณานํ อุสฺสนฺนตฺตา ‘‘อาปณ’’เนฺตฺวว สงฺขํ คโตฯ ตสฺส ปน นิคมสฺส อวิทูเร นทีตีเร ฆนจฺฉาโย รมณียภูมิภาโค มหาวนสโณฺฑ, ตสฺมิํ ภควา วิหรติฯ ติ ตสฺส นามํฯ ติ อาหริมชฎาธโร ตาปโสฯ โส กิร พฺราหฺมณมหาสาโล, ธนรกฺขณตฺถาย ปน ตาปสปพฺพชฺชํ สมาทาย รโญฺญ ปณฺณาการํ ทตฺวา ภูมิภาคํ คเหตฺวา ตตฺถ อสฺสมํ กาเรตฺวา ปญฺจหิ สกฎสเตหิ วณิชฺชํ ปโยเชตฺวา กุลสหสฺสสฺส นิสฺสโย หุตฺวา วสติฯ อสฺสเมปิ จสฺส เอโก ตาลรุโกฺข ทิวเส ทิวเส เอกํ โสวณฺณมยํ ผลํ มุญฺจตีติ วทนฺติฯ โส ทิวา กาสาวานิ ธาเรติ, ชฎา จ พนฺธติ, รตฺติํ กามสมฺปตฺติํ อนุภวติฯ</p>


<p>ติ (ที. นิ. อฎฺฐ. ๑.๒๘๕; ม. นิ. อฎฺฐ. ๒.๔๒๗; อ. นิ. อฎฺฐ. ๓.๕.๑๙๒) ปวตฺตยิตาโร , ปาวจนวเสน วตฺตาโรติ อโตฺถฯ นฺติ เยสํ สนฺตกํฯ นฺติ มนฺตสเทฺท พหิกตฺวา รโห ภาสิตพฺพเฎฺฐน มนฺตา เอว ตํตํอตฺถปฎิปตฺติเหตุตาย ปทนฺติ มนฺตปทํ, เวทวจนํฯ นฺติ อฎฺฐกาทีหิ ทสหิ โปราณพฺราหฺมเณหิ อุทาตฺตานุทาตฺตาทิสรสมฺปตฺติวเสน สชฺฌายิตํฯ นฺติ ปาวจนวเสน อเญฺญสํ วุตฺตํ, วาจิตนฺติ อโตฺถฯ นฺติ สมุปพฺยูฬฺหํ ราสิกตํ, อิรุเวทยชุเวทสามเวทาทิวเสน ตตฺถาปิ ปเจฺจกํ มนฺตพฺราหฺมณาทิวเสน สชฺฌายนวาจกาทิวเสน จ ปิณฺฑํ กตฺวา ฐปิตนฺติ อโตฺถฯ ติ เอตรหิ พฺราหฺมณา ตํ เตหิ ปุเพฺพ คีตํ อนุคายนฺติ อนุสชฺฌายนฺติฯ ติ ตํ อนุภาสนฺติ, อิทํ ปุริมเสฺสว เววจนํฯ ติ เตหิ ภาสิตํ สชฺฌายิตํ อนุสชฺฌายนฺติฯ ติ เตหิ อเญฺญสํ วาจิตํ อนุวาเจนฺติฯ นฺติ เต กตเมติ อโตฺถฯ ติอาทีนิ เตสํ นามานิฯ เต กิร ทิพฺพจกฺขุปริภเณฺฑน ยถากมฺมูปคญาเณน สตฺตานํ กมฺมสฺสกตาทิํ ปุเพฺพนิวาสญาเณน  อตีตกเปฺป พฺราหฺมณานํ มนฺตเชฺฌนวิธิญฺจ โอโลเกตฺวา ปรูปฆาตํ อกตฺวา กสฺสปสมฺมาสมฺพุทฺธสฺส ภควโต วฎฺฎสนฺนิสฺสิเตน วจเนน สห สํสนฺทิตฺวา มเนฺต คเนฺถสุํฯ อปราปเร ปน โอกฺกากราชกาลาทีสุ อุปฺปนฺนพฺราหฺมณา ปาณาติปาตาทีนิ ปกฺขิปิตฺวา ตโย เวเท ภินฺทิตฺวา พุทฺธวจเนน สทฺธิํ วิรุเทฺธ อกํสุฯ รตฺติโภชนํ รตฺติ, ตโต อุปรตาติ ฯ อติกฺกเนฺต มชฺฌนฺหิเก ยาว สูริยตฺถงฺคมนา โภชนํ วิกาลโภชนํ นาม, ตโต วิรตตฺตา ติ สปฺปิมธุสกฺกราทีหิ เจว มริเจหิ จ สุสงฺขตํ ปานํ ปฎิยาทาเปตฺวาฯ</p>


<p>ติ กสฺมา ภควา ปุนปฺปุนํ ปฎิกฺขิปิ? ติตฺถิยานํ ปฎิเกฺขปปสนฺนตายฯ ติตฺถิยา หิ ‘‘อโห วตายํ อปฺปิโจฺฉ, โย นิมนฺติยมาโนปิ น สาทิยตี’’ติ อุปนิมนฺติยมานสฺส ปฎิเกฺขเป ปสีทนฺตีติ เกจิ, อการณเญฺจตํฯ นตฺถิ พุทฺธานํ ปจฺจยเหตุ เอวรูปํ โกหญฺญํ, อยํ ปน อฑฺฒเตลสานิ ภิกฺขุสตานิ ทิสฺวา เอตฺตกานํเยว ภิกฺขํ ปฎิยาเทสฺสติ, เสฺวว เสโล พฺราหฺมโณ ตีหิ ปุริสสเตหิ สทฺธิํ ปพฺพชิสฺสติ, อยุตฺตํ โข ปน นวเก อญฺญโต เปเสตฺวา อิเมเหว สทฺธิํ คนฺตุํ, อิเม วา อญฺญโต เปเสตฺวา นวเกหิ สทฺธิํ คนฺตุํฯ อถาปิ สเพฺพว คเหตฺวา คมิสฺสามิ, ภิกฺขาหาโร นปฺปโหสฺสติฯ ตโต ภิกฺขูสุ ปิณฺฑาย จรเนฺตสุ มนุสฺสา อุชฺฌายิสฺสนฺติ ‘‘จิรสฺสมฺปิ เกณิโย สมณํ โคตมํ นิมเนฺตตฺวา ยาปนมตฺตํ ทาตุํ นาสกฺขี’’ติ, สยญฺจ วิปฺปฎิสารี ภวิสฺสติฯ ปฎิเกฺขเป ปน กเต ‘‘สมโณ โคตโม ปุนปฺปุนํ ‘ตฺวญฺจ พฺราหฺมเณสุ อภิปฺปสโนฺน’ติ พฺราหฺมณานํ นามํ คณฺหาตี’’ติ จิเนฺตตฺวา พฺราหฺมเณปิ นิมเนฺตตุกาโม ภวิสฺสติ, ตโต  พฺราหฺมเณ ปาฎิเยกฺกํ นิมเนฺตสฺสติ, เต เตน นิมนฺติตา ภิกฺขู หุตฺวา ภุญฺชิสฺสนฺติ, เอวมสฺส สทฺธา อนุรกฺขิตา ภวิสฺสตีติ ปุนปฺปุนํ ปฎิกฺขิปิฯ ติ อิมินา อิทํ ทีเปติ ‘‘โภ โคตม, กิํ ชาตํ, ยทิ อหํ พฺราหฺมเณสุ อภิปฺปสโนฺน, อธิวาเสตุ ภวํ โคตโม, อหํ พฺราหฺมณานมฺปิ ทาตุํ สโกฺกมิ ตุมฺหากมฺปี’’ติฯ นฺติ เอตฺถ ตณฺฑุลโธวโนทกมฺปิ ธญฺญรโสเยวาติ วทนฺติฯ นฺติ เอตฺถ นิกฺกสโฎ อุจฺฉุรโส สตฺตาหกาลิโกติ เวทิตพฺพํฯ</p>


<p>  ติ (ม. นิ. อฎฺฐ. ๒.๔๐๐) อิมาหิ เกณิยสฺส จิตฺตานุกูลาหิ คาถาหิฯ ตตฺถ อคฺคิปริจริยํ วินา พฺราหฺมณานํ ยญฺญาภาวโต ติ วุตฺตํ, อคฺคิหุตฺตเสฎฺฐา อคฺคิชุหนปฺปธานาติ อโตฺถฯ พฺราหฺมณา หิ ‘‘อคฺคิมุขา เทวา’’ติ อคฺคิชุหนปุพฺพกํ ยญฺญํ วิทหนฺติฯ เวเท สชฺฌายเนฺตหิ ปฐมํ สชฺฌายิตพฺพโต สาวิตฺตี ‘‘ฉนฺทโส มุข’’นฺติ วุตฺตา, สาวิตฺตี เวทสฺส ปุพฺพงฺคมาติ อโตฺถ ตํปุพฺพกตฺตา เวทสวนสฺสฯ มนุสฺสานํ เสฎฺฐภาวโต ราชา ‘‘มุข’’นฺติ วุโตฺตฯ โอคาหนฺตีนํ นทีนํ อาธารภาวโต คนฺตพฺพฎฺฐานภาเวน ปฎิสรณโต จ สาคโร ‘‘มุข’’นฺติ วุโตฺตฯ จนฺทสมาโยเคน ‘‘อชฺช กตฺติกา, อชฺช โรหิณี’’ติ สญฺญายนโต นกฺขตฺตานิ อภิภวิตฺวา อาโลกกรณโต นกฺขเตฺตหิ อติวิเสสโสมฺมภาวโต จ ‘‘นกฺขตฺตานํ มุขํ จโนฺท’’ติ วุตฺตํฯ ‘‘ทีปสิขา อคฺคิชาลา อสนิวิจกฺก’’นฺติ เอวมาทีนํ ตปนฺตานํ วิชฺชุลตานํ อคฺคตฺตา อาทิโจฺจ ‘‘ตปตํ มุข’’นฺติ วุโตฺตฯ ทกฺขิเณยฺยานํ ปน อคฺคตฺตา วิเสเสน ตสฺมิํ สมเย พุทฺธปฺปมุขํ สงฺฆํ สนฺธาย ‘‘ปุญฺญํ อากงฺขมานานํ, สโงฺฆ เว ยชตํ มุข’’นฺติ วุตฺตํฯ เตน สโงฺฆ ปุญฺญสฺส อายมุขํ อคฺคทกฺขิเณยฺยภาเวนาติ ทเสฺสติฯ</p>

</p>


<h3>โรชมลฺลวตฺถุกถาวณฺณนา</h3>
<p> โรชวตฺถุมฺหิ ติ คนฺธกุฎิํ สนฺธาย อาหํสุฯ ติ อตุรโนฺต, สณิกํ ปทปฺปมาณฎฺฐาเน ปทํ นิกฺขิปโนฺต วตฺตํ กตฺวา สุสมฺมฎฺฐํ มุตฺตาทลสินฺทุวารสนฺถรสทิสํ วาลิกํ อวินาเสโนฺตติ อโตฺถฯ นฺติ ปมุขํฯ ติ อุกฺกาสิตสทฺทํ กตฺวาฯ นฺติ กวาฎํฯ ติ อคฺคนเขน อีสกํ กุญฺจิกฉิทฺทสมีเป โกเฎหีติ วุตฺตํ โหติฯ ทฺวารํ กิร อติอุปริ อมนุสฺสา, อติเหฎฺฐา ติรจฺฉานชาติกา โกเฎนฺติ, ตถา อโกเฎตฺวา มเชฺฌ ฉิทฺทสมีเป มนุสฺสา  โกเฎนฺติ, อิทํ ทฺวารโกฎกวตฺตนฺติ ทีเปนฺตา วทนฺติฯ   นฺติ น ภควา อุฎฺฐาย ทฺวารํ วิวริ, วิวรตูติ ปน หตฺถํ ปสาเรสิฯ ตโต ‘‘ภควา ตุเมฺหหิ อเนกาสุ กปฺปโกฎีสุ ทานํ ททมาเนหิ น สหตฺถา ทฺวารวิวรณกมฺมํ กต’’นฺติ สยเมว ทฺวารํ วิวฎํฯ ตํ ปน ยสฺมา ภควโต มเนน วิวฎํ, ตสฺมา ‘‘วิวริ ภควา ทฺวาร’’นฺติ วุตฺตํฯ</p>

</p>


<h3>วุฑฺฒปพฺพชิตวตฺถุกถาวณฺณนา</h3>
<p> อาตุมาวตฺถุมฺหิ ติ สุภโทฺท นาม อญฺญตโร ภิกฺขุ วุฑฺฒกาเล ปพฺพชิตตฺตา ‘‘วุฑฺฒปพฺพชิโต’’ติ วุโตฺตฯ ติ สามเณรภูมิยํ ฐิตา เทฺว ปุตฺตาฯ ติ นาฬิยา เจว ถวิกาย จฯ ติ ยสฺมา มนุสฺสา เต ทารเก มญฺชุภาณิเน ปฎิภานวเนฺต ทิสฺวา กาเรตุกามาปิ อกาเรตุกามาปิ กาเรนฺติเยว, กตกาเล จ ‘‘กิํ คณฺหิสฺสถ ตาตา’’ติ ปุจฺฉนฺติฯ เต วทนฺติ ‘‘น อมฺหากํ อเญฺญน เกนจิ อโตฺถ, ปิตา ปน โน ภควโต อาคตกาเล ยาคุทานํ กาตุกาโม’’ติฯ ตํ สุตฺวา มนุสฺสา อปริคเณตฺวาว ยํ เต สโกฺกนฺติ หริตุํ, สพฺพํ เทนฺติฯ ยมฺปิ น สโกฺกนฺติ, มนุเสฺสหิ เปเสนฺติฯ ตสฺมา เต ทารกา พหุํ โลณมฺปิ เตลมฺปิ สปฺปิมฺปิ ตณฺฑุลมฺปิ ขาทนียมฺปิ สํหริํสุฯ</p>


<p>ติ อาตุมํ นิสฺสาย วิหรติฯ ติ ภุสมเย อคารเกฯ ตตฺถ กิร มหนฺตํ ปลาลปุญฺชํ อพฺภนฺตรโต ปลาลํ นิกฺกฑฺฒิตฺวา สาลาสทิสํ ปพฺพชิตานํ วสนโยคฺคฎฺฐานสทิสํ กตํ, ตทา ภควา ตตฺถ วสิฯ อถ ภควติ อาตุมํ อาคนฺตฺวา ภุสาคารกํ ปวิเฎฺฐ สุภโทฺท สายนฺหสมยํ คามทฺวารํ คนฺตฺวา มนุเสฺส อามเนฺตสิ ‘‘อุปาสกา นาหํ ตุมฺหากํ สนฺติกา อญฺญํ กิญฺจิ ปจฺจาสีสามิ, มยฺหํ ทารเกหิ อานีตเตลาทีนิเยว สงฺฆสฺส ปโหนฺติ, หตฺถกมฺมมตฺตํ เม เทถา’’ติฯ กิํ, ภเนฺต, กโรมาติ? ‘‘อิทญฺจิทญฺจ คณฺหถา’’ติ สพฺพูปกรณานิ คาเหตฺวา วิหาเร อุทฺธนานิ กาเรตฺวา เอกํ กาฬกํ กาสาวํ นิวาเสตฺวา ตาทิสเมว ปารุปิตฺวา ‘‘อิทํ กโรถ, อิทํ กโรถา’’ติ สพฺพรตฺติํ วิจาเรโนฺต สตสหสฺสํ วิสฺสเชฺชตฺวา โภชฺชยาคุญฺจ  มธุโคฬกญฺจ ปฎิยาทาเปสิฯ  นาม ปฐมํ ภุญฺชิตฺวา ปาตพฺพยาคุ, ตตฺถ สปฺปิมธุผาณิตมจฺฉมํสปุปฺผผลรสาทิ ยํกิญฺจิ ขาทนียํ นาม, สพฺพํ ปวิสติ, กีฬิตุกามานํ สีสมกฺขนโยคฺคา โหติ สุคนฺธคนฺธาฯ</p>


<p>อถ  ภควา กาลเสฺสว สรีรปฎิชคฺคนํ กตฺวา ภิกฺขุสงฺฆปริวุโต ปิณฺฑาย จริตุํ อาตุมคามนคราภิมุโข ปายาสิฯ มนุสฺสา ตสฺส อาโรเจสุํ ‘‘ภควา ปิณฺฑาย คามํ ปวิสติ, ตยา กสฺส ยาคุ ปฎิยาทิตา’’ติฯ โส ยถานิวตฺถปารุเตเหว เตหิ กาฬกกาสาเวหิ เอเกน หเตฺถน ทพฺพิญฺจ กฎจฺฉุญฺจ คเหตฺวา พฺรหฺมา วิย ทกฺขิณชาณุมณฺฑลํ ภูมิยํ ปติฎฺฐาเปตฺวา วนฺทิตฺวา ‘‘ปฎิคฺคณฺหาตุ เม, ภเนฺต, ภควา ยาคุ’’นฺติ อาหฯ เตน วุตฺตํ ติฯ ติอาทิ วุตฺตนยเมวฯ นฺติ กุโต อยํฯ เสสเมตฺถ อุตฺตานเมวฯ</p>


<p> ติ ทสมภาคํ ทตฺวาฯ เตเนวาห ติฯ</p>

</p>


<h3>จตุมหาปเทสกถาวณฺณนา</h3>
<p> ติ อุปปริกฺขนฺตาฯ ปตฺตุณฺณเทเส สญฺชาตวตฺถํ ฯ โกเสยฺยวิเสโสติ หิ อภิธานโกเส วุตฺตํฯ จีนเทเส โสมารเทเส จ สญฺชาตวตฺถานิ ฯ ปตฺตุณฺณาทีนิ ตีณิ โกเสยฺยสฺส อนุโลมานิ ปาณเกหิ กตสุตฺตมยตฺตาฯ  เอหิภิกฺขูนํ ปุญฺญิทฺธิยา นิพฺพตฺตจีวรํฯ ตํ โขมาทีนํ อญฺญตรํ โหตีติ เตสํเยว อนุโลมํฯ เทวตาหิ ทินฺนจีวรํ ฯ ตํ กปฺปรุเกฺข นิพฺพตฺตํ ชาลินีเทวกญฺญาย อนุรุทฺธเตฺถรสฺส ทินฺนวตฺถสทิสํฯ ตมฺปิ โขมาทีนเญฺญว อนุโลมํ โหติ เตสุ อญฺญตรภาวโตฯ ติ เตสํ สรูปทสฺสนปรเมตํ, นาญฺญํ นิวตฺตนปรํ ปตฺตุณฺณปฎสฺสปิ เทสนาเมเนว วุตฺตตฺตาฯ ติ ภาชนานิ ฯ ติ ลาพุอาทิฯ ติ อุทกุกฺขิปนกกุฎโกฯ นฺติ เวฬุวิลีเวหิ วายิตฺวา กตฉตฺตํฯ นฺติ สมฺมิสฺสิตรสํฯ ติ อมฺพปานาทิปานกํ ปฎิคฺคหิตํ  โหติ, ตํ วิกาเลปิ กปฺปติ อสมฺภินฺนรสตฺตาฯ นฺติ เตน สตฺตาหกาลิเกน ตทหุปฎิคฺคหิเตน สทฺธิํฯ เสสเมตฺถ สุวิเญฺญยฺยเมวฯ</p>

</p>

</p>





