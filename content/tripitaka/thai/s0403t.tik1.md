<h1>๒. พลวโคฺค</h1>
<h3>๑. อนนุสฺสุตสุตฺตวณฺณนา</h3>
<p> ทุติยสฺส ปฐเม ติ อภิวิสิเฎฺฐน ญาเณน ชานิตฺวาฯ ติ ‘‘ตถา อาคโตติ ตถาคโตฯ ตถา คโตติ ตถาคโตฯ ตถลกฺขณํ อาคโตติ ตถาคโตฯ ตถธเมฺม ยาถาวโต อภิสมฺพุโทฺธติ ตถาคโตฯ ตถทสฺสิตาย ตถาคโตฯ ตถาวาทิตาย ตถาคโตฯ ตถาการิตาย ตถาคโตฯ อภิภวนเฎฺฐน ตถาคโต’’ติ เอวํ วุเตฺตหิ อฎฺฐหิ การเณหิฯ อุสภสฺส อิทนฺติ  เสฎฺฐฎฺฐานํฯ เตนาห นฺติฯ ปรโต ทสฺสิตพลโยเคน ‘‘ทสพโลห’’นฺติ นฺติ เอตฺถ เสฎฺฐปริยาโยฯ สโทฺทติ อาห นฺติฯ จกฺกเญฺจตํ ธมฺมจกฺกํ อธิเปฺปตํฯ</p>

</p>


<h3>๓. สํขิตฺตสุตฺตวณฺณนา</h3>
<p> ตติเย กามํ สมฺปยุตฺตธเมฺมสุ ถิรภาโวปิ พลโฎฺฐ เอว, ปฎิปเกฺขหิ ปน อกมฺปนียตฺตํ สาติสยํ พลโฎฺฐติ วุตฺตํ ติฯ</p>

</p>


<h3>๔. วิตฺถตสุตฺตวณฺณนา</h3>
<p> จตุเตฺถ   ติ สติยา เนปเกฺกน, ติกฺขวิสทสูรภาเวนาติ อโตฺถฯ อฎฺฐกถายํ ปน เนปกฺกํ นาม ปญฺญาติ อธิปฺปาเยน ‘‘เนปกฺกํ วุจฺจติ ปญฺญา’’ติ วุตฺตํฯ เอวํ สติ อโญฺญ นิทฺทิโฎฺฐ นาม โหติฯ ติ จ อิมินา สวิเสสา สติ คหิตาติ ปรโตปิ ‘‘จิรกตมฺปิ จิรภาสิตมฺปิ สริตา อนุสฺสริตา’’ติ สติกิจฺจเมว นิทฺทิฎฺฐํ, น ปญฺญากิจฺจํ, ตสฺมา ติ สติยา เนปกฺกภาเวนาติ สกฺกา วิญฺญาตุํ ลพฺภเตวฯ ปจฺจยวิเสสวเสน อญฺญธมฺมนิรเปโกฺข สติยา พลวภาโวฯ ตถา หิ ญาณวิปฺปยุตฺตจิเตฺตนปิ สชฺฌายนสมฺมสนานิ สมฺภวนฺติฯ</p>


<p>ติ อตฺตนา วา ปเรน วา กาเยน จิรกตํ เจติยงฺคณวตฺตาทิมหาวตฺตปฺปฎิปตฺติปูรณํฯ ติ อตฺตนา วา ปเรน วา วาจาย จิรภาสิตํ สกฺกจฺจํ อุทฺทิสนอุทฺทิสาปนธมฺมาสารณธมฺมเทสนาอุปนิสินฺนกปริกถาอนุโมทนียาทิวเสน ปวตฺติตํ วจีกมฺมํฯ ติ ตสฺมิํ กาเยน จิรกเต กาโย นาม กายวิญฺญตฺติ, จิรภาสิเต วาจา นาม วจีวิญฺญตฺติ, ตทุภยมฺปิ รูปํ, ตํสมุฎฺฐาปกา จิตฺตเจตสิกา อรูปํฯ อิติ อิเม รูปารูปธมฺมา เอวํ อุปฺปชฺชิตฺวา เอวํ นิรุทฺธาติ สรติ เจว อนุสฺสรติ จ, สติสโมฺพชฺฌงฺคํ สมุฎฺฐาเปตีติ อโตฺถฯ โพชฺฌงฺคสมุฎฺฐาปิกา หิ สติ อิธ อธิเปฺปตาฯ ตาย สติยา เอส สกิํ สรเณน สริตา, ปุนปฺปุนํ สรเณน อนุสฺสริตาติ เวทิตพฺพาฯ</p>

</p>


<h3>๕-๑๐. ทฎฺฐพฺพสุตฺตาทิวณฺณนา</h3>
<p> ปญฺจเม ติ อตฺตโน อตฺตโน วิสเย เอวฯ นฺติ โลกิยธเมฺม โลกุตฺตรธเมฺม จ เตน เตน ปวตฺติวิเสเสน กเถตุํฯ ติ สปฺปุริสสํเสโว สทฺธมฺมสฺสวนํ โยนิโสมนสิกาโร ธมฺมานุธมฺมปฺปฎิปตฺตีติ อิเมสุ จตูสุ โสตาปตฺติมคฺคการเณสุฯ กามญฺจ เตสุ สติอาทโยปิ ธมฺมา อิจฺฉิตพฺพาว เตหิ วินา เตสํ อสมฺภวโต , ตถาปิ เจตฺถ สทฺธา วิเสสโต กิจฺจการีติ เวทิตพฺพาฯ สโทฺธ เอว หิ สปฺปุริเส ปยิรุปาสติ, สทฺธมฺมํ สุณาติ, โยนิโส จ อนิจฺจาทิโต มนสิ กโรติ, อริยมคฺคสฺส  จ อนุธมฺมํ ปฎิปชฺชติ, ตสฺมา วุตฺตํ นฺติฯ อิมินา นเยน เสสพเลสุปิ อโตฺถ ทฎฺฐโพฺพฯ</p>


<p>ติ จตุพฺพิธสมฺมปฺปธานภาวนายฯ ติอาทีสุปิ เอเสว นโยฯ เอตฺถ จ โสตาปตฺติอเงฺคสุ สทฺธา วิย, สมฺมปฺปธานภาวนาย วีริยํ วิย จ สติปฎฺฐานภาวนาย ยสฺมา ‘‘วิเนยฺย โลเก อภิชฺฌาโทมนสฺส’’นฺติ (ที. นิ. ๒.๓๗๓; ม. นิ. ๑.๑๐๖) วจนโต ปุพฺพภาเค กิจฺจโต สติ อธิกา อิจฺฉิตพฺพา, เอวํ สมาธิกมฺมิกสฺส สมาธิ, ‘‘อริยสจฺจภาวนา ปญฺญาภาวนา’’ติ กตฺวา ตตฺถ ปญฺญา ปุพฺพภาเค อธิกา อิจฺฉิตพฺพาติ ปากโฎยมโตฺถฯ อธิคมกฺขเณ ปน สมาธิปญฺญานํ วิย สเพฺพสมฺปิ พลานํ สทฺธาทีนํ สมตาว อิจฺฉิตพฺพาฯ ตถา หิ ‘‘เอตฺถ สทฺธาพล’’นฺติอาทินา ตตฺถ ตตฺถ เอตฺถคฺคหณํ กตํฯ</p>


<p>อิทานิ สทฺธาทีนํ ตตฺถ ตตฺถ อติเรกกิจฺจตํ อุปมาย วิภาเวตุํ ติอาทิ วุตฺตํฯ ตตฺริทํ อุปมา สํสนฺทนํ – ราชปญฺจมสหายา วิย วิมุตฺติปริปาจกานิ ปญฺจ พลานิฯ เนสํ กีฬนตฺถํ เอกชฺฌํ วีถิโอตรณํ วิย พลานํ เอกชฺฌํ วิปสฺสนาวีถิโอตรณํ, สหาเยสุ ปฐมาทีนํ ยถาสกํ เคเหว วิจารณา วิย สทฺธาทีนํ โสตาปตฺติองฺคาทีนิ ปตฺวา ปุพฺพงฺคมตาฯ สหาเยสุ อิตเรสํ ตตฺถ ตตฺถ ตุณฺหีภาโว วิย เสสพลานํ ตตฺถ ตตฺถ ตทนฺวยตา, ตสฺส ปุพฺพงฺคมสฺส พลสฺส กิจฺจานุคตาฯ น หิ ตทา เตสํ สสมฺภารปถวีอาทีสุ อาปาทีนํ วิย กิจฺจํ ปากฎํ โหติ, สทฺธาทีนํเยว ปน กิจฺจํ วิภูตํ หุตฺวา ติฎฺฐติ ปุเรตรํ ตถาปจฺจเยหิ จิตฺตสนฺตานสฺส อภิสงฺขตตฺตาฯ เอตฺถ จ วิปสฺสนากมฺมิกสฺส ภาวนา วิเสสโต ปญฺญุตฺตราติ ทสฺสนตฺถํ ราชานํ นิทสฺสนํ กตฺวา ปญฺญินฺทฺริยํ วุตฺตํฯ ฉฎฺฐาทีนิ สุวิเญฺญยฺยานิฯ</p>

</p>

</p>





