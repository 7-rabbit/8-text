<h1>ทฺวิปาทพฺยาสยมกคาถา</h1>
<ol>
<li>
ยโสธรํ ปีณปโยธราธรํ,  
  
อนงฺครงฺคทฺธชภูตมงฺคํ;  
  
เทวจฺฉราวุชฺชลิตํ ปติพฺพตํ,  
  
หิตฺวา คโต โส สุคโต ว นูนฯ  
</li>
  
<li>
สภาวนิจฺฉนฺทมติํ ปภาวติํ,  
  
ภโตฺต กุโส สํหริ ภตฺตกาชํ;  
  
ตายาภิรูปํ ปิ ยโสธรํ วรํ,  
  
หิตฺวา คโต โส สุคโต ว นูนฯ  
</li>
  
<li>
ปุเร ปุเร สณฺจริ ขคฺคหโตฺถ,  
  
วรํ ปริตฺถีนํ อนิตฺถิคโนฺธ;  
  
สิริญฺจ ริญฺจาปิ น ริญฺจิ นาริํ,  
  
หิตฺวานิมนฺทานิ คโต ตถาคโตฯ  
</li>
  
<li>
หริตฺตโจ ราคพเลน เทวิยา,  
  
อวตฺถลิเงฺคน น ลิงฺคนุสฺสริ;  
  
อเสวิ กามํ ตมิทานิ กามํ,  
  
หิตฺวา คโต โส สุคโต ว นูนฯ  
</li>
  
<li>
อปเมยฺยกเปฺปสุ วิเวกเสวี,  
  
หิตฺวา คโต รชฺชสิริํ วริตฺถิํ;  
  
อณุํ กลิํ วณฺณยิ ตํ ปุราณํ,  
  
วตฺถมฺหิ ฉิทฺทํ วิย ตุนฺนกาโรฯ  
</li>
  
<li>
ตถาติ มนฺตฺวาน อิทานินโงฺค,  
  
ยโสธรํ ปคฺคหิโต ธชํ ว;  
  
มโตฺต ชิโตมฺหี ติ ปมตฺตพนฺธุ,  
  
น ปสฺสิ ญาณาสนิปาตมนฺตรํฯ  
</li>
  
<li>
ทิสฺวาน ทุกฺขานลสมฺภวํภวํ,  
  
กตฺวา ตทุปฺปาทกนงฺคภงฺคํ;  
  
ยโสธรํ ปีณปโยธราธรํ,  
  
หิตฺวา คโต พุทฺธพลปฺปทํ ปทํฯ  
</li>
  
<li>
อนนฺตสตฺตานมนนฺตกาเล,  
  
มนงฺคเหตฺวาน ชิโต อนโงฺค;  
  
ปราชิโต นูน หิ เอกกสฺส,  
  
ตถาคโต โส น ปุนาคโต วฯ  
</li>
  
<li>
ทิสฺวาน ญาณาสนิปาตมนฺตรํ,  
  
ตถาคโต โส น ปุนาคโต ว;  
  
ตถาคโต โส น ปุนาคโต ว,  
  
ทิสฺวานญาณาสนิปาตมนฺตรํฯ  
</li>
  
  
  
  
  