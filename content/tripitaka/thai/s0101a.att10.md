<h1>๑๐. สุภสุตฺตวณฺณนา</h1>
<h3>สุภมาณวกวตฺถุวณฺณนา</h3>
<p>     นฺติ สุภสุตฺตํฯ ตตฺรายํ อนุตฺตานปทวณฺณนาฯ ติ อจิรํ ปรินิพฺพุเต ภควติ, ปรินิพฺพานโต อุทฺธํ มาสมเตฺต กาเลฯ นิทานวณฺณนายํ วุตฺตนเยเนว ภควโต ปตฺตจีวรํ อาทาย อาคนฺตฺวา ขีรวิเรจนํ ปิวิตฺวา วิหาเร นิสินฺนทิวสํ สนฺธาเยตํ วุตฺตํฯ ติ โตเทยฺยพฺราหฺมณสฺส ปุโตฺต, โส กิร สาวตฺถิยา อวิทูเร ตุทิคาโม นาม อตฺถิ, ตสฺส อธิปติตฺตา โตเทโยฺยติ สงฺขฺยํ คโตฯ มหทฺธโน ปน โหติ ปญฺจจตฺตาลีสโกฎิวิภโว, ปรมมจฺฉรี – ‘‘ททโต โภคานํ อปริกฺขโย นาม นตฺถี’’ติ จิเนฺตตฺวา กสฺสจิ กิญฺจิ น เทติ, ปุตฺตมฺปิ อาห –</p>


<p>
‘‘อญฺชนานํ ขยํ ทิสฺวา, วมฺมิกานญฺจ สญฺจยํ;  
  
มธูนญฺจ สมาหารํ, ปณฺฑิโต ฆรมาวเส’’ติฯ  
</p>
  
<p>เอวํ อทานเมว สิกฺขาเปตฺวา กายสฺส เภทา ตสฺมิํเยว ฆเร สุนโข หุตฺวา นิพฺพโตฺตฯ สุโภ ตํ สุนขํ อติวิย ปิยายติฯ อตฺตโน ภุญฺชนกภตฺตํเยว โภเชติ, อุกฺขิปิตฺวา วรสยเน สยาเปติฯ อถ ภควา เอกทิวสํ นิกฺขเนฺต มาณเว ตํ ฆรํ ปิณฺฑาย ปาวิสิฯ สุนโข ภควนฺตํ ทิสฺวา ภุกฺการํ กโรโนฺต ภควโต สมีปํ คโตฯ ตโต นํ ภควา อโวจ ‘‘โตเทยฺย ตฺวํ ปุเพฺพปิ มํ ‘โภ, โภ’ติ ปริภวิตฺวา สุนโข ชาโต, อิทานิปิ ภุกฺการํ กตฺวา อวีจิํ คมิสฺสสี’’ติฯ สุนโข ตํ กถํ สุตฺวา วิปฺปฎิสารี หุตฺวา อุทฺธนนฺตเร ฉาริกาย นิปโนฺน, มนุสฺสา นํ อุกฺขิปิตฺวา สยเน สยาเปตุํ นาสกฺขิํสุ ฯ</p>


<p>สุโภ อาคนฺตฺวา ‘‘เกนายํ สุนโข สยนา โอโรปิโต’’ติ อาหฯ มนุสฺสา ‘‘น เกนจี’’ติ  วตฺวา ตํ ปวตฺติํ อาโรเจสุํฯ มาณโว สุตฺวา ‘‘มม ปิตา พฺรหฺมโลเก นิพฺพโตฺต, สมโณ ปน โคตโม เม ปิตรํ สุนขํ กโรติ ยํ กิญฺจิ เอส มุขารูฬฺหํ ภาสตี’’ติ กุชฺฌิตฺวา ภควนฺตํ มุสาวาเทน  โจเทตุกาโม วิหารํ คนฺตฺวา ตํ ปวตฺติํ ปุจฺฉิฯ ภควา ตสฺส ตเถว วตฺวา อวิสํวาทนตฺถํ อาห – ‘‘อตฺถิ ปน เต, มาณว, ปิตรา น อกฺขาตํ ธน’’นฺติฯ อตฺถิ, โภ โคตม, สตสหสฺสคฺฆนิกา สุวณฺณมาลา, สตสหสฺสคฺฆนิกา สุวณฺณปาทุกา, สตสหสฺสคฺฆนิกา สุวณฺณปาติ, สตสหสฺสญฺจ กหาปณนฺติฯ คจฺฉ ตํ สุนขํ อโปฺปทกํ มธุปายาสํ โภเชตฺวา สยนํ อาโรเปตฺวา อีสกํ นิทฺทํ โอกฺกนฺตกาเล ปุจฺฉ, สพฺพํ เต อาจิกฺขิสฺสติ, อถ นํ ชาเนยฺยาสิ – ‘‘ปิตา เม เอโส’’ติฯ โส ตถา อกาสิฯ สุนโข สพฺพํ อาจิกฺขิ, ตทา นํ – ‘‘ปิตา เม’’ติ ญตฺวา ภควติ ปสนฺนจิโตฺต คนฺตฺวา ภควนฺตํจุทฺทส ปเญฺห ปุจฺฉิตฺวา วิสฺสชฺชนปริโยสาเน ภควนฺตํ สรณํ คโต, ตํ สนฺธาย วุตฺตํ ‘‘สุโภ มาณโว โตเทยฺยปุโตฺต’’ติฯ ติ อตฺตโน โภคคามโต อาคนฺตฺวา วสติฯ</p>


<p> ติ สตฺถริ ปรินิพฺพุเต ‘‘อานนฺทเตฺถโร กิรสฺส ปตฺตจีวรํ คเหตฺวา อาคโต, มหาชโน ตํ ทสฺสนตฺถาย อุปสงฺกมตี’’ติ สุตฺวา ‘‘วิหารํ โข ปน คนฺตฺวา มหาชนมเชฺฌ น สกฺกา สุเขน ปฎิสนฺถารํ วา กาตุํ, ธมฺมกถํ วา โสตุํ เคหํ อาคตํเยว นํ ทิสฺวา สุเขน ปฎิสนฺถารํ กริสฺสามิ, เอกา จ เม กงฺขา อตฺถิ, ตมฺปิ นํ ปุจฺฉิสฺสามี’’ติ จิเนฺตตฺวา อญฺญตรํ มาณวกํ อามเนฺตสิฯ นฺติอาทีสุ ติ วิสภาคเวทนา วุจฺจติ, ยา เอกเทเส อุปฺปชฺชิตฺวา จตฺตาโร อิริยาปเถ อยปเฎฺฎน อาพนฺธิตฺวา วิย คณฺหติ, ตสฺสา อภาวํ ปุจฺฉาติ วทติฯ ติ  กิจฺฉชีวิตกโร โรโค วุจฺจติ, ตสฺสาปิ อภาวํ ปุจฺฉาติ วทติฯ คิลานเสฺสว จ อุฎฺฐานํ นาม ครุกํ โหติ, กาเย พลํ น โหติ, ตสฺมา นิเคฺคลญฺญภาวญฺจ พลญฺจ ปุจฺฉาติ วทติฯ นฺติ คมนฐานนิสชฺชสยเนสุ จตูสุ อิริยาปเถสุ สุขวิหารํ ปุจฺฉาติ วทติฯ อถสฺส ปุจฺฉิตพฺพาการํ ทเสฺสโนฺต ‘‘สุโภ’’ติอาทิมาหฯ</p>


<p> ติ กาลญฺจ สมยญฺจ ปญฺญาย คเหตฺวา อุปธาเรตฺวาติ อโตฺถฯ สเจ อมฺหากํ เสฺว คมนกาโล ภวิสฺสติ, กาเย พลมตฺตา เจว ผริสฺสติ, คมนปจฺจยา จ อโญฺญ อผาสุวิหาโร  น ภวิสฺสติ, อเถตํ กาลญฺจ คมนการณสมวายสงฺขาตํ สมยญฺจ อุปธาเรตฺวา – ‘‘อปิ เอว นาม เสฺว อาคเจฺฉยฺยามา’’ติ วุตฺตํ โหติฯ</p>


<p>   ติ เจติรเฎฺฐ ชาตตฺตา เจตโกติ เอวํ ลทฺธนาเมนฯ นฺติ โภ, อานนฺท, ทสพลสฺส โก นาม อาพาโธ อโหสิ, กิํ ภควา ปริภุญฺชิฯ อปิ จ สตฺถุ ปรินิพฺพาเนน ตุมฺหากํ โสโก อุทปาทิ, สตฺถา นาม น เกวลํ ตุมฺหากํเยว ปรินิพฺพุโต, สเทวกสฺส โลกสฺส มหาชานิ, โก ทานิ อโญฺญ มรณา มุจฺจิสฺสติ, ยตฺร โส สเทวกสฺส โลกสฺส อคฺคปุคฺคโล ปรินิพฺพุโต, อิทานิ กํ อญฺญํ ทิสฺวา มจฺจุราชา ลชฺชิสฺสตีติ เอวมาทินา นเยน มรณปฎิสํยุตฺตํ สโมฺมทนียํ กถํ สารณียํ วีติสาเรตฺวา เถรสฺส หิโยฺย ปีตเภสชฺชานุรูปํ อาหารํ ทตฺวา ภตฺตกิจฺจาวสาเน เอกมนฺตํ นิสีทิฯ</p>


<p>ติ อุปฎฺฐาโก หุตฺวา สนฺติกาวจโร, น รนฺธคเวสีฯ น วีมํสนาธิปฺปาโยฯ ติ อิทํ ปุริมปทเสฺสว เววจนํฯ ติ กสฺมา ปุจฺฉติ? ตสฺส กิร เอวํ อโหสิ ‘‘เยสุ ธเมฺมสุ ภวํ โคตโม อิมํ โลกํ ปติฎฺฐเปสิ, เต ตสฺส อจฺจเยน นฎฺฐา นุ โข, ธรนฺติ นุ โข, สเจ ธรนฺติ, อานโนฺท ชานิสฺสติ, หนฺท นํ ปุจฺฉามี’’ติ, ตสฺมา ปุจฺฉิฯ</p>


<p> อถสฺส  เถโร ตีณิ ปิฎกานิ ตีหิ ขเนฺธหิ สงฺคเหตฺวา ทเสฺสโนฺต ‘‘ติณฺณํ โข’’ติอาทิมาหฯ มาณโว สงฺขิเตฺตน กถิตํ อสลฺลเกฺขโนฺต – ‘‘วิตฺถารโต ปุจฺฉิสฺสามี’’ติ จิเนฺตตฺวา ‘‘กตเมสํ ติณฺณ’’นฺติอาทิมาหฯ</p>


<h3>สีลกฺขนฺธวณฺณนา</h3>
<p> ตโต เถเรน ‘‘อริยสฺส สีลกฺขนฺธสฺสา’’ติ เตสุ ทสฺสิเตสุ ปุน ติ เอเกกํ ปุจฺฉิฯ เถโรปิสฺส พุทฺธุปฺปาทํ ทเสฺสตฺวา ตนฺติธมฺมํ เทเสโนฺต อนุกฺกเมน ภควตา วุตฺตนเยเนว สพฺพํ วิสฺสเชฺชสิฯ ตตฺถ   นฺติ เอตฺถ ภควโต สาสเน น สีลเมว สาโร, เกวลเญฺหตํ ปติฎฺฐามตฺตเมว โหติฯ อิโต อุตฺตริ ปน อญฺญมฺปิ กตฺตพฺพํ อตฺถิ เยวาติ ทเสฺสสิฯ ติ พุทฺธสาสนโต พหิทฺธาฯ</p>


<h3>สมาธิกฺขนฺธวณฺณนา</h3>
<p>  , ติ อิทมายสฺมา อานโนฺท ‘‘กตโม ปน โส, โภ อานนฺท, อริโย สมาธิกฺขโนฺธ’’ติ เอวํ สมาธิกฺขนฺธํ ปุโฎฺฐปิ เย เต ‘‘สีลสมฺปโนฺน อินฺทฺริเยสุ คุตฺตทฺวาโร สติสมฺปชเญฺญน สมนฺนาคโต สนฺตุโฎฺฐ’’ติ เอวํ สีลานนฺตรํ อินฺทฺริยสํวราทโย สีลสมาธีนํ อนฺตเร อุภินฺนมฺปิ อุปการกธมฺมา อุทฺทิฎฺฐา, เต นิทฺทิสิตฺวา สมาธิกฺขนฺธํ ทเสฺสตุกาโม อารภิฯ เอตฺถ จ รูปชฺฌานาเนว อาคตานิ, น อรูปชฺฌานานิ, อาเนตฺวา ปน ทีเปตพฺพานิฯ จตุตฺถชฺฌาเนน หิ อสงฺคหิตา อรูปสมาปตฺติ นาม นตฺถิเยวฯ</p>


<p> นฺติ เอตฺถ ภควโต สาสเน น จิเตฺตกคฺคตามตฺตเกเนว ปริโยสานปฺปตฺติ นาม อตฺถิ, อิโตปิ อุตฺตริ ปน อญฺญํ กตฺตพฺพํ อตฺถิ เยวาติ ทเสฺสติฯ นฺติ เอตฺถ ภควโต สาสเน อิโต อุตฺตริ กาตพฺพํ นาม นตฺถิเยว, อรหตฺตปริโยสานญฺหิ ภควโต สาสนนฺติ ทเสฺสติฯ เสสํ สพฺพตฺถ อุตฺตานตฺถเมวาติฯ</p>

</p>

</p>





