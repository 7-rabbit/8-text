<h1>อปฺปมาทาวห ปกิณฺณกนิเทฺทส</h1>
<ol>
<li>
สํวิชฺชนฺติ  
ธ โลกสฺมิํ,  
  
พหู ชีวิตกปฺปนา;  
  
คเหตฺวา ปตฺต มุโญฺฉ โย,  
  
ชีวิกานํ ส ลามโกฯ  
</li>
  
<li>
สุกุลาจ ตทุปคา, กามโภคา นเปกฺขิโน;  
  
น ภยฎฺฎา น อิณฎฺฎา, เนว อาชีว การณาฯ  
</li>
  
<li>
นาลํว  
คิหินา พฺรหฺม, จริยาย อขณฺฑิตํ;  
  
ฆราวาโส ติสมฺพาโธ, ปพฺพชฺชาว นิราลยาฯ  
</li>
  
<li>
ภวปงฺกา  
ปมุจฺจาม, ติวิตฺติณฺณา ภยานกา;  
  
ปฎิปตฺติ ยิมายาติ, กตฺวา ตทุปคา อิเมฯ  
</li>
  
<li>
อุตฺติเฎฺฐ นปฺปมเชฺชยฺย, ธมฺมํ จริตํ สุจเร;  
  
ธมฺมจารี สุขํเสติ, อสฺมิํโลเก ปรมฺหิจฯ  
</li>
  
<li>
สฺวาคตา  
วต เตภิกฺขู, ปตฺตา สมฺพุทฺธปุตฺต ตํ;  
  
คิหิ พนฺธน ปุจฺฉิชฺช, สุขิตา สาสเน รตาฯ  
</li>
  
<li>
กตปุญฺญ วิเสสาว, เอเต สุลทฺธ ทุลฺลภา;  
  
ฉเฎฺฎตฺวาปิ มหารชฺชํ, เนทิสํ ลทฺธ มญฺญทาฯ  
</li>
  
<li>
สฺวาคตา  
สุคตี โหนฺตุ, มาทุคฺคตี ปมาทิโน;  
  
ทุสฺสีลา เจ คมิสฺสนฺติ, อปายํ ติภยานกํฯ  
</li>
  
<li>
คิหิโภคา  
ปรีหิโนฺน, สามญฺญตฺตญฺจ ทูภโต;  
  
ปริธํสมาโน ปกิเรติ, ฉวาลาตํว นสฺสติฯ  
</li>
  
<li>
กุโส ยถา ทุคฺคหิโต, หตฺถเมวา นุกนฺตติ;  
  
สามญฺญํ ทุปฺปรามฎฺฐํ, นิรยา ยุป กฑฺฒติฯ  
</li>
  
<li>
ยํกิญฺจิ  
สิถิลํ กมฺมํ, สํกิลิฎฺฐญฺจ ยํกตํ;  
  
สงฺกสฺสรํ พฺรหฺมจริยํ, นตํโหติ มหปฺผลํฯ  
</li>
  
<li>
กริยาเจ กริยา เวนํ, ทฬฺหเมนํ ปรกฺกเม;  
  
สิถิโลหิ ปริพฺพโช, ภิโยฺย อากิรเต รชํฯ  
</li>
  
<li>
อิติ  
วุตฺตํ มุนิเนฺทน, นุสฺสรํ อนิ วตฺติโต;  
  
สทา อลิน จิเตฺตน, จเรยฺย พุทฺธสาวโกฯ  
</li>
  
<li>
ราคํ อสุภจินฺตาย, โทสํ เมตฺตาย วารเย;  
  
มรเณน ธชํมานํ, สมฺพุเทฺธ ติกฺข สทฺธิโกฯ  
</li>
  
<li>
อสุภา กามวิตกฺกํ, เมตฺตา พฺยาปาท ตกฺกิตํ;  
  
วิหิํสํ กรุณาเยว, นิวาเรยฺย สทาสโตฯ  
</li>
  
<li>
พุทฺธาณตฺติ  
สทาตีโต, มิจฺฉาวิตกฺก ปีฬิโต;  
  
ปาปธเมฺมหิ สํกิโณฺณ, โสนิจฺจาปาย คามิโกฯ  
</li>
  
<li>
โธวิตฺวา ปตฺติมลานิ, ปุนาติกฺกม สํวุโต;  
  
มิจฺฉาวิตกฺก สเญฺฉที, ทูโร อปาย คามิโตฯ  
</li>
  
<li>
ขีณาสวตฺต  
พุทฺธตฺตํ, นิยฺยานิก นฺตรา ยิกํ;  
  
สีหนาทํ จตุฎฺฐาเน, เวสารโชฺช ชิโน นทิฯ  
</li>
  
<li>
สีลํ  
นิยฺยานิกํ นาม, อาปตฺติ อนฺตรายิกํ;  
  
อนฺตราย มนาปชฺช, นิยฺยาเนว ปติฎฺฐตุฯ  
</li>
  
<li>
นิยฺยานิกาจ  
อสุภา, สุภสญฺญา นฺตรายิกา;  
  
อนฺตราย มนาปชฺช, นิยฺยาเนว ปติฎฺฐตุฯ  
</li>
  
<li>
นานาปตฺติ  
ปกิโณฺณปิ, ปาราชิกา วเสสโก;  
  
โส มิตฺยตฺต ปณีธีหิ, ลชฺชีเยว วิโสธโกฯ  
</li>
  
<li>
อลชฺชีกมฺม กิโณฺณปิ,  
  
สํเวเชตฺวา สุมิตฺติโก;  
  
ลชฺชีเยว วิโสเธโนฺต,  
  
มตโกว อโสธโกฯ  
</li>
  
<li>
โย  
ปุเพฺพว ปมชฺชิตฺวา, ปจฺฉาโส นปฺปมชฺชติ;  
  
โสมํ โลกํ ปภาเสติ, อพฺภามุโตฺตวจนฺทิมาฯ  
</li>
  
<li>
ธุรํกตฺวา  
ธิปตโย, โย ปุเญฺญสุ ปรกฺกเม;  
  
ตสฺส นิยฺยานิกํ กมฺมํ, กิํนามกํ นสิชฺฌเตฯ  
</li>
  
<li>
ปจฺจเต  
มุนิโน ภตฺตํ, โถกํโถกํ ฆเรฆเร;  
  
ปิณฺฑิกาเยว ชีวนฺตุ, มาปชฺชนฺตุ อเนสนํฯ  
</li>
  
<li>
โธเวยฺยา ปตฺติมคานิ, วุฎฺฐาน เทสนมฺพุหิ;  
  
สํวริสฺสนฺติ จิเตฺตน, สีลํ โธตสฺส นิมฺมลํฯ  
</li>
  
<li>
พุทฺธาณาติกฺกมาปตฺติ  
, นิคฺคเห ราคโทสเก;  
  
นตฺถิ สญฺจิจฺจ อาปตฺติ, ลชีว โส ปวุจฺจติฯ  
</li>
  
<li>
วาณิชฺช กสิกาทีหิ, นาหาเรฎฺฐิ ธสาสเน;  
  
ธุร ทฺวยํว กิจฺจํ ตํ, นาญฺญกิเจฺจหิ หาปเยฯ  
</li>
  
<li>
นิคฺคเณฺหยฺย  
สกํจิตฺตํ, กิฎฺฐาทิํ วิย ทุปฺปสุํ;  
  
สติมา สมฺปชาโนจ, จเร สพฺพิริยาปเถฯ  
</li>
  
<li>
ยถา  
ถเมฺภ นิพเนฺธยฺย, วจฺฉํ ทมํ นโร อิธ;  
  
พเนฺธเยฺยวํ สกํจิตฺตํ, สติยา รมฺมเณ ทฬฺหํฯ  
</li>
  
<li>
อธิสีลาธิจิตฺตานํ, อธิปญฺญาย สิกฺขนํ;  
  
ภิกฺขุ กิจฺจตฺตยํ เอตํ, กโรโนฺตว สุภิกฺขุโกฯ  
</li>
  
<li>
ปญฺจาฎฺฐ  
ทส สีลานิ, นาธิสีลํ ตทุตฺตริ;  
  
ปาติโมกฺขํ อธิสีลํ, ปพฺพตา ธิก เมรุวฯ  
</li>
  
<li>
ปาติโมกฺขํ  
วิโสเธโนฺต, อเปฺปว ชีวิตํ ชเห;  
  
ปญฺญตฺตํ โลกนาเถน, นภิเนฺท สีลสํวรํฯ  
</li>
  
<li>
สีเลนา ติกฺกมํ ถุลฺลํ, ปริยุฎฺฐํ สมาธินา;  
  
ปญฺญายา นุสยํ สณฺหํ, กิเลสํ ภิกฺขุ ภินฺทติฯ  
</li>
  
<li>
สาสนสฺสาทิ  
สีลํว, มเชฺฌ ตสฺส สมาธิว;  
  
ปญฺญาว ปริโยสานํ, กลฺยาณาว อิเมตโยฯ  
</li>
  
<li>
มหาปุเญฺญ  
ฐิตํ สีลํ, สมาธิ อปฺปนา คตํ;  
  
จตุมคฺค ยุตา ปญฺญา, เอตํ สิกฺขตฺตยํ มตํฯ  
</li>
  
<li>
สีลนลกฺขณํ สีลํ, ทุสฺสีลฺย ธํสนํ รสํ;  
  
หิโรตฺตปฺป ปทฎฺฐานํ, สุจิ ปจฺจุปฎฺฐานกํฯ  
</li>
  
<li>
สสีลคุตฺติ  
นาโถจ, ทุนฺนิคโห วิสารโท;  
  
ธมฺมฎฺฐีตีติ ปเญฺจเต, คุณา เวนยิเก มตาฯ  
</li>
  
<li>
อาทิ  
กลฺราณ สํเวที, สีลมตฺตฎฺฐ ภิกฺขโว;  
  
อุทฺธํ กลฺยาณ ลาภาย, อลิโน อนิวตฺติโกฯ  
</li>
  
<li>
โธวิตฺวา ปตฺติมลานิ, วุฎฺฐาน เทสน มฺพุหิ;  
  
สุทฺธสีเล ฐิโตเยว, เอวํ จิเนฺตยฺย ปญฺญวาฯ  
</li>
  
<li>
สมฺปุโทฺธรส  
ปุตฺตาว, พุทฺธุโรชา นุสฺสาวนา;  
  
สมฺภูตา ปิตุ ทายาทา, ปุตฺตานาม สภาวโตฯ  
</li>
  
<li>
ขีรํ ปิตฺวาว ชีวนฺติ, ชาตาปิ อิธ ปุตฺตกา;  
  
ปริยตฺติ ชินกฺขีรํ, ปิตฺวาว ชินปุตฺตกาฯ  
</li>
  
<li>
ทาโยจ  
นาม พุทฺธสฺส, ธมฺมามิส วสาทฺวิธา;  
  
มคฺคญาณา ทโย ธโมฺม, จตฺตาโร ปจฺจยามิสาฯ  
</li>
  
<li>
จิร มามิส ทายาทา, ราชปูชาทิ คาหิโน;  
  
ทายา มิสฺสคฺคหํ นิจฺฉิ, สทฺธมฺม ครุโก ชิโนฯ  
</li>
  
<li>
ลกฺข  
กปฺป จตุสฺสงฺขฺย, กาลํ วิจิต นิจฺจิตํ;  
  
ธมฺมทายํ นวินฺทมฺหา, พุทฺธปุตฺตาปิ เยมยํฯ  
</li>
  
<li>
พุทฺธวาริต ทายาทา, สทฺธมฺมทาย พาหิรา;  
  
ปุตฺตาปิ สตฺถุทาสาภา, ภุตฺตมตฺตา หิ ทาสกาฯ  
</li>
  
<li>
ภทฺทนฺต  
ราหุลเสฺสว, ทายํ โนปิ อทา ชิโน;  
  
นาทิยิมฺหา ปมาทาย, ตํ ทายํ กุสลนฺตกํฯ  
</li>
  
<li>
ธมฺมทายาทา เมภิกฺขเว ตุเมฺหภวถ,  
  
มาอามิส ทายาทา;  
  
อิติ วุตฺตํ มุนิเนฺทน,  
  
สาวเกสุ ทยาวตาฯ  
</li>
  
<li>
อิมาย  
พุทฺธวาจาย, พุทฺธสนฺตก ตํ สเร;  
  
ทฺวินฺนํ อามิสอ ทายาท, ภาวสฺสจ นิวารณํฯ  
</li>
  
<li>
รเชฺช จณฺฑาลปุตฺตาว, สทฺธมฺมจกฺก วตฺติโน;  
  
ปุตฺตา โหนฺตาปิ ทาเยสฺมิํ, นิราสา ติว นินฺทิตาฯ  
</li>
  
<li>
มิจฺฉาชีว  
สมาปนฺนา, อจฺจาสา ปจฺจยามิเส;  
  
มหาชานีย สมฺปตฺตา, โมฆกตฺวา ติทุลฺลภํฯ  
</li>
  
<li>
คิหิกาเม  
ปหายาโค, ปรวโนฺตสุ ลคฺคิโต;  
  
คงฺคาติโณฺณ ตฬากมฺหิ, นิมุโคฺควา ตินินฺทิโตฯ  
</li>
  
<li>
จีวเร  
ปิณฺฑปาเตจ, ปจฺจเย สยนาสเน;  
  
เอเตสุ ตณฺห มากาสิ, มาโลกํ ปุนราคมิฯ  
</li>
  
<li>
อิติวุตฺตา นุสาเรน, ปจฺจเวกฺขณ สุทฺธิยา;  
  
อามิเสสุ หเน อาสํ, ปุตฺตมํสุ ปมํ สรํฯ  
</li>
  
<li>
เสโยฺย  
อโยคุโฬ ภุโตฺต,  
  
ตโตฺต อคฺคิสิขูปโม;  
  
ยเญฺจ ภุเญฺชยฺย ทุสฺสีโล,  
  
รฎฺฐปิณฺฑํ อสญฺญโตฯ  
</li>
  
<li>
อิติวุตฺตํ  
นุจิเนฺตโนฺต, วเชฺช ทุสฺสีล ภาวโต;  
  
สีเล ฐิโตว ภุเญฺชยฺย, มาทิตฺต คุฬกํ คิลิฯ  
</li>
  
<li>
อนฺนาน มโถ ปานานํ,  
  
ขาทนียาน มโถปิ วตฺถานํ;  
  
ลทฺธาน สนฺนิธิํ กริยา,  
  
นจ ปริตฺตเส ตานิ อลภมาโนฯ  
</li>
  
<li>
อญฺญาหิ  
ลาภุปนิสา, อญฺญา นิพฺพาน คามินี;  
  
สกฺการํ นาภินเนฺทยฺย, วิเวก มนุพฺรูหเยฯ  
</li>
  
<li>
อกตฺวา  
อามิเส อาสํ,  
  
สทฺธเมฺมเยว อาสิโก;  
  
อปฺปมโตฺต สมารโทฺธ,  
  
ธมฺมทายํ ลภิสฺสติฯ  
</li>
  
<li>
ปริยตฺติํ วินา เสยฺยํ, นลภนฺติ พุธาอปิ;  
  
เสยฺยตฺถิโกว สิเกฺขยฺย, เนว ปูชาทิ การณาฯ  
</li>
  
<li>
ภวนิสฺสรณตฺถํว  
, สิเกฺข นา ลคฺคทูปโม;  
  
ตถูปมาย สิกฺขโนฺต, อปาเยสุ ปติสฺสติฯ  
</li>
  
<li>
สิกฺขิเตน อมานตฺถํ, นสาธุ มานถทฺธิโก;  
  
มุทุภาวาย สิกฺขิตฺวา, ทเมโนฺต มุทุโก ภเวฯ  
</li>
  
<li>
ราคํ  
โทสํ ธชํมานํ, สิกฺขโนฺตปิ วิวชฺชเย;  
  
ทหราปิ หิ มิยฺยนฺติ, นตฺถิ วสฺสคฺคโต มตํฯ  
</li>
  
<li>
สทฺธํติเกฺขยฺย พุเทฺธน, ราคํ อสุภ จินฺตยา;  
  
มรเณน ธชํมานํ, โทสํ เมตฺตาย วารเยฯ  
</li>
  
<li>
เอเตหิ  
จตุรเกฺขหิ, คนฺถํ สิเกฺขยฺย สํ วุโต;  
  
สิกฺขนฺตเสฺสหิ รเกฺขหิ, นโกจิ สํกิเลสิโกฯ  
</li>
  
<li>
พุทฺธวาจมฺปิ  
สชฺฌาย, เอเตปิ มนสีกร;  
  
วุโตฺต ธมฺมวิหารีติ, เอทิโส สาสเน วโรฯ  
</li>
  
<li>
ครูน มุปเทเสน,  
  
จตุรโกฺข สุสีลวา;  
  
อปฺปสฺสุโตปิ ปาสํโส,  
  
ภิโยฺยเยว พหุสฺสุโตฯ  
</li>
  
<li>
สาตํ  
เสวกฺขเณวปฺปํ, ตํเหตฺวา นนฺตาทุกฺขนฺติ;  
  
ธีโร อาสํ หเน กาเม, ขุรธารมธูปเมฯ  
</li>
  
<li>
โยธ กาเม สุขํมญฺญิ,  
  
น โส ทุกฺขา วิมุจฺจติ;  
  
มาตาหิ พฺยคฺฆ มเนฺวโนฺต,  
  
วโฉ มุโตฺต กถํภยาฯ  
</li>
  
<li>
ติรจฺฉา  
เปต ลทฺธเพฺพ, นาสํ กามสุเข กเร;  
  
ภายิตพฺพ สุขํ ตญฺหิ, ตสฺมิํ ลคฺคา มหาตปาฯ  
</li>
  
<li>
ลทฺธา กามสุขํ พาลา, ปโมทนฺติ นปณฺฑิตา;  
  
ปสุปกฺขีภิ ลทฺธพฺพํ, อนนฺตทุกฺข การณํฯ  
</li>
  
<li>
ลทฺธา  
ธมฺมรติํวิญฺญู, โมทนฺติ น อปณฺฑิตา;  
  
อโนม สตฺต ปริโภคํ, ภคนิสฺสรณาวหํฯ  
</li>
  
<li>
หีนกมฺมํ  
ปฎิจฺฉนฺนํ, กามสฺสาทํ นปตฺถเย;  
  
ธเมฺม ปีติญฺจ ปาโมชฺชํ, ปเตฺถยฺย สาธุสมฺปโตฯ  
</li>
  
<li>
ปริคฺคณฺหนฺติ เยกาเม, หิํ สนฺติเต ตทตฺถิกา;  
  
ปริจฺจตฺตํ น หิํ สนฺติ, มุตฺตํ วเณฺณนฺติ สาธโวฯ  
</li>
  
<li>
นิจฺจุปกฺกมฺม  
ปุโฎฺฐปิ, กาโย เวรีวสา นุโค;  
  
อจิรํเยว ภูสายี, ยุโตฺตว ต มุเปกฺขิตุํฯ  
</li>
  
<li>
รกฺขิโตปิ อคุโตฺตว, กาโย ภยมุเข ฐิโต;  
  
ตสฺมา กาย มุเปกฺขิตฺวา, จเรธมฺม มฉมฺภิโตฯ  
</li>
  
<li>
ปุโฎฺฐ  
ปุโฎฺฐปิ ยํกาโย, ภุวิ โรคาสยีสยี;  
  
กตํกตํ มุธาโต น, ตทตฺถํ ทุจฺจเร จเรฯ  
</li>
  
<li>
ปาปํ  
กโรติ โยพาโล,  
  
ปุฎฺฐุํ กายํ ติทุพฺภรํ;  
  
ภูมฺยํ กายํ ฐเปตฺวาน,  
  
อนาโถ โส อปายิโกฯ  
</li>
  
<li>
เวรีวสา นุคํ กายํ,  
  
พาโล โปเสติ ทุจฺจโร;  
  
โปเสโนฺต นิรเย ปโกฺก,  
  
กาโย ภูมฺยํ วิการคูฯ  
</li>
  
<li>
ปาปํ  
มากร กายตฺถํ, กาโย เวรี วสานุโค;  
  
ภูมฺยํ เสสฺสติ เวการี, ปาปิโก นิรยํ คโตฯ  
</li>
  
<li>
อมยฺหํ มยฺหสญฺญาย,  
  
กายํ โรควสานุคํ;  
  
โปสํ ปโตฺต มหาชานิํ,  
  
โนกาโส ธมฺม มิกฺขิตุํฯ  
</li>
  
<li>
กายาเปกฺขาย  
โนกาโส,  
  
ธมฺมํ ทฎฺฐุํ รโหคโต;  
  
อุเปกฺขาเยว โอกาโส,  
  
ทุกฺขิตา มฺห อเปกฺขยาฯ  
</li>
  
<li>
จิตฺต  
สํโสธกา ปกฺกา, กายสํโสธกา นวา;  
  
โสเธ จิตฺตํว ปกฺกตฺถํ, นกายํ ภวภีรุโกฯ  
</li>
  
<li>
จิตฺตสงฺขรณํ  
สาธุ, ตํ สงฺขตํ ปภสฺสรํ;  
  
นสาธุ กายสงฺขาโร, สงฺขโตปฺยสุโภว โสฯ  
</li>
  
<li>
สภาว มลินํ กายํ, นิมฺมลาย กถํ กเร;  
  
อาคนฺตุมลินํ จิตฺตํ, สกฺกา กาตุํ สุนิมฺมลํฯ  
</li>
  
<li>
อาธิพฺยาธิ  
ปโรตาย, อชฺชเสฺววา วินาสินา;  
  
โกหินาม สรีราย, ธมฺมาเปตํ สมาจเรฯ  
</li>
  
<li>
สภาวเชคุจฺฉํ กายํ, โสเภตุํเนวสกฺกุเณ;  
  
จิตฺตํ วา ลงฺกตํ โสภํ, สีลาทิ คนฺธวาสิตํฯ  
</li>
  
<li>
สเจ  
ภายถ ทุกฺขสฺส, สเจ โว ทุกฺข มปฺปิยํ;  
  
มากตฺถ ปาปกํ กมฺมํ, อาวิวา ยทิวา รโหฯ  
</li>
  
<li>
กิเลสา คนฺตุมลํจิตฺตํ, ปภสฺสร สภาวิกํ;  
  
ตทาคนฺตุมลํ โธว, จิตฺตํ โธเต ปภสฺสรํฯ  
</li>
  
<li>
กิเลสา  
คนฺตุมลํจิตฺตํ, อุปกฺกเมน โสธเย;  
  
สุวิสุทฺธ มนาเยว, อุตฺตริํสุ ภวณฺณวาฯ  
</li>
  
<li>
กาเย มลมุเปกฺขาย, จิเตฺต มลํว โธวตุ;  
  
จิเตฺต หิ นิมฺมเลสโนฺต, ปูติกาโยปิ ปูชิโตฯ  
</li>
  
<li>
กายโรคํ  
ติติกฺขาย, จิตฺตโรคํ จิกิจฺฉตุ;  
  
สุขิโต กายโรคีปิ, จิเตฺต นิรามเย สติฯ  
</li>
  
<li>
กายโรเค พหู เวชฺชา, พุทฺธุตฺติว มโนคเท;  
  
อิธาปิ กายิโก สโนฺต, อนนฺตาว มโนรุชาฯ  
</li>
  
<li>
สีสทฑฺฒ  
มุเปกฺขาย, นิพฺพาตุ ราคปาวกํ;  
  
ขิปฺปํ อสุภ สญฺญาย, นิจฺจทฑฺฒํ ภเวภเวฯ  
</li>
  
<li>
สุภาย อุฎฺฐิตํ ราคํ, อสุภาย นิวารเย;  
  
โสราโค สาทิตํ ชนฺตุํ, จตฺวาปายํ นยิสฺสติฯ  
</li>
  
<li>
ปณฺฑิตานํ  
มลํ มาโน, โสตฺตุกฺกํเสน ปากโฎ;  
  
มาโข อตฺตาน มุกฺกํเส, มาวิภาเว สกํมลํฯ  
</li>
  
<li>
คุณํ ปฎิจฺจ คุณีนํ, อหํมาโน สมุฎฺฐเห;  
  
มรณํ อนุจินฺตาย, ธชํมานํ นิปาตยฯ  
</li>
  
<li>
เอโก  
กายวิเวเกสี, กตฺวา กิเลสนิคฺคหํ;  
  
วเส จิตฺตวิเวเกสี, อุโภ ปธิ วิเวกาทาฯ  
</li>
  
<li>
อทิเฎฺฐ อสุเต ฐาเน, วเสยฺย โมจนตฺถิโก;  
  
อสฺสาทํหิ นิวาเรตุํ, ทิเฎฺฐ สุเต ติทุกฺกรํฯ  
</li>
  
<li>
อทิเฎฺฐ  
อสุเต รเญฺญ, วเสยฺยิ นฺทฺริยโคปโก;  
  
วาเรตุํ วิสยากิเณฺณ, จกฺขุโสตํ ติทุกฺกรํฯ  
</li>
  
<li>
ราคํ อสติ อุปฺปนฺนํ, สนฺตาภุเชน วารเย;  
  
พาหิเร ราค มุปฺปนฺนํ, อโนฺต อสุภจินฺตยาฯ  
</li>
  
<li>
ราคํ  
ฉินฺทาติ พุทฺธาณํ, สรํ ภิกฺขุ รโหคโต;  
  
ปสฺสํ กาเยธ เชคุจฺฉํ, ลเภยฺยา สิฎฺฐโมจนํฯ  
</li>
  
<li>
กายํ อสุภโตปสฺส, กลฺลกาเลว ทสฺสนํ;  
  
โมฆํ กาลํ นขีเยยฺย, ภเวยฺยุํเสฺวปิอาตุราฯ  
</li>
  
<li>
กายํ  
เชคุจฺฉโตปสฺส, พาลฺยโนฺต ปจฺจเวกฺขิย;  
  
อาโท กิญฺจิ ชิคุจฺฉาย, ชิคุเจฺฉยฺยายติํ ภุสํฯ  
</li>
  
<li>
กายาทินว มิเกฺขยฺย, ทานิ กิญฺจิปิ ทสฺสนํ;  
  
อายติํ มคฺคลาภาย, ภเวยฺย อุปนิสฺส โยฯ  
</li>
  
<li>
อิตฺถีน  
มงฺคมงฺคานิ, นปเสฺสยฺย นจินฺตเย;  
  
ตทาสา อุภโต ภฎฺฐา, สุคตฺยา สาสนาปิจฯ  
</li>
  
<li>
อิตฺถิรูป สรากฑฺฒา, ภฎฺฐา พหูว สาสนา;  
  
อิหาปิ ทุกฺขิตา หุตฺวา, เต เปจฺจ อติทุกฺขิโนฯ  
</li>
  
<li>
ปุํมโน  
ปริยาทาย, อิตฺถิรูปสรา ฐิตา;  
  
ตสฺสม มญฺญ เมกมฺปิ, นวิชฺชเตว สพฺพธิฯ  
</li>
  
<li>
สลฺลเป  
อสิหเตฺถน, ปิสาเจนาปิ สลฺลเป;  
  
อาสเท อาสิวิเสปิ, อคฺคิกฺขเนฺธปิ อาสเท;  
  
นเตฺวว มาตุคาเมน, เอเกกาย สุเปสโลฯ  
</li>
  
<li>
กามํ อสุภจินฺตาย, พฺยาปาทํ เสฺนหเจตสา;  
  
วิหิํสํ กรุณาเยหิ, วิตกฺกคฺคี ตโยสเมฯ  
</li>
  
<li>
อสเมต  
วิตกฺกคฺคี, ถุสราสิมฺหิ ขาณุว;  
  
อถิรา สาสเน ตาปี, เตปจฺฉาอติตาปิโนฯ  
</li>
  
<li>
อสุภา  
ปคเม โลกา, ตํ เมตฺตายุปสงฺกเม;  
  
สุภาวิตาหิ เอตาหิ, ชเหโลเก ปิยาปิยํฯ  
</li>
  
<li>
คตฎฺฐิตาโท อุปฺปเนฺน, วิตกฺกคฺคี ตโย สเม;  
  
อาตาปี ปหิตโตฺตติ, เอวํภูโต ปวุจฺจติฯ  
</li>
  
<li>
วิวาทปฺปโตฺต  
ทุตีโย, เกเนโก วิวทิสฺสติ;  
  
ตสฺสเต สคฺคกามสฺส, เอกตฺต มุปโรจิตํฯ  
</li>
  
<li>
สินิหปฺปโตฺต ทุตีโย, กเมกา สินิหิสฺสติ;  
  
ตสฺสเต โมกฺขกามสฺส, เอกตฺต มุปโรจิตํฯ  
</li>
  
<li>
ปุรโต  
ปจฺฉโตวาปิ, อปโร เจ นวิชฺชติ;  
  
ตเสฺสว ผาสุ ภวติ, เอกสฺส วสโต วเนฯ  
</li>
  
<li>
สุขญฺจ กาม มยิกํ, ทุกฺขญฺจ ปวิเวกิกํ;  
  
ปวิเวกํ ทุกฺขํ เสโยฺย, ยเญฺจ กามมยํ สุขํฯ  
</li>
  
<li>
โยจ  
วสฺสสตํ ชีเว, อปสฺสํ อุทยพฺพยํ;  
  
เอกาหํ ชีวิตํ เสโยฺย, ปสฺสโต อุทยพฺพยํฯ  
</li>
  
<li>
สุญฺญาคารํ  
ปวิฎฺฐสฺส, สนฺตจิตฺตสฺส ภิกฺขุโน;  
  
อมานุสฺสี รติ โหติ, สมฺมาธมฺมํ วิปสฺสโตฯ  
</li>
  
<li>
ยโตยโต  
สมฺมสติ, ขนฺธานํ อุทยพฺพยํ;  
  
ลภติ ปีติปาโมชฺชํ, อมตํ ตํ วิชานตํฯ  
</li>
  
<li>
อิจฺจุตฺตํ ธมฺมปาโมชฺชํ, วิเวกชํ รสาธิกํ;  
  
อิจฺฉโนฺต สีลวา ภิกฺขุ, อนิวตฺติต วีริโยฯ  
</li>
  
<li>
วนา วาเส วสิตฺวาน, อปฺปิจฺฉาทิคุณาวโห;  
  
ปลิ โพเธ สมุจฺฉิชฺช, ภาเวเยฺยวํรโหคโตฯ  
</li>
  
<li>
กาเย  
เชคุจฺฉปุญฺชานิ, รูปํ รุปฺปนภาวโต;  
  
ตสฺสิตา เวทนา สญฺญา, สงฺขาราจ ตโตปเรฯ  
</li>
  
<li>
วิญฺญาณญฺจ อิเมปญฺจ, ขนฺธา ราสตฺถโต มตา;  
  
เตจานิจฺจ ทุกฺขา นตฺตา, อุปาทา วยธมฺมิโนฯ  
</li>
  
<li>
เผณปิณฺฑู  
ปมํ รูปํ, เวทนา ปุปฺผุฬูปมา;  
  
มรีจิกูปมา สญฺญา, สงฺขารา กทลูปมาฯ  
</li>
  
<li>
มายูปมนฺติ วิญฺญาณํ, ทสฺสิเต สพฺพ ทสฺสินา;  
  
อุปมาหิ สมเสฺส ยฺย, ปญฺจกฺขเนฺธ อสารเกฯ  
</li>
  
<li>
ยาว  
พฺยาติ นิมฺมิสฺสติ,  
  
โกฎิลกฺขาตหิํขเณ;  
  
ขนฺธา ภิชฺชนฺติ หุตฺวาน,  
  
อนิจฺจานาม เต ตโตฯ  
</li>
  
<li>
ภย ปีฬิตโต ทุกฺขา, อนตฺตา อวิเธยฺยโต;  
  
ขนฺธาว โหนฺติ ภิชฺชนฺติ, อโญฺญ โกจิ นลพฺภติฯ  
</li>
  
<li>
ขนฺธา  
นิจฺจา ขยเฎฺฐน, ภยเฎฺฐน ทุขาจเต;  
  
อนตฺตา สารกเฎฺฐน, อิติ ปเสฺส ปุนปฺปุนํฯ  
</li>
  
<li>
ภาณูทเย กยํ เอนฺติ, เหมเนฺต ปติตุสฺสวา;  
  
ราคา มานาจ สเพฺพวํ, สตฺยา นิจฺจานุปสฺสเนฯ  
</li>
  
<li>
สีหนาทํ  
วเนสุตฺวา, สํเวเชนฺติ สโสตกา;  
  
เวหปฺผลาปิ โลเกวํ, ชิเนริต ติลกฺขณํฯ  
</li>
  
<li>
เวทนาทีนิ  
นามานิ, นามรูปทฺวยํว เต;  
  
ตณฺหาวิชฺชาจ กมฺมาทิ, นามรูปสฺส ปจฺจยาฯ  
</li>
  
<li>
นามรูปํ ปริคฺคยฺห, ตโต ตสฺสจ ปจฺจยํ;  
  
หุตฺวา อภาวโต นิจฺจา, อุทยพฺพย ปีฬนาฯ  
</li>
  
<li>
ทุกฺขา อวสวตฺติตฺตา, อนตฺตาติติลกฺขณํ;  
  
อาโรเปตฺวาว สงฺขาเร, สมฺมสโนฺต ปุนปฺปุนํฯ  
</li>
  
<li>
ปาปุเณยฺยา  
นุปุเพฺพน,  
  
สพฺพสํโยชน กฺขยํ;  
  
ตมฺปโตฺต อรหา ภิกฺขุ,  
  
ภวติโณฺณ สุนิพฺพุโตฯ  
</li>
  
<li>
นตุมฺหํ  
ภิกฺขเว รูปํ, ตํ ชเหถาติ วุตฺตโต;  
  
เมเมตนฺติ อุปาทานํ, ปญฺจกฺขเนฺธ วินาสเยฯ  
</li>
  
<li>
ปุตฺตา มตฺถิ ธนา มตฺถิ, อิติ พาโล วิหญฺญติ;  
  
อตฺตาปิ อตฺตโน นตฺถิ, กุโตปุโตฺตกุโตธนํฯ  
</li>
  
<li>
อิจฺจุตฺต มนุจินฺตาย, อตฺตาติ อตฺถิเมติวา;  
  
สญฺญํ นาเสยฺย ขนฺธาว, อตฺถีติ อาภุเช พุโธฯ  
</li>
  
<li>
ขนฺธนาส  
มนาภุชฺช, มโต เม ปุตฺตโก อิติ;  
  
โสจนฺติ ปริเทวนฺติ ปุโตฺตนตฺถิ นโสมโตฯ  
</li>
  
<li>
ภิชฺชมาเนสุ  
ขเนฺธสุ, อตฺตสญฺญี อนเตฺตสุ;  
  
นาทิกาล วิปริตา, มหาชานียตํ คตาฯ  
</li>
  
<li>
ภิชฺชมาเนสุ ขเนฺธสุ, ลคฺคา รตฺตา มมายิตา;  
  
นารีปุมาทิ สญฺญาย, วิปเรตา อนาทิเกฯ  
</li>
  
<li>
นาทิกาล  
วิปริโต, อตฺตสญฺญี อนตฺตนิ;  
  
ภิชฺชมาเนสุ ขเนฺธสุ, ชห ตฺตาติ มมายนํฯ  
</li>
  
<li>
อภิณฺหุปฺปตฺติยาเยว, ภิชฺชมาโน นญฺญยติ;  
  
อนิจฺจลกฺขณํ ฉนฺนํ, ตํ จิเนฺตยฺย สุปญฺญวาฯ  
</li>
  
<li>
อสเนฺตเยว  
ลคฺคนฺตา, นมุจฺจนฺติ ภวตฺตยา;  
  
นตฺถิ สเนฺตสุ ลคฺคนฺตา, รูปกฺขนฺธา ทิเก สฺวิธฯ  
</li>
  
<li>
ตณฺหา คิชฺฌติ เมตนฺติ, มาโน อหนฺติ มญฺญติ;  
  
ทิฎฺฐิ คณฺหาติ อตฺตาติ, เอเต ปปญฺจกา ตโยฯ  
</li>
  
<li>
มเม  
ต มห มตฺตาติ, ปปญฺจานํ วสานุโค;  
  
คณฺหโนฺต ภว ปงฺกมฺหิ, นิมฺมุโคฺคว ภยานเกฯ  
</li>
  
<li>
นเม นาหํ นอตฺตาติ, เอเตหิ วิวทํ กเร;  
  
วิวทนฺตาว มุจฺจนฺติ, ภวปงฺกา ภยานกาฯ  
</li>
  
<li>
นเม  
นาหํ นอตฺตาติ, ทฎฺฐพฺพนฺติ ชิเนริตํ;  
  
ตเถว สพฺพทา มเญฺญ, มา ปปญฺจ วสานุโคฯ  
</li>
  
<li>
โลโก วิวทิ พุเทฺธน, นโลเกน กทาจิโส;  
  
อนตฺตาติ ชินุทฺทิฎฺฐํ, โลโก อตฺตาติ มญฺญติฯ  
</li>
  
<li>
โม  
โลเกน สโม โหตุ,  
  
ตสฺสโม กิํตทุตฺตเร;  
  
อนฺธิภูโต อยํโลโก,  
  
สมฺพุทฺธสฺส วิโรธิโกฯ  
</li>
  
<li>
สมฺพุทฺธสฺส วสํ เนฺวตุ, สนฺฌาทิ ภยตชฺชิโต;  
  
ตพฺพสํเยว อเนฺวโนฺต, ภวติโณฺณ ภวิสฺสติฯ  
</li>
  
<li>
อนตฺตาติ  
คิรา สจฺจา, อตฺตาติ วจนํ มุสา;  
  
มุสาย วิวเท โลโก, พุเทฺธน สจฺจ วาทินาฯ  
</li>
  
<li>
ตุรงฺควชคามมฺหา, ปุริเม จมกฺย กานเน;  
  
วสตา อคฺคธเมฺมน, เถเรน รจิโต อยํฯ  
</li>
  
<li>
อริมเตฺตยฺย พุทฺธสฺส,  
  
ธมฺม สฺสุตกฺขเณ ภเว;  
  
ขีณาสโว มหาปโญฺญ,  
  
ปุเญฺญน เตน สาวโกติฯ  
</li>
  
  
  
  
  