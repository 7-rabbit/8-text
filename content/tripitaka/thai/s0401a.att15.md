<h1>๑๖. เอกธมฺมปาฬิ</h1>
<h3>(๑๖) ๑. เอกธมฺมปาฬิ-ปฐมวคฺควณฺณนา</h3>
<p> เอกธมฺมปาฬิยํ  ติ เอกสภาโวฯ ติ เอกเนฺตน วเฎฺฎ นิพฺพินฺทนตฺถาย อุกฺกณฺฐนตฺถายฯ ติ วเฎฺฎ วิรชฺชนตฺถาย, ราคาทีนํ วา กิเลสานํ วิรชฺชนาย วิคมายฯ ติ  ราคาทีนํ นิโรธาย อปฺปวตฺติกรณตฺถาย, วฎฺฎเสฺสว วา นิรุชฺฌนตฺถายฯ ติ กิเลสวูปสมนตฺถาย, ติ อนิจฺจาทิวเสน ลกฺขณตฺตยํ อาโรเปตฺวา อภิชานนตฺถายฯ ติ จตุนฺนํ สจฺจานํ พุชฺฌนตฺถาย, ‘‘โพธิ วุจฺจติ จตูสุ มเคฺคสุ ญาณ’’นฺติ  (มหานิ. ๑๙๑; จูฬนิ. ขคฺควิสาณสุตฺตนิเทฺทโส ๑๒๑) เอวํ วุตฺตสฺส วา จตุมคฺคญาณสฺส ปฎิวิชฺฌนตฺถายฯ ติ อปฺปจฺจยนิพฺพานสฺส สจฺฉิกรณตฺถายฯ</p>


<p>อิติ ภควา อิเมหิ สตฺตหิ ปเทหิ พุทฺธานุสฺสติกมฺมฎฺฐานสฺส วณฺณํ กเถสิฯ กสฺมา? มหาชนสฺส อุสฺสาหชนนตฺถํ วิสกณฺฎกวาณิโช วิย อตฺตโน ปณิยสฺสฯ วิสกณฺฎกวาณิโช นาม คุฬวาณิโช วุจฺจติฯ โส กิร คุฬผาณิตขณฺฑสกฺกราทีนิ สกเฎนาทาย ปจฺจนฺตคามํ คนฺตฺวา ‘‘วิสกณฺฎกํ คณฺหถ, วิสกณฺฎกํ คณฺหถา’’ติ อุโคฺฆเสสิฯ ตํ สุตฺวา คามิกา ‘‘วิสํ นาม กกฺขฬํ โฆรํฯ โย นํ ขาทติ, โส มรติฯ กณฺฎกมฺปิ วิชฺฌิตฺวา มาเรติ, อุโภเปเต กกฺขฬาฯ โก เอตฺถ อานิสํโส’’ติ เคหทฺวารานิ ถเกสุํ, ทารเก จ ปลาเปสุํฯ ตํ ทิสฺวา วาณิโช ‘อโวหารกุสลา อิเม คามิกา, หนฺท เน อุปาเยน คาหาเปมี’’ติ ‘‘อติมธุรํ คณฺหถ, อติสาทุํ คณฺหถ, คุฬํ ผาณิตํ สกฺกรํ สมคฺฆํ ลพฺภติ, กูฎมาสกกูฎกหาปณาทีหิ วาปิ ลพฺภตี’’ติ อุโคฺฆเสสิฯ ตํ สุตฺวา คามิกา ตุฎฺฐปหฎฺฐา วคฺควคฺคา คนฺตฺวา พหุมฺปิ มูลํ ทตฺวา อคฺคเหสุํฯ</p>


<p>ตตฺถ วิสกณฺฎกวาณิชสฺส ‘‘วิสกณฺฎกํ คณฺหถา’’ติ อุโคฺฆสนํ วิย ภควโต พุทฺธานุสฺสติกมฺมฎฺฐานกถนํ, วิสกณฺฎเก วณฺณํ กเถตฺวา ตสฺส คหณตฺถาย มหาชนสฺส  อุสฺสาหกรณํ  วิย อิเมหิ สตฺตหิ ปเทหิ พุทฺธานุสฺสติกมฺมฎฺฐานสฺส วณฺณภณเนน ตสฺส มหาชนสฺส อุสฺสาหกรณํฯ</p>


<p>ติ กเถตุกมฺยตาปุจฺฉาฯ ติ พุทฺธํ อารพฺภ อุปฺปนฺนา อนุสฺสติ, พุทฺธคุณารมฺมณาย สติยา เอตํ อธิวจนํฯ ตํ ปเนตํ พุทฺธานุสฺสติกมฺมฎฺฐานํ ทุวิธํ โหติ จิตฺตสมฺปหํสนตฺถเญฺจว วิปสฺสนตฺถญฺจฯ กถํ? ยทา หิ อสุภารมฺมเณสุ อญฺญตรํ ภาเวนฺตสฺส ภิกฺขุโน จิตฺตุปฺปาโท อุปหญฺญติ อุกฺกณฺฐติ นิรสฺสาโท โหติ, วีถิํ นปฺปฎิปชฺชติ, กูฎโคโณ วิย อิโต จิโต จ วิธาวติฯ ตสฺมิํ ขเณ เอส มูลกมฺมฎฺฐานํ ปหาย ‘‘อิติปิ โส ภควา’’ติอาทินา นเยน ตถาคตสฺส โลกิยโลกุตฺตรคุเณ อนุสฺสรติฯ ตเสฺสวํ พุทฺธํ อนุสฺสรนฺตสฺส จิตฺตุปฺปาโท ปสีทติ, วินีวรโณ โหติ ฯ โส ตํ จิตฺตํ เอวํ ทเมตฺวา ปุน มูลกมฺมฎฺฐานํเยว มนสิ กโรติฯ กถํ? ยถา นาม พลวา ปุริโส กูฎาคารกณฺณิกตฺถาย มหารุกฺขํ ฉินฺทโนฺต สาขาปลาสเจฺฉทนมเตฺตเนว ผรสุธาราย วิปนฺนาย มหารุกฺขํ ฉินฺทิตุํ อสโกฺกโนฺตปิ ธุรนิเกฺขปํ อกตฺวาว กมฺมารสาลํ คนฺตฺวา ติขิณํ ผรสุํ การาเปตฺวา ปุน ตํ ฉิเนฺทยฺยฯ เอวํสมฺปทมิทํ ทฎฺฐพฺพํฯ โส เอวํ พุทฺธานุสฺสติวเสน จิตฺตํ ปริทเมตฺวา ปุน มูลกมฺมฎฺฐานํ มนสิกโรโนฺต อสุภารมฺมณํ ปฐมชฺฌานํ นิพฺพเตฺตตฺวา ฌานงฺคานิ สมฺมสิตฺวา อริยภูมิํ โอกฺกมติฯ เอวํ ตาว จิตฺตสมฺปหํสนตฺถํ โหติฯ</p>


<p>ยทา ปเนส พุทฺธานุสฺสติํ อนุสฺสริตฺวา ‘‘โก อยํ  อิติปิ โส ภควาติอาทินา นเยน อนุสฺสริ, อิตฺถิ นุ โข ปุริโส นุ โข เทวมนุสฺสมารพฺรหฺมานํ อญฺญตโร นุ โข’’ติ ปริคฺคณฺหโนฺต ‘‘น อโญฺญ โกจิ, สติสมฺปยุตฺตํ ปน จิตฺตเมว อนุสฺสรี’’ติ ทิสฺวา ‘‘ตํ โข ปเนตํ จิตฺตํ ขนฺธโต วิญฺญาณกฺขโนฺธ โหติ, เตน สมฺปยุตฺตา เวทนา เวทนากฺขโนฺธ, เตน สมฺปยุตฺตา สญฺญา สญฺญากฺขโนฺธ, สหชาตา ผสฺสาทโย สงฺขารกฺขโนฺธติ อิเม จตฺตาโร อรูปกฺขนฺธา โหนฺตี’’ติ อรูปญฺจ ววตฺถเปตฺวา ตสฺส นิสฺสยํ ปริเยสโนฺต หทยวตฺถุํ ทิสฺวา ตสฺส นิสฺสยานิ จตฺตาริ มหาภูตานิ, ตานิ อุปาทาย ปวตฺตานิ เสสอุปาทารูปานิ จ ปริคฺคเหตฺวา ‘‘สพฺพเมฺปตํ รูปํ รูปกฺขโนฺธ’’ติ ววตฺถเปตฺวา ‘‘อิทญฺจ รูปํ ปุริมญฺจ อรูป’’นฺติ สเงฺขปโต รูปารูปํ, ปเภทโต ปญฺจกฺขเนฺธ ปุน ‘‘สเงฺขปโต ปญฺจเปเต ขนฺธา ทุกฺขสจฺจ’’นฺติ ทุกฺขสจฺจํ ววตฺถเปตฺวา ‘‘ตสฺส ปภาวิกา ตณฺหา สมุทยสจฺจํ, ตสฺสา นิโรโธ นิโรธสจฺจํ, นิโรธปชานนา ปฎิปทา มคฺคสจฺจ’’นฺติ เอวํ ปุพฺพภาเค จตฺตาริ จ สจฺจานิ ววตฺถเปตฺวา ปฎิปาฎิยา  อริยภูมิํ โอกฺกมติฯ ตทาสฺส อิมํ กมฺมฎฺฐานํ วิปสฺสนตฺถํ นาม โหติฯ ติอาทิ อปฺปนาวาโร วุตฺตนเยเนว เวทิตโพฺพฯ</p>


<p> อาทีสุปิ เอเสว นโยฯ อยํ ปเนตฺถ วจนโตฺถ – ธมฺมํ อารพฺภ อุปฺปนฺนา อนุสฺสติ  สฺวากฺขาตตาทิธมฺมคุณารมฺมณาย สติยา เอตํ อธิวจนํฯ สงฺฆํ อารพฺภ อุปฺปนฺนา อนุสฺสติ  สุปฺปฎิปนฺนตาทิสงฺฆคุณารมฺมณาย สติยา เอตํ  อธิวจนํฯ สีลํ อารพฺภ อุปฺปนฺนา อนุสฺสติ  อขณฺฑตาทิสีลคุณารมฺมณาย  สติยา เอตํ อธิวจนํฯ จาคํ อารพฺภ อุปฺปนฺนา อนุสฺสติ  มุตฺตจาคตาทิจาคคุณารมฺมณาย สติยา เอตํ อธิวจนํฯ เทวตา อารพฺภ อุปฺปนฺนา อนุสฺสติ  เทวตา สกฺขิฎฺฐาเน ฐเปตฺวา อตฺตโน สทฺธาทิคุณารมฺมณาย สติยา เอตํ อธิวจนํฯ อานาปาเน อารพฺภ อุปฺปนฺนา สติ  อสฺสาสปสฺสาสนิมิตฺตารมฺมณาย สติยา เอตํ อธิวจนํฯ มรณํ อารพฺภ อุปฺปนฺนา สติ  ชีวิตินฺทฺริยุปเจฺฉทารมฺมณาย สติยา เอตํ อธิวจนํฯ เกสาทิเภทํ รูปกายํ คตา, กาเย วา คตาติ กายคตา, กายคตา จ สา สติ จาติ กายคตาสตีติ วตฺตเพฺพ รสฺสํ อกตฺวา ติ วุตฺตาฯ เกสาทิกายโกฎฺฐาสนิมิตฺตารมฺมณาย สติยา เอตํ อธิวจนํฯ อุปสมํ อารพฺภ อุปฺปนฺนา อนุสฺสติ  สพฺพทุกฺขูปสมารมฺมณาย สติยา เอตํ อธิวจนํฯ ทุวิโธ วา อุปสโม อจฺจนฺตูปสโม จ ขยูปสโม จฯ ตตฺถ  นาม นิพฺพานํ,  นาม มโคฺคฯ เอวเมตํ ทุวิธมฺปิ อุปสมํ อนุสฺสรนฺตสฺส อุปฺปนฺนา สติ อุปสมานุสฺสตีติ อยเมตฺถ อโตฺถฯ อิติ อิเมสุ ทสสุ กมฺมฎฺฐาเนสุ อานาปานสฺสติ มรณสฺสติ กายคตาสตีติ อิมานิ ตีณิ วิปสฺสนตฺถาเนว โหนฺติ, เสสานิ สตฺต จิตฺตสมฺปหํสนตฺถานิปิ โหนฺตีติฯ</p>

</p>


<h2>๑๖. เอกธมฺมปาฬิ</h2>
<h3>(๑๖) ๒. เอกธมฺมปาฬิ-ทุติยวคฺควณฺณนา</h3>
<p> ทุติเย   ติ ทฺวาสฎฺฐิวิธายปิ มิจฺฉาทิฎฺฐิยา เอตํ อธิวจนํฯ ติ ตาย ทิฎฺฐิยา สมนฺนาคตสฺสฯ</p>


<p> ติ ปญฺจวิธายปิ สมฺมาทิฎฺฐิยา เอตํ อธิวจนํฯ ติ ตาย ทิฎฺฐิยา สมนฺนาคตสฺสฯ</p>


<p> ติ อนุปายมนสิกาโรฯ</p>


<p>   ติ อุปายมนสิกาโรฯ ตตฺถ อโยนิโส มนสิกโรโต ปุเพฺพ อนุปฺปนฺนา มิจฺฉาทิฎฺฐิ อุปฺปชฺชติ, อุปฺปนฺนา ปน ยาว นิยาโมกฺกมนา ปวฑฺฒติฯ นิยาเม โอกฺกเนฺต วฑฺฒิตา นาม โหติฯ โยนิโส มนสิกโรโต ปุเพฺพ อนุปฺปนฺนา สมฺมาทิฎฺฐิ อุปฺปชฺชติ, อุปฺปนฺนา ปน ยาว อรหตฺตมคฺคา ปวฑฺฒติฯ อรหตฺตผเล ปเตฺต วฑฺฒิตา นาม โหติฯ</p>


<p> ติ เอตฺถ เอกจฺจา มิจฺฉาทิฎฺฐิ สคฺคาวรณา เจว โหติ มคฺคาวรณา จ, เอกจฺจา มคฺคาวรณาว, น สคฺคาวรณา, เอกจฺจา เนว สคฺคาวรณา น มคฺคาวรณาฯ ตตฺถ อเหตุกทิฎฺฐิ, อกิริยทิฎฺฐิ, นตฺถิกทิฎฺฐีติ อยํ ติวิธา สคฺคาวรณา เจว โหติ มคฺคาวรณา จฯ ทสวตฺถุกา อนฺตคฺคาหิกา มิจฺฉาทิฎฺฐิ มคฺคาวรณาว โหติ น สคฺคาวรณาฯ วีสติวตฺถุกา สกฺกายทิฎฺฐิ เนว สคฺคาวรณา น มคฺคาวรณาฯ อิทํ ปน วิธานํ ปฎิกฺขิปิตฺวา อิมสฺมิํ สุเตฺต ‘‘มิจฺฉาทิฎฺฐิยา, ภิกฺขเว, สมนฺนาคตา’’ติ วจนโต อนฺตมโส วีสติวตฺถุกํ สกฺกายทิฎฺฐิํ อุปาทาย ทิฎฺฐิ นาม สคฺคํ อุปเนตุํ สมตฺถา นาม นตฺถิ, เอกนฺตํ  นิรยสฺมิํเยว นิมุชฺชาเปตีติ วุตฺตํฯ ยถา หิ มุคฺคมาสปฺปมาณาปิ ปาสาณสกฺขรา อุทเก ปกฺขิตฺตา อุปฺปิลวมานา นาม นตฺถิ, เอกนฺตํ เหฎฺฐาว  ปวิสติ, เอวเมวํ อนฺตมโส สกฺกายทิฎฺฐิปิ สคฺคํ อุปเนตุํ สมตฺถา นาม นตฺถิ, เอกนฺตํ อปาเยสุเยว นิมุชฺชาเปตีติฯ</p>


<p> ติ เอตฺถ กมฺมสฺสกตสมฺมาทิฎฺฐิ, ฌานสมฺมาทิฎฺฐิ, วิปสฺสนาสมฺมาทิฎฺฐิ, มคฺคสมฺมาทิฎฺฐิ, ผลสมฺมาทิฎฺฐีติ ปญฺจวิธา สมฺมาทิฎฺฐิฯ ตตฺถ กมฺมสฺสกตสมฺมาทิฎฺฐิ สมฺปตฺติภวํ อากฑฺฒติ, ฌานสมฺมาทิฎฺฐิ รูปารูปภเว ปฎิสนฺธิํ เทติ, มคฺคสมฺมาทิฎฺฐิ วฎฺฎํ วิทฺธํเสติ, ผลสมฺมาทิฎฺฐิ ภวํ ปฎิพาหติฯ วิปสฺสนาสมฺมาทิฎฺฐิ กิํ กโรตีติ? สาปิ ปฎิสนฺธิํ นากฑฺฒติฯ ติปิฎกจูฬาภยเตฺถโร ปนาห ‘‘สเจ วิปสฺสนาสมฺมาทิฎฺฐิ ภาวิตา ทิเฎฺฐว ธเมฺม อรหตฺตํ ปาเปตุํ สโกฺกติ, อิเจฺจตํ กุสลํฯ สเจ น สโกฺกติ, สตฺต ภเว เทติ, อาวุโส’’ติฯ เอวมยํ โลกิยโลกุตฺตรา สมฺมาทิฎฺฐิ กถิตาฯ อิมสฺมิํ ปนเตฺถ โลกิกา ภวนิปฺผาทิกาว เวทิตพฺพาฯ</p>


<p>   นฺติ เอตฺถ ติ ยา ยา ทิฎฺฐิ, ตสฺสา ตสฺสา อนุรูปํฯ นฺติ ปริปุณฺณํฯ นฺติ คหิตํฯ ตเทตํ ยถาทิฎฺฐิยํ ฐิตกายกมฺมํ, ทิฎฺฐิสหชาตํ กายกมฺมํ, ทิฎฺฐานุโลมิกํ กายกมฺมนฺติ ติวิธํ โหติฯ ตตฺถ ‘‘ปาณํ หนโต อทินฺนํ อาทิยโต มิจฺฉาจารํ จรโต นตฺถิ ตโตนิทานํ ปาปํ, นตฺถิ ปาปสฺส อาคโม’’ติ ยํ  เอวํลทฺธิกสฺส สโต ปาณาติปาต-อทินฺนาทาน-มิจฺฉาจารสงฺขาตํ กายกมฺมํ, อิทํ  นามฯ ‘‘ปาณํ หนโต อทินฺนํ อาทิยโต มิจฺฉาจารํ จรโต นตฺถิ ตโตนิทานํ ปาปํ, นตฺถิ ปาปสฺส อาคโม’’ติ อิมาย ปน ลทฺธิยา อิมินา ทสฺสเนน สหชาตํ กายกมฺมํ  นามฯ ตเทว ปน สมตฺตํ สมาทินฺนํ คหิตํ ปรามฎฺฐํ  นามฯ วจีกมฺมาทีสุปิ เอเสว นโยฯ ยถา ปเนตฺถ ‘‘ปาณํ หนโต อทินฺนํ อาทิยโต มิจฺฉาจารํ จรโต นตฺถิ ตโตนิทานํ ปาป’’นฺติ โยชนา กตา, เอวํ วจีกมฺมมโนกเมฺมสุ ‘‘มุสา ภณโต, ปิสุณํ กเถนฺตสฺส, ผรุสํ กเถนฺตสฺส, สมฺผํ ปลปนฺตสฺส, อภิชฺฌาลุโน, พฺยาปนฺนจิตฺตสฺส, มิจฺฉาทิฎฺฐิกสฺส จ สโต นตฺถิ ตโตนิทานํ ปาป’’นฺติ โยชนา กาตพฺพาฯ</p>


<p>ติอาทีสุ ทิฎฺฐิสหชาตาว เจตนา  นาม, ทิฎฺฐิสหชาตาว ปตฺถนา  นาม, เจตนาปตฺถนานํ วเสน จิตฺตฎฺฐปนา  นาม, เตหิ ปน เจตนาทีหิ สมฺปยุตฺตา  ผสฺสาทโย  นามฯ ติ ยสฺมา ตสฺส ปุคฺคลสฺส ทิฎฺฐิ ปาปิกา ลามิกาฯ นฺติ โรปิตํฯ ติ คณฺหาติฯ ติ อิทํ ปุริมเสฺสว เววจนํฯ</p>


<p>
‘‘วณฺณคนฺธรสูเปโต  
, อโมฺพยํ อหุวา ปุเร;  
  
ตเมว ปูชํ ลภมาโน, เกนโมฺพ กฎุกปฺผโลฯ  
</p>
  
<p>
‘‘ปุจิมนฺทปริวาโร, อโมฺพ เต ทธิวาหน;  
  
มูลํ มูเลน สํสฎฺฐํ, สาขา สาขา นิเสวเร;  
  
อสาตสนฺนิวาเสน, เตนโมฺพ กฎุกปฺผโล’’ติฯ (ชา. ๑.๒.๗๑-๗๒) –  
</p>
  
<p>อาคตฎฺฐาเน  วิย หิ อิธาปิ กฎุกนฺติ ติตฺตกํ เวทิตพฺพํฯ ติ อมธุรตฺตายฯ</p>


<p>อิมสฺมิ ปน พีชูปมสุเตฺต ‘‘ทิฎฺฐีติ นิยตมิจฺฉาทิฎฺฐิ คหิตา’’ติ โปราณกเตฺถรา อาหํสุฯ ตํ ปน ปฎิกฺขิปิตฺวา ‘‘สพฺพานิปิ ทฺวาสฎฺฐิ ทิฎฺฐิคตานิ คหิตานี’’ติ วุตฺตํฯ อนนฺตรสุเตฺต ‘‘ปาณาติปาตา วิรมนฺตสฺส, อทินฺนาทานา วิรมนฺตสฺส, มิจฺฉาจารา วิรมนฺตสฺส นตฺถิ ตโตนิทานํ ปุญฺญ’’นฺติอาทินา นเยน ยถาทิฎฺฐิยํ ฐิตกายกมฺมาทีนิ โยเชตฺวา เวทิตพฺพานิฯ อิธ ปน สมฺมาทิฎฺฐิสหชาตา จิตฺตฎฺฐปนาว ปตฺถนาติ เวทิตพฺพาฯ สมฺมาทิฎฺฐิ ปเนตฺถ โลกิยโลกุตฺตรา กถิตาฯ เสสํ สพฺพตฺถ อุตฺตานตฺถเมวาติฯ</p>

</p>


<h2>๑๖. เอกธมฺมปาฬิ</h2>
<h3>(๑๖) ๓. เอกธมฺมปาฬิ-ตติยวคฺควณฺณนา</h3>
<p> ตติยสฺส  ปฐเม ติ อยาถาวทิฎฺฐิโกฯ ติ ตาเยว มิจฺฉาทิฎฺฐิยา วิปรีตทสฺสโนฯ ติ ทสกุสลกมฺมปถธมฺมโต วุฎฺฐาเปตฺวาฯ   ติ ทสอกุสลกมฺมปถสงฺขาเต อสทฺธเมฺม ปติฎฺฐาเปติฯ ติ เจตฺถ ฉหิ สตฺถาเรหิ สทฺธิํ เทวทโตฺต จ อเญฺญ จ เอวรูปา เวทิตพฺพาฯ</p>


<p> ทุติเย ติ ยาถาวทิฎฺฐิโกฯ ติ ตาเยว สมฺมาทิฎฺฐิยา อวิปรีตทสฺสโนฯ ติ ทสอกุสลกมฺมปถโตฯ ติ ทสกุสลกมฺมปถสงฺขาเต สทฺธเมฺมฯ ติ เจตฺถ อนุปฺปเนฺน พุเทฺธ จกฺกวตฺตี ราชา สพฺพญฺญุโพธิสโตฺตติ เอวมาทโย ลพฺภนฺติ, อุปฺปเนฺน พุเทฺธ พุโทฺธ เจว พุทฺธสาวกา จฯ</p>


<p> ตติเย ติ มิจฺฉาทิฎฺฐิ ปรมา เอเตสนฺติ มิจฺฉาทิฎฺฐิปรมานิฯ ปญฺจ หิ อานนฺตริยกมฺมานิ มหาสาวชฺชานิ นาม, เตหิปิ มิจฺฉาทิฎฺฐิเยว มหาสาวชฺชตราติ อธิปฺปาโยฯ กสฺมา? เตสญฺหิ ปริเจฺฉโท อตฺถิฯ จตฺตาริ หิ อานนฺตริยกมฺมานิ นิรเย นิพฺพตฺตาเปนฺตีติ วุตฺตานิ ฯ สงฺฆเภทกมฺมมฺปิ นิรเย กปฺปฎฺฐิติกเมว โหติฯ เอวเมเตสํ ปริเจฺฉโท อตฺถิ, โกฎิ ปญฺญายติฯ นิยตมิจฺฉาทิฎฺฐิยา ปน ปริเจฺฉโท นตฺถิฯ สา หิ วฎฺฎสฺส มูลํ, ตาย สมนฺนาคตสฺส ภวโต วุฎฺฐานํ นตฺถิฯ เย ตสฺส โสตพฺพํ มญฺญนฺติ, เตปิ วิปฺปฎิปาเทติฯ ตาย จ สมนฺนาคตสฺส เนว สโคฺค อตฺถิ น มโคฺคฯ กปฺปวินาเส มหาชเน พฺรหฺมโลเก นิพฺพเตฺตปิ นิยตมิจฺฉาทิฎฺฐิโก ตตฺถ อนิพฺพตฺติตฺวา ปิฎฺฐิจกฺกวาเฬ นิพฺพตฺตติฯ กิํ ปน ปิฎฺฐิจกฺกวาฬํ  น ฌายตีติ? ฌายติ, ตสฺมิํ ฌายมาเนปิ เอส อากาเส เอกสฺมิํ โอกาเส ปจฺจติเยวาติ วทนฺติฯ</p>


<p> จตุเตฺถ ติ ‘‘มา ขลี’’ติ วจนํ อุปาทาย เอวํลทฺธนาโม ติตฺถกโรฯ ติ  ทฺวินฺนํ นทีนํ สมาคตฎฺฐาเนฯ เทสนามตฺตเมเวตํ, ทฺวินฺนํ กนฺทรานํ, ทฺวินฺนํ อุทกานํ, สมุทฺทสฺส จ, โลณิยา จ, สมุทฺทสฺส จ นทิยา จาติ เอเตสมฺปิ ยสฺส กสฺสจิ สมาคตฎฺฐานํ, อญฺญมฺปิ ตถารูปํ อุทกํฯ นฺติ กุมินํฯ ติ โอเฑฺฑยฺยฯ มนุสฺสา หิ นเฬหิ วา อุจฺฉูหิ วา เวฬูหิ วา ปลาสนฺติสลากาย วา เอกํ เทฺว ตโย วา กุเมฺภ คณฺหนปฺปมาณกุมินํ กตฺวา มุขวฎฺฎิยา โยเตฺตน พนฺธิตฺวา นทีมุขํ เนตฺวา ทฺวีสุ ปเสฺสสุ ขาณุเก โกเฎฺฎตฺวา โยเตฺตหิ ตตฺถ พนฺธนฺติ, ตํ สนฺธาเยตํ วุตฺตํฯ ตสฺมิญฺหิ ปวิฎฺฐสฺส ขุทฺทกสฺส มจฺฉสฺสาปิ โมโกฺข นตฺถิฯ ติ อวฑฺฒิยาฯ ติ วินาสายฯ ติ อยํ มกฺขลิ โคสาโล ตุจฺฉปุริโสฯ ติ มหาชนสฺส สคฺคโมกฺขคมนมเคฺค ตตฺถ คมนนิวารณตฺถํ มนุสฺสกุมินํ วิย โลเก อุปฺปโนฺนฯ</p>


<p> ปญฺจมาทีสุ ติ ทุรกฺขาตธมฺมวินโย นาม พาหิรกสาสนํฯ ตตฺถ หิ  สตฺถาปิ อสพฺพญฺญู โหติ, ธโมฺมปิ ทุรกฺขาโต, คโณปิ ทุปฺปฎิปโนฺนฯ ติ โย อาจริยปุคฺคโล สมาทเปติฯ ติ ยํ อเนฺตวาสิกํ สมาทเปติฯ ติ โย อเนฺตวาสิโก อาจริเยน สมาทปิโต ตสฺส วจนํ กโรโนฺต  ตถาภาวาย ปฎิปชฺชติฯ ติ สมาทปโก หิ ปาณาติปาตาทีสุ ชงฺฆสตํ สมาทเปโนฺต เตสํ สเพฺพสมฺปิ อกุสเลน สมกเมว อกุสลํ ปาปุณาติฯ เตนาห – ‘‘สเพฺพ เต พหุํ อปุญฺญํ ปสวนฺตี’’ติฯ</p>


<p> ติ สุฎฺฐุ อกฺขาเต สุเทสิเตฯ เอวรูเป หิ ธมฺมวินเย สตฺถา จ สพฺพญฺญู โหติ, ธโมฺม จ สฺวากฺขาโต, คโณ จ สุปฺปฎิปโนฺนฯ ติ สมาทปโก หิ ภิกฺขู ปิณฺฑาย ปวิเฎฺฐ ทิสฺวา ยาคุภตฺตาทีนิ สมาทเปโนฺต สเพฺพสมฺปิ ทายกานํ กุสเลน สมกํ กุสลํ ปาปุณาติฯ เตน วุตฺตํ – ‘‘พหุํ ปุญฺญํ ปสวนฺตี’’ติฯ</p>


<p> ติ ทายกปุคฺคเลน ปมาณํ ชานิตพฺพํ, ปมาเณน ทาตพฺพํ, ปูเรตฺวา อติเรกํ น ทาตพฺพํฯ น ทาตพฺพนฺติ หิ อวตฺวา ปมาณวเสน โถกํ ทาตพฺพนฺติ วุตฺตํฯ กสฺมา? ปูเรตฺวา อติเรเก ทิเนฺนปิ หิ อติเรกา มนุสฺสสมฺปตฺติ วา ทิพฺพสมฺปตฺติ วา นิพฺพานสมฺปตฺติ วา นตฺถิฯ ติ ปฎิคฺคาหกสฺส ปน มตฺตํ ชานิตฺวา  ปฎิคฺคหณกิจฺจํ นาม นตฺถิฯ กสฺมา? ตสฺส หิ มตฺตํ ญตฺวา ปูเรตพฺพา มตฺตปฎิคฺคหณมูลิกา อปฺปิจฺฉปฎิปทา นาม นตฺถิฯ ยตฺตกํ ปน ลภติ, ตตฺตกํ คเหตพฺพํฯ อติเรกคฺคหณมูลํ หิสฺส ปุตฺตทารภรณํ ภวิสฺสติฯ</p>


<p> ติ ปฎิคฺคาหกปุคฺคเลน ปมาณํ  ชานิตพฺพํฯ กถํ? เตน หิ ทายกสฺส วโส เวทิตโพฺพ, เทยฺยธมฺมสฺส วโส เวทิตโพฺพ, อตฺตโน ถาโม เวทิตโพฺพฯ ยทิ หิ เทยฺยธโมฺม พหุ โหติ, ทายโก อปฺปํ ทาตุกาโม, ทายกสฺส วเสน อปฺปํ คณฺหิตพฺพํฯ เทยฺยธโมฺม อโปฺป, ทายโก พหุํ ทาตุกาโม, เทยฺยธมฺมสฺส วเสน อปฺปํ คณฺหิตพฺพํฯ เทยฺยธโมฺมปิ พหุ, ทายโกปิ พหุํ ทาตุกาโม, อตฺตโน ถามํ ญตฺวา ปมาเณเนว คณฺหิตพฺพํฯ เอวํ มตฺตํ ญตฺวา ปฎิคฺคณฺหโนฺต หิ อปฺปิจฺฉปฎิปทํ ปูเรติฯ อนุปฺปนฺนสฺส ลาโภ อุปฺปชฺชติ, อุปฺปโนฺน ลาโภ ถาวโรว โหติฯ อปฺปสนฺนา ปสีทนฺติ, ปสนฺนาปิ ภิโยฺย ปสาทมาปชฺชนฺติ, มหาชนสฺส จกฺขุภูโต โหติ, สาสนํ จิรฎฺฐิติกํ กโรติฯ</p>


<p>ตตฺริมานิ  วตฺถูนิ – โรหณชนปเท กิร กุฎิมฺพิยวิหาเร เอโก ทหโร ทุพฺภิกฺขสมเย ตสฺมิํ คาเม เอกสฺส กมฺมการสฺส เคเห ภุญฺชนตฺถาย กฎจฺฉุภตฺตํ คเหตฺวา คมนตฺถาย จ กฎจฺฉุภตฺตเมว ลภติฯ โส เอกทิวสํ ตสฺมิํ เคเห เอกํ อาคนฺตุกํ ทิสฺวา เอกเมว กฎจฺฉุภตฺตํ คณฺหิฯ อถสฺส ‘‘เกน การเณนา’’ติ วุเตฺต ตมตฺถํ วตฺวา โส กุลปุโตฺต ปสีทิตฺวา ‘‘อมฺหากํ กุลูปกภทโนฺต เอวรูโป นามา’’ติ ราชทฺวาเร มิตฺตามจฺจานํ กเถสิฯ เต สเพฺพปิ ตสฺส อปฺปิจฺฉคุเณ ปสนฺนา เอกทิวเสเนว สฎฺฐิ ธุรภตฺตานิ ฐเปสุํฯ เอวํ ฯ</p>


<p>สทฺธาติสฺสมหาราชาปิ จูฬุปฎฺฐากํ ติสฺสามจฺจํ วีมํสิตฺวา เตน เอกํ ติตฺติรํ ปจาเปตฺวา อาหราเปสิฯ อถ ปริโภคสมเย ‘‘อคฺคํ ทตฺวา ปริภุญฺชิสฺสามี’’ติ อฎฺฐกสาลปริเวเณ มหาเถรสฺส ภณฺฑคฺคาหสามเณรสฺส  ติตฺติรมํสํ เทโนฺต ตสฺมิํ โถกํเยว ปฎิคฺคณฺหเนฺต ตสฺส อปฺปิจฺฉคุเณ ปสีทิตฺวา ‘‘ปสโนฺนสฺมิ, ตาต, อฎฺฐ เต ธุรภตฺตานิ เทมี’’ติ อาหฯ มหาราช, อุปชฺฌายสฺส เทมีติฯ อปรานิปิ อฎฺฐ เทมีติฯ ตานิ อมฺหากํ อาจริยสฺส เทมีติฯ อปรานิปิ อฎฺฐ ทมฺมีติฯ ตานิ สมานุปชฺฌายานํ ทมฺมีติฯ อปรานิปิ อฎฺฐ ทมฺมีติฯ ตานิ  ภิกฺขุสงฺฆสฺส ทมฺมีติฯ อปรานิปิ อฎฺฐ ทมฺมีติฯ สามเณโร อธิวาเสสิฯ เอวมสฺส </p>


<p>ติ เอตฺถปิ – ทีฆพฺราหฺมโณ กิร พฺราหฺมเณ โภเชโนฺต ปญฺจ ปญฺจ ภตฺตสรกานิ ทตฺวา สนฺตเปฺปตุํ นาสกฺขิฯ อเถกทิวสํ ‘‘สมณา กิร นาม อปฺปิจฺฉา’’ติ กถํ สุตฺวา วีมํสนตฺถาย ภตฺตํ คาหาเปตฺวา ภิกฺขุสงฺฆสฺส ภตฺตกิจฺจกรณเวลาย วิหารํ คนฺตฺวา ติํสมเตฺต ภิกฺขู โภชนสาลายํ ภุญฺชเนฺต ทิสฺวา เอกํ ภตฺตสรกํ คเหตฺวา สงฺฆเตฺถรสฺส สนฺติกํ อคมาสิฯ เถโร องฺคุลิํ จาเลตฺวา โถกเมว อคฺคเหสิฯ เอเตเนว นิยาเมน เอกํ ภตฺตสรกํ สเพฺพสํ สมฺปาปุณิฯ ตโต พฺราหฺมโณ ‘‘สโจฺจเยว เอเตสํ สมณานํ คุโณ’’ติ อปฺปิจฺฉตาย ปสโนฺน สหสฺสํ วิสฺสเชฺชตฺวา ตสฺมิํเยว วิหาเร เจติยํ กาเรสิฯ เอวํ อปฺปสนฺนา ปสีทนฺติฯ</p>


<p>  ติ เอตฺถ วตฺถุนา กิจฺจํ นตฺถิฯ ปสนฺนานญฺหิ อปฺปิจฺฉํ ทิสฺวา ปสาโท ภิโยฺย วฑฺฒติเยวฯ</p>


<p>มชฺฌนฺติกติสฺสเตฺถรสทิเส ปน อปฺปิเจฺฉ ทิสฺวา มหาชโน  อปฺปิโจฺฉ ภวิตุํ มญฺญตีติ อปฺปิโจฺฉ  นาม โหติฯ</p>


<p>‘‘อปฺปิจฺฉตา, ภิกฺขเว, สทฺธมฺมสฺส ฐิติยา อสโมฺมสาย อนนฺตรธานาย สํวตฺตตี’’ติ (อ. นิ. ๑.๑๑๖-๑๒๙) วจนโต ปน อปฺปิโจฺฉ  นามฯ</p>


<p>ติ สฺวากฺขาเต ธมฺมวินเย ปน ทายกสฺส ปมาณํ ญตฺวา ทาตพฺพกิจฺจํ นาม นตฺถิฯ ยตฺตโก เทยฺยธโมฺม อตฺถิ, ตตฺตกํ อวตฺถริตฺวา ทาตุํ วฎฺฎติฯ อวตฺถริตฺวา ทินฺนการณา หิ เอส มนุสฺสสมฺปตฺติํ, ทิพฺพสมฺปตฺติํ, นิพฺพานสมฺปตฺติญฺจ อวตฺถริตฺวา อุตฺตรุตฺตริ ปณีตปณีตเมว ลภติฯ</p>


<p> ติ ปญฺจาตปตปฺปนมรุปฺปปาตปตนาทิจฺจานุปริวตฺตน-อุกฺกุฎิกปฺปธานาทีนิ อนุยุญฺชโนฺต ทิเฎฺฐ เจว ธเมฺม ทุกฺขํ วิหรติ , ตเสฺสว พาหิรสมเย สมาทินฺนสฺส ตปจรณสฺส วิปาเกน นิรเย อุปฺปชฺชิตฺวา สมฺปราเยปิ ทุกฺขํ วิหรติฯ</p>


<p> ติ อยมฺปิ ทิเฎฺฐ ธเมฺม เจว สมฺปราเย จ ทุกฺขํ วิหรติฯ กถํ? ยสฺส หิ ปพฺพชิตกาลโต ปฎฺฐาย โยนิโส มนสิกาโร นตฺถิ, พุทฺธวจนํ น อุคฺคณฺหาติ, อาจริยุปชฺฌายวตฺตํ น กโรติ, เจติยงฺคณโพธิยงฺคณวตฺตํ น กโรติฯ ชนสฺส ปน สทฺธาเทยฺยํ อปจฺจเวกฺขิตปริโภเคน ปริภุญฺชิตฺวา ทิวสํ เสยฺยสุขํ ปสฺสสุขํ อนุยุญฺชิตฺวา ปพุทฺธกาเล ตโย วิตเกฺก วิตเกฺกติฯ โส กติปาเหเนว  ภิกฺขุภาวา จวติ? เอวํ ทิฎฺฐธเมฺม จ ทุกฺขํ วิหรติฯ ปพฺพชิตฺวา ปน สมณธมฺมสฺส สมฺมา อกตตฺตา จ –</p>


<p>
‘‘กุโส ยถา ทุคฺคหิโต, หตฺถเมวานุกนฺตติ;  
  
สามญฺญํ ทุปฺปรามฎฺฐํ, นิรยายุปกฑฺฒตี’’ติฯ (ธ. ป. ๓๑๑) –  
</p>
  
<p>อปายสฺมิํเยว ปฎิสนฺธิํ คณฺหติฯ เอวํ สมฺปราเยปิ ทุกฺขํ วิหรติฯ</p>


<p>   ติ กาเลน กาลํ วุตฺตปฺปกาเร ตปจรเณ กิญฺจิ กิญฺจิ ตปจรณํ กตฺวา กาเลน กาลํ โอทาตวตฺถวสโน มาลาคนฺธวิเลปนธโร มธุรโภชนํ ภุญฺชโนฺต มุทุกาสุ เสยฺยาสุ สยโนฺต ทิเฎฺฐ ธเมฺม เจว สุขํ วิหรติ สมฺปราเย จฯ โส หิ ตสฺส ตปจรณสฺส คาฬฺหํ อคฺคหิตตฺตา นาติพหุํ นิรเย ทุกฺขํ อนุภวติฯ ตสฺมา สมฺปราเย สุขํ วิหรติ นามฯ</p>


<p> ติ อารทฺธวีริโย หิ ปพฺพชิตกาลโต ปฎฺฐาย วเตฺตสุ ปริปูรการี โหติ, พุทฺธวจนํ อุคฺคณฺหาติ, โยนิโส มนสิกาเร กมฺมํ กโรติฯ อถสฺส วตฺตปูรณเญฺจว อุคฺคหิตพุทฺธวจนญฺจ สมณธมฺมกิริยญฺจ อาวเชฺชนฺตสฺส จิตฺตํ ปสีทติฯ เอวํ ทิเฎฺฐว ธเมฺม สุขํ วิหรติฯ ทิฎฺฐธเมฺม ปน อรหตฺตํ ปาปุณิตุํ อสโกฺกโนฺต นิพฺพตฺตภเว ขิปฺปาภิโญฺญ โหตีติ สมฺปราเยปิ สุขํ วิหรติ นามฯ</p>


<p>  , ติ อิทํ สุตฺตํ อฎฺฐุปฺปตฺติยํ วุตฺตํฯ กตรอฎฺฐุปฺปตฺติยนฺติ? นวกนิปาเต (อ. นิ. ๙.๑๒) สตฺตุปฺปาทสุตฺต อฎฺฐุปฺปตฺติยํฯ ตถาคโต  หิ ตํ อตฺถํ กเถโนฺต – ‘‘นว ปุคฺคลา นิรยโต มุตฺตา, ติรจฺฉานโยนิโต มุตฺตา, เปตฺติวิสยโต มุตฺตา’’ติ กเถสิฯ อถสฺส เอตทโหสิ – ‘‘สเจ โข ปน เม ปุตฺตา อิมํ ธมฺมเทสนํ สุตฺวา ขีณนิรยมฺหา ขีณติรจฺฉานโยนิกา ขีณเปตฺติวิสยา ขีณาปายทุคฺคติวินิปาตาติ มญฺญมานา อุปริมคฺคผลตฺถาย วายมิตุํ น มเญฺญยฺยุํ, เตสํ สํเวคํ ชเนสฺสามี’’ติ สํเวคชนนตฺถํ ‘‘เสยฺยถาปิ, ภิกฺขเว’’ติ อิมํ สุตฺตมารภิฯ ตตฺถ ติ โถกมตฺตโก ปริตฺตปฺปมาโณ, อนฺตมโส กุสเคฺคนปิ คเหตฺวา อุปสิงฺฆิยมาโน ทุคฺคโนฺธว โหติฯ ติ อปฺปมตฺตกมฺปิ กาลํ ภเว ปฎิสนฺธิํ น วณฺณยามิฯ อิทานิสฺส อุปมํ ทเสฺสโนฺต อาห – ติฯ สพฺพนฺติเมน ปริเจฺฉเทน เทฺว องฺคุลิโย เอกโต กตฺวา ปหรณมตฺตมฺปิ กาลนฺติ วุตฺตํ โหติฯ เสสํ สพฺพตฺถ อุตฺตานตฺถเมวาติฯ</p>

</p>


<h2>๑๖. เอกธมฺมปาฬิ</h2>
<h3>(๑๖) ๔. เอกธมฺมปาฬิ-จตุตฺถวคฺควณฺณนา</h3>
<p> จตุตฺถวคฺคสฺส   ปฐเม ติ ชมฺพุยา ปญฺญาโต ปากโฎ ทีโปติ ชมฺพุทีโปฯ อิมสฺส กิร ทีปสฺส สญฺญาณภูตา โยชนสตุเพฺพธา ปณฺณาสโยชนสาขา ปญฺจทสโยชนาวฎฺฎกฺขนฺธา หิมวนฺตปพฺพเต ชาตา กปฺปฎฺฐายินี มหาชมฺพู นาม อตฺถิ, ตาย อยํ ทีโป ชมฺพุทีโปติ วุจฺจติฯ ยถา จ อิมสฺมิํ ทีเป ชมฺพุรุโกฺข กปฺปฎฺฐายี, ตถา อปรโคยาเน กทมฺพรุโกฺข, อุตฺตรกุรูสุ กปฺปรุโกฺข, ปุพฺพวิเทเห สิรีสรุโกฺข, อสุรานํ จิตฺตปาฎลิรุโกฺข, สุปณฺณานํ สิมฺพลิรุโกฺข , เทวานํ ปาริจฺฉตฺตโกติ อิเมปิ กปฺปฎฺฐายิโนวฯ</p>


<p>
‘‘ปาฎลี สิมฺพลี ชมฺพู, เทวานํ ปาริจฺฉตฺตโก;  
  
กทโมฺพ กปฺปรุโกฺข จ, สิรีโส ภวติ สตฺตโม’’ติฯ  
</p>
  
<p>นฺติ ปุปฺผารามผลารามานํ รามเณยฺยกํ เวฬุวน-ชีวกมฺพวน-เชตวนปุพฺพารามสทิสํฯ ตํ อิมสฺมิํ ชมฺพุทีเป อปฺปมตฺตกํ ปริตฺตกํ, น พหุกนฺติ อโตฺถฯ เสสปเทสุปิ เอเสว นโยฯ เอตฺถ นฺติ นาควนสาลวนจมฺปกวนาทิสทิสํ วงฺกปพฺพตหิมวนฺตปพฺพตปเทสาทีสุ อรญฺญวนํ เวทิตพฺพํฯ นฺติ เชตวนวิหารมคธเกฺขตฺตาทิสทิสํ สมํ ภูมิฎฺฐานํฯ นฺติ เชตวนโปกฺขรณิคคฺคราโปกฺขรณิสทิสานํ วฎฺฎจตุรสฺสทีฆวงฺกาทิสณฺฐานานํ โปกฺขรณีนํ สนฺนิเวสนฎฺฐานํฯ นฺติ อุกฺกูลญฺจ วิกูลญฺจฯ ตตฺถ อุกฺกูลํ อุนฺนตฎฺฐานํ, วิกูลํ นินฺนฎฺฐานํฯ นฺติ นทีนํ ภินฺนฎฺฐานํ ตํ ทุคฺคมตฺตา นทีวิทุคฺคนฺติ วุจฺจติฯ นฺติ  ตตฺถชาตกานเญฺจว อาหริยมานานญฺจ ขาณุกณฺฎกาทีนํ ปติฎฺฐานฎฺฐานํฯ นฺติ คิริวิสมํฯ ติ เย จ อุทเก ชายนฺติ, เตเยว พหุตราฯ อิโต กิร สุวณฺณภูมิ สตฺตมตฺตานิ โยชนสตานิ โหติ, เอเกน วาเตน คจฺฉนฺตี นาวา สตฺตหิ อโหรเตฺตหิ คจฺฉติฯ อเถกสฺมิํ  สมเย เอวํ คจฺฉนฺตี นาวา สตฺตาหมฺปิ นนฺทิยาวฎฺฎมจฺฉปิเฎฺฐเนว คตาฯ เอวํ โอทกานํ สตฺตานํ พหุภาโว เวทิตโพฺพฯ</p>


<p>อปิจ ถลฎฺฐานสฺส ปริตฺตภาเวน อุทกสฺส จ พหุภาเวนาปิ อยมโตฺถ เวทิตโพฺพฯ ยถา หิ มหาตฬาเก เอโกว อุปฺปลคโจฺฉ  อสฺส, ตสฺส จตฺตาริ จ ปณฺณานิ, มเชฺฌ จ เอกํ อุปฺปลมกุลํ อสฺสฯ เอวเมวํ จตฺตาริ ปณฺณานิ วิย จตฺตาโร ทีปา, มเชฺฌ อุปฺปลมกุลํ วิย สิเนรุปพฺพโต, เสสํ อุทกํ วิย อุทกปริกฺขิโตฺต โอกาโสฯ ตสฺส มหนฺตภาโว อิทฺธิมนฺตานํ ปากโฎ โหติฯ เตสญฺหิ อากาเสน คจฺฉนฺตานํ จตฺตาโร มหาทีปา จตฺตาริ ปณฺณานิ วิย อุปฎฺฐหนฺติ, สิเนรุปพฺพโต มเชฺฌ อุปฺปลมกุลํ วิย, เสสํ อุทกํ วิย อุทกปริกฺขิโตฺต โอกาโสฯ เอวํ มหเนฺต อุทเก ชาตตฺตา โอทกาว พหุตรา เวทิตพฺพาฯ</p>


<p> ทุติยาทีสุ ติ อิธ จตฺตาโร อปายา อญฺญตฺร มนุเสฺสหีติ อธิเปฺปตาฯ</p>


<p>ติ ‘‘ปุรตฺถิมาย ทิสาย คชงฺคลํ นาม นิคโม, ตสฺส ปเรน มหาสาลา, ตโต ปรา ปจฺจนฺติมา ชนปทา, โอรโต มเชฺฌฯ ปุรตฺถิมทกฺขิณาย ทิสาย  สลฺลวตี นาม นที, ตโต ปรา ปจฺจนฺติมา ชนปทา, โอรโต มเชฺฌฯ ทกฺขิณาย ทิสาย เสตกณฺณิกํ นาม นิคโม, ตโต ปรา ปจฺจนฺติมา ชนปทา, โอรโต มเชฺฌฯ ปจฺฉิมาย ทิสาย ถูณํ นาม พฺราหฺมณคาโม, ตโต ปรา ปจฺจนฺติมา ชนปทา, โอรโต มเชฺฌฯ อุตฺตราย ทิสาย อุสีรทฺธโช นาม ปพฺพโต, ตโต ปรา ปจฺจนฺติมา ชนปทา, โอรโต มเชฺฌ’’ติ (มหาว. ๒๕๙) เอวํ ปริจฺฉิเนฺน ชนปเทติ อโตฺถฯ อยญฺหิ ชนปโท มุทิงฺคสณฺฐาโน อุชุเกน กตฺถจิ อสีติโยชโน โหติ, กตฺถจิ โยชนสติโก, กตฺถจิ ทฺวิโยชนสติโก, มเชฺฌน ปน ติโยชนสติโก, ปริยนฺตปริเกฺขเปน นวมตฺตโยชนสติโก โหติฯ เอตฺตเก ฐาเน พุทฺธปเจฺจกพุทฺธา มหาสาวกา พุทฺธุปฎฺฐากา พุทฺธสาวกา พุทฺธมาตา พุทฺธปิตา จกฺกวตฺตี ราชาติ อิเม สตฺตา นิพฺพตฺตนฺติฯ อปิจ อุปาทายุปาทายาปิ มชฺฌิมปเทโส ลพฺภติฯ สกโลปิ หิ ชมฺพุทีโป มชฺฌิมปเทโส นาม, เสสทีปา ปจฺจนฺติมา ชนปทาฯ ตมฺพปณฺณิทีเป อนุราธปุรํ มชฺฌิมปเทโส นาม, เสโส ปจฺจโนฺตติ เอวํ นโย เวทิตโพฺพฯ</p>


<p>   ติ เอตฺถ กมฺมสฺสกตปญฺญา, ฌานปญฺญา วิปสฺสนาปญฺญา, มคฺคปญฺญา, ผลปญฺญาติ เอตาหิ สมนฺนาคตา ปญฺญวโนฺต  นาม, อมูฬฺหา อชฬา นามฯ เยสํ เอฬา มุขโต น คลติ, เต อเนฬมูคา นาม, อเนฬมุขา นิโทฺทสมุขาติ อโตฺถฯ ติ สมตฺถา, กายพเลน เจว ญาณพเลน จ สมนฺนาคตาฯ นฺติ อตฺถานตฺถํ การณาการณํ ชานิตุํฯ ติ อปฺปญฺญา นิปฺปญฺญาฯ ติ  มนฺทา โมมูหาฯ</p>


<p> ติ สหวิปสฺสเนน มเคฺคนฯ ติ อวิชฺชนฺธกาเรน สมนฺนาคตาฯ</p>


<p> ติ เย ตถาคตสฺส คุเณ ชานิตฺวา ตถาคตํ จกฺขุวิญฺญาเณน ปสฺสิตุํ ลภนฺติฯ</p>


<p> นฺติ ตถาคเตน ปเวทิตํ ปกาเสตฺวา กถิตํฯ ติ โสตวิญฺญาเณน โสตุํฯ</p>


<p> ติ น ปมฺมุสฺสนฺติฯ</p>


<p> ติ ปคุณาย ปาฬิยา อตฺถานตฺถํ อุปปริกฺขนฺติฯ</p>


<p> ติ อฎฺฐกถญฺจ ปาฬิญฺจ ชานิตฺวาฯ ติ อนุโลมปฎิปทํ ปูเรนฺติฯ</p>


<p> ติ สํเวคชนเกสุ การเณสุฯ ติ สํเวคํ อาปชฺชนฺติฯ</p>


<p> ติ อุปาเยน ปธานวีริยํ กโรนฺติฯ</p>


<p> นฺติ  ววสฺสโคฺค วุจฺจติ นิพฺพานํ, ตํ อารมฺมณํ กริตฺวาติ อโตฺถฯ นฺติ มคฺคสมาธิญฺจ ผลสมาธิญฺจ ปาปุณนฺติฯ</p>


<p> นฺติ อุตฺตมนฺนานญฺจ อุตฺตมรสานญฺจฯ ติ อุญฺฉาจาเรน วนมูลผลาผเลน  วา กปาเลน  อาภตภเตฺตน วา ยาเปนฺติฯ เอตฺถ จ โย กสฺสจิเทว ขาทนียสฺส โภชนียสฺส อตฺถาย จิเตฺต อุปฺปเนฺน ตํขณํเยว น ตํ ลภติ, อยํ อนฺนคฺครสคฺคานํ น ลาภี นามฯ ยสฺสปิ ตํขณํเยว ลภิตฺวา โอโลเกนฺตสฺส วณฺณคนฺธรสา อมนาปา โหนฺติ, อยมฺปิ อนฺนคฺครสคฺคานํ น ลาภี นามฯ ยสฺส ปน วณฺณคนฺธรสา ปฎิลภนฺติ, มนาปา โหนฺติ, อยํ อนฺนคฺครสคฺคานํ ลาภี นามฯ โส อุตฺตมโกฎิยา จกฺกวตฺตี ราชา, เหฎฺฐิมโกฎิยา ธมฺมาโสโก เวทิตโพฺพฯ สเงฺขปโต หิ ยสฺส ภตฺตสฺส เอกปาติ สตสหสฺสํ อคฺฆติ, อิทํ อนฺนคฺครสคฺคํ นามฯ ยํ ปน ภิกฺขุสงฺฆํ ปิณฺฑาย จรนฺตํ ทิสฺวา มนุสฺสา อุตฺตมปณีตํ ภตฺตํ เทนฺติ, อิทํ กิํ นามาติ? อิทํ อุเญฺฉน กปาลาภเตน ยาเปเนฺต อุปาทาย อนฺนคฺครสคฺคํ นาม วุจฺจตีติฯ</p>


<p> ติอาทีสุ อตฺถรโส นาม จตฺตาริ สามญฺญผลานิ, ธมฺมรโส นาม จตฺตาโร มคฺคา, วิมุตฺติรโส นาม อมตนิพฺพานํฯ เสสํ สพฺพตฺถ อุตฺตานตฺถเมวาติฯ</p>

</p>

</p>





