<h1>๒๘. พุทฺธปกิณฺณกกถา</h1>
<ol>
<li>
<p> ‘‘อปริเมยฺยิโต  กเปฺป, จตุโร อาสุํ วินายกา’’ติอาทิกา อฎฺฐารสคาถา สงฺคีติการเกหิ ฐปิตา นิคมนคาถาติ เวทิตพฺพาฯ เสสคาถาสุ สพฺพตฺถ ปากฎเมวาติฯ
</ol></p>


<h3>เวมตฺตกถา</h3>
<p>อิมสฺมิํ  ปน สกเลปิ พุทฺธวํเส นิทฺทิฎฺฐานํ ปญฺจวีสติยา พุทฺธานํ  เวทิตพฺพานิฯ กตมานิ อฎฺฐ? อายุเวมตฺตํ, ปมาณเวมตฺตํ, กุลเวมตฺตํ, ปธานเวมตฺตํ, รสฺมิเวมตฺตํ, ยานเวมตฺตํ, โพธิเวมตฺตํ, ปลฺลงฺกเวมตฺตนฺติฯ</p>


<p>ตตฺถ  นาม เกจิ ทีฆายุกา โหนฺติ เกจิ อปฺปายุกาฯ ตถา หิ ทีปงฺกโร โกณฺฑโญฺญ อโนมทสฺสี ปทุโม ปทุมุตฺตโร อตฺถทสฺสี ธมฺมทสฺสี สิทฺธโตฺถ ติโสฺสติ อิเม นว พุทฺธา วสฺสสตสหสฺสายุกา อเหสุํฯ มงฺคโล สุมโน โสภิโต นารโท  สุเมโธ สุชาโต ปิยทสฺสี ผุโสฺสติ อิเม อฎฺฐ พุทฺธา นวุติวสฺสสหสฺสายุกา อเหสุํฯ เรวโต เวสฺสภู จาติ อิเม เทฺว พุทฺธา สฎฺฐิวสฺสสหสฺสายุกา อเหสุํฯ วิปสฺสี ภควา อสีติวสฺสสหสฺสายุกา อโหสิฯ สิขี กกุสโนฺธ โกณาคมโน กสฺสโปติ อิเม จตฺตาโร พุทฺธา ยถากฺกเมน สตฺตติจตฺตาลีสติํสวีสวสฺสสหสฺสายุกา อเหสุํฯ อมฺหากํ ปน ภควโต วสฺสสตํ อายุปฺปมาณํ อโหสิฯ อุปจิตปุญฺญสมฺภารานํ ทีฆายุกสํวตฺตนิยกมฺมสมุเปตานมฺปิ พุทฺธานํ ยุควเสน อายุปฺปมาณํ อปฺปมาณํ อโหสิฯ อยํ ปญฺจวีสติยา พุทฺธานํ อายุเวมตฺตํ นามฯ</p>


<p> นาม เกจิ ทีฆา โหนฺติ เกจิ รสฺสาฯ ตถา หิ ทีปงฺกร-เรวต-ปิยทสฺสี-อตฺถทสฺสี-ธมฺมทสฺสี-วิปสฺสีพุทฺธานํ อสีติหตฺถุเพฺพธํ สรีรปฺปมาณํ อโหสิฯ โกณฺฑญฺญ-มงฺคล-นารท-สุเมธานํ อฎฺฐาสีติหตฺถุเพฺพโธ กาโย อโหสิฯ สุมนสฺส นวุติหตฺถุเพฺพธํ สรีรํ อโหสิฯ โสภิต-อโนมทสฺสี-ปทุม-ปทุมุตฺตร-ผุสฺสพุทฺธานํ อฎฺฐปณฺณาสหตฺถุเพฺพธํ  สรีรํ อโหสิฯ สุชาโต ปณฺณาสหตฺถุเพฺพธสรีโร อโหสิฯ สิทฺธตฺถ-ติสฺส-เวสฺสภุโน สฎฺฐิหตฺถุเพฺพธา อเหสุํฯ สิขี สตฺตติหตฺถุเพฺพโธ อโหสิฯ กกุสนฺธ-โกณาคมน-กสฺสปา ยถากฺกเมน จตฺตาลีสติํสวีสติหตฺถุเพฺพธา อเหสุํฯ อมฺหากํ ภควา อฎฺฐารสหตฺถุเพฺพโธ อโหสิฯ อยํ ปญฺจวีสติยา พุทฺธานํ ปมาณเวมตฺตํ นามฯ</p>


<p> นาม เกจิ ขตฺติยกุเล นิพฺพตฺติํสุ เกจิ พฺราหฺมณกุเลฯ ตถา หิ กกุสนฺธโกณาคมนกสฺสปสมฺมาสมฺพุทฺธา พฺราหฺมณกุเล นิพฺพตฺติํสุฯ ทีปงฺกราทิโคตมพุทฺธปริยนฺตา ทฺวาวีสติ พุทฺธา ขตฺติยกุเลเยว นิพฺพตฺติํสุฯ อยํ ปญฺจวีสติยา พุทฺธานํ กุลเวมตฺตํ นามฯ</p>


<p> นาม ทีปงฺกร-โกณฺฑญฺญ-สุมน-อโนมทสฺสี-สุชาตสิทฺธตฺถ-กกุสนฺธานํ ทสมาสิกา ปธานจริยาฯ มงฺคล-สุเมธติสฺส สิขีนํ อฎฺฐมาสิกาฯ เรวตสฺส สตฺตมาสิกาฯ โสภิตสฺส จตฺตาโร มาสาฯ ปทุมอตฺถทสฺสี วิปสฺสีนํ อฑฺฒมาสิกาฯ นารท-ปทุมุตฺตร-ธมฺมทสฺสี-กสฺสปานํ สตฺตาหานิ ฯ ปิยทสฺสี-ผุสฺส-เวสฺสภู โกณาคมนานํ ฉมาสิกาฯ อมฺหากํ พุทฺธสฺส ฉพฺพสฺสานิ ปธานจริยา อโหสิฯ อยํ ปธานเวมตฺตํ นามฯ</p>


<p>  นาม มงฺคลสฺส กิร สมฺมาสมฺพุทฺธสฺส สรีรสฺมิ ทสสหสฺสิโลกธาตุํ ผริตฺวา อฎฺฐาสิฯ ปทุมุตฺตรพุทฺธสฺส ทฺวาทสโยชนิกา อโหสิฯ วิปสฺสิสฺส ภควโต สตฺตโยชนิกา อโหสิฯ สิขิสฺส ติโยชนปฺปมาณาฯ กกุสนฺธสฺส ทสโยชนิกาฯ อมฺหากํ ภควโต สมนฺตโต พฺยามปฺปมาณาฯ เสสานํ อนิยตา อโหสิฯ อยํ รสฺมิเวมตฺตํ นาม อชฺฌาสยปฎิพทฺธํ, โย ยตฺตกํ อิจฺฉติ, ตสฺส สรีรปฺปภา ตตฺตกํ ผรติ, ปฎิวิทฺธคุเณ ปน กสฺสจิ เวมตฺตํ นาม นตฺถิฯ อยํ รสฺมิเวมตฺตํ นามฯ</p>


<p> นาม เกจิ หตฺถิยาเนน เกจิ อสฺสยาเนน เกจิ รถปท-ปาสาท-สิวิกาทีสุ อญฺญตเรน นิกฺขมนฺติฯ ตถา หิ ทีปงฺกร-สุมน-สุเมธ-ผุสฺส-สิขี-โกณาคมนา หตฺถิยาเนน นิกฺขมิํสุฯ โกณฺฑญฺญ-เรวต-ปทุม-ปิยทสฺสี-วิปสฺสี-กกุสนฺธา รถยาเนนฯ มงฺคล-สุชาต-อตฺถทสฺสี-ติสฺส-โคตมา อสฺสยาเนนฯ อโนมทสฺสีสิทฺธตฺถเวสฺสภุโน สิวิกายาเนนฯ นารโท ปทสา นิกฺขมิฯ โสภิต-ปทุมุตฺตร-ธมฺมทสฺสี-กสฺสปา ปาสาเทน นิกฺขมิํสุฯ อยํ ยานเวมตฺตํ นามฯ</p>


<p> นาม ทีปงฺกรสฺส ภควโต กปีตนรุโกฺข โพธิ; โกณฺฑญฺญสฺส ภควโต สาลกลฺยาณิรุโกฺข , มงฺคล-สุมน-เรวต-โสภิตานํ นาครุโกฺข, อโนมทสฺสิสฺส อชฺชุนรุโกฺข, ปทุมนารทานํ มหาโสณรุโกฺข, ปทุมุตฺตรสฺส สลลรุโกฺข, สุเมธสฺส นีโป, สุชาตสฺส เวฬุ, ปิยทสฺสิโน กกุโธ, อตฺถทสฺสิสฺส จมฺปกรุโกฺข, ธมฺมทสฺสิสฺส รตฺตกุรวกรุโกฺข, สิทฺธตฺถสฺส กณิการรุโกฺข, ติสฺสสฺส อสนรุโกฺข, ผุสฺสสฺส อามลกรุโกฺข, วิปสฺสิสฺส ปาฎลิรุโกฺข, สิขิสฺส ปุณฺฑรีกรุโกฺข, เวสฺสภุสฺส สาลรุโกฺข, กกุสนฺธสฺส สิรีสรุโกฺข, โกณาคมนสฺส อุทุมฺพรรุโกฺข, กสฺสปสฺส นิโคฺรโธ, โคตมสฺส อสฺสโตฺถติ อยํ โพธิเวมตฺตํ นามฯ</p>


<p> นาม ทีปงฺกร-เรวต-ปิยทสฺสี-อตฺถทสฺสี-ธมฺมทสฺสี-วิปสฺสีนํ เตปณฺณาสหตฺถปลฺลงฺกา อเหสุํ; โกณฺฑญฺญ-มงฺคล-นารท-สุเมธานํ สตฺตปณฺณาสหตฺถา; สุมนสฺส สฎฺฐิหโตฺถ ปลฺลโงฺก อโหสิ; โสภิต-อโนมทสฺสี-ปทุม-ปทุมุตฺตร-ผุสฺสานํ อฎฺฐตฺติํสหตฺถา, สุชาตสฺส ทฺวตฺติํสหโตฺถ, สิทฺธตฺถ-ติสฺส-เวสฺสภูนํ จตฺตาลีสหตฺถา, สิขิสฺส ทฺวตฺติํสหโตฺถ , กกุสนฺธสฺส ฉพฺพีสติหโตฺถ, โกณาคมนสฺส วีสติหโตฺถ, กสฺสปสฺส ปนฺนรสหโตฺถ, โคตมสฺส จุทฺทสหโตฺถ ปลฺลโงฺก อโหสิฯ อยํ ปลฺลงฺกเวมตฺตํ นามฯ อิมานิ  นามฯ</p>


<h3>อวิชหิตฎฺฐานกถา</h3>
<p>สพฺพพุทฺธานํ ปน  นาม โหนฺติฯ สพฺพพุทฺธานญฺหิ  โพธิปลฺลโงฺก อวิชหิโต เอกสฺมิํเยว ฐาเน โหติฯ ธมฺมจกฺกปฺปวตฺตนํ อิสิปตเน มิคทาเย อวิชหิตเมว โหติฯ เทโวโรหณกาเล สงฺกสฺสนครทฺวาเร ปฐมกฺกปาทฎฺฐานํ อวิชหิตเมว โหติฯ เชตวเน คนฺธกุฎิยา จตฺตาริ มญฺจปาทฎฺฐานานิ อวิชหิตาเนว โหนฺติฯ วิหาโร ปน ขุทฺทโกปิ มหโนฺตปิ โหติฯ วิหาโร น วิชหติเยว, นครํ ปน วิชหติฯ</p>


<h3>สหชาตปริเจฺฉท-นกฺขตฺตปริเจฺฉทกถา</h3>
<p>อปรํ ปน อมฺหากํเยว ภควโต สหชาตปริเจฺฉทญฺจ นกฺขตฺตปริเจฺฉทญฺจ ทีเปสุํฯ อมฺหากํ สพฺพญฺญุโพธิสเตฺตน กิร สทฺธิํ ราหุลมาตา อานนฺทเตฺถโร ฉโนฺน กณฺฑโก อสฺสราชา นิธิกุโมฺภ มหาโพธิ กาฬุทายีติ อิมานิ สตฺต สหชาตานิฯ อยํ ฯ มหาปุริโส  ปน อุตฺตราสาฬฺหนกฺขเตฺตเนว มาตุกุจฺฉิํ โอกฺกมิ, มหาภินิกฺขมนํ นิกฺขมิ, ธมฺมจกฺกํ ปวเตฺตสิ, ยมกปาฎิหาริยํ อกาสิฯ วิสาขนกฺขเตฺตน ชาโต จ อภิสมฺพุโทฺธ จ ปรินิพฺพุโต จฯ มาฆนกฺขเตฺตน ตสฺส สาวกสนฺนิปาโต จ อายุสงฺขารโวสชฺชนญฺจ อโหสิฯ อสฺสยุชนกฺขเตฺตน เทโวโรหณํฯ อยํ ติฯ</p>


<h3>สธมฺมตากถา</h3>
<p>อิทานิ ปน สเพฺพสํ พุทฺธานํ สาธารณธมฺมตํ ปกาสยิสฺสามฯ ฯ เสยฺยถิทํ – ปจฺฉิมภวิกโพธิสตฺตสฺส สมฺปชานสฺส มาตุกุจฺฉิโอกฺกมนํ, มาตุกุจฺฉิยํ ปลฺลเงฺกน นิสีทิตฺวา พหิมุโขโลกนํ, ฐิตาย โพธิสตฺตมาตุยา วิชายนํ, อรเญฺญเยว มาตุกุจฺฉิโต นิกฺขมนํ, กญฺจนปเฎฺฎสุ ปติฎฺฐิตปาทานํ อุตฺตราภิมุขานํ  สตฺตปทวีติหารานํ คนฺตฺวา จตุทฺทิสํ โอโลเกตฺวา สีหนาทนทนํ, จตฺตาริ นิมิตฺตานิ ทิสฺวา ชาตมตฺตปุตฺตานํ มหาสตฺตานํ มหาภินิกฺขมนํ, อรหทฺธชมาทาย ปพฺพชิตฺวา สพฺพเหฎฺฐิเมน ปริเจฺฉเทน สตฺตาหํ ปธานจริยา, สโมฺพธิํ ปาปุณนทิวเส ปายาสโภชนํ, ติณสนฺถเร นิสีทิตฺวา สพฺพญฺญุตญฺญาณาธิคโม, อานาปานสฺสติกมฺมฎฺฐานปริกมฺมํ, มารพลวิทฺธํสนํ, โพธิปลฺลเงฺกเยว ติโสฺส วิชฺชา อาทิํ กตฺวา อสาธารณญาณาทิคุณปฎิลาโภ, สตฺตสตฺตาหํ โพธิสมีเปเยว วีตินามนํ, มหาพฺรหฺมุโน ธมฺมเทสนตฺถาย อายาจนํ, อิสิปตเน มิคทาเย ธมฺมจกฺกปฺปวตฺตนํ, มาฆปุณฺณมาย จตุรงฺคิกสนฺนิปาเต ปาติโมกฺขุเทฺทโส, เชตวนฎฺฐาเน นิพทฺธวาโส, สาวตฺถินครทฺวาเร ยมกปาฎิหาริยกรณํ, ตาวติํสภวเน อภิธมฺมเทสนา, สงฺกสฺสนครทฺวาเร เทวโลกโต โอตรณํ สตตํ ผลสมาปตฺติสมาปชฺชนํ, ทฺวีสุ วาเรสุ เวเนยฺยชนาวโลกนํ, อุปฺปเนฺน วตฺถุมฺหิ สิกฺขาปทปญฺญาปนํ อุปฺปนฺนาย อฎฺฐุปฺปตฺติยา ชาตกกถนํ, ญาติสมาคเม พุทฺธวํสกถนํ, อาคนฺตุเกหิ ภิกฺขูหิ ปฎิสนฺถารกรณํ, นิมนฺติตานํ วุฎฺฐวสฺสานํ อนาปุจฺฉา อคมนํ, ทิวเส ทิวเส ปุเรภตฺตปจฺฉาภตฺตปฐมมชฺฌิมปจฺฉิมยามกิจฺจกรณํ, ปรินิพฺพานทิวเส มํสรสโภชนํ, จตุวีสติโกฎิสตสหสฺสสมาปตฺติโย สมาปชฺชิตฺวา ปรินิพฺพานนฺติ อิมา  สมตฺติํส สพฺพพุทฺธานํ ธมฺมตาติฯ</p>


<h3>อนนฺตรายิกธมฺมกถา</h3>
<p>สพฺพพุทฺธานํ  ฯ กตเม จตฺตาโร? พุทฺธานํ อุทฺทิสฺส อภิหฎานํ จตุนฺนํ ปจฺจยานํ น สกฺกา เกนจิ อนฺตราโย กาตุํฯ พุทฺธานํ อายุโน น สกฺกา เกนจิ อนฺตราโย กาตุํฯ วุตฺตเญฺหตํ – ‘‘อฎฺฐานเมตํ อนวกาโส, ยํ ปรูปกฺกเมน ตถาคตํ ชีวิตา โวโรเปยฺยา’’ติ (จูฬว. ๓๔๒)ฯ พุทฺธานํ ทฺวตฺติํสมหาปุริสลกฺขณานํ อสีติยา อนุพฺยญฺชนานญฺจ น สกฺกา เกนจิ อนฺตราโย กาตุํฯ พุทฺธรํสีนํ น สกฺกา เกนจิ อนฺตราโย กาตุนฺติฯ อิเม จตฺตาโร อนนฺตรายิกา ธมฺมา นามาติฯ</p>


<h3>นิคมนกถา</h3>
<p>
เอตฺตาวตา  
คตา สิทฺธิํ, พุทฺธวํสสฺส วณฺณนา;  
  
สุวณฺณปทวิญฺญาตวิจิตฺตนยโสภิตาฯ  
</p>
  
<p>
โปราณฎฺฐกถามคฺคํ, ปาฬิอตฺถปฺปกาสกํ;  
  
อาทาเยว กตา  
พุทฺธ-วํสสฺสฎฺฐกถา  
มยาฯ  
</p>
  
<p>
ปปญฺจตฺถํ วิวเชฺชตฺวา, มธุรตฺถสฺส สพฺพโส;  
  
สมฺปกาสนโต ตสฺมา,  
มธุรตฺถปฺปกาสินี  
ฯ  
</p>
  
<p>
กาวีรชลสมฺปาต-ปริปูตมหีตเล;  
  
กาวีรปฎฺฎเน รเมฺม, นานานารินรากุเลฯ  
</p>
  
<p>
การิเต กณฺหทาเสน, สณฺหวาเจน สาธุนา;  
  
วิหาเร วิวิธาการ-จารุปาการโคปุเรฯ  
</p>
  
<p>
ฉายาสลิลสมฺปเนฺน, ทสฺสนีเย มโนรเม;  
  
หตทุชฺชนสมฺพาเธ, ปวิเวกสุเข สิเวฯ  
</p>
  
<p>
ตตฺถ  
ปาจีนปาสาท-ตเล ปรมสีตเล;  
  
วสตา พุทฺธวํสสฺส, มยา สํวณฺณนา กตาฯ  
</p>
  
<p>
ยถา พุทฺธวํสสฺส สํวณฺณนายํ, คตา สาธุ สิทฺธิํ วินา อนฺตรายํ;  
  
ตถา ธมฺมยุตฺตา ชนานํ วิตกฺกา, วินาวนฺตราเยน สิทฺธิํ วชนฺตุฯ  
</p>
  
<p>
อิมํ พุทฺธวํสสฺส สํวณฺณนํ เม, กโรเนฺตน ยํ ปตฺถิตํ ปุญฺญชาตํ;  
  
สทา ตสฺส เทวานุภาเวน โลโก, ธุวํ สนฺตมจฺจนฺตมตฺถํ ปยาตํฯ  
</p>
  
<p>
วินสฺสนฺตุ  
โรคา มนุเสฺสสุ สเพฺพ, ปวสฺสนฺตุ เทวาปิ วสฺสนฺตกาเล;  
  
สุขํ โหตุ นิจฺจํ วรํ นารกาปิ, ปิสาจาปยาตา ปิปาสา ภวนฺตุฯ  
</p>
  
<p>
สุรา อจฺฉรานํ คณาทีหิ สทฺธิํ, จิรํ เทวโลเก สุขํ จานุโภนฺตุ;  
  
จิรํ ฐาตุ ธโมฺม มุนินฺทสฺส โลเก, สุขํ โลกปาลา มหิํ ปาลยนฺตุฯ  
</p>
  
<p>
ครูหิ คีตนาเมน, พุทฺธทโตฺตติ วิสฺสุโต;  
  
เถโร กตฺวา อฎฺฐกถํ, มธุรตฺถวิลาสินิํฯ  
</p>
  
<p>
โปตฺถกํ  
ฐปยิเตฺวมํ, ปรมฺปเร หิตาวหํ;  
  
อจิรฎฺฐิตภาเวน, อโห มจฺจุวสํ คโตฯ  
</p>
  
<p>อิติ ภาณวารวเสน ฉพฺพีสติภาณวารา, คนฺถวเสน ปญฺจสตาธิกฉสหสฺสคนฺถา, อกฺขรวเสน ติสหสฺสาธิกานิ เทฺวสตสหสฺสกฺขรานิฯ</p>


<p>
อนฺตรายํ วินา เอสา, ยถา นิฎฺฐํ อุปาคตา;  
  
ตถา สิชฺฌนฺตุ สงฺกปฺปา, สตฺตานํ ธมฺมนิสฺสิตาติฯ  
</p>
  
อิติ มธุรตฺถวิลาสินี นาม  
</p>
  
พุทฺธวํส-อฎฺฐกถา นิฎฺฐิตาฯ  
</p>
  
  
  
  
  