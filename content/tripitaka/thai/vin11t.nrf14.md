<h1>ปาฎิเทสนียกถาวณฺณนา</h1>
<p> เอวํ ปาจิตฺติยวินิจฺฉยํ ทเสฺสตฺวา อิทานิ ปาฎิเทสนียํ ทเสฺสตุมาห ติอาทิฯ ยา ปน ภิกฺขุนี  อคิลานา สยํ อตฺตนา วิญฺญตฺติยา ลทฺธํ สปฺปิํ สเจ ‘‘ภุญฺชิสฺสามี’’ติ คณฺหติ, ตสฺสา เอวํ คหเณ ทุกฺกฎํ ปริทีปิตนฺติ โยชนาฯ ตตฺถ ยสฺสา วินา สปฺปินา ผาสุ โหติ, สา  นามฯ นฺติ ปุเพฺพ วุตฺตวินิจฺฉยํ ปาฬิอาคตํ โคสปฺปิอาทิกเมวฯ</p>


<p> นฺติ อคิลานา อคิลานสญฺญา, เวมติกา, คิลานสญฺญาติ ตีสุ  วิกเปฺปสุ ตีณิ ปาฎิเทสนียานิฯ นฺติ คิลานาย ทฺวิกทุกฺกฎํฯ คิลานา อคิลานสญฺญา, เวมติกา วาติ ทฺวีสุ วิกเปฺปสุ เทฺว ทุกฺกฎานิฯ</p>


<p> คิลานา หุตฺวา สปฺปิํ วิญฺญาเปตฺวา ปจฺฉา วูปสนฺตเคลญฺญา หุตฺวา  ปริภุญฺชนฺติยาปิ จ คิลานาย อวเสสํ ปริภุญฺชนฺติยา วา  ญาตกปวาริตฎฺฐานโต วิญฺญตฺตํ ภุญฺชนฺติยา วา อญฺญสฺสตฺถาย วิญฺญตฺตํ ปริภุญฺชนฺติยา วา อตฺตโน ธเนน คหิตํ ภุญฺชนฺติยา วา อุมฺมตฺติกาย วา อนาปตฺตีติ โยชนาฯ</p>

</p>


<p> ติ ‘‘ยา ปน ภิกฺขุนี อคิลานา เตลํ…เป.… มธุํ…เป.… ผาณิตํ…เป.… มจฺฉํ…เป.… มํสํ…เป.… ขีรํ…เป.… ทธิํ วิญฺญาเปตฺวา ภุเญฺชยฺย, ปฎิเทเสตพฺพํ ตาย ภิกฺขุนิยา คารยฺหํ อเยฺย ธมฺมํ อาปชฺชิํ อสปฺปายํ ปาฎิเทสนียํ, ตํ ปฎิเทเสมี’’ติ (ปาจิ. ๑๒๓๖) เอวํ ทุติยาทีสุ สตฺตสุ ปาฎิเทสนีเยสุฯ ติ เตลาทิปทานิ วินา อโญฺญ โกจิ วิเสโส นตฺถีติ อโตฺถฯ</p>


<p> ปาฬิยํ  อนาคเตสุ สเพฺพสุ สปฺปิอาทีสุ อฎฺฐสุ อญฺญตรํ วิญฺญาเปตฺวา ภุญฺชนฺติยาปิ ทุกฺกฎนฺติ โยชนาฯ</p>

</p>

</p>





