<h1>๒๔. กกุสนฺธพุทฺธวํโส</h1>
<ol>
<li>
เวสฺสภุสฺส  
  
อปเรน, สมฺพุโทฺธ ทฺวิปทุตฺตโม;  
  
กกุสโนฺธ นาม นาเมน, อปฺปเมโยฺย ทุราสโทฯ  
</li>
  
<li>
อุคฺฆาเฎตฺวา สพฺพภวํ, จริยาย ปารมิํ คโต;  
  
สีโหว ปญฺชรํ เภตฺวา, ปโตฺต สโมฺพธิมุตฺตมํฯ  
</li>
  
<li>
ธมฺมจกฺกํ ปวเตฺตเนฺต, กกุสเนฺธ โลกนายเก;  
  
จตฺตารีสโกฎิสหสฺสานํ, ธมฺมาภิสมโย อหุฯ  
</li>
  
<li>
อนฺตลิกฺขมฺหิ  
อากาเส, ยมกํ กตฺวา วิกุพฺพนํ;  
  
ติํสโกฎิสหสฺสานํ, โพเธสิ เทวมานุเสฯ  
</li>
  
<li>
นรเทวสฺส ยกฺขสฺส, จตุสจฺจปฺปกาสเน;  
  
ธมฺมาภิสมโย ตสฺส, คณนาโต อสงฺขิโยฯ  
</li>
  
<li>
กกุสนฺธสฺส ภควโต, เอโก อาสิ สมาคโม;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
จตฺตาลีสสหสฺสานํ, ตทา อาสิ สมาคโม;  
  
ทนฺตภูมิมนุปฺปตฺตานํ, อาสวาริคณกฺขยาฯ  
</li>
  
<li>
อหํ เตน สมเยน, เขโม นามาสิ ขตฺติโย;  
  
ตถาคเต ชินปุเตฺต, ทานํ ทตฺวา อนปฺปกํฯ  
</li>
  
<li>
ปตฺตญฺจ จีวรํ ทตฺวา, อญฺชนํ มธุลฎฺฐิกํ;  
  
อิเมตํ ปตฺถิตํ สพฺพํ, ปฎิยาเทมิ วรํ วรํฯ  
</li>
  
<li>
โสปิ  
  
มํ พุโทฺธ พฺยากาสิ, กกุสโนฺธ วินายโก;  
  
‘‘อิมมฺหิ ภทฺทเก กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ กปิลวฺหยา รมฺมา…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
นครํ เขมาวตี นาม, เขโม นามาสหํ ตทา;  
  
สพฺพญฺญุตํ คเวสโนฺต, ปพฺพชิํ ตสฺส สนฺติเกฯ  
</li>
  
<li>
พฺราหฺมโณ อคฺคิทโตฺต จ, อาสิ พุทฺธสฺส โส ปิตา;  
  
วิสาขา นาม ชนิกา, กกุสนฺธสฺส สตฺถุโนฯ  
</li>
  
<li>
วสเต ตตฺถ เขเม ปุเร, สมฺพุทฺธสฺส มหากุลํ;  
  
นรานํ ปวรํ เสฎฺฐํ, ชาติมนฺตํ มหายสํฯ  
</li>
  
<li>
จตุวสฺสสหสฺสานิ, อคารํ อชฺฌ โส วสิ;  
  
กาม  
-กามวณฺณ-กามสุทฺธินามา  
สุจิ สุรุจิ รติวทฺธนนามกา (สี.)  
, ตโย ปาสาทมุตฺตมาฯ  
</li>
  
<li>
สมติํสสหสฺสานิ  
, นาริโย สมลงฺกตา;  
  
โรจินี นาม สา นารี, อุตฺตโร นาม อตฺรโชฯ  
</li>
  
<li>
นิมิเตฺต จตุโร ทิสฺวา, รถยาเนน นิกฺขมิ;  
  
อนูนอฎฺฐมาสานิ, ปธานํ ปทหี ชิโนฯ  
</li>
  
<li>
พฺรหฺมุนา  
ยาจิโต สโนฺต, กกุสโนฺธ วินายโก;  
  
วตฺติ จกฺกํ มหาวีโร, มิคทาเย นรุตฺตโมฯ  
</li>
  
<li>
วิธุโร จ สญฺชีโว จ, อเหสุํ อคฺคสาวกา;  
  
พุทฺธิโช นามุปฎฺฐาโก, กกุสนฺธสฺส สตฺถุโนฯ  
</li>
  
<li>
สามา จ จมฺปานามา จ, อเหสุํ อคฺคสาวิกา;  
  
โพธิ ตสฺส ภควโต, สิรีโสติ ปวุจฺจติฯ  
</li>
  
<li>
อจฺจุโต จ สุมโน จ, อเหสุํ อคฺคุปฎฺฐกา;  
  
นนฺทา เจว สุนนฺทา จ, อเหสุํ อคฺคุปฎฺฐิกาฯ  
</li>
  
<li>
จตฺตาลีสรตนานิ  
, อจฺจุคฺคโต มหามุนิ;  
  
กนกปฺปภา นิจฺฉรติ, สมนฺตา ทสโยชนํฯ  
</li>
  
<li>
จตฺตาลีสวสฺสสหสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ธมฺมาปณํ ปสาเรตฺวา, นรนารีนํ สเทวเก;  
  
นทิตฺวา  
สีหนาทํว, นิพฺพุโต โส สสาวโกฯ  
</li>
  
<li>
อฎฺฐงฺควจนสมฺปโนฺน, อจฺฉิทฺทานิ นิรนฺตรํ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
กกุสโนฺธ ชินวโร, เขมารามมฺหิ นิพฺพุโต;  
  
ตเตฺถวสฺส ถูปวโร, คาวุตํ นภมุคฺคโตติฯ  
</li>
  
กกุสนฺธสฺส ภควโต วํโส ทฺวาวีสติโมฯ  
</li>
  
  
  
  
  