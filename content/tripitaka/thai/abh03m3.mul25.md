<h1>๑๘. อฎฺฐารสมวโคฺค</h1>
<h3>(๑๗๗) ๑. มนุสฺสโลกกถา</h3>
<p> น  วตฺตพฺพํ – ‘‘พุโทฺธ ภควา มนุสฺสโลเก อฎฺฐาสี’’ติ? อามนฺตาฯ นนุ อตฺถิ พุทฺธวุตฺถานิ เจติยานิ อารามวิหารคามนิคมนครานิ รฎฺฐานิ ชนปทานีติ? อามนฺตาฯ หญฺจิ อตฺถิ พุทฺธวุตฺถานิ เจติยานิ อารามวิหารคามนิคมนครานิ รฎฺฐานิ ชนปทานิ, เตน วต เร วตฺตเพฺพ – ‘‘พุโทฺธ ภควา มนุสฺสโลเก อฎฺฐาสี’’ติฯ</p>


<p>น วตฺตพฺพํ – ‘‘พุโทฺธ ภควา มนุสฺสโลเก อฎฺฐาสี’’ติ? อามนฺตาฯ นนุ ภควา ลุมฺพินิยา ชาโต, โพธิยา มูเล อภิสมฺพุโทฺธ, พาราณสิยํ ภควตา ธมฺมจกฺกํ ปวตฺติตํ, จาปาเล  เจติเย อายุสงฺขาโร โอสฺสโฎฺฐ, กุสินารายํ ภควา ปรินิพฺพุโตติ? อามนฺตาฯ หญฺจิ  ภควา ลุมฺพินิยา ชาโต…เป.… กุสินารายํ ภควา ปรินิพฺพุโต, เตน วต เร วตฺตเพฺพ – ‘‘พุโทฺธ ภควา มนุสฺสโลเก อฎฺฐาสี’’ติฯ</p>


<p>น วตฺตพฺพํ – ‘‘พุโทฺธ ภควา มนุสฺสโลเก อฎฺฐาสี’’ติ? อามนฺตาฯ นนุ วุตฺตํ ภควตา – ‘‘เอกมิทาหํ, ภิกฺขเว, สมยํ อุกฺกฎฺฐายํ วิหรามิ สุภควเน สาลราชมูเล’’ติ  ; ‘‘เอกมิทาหํ, ภิกฺขเว, สมยํ อุรุเวลายํ วิหรามิ อชปาลนิโคฺรเธ ปฐมาภิสมฺพุโทฺธ’’ติ ; ‘‘เอกมิทาหํ, ภิกฺขเว, สมยํ ราชคเห วิหรามิ เวฬุวเน กฬนฺทกนิวาเป’’ติ ; ‘‘เอกมิทาหํ, ภิกฺขเว, สมยํ สาวตฺถิยํ วิหรามิ เชตวเน อนาถปิณฺฑิกสฺส อาราเม’’ติ ; ‘‘เอกมิทาหํ, ภิกฺขเว, สมยํ เวสาลิยํ วิหรามิ มหาวเน กูฎาคารสาลาย’’นฺติ ! อเตฺถว สุตฺตโนฺตติ? อามนฺตาฯ เตน หิ พุโทฺธ ภควา มนุสฺสโลเก อฎฺฐาสีติฯ</p>


<p> พุโทฺธ ภควา มนุสฺสโลเก อฎฺฐาสีติ? อามนฺตาฯ นนุ ภควา โลเก ชาโต, โลเก สํวโฑฺฒ, โลกํ อภิภุยฺย วิหรติ อนุปลิโตฺต โลเกนาติ ? อามนฺตาฯ หญฺจิ ภควา โลเก ชาโต, โลเก สํวโฑฺฒ, โลกํ อภิภุยฺย วิหรติ อนุปลิโตฺต โลเกน, โน จ วต เร วตฺตเพฺพ – ‘‘พุโทฺธ ภควา มนุสฺสโลเก อฎฺฐาสี’’ติฯ</p>

</p>


<h2>๑๘. อฎฺฐารสมวโคฺค</h2>
<h3>(๑๗๘) ๒. ธมฺมเทสนากถา</h3>
<p> น วตฺตพฺพํ – ‘‘พุเทฺธน ภควตา ธโมฺม เทสิโต’’ติ? อามนฺตาฯ เกน เทสิโตติ? อภินิมฺมิเตน เทสิโตติฯ อภินิมฺมิโต ชิโน สตฺถา สมฺมาสมฺพุโทฺธ สพฺพญฺญู สพฺพทสฺสาวี ธมฺมสฺสามี ธมฺมปฺปฎิสรโณติ? น เหวํ วตฺตเพฺพ…เป.…ฯ</p>


<p>น  วตฺตพฺพํ – ‘‘พุเทฺธน ภควตา ธโมฺม เทสิโต’’ติ? อามนฺตาฯ เกน เทสิโตติ? อายสฺมตา อานเนฺทน เทสิโตติฯ อายสฺมา อานโนฺท ชิโน สตฺถา สมฺมาสมฺพุโทฺธ สพฺพญฺญู สพฺพทสฺสาวี ธมฺมสฺสามี ธมฺมปฺปฎิสรโณติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘พุเทฺธน ภควตา ธโมฺม เทสิโต’’ติ? อามนฺตาฯ นนุ  วุตฺตํ ภควตา – ‘‘สํขิเตฺตนปิ โข อหํ, สาริปุตฺต, ธมฺมํ เทเสยฺยํ; วิตฺถาเรนปิ  โข อหํ, สาริปุตฺต, ธมฺมํ เทเสยฺยํ; สํขิตฺตวิตฺถาเรนปิ โข อหํ, สาริปุตฺต, ธมฺมํ เทเสยฺยํ; อญฺญาตาโร จ ทุลฺลภา’’ติ ! อเตฺถว สุตฺตโนฺตติ? อามนฺตาฯ เตน หิ พุเทฺธน ภควตา ธโมฺม เทสิโตติฯ</p>


<p> น วตฺตพฺพํ – ‘‘พุเทฺธน ภควตา ธโมฺม เทสิโต’’ติ? อามนฺตาฯ นนุ วุตฺตํ ภควตา – ‘‘‘อภิญฺญายาหํ, ภิกฺขเว, ธมฺมํ เทเสมิ, โน อนภิญฺญาย; สนิทานาหํ, ภิกฺขเว, ธมฺมํ เทเสมิ, โน อนิทานํ ; สปฺปาฎิหาริยาหํ, ภิกฺขเว, ธมฺมํ เทเสมิ, โน อปฺปาฎิหาริยํ; ตสฺส  มยฺหํ, ภิกฺขเว, อภิญฺญาย ธมฺมํ เทสยโต โน อนภิญฺญาย, สนิทานํ ธมฺมํ เทสยโต โน อนิทานํ, สปฺปาฎิหาริยํ ธมฺมํ เทสยโต โน อปฺปาฎิหาริยํ กรณีโย โอวาโท กรณียา อนุสาสนี; อลญฺจ ปน โว, ภิกฺขเว, ตุฎฺฐิยา อลํ อตฺตมนตาย อลํ โสมนสฺสาย – สมฺมาสมฺพุโทฺธ ภควา, สฺวากฺขาโต ธโมฺม, สุปฺปฎิปโนฺน สโงฺฆ’ติฯ อิมสฺมิญฺจ ปน เวยฺยากรณสฺมิํ ภญฺญมาเน ทสสหสฺสิโลกธาตุ อกมฺปิตฺถา’’ติ ! อเตฺถว สุตฺตโนฺตติ? อามนฺตาฯ เตน หิ พุเทฺธน ภควตา ธโมฺม เทสิโตติฯ</p>

</p>


<h2>๑๘. อฎฺฐารสมวโคฺค</h2>
<h3>(๑๗๙) ๓. กรุณากถา</h3>
<p> นตฺถิ พุทฺธสฺส ภควโต กรุณาติ? อามนฺตาฯ นตฺถิ พุทฺธสฺส ภควโต เมตฺตาติ ? น  เหวํ วตฺตเพฺพ…เป.… นตฺถิ พุทฺธสฺส ภควโต กรุณาติ? อามนฺตาฯ นตฺถิ พุทฺธสฺส ภควโต มุทิตา…เป.… อุเปกฺขาติ? น เหวํ วตฺตเพฺพ…เป.…ฯ</p>


<p>อตฺถิ พุทฺธสฺส ภควโต เมตฺตาติ? อามนฺตาฯ อตฺถิ พุทฺธสฺส ภควโต กรุณาติ? น เหวํ วตฺตเพฺพ…เป.… อตฺถิ พุทฺธสฺส  ภควโต มุทิตา…เป.… อุเปกฺขาติ? อามนฺตาฯ อตฺถิ พุทฺธสฺส ภควโต กรุณาติ? น เหวํ วตฺตเพฺพ…เป.…ฯ</p>


<p>นตฺถิ  พุทฺธสฺส ภควโต กรุณาติ? อามนฺตาฯ ภควา อการุณิโกติ? น เหวํ วตฺตเพฺพ…เป.… นนุ ภควา การุณิโก โลกหิโต โลกานุกมฺปโก โลกตฺถจโรติ? อามนฺตาฯ หญฺจิ ภควา การุณิโก โลกหิโต โลกานุกมฺปโก โลกตฺถจโร, โน จ วต เร วตฺตเพฺพ – ‘‘นตฺถิ พุทฺธสฺส ภควโต กรุณา’’ติ…เป.…ฯ</p>


<p>นตฺถิ พุทฺธสฺส ภควโต กรุณาติ? อามนฺตาฯ นนุ ภควา มหากรุณาสมาปตฺติํ สมาปชฺชีติ? อามนฺตาฯ หญฺจิ ภควา มหากรุณาสมาปตฺติํ สมาปชฺชิ, โน จ วต เร วตฺตเพฺพ – ‘‘นตฺถิ พุทฺธสฺส ภควโต กรุณา’’ติฯ</p>


<p> อตฺถิ พุทฺธสฺส ภควโต กรุณาติ? อามนฺตาฯ ภควา สราโคติ? น เหวํ วตฺตเพฺพฯ เตน หิ นตฺถิ พุทฺธสฺส ภควโต กรุณาติฯ</p>

</p>


<h2>๑๘. อฎฺฐารสมวโคฺค</h2>
<h3>(๑๘๐) ๔. คนฺธชาติกถา</h3>
<p> พุทฺธสฺส  ภควโต อุจฺจารปสฺสาโว อติวิย อเญฺญ คนฺธชาเต อธิคฺคณฺหาตีติ ? อามนฺตาฯ ภควา คนฺธโภชีติ? น  เหวํ วตฺตเพฺพ…เป.… นนุ ภควา โอทนกุมฺมาสํ ภุญฺชตีติ? อามนฺตาฯ หญฺจิ ภควา โอทนกุมฺมาสํ ภุญฺชติ, โน จ วต เร วตฺตเพฺพ – ‘‘พุทฺธสฺส ภควโต อุจฺจารปสฺสาโว อติวิย อเญฺญ คนฺธชาเต อธิคฺคณฺหาตี’’ติฯ</p>


<p>พุทฺธสฺส ภควโต อุจฺจารปสฺสาโว อติวิย อเญฺญ คนฺธชาเต อธิคฺคณฺหาตีติ? อามนฺตาฯ อตฺถิ เกจิ พุทฺธสฺส ภควโต อุจฺจารปสฺสาวํ นฺหายนฺติ วิลิมฺปนฺติ อุจฺฉาเทนฺติ  เปฬาย ปฎิสาเมนฺติ กรณฺฑาย นิกฺขิปนฺติ อาปเณ ปสาเรนฺติ, เตน จ คเนฺธน คนฺธกรณียํ กโรนฺตีติ? น เหวํ วตฺตเพฺพ…เป.…ฯ</p>

</p>


<h2>๑๘. อฎฺฐารสมวโคฺค</h2>
<h3>(๑๘๑) ๕. เอกมคฺคกถา</h3>
<p> เอเกน  อริยมเคฺคน จตฺตาริ สามญฺญผลานิ สจฺฉิกโรตีติ? อามนฺตาฯ จตุนฺนํ ผสฺสานํ…เป.… จตุนฺนํ สญฺญานํ สโมธานํ โหตีติ? น เหวํ วตฺตเพฺพ…เป.… เอเกน อริยมเคฺคน จตฺตาริ สามญฺญผลานิ สจฺฉิกโรตีติ? อามนฺตาฯ โสตาปตฺติมเคฺคนาติ ? น เหวํ วตฺตเพฺพ…เป.… สกทาคามิ…เป.… อนาคามิมเคฺคนาติ? น เหวํ วตฺตเพฺพ…เป.…ฯ</p>


<p>กตเมน มเคฺคนาติ? อรหตฺตมเคฺคนาติฯ อรหตฺตมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ  ชหตีติ? น เหวํ วตฺตเพฺพ…เป.… อรหตฺตมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ชหตีติ? อามนฺตาฯ นนุ ติณฺณํ สํโยชนานํ ปหานํ โสตาปตฺติผลํ วุตฺตํ ภควตาติ? อามนฺตาฯ หญฺจิ ติณฺณํ สํโยชนานํ ปหานํ โสตาปตฺติผลํ วุตฺตํ  ภควตา, โน จ วต เร วตฺตเพฺพ – ‘‘อรหตฺตมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ชหตี’’ติฯ</p>


<p>อรหตฺตมเคฺคน โอฬาริกํ กามราคํ โอฬาริกํ พฺยาปาทํ ชหตีติ? น เหวํ วตฺตเพฺพ…เป.… อรหตฺตมเคฺคน โอฬาริกํ กามราคํ โอฬาริกํ พฺยาปาทํ ชหตีติ? อามนฺตาฯ นนุ กามราคพฺยาปาทานํ ตนุภาวํ สกทาคามิผลํ วุตฺตํ ภควตาติ? อามนฺตาฯ หญฺจิ กามราคพฺยาปาทานํ ตนุภาวํ สกทาคามิผลํ วุตฺตํ ภควตา, โน จ วต เร วตฺตเพฺพ – ‘‘อรหตฺตมเคฺคน โอฬาริกํ กามราคํ โอฬาริกํ พฺยาปาทํ ชหตี’’ติฯ</p>


<p>อรหตฺตมเคฺคน อณุสหคตํ กามราคํ อณุสหคตํ พฺยาปาทํ ชหตีติ? น เหวํ วตฺตเพฺพ…เป.… อรหตฺตมเคฺคน อณุสหคตํ กามราคํ อณุสหคตํ พฺยาปาทํ ชหตีติ? อามนฺตา ฯ นนุ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตาติ? อามนฺตาฯ หญฺจิ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตา, โน จ วต เร วตฺตเพฺพ – ‘‘อรหตฺตมเคฺคน อณุสหคตํ กามราคํ อณุสหคตํ พฺยาปาทํ ชหตี’’ติฯ</p>


<p> น วตฺตพฺพํ – ‘‘เอเกน อริยมเคฺคน จตฺตาริ สามญฺญผลานิ สจฺฉิกโรตี’’ติ? อามนฺตาฯ ภควตา โสตาปตฺติมโคฺค ภาวิโตติ? อามนฺตา  ฯ ภควา โสตาปโนฺนติ? น เหวํ วตฺตเพฺพ…เป.… ภควตา สกทาคามิ…เป.… อนาคามิมโคฺค ภาวิโตติ? อามนฺตาฯ ภควา อนาคามีติ? น เหวํ วตฺตเพฺพ…เป.…ฯ</p>


<p> ภควา เอเกน อริยมเคฺคน จตฺตาริ สามญฺญผลานิ สจฺฉิกโรติ, สาวกา จตูหิ อริยมเคฺคหิ จตฺตาริ สามญฺญผลานิ สจฺฉิกโรนฺตีติ? อามนฺตาฯ สาวกา พุทฺธสฺส ภควโต อทิฎฺฐํ ทกฺขนฺติ อนธิคตํ อธิคจฺฉนฺติ อสจฺฉิกตํ สจฺฉิกโรนฺตีติ? น เหวํ วตฺตเพฺพ…เป.…ฯ</p>

</p>


<h2>๑๘. อฎฺฐารสมวโคฺค</h2>
<h3>(๑๘๒) ๖. ฌานสงฺกนฺติกถา</h3>
<p> ฌานา  ฌานํ สงฺกมตีติ? อามนฺตาฯ ปฐมา  ฌานา ตติยํ ฌานํ สงฺกมตีติ? น เหวํ วตฺตเพฺพ…เป.… ฌานา ฌานํ สงฺกมตีติ? อามนฺตาฯ ทุติยา ฌานา จตุตฺถํ ฌานํ สงฺกมตีติ? น เหวํ วตฺตเพฺพ…เป.…ฯ</p>


<p>ปฐมา ฌานา ทุติยํ ฌานํ สงฺกมตีติ? อามนฺตาฯ ยา ปฐมสฺส ฌานสฺส อุปฺปาทาย อาวฎฺฎนา…เป.… ปณิธิ, สาว ทุติยสฺส ฌานสฺส อุปฺปาทาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>ปฐมา ฌานา ทุติยํ ฌานํ สงฺกมติ, น วตฺตพฺพํ  – ‘‘ยา ปฐมสฺส ฌานสฺส อุปฺปาทาย อาวฎฺฎนา…เป.… ปณิธิ, สาว ทุติยสฺส ฌานสฺส อุปฺปาทาย อาวฎฺฎนา…เป.… ปณิธี’’ติ? อามนฺตาฯ ทุติยํ ฌานํ อนาวเฎฺฎนฺตสฺส อุปฺปชฺชติ…เป.… อปฺปณิทหนฺตสฺส อุปฺปชฺชตีติ? น เหวํ วตฺตเพฺพ…เป.… นนุ ทุติยํ ฌานํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชตีติ? อามนฺตาฯ หญฺจิ ทุติยํ ฌานํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘ปฐมา ฌานา ทุติยํ ฌานํ สงฺกมตี’’ติ…เป.…ฯ</p>


<p>ปฐมา ฌานา ทุติยํ ฌานํ สงฺกมตีติ? อามนฺตาฯ ปฐมํ ฌานํ กาเม อาทีนวโต มนสิกโรโต อุปฺปชฺชตีติ? อามนฺตาฯ ทุติยํ ฌานํ กาเม อาทีนวโต มนสิกโรโต อุปฺปชฺชตีติ? น เหวํ วตฺตเพฺพ…เป.…ฯ</p>


<p>ปฐมํ  ฌานํ สวิตกฺกํ สวิจารนฺติ? อามนฺตา ฯ ทุติยํ ฌานํ สวิตกฺกํ สวิจารนฺติ? น เหวํ วตฺตเพฺพ…เป.… ปฐมา ฌานา ทุติยํ ฌานํ สงฺกมตีติ? อามนฺตาฯ ตเญฺญว ปฐมํ ฌานํ ตํ ทุติยํ ฌานนฺติ? น เหวํ วตฺตเพฺพ…เป.…ฯ</p>


<p> ทุติยา  ฌานา ตติยํ ฌานํ สงฺกมตีติ? อามนฺตาฯ ยา ทุติยสฺส ฌานสฺส อุปฺปาทาย อาวฎฺฎนา…เป.… ปณิธิ, สาว ตติยสฺส ฌานสฺส อุปฺปาทาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>ทุติยา ฌานา ตติยํ ฌานํ สงฺกมติ, น วตฺตพฺพํ – ‘‘ยา ทุติยสฺส ฌานสฺส อุปฺปาทาย อาวฎฺฎนา…เป.… ปณิธิ, สาว ตติยสฺส ฌานสฺส อุปฺปาทาย อาวฎฺฎนา…เป.… ปณิธี’’ติ? อามนฺตา ฯ ตติยํ ฌานํ อนาวเฎฺฎนฺตสฺส อุปฺปชฺชติ…เป.… อปฺปณิทหนฺตสฺส อุปฺปชฺชตีติ? น เหวํ วตฺตเพฺพ …เป.… นนุ ตติยํ ฌานํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชตีติ? อามนฺตาฯ หญฺจิ ตติยํ ฌานํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘ทุติยา ฌานา ตติยํ ฌานํ สงฺกมตี’’ติฯ</p>


<p>ทุติยา ฌานา ตติยํ ฌานํ สงฺกมตีติ? อามนฺตาฯ ทุติยํ ฌานํ วิตกฺกวิจาเร อาทีนวโต มนสิกโรโต อุปฺปชฺชตีติ? อามนฺตาฯ ตติยํ ฌานํ วิตกฺกวิจาเร อาทีนวโต มนสิกโรโต อุปฺปชฺชตีติ? น เหวํ วตฺตเพฺพ…เป.…ฯ</p>


<p>ทุติยํ ฌานํ สปฺปีติกนฺติ? อามนฺตาฯ ตติยํ ฌานํ สปฺปีติกนฺติ? น  เหวํ วตฺตเพฺพ…เป.… ทุติยา ฌานา ตติยํ ฌานํ สงฺกมตีติ? อามนฺตาฯ ตเญฺญว ทุติยํ ฌานํ ตํ ตติยํ ฌานนฺติ? น เหวํ วตฺตเพฺพ…เป.…ฯ</p>


<p> ตติยา ฌานา จตุตฺถํ ฌานํ สงฺกมตีติ? อามนฺตาฯ ยา ตติยสฺส ฌานสฺส อุปฺปาทาย อาวฎฺฎนา…เป.… ปณิธิ, สาว จตุตฺถสฺส ฌานสฺส อุปฺปาทาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>ตติยา ฌานา จตุตฺถํ ฌานํ สงฺกมติ, น วตฺตพฺพํ – ‘‘ยา ตติยสฺส ฌานสฺส อุปฺปาทาย อาวฎฺฎนา…เป.… ปณิธิ, สาว จตุตฺถสฺส ฌานสฺส อุปฺปาทาย อาวฎฺฎนา…เป.… ปณิธี’’ติ? อามนฺตาฯ จตุตฺถํ ฌานํ อนาวเฎฺฎนฺตสฺส อุปฺปชฺชติ…เป.… อปฺปณิทหนฺตสฺส  อุปฺปชฺชตีติ? น เหวํ วตฺตเพฺพ…เป.… นนุ จตุตฺถํ ฌานํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส  อุปฺปชฺชตีติ? อามนฺตาฯ หญฺจิ  จตุตฺถํ ฌานํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘ตติยา ฌานา จตุตฺถํ ฌานํ สงฺกมตี’’ติฯ</p>


<p>ตติยา ฌานา จตุตฺถํ ฌานํ สงฺกมตีติ? อามนฺตาฯ ตติยํ ฌานํ ปีติํ อาทีนวโต มนสิกโรโต อุปฺปชฺชตีติ? อามนฺตาฯ จตุตฺถํ ฌานํ ปีติํ อาทีนวโต มนสิกโรโต อุปฺปชฺชตีติ? น เหวํ วตฺตเพฺพ…เป.…ฯ</p>


<p>ตติยํ ฌานํ สุขสหคตนฺติ? อามนฺตาฯ จตุตฺถํ ฌานํ สุขสหคตนฺติ? น  เหวํ วตฺตเพฺพ…เป.… ตติยา ฌานา จตุตฺถํ ฌานํ สงฺกมตีติ? อามนฺตาฯ ตเญฺญว ตติยํ ฌานํ ตํ จตุตฺถํ ฌานนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ฌานา ฌานํ สงฺกมตี’’ติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ วิวิเจฺจว กาเมหิ…เป.… จตุตฺถํ ฌานํ อุปสมฺปชฺช วิหรตี’’ติ ! อเตฺถว สุตฺตโนฺตติ? อามนฺตาฯ เตน หิ ฌานา ฌานํ สงฺกมตีติฯ</p>

</p>


<h2>๑๘. อฎฺฐารสมวโคฺค</h2>
<h3>(๑๘๓) ๗. ฌานนฺตริกกถา</h3>
<p> อตฺถิ  ฌานนฺตริกาติ? อามนฺตาฯ อตฺถิ ผสฺสนฺตริกา…เป.… อตฺถิ สญฺญนฺตริกาติ? น เหวํ วตฺตเพฺพ…เป.…ฯ</p>


<p>อตฺถิ ฌานนฺตริกาติ? อามนฺตาฯ ทุติยสฺส จ ฌานสฺส ตติยสฺส จ ฌานสฺส อนฺตเร อตฺถิ ฌานนฺตริกาติ? น เหวํ วตฺตเพฺพ…เป.…ฯ</p>


<p>อตฺถิ  ฌานนฺตริกาติ? อามนฺตาฯ ตติยสฺส จ ฌานสฺส จตุตฺถสฺส จ ฌานสฺส อนฺตเร อตฺถิ ฌานนฺตริกาติ? น เหวํ วตฺตเพฺพ…เป.…ฯ</p>


<p>ทุติยสฺส จ ฌานสฺส ตติยสฺส จ ฌานสฺส อนฺตเร นตฺถิ ฌานนฺตริกาติ? อามนฺตาฯ หญฺจิ ทุติยสฺส จ ฌานสฺส ตติยสฺส จ ฌานสฺส อนฺตเร นตฺถิ  ฌานนฺตริกา, โน จ วต เร วตฺตเพฺพ – ‘‘อตฺถิ ฌานนฺตริกา’’ติฯ</p>


<p>ตติยสฺส  จ ฌานสฺส จตุตฺถสฺส จ ฌานสฺส อนฺตเร นตฺถิ ฌานนฺตริกาติ? อามนฺตาฯ หญฺจิ ตติยสฺส จ ฌานสฺส จตุตฺถสฺส จ ฌานสฺส อนฺตเร นตฺถิ ฌานนฺตริกา, โน จ วต เร วตฺตเพฺพ – ‘‘อตฺถิ ฌานนฺตริกา’’ติฯ</p>


<p> ปฐมสฺส จ ฌานสฺส ทุติยสฺส จ ฌานสฺส อนฺตเร อตฺถิ ฌานนฺตริกาติ? อามนฺตาฯ ทุติยสฺส จ ฌานสฺส ตติยสฺส จ ฌานสฺส อนฺตเร อตฺถิ ฌานนฺตริกาติ? น เหวํ วตฺตเพฺพ…เป.…ฯ</p>


<p>ปฐมสฺส จ ฌานสฺส ทุติยสฺส จ ฌานสฺส อนฺตเร อตฺถิ ฌานนฺตริกาติ? อามนฺตาฯ ตติยสฺส จ ฌานสฺส จตุตฺถสฺส จ ฌานสฺส อนฺตเร  อตฺถิ ฌานนฺตริกาติ? น เหวํ วตฺตเพฺพ…เป.…ฯ</p>


<p>ทุติยสฺส จ ฌานสฺส ตติยสฺส จ ฌานสฺส อนฺตเร นตฺถิ ฌานนฺตริกาติ? อามนฺตาฯ ปฐมสฺส จ ฌานสฺส ทุติยสฺส จ ฌานสฺส อนฺตเร นตฺถิ ฌานนฺตริกาติ? น เหวํ วตฺตเพฺพ…เป.…ฯ</p>


<p>ตติยสฺส จ ฌานสฺส จตุตฺถสฺส จ ฌานสฺส อนฺตเร นตฺถิ ฌานนฺตริกาติ? อามนฺตาฯ ปฐมสฺส จ ฌานสฺส ทุติยสฺส จ ฌานสฺส อนฺตเร นตฺถิ ฌานนฺตริกาติ? น เหวํ วตฺตเพฺพ…เป.…ฯ</p>


<p> อวิตโกฺก  วิจารมโตฺต สมาธิ ฌานนฺตริกาติ? อามนฺตาฯ สวิตโกฺก สวิจาโร สมาธิ ฌานนฺตริกาติ? น เหวํ วตฺตเพฺพ…เป.…ฯ</p>


<p>อวิตโกฺก วิจารมโตฺต สมาธิ ฌานนฺตริกาติ? อามนฺตาฯ อวิตโกฺก  อวิจาโร สมาธิ ฌานนฺตริกาติ? น เหวํ วตฺตเพฺพ…เป.…ฯ</p>


<p>สวิตโกฺก สวิจาโร สมาธิ น ฌานนฺตริกาติ? อามนฺตาฯ อวิตโกฺก วิจารมโตฺต สมาธิ น ฌานนฺตริกาติ? น เหวํ วตฺตเพฺพ…เป.…ฯ</p>


<p>อวิตโกฺก อวิจาโร สมาธิ น ฌานนฺตริกาติ? อามนฺตาฯ อวิตโกฺก วิจารมโตฺต สมาธิ น ฌานนฺตริกาติ? น เหวํ วตฺตเพฺพ…เป.…ฯ</p>


<p> ทฺวินฺนํ ฌานานํ ปฎุปฺปนฺนานมนฺตเร อวิตโกฺก วิจารมโตฺต สมาธีติ? อามนฺตาฯ นนุ อวิตเกฺก วิจารมเตฺต สมาธิมฺหิ วตฺตมาเน ปฐมํ ฌานํ นิรุทฺธํ ทุติยํ ฌานํ ปฎุปฺปนฺนนฺติ? อามนฺตาฯ หญฺจิ อวิตเกฺก วิจารมเตฺต  สมาธิมฺหิ วตฺตมาเน ปฐมํ  ฌานํ นิรุทฺธํ ทุติยํ ฌานํ ปฎุปฺปนฺนํ, โน จ วต เร วตฺตเพฺพ – ‘‘ทฺวินฺนํ ฌานานํ ปฎุปฺปนฺนานมนฺตเร อวิตโกฺก วิจารมโตฺต สมาธิ ฌานนฺตริกาติฯ</p>


<p> อวิตโกฺก วิจารมโตฺต สมาธิ น ฌานนฺตริกาติ? อามนฺตาฯ อวิตโกฺก วิจารมโตฺต สมาธิ ปฐมํ ฌานํ…เป.… ทุติยํ ฌานํ…เป.… ตติยํ ฌานํ…เป.… จตุตฺถํ ฌานนฺติ? น เหวํ วตฺตเพฺพฯ เตน หิ อวิตโกฺก วิจารมโตฺต สมาธิ ฌานนฺตริกาติฯ</p>


<p> อวิตโกฺก วิจารมโตฺต สมาธิ ฌานนฺตริกาติ? อามนฺตาฯ นนุ ตโย สมาธี วุตฺตา ภควตา – สวิตโกฺก สวิจาโร สมาธิ, อวิตโกฺก วิจารมโตฺต สมาธิ, อวิตโกฺก อวิจาโร สมาธีติ ? อามนฺตาฯ หญฺจิ ตโย สมาธี วุตฺตา ภควตา – สวิตโกฺก…เป.… อวิจาโร สมาธิ, โน จ วต เร วตฺตเพฺพ  – ‘‘อวิตโกฺก วิจารมโตฺต สมาธิ ฌานนฺตริกา’’ติฯ</p>

</p>


<h2>๑๘. อฎฺฐารสมวโคฺค</h2>
<h3>(๑๘๔) ๘. สทฺทํ สุณาตีติกถา</h3>
<p> สมาปโนฺน  สทฺทํ สุณาตีติ? อามนฺตาฯ สมาปโนฺน จกฺขุนา รูปํ ปสฺสติ…เป.… โสเตน…เป.… ฆาเนน…เป.… ชิวฺหาย…เป.… กาเยน โผฎฺฐพฺพํ ผุสตีติ? น เหวํ วตฺตเพฺพ…เป.…ฯ</p>


<p>สมาปโนฺน  สทฺทํ สุณาตีติ? อามนฺตาฯ โสตวิญฺญาณสมงฺคี สมาปโนฺนติ? น เหวํ วตฺตเพฺพฯ นนุ สมาธิ มโนวิญฺญาณสมงฺคิสฺสาติ? อามนฺตาฯ หญฺจิ สมาธิ มโนวิญฺญาณสมงฺคิสฺส, โน จ วต เร วตฺตเพฺพ – ‘‘สมาปโนฺน สทฺทํ สุณาตี’’ติฯ</p>


<p>สมาธิ มโนวิญฺญาณสมงฺคิสฺส, โสตวิญฺญาณสมงฺคี สทฺทํ สุณาตีติ? อามนฺตาฯ หญฺจิ สมาธิ มโนวิญฺญาณสมงฺคิสฺส, โสตวิญฺญาณสมงฺคี สทฺทํ สุณาติ, โน จ วต เร วตฺตเพฺพ – ‘‘สมาปโนฺน สทฺทํ สุณาตี’’ติ ฯ สมาธิ มโนวิญฺญาณสมงฺคิสฺส, โสตวิญฺญาณสมงฺคี สทฺทํ สุณาตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สมาปโนฺน สทฺทํ สุณาตี’’ติ? อามนฺตาฯ นนุ ปฐมสฺส ฌานสฺส สโทฺท กณฺฎโก วุโตฺต ภควตาติ? อามนฺตา ฯ หญฺจิ ปฐมสฺส ฌานสฺส สโทฺท กณฺฎโก วุโตฺต ภควตา, เตน วต เร วตฺตเพฺพ – ‘‘สมาปโนฺน สทฺทํ สุณาตี’’ติฯ</p>


<p> ปฐมสฺส ฌานสฺส สโทฺท กณฺฎโก วุโตฺต ภควตาติ, สมาปโนฺน สทฺทํ สุณาตีติ? อามนฺตาฯ ทุติยสฺส ฌานสฺส วิตโกฺก วิจาโร กณฺฎโก วุโตฺต ภควตา, อตฺถิ ตสฺส วิตกฺกวิจาราติ? น เหวํ วตฺตเพฺพ…เป.…ฯ</p>


<p>ปฐมสฺส ฌานสฺส สโทฺท กณฺฎโก วุโตฺต ภควตาติ, สมาปโนฺน สทฺทํ สุณาตีติ? อามนฺตาฯ ตติยสฺส ฌานสฺส ปีติ กณฺฎโก…เป.… จตุตฺถสฺส ฌานสฺส อสฺสาสปสฺสาโส กณฺฎโก  … อากาสานญฺจายตนํ สมาปนฺนสฺส  รูปสญฺญา กณฺฎโก… วิญฺญาณญฺจายตนํ สมาปนฺนสฺส อากาสานญฺจายตนสญฺญา กณฺฎโก… อากิญฺจญฺญายตนํ สมาปนฺนสฺส วิญฺญาณญฺจายตนสญฺญา กณฺฎโก… เนวสญฺญานาสญฺญายตนํ สมาปนฺนสฺส อากิญฺจญฺญายตนสญฺญา กณฺฎโก… สญฺญาเวทยิตนิโรธํ สมาปนฺนสฺส สญฺญา จ เวทนา จ กณฺฎโก วุโตฺต ภควตา, อตฺถิ ตสฺส สญฺญา จ เวทนา จาติ? น เหวํ วตฺตเพฺพ…เป.…ฯ</p>

</p>


<h2>๑๘. อฎฺฐารสมวโคฺค</h2>
<h3>(๑๘๕) ๙. จกฺขุนา รูปํ ปสฺสตีติกถา</h3>
<p> จกฺขุนา รูปํ ปสฺสตีติ? อามนฺตาฯ รูเปน รูปํ ปสฺสตีติ? น เหวํ วตฺตเพฺพ…เป.… รูเปน รูปํ ปสฺสตีติ? อามนฺตาฯ รูเปน รูปํ ปฎิวิชานาตีติ? น  เหวํ วตฺตเพฺพ…เป.… รูเปน รูปํ ปฎิวิชานาตีติ? อามนฺตาฯ รูปํ มโนวิญฺญาณนฺติ ? น เหวํ วตฺตเพฺพ…เป.… จกฺขุนา รูปํ ปสฺสตีติ? อามนฺตาฯ อตฺถิ จกฺขุสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ นตฺถิ จกฺขุสฺส อาวฎฺฎนา…เป.… ปณิธีติ? อามนฺตาฯ หญฺจิ นตฺถิ จกฺขุสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘จกฺขุนา รูปํ ปสฺสตี’’ติฯ</p>


<p>โสเตน สทฺทํ สุณาตีติ…เป.… ฆาเนน คนฺธํ ฆายตีติ…เป.… ชิวฺหาย รสํ สายตีติ…เป.… กาเยน  โผฎฺฐพฺพํ ผุสตีติ? อามนฺตาฯ รูเปน รูปํ ผุสตีติ? น เหวํ วตฺตเพฺพ…เป.…ฯ</p>


<p>รูเปน รูปํ ผุสตีติ? อามนฺตาฯ รูเปน รูปํ ปฎิวิชานาตีติ? น เหวํ วตฺตเพฺพ…เป.… รูเปน รูปํ ปฎิวิชานาตีติ? อามนฺตาฯ รูปํ มโนวิญฺญาณนฺติ? น เหวํ วตฺตเพฺพ  …เป.… กาเยน โผฎฺฐพฺพํ ผุสตีติ? อามนฺตาฯ อตฺถิ กายสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ นตฺถิ กายสฺส อาวฎฺฎนา…เป.… ปณิธีติ? อามนฺตาฯ หญฺจิ นตฺถิ กายสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘กาเยน โผฎฺฐพฺพํ ผุสตี’’ติ…เป.…ฯ</p>


<p> น วตฺตพฺพํ – ‘‘จกฺขุนา รูปํ ปสฺสตี’’ติ…เป.… ‘‘กาเยน โผฎฺฐพฺพํ ผุสตี’’ติ? อามนฺตาฯ นนุ  วุตฺตํ ภควตา – ‘‘อิธ, ภิกฺขเว, ภิกฺขุ จกฺขุนา รูปํ ปสฺสติ…เป.… กาเยน โผฎฺฐพฺพํ ผุสตี’’ติ ! อเตฺถว สุตฺตโนฺตติ? อามนฺตาฯ เตน หิ จกฺขุนา รูปํ ปสฺสติ…เป.… กาเยน โผฎฺฐพฺพํ ผุสตีติฯ</p>

</p>

</p>


<p>ตสฺสุทฺทานํ –</p>


<p>พุโทฺธ ภควา มนุสฺสโลเก อฎฺฐาสิ, พุเทฺธน ภควตา ธโมฺม เทสิโต, นตฺถิ พุทฺธสฺส ภควโต กรุณา, พุทฺธสฺส ภควโต อุจฺจารปสฺสาโว อติวิย  อเญฺญ คนฺธชาเต อธิคฺคณฺหาติ, เอเกน อริยมเคฺคน จตฺตาริ สามญฺญผลานิ สจฺฉิกโรติ, ฌานา ฌานํ สงฺกมติ, อตฺถิ ฌานนฺตริกา, สมาปโนฺน สทฺทํ สุณาติ, จกฺขุนา รูปํ ปสฺสติ กาเยน โผฎฺฐพฺพํ ผุสติฯ</p>





