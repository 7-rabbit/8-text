<h1>๒. เวทนาตฺติกวณฺณนา</h1>
<p> เวทนาตฺติเก ติโสฺส เวทนา รูปํ นิพฺพานนฺติ อิเม ธมฺมา น ลพฺภนฺติ, ตสฺมา ติอาทิ วุตฺตํฯ ปฎิสนฺธิกฺขเณ ติ สเหตุกปฎิสนฺธิวเสน วุตฺตํฯ ทุกฺขเวทนา ปฎิสนฺธิยํ น ลพฺภตีติ  ทุติยวาเร ปฎิสนฺธิคฺคหณํ น กตํฯ ตติยวาเร ติ สเหตุกปฎิสนฺธิวเสน วุตฺตํฯ เสสเมตฺถ อิโต ปเรสุ จ ปจฺจเยสุ ยถาปาฬิเมว นิยฺยาติฯ สพฺพตฺถ ตโย ตโย วารา วุตฺตาฯ เตน วุตฺตํ ติฯ</p>


<p> ปจฺจยสํสนฺทเน ปน สเหตุกาย วิปากทุกฺขเวทนาย อภาวโต เหตุมูลกนเย ติ วุตฺตํฯ อธิปติอาทีหิ สทฺธิํ สํสนฺทเนสุปิ วิปาเก เทฺวเยวฯ กสฺมา? วิปาเก ทุกฺขเวทนาย อธิปติฌานมคฺคานํ อภาวโตฯ เยหิ จ สทฺธิํ สํสนฺทเน วิปาเก เทฺว วารา ลพฺภนฺติ, วิปาเกน สทฺธิํ สํสนฺทเน เตสุปิ เทฺวเยวฯ</p>


<p> ปจฺจนีเย นปุเรชาเต อารุเปฺป จ ปฎิสนฺธิยญฺจ ทุกฺขเวทนาย อภาวโต เทฺว วารา อาคตาฯ นวิปฺปยุเตฺตปิ อารุเปฺป ทุกฺขาภาวโต เทฺวเยวฯ สพฺพอรูปธมฺมปริคฺคาหกา ปน สหชาตาทโย ปจฺจยา อิมสฺมิํ ปจฺจนียวาเร ปริหายนฺติฯ กสฺมา? เวทนาสมฺปยุตฺตสฺส ธมฺมสฺส เวทนาสมฺปยุตฺตํ  ปฎิจฺจ สหชาตาทีหิ วินา อนุปฺปตฺติโต ปจฺฉาชาตปจฺจยญฺจ วินาว อุปฺปตฺติโตฯ</p>


<p> ปจฺจยสํสนฺทเน ปน นฺติ อารุเปฺป ปฎิสนฺธิยญฺจ อเหตุกาทุกฺขมสุขเวทนาสมฺปยุตฺตํ สนฺธาย วุตฺตํฯ ติ อเหตุกกิริยสมฺปยุตฺตเจตนาวเสน วุตฺตํฯ สุขาย หิ อทุกฺขมสุขาย จ เวทนาย สมฺปยุเตฺต ธเมฺม ปฎิจฺจ ตาหิ เวทนาหิ สมฺปยุตฺตา อเหตุกกิริยเจตนา อุปฺปชฺชนฺติฯ นเหตุปจฺจยา นวิปาเกปิ เอเสว นโยฯ นฺติ อารุเปฺป อาวชฺชนวเสน วุตฺตํฯ อิมินา อุปาเยน สพฺพสํสนฺทเนสุ คณนา เวทิตพฺพาฯ</p>


<p> อนุโลมปจฺจนีเย ปจฺจนีเย ลทฺธปจฺจยา เอว ปจฺจนียโต ติฎฺฐนฺติฯ ปจฺจนียานุโลเม สพฺพา รูปธมฺมปริคฺคาหกา สหชาตาทโย อนุโลมโตว ติฎฺฐนฺติ, น ปจฺจนียโตฯ อเหตุกสฺส ปน จิตฺตุปฺปาทสฺส อธิปติ นตฺถีติ อธิปติปจฺจโย อนุโลมโต น ติฎฺฐติฯ ปฎิจฺจวาราทีสุ ปน ปจฺฉาชาโต อนุโลมโต น ลพฺภติเยวาติ ปริหีโนฯ เย เจตฺถ อนุโลมโต ลพฺภนฺติ, เต ปจฺจนียโต ลพฺภมาเนหิ สทฺธิํ ปริวเตฺตตฺวาปิ  โยชิตาเยวฯ เตสุ ตีณิ เทฺว เอกนฺติ ตโยว วารปริเจฺฉทา, เต สพฺพตฺถ ยถานุรูปํ สลฺลเกฺขตพฺพาฯ โย จายํ ปฎิจฺจวาเร วุโตฺต, สหชาตวาราทีสุปิ อยเมว วณฺณนานโยฯ</p>


<p> ปญฺหาวาเร ปน นฺติ เตน สทฺธิํ สมฺปยุตฺตกานํ ขนฺธานํ เตหิเยว วา เหตูหิ สุขเวทนาทีหิ วาฯ</p>


<p> ติ ทานาทีสุ ตาว ‘‘กสฺมา มยา อิทํ กตํ, ทุฎฺฐุ เม กตํ, อกตํ เสโยฺย สิยา’’ติ เอวํ วิปฺปฎิสาริสฺสฯ ฌานปริหานิยํ ปน ‘‘ปริหีนํ เม ฌานํ, มหาชานิโย วตมฺหี’’ติ เอวํ วิปฺปฎิสาริสฺสฯ ติ โทสสมฺปยุตฺตโมโหฯ ตถา ติ โทสสมฺปยุตฺตโมหเมวฯ</p>


<p> ติ ตทารมฺมณสงฺขาตํ ปิฎฺฐิภวงฺคํ มูลภวงฺคสฺสฯ ติ ตทารมฺมณสฺส ภวงฺคสฺส วาฯ อุภยมฺปิ  เหตํ กุสลากุสลชวนโต วุฎฺฐิตตฺตา วุฎฺฐานนฺติ วุจฺจติฯ ติ เอตฺถาปิ เอเสว นโยฯ ติ ผลจิตฺตํ ภวงฺคสฺสฯ ภวเงฺคน หิ ผลโต วุฎฺฐิโต นาม โหติฯ ปรโต ‘‘วุฎฺฐาน’’นฺติ อาคตฎฺฐาเนสุปิ เอเสว นโยฯ</p>


<p> ติ โทมนสฺสสมฺปยุตฺตา อกุสลา ขนฺธาฯ ติ ตทารมฺมณสงฺขาตสฺส อาคนฺตุกภวงฺคสฺส วา อุเปกฺขาสมฺปยุตฺตมูลภวงฺคสฺส วาฯ สเจ ปน โสมนสฺสสหคตํ มูลภวงฺคํ โหติ, ตทารมฺมณสฺส จ อุปฺปตฺติการณํ น โหติ, ชวนสฺส อารมฺมณโต อญฺญสฺมิมฺปิ อารมฺมเณ อทุกฺขมสุขเวทนํ อกุสลวิปากํ อุปฺปชฺชเตวฯ ตมฺปิ หิ ชวนโต วุฎฺฐิตตฺตา วุฎฺฐานนฺติ วุจฺจติฯ สหชาตปจฺจยาทินิเทฺทสา อุตฺตานตฺถาเยวฯ นเหตฺถ กิญฺจิ อตฺถิ, ยํ น สกฺกา สิยา เหฎฺฐา วุตฺตนเยน เวเทตุํ, ตสฺมา สาธุกํ อุปลเกฺขตพฺพํฯ</p>


<p> อิทานิ ยสฺมิํ ยสฺมิํ ปจฺจเย เย เย วารา ลทฺธา, สเพฺพ เต สงฺขิปิตฺวา คณนาย ทเสฺสตุํ ติอาทิ วุตฺตํฯ ตตฺถ สพฺพานิ ตีณิ  สุทฺธานํ ติณฺณํ ปทานํ วเสน เวทิตพฺพานิฯ อารมฺมเณ นว เอกมูลเกกาวสานานิฯ อธิปติยา ปญฺจ สหชาตาธิปติวเสน อมิสฺสานิ ตีณิ, อารมฺมณาธิปติวเสน จ ‘‘สุขาย สมฺปยุโตฺต สุขาย สมฺปยุตฺตสฺส, อทุกฺขมสุขาย สมฺปยุโตฺต อทุกฺขมสุขาย สมฺปยุตฺตสฺสา’’ติ เทฺว, ตานิ น คเณตพฺพานิฯ สุขาย ปน สมฺปยุโตฺต อทุกฺขมสุขาย, อทุกฺขมสุขาย สมฺปยุโตฺต สุขายาติ อิมานิ เทฺว คเณตพฺพานีติ เอวํ ปญฺจฯ ติ สุขา ทฺวินฺนํ, ตถา ทุกฺขา, อทุกฺขมสุขา ติณฺณมฺปีติ เอวํ สตฺตฯ ติ สุขสมฺปยุโตฺต สุขสมฺปยุตฺตสฺส ตีหิปิ อุปนิสฺสเยหิ, ทุกฺขสมฺปยุตฺตสฺส ปกตูปนิสฺสเยเนว, อุเปกฺขาสมฺปยุตฺตสฺส ตีหิปิ, ทุกฺขสมฺปยุโตฺต ทุกฺขสมฺปยุตฺตสฺส อนนฺตรปกตูปนิสฺสเยหิ, สุขสมฺปยุตฺตสฺส ปกตูปนิสฺสเยน, อทุกฺขมสุขสมฺปยุตฺตสฺส ทฺวิธา, อทุกฺขมสุขสมฺปยุโตฺต อทุกฺขมสุขสมฺปยุตฺตสฺส ติธาปิ, ตถา สุขสมฺปยุตฺตสฺส, ทุกฺขสมฺปยุตฺตสฺส อนนฺตรปกตูปนิสฺสเยหีติ เอวํ นวฯ ปจฺจยเภทโต ปเนตฺถ ปกตูปนิสฺสยา นว, อนนฺตรูปนิสฺสยา สตฺต, อารมฺมณูปนิสฺสยา จตฺตาโรติ วีสติ อุปนิสฺสยาฯ ปุเรชาตปจฺฉาชาตา ปเนตฺถ ฉิชฺชนฺติฯ น หิ ปุเรชาตา ปจฺฉาชาตา วา อรูปธมฺมา อรูปธมฺมานํ ปจฺจยา โหนฺติฯ</p>


<p>  ติ สุขสมฺปยุโตฺต สุขสมฺปยุตฺตสฺส ทฺวิธาปิ, ทุกฺขสมฺปยุตฺตสฺส นานากฺขณิกโตว ตถา อิตรสฺสฯ ทุกฺขสมฺปยุโตฺต ทุกฺขสมฺปยุตฺตสฺส ทฺวิธาปิ, สุขสมฺปยุตฺตสฺส นตฺถิ, อิตรสฺส นานากฺขณิกโตว อทุกฺขมสุขสมฺปยุโตฺต อทุกฺขมสุขสมฺปยุตฺตสฺส ทฺวิธาปิ, อิตเรสํ นานากฺขณิกโตติ เอวํ อฎฺฐฯ ปจฺจยเภทโต ปเนตฺถ นานากฺขณิกา อฎฺฐ, สหชาตา ตีณีติ เอกาทส กมฺมปจฺจยาฯ ยถา จ ปุเรชาตปจฺฉาชาตา, เอวํ วิปฺปยุตฺตปจฺจโยเปตฺถ ฉิชฺชติฯ อรูปธมฺมา หิ อรูปธมฺมานํ วิปฺปยุตฺตปจฺจโย น โหนฺติฯ  อนนฺตรสทิสาวฯ เอวเมตฺถ ตีณิ ปญฺจ สตฺต อฎฺฐ นวาติ ปญฺจ คณนปริเจฺฉทาฯ เตสํ วเสน ปจฺจยสํสนฺทเน อูนตรคณเนน สทฺธิํ สํสนฺทเนสุ อติเรกญฺจ อลพฺภมานญฺจ อปเนตฺวา คณนา เวทิตพฺพาฯ</p>


<p> เหตุยา  สทฺธิํ อารมฺมณํ น ลพฺภติ, ตถา อนนฺตราทโยฯ ติ ทุกฺขปทํ ฐเปตฺวา เสสานิ เทฺวฯ ทุกฺขสมฺปยุโตฺต หิ เหตุ อธิปติ นาม นตฺถิ, ตสฺมา โส น ลพฺภตีติ อปนีโตฯ เสสทฺวเยสุปิ เอเสว นโยฯ อิติ เหตุมูลเก เทฺวเยว คณนปริเจฺฉทา, เตสํ วเสน ฉ ฆฎนานิ วุตฺตานิฯ เตสุ ปฐมํ อวิปากภูตานํ ญาณวิปฺปยุตฺตนิราธิปติธมฺมานํ วเสน วุตฺตํ, ทุติยํ เตสเญฺญว วิปากภูตานํ, ตติยจตุตฺถานิ เตสเญฺญว ญาณสมฺปยุตฺตานํ, ปญฺจมํ อวิปากภูตสาธิปติอโมหวเสน, ฉฎฺฐํ วิปากภูตสาธิปติอโมหวเสนฯ ปฐมํ วา สพฺพเหตุวเสน, ทุติยํ สพฺพวิปากเหตุวเสน, ตติยํ สพฺพาโมหเหตุวเสน, จตุตฺถํ สพฺพวิปากาโมหเหตุวเสนฯ ปญฺจมํ สพฺพสาธิปติอโมหวเสน, ฉฎฺฐํ สพฺพสาธิปติวิปากาโมหวเสนฯ</p>


<p> อารมฺมณมูลเก ติ อารมฺมณาธิปติวเสน สุขํ สุขสฺส, อทุกฺขมสุขสฺส, อทุกฺขมสุขํ อทุกฺขมสุขสฺส, สุขสฺสาติ เอวํ จตฺตาริฯ อุปนิสฺสเยปิ อารมฺมณูปนิสฺสยวเสน จตฺตาโร วุตฺตาฯ ฆฎนานิ ปเนตฺถ เอกเมวฯ อธิปติมูลกาทีสุปิ เหฎฺฐา วุตฺตนเยเนว ยํ ลพฺภติ ยญฺจ น ลพฺภติ, ตํ สพฺพํ สาธุกํ สลฺลเกฺขตฺวา สํสนฺทนฆฎนคณนา เวทิตพฺพาฯ</p>


<p> ปจฺจนียมฺหิ กุสลตฺติเก วุตฺตนเยเนว อนุโลมโต ปจฺจเย อุทฺธริตฺวา ตตฺถ ลทฺธานํ วารานํ วเสน ปจฺจนียโต คณนวเสน ติ สพฺพปจฺจเยสุ นว วารา ทสฺสิตา ฯ เต เอกมูลเกกาวสานานํ นวนฺนํ วิสฺสชฺชนานํ วเสน ‘‘สุขาย เวทนาย สมฺปยุโตฺต ธโมฺม สุขาย เวทนาย สมฺปยุตฺตสฺส ธมฺมสฺส นเหตุปจฺจเยน ปจฺจโย, สุขาย เวทนาย สมฺปยุเตฺตน จิเตฺตน ทานํ ทตฺวา’’ติอาทินา นเยน ปาฬิํ อุทฺธริตฺวา ทเสฺสตพฺพาฯ ปจฺจยสํสนฺทเน ปเนตฺถ ติ นานากฺขณิกกมฺมปจฺจยวเสน เวทิตพฺพาฯ ทุพฺพลกมฺมญฺหิ วิปากสฺส น อุปนิสฺสโย โหติฯ เกวลํ ปน นานากฺขณิกกมฺมปจฺจเยเนว ปจฺจโย โหติฯ เสสเมตฺถ อนุโลมปจฺจนียปจฺจนียานุโลเมสุ จ เตสํ เตสํ ปจฺจยานํ โยเค ลทฺธวารวเสน สกฺกา เหฎฺฐา วุตฺตนเยเนว คเณตุํ, ตสฺมา น วิตฺถาริตนฺติฯ</p>

</p>





