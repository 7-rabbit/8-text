<h1>๘. นาคสมาลวโคฺค</h1>
<h3>๑. นาคสมาลเตฺถรอปทานวณฺณนา</h3>
<p>  นฺติอาทิกํ อายสฺมโต นาคสมาลเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิขิสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา ตถารูปสชฺชนสํสคฺคสฺส  อลาเภน สตฺถริ ธรมานกาเล ทสฺสนสวนปูชากมฺมมกริตฺวา ปรินิพฺพุตกาเล ตสฺส ภควโต สารีริกธาตุํ นิทหิตฺวา กตเจติยมฺหิ จิตฺตํ ปสาเทตฺวา ปาฎลิปุปฺผํ ปูเชตฺวา โสมนสฺสํ อุปฺปาเทตฺวา ยาวตายุกํ ฐตฺวา เตเนว โสมนเสฺสน ตโต กาลํ กโต ตุสิตาทีสุ ฉสุ เทวโลเกสุ สุขมนุภวิตฺวา อปรภาเค มนุเสฺสสุ มนุสฺสสมฺปตฺติํ อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต นาครุกฺขปลฺลวโกมฬสทิสสรีรตฺตา ติ มาตาปิตูหิ กตนามเธโยฺย ภควติ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส  ปจฺฉา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ นฺติ อา สมนฺตโต, อาทเรน วา ปาฎลิปุปฺผํ คเหตฺวา อหํ ถูปมฺหิ  ปูเชสินฺติ อโตฺถฯ ติ สพฺพนครวาสีนํ วนฺทนปูชนตฺถาย มหาปเถ นครมเชฺฌ วีถิยํ อุชฺฌิตํ อุฎฺฐาปิตํ, อิฎฺฐกกมฺมสุธากมฺมาทีหิ นิปฺผาทิตนฺติ อโตฺถฯ เสสํ เหฎฺฐา วุตฺตนยตฺตา อุตฺตานตฺถตฺตา จ สุวิเญฺญยฺยเมวาติฯ</p>

</p>


<h3>๒. ปทสญฺญกเตฺถรอปทานวณฺณนา</h3>
<p>ติอาทิกํ อายสฺมโต ปทสญฺญกเตฺถรสฺส อปทานํฯ อยมฺปิ ปุริมพุเทฺธสุ  กตาธิกาโร อุปฺปนฺนุปฺปนฺนภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล เอกสฺมิํ สทฺธาสมฺปเนฺน อุปาสกเคเห นิพฺพโตฺต วิญฺญุตํ ปโตฺต รตนตฺตเย ปสโนฺน ภควตา ตสฺส อนุกมฺปาย ทสฺสิตํ ปทเจติยํ ทิสฺวา ปสโนฺน โลมหฎฺฐชาโต วนฺทนปูชนาทิพหุมานมกาสิฯ โส เตเนว สุเขเตฺต สุกเตน ปุเญฺญน ตโต จุโต สเคฺค นิพฺพโตฺต ตตฺถ ทิพฺพสุขมนุภวิตฺวา อปรภาเค มนุเสฺสสุ ชาโต มนุสฺสสมฺปตฺติํ สพฺพมนุภวิตฺวา อิมสฺมิํ พุทฺธุปฺปาเท วิภวสมฺปนฺนกุเล นิพฺพโตฺต วุทฺธิมนฺวาย สทฺธาชาโต  ปพฺพชิตฺวา นจิรเสฺสว อรหา อโหสิ, ปุรากตปุญฺญนาเมน ติ ปากโฎฯ</p>


<p> โส เอกทิวสํ อตฺตโน ปุพฺพกมฺมํ สริตฺวา ปุพฺพจริตาปทานํ ปกาเสโนฺต ติอาทิมาหฯ ตตฺถ นฺติ อกฺกมิตํ ทสฺสิตํฯ สพฺพพุทฺธานํ สพฺพทา จตุรงฺคุโลปริเยว คมนํ, อยํ ปน ตสฺส สทฺธาสมฺปนฺนตํ ญตฺวา ‘‘เอโส อิมํ ปสฺสตู’’ติ ปทเจติยํ ทเสฺสสิ, ตสฺมา โส ตสฺมิํ ปสีทิตฺวา วนฺทนปูชนาทิสกฺการมกาสีติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๓. พุทฺธสญฺญกเตฺถรอปทานวณฺณนา</h3>
<p>นฺติอาทิกํ อายสฺมโต พุทฺธสญฺญกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล เอกสฺมิํ กุลเคเห  นิพฺพโตฺต วุทฺธิปฺปโตฺต สทฺธาชาโต ทุมเคฺค ลคฺคิตํ ภควโต ปํสุกูลจีวรํ ทิสฺวา ปสนฺนมานโส ‘‘อรหทฺธช’’นฺติ จิเนฺตตฺวา วนฺทนปูชนาทิสกฺการมกาสิฯ โส เตน ปุญฺญกเมฺมน เทวมนุสฺสสมฺปตฺติมนุภวิตฺวา อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุลเคเห นิพฺพโตฺต สทฺธาชาโต ปพฺพชิตฺวา นจิรเสฺสว อรหา อโหสิฯ</p>


<p> โส ปตฺตอรหตฺตาธิคโม อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ธุนาติ กมฺปตีติ ทุโมฯ ทุหติ ปูเรติ อากาสตลนฺติ วา ทุโม, ทุมสฺส อโคฺค โกฎีติ ทุมโคฺค, ตสฺมิํ ทุมเคฺคฯ ปํสุมิว ปฎิกฺกูลภาวํ อมนุญฺญภาวํ อุลติ คจฺฉตีติ ปํสุกูลํ, ปํสุกูลเมว ปํสุกูลิกํ, สตฺถุโน  ปํสุกูลํ ทุมเคฺค ลคฺคิตํ ทิสฺวา อหํ อญฺชลิํ ปคฺคเหตฺวา ตํ ปํสุกูลํ  ปณามมกาสินฺติ อโตฺถฯ นฺติ นิปาตมตฺตํฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๔. ภิสาลุวทายกเตฺถรอปทานวณฺณนา</h3>
<p>  ติอาทิกํ อายสฺมโต ภิสาลุวทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล หิมวนฺตสฺส สมีเป อรญฺญาวาเส วสโนฺต วนมูลผลาหาโร วิเวกวเสนาคตํ วิปสฺสิํ ภควนฺตํ ทิสฺวา ปสนฺนมานโส ปญฺจภิสาลุเว อทาสิฯ ภควา ตสฺส จิตฺตํ ปสาเทตุํ ปสฺสนฺตเสฺสว ปริภุญฺชิฯ โส เตน จิตฺตปฺปสาเทน กาลํ กตฺวา ตุสิตาทีสุ สมฺปตฺติมนุภวิตฺวา ปจฺฉา มนุสฺสสมฺปตฺติญฺจ อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิภวสมฺปตฺติํ ปโตฺต ตํ ปหาย สาสเน ปพฺพชิโต นจิรเสฺสว อรหตฺตํ ปาปุณิฯ</p>


<p> โส ตโต อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ นฺติ วิเวกวาโส อหํ วสามีติ สมฺพโนฺธฯ เสสํ อุตฺตานตฺถเมวาติฯ</p>

</p>

</p>


<h3>๕. เอกสญฺญกเตฺถรอปทานวณฺณนา</h3>
<p>  ติอาทิกํ อายสฺมโต เอกสญฺญกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพโตฺต วิญฺญุตํ ปโตฺต รตนตฺตเย ปสนฺนมานโส ตสฺส สตฺถุโน ขณฺฑํ นาม อคฺคสาวกํ ภิกฺขาย จรมานํ ทิสฺวา สทฺทหิตฺวา ปิณฺฑปาตมทาสิฯ โส เตน ปุญฺญกเมฺมน  เทวมนุสฺสสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ เอกสฺมิํ กุลเคเห นิพฺพโตฺต วิญฺญุตํ ปโตฺต สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา อโหสิฯ โส เอกทิวสํ ปิณฺฑปาตสฺส สญฺญํ มนสิกริตฺวา ปฎิลทฺธวิเสสตฺตา ติ ปากโฎฯ</p>


<p> โส  อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ตสฺส อคฺคสาวกเตฺถรสฺส กิเลสานํ ขณฺฑิตตฺตา ติ นามํฯ เสสํ สพฺพตฺถ อุตฺตานเมวาติฯ</p>

</p>


<h3>๖. ติณสนฺถรทายกเตฺถรอปทานวณฺณนา</h3>
<p>ติอาทิกํ อายสฺมโต ติณสนฺถรทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล เอกสฺมิํ กุลเคเห นิพฺพโตฺต พุทฺธุปฺปาทโต ปเคว อุปฺปนฺนตฺตา ฆราวาสํ ปหาย ตาปสปพฺพชฺชํ ปพฺพชิตฺวา หิมวนฺตสฺส อวิทูเร เอกํ สรํ นิสฺสาย ปฎิวสติฯ ตสฺมิํ สมเย ติโสฺส ภควา ตสฺสานุกมฺปาย อากาเสน อคมาสิฯ อถ โข โส ตาปโส อากาสโต โอรุยฺห ฐิตํ ตํ ภควนฺตํ ทิสฺวา ปสนฺนมานโส ติณํ ลายิตฺวา ติณสนฺถรํ กตฺวา นิสีทาเปตฺวา พหุมานาทเรน ปญฺจปติฎฺฐิเตน วนฺทิตฺวา ปฎิกุฎิโก หุตฺวา ปกฺกามิฯ โส ยาวตายุกํ ฐตฺวา ตโต จวิตฺวา เทวมนุเสฺสสุ สํสรโนฺต อเนกวิธสมฺปตฺติํ อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิปฺปโตฺต สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ ติ เอตฺถ ปน สรนฺติ เอตฺถ ปานียตฺถิกา ทฺวิปทจตุปฺปทาทโย สตฺตาติ สรํ, อถ วา สรนฺติ เอตฺถ นทีกนฺทราทโยติ สรํ, มหโนฺต  จ โส สยเมว ชาตตฺตา สโร เจติ มหาชาตสฺสโรฯ อโนตตฺตฉทฺทนฺตทหาทโย วิย อปากฎนามตฺตา ‘‘มหาชาตสฺสโร’’ติ วุโตฺตติ ทฎฺฐโพฺพฯ   ติ เอเกกสฺมิํ ปุเปฺผ สตสตปตฺตานํ วเสน สตปโตฺต, สตปตฺตเสตปทุเมหิ  สญฺฉโนฺน คหนีภูโตติ อโตฺถฯ ติ อเนเก หํสกุกฺกุฎกุกฺกุหเทณฺฑิภาทโย เอกโต กุณนฺติ สทฺทํ กโรนฺตีติ สกุณาติ ลทฺธนามานํ ปกฺขีนํ อาลโย อาธารภูโตติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๗. สูจิทายกเตฺถรอปทานวณฺณนา</h3>
<p>ติอาทิกํ อายสฺมโต สูจิทายกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สุเมธสฺส ภควโต กาเล เอกสฺมิํ กุลเคเห นิพฺพโตฺต วุทฺธิมนฺวาย ภควโต จีวรกมฺมํ กาตุํ ปญฺจ สูจิโย อทาสิฯ โส เตน ปุเญฺญน เทวมนุเสฺสสุ ปุญฺญมนุภวิตฺวา วิจรโนฺต อุปฺปนฺนุปฺปนฺนภเว ติกฺขปโญฺญ หุตฺวา ปากโฎ อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา ปพฺพชโนฺต ติกฺขปญฺญตาย ขุรเคฺคเยว อรหตฺตํ ปาปุณิฯ</p>


<p> โส อปรภาเค ปุญฺญํ ปจฺจเวกฺขโนฺต ตํ ทิสฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ อนฺตรนฺตรํ ปเนตฺถ สุวิเญฺญยฺยเมวฯ</p>


<p> ติ เอตฺถ สูจติ ฉิทฺทํ กโรติ วิชฺฌตีติ สูจิ, ปญฺจมตฺตา สูจี ปญฺจสูจี มยา ทินฺนาติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๘. ปาฎลิปุปฺผิยเตฺถรอปทานวณฺณนา</h3>
<p>นฺติอาทิกํ อายสฺมโต ปาฎลิปุปฺผิยเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล เอกสฺมิํ  กุลเคเห เสฎฺฐิปุโตฺต หุตฺวา นิพฺพโตฺต วุทฺธิปฺปโตฺต กุสลากุสลญฺญู สตฺถริ ปสีทิตฺวา ปาฎลิปุปฺผํ คเหตฺวา สตฺถุ ปูเชสิฯ โส เตน ปุเญฺญน พหุธา  สุขสมฺปตฺติโย อนุภวโนฺต เทวมนุเสฺสสุ สํสรโนฺต อิมสฺมิํ พุทฺธุปฺปาเท กุลเคเห นิพฺพโตฺต วุทฺธิมนฺวาย สตฺถริ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค  อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ติ อา สมนฺตโต หิรญฺญสุวณฺณาทิกํ ภณฺฑํ ปเณนฺติ วิกฺกิณนฺติ ปตฺถรนฺติ เอตฺถาติ อาปณํ, อาปณสฺส อนฺตรํ วีถีติ อนฺตราปณํ, ตสฺมิํ อนฺตราปเณฯ  กญฺจนคฺฆิยสํกาสํ ทฺวตฺติํสวรลกฺขณํ สมฺพุทฺธํ ทิสฺวา ปาฎลิปุปฺผํ ปูเชสินฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๙. ฐิตญฺชลิยเตฺถรอปทานวณฺณนา</h3>
<p>นฺติอาทิกํ อายสฺมโต ฐิตญฺชลิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถุปฺปนฺนภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล ปุรากเตน เอเกน กมฺมจฺฉิเทฺทน เนสาทโยนิยํ นิพฺพตฺติตฺวา วิญฺญุตํ ปโตฺต มิคสูกราทโย มาเรตฺวา เนสาทกเมฺมน อรเญฺญ วาสํ กเปฺปสิฯ ตสฺมิํ สมเย ติโสฺส ภควา ตสฺสานุกมฺปาย หิมวนฺตํ อคมาสิฯ โส ตํ ทฺวตฺติํสวรลกฺขเณหิ อสีตานุพฺยญฺชนพฺยามปฺปภาหิ จ ชลมานํ ภควนฺตํ ทิสฺวา โสมนสฺสชาโต ปณามํ กตฺวา คนฺตฺวา ปณฺณสนฺถเร นิสีทิฯ ตสฺมิํ ขเณ เทโว คชฺชโนฺต อสนิ ปติ, ตโต มรณสมเย พุทฺธมนุสฺสริตฺวา ปุนญฺชลิมกาสิฯ โส เตน ปุเญฺญน สุเขเตฺต กตกุสลตฺตา อกุสลวิปากํ ปฎิพาหิตฺวา สเคฺค นิพฺพโตฺต กามาวจรสมฺปตฺติโย อนุภวิตฺวา มนุเสฺสสุ มนุสฺสสมฺปตฺติโย จ อนุภวิตฺวา อปรภาเค อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย ปุรากตวาสนาย สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส  ตโต ปรํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ติ มิคานํ มารณํ อุปคจฺฉตีติ มิคลุโทฺทฯ มิคนฺติ สีฆํ วาตเวเคน คจฺฉนฺติ ธาวนฺตีติ มิคา, เตสํ มิคานํ มารเณ ลุโทฺท ทารุโณ โลภีติ มิคลุโทฺทฯ โส อหํ  ภควโต ทสฺสนสมเย มิคลุโทฺท  อโหสินฺติ อโตฺถ ฯ ติ อรติ คจฺฉติ มิคสมูโห เอตฺถาติ อรญฺญํ, อถ วา อา สมนฺตโต รชฺชนฺติ ตตฺถ วิเวกาภิรตา พุทฺธปเจฺจกพุทฺธาทโย  มหาสารปฺปตฺตา สปฺปุริสาติ อรญฺญํฯ กา กุจฺฉิตากาเรน วา ภยานกากาเรน วา นทนฺติ สทฺทํ กโรนฺติ, อานนฺติ วินฺทนฺตีติ วา กานนํ, ตสฺมิํ อรเญฺญ กานเน มิคลุโทฺท ปุเร อาสินฺติ สมฺพโนฺธฯ นฺติ ตตฺถ ตสฺมิํ อรเญฺญ อุปคตํ สมฺพุทฺธํ อทฺทสํ อทฺทกฺขินฺติ อโตฺถฯ ทสฺสนํ ปุเร อโหสิ อวิทูเร, ตสฺมา มโนทฺวารานุสาเรน จกฺขุวิญฺญาณํ ปุเรจาริกํ กายวิญฺญาณสมงฺคิํ ปาเปติ อเปฺปตีติ อโตฺถฯ</p>


<p> ติ อา สมนฺตโต สนโนฺต คชฺชโนฺต ปตตีติ อสนิ, อสนิยา ปาโต ปตนํ อสนีปาโต, เทวทโณฺฑติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๑๐. ติปทุมิยเตฺถรอปทานวณฺณนา</h3>
<p>ติอาทิกํ อายสฺมโต ติปทุมิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวติยํ มาลาการกุลเคเห นิพฺพโตฺต วุทฺธิปฺปโตฺต มาลาการกมฺมํ กตฺวา วสโนฺต เอกทิวสํ อเนกวิธานิ ชลชถลชปุปฺผานิ คเหตฺวา รโญฺญ สนฺติกํ คนฺตุกาโม เอวํ จิเนฺตสิ – ‘‘ราชา อิมานิ ตาว ปุปฺผานิ ทิสฺวา ปสโนฺน สหสฺสํ วา ธนํ คามาทิกํ วา ทเทยฺย, โลกนาถํ ปน ปูเชตฺวา นิพฺพานามตธนํ ลภามิ, กิํ เม เอเตสุ สุนฺทร’’นฺติ เตน ‘‘ภควนฺตํ  ปูเชตฺวา สคฺคโมกฺขสมฺปตฺติโย นิปฺผาเทตุํ วฎฺฎตี’’ติ จิเนฺตตฺวา วณฺณวนฺตํ อตีว รตฺตปุปฺผตฺตยํ คเหตฺวา ปูเชสิฯ ตานิ คนฺตฺวา อากาสํ ฉาเทตฺวา ปตฺถริตฺวา อฎฺฐํสุฯ นครวาสิโน อจฺฉริยพฺภุตจิตฺตชาตา เจลุเกฺขปสหสฺสานิ ปวตฺตยิํสุฯ ตํ ทิสฺวา ภควา อนุโมทนํ อกาสิฯ โส เตน ปุเญฺญน เทวมนุเสฺสสุ สมฺปตฺติโย อนุภวิตฺวา อิมสฺมิํ พุทฺธุปฺปาเท คหปติกุเล นิพฺพโตฺต วุทฺธิมนฺวาย สตฺถริ ปสีทิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา อโหสิฯ</p>


<p> โส อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต   ติอาทิมาหฯ ตสฺสโตฺถ เหฎฺฐา วุโตฺตวฯ ติ สเพฺพสํ นวโลกุตฺตรธมฺมานํ ปารํ นิพฺพานํ คโต ปจฺจกฺขํ กโตติ อโตฺถฯ ติ สยํ กายวาจาทีหิ  ทโนฺต เอตทเคฺค ฐปิเตหิ สาวเกหิ ปริวุโตติ อโตฺถฯ เสสํ สพฺพตฺถ สมฺพนฺธวเสน อุตฺตานตฺถเมวาติฯ</p>

</p>

</p>





