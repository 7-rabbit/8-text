<h1>๑๓. โลกวโคฺค</h1>
<ol>
<li>
หีนํ ธมฺมํ น เสเวยฺย, ปมาเทน น สํวเส;  
  
มิจฺฉาทิฎฺฐิํ น เสเวยฺย, น สิยา โลกวฑฺฒโนฯ  
</li>
  
<li>
อุตฺติเฎฺฐ นปฺปมเชฺชยฺย, ธมฺมํ สุจริตํ จเร;  
  
ธมฺมจารี สุขํ เสติ, อสฺมิํ โลเก ปรมฺหิ จฯ  
</li>
  
<li>
ธมฺมํ  
  
จเร สุจริตํ, น นํ ทุจฺจริตํ จเร;  
  
ธมฺมจารี สุขํ เสติ, อสฺมิํ โลเก ปรมฺหิ จฯ  
</li>
  
<li>
ยถา ปุพฺพุฬกํ  
ปุพฺพุฬกํ (สี. ปี.)  
ปเสฺส, ยถา ปเสฺส มรีจิกํ;  
  
เอวํ โลกํ อเวกฺขนฺตํ, มจฺจุราชา น ปสฺสติฯ  
</li>
  
<li>
เอถ ปสฺสถิมํ โลกํ, จิตฺตํ ราชรถูปมํ;  
  
ยตฺถ พาลา วิสีทนฺติ, นตฺถิ สโงฺค วิชานตํฯ  
</li>
  
<li>
โย  
  
จ ปุเพฺพ ปมชฺชิตฺวา, ปจฺฉา โส นปฺปมชฺชติ;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
ยสฺส ปาปํ กตํ กมฺมํ, กุสเลน ปิธียติ  
ปิตียติ (สี. สฺยา. ปี.)  
;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
อนฺธภูโต  
อนฺธีภูโต (ก.)  
อยํ โลโก, ตนุเกตฺถ วิปสฺสติ;  
  
สกุโณ ชาลมุโตฺตว, อโปฺป สคฺคาย คจฺฉติฯ  
</li>
  
<li>
หํสาทิจฺจปเถ ยนฺติ, อากาเส ยนฺติ อิทฺธิยา;  
  
นียนฺติ ธีรา โลกมฺหา, เชตฺวา มารํ สวาหินิํ  
สวาหนํ (สฺยา. ก.)  
ฯ  
</li>
  
<li>
เอกํ ธมฺมํ อตีตสฺส, มุสาวาทิสฺส ชนฺตุโน;  
  
วิติณฺณปรโลกสฺส, นตฺถิ ปาปํ อการิยํฯ  
</li>
  
<li>
น  
เว กทริยา เทวโลกํ วชนฺติ, พาลา หเว นปฺปสํสนฺติ ทานํ;  
  
ธีโร จ ทานํ อนุโมทมาโน, เตเนว  
โส โหติ สุขี ปรตฺถฯ  
</li>
  
<li>
ปถพฺยา เอกรเชฺชน, สคฺคสฺส คมเนน วา;  
  
สพฺพโลกาธิปเจฺจน, โสตาปตฺติผลํ วรํฯ  
</li>
  
โลกวโคฺค เตรสโม นิฎฺฐิโตฯ  
</li>
  
  
  
  
  