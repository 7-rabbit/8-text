<h1>๕. สมฺปสาทนียสุตฺตวณฺณนา</h1>
<h3>สาริปุตฺตสีหนาทวณฺณนา</h3>
<p>     นฺติ สมฺปสาทนียสุตฺตํฯ ตตฺรายมนุตฺตานปทวณฺณนา – นฺติ นาฬนฺทาติ เอวํนามเก นคเร, ตํ นครํ โคจรคามํ กตฺวาฯ ติ ทุสฺสปาวาริกเสฎฺฐิโน อมฺพวเนฯ ตํ กิร ตสฺส อุยฺยานํ อโหสิฯ โส ภควโต ธมฺมเทสนํ สุตฺวา ภควติ ปสโนฺน ตสฺมิํ อุยฺยาเน กุฎิเลณมณฺฑปาทิปฎิมณฺฑิตํ ภควโต วิหารํ กตฺวา นิยฺยาเตสิฯ โส วิหาโร ชีวกมฺพวนํ วิย ‘‘ปาวาริกมฺพวน’’เนฺตฺวว สงฺขฺยํ คโต, ตสฺมิํ ปาวาริกมฺพวเน วิหรตีติ อโตฺถฯ ภควนฺตํ เอตทโวจ – ‘‘เอวํปสโนฺน อหํ, ภเนฺต, ภควตี’’ติฯ กสฺมา เอวํ อโวจ? อตฺตโน อุปฺปนฺนโสมนสฺสปเวทนตฺถํฯ</p>


<p>ตตฺรายมนุปุพฺพิกถา – เถโร กิร ตํทิวสํ กาลเสฺสว สรีรปฺปฎิชคฺคนํ กตฺวา สุนิวตฺถนิวาสโน ปตฺตจีวรมาทาย ปาสาทิเกหิ อภิกฺกนฺตาทีหิ เทวมนุสฺสานํ ปสาทํ อาวหโนฺต นาฬนฺทวาสีนํ หิตสุขมนุพฺรูหยโนฺต ปิณฺฑาย ปวิสิตฺวา ปจฺฉาภตฺตํ ปิณฺฑปาตปฎิกฺกโนฺต วิหารํ คนฺตฺวา สตฺถุ วตฺตํ ทเสฺสตฺวา สตฺถริ คนฺธกุฎิํ ปวิเฎฺฐ สตฺถารํ วนฺทิตฺวา อตฺตโน ทิวาฎฺฐานํ อคมาสิฯ ตตฺถ สทฺธิวิหาริกเนฺตวาสิเกสุ วตฺตํ ทเสฺสตฺวา ปฎิกฺกเนฺตสุ ทิวาฎฺฐานํ สมฺมชฺชิตฺวา จมฺมกฺขณฺฑํ ปญฺญเปตฺวา อุทกตุมฺพโต อุทเกน หตฺถปาเท สีตเล กตฺวา ติสนฺธิปลฺลงฺกํ อาภุชิตฺวา กาลปริเจฺฉทํ กตฺวา ผลสมาปตฺติํ สมาปชฺชิฯ</p>


<p>โส ยถาปริจฺฉินฺนกาลวเสน สมาปตฺติโต วุฎฺฐาย อตฺตโน คุเณ อนุสฺสริตุมารโทฺธฯ อถสฺส คุเณ อนุสฺสรโต สีลํ อาปาถมาคตํฯ ตโต ปฎิปาฎิยาว สมาธิ ปญฺญา วิมุตฺติ วิมุตฺติญาณทสฺสนํ ปฐมํ ฌานํ ทุติยํ ฌานํ ตติยํ ฌานํ จตุตฺถํ ฌานํ อากาสานญฺจายตนสมาปตฺติ วิญฺญานญฺจายตนสมาปตฺติ อากิญฺจญฺญายตนสมาปตฺติ  เนวสญฺญานาสญฺญายตนสมาปตฺติ  วิปสฺสนาญาณํ มโนมยิทฺธิญาณํ อิทฺธิวิธญาณํ ทิพฺพโสตญาณํ เจโตปริยญาณํ ปุเพฺพนิวาสานุสฺสติญาณํ ทิพฺพจกฺขุญาณํ…เป.… โสตาปตฺติมโคฺค โสตาปตฺติผลํ…เป.… อรหตฺตมโคฺค อรหตฺตผลํ อตฺถปฎิสมฺภิทา ธมฺมปฎิสมฺภิทา นิรุตฺติปฎิสมฺภิทา ปฎิภานปฎิสมฺภิทา สาวกปารมีญาณํฯ อิโต ปฎฺฐาย กปฺปสตสหสฺสาธิกสฺส อสเงฺขฺยยฺยสฺส อุปริ อโนมทสฺสีพุทฺธสฺส ปาทมูเล กตํ อภินีหารํ อาทิํ กตฺวา อตฺตโน คุเณ อนุสฺสรโต ยาว นิสินฺนปลฺลงฺกา คุณา อุปฎฺฐหิํสุฯ</p>


<p>เอวํ  เถโร อตฺตโน คุเณ อนุสฺสรมาโน คุณานํ ปมาณํ วา ปริเจฺฉทํ วา ทฎฺฐุํ นาสกฺขิฯ โส จิเนฺตสิ – ‘‘มยฺหํ ตาว ปเทสญาเณ ฐิตสฺส สาวกสฺส คุณานํ ปมาณํ วา ปริเจฺฉโท วา นตฺถิฯ อหํ ปน ยํ สตฺถารํ อุทฺทิสฺส ปพฺพชิโต, กีทิสา นุ โข ตสฺส คุณา’’ติ ทสพลสฺส คุเณ อนุสฺสริตุํ อารโทฺธฯ โส ภควโต สีลํ นิสฺสาย, สมาธิํ ปญฺญํ วิมุตฺติํ วิมุตฺติญาณทสฺสนํ นิสฺสาย, จตฺตาโร สติปฎฺฐาเน นิสฺสาย, จตฺตาโร สมฺมปฺปธาเน จตฺตาโร อิทฺธิปาเท จตฺตาโร มเคฺค จตฺตาริ ผลานิ จตโสฺส ปฎิสมฺภิทา จตุโยนิปริเจฺฉทกญาณํ จตฺตาโร อริยวํเส นิสฺสาย ทสพลสฺส คุเณ อนุสฺสริตุมารโทฺธฯ</p>


<p>ตถา ปญฺจ ปธานิยงฺคานิ, ปญฺจงฺคิกํสมฺมาสมาธิํ, ปญฺจินฺทฺริยานิ, ปญฺจ พลานิ, ปญฺจ นิสฺสรณิยา ธาตุโย, ปญฺจ วิมุตฺตายตนานิ, ปญฺจ วิมุตฺติปริปาจนิยา ปญฺญา, ฉ สารณีเย ธเมฺม, ฉ อนุสฺสติฎฺฐานานิ, ฉ คารเว, ฉ นิสฺสรณิยา ธาตุโย, ฉ สตตวิหาเร, ฉ อนุตฺตริยานิ, ฉ นิเพฺพธภาคิยา ปญฺญา, ฉ อภิญฺญา, ฉ อสาธารณญาณานิ, สตฺต อปริหานิเย ธเมฺม, สตฺต อริยธนานิ, สตฺต โพชฺฌเงฺค, สตฺต สปฺปุริสธเมฺม, สตฺต นิชฺชรวตฺถูนิ, สตฺต ปญฺญา, สตฺต ทกฺขิเณยฺยปุคฺคเล, สตฺต ขีณาสวพลานิ, อฎฺฐ ปญฺญาปฎิลาภเหตู, อฎฺฐ สมฺมตฺตานิ, อฎฺฐ โลกธมฺมาติกฺกเม, อฎฺฐ อารมฺภวตฺถูนิ, อฎฺฐ อกฺขณเทสนา, อฎฺฐ มหาปุริสวิตเกฺก, อฎฺฐ อภิภายตนานิ, อฎฺฐ วิโมเกฺข, นว โยนิโสมนสิการมูลเก ธเมฺม, นว ปาริสุทฺธิปธานิยงฺคานิ, นว สตฺตาวาสเทสนา, นว อาฆาตปฺปฎิวินเย, นว ปญฺญา, นว นานตฺตานิ, นว อนุปุพฺพวิหาเร, ทส นาถกรเณ ธเมฺม, ทส กสิณายตนานิ, ทส กุสลกมฺมปเถ, ทส ตถาคตพลานิ, ทส สมฺมตฺตานิ, ทส อริยวาเส, ทส อเสกฺขธเมฺม, เอกาทส เมตฺตานิสํเส, ทฺวาทส ธมฺมจกฺกากาเร, เตรส ธุตงฺคคุเณ , จุทฺทส พุทฺธญาณานิ, ปญฺจทส วิมุตฺติปริปาจนิเย ธเมฺม, โสฬสวิธํ อานาปานสฺสติํ, อฎฺฐารส พุทฺธธเมฺม, เอกูนวีสติ ปจฺจเวกฺขณญาณานิ, จตุจตฺตาลีส ญาณวตฺถูนิ, ปโรปณฺณาส กุสลธเมฺม, สตฺตสตฺตติ ญาณวตฺถูนิ, จตุวีสติโกฎิสตสหสฺสสมาปตฺติสญฺจรมหาวชิรญาณํ  นิสฺสาย ทสพลสฺส คุเณ อนุสฺสริตุํ อารภิฯ</p>


<p>ตสฺมิํเยว  จ ทิวาฎฺฐาเน นิสิโนฺนเยว อุปริ ‘‘อปรํ ปน, ภเนฺต, เอตทานุตฺตริย’’นฺติ อาคมิสฺสนฺติ โสฬส อปรมฺปริยธมฺมา, เตปิ นิสฺสาย อนุสฺสริตุํ อารภิฯ โส ‘‘กุสลปญฺญตฺติยํ อนุตฺตโร มยฺหํ สตฺถา, อายตนปญฺญตฺติยํ อนุตฺตโร, คพฺภาวกฺกนฺติยํ อนุตฺตโร, อาเทสนาวิธาสุ อนุตฺตโร, ทสฺสนสมาปตฺติยํ อนุตฺตโร, ปุคฺคลปญฺญตฺติยํ อนุตฺตโร, ปธาเน อนุตฺตโร, ปฎิปทาสุ อนุตฺตโร, ภสฺสสมาจาเร อนุตฺตโร, ปุริสสีลสมาจาเร อนุตฺตโร, อนุสาสนีวิธาสุ อนุตฺตโร, ปรปุคฺคลวิมุตฺติญาเณ อนุตฺตโร, สสฺสตวาเทสุ อนุตฺตโร, ปุเพฺพนิวาสญาเณ อนุตฺตโร, ทิพฺพจกฺขุญาเณ อนุตฺตโร, อิทฺธิวิเธ อนุตฺตโร, อิมินา จ อิมินา จ อนุตฺตโร’’ติ เอวํ ทสพลสฺส คุเณ อนุสฺสรโนฺต ภควโต คุณานํ เนว อนฺตํ, น ปมาณํ ปสฺสิฯ เถโร อตฺตโนปิ ตาว คุณานํ อนฺตํ วา ปมาณํ วา นาทฺทส, ภควโต คุณานํ กิํ ปสฺสิสฺสติ? ยสฺส ยสฺส หิ ปญฺญา มหตี ญาณํ วิสทํ, โส โส พุทฺธคุเณ มหนฺตโต สทฺทหติฯ โลกิยมหาชโน อุกฺกาสิตฺวาปิ ขิปิตฺวาปิ ‘‘นโม พุทฺธาน’’นฺติ อตฺตโน อตฺตโน อุปนิสฺสเย ฐตฺวา พุทฺธานํ คุเณ อนุสฺสรติฯ สพฺพโลกิยมหาชนโต เอโก โสตาปโนฺน พุทฺธคุเณ มหนฺตโต สทฺทหติฯ โสตาปนฺนานํ สตโตปิ สหสฺสโตปิ เอโก สกทาคามีฯ สกทาคามีนํ สตโตปิ สหสฺสโตปิ เอโก อนาคามีฯ อนาคามีนํ สตโตปิ สหสฺสโตปิ เอโก อรหา พุทฺธคุเณ มหนฺตโต สทฺทหติฯ อวเสสอรหเนฺตหิ อสีติ มหาเถรา พุทฺธคุเณ มหนฺตโต สทฺทหนฺติฯ อสีติมหาเถเรหิ จตฺตาโร มหาเถราฯ จตูหิ มหาเถเรหิ เทฺว อคฺคสาวกาฯ เตสุปิ สาริปุตฺตเตฺถโร, สาริปุตฺตเตฺถรโตปิ เอโก ปเจฺจกพุโทฺธ พุทฺธคุเณ มหนฺตโต สทฺทหติฯ สเจ ปน สกลจกฺกวาฬคเพฺภ สงฺฆาฎิกเณฺณน สงฺฆาฎิกณฺณํ  ปหริยมานา นิสินฺนา ปเจฺจกพุทฺธา พุทฺธคุเณ อนุสฺสเรยฺยุํ, เตหิ สเพฺพหิปิ เอโก สพฺพญฺญุพุโทฺธว พุทฺธคุเณ มหนฺตโต สทฺทหติฯ</p>


<p>เสยฺยถาปิ นาม มหาชโน ‘‘มหาสมุโทฺท คมฺภีโร อุตฺตาโน’’ติ ชานนตฺถํ โยตฺตานิ วเฎฺฎยฺย, ตตฺถ โกจิ พฺยามปฺปมาณํ โยตฺตํ วเฎฺฎยฺย, โกจิ เทฺว พฺยามํ, โกจิ ทสพฺยามํ, โกจิ วีสติพฺยามํ, โกจิ ติํสพฺยามํ, โกจิ จตฺตาลีสพฺยามํ, โกจิ ปญฺญาสพฺยามํ, โกจิ สตพฺยามํ, โกจิ สหสฺสพฺยามํ , โกจิ จตุราสีติพฺยามสหสฺสํฯ เต นาวํ อารุยฺห, สมุทฺทมเชฺฌ อุคฺคตปพฺพตาทิมฺหิ วา ฐตฺวา อตฺตโน อตฺตโน โยตฺตํ โอตาเรยฺยุํ, เตสุ ยสฺส โยตฺตํ พฺยามมตฺตํ, โส พฺยามมตฺตฎฺฐาเนเยว อุทกํ ชานาติ…เป.… ยสฺส จตุราสีติพฺยามสหสฺสํ, โส จตุราสีติพฺยามสหสฺสฎฺฐาเนเยว อุทกํ ชานาติฯ ปรโต อุทกํ เอตฺตกนฺติ น ชานาติฯ มหาสมุเทฺท  ปน น ตตฺตกํเยว อุทกํ, อถ โข อนนฺตมปริมาณํฯ จตุราสีติโยชนสหสฺสํ คมฺภีโร หิ มหาสมุโทฺท, เอวเมว เอกพฺยามโยตฺตโต ปฎฺฐาย นวพฺยามโยเตฺตน ญาตอุทกํ วิย โลกิยมหาชเนน ทิฎฺฐพุทฺธคุณา เวทิตพฺพาฯ ทสพฺยามโยเตฺตน ทสพฺยามฎฺฐาเน ญาตอุทกํ วิย โสตาปเนฺนน ทิฎฺฐพุทฺธคุณาฯ วีสติพฺยามโยเตฺตน วีสติพฺยามฎฺฐาเน ญาตอุทกํ วิย สกทาคามินา ทิฎฺฐพุทฺธคุณาฯ ติํสพฺยามโยเตฺตน ติํสพฺยามฎฺฐาเน ญาตอุทกํ วิย อนาคามินา ทิฎฺฐพุทฺธคุณาฯ จตฺตาลีสพฺยามโยเตฺตน จตฺตาลีสพฺยามฎฺฐาเน ญาตอุทกํ วิย อรหตา ทิฎฺฐพุทฺธคุณาฯ ปญฺญาสพฺยามโยเตฺตน ปญฺญาสพฺยามฎฺฐาเน ญาตอุทกํ วิย อสีติมหาเถเรหิ ทิฎฺฐพุทฺธคุณาฯ สตพฺยามโยเตฺตน สตพฺยามฎฺฐาเน ญาตอุทกํ วิย จตูหิ มหาเถเรหิ ทิฎฺฐพุทฺธคุณาฯ สหสฺสพฺยามโยเตฺตน สหสฺสพฺยามฎฺฐาเน ญาตอุทกํ วิย มหาโมคฺคลฺลานเตฺถเรน ทิฎฺฐพุทฺธคุณาฯ จตุราสีติพฺยามสหสฺสโยเตฺตน จตุราสีติพฺยามสหสฺสฎฺฐาเน ญาตอุทกํ วิย ธมฺมเสนาปตินา สาริปุตฺตเตฺถเรน ทิฎฺฐพุทฺธคุณาฯ ตตฺถ ยถา โส ปุริโส มหาสมุเทฺท อุทกํ นาม น เอตฺตกํเยว, อนนฺตมปริมาณนฺติ คณฺหาติ, เอวเมว อายสฺมา สาริปุโตฺต ธมฺมนฺวเยน อนฺวยพุทฺธิยา อนุมาเนน นยคฺคาเหน สาวกปารมีญาเณ ฐตฺวา ทสพลสฺส  คุเณ อนุสฺสรโนฺต ‘‘พุทฺธคุณา อนนฺตา อปริมาณา’’ติ สทฺทหิฯ</p>


<p>เถเรน หิ ทิฎฺฐพุทฺธคุเณหิ ธมฺมนฺวเยน คเหตพฺพพุทฺธคุณาเยว พหุตราฯ ยถา กถํ วิย? ยถา อิโต นว อิโต นวาติ อฎฺฐารส โยชนานิ อวตฺถริตฺวา คจฺฉนฺติยา จนฺทภาคาย มหานทิยา ปุริโส สูจิปาเสน อุทกํ คเณฺหยฺย, สูจิปาเสน คหิตอุทกโต อคฺคหิตเมว พหุ โหติฯ ยถา วา ปน ปุริโส มหาปถวิโต องฺคุลิยา ปํสุํ คเณฺหยฺย, องฺคุลิยา คหิตปํสุโต อวเสสปํสุเยว พหุ โหติฯ ยถา วา ปน ปุริโส มหาสมุทฺทาภิมุขิํ องฺคุลิํ กเรยฺย, องฺคุลิอภิมุขอุทกโต  อวเสสํ อุทกํเยว พหุ โหติฯ ยถา จ ปุริโส อากาสาภิมุขิํ องฺคุลิํ กเรยฺย, องฺคุลิอภิมุขอากาสโต เสสอากาสปฺปเทโสว พหุ โหติฯ เอวํ เถเรน ทิฎฺฐพุทฺธคุเณหิ อทิฎฺฐา คุณาว พหูติ เวทิตพฺพาฯ วุตฺตมฺปิ เจตํ –</p>


<p>
‘‘พุโทฺธปิ พุทฺธสฺส ภเณยฺย วณฺณํ,  
  
กปฺปมฺปิ เจ อญฺญมภาสมาโน;  
  
ขีเยถ กโปฺป จิรทีฆมนฺตเร,  
  
วโณฺณ น ขีเยถ ตถาคตสฺสา’’ติฯ  
</p>
  
<p>เอวํ เถรสฺส อตฺตโน จ สตฺถุ จ คุเณ อนุสฺสรโต ยมกมหานทีมโหโฆ วิย อพฺภนฺตเร  ปีติโสมนสฺสํ อวตฺถรมานํ วาโต วิย ภสฺตํ, อุพฺภิชฺชิตฺวา อุคฺคตอุทกํ วิย มหารหทํ สกลสรีรํ ปูเรติฯ ตโต เถรสฺส ‘‘สุปตฺถิตา วต เม ปตฺถนา, สุลทฺธา เม ปพฺพชฺชา, ยฺวาหํ เอวํวิธสฺส สตฺถุ สนฺติเก ปพฺพชิโต’’ติ อาวชฺชนฺตสฺส พลวตรํ ปีติโสมนสฺสํ อุปฺปชฺชิฯ</p>


<p>อถ เถโร ‘‘กสฺสาหํ อิมํ ปีติโสมนสฺสํ อาโรเจยฺย’’นฺติ จิเนฺตโนฺต อโญฺญ โกจิ สมโณ วา พฺราหฺมโณ วา เทโว วา มาโร วา พฺรหฺมา วา มม อิมํ ปสาทํ อนุจฺฉวิกํ กตฺวา ปฎิคฺคเหตุํ น สกฺขิสฺสติ, อหํ อิมํ โสมนสฺสํ สตฺถุโนเยว ปเวเทยฺยามิ, สตฺถาว เม ปฎิคฺคณฺหิตุํ สกฺขิสฺสติ, โส หิ ติฎฺฐตุ มม ปีติโสมนสฺสํ, มาทิสสฺส สมณสตสฺส วา สมณสหสฺสสฺส วา สมณสตสหสฺสสฺส วา โสมนสฺสํ ปเวเทนฺตสฺส สเพฺพสํ มนํ คณฺหโนฺต ปฎิคฺคเหตุํ  สโกฺกติฯ เสยฺยถาปิ นาม อฎฺฐารส โยชนานิ อวตฺถรมานํ คจฺฉนฺติํ จนฺทภาคมหานทิํ กุสุมฺภา วา กนฺทรา วา สมฺปฎิจฺฉิตุํ น สโกฺกนฺติ, มหาสมุโทฺทว ตํ สมฺปฎิจฺฉติฯ มหาสมุโทฺท หิ ติฎฺฐตุ จนฺทภาคา, เอวรูปานํ นทีนํ สตมฺปิ สหสฺสมฺปิ สตสหสฺสมฺปิ สมฺปฎิจฺฉติ, น จสฺส เตน อูนตฺตํ วา ปูรตฺตํ วา ปญฺญายติ, เอวเมว สตฺถา มาทิสสฺส สมณสตสฺส สมณสหสฺสสฺส สมณสตสหสฺสสฺส วา ปีติโสมนสฺสํ ปเวเทนฺตสฺส สเพฺพสํ มนํ คณฺหโนฺต ปฎิคฺคเหตุํ สโกฺกติฯ เสสา สมณพฺราหฺมณาทโย จนฺทภาคํ กุสุมฺภกนฺทรา วิย มม โสมนสฺสํ สมฺปฎิจฺฉิตุํ น สโกฺกนฺติ ฯ หนฺทาหํ มม ปีติโสมนสฺสํ สตฺถุโนว อาโรเจมีติ ปลฺลงฺกํ วินิพฺภุชิตฺวา จมฺมกฺขณฺฑํ ปโปฺผเฎตฺวา อาทาย สายนฺหสมเย ปุปฺผานํ วณฺฎโต ฉิชฺชิตฺวา ปคฺฆรณกาเล สตฺถารํ อุปสงฺกมิตฺวา อตฺตโน โสมนสฺสํ ปเวเทโนฺต ติอาทิมาหฯ ตตฺถ ติ เอวํ อุปฺปนฺนสโทฺธ, เอวํ สทฺทหามีติ อโตฺถฯ ติ ภิยฺยตโร อภิญฺญาโต, ภิยฺยตราภิโญฺญ วา, อุตฺตริตรญาโณติ อโตฺถฯ นฺติ สพฺพญฺญุตญฺญาเณ อรหตฺตมคฺคญาเณ วา, อรหตฺตมเคฺคเนว หิ พุทฺธคุณา นิปฺปเทสา คหิตา โหนฺติฯ เทฺว หิ อคฺคสาวกา อรหตฺตมเคฺคเนว สาวกปารมีญาณํ ปฎิลภนฺติฯ ปเจฺจกพุทฺธา ปเจฺจกโพธิญาณํฯ พุทฺธา สพฺพญฺญุตญฺญาณเญฺจว สกเล จ พุทฺธคุเณฯ สพฺพญฺหิ เนสํ อรหตฺตมเคฺคเนว อิชฺฌติฯ ตสฺมา อรหตฺตมคฺคญาณํ สโมฺพธิ นาม โหติฯ เตน อุตฺตริตโร ภควตา นตฺถิฯ เตนาห ‘‘ภควตา ภิโยฺยภิญฺญตโร ยทิทํ สโมฺพธิย’’นฺติฯ</p>


<p> ติ เสฎฺฐาฯ อยญฺหิ อุฬารสโทฺท ‘‘อุฬารานิ ขาทนียานิ ขาทนฺตี’’ติอาทีสุ (ม. นิ. ๑.๓๖๖) มธุเร อาคจฺฉติฯ ‘‘อุฬาราย ขลุ ภวํ, วจฺฉายโน , สมณํ โคตมํ ปสํสาย ปสํสตี’’ติอาทีสุ (ม. นิ. ๓.๒๘๐) เสเฎฺฐฯ ‘‘อปฺปมาโณ อุฬาโร โอภาโส’’ติอาทีสุ (ที. นิ. ๒.๓๒) วิปุเลฯ สฺวายมิธ เสเฎฺฐ อาคโตฯ เตน วุตฺตํ – ‘‘อุฬาราติ เสฎฺฐา’’ติฯ ติ อุสภสฺส วาจาสทิสี อจลา อสมฺปเวธีฯ ติ อนุสฺสเวน วา อาจริยปรมฺปราย วา อิติกิราย  วา ปิฎกสมฺปทาเนน วา อาการปริวิตเกฺกน วา ทิฎฺฐินิชฺฌานกฺขนฺติยา วา ตกฺกเหตุ วา นยเหตุ วา อกเถตฺวา ปจฺจกฺขโต ญาเณน ปฎิวิชฺฌิตฺวา วิย เอกํโส คหิโต, สนฺนิฎฺฐานกถาว กถิตาติ อโตฺถฯ</p>


<p>ติ เสฎฺฐนาโท, เนว ทนฺธายเนฺตน น คคฺครายเนฺตน สีเหน วิย อุตฺตมนาโท นทิโตติ อโตฺถฯ ติ อิมํ เทสนํ กสฺมา อารภีติ? อนุโยคทาปนตฺถํฯ เอกโจฺจ หิ สีหนาทํ นทิตฺวา อตฺตโน สีหนาเท อนุโยคํ ทาตุํ น สโกฺกติ, นิฆํสนํ นกฺขมติ, เลเป ปติตมกฺกโฎ วิย โหติฯ ยถา ธมมานํ อปริสุทฺธโลหํ ฌายิตฺวา ฌามองฺคาโร โหติ, เอวํ ฌามงฺคาโร วิย โหติ ฯ เอโก สีหนาเท อนุโยคํ ทาปิยมาโน ทาตุํ สโกฺกติ, นิฆํสนํ ขมติ, ธมมานํ นิโทฺทสชาตรูปํ วิย อธิกตรํ โสภติ, ตาทิโส เถโรฯ เตน นํ ภควา ‘‘อนุโยคกฺขโม อย’’นฺติ ญตฺวา สีหนาเท อนุโยคทาปนตฺถํ อิมมฺปิ เทสนํ อารภิฯ</p>


<p>ตตฺถ ติ สเพฺพ เต ตยาฯ ติอาทีสุ โลกิยโลกุตฺตรวเสน สีลาทีนิ ปุจฺฉติฯ เตสํ วิตฺถารกถา มหาปทาเน กถิตาวฯ</p>


<p>ติ อตีตา จ ตาว นิรุทฺธา, อปณฺณตฺติกภาวํ คตา ทีปสิขา วิย นิพฺพุตา, เอวํ นิรุเทฺธ อปณฺณตฺติกภาวํ คเต ตฺวํ กถํ ชานิสฺสสิ, อนาคตพุทฺธานํ ปน คุณา กินฺติ ตยา อตฺตโน จิเตฺตน ปริจฺฉินฺทิตฺวา วิทิตาติ ปุจฺฉโนฺต เอวมาหฯ ติ อนาคตาปิ พุทฺธา อชาตา อนิพฺพตฺตา อนุปฺปนฺนา, เตปิ กถํ ตฺวํ ชานิสฺสสิ? เตสญฺหิ ชานนํ อปเท อากาเส ปททสฺสนํ วิย โหติฯ อิทานิ มยา สทฺธิํ เอกวิหาเร วสสิ, เอกโต ภิกฺขาย จรสิ, ธมฺมเทสนากาเล ทกฺขิณปเสฺส นิสีทสิ, กิํ ปน มยฺหํ คุณา อตฺตโน เจตสา ปริจฺฉินฺทิตฺวา วิทิตา ตยาติ อนุยุญฺชโนฺต เอวมาหฯ</p>


<p>เถโร ปน ปุจฺฉิเต ปุจฺฉิเต ‘‘โน เหตํ, ภเนฺต’’ติ ปฎิกฺขิปติฯ เถรสฺส จ วิทิตมฺปิ อตฺถิ  อวิทิตมฺปิ อตฺถิ, กิํ โส อตฺตโน วิทิตฎฺฐาเน ปฎิเกฺขปํ กโรติ, อวิทิตฎฺฐาเนติ? วิทิตฎฺฐาเน น กโรติ, อวิทิตฎฺฐาเนเยว กโรตีติฯ เถโร กิร อนุโยเค อารเทฺธเยว อญฺญาสิฯ น อยํ อนุโยโค สาวกปารมีญาเณ, สพฺพญฺญุตญฺญาเณ อยํ อนุโยโคติ อตฺตโน สาวกปารมีญาเณ ปฎิเกฺขปํ อกตฺวา อวิทิตฎฺฐาเน  สพฺพญฺญุตญฺญาเณ ปฎิเกฺขปํ กโรติฯ เตน อิทมฺปิ ทีเปติ ‘‘ภควา มยฺหํ อตีตานาคตปจฺจุปฺปนฺนานํ พุทฺธานํ สีลสมาธิปญฺญาวิมุตฺติการณชานนสมตฺถํ สพฺพญฺญุตญฺญาณํ นตฺถี’’ติฯ</p>


<p>ติ เอเตสุ อตีตาทิเภเทสุ พุเทฺธสุฯ ติ อถ กสฺมา เอวํ ญาเณ อสติ ตยา เอวํ กถิตนฺติ วทติฯ</p>


<p> ติ ธมฺมสฺส ปจฺจกฺขโต ญาณสฺส อนุโยคํ อนุคนฺตฺวา อุปฺปนฺนํ อนุมานญาณํ นยคฺคาโห วิทิโตฯ สาวกปารมีญาเณ ฐตฺวาว อิมินาว  อากาเรน ชานามิ ภควาติ วทติฯ เถรสฺส หิ นยคฺคาโห อปฺปมาโณ อปริยโนฺตฯ ยถา สพฺพญฺญุตญฺญาณสฺส ปมาณํ วา ปริยโนฺต วา นตฺถิ, เอวํ ธมฺมเสนาปติโน นยคฺคาหสฺสฯ เตน โส ‘‘อิมินา เอวํวิโธ, อิมินา อนุตฺตโร สตฺถา’’ติ ชานาติฯ เถรสฺส หิ นยคฺคาโห สพฺพญฺญุตญฺญาณคติโก เอวฯ อิทานิ ตํ นยคฺคาหํ ปากฎํ กาตุํ อุปมาย ทเสฺสโนฺต ติอาทิมาหฯ ตตฺถ ยสฺมา มชฺฌิมปเทเส นครสฺส อุทฺธาปปาการาทีนิ ถิรานิ วา โหนฺตุ, ทุพฺพลานิ วา, สพฺพโส วา ปน มา โหนฺตุ, โจราสงฺกา น โหติ, ตสฺมา ตํ อคฺคเหตฺวา ปจฺจนฺติมนครนฺติ อาหฯ นฺติ ถิรปาการปาทํฯ นฺติ ถิรปาการเญฺจว ถิรปิฎฺฐสงฺฆาฎญฺจฯ นฺติ กสฺมา อาห? พหุทฺวาเร หิ นคเร พหูหิ ปณฺฑิตโทวาริเกหิ ภวิตพฺพํฯ เอกทฺวาเร เอโกว วฎฺฎติฯ เถรสฺส จ ปญฺญาย สทิโส อโญฺญ นตฺถิฯ ตสฺมา อตฺตโน ปณฺฑิตภาวสฺส โอปมฺมตฺถํ เอกํเยว โทวาริกํ ทเสฺสตุํ เอกทฺวาร’’นฺติ อาหฯ ติ ปณฺฑิเจฺจน สมนฺนาคโตฯ ติ เวยฺยตฺติเยน สมนฺนาคโต วิสทญาโณฯ ติ ฐานุปฺปตฺติกปญฺญาสงฺขาตาย เมธาย สมนฺนาคโตฯ นฺติ อนุปริยายนามกํ ปาการมคฺคํฯ นฺติ ทฺวินฺนํ อิฎฺฐกานํ อปคตฎฺฐานํฯ นฺติ ปาการสฺส ฉินฺนฎฺฐานํฯ</p>


<p>ติ ปญฺจ นีวรณานิ จิตฺตํ อุปกฺกิเลเสนฺติ กิลิฎฺฐํ  กโรนฺติ อุปตาเปนฺติ วิพาเธนฺติ, ตสฺมา ‘‘เจตโส อุปกฺกิเลสา’’ติ วุจฺจนฺติฯ ติ นีวรณา อุปฺปชฺชมานา อนุปฺปนฺนาย ปญฺญาย อุปฺปชฺชิตุํ น เทนฺติ, อุปฺปนฺนาย ปญฺญาย วฑฺฒิตุํ น  เทนฺติ, ตสฺมา ‘‘ปญฺญาย ทุพฺพลีกรณา’’ติ วุจฺจนฺติฯ ติ จตูสุ สติปฎฺฐาเนสุ สุฎฺฐุ ฐปิตจิตฺตา หุตฺวาฯ นฺติ สตฺต โพชฺฌเงฺค ยถาสภาเวน ภาเวตฺวาฯ นฺติ อรหตฺตํ สพฺพญฺญุตญฺญาณํ วา ปฎิวิชฺฌิํสูติ ทเสฺสติฯ</p>


<p>อปิเจตฺถ สติปฎฺฐานาติ วิปสฺสนาฯ สโมฺพชฺฌงฺคา มโคฺคฯ อนุตฺตราสมฺมาสโมฺพธิ อรหตฺตํฯ สติปฎฺฐานาติ วา มคฺคาติ วา โพชฺฌงฺคมิสฺสกาฯ สมฺมาสโมฺพธิ อรหตฺตเมวฯ ทีฆภาณกมหาสีวเตฺถโร ปนาห ‘‘สติปฎฺฐาเน  วิปสฺสนาติ คเหตฺวา โพชฺฌเงฺค มโคฺค จ สพฺพญฺญุตญฺญาณญฺจาติ คหิเต สุนฺทโร ปโญฺห ภเวยฺย, น ปเนวํ คหิต’’นฺติฯ อิติ เถโร สพฺพญฺญุพุทฺธานํ นีวรณปฺปหาเน สติปฎฺฐานภาวนาย สโมฺพธิยญฺจ มเชฺฌ ภินฺนสุวณฺณรชตานํ วิย นานตฺตาภาวํ ทเสฺสติฯ</p>


<p>อิธ ฐตฺวา อุปมา สํสเนฺทตพฺพา – อายสฺมา หิ สาริปุโตฺต ปจฺจนฺตนครํ ทเสฺสสิ, ปาการํ ทเสฺสสิ, ปริยายปถํ ทเสฺสสิ, ทฺวารํ ทเสฺสสิ, ปณฺฑิตโทวาริกํ ทเสฺสสิ, นครํ ปเวสนกนิกฺขมนเก โอฬาริเก ปาเณ ทเสฺสสิ, ปณฺฑิตโทวาริกสฺส เตสํ ปาณานํ ปากฎภาวญฺจ ทเสฺสสิฯ ตตฺถ กิํ เกน สทิสนฺติ เจฯ นครํ วิย หิ นิพฺพานํ, ปากาโร วิย สีลํ, ปริยายปโถ วิย หิรี, ทฺวารํ วิย อริยมโคฺค, ปณฺฑิตโทวาริโก วิย ธมฺมเสนาปติ, นครปฺปวิสนกนิกฺขมนกโอฬาริกปาณา วิย อตีตานาคตปจฺจุปฺปนฺนา พุทฺธา, โทวาริกสฺส เตสํ ปาณานํ ปากฎภาโว วิย อายสฺมโต สาริปุตฺตสฺส อตีตานาคตปจฺจุปฺปนฺนพุทฺธานํ สีลสมถาทีหิ ปากฎภาโวฯ เอตฺตาวตา เถเรน ภควา เอวมหํ สาวกปารมีญาเณ ฐตฺวา ธมฺมนฺวเยน นยคฺคาเหน ชานามีติ อตฺตโน สีหนาทสฺส อนุโยโค ทิโนฺน โหติฯ</p>


<p> ติ อิมํ เทสนํ กสฺมา อารภิ ? สาวกปารมีญาณสฺส นิปฺผตฺติทสฺสนตฺถํฯ อยเญฺหตฺถ อธิปฺปาโย, ภควา อหํ สาวกปารมีญาณํ ปฎิลภโนฺต ปญฺจนวุติปาสเณฺฑ น อญฺญํ เอกมฺปิ สมณํ วา พฺราหฺมณํ วา อุปสงฺกมิตฺวา สาวกปารมีญาณมฺปิ ปฎิลภิํ, ตุเมฺหเยว อุปสงฺกมิตฺวา ตุเมฺห ปยิรุปาสโนฺต ปฎิลภินฺติฯ ตตฺถ ติ นิปาตมตฺตํฯ ติ ตุเมฺห อุปสงฺกมโนฺต ปนาหํ น จีวราทิเหตุ อุปสงฺกมโนฺต, ธมฺมสวนตฺถาย อุปสงฺกมโนฺตฯ เอวํ อุปสงฺกมิตฺวา สาวกปารมีญาณํ ปฎิลภิํฯ กทา ปน เถโร ธมฺมสวนตฺถาย อุปสงฺกมโนฺตติฯ สูกรขตเลเณ ภาคิเนยฺยทีฆนขปริพฺพาชกสฺส เวทนาปริคฺคหสุตฺตนฺตกถนทิวเส (ม. นิ. ๒.๒๐๕)  อุปสงฺกมโนฺต, ตทาเยว สาวกปารมีญาณํ ปฎิลภีติฯ ตํทิวสญฺหิ เถโร ตาลวณฺฎํ คเหตฺวา ภควนฺตํ พีชมาโน ฐิโต ตํ เทสนํ สุตฺวา ตเตฺถว สาวกปารมีญาณํ  หตฺถคตํ อกาสิฯ นฺติ อุตฺตรุตฺตรเญฺจว ปณีตปณีตญฺจ กตฺวา เทเสสิฯ นฺติ กณฺหเญฺจว สุกฺกญฺจฯ ตญฺจ โข สปฺปฎิภาคํ สวิปกฺขํ กตฺวาฯ กณฺหํ ปฎิพาหิตฺวา สุกฺกํ, สุกฺกํ ปฎิพาหิตฺวา กณฺหนฺติ เอวํ สปฺปฎิภาคํ กตฺวา กณฺหสุกฺกํ เทเสสิ, กณฺหํ เทเสโนฺตปิ จ สอุสฺสาหํ สวิปากํ เทเสสิ, สุกฺกํ เทเสโนฺตปิ สอุสฺสาหํ สวิปากํ เทเสสิฯ</p>


<p>นฺติ ตสฺมิํ เทสิเต ธเมฺม เอกจฺจํ ธมฺมํ นาม สาวกปารมีญาณํ สญฺชานิตฺวา ธเมฺมสุ นิฎฺฐมคมํฯ กตเมสุ ธเมฺมสูติ? จตุสจฺจธเมฺมสุฯ เอตฺถายํ เถรสลฺลาโป, กาฬวลฺลวาสี สุมเตฺถโร ตาว วทติ ‘‘จตุสจฺจธเมฺมสุ อิทานิ นิฎฺฐคมนการณํ นตฺถิฯ อสฺสชิมหาสาวกสฺส หิ ทิฎฺฐทิวเสเยว โส ปฐมมเคฺคน จตุสจฺจธเมฺมสุ นิฎฺฐํ คโต, อปรภาเค สูกรขตเลณทฺวาเร อุปริ ตีหิ มเคฺคหิ จตุสจฺจธเมฺมสุ นิฎฺฐํ คโต, อิมสฺมิํ ปน ฐาเน  ‘ธเมฺมสู’ติ พุทฺธคุเณสุ นิฎฺฐํ คโต’’ติฯ โลกนฺตรวาสี จูฬสีวเตฺถโร ปน ‘‘สพฺพํ ตเถว วตฺวา อิมสฺมิํ ปน ฐาเน ‘ธเมฺมสู’ติ อรหเตฺต นิฎฺฐํ คโต’’ติ อาหฯ ทีฆภาณกติปิฎกมหาสีวเตฺถโร ปน ‘‘ตเถว ปุริมวาทํ วตฺวา อิมสฺมิํ ปน ฐาเน ‘ธเมฺมสู’ติ สาวกปารมีญาเณ นิฎฺฐํ คโต’’ติ วตฺวา ‘‘พุทฺธคุณา ปน นยโต อาคตา’’ติ อาหฯ</p>


<p>นฺติ เอวํ สาวกปารมีญาณธเมฺมสุ นิฎฺฐํ คนฺตฺวา ภิโยฺยโสมตฺตาย ‘‘สมฺมาสมฺพุโทฺธ วต โส ภควา’’ติ สตฺถริ ปสีทิํฯ ติ สุฎฺฐุ อกฺขาโต สุกถิโต นิยฺยานิโก มโคฺค ผลตฺถาย นิยฺยาติ ราคโทสโมหนิมฺมทนสมโตฺถฯ</p>


<p>ติ พุทฺธสฺส ภควโต สาวกสโงฺฆปิ วงฺกาทิโทสวิรหิตํ สมฺมาปฎิปทํ ปฎิปนฺนตฺตา สุปฺปฎิปโนฺนติ ปสโนฺนมฺหิ ภควตีติ ทเสฺสติฯ</p>


<h3>กุสลธมฺมเทสนาวณฺณนา</h3>
<p> อิทานิ ทิวาฎฺฐาเน นิสีทิตฺวา สมาปชฺชิเต โสฬส อปราปริยธเมฺม ทเสฺสตุํ นฺติ เทสนํ อารภิฯ ตตฺถ  นฺติ อนุตฺตรภาโวฯ   ติ ยถา เยนากาเรน ยาย เทสนาย ภควา ธมฺมํ เทเสติ, สา ตุมฺหากํ เทสนา อนุตฺตราติ วทติฯ ติ ตาย เทสนาย เทสิเตสุ กุสเลสุ ธเมฺมสุปิ ภควาว อนุตฺตโรติ ทีเปติฯ ยา วา สา เทสนา, ตสฺสา ภูมิํ ทเสฺสโนฺตปิ ‘‘กุสเลสุ ธเมฺมสู’’ติ อาหฯ ติ ตตฺร กุสเลสุ ธเมฺมสูติ วุตฺตปเท อิเม กุสลา ธมฺมา นามาติ เวทิตพฺพาฯ ตตฺถ อาโรคฺยเฎฺฐน, อนวชฺชเฎฺฐน, โกสลฺลสมฺภูตเฎฺฐน, นิทฺทรถเฎฺฐน, สุขวิปากเฎฺฐนาติ ปญฺจธา กุสลํ เวทิตพฺพํฯ เตสุ ชาตกปริยายํ ปตฺวา อาโรคฺยเฎฺฐน กุสลํ วฎฺฎติฯ สุตฺตนฺตปริยายํ ปตฺวา อนวชฺชเฎฺฐนฯ อภิธมฺมปริยายํ ปตฺวา โกสลฺลสมฺภูตนิทฺทรถสุขวิปากเฎฺฐนฯ อิมสฺมิํ ปน ฐาเน พาหิติกสุตฺตนฺตปริยาเยน (ม. นิ. ๒.๓๕๘) อนวชฺชเฎฺฐน กุสลํ ทฎฺฐพฺพํฯ</p>


<p>ติ จุทฺทสวิเธน กายานุปสฺสนาสติปฎฺฐานํ, นววิเธน เวทนานุปสฺสนาสติปฎฺฐานํ , โสฬสวิเธน จิตฺตานุปสฺสนาสติปฎฺฐานํ, ปญฺจวิเธน ธมฺมานุปสฺสนาสติปฎฺฐานนฺติ เอวํ นานานเยหิ วิภชิตฺวา สมถวิปสฺสนามคฺควเสน โลกิยโลกุตฺตรมิสฺสกา จตฺตาโร สติปฎฺฐานา เทสิตาฯ ผลสติปฎฺฐานํ ปน อิธ อนธิเปฺปตํฯ ติ ปคฺคหเฎฺฐน เอกลกฺขณา, กิจฺจวเสน นานากิจฺจาฯ ‘‘อิธ ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทายา’’ติอาทินา นเยน สมถวิปสฺสนามคฺควเสน โลกิยโลกุตฺตรมิสฺสกาว จตฺตาโร สมฺมปฺปธานา เทสิตาฯ ติ อิชฺฌนเฎฺฐน เอกสงฺคหา, ฉนฺทาทิวเสน นานาสภาวาฯ ‘‘อิธ ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวตี’’ติอาทินา นเยน สมถวิปสฺสนามคฺควเสน โลกิยโลกุตฺตรมิสฺสกาว จตฺตาโร อิทฺธิปาทา เทสิตาฯ</p>


<p>ติ อาธิปเตยฺยเฎฺฐน เอกลกฺขณานิ, อธิโมกฺขาทิสภาววเสน นานาสภาวานิฯ สมถวิปสฺสนามคฺควเสเนว จ โลกิยโลกุตฺตรมิสฺสกานิ สทฺธาทีนิ ปญฺจินฺทฺริยานิ เทสิตานิฯ ติ อุปตฺถมฺภนเฎฺฐน อกมฺปิยเฎฺฐน วา เอกสงฺคหานิ, สลกฺขเณน นานาสภาวานิ ฯ สมถวิปสฺสนามคฺควเสเนว โลกิยโลกุตฺตรมิสฺสกานิ สทฺธาทีนิ ปญฺจ พลานิ เทสิตานิฯ ติ นิยฺยานเฎฺฐน เอกสงฺคหา, อุปฎฺฐานาทินา สลกฺขเณน นานาสภาวาฯ สมถวิปสฺสนา มคฺควเสเนว โลกิยโลกุตฺตรมิสฺสกา สตฺต โพชฺฌงฺคา เทสิตาฯ</p>


<p>ติ เหตุเฎฺฐน เอกสงฺคโห, ทสฺสนาทินา สลกฺขเณน นานาสภาโวฯ สมถวิปสฺสนามคฺควเสเนว  โลกิยโลกุตฺตรมิสฺสโก อริโย อฎฺฐงฺคิโก มโคฺค เทสิโตติ อโตฺถฯ</p>


<p>ติ อิทํ กิมตฺถํ อารทฺธํ? สาสนสฺส ปริโยสานทสฺสนตฺถํฯ สาสนสฺส หิ น เกวลํ มเคฺคเนว ปริโยสานํ โหติ, อรหตฺตผเลน ปน โหติฯ ตสฺมา ตํ ทเสฺสตุํ อิทมารทฺธนฺติ เวทิตพฺพํฯ ติ ภเนฺต ยา อยํ กุสเลสุ ธเมฺมสุ เอวํเทสนา, เอตทานุตฺตริยํฯ   ติ ตํ เทสนํ ภควา อเสสํ สกลํ อภิชานาติฯ ติ ตํ เทสนํ ภควโต อเสสํ อภิชานโตฯ ติ ตทุตฺตริ อภิชานิตพฺพํ นตฺถิ, อยํ นาม อิโต อโญฺญ ธโมฺม วา ปุคฺคโล วา ยํ ภควา น ชานาตีติ อิทํ นตฺถิฯ ติ ยํ ตุเมฺหหิ อนภิญฺญาตํ, ตํ อโญฺญ สมโณ วา พฺราหฺมโณ วา อภิชานโนฺต ภควตา ภิโยฺยภิญฺญตโร อสฺส, อธิกตรปโญฺญ ภเวยฺยฯ ติ เอตฺถ นฺติ นิปาตมตฺตํ, กุสเลสุ ธเมฺมสุ ภควตา อุตฺตริตโร นตฺถีติ อยเมตฺถโตฺถฯ อิติ ภควาว กุสเลสุ ธเมฺมสุ อนุตฺตโรติ ทเสฺสโนฺต ‘‘อิมินาปิ การเณน เอวํปสโนฺน อหํ, ภเนฺต, ภควตี’’ติ ทีเปติฯ อิโต ปเรสุ ติอาทีสุ วิเสสมตฺตเมว วณฺณยิสฺสามฯ ปุริมวารสทิสํ ปน วุตฺตนเยเนว เวทิตพฺพํฯ</p>


<h3>อายตนปณฺณตฺติเทสนาวณฺณนา</h3>
<p> ติ อายตนปญฺญาปนาสุฯ อิทานิ ตา อายตนปญฺญตฺติโย ทเสฺสโนฺต ติอาทิมาหฯ อายตนกถา ปเนสา วิสุทฺธิมเคฺค วิตฺถาเรน กถิตา, เตน น ตํ วิตฺถารยิสฺสาม, ตสฺมา ตตฺถ วุตฺตนเยเนว สา วิตฺถารโต เวทิตพฺพาฯ</p>


<p> , ติ ยายํ อายตนปณฺณตฺตีสุ อชฺฌตฺติกพาหิรววตฺถานาทิวเสน เอวํ เทสนา, เอตทานุตฺตริยํฯ เสสํ วุตฺตนยเมวฯ</p>


<h3>คพฺภาวกฺกนฺติเทสนาวณฺณนา</h3>
<p> ติ คโพฺภกฺกมเนสุฯ ตา คพฺภาวกฺกนฺติโย ทเสฺสโนฺต ติอาทิมาหฯ ตตฺถ ติ อชานโนฺต สมฺมูโฬฺห หุตฺวาฯ ติ  ปฎิสนฺธิวเสน ปวิสติฯ ติ วสติฯ ติ นิกฺขมโนฺตปิ อสมฺปชาโน สมฺมูโฬฺหว นิกฺขมติฯ ติ อยํ ปกติโลกิยมนุสฺสานํ ปฐมา คพฺภาวกฺกนฺติฯ</p>


<p>ติ โอกฺกมโนฺต สมฺปชาโน อสมฺมูโฬฺห หุตฺวา โอกฺกมติฯ</p>


<p>  ติ อยํ อสีติมหาเถรานํ สาวกานํ ทุติยา คพฺภาวกฺกนฺติฯ เต หิ ปวิสนฺตาว ชานนฺติ, วสนฺตา จ นิกฺขมนฺตา จ น ชานนฺติฯ</p>


<p>ติ อยํ ทฺวินฺนญฺจ อคฺคสาวกานํ ปเจฺจกโพธิสตฺตานญฺจ ตติยา คพฺภาวกฺกนฺติฯ เต กิร กมฺมเชหิ วาเตหิ อโธสิรา อุทฺธํปาทา อเนกสตโปริเส ปปาเต วิย โยนิมุเข ขิตฺตา ตาฬจฺฉิคฺคเฬน หตฺถี วิย สมฺพาเธน โยนิมุเขน นิกฺขมมานา อนนฺตํ ทุกฺขํ ปาปุณนฺติฯ เตน เนสํ ‘‘มยํ นิกฺขมมฺหา’’ติ สมฺปชานตา น โหติฯ เอวํ ปูริตปารมีนมฺปิ จ สตฺตานํ เอวรูเป ฐาเน มหนฺตํ ทุกฺขํ อุปฺปชฺชตีติ อลเมว คพฺภาวาเส นิพฺพินฺทิตุํ อลํ วิรชฺชิตุํฯ</p>


<p>ติ อยํ สพฺพญฺญุโพธิสตฺตานํ วเสน จตุตฺถา คพฺภาวกฺกนฺติฯ สพฺพญฺญุโพธิสตฺตา หิ มาตุกุจฺฉิสฺมิํ ปฎิสนฺธิํ คณฺหนฺตาปิ ชานนฺติ, ตตฺถ วสนฺตาปิ ชานนฺติ, นิกฺขมนฺตาปิ ชานนฺติ, นิกฺขมนกาเลปิ จ เต กมฺมชวาตา อุทฺธํปาเท อโธสิเร กตฺวา ขิปิตุํ น สโกฺกนฺติ, เทฺว หเตฺถ ปสาเรตฺวา อกฺขีนิ อุมฺมีเลตฺวา ฐิตกาว นิกฺขมนฺติฯ ภวคฺคํ อุปาทาย อวีจิอนฺตเร อโญฺญ ตีสุ กาเลสุ สมฺปชาโน นาม นตฺถิ ฐเปตฺวา สพฺพญฺญุโพธิสเตฺตฯ เตเนว เนสํ มาตุกุจฺฉิํ โอกฺกมนกาเล จ นิกฺขมนกาเล  จ ทสสหสฺสิโลกธาตุ กมฺปตีติฯ เสสเมตฺถ วุตฺตนเยเนว เวทิตพฺพํฯ</p>


<h3>อาเทสนวิธาเทสนาวณฺณนา</h3>
<p> ติ อาเทสนโกฎฺฐาเสสุฯ อิทานิ ตา อาเทสนวิธา ทเสฺสโนฺต ติอาทิมาหฯ ติ อาคตนิมิเตฺตน คตนิมิเตฺตน ฐิตนิมิเตฺตน วา อิทํ นาม ภวิสฺสตีติ กเถติฯ</p>


<p>ตตฺริทํ  วตฺถุ – เอโก ราชา ติโสฺส มุตฺตา คเหตฺวา ปุโรหิตํ ปุจฺฉิ ‘‘กิํ เม, อาจริย, หเตฺถ’’ติ? โส อิโต จิโต จ โอโลเกสิฯ เตน จ สมเยน เอกา สรพู ‘‘มกฺขิกํ คเหสฺสามี’’ติ ปกฺขนฺทิ, คหณกาเล มกฺขิกา ปลาตา, โส มกฺขิกาย มุตฺตตฺตา ‘‘มุตฺตา มหาราชา’’ติ อาหฯ มุตฺตา ตาว โหตุ, กติ มุตฺตาติ? โส ปุน นิมิตฺตํ โอโลเกสิฯ อถ อวิทูเร กุกฺกุโฎ ติกฺขตฺตุํ สทฺทํ นิจฺฉาเรสิฯ พฺราหฺมโณ ‘‘ติโสฺส มหาราชา’’ติ อาหฯ เอวํ เอกโจฺจ อาคตนิมิเตฺตน กเถติฯ เอเตนุปาเยน คตฐิตนิ มิเตฺตหิปิ กถนํ เวทิตพฺพํฯ</p>


<p>นฺติ ยกฺขปิสาจาทีนํฯ นฺติ  จาตุมหาราชิกาทีนํฯ ติ อญฺญสฺส จิตฺตํ ญตฺวา กเถนฺตานํ สทฺทํ สุตฺวาฯ นฺติ วิตกฺกวิปฺผารวเสน อุปฺปนฺนํ วิปฺปลปนฺตานํ สุตฺตปมตฺตาทีนํ สทฺทํฯ ติ ตํ สทฺทํ สุตฺวาฯ ยํ วิตกฺกยโต ตสฺส โส สโทฺท อุปฺปโนฺน, ตสฺส วเสน ‘‘เอวมฺปิ เต มโน’’ติ อาทิสติฯ ติ จิตฺตสงฺขารา สุฎฺฐปิตาฯ ติ วิตกฺกยิสฺสติ ปวเตฺตสฺสตีติ ปชานาติฯ ชานโนฺต จ อาคมเนน ชานาติ, ปุพฺพภาเคน ชานาติ, อโนฺตสมาปตฺติยํ จิตฺตํ โอโลเกตฺวา ชานาติฯ  นาม กสิณปริกมฺมกาเลเยว เยนากาเรน เอส กสิณภาวนํ อารโทฺธ ปฐมชฺฌานํ วา…เป.… จตุตฺถชฺฌานํ วา อฎฺฐสมาปตฺติโย วา นิพฺพเตฺตสฺสตีติ ชานาติฯ  นาม สมถวิปสฺสนาย อารทฺธาเยว ชานาติ, เยนากาเรน เอส วิปสฺสนํ อารโทฺธ โสตาปตฺติมคฺคํ วา นิพฺพเตฺตสฺสติ, สกทาคามิมคฺคํ วา นิพฺพเตฺตสฺสติ, อนาคามิมคฺคํ วา นิพฺพเตฺตสฺสติ, อรหตฺตมคฺคํ วา นิพฺพเตฺตสฺสตีติ ชานาติฯ  นาม เยนากาเรน อิมสฺส มโนสงฺขารา สุฎฺฐปิตา, อิมสฺส นาม จิตฺตสฺส อนนฺตรา  อิมํ นาม วิตกฺกํ วิตเกฺกสฺสติฯ อิโต วุฎฺฐิตสฺส เอตสฺส หานภาคิโย วา สมาธิ ภวิสฺสติ, ฐิติภาคิโย วา วิเสสภาคิโย วา นิเพฺพธภาคิโย วา อภิญฺญาโย วา นิพฺพเตฺตสฺสตีติ ชานาติฯ</p>


<p>ตตฺถ ปุถุชฺชโน เจโตปริยญาณลาภี ปุถุชฺชนานํเยว จิตฺตํ ชานาติ, น อริยานํฯ อริเยสุปิ เหฎฺฐิโม เหฎฺฐิโม อุปริมสฺส อุปริมสฺส จิตฺตํ น ชานาติ, อุปริโม ปน เหฎฺฐิมสฺส ชานาติฯ เอเตสุ จ โสตาปโนฺน โสตาปตฺติผลสมาปตฺติํ สมาปชฺชติฯ สกทาคามี, อนาคามี, อรหา, อรหตฺตผลสมาปตฺติํ สมาปชฺชติฯ อุปริโม เหฎฺฐิมํ น สมาปชฺชติฯ เตสญฺหิ เหฎฺฐิมา เหฎฺฐิมา สมาปตฺติ ตตฺรุปปตฺติเยว โหติฯ ติ อิทํ เอกํเสน ตเถว โหติฯ เจโตปริยญาณวเสน ญาตญฺหิ อญฺญถาภาวี นาม นตฺถิฯ เสสํ ปุริมนเยเนว โยเชตพฺพํฯ</p>


<h3>ทสฺสนสมาปตฺติเทสนาวณฺณนา</h3>
<p> ติอาทิ  พฺรหฺมชาเล วิตฺถาริตเมวฯ อยํ ปเนตฺถ  สเงฺขโป, นฺติ วีริยํฯ ตเทว ปทหิตพฺพโต  อนุยุญฺชิตพฺพโต  นฺติ สติอวิปฺปวาสํฯ นฺติ อนิเจฺจ อนิจฺจนฺติอาทิวเสน ปวตฺตํ อุปายมนสิการํฯ นฺติ ปฐมชฺฌานสมาธิํฯ ติ อยํ ทฺวตฺติํ สาการํ ปฎิกูลโต มนสิกตฺวา ปฎิกูลทสฺสนวเสน อุปฺปาทิตา ปฐมชฺฌานสมาปตฺติ ปฐมา ทสฺสนสมาปตฺติ นาม, สเจ ปน ตํ ฌานํ ปาทกํ กตฺวา โสตาปโนฺน โหติ, อยํ นิปฺปริยาเยเนว ปฐมา ทสฺสนสมาปตฺติฯ</p>


<p>ติ อติกฺกมิตฺวา จฯ นฺติ ฉวิญฺจ มํสญฺจ โลหิตญฺจฯ ติ อฎฺฐิ อฎฺฐีติ ปจฺจเวกฺขติฯ อฎฺฐิ อฎฺฐีติ ปจฺจเวกฺขิตฺวา อุปฺปาทิตา อฎฺฐิอารมฺมณา ทิพฺพจกฺขุปาทกชฺฌานสมาปตฺติ ทุติยา ทสฺสนสมาปตฺติ นามฯ สเจ ปน ตํ ฌานํ ปาทกํ กตฺวา สกทาคามิมคฺคํ นิพฺพเตฺตติฯ อยํ นิปฺปริยาเยน ทุติยา ทสฺสนสมาปตฺติฯ กาฬวลฺลวาสี สุมเตฺถโร ปน ‘‘ยาว ตติยมคฺคา วฎฺฎตี’’ติ อาหฯ</p>


<p>นฺติ  วิญฺญาณเมวฯ นฺติ ทฺวีหิปิ ภาเคหิ อจฺฉินฺนํฯ ติ ฉนฺทราควเสน อิมสฺมิญฺจ โลเก ปติฎฺฐิตํฯ ทุติยปเทปิ เอเสว นโยฯ กมฺมํ วา กมฺมโต อุปคจฺฉนฺตํ อิธ โลเก ปติฎฺฐิตํ นามฯ กมฺมภวํ อากฑฺฒนฺตํ ปรโลเก ปติฎฺฐิตํ นามฯ อิมินา กิํ กถิตํ? เสกฺขปุถุชฺชนานํ เจโตปริยญาณํ กถิตํฯ เสกฺขปุถุชฺชนานญฺหิ เจโตปริยญาณํ ตติยา ทสฺสนสมาปตฺติ นามฯ</p>


<p>ติ นิจฺฉนฺทราคตฺตา อิธโลเก จ อปฺปติฎฺฐิตํฯ ทุติยปเทปิ เอเสว นโยฯ กมฺมํ วา กมฺมโต น อุปคจฺฉนฺตํ อิธ โลเก อปฺปติฎฺฐิตํ นามฯ กมฺมภวํ อนากฑฺฒนฺตํ ปรโลเก อปฺปติฎฺฐิตํ นามฯ อิมินา กิํ กถิตํ? ขีณาสวสฺส เจโตปริยญาณํ กถิตํฯ ขีณาสวสฺส หิ เจโตปริยญาณํ จตุตฺถา ทสฺสนสมาปตฺติ นามฯ</p>


<p>อปิจ ทฺวตฺติํสากาเร อารทฺธวิปสฺสนาปิ  ปฐมา ทสฺสนสมาปตฺติฯ อฎฺฐิอารมฺมเณ อารทฺธวิปสฺสนา ทุติยา ทสฺสนสมาปตฺติฯ เสกฺขปุถุชฺชนานํ เจโตปริยญาณํ ขีณาสวสฺส เจโตปริยญาณนฺติ อิทํ ปททฺวยํ นิจฺจลเมวฯ อปโร นโย ปฐมชฺฌานํ ปฐมา ทสฺสนสมาปตฺติ ฯ ทุติยชฺฌานํ ทุติยาฯ ตติยชฺฌานํ ตติยาฯ จตุตฺถชฺฌานํ จตุตฺถา ทสฺสนสมาปตฺติฯ ตถา ปฐมมโคฺค ปฐมา ทสฺสนสมาปตฺติฯ ทุติยมโคฺค ทุติยาฯ ตติยมโคฺค ตติยาฯ จตุตฺถมโคฺค จตุตฺถา ทสฺสนสมาปตฺตีติฯ เสสเมตฺถ ปุริมนเยเนว โยเชตพฺพํฯ</p>


<h3>ปุคฺคลปณฺณตฺติเทสนาวณฺณนา</h3>
<p> ติ โลกโวหารวเสน ‘‘สโตฺต ปุคฺคโล นโร โปโส’’ติ เอวํ ปญฺญาเปตพฺพาสุ โลกปญฺญตฺตีสุฯ พุทฺธานญฺหิ เทฺว กถา สมฺมุติกถา, ปรมตฺถกถาติ โปฎฺฐปาทสุเตฺต (ที. นิ. อฎฺฐ. ๑.๔๓๙-๔๔๓) วิตฺถาริตาฯ</p>


<p>ตตฺถ ปุคฺคลปณฺณตฺตีสูติ อยํ สมฺมุติกถาฯ อิทานิ เย ปุคฺคเล ปญฺญเปโนฺต ปุคฺคลปณฺณตฺตีสุ ภควา อนุตฺตโร โหติ, เต ทเสฺสโนฺต ติอาทิมาหฯ ตตฺถ ติ ทฺวีหิ ภาเคหิ วิมุโตฺต, อรูปสมาปตฺติยา รูปกายโต  วิมุโตฺต, มเคฺคน นามกายโตฯ โส จตุนฺนํ อรูปสมาปตฺตีนํ เอเกกโต วุฎฺฐาย สงฺขาเร สมฺมสิตฺวา อรหตฺตปฺปตฺตานํ, จตุนฺนํ, นิโรธา วุฎฺฐาย อรหตฺตปฺปตฺตอนาคามิโน จ วเสน ปญฺจวิโธ โหติฯ</p>


<p>ปาฬิ ปเนตฺถ ‘‘กตโม จ ปุคฺคโล อุภโตภาควิมุโตฺต? อิเธกโจฺจ ปุคฺคโล อฎฺฐวิโมเกฺข กาเยน ผุสิตฺวา วิหรติ, ปญฺญาย จสฺส ทิสฺวา อาสวา ปริกฺขีณา โหนฺตี’’ติ (ธาตุ. ๒๔) เอวํ อฎฺฐวิโมกฺขลาภิโน วเสน อาคตาฯ ปญฺญาย วิมุโตฺตติ  โส สุกฺขวิปสฺสโก จ, จตูหิ ฌาเนหิ วุฎฺฐาย อรหตฺตํ ปตฺตา จตฺตาโร จาติ อิเมสํ วเสน ปญฺจวิโธว โหติฯ</p>


<p>ปาฬิ ปเนตฺถ อฎฺฐวิโมกฺขปฎิเกฺขปวเสเนว อาคตาฯ ยถาห ‘‘น เหว โข อฎฺฐ วิโมเกฺข กาเยน ผุสิตฺวา วิหรติฯ ปญฺญาย จสฺส ทิสฺวา อาสวา ปริกฺขีณา โหนฺติฯ อยํ วุจฺจติ ปุคฺคโล ปญฺญาวิมุโตฺต’’ติ (ธาตุ. ๒๕)ฯ</p>


<p>ผุฎฺฐนฺตํ สจฺฉิ กโรตีติ  โส ฌานผสฺสํ ปฐมํ ผุสติ, ปจฺฉา นิโรธํ นิพฺพานํ สจฺฉิกโรติ, โส โสตาปตฺติผลฎฺฐํ อาทิํ กตฺวา ยาว อรหตฺตมคฺคฎฺฐา  ฉพฺพิโธ โหตีติ เวทิตโพฺพฯ เตเนวาห ‘‘อิเธกโจฺจ ปุคฺคโล อฎฺฐ วิโมเกฺข กาเยน ผุสิตฺวา วิหรติ, ปญฺญาย  จสฺส ทิสฺวา เอกเจฺจ อาสวา ปริกฺขีณา โหนฺติฯ อยํ วุจฺจติ ปุคฺคโล กายสกฺขี’’ติ (ธาตุ. ๒๖)ฯ</p>


<p>ทิฎฺฐนฺตํ ปโตฺตติ  ตตฺริทํ สเงฺขปลกฺขณํ, ทุกฺขา สงฺขารา สุโข นิโรโธติ ญาตํ โหติ ทิฎฺฐํ วิทิตํ สจฺฉิกตํ ปสฺสิตํ ปญฺญายาติ  วิตฺถารโต ปเนโสปิ กายสกฺขิ วิย ฉพฺพิโธ โหติฯ เตเนวาห – ‘‘อิเธกโจฺจ ปุคฺคโล อิทํ ทุกฺขนฺติ ยถาภูตํ ปชานาติ…เป.… อยํ ทุกฺขนิโรธคามินี ปฎิปทาติ ยถาภูตํ ปชานาติ, ตถาคตปฺปเวทิตา จสฺส ธมฺมา ปญฺญาย โวทิฎฺฐา โหนฺติ โวจริตา, ปญฺญาย จสฺส ทิสฺวา เอกเจฺจ อาสวา ปริกฺขีณา โหนฺติฯ อยํ วุจฺจติ ปุคฺคโล ทิฎฺฐิปฺปโตฺต’’ติ (ธาตุ. ๒๗)ฯ</p>


<p>สทฺธาย  วิมุโตฺตติ  โสปิ วุตฺตนเยเนว ฉพฺพิโธ โหติฯ เตเนวาห – ‘‘อิเธกโจฺจ ปุคฺคโล อิทํ ทุกฺขนฺติ ยถาภูตํ ปชานาติ, อยํ ทุกฺขสมุทโยติ ยถาภูตํ ปชานาติ, อยํ ทุกฺขนิโรโธติ ยถาภูตํ ปชานาติ, อยํ ทุกฺขนิโรธคามินี ปฎิปทาติ ยถาภูตํ ปชานาติ, ตถาคตปฺปเวทิตา จสฺส ธมฺมา ปญฺญาย โวทิฎฺฐา โหนฺติ โวจริตา, ปญฺญาย จสฺส ทิสฺวา เอกเจฺจ อาสวา ปริกฺขีณา โหนฺติ โน จ โข ยถา ทิฎฺฐิปฺปตฺตสฺสฯ อยํ วุจฺจติ ปุคฺคโล สทฺธาวิมุโตฺต’’ติ (ธาตุ. ๒๘)ฯ เอเตสุ หิ สทฺธาวิมุตฺตสฺส ปุพฺพภาคมคฺคกฺขเณ สทฺทหนฺตสฺส วิย, โอกเปฺปนฺตสฺส วิย, อธิมุจฺจนฺตสฺส วิย จ กิเลสกฺขโย โหติฯ ทิฎฺฐิปฺปตฺตสฺส ปุพฺพภาคมคฺคกฺขเณ กิเลสเจฺฉทกํ ญาณํ อทนฺธํ ติขิณํ สูรํ หุตฺวา วหติฯ ตสฺมา ยถา นาม นาติติขิเณน อสินา กทลิํ ฉินฺทนฺตสฺส ฉินฺนฎฺฐานํ น มฎฺฐํ โหติ, อสิ น สีฆํ วหติ, สโทฺท สุยฺยติ, พลวตโร วายาโม กาตโพฺพ โหติ, เอวรูปา สทฺธาวิมุตฺตสฺส ปุพฺพภาคมคฺคภาวนาฯ ยถา ปน อตินิสิเตน อสินา กทลิํ ฉินฺทนฺตสฺส ฉินฺนฎฺฐานํ มฎฺฐํ โหติ, อสิ สีฆํ วหติ, สโทฺท น สุยฺยติ, พลวตรํ วายามกิจฺจํ น โหติ, เอวรูปา ปญฺญาวิมุตฺตสฺส ปุพฺพภาคมคฺคภาวนา เวทิตพฺพาฯ</p>


<p>ธมฺมํ อนุสฺสรตีติ ติ ปญฺญา, ปญฺญาปุพฺพงฺคมํ มคฺคํ ภาเวตีติ อโตฺถฯ  เอเสว นโย, อุโภเปเต โสตาปตฺติมคฺคฎฺฐาเยวฯ วุตฺตมฺปิ เจตํ ‘‘ยสฺส ปุคฺคลสฺส โสตาปตฺติผลสจฺฉิกิริยาย ปฎิปนฺนสฺส ปญฺญินฺทฺริยํ อธิมตฺตํ โหติ, ปญฺญาวาหิํ ปญฺญาปุพฺพงฺคมํ อริยมคฺคํ ภาเวติฯ อยํ วุจฺจติ ปุคฺคโล ธมฺมานุสารี’’ติฯ</p>


<p>ตถา  ‘‘ยสฺส ปุคฺคลสฺส โสตาปตฺติผลสจฺฉิกิริยาย ปฎิปนฺนสฺส สทฺธินฺทฺริยํ อธิมตฺตํ โหติ , สทฺธาวาหิํ สทฺธาปุพฺพงฺคมํ อริยมคฺคํ ภาเวติฯ อยํ วุจฺจติ ปุคฺคโล สทฺธานุสารี’’ติฯ อยเมตฺถ สเงฺขโป, วิตฺถารโต ปเนสา อุภโตภาควิมุตฺตาทิกถา วิสุทฺธิมเคฺค ปญฺญาภาวนาธิกาเร วุตฺตาฯ ตสฺมา ตตฺถ วุตฺตนเยเนว เวทิตพฺพาฯ เสสมิธาปิ ปุริมนเยเนว โยเชตพฺพํฯ</p>


<h3>ปธานเทสนาวณฺณนา</h3>
<p> ติ อิธ ปทหนวเสน ‘‘สตฺต โพชฺฌงฺคา ปธานา’’ติ วุตฺตาฯ เตสํ วิตฺถารกถา มหาสติปฎฺฐาเน วุตฺตนเยเนว เวทิตพฺพาฯ เสสมิธาปิ ปุริมนเยเนว โยเชตพฺพํฯ</p>


<h3>ปฎิปทาเทสนาวณฺณนา</h3>
<p> ทีสุ  อยํ วิตฺถารนโย – ‘‘ตตฺถ กตมา ทุกฺขปฎิปทา ทนฺธาภิญฺญา ปญฺญา? ทุเกฺขน กสิเรน สมาธิํ อุปฺปาเทนฺตสฺส ทนฺธํ ตํ ฐานํ อภิชานนฺตสฺส ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ, อยํ วุจฺจติ ทุกฺขปฎิปทา ทนฺธาภิญฺญา ปญฺญาฯ ตตฺถ กตมา ทุกฺขปฎิปทา ขิปฺปาภิญฺญา ปญฺญา? ทุเกฺขน กสิเรน สมาธิํ อุปฺปาเทนฺตสฺส ขิปฺปํ ตํ ฐานํ อภิชานนฺตสฺส ยา ปญฺญา ปชานนา…เป.… สมฺมาทิฎฺฐิ, อยํ วุจฺจติ ทุกฺขปฎิปทา ขิปฺปาภิญฺญา ปญฺญาฯ ตตฺถ กตมา สุขปฎิปทา ทนฺธาภิญฺญา ปญฺญา? อกิเจฺฉน อกสิเรน สมาธิํ อุปฺปาเทนฺตสฺส ทนฺธํ ตํ ฐานํ อภิชานนฺตสฺส ยา ปญฺญา ปชานนา…เป.… สมฺมาทิฎฺฐิ, อยํ วุจฺจติ สุขปฎิปทา ทนฺธาภิญฺญา ปญฺญาฯ ตตฺถ กตมา สุขปฎิปทา ขิปฺปาภิญฺญา ปญฺญา? อกิเจฺฉน อกสิเรน สมาธิํ อุปฺปาเทนฺตสฺส ขิปฺปํ ตํ ฐานํ อภิชานนฺตสฺส ยา ปญฺญา ปชานนา…เป.… สมฺมาทิฎฺฐิ, อยํ วุจฺจติ สุขปฎิปทา ขิปฺปาภิญฺญา ปญฺญา’’ติ (วิภ. ๘๐๑)ฯ อยเมตฺถ สเงฺขโป, วิตฺถาโร ปน วิสุทฺธิมเคฺค วุโตฺตฯ เสสมิธาปิ ปุริมนเยเนว โยเชตพฺพํฯ</p>


<h3>ภสฺสสมาจาราทิวณฺณนา</h3>
<p> นฺติ ภสฺสสมาจาเร ฐิโตปิ กถามคฺคํ อนุปจฺฉินฺทิตฺวา กเถโนฺตปิ อิเธกโจฺจ ภิกฺขุ น เจว มุสาวาทูปสญฺหิตํ ภาสติฯ อฎฺฐ อนริยโวหาเร วเชฺชตฺวา อฎฺฐ อริยโวหารยุตฺตเมว ภาสติฯ   นฺติ ภสฺสสมาจาเร ฐิโตปิ เภทกรวาจํ  น ภาสติฯ นฺติ ตสฺสาเยเวตํ เววจนํฯ เวภูติยวาจา หิ ปิยภาวสฺส สุญฺญกรณโต ‘‘เปสุณิย’’นฺติ วุจฺจติฯ นามเมวสฺสา เอตนฺติ มหาสีวเตฺถโร อโวจฯ นฺติ สารมฺภชา จ ยา วาจา, ตญฺจ น ภาสติฯ ‘‘ตฺวํ ทุสฺสีโล’’ติ วุเตฺต, ‘‘ตฺวํ ทุสฺสีโล ตวาจริโย ทุสฺสีโล’’ติ วา, ‘‘ตุยฺหํ อาปตฺตี’’ติ วุเตฺต, ‘‘อหํ ปิณฺฑาย จริตฺวา ปาฎลิปุตฺตํ คโต’’ติอาทินา นเยน พหิทฺธา วิเกฺขปกถาปวตฺตํ วา กรณุตฺตริยวาจํ น ภาสติฯ ติ ชยปุเรกฺขาโร หุตฺวา, ยถา หตฺถโก สกฺยปุโตฺต ติตฺถิยา นาม ธเมฺมนปิ อธเมฺมนปิ เชตพฺพาติ สจฺจาลิกํ ยํกิญฺจิ ภาสติ, เอวํ  ชยาเปโกฺข ชยปุเรกฺขาโร หุตฺวา น ภาสตีติ อโตฺถฯ ติ เอตฺถ มนฺตาติ วุจฺจติ ปญฺญา, มนฺตาย ปญฺญายฯ ปุน มนฺตาติ อุปปริกฺขิตฺวาฯ อิทํ วุตฺตํ โหติ, ภสฺสสมาจาเร ฐิโต ทิวสภาคมฺปิ กเถโนฺต ปญฺญาย อุปปริกฺขิตฺวา ยุตฺตกถเมว กเถตีติฯ นฺติ หทเยปิ นิทหิตพฺพยุตฺตํฯ ติ ยุตฺตปตฺตกาเลนฯ</p>


<p>เอวํ ภาสิตา หิ วาจา อมุสา เจว โหติ อปิสุณา จ อผรุสา จ อสฐา จ อสมฺผปฺปลาปา จฯ เอวรูปา จ อยํ วาจา จตุสจฺจนิสฺสิตาติปิ สิกฺขตฺตยนิสฺสิตาติปิ ทสกถาวตฺถุนิสฺสิตาติปิ เตรสธุตงฺคนิสฺสิตาติปิ สตฺตตฺติํสโพธิปกฺขิยธมฺมนิสฺสิตาติปิ มคฺคนิสฺสิตาติปิ วุจฺจติฯ เตนาห ติ ตํ ปุริมนเยเนว โยเชตพฺพํฯ</p>


<p>ติ สีลาจาเร ฐิโต ภิกฺขุ สโจฺจ จ ภเวยฺย สจฺจกโถ สโทฺธ จ สทฺธาสมฺปโนฺนฯ นนุ เหฎฺฐา สจฺจํ กถิตเมว, อิธ กสฺมา ปุน วุตฺตนฺติ? เหฎฺฐา วาจาสจฺจํ กถิตํฯ สีลาจาเร ฐิโต ปน ภิกฺขุ อนฺตมโส หสนกถายปิ มุสาวาทํ น กโรตีติ ทเสฺสตุํ อิธ วุตฺตํฯ อิทานิ โส ธเมฺมน สเมน ชีวิตํ กเปฺปตีติ ทสฺสนตฺถํ ติอาทิ วุตฺตํฯ ตตฺถ ‘‘กุหโก’’ติอาทีนิ พฺรหฺมชาเล วิตฺถาริตานิฯ</p>


<p>ติ ฉสุ อินฺทฺริเยสุ คุตฺตทฺวาโร โภชเนปิ ปมาณญฺญูฯ ติ  สมจารี, กาเยน วาจาย มนสา จ กายวงฺกาทีนิ ปหาย สมํ จรตีติ อโตฺถฯ ติ รตฺตินฺทิวํ ฉ โกฎฺฐาเส กตฺวา ‘‘ทิวสํ จงฺกเมน นิสชฺชายา’’ติ วุตฺตนเยเนว ชาคริยานุโยคํ ยุตฺตปฺปยุโตฺต วิหรติฯ ติ นิตฺตนฺที กายาลสิยวิรหิโตฯ ติ กายิกวีริเยนาปิ อารทฺธวีริโย โหติ, คณสงฺคณิกํ วิโนเทตฺวา จตูสุ อิริยาปเถสุ อฎฺฐอารพฺภวตฺถุวเสน เอกวิหารีฯ เจตสิกวีริเยนาปิ อารทฺธวีริโย  โหติ, กิเลสสงฺคณิกํ ปหาย วิโนเทตฺวา อฎฺฐสมาปตฺติวเสน เอกวิหารีฯ อปิ จ ยถา ตถา กิเลสุปฺปตฺติํ นิวาเรโนฺต เจตสิกวีริเยน อารทฺธวีริโย โหติฯ ติ อารมฺมณลกฺขณูปนิชฺฌานวเสน  ฌายีฯ ติ จิรกตาทิอนุสฺสรณสมตฺถาย สติยา สมนฺนาคโตฯ</p>


<p>ติ วากฺกรณสมฺปโนฺน เจว โหติ ปฎิภานสมฺปโนฺน จฯ ยุตฺตปฎิภาโน โข ปน โหติ โน มุตฺตปฎิภาโนฯ สีลสมาจารสฺมิญฺหิ ฐิตภิกฺขุ มุตฺตปฎิภาโน น โหติ, ยุตฺตปฎิภาโน ปน โหติ วงฺคีสเตฺถโร วิยฯ ติ คมนสมตฺถาย ปญฺญาย สมนฺนาคโตฯ ติ ธารณสมตฺถาย ปญฺญาย สมนฺนาคโตฯ ติ เอตฺถ ปน มตีติ ปญฺญาย นามเมว, ตสฺมา ปญฺญวาติ อโตฺถฯ อิติ ตีหิปิ อิเมหิ ปเทหิ ปญฺญาว กถิตาฯ ตตฺถ เหฎฺฐา สมณธมฺมกรณวีริยํ กถิตํ, อิธ พุทฺธวจนคณฺหนวีริยํฯ ตถา เหฎฺฐา วิปสฺสนาปญฺญา กถิตา, อิธ พุทฺธวจนคณฺหนปญฺญาฯ ติ วตฺถุกามกิเลสกาเมสุ อคิโทฺธฯ ติ อภิกฺกนฺตปฎิกฺกนฺตาทีสุ สตฺตสุ ฐาเนสุ สติยา เจว ญาเณน จ สมนฺนาคโต จรตีติ อโตฺถฯ เนปกฺกนฺติ ปญฺญา, ตาย สมนฺนาคตตฺตา นิปโกติ วุโตฺตฯ เสสมิธาปิ ปุริมนเยเนว โยเชตพฺพํฯ</p>


<h3>อนุสาสนวิธาทิวณฺณนา</h3>
<p> ติ อตฺตโน อุปายมนสิกาเรนฯ ติ ยถา มยา อนุสิฎฺฐํ อนุสาสนี ทินฺนา, ตถา ปฎิปชฺชมาโนฯ   ติอาทิ วุตฺตตฺถเมวฯ เสสมิธาปิ ปุริมนเยเนว โยเชตพฺพํฯ</p>


<p> ติ โสตาปนฺนาทีนํ ปรปุคฺคลานํ เตน เตน มเคฺคน กิเลสวิมุตฺติญาเณฯ เสสมิธาปิ ปุริมนเยเนว โยเชตพฺพํฯ</p>


<p> ติ เอโก ปุเพฺพนิวาสํ อนุสฺสรโนฺต นามโคตฺตํ ปริยาทิยมาโน คจฺฉติฯ เอโก สุทฺธขเนฺธเยว อนุสฺสรติ, เอโก หิ สโกฺกติ, เอโก น สโกฺกติฯ ตตฺถ โย สโกฺกติ, ตสฺส วเสน อคฺคเหตฺวา อสโกฺกนฺตสฺส วเสน คหิตํฯ อสโกฺกโนฺต ปน กิํ กโรติ? สุทฺธขเนฺธเยว อนุสฺสรโนฺต คนฺตฺวา อเนกชาติสตสหสฺสมตฺถเก ฐตฺวา นามโคตฺตํ ปริยาทิยมาโน โอตรติฯ ตํ ทเสฺสโนฺต ติอาทิมาห  ฯ ติ โส ทิฎฺฐิคติโก เอวมาหฯ ตตฺถ กิญฺจาปิ สสฺสโตติ วตฺวา ‘‘เต จ สตฺตา สํสรนฺตี’’ติ วทนฺตสฺส วจนํ ปุพฺพาปรวิรุทฺธํ โหติฯ ทิฎฺฐิคติกตฺตา ปเนส เอตํ น สลฺลเกฺขสิฯ ทิฎฺฐิคติกสฺส หิ ฐานํ วา นิยโม วา นตฺถิฯ อิมํ คเหตฺวา อิมํ วิสฺสเชฺชติ, อิมํ วิสฺสเชฺชตฺวา อิมํ คณฺหาตีติ พฺรหฺมชาเล วิตฺถาริตเมเวตํฯ ติ เถโร ลาภิเสฺสว วเสน ตโย สสฺสตวาเท อาหฯ ภควตา ปน ตกฺกีวาทมฺปิ คเหตฺวา พฺรหฺมชาเล จตฺตาโร วุตฺตาฯ เอเตสํ ปน ติณฺณํ วาทานํ วิตฺถารกถา พฺรหฺมชาเล (ที. นิ. อฎฺฐ. ๑.๓๐) วุตฺตนเยเนว เวทิตพฺพาฯ เสสมิธาปิ ปุริมนเยเนว วิตฺถาเรตพฺพํฯ</p>


<p> ติ ปิณฺฑคณนายฯ ติ อจฺฉิทฺทกวเสน มโนคณนายฯ อุภยถาปิ ปิณฺฑคณนเมว ทเสฺสติฯ อิทํ วุตฺตํ โหติ, วสฺสานํ สตวเสน สหสฺสวเสน สตสหสฺสวเสน โกฎิวเสน ปิณฺฑํ กตฺวาปิ เอตฺตกานิ วสฺสสตานีติ วา เอตฺตกา วสฺสโกฎิโยติ วา เอวํ สงฺขาตุํ น สกฺกาฯ ตุเมฺห ปน อตฺตโน ทสนฺนํ ปารมีนํ ปูริตตฺตา สพฺพญฺญุตญฺญาณสฺส สุปฺปฎิวิทฺธตฺตา ยสฺมา โว อนาวรณญาณํ สูรํ วหติฯ ตสฺมา เทสนาญาณกุสลตํ ปุรกฺขตฺวา วสฺสคณนายปิ ปริยนฺติกํ กตฺวา กปฺปคณนายปิ ปริจฺฉินฺทิตฺวา เอตฺตกนฺติ  ทเสฺสถาติ ทีเปติฯ ปาฬิยโตฺถ ปเนตฺถ วุตฺตนโยเยวฯ เสสมิธาปิ ปุริมนเยเนว โยเชตพฺพํฯ</p>


<p> ติ ภเนฺต ยาปิ อยํ สตฺตานํ จุติปฎิสนฺธิวเสน ญาณเทสนา, สาปิ ตุมฺหากํเยว อนุตฺตราฯ อตีตพุทฺธาปิ เอวเมว เทเสสุํฯ อนาคตาปิ เอวเมว เทเสสฺสนฺติฯ ตุเมฺห เตสํ อตีตานาคตพุทฺธานํ ญาเณน สํสนฺทิตฺวาว เทสยิตฺถฯ ‘‘อิมินาปิ การเณน เอวํปสโนฺน อหํ ภเนฺต ภควตี’’ติ ทีเปติฯ ปาฬิยโตฺถ ปเนตฺถ วิตฺถาริโตเยวฯ</p>


<p> ติ สโทสา สอุปารมฺภาฯ ติ อริยิทฺธีติ น วุจฺจติฯ ติ นิโทฺทสา อนุปารมฺภาฯ ติ อริยิทฺธีติ วุจฺจติฯ   ติ กถํ อปฺปฎิกูลสญฺญี ตตฺถ วิหรตีติ? ปฎิกูเล สเตฺต เมตฺตํ ผรติ, สงฺขาเร ธาตุสญฺญํ อุปสํหรติฯ ยถาห ‘‘กถํ ปฎิกูเล อปฺปฎิกูลสญฺญี วิหรติ (ปฎิ. ม. ๓.๙๗)? อนิฎฺฐสฺมิํ วตฺถุสฺมิํ เมตฺตาย วา ผรติ, ธาตุโต วา อุปสํหรตี’’ติฯ ติ อปฺปฎิกูเล สเตฺต อสุภสญฺญํ ผรติ, สงฺขาเร อนิจฺจสญฺญํ อุปสํหรติฯ ยถาห ‘‘กถํ อปฺปฎิกูเล ปฎิกูลสญฺญี  วิหรติ? อิฎฺฐสฺมิํ วตฺถุสฺมิํ อสุภาย วา ผรติ, อนิจฺจโต วา อุปสํหรตี’’ติฯ เอวํ เสสปเทสุปิ อโตฺถ เวทิตโพฺพฯ</p>


<p>ติ อิเฎฺฐ อรชฺชโนฺต อนิเฎฺฐ อทุสฺสโนฺต ยถา อเญฺญ อสมเปกฺขเนน โมหํ อุปฺปาเทนฺติ, เอวํ อนุปฺปาเทโนฺต ฉสุ อารมฺมเณสุ ฉฬงฺคุเปกฺขาย อุเปกฺขโก วิหรติฯ ติ, ภเนฺต, ยา อยํ ทฺวีสุ อิทฺธีสุ เอวํเทสนา, เอตทานุตฺตริยํฯ ติ ตํ เทสนํ ภควา อเสสํ สกลํ อภิชานาติฯ ติ ตํ เทสนํ ภควโต อเสสํ อภิชานโตฯ ติ อุตฺตริ อภิชานิตพฺพํ นตฺถิฯ อยํ นาม อิโต อโญฺญ ธโมฺม วา ปุคฺคโล วา ยํ ภควา น ชานาติ อิทํ นตฺถิฯ ติ ยํ ตุเมฺหหิ อนภิญฺญาตํ อโญฺญ สมโณ วา  พฺราหฺมโณ วา อภิชานโนฺต ภควตา ภิโยฺยภิญฺญตโร อสฺส, อธิกตรปโญฺญ ภเวยฺยฯ ติ เอตฺถ นฺติ นิปาตมตฺตํฯ อิทฺธิวิธาสุ ภควตา อุตฺตริตโร นตฺถิฯ อตีตพุทฺธาปิ หิ อิมา เทฺว อิทฺธิโย เทเสสุํ, อนาคตาปิ อิมาว เทเสสฺสนฺติฯ ตุเมฺหปิ เตสํ ญาเณน สํสนฺทิตฺวา อิมาว เทสยิตฺถฯ อิติ ภควา อิทฺธิวิธาสุ อนุตฺตโรติ ทเสฺสโนฺต ‘‘อิมินาปิ การเณน เอวํปสโนฺน อหํ, ภเนฺต, ภควตี’’ติ ทีเปติฯ เอตฺตาวตา เย ธมฺมเสนาปติ ทิวาฎฺฐาเน นิสีทิตฺวา โสฬส อปรมฺปริยธเมฺม สมฺมสิ, เตว ทสฺสิตา โหนฺติฯ</p>


<h3>อญฺญถาสตฺถุคุณทสฺสนาทิวณฺณนา</h3>
<p> อิทานิ อปเรนปิ อากาเรน ภควโต คุเณ ทเสฺสโนฺต ติอาทิมาหฯ ตตฺถ ติ สทฺธา กุลปุตฺตา  นาม อตีตานาคตปจฺจุปฺปนฺนา โพธิสตฺตาฯ ตสฺมา ยํ สพฺพญฺญุโพธิสเตฺตน ปตฺตพฺพนฺติ วุตฺตํ โหติฯ กิํ ปน เตน ปตฺตพฺพํ? นว โลกุตฺตรธมฺมาฯ ติอาทีสุ ‘‘วีริยํ ถาโม’’ติอาทีนิ สพฺพาเนว วีริยเววจนานิฯ ตตฺถ ติ ปคฺคหิตวีริเยนฯ ติ ถามสมฺปเนฺนน ถิรวีริเยนฯ ติ เตน ถามวตา ยํ ปุริสถาเมน ปตฺตพฺพนฺติ วุตฺตํ โหติฯ อนนฺตรปททฺวเยปิ เอเสว นโยฯ ติ ยา อสมธุเรหิ พุเทฺธหิ วหิตพฺพา ธุรา, ตํ ธุรํ วหนสมเตฺถน มหาปุริเสนฯ ติ ตํ สพฺพํ อตีตานาคตพุเทฺธหิ ปตฺตพฺพํ, สพฺพเมว อนุปฺปตฺตํ, ภควโต เอกคุโณปิ อูโน นตฺถีติ ทเสฺสติฯ นฺติ วตฺถุกาเมสุ กามสุขลฺลิกานุโยคํฯ ยถา อเญฺญ เกณิยชฎิลาทโย สมณพฺราหฺมณา ‘‘โก ชานาติ ปรโลกํ ฯ สุโข อิมิสฺสา ปริพฺพาชิกาย มุทุกาย โลมสาย พาหาย สมฺผโสฺส’’ติ โมฬิพนฺธาหิ ปริพฺพาชิกาหิ ปริจาเรนฺติ สมฺปตฺตํ สมฺปตฺตํ รูปาทิอารมฺมณํ อนุภวมานา กามสุขมนุยุตฺตา, น เอวมนุยุโตฺตติ ทเสฺสติฯ</p>


<p>นฺติ ลามกํฯ นฺติ คามวาสีนํ ธมฺมํฯ นฺติ ปุถุชฺชเนหิ เสวิตพฺพํฯ นฺติ น นิโทฺทสํฯ น วา อริเยหิ เสวิตพฺพํฯ นฺติ อนตฺถสํยุตฺตํฯ นฺติ  อตฺตโน อาตาปนปริตาปนานุโยคํฯ นฺติ ทุกฺขยุตฺตํ, ทุกฺขมํ วาฯ ยถา เอเก สมณพฺราหฺมณา กามสุขลฺลิกานุโยคํ ปริวเชฺชสฺสามาติ กายกิลมถํ อนุธาวนฺติ, ตโต มุญฺจิสฺสามาติ กามสุขํ อนุธาวนฺติ, น เอวํ ภควาฯ ภควา ปน อุโภ เอเต อเนฺต วเชฺชตฺวา ยา สา ‘‘อตฺถิ, ภิกฺขเว, มชฺฌิมา ปฎิปทา ตถาคเตน อภิสมฺพุทฺธา จกฺขุกรณี’’ติ เอวํ วุตฺตา สมฺมาปฎิปตฺติ, ตเมว ปฎิปโนฺนฯ ตสฺมา ‘‘น จ อตฺตกิลมถานุโยค’’นฺติอาทิมาหฯ</p>


<p>นฺติ อภิเจตสิกานํ, กามาวจรจิตฺตานิ อติกฺกมิตฺวา ฐิตานนฺติ อโตฺถฯ นฺติ อิมสฺมิํเยว อตฺตภาเว สุขวิหารานํฯ สฺมิญฺหิ สปฺปีติกทุติยชฺฌานผลสมาปตฺติ กถิตา (ที. นิ. ๑.๔๓๒)ฯ  สห มเคฺคน วิปสฺสนาปาทกชฺฌานํฯ ทสุตฺตรสุตฺตเนฺต  จตุตฺถชฺฌานิกผลสมาปตฺติฯ อิมสฺมิํ สมฺปสาทนีเย ทิฎฺฐธมฺมสุขวิหารชฺฌานานิ กถิตานิฯ ติ ยถากามลาภีฯ ติ อทุกฺขลาภีฯ ติ วิปุลลาภีฯ</p>


<h3>อนุโยคทานปฺปการวณฺณนา</h3>
<p> ติ ทสสหสฺสิโลกธาตุยาฯ ตีณิ หิ เขตฺตานิ – ชาติเขตฺตํ อาณาเขตฺตํ วิสยเขตฺตํฯ ตตฺถ  นาม ทสสหสฺสี โลกธาตุฯ สา หิ ตถาคตสฺส มาตุกุจฺฉิํ โอกฺกมนกาเล นิกฺขมนกาเล สโมฺพธิกาเล ธมฺมจกฺกปฺปวตฺตเน อายุสงฺขาโรสฺสชฺชเน ปรินิพฺพาเน จ กมฺปติฯ โกฎิสตสหสฺสจกฺกวาฬํ ปน  นามฯ อาฎานาฎิยโมรปริตฺตธชคฺคปริตฺตรตนปริตฺตาทีนญฺหิ เอตฺถ อาณา วตฺตติฯ  ปน ปริมาณํ นตฺถิ, พุทฺธานญฺหิ ‘‘ยาวตกํ ญาณํ, ตาวตกํ เญยฺยํ, ยาวตกํ เญยฺยํ ตาวตกํ ญาณํ, ญาณปริยนฺติกํ เญยฺยํ, เญยฺยปริยนฺติกํ ญาณ’’นฺติ (มหานิ. ๕๕) วจนโต อวิสโย นาม นตฺถิฯ</p>


<p>อิเมสุ  ปน ตีสุ เขเตฺตสุ ฐเปตฺวา อิมํ จกฺกวาฬํ อญฺญสฺมิํ จกฺกวาเฬ พุทฺธา อุปฺปชฺชนฺตีติ สุตฺตํ นตฺถิ, นุปฺปญฺชนฺตีติ ปน อตฺถิฯ ตีณิ ปิฎกานิ  วินยปิฎกํ, สุตฺตนฺตปิฎกํ อภิธมฺมปิฎกํฯ ติโสฺส สงฺคีติโย มหากสฺสปเตฺถรสฺส สงฺคีติ, ยสเตฺถรสฺส สงฺคีติ, โมคฺคลิปุตฺตติสฺสเตฺถรสฺส สงฺคีตีติฯ อิมา ติโสฺส สงฺคีติโย อารุเฬฺห เตปิฎเก พุทฺธวจเน ‘‘อิมํ จกฺกวาฬํ มุญฺจิตฺวา อญฺญตฺถ พุทฺธา อุปฺปชฺชนฺตี’’ติ สุตฺตํ นตฺถิ, นุปฺปชฺชนฺตีติ ปน อตฺถิฯ</p>


<p>นฺติ อปุเร อปจฺฉา เอกโต นุปฺปชฺชนฺติ, ปุเร วา ปจฺฉา วา อุปฺปชฺชนฺตีติ วุตฺตํ โหติฯ ตตฺถ โพธิปลฺลเงฺก ‘‘โพธิํ อปตฺวา น อุฎฺฐหิสฺสามี’’ติ นิสินฺนกาลโต ปฎฺฐาย ยาว มาตุกุจฺฉิสฺมิํ ปฎิสนฺธิคฺคหณํ, ตาว ปุเพฺพติ น เวทิตพฺพํฯ โพธิสตฺตสฺส หิ ปฎิสนฺธิคฺคหเณ ทสสหสฺสจกฺกวาฬกมฺปเนเนว เขตฺตปริคฺคโห กโตฯ อญฺญสฺส พุทฺธสฺส อุปฺปตฺติปิ นิวาริตา โหติฯ ปรินิพฺพานโต ปฎฺฐาย จ ยาว สาสปมตฺตาปิ ธาตุโย ติฎฺฐนฺติ, ตาว ปจฺฉาติ น เวทิตพฺพํฯ ธาตูสุ หิ ฐิตาสุ  พุทฺธาปิ ฐิตาว โหนฺติฯ ตสฺมา เอตฺถนฺตเร อญฺญสฺส พุทฺธสฺส อุปฺปตฺติ นิวาริตาว โหติฯ ธาตุปรินิพฺพาเน ปน ชาเต อญฺญสฺส พุทฺธสฺส อุปฺปตฺติ น นิวาริตาฯ</p>


<h3>ติปิฎกอนฺตรธานกถา</h3>
<p> นาม ปริยตฺติอนฺตรธานํ, ปฎิเวธอนฺตรธานํ, ปฎิปตฺติอนฺตรธานนฺติฯ ตตฺถ ติ ตีณิ ปิฎกานิฯ ติ สจฺจปฺปฎิเวโธฯ ติ ปฎิปทาฯ ตตฺถ ปฎิเวโธ จ ปฎิปตฺติ จ โหติปิ น โหติปิฯ เอกสฺมิญฺหิ กาเล ปฎิเวธกรา ภิกฺขู พหู โหนฺติ, เอส ภิกฺขุ ปุถุชฺชโนติ องฺคุลิํ ปสาเรตฺวา ทเสฺสตโพฺพ โหติฯ อิมสฺมิํเยว ทีเป เอกวารํ ปุถุชฺชนภิกฺขุ นาม นาโหสิฯ ปฎิปตฺติปูรกาปิ กทาจิ พหู โหนฺติ, กทาจิ อปฺปาฯ อิติ ปฎิเวโธ จ ปฎิปตฺติ จ โหติปิ น โหติปิฯ สาสนฎฺฐิติยา ปน ปริยตฺติ ปมาณํฯ ปณฺฑิโต หิ เตปิฎกํ สุตฺวา เทฺวปิ ปูเรติฯ</p>


<p>ยถา อมฺหากํ โพธิสโตฺต อาฬารสฺส สนฺติเก ปญฺจาภิญฺญา สตฺต จ สมาปตฺติโย นิพฺพเตฺตตฺวา เนวสญฺญานาสญฺญายตนสมาปตฺติยา ปริกมฺมํ ปุจฺฉิ, โส น ชานามีติ อาหฯ ตโต อุทกสฺส สนฺติกํ คนฺตฺวา อธิคตวิเสสํ สํสนฺทิตฺวา เนวสญฺญานาสญฺญายตนสฺส ปริกมฺมํ ปุจฺฉิ, โส อาจิกฺขิ, ตสฺส วจนสมนนฺตรเมว มหาสโตฺต ตํ ฌานํ สมฺปาเทสิ, เอวเมว  ปญฺญวา ภิกฺขุ ปริยตฺติํ สุตฺวา เทฺวปิ ปูเรติฯ ตสฺมา ปริยตฺติยา ฐิตาย สาสนํ ฐิตํ โหติฯ ยทา ปน สา อนฺตรธายติ, ตทา ปฐมํ อภิธมฺมปิฎกํ นสฺสติฯ ตตฺถ ปฎฺฐานํ สพฺพปฐมํ อนฺตรธายติฯ อนุกฺกเมน ปจฺฉา ธมฺมสงฺคโห , ตสฺมิํ อนฺตรหิเต อิตเรสุ ทฺวีสุ ปิฎเกสุ ฐิเตสุปิ สาสนํ ฐิตเมว โหติฯ</p>


<p>ตตฺถ สุตฺตนฺตปิฎเก อนฺตรธายมาเน ปฐมํ องฺคุตฺตรนิกาโย เอกาทสกโต ปฎฺฐาย ยาว เอกกา อนฺตรธายติ, ตทนนฺตรํ สํยุตฺตนิกาโย จกฺกเปยฺยาลโต ปฎฺฐาย ยาว โอฆตรณา อนฺตรธายติฯ ตทนนฺตรํ มชฺฌิมนิกาโย อินฺทฺริยภาวนโต ปฎฺฐาย ยาว มูลปริยายา อนฺตรธายติฯ ตทนนฺตรํ ทีฆนิกาโย ทสุตฺตรโต ปฎฺฐาย ยาว พฺรหฺมชาลา อนฺตรธายติฯ เอกิสฺสาปิ ทฺวินฺนมฺปิ คาถานํ ปุจฺฉา อทฺธานํ  คจฺฉติ, สาสนํ ธาเรตุํ น สโกฺกติ, สภิยปุจฺฉา อาฬวกปุจฺฉา วิย จฯ เอตา กิร กสฺสปพุทฺธกาลิกา อนฺตรา สาสนํ ธาเรตุํ นาสกฺขิํสุฯ</p>


<p>ทฺวีสุ ปน ปิฎเกสุ อนฺตรหิเตสุปิ วินยปิฎเก ฐิเต สาสนํ ติฎฺฐติฯ ปริวารกฺขนฺธเกสุ อนฺตรหิเตสุ อุภโตวิภเงฺค ฐิเต ฐิตเมว โหติฯ อุภโตวิภเงฺค อนฺตรหิเต มาติกายปิ ฐิตาย ฐิตเมว โหติฯ มาติกาย อนฺตรหิตาย ปาติโมกฺขปพฺพชฺชาอุปสมฺปทาสุ ฐิตาสุ สาสนํ ติฎฺฐติฯ ลิงฺคํ อทฺธานํ คจฺฉติฯ เสตวตฺถสมณวํโส ปน กสฺสปพุทฺธกาลโต ปฎฺฐาย สาสนํ ธาเรตุํ นาสกฺขิฯ  วสฺสสหสฺสํ อฎฺฐาสิฯ  วสฺสสหสฺสํฯ  วสฺสสหสฺสํฯ  วสฺสสหสฺสํฯ  วสฺสสหสฺสํ อฎฺฐาสิฯ ปจฺฉิมกสฺส ปน สจฺจปฺปฎิเวธโต ปจฺฉิมกสฺส สีลเภทโต ปฎฺฐาย สาสนํ โอสกฺกิตํ นาม โหติฯ ตโต ปฎฺฐาย อญฺญสฺส พุทฺธสฺส อุปฺปตฺติ น นิวาริตาฯ</p>


<h3>สาสนอนฺตรหิตวณฺณนา</h3>
<p> นาม กิเลสปรินิพฺพานํ ขนฺธปรินิพฺพานํ ธาตุปรินิพฺพานนฺติฯ ตตฺถ กิเลสปรินิพฺพานํ โพธิปลฺลเงฺก อโหสิฯ ขนฺธปรินิพฺพานํ กุสินารายํฯ ธาตุปรินิพฺพานํ อนาคเต ภวิสฺสติฯ สาสนสฺส กิร โอสกฺกนกาเล อิมสฺมิํ ตมฺพปณฺณิทีเป ธาตุโย สนฺนิปติตฺวา มหาเจติยํ คมิสฺสนฺติฯ มหาเจติยโต นาคทีเป ราชายตนเจติยํฯ ตโต มหาโพธิปลฺลงฺกํ คมิสฺสนฺติฯ นาคภวนโตปิ เทวโลกโตปิ พฺรหฺมโลกโตปิ ธาตุโย มหาโพธิปลฺลงฺกเมว  คมิสฺสนฺติฯ สาสปมตฺตาปิ ธาตุโย น อนฺตรา นสฺสิสฺสนฺติฯ สพฺพธาตุโย มหาโพธิปลฺลเงฺก ราสิภูตา สุวณฺณกฺขโนฺธ วิย เอกคฺฆนา หุตฺวา ฉพฺพณฺณรสฺมิโย วิสฺสเชฺชสฺสนฺติฯ</p>


<p>ตา ทสสหสฺสิโลกธาตุํ  ผริสฺสนฺติ, ตโต ทสสหสฺสจกฺกวาฬเทวตา สนฺนิปติตฺวา ‘‘อชฺช สตฺถา ปรินิพฺพาติ, อชฺช สาสนํ โอสกฺกติ, ปจฺฉิมทสฺสนํ ทานิ อิทํ อมฺหาก’’นฺติ ทสพลสฺส ปรินิพฺพุตทิวสโต มหนฺตตรํ การุญฺญํ กริสฺสนฺติฯ ฐเปตฺวา อนาคามิขีณาสเว อวเสสา  สกภาเวน สนฺธาเรตุํ น สกฺขิสฺสนฺติฯ ธาตูสุ เตโชธาตุ อุฎฺฐหิตฺวา ยาว พฺรหฺมโลกา อุคฺคจฺฉิสฺสติฯ สาสปมตฺตายปิ ธาตุยา สติ เอกชาลา ภวิสฺสติฯ ธาตูสุ ปริยาทานํ คตาสุ อุปจฺฉิชฺชิสฺสติฯ เอวํ มหนฺตํ อานุภาวํ ทเสฺสตฺวา ธาตูสุ อนฺตรหิตาสุ สาสนํ อนฺตรหิตํ นาม โหติฯ</p>


<p>ยาว น เอวํ อนฺตรธายติ, ตาว อจริมํ นาม โหติฯ เอวํ อปุพฺพํ อจริมํ อุปฺปเชฺชยฺยุํ, เนตํ ฐานํ วิชฺชติฯ กสฺมา ปน อปุพฺพํ อจริมํ นุปฺปชฺชนฺตีติ? อนจฺฉริยตฺตาฯ พุทฺธา หิ อจฺฉริยมนุสฺสาฯ ยถาห – ‘‘เอกปุคฺคโล, ภิกฺขเว, โลเก อุปฺปชฺชมาโน อุปฺปชฺชติ อจฺฉริยมนุโสฺสฯ กตโม เอกปุคฺคโล? ตถาคโต อรหํ สมฺมาสมฺพุโทฺธ’’ติ (อ. นิ. ๑.๑๗๒)ฯ ยทิ จ เทฺว วา จตฺตาโร วา อฎฺฐ วา โสฬส วา เอกโต อุปฺปเชฺชยฺยุํ, อนจฺฉริยา ภเวยฺยุํฯ เอกสฺมิญฺหิ วิหาเร ทฺวินฺนํ เจติยานมฺปิ ลาภสกฺกาโร อุฬาโร น โหติฯ ภิกฺขูปิ พหุตาย น อจฺฉริยา ชาตา, เอวํ พุทฺธาปิ ภเวยฺยุํ, ตสฺมา นุปฺปชฺชนฺติฯ เทสนาย จ วิเสสาภาวโตฯ ยญฺหิ สติปฎฺฐานาทิเภทํ ธมฺมํ เอโก เทเสติฯ อเญฺญน อุปฺปชฺชิตฺวาปิ โสว เทเสตโพฺพ สิยา, ตโต อนจฺฉริโย สิยาฯ เอกสฺมิํ ปน ธมฺมํ เทเสเนฺต เทสนาปิ อจฺฉริยา โหติ, วิวาทภาวโต จฯ พหูสุ หิ พุเทฺธสุ อุปฺปเนฺนสุ พหูนํ อาจริยานํ อเนฺตวาสิกา วิย อมฺหากํ พุโทฺธ ปาสาทิโก, อมฺหากํ พุโทฺธ มธุรสฺสโร ลาภี ปุญฺญวาติ วิวเทยฺยุํฯ ตสฺมาปิ เอวํ นุปฺปชฺชนฺติฯ อปิ เจตํ การณํ มิลินฺทรญฺญาปิ ปุเฎฺฐน นาคเสนเตฺถเรน วิตฺถาริตเมวฯ วุตฺตญฺหิ ตตฺถ –</p>

 ตถาคตา สตฺตติํส โพธิปกฺขิเย ธเมฺม เทเสนฺติ, กถยมานา จ จตฺตาริ อริยสจฺจานิ กเถนฺติ, สิกฺขาเปนฺตา  จ ตีสุ สิกฺขาสุ สิกฺขาเปนฺติ, อนุสาสมานา จ อปฺปมาทปฺปฎิปตฺติยํ อนุสาสนฺติฯ ยทิ, ภเนฺต นาคเสน, สเพฺพสมฺปิ ตถาคตานํ  เอกา เทสนา เอกา กถา เอกสิกฺขา เอกานุสาสนี, เกน การเณน เทฺว ตถาคตา เอกกฺขเณ นุปฺปชฺชนฺติฯ เอเกนปิ ตาว พุทฺธุปฺปาเทน อยํ โลโก โอภาสชาโต, ยทิ ทุติโย พุโทฺธ ภเวยฺย, ทฺวินฺนํ ปภาย อยํ โลโก ภิโยฺยโสมตฺตาย โอภาสชาโต ภเวยฺย, โอวทมานา จ เทฺว ตถาคตา สุขํ โอวเทยฺยุํ, อนุสาสมานา จ สุขํ อนุสาเสยฺยุํ, ตตฺถ เม การณํ เทเสหิ, ยถาหํ นิสฺสํสโย ภเวยฺย’’นฺติฯ</p>

</p>

</p>

, สกิํ ภุโตฺตว มเรยฺยาติ; เอวเมว โข, มหาราช, อยํ ทสสหสฺสี โลกธาตุ เอกพุทฺธธารณี  …เป.… น ฐานมุปคเจฺฉยฺยาติฯ</p>

 สกฎา รตนปูริตา ภเวยฺยุํ ยาว มุขสมา, เอกสฺมา สกฎโต รตนํ คเหตฺวา เอกสฺมิํ สกเฎ อากิเรยฺยุํ, อปิ นุ โข ตํ, มหาราช, สกฎํ ทฺวินฺนมฺปิ สกฎานํ รตนํ ธาเรยฺยาติ? น หิ, ภเนฺต, นาภิปิ ตสฺส ผเลยฺย, อราปิ ตสฺส ภิเชฺชยฺยุํ, เนมิปิ ตสฺส โอปเตยฺย, อโกฺขปิ ตสฺส ภิเชฺชยฺยาติฯ กิํ นุ โข, มหาราช, อติรตนภาเรน สกฎํ ภิชฺชตีติ? อาม, ภเนฺต,ติฯ เอวเมว โข, มหาราช, อติธมฺมภาเรน ปถวี จลติฯ</p>

</p>

, อสมสโม พุโทฺธติ, อปฺปฎิโม พุโทฺธติ, อปฺปฎิภาโค พุโทฺธติ, อปฺปฎิปุคฺคโล  พุโทฺธติ ยํ วจนํ, ตํ มิจฺฉา ภเวยฺยฯ อิมมฺปิ โข ตฺวํ, มหาราช, การณํ อตฺถโต สมฺปฎิจฺฉ, เยน การเณน เทฺว สมฺมาสมฺพุทฺธา เอกกฺขเณ นุปฺปชฺชนฺติฯ</p>

, โส เอโกเยวฯ มหาพฺรหฺมา มหโนฺต, โส เอโกเยวฯ ตถาคโต อรหํ สมฺมาสมฺพุโทฺธ มหโนฺต, โส เอโกเยว โลกสฺมิํฯ ยตฺถ เต อุปฺปชฺชนฺติ, ตตฺถ อเญฺญสํ โอกาโส น โหติฯ ตสฺมา, มหาราช, ตถาคโต อรหํ สมฺมาสมฺพุโทฺธ เอโกเยว โลเก อุปฺปชฺชตีติฯ สุกถิโต, ภเนฺต นาคเสน, ปโญฺห โอปเมฺมหิ การเณหีติ (มิ. ป. ๕.๑.๑)ฯ</p>


<p>นฺติ นววิธสฺส โลกุตฺตรธมฺมสฺส อนุธมฺมํ ปุพฺพภาคปฺปฎิปทํฯ ติ สการโณฯ ติ วาโทเยวฯ</p>


<h3>อจฺฉริยอพฺภุตวณฺณนา</h3>
<p> ติ ตโย เถรา อุทายี นาม – ลาฬุทายี, กาฬุทายี, มหาอุทายีติฯ อิธ มหาอุทายี อธิเปฺปโตฯ ตสฺส กิร อิมํ สุตฺตํ อาทิโต ปฎฺฐาย ยาว ปริโยสานา สุณนฺตสฺส อพฺภนฺตเร ปญฺจวณฺณา ปีติ อุปฺปชฺชิตฺวา ปาทปิฎฺฐิโต สีสมตฺถกํ คจฺฉติ, สีสมตฺถกโต ปาทปิฎฺฐิํ อาคจฺฉติ, อุภโต ปฎฺฐาย มชฺฌํ โอตรติ, มชฺฌโต ปฎฺฐาย อุภโต คจฺฉติฯ โส นิรนฺตรํ ปีติยา ผุฎสรีโร พลวโสมนเสฺสน ทสพลสฺส คุณํ กเถโนฺต ติอาทิมาหฯ ติ นิตฺตณฺหตาฯ ติ จตูสุ ปจฺจเยสุ ตีหากาเรหิ  สโนฺตโสฯ ติ สพฺพกิเลสานํ สลฺลิขิตภาโวฯ ติ โย นามฯ ติ อตฺตโน คุเณ น อาวิ กริสฺสติฯ นฺติ ‘‘โก อเมฺหหิ สทิโส อตฺถี’’ติ วทนฺตา ปฎากํ อุกฺขิปิตฺวา นาฬนฺทํ วิจเรยฺยุํฯ</p>


<p>  ติ ปสฺส อุทายิ ยาทิสี ตถาคตสฺส อปฺปิจฺฉตาติ เถรสฺส วจนํ สมฺปฎิจฺฉโนฺต อาหฯ กิํ ปน ภควา เนว อตฺตานํ ปาตุกโรติ, น อตฺตโน คุณํ กเถตีติ เจ? น, น กเถติฯ อปฺปิจฺฉตาทีหิ กเถตพฺพํ, จีวราทิเหตุํ น กเถติฯ เตเนวาห – ‘‘ปสฺส โข ตฺวํ, อุทายิ, ตถาคตสฺส อปฺปิจฺฉตา’’ติอาทิฯ พุชฺฌนกสตฺตํ ปน อาคมฺม เวเนยฺยวเสน กเถติฯ ยถาห –</p>


<p>
‘‘น เม อาจริโย อตฺถิ, สทิโส เม น วิชฺชติ;  
  
สเทวกสฺมิํ โลกสฺมิํ, นตฺถิ เม ปฎิปุคฺคโล’’ติฯ (มหาว. ๑๑);  
</p>
  
<p>เอวํ  ตถาคตสฺส คุณทีปิกา พหู คาถาปิ สุตฺตนฺตาปิ วิตฺถาเรตพฺพาฯ</p>


<p> ติ ปุนปฺปุนํ ภาเสยฺยาสิฯ ปุพฺพณฺหสมเย เม กถิตนฺติ มา มชฺฌนฺหิกาทีสุ น กถยิตฺถฯ อชฺช วา เม กถิตนฺติ มา ปรทิวสาทีสุ น กถยิตฺถาติ อโตฺถฯ ติ กเถสิฯ ติ นิคฺคาถกตฺตา อิทํ สุตฺตํ ‘‘เวยฺยากรณ’’นฺติ วุตฺตํฯ นฺติ นามํฯ อิทํ ปน ‘‘อิติ หิท’’นฺติ ปฎฺฐาย ปทํ สงฺคีติกาเรหิ ฐปิตํฯ เสสํ สพฺพตฺถ อุตฺตานตฺถเมวาติฯ</p>

</p>

</p>





