<h1>เจตสิกสงฺคห ปรมตฺถทีปนี</h1>
<p> เอวํ  จิตฺตงฺคหํ ทเสฺสตฺวา อิทานิ อนุปตฺตํ เจตสิก สงฺคหํ ทเสฺสโนฺต จตูหิ สมฺปโยคลกฺขเณหิ สห วจนตฺถญฺจ สรูปตฺถญฺจ ตาว ทเสฺสตุํ อาทิ คาถมาหฯ ตตฺถ ติ จตุสฺสมฺปโยคลกฺขณทสฺสนํฯ ติ วจนตฺถทสฺสนํฯ เจตสิยุตฺตา เจตสาวา ยุตฺตา เจตสิกาติ ทสฺสนโตฯ ติ สรูปทสฺสนํฯ ติ ปน สิทฺธปท ทสฺสนํฯ ตตฺถ ธมฺมานํ อนาคตภาวสงฺขาตา ปุพฺพนฺตโต อุทฺธํ ปชฺชนํ คมนํ สรูปโต ปาตุภวนํ อุปฺปาโทฯ ชาตีติ วุตฺตํ โหติฯ สเพฺพปิหิ สงฺขต ธมฺมา อนาคตภาวปุพฺพา เอว โหนฺติฯ ตโต ปจฺจยสามคฺคิํ ลภิตฺวา ปจฺจุปฺปนฺนภาวํ คจฺฉนฺติฯ ตโต นิรุชฺฌิตฺวา อตีตภาวํ คจฺฉนฺตีติฯ นิรุชฺฌนํ นิโรโธฯ สรูปวินาโส ภโงฺค อนิจฺจตา มรณนฺติ วุตฺตํ โหติฯ ยา จิตฺตสฺส ชาติ, สาเยว ผสฺสาทีนํฯ ยา จิตฺตสฺส ชรา, ยํ จิตฺตสฺส มรณํ, ยํ จิตฺตสฺส อารมฺมณํ วตฺถุฯ ตเทว ผสฺสาทีนนฺติอาทินา เหฎฺฐา วุตฺตนเยน เอโก อุปฺปาโท เอเตสนฺติ เอกุปฺปาทาฯ เอโก นิโรโธ เอเตสนฺติ เอกนิโรธาฯ เอกุปฺปาทาจ เต เอกนิโรธาจาติ เอกุปฺปาทนิโรธาฯ อุตฺตรปเท เอกสทฺทสฺส โลโปฯ เอวํ ปรตฺถปิฯ เอกํ อาลมฺพณํ เอเตสนฺติ เอกาลมฺพณาฯ เอกํ วตฺถุ เอเตสนฺติ เอกวตฺถุกาฯ เอกาลมฺพณาจ เต เอกวตฺถุกาจาติ เอกาลมฺพณวตฺถุกาฯ อาลมฺพณํ ปเนตฺถ เอกจิตฺตสฺสปิ พหุเทว โหติฯ เอกตฺตํปน อุปเนตฺวา เอกํ อาลมฺพณนฺติ วุตฺตนฺติ ทฎฺฐพฺพํฯ</p>


<p> ปน</p>

</p>


<p>น หิ เอกกฺขเณ เอกโต อุปฺปาทมเตฺตน เอกุปฺปาทตา อิธ อธิเปฺปตาฯ อถโข วุตฺตนเยเนว อธิเปฺปตาฯ วุตฺตเญฺหตํ มูลฎีกายํ –</p>


<p>
เอกกลาปปริยาปนฺนานํ รูปานํสเหวอุปฺปาทาทิปฺปวตฺติโต  
  
เอกสฺสกลาปสฺสอุปฺปาทาทโย เอเกกาว โหนฺตีติฯ  
</p>
  
<p>ตตฺรายํ โยชนาฯ เอกุปฺปาทนิโรธาจ เอกาลมฺพณวตฺถุกา จ หุตฺวา เยธมฺมา เจโตยุตฺตาฯ เต ทฺวิปญฺญาสธมฺมา เจตสิกา มตาติฯ ภาวปธานํปิวา เอตฺถ ยุตฺตํฯ วิเสสเนจ นิสฺสกฺกวจนํฯ เอกุปฺปาทนิโรธภาเวน เอกาลมฺพณ วตฺถุก ภาเวนจ เยธมฺมา เจโตยุตฺตาฯ เต ทฺวิปญฺญาสธมฺมา เจตสิกานาม มตา ญาตาติฯ เอตฺถจ เย เจโตยุตฺตาฯ เต เจตสิกาติ วุเตฺต จิตฺตสฺส สหชาตปจฺจยุปฺปนฺนรูปานิปิ ตทายตฺตวุตฺติตาย เอกเนฺตน จิตฺตสมฺพนฺธีนิ หุตฺวา เจโตยุตฺตานิ เจตสิกานิ นาม สิยุํฯ ตสฺมา เตสํ นิวตฺตนตฺถํ เอกุปฺปาทนิโรธาจ, เอกา ลมฺพณวตฺถุกาติ วุตฺตํฯ ตานิหิ จิเตฺตน ขณโต สหุปฺปนฺนานิปิ ภินฺนสนฺตานตฺตา ยา จิตฺตสฺส ชาติ, สาเอว เตสนฺติ อิมํ ลกฺขณํปิ นานุโภนฺติฯ อญฺญํหิ รูปสนฺตานํฯ อญฺญํ อรูปสนฺตานนฺติฯ ผสฺสาทีนํปน อุปฺปาทมตฺตเมว จิเตฺตน สห เอกํ นโหติฯ อถโข นิโรโธปิ อาลมฺพณํปิ วตฺถุปิ สพฺพํ เอกเมวาติ ญาปนตฺถํ เอก นิโรธาทิคฺคหณํ วุตฺตนฺติ ทฎฺฐพฺพํฯ น หิ เอวํ อวุเตฺต สกฺกา ตถา ชานิตุนฺติฯ ยสฺมาปน ยถา พหุชนสนฺตโก เอโก โคโณ ติสฺสสฺส โคโณ ทตฺตสฺส โคโณติ เอวํ วิสุํ วิสุํปิ วตฺตโพฺพเยว โหติฯ เอวเมวํ อุปฺปาโท นิโรโธจ เอกสฺมิํ รูปารูปกลาเป เอโกวสมาโนปิ ผสฺสสฺส อุปฺปาโท เวทนาย อุปฺปาโท ปถวิธาตุยา อุปฺปาโท อาโปธาตุยา อุปฺปาโทติ เอวมาทินา นเยน วิสุํ วิสุํปิ วตฺตโพฺพเยวฯ ตสฺมา สุตฺตเนฺตสุ –</p>

 ฐิติอภินิพฺพตฺติ ปาตุภาโวฯ ทุกฺขเสฺสโส อุปฺปาโท โรคานํ ฐิติ ชรา มรณสฺส ปาตุภาโวฯ โย ภิกฺขเว อาโปธาตุยาฯ โย ภิกฺขเว เตโช ธาตุยาฯ โย ภิกฺขเว วาโยธาตุยาฯ โย ภิกฺขเว จกฺขุสฺสฯลฯ มนสฺส อุปฺปาโทฯลฯ ชรามรณสฺส ปาตุภาโวติฯ</p>


<p>วุตฺตนฺติ ทฎฺฐพฺพํฯ อิตรถา ชีวิตินฺทฺริยาทีนปิ เอกสฺมิํ กลาเป พหุภาโว วตฺตโพฺพ สิยาฯ โย อรูปีนํ ธมฺมานํ อายุ ฐิติ อวฎฺฐิตีติ หิ วุตฺตํฯ ตถา วิการรูปานํฯ สเพฺพสํปิวา จกฺขาทีนํ อุปาทารูปานํฯ จตุนฺนํ จหาภูตานํ อุปาทายรูปนฺติจ จตุนฺนํ มหาภูตานํ อุปาทาย ปสาโทติจ วุตฺตนฺติฯ กายลหุตา จิตฺตลหุตาทโยปน อตฺถวิเสสทีปนตฺถํ ทฺวิธา ภินฺทิตฺวา วุตฺตาฯ โสจ อตฺถวิเสโสอุปริ อาวิ ภวิสฺสตีติฯ อยเมตฺถปรมตฺถทีปนาฯ</p>


<p> ปน</p>

</p>


<p> กถญฺจ ทฺวิปญฺญาส โหนฺตีติ ปุจฺฉิตฺวา ปถมํ ทฺวิปญฺญาส สรูปํ ตีหิ ราสีหิ วิภชิตฺวา ทเสฺสโนฺต กถนฺติอาทิมาหฯ ตตฺถ ผุสตีติ ฯ ผุสนฺติ สมฺปยุตฺตกา ธมฺมา เอเตนาติ ผโสฺสฯ ผุสนมตฺตเมววา เอตนฺติ ผโสฺสฯ ผุสนเญฺจตฺถ อารมฺมณสฺส อิฎฺฐานิฎฺฐรสํ อาหจฺจ อุปหจฺจ คหณํ ทฎฺฐพฺพํฯ ยโต ตทนุภวนฺติ  เวทนา ปาตุภวติฯ ผสฺสปจฺจยา เวทนาติ หิ วุตฺตํฯ สฺวายํ ผุสนลกฺขโณฯ นนุจายํ อรูปธโมฺมฯ นจ อรูปธมฺมา อปฺปฎิฆสภาวา กิญฺจิ ผุสนฺตีติฯ สจฺจํ, อยํปน ผุสนา กาเรนจ ปวตฺตติฯ ยญฺจ ผุสเนฺตหิ สาเธตพฺพํฯ ตญฺจ กิจฺจํ สาเธติฯ ตสฺมา อยํ ผโสฺสติจ ผุสนลกฺขโณติจ วุโตฺตฯ กิํปน สาเธตีติฯ อารมฺมณรสานุรูปํ จิตฺตสฺส วิการปตฺติฯ เวทนาวิเสสุปฺปตฺติํวาฯ อยญฺจ อโตฺถ อมฺพิลขาทาทิเก ทิสฺวา อปรสฺส เขฬุปฺปาทาทีสุ ปากโฎติฯ</p>


<p> ปน</p>

</p>


<p> เวทยตีติ ฯ อารมฺมณรสํ อนุภวติฯ อวิทิตํวา อารมฺมณรสํ สมฺปยุตฺตานํ ตํสมงฺคิปุคฺคลานํ วา วิทิตํปากฎํ กโรตีติ อโตฺถฯ วินฺทนฺติว เอตาย สตฺตา สาตํวา อสาตํวา ลภนฺตีติ เวทนาฯ เวทยิตมตฺตเมววา เอตนฺติ เวทนาฯ ปาฬิยํปน –</p>

</p>


<p>นนุ สเพฺพปิ จิตฺตเจตสิกา ธมฺมา อารมฺมณรสานุภวนปฺป กติกาเอวาติ เตปิ เวทนานาม สิยุนฺติฯ นสิยุํฯ เตหิ กิจฺจนฺตรพฺยาวฎา โหนฺติฯ อารมฺมณรสํ อุชุํ อนุภวิตุํ นสโกฺกนฺติฯ อตฺตโน อตฺตโน กิจฺจํ กโรนฺตาว เอกเทสมเตฺตน อนุภวนฺติฯ เวทนาเยวปน อนญฺญกิจฺจตาย อนุภวนกิเจฺจ อาธิปจฺจโยคตายจ อิสฺสรภาเวน อนุภวตีติ สาเอว เวทนานาม ภวิตุํ อรหตีติฯ เอวญฺจกตฺวา ราชคฺคโภชน รสานุภวเน เตสํ สูทสทิสตา เวทนายเอวจ ราชสทิสตา วุตฺตาติฯ</p>


<p> สญฺชานาตีติ  ฯ ปุน ชานนตฺถํ สญฺญาณํ กโรตีติ อโตฺถฯ อยญฺหิ ปุเพฺพ คหิตสญฺญาเนน สญฺชานนกาเลปิ ปุน ชานนตฺถํ สญฺญาณํ กโรติเยวาติฯ สาหิ เอวํ ปุนปฺปุนํ สญฺญาณํ กตฺวา อุปฺปชฺชมานา ถิรสญฺญาภาวํ ปตฺวา ยาวตายุกํปิ ภวนฺตรํ ปตฺวาปิ สตฺตานํ อปฺปมุฎฺฐภาวํ สาเธติฯ มิจฺฉา ภินิเวสสญฺญาภาวํ ปตฺวาจ อิเม สเตฺต สพฺพญฺญุ พุเทฺธหิปิ โพเธตุํ อสกฺกุเณเยฺย กโรตีติฯ ตถาหิ สา ปุน สญฺชานนตฺถํ นิมิตฺตกรเณ ทารุตจฺฉกสทิสาติจฯ ยถาคหิต นิมิตฺตวเสน อภินิเวสกรเณ หตฺถิทสฺสก อนฺธสทิสาติจฯ อุปฎฺฐิตวิสยคฺคหเณ ติณปุริสเกสุ มิคโปตกสทิสาติจ วุตฺตาติฯ ปาฬิยํปน –</p>

</p>


<p> เจตยตีติ ฯ สมฺปยุตฺตธเมฺม ตสฺมิํ ตสฺมิํ อารมฺมเณวา กิเจฺจวา อภิสนฺทหติ ปุนปฺปุนํ ฆเฎติ, ตตฺถ ปพนฺธวเสน นิรนฺตรํ ปวตฺตมาเน กโรตีติ อโตฺถฯ ปกเปฺปติ วา เตฯ สํวิทหติ อารมฺมณปฎิลาภายวา กมฺมสิทฺธิยา อภิสงฺขโรติฯ อายูหติวา เตฯ อารมฺมเณ สมฺปิเณฺฑติ เอกโต สโม สรเนฺต กโรตีติ อโตฺถฯ ตถาหิ สา อายูหนรสาหิจ สํวิธานปจฺจุปฎฺฐานาติจ วุตฺตาฯ ตายหิ ตสฺมิํ นิรนฺตรํ อุสฺสุกฺกน พฺยาปารวเสน ปวตฺตมานาย ตํ สมฺปยุตฺตาปิ อตฺตโน อตฺตโน กิจฺจํ กุรุมานา ตสฺมิํ ตเถว ปวตฺตนฺตีติฯ เตเนว สา สกิจฺจ ปรกิจฺจ สาธก เชฎฺฐสิสฺส มหาวฑฺฒกิ อาทิสทิสาติ วุตฺตาติฯ</p>


<p> ปน</p>

 วิภชเนฺตน สงฺขตมติสงฺขโรนฺตีติ สงฺขาราติ วตฺวา’’ติฯ ตํ น ยุชฺชติฯ</p>


<p>น หิ วิภเงฺค สุตฺตนฺตภาชนิเย สงฺขตม ภิสงฺขโรนฺตีติ สงฺขาราติ วุตฺตํ อตฺถิฯ ขนฺธสํยุตฺตเก ปเนตํ วุตฺตนฺติฯ</p>


<p> เอกตฺตารมฺมณสงฺขาโต อโคฺค โกฎฺฐาโส โกฎิ วา เอตสฺสาติ เอกคฺคํฯ จิตฺตํ, ตสฺส ภาโว ฯ อารมฺมณญฺหิ นาม เอกํปิ นานาสภาวํ โหติฯ ตสฺมา ตสฺส เอกสฺสปิ นานาสภาเวสุ วิเกฺขปํ อปตฺวา เอกสฺมิํ สภาเว ขณมตฺตํปิ ปวตฺตสฺส จิตฺตสฺส โยนิจฺจลากาโร อตฺถิ อยํ ตสฺมิํ เอกคฺคาภิธานสฺส เอกคฺคพุทฺธิยาจ ปวตฺติเหตุภาเวน คยฺหตีติฯ เต เนว หิ สา นิวาเต ทีปจฺจีนํ ฐิติวิย เจตโส ฐิตีติ ทฎฺฐพฺพาติ วุตฺตาฯ</p>


<p> ปน</p>

</p>


<p>น หิ อคฺคสโทฺท อารมฺมณปริยาโย กตฺถจิ ทิโฎฺฐติฯ</p>


<p> ชีวนฺติ สมฺปยุตฺตาธมฺมา เอเตนาติ ชีวิตํฯ อิโนฺทติ อิสฺสโรฯ อิธ ปน อิสฺสรภาโว วุจฺจติฯ อินฺทํ อิสฺสรภาวํ กาเรตีติ อินฺทฺริยํฯ ชีวิตญฺจ ตํ อินฺทฺริยญฺจาติ ฯ ตญฺหิ มยา วินา ตุมฺหากํ ชีวิตํ นตฺถิฯ ตสฺมา ตุมฺหากํ ชีวนกิเจฺจ มํ อิสฺสรํ กโรถาติ วทนฺตมิว สหชาตธเมฺม อภิภวิตฺวา ปวตฺตตีติฯ ตถา หิ ตํ ปวตฺตสนฺตตาธิปเตยฺยนฺติ จ ปทุมุปฺป ลานุปาลกมุทกํ วิยาติจ วุตฺตํฯ ตตฺถ ยาว ขนฺธปรินิพฺพานา อนุปฺปพนฺธวเสน ปวตฺตมานา จิตฺตสนฺตติ ปวตฺตสนฺตตินามฯ อธิปติภาโว อาธิปเตยฺยํฯ ปวตฺตสนฺตติยํ อาธิปเตยฺยํ อสฺสาติ สมาโสฯ ปุนปฺปุนํ นิรุทฺธํปิ หิ จิตฺตสนฺตานํ ตสฺส พเลน ปุนปฺปุนํ ชีวนฺตํ หุตฺวา ยาว ขนฺธปรินิพฺพานา ปุนปฺปุนํ ปวตฺตติเยวฯ</p>


<p>น  หิ ชีวิตรหิเตสุ อนินฺทฺริยพทฺธธเมฺมสุ ตาทิโส ปวตฺตสนฺตติ วิเสโสนาม อตฺถีติฯ</p>


<p> มนสฺมิํ อารมฺมณํ อสุญฺญํ มนํวา อารมฺมเณ นิจฺจนินฺนํ กโรตีติ ฯ โส ปน ติวิโธ วีถิปฎิปาทโก ชวนปฎิปาทโกอารมฺมณปฎิปาทโกติฯ ตตฺถ ปญฺจทฺวาราวชฺชนํ วีถิ ปฎิปาทโก นามฯ ตญฺหิ ปญฺจทฺวาริก จิตฺตสนฺตติํ อารมฺมเณ ปฎิปาเทติ โยเชตีติฯ มโนทฺวาราวชฺชนํ ชวนปฎิปาทโก นามฯ ตํปิ ชวน สนฺตติํ อารมฺมเณ ปฎิปาเทติ โยเชตีติฯ อิทเมว ทฺวยํ ตตฺถ ตตฺถ โยนิโส มนสิกาโรติจ อโยนิโส มนสิกาโร ติจ วุตฺตํฯ ตญฺหิ ปกติยา สมุทาจิณฺณนินฺนนิยามิตาทีหิ ปจฺจเย หิ อุปตฺถมฺภิตํ หุตฺวา จิตฺตสนฺตานํ โยนิโส อโยนิโสวา อารมฺมเณ นินฺนํ กโรตีติฯ ปฎิสนฺธิจิตฺตโต ปน ปฎฺฐาย ปวตฺตมานา จิตฺตสนฺตติ อารมฺมณํ มุญฺจิตฺวา นิรุชฺฌิตฺวาปิ ปุน อุปฺปชฺชมานา ยสฺส ธมฺมสฺส วเสน ตสฺมิํเยว อารมฺมเณ อุปฺปชฺชติ อสติ การณวิเสเสฯ โส อารมฺมณปฎิปาทโกนามฯ อยมิธา ธิเปฺปโตฯ อยญฺหิ อารมฺมณํ จิเตฺต จิตฺตํวา อารมฺมเณ ปฎิปาเทติ โยเชตีติฯ ตถา หิ อยํ สารณ ลกฺขโณติ จ สมฺปยุตฺตานํ อารมฺมเณน สํปโยชนรโสติจ อารมฺมณปฎิปาทกเฎฺฐน สมฺปยุตฺตานํ สารถีวิย ทฎฺฐโพฺพติจ วุโตฺตฯ ตตฺถ สารณลกฺขโณติ สารถีวิย อสฺสานํ สมฺปยุตฺตธมฺมานํ อุชุํ อารมฺมณาภิมุขํ ปวตฺตยนลกฺขโณติ อโตฺถฯ สมํ ธาเรนฺติติ สาธารณาฯ สเพฺพสํ จิตฺตานํ สาธารณา สพฺพจิตฺตสาธารณาฯ</p>


<p> วิตเกฺกตีติ ฯ ตถา ตถา สงฺกเปฺปตฺวา อารมฺมณํ อาโรหตีติ อโตฺถฯ ตสฺมิํ ปน ตํ กถา อาโรหเนฺต สมฺปยุตฺตธมฺมาปิ ตํ อาโรหนฺติฯ ตทา โสเยว เต อารมฺมณํ อภินิโรเปโนฺตนาม โหตีติ กตฺวา อารมฺมณา ภินิโรปนลกฺขโณ วิตโกฺกติ วุโตฺตฯ ราชวลฺลภํ นิสฺสาย ชนปทคาสิโน ราชเคหาโรหนเญฺจตฺถ นิทสฺสนํฯ อวิตกฺกํปิ หิ จิตฺตํ สวิตกฺกธมฺมสนฺตาเน วิตเกฺกน สห ปวตฺตปริจย พเลน อาโรหนโต วิตเกฺกน อตินิโรวิตเมวนาม โหตีติฯ อปิจ,  อวิตกฺกํปิ ปญฺจวิญฺญาณํ วตฺถารมฺมณ สงฺฆฎฺฎนวเสน อาโรหติฯ ทุตียชฺฌานาทีนิจ อุปจารภาวนาวเสน อาโรหนฺติฯ มชฺฌิมฎฺฐกถายํ ปน กิํวา เอตาย ยุตฺติยาติ วตฺวา อิมมตฺถํ ทเสฺสติฯ จิตฺตํปิ หิ อารมฺมณํ อารุหติเยวฯ ตสฺส ปน นิจฺจํ สหาโย มนสิกาโรฯ ตสฺมิญฺหิ อสติ ตํ นิยามกรหิ ตา นาวาวิย ยํวาตํวา อารมฺมณํ คเหตฺวา ปวเตฺตยฺยาติฯ อิติ ปญฺจวิญฺญาณํ มนสิการสหายํ หุตฺวา อตฺตโน อารมฺมณวิชานนสตฺติวเสเนว อารมฺมณํ อาโรหติฯ อกุสลํ ปตฺวา ปน จิตฺตํปิ โลภาทโยปิ อารมฺมณารุหเน ถามวตา เอว โหนฺติฯ ปาปสฺมิํ รมเต มโนติ หิ วุตฺตํฯ ทุตียชฺฌาน จิตฺตาทีนิจ มนสิการ วีริยสฺสตีนํปิ วเสน อาโรหนฺติฯ วิตโกฺก ปน ตถา ตถา สงฺกเปฺปตฺวา อตฺตสหิเต ธเมฺม อารมฺมณารุหเน สุฎฺฐุตรํ พลวเนฺต กโรติฯ อิติ ตสฺมิํ กิเจฺจ อเญฺญสํ สาภิสยพฺยาปารตายเอว อยํ วิตโกฺกติ วุโตฺตติฯ เอวํ ปน วตฺตพฺพํฯ นนุ อเญฺญปิ อรูปธมฺมา สารมฺมณสภาวา อารมฺมณํ อาโรหนฺติฯ อถ จ ปน กสฺมา อยเมว วิตโกฺกติ วุโตฺตติฯ อเญฺญสํ ปน อารุหนํ กิจฺจนฺตรโยควเสเนว สิทฺธํฯ อิมสฺส ปน อิโต อญฺญํ กิจฺจํ นาม นตฺถิฯ ตสฺมา อยเมว ตถา วุโตฺตติฯ</p>


<p> วิจรตีติ ฯ วิจาเรติวา สมฺปยุตฺตเกธเมฺม, เต วา ธมฺมา วิจรนฺติ เอเตนาติ วิจาโรฯ วิจรณเญฺจตฺถ วิตกฺกา รุเฬฺห ตสฺมิํเยว อารมฺมเณ สภาวาการปาตุภาวตฺถํ ปุนปฺปุนํ อนุมชฺชนวเสน ปวตฺตนํ ทฎฺฐพฺพํฯ เอตฺถจ วิตโกฺก โอฬาริโก ปุพฺพงฺคโม อารมฺมเณ จิตฺตสฺส ปถมาภินิปาตภูโตจ โหตีติ ฆณฺฑาภิฆาโต วิย ทฎฺฐโพฺพฯ วิจาโร สุขุโม อนุจโร ตสฺมิํเยว อารมฺมเณ จิตฺตสฺส อนุพนฺธนภูโต จ โหตีติ ฆณฺฑานุรโววิย ทฎฺฐโพฺพติฯ</p>


<p> อธิมุจฺจนํ ฯ อารมฺมเณ เอวํ นุโข โน นุโขติ เอวํ ปวตฺตํ สํสปฺปนํ อธิภวิตฺวา วิจฺฉินฺทิตฺวา ปกฺขโก มุจฺจนวเสน จิตฺตสฺส ปวตฺตีติ วุตฺตํ โหติฯ เอวญฺจ กตฺวา โส อารมฺมเณ  สนฺนิฎฺฐานลกฺขโณติ จ อารมฺมเณ นิจฺจลภาเวน อินฺทขีลสทิโสติจ วุโตฺตฯ</p>


<p> วีรสฺส กมฺมสูรสฺส ภาโว กมฺมวา ฯ ตํสมงฺคี ปุคฺคโล หิ กมฺมสูโร โหติฯ มหนฺตํปิ กมฺมํ อปฺปกโต คณฺหาติฯ ทุกฺกรํปิ สุกรโต, ภาริยํปิ อภาริยโต คณฺหาติฯ อตฺตกิลมถํ นคเณติฯ กมฺมสิทฺธิยา นิจฺจํ ปคฺคหิต กาย จิโตฺตว โหติฯ ตสฺมา ตํ ตสฺส ปุคฺคลสฺส ตถาปวตฺติยา เหตุภาโวเจว ตถาปวตฺตสฺส จ ตสฺส ปุคฺคลสฺส กาย จิตฺตกฺริยาภูตํ โหตีติฯ วิธินาวา นเยน อุปาเยน วีริยวโต กิํ นามกมฺมํ น สิชฺฌตีติอาทิเกน ปุพฺพาภิสงฺขาเรน อีรยิตพฺพํ ปวตฺตยิตพฺพนฺติ วีริยํฯ วิเสเสนวา สกปรหิตเหตุ อีรนฺติ กมฺปนฺติ ตํ สมงฺคิโน เอเตนาติ วีริยํฯ เอตฺถจ วีริยุ ปตฺถมฺภิตา สมฺปยุตฺตธมฺมา สทา อนิกฺขิตฺตธุรา ปคฺคหิตสีสาวิย หุตฺวา อตฺตโน อตฺตโน กิจฺจสมฺปตฺติยา นิจฺจํ อุสฺสาหชาตาว โหนฺติ, เตสุจ ตถาโหเนฺตสุ ตํสมงฺคิโน ปุคฺคลาปิ อตฺตโนวา ปเรสํวา หิตเหตุ นิจฺจํ พฺยาวฎกายจิตฺตา โหนฺติฯ ตสฺมา อีรนฺติ กมฺปนฺตีติ วุจฺจนฺตีติฯ ตถา หิ ตํ อุปตฺถมฺภนลกฺขณนฺติ จ ปคฺคหลกฺขณนฺติ จ อุสฺสาหลกฺขณนฺติ จ เคหสฺส ถูณูปตฺถมฺภน สทิสนฺติ จ สมฺมา อารทฺธํ สพฺพสมฺปตฺตีนํ มูลนฺติ จ วุตฺตนฺติฯ</p>


<p> วินยติ กายจิตฺตํ ตเปฺปติ, ตุฎฺฐํ สุหิตํ ชเนติ, สุปุปฺผิตปทุมํวิยวา วเฑฺฒตีติ  วินนฺติวา เอตาย ตํ สมงฺคิโน ปุณฺณจโนฺทวิย วิโรจมาน กายจิตฺตา โหนฺตีติ ปีติฯ สา ปญฺจวิธา ขุทฺทิกา ปีติ, ขณิกาปีติ, โอกฺกนฺติกา ปีติ, อุเพฺพคา ปีติ, ผรณาปีตีติฯ</p>


<p> ฉนฺทนํ ฯ อิจฺฉา ปตฺถนา อภิสนฺธีติ วุตฺตํ โหติฯ โสปน ทุวิโธ ตณฺหาฉโนฺท, กตฺตุกมฺยตา ฉโนฺทติฯ อิธ กตฺตุกมฺยตา ฉโนฺท อธิเปฺปโตฯ เอตฺถจ กตฺตุํ กาเมติ อิจฺฉตีติ กตฺตุกาโมฯ ฉนฺทสมงฺคิปุคฺคโลฯ ตสฺส ภาโว กตฺตุกมฺยํฯ ตเทว กตฺตุกมฺยตา, ยถา เทโวเยว เทวตาติฯ เอตฺถจ กตฺตุสโทฺท สเพฺพสํ ธาตุสทฺทานํ อเตฺถ สงฺคเหตฺวา ปวโตฺตฯ  ตสฺมา กตฺตุกมฺยตาติ เอเตน กเถตุกมฺยตา จิเนฺตตุกมฺยตา ทฎฺฐุกมฺยตา โสตุกมฺยตาติ เอวมาทีนิ สพฺพ กฺริยาปทานิ สงฺคหิตานิ โหนฺตีติ ทฎฺฐพฺพํฯ โส ปน อารมฺมณํ อิจฺฉโนฺตปิ ตณฺหา วิย อสฺสาทน รชฺชน ลคฺคน วเสน นอิจฺฉติฯ เยน เยน ปน อตฺถิโก โหติฯ ตํ ตํ อตฺถํ อาราเธตุ กามตาวเสเนว อิจฺฉติฯ ยถา รโญฺญ อิสฺสาสา ธเนนวา ยเสนวา อตฺถิกา ราชเวรีนํ วิชฺฌนวเสน ฉฑฺฑิตพฺพยุตฺตเกปิ สเร พหู อิจฺฉนฺติเยวฯ เอวเมวํ อยํปิ ปรสฺส วิสฺสชฺชิตพฺพยุตฺต กานิปิ ทานวตฺถูนิ อลทฺธานิปิ ลทฺธุํ อิจฺฉติฯ ลทฺธานิปิ รกฺขิตุํ อิจฺฉตีติฯ อยญฺจ อโตฺถ วิภาวนิยํปิ วุโตฺตเยวฯ</p>


<p>วุตฺตญฺหิ </p>

</p>


<p>ตตฺถ ยทเคฺคน ทานํ ทสฺสามีติ ทานวตฺถุปริเยสนาทิวเสน ปวตฺตา ปุพฺพภาคเจตนา ทานวตฺถุวิสฺสชฺชน สงฺกาเต ทาเน สงฺคหิตา โหติฯ ตทเคฺคน ตสฺสา ปุพฺพภาคเจตนาย ปวตฺติกาโล อิธ ทานวตฺถุ วิสฺสชฺชนวเสน ปวตฺต กาโลติ เวทิตโพฺพฯ วิสฺสชฺชิตเพฺพนาติ วิสฺสชฺชิตพฺพ ยุตฺตเกนฯ เตน อตฺถิโกเยว ปรสฺส วิสฺสชฺชนตฺถายาติ อธิปฺปาโยฯ ขิปิตพฺพอุสูนํ คหเณติ เตสํ อกตานํ กรณวเสน อลทฺธานํ ปริเยสนวเสน คหเณฯ เอตฺถ ปน เกจิ อิสฺสาโส อุสูนิขิปิตฺวาปิ ลภมาโน เตหิ อุสูหิ อตฺถิโกเยวาติ เอว มตฺถํ วทนฺติฯ โส นยุชฺชติฯ เอวญฺหิ สติ ขิปิตอุสูนนฺติ วุตฺตํ สิยาฯ ยถา กถิตํ ลปิตํ ตถาคเตนาติฯ ตถา วิสฺสชฺชิตเพฺพ นาติ เอตฺถปีติฯ เกจิ อิสฺสาโส อุสูหิ อนตฺถิโก ขิปโนฺต นโหติฯ อตฺถิโกเยว สมาโน อญฺญํ อานิสํสํ อิจฺฉโนฺต ขิปตีติ เอวํ อตฺถํ วทนฺติฯ โสปิ นยุชฺชติฯ เอวญฺหิ สติ อุสูหิ อตฺถิโกเยว ตานิ ขิปโนฺต อิสฺสาโสวิยาติวุตฺตํ สิยาติฯ อตฺถโต  ปน ตทุภยํปิ อวหสิตพฺพเมว โหตีติฯ ยสฺมาจ ฉนฺทสมฺปยุตฺตํ จิตฺตํ อารมฺมณํ คณฺหนฺตํ ฉนฺทวเสน อติ อิจฺฉมานํ วิย วิลุปฺปมานํ วิย คณฺหาติฯ ตสฺมา อยํ อารมฺมณคฺคหเณ เจตโส หตฺถปฺปสารณํวิยาติ วุโตฺตฯ เอตฺถจ หตฺถปฺปสารณํวิยาติ อิทํ อภูตปริกปฺปวจนํ ทฎฺฐพฺพํฯ น หิ จิตฺตสฺส หโตฺถนาม อตฺถิฯ อตฺถวิเสสปากฎตฺถํ ปน อภูตํปิ ภูตํ วิย กเปฺปตฺวา วุตฺตนฺติ ทฎฺฐพฺพํฯ อปิจ, อยํ ฉโนฺทนาม ถามปโตฺต ตณฺหาย พลวตโร โหติฯ ตถา เหส อธิปติภูโต อิทฺธิปาทภูโตจ โหตีติฯ ยทิ หิ โส ตณฺหาย สมานพโล สิยาฯ อิเม สตฺตา ตณฺหาย หเตฺถ ฐิตา ตณฺหา ปริคฺคหิตานิ ธนโภครชฺชสุขานิวา ทิพฺพพฺรหฺมสมฺปตฺติโยวา ฉเฑฺฑตฺวา วฎฺฎทุกฺขโต นิยฺยาตุํ นสกฺขิสฺสนฺติ เยวาติฯ</p>


<p> โสภณา โสภเณสุ จิเตฺตสุ ปกิรนฺตีติ ปกิณฺณาฯ เกเอว ฯ อเญฺญหิ อเญฺญสํวา สมานา ฯ ยทา โสภณจิเตฺตสุ ยุตฺตา, ตทา เตหิ อโสภณโต อเญฺญหิ สมานาฯ ยทา อโสภณจิเตฺตสุ ยุตฺตา, ตทา เตหิ โสภณโต อเญฺญหิ สมานา สทิสาติ วุตฺตํ โหติฯ</p>

</p>


<p> อิทานิ อกุสลราสิํ ทเสฺสโนฺต โมโหติอาทิมาหฯ ตตฺถ มุยฺหตีติ ฯ มุยฺหนฺติ สตฺตา เอเตนาติวา โมโหฯ มุยฺหนมตฺตํวา โมโห, จตุรงฺคตมสฺส วิย จกฺขุสฺส สพฺพโส กลฺยาณปกฺขํ ปฎิจฺฉาเทตฺวา จิตฺตสฺส อนฺธภาวกรณนฺติ วุตฺตํ โหติฯ ปาปปกฺขํ ปน ปตฺวา โส ญาณคติโก โหตีติ ทฎฺฐโพฺพฯ ตถา เหส ปาฬิยํ มิจฺฉาญาณนฺติ วุโตฺตฯ อฎฺฐกถาสุจ มิจฺฉาญาณนฺติ ปาปกฺริยาสุ อุปายจินฺตาวเสนปวโตฺต โมโหติ วุตฺตํฯ อวิชฺชายจ อปฺปฎิปตฺติ มิจฺฉาปฎิปตฺติวเสน ทุวิธภาโว วุโตฺตฯ  เอตฺถจ อปฺปฎิปตฺตีติ กลฺยาณปเกฺข อญฺญาณเมว วุจฺจติฯ มิจฺฉาปฎิปตฺตีติ ปาปปเกฺข มิจฺฉาญาณเมว วุจฺจตีติ, ตถา หิ ปาปปกฺขํ ปตฺวา ปญฺจธมฺมา ญาณคติกา โหนฺติ โมโห, โลโภ, ทิฎฺฐิ, วิตโกฺก, วิจาโรติฯ จิเตฺตน ปน สทฺธิํ ฉพฺพิธา โหนฺติฯ เตหิ ปกติยา วิญฺญุชาติเกสุ สุตปริยตฺติสมฺปเนฺนสุจ อุปฺปนฺนา ปาปกฺริยาสุ ตํ ตํ อุปายทสฺสนวเสน เตสํ ตตฺถ เฉกภาวํ ปฎิพลภาวญฺจ สาเธนฺตีติฯ</p>


<p> นหิริยติ กายทุจฺจริตาทีหิ นลชฺชติ นชิคุจฺฉตีติ อหิรีฯ หิริปฺปฎิปกฺขาวา อหิรี, สาเอว ฯ ตญฺหิ ปาป กฺริยาสุ ปจฺจุปฎฺฐิตาสุ หิริยา โอกาสํ อทตฺวา ตาสุ รุจิํ อุปฺปาเทตฺวา ปวตฺตตีติฯ ตถา หิ ตํ กายทุจฺจริตาทีหิ อชิคุจฺฉนลกฺขณนฺติจ อลชฺชาลกฺขณนฺติจ วุตฺตํฯ</p>


<p> นโอตฺตปฺปตีติ อโนตฺตปฺปํฯ กายทุจฺจริตาทีหิ นภายติ นอุตฺรสตีติ อโตฺถฯ โอตฺตปฺปปฺปฎิปกฺขํวา ฯ ตํปิ หิ ตาสุ ปจฺจุปฎฺฐิตาสุ โอตฺตปฺปสฺส โอกาสํ อทตฺวา จิตฺตํ ตาสุ อสารชฺชมานํ กตฺวา ปวตฺตตีติฯ ตถา เหตํ กายทุจฺจริ ตาทีหิ อสารชฺชลกฺขณนฺติ จ อนุตฺตาสลกฺขณนฺติ จ วุตฺตํฯ วุจฺจติ จ –</p>


<p>
อเชคุจฺฉี อหิริโก, ปาปาคูถาว สูกโร;  
  
อภีรุจ อโนตฺตปฺปี, สลโภ วิย ปาวกาติฯ  
</p>
  
<p> อุทฺธรตีติ อุทฺธฎํฯ ปาสาณปิเฎฺฐ วเฎฺฎตฺวา วิสฺสฎฺฐ เคณฺฑุโก วิย นานารมฺมเณสุ วิกฺขิตฺตํ จิตฺตํ, อุทฺธฎสฺส ปน จิตฺตสฺส อุทฺธรณาการปฺปวตฺติยา ปจฺจยภูโต ธโมฺม ฯ ตํ ปน วาเตริตํ ชลํ วิย ธชปฎากา วิยจ ทฎฺฐพฺพํฯ</p>


<p> ลุพฺภตีติ  ลุพฺภนฺติ สมฺปยุตฺตา ธมฺมา เอเต นาติ โลโภ, ลุพฺภนมตฺตเมววา เอตนฺติ โลโภฯ เอตฺถจ ลุพฺภนํนาม อารมฺมณาภิสชฺชนํ ทฎฺฐพฺพํฯ โสปน อารมฺมเณ ลคฺค นเฎฺฐน  มกฺกฎาเลโปวิย อภิกงฺขเฎฺฐน ตตฺตกปาเล ขิตฺตมํส เปสิ วิย อปริจาคเฎฺฐน เตลญฺชน ราโควิย ตณฺหานทิภาเวน วฑฺฒิตฺวา สตฺตานํ อปายาวหเฎฺฐน สพฺพานิ สุกฺขกฎฺฐ สาขาปลาส ติณกสฎานิ มหาสมุทฺทํ วหนฺตี สีฆโตตา นที วิย ทฎฺฐโพฺพฯ</p>


<p> ทสฺสนํ ฯ ธมฺมานํ ยาถาวสภาเวสุ ญาณทสฺสนํ วิย เตสเมว อยาถาวสภาเวสุ มิจฺฉาทสฺสนนฺติ วุตฺตํ โหติฯ สาหิ เอกจฺจานํ ปณฺฑิตมานีนํ มิจฺฉาวิตกฺกพหุลานํ อุปฺปนฺนา ถามคตา อยาถาวปเกฺข ปฎิเวธญฺญาณคติกา โหตีติฯ สาปน มิจฺฉาภินิเวสลกฺขณา ปรมํวชฺชนฺติ ทฎฺฐพฺพาฯ</p>


<p> มญฺญตีติ ฯ อหํ โลเก เอโก ปุคฺคโล อสฺมิฯ น กฎฺฐกลิงฺคโรวิย อวมญฺญนารโหติ เอวํ อตฺตานํ ทฬฺหํ ปคฺคเหตฺวา สมนุปสฺสตีติ อโตฺถฯ โสปน ชาติ กุลธน โภค ยส อิสฺสริยาทีหิ เจว สีล สุต ลาภสกฺการา ทีหิจ คุเณหิ อุปตฺถมฺภิโต อติเรกตรํ วทฺธิตฺวา อตฺตานํ ชนมเชฺฌ เกตุํวิย อจฺจุคฺคตํ มญฺญติฯ ตสฺมา โส อุนฺนติลกฺขโณติจ อุมฺมาโทวิยาติจ วุโตฺตฯ</p>


<p> ทุสฺสตีติ ฯ โสปน จณฺฑิกฺกเฎฺฐน ปหตา สิวิโสวิย วิสปฺปนเฎฺฐน อสนิปาโตวิย อตฺตโน นิสฺสย ทหนเฎฺฐน ทาวคฺคิวิย ทุสฺสนเฎฺฐน ลโทฺธกาโส สปโตฺตวิย สพฺพโส อหิตราสิ ภาวเฎฺฐน วิส สํสฎฺฐ ปูติมุตฺตํ วิย ทฎฺฐโพฺพฯ</p>


<p> อิสฺสตีติ ฯ ปรสมฺปตฺติํ อุสฺสูยตีติ อโตฺถฯ สาหิ ปเรสํ ปกติยา ลทฺธสมฺปตฺติํ ทิสฺวา วา สุตฺวาวา นสหติฯ ตสฺสา สมฺปตฺติยา วิปตฺติํ อิจฺฉติ อากงฺขติฯ อสุโก อิทํนาม ลภิสฺสตีติ สุตฺวาปิ นสหติฯ ตสฺส อลาภํ อิจฺฉติ อากงฺขติฯ ตสฺมา สา ปรสมฺปตฺตีนํ อุสฺสูยนลกฺขณาติ วุตฺตาฯ</p>


<p> มม  เอว อิทํ คุณชาตํวา วตฺถุวา โหตุฯ มา อญฺญสฺสาติ เอวํ อตฺตโน สมฺปตฺติเหตุ อวิปฺผาริกตาวเสน จรติ ปวตฺตตีติ มจฺฉรํ, ตถา ปวตฺตํ จิตฺตํฯ มจฺฉรสฺส ภาโว ฯ อิทํจ อิสฺสา วิย ทุวิธํ อตฺตนา ลทฺธสมฺปตฺติ ลภิตพฺพสมฺปตฺติ วเสนฯ ตตฺถ ปกติยา ลทฺธสมฺปตฺติยํ ตาว ตํ ปเรหิ สา ธารณํวา เยน เกนจิวา การเณน อตฺตสนฺตกภาวโต มุจฺจิตฺวา ปเรสํ สนฺตกภาวํ คมิสฺสมานํ ทิสฺวา วา สุตฺวาวา จิเนฺตตฺวา ทุกฺขี ทุมฺมโน โหติ, ลภิตพฺพสมฺปตฺติยํปิ อสุกสฺมิํ เทเส วากาเลวา อิทํนาม ภวิสฺสตีติ สุตฺวาวา จิเนฺตตฺวาวา ตํ อตฺตนาว ลทฺธุํ อิจฺฉติฯ อเญฺญสํ ลาภํ นอิจฺฉติฯ อเญฺญ ลภิสฺสนฺตีติ สุตฺวาวา จิเนฺตตฺวาวา ทุกฺขี ทุมฺมโน โหตีติฯ ตถา เหตํ ลทฺธานํวา ลภิตพฺพานํวา อตฺตโน สมฺปตฺตีนํ นิคฺคุหนลกฺขณนฺติ วุตฺตํฯ เอตฺถจ ลภิตพฺพสมฺปตฺติยํ ยสฺส ลาภํ นอิจฺฉติฯ โสลภตีติวา ลภิสฺสตีติวา สุตฺวาวา จิเนฺตตฺวาวา จิตฺตวิฆาโต อิสฺสานามฯ ยํ ยํ อตฺตนา ลทฺธุํ อิจฺฉติฯ ตํ ตํ อตฺตนา อลพฺภมานกํ จิเนฺตตฺวา จิตฺตวิฆาโต มจฺฉริยํนามฯ น หิ เอเต เทฺว เอกโต อุปฺปชฺชนฺตีติฯ</p>


<p> นฺติ เอตฺถ กิริยา กตํฯ กุจฺฉิตํ กตนฺติ กุกตํฯ กุจฺฉิตกิริยาติ อโตฺถฯ ปณฺฑิเตหิ เอกเนฺตน นินฺทิตโพฺพ จิตฺตปฺปวตฺติวิเสโสติ วุตฺตํ โหติฯ อตฺถโต ปน อกตํ วต เม กลฺยาณํ กตํ ปาปนฺติ เอวํ อนุโสจนวเสน ปวโตฺต กุกฺกุจฺจ สมฺปยุตฺตจิตฺตุปฺปาโทเยว, โส หิ ตถา ปวตฺตมาโนปิ ปุเพฺพ อกตํวา กลฺยาณํ ปุน กตํ กาตุํ น สโกฺกติฯ ปุเพฺพ กตํ วา ปาปํ ปุน อกตํ กาตุํ นสโกฺกติฯ อถโข กุสลธเมฺมสุ จิตฺตปริยาทานายเอว สํวตฺตติฯ ตสฺมา กุจฺฉิตกิริยา มตฺตตฺตา กุกตนฺติ วุจฺจตีติฯ วุตฺตเญฺหตํ อฎฺฐ กถายํ กตากตสฺส สาวชฺชานวชฺชสฺส อภิมุขคมนํ ปฎิสาโรนามฯ ยสฺมา ปเนโส กตํวา ปาปํ อกตํ นกโรติฯ อกตํวา กลฺยาณํ กตํ นกโรติฯ ตสฺมา วิรูโป กุจฺฉิโต วา ปฎิสาโรติ วิปฺปฎิสาโรติฯ เอตฺถจ วิปฺปฎิสาโรติ กุกฺกุจฺจ เมวฯ  กุกฺกุเจฺจจ กุจฺฉิเต สติ ตํ สมฺปยุตฺตจิตฺตุปฺปาโทปิ กุจฺฉิโตเยวฯ เยนจ การเณน กุกฺกุจฺจํ กุจฺฉิตํนาม โหติฯ เตเนว การเณน โส จิตฺตุปฺปาโทปิ กุจฺฉิโตนาม โหตีติ กตฺวา โส จิตฺตุปฺปาโทว กุกตปเท คเหตุํ ยุโตฺตติ เวทิตโพฺพฯ สุทินฺนกณฺฑฎฺฐกถายํ ปน อยมโตฺถ อุชุกโตว วุโตฺตฯ ยถาห-วิญฺญูหิ อกตฺตพฺพตาย กุจฺฉิตกิริยาภาวโต กุกฺกุจฺจนฺติฯ</p>


<p> ปน</p>

 วุตฺตํ ‘‘อกตํปิ หิ กุกตนฺติ โวหรนฺติฯ ยํ มยา อกถํฯ ตํ กุกตนฺติจฯ อิธ ปน กตา กตํ อารพฺภ อุปฺปโนฺน วิปฺปฎิสารจิตฺตุปฺปาโท กุกต’’นฺติจฯ ตํปิ สพฺพํ ปฎิกฺขิตฺตเมว โหตีติฯ</p>


<p>กุกตสฺส ยถาวุตฺตจิตฺตุปฺปาทสฺส ตถาปวตฺติ เหตุภาโว กุกฺกุจฺจํฯ อปิจ, ธาตุปาเฐสุ กุจสทฺทํ สโงฺกจน มโน วิเลขนเตฺถสุ ปฐนฺติเยวฯ ตสฺมา กุจฺฉิเตน อากาเรน โกจติ สโงฺกจติ น ปาปชิคุจฺฉนากาเรนาติ กุกฺกุโจฯ กุจฺฉิเตนวา อากาเรน โกจติ วิลิขติ นกิเลสสลฺลีขนา กาเรนาติ กุกฺกุโจฯ ตถา ปวตฺตธมฺมสมูโหฯ โสหิ กุจฺฉิเตน อกตํ วต เม กลฺยาณํ กตํ ปาปนฺติ เอวํ ปวเตฺตน อนุตฺถุนนากาเรน สโงฺกจติฯ กุสลธมฺมสมาทาเน จิตฺตํ นมิตุํปิ นเทติฯ มนํวา วิเลขติฯ สทฺธาทีนํ สารธมฺมานํ ตนุกรเณน จิตฺตํ กุสลธมฺมสมาทาเน ปริยาทินฺนถามพลํ กโรติฯ ตสฺมา กุกฺกุโจติ วุจฺจติฯ เยน ปน ธเมฺมน ยุตฺตตฺตา โส ตถา ปวโตฺต โหติฯ โส กุกฺกุจฺจํนาม กุกฺกุจสฺส ภาโวติ กตฺวาฯ ตํ ปน ยสฺมา ปุเพฺพ อกตญฺจ กลฺยาณํ กตญฺจ ปาปํ อารพฺภ ปจฺฉา อนุตาปนวเสน อนุโสจนวเสนจ ปวตฺตติฯ ตสฺมาตํ ปจฺฉานุตาปลกฺขณํ กตากตานุโยจน รสนฺติ จ วุตฺตํฯ  เอตฺถจ ปจฺฉานุตาปลกฺขณนฺติ ปุเพฺพ กลฺยาณญฺจ อกตฺวา ปาปญฺจ กตฺวา อาคตตฺตา ปจฺฉิเม กาเล อนุตาปลกฺขณนฺติ อโตฺถฯ เตน กุกฺกุจฺจสฺส เอกเนฺตน อตีตารมฺมณตา สิทฺธา โหติฯ ปจฺจุปฺปนฺนานาคตารมฺมณตาจ ปฎิสิทฺธาติฯ กตากตา นุโสจนรสนฺติ เอตฺถ กตญฺจ ปาปํ อกตญฺจ กลฺยาณนฺติ โย เชตพฺพํฯ วุตฺตเญฺหตํ มหานิเทฺทเส –</p>

</p>


<p>เอเตน ปน อกตสุจริตา รมฺมณตาย กตทุจฺจริตา รมฺมณตายจ วเสน กุกฺกุจฺจสฺส ทฺวิธาภาโวเยว สิโทฺธ โหติฯ ทฺวีหากาเรหีติ หิ วุตฺตํฯ โสจ โข ปุเพฺพ ปาปํ กตฺวา ปจฺฉา อปายภยตชฺชิตานเญฺจว อปาเยสุ ปติตฺวา ปุเพฺพ อตฺตนา กตกมฺมํ อนุสฺสรนฺตานญฺจ โหติฯ นอเญฺญสํ, อกตํ เม กายสุจริตํฯ กตํ กายทุจฺจริตนฺติ หิ วุตฺตํฯ ยถา ปน มาโน ทุวิโธ โหติ ยาถาวมาโน อยาถาวมาโนติฯ ตถา กุกฺกุจฺจํปิ, ยาถาวกุกฺกุจฺจํ, อยาถาว กุกฺกุจฺจนฺติ ทุวิธํ โหติฯ ตตฺถ อยาถาว กุกฺกุจฺจํปิ อุปฺปชฺชมานํ ทฺวีหากาเรโห อุปฺปชฺชติ อกตํ วต เม กลฺยาณํ กตํ ปาปนฺติฯ กตมํ ปน ตนฺติฯ ยญฺจ ปุเพฺพ กลฺยาณกเมฺมปิ ปาปสญฺญี ปาปทิฎฺฐิ อกตฺวา ปาปกเมฺมปิ กลฺยาณสญฺญี กลฺยาณทิฎฺฐิ กตฺวา ปจฺฉา อนุโสจนวเสน อุปฺปชฺชติฯ ยญฺจ ปุเพฺพ กลฺยาเณ กลฺยาณสญฺญี กตฺวา ปจฺฉา ปาปสญฺญิโน ปาเปจ ปาสญฺญี อกตฺวา ปจฺฉา กลฺยาณสญฺญิโน อุปฺปชฺชติฯ อิทํ อยาถาวกุกฺกุจฺจํนามฯ อนวเชฺช สาวชฺชสญฺญี, กปฺปิเย อกปฺปิยสญฺญี, อนาปตฺติยํ อาปตฺติสญฺญีติอาทินาปิ  โยเชตพฺพํฯ อิทญฺจ สพฺพํ อุปฺปชฺชมานํ ทฺวีหา กาเรเหว อุปฺปชฺชติฯ ตสฺมา ทฺวีสุเอว สงฺคหิตนฺติ ทฎฺฐพฺพํฯ ยํ ปน มหานิเทฺทเสเยว หตฺถกุกฺกุจฺจกํปิ กุกฺกุจฺจํฯ ปาทกุกฺกุจฺจกํปิ กุกฺกุจฺจํฯ หตฺถปาทกุกฺกุจฺจกํปิ กุกฺกุจฺจนฺติ นิทฺทิฎฺฐํฯ ตํ อสํยต กุกฺกุจฺจํนามฯ ยํ ปน ตํ ภิกฺขุ กุกฺกุจฺจายนฺตา นปฎิคฺคณฺหิํสูติ วินเย อาคตํฯ ยญฺจ กถํ กุกฺกุจฺจปฺปกตตาย อาปชฺชติ กปฺปิเย อกปฺปิยสญฺญิตา อกปฺปิเย กปฺปิยสญฺญิตาติ อาคตํฯ ตํ วินยกุกฺกุจฺจํนามฯ ตํปน วินยสํสโยเอวฯ โสจ โข อตฺตโน อวิสเย กปฺปติ นุโข โนนุโขติ สํสปฺปนากาเรน ปวโตฺต กุสล กฺริย จิตฺตุปฺปาโทฯ โสปน เยสํ อุปฺปชฺชติฯ เตสุ เย สิกฺขากามา, เต ตํกมฺมํ นกโรนฺติฯ เต สนฺธาย กุกฺกุจฺจายนฺตา นปฎิคฺคณฺหิํสูติ วุตฺตํฯ เย ปน กโรนฺติเยวฯ เต กปฺปิยวตฺถุสฺมิํปิ อาปตฺติํ อาปชฺชนฺติฯ เต สนฺธาย กุกฺกุจฺจปฺปกตตาย อาปตฺติํ อาปชฺชตีติ วุตฺตํฯ</p>


<p> ถิยติจิตฺตํ มนฺทมนฺทํ กตฺวา อโชฺฌตฺถรตีติ ฯ ถิยิยนา ถิยิตตฺตนฺติ หิ ปาฬิยํ นิทฺทิฎฺฐํฯ</p>


<p> เมธติ เจตสิเก ธเมฺม อกมฺมญฺญภูเต กตฺวา วิหิํ สตีติ ฯ ตถา หิ อารมฺมเณ วิปฺผารวเสน ตํ ตํ อิริยา ปถํ สนฺธาเรตฺวา ปวตฺตมาเนสุ สมฺปยุตฺตธเมฺมสุ มุคฺคเรน โปเถตฺวา วิย เต อารมฺมณโต โอลิยาเปตฺวา อิริยาปถํปิ สนฺธาเรตุํ อสมเตฺถ กตฺวา ถินํ จิตฺตํ อภิภวติฯ มิทฺธํ เจตสิเกติฯ</p>


<p> ติ เอตฺถฯ จิกิจฺฉนํ จิกิจฺฉาฯ ญาณปฺปฎิกา โรติ อโตฺถฯ ติกิจฺฉิตุํ ทุกฺกรตาย วิคตา จิกิจฺฉา เอตายาติ วิจิกิจฺฉาฯ สภาวํ วิจินนฺตา กิจฺฉนฺติ กิลมนฺติ เอตายาติวา วิจิกิจฺฉาฯ วิจิกิจฺฉติวา เทฺวฬฺหกภาเวน ปวตฺตตีติ วิจิกิจฺฉาฯ สา นีวรณภูตา, ปฎิรูปกาติ ทุวิธาฯ ตตฺถ พุทฺธาทีสุ อฎฺฐสุ วตฺถูสุ วิมติวเสน ปวตฺตมานา นีวรณภูตาฯ ตโต อญฺญาปน อสพฺพญฺญูนํ เตสุ เตสุ อารมฺมเณสุ กถํ นุโข เอวํ นุโข  อิทํนุโขติ เวมติกภาเวน ปวตฺตา สพฺพา วิจิกิจฺฉา ปฎิรูปกานามฯ สา ปน กุสลาปิ โหติ, อกุสลาปิ ขีณา สวานํ อุปฺปนฺน กฺริยาพฺยากตาปีติฯ อิธ ปน เอกนฺตากุสลภูตา นีวรณวิจิกิจฺฉาว อธิเปฺปกาติฯ</p>

</p>


<p> สทฺทหตีติ ฯ ยถา อจฺฉํ ปสนฺนํ นิสินฺนํ อุทกํ จนฺท สูริยาทีนิ รูปนิมิตฺตานิ สุฎฺฐุ อตฺตนิ ทหติฯ เอวํ อยํ พุทฺธคุณา ทีนิ สุฎฺฐุ อตฺตนิ ทหติ ธาเรติ ถเปติวาติ อโตฺถฯ สทฺทหนฺติวา เอตายาติ สทฺธาฯ สทฺทหนมตฺตเมววา เอตนฺติ สทฺธาฯ สาปิ พุทฺธา ทีสุ สเทฺธยฺยวตฺถูสุ อกาลุสฺสิยภาเวน ปวตฺตมานาเอว อิธ อธิเปฺปตาฯ ตโต อญฺญาปน ติตฺถิเยสุวา ติตฺถิยธเมฺมสุ วา เอวรูเปสุ อสเทฺธยฺยวตฺถูสุ สทฺทหนวเสน ปวตฺตา โอกปฺปนา สทฺธา ปฎิรูปกานาม โหติฯ สา ปน อตฺถโต มิจฺฉาธิโมโกฺข เยวาติฯ ยถา ปน มนุสฺสา หเตฺถ อสติ รตนานิ ทิสฺวา ปิ-คเหตุํ น สโกฺกนฺติฯ วิเตฺต อสติ เตสํ สพฺพโภคา น สมฺปชฺชนฺติฯ พีเช อสติ สสฺสาทีนิ นสมฺปชฺชนฺติฯ เอวํ สทฺธาย อสติ ปุญฺญกฺริยาวตฺถูนิ นสมฺปชฺชนฺติฯ ตสฺมา เอสา หตฺถวิตฺตพีช สทิสาติ วุตฺตาฯ</p>


<p> สรตีติ ฯ อตฺตนา กตานิ กตฺตพฺพานิ จ กลฺยาณกมฺมาวา พุทฺธคุณาทีนิวา อปฺปมชฺชนวเสน อุปคจฺฉตีติ อโตฺถฯ สาปิ สมฺมาสติ มิจฺฉาสติ ทุวิธา โหติฯ ตตฺถ สมฺมาสติ อิธ อธิเปฺปตาฯ อิตรา ปน สติเยว น โหติฯ กตสฺส กตฺตพฺพสฺสจ ปาปกมฺมสฺส อปฺปมชฺชนวเสน ปวโตฺต สติปฎิรูปโก อกุสลจิตฺตุปฺปาโทเยวฯ ยสฺมา ปเนสา จิตฺตํ สเพฺพหิ อกุสลธเมฺมหิจ รกฺขิตุํ กุสลธเมฺมหิจ โยเชตุํ สโกฺกติฯ ตสฺมา สา รโญฺญ สพฺพกมฺมิก มหาอมโจฺจ วิย ทฎฺฐพฺพาติฯ สติํขฺวาหํ ภิกฺขเว สพฺพตฺถิกํ วทามีติ หิ วุตฺตํฯ</p>


<p> หิริยตีติ  ฯ กายทุจฺจริตาทีหิ ลชฺชติ ชิคุจฺฉติ อุกฺกณฺฐตีติ อโตฺถฯ</p>


<p> เตหิเยว โอตฺตปฺปตีติ ฯ อุพฺพิชฺชตีติ อโตฺถฯ เอตฺถปิ หิริโอตฺตปฺปปฺปฎิรูปกานาม อตฺถิ, วุตฺตญฺหิ –</p>


<p>
ลชฺชิตเพฺพ นลชฺชนฺติ, อลชฺชิเยสุ ลชฺชเรติ จ;  
  
ภายิตเพฺพ นภายนฺติ, อภเย ภยทสฺสิโนติ จฯ  
</p>
  
<p>ยสฺมา ปน สปฺปุริสา หิริยา อตฺตนิ โอตฺตเปฺปนจ ปเรสุ อารกฺขเทวตาทีสุ คารวํ อุปฺปาเทตฺวา ปาปโต วเชฺชตฺวา สุทฺธํ อตฺตานํ ปริหรนฺติฯ ตสฺมา อิเม เทฺว โลกปาลธมฺมาติ วุตฺตาฯ</p>


<p> โลภปฺปฎิปโกฺข ฯ โส หิ เยสุ อตฺตโน หิตสญฺญิเตสุ อารมฺมเณสุ โลโภ ลคฺคนวเสน ปวตฺตติ, เตเสฺวว ตํ โลภํ วิธมิตฺวา โลภวตฺถุภูตา ภวโภคสมฺปตฺติโย คูถราสิํวิย หีเฬตฺวา ชิคุจฺฉิตฺวา เอกาเนกฺขมฺม ธาตุนาม หุตฺวา ปวตฺตตีติฯ</p>


<p> โทสปฺปฎิปโกฺข ฯ โสปิ หิ เยสุ อตฺตโน อหิตสญฺญิเตสุ อารมฺมเณสุ โทโส ทุสฺสนวเสน ปวตฺตติฯ เตเสฺวว ตํโทสํ วิธมิตฺวา ทิฎฺฐทิเฎฺฐสุ สเตฺตสุ ปุณฺณจนฺทสทิสํ โสมฺมหทยํ อุปฺปาเทตฺวา เอกา อพฺยาปาทธาตุ นาม หุตฺวา ปวตฺตตีติฯ อยเมวจ พฺรหฺมวิหาเรสุ เมตฺตาติ วุตฺตาฯ อโมโหปิ อิธ วตฺตโพฺพฯ โมหปฺปฎิปโกฺข ฯ โสปิ หิ เยสุ ธเมฺมสุวา อเตฺถสุวา จตูสุ อริยสเจฺจสุวา โมโห อนฺธการํ กตฺวา ปวตฺตติฯ เตเสฺวว ตํ โมหํ วิธมิตฺวา จนฺทสูริยสหสฺสํ อุฎฺฐาเปโนฺตวิย วิชฺชานาม หุตฺวา ปวตฺตตีติฯ</p>


<p> ติ เอตฺถ อตฺตา วุจฺจติ สภาโวฯ ลีนุทฺธจฺจาทีนํ อุภินฺนํ วิสมปกฺขานํ มเชฺฌ ปวโตฺต อตฺตา เอตสฺสาติ มชฺฌตฺตาฯ สมปฺปวโตฺต สมฺปยุตฺตธมฺมสมูโหฯ ตสฺส ภาโว มชฺฌกฺกตาฯ  เตสุ เตสุ สมฺปยุตฺตธเมฺมสุ ทิสฺสมานา มชฺฌตฺตตา ตตฺรมชฺฌตฺตตา เตสุ เตสุวา หิตกเมฺมสุ จิตฺตเจตสิกานํ มชฺฌตฺตตา ตตฺรมชฺฌตฺตตาฯ ตถา หิ สา สมปฺปวตฺตานํ สมฺปยุตฺต ธมฺมานํ อชฺฌุเปกฺขนวเสน สมปฺปวตฺตานํ อาชาเนยฺยานํ อชฺฌุเปกฺขนสารถีวิย ทฎฺฐพฺพาติ วุตฺตาฯ อยเมวจ พฺรหฺมวิหาเรสุ อุเปกฺขาติ วุตฺตาฯ</p>


<p> กายปฺปสฺสทฺธาทีสุ กาโยติ เวทนาทิกฺขนฺธตฺตย สงฺขาโต เจตสิกสมูโห วุจฺจติฯ จิตฺตนฺติ โสภณจิตฺตํฯ กายสฺส ปสฺสทฺธิ ฯ จิตฺตสฺส ปสฺสทฺธิ ติอาทินา สมาโสฯ ปสฺสมฺภนํ ปสฺสทฺธิฯ สนฺตสีตลภาโวติ อโตฺถฯ เยสํ อิทํ ทฺวยํ ทุพฺพลํ โหติฯ เต ปุญฺญกเมฺมสุ จิตฺตสุขํ นปินฺทนฺติฯ พหิทฺธาเอว เนสํ จิตฺตํ ปกฺขนฺทติฯ สนฺตเตฺต ปาสาณปิเฎฺฐ ถปิตมโจฺฉวิย โหติฯ เยสํ ปน พลวํ โหติฯ เตเยว ตตฺถ ตํ วินฺทนฺติฯ เตสํ จิตฺตํ สีตเล อุทเก ปกฺขิตฺต มโจฺฉ วิย โหติฯ</p>


<p> ลหุภาโว ฯ อครุตา อทนฺธตาติ อโตฺถฯ เยสํ อิทํ ทุพฺพลํฯ เตสํ จิตฺตํ ปุญฺญกเมฺมสุ นปสาเรติ สโงฺกจติฯ ตตฺตปาสาเณ ปกฺขิตฺตปทุมปุปฺผํ วิย โหติฯ เยสํ ปน พลวํฯ เตสํ จิตฺตํ ตตฺถ ปสาเรติฯ สีตเล อุทเก ปกฺขิตฺต ปทุมปุปฺผํ วิย โหติฯ</p>


<p> มุทุภาโว ฯ เยสํ อิทํ ทุพฺพลํฯ เตสํ จิตฺตํ ปุญฺญกเมฺมสุ ถทฺธํ โหติฯ เวรีนํ มเชฺฌ คตมหาโยโธวิย โหติฯ เยสํ ปน พลวํฯ เตสํ จิตฺตํ ตตฺถ มุทุ โหติฯ วิยญฺญาตีนํ มเชฺฌ คตมหาโยโธ วิย โหติฯ</p>


<p> กมฺมนิ สาธุ กมฺมญฺญํฯ ตเทว ฯ เยสํ อิทํ ทุพฺพลํฯ เตสํ จิตฺตํ ปุญฺญกเมฺมสุ ยถิจฺฉิตํ ถเปตุํ นลพฺภติ, วิกฺกิรติฯ ปฎิวาเต ขิตฺตถุสมุฎฺฐิวิย โหติฯ เยสํ ปน พลวํฯ เตสํเยว ตํ ตตฺถ ยถิจฺฉิตํ ถเปตุํ ลพฺภติ นวิกฺกิรติฯ ปฎิวาเต ขิตฺตสุวณฺณกฺขโนฺธวิย โหติฯ</p>


<p> ปคุณสฺส  ภาโว ปาคุญฺญํฯ ตเทว ฯ เยสํ อิทํ ทุพฺพลํฯ เตสํ จิตฺตํ ปุญฺญกเมฺมสุ วิกมฺปติ วิหญฺญติฯ คมฺภีเร อุทเก ขิตฺตวานโรวิย โหติฯ เยสํ ปน พลวํ, เต สํ ตํ ตตฺถ นวิกมฺปติ นวิหญฺญติฯ คมฺภีเร อุทเก ขิตฺต กุมฺภิโล วิย โหติฯ</p>


<p> อุชุเอว อุชุกํ, อุชุกสฺส ภาโว ฯ เยสํ อิทํ ทุพฺพลํฯ เตสํ จิตฺตํ ปุญฺญกเมฺมสุ วิสมคหิกํ โหติฯ กทาจิ ลีนํฯ กทาจิ อุทฺธฎํฯ กทาจิ โอนตํฯ กทาจิ อุนฺนตํฯ สุรามทมตฺตสฺส มคฺคคมนํ วิย โหติฯ เยสํ ปน พลวํ, เตสํ ตํ วุตฺตวิปริย เยน เวทิตพฺพนฺติฯ</p>


<p> เอตฺถจ สิเทฺธสุปิ จิตฺตปฺปสฺสทฺธาทิเกสุ วุเตฺตสุ วิสุํ กายปฺปสฺสทฺธาทีนํ วจนํ เตสํ วเสน รูปกายสฺสปิ ปสฺสทฺธาทิ ทีปนตฺถนฺติ เวทิตพฺพํฯ ตตฺถ ตํ ตํ สุตฺตนฺตํ สุตฺวา เคลญฺญวุฎฺฐา นาทีสุ รูปกายสฺส ปสฺสทฺธภาโว ปากโฎ อิทฺธิมนฺตานํ อิทฺธิยา อากาสคมนาทีสุ ลหุ ภาโวฯ กายํ ขุทฺทกํ วา มหนฺตํ วา กตฺวา นิมฺมินเนสุ มุทุภาโวฯ อโนฺตปถวิยํวา อโนฺตปพฺพเต สุวา อสชฺชมานํ กตฺวา คมนาทีสุ กมฺมญฺญภาโวฯ นาควณฺณํวา ครุฬวณฺณํวา กตฺวา นิมฺมินนาทีสุ ปคุณภาโว เตเสฺวว สเพฺพสุ ยถานิมฺมิตวเสน จิรปฺปวตฺติภาเวสุ อุชุกภาโว ปากโฎ โหตีติ เวทิตโพฺพฯ สมํ ธาเรนฺตีติ สาธารณา, สเพฺพหิ โสภณจิเตฺตหิ, เตสํวา สาธารณา ฯ</p>


<p> ติ เอตฺถ ติวิธา สมฺมาวาจา กถา, เจตนา, วิรติวเสน, ตตฺถ อตฺถธมฺมปฺปฎิสํยุตฺตา สุภาสิตา วาจา กถา สมฺมาวาจานามฯ ตํสมุฎฺฐาปิกา กุสลกฺริยเจตนา เจตนาสมฺมาวาจานามฯ ยา ปน มุสาวาทา เวรมณาทีนิ สิกฺขาปทานิ สมาทิยนฺตสฺสวา อธิฎฺฐหนฺตสฺสวา สมฺปตฺตํ วตฺถุํ อวีติกฺกมนฺตสฺสวา ปาปวิรมณากาเรน จิตฺตสฺส ปวตฺติฯ อยํ วิรติ สมฺมาวาจานามฯ สา อิธ อธิเปฺปตาฯ สมฺมา วทนฺติ เอตา ยาติ  สมฺมาวาจาฯ เอตายาติ เจตฺถ กรณเตฺถ เหตุอเตฺถ วา กรณวจนํ ทฎฺฐพฺพํฯ ตตฺถ วาจาย สิกฺขาปทานิ สมาทิยนฺตสฺส สมาทานวจนานิ สนฺธาย กรณโตฺถ เหตุอโตฺถ จ ยุชฺชติฯ ตโต ยถาสมาทินฺนานิวา ยถาธิฎฺฐิตานิวา สิกฺขาปทานิ สุฎฺฐุรกฺขามาติ ยานิ อนวชฺชานิเอว วจนานิ วทนฺตา วิจรนฺติฯ ตานิ สนฺธาย กรณตฺถานุกูโล เหตุ อโตฺถเยว ยุชฺชตีติฯ อถวา, ตถา วทนฺตุวา มาวาฯ อยํปน วทมาเนสุ สติ เตสํ สมฺมา วตฺตุํเอว เทติฯ นมิจฺฉา วตฺตุนฺติ กตฺวา สมฺมา วาจาเตฺวว วุจฺจติฯ อปิจ, อยํ วจีทุจฺจริตานํ ปชหนวเสน ปวตฺตมานา วจีทฺวารสุทฺธิยา เอว โหตีติ สมฺมาวาจาติ วุจฺจตีติฯ</p>


<p> ปิ ติวิโธ กฺริยา, เจตนา, วิรติ วเสนฯ ตตฺถ ยํกิญฺจิ อนวชฺชํ กมฺมํ กโรนฺตสฺส กายิกกฺริยา กฺริยากมฺมโนฺตนามฯ ตํสมุฎฺฐาปิกา เจตนา เจตนากมฺมโนฺต นามฯ ยา ปน ปาณาติปาตา เวรมณาทีนิ สิกฺขาปทานิ สมาทิ ยนฺตสฺสวา อธิฎฺฐหนฺตสฺสวา สมฺปตฺตํ วตฺถุํ อวีติกฺกมนฺตสฺสวา ปาปวิรมณากาเรน จิตฺตสฺส ปวตฺติฯ อยํ วิรติ สมฺมากมฺมโนฺต นามฯ สมฺมา กโรนฺติ เอเตนาติ สมฺมากมฺมํ, ตเทว สมฺมา กมฺมโนฺต สุตฺตโนฺต วนโนฺตวิยฯ เสสเมตฺถ วุตฺตนยเมวฯ</p>


<p> ปิ วีริย, วิรติวเสน ทุวิโธฯ ตตฺถ ปกติยา อนวชฺชานิ กสิกมฺมาทีนิวา ภิกฺขาจริยาทีนิวา กตฺวา ชีวิตํ กเปฺปนฺตานํ อุฎฺฐานพลสงฺขาโต วายาโม วีริยสมฺมาอาชีโวนามฯ ยา ปน อาชีวสุทฺธิํ อเปกฺขิตฺวา อตฺตโน อาชีวสีลวิปตฺติการณานิ กายวจีทุจฺจริตานิ ปชหนฺตานํ ปาปวิรมณากาเรน จิตฺตสฺส ปวตฺติฯ อยํ วิรติ อาชีโวนามฯ อยมิธาธิเปฺปโตฯ สมฺมา อาชีวนฺติ ชีวิตํ ปวเตฺตนฺติ เอเตนาติ สมฺมาอาชีโวฯ เสสเมตฺถ วุตฺตนยเมวาติฯ</p>


<p> เอเกกาปิ เจตฺถ สมฺปตฺต วิรติ, สมาทาน วิรติ, สมุเจฺฉทวิรติวเสน ติวิธาฯ ตตฺถ ยา สิกฺขาปทานิ อสมา ทิยิตฺวาวา  สมาทินฺนานิปิวา ตานิ อนเปกฺขิตฺวา เกวลํ หิริ โอตฺตปฺปพเลเนว สมฺปตฺตํ วตฺถุํ อวีติกฺกมนฺตานํ อุปฺปนฺนา วิรติฯ อยํ สมฺปตฺตวิรตินามฯ สา ปจฺจุปฺปนฺนารมฺมณาเยวฯ ปญฺจสิกฺขา ปทา ปจฺจุปฺปนฺนารมฺมณาติ หิ วุตฺตํฯ ยา ปน สิกฺขาปทานิ สมาทิ ยนฺตสฺสวา อธิฎฺฐหนฺตสฺสวา ยถาสมาทินฺนานิวา ยถาธิฎฺฐิตานิ วา สุฎฺฐุรกฺขามีติ สมฺปตฺต วตฺถุํ อปีติกฺกมนฺตสฺสวา อุปฺปนฺนาฯ อยํ สมาทานวิรตินามฯ สา ปน ปจฺจุปฺปนฺนารมฺมณาวา โหติ อนาคตารมฺมณาวาฯ ตถา หิ ปญฺจสิกฺขาปทา ปจฺจุปฺปนฺนารมฺมณาติ อิทํ สมฺปตฺตวิรติวเสน วุตฺตนฺติ อฎฺฐกถายํ วุตฺตํฯ มคฺคกฺขเณ ปน สพฺพทุจฺจริตานํ ปจฺจยสมุเจฺฉทวเสน อุปฺปนฺนา สมุเจฺฉทวิรตินามฯ สา ปน นิพฺพานารมฺมณาเอวฯ ผลวิรติปิ เอเตฺถว สงฺคหิตาติฯ ตตฺถ โลกิยวิรติโย ชีวิตินฺทฺริยาทีนิ วีติกฺกมิตพฺพวตฺถูนิ อารมฺมณํ กตฺวา ปาณาติปาตาทีนิ วิรมิตพฺพวตฺถูนิ ปชหนฺติฯ โลกุตฺตรวิรติโย ปน นิพฺพานํ อารมฺมณํ กตฺวา ตานิเยว วิรมิตพฺพวตฺถูนิ ปชหนฺตีติ ทฎฺฐพฺพํฯ</p>


<p> ปรทุเกฺข สติ การุณิกานํ หทยเขทํ กโรตีติ ฯ กิรติวา ปรทุกฺขํ วิกฺขิปติ, กิณาติวา ปรทุกฺขํ หิํสตีติ กรุณาฯ กิรียติ ทุกฺขิเตสุ ปสารียตีติวา กรุณาฯ อปิจ กลิ อุณาติ เฉโทฯ กลีติ ทุกฺขํ วุจฺจติ, ยถา-กลิ สมฺภเว ภเวติฯ กลีติวา ปาปปิ ปราชโยปิ วุจฺจติฯ ปาเป กลิ ปราชเยติ หิ วุตฺตํฯ สพฺพเญฺจตํ การุณิกา นํ การุญฺญเหตุภูตเมว โหติฯ อิติ กลิํ ทุกฺขํวา ปาปํวา สพฺพสมฺปตฺติโต ปราชยํวา สเตฺตหิ อวนฺติ รกฺขนฺติ, สเตฺตวา ตโต วิธกลิโต อวนฺติ รกฺขนฺติ การุณิกา ชนา เอตายาติ กรุณาฯ</p>


<p> ปรสมฺปตฺติํ ทิสฺวา โมทนฺติ เอตายาติ ฯ นตฺถิ ปมาณํ เอเตสนฺติ อปฺปมาณา, สตฺตาฯ อปฺปมาเณสุ ภวาติ ฯ เอตาหิ เอตฺตเกสุเยว สเตฺตสุ ปวเตฺตตพฺพาฯ น อิโต อเญฺญสูติ เอวํ ปริเจฺฉทปฺปมาณสฺส อภาวา เอกสฺมิํ สเตฺต ปวตฺตาปิ อปฺปมญฺญาเอวนาม โหนฺตีติฯ</p>


<p> ปน</p>

 รมฺมณตฺตา อปฺปมาณาฯ ตาเอว อปฺปมญฺญาติ วุตฺตํฯ ตํ น สุนฺทรํฯ</p>


<p> ปญฺญินฺทฺริยนฺติ เหฎฺฐา วุโตฺต อโมโหเอวฯ โส หิ ปชานนเฎฺฐน ปญฺญา, อธิปติยเฎฺฐน อินฺทฺริยญฺจาติ กตฺวา ปญฺญินฺทฺริยนฺติ วุจฺจตีติฯ</p>

</p>


<p> ติอาทิ ติณฺณํ ราสีนํ สงฺคโหฯ เอวํ ทฺวิปญฺญาส สรูปํ ทเสฺสตฺวา อิทานิ เจโตยุตฺตปฺปการํ ทเสฺสโนฺต เตสนฺติอาทิมาหฯ อิโต เจตสิกานํ สรูปทสฺสนโต ปรํ เตสํ จิตฺตาวิยุตฺตานํ จิเตฺตน อวิยุตฺตานํ เจตสิกานํ จิตฺตุปฺปาเทสุ ปเจฺจกํ สมฺปโยโค ตถาโยคํ วุจฺจเตติ โยชนาฯ ติ จิเตฺตสุ อิเจฺจว อโตฺถฯ อุปฺปชฺชนฺติ เจตสิกา เอเตสูติ อุปฺปาทาฯ จิตฺตานิเอว อุปฺปาทา จิตฺตุปฺปาทาติ กตฺวาฯ ทฺวิปญฺจวิญฺญาณานํ สพฺพทุพฺพลตฺตา เตสุ ฉ ปกิณฺณกา นุปฺปชฺชนฺติฯ ภาวนาพเลน ปหีนตฺตา วิตโกฺก ทุตียชฺฌานิกาทีสุ, วิจาโร ตตียชฺฌานิกาทีสุ, ปีติ จตุตฺถชฺฌานิกาทีสุ นุปฺปชฺชติฯ สนฺนิฎฺฐานสภาวตฺตา อธิโมโกฺข อสนฺนิฎฺฐานสภาเว วิจิกิจฺฉา จิเตฺต นุปฺปชฺชติฯ วีริยํ พลนายกตฺตา ทุพฺพเลสุ ปญฺจทฺวาราวชฺชนา ทีสุ โสฬสจิเตฺตสุ นุปฺปชฺชติฯ ปีติ สมฺปิยายนสภาวตฺตา โทมนสฺสุเปกฺขา สหคเตสุ นุปฺปชฺชติฯ ฉโนฺท อิจฺฉาสภาวตฺตา อิจฺฉารหิเตสุ อเหตุเกสุ โมมูหจิเตฺตสุจ นุปฺปชฺชตีติ อาห ติฯ เต ปน จิตฺตุปฺปาทา ปกิณฺณกวิวชฺชิตา สปกิณฺณกาติ สมฺพโนฺธฯ</p>


<p> ติ อกุสลเจตสิเกสุฯ สพฺพากุสล สาธารณานามฯ ตสฺมา สเพฺพสุปิ ทฺวาทสากุสลจิเตฺตสุ ลพฺภนฺตีติ โยชนาฯ</p>


<p> ปน</p>


<p>ปจฺฉิมํ  ปุริมสฺส สมตฺถนวจนนฺติ อธิเปฺปตํฯ ตํ น สุนฺทรํฯ</p>


<p>อิทญฺหิ ฐานํ จิเตฺตสุ ลพฺภมานตาทสฺสนปธานนฺติฯ ยสฺมา ปน สพฺพานิ อกุสลจิตฺตานิ อิเมหิ จตูหิ วินา นุปฺปชฺชนฺติฯ น หิ ตานิ ปาเปสุ อาทีนวํ ปสฺสิตฺวา ฐิตานํ อุปฺปชฺชนฺติฯ นจ เตหิ ลชฺชายวา ภเยนวา อุกฺกณฺฐิตานํฯ นาปิ กุสเลสุ ธเมฺมสุ สมาหิตานนฺติฯ ตสฺมา เต สเพฺพสุ เตสุ ลพฺภนฺตีติฯ ยสฺมาจ ทิฎฺฐิมานา ขเนฺธสุ อสฺสาทํ อมุญฺจิตฺวาว เตสุ ตถา ตถา อามสิตฺวา ปวตฺตนฺติฯ ตสฺมา เต โลภมูลจิเตฺตเสฺวว อุปฺปชฺชนฺติฯ ตตฺถ อุปฺปชฺชเนฺตสุ ปน เตสุ ทิฎฺฐิ ขเนฺธสุ อตฺตคฺคาหํ ทฬฺหํ คเหตฺวา ตํ อตฺตํ นิจฺจตาทีหิ มิจฺฉาสภาเวหิเอว ปรามสนฺตี ปวตฺตติฯ มาโน ปน ขเนฺธ อหนฺติ ทฬฺหํ คเหตฺวา ตํ คหิตาการํ เสยฺย ตาทีหิเอว อามสโนฺต ปวตฺตติฯ ตสฺมา เต อามสนาการโต อสทิสวุตฺติโนเอว โหนฺตีติ อาหฯ ติฯ เย ปน ทิฎฺฐิคติกา ทิฎฺฐิยา ยถาคหิตํ อตฺตานเมว อหนฺติ คณฺหนฺติฯ เตสํปิ ทิฎฺฐิมานา อามสนาการํ ปตฺวา อสทิสวุตฺติกาเอว โหนฺติฯ น หิ มานสฺส วิย ทิฎฺฐิยา อตฺต สํปคฺคหเณ พฺยาปาโร อตฺถิฯ น จ ทิฎฺฐิยา วิย มานสฺส ธมฺมานํ อยาถาวปกฺขปริกปฺปเนติฯ เตเนว หิ อหํคาโห มาโน อนาคามีนํปิ ปวตฺตติฯ อตฺตคฺคาหภูตา ปน ทิฎฺฐิ ปุถุชฺชนาน เมวาติฯ</p>


<p> ปน</p>

</p>


<p>สทิสปฺปวตฺติ หิ นาม สหปวตฺติยา เอว การณนฺติฯ มจฺฉริยํ ปน อตฺตสมฺปตฺตีสุ ลคฺคนโลภสมุฎฺฐิตํปิ ตาสํ ปเรหิ สาธารณภาวํ  อสหนากาเรน ปวตฺตตฺตา เอกเนฺตน ปฎิฆสมฺป ยุตฺตเมว โหตีติ วุตฺตํ ติฯ อกมฺมญฺญ ลกฺขณํ ถินมิทฺธํ กมฺมญฺญสภาเวสุ อสงฺขาริเกสุ นสมฺภวตีติ วุตฺตํ ติฯ จตฺตาโร สพฺพา กุสลสาธารณาฯ ตโย โลภ ทิฎฺฐิมานาฯ จตฺตาโร โทสาทโยฯ ทฺวยํ ถินมิทฺธํฯ ติ จสโทฺท อวธารเณฯ วิจิกิจฺฉาจิเตฺตเอวาติ อโตฺถฯ จตุทฺทส อกุสล เจตสิกาฯ</p>


<p> ติ โสภณเจตสิเกสุฯ โลกุตฺตเร อฎฺฐงฺคิกมเคฺค ตีสุ ขเนฺธสุ ปญฺญากฺขเนฺธ สมฺมาสงฺกโปฺป นาม สมฺมาทิฎฺฐิปจฺฉิมโกว โหติฯ ตสฺมา ปาทกชฺฌานาทิวเสน ตสฺมิํ อสติปิ ปญฺญากฺขโนฺธ นปริหายติฯ สีลสมาธิกฺขนฺธธเมฺมสุ ปน เอโก เอกสฺส กิจฺจํ นสาเธติฯ ตสฺมา โลกุตฺตร มโคฺค สตฺตงฺคิกโต เหฎฺฐา นปวตฺตตีติ อาห ติฯ นิยตาว เอกโตว สพฺพถาปิ ลพฺภนฺตีติ โยชนาฯ ตตฺถ ติ น โลกิเยสุวิย กทาจิเอว ลพฺภนฺติฯ อถโข สพฺพทาปิ นิยตา หุตฺวาว ลพฺภนฺติฯ กสฺมา, โลกุตฺตรธมฺมานํ นิจฺจํ สีเลสุ ปริปูรการิตาวเสน ปวตฺตตฺตาฯ น หิ เต โลกิยา วิย กทาจิ ทานวเสน กทาจิ สุตปริยตฺติวเสน กทาจิ กสิณภาวนาทิวเสน ปวตฺตนฺตีติฯ เอกโต วาติ นโลกิเยสุ วิย วิสุํ วิสุํ ลพฺภนฺติฯ อถโข ติโสฺสปิ เอกโต หุตฺวาว ลพฺภนฺติฯ กสฺมา, อภินฺนารมฺมณตฺตาฯ น หิ เต โลกิยา วิย วีติกฺกมิตพฺพวตฺถุสงฺขาตานิ ชีวิตินฺทฺริยาทีนิ นานารมฺมณานิ อารพฺภ ปวตฺตนฺติฯ เอกํปน นิพฺพานเมว อารพฺภปวตฺตนฺตีติฯ ติ น โลกิเยสุ วิย เอกเท สปฺปหานวเสน ลพฺภนฺติฯ อถโข ติโสฺสปิ อนวเสส ทุจฺจริต ทุราชีวปฺปหานากาเรน ลพฺภนฺติฯ โลกิเยสุหิ สกิํ อุปฺปนฺนา สมฺมาวาจา จตุพฺพิธานิ วจีทุจฺจริตานิ สพฺพานิ เอกโต ปชหิตุํ นสโกฺกติฯ มุสาวาทวิรติ มุสาวาทเมว ปชหิตุํ สโกฺกติฯ น อิตรานิฯ มุสาวาทํปิ สมูลํ สานุสยํ ปชหิตุํ นสโกฺกติฯ  ตถา ปิสุณวาจา วิรติ ปิสุณวาจเมว ปชหิตุํ สโกฺกติฯ น อิตรานิฯ ปิสุณวาจํปิ สมูลํ สานุสยํ ปชหิตุํ น สโกฺกติฯ สพฺพํ วิตฺถาเรตพฺพํฯ โลกุตฺตเรสุ ปน สกิํ อุปฺปนฺนา สมฺมาวาจา สพฺพานิ วจีทุจฺจริตานิ สมูลานิ สานุสยานิ ปชหติฯ สกิํ อุปฺปโนฺน สมฺมากมฺมโนฺต สพฺพานิ กายทุจฺจริตานิ สมูลานิ สานุสยานิ ปชหติฯ สกิํ อุปฺปโนฺน สมฺมาอาชีโว สพฺพานิ อาชีวเหตุกานิ กายวจีทุจฺจริตานิ สมูลานิ สานุสยานิ ปชหติฯ อิติ ติโสฺส โลกุตฺตเรสุเอว สพฺพถาปิ ลพฺภนฺตีติฯ วิสโทฺท อวยวสมฺปิณฺฑนโตฺถฯ สกิํ อุปฺปนฺนา เอกา สมฺมาวาจา มุสาวาทปฺปหานวเสนาปิ ลพฺภติฯ นเกวลญฺจ ตปฺปหานวเสเนวฯ อถโข ปิสุณวาจาปหานวเสนปิ ลพฺภตีติ สพฺพํ วตฺตพฺพํฯ เอตฺถจ ทุจฺจริตานิ สมูลานิ สานุสยานีติ เอตฺถ กายวจีโจปน ภาคิยานิ กามราคานุสยาทีนิ อุปริมคฺควชฺฌานิ กิเลสชาตานิ อรูปเสกฺขานํปิ สนฺติเยวฯ กามรูปเสกฺขานํ ปน วตฺตพฺพเมว นตฺถิฯ ตสฺมา เตสํ ปชหนวเสน อุปริมคฺค ผลวิรตีนํ ทุจฺจริตปฺปหานํ ทฎฺฐพฺพํฯ กามาวจรกุสเลเสฺวว, นปน กามาวจรวิปากกฺริยจิเตฺตสุ, นาปิมหคฺคตจิเตฺตสูติ อธิปฺปาโยฯ กามาวจรกุสเลสุปิ กามภูมิยํ อุปฺปเนฺนสุเอว, นรูปารูปภูมิยํ อุปฺปเนฺนสุฯ น หิ พฺรหฺมานํ วิรมิตพฺพวตฺถุ สงฺขาตานิ กายวจีทุจฺจริตานินาม อตฺถิฯ นจ โลกิยวิรติโย วิรมิตพฺพ วตฺถุรหิเตสุ ปุคฺคเลสุ ปวตฺตนฺตีติฯ อุปริ ฉกามาวจรเทเว สุปิ นปวตฺตนฺตีติ วทนฺติฯ ตํ กถาวตฺถุมฺหิ วิจาริตเมวฯ ยทิ เอวํ มนุสฺสโลเกปิ ตีสุ เหฎฺฐิมผลเฎฺฐสุ ตาสํ อปฺปวตฺติ อาปชฺชติฯ น หิ เตสํปิ ปาณาติปาตาทีนิ วิรมิตพฺพวตฺถูนินาม อตฺถีติฯ สจฺจํ, อิธ ปน สตฺตวิธอาปตฺติกฺขนฺธาปิ วิรมิตพฺพวตฺถุฎฺฐาเน ฐิตาฯ ตถา ติวิธกุหนวตฺถูนิจฯ ตานิจ กานิจิ เตสํ ผลฎฺฐานํปิ สาธารณานิเอวฯ มนุสฺสานญฺจ ยานิ กานิจิ ตสฺส ตสฺส สมาทินฺนสฺส สิกฺขาปทสฺส วตฺถูนิปิ วิรมิตพฺพวตฺถูนิเอวฯ ยานิปิ กามเสกฺขานํ กายวาจา วิปฺผนฺทนกรานิ กิเลสชาตานิ สมุเจฺฉทวิรตีนํ วตฺถุภูตานิ สนฺติฯ ตานิ เตสํ ตทงฺค วิรตีนํปิ  วตฺถูนิเอวาติฯ ติ สมาทานสมฺปตฺตวิรตีนํ อญฺญตรวเสน ปวตฺตกาเลเอว สนฺทิสฺสนฺติฯ เอวํ สนฺทิสฺส มานาปิ ภินฺนารมฺมณตฺตา นเอกโต หุตฺวา สนฺทิสฺสนฺตีติ วุตฺตํ นฺติฯ วิสุํวิสุํ สนฺทิสฺสมานาปิ เอเกกทุจฺจริตปฺปหานวเสเนว สนฺทิสฺสนฺติฯ น โลกุตฺตเรสุ วิย สพฺพถาปีติ ทฎฺฐพฺพํฯ</p>


<p> อปฺปนาปตฺตานํ อปฺปมญฺญานํ โสมนสฺสสหคตภาโวว วิภเงฺค วุโตฺตติ วุตฺตํ ติฯ เอตาหิ ปรสตฺตานํ เหตุ อธิมตฺตพฺยาปารา โหนฺติ, ตสฺมา อติสนฺตาย นิพฺยาปาราย ปญฺจมชฺฌานุเปกฺขาย สห นปวตฺตนฺตีติฯ อปฺปนาปุพฺพภาคภูตานํ ปน ตาสํ อุเปกฺขาเวทนายปิ สมฺปโยโค อฎฺฐกถายํ อนุญฺญาโตเยวาติ วุตฺตํ ติฯ ติ การุญฺญปฺปกติกสฺส อนิสฺสุกิโนจ ปเรสํ วิปตฺติสมฺปตฺติทสฺสนกาเลฯ ติ เตสํ วิปตฺติทสฺสนกาเล อนุกมฺปนวเสน กรุณา เอว ชายติ, นมุทิตาฯ สมฺปตฺติทสฺสนกาเล ปน โมทนวเสน มุทิตาว ชายติ, นกรุณาติ เอวํ วิสุํ วิสุํ หุตฺวา ชายนฺตีติ อโตฺถฯ ยสฺมา ปเนตา โทสสมุฎฺฐิตานํ วิหิํสา อรตีนํ นิสฺสรณภูตาติ สุตฺตเนฺตสุ วุตฺตาฯ โทมนสฺสปฎิปกฺขญฺจโส มนสฺสเมว โหติฯ ตสฺมา ตาสํ อปฺปนาปุพฺพภาคภูตานํปิ นิจฺจํ โสมนสฺสโยคเมว เกจิ อิจฺฉนฺตีติ วุตฺตํ ติฯ โส ปน เตสํ วาโท อฎฺฐกถายปิ สห วิรุโทฺธฯ ตสฺมา ตํ พหู วิญฺญุโน น สมฺปฎิจฺฉนฺตีติ กตฺวา โสวาโท เถเรน เกจิวาโทนาม กโตฯ ยสฺมาจ สเพฺพสํปิ โลกิย โลกุตฺตรชฺฌานานํ ปุพฺพภาค ภาวนา นาม อปฺปนาสนฺนกาเลเอว โสมนสฺสชฺฌานานํ ปุพฺพภาคา โสมนสฺสสหคตา โหนฺติฯ อุเปกฺขาฌานานํ ปุพฺพภาคา อุเปกฺขาสหคตา โหนฺติฯ อนาสนฺนกาเล ปน สเพฺพสํปิ เตสํ ปุพฺพภาคา กทาจิ โสมนสฺสสหคตา, กทาจิ อุเปกฺขาสหคตาโหนฺติฯ ตสฺมา โส วาโท เกจิวาโทว กาตุํ ยุโตฺตติฯ เอตฺถจ สพฺพานิปิ สมถวิปสฺสนาภาวนาจิตฺตานินาม อาทิมฺหิ เยภุเยฺยน อุเปกฺขาสหคตานิเอว  ภเวยฺยุํ, ยทิยิ ตานิ อาทิโตเยว ปฎฺฐาย โสมนสฺสสหชาตานิ สิยุํฯ ตทา อิเม สตฺตา โส มนสฺสชาเตสุ กเมฺมสุ อนภิรตานาม นตฺถีติ อญฺญํ กมฺมํ ฉเฑฺฑตฺวา ภาวนากมฺมเมว อนุยุเญฺชยฺยุนฺติฯ ปจฺฉา ปน อตฺตโน ภาวนาย ปุพฺพาปริยวิเสสทสฺสนกาเลเอว โสมนสฺส สหชาตานิ ภวนฺติฯ ปฎิกูลา รมฺมเณสุ ปน อสุภภาวนาจิเตฺตสุ ทุกฺขิตสตฺตารมฺมเณสุจ กรุณาภาวนาจิเตฺตสุ วตฺตพฺพเมว นตฺถิฯ อปิจ อิมา กรุณามุทิตานาม ปกติกาเลปิ อุปฺปชฺชนฺติเยวฯ ตาสุ ปน มุทิตา ตาว อิฎฺฐสมฺปตฺติวิสยาติ สาเยภุเยฺยน โสมนสฺส สหชาตาติ ยุตฺตเมตํฯ กรุณา ปน อนิฎฺฐวิปตฺติวิสยาติ สา เยภุเยฺยน อุเปกฺขาสหชาตา เอว สิยาฯ นจ เอตา ปรสตฺตเหตุ อธิมตฺต พฺยาปาราติ กตฺวา อุเปกฺขาเวทนาย สห วิรุทฺธาเอวาติ สกฺกา วตฺตุํฯ สา หิ อปฺปนํ อปตฺตา เวทนุเปกฺขานาม อารมฺมณรสานุภวเนเอว นิพฺยาปาราโหติฯ น อญฺญกิเจฺจสุฯ ตถา หิ สตฺตา อุเปกฺขาสหคต จิเตฺตหิ อทินฺนํปิ อาทิยนฺติ, ทานํปิ เทนฺติ, อญฺญานิปิ มหนฺตานิ ปุญฺญาปุญฺญกมฺมานิ กโรนฺติเยวาติฯ ตสฺมา อปฺปนา ปตฺตานเญฺญว ตาสํ เวทนุเปกฺขาย สห วิรุทฺธภาโว วตฺตุํ ยุโตฺตติฯ</p>


<p> เอตฺตาวตา ยํ วุตฺตํ </p>

</p>


<p>กิญฺจาปิ กสิณนิมิตฺตาทีนิ อารมฺมณานิ อคมฺภีรานิเอว โหนฺติฯ ตถาปิ โยคกมฺมพเลน จิตฺตสมาธานพเลน กิเลส ทูรีภาเวนจ  ตทารมฺมเณสุ ฌานจิเตฺตสุ ญาณํ เอกเนฺตน ปวตฺต ติเยวาติ อาห ติฯ</p>


<p> ตโย วิรติธมฺมาฯ ทฺวยํ อปฺปมญฺญายุคฬํฯ เอวํ โส ภณเจตสิกา โสภเณเสฺวว จิเตฺตสุ จตุธา จตูหิ ปกาเรหิ สมฺปยุตฺตาติ โยชนาฯ อิทานิ สเพฺพสํปิ เจโต ยุตฺตานํ นิยตา นิยตโยคิวิภาคํ ทเสฺสตุํ อิสฺสาติอาทิมาหฯ กรุณา อาทิ ยสฺสาติ กรุณาทิฯ อปฺปมญฺญา ทฺวยํฯ อิสฺสามเจฺฉรกุกฺกุจฺจานิจ วิรติโยจ กรุณาทิจ ฯ เต นานาจ ชายนฺติ, กทาจิจ ชายนฺติฯ มาโนจ กทาจิเอว ชายติฯ ถินมิทฺธญฺจ ตถา กทาจิ เอว ชายติฯ ชายมานํ ปน อญฺญมญฺญํ สเหว ชายติฯ นนานาติ โยชนาฯ เอตฺถจ อปฺปมญฺญาวิรตีนํ นานา กทาจิ โยโค เหฎฺฐาจ วุโตฺตฯ อุปริจ วกฺขติฯ อิสฺสาทีนํจ อุปริ วกฺขติฯ มานถินมิทฺธานํ ปน อิธ วตฺตโพฺพติฯ ตตฺถ มาโน จตูสุ ทิฎฺฐิวิปฺปยุเตฺตสุ ลพฺภมาโนปิ กทาจิ เตสํ เสโยฺย หมสฺมีติอาทินา ปวตฺตกาเลเอว ลพฺภติ, นอญฺญทาฯ ถินมิทฺธํ ปญฺจสุ สสงฺขาริเกสุ ลพฺภมานํปิ กทาจิ เตสํ นิทฺทาติภูตวเสน อกมฺมญฺญตาย ปวตฺติกาเลเอว ลพฺภติฯ น อญฺญทาฯ ตทา ลพฺภมานํปน ทฺวยํ สเหว ลพฺภติฯ น นานาติฯ</p>


<p> ปน</p>

</p>


<p>น หิ เตหิ เตนจ ตสฺส สหภาโว นานาภาโวจ กิจฺจารมฺมณวิโรธาวิโรธภาเวน สิโทฺธติฯ</p>

</p>

</p>


<p>ติ สตฺตสพฺพตฺถยุชฺชนฺตีติอาทินา วุตฺตปฺปการํ อนุสาเรน ติ เอกาทสหิ อนิยต โยคีหิ อวเสสา เอกจตฺตาลีสธมฺมาฯ เต ยถาวุตฺตานุสาเรน อตฺตนา ลพฺภมาน จิตฺตุปฺปาเทสุ อนิยตโยคิโน เวทิตพฺพาติ โยชนาฯ</p>


<p> เอวํ เจตสิกานํ โยคฎฺฐานปริจฺฉินฺทนวเสน สมฺปโยคนยํ ทเสฺสตฺวา อิทานิ ยุตฺตธมฺมราสิปริจฺฉินฺทนวเสน สงฺคห นยํ ทเสฺสโนฺต ติอาทิมาหฯ อิทานิ เตสํ สงฺคหญฺจ ยถารหํ ปวกฺขามีติ โยชนาฯ ติอาทิ สงฺคหนยสฺส อุเทฺทสคาถาฯ สตฺตปญฺญตฺตารมฺมณา อปฺปมญฺญา นิพฺพานา รมฺมเณสุ นลพฺภนฺติติ วุตฺตํ ติ ตถา อฎฺฐสุ ทุตียชฺฌานิกจิเตฺตสุ วิตกฺกวชฺชา อญฺญสมานา ทฺวาทสเจต สิกา อปฺปมญฺญาวชฺชิตา เตวีสติ โสภณเจตสิกาเจติ ปญฺจตฺติํส ธมฺมา สงฺคหํ คจฺฉนฺตีติอาทินยํ ตถาสเทฺทน นิทฺทิสติฯ ติ วิตกฺก วิจาร ปีติสุขวชฺชา อุเปกฺขาสหคตา เต เอว เตตฺติํสธมฺมาฯ ติ เอตฺถ อฎฺฐจ อฎฺฐจ อฎฺฐาติ เอกเสสนิเทฺทโส, วิจฺฉาโลปนิเทฺทโสวา ทฎฺฐโพฺพฯ ติ ปาฬิยํ ปญฺจกนเยน วุตฺตสฺส ฌานเภทสฺส วเสน, จตุกฺกนเยน วุตฺตสฺส ฌานเภทสฺส วเสน ปน จตุธาว สงฺคโห โหตีติ อธิปฺปาโยฯ ทฺวีสุ รูปปถมชฺฌานลาภีสุ ทุตียชฺฌานํ อุปฺปาเทเนฺตสุ มโนฺท วิตกฺกโม อติกฺกมิตุํ สโกฺกติฯ ตสฺส จตุรงฺคิกํ ทุตียชฺฌานํ อุปฺปชฺชติฯ ติกฺขปโญฺญ ปน วิตกฺก วิจาเร เอกโต อติกฺกมิตุํ สโกฺกติฯ ตสฺส ติยงฺคิกํ ทุตียชฺฌานํ อุปฺปชฺชตีติ อยํ เตสํ นยานํ วิเสโสฯ</p>


<p> กิจฺจารมฺมณวิรุทฺธตฺตา วิรติโย มหคฺคเตสุ นุปฺปชฺชนฺตีติ อาห ติฯ วิรติโย หิ กายวจี วิโสธนกิจฺจา โหนฺติฯ มหคฺคตชฺฌานานิ ปน สุวิสุทฺธกายวจี ปโยคเสฺสว จิตฺตวิโสธนกิจฺจานิฯ วิรติโยจ วีติกฺกมิตพฺพ วตฺถุํวา นิพฺพานํวา อารพฺภ ปวตฺตนฺติฯ มหคฺคตชฺฌานานิ ปน ปญฺญตฺติ โยวา มหคฺคตธเมฺมวาติฯ</p>


<p> กิจฺจารมฺมณวิ  รุทฺธตฺตาเยว วิรติอปฺปมญฺญาโย เอกสฺมิํ จิเตฺต เทฺว นลพฺภนฺตีติ วุตฺตํฯ ติฯ วิรติโย เอกเนฺตน ทุสฺสิลฺยปฺปหาน กิจฺจตฺตา ตปฺปหาน กิจฺจรหิเตสุ โลกิยาพฺยากเตสุ นลพฺภนฺตีติ วุตฺตํ ติฯ ปญฺจสิกฺขาปทา กุสลาเยวาติ หิ ปาฬิยํ วุตฺตํฯ อิทญฺจ โลกิยสิกฺขาปทานิ สนฺธาย วุตฺตนฺติ ทฎฺฐพฺพํฯ อปฺปมญฺญานํ สตฺตปญฺญตฺตารมฺมณตฺตา มหาวิปากานญฺจ เอกนฺต ปริตฺตารมฺมณตฺตา ตาสํ เตสุ สมฺภโว นตฺถีติ วุตฺตํ ติฯ นนุ กามกุสลํ สตฺตปญฺญตฺตาทิ อารมฺมณํปิ โหตีติ ตพฺพิปาเกนปิ เตน สทิสา รมฺมเณน ภวิตพฺพนฺติฯ นฯ วิกปฺปรหิตตฺตาฯ ปญฺญตฺติโย หิ อวิชฺชมานตฺตา มหคฺคตานุตฺตรธมฺมาจ สณฺหสุขุมธมฺมตฺตา ตถา ตถา วิกเปฺปตฺวาวา ปฎิวิชฺฌิตฺวาวา คณฺหนฺตานํ กุสลาทีนํ เอว อารมฺมณภูตา โหนฺติฯ กามวิปากานิ ปน สยํ อติทุพฺพลตาย อารมฺมณํ วิกเปฺปตฺวา วิคเหตุํ นสโกฺกนฺติ, กุโต ปฎิวิชฺฌิตฺวา คเหตุํฯ ตสฺมา ตานิ ปญฺญตฺติโยวา มหคฺคตานุตฺตรธเมฺมวา อาลมฺพิตุํ น สโกฺกนฺตีติ ทฎฺฐพฺพํฯ มหคฺคตวิปากานิ ปน วิกปฺปรหิตานิปิ อปฺปนาปตฺตกมฺมวิเส สนิพฺพตฺตตฺตา ภาวนาพลนิมฺมิตานิ ปญฺญตฺติวิเสสานิ อาลมฺพิตุํ สโกฺกนฺตีติฯ</p>


<p> ปน</p>

</p>


<p>เอวญฺหิ สติ มหคฺคตวิปากานิปิ รูปารูปตณฺหาธิน กมฺมชนิตานิ เอว โหนฺตีติ ตานิปิ รูปารูปตณฺหานํ อารมฺมณภูเต มหคฺคต ธเมฺมเอว อาลเมฺพยฺยุนฺติฯ อปิจ, กามตณฺหาปิ กามธเมฺมเอว อารมฺมณํ กโรติฯ น ปญฺญตฺติธเมฺมติ นตฺถิฯ นจ อิตฺถิปุริสาทิ หตฺถ ปาทาทิ ปญฺญตฺตีสุ อสฺสาทวเสน ปวตฺตา ตณฺหา กามตณฺหา นาม  นโหตีติ อตฺถิฯ ติ กุสเลฯ ติ นิทฺธารเณ ภุมฺมํฯ สุเภ กฺริเย ปาเกติ นิทฺธารณียํ ทฎฺฐพฺพํฯ สเหตุฯ ลฯ มเน ทฺวาทสธาว สงฺคโหติวา โยเชตพฺพํฯ ติ วชฺชิตานํ สงฺคโหฯ ติ โสภณจิเตฺตสุฯ นฺติ วิรติอปฺปมญฺญาทุกํฯ ติ วิเสสกานํ สงฺคโหฯ ติ วิตกฺกาทโยฯ มชฺฌิเม มหคฺคเต อปฺปมญฺญาจ ฌานธมฺมา จฯ ปริเตฺตสุ กามโสภเณสุ อปฺปมญฺญาจ วิรติ ญาณปีติ โยจ วิเสสกา, สงฺคหนย เภทการกาติ อโตฺถฯ</p>


<p> สตฺตรสธมฺมา โลภทิฎฺฐีหิ สทฺธิํ เอกูนวีสติ หุตฺวา สงฺคหํ คจฺฉนฺตีติ โยชนาฯ ปีติวชฺชิตา อญฺญสมานา ทฺวาทส เจตสิกา อกุสลสาธารณา จตฺตาโรจาติ โสฬสธมฺมา โลภทิฎฺฐีหิ สห อฎฺฐารส หุตฺวา สงฺคหํ คจฺฉนฺตีติ โยชนาฯ อิสฺสามจฺฉริย กุกฺกุจฺจานิ กิจฺจโต อารมฺมณโต จ ภินฺนานิ โหนฺตีติ วุตฺตํ ติฯ สเพฺพสุปิ อกุสลจิตฺตุปฺปาเทสุ สมฺปยุตฺตธมฺมา ธมฺมโต อสทิสาเอว โหนฺติฯ คณนโต ปน เอกเจฺจ เอกเจฺจหิ สทิสา เอว โหนฺตีติ วุตฺตํ ติฯ เอตฺถจ ปญฺจสุ อสงฺขาริเกสุ ปถมทุตีเยสุ เอกูนวีสติฯ ตตียจตุเตฺถสุ อฎฺฐารสฯ ปญฺจเม วีสติฯ ปญฺจสุ สสงฺขาริเกสุ ปถมทุตีเยสุ เอกวีสติฯ ตตียจตุเตฺถสุ วีสติฯ ปญฺจเม ทฺวาวีสติฯ โมมูหทฺวเย ปนฺนรสาติ เอวํ อกุสเลสุ สตฺต สงฺคหา ภวนฺติฯ เตนาห เอกูนวีสาติอาทิํฯ ติ สพฺพา กุสลสาธารณาฯ ติ อญฺญสมานาฯ ติ ฉนฺทปีติอธิโมเกฺข ถเปตฺวา เอกเจฺจฯ</p>


<p> ติ หสิตุปฺปาทจิเตฺตฯ ติ มโนทฺวาราวชฺชเนฯ ติ โสมนสฺส สนฺตีรเณฯ ติ ปญฺจทฺวาราวชฺชน สมฺปฎิจฺฉนทฺวยสงฺขาเต มโนธาตุตฺติเกเจว อุเปกฺขา สนฺตีรณ ทฺวยสงฺขาเต อเหตุก ปฎิสนฺธิยุคเฬจฯ สพฺพตฺถ สเพฺพสุ อเหตุเกสุ  สตฺต, ตโต เสสา ปกิณฺณกา ปน ยถารหํ ยุชฺชนฺติ, อิติ เตตฺติํส วิธสงฺคโห มยา วุโตฺตติ โยชนาฯ</p>


<p> อิทานิ อยํ เจตสิกนิเทฺทโสติ กตฺวา จิตฺตสฺส วิย เอกสฺสปิ เจตสิกสฺส ภูมิชาติ สมฺปโยคาทิ เภเทน วิภาโค กเถตโพฺพติ ตํ ทเสฺสตุํ อนฺติมคาถมาหฯ อิตฺถํ อิมินา ยถาวุตฺตปฺปกาเรน จิตฺตาวิยุตฺตานํ เจตสิกานํ โสฬสวิธํ สมฺปโยคญฺจ เตตฺติํสวิธํ สงฺคหญฺจ ญตฺวา เตสํ ยถา โยคํ จิเตฺตน สมํ เภทํ อุทฺทิเสติ โยชนาฯ ผโสฺส ตาว เอกูนนวุติยา เอกวีสสเตสุวา จิเตฺตสุ ยุตฺตตฺตา เอกูนนวุติ เอกวีสสตวิเธวาติ เอวํ ทฺวิปญฺญาสเจตสิเก วิสุํ วิสุํ อุทฺธริตฺวา ยถาโยคํ ภูมิชาติสมฺปโยคาทิเภเทหิ เตสํ วิภาคํ กเถยฺยาติ อโตฺถฯ</p>

</p>

</p>

</p>





