<h1>๒๑. เอกวีสติมวโคฺค</h1>
<h3>๑. สาสนกถาวณฺณนา</h3>
<p> อิทานิ   สาสนกถา นาม โหติฯ ตตฺถ ติโสฺส สงฺคีติโย สนฺธาย ‘‘สาสนํ นวํ กต’’นฺติ จ ‘‘อตฺถิ โกจิ ตถาคตสฺส สาสนํ นวํ กโรตี’’ติ จ ‘‘ลพฺภา ตถาคตสฺส สาสนํ นวํ กาตุ’’นฺติ จ เยสํ ลทฺธิ, เสยฺยถาปิ เอกจฺจานํ อุตฺตราปถกานํ; เต สนฺธาย ตีสุปิ กถาสุ ปุจฺฉา สกวาทิสฺส, ปฎิญฺญา อิตรสฺสฯ ติอาทิ สาสนํ นาม สติปฎฺฐานาทโย เจว อริยธมฺมา, กุสลาทีนญฺจ เทสนาฯ ตตฺถ เยสํ ภควตา เทสิตา สติปฎฺฐานาทโย, ฐเปตฺวา เต อเญฺญสํ วา สติปฎฺฐานาทีนํ กรเณน อกุสลาทีนํ วา กุสลาทิภาวกรเณน สาสนํ นวํกตํ นาม ภเวยฺย, กิํ ตํ เอวํ กตํ เกนจิ, อตฺถิ วา โกจิ เอวํ กโรติ, ลพฺภา วา เอวํ กาตุนฺติ ตีสุปิ ปุจฺฉาสุ โจทนตฺถํ วุตฺตํฯ เสสํ สพฺพตฺถ ยถาปาฬิเมว นิยฺยาตีติฯ</p>

</p>


<h3>๒. อวิวิตฺตกถาวณฺณนา</h3>
<p> อิทานิ  อวิวิตฺตกถา นาม โหติฯ ตตฺถ ยสฺส ปุคฺคลสฺส โย ธโมฺม ปจฺจุปฺปโนฺน, โส เตน อวิวิโตฺต นามาติ อิทํ สกสมเย สนฺนิฎฺฐานํฯ ยสฺมา ปน ปุถุชฺชเนน เตธาตุกา ธมฺมา อปริญฺญาตา, ตสฺมา โส เอกกฺขเณเยว สเพฺพหิปิ เตธาตุเกหิ ธเมฺมหิ อวิวิโตฺตติ เยสํ ลทฺธิ, เสยฺยถาปิ เตสเญฺญว, เต  สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ สเพฺพสํ ผสฺสาทีนํ เอกกฺขเณ ปวตฺติโทสทสฺสนตฺถํ วุตฺตํฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๓. สโญฺญชนกถาวณฺณนา</h3>
<p> อิทานิ  สโญฺญชนกถา นาม โหติฯ ตตฺถ ยสฺมา อรหา สพฺพํ พุทฺธวิสยํ น ชานาติ, ตสฺมา ตสฺส ตตฺถ อวิชฺชาวิจิกิจฺฉาหิ อปฺปหีนาหิ ภวิตพฺพนฺติ สญฺญาย ‘‘อตฺถิ กิญฺจิ สโญฺญชนํ อปฺปหาย อรหตฺตปฺปตฺตี’’ติ เยสํ ลทฺธิ, เสยฺยถาปิ มหาสงฺฆิกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ อรหโต สพฺพสํโยชนปฺปหานทสฺสนตฺถํ วุตฺตํฯ นฺติ ปญฺหทฺวเย อรหโต สพฺพญฺญุตญฺญาณาภาเวน ปฎิเสโธ กโต, น อวิชฺชาวิจิกิจฺฉานํ อปฺปหาเนนฯ อิตโร ปน เตสํ อปฺปหีนตํ สนฺธาย ติ ลทฺธิํ ปติฎฺฐเปติฯ สา อโยนิโส ปติฎฺฐาปิตตฺตา อปฺปติฎฺฐิตาว โหตีติฯ</p>

</p>


<h3>๔. อิทฺธิกถาวณฺณนา</h3>
<p> อิทานิ อิทฺธิกถา นาม โหติฯ ตตฺถ อิทฺธิ นาเมสา กตฺถจิ อิชฺฌติ, กตฺถจิ น อิชฺฌติ, อนิจฺจาทีนํ นิจฺจาทิกรเณ เอกเนฺตเนว น อิชฺฌติฯ สภาคสนฺตติํ ปน ปริวเตฺตตฺวา วิสภาคสนฺตติกรเณ วา สภาคสนฺตติวเสเนว  จิรตรปฺปวตฺตเน วา เยสํ อตฺถาย กริยติ, เตสํ ปุญฺญาทีนิ การณานิ นิสฺสาย กตฺถจิ อิชฺฌติ, ภิกฺขูนํ อตฺถาย ปานียสฺส สปฺปิขีราทิกรเณ วิย มหาธาตุนิธาเน ทีปาทีนํ จิรสนฺตานปฺปวตฺตเน วิย จาติ อิทํ สกสมเย สนฺนิฎฺฐานํฯ ยํ  ปน อายสฺมา ปิลินฺทวโจฺฉ รโญฺญ ปาสาทํ สุวณฺณเนฺตฺวว อธิมุจฺจิ, ตํ นิสฺสาย เยสํ ‘‘อตฺถิ อธิปฺปายอิทฺธี’’ติ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺสฯ ตตฺถ ติ อธิปฺปายอิทฺธิ, ยถาธิปฺปายํ อิชฺฌนอิทฺธีติ อโตฺถฯ ติ ลทฺธิมเตฺต ฐตฺวา ปฎิญฺญา ปรวาทิสฺสฯ อถ นํ อนิจฺจาทีนํ นิจฺจาทิตาย อนุยุญฺชิตุํ ติอาทิมาหฯ เสสเมตฺถ อุตฺตานตฺถเมวฯ ลทฺธิปติฎฺฐาปเน ติ รโญฺญ ปุญฺญูปนิสฺสเยน อาสิ, น เกวลํ เถรสฺส อธิปฺปาเยเนวฯ ตสฺมา อสาธกเมตนฺติฯ</p>

</p>


<h3>๕. พุทฺธกถาวณฺณนา</h3>
<p> อิทานิ  พุทฺธกถา นาม โหติฯ ตตฺถ ฐเปตฺวา ตสฺมิํ ตสฺมิํ กาเล สรีรเวมตฺตตํ อายุเวมตฺตตํ ปภาเวมตฺตตญฺจ เสเสหิ พุทฺธธเมฺมหิ พุทฺธานํ พุเทฺธหิ หีนาติเรกตา นาม นตฺถิฯ เยสํ ปน อวิเสเสเนว อตฺถีติ ลทฺธิ, เสยฺยถาปิ อนฺธกานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ อถ นํ พุทฺธธเมฺมหิ อนุยุญฺชิตุํ ติอาทิมาหฯ อิตโร เตสํ วเสน หีนาติเรกตํ อปสฺสโนฺต ปฎิกฺขิปติเยวาติฯ</p>

</p>


<h3>๖. สพฺพทิสากถาวณฺณนา</h3>
<p> อิทานิ สพฺพทิสากถา นาม โหติฯ ตตฺถ จตูสุ ทิสาสุ เหฎฺฐา  อุปรีติ สมนฺตโต โลกธาตุสนฺนิวาสํ, สพฺพโลกธาตูสุ จ  พุทฺธา อตฺถีติ อตฺตโน วิกปฺปสิปฺปํ อุปฺปาเทตฺวา ‘‘สพฺพทิสาสุ พุทฺธา ติฎฺฐนฺตี’’ติ เยสํ ลทฺธิ, เสยฺยถาปิ มหาสงฺฆิกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ ปุโฎฺฐ สกฺยมุนิํ สนฺธาย ปฎิกฺขิปติฯ ปุน ปุโฎฺฐ ลทฺธิวเสน อญฺญโลกธาตุยํ ฐิตํ สนฺธาย ปฎิชานาติฯ ติอาทิ ‘‘สเจ ตฺวํ ชานาสิ, นามาทิวเสน นํ กเถหี’’ติ โจทนตฺถํ วุตฺตํฯ อิมินา อุปาเยน สพฺพตฺถ อโตฺถ เวทิตโพฺพติฯ</p>

</p>


<h3>๗. ธมฺมกถาวณฺณนา</h3>
<p> อิทานิ ธมฺมกถา นาม โหติฯ ตตฺถ ยสฺมา รูปาทโย รูปาทิสภาเวน นิยตา  น ตํ สภาวํ วิชหนฺติ, ตสฺมา สพฺพธมฺมา นิยตาติ เยสํ ลทฺธิ, เสยฺยถาปิ อนฺธกานเญฺจว เอกจฺจานญฺจ อุตฺตราปถกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘สเจ เต นิยตา, มิจฺฉตฺตนิยตา วา สิยุํ สมฺมตฺตนิยตา วา, อิโต อโญฺญ นิยาโม นาม นตฺถี’’ติ โจเทตุํ ติอาทิมาหฯ ตตฺถ ปฎิเกฺขโป จ ปฎิญฺญา จ ปรวาทิสฺสฯ ติอาทิ เยนเตฺถน นิยตาติ วทติ, ตสฺส วเสน โจเทตุํ วุตฺตํฯ ตตฺรายํ อธิปฺปาโย – รูปญฺหิ รูปเฎฺฐน นิยตนฺติ รูปํ รูปเมว, น เวทนาทิสภาวนฺติ อธิปฺปาเยน วตฺตพฺพํ, อิโต อญฺญถา น วตฺตพฺพํฯ กสฺมา? รูปฎฺฐโต อญฺญสฺส รูปสฺส อภาวาฯ รูปสภาโว หิ รูปโฎฺฐ, รูปสภาโว จ รูปเมว, น รูปโต อโญฺญฯ เวทนาทีหิ ปนสฺส นานตฺตปญฺญาปนตฺถํ เอส โวหาโร โหตีติฯ ตสฺมา ‘‘รูปํ รูปเฎฺฐน นิยต’’นฺติ วทเนฺตน รูปํ นิยตนฺติ วุตฺตํ โหติฯ นิยตญฺจ นาม มิจฺฉตฺตนิยตํ  วา สิยา สมฺมตฺตนิยตํ วา, อิโต อโญฺญ นิยาโม นาม นตฺถีติฯ อถ กสฺมา ปฎิชานาตีติ? อตฺถนฺตรวเสนฯ นฺติ เอตฺถ หิ รูปํ รูปเมว, น เวทนาทิสภาวนฺติ อยมโตฺถฯ ตสฺมา ปฎิชานาติฯ อิโต อญฺญถา ปนสฺส นิยตตฺตํ นตฺถีติ ปุน เตเนว นเยน โจเทตุํ นฺติอาทิมาห ฯ ตํ สพฺพํ อุตฺตานตฺถเมวฯ นฺติ ลทฺธิปิ อโยนิโส ปติฎฺฐาปิตตฺตา อปฺปติฎฺฐิตาว โหตีติฯ</p>

</p>


<h3>๘. กมฺมกถาวณฺณนา</h3>
<p> อิทานิ กมฺมกถา นาม โหติฯ ตตฺถ ‘‘ยสฺมา ทิฎฺฐธมฺมเวทนียาทีนิ ทิฎฺฐธมฺมเวทนียฎฺฐาทีหิ นิยตานิ, ตสฺมา สเพฺพ กมฺมา นิยตา’’ติ เยสํ ลทฺธิ, เสยฺยถาปิ เตสเญฺญว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ นฺติ เอตฺถ ทิฎฺฐธมฺมเวทนียํ ทิฎฺฐธมฺมเวทนียฎฺฐเมวฯ สเจ ทิเฎฺฐว ธเมฺม วิปากํ ทาตุํ สโกฺกติ เทติ, โน เจ อโหสิกมฺมํ นาม โหตีติ อิมมตฺถํ สนฺธาย ปฎิญฺญา สกวาทิสฺสฯ มิจฺฉตฺตสมฺมตฺตนิยามวเสน ปเนตํ อนิยตเมวาติ สพฺพํ เหฎฺฐา วุตฺตนเยเนว เวทิตพฺพนฺติฯ</p>

</p>

</p>





