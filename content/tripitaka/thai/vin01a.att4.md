<h1>๓. อนิยตกณฺฑํ</h1>
<h3>๑. ปฐมอนิยตสิกฺขาปทวณฺณนา</h3>
<p>     ติ ปฐมอนิยตสิกฺขาปทํฯ ตตฺถ ติ กาลํ สลฺลเกฺขตฺวา ยทา น อโญฺญ โกจิ สมีเปน คจฺฉติ วา อาคจฺฉติ วา ตทา ตทนุรูปํ ‘‘กจฺจิ น อุกฺกณฺฐสิ, น กิลมสิ, น ฉาตาสี’’ติอาทิกํ เคหสฺสิตํ กถํ กเถโนฺตฯ ติ กาลํ สลฺลเกฺขตฺวา ยทา อโญฺญ โกจิ สมีเปน คจฺฉติ วา อาคจฺฉติ วา ตทา ตทนุรูปํ ‘‘อุโปสถํ กเรยฺยาสิ, สลากภตฺตํ ทเทยฺยาสี’’ติอาทิกํ ธมฺมกถํ กเถโนฺตฯ</p>


<p>พหู ธีตโร จ ปุตฺตา จ อสฺสาติ ฯ ตสฺสา กิร ทส ปุตฺตา ทส ธีตโร อเหสุํ, พหู นตฺตาโร อสฺสาติ ฯ ยเถว หิ ตสฺสา เอวมสฺสา ปุตฺตธีตานมฺปิ วีสติ วีสติ ทารกา อเหสุํ, อิติ สา วีสุตฺตรจตุสตปุตฺตนตฺตปริวารา อโหสิฯ ติ อุตฺตมมงฺคลสมฺมตาฯ ติ ทานปฺปทาเนสุฯ ติ อาวาหวิวาหมงฺคลาทีสุ อนฺตรุสฺสเวสุฯ ติ อาสาฬฺหีปวารณนกฺขตฺตาทีสุ มหุสฺสเวสุฯ ติ ‘‘อิเมปิ ทารกา ตยา สมานายุกา นิโรคา โหนฺตู’’ติ อายาจนฺตา ปฐมํเยว โภเชนฺติ, เยปิ สทฺธา โหนฺติ ปสนฺนา, เตปิ ภิกฺขู โภเชตฺวา ตทนนฺตรํ สพฺพปฐมํ ตํเยว โภเชนฺติฯ ติ ตสฺสา วจนํ น อาทิยิ, น คณฺหิ, น วา อาทรมกาสีติ อโตฺถฯ</p>


<p> ติ กมฺมกฺขมํ กมฺมโยคฺคนฺติ กมฺมนิยํ, อลํ ปริยตฺตํ กมฺมนิยภาวายาติ อลํกมฺมนิยํ, ตสฺมิํ อลํกมฺมนิเย, ยตฺถ อชฺฌาจารํ กโรนฺตา สโกฺกนฺติ, ตํ กมฺมํ  กาตุํ ตาทิเสติ อโตฺถฯ เตเนวสฺส ปทภาชเน วุตฺตํ – ‘‘สกฺกา โหติ เมถุนํ ธมฺมํ ปฎิเสวิตุ’’นฺติ, ยตฺถ เมถุนํ ธมฺมํ สกฺกา โหติ ปฎิเสวิตุนฺติ วุตฺตํ โหติฯ   ติ นิสชฺชํ กเรยฺย, นิสีเทยฺยาติ อโตฺถฯ ยสฺมา ปน นิสีทิตฺวาว  นิปชฺชติ, เตนสฺส ปทภาชเน อุภยมฺปิ วุตฺตํฯ ตตฺถ ติ อุปคนฺตฺวา นิสิโนฺนฯ เอวํ ปิ เวทิตโพฺพฯ ติ ภิกฺขุมฺหิ นิสิเนฺนติ อโตฺถฯ ติ เทฺวปิ อปจฺฉา อปุริมํ นิสินฺนาฯ เอตฺถ จ กิญฺจาปิ ปาฬิยํ ‘‘โสตสฺส รโห’’ติ อาคตํ, จกฺขุสฺส รเหเนว ปน ปริเจฺฉโท เวทิตโพฺพฯ สเจปิ หิ ปิหิตกวาฎสฺส คพฺภสฺส ทฺวาเร นิสิโนฺน วิญฺญู ปุริโส โหติ, เนว อนาปตฺติํ กโรติฯ อปิหิตกวาฎสฺส ปน ทฺวาเร นิสิโนฺน อนาปตฺติํ กโรติฯ น เกวลญฺจ ทฺวาเร อโนฺตทฺวาทสหเตฺถปิ โอกาเส นิสิโนฺน, สเจ สจกฺขุโก วิกฺขิโตฺตปิ นิทฺทายโนฺตปิ อนาปตฺติํ กโรติฯ สมีเป ฐิโตปิ อโนฺธ น กโรติ, จกฺขุมาปิ นิปชฺชิตฺวา นิทฺทายโนฺต น กโรติฯ อิตฺถีนํ ปน สตมฺปิ อนาปตฺติํ น กโรติเยวฯ</p>


<p>ติ สทฺธาตพฺพวจนาฯ สา ปน ยสฺมา อริยสาวิกาว โหติ, เตนสฺส ปทภาชเน ‘‘อาคตผลา’’ติอาทิ วุตฺตํฯ ตตฺถ อาคตํ ผลํ อสฺสาติ  ปฎิลทฺธโสตาปตฺติผลาติ อโตฺถฯ ติ ปฎิวิทฺธจตุสจฺจาฯ วิญฺญาตํ สิกฺขตฺตยสาสนํ เอตายาติ ติ กิญฺจาปิ เอวรูปา อุปาสิกา ทิสฺวา วทติ, อถ โข ภิกฺขุ นิสชฺชํ ปฎิชานมาโนเยว ติณฺณํ ธมฺมานํ อญฺญตเรน กาเรตโพฺพ, น อปฺปฎิชานมาโนติ อโตฺถฯ</p>


<p>ติ นิสชฺชาทีสุ อากาเรสุ เยน วา อากาเรน สทฺธิํ เมถุนธมฺมาทีนิ อาโรเปตฺวา สา อุปาสิกา วเทยฺย, ปฎิชานมาโนว เตน โส ภิกฺขุ กาเรตโพฺพฯ เอวรูปายปิ อุปาสิกาย วจนมเตฺตน น กาเรตโพฺพติ อโตฺถฯ กสฺมา? ยสฺมา ทิฎฺฐํ นาม ตถาปิ โหติ, อญฺญถาปิ โหติฯ</p>


<p>ตทตฺถโชตนตฺถญฺจ อิทํ วตฺถุํ อุทาหรนฺติ – มลฺลารามวิหาเร  กิร เอโก ขีณาสวเตฺถโร เอกทิวสํ อุปฎฺฐากกุลํ คนฺตฺวา อโนฺตเคเห นิสีทิ, อุปาสิกาปิ สยนปลฺลงฺกํ นิสฺสาย ฐิตา โหติฯ อเถโก ปิณฺฑจาริโก ทฺวาเร ฐิโต ทิสฺวา ‘‘เถโร อุปาสิกาย สทฺธิํ เอกาสเน นิสิโนฺน’’ติ สญฺญํ ปฎิลภิตฺวา ปุนปฺปุนํ โอโลเกสิฯ เถโรปิ ‘‘อยํ มยิ อสุทฺธลทฺธิโก ชาโต’’ติ สลฺลเกฺขตฺวา กตภตฺตกิโจฺจ วิหารํ คนฺตฺวา อตฺตโน วสนฎฺฐานํ ปวิสิตฺวา อโนฺตว นิสีทิฯ โสปิ ภิกฺขุ ‘‘เถรํ โจเทสฺสามี’’ติ  อาคนฺตฺวา อุกฺกาสิตฺวา ทฺวารํ วิวริฯ เถโร ตสฺส จิตฺตํ ญตฺวา อากาเส อุปฺปติตฺวา กูฎาคารกณฺณิกํ นิสฺสาย ปลฺลเงฺกน นิสีทิฯ โสปิ ภิกฺขุ  อโนฺต ปวิสิตฺวา มญฺจญฺจ เหฎฺฐามญฺจญฺจ โอโลเกตฺวา เถรํ อปสฺสโนฺต อุทฺธํ อุโลฺลเกสิ, อถ อากาเส นิสินฺนํ เถรํ ทิสฺวา ‘‘ภเนฺต, เอวํ มหิทฺธิกา นาม ตุเมฺห มาตุคาเมน สทฺธิํ เอกาสเน นิสินฺนภาวํ วทาเปถ เอวา’’ติ อาหฯ เถโร ‘‘อนฺตรฆรเสฺสเวโส อาวุโส โทโส, อหํ ปน ตํ สทฺธาเปตุํ อสโกฺกโนฺต เอวมกาสิํ, รเกฺขยฺยาสิ ม’’นฺติ วตฺวา โอตรีติฯ</p>


<p> อิโต ปรํ ติอาทิ สพฺพํ ปฎิญฺญาย การณาการทสฺสนตฺถํ วุตฺตํ, ตตฺถ ติ มาตุคามสฺส มเคฺค เมถุนํ ธมฺมํ ปฎิเสวโนฺตติ อโตฺถฯ ติ นิสชฺชํ ปฎิชานิตฺวา เมถุนธมฺมปฎิเสวนํ อปฺปฎิชานโนฺต เมถุนธมฺมปาราชิกาปตฺติยา อกาเรตฺวา นิสชฺชามเตฺตน ยํ อาปตฺติํ อาปชฺชติ ตาย กาเรตโพฺพ, ปาจิตฺติยาปตฺติยา กาเรตโพฺพติ อโตฺถฯ เอเตน นเยน สพฺพจตุเกฺกสุ วินิจฺฉโย เวทิตโพฺพฯ</p>


<p> สิกฺขาปทปริโยสาเน ปน อาปตฺตานาปตฺติปริเจฺฉททสฺสนตฺถํ วุเตฺตสุ ติอาทีสุ ติ ‘‘รโหนิสชฺชสฺสาทตฺถํ คโตมฺหี’’ติ เอวํ คมนํ ปฎิชานาติ, นฺติ นิสชฺชสฺสาเทเนว นิสชฺชํ ปฎิชานาติฯ นฺติ ตีสุ อญฺญตรํ อาปตฺติํฯ ติ ตีสุ ยํ ปฎิชานาติ, ตาย กาเรตโพฺพฯ เสสเมตฺถ จตุเกฺก อุตฺตานาธิปฺปายเมวฯ ทุติยจตุเกฺก ปน ติ รโห นิสชฺชสฺสาทวเสน น ปฎิชานาติ , ‘‘สลากภตฺตาทินา อตฺตโน กเมฺมน คโตมฺหิ, สา ปน มยฺหํ นิสินฺนฎฺฐานํ อาคตา’’ติ วทติฯ เสสเมตฺถาปิ อุตฺตานาธิปฺปายเมวฯ</p>


<p>อยํ ปน สพฺพตฺถ วินิจฺฉโย – ติ เมถุนธมฺมสนฺนิสฺสิตกิเลโส วุจฺจติฯ โย ภิกฺขุ เตนสฺสาเทน มาตุคามสฺส สนฺติกํ คนฺตุกาโม อกฺขิํ อเญฺชติ, ทุกฺกฎํฯ นิวาสนํ นิวาเสติ, กายพนฺธนํ พนฺธติ, จีวรํ ปารุปติ, สพฺพตฺถ ปโยเค ปโยเค ทุกฺกฎํฯ คจฺฉติ, ปทวาเร ปทวาเร ทุกฺกฎํฯ คนฺตฺวา นิสีทติ, ทุกฺกฎเมวฯ มาตุคาเม อาคนฺตฺวา นิสินฺนมเตฺต  ปาจิตฺติยํฯ สเจ สา อิตฺถี เกนจิ กรณีเยน อุฎฺฐายุฎฺฐาย ปุนปฺปุนํ นิสีทติ, นิสชฺชาย นิสชฺชาย ปาจิตฺติยํฯ ยํ สนฺธาย คโต, สา น ทิฎฺฐา, อญฺญา อาคนฺตฺวา นิสีทติ, อสฺสาเท อุปฺปเนฺน ปาจิตฺติยํฯ  ปน ‘‘คมนกาลโต ปฎฺฐาย อสุทฺธจิตฺตตฺตา อาปตฺติเยวา’’ติ วุตฺตํฯ สเจ สมฺพหุลา อาคจฺฉนฺติ, มาตุคามคณนาย ปาจิตฺติยานิฯ สเจ อุฎฺฐายุฎฺฐาย ปุนปฺปุนํ นิสีทนฺติ, นิสชฺชาคณนาย ปาจิตฺติยานิฯ อนิยเมตฺวา  ทิฎฺฐทิฎฺฐาย สทฺธิํ รหสฺสาทํ กเปฺปสฺสามีติ คนฺตฺวา นิสินฺนสฺสาปิ อาคตาคตานํ วเสน ปุนปฺปุนํ นิสชฺชาวเสน จ วุตฺตนเยเนว อาปตฺติโย เวทิตพฺพาฯ สเจ สุทฺธจิเตฺตน คนฺตฺวา นิสินฺนสฺส สนฺติกํ อาคนฺตฺวา นิสินฺนาย อิตฺถิยา รหสฺสาโท อุปฺปชฺชติ อนาปตฺติฯ</p>


<p>สมุฎฺฐานาทีนิ ปฐมปาราชิกสทิสาเนวาติฯ</p>

</p>


<h3>๒. ทุติยอนิยตสิกฺขาปทวณฺณนา</h3>
<p> ติ ทุติยอนิยตสิกฺขาปทํฯ ตตฺถ นฺติอาทิมฺหิ ‘‘ยํ เอโก เอกาย รโห ปฎิจฺฉเนฺน อาสเน อลํกมฺมนิเย นิสชฺชํ กเปฺปยฺย, ตํ นิสชฺชํ กเปฺปตุํ ปฎิกฺขิตฺต’’นฺติ เอวํ สมฺพโนฺธ เวทิตโพฺพฯ อิตรถา หิ ‘‘เอกสฺส เอกายา’’ติ วตฺตพฺพํ สิยา, กสฺมา? ‘‘ปฎิกฺขิตฺต’’นฺติ วุตฺตตฺตาฯ สามิอเตฺถ วา เอตํ ปจฺจตฺตวจนํ เวทิตพฺพํฯ</p>


<p> นฺติ เอตฺถ ปน ยมฺปิ พหิ ปริกฺขิตฺตํ อโนฺต วิวฎํ ปริเวณงฺคณาทิ, ตมฺปิ  อโนฺตคธนฺติ เวทิตพฺพํฯ เอวรูปญฺหิ ฐานํ อปฺปฎิจฺฉเนฺนเยว คหิตนฺติ  วุตฺตํฯ เสสํ ปฐมสิกฺขาปทนเยเนว เวทิตพฺพํฯ เกวลญฺหิ อิธ อิตฺถีปิ ปุริโสปิ โย โกจิ วิญฺญู อนโนฺธ อพธิโร อโนฺตทฺวาทสหเตฺถ โอกาเส ฐิโต วา นิสิโนฺน วา วิกฺขิโตฺตปิ นิทฺทายโนฺตปิ อนาปตฺติํ กโรติฯ พธิโร ปน จกฺขุมาปิ อโนฺธ วา อพธิโรปิ น กโรติฯ ปาราชิกาปตฺติญฺจ ปริหาเปตฺวา ทุฎฺฐุลฺลวาจาปตฺติ วุตฺตาติ อยํ วิเสโสฯ เสสํ ปุริมสทิสเมวฯ อุภยตฺถาปิ อุมฺมตฺตกอาทิกมฺมิกานํ อนาปตฺติฯ</p>


<p>สมุฎฺฐานาทีสุ  อิทํสิกฺขาปทํ ติสมุฎฺฐานํ – กายจิตฺตโต, วาจาจิตฺตโต, กายวาจาจิตฺตโต จ สมุฎฺฐาติฯ กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, วจีกมฺมํ, อกุสลจิตฺตํ, สุขมชฺฌตฺตเวทนาหิ ทฺวิเวทนํฯ เสสํ อุตฺตานตฺถเมวาติฯ</p>

</p>

</p>

</p>





