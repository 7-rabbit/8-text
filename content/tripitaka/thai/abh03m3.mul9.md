<h1>๒. ทุติยวโคฺค</h1>
<h3>(๑๐) ๑. ปรูปหารกถา</h3>
<p> อตฺถิ  อรหโต อสุจิ สุกฺกวิสฺสฎฺฐีติ? อามนฺตาฯ อตฺถิ  อรหโต ราโค กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณนฺติ? น เหวํ วตฺตเพฺพ…เป.…ฯ</p>


<p>นตฺถิ  อรหโต ราโค กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณนฺติ? อามนฺตาฯ หญฺจิ นตฺถิ อรหโต ราโค กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ, โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p>อตฺถิ ปุถุชฺชนสฺส อสุจิ สุกฺกวิสฺสฎฺฐิ, อตฺถิ ตสฺส ราโค กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณนฺติ? อามนฺตาฯ อตฺถิ อรหโต อสุจิ สุกฺกวิสฺสฎฺฐิ, อตฺถิ ตสฺส ราโค กามราโค กามราคปริยุฎฺฐานํ…เป.… กามจฺฉนฺทนีวรณนฺติ? น เหวํ วตฺตเพฺพ…เป.…ฯ</p>


<p>อตฺถิ อรหโต อสุจิ สุกฺกวิสฺสฎฺฐิ, นตฺถิ ตสฺส ราโค กามราโค กามราคปริยุฎฺฐานํ…เป.… กามจฺฉนฺทนีวรณนฺติ? อามนฺตาฯ อตฺถิ ปุถุชฺชนสฺส อสุจิ สุกฺกวิสฺสฎฺฐิ, นตฺถิ ตสฺส ราโค กามราโค กามราคปริยุฎฺฐานํ…เป.… กามจฺฉนฺทนีวรณนฺติ? น เหวํ วตฺตเพฺพ…เป.…ฯ</p>


<p>อตฺถิ   อรหโต อสุจิ สุกฺกวิสฺสฎฺฐีติ? อามนฺตาฯ เกนเฎฺฐนาติ? หนฺท หิ มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตีติฯ</p>


<p>มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตีติ? อามนฺตาฯ อตฺถิ มารกายิกานํ เทวตานํ อสุจิ สุกฺกวิสฺสฎฺฐีติ? น  เหวํ วตฺตเพฺพ…เป.…ฯ</p>


<p>นตฺถิ มารกายิกานํ เทวตานํ อสุจิ สุกฺกวิสฺสฎฺฐีติ? อามนฺตาฯ หญฺจิ นตฺถิ มารกายิกานํ เทวตานํ อสุจิ สุกฺกวิสฺสฎฺฐิ, โน จ วต เร วตฺตเพฺพ – ‘‘มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตี’’ติฯ</p>


<p>มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตีติ? อามนฺตาฯ มารกายิกา เทวตา อตฺตโน อสุจิํ สุกฺกวิสฺสฎฺฐิํ อุปสํหรนฺติ, อเญฺญสํ อสุจิํ สุกฺกวิสฺสฎฺฐิํ  อุปสํหรนฺติ, ตสฺส อสุจิํ สุกฺกวิสฺสฎฺฐิํ อุปสํหรนฺตีติ? น เหวํ วตฺตเพฺพ…เป.…ฯ</p>


<p>มารกายิกา เทวตา เนว อตฺตโน น อเญฺญสํ น ตสฺส อสุจิํ สุกฺกวิสฺสฎฺฐิํ อุปสํหรนฺตีติ? อามนฺตาฯ หญฺจิ มารกายิกา เทวตา เนว อตฺตโน น อเญฺญสํ น ตสฺส อสุจิํ สุกฺกวิสฺสฎฺฐิํ อุปสํหรนฺติ, โน จ วต เร วตฺตเพฺพ – ‘‘มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตี’’ติฯ</p>


<p>มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตีติ ? อามนฺตาฯ โลมกูเปหิ อุปสํหรนฺตีติ? น เหวํ วตฺตเพฺพ…เป.…ฯ</p>


<p> มารกายิกา เทวตา อรหโต อสุจิํ สุกฺกวิสฺสฎฺฐิํ อุปสํหรนฺตีติ? อามนฺตาฯ กิํ การณาติ? หนฺท หิ วิมติํ คาหยิสฺสามาติฯ อตฺถิ อรหโต วิมตีติ? น เหวํ วตฺตเพฺพ…เป.…ฯ</p>


<p>อตฺถิ อรหโต วิมตีติ? อามนฺตาฯ อตฺถิ อรหโต สตฺถริ วิมติ, ธเมฺม วิมติ, สเงฺฆ วิมติ, สิกฺขาย วิมติ, ปุพฺพเนฺต วิมติ, อปรเนฺต วิมติ, ปุพฺพนฺตาปรเนฺต วิมติ, อิทปฺปจฺจยตาปฎิจฺจสมุปฺปเนฺนสุ ธเมฺมสุ วิมตีติ? น เหวํ วตฺตเพฺพ…เป.…ฯ</p>


<p>นตฺถิ  อรหโต สตฺถริ วิมติ, ธเมฺม วิมติ, สเงฺฆ วิมติ, สิกฺขาย วิมติ, ปุพฺพเนฺต วิมติ, อปรเนฺต วิมติ , ปุพฺพนฺตาปรเนฺต วิมติ, อิทปฺปจฺจยตาปฎิจฺจสมุปฺปเนฺนสุ ธเมฺมสุ วิมตีติ? อามนฺตาฯ หญฺจิ นตฺถิ อรหโต สตฺถริ วิมติ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ วิมติ, โน จ วต เร วตฺตเพฺพ – ‘‘อตฺถิ อรหโต วิมตี’’ติฯ</p>


<p>อตฺถิ ปุถุชฺชนสฺส วิมติ, อตฺถิ ตสฺส สตฺถริ วิมติ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ วิมตีติ? อามนฺตาฯ อตฺถิ อรหโต วิมติ, อตฺถิ ตสฺส  สตฺถริ วิมติ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ วิมตีติ? น เหวํ วตฺตเพฺพ…เป.…ฯ</p>


<p>อตฺถิ อรหโต วิมติ, นตฺถิ ตสฺส สตฺถริ วิมติ…เป.… อิทปฺปจฺจยตาปฎิจฺจสมุปฺปเนฺนสุ  ธเมฺมสุ วิมตีติ? อามนฺตาฯ อตฺถิ ปุถุชฺชนสฺส วิมติ, นตฺถิ ตสฺส สตฺถริ วิมติ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ วิมตีติ? น เหวํ วตฺตเพฺพ…เป.…ฯ</p>


<p>อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ อรหโต อสุจิ สุกฺกวิสฺสฎฺฐิ กิสฺส นิสฺสโนฺทติ? อสิตปีตขายิตสายิตสฺส นิสฺสโนฺทติฯ อรหโต อสุจิ สุกฺกวิสฺสฎฺฐิ อสิตปีตขายิตสายิตสฺส นิสฺสโนฺทติ? อามนฺตาฯ เย เกจิ อสนฺติ ปิวนฺติ ขาทนฺติ สายนฺติ, สเพฺพสํเยว อตฺถิ อสุจิ สุกฺกวิสฺสฎฺฐีติ? น  เหวํ วตฺตเพฺพ…เป.…ฯ</p>


<p>เย เกจิ อสนฺติ ปิวนฺติ ขาทนฺติ สายนฺติ, สเพฺพสํเยว อตฺถิ อสุจิ สุกฺกวิสฺสฎฺฐีติ? อามนฺตาฯ ทารกา อสนฺติ ปิวนฺติ ขาทนฺติ สายนฺติ, อตฺถิ ทารกานํ อสุจิ สุกฺกวิสฺสฎฺฐีติ? น เหวํ วตฺตเพฺพฯ</p>


<p>ปณฺฑกา อสนฺติ ปิวนฺติ ขาทนฺติ สายนฺติ, อตฺถิ ปณฺฑกานํ อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>เทวา อสนฺติ ปิวนฺติ ขาทนฺติ สายนฺติ, อตฺถิ เทวตานํ อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p> อรหโต อสุจิ สุกฺกวิสฺสฎฺฐิ อสิตปีตขายิตสายิตสฺส นิสฺสโนฺทติ? อามนฺตาฯ อตฺถิ ตสฺส อาสโยติ? น เหวํ วตฺตเพฺพ…เป.…ฯ</p>


<p>อรหโต  อุจฺจารปสฺสาโว อสิตปีตขายิตสายิตสฺส นิสฺสโนฺท, อตฺถิ ตสฺส อาสโยติ ? อามนฺตาฯ อรหโต อสุจิ สุกฺกวิสฺสฎฺฐิ อสิตปีตขายิตสายิตสฺส  นิสฺสโนฺท, อตฺถิ ตสฺส อาสโยติ? น เหวํ วตฺตเพฺพ…เป.…ฯ</p>


<p>อรหโต อสุจิ สุกฺกวิสฺสฎฺฐิ อสิตปีตขายิตสายิตสฺส นิสฺสโนฺท, นตฺถิ ตสฺส อาสโยติ? อามนฺตาฯ อรหโต อุจฺจารปสฺสาโว อสิตปีตขายิตสายิตสฺส นิสฺสโนฺท, นตฺถิ ตสฺส อาสโยติ? น เหวํ วตฺตเพฺพ…เป.…ฯ</p>


<p> อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ อรหา เมถุนํ ธมฺมํ ปฎิเสเวยฺย, เมถุนํ อุปฺปาเทยฺย , ปุตฺตสมฺพาธสยนํ อชฺฌาวเสยฺย, กาสิกจนฺทนํ ปจฺจนุภเวยฺย, มาลาคนฺธวิเลปนํ ธาเรยฺย, ชาตรูปรชตํ สาทิเยยฺยาติ? น  เหวํ วตฺตเพฺพฯ</p>


<p>อตฺถิ ปุถุชฺชนสฺส อสุจิ สุกฺกวิสฺสฎฺฐิ, ปุถุชฺชโน เมถุนํ ธมฺมํ ปฎิเสเวยฺย, เมถุนํ อุปฺปาเทยฺย, ปุตฺตสมฺพาธสยนํ อชฺฌาวเสยฺย, กาสิกจนฺทนํ ปจฺจนุภเวยฺย, มาลาคนฺธวิเลปนํ ธาเรยฺย, ชาตรูปรชตํ สาทิเยยฺยาติ? อามนฺตาฯ อตฺถิ อรหโต อสุจิ สุกฺกวิสฺสฎฺฐิ, อรหา เมถุนํ ธมฺมํ ปฎิเสเวยฺย, เมถุนํ อุปฺปาเทยฺย, ปุตฺตสมฺพาธสยนํ อชฺฌาวเสยฺย, กาสิกจนฺทนํ ปจฺจนุภเวยฺย, มาลาคนฺธวิเลปนํ ธาเรยฺย, ชาตรูปรชตํ สาทิเยยฺยาติ? น เหวํ วตฺตเพฺพ…เป.…ฯ</p>


<p>อตฺถิ อรหโต อสุจิ สุกฺกวิสฺสฎฺฐิ, น จ อรหา เมถุนํ ธมฺมํ ปฎิเสเวยฺย, เมถุนํ อุปฺปาเทยฺย, ปุตฺตสมฺพาธสยนํ อชฺฌาวเสยฺย, กาสิกจนฺทนํ ปจฺจนุภเวยฺย, มาลาคนฺธวิเลปนํ ธาเรยฺย, ชาตรูปรชตํ สาทิเยยฺยาติ? อามนฺตาฯ อตฺถิ ปุถุชฺชนสฺส อสุจิ สุกฺกวิสฺสฎฺฐิ, น จ ปุถุชฺชโน เมถุนํ ธมฺมํ ปฎิเสเวยฺย, เมถุนํ อุปฺปาเทยฺย , ปุตฺตสมฺพาธสยนํ อชฺฌาวเสยฺย, กาสิกจนฺทนํ ปจฺจนุภเวยฺย, มาลาคนฺธวิเลปนํ ธาเรยฺย, ชาตรูปรชตํ สาทิเยยฺยาติ? น เหวํ วตฺตเพฺพฯ</p>


<p>อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ นนุ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ  อนุปฺปาทธโมฺมติ? อามนฺตาฯ หญฺจิ อรหโต  ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺม, โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p>อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ นนุ อรหโต โทโส ปหีโน…เป.… โมโห ปหีโน… มาโน ปหีโน… ทิฎฺฐิ ปหีนา… วิจิกิจฺฉา ปหีนา… ถินํ ปหีนํ… อุทฺธจฺจํ ปหีนํ… อหิริกํ ปหีนํ…เป.… อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมนฺติ? อามนฺตาฯ หญฺจิ อรหโต อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมํ, โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p> อตฺถิ  อรหโต อสุจิ สุกฺกวิสฺสฎฺฐีติ? อามนฺตาฯ นนุ อรหโต ราคปฺปหานาย มโคฺค ภาวิโตติ? อามนฺตาฯ หญฺจิ อรหโต ราคปฺปหานาย มโคฺค ภาวิโต, โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p>อตฺถิ  อรหโต อสุจิ สุกฺกวิสฺสฎฺฐีติ? อามนฺตาฯ นนุ อรหโต ราคปฺปหานาย สติปฎฺฐานา ภาวิตา…เป.… สมฺมปฺปธานา ภาวิตา… อิทฺธิปาทา ภาวิตา… อินฺทฺริยา ภาวิตา… พลา ภาวิตา…เป.… โพชฺฌงฺคา ภาวิตาติ? อามนฺตาฯ หญฺจิ อรหโต ราคปฺปหานาย โพชฺฌงฺคา ภาวิตา, โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p>อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ นนุ อรหโต โทสปฺปหานาย…เป.… โมหปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตาติ? อามนฺตาฯ หญฺจิ อรหโต อโนตฺตปฺปปหานาย โพชฺฌงฺคา ภาวิตา, โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p>อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ นนุ อรหา วีตราโค วีตโทโส วีตโมโห กตกรณีโย โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมทญฺญาวิมุโตฺต อุกฺขิตฺตปลิโฆ สงฺกิณฺณปริโข อพฺพูเฬฺหสิโก นิรคฺคโฬ อริโย ปนฺนทฺธโช   ปนฺนภาโร วิสญฺญุโตฺต สุวิชิตวิชโย, ทุกฺขํ ตสฺส ปริญฺญาตํ, สมุทโย ปหีโน, นิโรโธ สจฺฉิกโต, มโคฺค ภาวิโต, อภิเญฺญยฺยํ อภิญฺญาตํ, ปริเญฺญยฺยํ ปริญฺญาตํ, ปหาตพฺพํ  ปหีนํ, ภาเวตพฺพํ ภาวิตํ, สจฺฉิกาตพฺพํ สจฺฉิกตนฺติ? อามนฺตาฯ หญฺจิ อรหา วีตราโค วีตโทโส วีตโมโห กตกรณีโย…เป.… สจฺฉิกาตพฺพํ สจฺฉิกตํ , โน จ วต เร วตฺตเพฺพ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p> อตฺถิ อรหโต อสุจิ สุกฺกวิสฺสฎฺฐีติ? สธมฺมกุสลสฺส อรหโต อตฺถิ อสุจิ สุกฺกวิสฺสฎฺฐิ, ปรธมฺมกุสลสฺส อรหโต นตฺถิ อสุจิ สุกฺกวิสฺสฎฺฐีติฯ สธมฺมกุสลสฺส อรหโต อตฺถิ อสุจิ สุกฺกวิสฺสฎฺฐีติ? อามนฺตาฯ ปรธมฺมกุสลสฺส อรหโต อตฺถิ อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต นตฺถิ อสุจิ สุกฺกวิสฺสฎฺฐีติ? อามนฺตาฯ สธมฺมกุสลสฺส อรหโต นตฺถิ อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต ราโค ปหีโน, อตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ ปรธมฺมกุสลสฺส อรหโต ราโค ปหีโน, อตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ, อตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ ปรธมฺมกุสลสฺส อรหโต อโนตฺตปฺปํ ปหีนํ, อตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… โมหปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา, อตฺถิ ตสฺส อสุจิ สุกฺกวิสฺสฎฺฐีติ? อามนฺตา ฯ ปรธมฺมกุสลสฺส  อรหโต อโนตฺตปฺปปหานาย โพชฺฌงฺคา ภาวิตา, อตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>สธมฺมกุสโล  อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ ปรธมฺมกุสโล  อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต ราโค ปหีโน, นตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ สธมฺมกุสลสฺส อรหโต ราโค ปหีโน, นตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ, นตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ สธมฺมกุสลสฺส อรหโต อโนตฺตปฺปํ ปหีนํ, นตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… โมหปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา, นตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ สธมฺมกุสลสฺส อรหโต อโนตฺตปฺปปหานาย โพชฺฌงฺคา ภาวิตา, นตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p>ปรธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ  สจฺฉิกตํ, นตฺถิ ตสฺส อสุจิ สุกฺกวิสฺสฎฺฐีติ? อามนฺตาฯ สธมฺมกุสโล  อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, นตฺถิ ตสฺส อสุจิ สุกฺกวิสฺสฎฺฐีติ? น เหวํ วตฺตเพฺพ…เป.…ฯ</p>


<p> อตฺถิ อรหโต อสุจิ สุกฺกวิสฺสฎฺฐีติ? อามนฺตาฯ นนุ วุตฺตํ ภควตา – ‘‘เย เต , ภิกฺขเว, ภิกฺขู ปุถุชฺชนา สีลสมฺปนฺนา สตา สมฺปชานา นิทฺทํ โอกฺกมนฺติ, เตสํ อสุจิ น มุจฺจติฯ เยปิ เต, ภิกฺขเว, พาหิรกา อิสโย กาเมสุ วีตราคา, เตสมฺปิ อสุจิ น มุจฺจติฯ อฎฺฐานเมตํ, ภิกฺขเว, อนวกาโส ยํ อรหโต อสุจิ มุเจฺจยฺยา’’ติ ฯ อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต อสุจิ สุกฺกวิสฺสฎฺฐี’’ติฯ</p>


<p>น  วตฺตพฺพํ – ‘‘อตฺถิ อรหโต ปรูปหาโร’’ติ? อามนฺตาฯ นนุ อรหโต จีวรปิณฺฑปาตเสนาสนคิลานปจฺจยเภสชฺชปริกฺขารํ ปเร อุปสํหเรยฺยุนฺติ? อามนฺตาฯ หญฺจิ อรหโต จีวรปิณฺฑปาตเสนาสนคิลานปจฺจยเภสชฺชปริกฺขารํ ปเร อุปสํหเรยฺยุํ, เตน วต เร วตฺตเพฺพ – ‘‘อตฺถิ อรหโต ปรูปหาโร’’ติฯ</p>


<p>อรหโต จีวรปิณฺฑปาตเสนาสนคิลานปจฺจยเภสชฺชปริกฺขารํ ปเร อุปสํหเรยฺยุนฺติ, อตฺถิ อรหโต ปรูปหาโรติ? อามนฺตาฯ อรหโต โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา ปเร อุปสํหเรยฺยุนฺติ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h3>(๑๑) ๒. อญฺญาณกถา</h3>
<p> อตฺถิ   อรหโต อญฺญาณนฺติ? อามนฺตาฯ อตฺถิ อรหโต อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณนฺติ? น เหวํ วตฺตเพฺพฯ นตฺถิ อรหโต อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณนฺติ? อามนฺตาฯ หญฺจิ นตฺถิ อรหโต อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณํ, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ  ปุถุชฺชนสฺส อญฺญาณํ, อตฺถิ ตสฺส อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณนฺติ? อามนฺตาฯ อตฺถิ อรหโต อญฺญาณํ, อตฺถิ ตสฺส อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณนฺติ? น เหวํ วตฺตเพฺพฯ</p>


<p>อตฺถิ อรหโต อญฺญาณํ, นตฺถิ ตสฺส อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณนฺติ ? อามนฺตาฯ อตฺถิ ปุถุชฺชนสฺส อญฺญาณํ , นตฺถิ ตสฺส อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ อวิชฺชานีวรณนฺติ? น เหวํ วตฺตเพฺพฯ</p>


<p>อตฺถิ อรหโต อญฺญาณนฺติ? อามนฺตาฯ อรหา อญฺญาณปกโต ปาณํ หเนยฺย, อทินฺนํ อาทิเยยฺย, มุสา ภเณยฺย, ปิสุณํ ภเณยฺย, ผรุสํ ภเณยฺย, สมฺผํ ปลเปยฺย, สนฺธิํ ฉิเนฺทยฺย, นิโลฺลปํ หเรยฺย, เอกาคาริยํ กเรยฺย, ปริปเนฺถ ติเฎฺฐยฺย, ปรทารํ คเจฺฉยฺย, คามฆาตํ กเรยฺย, นิคมฆาตํ กเรยฺยาติ? น เหวํ วตฺตเพฺพฯ</p>


<p>อตฺถิ ปุถุชฺชนสฺส อญฺญาณํ, ปุถุชฺชโน อญฺญาณปกโต ปาณํ  หเนยฺย, อทินฺนํ อาทิเยยฺย, มุสา ภเณยฺย…เป.… คามฆาตํ กเรยฺย, นิคมฆาตํ กเรยฺยาติ? อามนฺตาฯ อตฺถิ อรหโต อญฺญาณํ, อรหา อญฺญาณปกโต ปาณํ หเนยฺย, อทินฺนํ อาทิเยยฺย…เป.… คามฆาตํ กเรยฺย, นิคมฆาตํ กเรยฺยาติ? น เหวํ วตฺตเพฺพฯ</p>


<p>อตฺถิ อรหโต อญฺญาณํ, น จ อรหา อญฺญาณปกโต ปาณํ หเนยฺย, อทินฺนํ อาทิเยยฺย…เป.… คามฆาตํ กเรยฺย, นิคมฆาตํ กเรยฺยาติ? อามนฺตาฯ อตฺถิ ปุถุชฺชนสฺส อญฺญาณํ, น จ ปุถุชฺชโน อญฺญาณปกโต ปาณํ หเนยฺย, อทินฺนํ อาทิเยยฺย…เป.… คามฆาตํ กเรยฺย, นิคมฆาตํ กเรยฺยาติ? น เหวํ วตฺตเพฺพฯ</p>


<p>อตฺถิ  อรหโต อญฺญาณนฺติ? อามนฺตาฯ อตฺถิ อรหโต สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ, สิกฺขาย อญฺญาณํ, ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณนฺติ? น เหวํ วตฺตเพฺพฯ</p>


<p>นตฺถิ  อรหโต สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ, สิกฺขาย อญฺญาณํ, ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณนฺติ? อามนฺตาฯ หญฺจิ นตฺถิ อรหโต สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณํ, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ ปุถุชฺชนสฺส อญฺญาณํ, อตฺถิ ตสฺส สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณนฺติ ? อามนฺตาฯ อตฺถิ อรหโต อญฺญาณํ, อตฺถิ ตสฺส สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณนฺติ? น  เหวํ วตฺตเพฺพฯ</p>


<p>อตฺถิ อรหโต อญฺญาณํ, นตฺถิ ตสฺส สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ…เป.… อิทปฺปจฺจยตาปฎิจฺจสมุปฺปเนฺนสุ  ธเมฺมสุ อญฺญาณนฺติ? อามนฺตาฯ อตฺถิ ปุถุชฺชนสฺส อญฺญาณํ, นตฺถิ ตสฺส สตฺถริ อญฺญาณํ, ธเมฺม อญฺญาณํ, สเงฺฆ อญฺญาณํ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณนฺติ? น เหวํ วตฺตเพฺพฯ</p>


<p> อตฺถิ อรหโต อญฺญาณนฺติ? อามนฺตาฯ นนุ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺมติ? อามนฺตาฯ หญฺจิ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺม, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมนฺติ? อามนฺตาฯ หญฺจิ อรหโต อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมํ, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ อรหโต ราคปฺปหานาย มโคฺค ภาวิโต…เป.… โพชฺฌงฺคา ภาวิตาติ? อามนฺตาฯ หญฺจิ อรหโต ราคปฺปหานาย โพชฺฌงฺคา ภาวิตา, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ อรหโต โทสปฺปหานาย…เป.… โมหปฺปหานาย…เป.… อโนตฺตปฺปปหานาย มโคฺค ภาวิโต  …เป.… โพชฺฌงฺคา  ภาวิตาติ? อามนฺตา ฯ หญฺจิ อรหโต อโนตฺตปฺปปหานาย โพชฺฌงฺคา ภาวิตา, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ  อรหโต อญฺญาณนฺติ? อามนฺตาฯ นนุ อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตนฺติ? อามนฺตาฯ หญฺจิ อรหา วีตราโค…เป.… สจฺฉิกาตพฺพํ สจฺฉิกตํ, โน จ วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p> อตฺถิ อรหโต อญฺญาณนฺติ? สธมฺมกุสลสฺส อรหโต อตฺถิ อญฺญาณํ, ปรธมฺมกุสลสฺส อรหโต นตฺถิ อญฺญาณนฺติฯ สธมฺมกุสลสฺส อรหโต อตฺถิ อญฺญาณนฺติ? อามนฺตาฯ ปรธมฺมกุสลสฺส อรหโต อตฺถิ อญฺญาณนฺติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต นตฺถิ อญฺญาณนฺติ? อามนฺตาฯ สธมฺมกุสลสฺส อรหโต นตฺถิ อญฺญาณนฺติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต ราโค ปหีโน, อตฺถิ ตสฺส อญฺญาณนฺติ? อามนฺตาฯ ปรธมฺมกุสลสฺส อรหโต ราโค ปหีโน, อตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ, อตฺถิ ตสฺส อญฺญาณนฺติ? อามนฺตาฯ ปรธมฺมกุสลสฺส อรหโต อโนตฺตปฺปํ ปหีนํ, อตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส  อรหโต ราคปฺปหานาย มโคฺค ภาวิโต…เป.… โพชฺฌงฺคา ภาวิตา, อตฺถิ  ตสฺส อญฺญาณนฺติ? อามนฺตาฯ ปรธมฺมกุสลสฺส อรหโต ราคปฺปหานาย โพชฺฌงฺคา ภาวิตา, อตฺถิ ตสฺส อญฺญาณนฺติ? น  เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต โทสปฺปหานาย…เป.… โมหปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา, อตฺถิ ตสฺส อญฺญาณนฺติ? อามนฺตาฯ ปรธมฺมกุสลสฺส อรหโต อโนตฺตปฺปปหานาย โพชฺฌงฺคา ภาวิตา, อตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>สธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส อญฺญาณนฺติ? อามนฺตาฯ ปรธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส  อรหโต ราโค ปหีโน, นตฺถิ ตสฺส อญฺญาณนฺติ? อามนฺตาฯ สธมฺมกุสลสฺส อรหโต ราโค ปหีโน, นตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ, นตฺถิ ตสฺส อญฺญาณนฺติ? อามนฺตาฯ สธมฺมกุสลสฺส อรหโต อโนตฺตปฺปํ ปหีนํ, นตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต ราคปฺปหานาย มโคฺค ภาวิโต…เป.… โพชฺฌงฺคา  ภาวิตา…เป.… โทสปฺปหานาย โมหปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา, นตฺถิ ตสฺส อญฺญาณนฺติ? อามนฺตาฯ สธมฺมกุสลสฺส อรหโต อโนตฺตปฺปปหานาย โพชฺฌงฺคา ภาวิตา, นตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p>ปรธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, นตฺถิ ตสฺส อญฺญาณนฺติ? อามนฺตา ฯ สธมฺมกุสโล อรหา วีตราโค วีตโทโส วีตโมโห  …เป.… สจฺฉิกาตพฺพํ สจฺฉิกตํ, นตฺถิ ตสฺส อญฺญาณนฺติ? น เหวํ วตฺตเพฺพ…เป.…ฯ</p>


<p> อตฺถิ อรหโต อญฺญาณนฺติ? อามนฺตาฯ นนุ วุตฺตํ ภควตา – ‘‘ชานโตหํ , ภิกฺขเว, ปสฺสโต อาสวานํ ขยํ วทามิ, โน อชานโต โน อปสฺสโตฯ กิญฺจ, ภิกฺขเว, ชานโต กิํ ปสฺสโต อาสวานํ ขโย โหติ? ‘อิติ รูปํ, อิติ รูปสฺส สมุทโย, อิติ รูปสฺส อตฺถงฺคโม, อิติ เวทนา…เป.… อิติ สญฺญา… อิติ สงฺขารา… อิติ วิญฺญาณํ, อิติ วิญฺญาณสฺส สมุทโย, อิติ วิญฺญาณสฺส อตฺถงฺคโม’ติ – เอวํ โข, ภิกฺขเว, ชานโต เอวํ ปสฺสโต อาสวานํ ขโย โหตี’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ วุตฺตํ ภควตา – ‘‘ชานโตหํ, ภิกฺขเว, ปสฺสโต อาสวานํ ขยํ วทามิ, โน อชานโต  โน อปสฺสโตฯ กิญฺจ, ภิกฺขเว, ชานโต กิํ ปสฺสโต อาสวานํ ขโย  โหติ? ‘อิทํ ทุกฺข’นฺติ – ภิกฺขเว, ชานโต ปสฺสโต อาสวานํ ขโย โหติ, ‘อยํ ทุกฺขสมุทโย’ติ – ชานโต ปสฺสโต อาสวานํ ขโย โหติ, ‘อยํ ทุกฺขนิโรโธ’ติ – ชานโต ปสฺสโต อาสวานํ ขโย โหติ, ‘อยํ ทุกฺขนิโรธคามินี ปฎิปทา’ติ – ชานโต ปสฺสโต อาสวานํ ขโย โหติฯ เอวํ โข, ภิกฺขเว, ชานโต เอวํ ปสฺสโต อาสวานํ ขโย โหตี’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ วุตฺตํ ภควตา – ‘‘สพฺพํ, ภิกฺขเว, อนภิชานํ อปริชานํ อวิราชยํ อปฺปชหํ อภโพฺพ ทุกฺขกฺขยาย, สพฺพญฺจ โข, ภิกฺขเว, อภิชานํ ปริชานํ  วิราชยํ ปชหํ ภโพฺพ ทุกฺขกฺขยายา’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ วุตฺตํ ภควตา –</p>


<p>
‘‘สหาวสฺส  
ทสฺสนสมฺปทาย,  
  
ตยสฺสุ ธมฺมา ชหิตา ภวนฺติ;  
  
สกฺกายทิฎฺฐี วิจิกิจฺฉิตญฺจ,  
  
สีลพฺพตํ วาปิ ยทตฺถิ กิญฺจิ;  
  
จตูหปาเยหิ จ วิปฺปมุโตฺต,  
  
ฉจฺจาภิฐานานิ อภพฺพ กาตุ’’นฺติฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต อญฺญาณ’’นฺติฯ</p>


<p>อตฺถิ อรหโต อญฺญาณนฺติ? อามนฺตาฯ นนุ วุตฺตํ ภควตา – ‘‘ยสฺมิํ, ภิกฺขเว, สมเย อริยสาวกสฺส วิรชํ วีตมลํ ธมฺมจกฺขุํ อุทปาทิ – ‘ยํ กิญฺจิ สมุทยธมฺมํ สพฺพํ ตํ นิโรธธมฺม’นฺติ, สห ทสฺสนุปฺปาทา, ภิกฺขเว, อริยสาวกสฺส ตีณิ สํโยชนานิ ปหียนฺติ – สกฺกายทิฎฺฐิ, วิจิกิจฺฉา, สีลพฺพตปรามาโส’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต อญฺญาณ’’นฺติฯ</p>


<p>น  วตฺตพฺพํ – ‘‘อตฺถิ อรหโต อญฺญาณ’’นฺติ? อามนฺตาฯ นนุ อรหา อิตฺถิปุริสานํ นามโคตฺตํ น ชาเนยฺย, มคฺคามคฺคํ น ชาเนยฺย, ติณกฎฺฐวนปฺปตีนํ นามํ น ชาเนยฺยาติ? อามนฺตาฯ หญฺจิ อรหา อิตฺถิปุริสานํ นามโคตฺตํ น ชาเนยฺย, มคฺคามคฺคํ  น ชาเนยฺย, ติณกฎฺฐวนปฺปตีนํ นามํ น ชาเนยฺย, เตน วต เร วตฺตเพฺพ – ‘‘อตฺถิ อรหโต อญฺญาณ’’นฺติฯ</p>


<p>อรหา อิตฺถิปุริสานํ นามโคตฺตํ น ชาเนยฺย, มคฺคามคฺคํ น ชาเนยฺย, ติณกฎฺฐวนปฺปตีนํ นามํ น ชาเนยฺยาติ, อตฺถิ อรหโต อญฺญาณนฺติ? อามนฺตาฯ อรหา โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา น ชาเนยฺยาติ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h2>(๑๒) ๓. กงฺขากถา</h2>
<p> อตฺถิ   อรหโต กงฺขาติ? อามนฺตาฯ อตฺถิ อรหโต วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณนฺติ? น เหวํ วตฺตเพฺพ…เป.…ฯ</p>


<p>นตฺถิ อรหโต วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณนฺติ? อามนฺตาฯ หญฺจิ นตฺถิ อรหโต วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณํ, โน จ วต เร วตฺตเพฺพ – ‘‘อตฺถิ อรหโต กงฺขา’’ติฯ</p>


<p>อตฺถิ ปุถุชฺชนสฺส กงฺขา, อตฺถิ ตสฺส วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณนฺติ? อามนฺตาฯ อตฺถิ อรหโต กงฺขา, อตฺถิ ตสฺส วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณนฺติ? น เหวํ วตฺตเพฺพ…เป.…ฯ</p>


<p>อตฺถิ อรหโต กงฺขา, นตฺถิ ตสฺส วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณนฺติ? อามนฺตา ฯ อตฺถิ ปุถุชฺชนสฺส กงฺขา, นตฺถิ  ตสฺส วิจิกิจฺฉา วิจิกิจฺฉาปริยุฎฺฐานํ วิจิกิจฺฉาสํโยชนํ วิจิกิจฺฉานีวรณนฺติ? น เหวํ วตฺตเพฺพ…เป.…ฯ</p>


<p>อตฺถิ อรหโต กงฺขาติ? อามนฺตาฯ อตฺถิ อรหโต สตฺถริ กงฺขา, ธเมฺม กงฺขา, สเงฺฆ กงฺขา, สิกฺขาย กงฺขา, ปุพฺพเนฺต กงฺขา, อปรเนฺต กงฺขา, ปุพฺพนฺตาปรเนฺต กงฺขา, อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขาติ? น เหวํ วตฺตเพฺพฯ</p>


<p>นตฺถิ  อรหโต สตฺถริ กงฺขา, ธเมฺม กงฺขา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขาติ ? อามนฺตาฯ หญฺจิ นตฺถิ อรหโต สตฺถริ กงฺขา, ธเมฺม กงฺขา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขา, โน จ วต เร วตฺตเพฺพ – ‘‘อตฺถิ อรหโต กงฺขา’’ติฯ</p>


<p>อตฺถิ ปุถุชฺชนสฺส กงฺขา, อตฺถิ ตสฺส สตฺถริ กงฺขา, ธเมฺม กงฺขา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขาติ? อามนฺตาฯ อตฺถิ อรหโต กงฺขา, อตฺถิ ตสฺส สตฺถริ กงฺขา, ธเมฺม กงฺขา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขาติ? น เหวํ วตฺตเพฺพฯ</p>


<p>อตฺถิ อรหโต กงฺขา, นตฺถิ ตสฺส สตฺถริ กงฺขา, ธเมฺม กงฺขา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขาติ? อามนฺตาฯ อตฺถิ ปุถุชฺชนสฺส กงฺขา, นตฺถิ ตสฺส สตฺถริ กงฺขา, ธเมฺม กงฺขา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขาติ? น เหวํ วตฺตเพฺพฯ</p>


<p> อตฺถิ อรหโต กงฺขาติ? อามนฺตา ฯ นนุ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺมติ? อามนฺตาฯ หญฺจิ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺม, โน จ วต เร วตฺตเพฺพ – ‘‘อตฺถิ อรหโต กงฺขา’’ติฯ</p>


<p>อตฺถิ  อรหโต กงฺขาติ? อามนฺตาฯ นนุ อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ…เป.… ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา; นนุ อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตนฺติ? อามนฺตาฯ หญฺจิ อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, โน จ วต เร วตฺตเพฺพ – ‘‘อตฺถิ อรหโต กงฺขา’’ติฯ</p>


<p> อตฺถิ  อรหโต กงฺขาติ? สธมฺมกุสลสฺส อรหโต  อตฺถิ กงฺขา, ปรธมฺมกุสลสฺส  อรหโต นตฺถิ กงฺขาติฯ สธมฺมกุสลสฺส อรหโต อตฺถิ กงฺขาติ? อามนฺตาฯ ปรธมฺมกุสลสฺส อรหโต อตฺถิ กงฺขาติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต นตฺถิ กงฺขาติ? อามนฺตาฯ สธมฺมกุสลสฺส อรหโต นตฺถิ กงฺขาติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต ราโค ปหีโน, อตฺถิ ตสฺส กงฺขาติ? อามนฺตาฯ ปรธมฺมกุสลสฺส อรหโต ราโค ปหีโน, อตฺถิ ตสฺส กงฺขาติ? น เหวํ วตฺตเพฺพ…เป.…ฯ</p>


<p>สธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ…เป.… ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… โมหปฺปหานาย…เป.… อโนตฺตปฺปปหานาย  มโคฺค ภาวิโต…เป.… โพชฺฌงฺคา ภาวิตา…เป.… สธมฺมกุสโล อรหา วีตราโค วีตโทโส วีตโมโห …เป.… สจฺฉิกาตพฺพํ สจฺฉิกตํ, อตฺถิ ตสฺส กงฺขาติ? อามนฺตาฯ ปรธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส กงฺขาติ? น เหวํ วตฺตเพฺพ…เป.… ปรธมฺมกุสลสฺส อรหโต ราโค ปหีโน, นตฺถิ ตสฺส กงฺขาติ? อามนฺตาฯ สธมฺมกุสลสฺส อรหโต ราโค ปหีโน, นตฺถิ ตสฺส กงฺขาติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ…เป.… ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… โมหปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา…เป.… ปรธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, นตฺถิ ตสฺส กงฺขาติ? อามนฺตาฯ สธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, นตฺถิ ตสฺส กงฺขาติ? น เหวํ วตฺตเพฺพ…เป.…ฯ</p>


<p> อตฺถิ อรหโต กงฺขาติ? อามนฺตาฯ นนุ วุตฺตํ ภควตา – ‘‘ชานโตหํ, ภิกฺขเว, ปสฺสโต อาสวานํ ขยํ วทามิ, โน อชานโต โน  อปสฺสโต! กิญฺจ, ภิกฺขเว , ชานโต กิํ ปสฺสโต อาสวานํ ขโย โหติ ? ‘อิติ รูปํ’…เป.… ‘อิติ วิญฺญาณสฺส อตฺถงฺคโม’ติ – เอวํ โข, ภิกฺขเว, ชานโต เอวํ ปสฺสโต อาสวานํ ขโย โหตี’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต กงฺขา’’ติฯ</p>


<p>อตฺถิ อรหโต กงฺขาติ? อามนฺตาฯ นนุ วุตฺตํ ภควตา – ‘‘ชานโตหํ, ภิกฺขเว, ปสฺสโต อาสวานํ ขยํ วทามิ, โน อชานโต โน อปสฺสโต! กิญฺจ, ภิกฺขเว, ชานโต กิํ ปสฺสโต อาสวานํ ขโย โหติ? ‘อิทํ ทุกฺข’นฺติ, ภิกฺขเว…เป.… ‘อยํ ทุกฺขนิโรธคามินี ปฎิปทา’ติ ชานโต ปสฺสโต อาสวานํ ขโย โหติฯ เอวํ โข , ภิกฺขเว, ชานโต เอวํ ปสฺสโต อาสวานํ ขโย โหตี’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต กงฺขา’’ติฯ</p>


<p>อตฺถิ อรหโต กงฺขาติ? อามนฺตาฯ นนุ วุตฺตํ ภควตา – ‘‘สพฺพํ, ภิกฺขเว, อนภิชานํ อปริชานํ อวิราชยํ อปฺปชหํ อภโพฺพ ทุกฺขกฺขยาย; สพฺพญฺจ โข, ภิกฺขเว, อภิชานํ ปริชานํ วิราชยํ ปชหํ ภโพฺพ ทุกฺขกฺขยายา’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต กงฺขา’’ติฯ</p>


<p>อตฺถิ อรหโต กงฺขาติ? อามนฺตาฯ นนุ วุตฺตํ ภควตา – ‘‘สหาวสฺส ทสฺสนสมฺปทาย …เป.… ฉจฺจาภิฐานานิ อภพฺพ กาตุ’’นฺติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต กงฺขา’’ติฯ</p>


<p>อตฺถิ อรหโต กงฺขาติ? อามนฺตาฯ นนุ วุตฺตํ ภควตา – ‘‘ยสฺมิํ, ภิกฺขเว, สมเย อริยสาวกสฺส วิรชํ วีตมลํ ธมฺมจกฺขุํ อุทปาทิ  – ‘ยํ กิญฺจิ สมุทยธมฺมํ สพฺพํ ตํ นิโรธธมฺม’นฺติ, สห ทสฺสนุปฺปาทา, ภิกฺขเว, อริยสาวกสฺส ตีณิ สํโยชนานิ ปหียนฺติ – สกฺกายทิฎฺฐิ, วิจิกิจฺฉา, สีลพฺพตปรามาโส’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต กงฺขา’’ติฯ</p>


<p>อตฺถิ อรหโต กงฺขาติ? อามนฺตาฯ นนุ วุตฺตํ ภควตา –</p>


<p>
‘‘ยทา  
หเว ปาตุภวนฺติ ธมฺมา,  
  
อาตาปิโน ฌายโต พฺราหฺมณสฺส;  
  
อถสฺส กงฺขา วปยนฺติ สพฺพา,  
  
ยโต ปชานาติ สเหตุธมฺมนฺติฯ  
</p>
  
<p>
‘‘ยทา  
หเว ปาตุภวนฺติ ธมฺมา,  
  
อาตาปิโน ฌายโต พฺราหฺมณสฺส;  
  
อถสฺส กงฺขา วปยนฺติ สพฺพา,  
  
ยโต ขยํ ปจฺจยานํ อเวทีติฯ  
</p>
  
<p>
‘‘ยทา หเว ปาตุภวนฺติ ธมฺมา,  
  
อาตาปิโน ฌายโต พฺราหฺมณสฺส;  
  
วิธูปยํ ติฎฺฐติ มารเสนํ,  
  
สูริโยว  
สุริโยว (สี. สฺยา. กํ. ปี.)  
โอภาสยมนฺตลิกฺขนฺติ  
มหาว. ๓; อุทา. ๓  
ฯ  
</p>
  
<p>
‘‘ยา กาจิ กงฺขา อิธ วา หุรํ วา,  
  
สกเวทิยา วา ปรเวทิยา วา;  
  
ฌายิโน  
  
เย ฌายิโน (อุทาเน)  
ตา ปชหนฺติ สพฺพา,  
  
อาตาปิโน  
พฺรหฺมจริยํ จรนฺตาติ  
อุทา. ๔๗ อุทาเนปิ  
ฯ  
</p>
  
<p>
‘‘เย กงฺขาสมติกฺกนฺตา, กงฺขาภูเตสุ ปาณิสุ;  
  
อสํสยา วิสํยุตฺตา, เตสุ ทินฺนํ มหปฺผลนฺติฯ  
</p>
  
<p>
‘‘เอตาทิสี ธมฺมปกาสเนตฺถ,  
  
น ตตฺถ กิํ กงฺขติ โกจิ สาวโก;  
  
นิตฺถิณฺณโอฆํ  
นิติณฺณโอฆํ (สี. ก.), นิตฺติณฺณโอฆํ (สฺยา. กํ.)  
วิจิกิจฺฉฉินฺนํ,  
  
พุทฺธํ นมสฺสาม ชินํ ชนินฺทา’’ติ  
ที. นิ. ๒.๓๕๔  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต กงฺขา’’ติฯ</p>


<p>น วตฺตพฺพํ – ‘‘อตฺถิ อรหโต กงฺขา’’ติ? อามนฺตาฯ นนุ อรหา อิตฺถิปุริสานํ นามโคเตฺต กเงฺขยฺย, มคฺคามเคฺค กเงฺขยฺย, ติณกฎฺฐวนปฺปตีนํ นาเม กเงฺขยฺยา’’ติ? อามนฺตาฯ หญฺจิ อรหา อิตฺถิปุริสานํ นามโคเตฺต กเงฺขยฺย, มคฺคามเคฺค กเงฺขยฺย, ติณกฎฺฐวนปฺปตีนํ นาเม กเงฺขยฺย; เตน วต เร วตฺตเพฺพ – ‘‘อตฺถิ อรหโต กงฺขา’’ติฯ</p>


<p>อรหา  อิตฺถิปุริสานํ นามโคเตฺต กเงฺขยฺย, มคฺคามเคฺค กเงฺขยฺย, ติณกฎฺฐวนปฺปตีนํ นาเม กเงฺขยฺยาติ, อตฺถิ อรหโต กงฺขาติ? อามนฺตาฯ อรหา โสตาปตฺติผเล วา สกทาคามิผเล วา อนาคามิผเล วา อรหเตฺต วา กเงฺขยฺยาติ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h3>(๑๓) ๔. ปรวิตารณกถา</h3>
<p> อตฺถิ  อรหโต ปรวิตารณาติ? อามนฺตา ฯ อรหา ปรเนโยฺย ปรปตฺติโย ปรปจฺจโย ปรปฎิพทฺธภู, น ชานาติ น ปสฺสติ สมฺมูโฬฺห อสมฺปชาโนติ? น เหวํ วตฺตเพฺพ…เป.…ฯ</p>


<p>นนุ อรหา น ปรเนโยฺย น ปรปตฺติโย น ปรปจฺจโย น ปรปฎิพทฺธภู ชานาติ ปสฺสติ อสมฺมูโฬฺห สมฺปชาโนติ? อามนฺตาฯ หญฺจิ อรหา น ปรเนโยฺย น ปรปตฺติโย น ปรปจฺจโย น ปรปฎิพทฺธภู, ชานาติ ปสฺสติ อสมฺมูโฬฺห สมฺปชาโน, โน จ วต เร วตฺตเพฺพ – ‘‘อตฺถิ อรหโต ปรวิตารณา’’ติฯ</p>


<p>อตฺถิ  ปุถุชฺชนสฺส ปรวิตารณา, โส จ ปรเนโยฺย ปรปตฺติโย ปรปจฺจโย ปรปฎิพทฺธภู, น ชานาติ น ปสฺสติ สมฺมูโฬฺห อสมฺปชาโนติ? อามนฺตาฯ อตฺถิ อรหโต ปรวิตารณา, โส จ ปรเนโยฺย ปรปตฺติโย ปรปจฺจโย ปรปฎิพทฺธภู, น ชานาติ น ปสฺสติ สมฺมูโฬฺห อสมฺปชาโนติ? น เหวํ วตฺตเพฺพ…เป.…ฯ</p>


<p>อตฺถิ อรหโต ปรวิตารณา, โส จ น ปรเนโยฺย น ปรปตฺติโย น ปรปจฺจโย น ปรปฎิพทฺธภู, ชานาติ ปสฺสติ อสมฺมูโฬฺห สมฺปชาโนติ? อามนฺตาฯ อตฺถิ ปุถุชฺชนสฺส ปรวิตารณา, โส จ น ปรเนโยฺย น ปรปตฺติโย น ปรปจฺจโย น ปรปฎิพทฺธภู, ชานาติ ปสฺสติ อสมฺมูโฬฺห สมฺปชาโนติ? น เหวํ วตฺตเพฺพ…เป.…ฯ</p>


<p>อตฺถิ  อรหโต ปรวิตารณาติ? อามนฺตาฯ อตฺถิ อรหโต สตฺถริ ปรวิตารณา, ธเมฺม ปรวิตารณา, สเงฺฆ ปรวิตารณา, สิกฺขาย  ปรวิตารณา, ปุพฺพเนฺต ปรวิตารณา, อปรเนฺต ปรวิตารณา, ปุพฺพนฺตาปรเนฺต ปรวิตารณา, อิทปฺปจฺจยตาปฎิจฺจสมุปฺปเนฺนสุ ธเมฺมสุ ปรวิตารณาติ? น  เหวํ วตฺตเพฺพ…เป.…ฯ</p>


<p>นตฺถิ อรหโต สตฺถริ ปรวิตารณา, ธเมฺม ปรวิตารณา…เป.… อิทปจฺจยตาปฎิจฺจสมุปฺปเนฺนสุ ธเมฺมสุ ปรวิตารณาติ? อามนฺตาฯ หญฺจิ นตฺถิ อรหโต สตฺถริ ปรวิตารณา, ธเมฺม ปรวิตารณา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ ปรวิตารณา, โน จ วต เร วตฺตเพฺพ – ‘‘อตฺถิ อรหโต ปรวิตารณา’’ติฯ</p>


<p>อตฺถิ ปุถุชฺชนสฺส ปรวิตารณา, อตฺถิ ตสฺส สตฺถริ ปรวิตารณา, ธเมฺม ปรวิตารณา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ ปรวิตารณาติ? อามนฺตาฯ อตฺถิ อรหโต ปรวิตารณา, อตฺถิ ตสฺส สตฺถริ ปรวิตารณา, ธเมฺม ปรวิตารณา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ ปรวิตารณาติ? น เหวํ วตฺตเพฺพ…เป.…ฯ</p>


<p>อตฺถิ อรหโต ปรวิตารณา, นตฺถิ ตสฺส สตฺถริ ปรวิตารณา, ธเมฺม ปรวิตารณา…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ ปรวิตารณาติ? อามนฺตาฯ อตฺถิ ปุถุชฺชนสฺส  ปรวิตารณา, นตฺถิ ตสฺส สตฺถริ ปรวิตารณา, ธเมฺม ปรวิตารณา…เป.… อิทปฺปจฺจยตาปฎิจฺจสมุปฺปเนฺนสุ  ธเมฺมสุ ปรวิตารณาติ? น เหวํ วตฺตเพฺพ…เป.…ฯ</p>


<p> อตฺถิ อรหโต ปรวิตารณาติ? อามนฺตาฯ นนุ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺมติ? อามนฺตาฯ หญฺจิ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธโมฺม, โน จ วต เร วตฺตเพฺพ – ‘‘อตฺถิ อรหโต ปรวิตารณา’’ติฯ</p>


<p>อตฺถิ อรหโต ปรวิตารณาติ? อามนฺตาฯ นนุ  อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมํ…เป.… ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา…เป.… นนุ  อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตนฺติ? อามนฺตาฯ หญฺจิ อรหา วีตราโค วีตโทโส วีตโมโห สจฺฉิกาตพฺพํ สจฺฉิกตํ, โน จ วต เร วตฺตเพฺพ – ‘‘อตฺถิ อรหโต ปรวิตารณา’’ติฯ</p>


<p> อตฺถิ อรหโต ปรวิตารณาติ? สธมฺมกุสลสฺส อรหโต อตฺถิ ปรวิตารณา, ปรธมฺมกุสลสฺส อรหโต นตฺถิ ปรวิตารณาติฯ สธมฺมกุสลสฺส อรหโต อตฺถิ ปรวิตารณาติ? อามนฺตาฯ ปรธมฺมกุสลสฺส อรหโต อตฺถิ ปรวิตารณาติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส อรหโต นตฺถิ ปรวิตารณาติ? อามนฺตา ฯ สธมฺมกุสลสฺส อรหโต นตฺถิ ปรวิตารณาติ? น เหวํ  วตฺตเพฺพ…เป.…ฯ</p>


<p>สธมฺมกุสลสฺส อรหโต ราโค ปหีโน, อตฺถิ ตสฺส ปรวิตารณาติ? อามนฺตาฯ ปรธมฺมกุสลสฺส อรหโต ราโค ปหีโน, อตฺถิ ตสฺส ปรวิตารณาติ? น เหวํ วตฺตเพฺพฯ</p>


<p>สธมฺมกุสลสฺส อรหโต โทโส ปหีโน…เป.… โมโห ปหีโน…เป.… อโนตฺตปฺปํ ปหีนํ  …เป.… ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… อโนตฺตปฺปปหานาย มโคฺค ภาวิโต…เป.… โพชฺฌงฺคา ภาวิตา…เป.… สธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส ปรวิตารณาติ? อามนฺตาฯ ปรธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, อตฺถิ ตสฺส ปรวิตารณาติ? น เหวํ วตฺตเพฺพ…เป.…ฯ</p>


<p>ปรธมฺมกุสลสฺส  อรหโต ราโค ปหีโน, นตฺถิ ตสฺส ปรวิตารณาติ? อามนฺตาฯ สธมฺมกุสลสฺส อรหโต ราโค ปหีโน, นตฺถิ ตสฺส ปรวิตารณาติ? น เหวํ วตฺตเพฺพฯ</p>


<p>ปรธมฺมกุสลสฺส อรหโต โทโส ปหีโน, โมโห ปหีโน…เป.… อโนตฺตปฺปํ ปหีนํ…เป.… ราคปฺปหานาย มโคฺค ภาวิโต…เป.… โพชฺฌงฺคา ภาวิตา…เป.… โทสปฺปหานาย…เป.… อโนตฺตปฺปปหานาย  มโคฺค ภาวิโต…เป.… โพชฺฌงฺคา ภาวิตา…เป.… ปรธมฺมกุสโล อรหา วีตราโค  วีตโทโส วีตโมโห…เป.… สจฺฉิกาตพฺพํ สจฺฉิกตํ, นตฺถิ ตสฺส ปรวิตารณาติ? อามนฺตาฯ สธมฺมกุสโล อรหา วีตราโค วีตโทโส วีตโมโห…เป.… สจฺฉิกาตพฺพํ สจฺฉิกตํ, นตฺถิ ตสฺส ปรวิตารณาติ? น เหวํ วตฺตเพฺพ…เป.…ฯ</p>


<p> อตฺถิ อรหโต ปรวิตารณาติ? อามนฺตาฯ นนุ วุตฺตํ ภควตา – ‘‘ชานโตหํ, ภิกฺขเว, ปสฺสโต อาสวานํ ขยํ วทามิ, โน อชานโต โน อปสฺสโต! กิญฺจ, ภิกฺขเว, ชานโต กิํ ปสฺสโต อาสวานํ ขโย โหติ? ‘อิติ รูปํ’…เป.… ‘อิติ วิญฺญาณสฺส อตฺถงฺคโม’ติ – เอวํ โข, ภิกฺขเว, ชานโต เอวํ ปสฺสโต อาสวานํ ขโย โหตี’’ติฯ อเตฺถว สุตฺตโนฺตติ? อามนฺตา ฯ เตน หิ น วตฺตพฺพํ – ‘‘อตฺถิ อรหโต ปรวิตารณา’’ติฯ</p>


<p>อตฺถิ อรหโต ปรวิตารณาติ? อามนฺตาฯ นนุ วุตฺตํ ภควตา – ‘‘ชานโตหํ, ภิกฺขเว, ปสฺสโต อาสวานํ ขยํ วทามิ, โน อชานโต โน อปสฺสโต! กิญฺจ, ภิกฺขเว, ชานโต กิํ ปสฺสโต อาสวานํ ขโย โหติ? ‘อิทํ ทุกฺข’นฺติ – ภิกฺขเว, ชานโต ปสฺสโต อาสวานํ ขโย  โหติ, ‘อยํ ทุกฺขสมุทโย’ติ…เป.… ‘อยํ ทุกฺขนิโรโธ’ติ…เป.… ‘อยํ ทุกฺขนิโรธคามินี ปฎิปทา’ติ – ชานโต ปสฺสโต อาสวานํ ขโย โหติฯ เอวํ โข, ภิกฺขเว, ชานโต เอวํ ปสฺสโต อาสวานํ ขโย โหตี’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ  – ‘‘อตฺถิ อรหโต ปรวิตารณา’’ติฯ</p>


<p>อตฺถิ อรหโต ปรวิตารณาติ? อามนฺตาฯ นนุ วุตฺตํ ภควตา – ‘‘สพฺพํ, ภิกฺขเว, อนภิชานํ อปริชานํ อวิราชยํ อปฺปชหํ อภโพฺพ ทุกฺขกฺขยาย; สพฺพญฺจ โข, ภิกฺขเว, อภิชานํ ปริชานํ วิราชยํ ปชหํ ภโพฺพ ทุกฺขกฺขยายา’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต ปรวิตารณา’’ติฯ</p>


<p>อตฺถิ อรหโต ปรวิตารณาติ? อามนฺตาฯ นนุ วุตฺตํ ภควตา – ‘‘สหาวสฺส ทสฺสนสมฺปทาย…เป.… ฉจฺจาภิฐานานิ อภพฺพ กาตุ’’นฺติฯ อเตฺถว สุตฺตโนฺตติ? อามนฺตาฯ เตน  หิ น วตฺตพฺพํ – ‘‘อตฺถิ อรหโต ปรวิตารณา’’ติฯ</p>


<p>อตฺถิ  อรหโต ปรวิตารณาติ? อามนฺตาฯ นนุ วุตฺตํ ภควตา – ‘‘ยสฺมิํ, ภิกฺขเว, สมเย อริยสาวกสฺส วิรชํ วีตมลํ ธมฺมจกฺขุํ อุทปาทิ – ‘ยํ กิญฺจิ สมุทยธมฺมํ, สพฺพํ ตํ นิโรธธมฺม’นฺติ, สห ทสฺสนุปฺปาทา, ภิกฺขเว, อริยสาวกสฺส ตีณิ สํโยชนานิ ปหียนฺติ – สกฺกายทิฎฺฐิ, วิจิกิจฺฉา, สีลพฺพตปรามาโส’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต ปรวิตารณา’’ติฯ</p>


<p>อตฺถิ อรหโต ปรวิตารณาติ? อามนฺตาฯ นนุ วุตฺตํ ภควตา –</p>


<p>
‘‘นาหํ สหิสฺสามิ  
คมิสฺสามิ (สี. สฺยา. ก.), สมีหามิ (ปี.)  
ปโมจนาย,  
  
กถงฺกถิํ โธตก กญฺจิ  
กิญฺจิ (ก.)  
โลเก;  
  
ธมฺมญฺจ  
เสฎฺฐํ อภิชานมาโน,  
  
เอวํ ตุวํ โอฆมิมํ ตเรสี’’ติ  
สุ. นิ. ๑๐๗๐ สุตฺตนิปาเต; จูฬนิ. ๓๓ โธตกมาณวปุจฺฉานิเทฺทส  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตฺถิ อรหโต ปรวิตารณา’’ติฯ</p>


<p>น วตฺตพฺพํ – ‘‘อตฺถิ อรหโต ปรวิตารณา’’ติ? อามนฺตาฯ นนุ อรหโต อิตฺถิปุริสานํ นามโคตฺตํ ปเร วิตาเรยฺยุํ, มคฺคามคฺคํ ปเร วิตาเรยฺยุํ, ติณกฎฺฐวนปฺปตีนํ นามํ ปเร วิตาเรยฺยุนฺติ? อามนฺตาฯ หญฺจิ อรหโต อิตฺถิปุริสานํ นามโคตฺตํ ปเร วิตาเรยฺยุํ, มคฺคามคฺคํ ปเร วิตาเรยฺยุํ, ติณกฎฺฐวนปฺปตีนํ  นามํ ปเร วิตาเรยฺยุํ, เตน วต เร วตฺตเพฺพ – ‘‘อตฺถิ อรหโต ปรวิตารณา’’ติฯ</p>


<p>อรหโต อิตฺถิปุริสานํ นามโคตฺตํ ปเร วิตาเรยฺยุํ, มคฺคามคฺคํ ปเร วิตาเรยฺยุํ, ติณกฎฺฐวนปฺปตีนํ นามํ ปเร วิตาเรยฺยุนฺติ, อตฺถิ อรหโต ปรวิตารณาติ? อามนฺตาฯ อรหโต โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา ปเร วิตาเรยฺยุนฺติ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h3>(๑๔) ๕. วจีเภทกถา</h3>
<p> สมาปนฺนสฺส   อตฺถิ วจีเภโทติ? อามนฺตาฯ สพฺพตฺถ สมาปนฺนานํ อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ วจีเภโทติ? อามนฺตาฯ สพฺพทา สมาปนฺนานํ อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส  อตฺถิ วจีเภโทติ? อามนฺตาฯ สเพฺพสํ สมาปนฺนานํ อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ วจีเภโทติ? อามนฺตาฯ สพฺพสมาปตฺตีสุ อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ วจีเภโทติ? อามนฺตาฯ สมาปนฺนสฺส อตฺถิ กายเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส  นตฺถิ กายเภโทติ? อามนฺตาฯ สมาปนฺนสฺส นตฺถิ วจีเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ วาจา, อตฺถิ วจีเภโทติ? อามนฺตาฯ สมาปนฺนสฺส อตฺถิ กาโย, อตฺถิ กายเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ กาโย, นตฺถิ กายเภโทติ? อามนฺตาฯ สมาปนฺนสฺส อตฺถิ วาจา, นตฺถิ วจีเภโทติ? น เหวํ วตฺตเพฺพ…เป.…ฯ</p>


<p> ทุกฺขนฺติ  ชานโนฺต ทุกฺขนฺติ วาจํ ภาสตีติ? อามนฺตาฯ สมุทโยติ ชานโนฺต สมุทโยติ วาจํ ภาสตีติ? น เหวํ วตฺตเพฺพ…เป.…ฯ</p>


<p>ทุกฺขนฺติ ชานโนฺต ทุกฺขนฺติ วาจํ ภาสตีติ? อามนฺตาฯ นิโรโธติ ชานโนฺต นิโรโธติ วาจํ ภาสตีติ? น เหวํ วตฺตเพฺพ…เป.…ฯ</p>


<p>ทุกฺขนฺติ ชานโนฺต ทุกฺขนฺติ วาจํ ภาสตีติ? อามนฺตาฯ มโคฺคติ ชานโนฺต มโคฺคติ วาจํ ภาสตีติ? น เหวํ วตฺตเพฺพ…เป.…ฯ</p>


<p>สมุทโยติ   ชานโนฺต น จ สมุทโยติ วาจํ ภาสตีติ? อามนฺตาฯ ทุกฺขนฺติ ชานโนฺต น จ ทุกฺขนฺติ วาจํ ภาสตีติ? น เหวํ วตฺตเพฺพ…เป.…ฯ</p>


<p>นิโรโธติ ชานโนฺต น จ นิโรโธติ วาจํ ภาสตีติ? อามนฺตาฯ ทุกฺขนฺติ ชานโนฺต น จ ทุกฺขนฺติ วาจํ ภาสตีติ? น เหวํ วตฺตเพฺพ…เป.…ฯ</p>


<p>มโคฺคติ ชานโนฺต น จ มโคฺคติ วาจํ ภาสตีติ? อามนฺตาฯ ทุกฺขนฺติ ชานโนฺต น จ ทุกฺขนฺติ วาจํ ภาสตีติ? น เหวํ วตฺตเพฺพ…เป.…ฯ</p>


<p> สมาปนฺนสฺส อตฺถิ วจีเภโทติ? อามนฺตา ฯ ญาณํ กิํโคจรนฺติ? ญาณํ สจฺจโคจรนฺติฯ โสตํ สจฺจโคจรนฺติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ วจีเภโทติ? อามนฺตาฯ โสตํ กิํ โคจรนฺติ? โสตํ สทฺทโคจรนฺติฯ ญาณํ สทฺทโคจรนฺติ? น เหวํ  วตฺตเพฺพฯ</p>


<p>สมาปนฺนสฺส อตฺถิ วจีเภโท ญาณํ สจฺจโคจรํ, โสตํ สทฺทโคจรนฺติ? อามนฺตาฯ หญฺจิ ญาณํ สจฺจโคจรํ, โสตํ สทฺทโคจรํ, โน จ วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>สมาปนฺนสฺส อตฺถิ วจีเภโท ญาณํ สจฺจโคจรํ, โสตํ สทฺทโคจรนฺติ? อามนฺตาฯ ทฺวินฺนํ ผสฺสานํ, ทฺวินฺนํ เวทนานํ, ทฺวินฺนํ สญฺญานํ, ทฺวินฺนํ เจตนานํ, ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพฯ</p>


<p> สมาปนฺนสฺส อตฺถิ วจีเภโทติ? อามนฺตาฯ ปถวีกสิณํ สมาปตฺติํ สมาปนฺนสฺส อตฺถิ วจีเภโทติ? น เหวํ วตฺตเพฺพฯ</p>


<p>สมาปนฺนสฺส อตฺถิ วจีเภโทติ? อามนฺตาฯ อาโปกสิณํ…เป.… เตโชกสิณํ… วาโยกสิณํ… นีลกสิณํ… ปีตกสิณํ… โลหิตกสิณํ… โอทาตกสิณํ… อากาสานญฺจายตนํ  … วิญฺญาณญฺจายตนํ… อากิญฺจญฺญายตนํ…เป.… เนวสญฺญานาสญฺญายตนํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>ปถวีกสิณํ  สมาปตฺติํ สมาปนฺนสฺส นตฺถิ วจีเภโทติ? อามนฺตาฯ หญฺจิ ปถวีกสิณํ สมาปตฺติํ สมาปนฺนสฺส นตฺถิ วจีเภโท, โน จ วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>อาโปกสิณํ … เตโชกสิณํ… วาโยกสิณํ… นีลกสิณํ… ปีตกสิณํ… โลหิตกสิณํ… โอทาตกสิณํ… อากาสานญฺจายตนํ … วิญฺญาณญฺจายตนํ… อากิญฺจญฺญายตนํ… เนวสญฺญานาสญฺญายตนํ สมาปนฺนสฺส นตฺถิ วจีเภโทติ? อามนฺตาฯ หญฺจิ เนวสญฺญานาสญฺญายตนํ สมาปนฺนสฺส นตฺถิ วจีเภโท, โน จ วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>สมาปนฺนสฺส อตฺถิ วจีเภโทติ? อามนฺตาฯ โลกิยสมาปตฺติํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>สมาปนฺนสฺส อตฺถิ วจีเภโทติ? อามนฺตาฯ โลกิยํ ปฐมํ ฌานํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ สมาปนฺนสฺส อตฺถิ วจีเภโทติ? อามนฺตาฯ โลกิยํ ทุติยํ ฌานํ… ตติยํ ฌานํ… จตุตฺถํ ฌานํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>โลกิยํ สมาปตฺติํ สมาปนฺนสฺส นตฺถิ วจีเภโทติ? อามนฺตาฯ หญฺจิ โลกิยํ สมาปตฺติํ สมาปนฺนสฺส นตฺถิ วจีเภโท, โน จ วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>โลกิยํ ปฐมํ ฌานํ สมาปนฺนสฺส นตฺถิ วจีเภโทติ? อามนฺตา ฯ หญฺจิ โลกิยํ ปฐมํ ฌานํ สมาปนฺนสฺส นตฺถิ วจีเภโท, โน จ วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>โลกิยํ  ทุติยํ ฌานํ… ตติยํ ฌานํ… จตุตฺถํ ฌานํ สมาปนฺนสฺส นตฺถิ วจีเภโทติ? อามนฺตาฯ หญฺจิ โลกิยํ จตุตฺถํ ฌานํ สมาปนฺนสฺส นตฺถิ วจีเภโท, โน จ วต เร วตฺตเพฺพ – ‘‘สมาปนฺนสฺส  อตฺถิ วจีเภโท’’ติฯ</p>


<p> โลกุตฺตรํ ปฐมํ ฌานํ สมาปนฺนสฺส อตฺถิ วจีเภโทติ? อามนฺตาฯ โลกิยํ ปฐมํ ฌานํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>โลกุตฺตรํ ปฐมํ ฌานํ สมาปนฺนสฺส อตฺถิ วจีเภโทติ? อามนฺตาฯ โลกิยํ ทุติยํ ฌานํ… ตติยํ ฌานํ… จตุตฺถํ ฌานํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>โลกิยํ  ปฐมํ ฌานํ สมาปนฺนสฺส นตฺถิ วจีเภโทติ? อามนฺตาฯ โลกุตฺตรํ ปฐมํ ฌานํ สมาปนฺนสฺส นตฺถิ วจีเภโทติ? น เหวํ วตฺตเพฺพ…เป.…ฯ</p>


<p>โลกิยํ ทุติยํ ฌานํ… ตติยํ ฌานํ… จตุตฺถํ ฌานํ สมาปนฺนสฺส นตฺถิ วจีเภโทติ? อามนฺตาฯ โลกุตฺตรํ ปฐมํ ฌานํ สมาปนฺนสฺส นตฺถิ วจีเภโทติ? น เหวํ วตฺตเพฺพ…เป.…ฯ</p>


<p> โลกุตฺตรํ ปฐมํ ฌานํ สมาปนฺนสฺส อตฺถิ วจีเภโทติ? อามนฺตาฯ โลกุตฺตรํ ทุติยํ ฌานํ สมาปนฺนสฺส อตฺถิ วจีเภโทติ? น  เหวํ วตฺตเพฺพ…เป.…ฯ</p>


<p>โลกุตฺตรํ ปฐมํ ฌานํ สมาปนฺนสฺส อตฺถิ วจีเภโทติ? อามนฺตาฯ โลกุตฺตรํ ตติยํ ฌานํ… จตุตฺถํ ฌานํ สมาปนฺนสฺส อตฺถิ วจีเภโทติ? น เหวํ วตฺตเพฺพ…เป.…ฯ</p>


<p>โลกุตฺตรํ ทุติยํ ฌานํ สมาปนฺนสฺส นตฺถิ วจีเภโทติ? อามนฺตา ฯ โลกุตฺตรํ ปฐมํ ฌานํ สมาปนฺนสฺส นตฺถิ วจีเภโทติ? น เหวํ วตฺตเพฺพ…เป.…ฯ</p>


<p>โลกุตฺตรํ ทุติยํ ฌานํ… ตติยํ ฌานํ… จตุตฺถํ ฌานํ สมาปนฺนสฺส นตฺถิ วจีเภโทติ ? อามนฺตาฯ โลกุตฺตรํ ปฐมํ ฌานํ สมาปนฺนสฺส นตฺถิ วจีเภโทติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สมาปนฺนสฺส อตฺถิ วจีเภโท’’ติ? อามนฺตาฯ นนุ วิตกฺกวิจารา วจีสงฺขารา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา’’ติ? อามนฺตาฯ หญฺจิ วิตกฺกวิจารา วจีสงฺขารา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา,’’ เตน วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>วิตกฺกวิจารา วจีสงฺขารา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา’’ติ , อตฺถิ ตสฺส วจีเภโทติ? อามนฺตาฯ ปถวีกสิณํ ปฐมํ ฌานํ สมาปนฺนสฺส อตฺถิ วิตกฺกวิจารา, อตฺถิ ตสฺส วจีเภโทติ? น เหวํ วตฺตเพฺพ…เป.…ฯ</p>


<p>วิตกฺกวิจารา  วจีสงฺขารา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา’’ติ, อตฺถิ ตสฺส วจีเภโทติ? อามนฺตา ฯ อาโปกสิณํ… เตโชกสิณํ… วาโยกสิณํ… นีลกสิณํ… ปีตกสิณํ… โลหิตกสิณํ… โอทาตกสิณํ ปฐมํ ฌานํ สมาปนฺนสฺส อตฺถิ วิตกฺกวิจารา, อตฺถิ ตสฺส วจีเภโทติ? น เหวํ วตฺตเพฺพ…เป.…ฯ</p>


<p>น  วตฺตพฺพํ – ‘‘สมาปนฺนสฺส อตฺถิ วจีเภโท’’ติ? อามนฺตาฯ นนุ วิตกฺกสมุฎฺฐานา วาจา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา’’ติ? อามนฺตาฯ หญฺจิ วิตกฺกสมุฎฺฐานา วาจา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา,’’ เตน วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>วิตกฺกสมุฎฺฐานา วาจา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา’’ติ, อตฺถิ ตสฺส วจีเภโทติ? อามนฺตาฯ สญฺญาสมุฎฺฐานา วาจา วุตฺตา ภควตา – ‘‘ทุติยํ ฌานํ สมาปนฺนสฺส อตฺถิ สญฺญา, อตฺถิ ตสฺส วิตกฺกวิจารา’’ติ? น เหวํ วตฺตเพฺพ…เป.…ฯ</p>


<p>วิตกฺกสมุฎฺฐานา  วาจา วุตฺตา ภควตา – ‘‘ปฐมํ ฌานํ สมาปนฺนสฺส อตฺถิ วิตกฺกวิจารา’’ติ, อตฺถิ ตสฺส วจีเภโทติ? อามนฺตาฯ สญฺญาสมุฎฺฐานา วาจา วุตฺตา ภควตา – ตติยํ ฌานํ…เป.… จตุตฺถํ ฌานํ… อากาสานญฺจายตนํ… วิญฺญาณญฺจายตนํ… อากิญฺจญฺญายตนํ สมาปนฺนสฺส อตฺถิ สญฺญา, อตฺถิ ตสฺส วิตกฺกวิจาราติ? น เหวํ วตฺตเพฺพ…เป.…ฯ</p>


<p> สมาปนฺนสฺส อตฺถิ วจีเภโทติ? อามนฺตาฯ นนุ ‘‘ปฐมํ ฌานํ สมาปนฺนสฺส วาจา นิรุทฺธา โหตี’’ติ ! อเตฺถว สุตฺตโนฺตติ? อามนฺตา ฯ หญฺจิ ‘‘ปฐมํ ฌานํ สมาปนฺนสฺส วาจา นิรุทฺธา โหตี’’ติ, อเตฺถว  สุตฺตโนฺตติ, โน จ วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>‘‘ปฐมํ ฌานํ สมาปนฺนสฺส วาจา นิรุทฺธา โหตี’’ติ , อเตฺถว สุตฺตโนฺตติ, อตฺถิ ตสฺส วจีเภโทติ? อามนฺตาฯ ‘‘ทุติยํ ฌานํ สมาปนฺนสฺส วิตกฺกวิจารา นิรุทฺธา โหนฺตี’’ติ , อเตฺถว สุตฺตโนฺตติ, อตฺถิ ตสฺส วิตกฺกวิจาราติ? น เหวํ วตฺตเพฺพ…เป.…ฯ</p>


<p>‘‘ปฐมํ ฌานํ สมาปนฺนสฺส วาจา นิรุทฺธา โหตี’’ติ , อเตฺถว สุตฺตโนฺตติ, อตฺถิ ตสฺส วจีเภโทติ? อามนฺตาฯ ‘‘ตติยํ ฌานํ สมาปนฺนสฺส  ปีติ นิรุทฺธา โหติ, จตุตฺถํ ฌานํ สมาปนฺนสฺส อสฺสาสปสฺสาสา นิรุทฺธา โหนฺติ, อากาสานญฺจายตนํ สมาปนฺนสฺส รูปสญฺญา นิรุทฺธา โหติ, วิญฺญาณญฺจายตนํ สมาปนฺนสฺส อากาสานญฺจายตนสญฺญา นิรุทฺธา โหติ, อากิญฺจญฺญายตนํ สมาปนฺนสฺส วิญฺญาณญฺจายตนสญฺญา นิรุทฺธา โหติ, เนวสญฺญานาสญฺญายตนํ สมาปนฺนสฺส อากิญฺจญฺญายตนสญฺญา นิรุทฺธา โหติ, สญฺญาเวทยิตนิโรธํ สมาปนฺนสฺส สญฺญา จ เวทนา จ นิรุทฺธา โหนฺตี’’ติ , อเตฺถว สุตฺตโนฺตติ, อตฺถิ ตสฺส สญฺญา จ เวทนา จาติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘สมาปนฺนสฺส อตฺถิ วจีเภโท’’ติ? อามนฺตาฯ นนุ ปฐมสฺส ฌานสฺส สโทฺท กณฺฎโก  วุโตฺต ภควตาติ ? อามนฺตาฯ หญฺจิ  ปฐมสฺส ฌานสฺส สโทฺท กณฺฎโก วุโตฺต ภควตา, เตน วต เร วตฺตเพฺพ – ‘‘สมาปนฺนสฺส อตฺถิ วจีเภโท’’ติฯ</p>


<p>ปฐมสฺส  ฌานสฺส สโทฺท กณฺฎโก วุโตฺต ภควตาติ, สมาปนฺนสฺส อตฺถิ วจีเภโทติ? อามนฺตาฯ ทุติยสฺส  ฌานสฺส วิตกฺกวิจารา กณฺฎโก วุโตฺต ภควตา… ตติยสฺส ฌานสฺส ปีติ กณฺฎโก วุโตฺต ภควตา… จตุตฺถสฺส ฌานสฺส อสฺสาสปสฺสาสา กณฺฎโก วุโตฺต ภควตา  … อากาสานญฺจายตนํ สมาปนฺนสฺส รูปสญฺญา กณฺฎโก วุโตฺต ภควตา… วิญฺญาณญฺจายตนํ สมาปนฺนสฺส อากาสานญฺจายตนสญฺญา กณฺฎโก วุโตฺต ภควตา… อากิญฺจญฺญายตนํ สมาปนฺนสฺส วิญฺญาณญฺจายตนสญฺญา กณฺฎโก วุโตฺต ภควตา… เนวสญฺญานาสญฺญายตนํ สมาปนฺนสฺส อากิญฺจญฺญายตนสญฺญา กณฺฎโก วุโตฺต ภควตา… สญฺญาเวทยิตนิโรธํ สมาปนฺนสฺส สญฺญา จ เวทนา จ กณฺฎโก วุโตฺต ภควตา , อตฺถิ ตสฺส สญฺญา จ เวทนา จาติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘สมาปนฺนสฺส อตฺถิ วจีเภโท’’ติ? อามนฺตาฯ นนุ วุตฺตํ ภควตา – ‘‘สิขิสฺส, อานนฺท, ภควโต อรหโต สมฺมาสมฺพุทฺธสฺส อภิภู นาม สาวโก พฺรหฺมโลเก ฐิโต ทสสหสฺสิโลกธาตุํ สเรน วิญฺญาเปสิ –</p>


<p>
‘อารพฺภถ  
นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</p>
  
<p>
‘โย  
อิมสฺมิํ ธมฺมวินเย, อปฺปมโตฺต วิหสฺสติ  
วิเหสฺสติ (สี. สฺยา. กํ.) วิหริสฺสติ (ก.)  
;  
  
ปหาย ชาติสํสารํ, ทุกฺขสฺสนฺตํ กริสฺสตี’’’ติ  
อ. นิ. ๑ ติกนิปาเต; สํ. นิ. ๑.๒๘๕  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ สมาปนฺนสฺส อตฺถิ วจีเภโทติฯ</p>

</p>


<h2>๒. ทุติยวโคฺค</h2>
<h3>(๑๕) ๖. ทุกฺขาหารกถา</h3>
<p> ทุกฺขาหาโร  มคฺคงฺคํ มคฺคปริยาปนฺนนฺติ? อามนฺตา ฯ เย เกจิ ทุกฺขนฺติ วาจํ ภาสนฺติ, สเพฺพ เต มคฺคํ ภาเวนฺตีติ? น เหวํ วตฺตเพฺพฯ</p>


<p>เย เกจิ ทุกฺขนฺติ วาจํ ภาสนฺติ, สเพฺพ เต มคฺคํ ภาเวนฺตีติ? อามนฺตาฯ พาลปุถุชฺชนา ทุกฺขนฺติ วาจํ ภาสนฺติ, พาลปุถุชฺชนา มคฺคํ ภาเวนฺตีติ? น เหวํ วตฺตเพฺพฯ มาตุฆาตโก… ปิตุฆาตโก… อรหนฺตฆาตโก… รุหิรุปฺปาทโก  … สงฺฆเภทโก ทุกฺขนฺติ วาจํ ภาสติ, สงฺฆเภทโก มคฺคํ ภาเวตีติ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h3>(๑๖) ๗. จิตฺตฎฺฐิติกถา</h3>
<p> เอกํ  จิตฺตํ ทิวสํ ติฎฺฐตีติ? อามนฺตาฯ อุปฑฺฒทิวโส อุปฺปาทกฺขโณ, อุปฑฺฒทิวโส วยกฺขโณติ? น เหวํ วตฺตเพฺพฯ</p>


<p>เอกํ  จิตฺตํ เทฺว ทิวเส ติฎฺฐตีติ? อามนฺตาฯ ทิวโส อุปฺปาทกฺขโณ, ทิวโส วยกฺขโณติ? น เหวํ วตฺตเพฺพฯ</p>


<p>เอกํ จิตฺตํ จตฺตาโร ทิวเส ติฎฺฐติ… อฎฺฐ ทิวเส ติฎฺฐติ… ทส ทิวเส ติฎฺฐติ… วีสติ ทิวเส ติฎฺฐติ… มาสํ ติฎฺฐติ… เทฺว มาเส ติฎฺฐติ… จตฺตาโร มาเส ติฎฺฐติ… อฎฺฐ มาเส  ติฎฺฐติ… ทส มาเส ติฎฺฐติ… สํวจฺฉรํ ติฎฺฐติ… เทฺว วสฺสานิ ติฎฺฐติ… จตฺตาริ วสฺสานิ ติฎฺฐติ… อฎฺฐ วสฺสานิ ติฎฺฐติ… ทส วสฺสานิ ติฎฺฐติ… วีสติ วสฺสานิ ติฎฺฐติ… ติํส วสฺสานิ ติฎฺฐติ… จตฺตารีส วสฺสานิ ติฎฺฐติ… ปญฺญาส วสฺสานิ ติฎฺฐติ… วสฺสสตํ ติฎฺฐติ… เทฺว วสฺสสตานิ  ติฎฺฐติ… จตฺตาริ วสฺสสตานิ ติฎฺฐติ… ปญฺจ วสฺสสตานิ ติฎฺฐติ… วสฺสสหสฺสํ ติฎฺฐติ… เทฺว วสฺสสหสฺสานิ ติฎฺฐติ… จตฺตาริ วสฺสสหสฺสานิ ติฎฺฐติ… อฎฺฐ วสฺสสหสฺสานิ ติฎฺฐติ… โสฬส วสฺสสหสฺสานิ ติฎฺฐติ… กปฺปํ ติฎฺฐติ… เทฺว กเปฺป ติฎฺฐติ… จตฺตาโร กเปฺป ติฎฺฐติ… อฎฺฐ กเปฺป ติฎฺฐติ… โสฬส กเปฺป ติฎฺฐติ… พาตฺติํส กเปฺป ติฎฺฐติ… จตุสฎฺฐิ กเปฺป ติฎฺฐติ… ปญฺจ กปฺปสตานิ ติฎฺฐติ… กปฺปสหสฺสานิ ติฎฺฐติ… เทฺว กปฺปสหสฺสานิ ติฎฺฐติ… จตฺตาริ กปฺปสหสฺสานิ  ติฎฺฐติ… อฎฺฐ กปฺปสหสฺสานิ ติฎฺฐติ… โสฬส กปฺปสหสฺสานิ ติฎฺฐติ… วีสติ กปฺปสหสฺสานิ ติฎฺฐติ… จตฺตารีส กปฺปสหสฺสานิ ติฎฺฐติ… สฎฺฐิ กปฺปสหสฺสานิ ติฎฺฐติ… จตุราสีติ กปฺปสหสฺสานิ ติฎฺฐตีติ? อามนฺตาฯ เทฺวจตฺตารีส กปฺปสหสฺสานิ อุปฺปาทกฺขโณ, เทฺวจตฺตารีส กปฺปสหสฺสานิ วยกฺขโณติ? น เหวํ วตฺตเพฺพฯ</p>


<p>เอกํ จิตฺตํ ทิวสํ ติฎฺฐตีติ? อามนฺตาฯ อตฺถเญฺญ ธมฺมา เอกาหํ พหุมฺปิ อุปฺปชฺชิตฺวา นิรุชฺฌนฺตีติ? อามนฺตาฯ เต ธมฺมา จิเตฺตน ลหุปริวตฺตาติ? น เหวํ วตฺตเพฺพฯ</p>


<p>เต ธมฺมา จิเตฺตน ลหุปริวตฺตาติ? อามนฺตาฯ นนุ วุตฺตํ ภควตา – ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ เอวํ ลหุปริวตฺตํ ยถยิทํ จิตฺตํฯ ยาวญฺจิทํ, ภิกฺขเว, อุปมาปิ น สุกรา ยาว ลหุปริวตฺตํ จิตฺต’’นฺติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘เต ธมฺมา จิเตฺตน ลหุปริวตฺตา’’ติฯ</p>


<p>เต  ธมฺมา จิเตฺตน ลหุปริวตฺตาติ? อามนฺตาฯ นนุ วุตฺตํ ภควตา – ‘‘เสยฺยถาปิ, ภิกฺขเว, มกฺกโฎ  อรเญฺญ ปวเน จรมาโน สาขํ คณฺหติ, ตํ มุญฺจิตฺวา อญฺญํ คณฺหติ, ตํ มุญฺจิตฺวา อญฺญํ คณฺหติ; เอวเมว โข, ภิกฺขเว, ยมิทํ  วุจฺจติ จิตฺตํ อิติปิ มโน อิติปิ วิญฺญาณํ อิติปิ ตํ รตฺติยา จ ทิวสสฺส จ อญฺญเทว อุปฺปชฺชติ  อญฺญํ นิรุชฺฌตี’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘เต ธมฺมา จิเตฺตน ลหุปริวตฺตา’’ติฯ</p>


<p> เอกํ  จิตฺตํ ทิวสํ ติฎฺฐตีติ? อามนฺตาฯ จกฺขุวิญฺญาณํ ทิวสํ ติฎฺฐตีติ? น เหวํ วตฺตเพฺพฯ โสตวิญฺญาณํ…เป.… ฆานวิญฺญาณํ… ชิวฺหาวิญฺญาณํ… กายวิญฺญาณํ… อกุสลํ จิตฺตํ… ราคสหคตํ… โทสสหคตํ… โมหสหคตํ… มานสหคตํ… ทิฎฺฐิสหคตํ… วิจิกิจฺฉาสหคตํ… ถินสหคตํ… อุทฺธจฺจสหคตํ… อหิริกสหคตํ… อโนตฺตปฺปสหคตํ จิตฺตํ ทิวสํ ติฎฺฐตีติ? น เหวํ วตฺตเพฺพ…เป.…ฯ</p>


<p>เอกํ จิตฺตํ ทิวสํ ติฎฺฐตีติ? อามนฺตาฯ เยเนว จิเตฺตน จกฺขุนา รูปํ ปสฺสติ, เตเนว จิเตฺตน โสเตน สทฺทํ สุณาติ…เป.… ฆาเนน คนฺธํ ฆายติ… ชิวฺหาย รสํ สายติ… กาเยน โผฎฺฐพฺพํ ผุสติ… มนสา ธมฺมํ วิชานาติ…เป.… เยเนว จิเตฺตน มนสา ธมฺมํ วิชานาติ, เตเนว จิเตฺตน จกฺขุนา รูปํ ปสฺสติ…เป.… โสเตน สทฺทํ สุณาติ… ฆาเนน คนฺธํ ฆายติ… ชิวฺหาย รสํ สายติ…เป.… กาเยน โผฎฺฐพฺพํ ผุสตีติ? น เหวํ วตฺตเพฺพ…เป.…ฯ</p>


<p>เอกํ จิตฺตํ ทิวสํ ติฎฺฐตีติ? อามนฺตาฯ เยเนว จิเตฺตน อภิกฺกมติ, เตเนว จิเตฺตน ปฎิกฺกมติ; เยเนว จิเตฺตน ปฎิกฺกมติ, เตเนว จิเตฺตน อภิกฺกมติ; เยเนว จิเตฺตน อาโลเกติ, เตเนว จิเตฺตน วิโลเกติ; เยเนว  จิเตฺตน วิโลเกติ, เตเนว จิเตฺตน อาโลเกติ; เยเนว จิเตฺตน สมิเญฺชติ, เตเนว จิเตฺตน ปสาเรติ ; เยเนว จิเตฺตน ปสาเรติ, เตเนว จิเตฺตน สมิเญฺชตีติ? น เหวํ วตฺตเพฺพ…เป.…ฯ</p>


<p> อากาสานญฺจายตนูปคานํ  เทวานํ เอกํ จิตฺตํ ยาวตายุกํ ติฎฺฐตีติ? อามนฺตาฯ มนุสฺสานํ เอกํ จิตฺตํ ยาวตายุกํ ติฎฺฐตีติ? น เหวํ วตฺตเพฺพฯ</p>


<p>อากาสานญฺจายตนูปคานํ เทวานํ เอกํ จิตฺตํ ยาวตายุกํ ติฎฺฐตีติ? อามนฺตาฯ จาตุมหาราชิกานํ เทวานํ…เป.… ตาวติํสานํ เทวานํ… ยามานํ เทวานํ… ตุสิตานํ เทวานํ… นิมฺมานรตีนํ เทวานํ… ปรนิมฺมิตวสวตฺตีนํ เทวานํ… พฺรหฺมปาริสชฺชานํ เทวานํ… พฺรหฺมปุโรหิตานํ เทวานํ… มหาพฺรหฺมานํ เทวานํ… ปริตฺตาภานํ เทวานํ… อปฺปมาณาภานํ เทวานํ… อาภสฺสรานํ เทวานํ… ปริตฺตสุภานํ เทวานํ… อปฺปมาณสุภานํ เทวานํ… สุภกิณฺหานํ เทวานํ … เวหปฺผลานํ เทวานํ… อวิหานํ เทวานํ… อตปฺปานํ เทวานํ… สุทสฺสานํ เทวานํ… สุทสฺสีนํ เทวานํ… อกนิฎฺฐานํ เทวานํ เอกํ จิตฺตํ ยาวตายุกํ ติฎฺฐตีติ? น เหวํ วตฺตเพฺพฯ</p>


<p>อากาสานญฺจายตนูปคานํ เทวานํ วีสติ กปฺปสหสฺสานิ อายุปฺปมาณํ, อากาสานญฺจายตนูปคานํ เทวานํ เอกํ จิตฺตํ วีสติ กปฺปสหสฺสานิ ติฎฺฐตีติ? อามนฺตาฯ มนุสฺสานํ วสฺสสตํ อายุปฺปมาณํ, มนุสฺสานํ เอกํ จิตฺตํ วสฺสสตํ ติฎฺฐตีติ? น เหวํ วตฺตเพฺพฯ</p>


<p>อากาสานญฺจายตนูปคานํ  เทวานํ วีสติ กปฺปสหสฺสานิ อายุปฺปมาณํ, อากาสานญฺจายตนูปคานํ เทวานํ เอกํ จิตฺตํ วีสติ กปฺปสหสฺสานิ ติฎฺฐตีติ? อามนฺตาฯ จาตุมหาราชิกานํ  เทวานํ ปญฺจ วสฺสสตานิ อายุปฺปมาณํ, จาตุมหาราชิกานํ เทวานํ เอกํ จิตฺตํ ปญฺจ วสฺสสตานิ ติฎฺฐติ… วสฺสสหสฺสํ ติฎฺฐติ… เทฺว วสฺสสหสฺสานิ ติฎฺฐติ… จตฺตาริ วสฺสสหสฺสานิ ติฎฺฐติ… อฎฺฐ วสฺสสหสฺสานิ ติฎฺฐติ… โสฬส วสฺสสหสฺสานิ ติฎฺฐติ… กปฺปสฺส ตติยภาคํ ติฎฺฐติ… อุปฑฺฒกปฺปํ ติฎฺฐติ… เอกํ กปฺปํ ติฎฺฐติ… เทฺว กเปฺป ติฎฺฐติ… จตฺตาโร กเปฺป ติฎฺฐติ… อฎฺฐ กเปฺป ติฎฺฐติ… โสฬส กเปฺป ติฎฺฐติ… พาตฺติํส กเปฺป ติฎฺฐติ… จตุสฎฺฐิ กเปฺป ติฎฺฐติ… ปญฺจ กปฺปสตานิ ติฎฺฐติ… กปฺปสหสฺสํ ติฎฺฐติ… เทฺว กปฺปสหสฺสานิ ติฎฺฐติ… จตฺตาริ กปฺปสหสฺสานิ ติฎฺฐติ… อฎฺฐ กปฺปสหสฺสานิ ติฎฺฐติ… อกนิฎฺฐานํ เทวานํ โสฬส กปฺปสหสฺสานิ อายุปฺปมาณํ, อกนิฎฺฐานํ เทวานํ เอกํ จิตฺตํ โสฬส กปฺปสหสฺสานิ ติฎฺฐตีติ? น เหวํ วตฺตเพฺพฯ</p>


<p>อากาสานญฺจายตนูปคานํ  เทวานํ จิตฺตํ มุหุตฺตํ มุหุตฺตํ อุปฺปชฺชติ มุหุตฺตํ มุหุตฺตํ นิรุชฺฌตีติ? อามนฺตาฯ อากาสานญฺจายตนูปคา เทวา มุหุตฺตํ มุหุตฺตํ จวนฺติ มุหุตฺตํ มุหุตฺตํ อุปฺปชฺชนฺตีติ? น เหวํ วตฺตเพฺพฯ</p>


<p>อากาสานญฺจายตนูปคานํ เทวานํ เอกํ จิตฺตํ ยาวตายุกํ ติฎฺฐตีติ ? อามนฺตาฯ อากาสานญฺจายตนูปคา เทวา เยเนว จิเตฺตน อุปฺปชฺชนฺติ, เตเนว จิเตฺตน จวนฺตีติ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h3>(๑๗) ๘. กุกฺกุฬกถา</h3>
<p> สเพฺพ  สงฺขารา อโนธิํ กตฺวา กุกฺกุฬาติ? อามนฺตาฯ นนุ อตฺถิ สุขา เวทนา, กายิกํ สุขํ, เจตสิกํ สุขํ , ทิพฺพํ สุขํ, มานุสกํ สุขํ, ลาภสุขํ, สกฺการสุขํ, ยานสุขํ, สยนสุขํ, อิสฺสริยสุขํ, อาธิปจฺจสุขํ, คิหิสุขํ, สามญฺญสุขํ, สาสวํ สุขํ, อนาสวํ สุขํ, อุปธิสุขํ, นิรูปธิสุขํ, สามิสํ สุขํ, นิรามิสํ สุขํ, สปฺปีติกํ สุขํ, นิปฺปีติกํ สุขํ, ฌานสุขํ, วิมุตฺติสุขํ, กามสุขํ, เนกฺขมฺมสุขํ, วิเวกสุขํ, อุปสมสุขํ, สโมฺพธสุขนฺติ? อามนฺตาฯ หญฺจิ อตฺถิ สุขา เวทนา…เป.… สโมฺพธสุขํ, โน จ วต เร วตฺตเพฺพ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>สเพฺพ สงฺขารา อโนธิํ กตฺวา กุกฺกุฬาติ? อามนฺตาฯ สเพฺพ สงฺขารา ทุกฺขา เวทนา กายิกํ ทุกฺขํ เจตสิกํ ทุกฺขํ โสกปริเทวทุกฺขโทมนสฺสอุปายาสาติ? น เหวํ วตฺตเพฺพฯ</p>


<p>น วตฺตพฺพํ – ‘‘สเพฺพ สงฺขารา อโนธิํ กตฺวา กุกฺกุฬา’’ติ? อามนฺตาฯ นนุ วุตฺตํ ภควตา – ‘‘สพฺพํ, ภิกฺขเว, อาทิตฺตํ! กิญฺจ, ภิกฺขเว, สพฺพํ อาทิตฺตํ? จกฺขุํ, ภิกฺขเว, อาทิตฺตํ, รูปา อาทิตฺตา, จกฺขุวิญฺญาณํ  อาทิตฺตํ, จกฺขุสมฺผโสฺส อาทิโตฺต; ยมิทํ  จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา, ตมฺปิ อาทิตฺตํฯ เกน อาทิตฺตํ? ‘ราคคฺคินา โทสคฺคินา โมหคฺคินา อาทิตฺตํ, ชาติยา ชราย มรเณน โสเกหิ ปริเทเวหิ ทุเกฺขหิ  โทมนเสฺสหิ อุปายาเสหิ อาทิตฺต’นฺติ วทามิฯ โสตํ อาทิตฺตํ, สทฺทา อาทิตฺตา…เป.… ฆานํ อาทิตฺตํ, คนฺธา อาทิตฺตา…เป.… ชิวฺหา อาทิตฺตา, รสา อาทิตฺตา…เป.… กาโย อาทิโตฺต, โผฎฺฐพฺพา อาทิตฺตา…เป.… มโน อาทิโตฺต, ธมฺมา อาทิตฺตา, มโนวิญฺญาณํ อาทิตฺตํ, มโนสมฺผโสฺส อาทิโตฺต; ยมิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา, ตมฺปิ อาทิตฺตํฯ เกน อาทิตฺตํ? ‘ราคคฺคินา โทสคฺคินา โมหคฺคินา อาทิตฺตํ, ชาติยา ชราย มรเณน โสเกหิ ปริเทเวหิ ทุเกฺขหิ โทมนเสฺสหิ อุปายาเสหิ อาทิตฺต’นฺติ วทามี’’ติ ฯ อเตฺถว  สุตฺตโนฺตติ? อามนฺตาฯ เตน  หิ วตฺตพฺพํ  – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>สเพฺพ สงฺขารา อโนธิํ กตฺวา กุกฺกุฬาติ? อามนฺตาฯ นนุ วุตฺตํ ภควตา – ‘‘ปญฺจิเม, ภิกฺขเว, กามคุณา! กตเม ปญฺจ? จกฺขุวิเญฺญยฺยา รูปา อิฎฺฐา กนฺตา มนาปา ปิยรูปา กามูปสํหิตา รชนียา, โสตวิเญฺญยฺยา สทฺทา…เป.… ฆานวิเญฺญยฺยา คนฺธา… ชิวฺหาวิเญฺญยฺยา รสา… กายวิเญฺญยฺยา โผฎฺฐพฺพา อิฎฺฐา กนฺตา  มนาปา ปิยรูปา กามูปสํหิตา รชนียาฯ อิเม โข, ภิกฺขเว, ปญฺจ กามคุณา’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>น วตฺตพฺพํ – ‘‘สเพฺพ สงฺขารา อโนธิํ กตฺวา กุกฺกุฬา’’ติ? อามนฺตาฯ นนุ วุตฺตํ ภควตา – ‘‘ลาภา โว, ภิกฺขเว, สุลทฺธํ โว, ภิกฺขเว, ขโณ โว ปฎิลโทฺธ  พฺรหฺมจริยวาสาย! ทิฎฺฐา มยา, ภิกฺขเว, ฉ ผสฺสายตนิกา นาม นิรยาฯ ตตฺถ ยํ กิญฺจิ จกฺขุนา รูปํ ปสฺสติ, อนิฎฺฐรูปเญฺญว ปสฺสติ โน อิฎฺฐรูปํ, อกนฺตรูปเญฺญว ปสฺสติ โน กนฺตรูปํ, อมนาปรูปเญฺญว ปสฺสติ โน มนาปรูปํฯ ยํ กิญฺจิ โสเตน สทฺทํ สุณาติ…เป.… ฆาเนน คนฺธํ ฆายติ… ชิวฺหาย รสํ สายติ… กาเยน โผฎฺฐพฺพํ ผุสติ… มนสา ธมฺมํ วิชานาติ, อนิฎฺฐรูปเญฺญว วิชานาติ โน อิฎฺฐรูปํ, อกนฺตรูปเญฺญว วิชานาติ โน กนฺตรูปํ, อมนาปรูปเญฺญว วิชานาติ โน มนาปรูป’’นฺติ ฯ อเตฺถว สุตฺตโนฺตติ? อามนฺตาฯ เตน หิ วตฺตพฺพํ  – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>สเพฺพ  สงฺขารา อโนธิํ กตฺวา กุกฺกุฬาติ? อามนฺตาฯ นนุ วุตฺตํ ภควตา – ‘‘ลาภา โว, ภิกฺขเว, สุลทฺธํ โว, ภิกฺขเว, ขโณ โว ปฎิลโทฺธ พฺรหฺมจริยวาสาย! ทิฎฺฐา มยา, ภิกฺขเว, ฉ ผสฺสายตนิกา  นาม สคฺคาฯ ตตฺถ ยํ กิญฺจิ จกฺขุนา รูปํ ปสฺสติ, อิฎฺฐรูปเญฺญว  ปสฺสติ โน อนิฎฺฐรูปํ, กนฺตรูปเญฺญว ปสฺสติ โน อกนฺตรูปํ, มนาปรูปเญฺญว ปสฺสติ โน อมนาปรูปํฯ ยํ กิญฺจิ โสเตน สทฺทํ สุณาติ…เป.… ฆาเนน คนฺธํ ฆายติ… ชิวฺหาย รสํ สายติ… กาเยน โผฎฺฐพฺพํ ผุสติ… มนสา ธมฺมํ วิชานาติ, อิฎฺฐรูปเญฺญว วิชานาติ โน อนิฎฺฐรูปํ, กนฺตรูปเญฺญว วิชานาติ  โน อกนฺตรูปํ, มนาปรูปเญฺญว วิชานาติ โน อมนาปรูป’’นฺติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>น วตฺตพฺพํ – ‘‘สเพฺพ สงฺขารา อโนธิํ กตฺวา กุกฺกุฬา’’ติ? อามนฺตาฯ นนุ ‘‘ยทนิจฺจํ ตํ ทุกฺขํ ,’’ วุตฺตํ ภควตา, ‘‘สเพฺพ สงฺขารา อนิจฺจา’’ติ ? อามนฺตาฯ หญฺจิ ‘‘ยทนิจฺจํ ตํ ทุกฺขํ,’’ วุตฺตํ ภควตา, ‘‘สเพฺพ สงฺขารา อนิจฺจา,’’ เตน วต เร วตฺตเพฺพ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>สเพฺพ สงฺขารา อโนธิํ กตฺวา กุกฺกุฬาติ? อามนฺตาฯ ทานํ อนิฎฺฐผลํ อกนฺตผลํ อมนุญฺญผลํ เสจนกผลํ ทุกฺขุทฺรยํ ทุกฺขวิปากนฺติ? น เหวํ วตฺตเพฺพฯ</p>


<p>สีลํ…เป.… อุโปสโถ…เป.… ภาวนา…เป.… พฺรหฺมจริยํ อนิฎฺฐผลํ อกนฺตผลํ อมนุญฺญผลํ เสจนกผลํ ทุกฺขุทฺรยํ ทุกฺขวิปากนฺติ? น เหวํ วตฺตเพฺพฯ</p>


<p>นนุ ทานํ อิฎฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ ? อามนฺตาฯ หญฺจิ ทานํ อิฎฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากํ, โน  จ วต เร วตฺตเพฺพ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>นนุ สีลํ… อุโปสโถ… ภาวนา… พฺรหฺมจริยํ อิฎฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ? อามนฺตาฯ หญฺจิ พฺรหฺมจริยํ อิฎฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ, โน จ วต เร วตฺตเพฺพ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>


<p>สเพฺพ  สงฺขารา อโนธิํ กตฺวา กุกฺกุฬาติ? อามนฺตาฯ นนุ วุตฺตํ ภควตา –</p>


<p>
‘‘สุโข วิเวโก ตุฎฺฐสฺส, สุตธมฺมสฺส ปสฺสโต;  
  
อพฺยาปชฺชํ สุขํ โลเก, ปาณภูเตสุ สํยโมฯ  
</p>
  
<p>
‘‘สุขา  
วิราคตา โลเก, กามานํ สมติกฺกโม;  
  
อสฺมิมานสฺส โย วินโย, เอตํ เว ปรมํ สุขํ  
มหาว. ๕; อุทา. ๑๑ อุทาเน จ  
ฯ  
</p>
  
<p>
‘‘ตํ สุเขน สุขํ ปตฺตํ, อจฺจนฺตสุขเมว ตํ;  
  
ติโสฺส วิชฺชา อนุปฺปตฺตา, เอตํ เว ปรมํ สุข’’นฺติฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘สเพฺพ สงฺขารา อโนธิํ กตฺวา กุกฺกุฬา’’ติฯ</p>

</p>


<h2>๒. ทุติยวโคฺค</h2>
<h3>(๑๘) ๙. อนุปุพฺพาภิสมยกถา</h3>
<p> อนุปุพฺพาภิสมโยติ ? อามนฺตาฯ อนุปุเพฺพน  โสตาปตฺติมคฺคํ ภาเวตีติ? น เหวํ วตฺตเพฺพฯ อนุปุเพฺพน โสตาปตฺติมคฺคํ ภาเวตีติ? อามนฺตาฯ อนุปุเพฺพน โสตาปตฺติผลํ สจฺฉิกโรตีติ? น เหวํ วตฺตเพฺพฯ</p>


<p>อนุปุพฺพาภิสมโยติ? อามนฺตาฯ อนุปุเพฺพน สกทาคามิมคฺคํ ภาเวตีติ? น เหวํ วตฺตเพฺพฯ อนุปุเพฺพน สกทาคามิมคฺคํ ภาเวตีติ? อามนฺตาฯ อนุปุเพฺพน สกทาคามิผลํ สจฺฉิกโรตีติ? น เหวํ วตฺตเพฺพฯ</p>


<p>อนุปุพฺพาภิสมโยติ? อามนฺตาฯ อนุปุเพฺพน อนาคามิมคฺคํ ภาเวตีติ? น เหวํ วตฺตเพฺพฯ อนุปุเพฺพน อนาคามิมคฺคํ ภาเวตีติ? อามนฺตาฯ อนุปุเพฺพน อนาคามิผลํ สจฺฉิกโรตีติ? น เหวํ วตฺตเพฺพฯ</p>


<p>อนุปุพฺพาภิสมโยติ ? อามนฺตาฯ อนุปุเพฺพน อรหตฺตมคฺคํ ภาเวตีติ? น เหวํ วตฺตเพฺพฯ อนุปุเพฺพน อรหตฺตมคฺคํ ภาเวตีติ? อามนฺตาฯ อนุปุเพฺพน อรหตฺตผลํ สจฺฉิกโรตีติ? น เหวํ วตฺตเพฺพฯ</p>


<p> โสตาปตฺติผลสจฺฉิกิริยาย  ปฎิปโนฺน ปุคฺคโล ทุกฺขทสฺสเนน กิํ ชหตีติ? สกฺกายทิฎฺฐิํ, วิจิกิจฺฉํ, สีลพฺพตปรามาสํ, ตเทกเฎฺฐ จ กิเลเส  จตุภาคํ ชหตีติฯ จตุภาคํ โสตาปโนฺน, จตุภาคํ น โสตาปโนฺน, จตุภาคํ โสตาปตฺติผลปฺปโตฺต ปฎิลโทฺธ อธิคโต สจฺฉิกโต  อุปสมฺปชฺช วิหรติ, กาเยน ผุสิตฺวา วิหรติ, จตุภาคํ น กาเยน ผุสิตฺวา วิหรติ, จตุภาคํ สตฺตกฺขตฺตุปรโม โกลโงฺกโล เอกพีชี พุเทฺธ อเวจฺจปฺปสาเทน สมนฺนาคโต, ธเมฺม…เป.… สเงฺฆ…เป.… อริยกเนฺตหิ สีเลหิ สมนฺนาคโต จตุภาคํ น อริยกเนฺตหิ สีเลหิ สมนฺนาคโตติ? น เหวํ วตฺตเพฺพฯ</p>


<p>สมุทยทสฺสเนน…เป.… นิโรธทสฺสเนน…เป.… มคฺคทสฺสเนน กิํ ชหตีติ? สกฺกายทิฎฺฐิํ, วิจิกิจฺฉํ, สีลพฺพตปรามาสํ, ตเทกเฎฺฐ จ กิเลเส จตุภาคํ ชหตีติฯ จตุภาคํ โสตาปโนฺน, จตุภาคํ น โสตาปโนฺน, จตุภาคํ โสตาปตฺติผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, จตุภาคํ น กาเยน ผุสิตฺวา วิหรติ, จตุภาคํ สตฺตกฺขตฺตุปรโม โกลโงฺกโล เอกพีชี พุเทฺธ อเวจฺจปฺปสาเทน สมนฺนาคโต, ธเมฺม…เป.… สเงฺฆ…เป.… อริยกเนฺตหิ สีเลหิ สมนฺนาคโต, จตุภาคํ น อริยกเนฺตหิ สีเลหิ สมนฺนาคโตติ? น เหวํ วตฺตเพฺพ…เป.…ฯ</p>


<p> สกทาคามิผลสจฺฉิกิริยาย ปฎิปโนฺน ปุคฺคโล ทุกฺขทสฺสเนน กิํ ชหตีติ? โอฬาริกํ กามราคํ, โอฬาริกํ พฺยาปาทํ, ตเทกเฎฺฐ จ กิเลเส จตุภาคํ ชหตีติฯ จตุภาคํ สกทาคามี, จตุภาคํ น สกทาคามี, จตุภาคํ สกทาคามิผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, จตุภาคํ น กาเยน  ผุสิตฺวา วิหรตีติ? น เหวํ วตฺตเพฺพ…เป.… สมุทยทสฺสเนน…เป.… นิโรธทสฺสเนน…เป.… มคฺคทสฺสเนน กิํ ชหตีติ? โอฬาริกํ กามราคํ, โอฬาริกํ พฺยาปาทํ, ตเทกเฎฺฐ จ กิเลเส จตุภาคํ ชหตีติฯ จตุภาคํ สกทาคามี, จตุภาคํ น สกทาคามี, จตุภาคํ สกทาคามิผลปฺปโตฺต ปฎิลโทฺธ อธิคโต สจฺฉิกโต  อุปสมฺปชฺช วิหรติ , กาเยน ผุสิตฺวา วิหรติ, จตุภาคํ น กาเยน ผุสิตฺวา วิหรตีติ? น เหวํ วตฺตเพฺพ…เป.…ฯ</p>


<p> อนาคามิผลสจฺฉิกิริยาย  ปฎิปโนฺน ปุคฺคโล ทุกฺขทสฺสเนน กิํ ชหตีติ? อณุสหคตํ กามราคํ, อณุสหคตํ พฺยาปาทํ, ตเทกเฎฺฐ จ กิเลเส จตุภาคํ ชหตีติฯ จตุภาคํ อนาคามี, จตุภาคํ น อนาคามี, จตุภาคํ อนาคามิผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, จตุภาคํ น กาเยน ผุสิตฺวา วิหรติ, จตุภาคํ อนฺตราปรินิพฺพายี…เป.… อุปหจฺจปรินิพฺพายี… อสงฺขารปรินิพฺพายี… สสงฺขารปรินิพฺพายี… อุทฺธํโสโต อกนิฎฺฐคามี, จตุภาคํ น อุทฺธํโสโต น อกนิฎฺฐคามีติ? น เหวํ วตฺตเพฺพ…เป.…ฯ</p>


<p>สมุทยทสฺสเนน…เป.… นิโรธทสฺสเนน…เป.… มคฺคทสฺสเนน กิํ ชหตีติ? อณุสหคตํ กามราคํ, อณุสหคตํ พฺยาปาทํ, ตเทกเฎฺฐ จ กิเลเส จตุภาคํ ชหตีติฯ จตุภาคํ อนาคามี, จตุภาคํ น อนาคามี, จตุภาคํ อนาคามิผลปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน  ผุสิตฺวา วิหรติ, จตุภาคํ น กาเยน ผุสิตฺวา วิหรติ, จตุภาคํ อนฺตราปรินิพฺพายี…เป.… อุปหจฺจปรินิพฺพายี… อสงฺขารปรินิพฺพายี… สสงฺขารปรินิพฺพายี… อุทฺธํโสโต อกนิฎฺฐคามี, จตุภาคํ น อุทฺธํโสโต อกนิฎฺฐคามีติ? น เหวํ วตฺตเพฺพ…เป.…ฯ</p>


<p> อรหตฺตสจฺฉิกิริยาย ปฎิปโนฺน ปุคฺคโล ทุกฺขทสฺสเนน กิํ ชหตีติ? รูปราคํ, อรูปราคํ, มานํ, อุทฺธจฺจํ, อวิชฺชํ, ตเทกเฎฺฐ จ กิเลเส จตุภาคํ ชหตีติฯ จตุภาคํ อรหา, จตุภาคํ น อรหา, จตุภาคํ อรหตฺตปฺปโตฺต ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, จตุภาคํ น กาเยน  ผุสิตฺวา วิหรติ, จตุภาคํ วีตราโค…เป.… วีตโทโส… วีตโมโห…เป.… กตกรณีโย โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมทญฺญาวิมุโตฺต อุกฺขิตฺตปลิโฆ สงฺกิณฺณปริโข อพฺพูเฬฺหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุโตฺต สุวิชิตวิชโย, ทุกฺขํ ตสฺส ปริญฺญาตํ, สมุทโย ปหีโน, นิโรโธ สจฺฉิกโต, มโคฺค ภาวิโต, อภิเญฺญยฺยํ อภิญฺญาตํ, ปริเญฺญยฺยํ ปริญฺญาตํ, ปหาตพฺพํ ปหีนํ, ภาเวตพฺพํ ภาวิตํ…เป.… สจฺฉิกาตพฺพํ  สจฺฉิกตํ, จตุภาคํ สจฺฉิกาตพฺพํ น สจฺฉิกตนฺติ? น เหวํ วตฺตเพฺพ…เป.…ฯ</p>


<p>สมุทยทสฺสเนน  … นิโรธทสฺสเนน… มคฺคทสฺสเนน กิํ ชหตีติ? รูปราคํ, อรูปราคํ, มานํ, อุทฺธจฺจํ, อวิชฺชํ, ตเทกเฎฺฐ จ กิเลเส จตุภาคํ ชหตีติฯ จตุภาคํ อรหา, จตุภาคํ น อรหา, จตุภาคํ อรหตฺตปฺปโตฺต  ปฎิลโทฺธ อธิคโต สจฺฉิกโต อุปสมฺปชฺช วิหรติ, กาเยน ผุสิตฺวา วิหรติ, จตุภาคํ น กาเยน ผุสิตฺวา วิหรติ, จตุภาคํ วีตราโค… วีตโทโส… วีตโมโห… กตกรณีโย โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมทญฺญาวิมุโตฺต อุกฺขิตฺตปลิโฆ สงฺกิณฺณปริโข อพฺพูเฬฺหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุโตฺต สุวิชิตวิชโย, ทุกฺขํ ตสฺส ปริญฺญาตํ, สมุทโย ปหีโน, นิโรโธ สจฺฉิกโต, มโคฺค ภาวิโต, อภิเญฺญยฺยํ อภิญฺญาตํ, ปริเญฺญยฺยํ ปริญฺญาตํ, ปหาตพฺพํ ปหีนํ, ภาเวตพฺพํ ภาวิตํ…เป.… สจฺฉิกาตพฺพํ สจฺฉิกตํ, จตุภาคํ สจฺฉิกาตพฺพํ น สจฺฉิกตนฺติ? น เหวํ วตฺตเพฺพ…เป.…ฯ</p>


<p> โสตาปตฺติผลสจฺฉิกิริยาย ปฎิปโนฺน ปุคฺคโล ทุกฺขํ ทกฺขโนฺต ปฎิปนฺนโกติ วตฺตโพฺพติ? อามนฺตาฯ ทุเกฺข ทิเฎฺฐ ผเล ฐิโตติ วตฺตโพฺพติ? น เหวํ วตฺตเพฺพฯ สมุทยํ ทกฺขโนฺต…เป.… นิโรธํ ทกฺขโนฺต ปฎิปนฺนโกติ วตฺตโพฺพติ? อามนฺตา ฯ นิโรเธ ทิเฎฺฐ ผเล ฐิโตติ วตฺตโพฺพติ? น เหวํ วตฺตเพฺพฯ</p>


<p>โสตาปตฺติผลสจฺฉิกิริยาย ปฎิปโนฺน ปุคฺคโล มคฺคํ ทกฺขโนฺต ปฎิปนฺนโกติ วตฺตโพฺพ, มเคฺค ทิเฎฺฐ ผเล ฐิโตติ วตฺตโพฺพติ? อามนฺตาฯ ทุกฺขํ ทกฺขโนฺต ปฎิปนฺนโกติ วตฺตโพฺพ, ทุเกฺข ทิเฎฺฐ ผเล ฐิโตติ วตฺตโพฺพติ? น เหวํ วตฺตเพฺพ…เป.… มคฺคํ  ทกฺขโนฺต ปฎิปนฺนโกติ วตฺตโพฺพ, มเคฺค ทิเฎฺฐ ผเล ฐิโตติ วตฺตโพฺพติ? อามนฺตาฯ สมุทยํ ทกฺขโนฺต…เป.… นิโรธํ ทกฺขโนฺต ปฎิปนฺนโกติ วตฺตโพฺพ, นิโรเธ ทิเฎฺฐ ผเล ฐิโตติ วตฺตโพฺพติ? น เหวํ วตฺตเพฺพ…เป.…ฯ</p>


<p>โสตาปตฺติผลสจฺฉิกิริยาย ปฎิปโนฺน ปุคฺคโล ทุกฺขํ ทกฺขโนฺต ปฎิปนฺนโกติ วตฺตโพฺพ, ทุเกฺข ทิเฎฺฐ น วตฺตพฺพํ – ‘‘ผเล ฐิโตติ วตฺตโพฺพ’’ติ? อามนฺตาฯ มคฺคํ ทกฺขโนฺต ปฎิปนฺนโกติ วตฺตโพฺพ, มเคฺค ทิเฎฺฐ น วตฺตพฺพํ – ‘‘ผเล ฐิโตติ วตฺตโพฺพ’’ติ? น เหวํ วตฺตเพฺพ…เป.… สมุทยํ ทกฺขโนฺต… นิโรธํ ทกฺขโนฺต ปฎิปนฺนโกติ  วตฺตโพฺพ, นิโรเธ ทิเฎฺฐ น วตฺตพฺพํ – ‘‘ผเล ฐิโตติ วตฺตโพฺพ’’ติ? อามนฺตาฯ มคฺคํ ทกฺขโนฺต ‘‘ปฎิปนฺนโก’’ติ  วตฺตโพฺพ, มเคฺค ทิเฎฺฐ น วตฺตพฺพํ – ‘‘ผเล ฐิโตติ วตฺตโพฺพ’’ติ? น เหวํ วตฺตเพฺพ…เป.…ฯ</p>


<p> โสตาปตฺติผลสจฺฉิกิริยาย ปฎิปโนฺน ปุคฺคโล ทุกฺขํ ทกฺขโนฺต ปฎิปนฺนโกติ วตฺตโพฺพ, ทุเกฺข ทิเฎฺฐ น วตฺตพฺพํ – ‘‘ผเล ฐิโตติ วตฺตโพฺพ’’ติ? อามนฺตาฯ นิรตฺถิยํ ทุกฺขทสฺสนนฺติ? น  เหวํ วตฺตเพฺพ…เป.… สมุทยํ ทกฺขโนฺต…เป.… นิโรธํ ทกฺขโนฺต ปฎิปนฺนโกติ วตฺตโพฺพ, นิโรเธ ทิเฎฺฐ น วตฺตพฺพํ – ‘‘ผเล ฐิโตติ วตฺตโพฺพ’’ติ? อามนฺตาฯ นิรตฺถิยํ นิโรธทสฺสนนฺติ? น เหวํ วตฺตเพฺพ…เป.…ฯ</p>


<p>  ทุเกฺข  ทิเฎฺฐ จตฺตาริ สจฺจานิ ทิฎฺฐานิ โหนฺตีติ? อามนฺตาฯ ทุกฺขสจฺจํ จตฺตาริ สจฺจานีติ? น เหวํ วตฺตเพฺพ…เป.…ฯ</p>


<p> รูปกฺขเนฺธ อนิจฺจโต ทิเฎฺฐ ปญฺจกฺขนฺธา อนิจฺจโต ทิฎฺฐา โหนฺตีติ? อามนฺตาฯ รูปกฺขโนฺธ ปญฺจกฺขนฺธาติ? น เหวํ วตฺตเพฺพ…เป.…ฯ</p>


<p> จกฺขายตเน อนิจฺจโต ทิเฎฺฐ ทฺวาทสายตนานิ อนิจฺจโต ทิฎฺฐานิ โหนฺตีติ? อามนฺตาฯ จกฺขายตนํ ทฺวาทสายตนานีติ? น เหวํ วตฺตเพฺพ…เป.…ฯ</p>


<p> จกฺขุธาตุยา อนิจฺจโต ทิฎฺฐาย อฎฺฐารส ธาตุโย อนิจฺจโต ทิฎฺฐา โหนฺตีติ? อามนฺตาฯ จกฺขุธาตุ อฎฺฐารส ธาตุโยติ? น เหวํ วตฺตเพฺพ…เป.…ฯ</p>


<p> จกฺขุนฺทฺริเย อนิจฺจโต ทิเฎฺฐ พาวีสตินฺทฺริยานิ อนิจฺจโต ทิฎฺฐานิ โหนฺตีติ? อามนฺตาฯ จกฺขุนฺทฺริยํ พาวีสตินฺทฺริยานีติ? น เหวํ วตฺตเพฺพ…เป.…ฯ</p>


<p> จตูหิ ญาเณหิ โสตาปตฺติผลํ สจฺฉิกโรตีติ? อามนฺตาฯ จตฺตาริ โสตาปตฺติผลานีติ? น เหวํ วตฺตเพฺพ…เป.… อฎฺฐหิ ญาเณหิ โสตาปตฺติผลํ สจฺฉิกโรตีติ? อามนฺตา  ฯ อฎฺฐ โสตาปตฺติผลานีติ? น เหวํ วตฺตเพฺพ…เป.… ทฺวาทสหิ ญาเณหิ โสตาปตฺติผลํ สจฺฉิกโรตีติ? อามนฺตาฯ ทฺวาทส โสตาปตฺติผลานีติ? น เหวํ วตฺตเพฺพ…เป.… จตุจตฺตารีสาย ญาเณหิ โสตาปตฺติผลํ สจฺฉิกโรตีติ ? อามนฺตาฯ จตุจตฺตารีสํ โสตาปตฺติผลานีติ? น เหวํ วตฺตเพฺพ…เป.… สตฺตสตฺตติยา ญาเณหิ โสตาปตฺติผลํ สจฺฉิกโรตีติ? อามนฺตาฯ สตฺตสตฺตติ โสตาปตฺติผลานีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อนุปุพฺพาภิสมโย’’ติ? อามนฺตาฯ นนุ วุตฺตํ ภควตา – ‘‘เสยฺยถาปิ, ภิกฺขเว, มหาสมุโทฺท อนุปุพฺพนิโนฺน อนุปุพฺพโปโณ อนุปุพฺพปพฺภาโร, น อายตเกเนว ปปาโต; เอวเมว โข, ภิกฺขเว, อิมสฺมิํ ธมฺมวินเย อนุปุพฺพสิกฺขา อนุปุพฺพกิริยา อนุปุพฺพปฎิปทา, น อายตเกเนว อญฺญาปฎิเวโธ’’ติ ฯ อเตฺถว สุตฺตโนฺตติ? อามนฺตาฯ เตน หิ อนุปุพฺพาภิสมโยติฯ</p>


<p>น วตฺตพฺพํ – ‘‘อนุปุพฺพาภิสมโย’’ติ? อามนฺตาฯ นนุ วุตฺตํ ภควตา –</p>


<p>
‘‘อนุปุเพฺพน เมธาวี, โถกํ โถกํ ขเณ ขเณ;  
  
กมฺมาโร รชตเสฺสว, นิทฺธเม มลมตฺตโน’’ติ  
ธ. ป. ๒๓๙ ธมฺมปเท  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ อนุปุพฺพาภิสมโยติฯ</p>


<p>อนุปุพฺพาภิสมโยติ ? อามนฺตาฯ นนฺวายสฺมา ควมฺปติ เถโร ภิกฺขู เอตทโวจ – ‘‘สมฺมุขา เมตํ, อาวุโส, ภควโต สุตํ สมฺมุขา ปฎิคฺคหิตํ – ‘โย, ภิกฺขเว, ทุกฺขํ ปสฺสติ ทุกฺขสมุทยมฺปิ โส ปสฺสติ, ทุกฺขนิโรธมฺปิ ปสฺสติ, ทุกฺขนิโรธคามินิํ  ปฎิปทมฺปิ ปสฺสติ; โย ทุกฺขสมุทยํ ปสฺสติ ทุกฺขมฺปิ โส ปสฺสติ, ทุกฺขนิโรธมฺปิ ปสฺสติ, ทุกฺขนิโรธคามินิํ ปฎิปทมฺปิ ปสฺสติ; โย ทุกฺขนิโรธํ ปสฺสติ ทุกฺขมฺปิ โส ปสฺสติ, ทุกฺขสมุทยมฺปิ ปสฺสติ, ทุกฺขนิโรธคามินิํ ปฎิปทมฺปิ ปสฺสติ; โย ทุกฺขนิโรธคามินิํ ปฎิปทํ ปสฺสติ ทุกฺขมฺปิ โส ปสฺสติ, ทุกฺขสมุทยมฺปิ ปสฺสติ, ทุกฺขนิโรธมฺปิ ปสฺสตี’’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อนุปุพฺพาภิสมโย’’ติฯ</p>


<p>อนุปุพฺพาภิสมโยติ ? อามนฺตาฯ นนุ วุตฺตํ ภควตา –</p>


<p>
‘‘สหาวสฺส ทสฺสนสมฺปทาย,  
  
ตยสฺสุ ธมฺมา ชหิตา ภวนฺติ;  
  
สกฺกายทิฎฺฐี วิจิกิจฺฉิตญฺจ,  
  
สีลพฺพตํ วาปิ ยทตฺถิ กิญฺจิ;  
  
จตูหปาเยหิ จ วิปฺปมุโตฺต,  
  
ฉจฺจาภิฐานานิ อภพฺพ กาตุ’’นฺติฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘อนุปุพฺพาภิสมโย’’ติฯ</p>


<p>อนุปุพฺพาภิสมโยติ? อามนฺตาฯ นนุ วุตฺตํ ภควตา – ‘‘ยสฺมิํ, ภิกฺขเว, สมเย อริยสาวกสฺส วิรชํ วีตมลํ ธมฺมจกฺขุํ อุทปาทิ – ‘ยํ กิญฺจิ สมุทยธมฺมํ สพฺพํ ตํ นิโรธธมฺม’นฺติ, สห ทสฺสนุปฺปาทา, ภิกฺขเว, อริยสาวกสฺส ตีณิ สํโยชนานิ ปหียนฺติ – สกฺกายทิฎฺฐิ, วิจิกิจฺฉา, สีลพฺพตปรามาโส’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อนุปุพฺพาภิสมโย’’ติฯ</p>

</p>


<h2>๒. ทุติยวโคฺค</h2>
<h3>(๑๙) ๑๐. โวหารกถา</h3>
<p> พุทฺธสฺส   ภควโต โวหาโร โลกุตฺตโรติ? อามนฺตาฯ โลกุตฺตเร โสเต ปฎิหญฺญติ โน โลกิเย, โลกุตฺตเรน วิญฺญาเณน ปฎิวิชานนฺติ โน โลกิเยน, สาวกา ปฎิวิชานนฺติ โน ปุถุชฺชนาติ? น เหวํ วตฺตเพฺพ…เป.…ฯ</p>


<p>นนุ  พุทฺธสฺส ภควโต โวหาโร โลกิเย โสเต ปฎิหญฺญตีติ? อามนฺตาฯ หญฺจิ พุทฺธสฺส ภควโต โวหาโร โลกิเย โสเต ปฎิหญฺญติ, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p>นนุ พุทฺธสฺส ภควโต โวหารํ โลกิเยน วิญฺญาเณน ปฎิวิชานนฺตีติ? อามนฺตาฯ หญฺจิ พุทฺธสฺส ภควโต โวหารํ โลกิเยน วิญฺญาเณน ปฎิวิชานนฺติ, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p>นนุ พุทฺธสฺส ภควโต โวหารํ ปุถุชฺชนา ปฎิวิชานนฺตีติ? อามนฺตาฯ หญฺจิ พุทฺธสฺส ภควโต โวหารํ ปุถุชฺชนา ปฎิวิชานนฺติ, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p> พุทฺธสฺส  ภควโต โวหาโร โลกุตฺตโรติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ, สกทาคามิมโคฺค สกทาคามิผลํ, อนาคามิมโคฺค อนาคามิผลํ, อรหตฺตมโคฺค อรหตฺตผลํ, สติปฎฺฐานํ  สมฺมปฺปธานํ อิทฺธิปาโท อินฺทฺริยํ พลํ โพชฺฌโงฺคติ? น เหวํ วตฺตเพฺพ…เป.…ฯ</p>


<p>พุทฺธสฺส ภควโต โวหาโร โลกุตฺตโรติ? อามนฺตาฯ อตฺถิ เกจิ พุทฺธสฺส ภควโต โวหารํ สุณนฺตีติ? อามนฺตาฯ โลกุตฺตโร  ธโมฺม โสตวิเญฺญโยฺย, โสตสฺมิํ ปฎิหญฺญติ, โสตสฺส อาปาถํ อาคจฺฉตีติ? น เหวํ วตฺตเพฺพ…เป.…ฯ</p>


<p>นนุ โลกุตฺตโร ธโมฺม น โสตวิเญฺญโยฺย, น โสตสฺมิํ ปฎิหญฺญติ, น โสตสฺส อาปาถํ อาคจฺฉตีติ? อามนฺตาฯ หญฺจิ โลกุตฺตโร ธโมฺม น โสตวิเญฺญโยฺย, น โสตสฺมิํ ปฎิหญฺญติ, น โสตสฺส อาปาถํ อาคจฺฉติ, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p> พุทฺธสฺส ภควโต โวหาโร โลกุตฺตโรติ? อามนฺตาฯ อตฺถิ เกจิ พุทฺธสฺส ภควโต  โวหาเร รเชฺชยฺยุนฺติ? อามนฺตาฯ โลกุตฺตโร ธโมฺม ราคฎฺฐานิโย รชนีโย กมนีโย มทนีโย พนฺธนีโย มุจฺฉนีโยติ? น เหวํ วตฺตเพฺพ…เป.…ฯ</p>


<p>นนุ โลกุตฺตโร ธโมฺม น ราคฎฺฐานิโย น รชนีโย น กมนีโย น มทนีโย น พนฺธนีโย น มุจฺฉนีโยติ? อามนฺตาฯ หญฺจิ โลกุตฺตโร ธโมฺม น ราคฎฺฐานิโย น รชนีโย น กมนีโย น มทนีโย น พนฺธนีโย น มุจฺฉนีโย, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p>พุทฺธสฺส  ภควโต โวหาโร โลกุตฺตโรติ? อามนฺตาฯ อตฺถิ เกจิ พุทฺธสฺส ภควโต โวหาเร ทุเสฺสยฺยุนฺติ? อามนฺตาฯ โลกุตฺตโร ธโมฺม โทสฎฺฐานิโย โกปฎฺฐานิโย ปฎิฆฎฺฐานิโยติ? น เหวํ วตฺตเพฺพ…เป.…ฯ</p>


<p>นนุ โลกุตฺตโร ธโมฺม น โทสฎฺฐานิโย น โกปฎฺฐานิโย น ปฎิฆฎฺฐานิโยติ? อามนฺตาฯ หญฺจิ โลกุตฺตโร ธโมฺม น โทสฎฺฐานิโย น  โกปฎฺฐานิโย  น ปฎิฆฎฺฐานิโย, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p>พุทฺธสฺส ภควโต โวหาโร โลกุตฺตโรติ? อามนฺตาฯ อตฺถิ เกจิ พุทฺธสฺส ภควโต โวหาเร มุเยฺหยฺยุนฺติ? อามนฺตาฯ โลกุตฺตโร ธโมฺม โมหฎฺฐานิโย อญฺญาณกรโณ อจกฺขุกรโณ ปญฺญานิโรธิโก วิฆาตปกฺขิโก อนิพฺพานสํวตฺตนิโกติ? น เหวํ วตฺตเพฺพ…เป.…ฯ</p>


<p>นนุ โลกุตฺตโร ธโมฺม น โมหฎฺฐานิโย น อญฺญาณกรโณ น อจกฺขุกรโณ ปญฺญาวุทฺธิโก อวิฆาตปกฺขิโก นิพฺพานสํวตฺตนิโกติ? อามนฺตาฯ หญฺจิ โลกุตฺตโร ธโมฺม น โมหฎฺฐานิโย น อญฺญาณกรโณ น อจกฺขุกรโณ ปญฺญาวุทฺธิโก อวิฆาตปกฺขิโก นิพฺพานสํวตฺตนิโก, โน จ วต เร วตฺตเพฺพ – ‘‘พุทฺธสฺส ภควโต โวหาโร โลกุตฺตโร’’ติฯ</p>


<p> พุทฺธสฺส ภควโต โวหาโร โลกุตฺตโรติ? อามนฺตาฯ เย  เกจิ พุทฺธสฺส ภควโต โวหารํ สุณนฺติ, สเพฺพ เต มคฺคํ ภาเวนฺตีติ? น เหวํ วตฺตเพฺพ…เป.…ฯ</p>


<p>เย  เกจิ พุทฺธสฺส ภควโต โวหารํ สุณนฺติ, สเพฺพ เต มคฺคํ ภาเวนฺตีติ? อามนฺตาฯ พาลปุถุชฺชนา พุทฺธสฺส ภควโต โวหารํ สุณนฺติ, พาลปุถุชฺชนา มคฺคํ ภาเวนฺตีติ? น เหวํ วตฺตเพฺพ…เป.… มาตุฆาตโก มคฺคํ ภาเวติ…เป.… ปิตุฆาตโก… อรหนฺตฆาตโก… รุหิรุปฺปาทโก… สงฺฆเภทโก พุทฺธสฺส ภควโต โวหารํ สุณาติ, สงฺฆเภทโก มคฺคํ ภาเวตีติ? น เหวํ วตฺตเพฺพ…เป.…ฯ</p>


<p> ลพฺภา  โสวณฺณมยาย ลฎฺฐิยา ธญฺญปุโญฺชปิ สุวณฺณปุโญฺชปิ อาจิกฺขิตุนฺติ? อามนฺตาฯ เอวเมวํ ภควา โลกุตฺตเรน โวหาเรน โลกิยมฺปิ โลกุตฺตรมฺปิ ธมฺมํ โวหรตีติฯ</p>


<p>ลพฺภา เอลณฺฑิยาย ลฎฺฐิยา ธญฺญปุโญฺชปิ สุวณฺณปุโญฺชปิ อาจิกฺขิตุนฺติ? อามนฺตาฯ เอวเมวํ ภควา โลกิเยน โวหาเรน โลกิยมฺปิ โลกุตฺตรมฺปิ ธมฺมํ โวหรตีติฯ</p>


<p> พุทฺธสฺส  ภควโต โวหาโร โลกิยํ โวหรนฺตสฺส โลกิโย โหติ, โลกุตฺตรํ โวหรนฺตสฺส โลกุตฺตโร โหตีติ? อามนฺตาฯ โลกิยํ โวหรนฺตสฺส โลกิเย โสเต ปฎิหญฺญติ, โลกุตฺตรํ โวหรนฺตสฺส โลกุตฺตเร โสเต ปฎิหญฺญติ; โลกิยํ โวหรนฺตสฺส โลกิเยน วิญฺญาเณน ปฎิวิชานนฺติ, โลกุตฺตรํ โวหรนฺตสฺส โลกุตฺตเรน วิญฺญาเณน ปฎิวิชานนฺติ; โลกิยํ โวหรนฺตสฺส ปุถุชฺชนา ปฎิวิชานนฺติ , โลกุตฺตรํ โวหรนฺตสฺส สาวกา ปฎิวิชานนฺตีติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘พุทฺธสฺส ภควโต โวหาโร โลกิยํ โวหรนฺตสฺส โลกิโย โหติ, โลกุตฺตรํ โวหรนฺตสฺส โลกุตฺตโร โหตีติ? อามนฺตาฯ นนุ ภควา โลกิยมฺปิ โลกุตฺตรมฺปิ ธมฺมํ โวหรตีติ? อามนฺตาฯ หญฺจิ ภควา โลกิยมฺปิ โลกุตฺตรมฺปิ ธมฺมํ โวหรติ, เตน วต เร วตฺตเพฺพ – ‘‘พุทฺธสฺส ภควโต โวหาโร โลกิยํ โวหรนฺตสฺส โลกิโย โหติ, โลกุตฺตรํ โวหรนฺตสฺส โลกุตฺตโร โหตี’’ติฯ</p>


<p>พุทฺธสฺส ภควโต โวหาโร โลกิยํ โวหรนฺตสฺส โลกิโย โหติ, โลกุตฺตรํ โวหรนฺตสฺส โลกุตฺตโร โหตีติ? อามนฺตาฯ มคฺคํ โวหรนฺตสฺส มโคฺค โหติ, อมคฺคํ โวหรนฺตสฺส  อมโคฺค  โหติ, ผลํ โวหรนฺตสฺส ผลํ โหติ, อผลํ โวหรนฺตสฺส อผลํ โหติ, นิพฺพานํ โวหรนฺตสฺส นิพฺพานํ โหติ, อนิพฺพานํ โวหรนฺตสฺส อนิพฺพานํ โหติ, สงฺขตํ โวหรนฺตสฺส สงฺขตํ โหติ, อสงฺขตํ โวหรนฺตสฺส อสงฺขตํ โหติ, รูปํ โวหรนฺตสฺส รูปํ โหติ, อรูปํ โวหรนฺตสฺส อรูปํ โหติ, เวทนํ โวหรนฺตสฺส เวทนา โหติ, อเวทนํ โวหรนฺตสฺส อเวทนา โหติ, สญฺญํ โวหรนฺตสฺส สญฺญา โหติ, อสญฺญํ โวหรนฺตสฺส อสญฺญา โหติ, สงฺขาเร โวหรนฺตสฺส สงฺขารา โหนฺติ, อสงฺขาเร โวหรนฺตสฺส อสงฺขารา โหนฺติ, วิญฺญาณํ โวหรนฺตสฺส วิญฺญาณํ โหติ, อวิญฺญาณํ โวหรนฺตสฺส อวิญฺญาณํ โหตีติ ? น เหวํ วตฺตเพฺพ…เป.…ฯ</p>

</p>


<h2>๒. ทุติยวโคฺค</h2>
<h3>(๒๐) ๑๑. นิโรธกถา</h3>
<p> เทฺว  นิโรธาติ? อามนฺตาฯ เทฺว ทุกฺขนิโรธาติ? น เหวํ วตฺตเพฺพ…เป.… เทฺว ทุกฺขนิโรธาติ? อามนฺตาฯ เทฺว นิโรธสจฺจานีติ? น เหวํ วตฺตเพฺพ…เป.… เทฺว นิโรธสจฺจานีติ? อามนฺตาฯ เทฺว ทุกฺขสจฺจานีติ? น เหวํ วตฺตเพฺพ…เป.… เทฺว นิโรธสจฺจานีติ? อามนฺตาฯ เทฺว สมุทยสจฺจานีติ? น เหวํ วตฺตเพฺพ…เป.… เทฺว นิโรธสจฺจานีติ? อามนฺตาฯ เทฺว  มคฺคสจฺจานีติ? น เหวํ วตฺตเพฺพ…เป.…ฯ</p>


<p>เทฺว นิโรธสจฺจานีติ? อามนฺตาฯ เทฺว ตาณานิ…เป.… เทฺว เลณานิ… เทฺว สรณานิ… เทฺว ปรายณานิ… เทฺว อจฺจุตานิ… เทฺว อมตานิ… เทฺว นิพฺพานานีติ? น เหวํ วตฺตเพฺพ…เป.…ฯ</p>


<p>เทฺว นิพฺพานานีติ? อามนฺตาฯ อตฺถิ ทฺวินฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ? น เหวํ วตฺตเพฺพ…เป.…ฯ</p>


<p>เทฺว นิโรธาติ? อามนฺตาฯ นนุ อปฺปฎิสงฺขานิรุเทฺธ สงฺขาเร ปฎิสงฺขา นิโรเธนฺตีติ? อามนฺตาฯ หญฺจิ อปฺปฎิสงฺขานิรุเทฺธ สงฺขาเร  ปฎิสงฺขา นิโรเธนฺติ, โน จ วต เร วตฺตเพฺพ – ‘‘เทฺว นิโรธา’’ติฯ</p>


<p>น วตฺตพฺพํ – ‘‘เทฺว นิโรธา’’ติ? อามนฺตาฯ นนุ อปฺปฎิสงฺขานิรุทฺธาปิ สงฺขารา อจฺจนฺตภคฺคา, ปฎิสงฺขานิรุทฺธาปิ สงฺขารา อจฺจนฺตภคฺคาติ? อามนฺตาฯ หญฺจิ อปฺปฎิสงฺขานิรุทฺธาปิ สงฺขารา อจฺจนฺตภคฺคา, ปฎิสงฺขานิรุทฺธาปิ สงฺขารา อจฺจนฺตภคฺคา, เตน วต เร วตฺตเพฺพ – ‘‘เทฺว นิโรธา’’ติฯ</p>


<p>เทฺว  นิโรธาติ? อามนฺตาฯ ปฎิสงฺขานิรุทฺธาปิ  สงฺขารา อริยมคฺคํ อาคมฺม นิรุทฺธาติ? อามนฺตาฯ อปฺปฎิสงฺขานิรุทฺธา  สงฺขารา อริยมคฺคํ อาคมฺม นิรุทฺธาติ? น เหวํ วตฺตเพฺพ…เป.…ฯ</p>


<p>เทฺว  นิโรธาติ? อามนฺตาฯ ปฎิสงฺขานิรุทฺธา สงฺขารา น ปุน อุปฺปชฺชนฺตีติ? อามนฺตาฯ อปฺปฎิสงฺขานิรุทฺธา สงฺขารา น ปุน อุปฺปชฺชนฺตีติ? น เหวํ วตฺตเพฺพ…เป.… เตน หิ น วตฺตพฺพํ – ‘‘เทฺว นิโรธา’’ติฯ</p>

</p>

</p>


<p>ตสฺสุทฺทานํ –</p>


<p>
ปรูปหาโร อญฺญาณํ, กงฺขา ปรวิตารณา;  
  
วจีเภโท ทุกฺขาหาโร, จิตฺตฎฺฐิติ จ กุกฺกุฬา;  
  
อนุปุพฺพาภิสมโย, โวหาโร จ นิโรธโกติฯ  
</p>
  
  
  
  
  