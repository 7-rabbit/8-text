<h1>๑๘. กุมุทวโคฺค</h1>
<h3>๑. กุมุทมาลิยเตฺถรอปทานวณฺณนา</h3>
<p>  ติอาทิกํ อายสฺมโต กุมุทมาลิยเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล หิมวนฺตปพฺพตสมีเป ชาตสฺสรสฺส อาสเนฺน รกฺขโส หุตฺวา นิพฺพโตฺต อตฺถทสฺสิํ ภควนฺตํ ตตฺถ อุปคตํ ทิสฺวา ปสนฺนมานโส กุมุทปุปฺผานิ โอจินิตฺวา ภควนฺตํ ปูเชสิฯ ภควา อนุโมทนํ กตฺวา ปกฺกามิฯ</p>


<p> โส เตน ปุเญฺญน ตโต จวิตฺวา เทวโลกํ อุปปโนฺน ฉ กามาวจรสมฺปตฺติโย  อนุภวิตฺวา มนุเสฺสสุ จ จกฺกวตฺติอาทิสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิปฺปโตฺต รตนตฺตเย ปสโนฺน ปพฺพชิตฺวา วายมโนฺต พฺรหฺมจริยปริโยสานํ อรหตฺตํ ปตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ นฺติ ตสฺมิํ ชาตสฺสรสมีเป ชาโต นิพฺพโตฺต รกฺขโส ปรรุธิรมํสขาทโก นิทฺทโย โฆรรูโป ภยานกสภาโว มหาพโล มหาถาโม กกฺขโฬ ยโกฺข อาสิํ อโหสินฺติ อโตฺถฯ</p>


<p>  ติ ตสฺมิํ มหาสเร สูริยรํสิยา อภาเว สติ สายเนฺห มกุฬิตํ กุญฺจิตากาเรน นิปฺปภํ อวณฺณํ โหตีติ ‘‘กุมุท’’นฺติ ลทฺธนามํ ปุปฺผํ ปุปฺผเต วิกสตีติ อโตฺถฯ ติ ตานิ ปุปฺผานิ รถจกฺกปมาณานิ หุตฺวา ชายนฺตีติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๒. นิเสฺสณิทายกเตฺถรอปทานวณฺณนา</h3>
<p>  ติอาทิกํ อายสฺมโต นิเสฺสณิทายกเตฺถรสฺส อปทานํฯ อยมฺปิ ปุริมชินวเรสุ กตาธิกาโร อเนกาสุ ชาตีสุ วิวฎฺฎูปนิสฺสยานิ ปุญฺญานิ อุปจินโนฺต โกณฺฑญฺญสฺส ภควโต กาเล วฑฺฒกิกุเล นิพฺพโตฺต สโทฺธ ปสโนฺน ภควโต ธมฺมเทสนํ สุตฺวา ปสนฺนมานโส ภควโต วสนปาสาทสฺสาโรหนตฺถาย สารกฎฺฐมยํ นิเสฺสณิํ กตฺวา อุสฺสาเปตฺวา ฐเปสิฯ ภควา ตสฺส ปสาทสํวฑฺฒนตฺถาย ปสฺสนฺตเสฺสว อุปริปาสาทํ อารุหิฯ โส อตีว ปสโนฺน เตเนว ปีติโสมนเสฺสน กาลํ กตฺวา เทวโลเก นิพฺพโตฺต ตตฺถ ทิพฺพสมฺปตฺติํ อนุภวิตฺวา มนุเสฺสสุ ชายมาโน นิเสฺสณิทานนิสฺสเนฺทน อุจฺจกุเล นิพฺพโตฺต มนุสฺสสุขํ อนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพโตฺต สตฺถุ ธมฺมเทสนํ สุตฺวา สทฺธาชาโต ปพฺพชิโต นจิรเสฺสว อรหา อโหสิฯ</p>


<p> โส อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ กุจฺฉิโต หุตฺวา เฑติ ปวตฺตตีติ โกโณฺฑ, ลามกสโตฺต, โกณฺฑโต อโญฺญติ โกณฺฑโญฺญ, อลามโก อุตฺตมปุริโสติ อโตฺถฯ อถ วา พฺราหฺมณโคเตฺตสุ โกณฺฑญฺญโคเตฺต อุปฺปนฺนตฺตา ‘‘โกณฺฑโญฺญ’’ติ  โคตฺตวเสน ตสฺส นามํ, ตสฺส โกณฺฑญฺญสฺสฯ เสสํ ปากฎเมวาติฯ</p>

</p>


<h3>๓. รตฺติปุปฺผิยเตฺถรอปทานวณฺณนา</h3>
<p>  นฺติอาทิกํ อายสฺมโต รตฺติปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เนสาทกุเล อุปฺปโนฺน มิควธาย อรเญฺญ วิจรมาโน ตสฺส การุเญฺญน อรเญฺญ จรมานํ วิปสฺสิํ ภควนฺตํ ทิสฺวา ปสนฺนมานโส ปุปฺผิตํ รตฺติกํ นาม ปุปฺผํ กุฎชปุปฺผญฺจ สห วเณฺฎน โอจินิตฺวา โสมนสฺสจิเตฺตน ปูเชสิฯ ภควา อนุโมทนํ กตฺวา ปกฺกามิฯ</p>


<p> โส เตเนว ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต รตนตฺตเย ปสโนฺน สตฺถุ ธมฺมเทสนํ สุตฺวา กาเมสุ อาทีนวํ  ทิสฺวา ปพฺพชิตฺวา นจิรเสฺสว อรหตฺตํ ปโตฺต อตฺตโน ปุพฺพกมฺมํ สริตฺวา ‘‘เนสาทภูเตน มยา กตกุสลํ สุนฺทร’’นฺติ โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ มิคานํ ลุโทฺท สาหสิโก มารโกติ มิคลุโทฺท, มิเคสุ วา ลุโทฺท โลภีติ มิคลุโทฺท, เนสาโท อาสิํ ปุเรติ อโตฺถฯ</p>


<p> ติ ปทุมปุปฺผาทีนิ อเนกานิ ปุปฺผานิ สูริยรํสิสมฺผเสฺสน ทิวา ปุปฺผนฺติ รตฺติยํ มกุฬิตานิ โหนฺติฯ ชาติสุมนมลฺลิกาทีนิ อเนกานิ ปุปฺผานิ ปน รตฺติยํ ปุปฺผนฺติ โน ทิวาฯ ตสฺมา รตฺติยํ ปุปฺผนโต รตฺติปุปฺผนามกานิ อเนกานิ สุคนฺธปุปฺผานิ จ กุฎชปุปฺผานิ จ คเหตฺวา ปูเชสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๔. อุทปานทายกเตฺถรอปทานวณฺณนา</h3>
<p>ติอาทิกํ อายสฺมโต อุทปานทายกเตฺถรสฺส อปทานํฯ อยมฺปิ เถโร ปุริมมุนิวเรสุ กตาธิกาโร อเนเกสุ ภเวสุ กตปุญฺญสญฺจโย วิปสฺสิสฺส ภควโต กาเล กุลเคเห  นิพฺพโตฺต วุทฺธิปฺปโตฺต ‘‘ปานียทานํ มยา ทาตพฺพํ, ตญฺจ นิรนฺตรํ กตฺวา ปวเตฺตตุํ วฎฺฎตี’’ติ จิเนฺตตฺวา เอกํ กูปํ ขนาเปตฺวา อุทกสมฺปตฺตกาเล อิฎฺฐกาหิ จินาเปตฺวา ถิรํ กตฺวา ตตฺถ อุฎฺฐิเตน อุทเกน ปุณฺณํ ตํ อุทปานํ วิปสฺสิสฺส ภควโต นิยฺยาเทสิฯ ภควา ปานียทานานิสํสทีปกํ อนุโมทนํ อกาสิ ฯ โส เตน ปุเญฺญน เทวมนุเสฺสสุ สํสรโนฺต นิพฺพตฺตนิพฺพตฺตฎฺฐาเน โปกฺขรณีอุทปานปานียาทิสมฺปโนฺน สุขมนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพโตฺต วุทฺธิมนฺวาย สโทฺธ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ อุทกํ ปิวนฺติ เอตฺถาติ อุทปาโน, กูปโปกฺขรณีตฬากานเมตํ อธิวจนํฯ โส อุทปาโน กูโป วิปสฺสิสฺส ภควโต อตฺถาย กโต ขนิโตติ อโตฺถฯ เสสํ อุตฺตานตฺถเมวาติฯ</p>

</p>


<h3>๕. สีหาสนทายกเตฺถรอปทานวณฺณนา</h3>
<p>  ติอาทิกํ อายสฺมโต สีหาสนทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว นิพฺพานาธิคมตฺถาย กตปุญฺญูปจโย ปทุมุตฺตรสฺส ภควโต กาเล คหปติกุเล นิพฺพโตฺต วิญฺญุตํ ปโตฺต สตฺถุ ธมฺมเทสนํ สุตฺวา รตนตฺตเย ปสโนฺน ตสฺมิํ ภควติ ปรินิพฺพุเต สตฺตหิ รตเนหิ ขจิตํ สีหาสนํ การาเปตฺวา โพธิรุกฺขํ ปูเชสิ, พหูหิ มาลาคนฺธธูเปหิ จ ปูเชสิฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา สพฺพตฺถ ปูชิโต อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วุทฺธิปฺปโตฺต ฆราวาสํ วสโนฺต สตฺถุ ธมฺมเทสนํ สุตฺวา ปสนฺนมานโส ญาติวคฺคํ ปหาย ปพฺพชิโต นจิรเสฺสว อรหา หุตฺวา  ปุพฺพูปจิตกุสลสมฺภารํ สริตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตตฺถ นฺติ สีหรูปหิรญฺญสุวณฺณรตเนหิ ขจิตํ อาสนํ สีหาสนํ, สีหสฺส วา อภีตสฺส ภควโต นิสินฺนารหํ, สีหํ วา เสฎฺฐํ อุตฺตมํ อาสนนฺติ สีหาสนํ, ตํ อหํ อทาสิํ, โพธิรุกฺขํ ปูเชสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๖. มคฺคทตฺติกเตฺถรอปทานวณฺณนา</h3>
<p>ติอาทิกํ อายสฺมโต มคฺคทตฺติกเตฺถรสฺส อปทานํฯ อยมฺปายสฺมา ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อโนมทสฺสิสฺส  ภควโต กาเล กุลเคเห นิพฺพโตฺต วุทฺธิมนฺวาย ฆราวาสํ สณฺฐเปตฺวา วสโนฺต อโนมทสฺสิํ ภควนฺตํ อากาเส จงฺกมนฺตํ ปาทุทฺธาเร ปาทุทฺธารจงฺกมนฎฺฐาเน ปุปฺผานํ วิกิรณํ อจฺฉริยญฺจ ทิสฺวา ปสนฺนมานโส ปุปฺผานิ อากาเส อุกฺขิปิ, ตานิ วิตานํ หุตฺวา อฎฺฐํสุฯ</p>


<p> โส เตน ปุเญฺญน สุคตีสุเยว สํสรโนฺต สพฺพตฺถ ปูชิโต สุขํ อนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพโตฺต กเมน โยพฺพญฺญํ ปาปุณิตฺวา สทฺธาชาโต ปพฺพชิตฺวา วตฺตสมฺปโนฺน  นจิรเสฺสว อรหตฺตํ ปโตฺต จงฺกมนสฺส ปูชิตตฺตา ติ ปากโฎฯ โส ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ อิมสฺมิํ อตฺตภาเว จงฺกมเนน สรีรสลฺลหุกาทิสุขํ ปฎิจฺจาติ อโตฺถฯ ติ อโพฺภกาเส องฺคณฎฺฐาเน จงฺกมิ, ปทวิเกฺขปํ ปทสญฺจารํ อกาสีติ อโตฺถฯ</p>


<p>ติ จงฺกมเนฺตน ปาเท อุทฺธเต ปทุมุปฺปลาทีนิ ปุปฺผานิ ปถวิโต อุคฺคนฺตฺวา จงฺกเม วิกิริํสูติ อโตฺถฯ ติ พุทฺธสฺส  มุทฺธนิ สีเส โสภยมานา ตานิ ติฎฺฐนฺตีติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๗. เอกทีปิยเตฺถรอปทานวณฺณนา</h3>
<p>ติอาทิกํ อายสฺมโต เอกทีปิยเตฺถรสฺส อปทานํฯ อยมฺปายสฺมา ปุริมชินเสเฎฺฐสุ กตกุสลสมฺภาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล คหปติกุเล นิพฺพโตฺต วุทฺธิปฺปโตฺต สโทฺธ ปสโนฺน ภควโต สลลมหาโพธิมฺหิ เอกปทีปํ ปูเชสิ, ถาวรํ กตฺวา นิจฺจเมกปทีปปูชนตฺถาย เตลวฎฺฎํ ปฎฺฐเปสิฯ โส เตน ปุเญฺญน เทวมนุเสฺสสุ สํสรโนฺต สพฺพตฺถ ชลมาโน ปสนฺนจกฺขุโก อุภยสุขมนุภวิตฺวา อิมสฺมิํ พุทฺธุปฺปาเท สาวตฺถิยํ วิภวสมฺปเนฺน เอกสฺมิํ กุเล นิพฺพโตฺต วิญฺญุตํ ปโตฺต รตนตฺตเย ปสโนฺน ปพฺพชิตฺวา นจิรเสฺสว อรหตฺตํ ปโตฺต ทีปปูชาย ลทฺธวิเสสาธิคมตฺตา ติ ปากโฎฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวาติฯ</p>

</p>


<h3>๘. มณิปูชกเตฺถรอปทานวณฺณนา</h3>
<p>   ติอาทิกํ อายสฺมโต มณิปูชกเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล เอกสฺมิํ กุเล นิพฺพโตฺต ฆราวาสํ สณฺฐเปตฺวา ตตฺถาทีนวํ ทิสฺวา ฆราวาสํ ปหาย ตาปสปพฺพชฺชํ ปพฺพชิตฺวา หิมวนฺตโอรภาเค เอกิสฺสา นทิยา สมีเป ปณฺณสาลํ กาเรตฺวา วสโนฺต วิเวกกามตาย ตสฺสานุกมฺปาย จ ตตฺถ อุปคตํ ปทุมุตฺตรํ ภควนฺตํ ทิสฺวา ปสนฺนมานโส มณิปลฺลงฺกํ  ภควโต ปูเชสิฯ ภควา ตสฺส ปสาทวฑฺฒนตฺถาย ตตฺถ นิสีทิฯ โส ภิโยฺยโสมตฺตาย ปสโนฺน นิพฺพานาธิคมตฺถาย ปตฺถนํ อกาสิฯ ภควา อนุโมทนํ วตฺวา ปกฺกามิฯ โส เตน ปุเญฺญน เทวมนุเสฺสสุ สํสรโนฺต สพฺพตฺถ ปูชิโต สุขํ อนุภวิตฺวา อิมสฺมิํ พุทฺธุปฺปาเท สาวตฺถิยํ วิภวสมฺปเนฺน กุเล นิพฺพโตฺต ฆราวาสํ วสโนฺต เอกทิวสํ สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา อโหสิฯ</p>


<p> โส เอกทิวสํ อตฺตนา กตกุสลํ สริตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตตฺถ ติ หิมวนฺตสฺส อปรํ ภาคํ วิหาย โอเรน, ภุมฺมเตฺถ กรณวจนํ, โอรสฺมิํ ทิสาภาเคติ อโตฺถฯ ติ อปากฎนามเธยฺยา เอกา นที สํสุฎฺฐุ ปวตฺตานี วหานี สนฺทมานา อโหสีติ อโตฺถฯ ติ ตสฺสา นทิยา อนุปเขตฺตมฺหิ ตีรสมีเปติ อโตฺถฯ ติ ยทา อหํ มณิปลฺลงฺกํ ปูเชสิํ, ตทา อนาจริยโก หุตฺวา สยเมว พุทฺธภูโต ภควา วสเต วิหรตีติ อโตฺถฯ</p>


<p> นฺติ นฺติ จิตฺตํ อาราเธติ โสมนสฺสํ กโรตีติ มณิ, อถ วา มาติ ปมาณํ กโรติ อาภรณนฺติ มณิ, อถ วา มรนฺตาปิ ราชยุวราชาทโย ตํ น ปริจฺจชนฺติ ตทตฺถาย สงฺคามํ กโรนฺตีติ มณิ, ตํ มณิํ มณิมยํ ปลฺลงฺกํ มโนรมํ  สุฎฺฐุ วิจิตฺตํ ปคฺคยฺห คเหตฺวา พุทฺธเสฎฺฐสฺส  ปูเชสินฺติ อโตฺถฯ เสสํ สพฺพํ อุตฺตานตฺถเมวาติฯ</p>

</p>


<h3>๙. ติกิจฺฉกเตฺถรอปทานวณฺณนา</h3>
<p>  ติอาทิกํ อายสฺมโต ติกิจฺฉกเตฺถรสฺส อปทานํฯ อยมฺปายสฺมา ปุริมชินวเรสุ กตาธิกาโร  ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล พนฺธุมตีนคเร เวชฺชกุเล นิพฺพโตฺต พหุสฺสุโต สุสิกฺขิโต เวชฺชกเมฺม เฉโก  พหู โรคิโน ติกิจฺฉโนฺต วิปสฺสิสฺส ภควโต อุปฎฺฐากสฺส อโสกนามเตฺถรสฺส โรคํ ติกิจฺฉิฯ โส เตน ปุเญฺญน เทวมนุเสฺสสุ อปราปรํ สุขํ อนุภวโนฺต นิพฺพตฺตนิพฺพตฺตภเว อโรโค ทีฆายุโก สุวณฺณวณฺณสรีโร อโหสิฯ</p>


<p> โส อิมสฺมิํ พุทฺธุปฺปาเท สาวตฺถิยํ คหปติกุเล นิพฺพโตฺต วุทฺธิมนฺวาย สพฺพสิเปฺปสุ นิปฺผตฺติํ ปโตฺต อโรโค สุขิโต วิภวสมฺปโนฺน รตนตฺตเย ปสโนฺน สตฺถุ ธมฺมเทสนํ สุตฺวา ปฎิลทฺธสโทฺธ ฆราวาสํ ปหาย ปพฺพชิตฺวา นจิรเสฺสว อรหา หุตฺวา ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๑๐. สงฺฆุปฎฺฐากเตฺถรอปทานวณฺณนา</h3>
<p>ติอาทิกํ อายสฺมโต สงฺฆุปฎฺฐากเตฺถรสฺส อปทานํฯ อยมฺปิ เถโร ปุริมพุเทฺธสุ กตกุสลสมฺภาโร อเนเกสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต เวสฺสภุสฺส ภควโต กาเล ตสฺสารามิกสฺส ปุโตฺต หุตฺวา นิพฺพโตฺต วิญฺญุตํ ปตฺวา สโทฺธ ปสโนฺน วิหาเรสุ อารามิกกมฺมํ กโรโนฺต สกฺกจฺจํ สงฺฆํ อุปฎฺฐาสิฯ โส เตเนว กุสลกเมฺมน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ คหปติกุเล นิพฺพโตฺต วุทฺธิปฺปโตฺต วิภวสมฺปโนฺน สุขปฺปโตฺต ปากโฎ สตฺถุ ธมฺมเทสนํ สุตฺวา สาสเน ปสโนฺน ปพฺพชิตฺวา วตฺตสมฺปโนฺน สาสนํ โสภยมาโน วิปสฺสนํ วเฑฺฒโนฺต นจิรเสฺสว สห ปฎิสมฺภิทาหิ อรหตฺตํ ปโตฺต ฉฬภิโญฺญ ปุเพฺพ กตกุสลกมฺมวเสน ติ ปากโฎ อโหสิฯ</p>


<p> โส  เอกทิวสํ ‘‘ปุเพฺพ มยา กิํ นาม กมฺมํ กตฺวา อยํ โลกุตฺตรสมฺปตฺติ ลทฺธา’’ติ อตฺตโน ปุพฺพกมฺมํ สริตฺวา ปจฺจกฺขโต ชานิตฺวา โสมนสฺสชาโต ปุพฺพจริตาปทานํ ปากฎํ กโรโนฺต ติอาทิมาหฯ ตตฺถ นฺติ อหํ  เวสฺสภุสฺส ภควโต สาสเน อารามิโก อโหสินฺติ อโตฺถฯ เสสํ เหฎฺฐา วุตฺตนยตฺตา อุตฺตานตฺถตฺตา จ สุวิเญฺญยฺยเมวาติฯ</p>

</p>

</p>





