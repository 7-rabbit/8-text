<h1>๑๒. ทฺวาทสมนโย</h1>
<h2>๑๒. สมฺปยุเตฺตนสงฺคหิตาสงฺคหิตปทนิเทฺทโส</h2>
<p> เวทนากฺขเนฺธน    เย ธมฺมา… สญฺญากฺขเนฺธน เย ธมฺมา… สงฺขารกฺขเนฺธน เย ธมฺมา สมฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา ตีหิ ขเนฺธหิ ทฺวีหายตเนหิ  อฎฺฐหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ ทสหิ ธาตูหิ อสงฺคหิตาฯ</p>


<p> วิญฺญาณกฺขเนฺธน เย ธมฺมา… มนายตเนน เย ธมฺมา… จกฺขุวิญฺญาณธาตุยา เย ธมฺมา…เป.… มโนธาตุยา เย ธมฺมา… มโนวิญฺญาณธาตุยา เย ธมฺมา สมฺปยุตฺตา…เป.… เต ธมฺมา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> สมุทยสเจฺจน เย ธมฺมา… มคฺคสเจฺจน เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> มนินฺทฺริเยน เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ กติหิ  อสงฺคหิตา? ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> สุขินฺทฺริเยน  เย ธมฺมา… ทุกฺขินฺทฺริเยน เย ธมฺมา… โสมนสฺสินฺทฺริเยน เย ธมฺมา… โทมนสฺสินฺทฺริเยน เย ธมฺมา สมฺปยุตฺตา…, เต ธมฺมา ตีหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ โสฬสหิ ธาตูหิ อสงฺคหิตาฯ</p>


<p> อุเปกฺขินฺทฺริเยน เย ธมฺมา สมฺปยุตฺตา… เต ธมฺมา ตีหิ ขเนฺธหิ  ทฺวีหายตเนหิ สตฺตหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ เอกาทสหิ ธาตูหิ อสงฺคหิตาฯ</p>


<p> สทฺธินฺทฺริเยน  เย ธมฺมา… วีริยินฺทฺริเยน เย ธมฺมา… สตินฺทฺริเยน เย ธมฺมา… สมาธินฺทฺริเยน เย ธมฺมา… ปญฺญินฺทฺริเยน เย ธมฺมา… อนญฺญาตญฺญสฺสามีตินฺทฺริเยน เย ธมฺมา… อญฺญินฺทฺริเยน เย ธมฺมา… อญฺญาตาวินฺทฺริเยน เย ธมฺมา… อวิชฺชาย เย ธมฺมา… อวิชฺชาปจฺจยา สงฺขาเรหิ เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> สงฺขารปจฺจยา วิญฺญาเณน เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> สฬายตนปจฺจยา  ผเสฺสน เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> ผสฺสปจฺจยา เวทนาย เย ธมฺมา สมฺปยุตฺตา… เต ธมฺมา ตีหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ ทสหิ ธาตูหิ อสงฺคหิตาฯ</p>


<p> เวทนาปจฺจยา ตณฺหาย เย ธมฺมา… ตณฺหาปจฺจยา อุปาทาเนน  เย ธมฺมา… กมฺมภเวน  เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> โสเกน เย ธมฺมา… ทุเกฺขน เย ธมฺมา… โทมนเสฺสน เย ธมฺมา สมฺปยุตฺตา… เต ธมฺมา ตีหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ โสฬสหิ ธาตูหิ อสงฺคหิตาฯ</p>


<p> อุปายาเสน เย ธมฺมา… สติปฎฺฐาเนน เย ธมฺมา… สมฺมปฺปธาเนน เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ  สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อิทฺธิปาเทน เย ธมฺมา สมฺปยุตฺตา… เต ธมฺมา ตีหิ  ขเนฺธหิ เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> ฌาเนน เย ธมฺมา สมฺปยุตฺตา… เต ธมฺมา ตีหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ โสฬสหิ ธาตูหิ อสงฺคหิตาฯ</p>


<p> อปฺปมญฺญาย เย ธมฺมา… ปญฺจหิ อินฺทฺริเยหิ เย ธมฺมา… ปญฺจหิ พเลหิ เย ธมฺมา… สตฺตหิ โพชฺฌเงฺคหิ เย ธมฺมา… อริเยน อฎฺฐงฺคิเกน มเคฺคน เย ธมฺมา สมฺปยุตฺตา… เต  ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> ผเสฺสน เย ธมฺมา… เจตนาย เย ธมฺมา… มนสิกาเรน เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> เวทนาย เย ธมฺมา… สญฺญาย เย ธมฺมา สมฺปยุตฺตา… เต ธมฺมา ตีหิ ขเนฺธหิ ทฺวีหายตเนหิ  อฎฺฐหิ ธาตูหิ สงฺคหิตาฯ กติหิ อสงฺคหิตา? ทฺวีหิ ขเนฺธหิ ทสหายตเนหิ ทสหิ ธาตูหิ อสงฺคหิตาฯ</p>


<p> จิเตฺตน เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ กติหิ  อสงฺคหิตา? ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อธิโมเกฺขน เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ตีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ปนฺนรสหิ ธาตูหิ อสงฺคหิตาฯ</p>


<p> สุขาย  เวทนาย สมฺปยุเตฺตหิ ธเมฺมหิ เย ธมฺมา… ทุกฺขาย เวทนาย สมฺปยุเตฺตหิ ธเมฺมหิ เย ธมฺมา… อทุกฺขมสุขาย เวทนาย สมฺปยุเตฺตหิ ธเมฺมหิ เย ธมฺมา… สวิตกฺกสวิจาเรหิ ธเมฺมหิ เย ธมฺมา… อวิตกฺกวิจารมเตฺตหิ ธเมฺมหิ เย ธมฺมา… ปีติสหคเตหิ ธเมฺมหิ  เย ธมฺมา… สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> เหตูหิ ธเมฺมหิ เย ธมฺมา… เหตูหิ เจว สเหตุเกหิ จ ธเมฺมหิ เย ธมฺมา… เหตูหิ เจว เหตุสมฺปยุเตฺตหิ จ ธเมฺมหิ เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> สเหตุเกหิ เจว น จ เหตูหิ ธเมฺมหิ เย ธมฺมา… เหตุสมฺปยุเตฺตหิ เจว น จ เหตูหิ ธเมฺมหิ เย ธมฺมา… น เหตุสเหตุเกหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อาสเวหิ  ธเมฺมหิ เย ธมฺมา… อาสเวหิ เจว สาสเวหิ จ ธเมฺมหิ เย ธมฺมา… อาสเวหิ เจว อาสวสมฺปยุเตฺตหิ จ ธเมฺมหิ เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ  อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อาสวสมฺปยุเตฺตหิ เจว โน จ อาสเวหิ ธเมฺมหิ เย ธมฺมา  สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> สํโยชเนหิ ธเมฺมหิ เย ธมฺมา… คเนฺถหิ ธเมฺมหิ เย ธมฺมา… โอเฆหิ ธเมฺมหิ เย ธมฺมา… โยเคหิ ธเมฺมหิ เย ธมฺมา… นีวรเณหิ ธเมฺมหิ  เย ธมฺมา… ปรามาเสหิ ธเมฺมหิ เย ธมฺมา… ปรามาเสหิ เจว ปรามเฎฺฐหิ จ ธเมฺมหิ เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> ปรามาสสมฺปยุเตฺตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> จิเตฺตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> เจตสิเกหิ ธเมฺมหิ เย ธมฺมา… จิตฺตสมฺปยุเตฺตหิ ธเมฺมหิ เย ธมฺมา… จิตฺตสํสเฎฺฐหิ ธเมฺมหิ เย ธมฺมา… จิตฺตสํสฎฺฐสมุฎฺฐาเนหิ ธเมฺมหิ เย ธมฺมา… จิตฺตสํสฎฺฐสมุฎฺฐานสหภูหิ ธเมฺมหิ เย  ธมฺมา… จิตฺตสํสฎฺฐสมุฎฺฐานานุปริวตฺตีหิ  ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน สตฺตหิ ธาตูหิ สงฺคหิตาฯ กติหิ อสงฺคหิตา? จตูหิ ขเนฺธหิ เอกาทสหายตเนหิ เอกาทสหิ ธาตูหิ อสงฺคหิตาฯ</p>


<p> อุปาทาเนหิ  ธเมฺมหิ เย ธมฺมา… กิเลเสหิ ธเมฺมหิ เย ธมฺมา… กิเลเสหิ เจว สํกิเลสิเกหิ จ ธเมฺมหิ เย ธมฺมา… กิเลเสหิ เจว สํกิลิเฎฺฐหิ จ ธเมฺมหิ เย ธมฺมา… กิเลเสหิ เจว กิเลสสมฺปยุเตฺตหิ จ ธเมฺมหิ เย ธมฺมา สมฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> สํกิลิเฎฺฐหิ เจว โน จ กิเลเสหิ ธเมฺมหิ เย ธมฺมา… กิเลสสมฺปยุเตฺตหิ เจว โน จ กิเลเสหิ ธเมฺมหิ เย ธมฺมา… สวิตเกฺกหิ ธเมฺมหิ เย ธมฺมา… สวิจาเรหิ ธเมฺมหิ เย ธมฺมา… สปฺปีติเกหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ  เย ธมฺมา… อุเปกฺขาสหคเตหิ ธเมฺมหิ เย ธมฺมา สมฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา เอเกน ขเนฺธน เอเกนายตเนน เอกาย ธาตุยา สงฺคหิตาฯ กติหิ อสงฺคหิตา? จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p>
รูปกฺขนฺธา จตฺตาโร, มนายตนเมว จ;  
  
วิญฺญาณธาตุโย สตฺต, เทฺว สจฺจา จุทฺทสินฺทฺริยาฯ  
</p>
  
<p>
ปจฺจเย ทฺวาทส ปทา, ตโต อุปริ โสฬส;  
  
ติเกสุ อฎฺฐ โคจฺฉเก, เตจตฺตาลีสเมว จฯ  
</p>
  
<p>
มหนฺตรทุเก สตฺต, ปทา ปิฎฺฐิทุเกสุ ฉ;  
  
นวมสฺส ปทเสฺสเต, นิเทฺทเส สงฺคหํ คตาติฯ  
</p>
  
สมฺปยุเตฺตนสงฺคหิตาสงฺคหิตปทนิเทฺทโส ทฺวาทสโมฯ  
</p>
  
  
  
  
  