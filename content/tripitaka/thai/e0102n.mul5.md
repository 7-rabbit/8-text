<h1>๑๗. ปญฺญาภูมินิเทฺทโส</h1>
<h3>ปฎิจฺจสมุปฺปาทกถา</h3>
<p> อิทานิ   ‘‘ขนฺธายตนธาตุอินฺทฺริยสจฺจปฎิจฺจสมุปฺปาทาทิเภทา ธมฺมา ภูมี’’ติ เอวํ วุเตฺตสุ อิมิสฺสา ปญฺญาย ภูมิภูเตสุ ธเมฺมสุ ยสฺมา ปฎิจฺจสมุปฺปาโทเจว, อาทิสเทฺทน สงฺคหิตา ปฎิจฺจสมุปฺปนฺนา ธมฺมา จ อวเสสา โหนฺติ, ตสฺมา เตสํ วณฺณนากฺกโม อนุปฺปโตฺตฯ</p>


<p>ตตฺถ อวิชฺชาทโย ตาว ธมฺมา ติ เวทิตพฺพาฯ วุตฺตเญฺหตํ ภควตา –</p>

</p>


<p>ชรามรณาทโย ปน ติ เวทิตพฺพาฯ วุตฺตเญฺหตํ ภควตา –</p>

 ขยธมฺมา วยธมฺมา วิราคธมฺมา นิโรธธมฺมาฯ อิเม วุจฺจนฺติ, ภิกฺขเว, ปฎิจฺจสมุปฺปนฺนา ธมฺมา’’ติ (สํ. นิ. ๒.๒๐)ฯ</p>


<p> อยํ ปเนตฺถ สเงฺขโปฯ ติ ปจฺจยธมฺมา เวทิตพฺพาฯ ติ เตหิ เตหิ ปจฺจเยหิ นิพฺพตฺตธมฺมาฯ กถมิทํ ชานิตพฺพนฺติ  เจ? ภควโต วจเนนฯ ภควตา หิ ปฎิจฺจสมุปฺปาทปฎิจฺจสมุปฺปนฺนธมฺมเทสนาสุเตฺต –</p>

</p>


<p> เอวํ ปฎิจฺจสมุปฺปาทํ เทเสเนฺตน ตถตาทีหิ เววจเนหิ ปจฺจยธมฺมาว ปฎิจฺจสมุปฺปาโทติ วุตฺตาฯ ตสฺมา ชรามรณาทีนํ ธมฺมานํ ปจฺจยลกฺขโณ ปฎิจฺจสมุปฺปาโท, ทุกฺขานุพนฺธนรโส, กุมฺมคฺคปจฺจุปฎฺฐาโนติ เวทิตโพฺพฯ</p>


<p>โส ปนายํ เตหิ เตหิ ปจฺจเยหิ อนูนาธิเกเหว ตสฺส ตสฺส ธมฺมสฺส สมฺภวโต ติ, สามคฺคิํ อุปคเตสุ ปจฺจเยสุ มุหุตฺตมฺปิ ตโต นิพฺพตฺตธมฺมานํ อสมฺภวาภาวโต ติ, อญฺญธมฺมปจฺจเยหิ อญฺญธมฺมานุปฺปตฺติโต ติ, ยถาวุตฺตานํ เอเตสํ ชรามรณาทีนํ ปจฺจยโต วา ปจฺจยสมูหโต วา ติ วุโตฺตฯ</p>


<p> ตตฺรายํ วจนโตฺถ, อิเมสํ ปจฺจยา อิทปฺปจฺจยาฯ อิทปฺปจฺจยา เอว ฯ อิทปฺปจฺจยานํ วา สมูโห ฯ ลกฺขณํ ปเนตฺถ สทฺทสตฺถโต ปริเยสิตพฺพํฯ</p>


<p> เกจิ  ปน ปฎิจฺจ สมฺมา จ ติตฺถิยปริกปฺปิตปกติปุริสาทิการณนิรเปโกฺข อุปฺปาโท ปฎิจฺจสมุปฺปาโทติ เอวํ อุปฺปาทมตฺตํ ปฎิจฺจสมุปฺปาโทติ วทนฺติ , ตํ น ยุชฺชติฯ กสฺมา? สุตฺตาภาวโต, สุตฺตวิโรธโต, คมฺภีรนยาสมฺภวโต, สทฺทเภทโต จฯ ‘‘อุปฺปาทมตฺตํ ปฎิจฺจสมุปฺปาโท’’ติ หิ สุตฺตํ นตฺถิฯ ตํ ‘‘ปฎิจฺจสมุปฺปาโท’’ติ จ วทนฺตสฺส ปเทสวิหารสุตฺตวิโรโธ อาปชฺชติฯ กถํ? ภควโต หิ ‘‘อถ โข ภควา รตฺติยา ปฐมํ ยามํ ปฎิจฺจสมุปฺปาทํ อนุโลมปฎิโลมํ มนสากาสี’’ติ (มหาว. ๑) อาทิวจนโต ปฎิจฺจสมุปฺปาทมนสิกาโร ปฐมาภิสมฺพุทฺธวิหาโร, ปเทสวิหาโร จ ตเสฺสกเทสวิหาโรฯ ยถาห ‘‘เยน สฺวาหํ, ภิกฺขเว, วิหาเรน ปฐมาภิสมฺพุโทฺธ วิหรามิ, ตสฺส ปเทเสน วิหาสิ’’นฺติ (สํ. นิ. ๕.๑๑)ฯ ตตฺร จ ปจฺจยาการทสฺสเนน วิหาสิ, น อุปฺปาทมตฺตทสฺสเนนาติฯ ยถาห ‘‘โส เอวํ ปชานามิ มิจฺฉาทิฎฺฐิปจฺจยาปิ เวทยิตํ สมฺมาทิฎฺฐิปจฺจยาปิ เวทยิตํ มิจฺฉาสงฺกปฺปปจฺจยาปิ เวทยิต’’นฺติ (สํ. นิ. ๕.๑๑) สพฺพํ วิตฺถาเรตพฺพํฯ เอวํ อุปฺปาทมตฺตํ ‘‘ปฎิจฺจสมุปฺปาโท’’ติ วทนฺตสฺส ปเทสวิหารสุตฺตวิโรโธ อาปชฺชติฯ ตถา กจฺจานสุตฺตวิโรโธฯ</p>


<p>กจฺจานสุเตฺตปิ หิ ‘‘โลกสมุทยํ โข, กจฺจาน, ยถาภูตํ สมฺมปฺปญฺญาย ปสฺสโต ยา โลเก นตฺถิตา, สา น โหตี’’ติ (สํ. นิ. ๒.๑๕) อนุโลมปฎิจฺจสมุปฺปาโท โลกปจฺจยโต ‘‘โลกสมุทโย’’ติ อุเจฺฉททิฎฺฐิสมุคฺฆาตตฺถํ ปกาสิโต, น อุปฺปาทมตฺตํฯ น หิ อุปฺปาทมตฺตทสฺสเนน อุเจฺฉททิฎฺฐิยา สมุคฺฆาโต โหติฯ ปจฺจยานุปรมทสฺสเนน ปน โหติฯ ปจฺจยานุปรเม ผลานุปรมโตติฯ เอวํ อุปฺปาทมตฺตํ ‘‘ปฎิจฺจสมุปฺปาโท’’ติ วทนฺตสฺส กจฺจานสุตฺตวิโรโธปิ อาปชฺชติฯ</p>


<p>ติ วุตฺตํ โข ปเนตํ ภควตา ‘‘คมฺภีโร จายํ, อานนฺท, ปฎิจฺจสมุปฺปาโท คมฺภีราวภาโส จา’’ติ (ที. นิ. ๒.๙๕; สํ. นิ. ๒.๖๐)ฯ คมฺภีรตฺตญฺจ นาม จตุพฺพิธํ, ตํ ปรโต วณฺณยิสฺสามฯ ตํ อุปฺปาทมเตฺต นตฺถิฯ จตุพฺพิธนยปฎิมณฺฑิตเญฺจตํ ปฎิจฺจสมุปฺปาทํ วณฺณยนฺติ, ตมฺปิ นยจตุกฺกํ อุปฺปาทมเตฺต นตฺถีติ คมฺภีรนยาสมฺภวโตปิ น อุปฺปาทมตฺตํ ปฎิจฺจสมุปฺปาโทฯ</p>


<p> ติ ปฎิจฺจสโทฺท จ ปนายํ สมาเน กตฺตริ ปุพฺพกาเล ปยุชฺชมาโน อตฺถสิทฺธิกโร  โหติฯ เสยฺยถิทํ, ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ (สํ. นิ. ๒.๔๓)ฯ อิธ ปน ภาวสาธเนน อุปฺปาทสเทฺทน  สทฺธิํ ปยุชฺชมาโน สมานสฺส กตฺตุ อภาวโต สทฺทเภทํ คจฺฉติ, น จ กิญฺจิ อตฺถํ สาเธตีติ สทฺทเภทโตปิ น อุปฺปาทมตฺตํ ปฎิจฺจสมุปฺปาโทติฯ</p>


<p>ตตฺถ สิยา – ‘‘โหติ-สเทฺทน สทฺธิํ โยชยิสฺสาม ‘ปฎิจฺจสมุปฺปาโท โหตี’ติ’’, ตํ น ยุตฺตํฯ กสฺมา? โยคาภาวโต เจว, อุปฺปาทสฺส จ อุปฺปาทปตฺติโทสโตฯ ‘‘ปฎิจฺจสมุปฺปาทํ โว, ภิกฺขเว, เทเสสฺสามิฯ กตโม จ, ภิกฺขเว, ปฎิจฺจสมุปฺปาโท…เป.… อยํ วุจฺจติ, ภิกฺขเว, ปฎิจฺจสมุปฺปาโท’’ติ (สํ. นิ. ๒.๑)ฯ อิเมสุ หิ ปเทสุ เอเกนปิ สทฺธิํ โหติ-สโทฺท โยคํ น คจฺฉติ, น จ อุปฺปาโท โหติฯ สเจ ภเวยฺย, อุปฺปาทสฺสาปิ อุปฺปาโท ปาปุเณยฺยาติฯ</p>


<p> เยปิ มญฺญนฺติ ‘‘อิทปฺปจฺจยานํ ภาโว อิทปฺปจฺจยตา,  จ นาม โย อากาโร อวิชฺชาทีนํ สงฺขาราทิปาตุภาเว เหตุ, โสฯ ตสฺมิญฺจ สงฺขารวิกาเร ปฎิจฺจสมุปฺปาทสญฺญา’’ติ, เตสํ ตํ น ยุชฺชติฯ กสฺมา? อวิชฺชาทีนํ เหตุวจนโตฯ ภควตา หิ ‘‘ตสฺมาติห, อานนฺท, เอเสว เหตุ, เอตํ นิทานํ, เอส สมุทโย, เอส ปจฺจโย ชรามรณสฺส ยทิทํ ชาติ…เป.… สงฺขารานํ, ยทิทํ อวิชฺชา’’ติ (ที. นิ. ๒.๙๘ อาทโย) เอวํ อวิชฺชาทโยว เหตูติ วุตฺตา, น เตสํ วิกาโรฯ ตสฺมา ‘‘ปฎิจฺจสมุปฺปาโทติ ปจฺจยธมฺมา เวทิตพฺพา’’ติ อิติ ยํ ตํ วุตฺตํ, ตํ สมฺมา วุตฺตนฺติ เวทิตพฺพํฯ</p>


<p> ยา ปเนตฺถ ‘‘ปฎิจฺจสมุปฺปาโท’’ติ อิมาย พฺยญฺชนจฺฉายาย อุปฺปาโทเยวายํ วุโตฺตติ สญฺญา อุปฺปชฺชติ, สา อิมสฺส ปทสฺส เอวมตฺถํ คเหตฺวา วูปสเมตพฺพาฯ ภควตา หิ,</p>


<p>
เทฺวธา ตโต ปวเตฺต, ธมฺมสมูเห ยโต อิทํ วจนํ;  
  
ตปฺปจฺจโย ตโตยํ, ผโลปจาเรน อิติ วุโตฺตฯ  
</p>
  
<p>โย หิ อยํ ปจฺจยตาย ปวโตฺต ธมฺมสมูโห, ตตฺถ ปฎิจฺจสมุปฺปาโทติ อิทํ วจนํ ทฺวิธา อิจฺฉนฺติฯ โส หิ ยสฺมา ปตียมาโน หิตาย สุขาย จ สํวตฺตติ, ตสฺมา ปเจฺจตุมรหนฺติ  นํ ปณฺฑิตาติ ปฎิโจฺจฯ อุปฺปชฺชมาโน จ สห สมฺมา จ อุปฺปชฺชติ, น เอเกกโต, นาปิ อเหตุโตติ สมุปฺปาโทฯ เอวํ ปฎิโจฺจ จ โส สมุปฺปาโท จาติ ปฎิจฺจสมุปฺปาโท ฯ อปิจ สห อุปฺปชฺชตีติ สมุปฺปาโท, ปจฺจยสามคฺคิํ ปน ปฎิจฺจ อปจฺจกฺขายาติ เอวมฺปิ ปฎิจฺจสมุปฺปาโทฯ ตสฺส จายํ เหตุสมูโห ปจฺจโยติ ตปฺปจฺจยตฺตา อยมฺปิ, ยถา โลเก เสมฺหสฺส ปจฺจโย คุโฬ ติ วุจฺจติ, ยถา จ สาสเน สุขปฺปจฺจโย พุทฺธานํ อุปฺปาโท ‘‘สุโข พุทฺธานํ อุปฺปาโท’’ติ วุจฺจติ, ตถา ปฎิจฺจสมุปฺปาโท อิเจฺจว ผลโวหาเรน วุโตฺตติ เวทิตโพฺพฯ</p>


<p> อถ วา,</p>


<p>
ปฎิมุขมิโตติ วุโตฺต, เหตุสมูโห อยํ ปฎิโจฺจติ;  
  
สหิเต อุปฺปาเทติ จ, อิติ วุโตฺต โส สมุปฺปาโทฯ  
</p>
  
<p>โย หิ เอส สงฺขาราทีนํ ปาตุภาวาย อวิชฺชาทิเอเกกเหตุสีเสน นิทฺทิโฎฺฐ เหตุสมูโห, โส สาธารณผลนิปฺผาทกเฎฺฐน อเวกลฺลเฎฺฐน จ สามคฺคิองฺคานํ อญฺญมเญฺญน ปฎิมุขํ อิโต คโตติ กตฺวา ปฎิโจฺจติ วุจฺจติฯ สฺวายํ สหิเตเยว อญฺญมญฺญํ อวินิโพฺภควุตฺติธเมฺม อุปฺปาเทตีติ สมุปฺปาโทติปิ วุโตฺตฯ เอวมฺปิ ปฎิโจฺจ จ โส สมุปฺปาโท จาติ ปฎิจฺจสมุปฺปาโทฯ</p>


<p> อปโร นโย –</p>


<p>
ปจฺจยตา อโญฺญญฺญํ, ปฎิจฺจ ยสฺมา สมํ สห จ ธเมฺม;  
  
อยมุปฺปาเทติ ตโตปิ, เอวมิธ ภาสิตา มุนินาฯ  
</p>
  
<p>อวิชฺชาทิสีเสน นิทฺทิฎฺฐปจฺจเยสุ หิ เย ปจฺจยา ยํ สงฺขาราทิกํ ธมฺมํ อุปฺปาเทนฺติ, น เต อญฺญมญฺญํ อปฎิจฺจ อญฺญมญฺญเวกเลฺล สติ อุปฺปาเทตุํ สมตฺถาติฯ ตสฺมา ปฎิจฺจ สมํ สห จ น เอเกกเทสํ, นาปิ ปุพฺพาปรภาเวน อยํ ปจฺจยตา ธเมฺม อุปฺปาเทตีติ อตฺถานุสารโวหารกุสเลน มุนินา เอวมิธ ภาสิตา, ปฎิจฺจสมุปฺปาโทเตฺวว ภาสิตาติ อโตฺถฯ</p>


<p> เอวํ  ภาสมาเนน จ,</p>


<p>
ปุริเมน สสฺสตาทีน, มภาโว ปจฺฉิเมน จ ปเทน;  
  
อุเจฺฉทาทิวิฆาโต, ทฺวเยน ปริทีปิโต ญาโยฯ  
</p>
  
<p>ติ  ปจฺจยสามคฺคิปริทีปเกน ปฎิจฺจปเทน ปวตฺติธมฺมานํ ปจฺจยสามคฺคิยํ อายตฺตวุตฺติตฺตา สสฺสตาเหตุวิสมเหตุวสวตฺติวาทปฺปเภทานํ สสฺสตาทีนํ อภาโว ปริทีปิโต โหติ? กิํ หิ สสฺสตานํ, อเหตุอาทิวเสน วา ปวตฺตานํ ปจฺจยสามคฺคิยาติ? ติ ธมฺมานํ อุปฺปาทปริทีปเกน สมุปฺปาทปเทน ปจฺจยสามคฺคิยํ ธมฺมานํ อุปฺปตฺติโต วิหตา อุเจฺฉทนตฺถิกอกิริยวาทาติ อุเจฺฉทาทิวิฆาโต ปริทีปิโต โหติฯ ปุริมปุริมปจฺจยวเสน หิ ปุนปฺปุนํ อุปฺปชฺชมาเนสุ ธเมฺมสุ กุโต อุเจฺฉโท, นตฺถิกากิริยวาทา จาติฯ ติ สกเลน ปฎิจฺจสมุปฺปาทวจเนน ตสฺสา ตสฺสา ปจฺจยสามคฺคิยา สนฺตติํ อวิจฺฉินฺทิตฺวา เตสํ เตสํ ธมฺมานํ สมฺภวโต มชฺฌิมา ปฎิปทา, ‘‘โส กโรติ โส ปฎิสํเวเทติ, อโญฺญ กโรติ อโญฺญ ปฎิสํเวเทตี’’ติ วาทปฺปหานํ, ชนปทนิรุตฺติยา อนภินิเวโส, สมญฺญาย อนติธาวนนฺติ อยํ ญาโย ปริทีปิโต โหตีติ อยํ ตาว ปฎิจฺจสมุปฺปาโทติ วจนมตฺตสฺส อโตฺถฯ</p>


<p> ยา ปนายํ ภควตา ปฎิจฺจสมุปฺปาทํ เทเสเนฺตน ‘‘อวิชฺชาปจฺจยา สงฺขารา’’ติอาทินา นเยน นิกฺขิตฺตา ตนฺติ, ตสฺสา อตฺถสํวณฺณนํ กโรเนฺตน วิภชฺชวาทิมณฺฑลํ โอตริตฺวา อาจริเย อนพฺภาจิกฺขเนฺตน สกสมยํ อโวกฺกมเนฺตน ปรสมยํ อนายูหเนฺตน สุตฺตํ อปฺปฎิพาหเนฺตน วินยํ อนุโลเมเนฺตน มหาปเทเส โอโลเกเนฺตน ธมฺมํ ทีเปเนฺตน อตฺถํ สงฺคาเหเนฺตน ตเมวตฺถํ ปุนราวเตฺตตฺวา อปเรหิปิ ปริยายนฺตเรหิ นิทฺทิสเนฺตน จ ยสฺมา อตฺถสํวณฺณนา กาตพฺพา โหติ, ปกติยาปิ จ ทุกฺกราว ปฎิจฺจสมุปฺปาทสฺส อตฺถสํวณฺณนาฯ ยถาหุ โปราณา –</p>


<p>
‘‘สจฺจํ สโตฺต ปฎิสนฺธิ, ปจฺจยาการเมว จ;  
  
ทุทฺทสา จตุโร ธมฺมา, เทเสตุํ จ สุทุกฺกรา’’ติฯ  
</p>
  
<p>ตสฺมา  อญฺญตฺร อาคมาธิคมปฺปเตฺตหิ น สุกรา ปฎิจฺจสมุปฺปาทสฺสตฺถวณฺณนาติ ปริตุลยิตฺวา,</p>


<p>
วตฺตุกาโม  
อหํ อชฺช, ปจฺจยาการวณฺณนํ;  
  
ปติฎฺฐํ นาธิคจฺฉามิ, อโชฺฌคาโฬฺหว สาครํฯ  
</p>
  
<p>
สาสนํ ปนิทํ นานา, เทสนานยมณฺฑิตํ;  
  
ปุพฺพาจริยมโคฺค จ, อโพฺพจฺฉิโนฺน ปวตฺตติฯ  
</p>
  
<p>
ยสฺมา ตสฺมา ตทุภยํ, สนฺนิสฺสายตฺถวณฺณนํ;  
  
อารภิสฺสามิ เอตสฺส, ตํ สุณาถ สมาหิตาฯ  
</p>
  
<p>วุตฺตเญฺหตํ ปุพฺพาจริเยหิ –</p>


<p>
‘‘โย โกจิ มํ อฎฺฐิกตฺวา สุเณยฺย,  
  
ลเภถ ปุพฺพาปริยํ วิเสสํ;  
  
ลทฺธาน ปุพฺพาปริยํ วิเสสํ,  
  
อทสฺสนํ มจฺจุราชสฺส คเจฺฉ’’ติฯ  
</p>
  
<p> อิติ ติอาทีสุ หิ อาทิโตเยว ตาว,</p>


<p>เทสนาเภทโต อตฺถ, ลกฺขเณกวิธาทิโตฯ องฺคานญฺจ ววตฺถานา, วิญฺญาตโพฺพ วินิจฺฉโยฯ</p>


<p>ตตฺถ ติ ภควโต หิ วลฺลิหารกานํ จตุนฺนํ ปุริสานํ วลฺลิคหณํ วิย อาทิโต วา มชฺฌโต วา ปฎฺฐาย ยาว ปริโยสานํ, ตถา ปริโยสานโต วา มชฺฌโต วา ปฎฺฐาย ยาว อาทีติ จตุพฺพิธา ปฎิจฺจสมุปฺปาทเทสนาฯ</p>


<p>ยถา หิ วลฺลิหารเกสุ จตูสุ ปุริเสสุ เอโก วลฺลิยา มูลเมว ปฐมํ ปสฺสติ, โส ตํ มูเล  เฉตฺวา สพฺพํ อากฑฺฒิตฺวา อาทาย กเมฺม อุปเนติ, เอวํ ภควา ‘‘อิติ โข, ภิกฺขเว, อวิชฺชาปจฺจยา สงฺขารา…เป.… ชาติปจฺจยา ชรามรณ’’นฺติ (ม. นิ. ๑.๔๐๒; สํ. นิ. ๒.๒) อาทิโต ปฎฺฐาย ยาว ปริโยสานาปิ ปฎิจฺจสมุปฺปาทํ เทเสติฯ</p>


<p>ยถา ปน เตสุ ปุริเสสุ เอโก วลฺลิยา มชฺฌํ ปฐมํ ปสฺสติ, โส มเชฺฌ ฉินฺทิตฺวา อุปริภาคเญฺญว อากฑฺฒิตฺวา อาทาย กเมฺม อุปเนติ, เอวํ ภควา ‘‘ตสฺส ตํ เวทนํ อภินนฺทโต อภิวทโต อโชฺฌสาย ติฎฺฐโต  อุปฺปชฺชติ นนฺทีฯ ยา เวทนาสุ นนฺที, ตทุปาทานํฯ ตสฺสุปาทานปจฺจยา ภโว, ภวปจฺจยา ชาตี’’ติ (ม. นิ. ๑.๔๐๙; สํ. นิ. ๓.๕) มชฺฌโต ปฎฺฐาย ยาว ปริโยสานาปิ เทเสติฯ</p>


<p>ยถา จ เตสุ ปุริเสสุ เอโก วลฺลิยา อคฺคํ ปฐมํ ปสฺสติ, โส อเคฺค คเหตฺวา อคฺคานุสาเรน ยาว มูลา สพฺพํ อาทาย กเมฺม อุปเนติ, เอวํ ภควา ‘‘ชาติปจฺจยา ชรามรณนฺติ อิติ โข ปเนตํ วุตฺตํ, ชาติปจฺจยา นุ โข, ภิกฺขเว, ชรามรณํ โน วา กถํ โว เอตฺถ โหตีติ? ชาติปจฺจยา, ภเนฺต, ชรามรณํฯ เอวํ โน เอตฺถ โหติ ชาติปจฺจยา ชรามรณนฺติฯ ภวปจฺจยา ชาติ…เป.… อวิชฺชาปจฺจยา สงฺขาราติ อิติ โข ปเนตํ วุตฺตํ, อวิชฺชาปจฺจยา นุ โข, ภิกฺขเว, สงฺขารา โน วา กถํ โว เอตฺถ โหตี’’ติ (ม. นิ. ๑.๔๐๓) ปริโยสานโต ปฎฺฐาย ยาว อาทิโตปิ ปฎิจฺจสมุปฺปาทํ เทเสติฯ</p>


<p>ยถา ปเนเตสุ ปุริเสสุ เอโก วลฺลิยา มชฺฌเมว ปฐมํ ปสฺสติ, โส มเชฺฌ ฉินฺทิตฺวา เหฎฺฐา โอตรโนฺต ยาว มูลา อาทาย กเมฺม อุปเนติ, เอวํ ภควา ‘‘อิเม จ, ภิกฺขเว, จตฺตาโร อาหารา กินฺนิทานา, กิํสมุทยา, กิํชาติกา, กิํปภวา? อิเม จตฺตาโร อาหารา ตณฺหานิทานา, ตณฺหาสมุทยา, ตณฺหาชาติกา, ตณฺหาปภวาฯ ตณฺหา กินฺนิทานา… เวทนา… ผโสฺส… สฬายตนํ… นามรูปํ… วิญฺญาณํ… สงฺขารา กินฺนิทานา…เป.… สงฺขารา อวิชฺชานิทานา…เป.… อวิชฺชาปภวา’’ติ (สํ. นิ. ๒.๑๑) มชฺฌโต ปฎฺฐาย ยาว อาทิโต เทเสติฯ</p>


<p> กสฺมา ปเนวํ เทเสตีติ? ปฎิจฺจสมุปฺปาทสฺส สมนฺตภทฺทกตฺตา สยญฺจ เทสนาวิลาสปฺปตฺตตฺตาฯ สมนฺตภทฺทโก หิ ปฎิจฺจสมุปฺปาโท, ตโต ตโต ญายปฎิเวธาย สํวตฺตติเยว ฯ เทสนาวิลาสปฺปโตฺต จ ภควา จตุเวสารชฺชปฎิสมฺภิทาโยเคน จตุพฺพิธคมฺภีรภาวปฺปตฺติยา จฯ โส เทสนาวิลาสปฺปตฺตตฺตา นานานเยเหว ธมฺมํ เทเสติฯ</p>


<p>วิเสสโต ปนสฺส ยา อาทิโต ปฎฺฐาย อนุโลมเทสนา, สา ปวตฺติการณวิภาคสํมูฬฺหํ เวเนยฺยชนํ สมนุปสฺสโต ยถาสเกหิ การเณหิ ปวตฺติสนฺทสฺสนตฺถํ อุปฺปตฺติกฺกมสนฺทสฺสนตฺถญฺจ ปวตฺตาติ วิญฺญาตพฺพาฯ ยา ปริโยสานโต ปฎฺฐาย ปฎิโลมเทสนา, สา ‘‘กิจฺฉํ วตายํ โลโก  อาปโนฺน ชายติ จ ชียติ จ มียติ จ จวติ จ อุปปชฺชติ จา’’ติอาทินา (ที. นิ. ๒.๕๗; สํ. นิ. ๒.๔) นเยน กิจฺฉาปนฺนํ โลกํ อนุวิโลกยโต ปุพฺพภาคปฎิเวธานุสาเรน ตสฺส ตสฺส ชรามรณาทิกสฺส ทุกฺขสฺส อตฺตนา อธิคตการณสนฺทสฺสนตฺถํฯ ยา มชฺฌโต ปฎฺฐาย ยาว อาทิ ปวตฺตา, สา อาหารนิทานววตฺถาปนานุสาเรน ยาว อตีตํ อทฺธานํ อติหริตฺวา ปุน อตีตทฺธโต ปภุติ เหตุผลปฎิปาฎิสนฺทสฺสนตฺถํฯ ยา ปน มชฺฌโต ปฎฺฐาย ยาว ปริโยสานํ ปวตฺตา, สา ปจฺจุปฺปเนฺน อทฺธาเน อนาคตทฺธเหตุสมุฎฺฐานโต ปภุติ อนาคตทฺธสนฺทสฺสนตฺถํฯ ตาสุ ยา ปวตฺติการณสมฺมูฬฺหสฺส เวเนยฺยชนสฺส ยถาสเกหิ การเณหิ ปวตฺติสนฺทสฺสนตฺถํ อุปฺปตฺติกฺกมสนฺทสฺสนตฺถญฺจ อาทิโต ปฎฺฐาย อนุโลมเทสนา วุตฺตา, สา อิธ นิกฺขิตฺตาติ เวทิตพฺพาฯ</p>


<p> กสฺมา ปเนตฺถ อวิชฺชา อาทิโต วุตฺตา, กิํ ปกติวาทีนํ ปกติ วิย อวิชฺชาปิ อการณํ มูลการณํ โลกสฺสาติ? น อการณํฯ ‘‘อาสวสมุทยา อวิชฺชาสมุทโย’’ติ (ม. นิ. ๑.๑๐๓) หิ อวิชฺชาย การณํ วุตฺตํฯ อตฺถิ ปน ปริยาโย เยน มูลการณํ สิยา, โก ปน โสติ? วฎฺฎกถาย สีสภาโวฯ</p>


<p>ภควา หิ วฎฺฎกถํ กเถโนฺต เทฺว ธเมฺม สีสํ กตฺวา กเถติ, อวิชฺชํ วาฯ ยถาห – ‘‘ปุริมา, ภิกฺขเว, โกฎิ น ปญฺญายติ อวิชฺชาย ‘อิโต ปุเพฺพ อวิชฺชา นาโหสิ, อถ ปจฺฉา สมภวี’ติ, เอวเญฺจตํ, ภิกฺขเว, วุจฺจติ, อถ จ ปน ปญฺญายติ อิทปฺปจฺจยา อวิชฺชา’’ติ (อ. นิ. ๑๐.๖๑)ฯ ภวตณฺหํ วาฯ ยถาห – ‘‘ปุริมา, ภิกฺขเว, โกฎิ น ปญฺญายติ ภวตณฺหาย ‘อิโต ปุเพฺพ ภวตณฺหา นาโหสิ, อถ ปจฺฉา สมภวี’ติ, เอวเญฺจตํ, ภิกฺขเว, วุจฺจติ, อถ จ ปน ปญฺญายติ อิทปฺปจฺจยา ภวตณฺหา’’ติ (อ. นิ. ๑๐.๖๒)ฯ</p>


<p> กสฺมา  ปน ภควา วฎฺฎกถํ กเถโนฺต อิเม เทฺว ธเมฺม สีสํ กตฺวา กเถตีติ? สุคติทุคฺคติคามิโน กมฺมสฺส วิเสสเหตุภูตตฺตาฯ ทุคฺคติคามิโน หิ กมฺมสฺส วิเสสเหตุ อวิชฺชาฯ กสฺมา? ยสฺมา อวิชฺชาภิภูโต ปุถุชฺชโน อคฺคิสนฺตาปลคุฬาภิฆาตปริสฺสมาภิภูตา วชฺฌคาวี ตาย ปริสฺสมาตุรตาย นิรสฺสาทมฺปิ อตฺตโน อนตฺถาวหมฺปิ จ อุโณฺหทกปานํ  วิย กิเลสสนฺตาปโต นิรสฺสาทมฺปิ ทุคฺคตินิปาตนโต จ อตฺตโน อนตฺถาวหมฺปิ ปาณาติปาตาทิํ อเนกปฺปการํ ทุคฺคติคามิกมฺมํ อารภติฯ สุคติคามิโน ปน กมฺมสฺส วิเสสเหตุ ภวตณฺหาฯ กสฺมา? ยสฺมา ภวตณฺหาภิภูโต ปุถุชฺชโน สา วุตฺตปฺปการา คาวี สีตูทกตณฺหาย สอสฺสาทํ อตฺตโน ปริสฺสมวิโนทนญฺจ สีตูทกปานํ วิย กิเลสสนฺตาปวิรหโต สอสฺสาทํ สุคติสมฺปาปเนน อตฺตโน ทุคฺคติทุกฺขปริสฺสมวิโนทนญฺจ ปาณาติปาตา เวรมณิอาทิํ อเนกปฺปการํ สุคติคามิกมฺมํ อารภติฯ</p>


<p> เอเตสุ ปน วฎฺฎกถาย สีสภูเตสุ ธเมฺมสุ กตฺถจิ ภควา เอกธมฺมมูลิกํ เทสนํ เทเสติฯ เสยฺยถิทํ, ‘‘อิติ โข, ภิกฺขเว, อวิชฺชูปนิสา สงฺขารา, สงฺขารูปนิสํ วิญฺญาณ’’นฺติอาทิ (สํ. นิ. ๒.๒๓)ฯ ตถา ‘‘อุปาทานิเยสุ, ภิกฺขเว, ธเมฺมสุ อสฺสาทานุปสฺสิโน วิหรโต ตณฺหา ปวฑฺฒติ, ตณฺหาปจฺจยา อุปาทาน’’นฺติอาทิ (สํ. นิ. ๒.๕๒)ฯ กตฺถจิ อุภยมูลิกมฺปิฯ เสยฺยถิทํ, ‘‘อวิชฺชานีวรณสฺส, ภิกฺขเว, พาลสฺส ตณฺหาย สมฺปยุตฺตสฺส เอวมยํ กาโย สมุทาคโตฯ อิติ อยเญฺจว กาโย พหิทฺธา จ นามรูปํ อิเตฺถตํ ทฺวยํฯ ทฺวยํ ปฎิจฺจ ผโสฺส สเฬวายตนานิ, เยหิ ผุโฎฺฐ พาโล สุขทุกฺขํ ปฎิสํเวเทตี’’ติอาทิ (สํ. นิ. ๒.๑๙)ฯ ตาสุ เทสนาสุ ‘‘อวิชฺชาปจฺจยา สงฺขารา’’ติ อยมิธ อวิชฺชาวเสน เอกธมฺมมูลิกา เทสนาติ เวทิตพฺพาฯ เอวํ ตาเวตฺถ เทสนาเภทโต วิญฺญาตโพฺพ วินิจฺฉโยฯ</p>


<p> ติ อวิชฺชาทีนํ ปทานํ อตฺถโตฯ เสยฺยถิทํ, ปูเรตุํ อยุตฺตเฎฺฐน กายทุจฺจริตาทิ อวินฺทิยํ นาม, อลทฺธพฺพนฺติ อโตฺถฯ ตํ อวินฺทิยํ วินฺทตีติ ฯ ตพฺพิปรีตโต กายสุจริตาทิ วินฺทิยํ นาม, ตํ วินฺทิยํ น วินฺทตีติ ฯ ขนฺธานํ ราสฎฺฐํ, อายตนานํ อายตนฎฺฐํ, ธาตูนํ สุญฺญฎฺฐํ, อินฺทฺริยานํ อธิปติยฎฺฐํ, สจฺจานํ ตถฎฺฐํ อวิทิตํ กโรตีติปิ ฯ ทุกฺขาทีนํ ปีฬนาทิวเสน วุตฺตํ จตุพฺพิธํ อตฺถํ อวิทิตํ กโรตีติปิ ฯ อนฺตวิรหิเต สํสาเร สพฺพโยนิคติภววิญฺญาณฎฺฐิติสตฺตาวาเสสุ สเตฺต ชวาเปตีติ  ฯ ปรมตฺถโต อวิชฺชมาเนสุ อิตฺถิปุริสาทีสุ ชวติ, วิชฺชมาเนสุปิ ขนฺธาทีสุ น ชวตีติ ฯ อปิจ จกฺขุวิญฺญาณาทีนํ  วตฺถารมฺมณานํ ปฎิจฺจสมุปฺปาทปฎิจฺจสมุปฺปนฺนานญฺจ ธมฺมานํ ฉาทนโตปิ ฯ</p>


<p>ยํ ปฎิจฺจ ผลเมติ, โส ติ น วินา อปจฺจกฺขตฺวาติ อโตฺถฯ ติ อุปฺปชฺชติ เจว ปวตฺตติ จาติ อโตฺถฯ อปิจ อุปการกโฎฺฐ ปจฺจยโฎฺฐฯ อวิชฺชา จ สา ปจฺจโย จาติ อวิชฺชาปจฺจโยฯ ตสฺมา ฯ</p>


<p>สงฺขตมภิสงฺขโรนฺตีติ ฯ อปิจ อวิชฺชาปจฺจยา สงฺขารา, สงฺขารสเทฺทน อาคตสงฺขาราติ ทุวิธา สงฺขาราฯ ตตฺถ ปุญฺญาปุญฺญาเนญฺชาภิสงฺขารา ตโย, กายวจีจิตฺตสงฺขารา ตโยติ อิเม ฉ ฯ เต สเพฺพปิ โลกิยกุสลากุสลเจตนามตฺตเมว โหนฺติฯ</p>


<p>สงฺขตสงฺขาโร, อภิสงฺขตสงฺขาโร, อภิสงฺขรณกสงฺขาโร, ปโยคาภิสงฺขาโรติ อิเม ปน จตฺตาโร สงฺขาร-สเทฺทน อาคตสงฺขาราฯ ตตฺถ ‘‘อนิจฺจา วต สงฺขารา’’ติอาทีสุ (ที. นิ. ๒.๒๒๑, ๒๗๒; สํ. นิ. ๑.๑๘๖) วุตฺตา สเพฺพปิ สปฺปจฺจยา ธมฺมา  นามฯ กมฺมนิพฺพตฺตา เตภูมกา รูปารูปธมฺมา ติ อฎฺฐกถาสุ วุตฺตา, เตปิ ‘‘อนิจฺจา วต สงฺขารา’’ติ (ที. นิ. ๒.๒๒๑; ๒๗๒; สํ. นิ. ๑.๑๘๖) เอเตฺถว สงฺคหํ คจฺฉนฺติฯ วิสุํ ปน เนสํ อาคตฎฺฐานํ น ปญฺญายติฯ เตภูมิกกุสลากุสลเจตนา ปน ติ วุจฺจติ, ตสฺส ‘‘อวิชฺชาคโตยํ, ภิกฺขเว, ปุริสปุคฺคโล ปุญฺญเญฺจว สงฺขารํ อภิสงฺขโรตี’’ติอาทีสุ (สํ. นิ. ๒.๕๑) อาคตฎฺฐานํ ปญฺญายติฯ กายิกเจตสิกํ ปน วีริยํ ติ วุจฺจติ, โส ‘‘ยาวติกา อภิสงฺขารสฺส คติ, ตาวติกา คนฺตฺวา อกฺขาหตํ มเญฺญ อฎฺฐาสี’’ติอาทีสุ (อ. นิ. ๓.๑๕) อาคโตฯ</p>


<p>น เกวลญฺจ เอเตเยว, อเญฺญปิ ‘‘สญฺญาเวทยิตนิโรธํ สมาปชฺชนฺตสฺส โข, อาวุโส วิสาข, ภิกฺขุโน ปฐมํ นิรุชฺฌติ วจีสงฺขาโร, ตโต กายสงฺขาโร, ตโต จิตฺตสงฺขาโร’’ติอาทินา (ม. นิ. ๑.๔๖๔) นเยน สงฺขาร-สเทฺทน อาคตา อเนเก สงฺขาราฯ เตสุ นตฺถิ โส สงฺขาโร, โย สงฺขตสงฺขาเรหิ สงฺคหํ น คเจฺฉยฺย, อิโต ปรํ สงฺขารปจฺจยา วิญฺญาณนฺติอาทีสุ วุตฺตํ วุตฺตนเยเนว เวทิตพฺพํฯ</p>


<p>อวุเตฺต   ปน วิชานาตีติ ฯ นมตีติ ฯ รุปฺปตีติ ฯ อาเย ตโนติ อายตญฺจ นยตีติ ฯ ผุสตีติ ฯ เวทยตีติ ฯ ปริตสฺสตีติ ฯ อุปาทิยตีติ ฯ ภวติ ภาวยติ จาติ ฯ ชนนํ ฯ ชิรณํ ฯ มรนฺติ เอเตนาติ ฯ โสจนํ ฯ ปริเทวนํ ฯ ทุกฺขยตีติ ฯ อุปฺปาทฎฺฐิติวเสน วา ทฺวิธา ขณตีติปิ ฯ ทุมฺมนภาโว ฯ ภุโส อายาโส ฯ</p>


<p>ติ อภินิพฺพตฺตนฺติฯ น เกวลญฺจ โสกาทีเหว, อถ โข สพฺพปเทหิ สมฺภวนฺติ-สทฺทสฺส โยชนา กาตพฺพาฯ อิตรถา หิ ‘‘อวิชฺชาปจฺจยา สงฺขารา’’ติ วุเตฺต กิํ กโรนฺตีติ น ปญฺญาเยยฺย, สมฺภวนฺตีติ ปน โยชนาย สติ อวิชฺชา จ สา ปจฺจโย จาติ อวิชฺชาปจฺจโยฯ ตสฺมา อวิชฺชาปจฺจยา สงฺขารา สมฺภวนฺตีติ ปจฺจยปจฺจยุปฺปนฺนววตฺถานํ กตํ โหติฯ เอส นโย สพฺพตฺถฯ</p>


<p>นฺติ นิทฺทิฎฺฐนยนิทสฺสนํฯ เตน อวิชฺชาทีเหว การเณหิ, น อิสฺสรนิมฺมานาทีหีติ ทเสฺสติฯ ติ ยถาวุตฺตสฺสฯ ติ อสมฺมิสฺสสฺส, สกลสฺส วาฯ ติ ทุกฺขสมูหสฺส, น สตฺตสฺส, น สุขสุภาทีนํฯ ติ นิพฺพตฺติฯ ติ สมฺภวติฯ เอวเมตฺถ อตฺถโต วิญฺญาตโพฺพ วินิจฺฉโยฯ</p>


<p> ติ อวิชฺชาทีนํ ลกฺขณาทิโตฯ เสยฺยถิทํ – อญฺญาณลกฺขณา  สโมฺมหนรสา, ฉาทนปจฺจุปฎฺฐานา, อาสวปทฎฺฐานาฯ อภิสงฺขรณลกฺขณา  อายูหนรสา, เจตนาปจฺจุปฎฺฐานา, อวิชฺชาปทฎฺฐานาฯ วิชานนลกฺขณํ  ปุพฺพงฺคมรสํ, ปฎิสนฺธิปจฺจุปฎฺฐานํ, สงฺขารปทฎฺฐานํ, วตฺถารมฺมณปทฎฺฐานํ วาฯ นมนลกฺขณํ  สมฺปโยครสํ, อวินิโพฺภคปจฺจุปฎฺฐานํ, วิญฺญาณปทฎฺฐานํฯ รุปฺปนลกฺขณํ  วิกิรณรสํ, อพฺยากตปจฺจุปฎฺฐานํ, วิญฺญาณปทฎฺฐานํฯ อายตนลกฺขณํ  ทสฺสนาทิรสํ, วตฺถุทฺวารภาวปจฺจุปฎฺฐานํ, นามรูปปทฎฺฐานํฯ ผุสนลกฺขโณ  สงฺฆฎฺฎนรโส, สงฺคติปจฺจุปฎฺฐาโน, สฬายตนปทฎฺฐาโนฯ อนุภวนลกฺขณา  วิสยรสสโมฺภครสา, สุขทุกฺขปจฺจุปฎฺฐานา, ผสฺสปทฎฺฐานาฯ เหตุลกฺขณา  อภินนฺทนรสา, อติตฺตภาวปจฺจุปฎฺฐานา, เวทนาปทฎฺฐานาฯ คหณลกฺขณํ   อมุญฺจนรสํ, ตณฺหาทฬฺหตฺตทิฎฺฐิปจฺจุปฎฺฐานํ, ตณฺหาปทฎฺฐานํฯ กมฺมกมฺมผลลกฺขโณ  ภาวนภวนรโส, กุสลากุสลาพฺยากตปจฺจุปฎฺฐาโน , อุปาทานปทฎฺฐาโนฯ ชาติอาทีนํ ลกฺขณาทีนิ สจฺจนิเทฺทเส วุตฺตนเยเนว เวทิตพฺพานิฯ เอวเมตฺถ ลกฺขณาทิโตปิ วิญฺญาตโพฺพ วินิจฺฉโยฯ</p>


<p> ติ เอตฺถ อวิชฺชา อญฺญาณาทสฺสนโมหาทิภาวโต เอกวิธาฯ อปฺปฎิปตฺติมิจฺฉาปฎิปตฺติโต ทุวิธาฯ ตถา สสงฺขาราสงฺขารโตฯ เวทนตฺตยสมฺปโยคโต ติวิธาฯ จตุสจฺจปฎิเวธโต จตุพฺพิธาฯ คติปญฺจกาทีนวจฺฉาทนโต ปญฺจวิธาฯ ทฺวารารมฺมณโต ปน สเพฺพสุปิ อรูปธเมฺมสุ ฉพฺพิธตา เวทิตพฺพาฯ</p>


<p>สงฺขารา สาสววิปากธมฺมธมฺมาทิภาวโต เอกวิธาฯ กุสลากุสลโต ทุวิธาฯ ตถา ปริตฺตมหคฺคตหีนมชฺฌิมมิจฺฉตฺตนิยตานิยตโตฯ ติวิธา ปุญฺญาภิสงฺขาราทิภาวโตฯ จตุพฺพิธา จตุโยนิสํวตฺตนโตฯ ปญฺจวิธา ปญฺจคติคามิโตฯ</p>


<p>วิญฺญาณํ โลกิยวิปากาทิภาวโต เอกวิธํฯ สเหตุกาเหตุกาทิโต ทุวิธํฯ ภวตฺตยปริยาปนฺนโต, เวทนตฺตยสมฺปโยคโต, อเหตุกทฺวิเหตุกติเหตุกโต จ ติวิธํฯ โยนิคติวเสน จตุพฺพิธํ, ปญฺจวิธญฺจฯ</p>


<p>นามรูปํ วิญฺญาณสนฺนิสฺสยโต กมฺมปจฺจยโต จ เอกวิธํฯ สารมฺมณนารมฺมณโต ทุวิธํฯ อตีตาทิโต ติวิธํฯ โยนิคติวเสน จตุพฺพิธํ, ปญฺจวิธญฺจฯ</p>


<p>สฬายตนํ สญฺชาติสโมสรณฎฺฐานโต เอกวิธํฯ ภูตปฺปสาทวิญฺญาณาทิโต ทุวิธํฯ สมฺปตฺตาสมฺปตฺตโนภยโคจรโต ติวิธํฯ โยนิคติปริยาปนฺนโต จตุพฺพิธํ ปญฺจวิธญฺจาติ อิมินา นเยน ผสฺสาทีนมฺปิ เอกวิธาทิภาโว เวทิตโพฺพติ เอวเมตฺถ เอกวิธาทิโตปิ วิญฺญาตโพฺพ วินิจฺฉโยฯ</p>


<p> ติ โสกาทโย เจตฺถ ภวจกฺกสฺส อวิเจฺฉททสฺสนตฺถํ วุตฺตาฯ ชรามรณพฺภาหตสฺส หิ พาลสฺส เต สมฺภวนฺติฯ ยถาห  – ‘‘อสฺสุตวา, ภิกฺขเว, ปุถุชฺชโน สารีริกาย ทุกฺขาย เวทนาย ผุโฎฺฐ สมาโน โสจติ กิลมติ ปริเทวติ อุรตฺตาฬิํ กนฺทติ สโมฺมหมาปชฺชตี’’ติ (สํ. นิ. ๔.๒๕๒)ฯ ยาว จ เตสํ ปวตฺติ, ตาว อวิชฺชายาติ ปุนปิ  อวิชฺชาปจฺจยา สงฺขาราติ สมฺพนฺธเมว โหติ ภวจกฺกํฯ ตสฺมา เตสํ ชรามรเณเนว เอกสเงฺขปํ กตฺวา ทฺวาทเสว ปฎิจฺจสมุปฺปาทงฺคานีติ เวทิตพฺพานิฯ เอวเมตฺถ องฺคานํ ววตฺถานโตปิ วิญฺญาตโพฺพ วินิจฺฉโยฯ</p>

</p>


<h3>อวิชฺชาปจฺจยาสงฺขารปทกถา</h3>
<p> อยํ ปน วิตฺถารนโย – ติ สุตฺตนฺตปริยาเยน ทุกฺขาทีสุ จตูสุ ฐาเนสุ อญฺญาณํ, อภิธมฺมปริยาเยน ปุพฺพนฺตาทีหิ สทฺธิํ อฎฺฐสุฯ วุตฺตเญฺหตํ ‘‘ตตฺถ กตมา อวิชฺชา, ทุเกฺข อญฺญาณํ…เป.… ทุกฺขนิโรธคามินิยา ปฎิปทาย อญฺญาณํ, ปุพฺพเนฺต อญฺญาณํ, อปรเนฺต, ปุพฺพนฺตาปรเนฺต, อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณ’’นฺติ (ธ. ส. ๑๑๐๖)ฯ ตตฺถ กิญฺจาปิ ฐเปตฺวา โลกุตฺตรํ สจฺจทฺวยํ เสสฎฺฐาเนสุ อารมฺมณวเสน อวิชฺชา อุปฺปชฺชติ, เอวํ สเนฺตปิ ปฎิจฺฉาทนวเสเนว อิธ อธิเปฺปตาฯ สา หิ อุปฺปนฺนา ทุกฺขสจฺจํ ปฎิจฺฉาเทตฺวา ติฎฺฐติ, ยาถาวสรสลกฺขณํ ปฎิวิชฺฌิตุํ น เทติ, ตถา สมุทยํ, นิโรธํ, มคฺคํ, ปุพฺพนฺตสงฺขาตํ อตีตํ ขนฺธปญฺจกํ, อปรนฺตสงฺขาตํ อนาคตํ ขนฺธปญฺจกํ, ปุพฺพนฺตาปรนฺตสงฺขาตํ ตทุภยํ, อิทปฺปจฺจยตาปฎิจฺจสมุปฺปนฺนธมฺมสงฺขาตํ อิทปฺปจฺจยตเญฺจว ปฎิจฺจสมุปฺปนฺนธเมฺม จ ปฎิจฺฉาเทตฺวา ติฎฺฐติฯ ‘‘อยํ อวิชฺชา, อิเม สงฺขารา’’ติ เอวํ ยาถาวสรสลกฺขณเมตฺถ ปฎิวิชฺฌิตุํ น เทติฯ ตสฺมา ทุเกฺข อญฺญาณํ…เป.… อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาณนฺติ วุจฺจติฯ</p>


<p> ติ ปุญฺญาทโย ตโย กายสงฺขาราทโย ตโยติ เอวํ ปุเพฺพ สเงฺขปโต วุตฺตา ฉ, วิตฺถารโต ปเนตฺถ  ทานสีลาทิวเสน ปวตฺตา อฎฺฐ กามาวจรกุสลเจตนา เจว ภาวนาวเสน ปวตฺตา ปญฺจ รูปาวจรกุสลเจตนา จาติ เตรส เจตนา โหนฺติฯ  ปาณาติปาตาทิวเสน ปวตฺตา ทฺวาทส อกุสลเจตนา ฯ  ภาวนาวเสเนว ปวตฺตา จตโสฺส อรูปาวจรกุสลเจตนา จาติ ตโยปิ สงฺขารา เอกูนติํส เจตนา โหนฺติฯ</p>


<p>อิตเรสุ  ปน ตีสุ กายสเญฺจตนา  วจีสเญฺจตนา  มโนสเญฺจตนา ฯ อยํ ติโก กมฺมายูหนกฺขเณ ปุญฺญาภิสงฺขาราทีนํ ทฺวารโต ปวตฺติทสฺสนตฺถํ วุโตฺตฯ กายวิญฺญตฺติํ สมุฎฺฐาเปตฺวา หิ กายทฺวารโต ปวตฺตา อฎฺฐ กามาวจรกุสลเจตนา, ทฺวาทส อกุสลเจตนาติ สมวีสติ เจตนา กายสงฺขาโร นามฯ ตา เอว วจีวิญฺญตฺติํ สมุฎฺฐาเปตฺวา วจีทฺวารโต ปวตฺตา วจีสงฺขาโร นามฯ อภิญฺญาเจตนา ปเนตฺถ ปรโต วิญฺญาณสฺส ปจฺจโย น โหตีติ น คหิตาฯ ยถา จ อภิญฺญาเจตนา, เอวํ อุทฺธจฺจเจตนาปิ น โหติฯ ตสฺมา สาปิ วิญฺญาณสฺส ปจฺจยภาเว อปเนตพฺพา, อวิชฺชาปจฺจยา ปน สพฺพาเปตา โหนฺติฯ อุโภปิ วิญฺญตฺติโย อสมุฎฺฐาเปตฺวา มโนทฺวาเร อุปฺปนฺนา ปน สพฺพาปิ เอกูนติํสติ เจตนา จิตฺตสงฺขาโรติฯ อิติ อยํ ติโก ปุริมตฺติกเมว ปวิสตีติ อตฺถโต ปุญฺญาภิสงฺขาราทีนํเยว วเสน อวิชฺชาย ปจฺจยภาโว เวทิตโพฺพฯ</p>


<p> ตตฺถ สิยา – กถํ ปเนตํ ชานิตพฺพํ ‘‘อิเม สงฺขารา อวิชฺชา ปจฺจยา โหนฺตี’’ติ? อวิชฺชาภาเว ภาวโตฯ ยสฺส หิ ทุกฺขาทีสุ อวิชฺชาสงฺขาตํ อญฺญาณํ อปฺปหีนํ โหติ, โส ทุเกฺข ตาว ปุพฺพนฺตาทีสุ จ อญฺญาเณน สํสารทุกฺขํ สุขสญฺญาย คเหตฺวา ตเสฺสว เหตุภูเต ติวิเธปิ สงฺขาเร อารภติฯ สมุทเย อญฺญาเณน ทุกฺขเหตุภูเตปิ ตณฺหาปริกฺขาเร สงฺขาเร สุขเหตุโต มญฺญมาโน อารภติฯ นิโรเธ ปน มเคฺค จ อญฺญาเณน ทุกฺขสฺส อนิโรธภูเตปิ คติวิเสเส ทุกฺขนิโรธสญฺญี หุตฺวา นิโรธสฺส จ อมคฺคภูเตสุปิ ยญฺญามรตปาทีสุ นิโรธมคฺคสญฺญี หุตฺวา ทุกฺขนิโรธํ ปตฺถยมาโน ยญฺญามรตปาทิมุเขน ติวิเธปิ สงฺขาเร อารภติฯ</p>


<p>อปิจ โส ตาย จตูสุ สเจฺจสุ อปฺปหีนาวิชฺชตาย วิเสสโต ชาติชราโรคมรณาทิอเนกาทีนวโวกิณฺณมฺปิ ปุญฺญผลสงฺขาตํ ทุกฺขํ ทุกฺขโต อชานโนฺต ตสฺส อธิคมาย กายวจีจิตฺตสงฺขารเภทํ ปุญฺญาภิสงฺขารํ  อารภติ เทวจฺฉรกามโก วิย มรุปฺปปาตํฯ สุขสมฺมตสฺสาปิ จ ตสฺส ปุญฺญผลสฺส อเนฺต มหาปริฬาหชนิกํ วิปริณามทุกฺขตํ อปฺปสฺสาทตญฺจ อปสฺสโนฺตปิ ตปฺปจฺจยํ วุตฺตปฺปการเมว ปุญฺญาภิสงฺขารํ อารภติ สลโภ วิย ทีปสิขาภินิปาตํ, มธุพินฺทุคิโทฺธ วิย จ มธุลิตฺตสตฺถธาราเลหนํฯ กามุปเสวนาทีสุ จ สวิปาเกสุ อาทีนวํ อปสฺสโนฺต สุขสญฺญาย เจว กิเลสาภิภูตตาย จ ทฺวารตฺตยปฺปวตฺตมฺปิ อปุญฺญาภิสงฺขารํ อารภติ, พาโล วิย คูถกีฬนํ, มริตุกาโม วิย จ วิสขาทนํฯ อารุปฺปวิปาเกสุ  จาปิ สงฺขารวิปริณามทุกฺขตํ อนวพุชฺฌมาโน สสฺสตาทิวิปลฺลาเสน จิตฺตสงฺขารภูตํ อาเนญฺชาภิสงฺขารํ อารภติ, ทิสามูโฬฺห วิย ปิสาจนคราภิมุขมคฺคคมนํฯ</p>


<p>เอวํ ยสฺมา อวิชฺชาภาวโตว สงฺขารภาโว, น อภาวโตฯ ตสฺมา ชานิตพฺพเมตํ ‘‘อิเม สงฺขารา อวิชฺชาปจฺจยา โหนฺตี’’ติฯ วุตฺตมฺปิ เจตํ ‘‘อวิทฺวา, ภิกฺขเว, อวิชฺชาคโต ปุญฺญาภิสงฺขารมฺปิ อภิสงฺขโรติ, อปุญฺญาภิสงฺขารมฺปิ อภิสงฺขโรติ, อาเนญฺชาภิสงฺขารมฺปิ อภิสงฺขโรติฯ ยโต จ โข, ภิกฺขเว, ภิกฺขุโน อวิชฺชา ปหีนา, วิชฺชา อุปฺปนฺนา; โส อวิชฺชาวิราคา วิชฺชุปฺปาทา เนว ปุญฺญาภิสงฺขารํ อภิสงฺขโรตี’’ติฯ</p>


<h3>ปฎฺฐานปจฺจยกถา</h3>
<p> เอตฺถาห – คณฺหาม ตาว เอตํ อวิชฺชา สงฺขารานํ ปจฺจโยติ, อิทํ ปน วตฺตพฺพํ กตเมสํ สงฺขารานํ กถํ ปจฺจโย โหตีติ? ตตฺริทํ วุจฺจติ, ภควตา หิ ‘‘เหตุปจฺจโย, อารมฺมณปจฺจโย, อธิปติปจฺจโย, อนนฺตรปจฺจโย, สมนนฺตรปจฺจโย, สหชาตปจฺจโย, อญฺญมญฺญปจฺจโย, นิสฺสยปจฺจโย, อุปนิสฺสยปจฺจโย, ปุเรชาตปจฺจโย, ปจฺฉาชาตปจฺจโย, อาเสวนปจฺจโย, กมฺมปจฺจโย, วิปากปจฺจโย, อาหารปจฺจโย, อินฺทฺริยปจฺจโย, ฌานปจฺจโย, มคฺคปจฺจโย, สมฺปยุตฺตปจฺจโย, วิปฺปยุตฺตปจฺจโย, อตฺถิปจฺจโย, นตฺถิปจฺจโย, วิคตปจฺจโย, อวิคตปจฺจโย’’ติ (ปฎฺฐา. ๑.๑.ปจฺจยุเทฺทส) จตุวีสติ ปจฺจยา วุตฺตาฯ</p>


<p>ตตฺถ  เหตุ จ โส ปจฺจโย จาติ  เหตุ หุตฺวา ปจฺจโย, เหตุภาเวน ปจฺจโยติ วุตฺตํ โหติฯ อารมฺมณปจฺจยาทีสุปิ เอเสว นโยฯ</p>


<p> ตตฺถ ติ วจนาวยวการณมูลานเมตํ อธิวจนํฯ ‘‘ปฎิญฺญา, เหตู’’ติอาทีสุ หิ โลเก วจนาวยโว เหตูติ วุจฺจติฯ สาสเน ปน ‘‘เย ธมฺมา เหตุปฺปภวา’’ติอาทีสุ (มหาว. ๖๐) การณํฯ ‘‘ตโย กุสลเหตู, ตโย อกุสลเหตู’’ติอาทีสุ (ธ. ส. ๑๐๕๙) มูลํ เหตูติ วุจฺจติ, ตํ อิธ อธิเปฺปตํฯ ติ เอตฺถ ปน อยํ วจนโตฺถ, ปฎิจฺจ เอตสฺมา เอตีติ ปจฺจโยฯ อปจฺจกฺขาย นํ วตฺตตีติ อโตฺถฯ โย หิ ธโมฺม ยํ ธมฺมํ อปจฺจกฺขาย ติฎฺฐติ วา อุปฺปชฺชติ วา, โส ตสฺส  ปจฺจโยติ วุตฺตํ โหติฯ ลกฺขณโต ปน อุปการกลกฺขโณ ปจฺจโยฯ โย หิ ธโมฺม ยสฺส ธมฺมสฺส ฐิติยา วา อุปฺปตฺติยา วา อุปการโก โหติ, โส ตสฺส ปจฺจโยติ วุจฺจติฯ ปจฺจโย, เหตุ, การณํ, นิทานํ, สมฺภโว, ปภโวติอาทิ อตฺถโต เอกํ, พฺยญฺชนโต นานํฯ อิติ มูลเฎฺฐน เหตุ, อุปการกเฎฺฐน ปจฺจโยติ สเงฺขปโต มูลเฎฺฐน อุปการโก ธโมฺม เหตุปจฺจโยฯ</p>


<p>โส สาลิอาทีนํ สาลิพีชาทีนิ วิย, มณิปภาทีนํ วิย จ มณิวณฺณาทโย กุสลาทีนํ กุสลาทิภาวสาธโกติ อาจริยานํ อธิปฺปาโยฯ เอวํ สเนฺต ปน ตํสมุฎฺฐานรูเปสุ เหตุปจฺจยตา น สมฺปชฺชติฯ น หิ โส เตสํ กุสลาทิภาวํ สาเธติ, น จ ปจฺจโย น โหติฯ วุตฺตเญฺหตํ ‘‘เหตู เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปานํ เหตุปจฺจเยน ปจฺจโย’’ติ (ปฎฺฐา. ๑.๑.๑)ฯ อเหตุกจิตฺตานญฺจ วินา เอเตน อพฺยากตภาโว สิโทฺธ, สเหตุกานมฺปิ จ โยนิโสมนสิการาทิปฎิพโทฺธ กุสลาทิภาโว, น สมฺปยุตฺตเหตุปฎิพโทฺธฯ ยทิ จ สมฺปยุตฺตเหตูสุ สภาวโตว กุสลาทิภาโว สิยา, สมฺปยุเตฺตสุ เหตุปฎิพโทฺธ อโลโภ กุสโล วา สิยา อพฺยากโต วาฯ ยสฺมา ปน อุภยถาปิ โหติ, ตสฺมา ยถา สมฺปยุเตฺตสุ, เอวํ เหตูสุปิ กุสลาทิตา ปริเยสิตพฺพาฯ</p>


<p>กุสลาทิภาวสาธนวเสน  ปน เหตูนํ มูลฎฺฐํ อคเหตฺวา สุปฺปติฎฺฐิตภาวสาธนวเสน คยฺหมาเน น กิญฺจิ วิรุชฺฌติฯ ลทฺธเหตุปจฺจยา หิ ธมฺมา วิรูฬฺหมูลา วิย ปาทปา ถิรา โหนฺติ สุปฺปติฎฺฐิตา, อเหตุกา ติลพีชกาทิเสวาลา วิย น สุปฺปติฎฺฐิตาฯ อิติ มูลเฎฺฐน อุปการโกติ สุปฺปติฎฺฐิตภาวสาธเนน อุปการโก ธโมฺม เหตุปจฺจโยติ เวทิตโพฺพฯ</p>


<p> ตโต ปเรสุ อารมฺมณภาเวน อุปการโก ธโมฺม ฯ โส ‘‘รูปายตนํ จกฺขุวิญฺญาณธาตุยา’’ติ (ปฎฺฐา. ๑.๑.๒) อารภิตฺวาปิ ‘‘ยํ ยํ ธมฺมํ อารพฺภ เย เย ธมฺมา อุปฺปชฺชนฺติ จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อารมฺมณปจฺจเยน ปจฺจโย’’ติ (ปฎฺฐา. ๑.๑.๒) โอสาปิตตฺตา น โกจิ ธโมฺม น โหติฯ ยถา หิ ทุพฺพโล ปุริโส ทณฺฑํ วา รชฺชุํ วา อาลมฺพิตฺวาว อุฎฺฐหติ เจว ติฎฺฐติ จ, เอวํ จิตฺตเจตสิกา ธมฺมา รูปาทิอารมฺมณํ อารเพฺภว อุปฺปชฺชนฺติ เจว ติฎฺฐนฺติ จฯ ตสฺมา สเพฺพปิ จิตฺตเจตสิกานํ อารมฺมณภูตา ธมฺมา อารมฺมณปจฺจโยติ เวทิตพฺพาฯ</p>


<p> เชฎฺฐกเฎฺฐน  อุปการโก ธโมฺม  โส สหชาตารมฺมณวเสน ทุวิโธฯ ตตฺถ ‘‘ฉนฺทาธิปติ ฉนฺทสมฺปยุตฺตกานํ ธมฺมานํ ตํสมุฎฺฐานานญฺจ รูปานํ อธิปติปจฺจเยน ปจฺจโย’’ติอาทิวจนโต (ปฎฺฐา. ๑.๓.๓) ฉนฺทวีริยจิตฺตวีมํสาสงฺขาตา จตฺตาโร ธมฺมา อธิปติปจฺจโยติ เวทิตพฺพา, โน จ โข เอกโตฯ ยทา หิ ฉนฺทํ ธุรํ ฉนฺทํ เชฎฺฐกํ กตฺวา จิตฺตํ ปวตฺตติ, ตทา ฉโนฺทว อธิปติ, น อิตเรฯ เอส นโย เสเสสุปิฯ</p>


<p>ยํ ปน ธมฺมํ ครุํ กตฺวา อรูปธมฺมา ปวตฺตนฺติ, โส เนสํ อารมฺมณาธิปติฯ เตน วุตฺตํ ‘‘ยํ ยํ ธมฺมํ ครุํ กตฺวา เย เย ธมฺมา อุปฺปชฺชนฺติ จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อธิปติปจฺจเยน ปจฺจโย’’ติ (ปฎฺฐา. ๑.๑.๓)ฯ</p>


<p> อนนฺตรภาเวน อุปการโก ธโมฺม ฯ สมนนฺตรภาเวน อุปการโก ธโมฺม ฯ อิทญฺจ ปจฺจยทฺวยํ  พหุธา ปปญฺจยนฺติฯ อยํ ปเนตฺถ สาโร, โย หิ เอส จกฺขุวิญฺญาณานนฺตรา มโนธาตุ, มโนธาตุอนนฺตรา มโนวิญฺญาณธาตูติอาทิ จิตฺตนิยโม, โส ยสฺมา ปุริมปุริมจิตฺตวเสเนว อิชฺฌติ, น อญฺญถา, ตสฺมา อตฺตโน อตฺตโน อนนฺตรํ อนุรูปสฺส จิตฺตุปฺปาทสฺส อุปฺปาทนสมโตฺถ ธโมฺม อนนฺตรปจฺจโยฯ เตเนวาห – ‘‘อนนฺตรปจฺจโยติ จกฺขุวิญฺญาณธาตุ ตํสมฺปยุตฺตกา จ ธมฺมา มโนธาตุยา ตํสมฺปยุตฺตกานญฺจ ธมฺมานํ อนนฺตรปจฺจเยน ปจฺจโย’’ติอาทิ (ปฎฺฐา. ๑.๑.๔)ฯ โย อนนฺตรปจฺจโย, เสฺวว สมนนฺตรปจฺจโยฯ พฺยญฺชนมตฺตเมว เหตฺถ นานํ, อุปจยสนฺตตีสุ วิย อธิวจนนิรุตฺติทุกาทีสุ วิย จฯ อตฺถโต ปน นานํ นตฺถิฯ</p>


<p>ยมฺปิ ‘‘อตฺถานนฺตรตาย อนนฺตรปจฺจโย, กาลานนฺตรตาย สมนนฺตรปจฺจโย’’ติ อาจริยานํ มตํ, ตํ ‘‘นิโรธา วุฎฺฐหนฺตสฺส เนวสญฺญานาสญฺญายตนกุสลํ ผลสมาปตฺติยา สมนนฺตรปจฺจเยน ปจฺจโย’’ติอาทีหิ (ปฎฺฐา. ๑.๑.๔๑๘) วิรุชฺฌติฯ ยมฺปิ ตตฺถ วทนฺติ ‘‘ธมฺมานํ สมุฎฺฐาปนสมตฺถตา น ปริหายติ, ภาวนาพเลน ปน วาริตตฺตา ธมฺมา สมนนฺตรา นุปฺปชฺชนฺตี’’ติ, ตมฺปิ กาลานนฺตรตาย อภาวเมว สาเธติฯ ภาวนาพเลน หิ ตตฺถ กาลานนฺตรตา นตฺถีติ, มยมฺปิ เอตเทว วทามฯ ยสฺมา จ กาลานนฺตรตา นตฺถิ, ตสฺมา สมนนฺตรปจฺจยตา น ยุชฺชติฯ กาลานนฺตรตาย หิ เตสํ สมนนฺตรปจฺจโย โหตีติ ลทฺธิฯ ตสฺมา  อภินิเวสํ อกตฺวา พฺยญฺชนมตฺตโตเวตฺถ นานากรณํ ปเจฺจตพฺพํ, น อตฺถโตฯ กถํ? นตฺถิ เอเตสํ อนฺตรนฺติ หิ อนนฺตราฯ สณฺฐานาภาวโต สุฎฺฐุ อนนฺตราติ สมนนฺตราฯ</p>


<p> อุปฺปชฺชมาโนว สห อุปฺปาทนภาเวน อุปการโก ธโมฺม  ปกาสสฺส ปทีโป วิยฯ โส อรูปกฺขนฺธาทิวเสน ฉพฺพิโธ โหติฯ ยถาห – ‘‘จตฺตาโร ขนฺธา อรูปิโน อญฺญมญฺญํ สหชาตปจฺจเยน ปจฺจโยฯ จตฺตาโร มหาภูตา อญฺญมญฺญํ, โอกฺกนฺติกฺขเณ นามรูปํ อญฺญมญฺญํ, จิตฺตเจตสิกา ธมฺมา จิตฺตสมุฎฺฐานานํ รูปานํ, มหาภูตา อุปาทารูปานํ, รูปิโน ธมฺมา อรูปีนํ ธมฺมานํ กิญฺจิกาเล สหชาตปจฺจเยน ปจฺจโย, กิญฺจิกาเล น สหชาตปจฺจเยน ปจฺจโย’’ติ (ปฎฺฐา. ๑.๑.๖)ฯ อิทํ หทยวตฺถุเมว สนฺธาย วุตฺตํฯ</p>


<p> อญฺญมญฺญํ  อุปฺปาทนุปตฺถมฺภนภาเวน อุปการโก ธโมฺม  อญฺญมญฺญูปตฺถมฺภกํ ติทณฺฑกํ วิยฯ โส อรูปกฺขนฺธาทิวเสน ติวิโธ โหติฯ ยถาห – ‘‘จตฺตาโร ขนฺธา อรูปิโน อญฺญมญฺญปจฺจเยน ปจฺจโยฯ จตฺตาโร มหาภูตา โอกฺกนฺติกฺขเณ นามรูปํ อญฺญมญฺญปจฺจเยน ปจฺจโย’’ติ (ปฎฺฐา. ๑.๑.๗)ฯ</p>


<p> อธิฎฺฐานากาเรน นิสฺสยากาเรน จ อุปการโก ธโมฺม  ตรุจิตฺตกมฺมาทีนํ ปถวีปฎาทโย วิยฯ โส ‘‘จตฺตาโร ขนฺธา อรูปิโน อญฺญมญฺญํ นิสฺสยปจฺจเยน ปจฺจโย’’ติ เอวํ สหชาเต วุตฺตนเยเนว เวทิตโพฺพฯ ฉโฎฺฐ ปเนตฺถ โกฎฺฐาโส ‘‘จกฺขายตนํ จกฺขุวิญฺญาณธาตุยา…เป.… โสต… ฆาน… ชิวฺหา… กายายตนํ กายวิญฺญาณธาตุยา ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโยฯ ยํ รูปํ นิสฺสาย มโนธาตุ จ มโนวิญฺญาณธาตุ จ วตฺตนฺติ, ตํ รูปํ มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโย’’ติ (ปฎฺฐา. ๑.๑.๘) เอวํ วิภโตฺตฯ</p>


<p> ติ เอตฺถ ปน อยํ ตาว วจนโตฺถ, ตทธีนวุตฺติตาย อตฺตโน ผเลน นิสฺสิโต น ปฎิกฺขิโตฺตติ นิสฺสโยฯ ยถา ปน ภุโส อายาโส อุปายาโส, เอวํ ภุโส นิสฺสโย อุปนิสฺสโย, พลวการณเสฺสตํ อธิวจนํฯ ตสฺมา พลวการณภาเวน อุปการโก ธโมฺม อุปนิสฺสยปจฺจโยติ เวทิตโพฺพฯ</p>


<p>โส  อารมฺมณูปนิสฺสโย อนนฺตรูปนิสฺสโย ปกตูปนิสฺสโยติ ติวิโธ โหติฯ ตตฺถ ‘‘ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ครุํกตฺวา ปจฺจเวกฺขติ, ปุเพฺพ สุจิณฺณานิ ครุํกตฺวา ปจฺจเวกฺขติ, ฌานา วุฎฺฐหิตฺวา ฌานํ ครุํกตฺวา ปจฺจเวกฺขติ, เสกฺขา โคตฺรภุํ ครุํกตฺวา ปจฺจเวกฺขนฺติ, โวทานํ ครุํกตฺวา ปจฺจเวกฺขนฺติฯ เสกฺขา มคฺคา วุฎฺฐหิตฺวา มคฺคํ ครุํกตฺวา ปจฺจเวกฺขนฺตี’’ติ (ปฎฺฐา. ๑.๑.๔๒๓) เอวมาทินา นเยน  ตาว อารมฺมณาธิปตินา สทฺธิํ นานตฺตํ อกตฺวาว วิภโตฺตฯ ตตฺถ ยํ อารมฺมณํ ครุํกตฺวา จิตฺตเจตสิกา อุปฺปชฺชนฺติ, ตํ นิยมโต เตสุ อารมฺมเณสุ พลวารมฺมณํ โหติฯ อิติ ครุกตฺตพฺพมตฺตเฎฺฐน  อารมฺมณาธิปติ, พลวการณเฎฺฐน อารมฺมณูปนิสฺสโยติ เอวเมเตสํ นานตฺตํ เวทิตพฺพํฯ</p>


<p>ปิ ‘‘ปุริมา ปุริมา กุสลา ขนฺธา ปจฺฉิมานํ ปจฺฉิมานํ กุสลานํ ขนฺธานํ อุปนิสฺสยปจฺจเยน ปจฺจโย’’ติอาทินา (ปฎฺฐา. ๑.๑.๙) นเยน อนนฺตรปจฺจเยน สทฺธิํ นานตฺตํ อกตฺวาว วิภโตฺตฯ มาติกานิเกฺขเป ปน เนสํ ‘‘จกฺขุวิญฺญาณธาตุ ตํสมฺปยุตฺตกา จ ธมฺมา มโนธาตุยา ตํสมฺปยุตฺตกานญฺจ ธมฺมานํ อนนฺตรปจฺจเยน ปจฺจโย’’ติอาทินา (ปฎฺฐา. ๑.๑.๔) นเยน อนนฺตรสฺส, ‘‘ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ อุปนิสฺสยปจฺจเยน ปจฺจโย’’ติอาทินา (ปฎฺฐา. ๑.๑.๙) นเยน อุปนิสฺสยสฺส อาคตตฺตา นิเกฺขเป วิเสโส อตฺถิฯ โสปิ อตฺถโต เอกีภาวเมว คจฺฉติฯ เอวํ สเนฺตปิ อตฺตโน อตฺตโน อนนฺตรา อนุรูปสฺส จิตฺตุปฺปาทสฺส ปวตฺตนสมตฺถตาย อนนฺตรตา, ปุริมจิตฺตสฺส ปจฺฉิมจิตฺตุปฺปาทเน พลวตาย อนนฺตรูปนิสฺสยตา เวทิตพฺพาฯ ยถา หิ เหตุปจฺจยาทีสุ กิญฺจิ ธมฺมํ วินาปิ จิตฺตํ อุปฺปชฺชติ, น เอวํ อนนฺตรจิตฺตํ วินา จิตฺตสฺส อุปฺปตฺติ นาม อตฺถิฯ ตสฺมา พลวปจฺจโย โหติฯ อิติ อตฺตโน อตฺตโน อนนฺตรา อนุรูปจิตฺตุปฺปาทนวเสน อนนฺตรปจฺจโย, พลวการณวเสน อนนฺตรูปนิสฺสโยติ เอวเมเตสํ นานตฺตํ เวทิตพฺพํฯ</p>


<p> ปน ปกโต อุปนิสฺสโย ปกตูปนิสฺสโยฯ ปกโต นาม อตฺตโน สนฺตาเน นิปฺผาทิโต วา สทฺธาสีลาทิ อุปเสวิโต วา อุตุโภชนาทิฯ ปกติยา เอว วา อุปนิสฺสโย ปกตูปนิสฺสโย, อารมฺมณานนฺตเรหิ อสมฺมิโสฺสติ อโตฺถฯ ตสฺส ปกตูปนิสฺสโย ‘‘สทฺธํ อุปนิสฺสาย ทานํ เทติ, สีลํ สมาทิยติ, อุโปสถกมฺมํ กโรติ, ฌานํ อุปฺปาเทติ, วิปสฺสนํ  อุปฺปาเทติ, มคฺคํ อุปฺปาเทติ, อภิญฺญํ อุปฺปาเทติ, สมาปตฺติํ อุปฺปาเทติฯ สีลํ, สุตํ, จาคํ, ปญฺญํ อุปนิสฺสาย ทานํ เทติ…เป.… สมาปตฺติํ อุปฺปาเทติฯ สทฺธา, สีลํ, สุตํ, จาโค, ปญฺญา สทฺธาย, สีลสฺส, สุตสฺส, จาคสฺส, ปญฺญาย, อุปนิสฺสยปจฺจเยน ปจฺจโย’’ติอาทินา (ปฎฺฐา. ๑.๑.๔๒๓) นเยน อเนกปฺปการโต ปเภโท เวทิตโพฺพฯ อิติ อิเม สทฺธาทโย ปกตา เจว พลวการณเฎฺฐน อุปนิสฺสยา จาติ ปกตูปนิสฺสโยติฯ</p>


<p> ปฐมตรํ  อุปฺปชฺชิตฺวา วตฺตมานภาเวน อุปการโก ธโมฺม ฯ โส ปญฺจทฺวาเร วตฺถารมฺมณหทยวตฺถุวเสน เอกาทสวิโธ โหติฯ ยถาห – ‘‘จกฺขายตนํ จกฺขุวิญฺญาณธาตุยา ตํสมฺปยุตฺตกานญฺจ ธมฺมานํ ปุเรชาตปจฺจเยน ปจฺจโยฯ โสต…เป.… ฆาน, ชิวฺหา, กายายตนํ, รูป, สทฺท, คนฺธ, รส, โผฎฺฐพฺพายตนํ กายวิญฺญาณธาตุยา ตํสมฺปยุตฺตกานญฺจ ธมฺมานํ ปุเรชาตปจฺจเยน ปจฺจโยฯ รูป, สทฺท, คนฺธ, รส, โผฎฺฐพฺพายตนํ มโนธาตุยาฯ ยํ รูปํ นิสฺสาย มโนธาตุ จ มโนวิญฺญาณธาตุ จ วตฺตนฺติ, ตํ รูปํ มโนธาตุยา ตํสมฺปยุตฺตกานญฺจ ธมฺมานํ ปุเรชาตปจฺจเยน ปจฺจโยฯ มโนวิญฺญาณธาตุยา ตํสมฺปยุตฺตกานญฺจ ธมฺมานํ กิญฺจิกาเล ปุเรชาตปจฺจเยน ปจฺจโยฯ กิญฺจิกาเล น ปุเรชาตปจฺจเยน ปจฺจโย’’ติ (ปฎฺฐา. ๑.๑.๑๐)ฯ</p>


<p> ปุเรชาตานํ รูปธมฺมานํ อุปตฺถมฺภกเตฺตน อุปการโก อรูปธโมฺม  คิชฺฌโปตกสรีรานํ อาหาราสาเจตนา วิยฯ เตน วุตฺตํ ‘‘ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย’’ติ (ปฎฺฐา. ๑.๑.๑๑)ฯ</p>


<p> อาเสวนเฎฺฐน อนนฺตรานํ ปคุณพลวภาวาย อุปการโก ธโมฺม  คนฺถาทีสุ ปุริมปุริมาภิโยโค วิยฯ โส กุสลากุสลกิริยชวนวเสน ติวิโธ โหติฯ ยถาห – ‘‘ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ อาเสวนปจฺจเยน ปจฺจโยฯ ปุริมา ปุริมา อกุสลา…เป.… กิริยาพฺยากตา ธมฺมา ปจฺฉิมานํ ปจฺฉิมานํ กิริยาพฺยากตานํ ธมฺมานํ อาเสวนปจฺจเยน ปจฺจโย’’ติ (ปฎฺฐา. ๑.๑.๑๒)ฯ</p>


<p> จิตฺตปโยคสงฺขาเตน กิริยภาเวน อุปการโก ธโมฺม ฯ โส นานกฺขณิกาย เจว กุสลากุสลเจตนาย สหชาตาย จ สพฺพายปิ เจตนาย วเสน ทุวิโธ โหติ ฯ ยถาห – ‘‘กุสลากุสลํ กมฺมํ วิปากานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ เจตนา สมฺปยุตฺตกานํ ธมฺมานํ ตํสมุฎฺฐานานญฺจ รูปานํ กมฺมปจฺจเยน ปจฺจโย’’ติ (ปฎฺฐา. ๑.๑.๑๓)ฯ</p>


<p> นิรุสฺสาหสนฺตภาเวน  นิรุสฺสาหสนฺตภาวาย อุปการโก วิปากธโมฺม ฯ โส ปวเตฺต ตํสมุฎฺฐานานํ, ปฎิสนฺธิยํ กฎตฺตา จ รูปานํ, สพฺพตฺถ จ สมฺปยุตฺตธมฺมานํ ปจฺจโย โหติฯ ยถาห –‘‘วิปากาพฺยากโต เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ วิปากปจฺจเยน ปจฺจโย…เป.… ปฎิสนฺธิกฺขเณ วิปากาพฺยากโต เอโก ขโนฺธ ติณฺณนฺนํ ขนฺธานํ กฎตฺตา จ รูปานํฯ ตโย ขนฺธา เอกสฺส ขนฺธสฺสฯ เทฺว ขนฺธา ทฺวินฺนํ ขนฺธานํ กฎตฺตา จ รูปานํ วิปากปจฺจเยน ปจฺจโยฯ ขนฺธา วตฺถุสฺส วิปากปจฺจเยน ปจฺจโย’’ติฯ</p>


<p> รูปารูปานํ อุปตฺถมฺภกเฎฺฐน อุปการกา จตฺตาโร อาหารา ฯ ยถาห –‘‘กพฬีกาโร อาหาโร อิมสฺส กายสฺส อาหารปจฺจเยน ปจฺจโยฯ อรูปิโน อาหารา สมฺปยุตฺตกานํ ธมฺมานํ ตํสมุฎฺฐานานญฺจ รูปานํ อาหารปจฺจเยน ปจฺจโย’’ติ (ปฎฺฐา. ๑.๑.๑๕)ฯ ปญฺหาวาเร ปน ‘‘ปฎิสนฺธิกฺขเณ วิปากาพฺยากตา อาหารา สมฺปยุตฺตกานํ ขนฺธานํ กฎตฺตา จ รูปานํ อาหารปจฺจเยน ปจฺจโย’’ติปิ (ปฎฺฐา. ๑.๑.๔๒๙) วุตฺตํฯ</p>


<p> อธิปติยเฎฺฐน อุปการกา อิตฺถินฺทฺริยปุริสินฺทฺริยวชฺชา วีสตินฺทฺริยา ฯ ตตฺถ จกฺขุนฺทฺริยาทโย อรูปธมฺมานํเยว, เสสา รูปารูปานํ ปจฺจยา โหนฺติฯ ยถาห – ‘‘จกฺขุนฺทฺริยํ จกฺขุวิญฺญาณธาตุยา…เป.… โสต… ฆาน… ชิวฺหา… กายินฺทฺริยํ กายวิญฺญาณธาตุยา ตํสมฺปยุตฺตกานญฺจ ธมฺมานํ อินฺทฺริยปจฺจเยน ปจฺจโยฯ รูปชีวิตินฺทฺริยํ กฎตฺตารูปานํ อินฺทฺริยปจฺจเยน ปจฺจโยฯ อรูปิโน อินฺทฺริยา สมฺปยุตฺตกานํ ธมฺมานํ ตํสมุฎฺฐานานญฺจ รูปานํ อินฺทฺริยปจฺจเยน ปจฺจโย’’ติ (ปฎฺฐา. ๑.๑.๑๖)ฯ ปญฺหาวาเร ปน ‘‘ปฎิสนฺธิกฺขเณ วิปากาพฺยากตา อินฺทฺริยา สมฺปยุตฺตกานํ ขนฺธานํ กฎตฺตา จ รูปานํ อินฺทฺริยปจฺจเยน ปจฺจโย’’ติปิ (ปฎฺฐา. ๑.๑.๔๓๐) วุตฺตํฯ</p>


<p> อุปนิชฺฌายนเฎฺฐน อุปการกานิ ฐเปตฺวา ทฺวิปญฺจวิญฺญาเณ สุขทุกฺขเวทนาทฺวยํ สพฺพานิปิ  กุสลาทิเภทานิ สตฺต ฌานงฺคานิ ฯ ยถาห –‘‘ฌานงฺคานิ ฌานสมฺปยุตฺตกานํ ธมฺมานํ ตํสมุฎฺฐานานญฺจ รูปานํ ฌานปจฺจเยน  ปจฺจโย’’ติ (ปฎฺฐา. ๑.๑.๑๗)ฯ ปญฺหาวาเร ปน ‘‘ปฎิสนฺธิกฺขเณ วิปากาพฺยากตานิ ฌานงฺคานิ สมฺปยุตฺตกานํ ขนฺธานํ กฎตฺตา จ รูปานํ ฌานปจฺจเยน ปจฺจโย’’ติปิ (ปฎฺฐา. ๑.๑.๔๓๑) วุตฺตํฯ</p>


<p> ยโต ตโต วา นิยฺยานเฎฺฐน อุปการกานิ กุสลาทิเภทานิ ทฺวาทส มคฺคงฺคานิ ฯ ยถาห – ‘‘มคฺคงฺคานิ มคฺคสมฺปยุตฺตกานํ ธมฺมานํ ตํสมุฎฺฐานานญฺจ รูปานํ มคฺคปจฺจเยน ปจฺจโย’’ติ (ปฎฺฐา. ๑.๑.๑๘)ฯ ปญฺหาวาเร ปน ‘‘ปฎิสนฺธิกฺขเณ วิปากาพฺยากตานิ มคฺคงฺคานิ สมฺปยุตฺตกานํ ขนฺธานํ กฎตฺตา จ รูปานํ มคฺคปจฺจเยน ปจฺจโย’’ติปิ (ปฎฺฐา. ๑.๑.๔๓๒) วุตฺตํฯ เอเต ปน เทฺวปิ ฌานมคฺคปจฺจยา ทฺวิปญฺจวิญฺญาณาเหตุกจิเตฺตสุ น ลพฺภนฺตีติ เวทิตพฺพาฯ</p>


<p> เอกวตฺถุกเอการมฺมณเอกุปฺปาเทกนิโรธสงฺขาเตน สมฺปยุตฺตภาเวน อุปการกา อรูปธมฺมา ฯ ยถาห – ‘‘จตฺตาโร ขนฺธา อรูปิโน อญฺญมญฺญํ สมฺปยุตฺตปจฺจเยน ปจฺจโย’’ติ (ปฎฺฐา. ๑.๑.๑๙)ฯ</p>


<p> เอกวตฺถุกาทิภาวานุปคเมน อุปการกา รูปิโน ธมฺมา อรูปีนํ ธมฺมานํ, อรูปิโนปิ รูปีนํ ฯ โส สหชาตปจฺฉาชาตปุเรชาตวเสน ติวิโธ โหติฯ วุตฺตเญฺหตํ ‘‘สหชาตา กุสลา ขนฺธา จิตฺตสมุฎฺฐานานํ รูปานํ วิปฺปยุตฺตปจฺจเยน ปจฺจโยฯ ปจฺฉาชาตา กุสลา ขนฺธา ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย’’ติ (ปฎฺฐา. ๑.๑.๔๓๔)ฯ อพฺยากตปทสฺส ปน สหชาตวิภเงฺค ‘‘ปฎิสนฺธิกฺขเณ วิปากาพฺยากตา ขนฺธา กฎตฺตารูปานํ วิปฺปยุตฺตปจฺจเยน ปจฺจโยฯ ขนฺธา วตฺถุสฺสฯ วตฺถุ ขนฺธานํ วิปฺปยุตฺตปจฺจเยน ปจฺจโย’’ติปิ (ปฎฺฐา. ๑.๑.๔๓๔) วุตฺตํฯ ปุเรชาตํ ปน จกฺขุนฺทฺริยาทิวตฺถุวเสเนว เวทิตพฺพํฯ ยถาห – ‘‘ปุเรชาตํ จกฺขายตนํ จกฺขุวิญฺญาณสฺส…เป.… กายายตนํ กายวิญฺญาณสฺส วิปฺปยุตฺตปจฺจเยน ปจฺจโยฯ วตฺถุ วิปากาพฺยากตานํ กิริยาพฺยากตานํ ขนฺธานํ…เป.… วตฺถุ กุสลานํ ขนฺธานํ…เป.… วตฺถุ อกุสลานํ ขนฺธานํ วิปฺปยุตฺตปจฺจเยน ปจฺจโย’’ติ (ปฎฺฐา. ๑.๑.๔๓๔)ฯ</p>


<p> ปจฺจุปฺปนฺนลกฺขเณน  อตฺถิภาเวน ตาทิสเสฺสว ธมฺมสฺส อุปตฺถมฺภกเตฺตน อุปการโก ธโมฺม ฯ ตสฺส อรูปกฺขนฺธมหาภูตนามรูปจิตฺตเจตสิกมหาภูตอายตนวตฺถุวเสน สตฺตธา มาติกา  นิกฺขิตฺตาฯ ยถาห –‘‘จตฺตาโร ขนฺธา อรูปิโน อญฺญมญฺญํ อตฺถิปจฺจเยน ปจฺจโย, จตฺตาโร มหาภูตา, โอกฺกนฺติกฺขเณ นามรูปํ อญฺญมญฺญํฯ จิตฺตเจตสิกา ธมฺมา จิตฺตสมุฎฺฐานานํ รูปานํฯ มหาภูตา อุปาทารูปานํฯ จกฺขายตนํ จกฺขุวิญฺญาณธาตุยา…เป.… กายายตนํ…เป.… รูปายตนํ…เป.… โผฎฺฐพฺพายตนํ กายวิญฺญาณธาตุยา ตํสมฺปยุตฺตกานญฺจ ธมฺมานํ อตฺถิปจฺจเยน ปจฺจโยฯ รูปายตนํ…เป.… โผฎฺฐพฺพายตนํ มโนธาตุยา ตํสมฺปยุตฺตกานญฺจ ธมฺมานํฯ ยํ รูปํ นิสฺสาย มโนธาตุ จ มโนวิญฺญาณธาตุ จ วตฺตนฺติ, ตํ รูปํ มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ อตฺถิปจฺจเยน ปจฺจโย’’ติ (ปฎฺฐา. ๑.๑.๒๑)ฯ</p>


<p>ปญฺหาวาเร ปน สหชาตํ ปุเรชาตํ ปจฺฉาชาตํ อาหารํ อินฺทฺริยนฺติปิ นิกฺขิปิตฺวา  ตาว ‘‘เอโก ขโนฺธ ติณฺณนฺนํ ขนฺธานํ ตํสมุฎฺฐานานญฺจ รูปานํ อตฺถิปจฺจเยน ปจฺจโย’’ติอาทินา (ปฎฺฐา. ๑.๑.๔๓๕) นเยน นิเทฺทโส กโต,  ปุเรชาตานํ จกฺขาทีนํ วเสน นิเทฺทโส กโตฯ  ปุเรชาตสฺส อิมสฺส กายสฺส ปจฺฉาชาตานํ จิตฺตเจตสิกานํ ปจฺจยวเสน นิเทฺทโส กโตฯ  ‘‘กพฬีกาโร อาหาโร อิมสฺส กายสฺส อตฺถิปจฺจเยน ปจฺจโยฯ รูปชีวิตินฺทฺริยํ กฎตฺตารูปานํ อตฺถิปจฺจเยน ปจฺจโย’’ติ (ปฎฺฐา. ๑.๑.๔๓๕) เอวํ นิเทฺทโส กโตติฯ</p>


<p> อตฺตโน อนนฺตรา อุปฺปชฺชมานานํ อรูปธมฺมานํ ปวตฺติโอกาสทาเนน อุปการกา สมนนฺตรนิรุทฺธา อรูปธมฺมา ฯ ยถาห –‘‘สมนนฺตรนิรุทฺธา จิตฺตเจตสิกา ธมฺมา ปฎุปฺปนฺนานํ จิตฺตเจตสิกานํ ธมฺมานํ นตฺถิปจฺจเยน ปจฺจโย’’ติฯ</p>


<p>เต เอว วิคตภาเวน อุปการกตฺตา ฯ ยถาห – ‘‘สมนนฺตรวิคตา จิตฺตเจตสิกา ธมฺมา ปฎุปฺปนฺนานํ จิตฺตเจตสิกานํ ธมฺมานํ วิคตปจฺจเยน ปจฺจโย’’ติฯ</p>


<p>อตฺถิ ปจฺจยธมฺมา เอว จ อวิคตภาเวน อุปการกตฺตา ติ เวทิตพฺพาฯ เทสนาวิลาเสน  ปน ตถา วิเนตพฺพเวเนยฺยวเสน วา อยํ ทุโก วุโตฺต, อเหตุกทุกํ วตฺวาปิ เหตุวิปฺปยุตฺตทุโก วิยาติฯ</p>


<h3>อวิชฺชาปจฺจยาสงฺขารปทวิตฺถารกถา</h3>
<p> เอวมิเมสุ  จตุวีสติยา ปจฺจเยสุ อยํ อวิชฺชา,</p>


<p>
ปจฺจโย โหติ ปุญฺญานํ, ทุวิธาเนกธา ปน;  
  
ปเรสํ ปจฺฉิมานํ สา, เอกธา ปจฺจโย มตาติฯ  
</p>
  
<p>ตตฺถ ติ อารมฺมณปจฺจเยน จ อุปนิสฺสยปจฺจเยน จาติ เทฺวธา ปจฺจโย โหติฯ สา หิ อวิชฺชํ ขยโต วยโต สมฺมสนกาเล กามาวจรานํ ปุญฺญาภิสงฺขารานํ อารมฺมณปจฺจเยน ปจฺจโย โหติฯ อภิญฺญาจิเตฺตน สโมหจิตฺตํ ชานนกาเล รูปาวจรานํฯ อวิชฺชาสมติกฺกมตฺถาย ปน ทานาทีนิ เจว กามาวจรปุญฺญกิริยวตฺถูนิ ปูเรนฺตสฺส, รูปาวจรชฺฌานานิ จ อุปฺปาเทนฺตสฺส ทฺวินฺนมฺปิ เตสํ อุปนิสฺสยปจฺจเยน ปจฺจโย โหติฯ ตถา อวิชฺชาสมฺมูฬฺหตฺตา กามภวรูปภวสมฺปตฺติโย ปเตฺถตฺวา ตาเนว ปุญฺญานิ กโรนฺตสฺสฯ</p>


<p>นฺติ อปุญฺญาภิสงฺขารานํ อเนกธา ปจฺจโย โหติฯ กถํ? เอสา หิ อวิชฺชํ อารพฺภ ราคาทีนํ อุปฺปชฺชนกาเล อารมฺมณปจฺจเยน, ครุํกตฺวา อสฺสาทนกาเล อารมฺมณาธิปติอารมฺมณูปนิสฺสเยหิ, อวิชฺชาสมฺมูฬฺหสฺส อนาทีนวทสฺสาวิโน ปาณาติปาตาทีนิ กโรนฺตสฺส อุปนิสฺสยปจฺจเยน, ทุติยชวนาทีนํ อนนฺตรสมนนฺตรอนนฺตรูปนิสฺสยาเสวนนตฺถิวิคตปจฺจเยหิ, ยํกิญฺจิ อกุสลํ กโรนฺตสฺส เหตุ สหชาต อญฺญมญฺญ นิสฺสย สมฺปยุตฺต อตฺถิ อวิคตปจฺจเยหีติ อเนกธา ปจฺจโย โหติฯ</p>


<p>ติ อาเนญฺชาภิสงฺขารานํ อุปนิสฺสยปจฺจเยเนว เอกธา ปจฺจโย มตาฯ โส ปนสฺสา อุปนิสฺสยภาโว ปุญฺญาภิสงฺขาเร วุตฺตนเยเนว เวทิตโพฺพติฯ</p>


<p> เอตฺถาห – กิํ ปนายเมกาว อวิชฺชา สงฺขารานํ ปจฺจโย, อุทาหุ อเญฺญปิ ปจฺจยา  สนฺตีติ? กิํ ปเนตฺถ, ยทิ ตาว เอกาว, เอกการณวาโท อาปชฺชติฯ อถเญฺญปิ สนฺติ, ‘‘อวิชฺชาปจฺจยา สงฺขารา’’ติ เอกการณนิเทฺทโส นุปปชฺชตีติ? น นุปปชฺชติฯ กสฺมา? ยสฺมา –</p>


<p>
เอกํ น เอกโต อิธ, นาเนกมเนกโตปิ โน เอกํ;  
  
ผลมตฺถิ อตฺถิ ปน เอก-เหตุผลทีปเน อโตฺถฯ  
</p>
  
<p>เอกโต  หิ การณโต น อิธ กิญฺจิ เอกํ ผลมตฺถิ, น อเนกํฯ นาปิ อเนเกหิ การเณหิ เอกํฯ อเนเกหิ ปน การเณหิ อเนกเมว โหติฯ ตถา หิ อเนเกหิ อุตุปถวีพีชสลิลสงฺขาเตหิ การเณหิ อเนกเมว รูปคนฺธรสาทิกํ องฺกุรสงฺขาตํ ผลํ อุปฺปชฺชมานํ ทิสฺสติฯ ยํ ปเนตํ ‘‘อวิชฺชาปจฺจยา สงฺขารา, สงฺขารปจฺจยา วิญฺญาณ’’นฺติ เอเกกเหตุผลทีปนํ กตํ, ตตฺถ อโตฺถ อตฺถิ, ปโยชนํ วิชฺชติฯ</p>


<p>ภควา หิ กตฺถจิ ปธานตฺตา, กตฺถจิ ปากฎตฺตา, กตฺถจิ อสาธารณตฺตา เทสนาวิลาสสฺส จ เวเนยฺยานญฺจ อนุรูปโต เอกเมว เหตุํ วา ผลํ วา ทีเปติฯ ‘‘ผสฺสปจฺจยา เวทนา’’ติ หิ ปธานตฺตา เอกเมว เหตุผลมาหฯ ผโสฺส หิ เวทนาย ปธานเหตุ ยถาผสฺสํ เวทนา ววตฺถานโตฯ เวทนา จ ผสฺสสฺส ปธานผลํ ยถาเวทนํ ผสฺสววตฺถานโตฯ ‘‘เสมฺหสมุฎฺฐานา อาพาธา’’ติ (อ. นิ. ๑๐.๖๐) ปากฎตฺตา เอกํ เหตุมาหฯ ปากโฎ หิ เอตฺถ เสโมฺห, น กมฺมาทโยฯ ‘‘เย เกจิ, ภิกฺขเว, อกุสลา ธมฺมา, สเพฺพ เต อโยนิโสมนสิการมูลกา’’ติ อสาธารณตฺตา เอกํ เหตุมาหฯ อสาธารโณ หิ อโยนิโสมนสิกาโร อกุสลานํ, สาธารณานิ วตฺถารมฺมณาทีนีติฯ ตสฺมา อยมิธ อวิชฺชา วิชฺชมาเนสุปิ อเญฺญสุ วตฺถารมฺมณสหชาตธมฺมาทีสุ สงฺขารการเณสุ ‘‘อสฺสาทานุปสฺสิโน ตณฺหา ปวฑฺฒตี’’ติ (สํ. นิ. ๒.๕๒) จ ‘‘อวิชฺชาสมุทยา อาสวสมุทโย’’ติ (ม. นิ. ๑.๑๐๔) จ วจนโต อเญฺญสมฺปิ ตณฺหาทีนํ สงฺขารเหตูนํ เหตูติ ปธานตฺตา, ‘‘อวิทฺวา, ภิกฺขเว, อวิชฺชาคโต ปุญฺญาภิสงฺขารมฺปิ อภิสงฺขโรตี’’ติ ปากฎตฺตา, อสาธารณตฺตา จ สงฺขารานํ เหตุภาเวน ทีปิตาติ เวทิตพฺพาฯ เอเตเนว จ เอเกกเหตุผลทีปนปริหารวจเนน สพฺพตฺถ เอเกกเหตุผลทีปเน ปโยชนํ เวทิตพฺพนฺติฯ</p>


<p> เอตฺถาห  – เอวํ สเนฺตปิ เอกนฺตานิฎฺฐผลาย สาวชฺชาย อวิชฺชาย กถํ ปุญฺญาเนญฺชาภิสงฺขารปจฺจยตฺตํ ยุชฺชติ? น หิ นิมฺพพีชโต อุจฺฉุ อุปฺปชฺชตีติฯ กถํ น ยุชฺชิสฺสติ? โลกสฺมิญฺหิ –</p>


<p>
วิรุโทฺธ  
จาวิรุโทฺธ จ, สทิสาสทิโส ตถา;  
  
ธมฺมานํ ปจฺจโย สิโทฺธ, วิปากา เอว เต จ นฯ  
</p>
  
<p>ธมฺมานํ หิ ฐานสภาวกิจฺจาทิวิรุโทฺธ จาวิรุโทฺธ จ ปจฺจโย โลเก สิโทฺธฯ ปุริมจิตฺตํ หิ อปรจิตฺตสฺส ฐานวิรุโทฺธ ปจฺจโย, ปุริมสิปฺปาทิสิกฺขา จ ปจฺฉา ปวตฺตมานานํ สิปฺปาทิกิริยานํฯ กมฺมํ รูปสฺส สภาววิรุโทฺธ ปจฺจโย, ขีราทีนิ จ ทธิอาทีนํฯ อาโลโก จกฺขุวิญฺญาณสฺส กิจฺจวิรุโทฺธ, คุฬาทโย จ อาสวาทีนํฯ จกฺขุรูปาทโย ปน จกฺขุวิญฺญาณาทีนํ ฐานาวิรุทฺธา ปจฺจยาฯ ปุริมชวนาทโย ปจฺฉิมชวนาทีนํ สภาวาวิรุทฺธา กิจฺจาวิรุทฺธา จฯ</p>


<p>ยถา จ วิรุทฺธาวิรุทฺธา ปจฺจยา สิทฺธา, เอวํ สทิสาสทิสาปิฯ สทิสเมว หิ อุตุอาหารสงฺขาตํ รูปํ รูปสฺส ปจฺจโย, สาลิพีชาทีนิ จ สาลิผลาทีนํฯ อสทิสมฺปิ รูปํ อรูปสฺส, อรูปญฺจ รูปสฺส ปจฺจโย โหติ, โคโลมาวิโลม-วิสาณ-ทธิติลปิฎฺฐาทีนิ จ ทุพฺพา-สรภูติณกาทีนํฯ เยสญฺจ ธมฺมานํ เต วิรุทฺธาวิรุทฺธสทิสาสทิสปจฺจยา, น เต ธมฺมา เตสํ ธมฺมานํ วิปากา เอวฯ</p>


<p>อิติ อยํ อวิชฺชา วิปากวเสน เอกนฺตานิฎฺฐผลา, สภาววเสน จ สาวชฺชาปิ สมานา สเพฺพสมฺปิ เอเตสํ ปุญฺญาภิสงฺขาราทีนํ ยถานุรูปํ ฐานกิจฺจสภาววิรุทฺธาวิรุทฺธปจฺจยวเสน, สทิสาสทิสปจฺจยวเสน จ ปจฺจโย โหตีติ เวทิตพฺพาฯ โส จสฺสา ปจฺจยภาโว ‘‘ยสฺส หิ ทุกฺขาทีสุ อวิชฺชาสงฺขาตํ อญฺญาณํ อปฺปหีนํ โหติ, โส ทุเกฺข ตาว ปุพฺพนฺตาทีสุ จ อญฺญาเณน สํสารทุกฺขํ สุขสญฺญาย คเหตฺวา ตสฺส เหตุภูเต ติวิเธปิ สงฺขาเร อารภตี’’ติอาทินา นเยน วุโตฺต เอวฯ</p>


<p> อปิจ อยํ อโญฺญปิ ปริยาโย –</p>


<p>
จุตูปปาเต  
สํสาเร, สงฺขารานญฺจ ลกฺขเณ;  
  
โย ปฎิจฺจสมุปฺปนฺน-ธเมฺมสุ จ วิมุยฺหติฯ  
</p>
  
<p>
อภิสงฺขโรติ โส เอเต, สงฺขาเร ติวิเธ ยโต;  
  
อวิชฺชา ปจฺจโย เตสํ, ติวิธานมฺปยํ ตโตติฯ  
</p>
  
<p>กถํ  ปน โย เอเตสุ วิมุยฺหติ, โส ติวิเธเปเต สงฺขาเร กโรตีติ เจฯ  ตาว วิมูโฬฺห ‘‘สพฺพตฺถ ขนฺธานํ เภโท มรณ’’นฺติ จุติํ อคณฺหโนฺต ‘‘สโตฺต มรติ, สตฺตสฺส เทหนฺตรสงฺกมน’’นฺติอาทีนิ วิกเปฺปติฯ</p>


<p> วิมูโฬฺห ‘‘สพฺพตฺถ ขนฺธานํ ปาตุภาโว ชาตี’’ติ อุปปาตํ อคณฺหโนฺต ‘‘สโตฺต อุปปชฺชติ, สตฺตสฺส นวสรีรปาตุภาโว’’ติอาทีนิ วิกเปฺปติฯ</p>


<p> วิมูโฬฺห โย เอส,</p>


<p>
‘‘ขนฺธานญฺจ ปฎิปาฎิ, ธาตุอายตนาน จ;  
  
อโพฺพจฺฉินฺนํ วตฺตมานา, สํสาโรติ ปวุจฺจตี’’ติฯ –  
</p>
  
<p>เอวํ วณฺณิโต  ตํ เอวํ อคณฺหโนฺต ‘‘อยํ สโตฺต อสฺมา โลกา ปรํ โลกํ คจฺฉติ, ปรสฺมา โลกา อิมํ โลกํ อาคจฺฉตี’’ติอาทีนิ วิกเปฺปติฯ</p>


<p> วิมูโฬฺห สงฺขารานํ สภาวลกฺขณํ สามญฺญลกฺขณญฺจ อคณฺหโนฺต สงฺขาเร อตฺตโต อตฺตนิยโต ธุวโต สุขโต สุภโต วิกเปฺปติฯ</p>


<p> วิมูโฬฺห อวิชฺชาทีหิ สงฺขาราทีนํ ปวตฺติํ อคณฺหโนฺต ‘‘อตฺตา ชานาติ วา น ชานาติ วา, โส เอว กโรติ จ กาเรติ จฯ โส ปฎิสนฺธิยํ อุปปชฺชติ, ตสฺส อณุอิสฺสราทโย กลลาทิภาเวน สรีรํ สณฺฐเปโนฺต อินฺทฺริยานิ สมฺปาเทนฺติฯ โส อินฺทฺริยสมฺปโนฺน ผุสติ, เวทิยติ, ตณฺหียติ, อุปาทิยติ, ฆฎิยติฯ โส ปุน ภวนฺตเร ภวตี’’ติ  วา, ‘‘สเพฺพ สตฺตา นิยติสงฺคติภาวปริณตา’’ติ (ที. นิ. ๑.๑๖๘) วา วิกเปฺปติฯ</p>


<p>โส อวิชฺชาย อนฺธีกโต เอวํ วิกเปฺปโนฺต ยถา นาม อโนฺธ ปถวิยํ วิจรโนฺต มคฺคมฺปิ อมคฺคมฺปิ ถลมฺปิ นินฺนมฺปิ สมมฺปิ วิสมมฺปิ ปฎิปชฺชติ, เอวํ ปุญฺญมฺปิ อปุญฺญมฺปิ อาเนญฺชาภิสงฺขารมฺปิ อภิสงฺขโรตีติฯ</p>


<p>เตเนตํ วุจฺจติ –</p>


<p>
‘‘ยถาปิ  
นาม ชจฺจโนฺธ, นโร อปริณายโก;  
  
เอกทา ยาติ มเคฺคน, อุมฺมเคฺคนาปิ เอกทาฯ  
</p>
  
<p>
‘‘สํสาเร สํสรํ พาโล, ตถา อปริณายโก;  
  
กโรติ เอกทา ปุญฺญํ, อปุญฺญมปิ เอกทาฯ  
</p>
  
<p>
‘‘ยทา จ ญตฺวา โส ธมฺมํ, สจฺจานิ อภิสเมสฺสติ;  
  
ตทา อวิชฺชูปสมา, อุปสโนฺต จริสฺสตี’’ติฯ  
</p>
  
อยํ ‘‘อวิชฺชาปจฺจยา สงฺขารา’’ติ ปทสฺมิํ วิตฺถารกถาฯ  
</p>
  
<h3>สงฺขารปจฺจยาวิญฺญาณปทวิตฺถารกถา</h3>
<p> สงฺขารปจฺจยา วิญฺญาณปเท – นฺติ จกฺขุวิญฺญาณาทิ ฉพฺพิธํฯ ตตฺถ จกฺขุวิญฺญาณํ กุสลวิปากํ อกุสลวิปากนฺติ ทุวิธํ โหติฯ ตถา โสตฆานชิวฺหากอายวิญฺญาณานิฯ มโนวิญฺญาณํ กุสลากุสลวิปากา เทฺว มโนธาตุโย, ติโสฺส อเหตุกมโนวิญฺญาณธาตุโย, อฎฺฐ สเหตุกานิ กามาวจรวิปากจิตฺตานิ, ปญฺจ รูปาวจรานิ, จตฺตาริ อรูปาวจรานีติ พาวีสติวิธํ โหติฯ อิติ อิเมหิ ฉหิ วิญฺญาเณหิ สพฺพานิปิ พาตฺติํส โลกิยวิปากวิญฺญาณานิ  สงฺคหิตานิ โหนฺติฯ โลกุตฺตรานิ ปน วฎฺฎกถาย น ยุชฺชนฺตีติ น คหิตานิฯ</p>


<p>ตตฺถ สิยา ‘‘กถํ ปเนตํ ชานิตพฺพํ อิทํ วุตฺตปฺปการํ วิญฺญาณํ สงฺขารปจฺจยา โหตี’’ติ? อุปจิตกมฺมาภาเว วิปากาภาวโตฯ วิปากํ เหตํ, วิปากญฺจ น อุปจิตกมฺมาภาเว อุปฺปชฺชติฯ ยทิ อุปฺปเชฺชยฺย สเพฺพสํ สพฺพวิปากานิ อุปฺปเชฺชยฺยุํ, น จ อุปฺปชฺชนฺตีติ ชานิตพฺพเมตํ สงฺขารปจฺจยา อิทํ วิญฺญาณํ โหตีติฯ</p>


<p>กตรสงฺขารปจฺจยา กตรํ วิญฺญาณนฺติ เจฯ  ตาว กุสลวิปากานิ ปญฺจ จกฺขุวิญฺญาณาทีนิ, มโนวิญฺญาเณ เอกา มโนธาตุ, เทฺว มโนวิญฺญาณธาตุโย, อฎฺฐ กามาวจรมหาวิปากานีติ โสฬสฯ ยถาห –</p>

… วิปากา มโนธาตุ อุปฺปนฺนา โหติฯ โสมนสฺสสหคตา มโนวิญฺญาณธาตุ อุปฺปนฺนา โหติฯ อุเปกฺขาสหคตา มโนวิญฺญาณธาตุ อุปฺปนฺนา โหติฯ โสมนสฺสสหคตา ญาณสมฺปยุตฺตาฯ โสมนสฺสสหคตา ญาณสมฺปยุตฺตา สสงฺขาเรนฯ โสมนสฺสสหคตา ญาณวิปฺปยุตฺตาฯ โสมนสฺสสหคตา ญาณวิปฺปยุตฺตา สสงฺขาเรนฯ อุเปกฺขาสหคตา ญาณสมฺปยุตฺตาฯ อุเปกฺขาสหคตา ญาณสมฺปยุตฺตา สสงฺขาเรนฯ อุเปกฺขาสหคตา ญาณวิปฺปยุตฺตาฯ อุเปกฺขาสหคตา ญาณวิปฺปยุตฺตา สสงฺขาเรนา’’ติ (ธ. ส. ๔๓๑, ๔๙๘)ฯ</p>


<p> ปน ปญฺจ รูปาวจรวิปากานิฯ ยถาห –</p>

</p>


<p>  ปน อกุสลวิปากานิ ปญฺจ จกฺขุวิญฺญาณาทีนิ, เอกา มโนธาตุ, เอกา มโนวิญฺญาณธาตูติ เอวํ สตฺตวิธํ วิญฺญาณํ โหติฯ ยถาห –</p>

</p>


<p> ปน จตฺตาริ อรูปวิปากานีติ เอวํ จตุพฺพิธํ วิญฺญาณํ โหติฯ ยถาห –</p>

</p>


<p> เอวํ  ยํ สงฺขารปจฺจยา ยํ วิญฺญาณํ โหติ, ตํ ญตฺวา อิทานิสฺส เอวํ ปวตฺติ เวทิตพฺพา – สพฺพเมว หิ อิทํ ปวตฺติปฎิสนฺธิวเสน เทฺวธา ปวตฺตติฯ ตตฺถ เทฺว ปญฺจวิญฺญาณานิ, เทฺว มโนธาตุโย, โสมนสฺสสหคตา อเหตุกมโนวิญฺญาณธาตูติ อิมานิ เตรส ปญฺจโวการภเว ปวตฺติยเญฺญว ปวตฺตนฺติฯ เสสานิ เอกูนวีสติ ตีสุ ภเวสุ ยถานุรูปํ ปวตฺติยมฺปิ ปฎิสนฺธิยมฺปิ ปวตฺตนฺติฯ</p>


<p>กถํ? กุสลวิปากานิ ตาว จกฺขุวิญฺญาณาทีนิ ปญฺจ กุสลวิปาเกน อกุสลวิปาเกน วา นิพฺพตฺตสฺส ยถากฺกมํ ปริปากํ อุปคตินฺทฺริยสฺส จกฺขาทีนํ อาปาถคตํ อิฎฺฐํ อิฎฺฐมชฺฌตฺตํ วา รูปาทิอารมฺมณํ อารพฺภ จกฺขาทิปสาทํ นิสฺสาย ทสฺสนสวนฆายนสายนผุสนกิจฺจํ สาธยมานานิ ปวตฺตนฺติฯ ตถา อกุสลวิปากานิ ปญฺจฯ เกวลญฺหิ เตสํ อนิฎฺฐํ อนิฎฺฐมชฺฌตฺตํ วา อารมฺมณํ โหติฯ อยเมว วิเสโสฯ ทสปิ เจตานิ นิยตทฺวารารมฺมณวตฺถุฎฺฐานานิ นิยตกิจฺจาเนว จ ภวนฺติฯ</p>


<p>ตโต  กุสลวิปากานํ จกฺขุวิญฺญาณาทีนํ อนนฺตรา กุสลวิปากา มโนธาตุ เตสํเยว อารมฺมณํ อารพฺภ หทยวตฺถุํ นิสฺสาย สมฺปฎิจฺฉนกิจฺจํ สาธยมานา ปวตฺตติฯ ตถา อกุสลวิปากานํ อนนฺตรา อกุสลวิปากาฯ อิทญฺจ ปน ทฺวยํ อนิยตทฺวารารมฺมณํ นิยตวตฺถุฎฺฐานํ นิยตกิจฺจญฺจ โหติฯ</p>


<p>โสมนสฺสสหคตา ปน อเหตุกมโนวิญฺญาณธาตุ กุสลวิปากมโนธาตุยา อนนฺตรา ตสฺสา เอว อารมฺมณํ อารพฺภ หทยวตฺถุํ นิสฺสาย สนฺตีรณกิจฺจํ สาธยมานา ฉสุ ทฺวาเรสุ พลวารมฺมเณ กามาวจรสตฺตานํ เยภุเยฺยน โลภสมฺปยุตฺตชวนาวสาเน ภวงฺควีถิํ ปจฺฉินฺทิตฺวา ชวเนน คหิตารมฺมเณ ตทารมฺมณวเสน จ สกิํ วา ทฺวิกฺขตฺตุํ วา ปวตฺตตีติ มชฺฌิมฎฺฐกถายํ วุตฺตํฯ อภิธมฺมฎฺฐกถายํ ปน ตทารมฺมเณ เทฺว จิตฺตวารา อาคตาฯ อิทํ ปน จิตฺตํ ตทารมฺมณนฺติ จ ปิฎฺฐิภวงฺคนฺติ จาติ เทฺว นามานิ ลภติฯ อนิยตทฺวารารมฺมณํ นิยตวตฺถุกํ อนิยตฎฺฐานกิจฺจญฺจ โหตีติฯ เอวํ ตาว เตรส ปญฺจโวการภเว ปวตฺติยเญฺญว ปวตฺตนฺตีติ เวทิตพฺพานิฯ</p>


<p>เสเสสุ  เอกูนวีสติยา น กิญฺจิ อตฺตโน อนุรูปาย ปฎิสนฺธิยา น ปวตฺตติฯ ปวตฺติยํ ปน กุสลากุสลวิปากา ตาว เทฺว อเหตุกมโนวิญฺญาณธาตุโย ปญฺจทฺวาเร กุสลากุสลวิปากมโนธาตูนํ อนนฺตรา สนฺตีรณกิจฺจํ, ฉสุ ทฺวาเรสุ ปุเพฺพ วุตฺตนเยเนว ตทารมฺมณกิจฺจํ, อตฺตนา ทินฺนปฎิสนฺธิโต อุทฺธํ อสติ ภวงฺคุปเจฺฉทเก จิตฺตุปฺปาเท ภวงฺคกิจฺจํ, อเนฺต จุติกิจฺจญฺจาติ จตฺตาริ กิจฺจานิ สาธยมานา นิยตวตฺถุกา อนิยตทฺวารารมฺมณฎฺฐานกิจฺจา หุตฺวา ปวตฺตนฺติฯ</p>


<p>อฎฺฐ กามาวจรสเหตุกจิตฺตานิ วุตฺตนเยเนว ฉสุ ทฺวาเรสุ ตทารมฺมณกิจฺจํ, อตฺตนา ทินฺนปฎิสนฺธิโต อุทฺธํ อสติ ภวงฺคุปเจฺฉทเก จิตฺตุปฺปาเท ภวงฺคกิจฺจํ, อเนฺต จุติกิจฺจญฺจาติ ตีณิ กิจฺจานิ สาธยมานานิ นิยตวตฺถุกานิ อนิยตทฺวารารมฺมณฎฺฐานกิจฺจานิ หุตฺวา ปวตฺตนฺติฯ</p>


<p>ปญฺจ รูปาวจรานิ จตฺตาริ จ อารุปฺปานิ อตฺตนา ทินฺนปฎิสนฺธิโต อุทฺธํ อสติ ภวงฺคุปเจฺฉทเก จิตฺตุปฺปาเท ภวงฺคกิจฺจํ, อเนฺต จุติกิจฺจญฺจาติ กิจฺจทฺวยํ สาธยมานานิ ปวตฺตนฺติ ฯ เตสุ รูปาวจรานิ นิยตวตฺถารมฺมณานิ อนิยตฎฺฐานกิจฺจานิ, อิตรานิ นิยตวตฺถุกานิ นิยตารมฺมณานิ อนิยตฎฺฐานกิจฺจานิ หุตฺวา ปวตฺตนฺตีติ เอวํ ตาว พาตฺติํสวิธมฺปิ วิญฺญาณํ ปวตฺติยํ สงฺขารปจฺจยา ปวตฺตติฯ ตตฺราสฺส เต เต สงฺขารา กมฺมปจฺจเยน จ อุปนิสฺสยปจฺจเยน จ ปจฺจยา โหนฺติฯ</p>


<p> ยํ ปน วุตฺตํ ‘‘เสเสสุ เอกูนวีสติยา น กิญฺจิ อตฺตโน อนุรูปาย ปฎิสนฺธิยา น ปวตฺตตี’’ติ, ตํ อติสํขิตฺตตฺตา ทุพฺพิชานํฯ เตนสฺส วิตฺถารนยทสฺสนตฺถํ วุจฺจติ – กติ ปฎิสนฺธิโย, กติ ปฎิสนฺธิจิตฺตานิ, เกน กตฺถ ปฎิสนฺธิ โหติ, กิํ ปฎิสนฺธิยา อารมฺมณนฺติ?</p>


<p>อสญฺญปฎิสนฺธิยา สทฺธิํ วีสติ ปฎิสนฺธิโยฯ วุตฺตปฺปการาเนว เอกูนวีสติ ปฎิสนฺธิจิตฺตานิฯ ตตฺถ อกุสลวิปากาย อเหตุกมโนวิญฺญาณธาตุยา อปาเยสุ ปฎิสนฺธิ โหติฯ กุสลวิปากาย มนุสฺสโลเก ชจฺจนฺธชาติพธิรชาติอุมฺมตฺตกชาติเอฬมูคนปุํสกาทีนํฯ อฎฺฐหิ สเหตุกกามาวจรวิปาเกหิ กามาวจรเทเวสุ เจว มนุเสฺสสุ จ ปุญฺญวนฺตานํ ปฎิสนฺธิ โหติฯ ปญฺจหิ รูปาวจรวิปาเกหิ รูปีพฺรหฺมโลเกฯ จตูหิ อรูปาวจรวิปาเกหิ อรูปโลเกติฯ เยน จ ยตฺถ ปฎิสนฺธิ โหติ , สา เอว ตสฺส อนุรูปา ปฎิสนฺธิ นามฯ สเงฺขปโต ปน ปฎิสนฺธิยา ตีณิ อารมฺมณานิ โหนฺติ อตีตํ ปจฺจุปฺปนฺนํ นวตฺตพฺพญฺจฯ อสญฺญา ปฎิสนฺธิ อนารมฺมณาติฯ</p>


<p>ตตฺถ วิญฺญาณญฺจายตนเนวสญฺญานาสญฺญายตนปฎิสนฺธีนํ อตีตเมว อารมฺมณํฯ ทสนฺนํ กามาวจรานํ อตีตํ วา ปจฺจุปฺปนฺนํ วาฯ เสสานํ นวตฺตพฺพเมวฯ เอวํ ตีสุ อารมฺมเณสุ ปวตฺตมานา ปน ปฎิสนฺธิ ยสฺมา อตีตารมฺมณสฺส วา นวตฺตพฺพารมฺมณสฺส วา จุติจิตฺตสฺส อนนฺตรเมว ปวตฺตติฯ ปจฺจุปฺปนฺนารมฺมณํ ปน จุติจิตฺตํ นาม นตฺถิฯ ตสฺมา ทฺวีสุ อารมฺมเณสุ อญฺญตรารมฺมณาย จุติยา อนนฺตรา ตีสุ อารมฺมเณสุ อญฺญตรารมฺมณาย ปฎิสนฺธิยา สุคติทุคฺคติวเสน ปวตฺตนากาโร เวทิตโพฺพฯ</p>


<p> เสยฺยถิทํ – กามาวจรสุคติยํ ตาว ฐิตสฺส ปาปกมฺมิโน ปุคฺคลสฺส ‘‘ตานิสฺส ตสฺมิํ สมเย โอลมฺพนฺตี’’ติอาทิวจนโต (ม. นิ. ๓.๒๔๘) มรณมเญฺจ นิปนฺนสฺส  ยถูปจิตํ ปาปกมฺมํ วา กมฺมนิมิตฺตํ วา มโนทฺวาเร อาปาถมาคจฺฉติฯ ตํ อารพฺภ อุปฺปนฺนาย ตทารมฺมณปริโยสานาย ชวนวีถิยา อนนฺตรํ ภวงฺควิสยํ อารมฺมณํ กตฺวา จุติจิตฺตํ อุปฺปชฺชติฯ ตสฺมิํ นิรุเทฺธ ตเทว อาปาถคตํ กมฺมํ วา กมฺมนิมิตฺตํ วา อารพฺภ อนุปจฺฉินฺนกิเลสพลวินามิตํ ทุคฺคติปริยาปนฺนํ ปฎิสนฺธิจิตฺตํ อุปฺปชฺชติฯ อยํ อตีตารมฺมณาย จุติยา อนนฺตรา อตีตารมฺมณา ปฎิสนฺธิฯ</p>


<p>อปรสฺส มรณสมเย วุตฺตปฺปการกมฺมวเสน นรกาทีสุ อคฺคิชาลวณฺณาทิกํ ทุคฺคตินิมิตฺตํ มโนทฺวาเร อาปาถมาคจฺฉติ, ตสฺส ทฺวิกฺขตฺตุํ ภวเงฺค อุปฺปชฺชิตฺวา นิรุเทฺธ ตํ อารมฺมณํ อารพฺภ เอกํ อาวชฺชนํ, มรณสฺส อาสนฺนภาเวน มนฺทีภูตเวคตฺตา ปญฺจ ชวนานิ, เทฺว ตทารมฺมณานีติ ตีณิ วีถิจิตฺตานิ อุปฺปชฺชนฺติฯ ตโต ภวงฺควิสยํ อารมฺมณํ กตฺวา เอกํ จุติจิตฺตํฯ เอตฺตาวตา เอกาทส จิตฺตกฺขณา อตีตา โหนฺติฯ อถสฺส อวเสสปญฺจจิตฺตกฺขณายุเก ตสฺมิเญฺญว อารมฺมเณ ปฎิสนฺธิจิตฺตํ อุปฺปชฺชติฯ อยํ อตีตารมฺมณาย จุติยา อนนฺตรา ปจฺจุปฺปนฺนารมฺมณา ปฎิสนฺธิฯ</p>


<p>อปรสฺส  มรณสมเย ปญฺจนฺนํ ทฺวารานํ อญฺญตรสฺมิํ ราคาทิเหตุภูตํ หีนมารมฺมณํ อาปาถมาคจฺฉติฯ ตสฺส ยถากฺกเมน อุปฺปเนฺน โวฎฺฐพฺพนาวสาเน มรณสฺส อาสนฺนภาเวน มนฺทีภูตเวคตฺตา ปญฺจ ชวนานิ, เทฺว ตทารมฺมณานิ จ อุปฺปชฺชนฺติฯ ตโต ภวงฺควิสยํ อารมฺมณํ กตฺวา เอกํ จุติจิตฺตํฯ เอตฺตาวตา จ เทฺว ภวงฺคานิ, อาวชฺชนํ, ทสฺสนํ, สมฺปฎิจฺฉนํ, สนฺตีรณํ, โวฎฺฐพฺพนํ, ปญฺจ ชวนานิ, เทฺว ตทารมฺมณานิ, เอกํ จุติจิตฺตนฺติ ปญฺจทส จิตฺตกฺขณา อตีตา โหนฺติฯ อถาวเสสเอกจิตฺตกฺขณายุเก ตสฺมิเญฺญว อารมฺมเณ ปฎิสนฺธิจิตฺตํ อุปฺปชฺชติฯ อยมฺปิ อตีตารมฺมณาย จุติยา อนนฺตรา ปจฺจุปฺปนฺนารมฺมณา ปฎิสนฺธิฯ เอส ตาว อตีตารมฺมณาย สุคติจุติยา อนนฺตรา อตีตปจฺจุปฺปนฺนารมฺมณาย ทุคฺคติปฎิสนฺธิยา ปวตฺตนากาโรฯ</p>


<p> ทุคฺคติยํ ฐิตสฺส ปน อุปจิตานวชฺชกมฺมสฺส วุตฺตนเยเนว ตํ อนวชฺชกมฺมํ วา กมฺมนิมิตฺตํ วา มโนทฺวาเร อาปาถมาคจฺฉตีติ กณฺหปเกฺข สุกฺกปกฺขํ ฐเปตฺวา สพฺพํ ปุริมนเยเนว เวทิตพฺพํฯ อยํ อตีตารมฺมณาย ทุคฺคติจุติยา อนนฺตรา อตีตปจฺจุปฺปนฺนารมฺมณาย สุคติปฎิสนฺธิยา ปวตฺตนากาโรฯ</p>


<p> สุคติยํ  ฐิตสฺส ปน อุปจิตานวชฺชกมฺมสฺส ‘‘ตานิสฺส ตสฺมิํ สมเย โอลมฺพนฺตี’’ติอาทิวจนโต มรณมเญฺจ นิปนฺนสฺส ยถูปจิตํ อนวชฺชกมฺมํ วา กมฺมนิมิตฺตํ วา มโนทฺวาเร อาปาถมาคจฺฉติฯ ตญฺจ โข อุปจิตกามาวจรานวชฺชกมฺมเสฺสวฯ อุปจิตมหคฺคตกมฺมสฺส ปน กมฺมนิมิตฺตเมว อาปาถมาคจฺฉติฯ ตํ อารพฺภ อุปฺปนฺนาย ตทารมฺมณปริโยสานาย สุทฺธาย วา ชวนวีถิยา อนนฺตรํ ภวงฺควิสยํ อารมฺมณํ กตฺวา จุติจิตฺตํ อุปฺปชฺชติฯ ตสฺมิํ นิรุเทฺธ ตเมว อาปาถคตํ กมฺมํ วา กมฺมนิมิตฺตํ วา อารพฺภ อนุปจฺฉินฺนกิเลสพลวินามิตํ สุคติปริยาปนฺนํ ปฎิสนฺธิจิตฺตํ อุปฺปชฺชติฯ อยํ อตีตารมฺมณาย จุติยา อนนฺตรา อตีตารมฺมณา วา นวตฺตพฺพารมฺมณา วา ปฎิสนฺธิฯ</p>


<p>อปรสฺส มรณสมเย กามาวจรอนวชฺชกมฺมวเสน มนุสฺสโลเก มาตุกุจฺฉิวณฺณสงฺขาตํ วา เทวโลเก อุยฺยานวิมานกปฺปรุกฺขาทิวณฺณสงฺขาตํ วา สุคตินิมิตฺตํ มโนทฺวาเร อาปาถมาคจฺฉติ, ตสฺส ทุคฺคตินิมิเตฺต  ทสฺสิตานุกฺกเมเนว จุติจิตฺตานนฺตรํ ปฎิสนฺธิจิตฺตํ อุปฺปชฺชติฯ อยํ อตีตารมฺมณาย จุติยา อนนฺตรา ปจฺจุปฺปนฺนารมฺมณา ปฎิสนฺธิฯ</p>


<p>อปรสฺส มรณสมเย ญาตกา ‘‘อยํ ตาต ตวตฺถาย พุทฺธปูชา กรียติ จิตฺตํ ปสาเทหี’’ติ วตฺวา ปุปฺผทามปฎากาทิวเสน รูปารมฺมณํ วา, ธมฺมสฺสวนตูริยปูชาทิวเสน สทฺทารมฺมณํ วา, ธูมวาสคนฺธาทิวเสน คนฺธารมฺมณํ วา, ‘‘อิทํ ตาต สายสฺสุ ตวตฺถาย ทาตพฺพเทยฺยธมฺม’’นฺติ วตฺวา มธุผาณิตาทิวเสน รสารมฺมณํ วา, ‘‘อิทํ ตาต ผุสสฺสุ ตวตฺถาย ทาตพฺพเทยฺยธมฺม’’นฺติ วตฺวา จีนปฎฺฎโสมารปฎฺฎาทิวเสน โผฎฺฐพฺพารมฺมณํ วา ปญฺจทฺวาเร อุปสํหรนฺติ, ตสฺส ตสฺมิํ อาปาถคเต รูปาทิอารมฺมเณ ยถากฺกเมน อุปฺปนฺนโวฎฺฐพฺพนาวสาเน มรณสฺส อาสนฺนภาเวน มนฺทีภูตเวคตฺตา ปญฺจ ชวนานิ, เทฺว ตทารมฺมณานิ จ อุปฺปชฺชนฺติฯ ตโต ภวงฺควิสยํ อารมฺมณํ กตฺวา เอกํ จุติจิตฺตํ, ตทวสาเน ตสฺมิเญฺญว เอกจิตฺตกฺขณฎฺฐิติเก อารมฺมเณ ปฎิสนฺธิจิตฺตํ อุปฺปชฺชติฯ อยมฺปิ อตีตารมฺมณาย จุติยา อนนฺตรา ปจฺจุปฺปนฺนารมฺมณา ปฎิสนฺธิฯ</p>


<p> อปรสฺส ปน ปถวีกสิณชฺฌานาทิวเสน ปฎิลทฺธมหคฺคตสฺส สุคติยํ ฐิตสฺส มรณสมเย กามาวจรกุสลกมฺม-กมฺมนิมิตฺต-คตินิมิตฺตานํ วา อญฺญตรํ, ปถวีกสิณาทิกํ วา นิมิตฺตํ, มหคฺคตจิตฺตํ วา มโนทฺวาเร อาปาถมาคจฺฉติ, จกฺขุโสตานํ วา อญฺญตรสฺมิํ กุสลุปฺปตฺติเหตุภูตํ  ปณีตมารมฺมณํ อาปาถมาคจฺฉติ, ตสฺส ยถากฺกเมน อุปฺปนฺนโวฎฺฐพฺพนาวสาเน มรณสฺส อาสนฺนภาเวน มนฺทีภูตเวคตฺตา ปญฺจ ชวนานิ อุปฺปชฺชนฺติฯ มหคฺคตคติกานํ ปน ตทารมฺมณํ นตฺถิ, ตสฺมา ชวนานนฺตรํเยว ภวงฺควิสยํ อารมฺมณํ กตฺวา เอกํ จุติจิตฺตํ อุปฺปชฺชติฯ ตสฺสาวสาเน กามาวจรมหคฺคตสุคตีนํ อญฺญตรสุคติปริยาปนฺนํ ยถูปฎฺฐิเตสุ อารมฺมเณสุ อญฺญตรารมฺมณํ ปฎิสนฺธิจิตฺตํ อุปฺปชฺชติฯ อยํ นวตฺตพฺพารมฺมณาย สุคติจุติยา อนนฺตรา อตีตปจฺจุปฺปนฺนนวตฺตพฺพารมฺมณานํ อญฺญตรารมฺมณา ปฎิสนฺธิฯ</p>


<p>เอเตนานุสาเรน อารุปฺปจุติยาปิ อนนฺตรา ปฎิสนฺธิ เวทิตพฺพาฯ อยํ อตีตนวตฺตพฺพารมฺมณาย สุคติจุติยา อนนฺตรา อตีตนวตฺตพฺพปจฺจุปฺปนฺนารมฺมณาย ปฎิสนฺธิยา ปวตฺตนากาโรฯ</p>


<p> ทุคฺคติยํ  ฐิตสฺส ปน ปาปกมฺมิโน วุตฺตนเยเนว ตํ กมฺมํ กมฺมนิมิตฺตํ คตินิมิตฺตํ วา มโนทฺวาเรฯ ปญฺจทฺวาเร วา ปน อกุสลุปฺปตฺติ เหตุภูตํ อารมฺมณํ อาปาถมาคจฺฉติ, อถสฺส ยถากฺกเมน จุติจิตฺตาวสาเน ทุคฺคติปริยาปนฺนํ เตสุ อารมฺมเณสุ อญฺญตรารมฺมณํ ปฎิสนฺธิจิตฺตํ อุปฺปชฺชติฯ อยํ อตีตารมฺมณาย ทุคฺคติจุติยา อนนฺตรา อตีตปจฺจุปฺปนฺนารมฺมณาย ปฎิสนฺธิยา ปวตฺตนากาโรติฯ เอตฺตาวตา เอกูนวีสติวิธสฺสาปิ วิญฺญาณสฺส ปฎิสนฺธิวเสน ปวตฺติ ทีปิตา โหติฯ</p>


<p> ตยิทํ สพฺพมฺปิ เอวํ,</p>


<p>
ปวตฺตมานํ สนฺธิมฺหิ, เทฺวธา กเมฺมน วตฺตติ;  
  
มิสฺสาทีหิ จ เภเทหิ, เภทสฺส ทุวิธาทิโกฯ  
</p>
  
<p>อิทญฺหิ เอกูนวีสติวิธมฺปิ วิปากวิญฺญาณํ ปฎิสนฺธิมฺหิ ปวตฺตมานา เทฺวธา กเมฺมน วตฺตติฯ ยถาสกญฺหิ เอกสฺส ชนกกมฺมํ นานากฺขณิกกมฺมปจฺจเยน เจว อุปนิสฺสยปจฺจเยน จ ปจฺจโย โหติฯ วุตฺตเญฺหตํ ‘‘กุสลากุสลํ กมฺมํ วิปากสฺส อุปนิสฺสยปจฺจเยน ปจฺจโย’’ติ (ปฎฺฐา. ๑.๑.๔๒๓)ฯ เอวํ วตฺตมานสฺส ปนสฺส มิสฺสาทีหิ เภเทหิ ทุวิธาทิโกปิ เภโท เวทิตโพฺพฯ</p>


<p>เสยฺยถิทํ  – อิทญฺหิ ปฎิสนฺธิวเสน เอกธา ปวตฺตมานมฺปิ รูเปน สห มิสฺสามิสฺสเภทโต ทุวิธํฯ กามรูปารูปภวเภทโต ติวิธํฯ อณฺฑชชลาพุช-สํเสทช-โอปปาติกโยนิวเสน จตุพฺพิธํฯ คติวเสน ปญฺจวิธํฯ วิญฺญาณฎฺฐิติวเสน สตฺตวิธํฯ สตฺตาวาสวเสน อฎฺฐวิธํ โหติฯ</p>


<p> ตตฺถ,</p>


<p>
มิสฺสํ ทฺวิธา ภาวเภทา, สภาวํ ตตฺถ จ ทฺวิธา;  
  
เทฺว วา ตโย วา ทสกา, โอมโต อาทินา สหฯ  
</p>
  
<p>ติ ยํ เหตํ เอตฺถ อญฺญตฺร อรูปภวา รูปมิสฺสํ ปฎิสนฺธิวิญฺญาณํ อุปฺปชฺชติ, ตํ รูปภเว อิตฺถินฺทฺริยปุริสินฺทฺริยสงฺขาเตน ภาเวน วินา อุปฺปตฺติโตฯ กามภเว อญฺญตฺร ชาติปณฺฑกปฎิสนฺธิยา ภาเวน สห อุปฺปตฺติโต ส-ภาวํ, อ-ภาวนฺติ ทุวิธํ โหติฯ</p>


<p>  ติ ตตฺถาปิ จ ยํ ส-ภาวํ, ตํ อิตฺถิปุริสภาวานํ อญฺญตเรน สห อุปฺปตฺติโต ทุวิธเมว โหติฯ</p>


<p>ติ ยํ เหตเมตฺถ ‘‘มิสฺสํ อมิสฺส’’นฺติ ทุเก อาทิภูตํ รูปมิสฺสํ ปฎิสนฺธิวิญฺญาณํ, เตน สห วตฺถุกายทสกวเสน เทฺว วา, วตฺถุกายภาวทสกวเสน ตโย วา ทสกา โอมโต อุปฺปชฺชนฺติ, นตฺถิ อิโต ปรํ รูปปริหานีติฯ ตํ ปเนตํ เอวํ โอมกปริมาณํ อุปฺปชฺชมานํ อณฺฑชชลาพุชนามิกาสุ ทฺวีสุ โยนีสุ ชาติอุณฺณาย เอเกน อํสุนา อุทฺธฎสปฺปิมณฺฑปฺปมาณํ กลลนฺติ ลทฺธสงฺขํ หุตฺวา อุปฺปชฺชติฯ ตตฺถ โยนีนํ คติวเสน สมฺภวเภโท เวทิตโพฺพฯ</p>


<p> เอตาสุ หิ,</p>


<p>
นิรเย ภุมฺมวเชฺชสุ, เทเวสุ จ น โยนิโย;  
  
ติโสฺส ปุริมิกา โหนฺติ, จตโสฺสปิ คติตฺตเยฯ  
</p>
  
<p>ตตฺถ  ติ จสเทฺทน ยถา นิรเย จ ภุมฺมวเชฺชสุ จ เทเวสุ, เอวํ นิชฺฌามตณฺหิกเปเตสุ จ ปุริมิกา ติโสฺส โยนิโย น สนฺตีติ เวทิตพฺพาฯ โอปปาติกา เอว หิ เต โหนฺติฯ เสเส ปน ติรจฺฉานเปตฺติวิสยมนุสฺสสงฺขาเต คติตฺตเย ปุเพฺพ วชฺชิตภุมฺมเทเวสุ จ จตโสฺสปิ โยนิโย โหนฺติฯ ตตฺถ,</p>


<p>
ติํส นว เจว รูปีสุ, สตฺตติ อุกฺกํสโตถ รูปานิ;  
  
สํเสทุปปาตโยนิสุ, อถ วา อวกํสโต ติํสฯ  
</p>
  
<p>รูปีพฺรเหฺมสุ ตาว โอปปาติกโยนิเกสุ จกฺขุโสตวตฺถุทสกานํ ชีวิตนวกสฺส จาติ จตุนฺนํ กลาปานํ วเสน ติํส จ นว จ ปฎิสนฺธิวิญฺญาเณน สห รูปานิ อุปฺปชฺชนฺติฯ รูปี พฺรเหฺม ปน ฐเปตฺวา อเญฺญสุ สํเสทชโอปปาติกโยนิเกสุ อุกฺกํสโต จกฺขุโสตฆานชิวฺหากายวตฺถุภาวทสกานํ วเสน สตฺตติ, ตานิ จ นิจฺจํ เทเวสุฯ ตตฺถ วโณฺณ คโนฺธ รโส โอชา จตโสฺส จาปิ ธาตุโย จกฺขุปสาโท ชีวิตนฺติ อยํ ทสรูปปริมาโณ รูปปุโญฺช จกฺขุทสโก นามฯ เอวํ เสสา เวทิตพฺพา ฯ อวกํสโต ปน ชจฺจนฺธพธิรอฆานกนปุํสกสฺส ชิวฺหากายวตฺถุทสกานํ วเสน ติํส รูปานิ อุปฺปชฺชนฺติฯ อุกฺกํสาวกํสานํ ปน อนฺตเร อนุรูปโต วิกโปฺป เวทิตโพฺพฯ</p>


<p> เอวํ วิทิตฺวา ปุน,</p>


<p>
ขนฺธารมฺมณคติเหตุ-เวทนาปีติวิตกฺกวิจาเรหิ;  
  
เภทาเภทวิเสโส, จุติสนฺธีนํ ปริเญฺญโยฺยฯ  
</p>
  
<p>ยา เหสา มิสฺสามิสฺสโต ทุวิธา ปฎิสนฺธิ, ยา จสฺสา อตีตานนฺตรา จุติ, ตาสํ อิเมหิ ขนฺธาทีหิ เภทาเภทวิเสโส ญาตโพฺพติ อโตฺถฯ</p>


<p>กถํ? กทาจิ หิ จตุกฺขนฺธาย อารุปฺปจุติยา อนนฺตรา จตุกฺขนฺธาว อารมฺมณโตปิ อภินฺนา ปฎิสนฺธิ โหติฯ กทาจิ อมหคฺคตพหิทฺธารมฺมณาย มหคฺคตอชฺฌตฺตารมฺมณาฯ อยํ ตาว อรูปภูมีสุเยว นโยฯ กทาจิ ปน จตุกฺขนฺธาย อรูปจุติยา อนนฺตรา ปญฺจกฺขนฺธา กามาวจรปฎิสนฺธิ ฯ กทาจิ ปญฺจกฺขนฺธาย กามาวจรจุติยา รูปาวจรจุติยา วา อนนฺตรา จตุกฺขนฺธา อรูปปฎิสนฺธิฯ เอวํ อตีตารมฺมณาย จุติยา ปจฺจุปฺปนฺนารมฺมณา ปฎิสนฺธิฯ เอกจฺจสุคติจุติยา เอกจฺจทุคฺคติปฎิสนฺธิฯ อเหตุกจุติยา สเหตุกปฎิสนฺธิฯ ทุเหตุกจุติยา ติเหตุกปฎิสนฺธิฯ อุเปกฺขาสหคตจุติยา โสมนสฺสสหคตปฎิสนฺธิฯ อปฺปีติกจุติยา สปฺปีติกปฎิสนฺธิฯ อวิตกฺกจุติยา สวิตกฺกปฎิสนฺธิฯ อวิจารจุติยา สวิจารปฎิสนฺธิฯ อวิตกฺกาวิจารจุติยา สวิตกฺกสวิจารปฎิสนฺธีติ ตสฺส ตสฺส วิปรีตโต จ ยถาโยคํ โยเชตพฺพํฯ</p>


<ol>
<li>
ลทฺธปจฺจยมิติ ธมฺมมตฺตเมตํ ภวนฺตรมุเปติ;  
  
นาสฺส ตโต สงฺกนฺติ, น ตโต เหตุํ วินา โหติฯ  
</li>
  
<p>อิติ เหตํ ลทฺธปจฺจยํ รูปารูปธมฺมมตฺตํ อุปฺปชฺชมานํ ภวนฺตรมุเปตีติ วุจฺจติ, น สโตฺต, น ชีโวฯ ตสฺส จ นาปิ อตีตภวโต อิธ สงฺกนฺติ อตฺถิฯ นาปิ ตโต เหตุํ วินา อิธ ปาตุภาโวฯ ตยิทํ ปากเฎน มนุสฺสจุติปฎิสนฺธิกฺกเมน ปกาสยิสฺสามฯ
</ol></p>


<p>อตีตภวสฺมิํ  หิ สรเสน อุปกฺกเมน วา สมาสนฺนมรณสฺส อสยฺหานํ สพฺพงฺคปจฺจงฺคสนฺธิพนฺธนเจฺฉทกานํ มารณนฺติกเวทนาสตฺถานํ สนฺนิปาตํ อสหนฺตสฺส อาตเป ปกฺขิตฺตหริตตาลปณฺณมิว กเมน อุปสุสฺสมาเน สรีเร นิรุเทฺธสุ จกฺขาทีสุ อินฺทฺริเยสุ หทยวตฺถุมเตฺต ปติฎฺฐิเตสุ กายินฺทฺริยมนินฺทฺริยชีวิตินฺทฺริเยสุ ตงฺขณาวเสสหทยวตฺถุสนฺนิสฺสิตํ วิญฺญาณํ ครุกสมาเสวิตาสนฺนปุพฺพกตานํ อญฺญตรํ ลทฺธาวเสสปจฺจยสงฺขารสงฺขาตํ กมฺมํ, ตทุปฎฺฐาปิตํ วา กมฺมนิมิตฺตคตินิมิตฺตสงฺขาตํ วิสยํ อารพฺภ ปวตฺตติฯ ตเทวํ ปวตฺตมานํ ตณฺหาวิชฺชานํ อปฺปหีนตฺตา อวิชฺชาปฎิจฺฉาทิตาทีนเว ตสฺมิํ วิสเย ตณฺหา นาเมติ, สหชาตสงฺขารา ขิปนฺติฯ ตํ สนฺตติวเสน ตณฺหาย นามิยมานํ สงฺขาเรหิ ขิปฺปมานํ โอริมตีรรุกฺขวินิพทฺธรชฺชุมาลมฺพิตฺวา มาติกาติกฺกมโก วิย ปุริมญฺจ นิสฺสยํ ชหติ, อปรญฺจ กมฺมสมุฎฺฐาปิตํ นิสฺสยํ อสฺสาทยมานํ วา อนสฺสาทยมานํ วา อารมฺมณาทีหิเยว ปจฺจเยหิ ปวตฺตตีติฯ</p>


<p>เอตฺถ จ ปุริมํ จวนโต จุติฯ ปจฺฉิมํ ภวนฺตราทิปฎิสนฺธานโต ปฎิสนฺธีติ วุจฺจติ ฯ ตเทตํ นาปิ ปุริมภวา อิธาคตํ, นาปิ ตโต กมฺมสงฺขารนติวิสยาทิเหตุํ วินา ปาตุภูตนฺติ เวทิตพฺพํฯ</p>


<ol>
<li>
สิยุํ นิทสฺสนาเนตฺถ, ปฎิโฆสาทิกา อถ;  
  
สนฺตานพนฺธโต นตฺถิ, เอกตา นาปิ นานตาฯ  
</li>
  
<p>เอตฺถ เจตสฺส วิญฺญาณสฺส ปุริมภวโต อิธ อนาคมเน, อตีตภวปริยาปนฺนเหตูติ จ อุปฺปาเท ปฎิโฆส-ปทีป-มุทฺทา-ปฎิพิมฺพปฺปการา ธมฺมา นิทสฺสนานิ สิยุํฯ ยถา หิ ปฎิโฆส-ปทีป-มุทฺทา-ฉายา สทฺทาทิเหตุกา โหนฺติ อญฺญตฺร อคนฺตฺวา เอวเมวํ อิทํ จิตฺตํฯ
</ol></p>


<p>เอตฺถ จ ฯ ยทิ หิ สนฺตานพเนฺธ สติ เอกนฺตเมกตา ภเวยฺย, น ขีรโต ทธิ สมฺภูตํ สิยาฯ อถาปิ เอกนฺตนานตา ภเวยฺย, น ขีรสฺสาธีโน ทธิ สิยาฯ เอส นโย สพฺพเหตุเหตุสมุปฺปเนฺนสุฯ เอวญฺจ สติ สพฺพโลกโวหารโลโป  สิยา, โส จ อนิโฎฺฐฯ ตสฺมา เอตฺถ น เอกนฺตเมกตา วา นานตา วา อุปคนฺตพฺพาติฯ</p>


<p> เอตฺถาห – นนุ เอวํ อสงฺกนฺติปาตุภาเว สติ เย อิมสฺมิํ มนุสฺสตฺตภาเว ขนฺธา, เตสํ นิรุทฺธตฺตา, ผลปจฺจยสฺส จ กมฺมสฺส ตตฺถ อคมนโต อญฺญสฺส อญฺญโต จ ตํ ผลํ สิยา, อุปภุญฺชเก จ อสติ กสฺส ตํ ผลํ สิยา, ตสฺมา น สุนฺทรมิทํ วิธานนฺติฯ ตตฺริทํ วุจฺจติ –</p>


<p>
สนฺตาเน ยํ ผลํ เอตํ, นาญฺญสฺส น จ อญฺญโต;  
  
พีชานํ อภิสงฺขาโร, เอตสฺสตฺถสฺส สาธโกฯ  
</p>
  
<p>เอกสนฺตานสฺมิํ หิ ผลํ อุปฺปชฺชมานํ ตตฺถ เอกนฺตเอกตฺตนานตฺตานํ ปฎิสิทฺธตฺตา อญฺญสฺสาติ วา อญฺญโตติ วา น โหติฯ เอตสฺส จ ปนตฺถสฺส พีชานํ อภิสงฺขาโร สาธโกฯ อมฺพพีชาทีนํ หิ อภิสงฺขาเรสุ กเตสุ ตสฺส พีชสฺส สนฺตาเน ลทฺธปจฺจโย กาลนฺตเร ผลวิเสโส อุปฺปชฺชมาโน น อญฺญพีชานํ, นาปิ อญฺญาภิสงฺขารปจฺจยา อุปฺปชฺชติ , น จ ตานิ พีชานิ, เต อภิสงฺขารา วา ผลฎฺฐานํ ปาปุณนฺติ, เอวํ สมฺปทมิทํ เวทิตพฺพํฯ วิชฺชาสิโปฺปสธาทีหิ จาปิ พาลสรีเร อุปยุเตฺตหิ กาลนฺตเร วุฑฺฒสรีราทีสุ ผลเทหิ อยมโตฺถ เวทิตโพฺพฯ</p>


<p>ยมฺปิ วุตฺตํ ‘‘อุปภุญฺชเก จ อสติ กสฺส ตํ ผลํ สิยา’’ติ, ตตฺถ,</p>


<p>
ผลสฺสุปฺปตฺติยา เอว, สิทฺธา ภุญฺชกสมฺมุติ;  
  
ผลุปฺปาเทน รุกฺขสฺส, ยถา ผลติ สมฺมุติฯ  
</p>
  
<p>ยถา หิ รุกฺขสงฺขาตานํ ธมฺมานํ เอกเทสภูตสฺส รุกฺขผลสฺส อุปฺปตฺติยา เอว รุโกฺข ผลตีติ วา ผลิโตติ วา วุจฺจติ, ตถา เทวมนุสฺสสงฺขาตานํ ขนฺธานํ เอกเทสภูตสฺส อุปโภคสงฺขาตสฺส สุขทุกฺขผลสฺส อุปฺปาเทเนว เทโว, มนุโสฺส วา อุปภุญฺชตีติ วา, สุขิโต, ทุกฺขิโตติ วา วุจฺจติฯ ตสฺมา น เอตฺถ อเญฺญน อุปภุญฺชเกน นาม โกจิ อโตฺถ อตฺถีติฯ</p>


<p> โยปิ  วเทยฺย ‘‘เอวํ สเนฺตปิ เอเต สงฺขารา วิชฺชมานา วา ผลสฺส ปจฺจยา สิยุํ, อวิชฺชมานา วา, ยทิ จ วิชฺชมานา ปวตฺติกฺขเณเยว เนสํ วิปาเกน ภวิตพฺพํ, อถ อวิชฺชมานา ปวตฺติโต ปุเพฺพ ปจฺฉา จ นิจฺจํ ผลาวหา สิยุ’’นฺติ, โส เอวํ วตฺตโพฺพ –</p>


<p>
กตตฺตา ปจฺจยา เอเต, น จ นิจฺจํ ผลาวหา;  
  
ปาฎิโภคาทิกํ ตตฺถ, เวทิตพฺพํ นิทสฺสนํฯ  
</p>
  
<p>กตตฺตาเยว หิ สงฺขารา อตฺตโน ผลสฺส ปจฺจยา โหนฺติ, น วิชฺชมานตฺตา, อวิชฺชมานตฺตา วาฯ ยถาห – ‘‘กามาวจรสฺส กุสลสฺส กมฺมสฺส กตตฺตา อุปจิตตฺตา วิปากํ จกฺขุวิญฺญาณํ อุปฺปนฺนํ โหตี’’ติอาทิ (ธ. ส. ๔๓๑)ฯ ยถารหสฺส จ อตฺตโน ผลสฺส ปจฺจยา หุตฺวา น ปุน ผลาวหา โหนฺติ วิปากตฺตาฯ เอตสฺส จตฺถสฺส วิภาวเน อิทํ ปาฎิโภคาทิกํ นิทสฺสนํ เวทิตพฺพํฯ ยถา หิ โลเก โย กสฺสจิ อตฺถสฺส นิยฺยาตนตฺถํ ปาฎิโภโค โหติ, ภณฺฑํ วา กิณาติ, อิณํ วา คณฺหาติ, ตสฺส ตํ กิริยากรณมตฺตเมว ตทตฺถนิยฺยาตนาทิมฺหิ  ปจฺจโย โหติ, น กิริยาย วิชฺชมานตฺตํ, อวิชฺชมานตฺตํ วา, น จ ตทตฺถนิยฺยาตนาทิโต ปรมฺปิ ธารโกว โหติฯ กสฺมา? นิยฺยาตนาทีนํ กตตฺตาฯ เอวํ กตตฺตาว สงฺขาราปิ อตฺตโน ผลสฺส ปจฺจยา โหนฺติ, น จ ยถารหํ ผลทานโต ปรมฺปิ ผลาวหา โหนฺตีติฯ เอตฺตาวตา มิสฺสามิสฺสวเสน เทฺวธาปิ วตฺตมานสฺส ปฎิสนฺธิวิญฺญาณสฺส สงฺขารปจฺจยา ปวตฺติ ทีปิตา โหติฯ</p>


<p> อิทานิ สเพฺพเสฺวว เตสุ พาตฺติํสวิปากวิญฺญาเณสุ สโมฺมหวิฆาตตฺถํ,</p>


<p>
ปฎิสนฺธิปวตฺตีนํ, วเสเนเต ภวาทิสุ;  
  
วิชานิตพฺพา สงฺขารา, ยถา เยสญฺจ ปจฺจยาฯ  
</p>
  
<p>ตตฺถ ตโย ภวา, จตโสฺส โยนิโย, ปญฺจ คติโย, สตฺต วิญฺญาณฎฺฐิติโย, นว สตฺตาวาสาติ เอเต  นามฯ เอเตสุ ภวาทีสุ ปฎิสนฺธิยํ ปวเตฺต จ เอเต เยสํ วิปากวิญฺญาณานํ ปจฺจยา, ยถา จ ปจฺจยา โหนฺติ, ตถา วิชานิตพฺพาติ อโตฺถฯ</p>


<p>ตตฺถ  ปุญฺญาภิสงฺขาเร ตาว กามาวจรอฎฺฐเจตนาเภโท ปุญฺญาภิสงฺขาโร อวิเสเสน กามภเว สุคติยํ นวนฺนํ วิปากวิญฺญาณานํ ปฎิสนฺธิยํ นานกฺขณิกกมฺมปจฺจเยน เจว อุปนิสฺสยปจฺจเยน จาติ เทฺวธา ปจฺจโยฯ รูปาวจรปญฺจกุสลเจตนาเภโท ปุญฺญาภิสงฺขาโร รูปภเว ปฎิสนฺธิยํ เอว ปญฺจนฺนํฯ</p>


<p>วุตฺตปฺปเภทกามาวจโร ปน กามภเว สุคติยํ อุเปกฺขาสหคตาเหตุมโนวิญฺญาณธาตุวชฺชานํ สตฺตนฺนํ ปริตฺตวิปากวิญฺญาณานํ วุตฺตนเยเนว เทฺวธา ปจฺจโย ปวเตฺต, โน ปฎิสนฺธิยํฯ เสฺวว รูปภเว ปญฺจนฺนํ วิปากวิญฺญาณานํ ตเถว ปจฺจโย ปวเตฺต, โน ปฎิสนฺธิยํฯ กามภเว ปน ทุคฺคติยํ อฎฺฐนฺนมฺปิ ปริตฺตวิปากวิญฺญาณานํ ตเถว ปจฺจโย ปวเตฺต, โน ปฎิสนฺธิยํฯ ตตฺถ นิรเย มหาโมคฺคลฺลานเตฺถรสฺส นรกจาริกาทีสุ อิฎฺฐารมฺมณสมาโยเค โส ปจฺจโย โหติ, ติรจฺฉาเนสุ ปน เปตมหิทฺธิเกสุ จ อิฎฺฐารมฺมณํ ลพฺภติเยวฯ</p>


<p>เสฺวว กามภเว สุคติยํ โสฬสนฺนมฺปิ กุสลวิปากวิญฺญาณานํ ตเถว ปจฺจโย ปวเตฺต จ  ปฎิสนฺธิยญฺจฯ อวิเสเสน ปน ปุญฺญาภิสงฺขาโร รูปภเว ทสนฺนํ วิปากวิญฺญาณานํ ตเถว ปจฺจโย ปวเตฺต จ ปฎิสนฺธิยญฺจฯ</p>


<p>ทฺวาทสากุสลเจตนาเภโท อปุญฺญาภิสงฺขาโร กามภเว ทุคฺคติยํ เอกสฺส วิญฺญาณสฺส ตเถว ปจฺจโย ปฎิสนฺธิยํ, โน ปวเตฺตฯ ฉนฺนํ ปวเตฺต, โน ปฎิสนฺธิยํฯ สตฺตนฺนมฺปิ อกุสลวิปากวิญฺญาณานํ ปวเตฺต จ ปฎิสนฺธิยญฺจฯ</p>


<p>กามภเว ปน สุคติยํ เตสํเยว สตฺตนฺนํ ตเถว ปจฺจโย ปวเตฺต, โน ปฎิสนฺธิยํฯ รูปภเว จตุนฺนํ วิปากวิญฺญาณานํ ตเถว ปจฺจโย ปวเตฺต, โน ปฎิสนฺธิยํฯ โส จ โข กามาวจเร อนิฎฺฐรูปทสฺสนสทฺทสวนวเสน, พฺรหฺมโลเก ปน อนิฎฺฐรูปาทโย นาม นตฺถิฯ ตถา กามาวจรเทวโลเกปิฯ</p>


<p>อาเนญฺชาภิสงฺขาโร อรูปภเว จตุนฺนํ วิปากวิญฺญาณานํ ตเถว ปจฺจโย ปวเตฺต จ ปฎิสนฺธิยญฺจฯ</p>


<p>เอวํ  ตาว ภเวสุ ปฎิสนฺธิปวตฺตีนํ วเสน เอเต สงฺขารา เยสํ ปจฺจยา, ยถา จ ปจฺจยา โหนฺติ, ตถา วิชานิตพฺพาฯ เอเตเนว นเยน โยนิอาทีสุปิ เวทิตพฺพาฯ</p>


<p> ตตฺริทํ อาทิโต ปฎฺฐาย มุขมตฺตปกาสนํ – อิเมสุ หิ สงฺขาเรสุ ยสฺมา ปุญฺญาภิสงฺขาโร ตาว ทฺวีสุ ภเวสุ ปฎิสนฺธิํ ทตฺวา สพฺพมตฺตโน วิปากํ ชเนติฯ ตถา อณฺฑชาทีสุ จตูสุ โยนีสุ, เทวมนุสฺสสงฺขาตาสุ ทฺวีสุ คตีสุ, นานตฺตกายนานตฺตสญฺญีนานตฺตกายเอกตฺตสญฺญี-เอกตฺตกายนานตฺตสญฺญี-เอกตฺตกายเอกตฺตสญฺญีสงฺขาตาสุ จตูสุ วิญฺญาณฎฺฐิตีสุฯ อสญฺญสตฺตาวาเส ปเนส รูปมตฺตเมวาภิสงฺขโรตีติ จตูสุเยว สตฺตาวาเสสุ จ ปฎิสนฺธิํ ทตฺวา สพฺพมตฺตโน วิปากํ ชเนติฯ ตสฺมา เอส เอเตสุ ทฺวีสุ ภเวสุ, จตูสุ โยนีสุ, ทฺวีสุ คตีสุ, จตูสุ วิญฺญาณฎฺฐิตีสุ, จตูสุ สตฺตาวาเสสุ จ เอกวีสติยา วิปากวิญฺญาณานํ วุตฺตนเยเนว ปจฺจโย โหติ ยถาสมฺภวํ ปฎิสนฺธิยํ ปวเตฺต จฯ</p>


<p>อปุญฺญาภิสงฺขาโร ปน ยสฺมา เอกสฺมิํเยว กามภเว จตูสุ โยนีสุ, อวเสสาสุ ตีสุ คตีสุ , นานตฺตกายเอกตฺตสญฺญีสงฺขาตาย เอกิสฺสา วิญฺญาณฎฺฐิติยา, ตาทิเสเยว จ เอกสฺมิํ สตฺตาวาเส ปฎิสนฺธิวเสน วิปจฺจติ, ตสฺมา เอส เอกสฺมิํ ภเว, จตูสุ โยนีสุ, ตีสุ คตีสุ, เอกิสฺสา วิญฺญาณฎฺฐิติยา, เอกมฺหิ จ สตฺตาวาเส สตฺตนฺนํ วิปากวิญฺญาณานํ วุตฺตนเยเนว ปจฺจโย ปฎิสนฺธิยํ ปวเตฺต จฯ</p>


<p>อาเนญฺชาภิสงฺขาโร ปน ยสฺมา เอกสฺมิํเยว อรูปภเว, เอกิสฺสา โอปปาติกโยนิยา, เอกิสฺสา เทวคติยา, อากาสานญฺจายตนาทิกาสุ ตีสุ วิญฺญาณฎฺฐิตีสุ, อากาสานญฺจายตนาทิเกสุ จ จตูสุ สตฺตาวาเสสุ ปฎิสนฺธิวเสน วิปจฺจติ, ตสฺมา เอส เอกสฺมิํ ภเว, เอกิสฺสา โยนิยา, เอกิสฺสา คติยา, ตีสุ วิญฺญาณฎฺฐิตีสุ, จตูสุ สตฺตาวาเสสุ จตุนฺนํ วิญฺญาณานํ วุตฺตนเยเนว ปจฺจโย โหติ ปฎิสนฺธิยํ ปวเตฺต จาติฯ เอวํ,</p>


<p>
ปฎิสนฺธิปวตฺตีนํ  
, วเสเนเต ภวาทิสุ;  
  
วิชานิตพฺพา สงฺขารา, ยถา เยสญฺจ ปจฺจยาติฯ  
</p>
  
อยํ ‘‘สงฺขารปจฺจยา วิญฺญาณ’’นฺติ ปทสฺมิํ วิตฺถารกถาฯ  
</p>
  
<h3>วิญฺญาณปจฺจยานามรูปปทวิตฺถารกถา</h3>
<p> วิญฺญาณปจฺจยา นามรูปปเท –</p>


<p>
วิภาคา นามรูปานํ, ภวาทีสุ ปวตฺติโต;  
  
สงฺคหา ปจฺจยนยา, วิญฺญาตโพฺพ วินิจฺฉโยฯ  
</p>
  
<p>นฺติ เอตฺถ หิ นฺติ อารมฺมณาภิมุขํ นมนโต เวทนาทโย ตโย ขนฺธา, นฺติ จตฺตาริ มหาภูตานิ จตุนฺนญฺจ มหาภูตานํ อุปาทายรูปํฯ เตสํ วิภาโค ขนฺธนิเทฺทเส วุโตฺตเยวาติฯ เอวํ ตาเวตฺถ วิภาคา นามรูปานํ วิญฺญาตโพฺพ วินิจฺฉโยฯ</p>


<p>ติ เอตฺถ จ นามํ เอกํ สตฺตาวาสํ ฐเปตฺวา สพฺพภวโยนิคติวิญฺญาณฎฺฐิติเสสสตฺตาวาเสสุ  ปวตฺตติ, รูปํ ทฺวีสุ ภเวสุ, จตูสุ โยนีสุ, ปญฺจสุ คตีสุ, ปุริมาสุ จตูสุ วิญฺญาณฎฺฐิตีสุ, ปญฺจสุ สตฺตาวาเสสุ ปวตฺตติฯ</p>


<p>เอวํ ปวตฺตมาเน จ เอตสฺมิํ นามรูเป ยสฺมา อภาวกคพฺภเสยฺยกานํ อณฺฑชานญฺจ ปฎิสนฺธิกฺขเณ วตฺถุกายทสกวเสน รูปโต เทฺวสนฺตติสีสานิ, ตโย จ อรูปิโน ขนฺธา ปาตุภวนฺติ, ตสฺมา เตสํ วิตฺถาเรน รูปรูปโต วีสติ ธมฺมา, ตโย จ อรูปิโน ขนฺธาติ เอเต เตวีสติ ธมฺมา วิญฺญาณปจฺจยา นามรูปนฺติ เวทิตพฺพาฯ อคฺคหิตคฺคหเณน ปน เอกสนฺตติสีสโต นว รูปธเมฺม อปเนตฺวา จุทฺทสฯ สภาวกานํ ภาวทสกํ ปกฺขิปิตฺวา เตตฺติํส, เตสมฺปิ อคฺคหิตคฺคหเณน สนฺตติสีสทฺวยโต อฎฺฐารส รูปธเมฺม อปเนตฺวา ปนฺนรสฯ</p>


<p>ยสฺมา จ โอปปาติกสเตฺตสุ พฺรหฺมกายิกาทีนํ ปฎิสนฺธิกฺขเณ จกฺขุโสตวตฺถุทสกานํ, ชีวิตินฺทฺริยนวกสฺส จ วเสน รูปโต จตฺตาริ สนฺตติสีสานิ, ตโย จ อรูปิโน ขนฺธา ปาตุภวนฺติ, ตสฺมา เตสํ วิตฺถาเรน รูปรูปโต เอกูนจตฺตาลีส ธมฺมา, ตโย จ อรูปิโน ขนฺธาติ  เอเต พาจตฺตาลีส ธมฺมา วิญฺญาณปจฺจยา นามรูปนฺติ เวทิตพฺพาฯ อคฺคหิตคฺคหเณน ปน สนฺตติสีสตฺตยโต สตฺตวีสติ ธเมฺม อปเนตฺวา ปนฺนรสฯ</p>


<p>กามภเว ปน ยสฺมา เสสโอปปาติกานํ, สํเสทชานํ วา สภาวกปริปุณฺณายตนานํ ปฎิสนฺธิกฺขเณ รูปโต สตฺต สนฺตติสีสานิ, ตโย จ อรูปิโน ขนฺธา ปาตุภวนฺติ, ตสฺมา เตสํ วิตฺถาเรน รูปรูปโต สตฺตติ ธมฺมา, ตโย จ อรูปิโน ขนฺธาติ เอเต เตสตฺตติ ธมฺมา วิญฺญาณปจฺจยา นามรูปนฺติ เวทิตพฺพาฯ อคฺคหิตคฺคหเณน ปน รูปสนฺตติสีสฉกฺกโต จตุปญฺญาส ธเมฺม อปเนตฺวา เอกูนวีสติฯ เอส อุกฺกํโสฯ อวกํเสน ปน ตํตํรูปสนฺตติสีสวิกลานํ ตสฺส ตสฺส วเสน หาเปตฺวา หาเปตฺวา สเงฺขปโต วิตฺถารโต จ ปฎิสนฺธิยํ วิญฺญาณปจฺจยา นามรูปสงฺขา เวทิตพฺพาฯ</p>


<p>อรูปีนํ ปน ตโยว อรูปิโน ขนฺธาฯ อสญฺญีนํ รูปโต ชีวิตินฺทฺริยนวกเมวาติฯ เอส ตาว ปฎิสนฺธิยํ นโยฯ</p>


<p>ปวเตฺต ปน สพฺพตฺถ รูปปฺปวตฺติเทเส ปฎิสนฺธิจิตฺตสฺส ฐิติกฺขเณ ปฎิสนฺธิจิเตฺตน สห ปวตฺตอุตุโต  อุตุสมุฎฺฐานํ สุทฺธฎฺฐกํ ปาตุภวติฯ ปฎิสนฺธิจิตฺตํ ปน รูปํ น สมุฎฺฐาเปติฯ ตญฺหิ ยถา ปปาเต ปติตปุริโส ปรสฺส ปจฺจโย โหตุํ น สโกฺกติ, เอวํ วตฺถุทุพฺพลตาย ทุพฺพลตฺตา รูปํ สมุฎฺฐาเปตุํ น สโกฺกติฯ ปฎิสนฺธิจิตฺตโต ปน อุทฺธํ ปฐมภวงฺคโต ปภุติ จิตฺตสมุฎฺฐานํ สุทฺธฎฺฐกํ, สทฺทปาตุภาวกาเล ปฎิสนฺธิกฺขณโต อุทฺธํ ปวตฺตอุตุโต เจว จิตฺตโต จ สทฺทนวกํ, เย ปน กพฬีการาหารูปชีวิโน คพฺภเสยฺยกสตฺตา, เตสํ,</p>


<p>
‘‘ยญฺจสฺส ภุญฺชติ มาตา, อนฺนํ ปานญฺจ โภชนํ;  
  
เตน โส ตตฺถ ยาเปติ, มาตุกุจฺฉิคโต นโร’’ติฯ –  
</p>
  
<p>วจนโต มาตรา อโชฺฌหริตาหาเรน อนุคเต สรีเร, โอปปาติกานํ สพฺพปฐมํ อตฺตโน มุขคตํ เขฬํ อโชฺฌหรณกาเล อาหารสมุฎฺฐานํ สุทฺธฎฺฐกนฺติ อิทํ อาหารสมุฎฺฐานสฺส สุทฺธฎฺฐกสฺส, อุตุจิตฺตสมุฎฺฐานานญฺจ อุกฺกํสโต ทฺวินฺนํ นวกานํ วเสน ฉพฺพีสติวิธํ, ปุเพฺพ เอเกกจิตฺตกฺขเณ  ติกฺขตฺตุํ อุปฺปชฺชมานํ วุตฺตํ กมฺมสมุฎฺฐานญฺจ สตฺตติวิธนฺติ ฉนฺนวุติวิธํ รูปํ, ตโย จ อรูปิโน ขนฺธาติ สมาสโต นวนวุติ ธมฺมาฯ ยสฺมา วา สโทฺท อนิยโต กทาจิเทว ปาตุภาวโต, ตสฺมา ทุวิธมฺปิ ตํ อปเนตฺวา อิเม สตฺตนวุติ ธมฺมา ยถาสมฺภวํ สพฺพสตฺตานํ วิญฺญาณปจฺจยา นามรูปนฺติ เวทิตพฺพํฯ เตสํ หิ สุตฺตานมฺปิ ปมตฺตานมฺปิ ขาทนฺตานมฺปิ ปิวนฺตานมฺปิ ทิวา จ รตฺติญฺจ เอเต วิญฺญาณปจฺจยา ปวตฺตนฺติฯ ตญฺจ เนสํ วิญฺญาณปจฺจยภาวํ ปรโต วณฺณยิสฺสามฯ</p>


<p>ยมฺปเนตเมตฺถ กมฺมชรูปํ, ตํ ภวโยนิคติฐิติสตฺตาวาเสสุ สพฺพปฐมํ ปติฎฺฐหนฺตมฺปิ ติสมุฎฺฐานิกรูเปน อนุปตฺถทฺธํ น สโกฺกติ สณฺฐาตุํ, นาปิ ติสมุฎฺฐานิกํ เตน อนุปตฺถทฺธํฯ อถ โข วาตพฺภาหตาปิ จตุทฺทิสา ววตฺถาปิตา นฬกลาปิโย วิย, อูมิเวคพฺภาหตาปิ มหาสมุเทฺท กตฺถจิ ลทฺธปติฎฺฐา ภินฺนวาหนิกา วิย จ อญฺญมญฺญุปตฺถทฺธาเนเวตานิ อปตมานานิ สณฺฐหิตฺวา เอกมฺปิ วสฺสํ เทฺวปิ วสฺสานิ…เป.… วสฺสสตมฺปิ ยาว เตสํ สตฺตานํ อายุกฺขโย วา ปุญฺญกฺขโย วา, ตาว ปวตฺตนฺตีติฯ เอวํ ภวาทีสุ ปวตฺติโตเปตฺถ วิญฺญาตโพฺพ วินิจฺฉโยฯ</p>


<p> ติ เอตฺถ จ ยํ อารุเปฺป ปวตฺติปฎิสนฺธีสุ, ปญฺจโวการภเว จ ปวตฺติยํ วิญฺญาณปจฺจยา  นามเมว, ยญฺจ อสเญฺญสุ สพฺพตฺถ, ปญฺจโวการภเว จ ปวตฺติยํ วิญฺญาณปจฺจยา รูปเมว, ยญฺจ ปญฺจโวการภเว สพฺพตฺถ วิญฺญาณปจฺจยา นามรูปํ, ตํ สพฺพํ นามญฺจ รูปญฺจ นามรูปญฺจ นามรูปนฺติ เอวํ เอกเทสสรูเปกเสสนเยน สงฺคเหตฺวา วิญฺญาณปจฺจยา นามรูปนฺติ เวทิตพฺพํฯ</p>


<p>อสเญฺญสุ วิญฺญาณาภาวา อยุตฺตนฺติ เจ, นายุตฺตํฯ อิทมฺปิ,</p>


<p>
นามรูปสฺส ยํ เหตุ, วิญฺญาณํ ตํ ทฺวิธา มตํ;  
  
วิปากมวิปากญฺจ, ยุตฺตเมว ยโต อิทํฯ  
</p>
  
<p>ยญฺหิ นามรูปสฺส เหตุ วิญฺญาณํ, ตํ วิปากาวิปากเภทโต เทฺวธา มตํฯ อิทญฺจ อสญฺญสเตฺตสุ กมฺมสมุฎฺฐานตฺตา ปญฺจโวการภเว ปวตฺตอภิสงฺขารวิญฺญาณปจฺจยา รูปํฯ ตถา ปญฺจโวกาเร ปวตฺติยํ กุสลาทิจิตฺตกฺขเณ กมฺมสมุฎฺฐานนฺติ ยุตฺตเมว อิทํฯ เอวํ สงฺคหโตเปตฺถ วิญฺญาตโพฺพ วินิจฺฉโยฯ</p>


<p> ติ  เอตฺถ หิ,</p>


<p>
นามสฺส ปากวิญฺญาณํ, นวธา โหติ ปจฺจโย;  
  
วตฺถุรูปสฺส นวธา, เสสรูปสฺส อฎฺฐธาฯ  
</p>
  
<p>
อภิสงฺขารวิญฺญาณํ, โหติ รูปสฺส เอกธา;  
  
ตทญฺญํ ปน วิญฺญาณํ, ตสฺส ตสฺส ยถารหํฯ  
</p>
  
<p>ยเญฺหตํ ปฎิสนฺธิยํ ปวตฺติยํ วา วิปากสงฺขาตํ นามํ, ตสฺส รูปมิสฺสสฺส วา อมิสฺสสฺส วา ปฎิสนฺธิกํ วา อญฺญํ วา วิปากวิญฺญาณํ สหชาตอญฺญมญฺญนิสฺสยสมฺปยุตฺตวิปากาหารินฺทฺริยอตฺถิอวิคตปจฺจเยหิ นวธา ปจฺจโย โหติฯ</p>


<p>วตฺถุรูปสฺส ปฎิสนฺธิยํ สหชาตอญฺญมญฺญนิสฺสยวิปากาหารินฺทฺริยวิปฺปยุตฺตอตฺถิอวิคตปจฺจเยหิ  นวธา ปจฺจโย โหติฯ ฐเปตฺวา ปน วตฺถุรูปํ เสสรูปสฺส อิเมสุ นวสุ อญฺญมญฺญปจฺจยํ อปเนตฺวา เสเสหิ อฎฺฐหิ ปจฺจเยหิ ปจฺจโย โหติฯ</p>


<p>อภิสงฺขารวิญฺญาณํ ปน อสญฺญสตฺตรูปสฺส วา ปญฺจโวการภเว วา กมฺมชสฺส รูปสฺส สุตฺตนฺติกปริยายโต อุปนิสฺสยวเสน เอกธาว ปจฺจโย โหติฯ อวเสสํ ปฐมภวงฺคโต ปภุติ สพฺพมฺปิ วิญฺญาณํ ตสฺส ตสฺส นามรูปสฺส ยถารหํ ปจฺจโย โหตีติ เวทิตพฺพํฯ วิตฺถารโต ปน ตสฺส ปจฺจยนเย ทสฺสิยมาเน สพฺพาปิ ปฎฺฐานกถา วิตฺถาเรตพฺพา โหตีติ น นํ อารภามฯ</p>


<p>ตตฺถ สิยา – กถํ ปเนตํ ชานิตพฺพํ ‘‘ปฎิสนฺธินามรูปํ วิญฺญาณปจฺจยา โหตี’’ติ? สุตฺตโต ยุตฺติโต จฯ สุเตฺต หิ ‘‘จิตฺตานุปริวตฺติโน ธมฺมา’’ติอาทินา (ธ. ส. ทุกมาติกา ๖๒) นเยน พหุธา เวทนาทีนํ วิญฺญาณปจฺจยตา สิทฺธาฯ ยุตฺติโต ปน,</p>


<p>
จิตฺตเชน หิ รูเปน, อิธ ทิเฎฺฐน สิชฺฌติ;  
  
อทิฎฺฐสฺสาปิ รูปสฺส, วิญฺญาณํ ปจฺจโย อิติฯ  
</p>
  
<p>จิเตฺต หิ ปสเนฺน อปฺปสเนฺน วา ตทนุรูปานิ รูปานิ อุปฺปชฺชมานานิ ทิฎฺฐานิฯ ทิเฎฺฐน จ อทิฎฺฐสฺส อนุมานํ โหตีติ อิมินา อิธ ทิเฎฺฐน จิตฺตชรูเปน อทิฎฺฐสฺสาปิ ปฎิสนฺธิรูปสฺส วิญฺญาณํ ปจฺจโย โหตีติ ชานิตพฺพเมตํฯ กมฺมสมุฎฺฐานสฺสาปิ  หิ ตสฺส จิตฺตสมุฎฺฐานเสฺสว วิญฺญาณปจฺจยตา ปฎฺฐาเน อาคตาติฯ เอวํ ปจฺจยนยโตเปตฺถ วิญฺญาตโพฺพ วินิจฺฉโยติฯ</p>

</p>


<h3>นามรูปปจฺจยาสฬายตนปทวิตฺถารกถา</h3>
<p> นามรูปปจฺจยา สฬายตนปเท –</p>


<p>
นามํ ขนฺธตฺตยํ รูปํ, ภูตวตฺถาทิกํ มตํ;  
  
กเตกเสสํ ตํ ตสฺส, ตาทิสเสฺสว ปจฺจโยฯ  
</p>
  
<p>ยเญฺหตํ  สฬายตนเสฺสว ปจฺจยภูตํ นามรูปํ, ตตฺถ นามนฺติ เวทนาทิกฺขนฺธตฺตยํ, รูปํ ปน สสนฺตติปริยาปนฺนํ นิยมโต จตฺตาริ ภูตานิ ฉ วตฺถูนิ ชีวิตินฺทฺริยนฺติ เอวํ ภูตวตฺถาทิกํ มตนฺติ เวทิตพฺพํฯ ตํ ปน นามญฺจ รูปญฺจ นามรูปญฺจ นามรูปนฺติ เอวํ กเตกเสสํ ฉฎฺฐายตนญฺจ สฬายตนญฺจ สฬายตนนฺติ เอวํ กเตกเสสเสฺสว สฬายตนสฺส ปจฺจโยติ เวทิตพฺพํฯ กสฺมา? ยสฺมา อารุเปฺป นามเมว ปจฺจโย, ตญฺจ ฉฎฺฐายตนเสฺสว น อญฺญสฺสฯ ‘‘นามปจฺจยา ฉฎฺฐายตน’’นฺติ (วิภ. ๓๒๒) หิ วิภเงฺค วุตฺตํฯ</p>


<p>ตตฺถ สิยา – กถํ ปเนตํ ชานิตพฺพํ ‘‘นามรูปํ สฬายตนสฺส ปจฺจโย’’ติ? นามรูปภาเว ภาวโตฯ ตสฺส ตสฺส หิ นามสฺส รูปสฺส จ ภาเว ตํ ตํ อายตนํ โหติ, น อญฺญถาฯ สา ปนสฺส ตพฺภาวภาวิตา ปจฺจยนยสฺมิํ เยว อาวิภวิสฺสติฯ ตสฺมา,</p>


<p>
ปฎิสนฺธิยา ปวเตฺต วา, โหติ ยํ ยสฺส ปจฺจโย;  
  
ยถา จ ปจฺจโย โหติ, ตถา เนยฺยํ วิภาวินาฯ  
</p>
  
<p>ตตฺรายมตฺถทีปนา –</p>


<p>
นามเมว หิ อารุเปฺป, ปฎิสนฺธิปวตฺติสุ;  
  
ปจฺจโย สตฺตธา ฉธา, โหติ ตํ อวกํสโตฯ  
</p>
  
<p>กถํ?  ตาว อวกํสโต สหชาตอญฺญมญฺญนิสฺสยสมฺปยุตฺตวิปากอตฺถิอวิคตปจฺจเยหิ สตฺตธา นามํ ฉฎฺฐายตนสฺส ปจฺจโย โหติฯ กิญฺจิ ปเนตฺถ เหตุปจฺจเยน, กิญฺจิ อาหารปจฺจเยนาติ เอวํ  อญฺญถาปิ ปจฺจโย โหติ, ตสฺส วเสน อุกฺกํสาวกํโส เวทิตโพฺพฯ</p>


<p> วิปากํ วุตฺตนเยเนว ปจฺจโย โหติ, อิตรํ ปน อวกํสโต วุตฺตปฺปกาเรสุ ปจฺจเยสุ วิปากปจฺจยวเชฺชหิ ฉหิ ปจฺจเยหิ ปจฺจโย โหติฯ กิญฺจิ ปเนตฺถ เหตุปจฺจเยน, กิญฺจิ อาหารปจฺจเยนาติ เอวํ อญฺญถาปิ ปจฺจโย โหติ, ตสฺส วเสน อุกฺกํสาวกํโส เวทิตโพฺพฯ</p>


<p>
อญฺญสฺมิมฺปิ  
ภเว นามํ, ตเถว ปฎิสนฺธิยํ;  
  
ฉฎฺฐสฺส อิตเรสํ ตํ, ฉหากาเรหิ ปจฺจโยฯ  
</p>
  
<p>อารุปฺปโต หิ อญฺญสฺมิมฺปิ ปญฺจโวการภเว ตํ วิปากนามํ หทยวตฺถุโน สหายํ หุตฺวา ฉฎฺฐสฺส มนายตนสฺส ยถา อารุเปฺป วุตฺตํ, ตเถว อวกํสโต สตฺตธา ปจฺจโย โหติฯ อิตเรสํ ปน ตํ ปญฺจนฺนํ จกฺขายตนาทีนํ จตุมหาภูตสหายํ หุตฺวา สหชาตนิสฺสยวิปากวิปฺปยุตฺตอตฺถิอวิคตวเสน ฉหากาเรหิ ปจฺจโย โหติฯ กิญฺจิ ปเนตฺถ เหตุปจฺจเยน, กิญฺจิ อาหารปจฺจเยนาติ เอวํ อญฺญถาปิ ปจฺจโย โหติ, ตสฺส วเสน อุกฺกํสาวกํโส เวทิตโพฺพฯ</p>


<p>
ปวเตฺตปิ ตถา โหติ, ปากํ ปากสฺส ปจฺจโย;  
  
อปากํ อวิปากสฺส, ฉธา ฉฎฺฐสฺส ปจฺจโยฯ  
</p>
  
<p>ปวเตฺตปิ หิ ปญฺจโวการภเว ยถา ปฎิสนฺธิยํ, ตเถว วิปากนามํ วิปากสฺส ฉฎฺฐายตนสฺส อวกํสโต สตฺตธา ปจฺจโย โหติฯ อวิปากํ ปน อวิปากสฺส ฉฎฺฐสฺส อวกํสโตว ตโต วิปากปจฺจยํ อปเนตฺวา ฉธา ปจฺจโย โหติฯ วุตฺตนเยเนว ปเนตฺถ อุกฺกํสาวกํโส เวทิตโพฺพฯ</p>


<p>
ตเตฺถว เสสปญฺจนฺนํ, วิปากํ ปจฺจโย ภเว;  
  
จตุธา อวิปากมฺปิ, เอวเมว ปกาสิตํฯ  
</p>
  
<p>ตเตฺถว หิ ปวเตฺต เสสานํ จกฺขายตนาทีนํ ปญฺจนฺนํ จกฺขุปสาทาทิวตฺถุกํ อิตรมฺปิ วิปากนามํ ปจฺฉาชาตวิปฺปยุตฺตอตฺถิอวิคตปจฺจเยหิ จตุธา ปจฺจโย โหติฯ ยถา จ วิปากํ, อวิปากมฺปิ เอวเมว ปกาสิตํฯ ตสฺมา กุสลาทิเภทมฺปิ เตสํ จตุธา ปจฺจโย โหตีติ เวทิตพฺพํฯ เอวํ  ตาว นามเมว ปฎิสนฺธิยํ ปวเตฺต วา ยสฺส ยสฺส อายตนสฺส ปจฺจโย โหติ, ยถา จ ปจฺจโย โหติ, ตถา เวทิตพฺพํฯ</p>


<p>
รูปํ ปเนตฺถ อารุเปฺป, ภเว ภวติ ปจฺจโย;  
  
น เอกายตนสฺสาปิ, ปญฺจกฺขนฺธภเว ปนฯ  
</p>
  
<p>
รูปโต  
สนฺธิยํ วตฺถุ, ฉธา ฉฎฺฐสฺส ปจฺจโย;  
  
ภูตานิ จตุธา โหนฺติ, ปญฺจนฺนํ อวิเสสโตฯ  
</p>
  
<p>รูปโต หิ ปฎิสนฺธิยํ วตฺถุรูปํ ฉฎฺฐสฺส มนายตนสฺส สหชาตอญฺญมญฺญนิสฺสยวิปฺปยุตฺตอตฺถิอวิคตปจฺจเยหิ ฉธา ปจฺจโย โหติฯ จตฺตาริ ปน ภูตานิ อวิเสสโต ปฎิสนฺธิยํ ปวเตฺต จ ยํ ยํ อายตนํ อุปฺปชฺชติ, ตสฺส ตสฺส วเสน ปญฺจนฺนมฺปิ จกฺขายตนาทีนํ สหชาตนิสฺสยอตฺถิอวิคตปจฺจเยหิ จตุธา ปจฺจยา โหนฺติฯ</p>


<p>
ติธา ชีวิตเมเตสํ, อาหาโร จ ปวตฺติยํ;  
  
ตาเนว ฉธา ฉฎฺฐสฺส, วตฺถุ ตเสฺสว ปญฺจธาฯ  
</p>
  
<p>เอเตสํ ปน จกฺขาทีนํ ปญฺจนฺนํ ปฎิสนฺธิยํ ปวเตฺต จ อตฺถิ อวิคตอินฺทฺริยวเสน รูปชีวิตํ ติธา ปจฺจโย โหติฯ อาหาโร จ อตฺถิอวิคตาหารวเสน ติวิธา ปจฺจโย โหติ, โส จ โข เย สตฺตา อาหารูปชีวิโน, เตสํ อาหารานุคเต กาเย ปวตฺติยํเยว, โน ปฎิสนฺธิยํฯ ตานิ ปน ปญฺจ จกฺขายตนาทีนิ ฉฎฺฐสฺส จกฺขุ โสตฆานชิวฺหากายวิญฺญาณสงฺขาตสฺส มนายตนสฺส นิสฺสยปุเรชาตอินฺทฺริยวิปฺปยุตฺตอตฺถิอวิคตวเสน ฉหากาเรหิ ปจฺจยา โหนฺติ ปวเตฺต, โน ปฎิสนฺธิยํฯ ฐเปตฺวา ปน ปญฺจวิญฺญาณานิ ตเสฺสว อวเสสมนายตนสฺส วตฺถุรูปํ นิสฺสยปุเรชาตวิปฺปยุตฺตอตฺถิอวิคตวเสน ปญฺจธา ปจฺจโย โหติ ปวเตฺตเยว, โน ปฎิสนฺธิยํฯ เอวํ รูปเมว ปฎิสนฺธิยํ ปวเตฺต วา ยสฺส ยสฺส อายตนสฺส ปจฺจโย โหติ, ยถา จ ปจฺจโย โหติ, ตถา เวทิตพฺพํฯ</p>


<p>
นามรูปํ ปนุภยํ, โหติ ยํ ยสฺส ปจฺจโย;  
  
ยถา จ ตมฺปิ สพฺพตฺถ, วิญฺญาตพฺพํ วิภาวินาฯ  
</p>
  
<p>เสยฺยถิทํ ฯ ปฎิสนฺธิยํ ตาว ปญฺจโวการภเว ขนฺธตฺตยวตฺถุรูปสงฺขาตํ นามรูปํ ฉฎฺฐายตนสฺส สหชาตอญฺญมญฺญนิสฺสยวิปากสมฺปยุตฺตวิปฺปยุตฺตอตฺถิอวิคตปจฺจยาทีหิ ปจฺจโย โหตีติฯ อิทเมตฺถ มุขมตฺตํฯ วุตฺตนยานุสาเรน ปน สกฺกา สพฺพํ โยเชตุนฺติ น เอตฺถ วิตฺถาโร ทสฺสิโตติฯ</p>


<p>อยํ ‘‘นามรูปปจฺจยา สฬายตน’’นฺติ ปทสฺมิํ วิตฺถารกถาฯ</p>


<h3>สฬายตนปจฺจยาผสฺสปทวิตฺถารกถา</h3>
<p> สฬายตนปจฺจยา  ผสฺสปเท –</p>


<p>
สเฬว ผสฺสา สเงฺขปา, จกฺขุสมฺผสฺสอาทโย;  
  
วิญฺญาณมิว พาตฺติํส, วิตฺถาเรน ภวนฺติ เตฯ  
</p>
  
<p>สเงฺขเปน หิ สฬายตนปจฺจยา ผโสฺสติ จกฺขุสมฺผโสฺส, โสตสมฺผโสฺส, ฆานสมฺผโสฺส, ชิวฺหาสมฺผโสฺส, กายสมฺผโสฺส, มโนสมฺผโสฺสติ อิเม จกฺขุสมฺผสฺสาทโย ฉ เอว ผสฺสา ภวนฺติฯ วิตฺถาเรน ปน จกฺขุสมฺผสฺสาทโย ปญฺจ กุสลวิปากา, ปญฺจ อกุสลวิปากาติ ทส, เสสา พาวีสติ-โลกิยวิปากวิญฺญาณสมฺปยุตฺตา จ พาวีสตีติ เอวํ สเพฺพปิ สงฺขารปจฺจยา วุตฺตวิญฺญาณมิว พาตฺติํส โหนฺติฯ</p>


<p>ยํ ปเนตสฺส พาตฺติํสวิธสฺสาปิ ผสฺสสฺส ปจฺจโย สฬายตนํ, ตตฺถ,</p>


<p>
ฉเฎฺฐน สห อชฺฌตฺตํ, จกฺขาทิํ พาหิเรหิปิ;  
  
สฬายตนมิจฺฉนฺติ, ฉหิ สทฺธิํ วิจกฺขณาฯ  
</p>
  
<p>ตตฺถ เย ตาว ‘‘อุปาทิณฺณกปวตฺติกถา อย’’นฺติ สกสนฺตติปริยาปนฺนเมว ปจฺจยํ ปจฺจยุปฺปนฺนญฺจ ทีเปนฺติ, เต ‘‘ฉฎฺฐายตนปจฺจยา ผโสฺส’’ติ (วิภ. ๓๒๒) ปาฬิอนุสารโต อารุเปฺป ฉฎฺฐายตนญฺจ, อญฺญตฺถ สพฺพสงฺคหโต สฬายตนญฺจ ผสฺสสฺส ปจฺจโยติ เอกเทสสรูเปกเสสํ กตฺวา ฉเฎฺฐน สห อชฺฌตฺตํ จกฺขาทิํ สฬายตนนฺติ อิจฺฉนฺติฯ ตญฺหิ ฉฎฺฐายตนญฺจ สฬายตนญฺจ สฬายตนเนฺตฺวว สงฺขํ คจฺฉติฯ</p>


<p>เย ปน ปจฺจยุปฺปนฺนเมว เอกสนฺตติปริยาปนฺนํ ทีเปนฺติ, ปจฺจยํ ปน ภินฺนสนฺตานมฺปิ, เต ยํ ยํ อายตนํ ผสฺสสฺส ปจฺจโย โหติ, ตํ สพฺพมฺปิ  ทีเปนฺตา พาหิรมฺปิ ปริคฺคเหตฺวา ตเทว ฉเฎฺฐน สห อชฺฌตฺตํ พาหิเรหิปิ รูปายตนาทีหิ สทฺธิํ สฬายตนนฺติ อิจฺฉนฺติฯ ตมฺปิ หิ ฉฎฺฐายตนญฺจ สฬายตนญฺจ สฬายตนนฺติ เอเตสํ เอกเสเส กเต สฬายตนเนฺตฺวว สงฺขํ คจฺฉติฯ</p>


<p>เอตฺถาห  – น สพฺพายตเนหิ เอโก ผโสฺส สโมฺภติ, นาปิ เอกมฺหา อายตนา สเพฺพ ผสฺสา, อยญฺจ สฬายตนปจฺจยา ผโสฺสติ เอโกว วุโตฺต, โส กสฺมาติฯ ตตฺริทํ วิสฺสชฺชนํ – สจฺจเมตํ, สเพฺพหิ เอโก, เอกมฺหา วา สเพฺพ น สโมฺภนฺติ, สโมฺภติ ปน อเนเกหิ เอโกฯ ยถา จกฺขุสมฺผโสฺส จกฺขายตนา รูปายตนา จกฺขุวิญฺญาณสงฺขาตา มนายตนา อวเสสสมฺปยุตฺตธมฺมายตนา จาติ เอวํ สพฺพตฺถ ยถานุรูปํ โยเชตพฺพํฯ ตสฺมา เอว หิ,</p>


<p>
เอโกปเนกายตนปฺปภโว อิติ ทีปิโต;  
  
ผโสฺสยํ เอกวจนนิเทฺทเสนีธ ตาทินาฯ  
</p>
  
<p>ติ สฬายตนปจฺจยา ผโสฺสติ อิมินา เอกวจนนิเทฺทเสน อเนเกหิ อายตเนหิ เอโก ผโสฺส โหตีติ ตาทินา ทีปิโตติ อโตฺถฯ อายตเนสุ ปน,</p>


<p>
ฉธา ปญฺจ ตโต เอกํ, นวธา พาหิรานิ ฉ;  
  
ยถาสมฺภวเมตสฺส, ปจฺจยเตฺต วิภาวเยฯ  
</p>
  
<p>ตตฺรายํ วิภาวนา – จกฺขายตนาทีนิ ตาว ปญฺจ จกฺขุสมฺผสฺสาทิเภทโต ปญฺจวิธสฺส ผสฺสสฺส นิสฺสยปุเรชาตินฺทฺริยวิปฺปยุตฺตอตฺถิอวิคตวเสน ฉธา ปจฺจยา โหนฺติฯ ตโต ปรํ เอกํ วิปากมนายตนํ อเนกเภทสฺส วิปากมโนสมฺผสฺสสฺส สหชาตอญฺญมญฺญนิสฺสยวิปากาหารอินฺทฺริยสมฺปยุตฺตอตฺถิอวิคตวเสน นวธา ปจฺจโย โหติฯ พาหิเรสุ ปน รูปายตนํ จกฺขุสมฺผสฺสสฺส อารมฺมณปุเรชาตอตฺถิอวิคตวเสน จตุธา ปจฺจโย โหติฯ ตถา สทฺทายตนาทีนิ โสตสมฺผสฺสาทีนํฯ มโนสมฺผสฺสสฺส ปน ตานิ จ ธมฺมายตนญฺจ ตถา จ  อารมฺมณปจฺจยมเตฺตเนว จาติ เอวํ พาหิรานิ ฉ ยถาสมฺภวเมตสฺส ปจฺจยเตฺต วิภาวเยติฯ</p>

</p>


<h3>ผสฺสปจฺจยาเวทนาปทวิตฺถารกถา</h3>
<p> ผสฺสปจฺจยา เวทนาปเท –</p>


<p>
ทฺวารโต  
เวทนา วุตฺตา, จกฺขุสมฺผสฺสชาทิกา;  
  
สเฬว ตา ปเภเทน, เอกูนนวุตี มตาฯ  
</p>
  
<p>เอตสฺสปิ ปทสฺส วิภเงฺค ‘‘จกฺขุสมฺผสฺสชา เวทนาฯ โสต… ฆาน… ชิวฺหา… กาย… มโนสมฺผสฺสชา เวทนา’’ติ (วิภ. ๒๓๑) เอวํ ทฺวารโต สเฬว เวทนา วุตฺตา, ตา ปน ปเภเทน เอกูนนวุติยา จิเตฺตหิ สมฺปยุตฺตตฺตา เอกูนนวุติ มตาฯ</p>


<p>
เวทนาสุ ปเนตาสุ, อิธ พาตฺติํส เวทนา;  
  
วิปากจิตฺตยุตฺตาว, อธิเปฺปตาติ ภาสิตาฯ  
</p>
  
<p>
อฎฺฐธา ตตฺถ ปญฺจนฺนํ, ปญฺจทฺวารมฺหิ ปจฺจโย;  
  
เสสานํ เอกธา ผโสฺส, มโนทฺวาเรปิ โส ตถาฯ  
</p>
  
<p>ตตฺถ หิ ปญฺจทฺวาเร จกฺขุปสาทาทิวตฺถุกานํ ปญฺจนฺนํ เวทนานํ จกฺขุสมฺผสฺสาทิโก ผโสฺส สหชาตอญฺญมญฺญนิสฺสยวิปากอาหารสมฺปยุตฺตอตฺถิอวิคตวเสน อฎฺฐธา ปจฺจโย โหติฯ เสสานํ ปน เอเกกสฺมิํ ทฺวาเร สมฺปฎิจฺฉนสนฺตีรณตทารมฺมณวเสน ปวตฺตานํ กามาวจรวิปากเวทนานํ โส จกฺขุสมฺผสฺสาทิโก ผโสฺส อุปนิสฺสยวเสน เอกธาว ปจฺจโย โหติฯ</p>


<p>ติ มโนทฺวาเรปิ หิ ตทารมฺมณวเสน ปวตฺตานํ กามาวจรวิปากเวทนานํ โส สหชาตมโนสมฺผสฺสสงฺขาโต ผโสฺส ตเถว อฎฺฐธา ปจฺจโย โหติ, ปฎิสนฺธิภวงฺคจุติวเสน ปวตฺตานํ เตภูมกวิปากเวทนานมฺปิฯ ยา ปน ตา มโนทฺวาเร ตทารมฺมณวเสน  ปวตฺตา กามาวจรเวทนา, ตาสํ มโนทฺวาราวชฺชนสมฺปยุโตฺต มโนสมฺผโสฺส อุปนิสฺสยวเสน เอกธาว ปจฺจโย โหตีติฯ</p>

</p>


<h3>เวทนาปจฺจยาตณฺหาปทวิตฺถารกถา</h3>
<p> เวทนาปจฺจยา  ตณฺหาปเท –</p>


<p>
รูปตณฺหาทิเภเทน, ฉ ตณฺหา อิธ ทีปิตา;  
  
เอเกกา ติวิธา ตตฺถ, ปวตฺตาการโต มตาฯ  
</p>
  
<p>อิมสฺมิํ หิ ปเท เสฎฺฐิปุโตฺต พฺราหฺมณปุโตฺตติ ปิติโต นามวเสน ปุโตฺต วิย ‘‘รูปตณฺหาฯ สทฺท… คนฺธ… รส… โผฎฺฐพฺพ… ธมฺมตณฺหา’’ติ (วิภ. ๒๓๒) อารมฺมณโต นามวเสน วิภเงฺค ฉ ตณฺหา ทีปิตาฯ</p>


<p>ตาสุ ปน ตณฺหาสุ เอเกกา ตณฺหา ปวตฺติอาการโต กามตณฺหา, ภวตณฺหา, วิภวตณฺหาติ เอวํ ติวิธา มตาฯ รูปตณฺหาเยว หิ ยทา จกฺขุสฺส อาปาถมาคตํ รูปารมฺมณํ กามสฺสาทวเสน อสฺสาทยมานา ปวตฺตติ, ตทา  นาม โหติฯ ยทา ตเทวารมฺมณํ ‘‘ธุวํ สสฺสต’’นฺติ ปวตฺตาย สสฺสตทิฎฺฐิยา สทฺธิํ ปวตฺตติ, ตทา  นาม โหติฯ สสฺสตทิฎฺฐิสหคโต หิ ราโค ภวตณฺหาติ วุจฺจติฯ ยทา ปน ตเทวารมฺมณํ ‘‘อุจฺฉิชฺชติ วินสฺสตี’’ติ ปวตฺตาย อุเจฺฉททิฎฺฐิยา สทฺธิํ ปวตฺตติ, ตทา  นาม โหติฯ อุเจฺฉททิฎฺฐิสหคโต หิ ราโค วิภวตณฺหาติ วุจฺจติฯ เอส นโย สทฺทตณฺหาทีสุปีติฯ เอตา อฎฺฐารส ตณฺหา โหนฺติฯ</p>


<p>ตา อชฺฌตฺตรูปาทีสุ อฎฺฐารส, พหิทฺธา อฎฺฐารสาติ ฉตฺติํสฯ อิติ อตีตา ฉตฺติํส, อนาคตา ฉตฺติํส, ปจฺจุปฺปนฺนา ฉตฺติํสาติ อฎฺฐสตํ ตณฺหา โหนฺติฯ ตา ปุน สเงฺขปฺปมาณา รูปาทิอารมฺมณวเสน ฉ, กามตณฺหาทิวเสน วา ติโสฺสว ตณฺหา โหนฺตีติ เวทิตพฺพาฯ</p>


<p>ยสฺมา ปนิเม สตฺตา ปุตฺตํ อสฺสาเทตฺวา ปุเตฺต มมเตฺตน ธาติยา วิย รูปาทิอารมฺมณวเสน อุปฺปชฺชมานํ เวทนํ อสฺสาเทตฺวา เวทนาย มมเตฺตน  รูปาทิอารมฺมณทายกานํ จิตฺตการ-คนฺธพฺพ-คนฺธิก-สูท-ตนฺตวายรสายนวิธายกเวชฺชาทีนํ มหาสกฺการํ กโรนฺติฯ ตสฺมา สพฺพาเปสา เวทนาปจฺจยา ตณฺหา โหตีติ เวทิตพฺพาฯ</p>


<p>
ยสฺมา  
เจตฺถ อธิเปฺปตา, วิปากสุขเวทนา;  
  
เอกาว เอกธาเวสา, ตสฺมา ตณฺหาย ปจฺจโยฯ  
</p>
  
<p>ติ อุปนิสฺสยปจฺจเยเนว ปจฺจโย โหติฯ ยสฺมา วา,</p>


<p>
ทุกฺขี สุขํ ปตฺถยติ, สุขี ภิโยฺยปิ อิจฺฉติ;  
  
อุเปกฺขา ปน สนฺตตฺตา, สุขมิเจฺจว ภาสิตาฯ  
</p>
  
<p>
ตณฺหาย ปจฺจยา ตสฺมา, โหนฺติ ติโสฺสปิ เวทนา;  
  
เวทนาปจฺจยา ตณฺหา, อิติ วุตฺตา มเหสินาฯ  
</p>
  
<p>
เวทนาปจฺจยา จาปิ, ยสฺมา นานุสยํ วินา;  
  
โหติ ตสฺมา น สา โหติ, พฺราหฺมณสฺส วุสีมโตติฯ  
</p>
  
อยํ ‘‘เวทนาปจฺจยา ตณฺหา’’ติ ปทสฺมิํ วิตฺถารกถาฯ  
</p>
  
<h3>ตณฺหาปจฺจยาอุปาทานปทวิตฺถารกถา</h3>
<p> ตณฺหาปจฺจยา อุปาทานปเท –</p>


<p>
อุปาทานานิ จตฺตาริ, ตานิ อตฺถวิภาคโต;  
  
ธมฺมสเงฺขปวิตฺถารา, กมโต จ วิภาวเยฯ  
</p>
  
<p>ตตฺรายํ วิภาวนา – กามุปาทานํ, ทิฎฺฐุปาทานํ, สีลพฺพตุปาทานํ, อตฺตวาทุปาทานนฺติ อิมานิ ตาเวตฺถ จตฺตาริ อุปาทานานิฯ เตสํ อยํ  – วตฺถุสงฺขาตํ กามํ อุปาทิยตีติ  กาโม จ โส อุปาทานญฺจาติปิ กามุปาทานํฯ นฺติ ทฬฺหคฺคหณํฯ ทฬฺหโตฺถ เหตฺถ อุปสโทฺท อุปายาสอุปกฎฺฐาทีสุ วิยฯ ตถา ทิฎฺฐิ จ สา อุปาทานญฺจาติ ฯ ทิฎฺฐิํ อุปาทิยตีติ วา ทิฎฺฐุปาทานํฯ ‘‘สสฺสโต อตฺตา จ โลโก จา’’ติอาทีสุ  (ที. นิ. ๑.๓๑) หิ ปุริมทิฎฺฐิํ อุตฺตรทิฎฺฐิ อุปาทิยติฯ ตถา สีลพฺพตํ อุปาทิยตีติ ฯ สีลพฺพตญฺจ ตํ อุปาทานญฺจาติปิ สีลพฺพตุปาทานํฯ โคสีลโควตาทีนิ หิ ‘‘เอวํ สุทฺธี’’ติ อภินิเวสโต สยเมว อุปาทานานิฯ ตถา วทนฺติ เอเตนาติ วาโทฯ อุปาทิยนฺติ  เอเตนาติ อุปาทานํฯ กิํ วทนฺติ, อุปาทิยนฺติ วา? อตฺตานํฯ อตฺตโน วาทุปาทานํ ฯ อตฺตวาทมตฺตเมว วา อตฺตาติ อุปาทิยนฺติ เอเตนาติ อตฺตวาทุปาทานํฯ อยํ ตาว เตสํ อตฺถวิภาโคฯ</p>


<p> ปน กามุปาทานํ ตาว ‘‘ตตฺถ กตมํ กามุปาทานํ? โย กาเมสุ กามจฺฉโนฺท กามราโค กามนนฺที กามตณฺหา กามเสฺนโห กามปริฬาโห กามมุจฺฉา กามโชฺฌสานํ, อิทํ วุจฺจติ กามุปาทาน’’นฺติ (ธ. ส. ๑๒๒๐; วิภ. ๙๓๘) อาคตตฺตา สเงฺขปโต ตณฺหาทฬฺหตฺตํ วุจฺจติฯ  นาม ปุริมตณฺหาอุปนิสฺสยปจฺจเยน ทฬฺหสมฺภูตา อุตฺตรตณฺหาวฯ เกจิ ปนาหุ ‘‘อปฺปตฺตวิสยปตฺถนา ตณฺหา อนฺธกาเร โจรสฺส หตฺถปฺปสารณํ วิย, สมฺปตฺตวิสยคฺคหณํ อุปาทานํ ตเสฺสว ภณฺฑคฺคหณํ วิยฯ อปฺปิจฺฉตาสนฺตุฎฺฐิตาปฎิปกฺขา จ เต ธมฺมาฯ ตถา ปริเยสนารกฺขทุกฺขมูลา’’ติฯ เสสุปาทานตฺตยํ ปน สเงฺขปโต ทิฎฺฐิมตฺตเมวฯ</p>


<p>วิตฺถารโต ปน ปุเพฺพ รูปาทีสุ วุตฺตอฎฺฐสตปฺปเภทายปิ ตณฺหาย ทฬฺหภาโว กามุปาทานํฯ ทสวตฺถุกา มิจฺฉาทิฎฺฐิ ทิฎฺฐุปาทานํฯ ยถาห – ‘‘ตตฺถ กตมํ ทิฎฺฐุปาทานํ? นตฺถิ ทินฺนํ, นตฺถิ ยิฎฺฐํ…เป.… สจฺฉิกตฺวา ปเวเทนฺตีติ ยา เอวรูปา ทิฎฺฐิ…เป.… วิปริเยสคฺคาโหฯ อิทํ วุจฺจติ ทิฎฺฐุปาทาน’’นฺติ (ธ. ส. ๑๒๒๑; วิภ. ๙๓๘)ฯ สีลพฺพเตหิ สุทฺธีติ ปรามสนํ ปน สีลพฺพตุปาทานํฯ ยถาห – ‘‘ตตฺถ กตมํ สีลพฺพตุปาทานํ? สีเลน สุทฺธิ, วเตน สุทฺธิ, สีลพฺพเตน สุทฺธีติ ยา เอวรูปา ทิฎฺฐิ…เป.… วิปริเยสคฺคาโหฯ อิทํ วุจฺจติ สีลพฺพตุปาทาน’’นฺติ (ธ. ส. ๑๒๒๒; วิภ. ๙๓๘)ฯ วีสติวตฺถุกา สกฺกายทิฎฺฐิ อตฺตวาทุปาทานํฯ ยถาห – ‘‘ตตฺถ กตมํ อตฺตวาทุปาทานํ? อิธ อสฺสุตวา ปุถุชฺชโน…เป.… สปฺปุริสธเมฺม อวินีโต รูปํ อตฺตโต สมนุปสฺสติ…เป.… วิปริเยสคฺคาโห, อิทํ วุจฺจติ อตฺตวาทุปาทาน’’นฺติ (ธ. ส. ๑๒๒๓; วิภ. ๙๓๘)ฯ อยเมตฺถ ธมฺมสเงฺขปวิตฺถาโรฯ</p>


<p>ติ เอตฺถ ปน ติวิโธ กโม อุปฺปตฺติกฺกโม ปหานกฺกโม เทสนากฺกโม จฯ ตตฺถ อนมตเคฺค  สํสาเร อิมสฺส ปฐมํ อุปฺปตฺตีติ อภาวโต กิเลสานํ นิปฺปริยาเยน อุปฺปตฺติกฺกโม น วุจฺจติฯ ปริยาเยน ปน เยภุเยฺยน เอกสฺมิํ ภเว อตฺตคฺคาหปุพฺพงฺคโม สสฺสตุเจฺฉทาภินิเวโส, ตโต ‘‘สสฺสโต อยํ อตฺตา’’ติ คณฺหโต อตฺตวิสุทฺธตฺถํ สีลพฺพตุปาทานํ, ‘‘อุจฺฉิชฺชตี’’ติ คณฺหโต ปรโลกนิรเปกฺขสฺส กามุปาทานนฺติ  เอวํ ปฐมํ อตฺตวาทุปาทานํ, ตโต ทิฎฺฐิสีลพฺพตกามุปาทานานีติ อยเมเตสํ เอกสฺมิํ ภเว อุปฺปตฺติกฺกโมฯ</p>


<p>ทิฎฺฐุปาทานาทีนิ เจตฺถ ปฐมํ ปหียนฺติ โสตาปตฺติมคฺควชฺฌตฺตาฯ กามุปาทานํ ปจฺฉา, อรหตฺตมคฺควชฺฌตฺตาติ อยเมเตสํ ปหานกฺกโมฯ</p>


<p>มหาวิสยตฺตา ปน ปากฎตฺตา จ เอเตสุ กามุปาทานํ ปฐมํ เทสิตํฯ มหาวิสยํ หิ ตํ อฎฺฐจิตฺตสมฺปโยคา, อปฺปวิสยานิ อิตรานิ จตุจิตฺตสมฺปโยคา, เยภุเยฺยน จ อาลยรามตฺตา ปชาย ปากฎํ กามุปาทานํ, น อิตรานิฯ กามุปาทาน วา กามานํ สมธิคมตฺถํ โกตูหลมงฺคลาทิพหุโล โหติ, สาสฺส ทิฎฺฐีติ ตทนนฺตรํ ทิฎฺฐุปาทานํ, ตํ ปภิชฺชมานํ สีลพฺพตอตฺตวาทุปาทานวเสน ทุวิธํ โหติฯ ตสฺมิํ ทฺวเย โคกิริยํ กุกฺกุรกิริยํ วา ทิสฺวาปิ เวทิตพฺพโต โอฬาริกนฺติ สีลพฺพตุปาทานํ ปฐมํ เทสิตํฯ สุขุมตฺตา อเนฺต อตฺตวาทุปาทานนฺติ อยเมเตสํ เทสนากฺกโมฯ</p>


<p>
ตณฺหา จ ปุริมเสฺสตฺถ, เอกธา โหติ ปจฺจโย;  
  
สตฺตธา อฎฺฐธา วาปิ, โหติ เสสตฺตยสฺส สาฯ  
</p>
  
<p>เอตฺถ จ เอวํ เทสิเต อุปาทานจตุเกฺก ปุริมสฺส กามุปาทานสฺส กามตณฺหา อุปนิสฺสยวเสน เอกธาว ปจฺจโย โหติ, ตณฺหาภินนฺทิเตสุ วิสเยสุ อุปฺปตฺติโตฯ เสสตฺตยสฺส ปน สหชาตอญฺญมญฺญนิสฺสยสมฺปยุตฺตอตฺถิอวิคตเหตุวเสน สตฺตธา วา, อุปนิสฺสเยน สห อฎฺฐธา วาปิ ปจฺจโย โหติฯ ยทา จ สา อุปนิสฺสยวเสน ปจฺจโย โหติ, ตทา อสหชาตาว โหตีติฯ</p>

</p>


<h3>อุปาทานปจฺจยาภวปทวิตฺถารกถา</h3>
<p> อุปาทานปจฺจยา  ภวปเท –</p>


<p>
อตฺถโต ธมฺมโต เจว, สาตฺถโต เภทสงฺคหา;  
  
ยํ ยสฺส ปจฺจโย เจว, วิญฺญาตโพฺพ วินิจฺฉโยฯ  
</p>
  
<p>ตตฺถ  ภวตีติ ภโวฯ โส กมฺมภโว อุปปตฺติภโว จาติ ทุวิโธ โหติฯ ยถาห – ‘‘ภโว ทุวิเธน อตฺถิ กมฺมภโว, อตฺถิ อุปปตฺติภโว’’ติ (วิภ. ๒๓๔)ฯ ตตฺถ กมฺมเมว ภโว กมฺมภโว, ตถา อุปปตฺติเยว ภโว อุปปตฺติภโวฯ เอตฺถ จ อุปปตฺติ ภวตีติ ภโวฯ กมฺมํ ปน ยถา สุขการณตฺตา ‘‘สุโข พุทฺธานํ อุปฺปาโท’’ติ (ธ. ป. ๑๙๔) วุโตฺต, เอวํ ภวการณตฺตา ผลโวหาเรน ภโวติ เวทิตพฺพนฺติฯ เอวํ ตาเวตฺถ  วิญฺญาตโพฺพ วินิจฺฉโยฯ</p>


<p>  ปน กมฺมภโว ตาว สเงฺขปโต เจตนา เจว เจตนาสมฺปยุตฺตา จ อภิชฺฌาทโย กมฺมสงฺขาตา ธมฺมาฯ ยถาห – ‘‘ตตฺถ กตโม กมฺมภโว? ปุญฺญาภิสงฺขาโร อปุญฺญาภิสงฺขาโร อาเนญฺชาภิสงฺขาโร (วิภ. ๒๓๔) ปริตฺตภูมโก วา มหาภูมโก วา, อยํ วุจฺจติ กมฺมภโวฯ สพฺพมฺปิ ภวคามิกมฺมํ กมฺมภโว’’ติ (วิภ. ๒๓๔)ฯ เอตฺถ หิ ติ เตรส เจตนาฯ ติ ทฺวาทสฯ ติ จตโสฺส เจตนาฯ เอวํ ติ เอเตน ตาสํเยว เจตนานํ มนฺทพหุวิปากตา วุตฺตาฯ นฺติ อิมินา ปน เจตนาสมฺปยุตฺตา อภิชฺฌาทโย วุตฺตาฯ</p>


<p>อุปปตฺติภโว ปน สเงฺขปโต กมฺมาภินิพฺพตฺตา ขนฺธา, ปเภทโต นววิโธ โหติฯ ยถาห – ‘‘ตตฺถ กตโม อุปปตฺติภโว? กามภโว รูปภโว อรูปภโว สญฺญาภโว อสญฺญาภโว เนวสญฺญานาสญฺญาภโว, เอกโวการภโว จตุโวการภโว ปญฺจโวการภโว, อยํ วุจฺจติ อุปปตฺติภโว’’ติ (วิภ. ๒๓๔)ฯ ตตฺถ กามสงฺขาโต ภโว กามภโวฯ เอส นโย รูปารูปภเวสุฯ สญฺญาวตํ ภโว, สญฺญา วา เอตฺถ ภเว อตฺถีติ สญฺญาภโวฯ วิปริยาเยน อสญฺญาภโวฯ โอฬาริกาย สญฺญาย อภาวา สุขุมาย จ ภาวา เนวสญฺญา, นาสญฺญา อสฺมิํ  ภเวติ เนวสญฺญานาสญฺญาภโวฯ เอเกน รูปกฺขเนฺธน โวกิโณฺณ ภโว เอกโวการภโวฯ เอโก วา โวกาโร อสฺส ภวสฺสาติ เอกโวการภโวฯ เอส นโย จตุโวการปญฺจโวการภเวสุฯ ตตฺถ กามภโว ปญฺจ อุปาทิณฺณกฺขนฺธาฯ ตถา รูปภโวฯ อรูปภโว จตฺตาโร , สญฺญาภโว ปญฺจฯ อสญฺญาภโว เอโก อุปาทิณฺณกฺขโนฺธฯ เนวสญฺญานาสญฺญาภโว จตฺตาโรฯ เอกโวการภวาทโย เอกจตุปญฺจกฺขนฺธา อุปาทิณฺณกฺขเนฺธหีติ เอวเมตฺถ ธมฺมโตปิ วิญฺญาตโพฺพ วินิจฺฉโยฯ</p>


<p> ติ ยถา จ ภวนิเทฺทเส, ตเถว กามํ สงฺขารนิเทฺทเสปิ ปุญฺญาภิสงฺขาราทโยว วุตฺตา, เอวํ สเนฺตปิ ปุริเม อตีตกมฺมวเสน อิธ ปฎิสนฺธิยา ปจฺจยตฺตา, อิเม ปจฺจุปฺปนฺนกมฺมวเสน อายติํ ปฎิสนฺธิยา ปจฺจยตฺตาติ ปุนวจนํ สาตฺถกเมว, ปุเพฺพ วา ‘‘ตตฺถ กตโม ปุญฺญาภิสงฺขาโร? กุสลา เจตนา กามาวจรา’’ติ (วิภ. ๒๒๖) เอวมาทินา นเยน เจตนาว สงฺขาราติ วุตฺตาฯ อิธ ปน ‘‘สพฺพมฺปิ ภวคามิกมฺม’’นฺติ (วิภ. ๒๓๔) วจนโต เจตนาสมฺปยุตฺตาปิฯ ปุเพฺพ จ วิญฺญาณปจฺจยเมว กมฺมํ ‘‘สงฺขารา’’ติ วุตฺตํฯ อิทานิ อสญฺญาภวนิพฺพตฺตกมฺปิฯ กิํ วา พหุนา, ‘‘อวิชฺชาปจฺจยา สงฺขารา’’ติ เอตฺถ ปุญฺญาภิสงฺขาราทโยว กุสลากุสลา ธมฺมา วุตฺตาฯ ‘‘อุปาทานปจฺจยา ภโว’’ติ อิธ ปน อุปปตฺติภวสฺสาปิ สงฺคหิตตฺตา กุสลากุสลาพฺยากตา ธมฺมา วุตฺตาฯ ตสฺมา สพฺพถาปิ สาตฺถกเมวิทํ ปุนวจนนฺติ เอวเมตฺถ สาตฺถโตปิ วิญฺญาตโพฺพ วินิจฺฉโยฯ</p>


<p> ติ อุปาทานปจฺจยา ภวสฺส เภทโต เจว สงฺคหโต จฯ ยญฺหิ กามุปาทานปจฺจยา กามภวนิพฺพตฺตกํ กมฺมํ กรียติ, โส กมฺมภโวฯ ตทภินิพฺพตฺตา ขนฺธา อุปปตฺติภโวฯ เอส นโย รูปารูปภเวสุฯ เอวํ กามุปาทานปจฺจยา เทฺว กามภวา, ตทโนฺตคธา จ สญฺญาภวปญฺจโวการภวา, เทฺว รูปภวา, ตทโนฺตคธา จ สญฺญาภวอสญฺญาภวเอกโวการภวปญฺจโวการภวา, เทฺว อรูปภวา, ตทโนฺตคธา จ สญฺญาภวเนวสญฺญานาสญฺญาภวจตุโวการภวาติ สทฺธิํ อโนฺตคเธหิ ฉ ภวาฯ ยถา จ กามุปาทานปจฺจยา สทฺธิํ อโนฺตคเธหิ ฉ ภวาฯ ตถา เสสุปาทานปจฺจยาปีติ เอวํ อุปาทานปจฺจยา  สทฺธิํ อโนฺตคเธหิ จตุวีสติ ภวาฯ</p>


<p> ปน กมฺมภวํ อุปปตฺติภวญฺจ เอกโต กตฺวา กามุปาทานปจฺจยา สทฺธิํ อโนฺตคเธหิ  เอโก กามภโวฯ ตถา รูปารูปภวาติ ตโย ภวาฯ ตถา เสสุปาทานปจฺจยา ปีติฯ เอวํ อุปาทานปจฺจยา สงฺคหโต สทฺธิํ อโนฺตคเธหิ ทฺวาทส ภวาฯ อปิจ  อวิเสเสน อุปาทานปจฺจยา กามภวูปคํ กมฺมํ กมฺมภโวฯ ตทภินิพฺพตฺตา ขนฺธา อุปปตฺติภโวฯ เอส นโย รูปารูปภเวสุฯ เอวํ อุปาทานปจฺจยา สทฺธิํ อโนฺตคเธหิ เทฺว กามภวา, เทฺว รูปภวา, เทฺว อรูปภวาติ อปเรน ปริยาเยน สงฺคหโต ฉ ภวาฯ กมฺมภวอุปปตฺติภวเภทํ วา อนุปคมฺม สทฺธิํ อโนฺตคเธหิ กามภวาทิวเสน ตโย ภวา โหนฺติฯ กามภวาทิเภทมฺปิ อนุปคมฺม กมฺมภวอุปปตฺติภววเสน เทฺว ภวา โหนฺติฯ กมฺมุปปตฺติเภทญฺจาปิ อนุปคมฺม อุปาทานปจฺจยา ภโวติ ภววเสน เอโกว ภโว โหตีติ เอวเมตฺถ อุปาทานปจฺจยสฺส ภวสฺส เภทสงฺคหาปิ วิญฺญาตโพฺพ วินิจฺฉโยฯ</p>


<p> ติ ยเญฺจตฺถ อุปาทานํ ยสฺส ปจฺจโย โหติ, ตโตปิ วิญฺญาตโพฺพ วินิจฺฉโยติ อโตฺถฯ กิํ ปเนตฺถ กสฺส ปจฺจโย โหติ? ยํกิญฺจิ ยสฺส กสฺสจิ ปจฺจโย โหติเยวฯ อุมฺมตฺตโก วิย หิ ปุถุชฺชโนฯ โส อิทํ ยุตฺตํ อิทํ อยุตฺตนฺติ อวิจาเรตฺวา ยสฺส กสฺสจิ อุปาทานสฺส วเสน ยํกิญฺจิ ภวํ ปเตฺถตฺวา ยํกิญฺจิ กมฺมํ กโรติเยวฯ ตสฺมา ยเทกเจฺจ สีลพฺพตุปาทาเนน รูปารูปภวา น โหนฺตีติ วทนฺติ, ตํ น คเหตพฺพํฯ สเพฺพน ปน สโพฺพ โหตีติ คเหตพฺพํฯ</p>


<p>เสยฺยถิทํ – อิเธกโจฺจ อนุสฺสววเสน วา ทิฎฺฐานุสาเรน วา ‘‘กามา นาเมเต มนุสฺสโลเก เจว ขตฺติยมหาสาลกุลาทีสุ, ฉ กามาวจรเทวโลเก จ สมิทฺธา’’ติ จิเนฺตตฺวา เตสํ อธิคมตฺถํ อสทฺธมฺมสฺสวนาทีหิ วญฺจิโต ‘‘อิมินา กเมฺมน กามา สมฺปชฺชนฺตี’’ติ มญฺญมาโน กามุปาทานวเสน กายทุจฺจริตาทีนิปิ กโรติ, โส ทุจฺจริตปาริปูริยา อปาเย อุปปชฺชติฯ สนฺทิฎฺฐิเก วา ปน กาเม ปตฺถยมาโน ปฎิลเทฺธ จ โคปยมาโน กามุปาทานวเสน กายทุจฺจริตาทีนิ กโรติ, โส ทุจฺจริตปาริปูริยา อปาเย อุปปชฺชติฯ ตตฺราสฺส อุปปตฺติเหตุภูตํ กมฺมํ กมฺมภโวฯ กมฺมาภินิพฺพตฺตา ขนฺธา อุปปตฺติภโวฯ สญฺญาภวปญฺจโวการภวา ปน ตทโนฺตคธา เอวฯ</p>


<p>อปโร  ปน สทฺธมฺมสฺสวนาทีหิ อุปพฺรูหิตญาโณ ‘‘อิมินา กเมฺมน กามา สมฺปชฺชนฺตี’’ติ มญฺญมาโน กามุปาทานวเสน กายสุจริตาทีนิ กโรติฯ โส สุจริตปาริปูริยา  เทเวสุ วา มนุเสฺสสุ วา อุปปชฺชติฯ ตตฺราสฺส อุปปตฺติเหตุภูตํ กมฺมํ กมฺมภโวฯ กมฺมาภินิพฺพตฺตา ขนฺธา อุปปตฺติภโวฯ สญฺญาภวปญฺจโวการภวา ปน ตทโนฺตคธา เอวฯ อิติ กามุปาทานํ สปฺปเภทสฺส สาโนฺตคธสฺส กามภวสฺส ปจฺจโย โหติฯ</p>


<p>อปโร ‘‘รูปารูปภเวสุ ตโต สมิทฺธตรา กามา’’ติ สุตฺวา ปริกเปฺปตฺวา วา กามุปาทานวเสเนว รูปารูปสมาปตฺติโย นิพฺพเตฺตตฺวา สมาปตฺติพเลน รูปารูปพฺรหฺมโลเก อุปปชฺชติฯ ตตฺราสฺส อุปปตฺติเหตุภูตํ กมฺมํ กมฺมภโวฯ กมฺมาภินิพฺพตฺตา ขนฺธา อุปปตฺติภโวฯ สญฺญา-อสญฺญา-เนวสญฺญานาสญฺญา-เอก-จตุ-ปญฺจโวการภวา ปน ตทโนฺตคธา เอวฯ อิติ กามุปาทานํ สปฺปเภทานํ สาโนฺตคธานํ รูปารูปภวานมฺปิ ปจฺจโย โหติฯ</p>


<p>อปโร ‘‘อยํ อตฺตา นาม กามาวจรสมฺปตฺติภเว วา รูปารูปภวานํ วา อญฺญตรสฺมิํ อุจฺฉิเนฺน สุอุจฺฉิโนฺน โหตี’’ติ อุเจฺฉททิฎฺฐิํ อุปาทาย ตทุปคํ กมฺมํ กโรติ, ตสฺส ตํ กมฺมํ กมฺมภโวฯ กมฺมาภินิพฺพตฺตา ขนฺธา อุปปตฺติภโวฯ สญฺญาภวาทโย ปน ตทโนฺตคธา เอวฯ อิติ ทิฎฺฐุปาทานํ สปฺปเภทานํ สาโนฺตคธานํ ติณฺณมฺปิ กามรูปารูปภวานํ ปจฺจโย โหติฯ</p>


<p>อปโร ‘‘อยํ อตฺตา นาม กามาวจรสมฺปตฺติภเว วา รูปารูปภวานํ วา อญฺญตรสฺมิํ สุขี โหติ วิคตปริฬาโห’’ติ อตฺตวาทุปาทาเนน ตทุปคํ กมฺมํ กโรติ, ตสฺส ตํ กมฺมํ กมฺมภโวฯ ตทภินิพฺพตฺตา ขนฺธา อุปปตฺติภโวฯ สญฺญาภวาทโย ปน ตทโนฺตคธา เอวฯ อิติ อตฺตวาทุปาทานํ สปฺปเภทานํ สาโนฺตคธานํ ติณฺณํ ภวานํ ปจฺจโย โหติฯ</p>


<p>อปโร ‘‘อิทํ สีลพฺพตํ นาม กามาวจรสมฺปตฺติภเว วา รูปารูปภวานํ วา อญฺญตรสฺมิํ ปริปูเรนฺตสฺส สุขํ ปาริปูริํ คจฺฉตี’’ติ สีลพฺพตุปาทานวเสน ตทุปคํ กมฺมํ กโรติ, ตสฺส ตํ กมฺมํ กมฺมภโวฯ ตทภินิพฺพตฺตา ขนฺธา อุปปตฺติภโวฯ สญฺญาภวาทโย ปน ตทโนฺตคธา เอวฯ อิติ สีลพฺพตุปาทานํ สปฺปเภทานํ สาโนฺตคธานํ ติณฺณํ ภวานํ ปจฺจโย โหติฯ เอวเมตฺถ ยํ ยสฺส ปจฺจโย โหติ, ตโตปิ วิญฺญาตโพฺพ วินิจฺฉโยฯ</p>


<p>กิํ ปเนตฺถ  กสฺส ภวสฺส กถํ ปจฺจโย โหตีติ เจ?</p>


<p>
รูปารูปภวานํ  
, อุปนิสฺสยปจฺจโย อุปาทานํ;  
  
สหชาตาทีหิปิ ตํ, กามภวสฺสาติ วิเญฺญยฺยํฯ  
</p>
  
<p>รูปารูปภวานํ หิ, กามภวปริยาปนฺนสฺส จ กมฺมภเว กุสลกมฺมเสฺสว, อุปปตฺติภวสฺส เจตํ จตุพฺพิธมฺปิ อุปาทานํ อุปนิสฺสยปจฺจยวเสน เอกธาว ปจฺจโย โหติฯ กามภเว อตฺตนา สมฺปยุตฺตากุสลกมฺมภวสฺส สหชาตอญฺญมญฺญนิสฺสยสมฺปยุตฺตอตฺถิอวิคตเหตุปจฺจยปฺปเภเทหิ สหชาตาทีหิ ปจฺจโย โหติฯ วิปฺปยุตฺตสฺส ปน อุปนิสฺสยปจฺจเยเนวาติฯ</p>

</p>


<h3>ภวปจฺจยาชาติอาทิวิตฺถารกถา</h3>
<p> ภวปจฺจยา ชาตีติอาทีสุ ชาติอาทีนํ วินิจฺฉโย สจฺจนิเทฺทเส วุตฺตนเยเนว เวทิตโพฺพฯ ติ ปเนตฺถ กมฺมภโวว อธิเปฺปโตฯ โส หิ ชาติยา ปจฺจโย, น อุปปตฺติภโวฯ โส จ ปน กมฺมปจฺจยอุปนิสฺสยปจฺจยวเสน เทฺวธา ปจฺจโย โหตีติฯ</p>


<p>ตตฺถ สิยา – กถํ ปเนตํ ชานิตพฺพํ ภโว ชาติยา ปจฺจโยติ เจ? พาหิรปจฺจยสมเตฺตปิ หีนปณีตตาทิวิเสสทสฺสนโตฯ พาหิรานํ หิ ชนกชนนีสุกฺกโสณิตาหาราทีนํ ปจฺจยานํ สมเตฺตปิ สตฺตานํ ยมกานมฺปิ สตํ หีนปณีตตาทิวิเสโส ทิสฺสติฯ โส จ น อเหตุโก สพฺพทา จ สเพฺพสญฺจ อภาวโต, น กมฺมภวโต อญฺญเหตุโก ตทภินิพฺพตฺตกสตฺตานํ อชฺฌตฺตสนฺตาเน อญฺญสฺส การณสฺส อภาวโตติ กมฺมภวเหตุโกวฯ กมฺมํ หิ สตฺตานํ หีนปณีตตาทิวิเสสสฺส เหตุฯ เตนาห ภควา ‘‘กมฺมํ สเตฺต วิภชติ ยทิทํ หีนปฺปณีตตายา’’ติ (ม. นิ. ๓.๒๘๙)ฯ ตสฺมา ชานิตพฺพเมตํ ‘‘ภโว ชาติยา ปจฺจโย’’ติฯ</p>


<p>ยสฺมา จ อสติ ชาติยา ชรามรณํ นาม, โสกาทโย วา ธมฺมา น โหนฺติฯ ชาติยา ปน สติ ชรามรณเญฺจว, ชรามรณสงฺขาตทุกฺขธมฺมผุฎฺฐสฺส จ พาลชนสฺส ชรามรณาภิสมฺพนฺธา  วา เตน เตน ทุกฺขธเมฺมน ผุฎฺฐสฺส  อนภิสมฺพนฺธา วา โสกาทโย จ ธมฺมา โหนฺติฯ ตสฺมา อยมฺปิ ชาติ ชรามรณสฺส เจว โสกาทีนญฺจ ปจฺจโย โหตีติ เวทิตพฺพาฯ สา ปน อุปนิสฺสยโกฎิยา เอกธาว ปจฺจโย โหตีติฯ</p>

</p>


<h3>ภวจกฺกกถา</h3>
<p> ยสฺมา ปเนตฺถ โสกาทโย อวสาเน วุตฺตา, ตสฺมา ยา สา อวิชฺชาปจฺจยา สงฺขาราติ เอวเมตสฺส ภวจกฺกสฺส อาทิมฺหิ วุตฺตา, สา,</p>


<p>
โสกาทีหิ อวิชฺชา, สิทฺธา ภวจกฺกมวิทิตาทิมิทํ;  
  
การกเวทกรหิตํ, ทฺวาทสวิธสุญฺญตาสุญฺญํฯ  
</p>
  
<p>สตตํ สมิตํ ปวตฺตตีติ เวทิตพฺพํฯ</p>


<p>กถํ ปเนตฺถ โสกาทีหิ อวิชฺชา สิทฺธา, กถมิทํ ภวจกฺกํ อวิทิตาทิ, กถํ การกเวทกรหิตํ, กถํ ทฺวาทสวิธสุญฺญตาสุญฺญนฺติ เจ? เอตฺถ หิ โสกโทมนสฺสุปายาสา อวิชฺชาย อวิโยคิโน, ปริเทโว จ นาม มูฬฺหสฺสาติ เตสุ ตาว สิเทฺธสุ สิทฺธา โหติ อวิชฺชาฯ อปิจ ‘‘อาสวสมุทยา อวิชฺชาสมุทโย’’ติ (ม. นิ. ๑.๑๐๓) วุตฺตํฯ อาสวสมุทยา เจเต โสกาทโย โหนฺติฯ</p>


<p>กถํ? วตฺถุกามวิโยเค ตาว โสโก กามาสวสมุทยา โหติฯ ยถาห –</p>


<p>
‘‘ตสฺส เจ กามยานสฺส, ฉนฺทชาตสฺส ชนฺตุโน;  
  
เต กามา ปริหายนฺติ, สลฺลวิโทฺธว รุปฺปตี’’ติฯ (สุ. นิ. ๗๗๓);  
</p>
  
<p>ยถา จาห – ‘‘กามโต ชายติ โสโก’’ติฯ (ธ. ป. ๒๑๕)ฯ</p>


<p>สเพฺพปิ  เจเต ทิฎฺฐาสวสมุทยา โหนฺติฯ ยถาห –</p>


<p>‘‘ตสฺส ‘อหํ รูปํ มม รูป’นฺติ ปริยุฎฺฐฎฺฐายิโน รูปวิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสา’’ติ (สํ. นิ. ๓.๑)ฯ</p>


<p>ยถา จ ทิฎฺฐาสวสมุทยา, เอวํ ภวาสวสมุทยาปิฯ ยถาห –</p>


<p>‘‘เยปิ  เต เทวา ทีฆายุกา วณฺณวโนฺต สุขพหุลา อุเจฺจสุ วิมาเนสุ จิรฎฺฐิติกา, เตปิ ตถาคตสฺส ธมฺมเทสนํ สุตฺวา ภยํ สนฺตาสํ สํเวคมาปชฺชนฺตี’’ติ (สํ. นิ. ๓.๗๘)ฯ ปญฺจ ปุพฺพนิมิตฺตานิ ทิสฺวา มรณภเยน สนฺตชฺชิตานํ เทวานํ วิยฯ</p>


<p>ยถา จ ภวาสวสมุทยา, เอวํ อวิชฺชาสวสมุทยาปิฯ ยถาห –</p>


<p>‘‘ส โข โส, ภิกฺขเว, พาโล ติวิธํ ทิเฎฺฐว ธเมฺม ทุกฺขํ โทมนสฺสํ ปฎิสํเวเทตี’’ติ (ม. นิ. ๓.๒๔๖)ฯ</p>


<p>อิติ ยสฺมา อาสวสมุทยา เอเต ธมฺมา โหนฺติ, ตสฺมา เอเต สิชฺฌมานา อวิชฺชาย เหตุภูเต อาสเว สาเธนฺติฯ อาสเวสุ จ สิเทฺธสุ ปจฺจยภาเว ภาวโต อวิชฺชาปิ สิทฺธาว โหตีติฯ เอวํ ตาเวตฺถ  โหตีติ เวทิตพฺพาฯ</p>


<p>ยสฺมา ปน เอวํ ปจฺจยภาเว ภาวโต อวิชฺชาย สิทฺธาย ปุน อวิชฺชาปจฺจยา สงฺขารา, สงฺขารปจฺจยา วิญฺญาณนฺติ เอวํ เหตุผลปรมฺปราย ปริโยสานํ นตฺถิฯ ตสฺมา ตํ เหตุผลสมฺพนฺธวเสน ปวตฺตํ ทฺวาทสงฺคํ ติ สิทฺธํ โหติฯ</p>


<p>เอวํ สติ อวิชฺชาปจฺจยา สงฺขาราติ อิทํ อาทิมตฺตกถนํ วิรุชฺฌตีติ เจฯ นยิทํ อาทิมตฺตกถนํฯ ปธานธมฺมกถนํ ปเนตํฯ ติณฺณนฺนํ หิ วฎฺฎานํ อวิชฺชา ปธานาฯ อวิชฺชาคฺคหเณน หิ อวเสสกิเลสวฎฺฎญฺจ กมฺมาทีนิ จ พาลํ ปลิโพเธนฺติฯ สปฺปสิรคฺคหเณน เสสสปฺปสรีรํ วิย พาหํฯ อวิชฺชาสมุเจฺฉเท ปน กเต เตหิ วิโมโกฺข โหติ ฯ สปฺปสิรเจฺฉเท กเต ปลิโพธิตพาหาวิโมโกฺข วิยฯ ยถาห – ‘‘อวิชฺชายเตฺวว อเสสวิราคนิโรธา สงฺขารนิโรโธ’’ติอาทิ (สํ. นิ. ๒.๑; มหาว. ๑)ฯ อิติ ยํ คณฺหโต พโนฺธ, มุจฺจโต จ โมโกฺข โหติ, ตสฺส ปธานธมฺมสฺส กถนมิทํ, น อาทิมตฺตกถนนฺติฯ เอวมิทํ ติ เวทิตพฺพํฯ</p>


<p>ตยิทํ  ยสฺมา อวิชฺชาทีหิ การเณหิ สงฺขาราทีนํ ปวตฺติ, ตสฺมา ตโต อเญฺญน ‘‘พฺรหฺมา มหาพฺรหฺมา เสโฎฺฐ สชิตา’’ติ (ที. นิ. ๑.๔๒) เอวํ ปริกปฺปิเตน พฺรหฺมาทินา วา สํสารสฺส การเกน, ‘‘โส โข ปน เม อยํ อตฺตา วโท เวเทโยฺย’’ติ เอวํ ปริกปฺปิเตน อตฺตนา วา สุขทุกฺขานํ เวทเกน รหิตํฯ อิติ นฺติ เวทิตพฺพํฯ</p>


<p>ยสฺมา ปเนตฺถ อวิชฺชา อุทยพฺพยธมฺมกตฺตา ธุวภาเวน, สํกิลิฎฺฐตฺตา สํกิเลสิกตฺตา จ สุภภาเวน, อุทยพฺพยปฎิปีฬิตตฺตา สุขภาเวน, ปจฺจยายตฺตวุตฺติตฺตา วสวตฺตนภูเตน อตฺตภาเวน จ สุญฺญาฯ ตถา สงฺขาราทีนิปิ องฺคานิฯ ยสฺมา วา อวิชฺชา น อตฺตา, น อตฺตโน, น อตฺตนิ, น อตฺตวตีฯ ตถา สงฺขาราทีนิปิ องฺคานิฯ ตสฺมา เมตํ ภวจกฺกนฺติ เวทิตพฺพํฯ</p>


<p> เอวญฺจ วิทิตฺวา ปุน,</p>


<p>
ตสฺสาวิชฺชาตณฺหา, มูลมตีตาทโย ตโย กาลา;  
  
เทฺว อฎฺฐ เทฺว เอว จ, สรูปโต เตสุ องฺคานิฯ  
</p>
  
<p>ตสฺส โข ปเนตสฺส ภวจกฺกสฺส อวิชฺชา ตณฺหา จาติ เทฺว ธมฺมา นฺติ เวทิตพฺพาฯ ตเทตํ ปุพฺพนฺตาหรณโต อวิชฺชามูลํ เวทนาวสานํ, อปรนฺตสนฺตานโต ตณฺหามูลํ ชรามรณาวสานนฺติ ทุวิธํ โหติฯ ตตฺถ ปุริมํ ทิฎฺฐิจริตวเสน วุตฺตํ, ปจฺฉิมํ ตณฺหาจริตวเสนฯ ทิฎฺฐิจริตานํ หิ อวิชฺชา, ตณฺหาจริตานญฺจ ตณฺหา สํสารนายิกาฯ อุเจฺฉททิฎฺฐิสมุคฺฆาตาย วา ปฐมํ, ผลุปฺปตฺติยา เหตูนํ อนุปเจฺฉทปฺปกาสนโต, สสฺสตทิฎฺฐิสมุคฺฆาตาย ทุติยํ, อุปฺปนฺนานํ ชรามรณปฺปกาสนโตฯ คพฺภเสยฺยกวเสน วา ปุริมํ, อนุปุพฺพปวตฺติทีปนโต, โอปปาติกวเสน ปจฺฉิมํ, สหุปฺปตฺติทีปนโตฯ</p>


<p>อตีตปจฺจุปฺปนฺนานาคตา  จสฺส ฯ เตสุ ปาฬิยํ สรูปโต อาคตวเสน ‘‘อวิชฺชา, สงฺขารา จา’’ติ  องฺคานิ อตีตกาลานิฯ วิญฺญาณาทีนิ ภวาวสานานิ  ปจฺจุปฺปนฺนกาลานิฯ ชาติ เจว ชรามรณญฺจ  อนาคตกาลานีติ เวทิตพฺพานิฯ</p>


<p> ปุน ,</p>


<p>
‘‘เหตุผลเหตุปุพฺพก-ติสนฺธิจตุเภทสงฺคหเญฺจตํ;  
  
วีสติ อาการารํ, ติวฎฺฎมนวฎฺฐิตํ ภมติ’’ฯ  
</p>
  
<p>อิติปิ เวทิตพฺพํฯ</p>


<p>ตตฺถ สงฺขารานญฺจ ปฎิสนฺธิวิญฺญาณสฺส จ อนฺตรา เอโก เหตุผลสนฺธิ นามฯ เวทนาย จ ตณฺหาย จ อนฺตรา เอโก ผลเหตุสนฺธิ นามฯ ภวสฺส จ ชาติยา จ อนฺตรา เอโก เหตุผลสนฺธีติ เอวมิทํ ติ เวทิตพฺพํฯ</p>


<p>สนฺธีนํ อาทิปริโยสานววตฺถิตา ปนสฺส  โหนฺติฯ เสยฺยถิทํ – อวิชฺชาสงฺขารา เอโก สงฺคโหฯ วิญฺญาณนามรูปสฬายตนผสฺสเวทนา ทุติโยฯ ตณฺหุปาทานภวา ตติโยฯ ชาติชรามรณํ จตุโตฺถติฯ เอวมิทํ จตุเภทสงฺคหนฺติ เวทิตพฺพํฯ</p>


<p>
อตีเต เหตโว ปญฺจ, อิทานิ ผลปญฺจกํ;  
  
อิทานิ เหตโว ปญฺจ, อายติํ ผลปญฺจกนฺติฯ  
</p>
  
<p>เอเตหิ ปน วีสติยา อาการสงฺขาเตหิ อเรหิ นฺติ เวทิตพฺพํฯ ตตฺถ ติ อวิชฺชา สงฺขารา จาติ อิเม ตาว เทฺว วุตฺตา เอวฯ ยสฺมา ปน อวิทฺวา ปริตสฺสติ, ปริตสฺสิโต อุปาทิยติ, ตสฺสุปาทานปจฺจยา ภโวฯ ตสฺมา ตณฺหุปาทานภวาปิ คหิตา โหนฺติฯ เตนาห ‘‘ปุริมกมฺมภวสฺมิํ โมโห อวิชฺชา, อายูหนา สงฺขารา, นิกนฺติ ตณฺหา, อุปคมนํ อุปาทานํ, เจตนา ภโวติ อิเม ปญฺจ ธมฺมา ปุริมกมฺมภวสฺมิํ อิธ ปฎิสนฺธิยา ปจฺจยา’’ติ (ปฎิ. ม. ๑.๔๗)ฯ</p>


<p>ตตฺถ  นฺติ ปุริเม กมฺมภเว, อตีตชาติยํ กมฺมภเว กริยมาเนติ อโตฺถฯ ติ โย ตทา ทุกฺขาทีสุ โมโห, เยน มูโฬฺห กมฺมํ กโรติ, สา อวิชฺชาฯ ติ ตํ กมฺมํ กโรโต ยา ปุริมเจตนาโย, ยถา ‘‘ทานํ ทสฺสามี’’ติ จิตฺตํ อุปฺปาเทตฺวา มาสมฺปิ สํวจฺฉรมฺปิ ทานุปกรณานิ สเชฺชนฺตสฺส อุปฺปนฺนา ปุริมเจตนาโยฯ ปฎิคฺคาหกานํ ปน หเตฺถ ทกฺขิณํ ปติฎฺฐาปยโต เจตนา ภโวติ วุจฺจติฯ เอกาวชฺชเนสุ วา ฉสุ ชวเนสุ เจตนา อายูหนา สงฺขารา นาม ฯ สตฺตเม ภโวฯ ยา กาจิ วา ปน เจตนา ภโวฯ สมฺปยุตฺตา อายูหนา สงฺขารา นามฯ ติ ยา กมฺมํ กโรนฺตสฺส ผเล อุปปตฺติภเว นิกามนา ปตฺถนา, สา ตณฺหา นามฯ นฺติ ยํ กมฺมภวสฺส ปจฺจยภูตํ ‘‘อิทํ กตฺวา อสุกสฺมิํ นาม ฐาเน กาเม เสวิสฺสามิ อุจฺฉิชฺชิสฺสามี’’ติอาทินา นเยน ปวตฺตํ อุปคมนํ คหณํ ปรามสนํ, อิทํ อุปาทานํ นามฯ ติ อายูหนาวสาเน วุตฺตา เจตนา ภโวติ เอวมโตฺถ เวทิตโพฺพฯ</p>


<p>นฺติ วิญฺญาณาทิเวทนาวสานํ ปาฬิยํ อาคตเมวฯ ยถาห – ‘‘อิธ ปฎิสนฺธิ วิญฺญาณํ, โอกฺกนฺติ นามรูปํ, ปสาโท อายตนํ, ผุโฎฺฐ ผโสฺส, เวทยิตํ เวทนา, อิเม ปญฺจ ธมฺมา อิธูปปตฺติภวสฺมิํ ปุเรกตสฺส กมฺมสฺส ปจฺจยา’’ติ (ปฎิ. ๑.๔๗)ฯ ตตฺถ นฺติ ยํ ภวนฺตรปฎิสนฺธานวเสน อุปฺปนฺนตฺตา ปฎิสนฺธีติ วุจฺจติ, ตํ วิญฺญาณํฯ นฺติ ยา คเพฺภ รูปารูปธมฺมานํ โอกฺกนฺติ อาคนฺตฺวา ปวิสนํ วิย, อิทํ นามรูปํฯ นฺติ อิทํ จกฺขาทิปญฺจายตนวเสน วุตฺตํฯ ติ โย อารมฺมณํ ผุโฎฺฐ ผุสโนฺต อุปฺปโนฺน, อยํ ผโสฺสฯ ติ ยํ ปฎิสนฺธิวิญฺญาเณน วา สฬายตนปจฺจเยน วา ผเสฺสน สห อุปฺปนฺนํ วิปากเวทยิตํ, สา เวทนาติ เอวมโตฺถ เวทิตโพฺพฯ</p>


<p>ติ ตณฺหาทโย ปาฬิยํ อาคตา ตณฺหุปาทานภวาฯ ภเว ปน คหิเต ตสฺส ปุพฺพภาคา ตํสมฺปยุตฺตา วา สงฺขารา คหิตาว โหนฺติฯ ตณฺหุปาทานคฺคหเณน จ ตํสมฺปยุตฺตา, ยาย วา มูโฬฺห กมฺมํ กโรติ, สา อวิชฺชา คหิตาว โหตีติฯ เอวํ ปญฺจฯ เตนาห ‘‘อิธ ปริปกฺกตฺตา อายตนานํ โมโห อวิชฺชา, อายูหนา สงฺขารา, นิกนฺติ ตณฺหา, อุปคมนํ อุปาทานํ, เจตนา ภโวติ อิเม ปญฺจ ธมฺมา อิธ กมฺมภวสฺมิํ อายติํ ปฎิสนฺธิยา ปจฺจยา’’ติ  (ปฎิ. ม. ๑.๔๗)ฯ ตตฺถ นฺติ ปริปกฺกายตนสฺส กมฺมกรณกาเล สโมฺมโห ทสฺสิโตฯ เสสํ อุตฺตานตฺถเมวฯ</p>


<p>นฺติ วิญฺญาณาทีนิ ปญฺจฯ ตานิ ชาติคฺคหเณน วุตฺตานิฯ ชรามรณํ ปน เตสํเยว ชรามรณํฯ เตนาห – ‘‘อายติํ ปฎิสนฺธิ วิญฺญาณํ , โอกฺกนฺติ นามรูปํ, ปสาโท อายตนํ, ผุโฎฺฐ ผโสฺส, เวทยิตํ เวทนา, อิเม ปญฺจ ธมฺมา อายติํ อุปปตฺติภวสฺมิํ อิธ กตสฺส กมฺมสฺส ปจฺจยา’’ติ (ปฎิ. ม. ๑.๔๗)ฯ เอวมิทํ วีสติ อาการารํ โหติฯ</p>


<p>ติ เอตฺถ ปน สงฺขารภวา กมฺมวฎฺฎํ, อวิชฺชาตณฺหุปาทานานิ กิเลสวฎฺฎํ, วิญฺญาณนามรูปสฬายตนผสฺสเวทนา วิปากวฎฺฎนฺติ อิเมหิ ตีหิ วเฎฺฎหิ ติวฎฺฎมิทํ ภวจกฺกํ ยาว กิเลสวฎฺฎํ น อุปจฺฉิชฺชติ, ตาว อนุปจฺฉินฺนปจฺจยตฺตา อนวฎฺฐิตํ ปุนปฺปุนํ ปริวตฺตนโต ภมติเยวาติ เวทิตพฺพํฯ</p>


<p> ตยิทเมวํ ภมมานํ,</p>


<p>
สจฺจปฺปภวโต กิจฺจา, วารณา อุปมาหิ จ;  
  
คมฺภีรนยเภทา จ, วิญฺญาตพฺพํ ยถารหํฯ  
</p>
  
<p>ตตฺถ ยสฺมา กุสลากุสลํ กมฺมํ อวิเสเสน สมุทยสจฺจนฺติ สจฺจวิภเงฺค วุตฺตํ, ตสฺมา อวิชฺชาปจฺจยา สงฺขาราติ อวิชฺชาย สงฺขารา ทุติยสจฺจปฺปภวํ ทุติยสจฺจํฯ สงฺขาเรหิ วิญฺญาณํ ทุติยสจฺจปฺปภวํ ปฐมสจฺจํฯ วิญฺญาณาทีหิ  นามรูปาทีนิ วิปากเวทนาปริโยสานานิ ปฐมสจฺจปฺปภวํ ปฐมสจฺจํฯ เวทนาย ตณฺหา ปฐมสจฺจปฺปภวํ ทุติยสจฺจํฯ ตณฺหาย อุปาทานํ ทุติยสจฺจปฺปภวํ ทุติยสจฺจํฯ อุปาทานโต ภโว ทุติยสจฺจปฺปภวํ ปฐมทุติยสจฺจทฺวยํฯ ภวโต ชาติ ทุติยสจฺจปฺปภวํ ปฐมสจฺจํฯ ชาติยา ชรามรณํ ปฐมสจฺจปฺปภวํ ปฐมสจฺจนฺติ เอวํ ตาวิทํ  วิญฺญาตพฺพํ ยถารหํฯ</p>


<p> ยสฺมา ปเนตฺถ อวิชฺชา วตฺถูสุ จ สเตฺต สโมฺมเหติ, ปจฺจโย จ โหติ สงฺขารานํ  ปาตุภาวายฯ ตถา สงฺขารา สงฺขตญฺจ อภิสงฺขโรนฺติ, ปจฺจยา จ โหนฺติ วิญฺญาณสฺสฯ วิญฺญาณมฺปิ วตฺถุญฺจ ปฎิวิชานาติ, ปจฺจโย จ โหติ นามรูปสฺสฯ นามรูปมฺปิ อญฺญมญฺญญฺจ อุปตฺถเมฺภติ, ปจฺจโย จ โหติ สฬายตนสฺสฯ สฬายตนมฺปิ สวิสเย จ ปวตฺตติ, ปจฺจโย จ โหติ ผสฺสสฺสฯ ผโสฺสปิ อารมฺมณญฺจ ผุสติ, ปจฺจโย จ โหติ เวทนายฯ เวทนาปิ อารมฺมณรสญฺจ อนุภวติ, ปจฺจโย จ โหติ ตณฺหายฯ ตณฺหาปิ รชฺชนีเย จ ธเมฺม รชฺชติ, ปจฺจโย จ โหติ อุปาทานสฺสฯ อุปาทานมฺปิ อุปาทานิเย จ ธเมฺม อุปาทิยติ, ปจฺจโย จ โหติ ภวสฺสฯ ภโวปิ นานาคตีสุ จ วิกฺขิปติ, ปจฺจโย จ โหติ ชาติยาฯ ชาติปิ ขเนฺธ จ ชเนติ เตสํ อภินิพฺพตฺติภาเวน ปวตฺตตฺตา, ปจฺจโย จ โหติ ชรามรณสฺสฯ ชรามรณมฺปิ ขนฺธานํ ปากเภทภาวญฺจ อธิติฎฺฐติ, ปจฺจโย จ โหติ ภวนฺตรปาตุภาวาย โสกาทีนํ อธิฎฺฐานตฺตาฯ ตสฺมา สพฺพปเทสุ เทฺวธา ปวตฺติปิ อิทํ วิญฺญาตพฺพํ ยถารหํฯ</p>


<p> ยสฺมา เจตฺถ อวิชฺชาปจฺจยา สงฺขาราติ อิทํ การกทสฺสนนิวารณํฯ สงฺขารปจฺจยา วิญฺญาณนฺติ อตฺตสงฺกนฺติทสฺสนนิวารณํฯ วิญฺญาณปจฺจยา นามรูปนฺติ ‘‘อตฺตา’’ติปริกปฺปิตวตฺถุเภททสฺสนโต ฆนสญฺญานิวารณํฯ นามรูปปจฺจยา สฬายตนนฺติอาทิ อตฺตา ปสฺสติ…เป.… วิชานาติ, ผุสติ, เวทยติ, ตณฺหิยติ, อุปาทิยติ, ภวติ, ชายติ, ชียติ, มียตีติเอวมาทิทสฺสนนิวารณํฯ ตสฺมา มิจฺฉาทสฺสนเปตํ ภวจกฺกํ วิญฺญาตพฺพํ ยถารหํฯ</p>


<p> ยสฺมา  ปเนตฺถ สลกฺขณสามญฺญลกฺขณวเสน ธมฺมานํ อทสฺสนโต อโนฺธ วิย อวิชฺชาฯ อนฺธสฺส อุปกฺขลนํ วิย อวิชฺชาปจฺจยา สงฺขาราฯ อุปกฺขลิตสฺส ปตนํ วิย สงฺขารปจฺจยา วิญฺญาณํฯ ปติตสฺส คณฺฑปาตุภาโว วิย วิญฺญาณปจฺจยา นามรูปํฯ คณฺฑเภทปีฬกา วิย นามรูปปจฺจยา สฬายตนํฯ คณฺฑปีฬกาฆฎฺฎนํ วิย สฬายตนปจฺจยา ผโสฺสฯ ฆฎฺฎนทุกฺขํ วิย ผสฺสปจฺจยา เวทนา, ทุกฺขสฺส ปฎิการาภิลาโส วิย เวทนาปจฺจยา ตณฺหาฯ ปฎิการาภิลาเสน อสปฺปายคฺคหณํ วิย ตณฺหาปจฺจยา อุปาทานํฯ อุปาทิณฺณอสปฺปายาเลปนํ วิย อุปาทานปจฺจยา ภโวฯ อสปฺปายาเลปเนน คณฺฑวิการปาตุภาโว วิย ภวปจฺจยา ชาติฯ คณฺฑวิการโต คณฺฑเภโท วิย ชาติปจฺจยา ชรามรณํฯ ยสฺมา วา ปเนตฺถ อวิชฺชา อปฺปฎิปตฺติมิจฺฉาปฎิปตฺติภาเวน สเตฺต อภิภวติ ปฎลํ วิย อกฺขีนิ ฯ ตทภิภูโต จ พาโล ปุนพฺภวิเกหิ สงฺขาเรหิ อตฺตานํ เวเฐติ โกสการกิมิ วิย โกสปฺปเทเสหิฯ สงฺขารปริคฺคหิตํ วิญฺญาณํ คตีสุ ปติฎฺฐํ ลภติ ปริณายกปริคฺคหิโต วิย ราชกุมาโร รเชฺชฯ อุปปตฺตินิมิตฺตปริกปฺปนโต วิญฺญาณํ ปฎิสนฺธิยํ อเนกปฺปการํ นามรูปํ อภินิพฺพเตฺตติ มายากาโร วิย มายํฯ นามรูเป ปติฎฺฐิตํ สฬายตนํ วุทฺธิํ วิรูฬฺหิํ เวปุลฺลํ ปาปุณาติ สุภูมิยํ ปติฎฺฐิโต วนปฺปคุโมฺพ วิยฯ อายตนฆฎฺฎนโต ผโสฺส ชายติ อรณิสหิตาภิมนฺถนโต อคฺคิ วิยฯ ผเสฺสน ผุฎฺฐสฺส เวทนา ปาตุภวติ อคฺคินา ผุฎฺฐสฺส ทาโห วิยฯ เวทยมานสฺส ตณฺหา ปวฑฺฒติ โลณูทกํ ปิวโต ปิปาสา วิยฯ ตสิโต ภเวสุ อภิลาสํ กโรติ ปิปาสิโต วิย ปานีเยฯ ตทสฺสุปาทานํ, อุปาทาเนน ภวํ อุปาทิยติ อามิสโลเภน มโจฺฉ พฬิสํ วิยฯ ภเว สติ ชาติ โหติ พีเช สติ องฺกุโร วิยฯ ชาตสฺส อวสฺสํ ชรามรณํ อุปฺปนฺนสฺส รุกฺขสฺส ปตนํ วิยฯ ตสฺมา เอวํ เปตํ ภวจกฺกํ วิญฺญาตพฺพํ ยถารหํฯ</p>


<p> ยสฺมา จ ภควตา อตฺถโตปิ ธมฺมโตปิ เทสนโตปิ ปฎิเวธโตปิ คมฺภีรภาวํ สนฺธาย ‘‘คมฺภีโร จายํ, อานนฺท, ปฎิจฺจสมุปฺปาโท คมฺภีราวภาโส จา’’ติ (ที. นิ. ๒.๙๕; สํ. นิ. ๒.๖๐) วุตฺตํ, ตสฺมา เปตํ ภวจกฺกํ วิญฺญาตพฺพํ ยถารหํฯ</p>


<p>ตตฺถ  ยสฺมา น ชาติโต ชรามรณํ น โหติ, น จ ชาติํ วินา อญฺญโต โหติ, อิตฺถญฺจ ชาติโต สมุทาคจฺฉตีติ เอวํ ชาติปจฺจยสมุทาคตฎฺฐสฺส ทุรวโพธนียโต ชรามรณสฺส ชาติปจฺจยสมฺภูตสมุทาคตโฎฺฐ คมฺภีโรฯ ตถา ชาติยา ภวปจฺจย…เป.… สงฺขารานํ อวิชฺชาปจฺจยสมฺภูตสมุทาคตโฎฺฐ คมฺภีโรฯ ตสฺมา อิทํ ภวจกฺกํ อตฺถคมฺภีรนฺติ อยํ ตาเวตฺถ ฯ เหตุผลญฺหิ อโตฺถติ วุจฺจติฯ ยถาห – ‘‘เหตุผเล ญาณํ อตฺถปฎิสมฺภิทา’’ติ (วิภ. ๗๒๐)ฯ</p>


<p>ยสฺมา ปน เยนากาเรน ยทวตฺถา จ อวิชฺชา เตสํ เตสํ สงฺขารานํ ปจฺจโย โหติ, ตสฺส ทุรวโพธนียโต อวิชฺชาย สงฺขารานํ ปจฺจยโฎฺฐ คมฺภีโรฯ ตถา สงฺขารานํ…เป.… ชาติยา ชรามรณสฺส ปจฺจยโฎฺฐ คมฺภีโร, ตสฺมา อิทํ ภวจกฺกํ ธมฺมคมฺภีรนฺติ อยเมตฺถ ฯ เหตุโน หิ ธโมฺมติ นามํฯ ยถาห – ‘‘เหตุมฺหิ ญาณํ ธมฺมปฎิสมฺภิทา’’ติ (วิภ. ๗๒๐)ฯ</p>


<p>ยสฺมา  จสฺส เตน เตน การเณน ตถา ตถา ปวเตฺตตพฺพตฺตา เทสนาปิ คมฺภีรา, น ตตฺถ สพฺพญฺญุตญฺญาณโต อญฺญํ ญาณํ ปติฎฺฐํ ลภติฯ ตถาเหตํ กตฺถจิ สุเตฺต อนุโลมโต, กตฺถจิ ปฎิโลมโต, กตฺถจิ อนุโลมปฎิโลมโต, กตฺถจิ เวมชฺฌโต ปฎฺฐาย อนุโลมโต วา ปฎิโลมโต วา, กตฺถจิ ติสนฺธิจตุสเงฺขปํ, กตฺถจิ ทฺวิสนฺธิติสเงฺขปํ, กตฺถจิ เอกสนฺธิทฺวิสเงฺขปํ เทสิตํ, ตสฺมา อิทํ ภวจกฺกํ เทสนาคมฺภีรนฺติ อยํ ฯ</p>


<p>ยสฺมา เจตฺถ โย โส อวิชฺชาทีนํ สภาโว, เยน ปฎิวิเทฺธน อวิชฺชาทโย สมฺมา สลกฺขณโต ปฎิวิทฺธา โหนฺติ, โส ทุปฺปริโยคาหตฺตา คมฺภีโร, ตสฺมา อิทํ ภวจกฺกํ ปฎิเวธคมฺภีรํฯ ตถา เหตฺถ อวิชฺชาย อญฺญาณาทสฺสนสจฺจาสมฺปฎิเวธโฎฺฐ คมฺภีโร, สงฺขารานํ อภิสงฺขรณายูหนสราควิราคโฎฺฐ, วิญฺญาณสฺส สุญฺญตอพฺยาปารอสงฺกนฺติปฎิสนฺธิปาตุภาวโฎฺฐ, นามรูปสฺส เอกุปฺปาทวินิโพฺภคาวินิโพฺภคนมนรุปฺปนโฎฺฐ, สฬายตนสฺส อธิปติโลกทฺวารเขตฺตวิสยิภาวโฎฺฐ, ผสฺสสฺส ผุสนสงฺฆฎฺฎนสงฺคติสนฺนิปาตโฎฺฐ , เวทนาย อารมฺมณรสานุภวนสุขทุกฺขมชฺฌตฺตภาวนิชฺชีวเวทยิตโฎฺฐฯ ตณฺหาย อภินนฺทิตโชฺฌสานสริตาลตานทีตณฺหาสมุทฺททุปฺปูรโฎฺฐ, อุปาทานสฺส อาทานคฺคหณาภินิเวสปรามาสทุรติกฺกมโฎฺฐ, ภวสฺส อายูหนาภิสงฺขรณโยนิคติฐิตินิวาเสสุขิปนโฎฺฐ, ชาติยา ชาติ สญฺชาติ โอกฺกนฺติ นิพฺพตฺติ ปาตุภาวโฎฺฐ, ชรามรณสฺส ขยวยเภทวิปริณามโฎฺฐ คมฺภีโรติ อยเมตฺถ ฯ</p>


<p> ยสฺมา ปเนตฺถ เอกตฺตนโย, นานตฺตนโย, อพฺยาปารนโย, เอวํธมฺมตานโยติ จตฺตาโร อตฺถนยา โหนฺติ, ตสฺมา เปตํ ภวจกฺกํ วิญฺญาตพฺพํ ยถารหํฯ</p>


<p>ตตฺถ อวิชฺชาปจฺจยา สงฺขารา, สงฺขารปจฺจยา วิญฺญาณนฺติ เอวํ พีชสฺส องฺกุราทิภาเวน รุกฺขภาวปฺปตฺติ วิย สนฺตานานุปเจฺฉโท  นามฯ ยํ สมฺมา ปสฺสโนฺต เหตุผลสมฺพเนฺธน สนฺตานสฺส อนุปเจฺฉทาวโพธโต อุเจฺฉททิฎฺฐิํ ปชหติฯ มิจฺฉา ปสฺสโนฺต เหตุผลสมฺพเนฺธน ปวตฺตมานสฺส สนฺตานานุปเจฺฉทสฺส เอกตฺตคหณโต สสฺสตทิฎฺฐิํ อุปาทิยติฯ</p>


<p>อวิชฺชาทีนํ ปน ยถาสกํลกฺขณววตฺถานํ  นามฯ ยํ สมฺมา ปสฺสโนฺต นวนวานํ  อุปฺปาททสฺสนโต สสฺสตทิฎฺฐิํ ปชหติฯ มิจฺฉา ปสฺสโนฺต เอกสนฺตานปติตสฺส ภินฺนสนฺตานเสฺสว นานตฺตคฺคหณโต อุเจฺฉททิฎฺฐิํ อุปาทิยติฯ</p>


<p>อวิชฺชาย สงฺขารา มยา อุปฺปาเทตพฺพา, สงฺขารานํ วา วิญฺญาณํ อเมฺหหีติ เอวมาทิพฺยาปาราภาโว  นามฯ ยํ สมฺมา ปสฺสโนฺต การกสฺส อภาวาวโพธโต อตฺตทิฎฺฐิํ ปชหติฯ มิจฺฉา ปสฺสโนฺต โย อสติปิ พฺยาปาเร อวิชฺชาทีนํ สภาวนิยมสิโทฺธ เหตุภาโว, ตสฺส อคฺคหณโต อกิริยทิฎฺฐิํ อุปาทิยติฯ</p>


<p>อวิชฺชาทีหิ ปน การเณหิ สงฺขาราทีนํเยว สมฺภโว ขีราทีหิ ทธิอาทีนํ วิย, น อเญฺญสนฺติ อยํ  นามฯ ยํ สมฺมา ปสฺสโนฺต ปจฺจยานุรูปโต ผลาวโพธา อเหตุกทิฎฺฐิํ อกิริยทิฎฺฐิญฺจ ปชหติฯ มิจฺฉา ปสฺสโนฺต ปจฺจยานุรูปํ ผลปฺปวตฺติํ อคฺคเหตฺวา ยโต กุโตจิ  ยสฺส กสฺสจิ อสมฺภวคฺคหณโต อเหตุกทิฎฺฐิเญฺจว นิยตวาทญฺจ อุปาทิยตีติ เอวมิทํ ภวจกฺกํ,</p>


<p>
สจฺจปฺปภวโต กิจฺจา, วารณาอุปมาหิ จ;  
  
คมฺภีรนยเภทา จ, วิญฺญาตพฺพํ ยถารหํฯ  
</p>
  
<p> อิทญฺหิ อติคมฺภีรโต อคาธํฯ นานานยคหนโต ทุรติยานํฯ ญาณาสินา สมาธิปวรสิลายํ สุนิสิเตน,</p>


<p>
ภวจกฺกมปทาเลตฺวา, อสนิวิจกฺกมิว นิจฺจนิมฺมถนํ;  
  
สํสารภยมตีโต, น โกจิ สุปินนฺตเรปฺยตฺถิฯ  
</p>
  
<p>วุตฺตมฺปิ เหตํ ภควตา – ‘‘คมฺภีโร จายํ, อานนฺท, ปฎิจฺจสมุปฺปาโท คมฺภีราวภาโส จฯ เอตสฺส จานนฺท, ธมฺมสฺส อนนุโพธา อปฺปฎิเวธา เอวมยํ ปชา ตนฺตากุลกชาตา กุลาคณฺฐิกชาตา มุญฺชปพฺพชภูตา อปายํ ทุคฺคติํ วินิปาตํ สํสารํ นาติวตฺตตี’’ติ (มหาว. ๙๕; สํ. นิ. ๒.๖๐)ฯ ตสฺมา อตฺตโน วา ปเรสํ วา หิตาย จ สุขาย จ ปฎิปโนฺน อวเสสกิจฺจานิ ปหาย,</p>


<p>
คมฺภีเร  
ปจฺจยาการปฺปเภเท อิธ ปณฺฑิโต;  
  
ยถา คาธํ ลเภเถวมนุยุเญฺช สทา สโตติฯ  
</p>
  
อิติ สาธุชนปาโมชฺชตฺถาย กเต วิสุทฺธิมเคฺค  
</p>
  
ปญฺญาภาวนาธิกาเร  
</p>
  
ปญฺญาภูมินิเทฺทโส นาม  
</p>
  
สตฺตรสโม ปริเจฺฉโทฯ  
</p>
  
  
  
  
  