<h1>๑๙. เอกูนวีสติโม ปริเจฺฉโท</h1>
<h3>กงฺขาวิตรณวิสุทฺธินิเทฺทสวณฺณนา</h3>
<p> อนนฺตรํ  นิทฺทิฎฺฐาย ทิฎฺฐิวิสุทฺธิยา วิสยภาเวน ทสฺสิตตฺตา ติ วุตฺตํ, น ตทญฺญโต วิเสสนตฺถํ ตทญฺญสฺส จ อภาวโตฯ อชฺฌตฺตํ วา หิ วิปสฺสนาภินิเวโส โหตุ พหิทฺธา วา, อตฺถสิทฺธิยํ ปน ลกฺขณโต สพฺพมฺปิ นามรูปํ อนวเสสโต ปริคฺคหิตเมว โหตีติฯ ติ เหตุปจฺจเย ปริคฺคณฺหิตฺวา, เหตุปจฺจเย ปริคฺคณฺหนเหตูติ วุตฺตํ โหติฯ ปจฺจยปริคฺคหณเหตุ หิสฺส อทฺธตฺตเย กงฺขาวิตรณํ โหตีติฯ ติ อติกฺกมิตฺวา, วิกฺขเมฺภตฺวาติ อโตฺถฯ ตํ ปน ญาณํ ตถาวิคตํ วสิภาวปฺปตฺตํ ฌานํ วิย โยคิโน สนฺตาเน ปพนฺธวเสน ปวตฺตตีติ กตฺวา วุตฺตํ นฺติฯ</p>


<p> ติ ยถา นาม กุสโล ภิสโกฺก โรคํ ทิสฺวา ตสฺส สมุฎฺฐานํ ปริเยสติ, ยถา วา ปน อนุกมฺปโก ปุริโส กุมารํ อุตฺตานเสยฺยํ  รถิกาย นิปนฺนํ ทิสฺวา ‘‘กสฺส นุ โข อยํ ปุตฺตโก’’ติ ตสฺส มาตาปิตโร อาวชฺชติ, เอวเมวํ ฯ น ตาเวตํ อเหตุกํ สพฺพตฺถ, สพฺพทา, สเพฺพสญฺจ เอกสทิสภาวาปตฺติโต, น อิสฺสราทิเหตุกํ นามรูปโต อุทฺธํ อิสฺสราทีนํ อภาวโตฯ เยปิ นามรูปมตฺตเมว อิสฺสราทโยติ วทนฺติ เตสํ อิสฺสราทิสงฺขาตนามรูปสฺส อเหตุภาวาปตฺติโต, ตสฺมา ภวิตพฺพมสฺส เหตุปจฺจเยหิ, ‘‘โก นุ โข’’ติ นามรูปสฺส เหตุปจฺจเย อาวชฺชิตฺวาติ อโตฺถฯ เอวํ ตาว กตฺวา อิมสฺส นามรูปสฺส เหตุปจฺจเย ปริคฺคณฺหเนฺตน โอฬาริกตฺตา, สุปากฎตฺตา จ รูปสฺส ปจฺจยปริคฺคโห สุกโรติ ปฐมํ ตสฺส ปจฺจยปริคฺคโห กาตโพฺพติ ทเสฺสโนฺต อาห ติอาทิฯ ตตฺถ ยถา นามรูปสฺส ปจฺจยปริคฺคโห อเหตุวิสมเหตุวาทนิวตฺติยา โหติ, เอวํ นิพฺพิทาวิราคาวหภาเวน ตตฺถ ตตฺถ อภิรตินิวตฺติยาปิ อิจฺฉิตโพฺพติ ตํ ทฺวตฺติํสาการวเสน ทเสฺสตุํ ติอาทิ วุตฺตํฯ</p>


<p> ติ อวิชฺชา ตณฺหา อุปาทานํ กมฺมนฺติ อิทํ จตุพฺพิธํ  ธมฺมชาตํ  ยถาวุตฺตสฺส  จตุพฺพิโธ อาหาโร ปจฺจโยติ อโตฺถฯ กสฺมา ปน ปุริมํ เหตุ, อิตโร ปจฺจโยติ โจทนํ สนฺธาย ติอาทิํ วตฺวา ตํ โลกวเสน สมเตฺถตุํ ติอาทิ วุตฺตํฯ ตตฺถ ติ, ติ จ อโนฺตคตเหตฺวตฺถมิทํ วิเสสนํ, ชนกตฺตา, อนุปาลกตฺตาติ วุตฺตํ โหติฯ ตตฺถ ติ นิพฺพตฺตกตฺตาฯ อิมินา พีชํ วิย องฺกุรสฺส อวิชฺชาทโย รูปกายสฺส อสาธารณการณตาย เหตูติ ทสฺสิตํฯ ติ อุปตฺถมฺภกตฺตาฯ อิมินา ปน องฺกุรสฺส ปถวีสลิลาทโย  วิย อาหาโร สาธารณการณตาย ปจฺจโยติ ทสฺสิตนฺติ เวทิตพฺพํฯ</p>


<p> ติ เอวเมเต อวิชฺชาทโย ปญฺจ ธมฺมา ยถารหํ ภาวํ, ภาวญฺจ คตาฯ ติ  ภเวสุ วิชฺชมานโทสปฎิจฺฉาทนภาเวน,  ปตฺถนาภาเวน,  ทฬฺหคฺคาหภาเวนาติ เอวํ สงฺขารภวานํ เหตุภูตา ชนกสหายตาย ภวนิกนฺติตํสหชาตอาสนฺนการณตฺตา อภิสงฺขาริกา, อปสฺสยภูตา วาติ มาตา วิย อุปนิสฺสยา โหนฺติฯ ยถา ปิตุชนิตสุเกฺก ปุตฺตสฺส อุปฺปตฺตีติ  ชนโก, เอวํ  สตฺตสฺส อุปฺปาทกตฺตา นฺติ อาหฯ ยถา  ชาตสฺส  วฑฺฒิตา สนฺธาริกา, เอวํ  อุปฺปนฺนสฺส กายสฺส พฺรูเหตา, สนฺธารโก จาติ วุตฺตํ ติฯ กามเญฺจตฺถ อวิชฺชาทโย นามกายสฺสาปิ ปจฺจโย, ปการนฺตเรน ปน ตสฺส ปากฎํ ปจฺจยปริคฺคหวิธิํ ทเสฺสตุํ ‘‘จกฺขุญฺจา’’ติอาทิ วุตฺตํฯ ตตฺถ ติ -สโทฺท สมุจฺจยโตฺถ, เตน จกฺขุวิญฺญาณสฺส อาวชฺชนาทิํ อชฺฌตฺตํ สพฺพํ ปจฺจยชาตํ สงฺคณฺหาติฯ ติ ปน -สเทฺทน ยถา พาหิรรูปํ จกฺขุวิญฺญาณสฺส อารมฺมณปจฺจโย, ยถา จ อาโลโก อุปนิสฺสยปจฺจโย, เอวํ อญฺญมฺปิ พาหิรํ ปจฺจยชาตํ สงฺคณฺหาติฯ ติ ปจฺจยภูตํ ลทฺธาติ อโตฺถฯ เตน จกฺขุสฺส นิสฺสยปุเรชาตอินฺทฺริยวิปฺปยุตฺตอตฺถิอวิคตวเสน, รูปาโลกานญฺจ ยถาสมฺภวํ อารมฺมณอุปนิสฺสยปุเรชาตอตฺถิอวิคตวเสน, อิตเรสญฺจ สทฺทสงฺคหิตานํ อนนฺตราทิสหชาตาทิวเสน ปจฺจยภาวํ ทเสฺสติฯ -สเทฺทน ผสฺสาทีนํ วิย สห ปจฺจเยหิ โสตวิญฺญาณาทีนํ สงฺคโห เวทิตโพฺพฯ เอวํ สมฺมสนูปคํ สพฺพํ นามํ สห ปจฺจเยน สงฺคหิตํ โหติฯ เตนาห ติฯ</p>


<p> ติ  เอตรหิ ปวตฺติํ ทิสฺวาฯ นฺติ อิมินา น เกวลํ สปฺปจฺจยตามตฺตเมว  ปจฺจามฎฺฐํ, อถ โข ยาทิเสหิ  ปวตฺตติ, ตาทิเสหิ อวิชฺชาทิปจฺจเยเหว  ปวตฺติตฺถาติ ปจฺจยสหิตตาปิ ปจฺจามฎฺฐาติ ทฎฺฐพฺพํฯ ติ อตีตขนฺธปฺปพนฺธโกฎฺฐาเสฯ ติ –</p>

</p>


<p>ปญฺจหิ อากาเรหิ  ปวตฺตา วาฯ ติ อนาคเต ขนฺธปฺปพนฺธโกฎฺฐาเสฯ ติ –</p>

</p>


<p>เอวํ ปญฺจธา กถิตาฯ</p>


<p> ติ เอตรหิ ปฎิสนฺธิํ อาทิํ กตฺวา จุติปริยเนฺต อทฺธาเนปิฯ -คฺคหเณน เจตฺถ ปจฺจุปฺปนฺนขนฺธโกฎฺฐาสเมว วทติฯ น หิ ตพฺพินิมุโตฺต อโญฺญ โกจิ กาโล นาม อตฺถีติฯ ติ –</p>

</p>


<p>เอวํ  ฉพฺพิธา วุตฺตาฯ ‘‘สเพฺพ ตสนฺติ ทณฺฑสฺสา’’ติอาทีสุ (ธ. ป. ๑๒๙-๑๓๐) วิย ปเทเสปิ  สพฺพ-สทฺทสฺส ปวตฺตนโต ติ วตฺวาปิ ติ วุตฺตํฯ นตฺถิ เอติสฺสา อวเสโส อวสิโฎฺฐติ  โสฬสวิธาปิ เจสา เอกกงฺขาวเสนาปิ อนวสิฎฺฐา หุตฺวาติ วุตฺตํ โหติฯ ติ วิกฺขมฺภนวเสน ปหิยฺยติฯ กามํ นามรูปมตฺตํ วินา สตฺตสฺส อทสฺสเนน ทิฎฺฐิวิสุทฺธิยาว ปจฺจุปฺปเนฺน กงฺขา ปหีนา, อตีตานาคเต กงฺขานํ ปหาเนน ปน ปจฺจุปฺปเนฺน กงฺขาย อติสยปฺปหานํ ทเสฺสตุํ อิเธว สา วุตฺตาฯ อถ วา ปจฺจุปฺปเนฺน นิสฺสตฺตนามรูปสฺส ปจฺจเยสุ ปวตฺตกงฺขาย อิเธว ตีรณโต สา อิธ วุตฺตาฯ วณฺณภณนํ วา เอตํ อิธ ปจฺจุปฺปนฺนกงฺขาย ปหานวจนํ ยถา ตํ โสตาปตฺติมคฺคาทีสุ ปหีนานมฺปิ จ ปญฺจนฺนํ โอรมฺภาคิยานํ สํโยชนานํ ปหานาติอาทินา อนาคามิมคฺคาทีสุ วจนนฺติฯ</p>


<p> ติ ปุริมกมฺมภวสฺมิํ โมโห อวิชฺชา, อายูหนํ สงฺขารา, นิกนฺติ ตณฺหา, อุปคมนํ อุปาทานํ, เจตนา ภโว อิติ อิเม ปญฺจ ธมฺมา ปุริมกมฺมภวสฺมิํ อิธ ปฎิสนฺธิยา ปจฺจยา, อิธ ปฎิสนฺธิ วิญฺญาณํ, โอกฺกนฺติ นามรูปํ, ปสาโท อายตนํ, ผุโฎฺฐ ผโสฺส, เวทยิตํ เวทนา อิติ อิเม ปญฺจ ธมฺมา อิธูปปตฺติภวสฺมิํ ปุเร กตสฺส กมฺมสฺส ปจฺจยา, อิธ ปริปกฺกตฺตา อายตนานํ โมโห อวิชฺชา…เป.… เจตนา ภโว อิติ อิเม ปญฺจ ธมฺมา กมฺมภวสฺมิํ อายติํ ปฎิสนฺธิยา ปจฺจยาติ เอวํ วุตฺตานํ กมฺมวฎฺฎวิปากวฎฺฎานํ วเสนฯ กิเลสวโฎฺฎปิ เจตฺถ กมฺมสหายตาย กมฺมวเฎฺฎเนว สงฺคหิโตติ ทฎฺฐพฺพํฯ</p>


<p> นฺติ เอตฺถ ทิฎฺฐธโมฺม วุจฺจติ ปจฺจกฺขภูโต ปจฺจุปฺปโนฺน อตฺตภาโว, ตตฺถ เวทิตพฺพผลํ กมฺมํ  ติ อุปปชฺชเวทนียอปราปริยเวทนียอโหสิกมฺมวเสนฯ อุตฺตรปทโลปวเสน หิ ‘‘อุปปชฺชาปราปริย’’นฺติ วุตฺตํฯ ตตฺถ ปจฺจุปฺปนฺนภวโต อนนฺตรํ อุปปชฺชิตฺวา เวทิตพฺพผลํ กมฺมํ ฯ อปเร อปเร ทิฎฺฐธมฺมโต อญฺญสฺมิํ อญฺญสฺมิํ ยตฺถกตฺถจิ อตฺตภาเว เวทิตพฺพผลํ กมฺมํ ฯ อโหสิ เอว กมฺมํ, น ตสฺส วิปาโก อโหสิ, อตฺถิ, ภวิสฺสติ จาติ เอวํ วตฺตพฺพกมฺมํ ฯ</p>


<p>ปฎิปเกฺขหิ อนภิภูตตาย, ปจฺจยวิเสเสน ปฎิลทฺธวิเสสตาย จ พลวภาวปฺปตฺตา ตาทิสสฺส ปุพฺพาภิสงฺขารสฺส วเสน สาติสยา หุตฺวา ปวตฺตา  ตสฺมิํเยว อตฺตภาเว  ผลทายินี  นามฯ สา หิ วุตฺตากาเรน พลวติ ชวนสนฺตาเน คุณวิเสสยุเตฺตสุ อุปการานุปการวสปฺปวตฺติยา, อาเสวนาลาเภน อปฺปวิปากตาย จ อิตรทฺวยํ วิย ปวตฺตสนฺตานุปรมาเปกฺขํ, โอกาสลาภาเปกฺขญฺจ กมฺมํ น โหตีติ อิเธว ปุปฺผมตฺตํ วิย ปวตฺติวิปากมตฺตํ อเหตุกผลํ เทติ, สเหตุกผลทาเน ปน ปฎิสนฺธิอากฑฺฒนมฺปิ อาปเชฺชยฺยฯ นฺติ กมฺมสฺส วิปากทานํ นาม อุปธิปฺปโยคาทิปจฺจยนฺตรสมวาเยเนว โหตีติ ตทภาวโต ตสฺมิํเยว อตฺตภาเว วิปากํ ทาตุํ อสโกฺกนฺตํฯ ติ เอตฺถ ‘‘อโหสิ กมฺม’’นฺติ ปทํ วิสุํ วิสุํ โยเชตพฺพํ ‘‘อโหสิ กมฺมํ นาโหสิ กมฺมวิปาโก, อโหสิ กมฺมํ น ภวิสฺสติ กมฺมวิปาโก, อโหสิ กมฺมํ นตฺถิ กมฺมวิปาโก’’ติ (ปฎิ. ม. ๑.๒๓๔)ฯ ตตฺถ สกสกกาลาติกฺกนฺตสฺส อุปปชฺชเวทนียสฺส, ทิฎฺฐธมฺมเวทนียสฺส จ วเสน ปุริมํ วุตฺตํฯ ตญฺหิ กมฺมสฺส , วิปากกาลสฺส จ อตีตตฺตา ตถา วตฺตพฺพตฺตํ ลภติ, ทุติยํ อนาคเต อรหตฺตํ ปาปุณนฺตสฺส ปุริมภเวสุ กตํ อทินฺนวิปากํ อปราปริยเวทนียํ สนฺธาย วุตฺตํ, ตติยํ ปน อนนฺตรภเว กตํ อุปปชฺชเวทนียํ, อรหโต อตีตภเวสุ กตํ อปราปริยเวทนียญฺจ สนฺธาย วุตฺตํฯ อปเร ปน ‘‘เอกเมว อตีตํ กมฺมํ อทฺธตฺตเย วิปากาภาวํ สนฺธาย ติธา วิภชิตฺวา วุตฺต’’นฺติ วทนฺติฯ</p>


<p>ติ ทานาทิปาณาติปาตาทิอตฺถสฺส นิปฺผาทิกาฯ กา ปน สาติ อาห ติฯ สา หิ สนฺนิฎฺฐาปกเจตนา วุตฺตนเยน ปฎิลทฺธวิเสสา, ปฎิสนฺธิยา อนนฺตรปจฺจยภาวิโน วิปากสนฺตานสฺส อนนฺตรปจฺจยภาเวน วา ตถา อภิสงฺขตา สมานา อนนฺตรตฺตภาเว วิปากทายินี อุปปชฺชเวทนียํ นามฯ เยภุยฺยวุตฺติยา เจตฺถ ‘‘สตฺตมชวนเจตนา’’ติ วุตฺตํฯ ปจฺจเวกฺขณวสิตาทิปวตฺติยํ ปน ปญฺจมาทิกาปิ โหติฯ ติ ปฎิสนฺธิํ ทตฺวา ปวตฺติวิปากํ เทติ, อทินฺนปฎิสนฺธิกํ ปน ปวตฺติวิปากํ เทตีติ นตฺถิฯ จุติอนนฺตรญฺหิ อุปปชฺชเวทนียสฺส โอกาโสติ อาจริยาฯ ปฎิสนฺธิยา ปน ทินฺนาย ชาติสเตปิ ปวตฺติวิปากํ เทติฯ เตนาห ภควา ‘‘ติรจฺฉานคเต ทานํ ทตฺวา สตคุณา ปาฎิกงฺขิตพฺพา’’ติ (ม. นิ. ๓.๓๗๙)ฯ ติ ยถาวุตฺตการณวิรหโต ทิฎฺฐธมฺมูปปชฺชเวทนียภาวํ อสมฺปตฺตา ปญฺจ เจตนา วิปากทานสภาวสฺส อนุปจฺฉินฺนตฺตา ยทา โอกาสํ ลภติ, ตทา ปฎิสนฺธิวิปากํ, ปวตฺติวิปากํ วา เทติฯ ติ อิมินา  อสติ สํสารปฺปวตฺติยํ อโหสิกมฺมปเกฺข ติฎฺฐติ วิปจฺจโนกาสสฺส อภาวโตติ ทีเปติฯ</p>


<p> เอวํ  ตาว วิปากทานกาลวเสน จตุพฺพิธํ ทเสฺสตฺวา อิทานิ วิปากทานปริยายโต, กิจฺจโต จ จตุพฺพิธตํ ทเสฺสตุํ นฺติอาทิ วุตฺตํฯ ตตฺถ นฺติ มหาสาวชฺชํ, มหานุภาวญฺจ อเญฺญน กเมฺมน ปฎิพาหิตุํ อสกฺกุเณยฺยกมฺมํฯ นฺติ อภิณฺหโส กตํ, เอกวารํ กตฺวาปิ อภิณฺหสมาเสวิตญฺจฯ นฺติ มรณาสนฺนกาเล อนุสฺสริตํ, ตทา กตญฺจฯ นฺติ ครุกาทิภาวํ อสมฺปตฺตํ กตมตฺตโตเยว กมฺมนฺติ วตฺตพฺพกมฺมํฯ ตตฺถ กุสลํ วา โหตุ อกุสลํ วา, ครุกาครุเกสุ ยํ ครุกํ มาตุฆาตกาทิกมฺมํ วา มหคฺคตกมฺมํ วา, ตเทว ปฐมํ วิปจฺจติฯ ตถา พหุลาพหุเลสุ ยํ พหุลํ สุสีลฺยํ ทุสฺสีลฺยํ วา, ตเทว ปฐมํ วิปจฺจติฯ ทูราสเนฺนสุ ยํ อาสนฺนํ มรณกาเล อนุสฺสริตํ, เตเนว อุปปชฺชติฯ อาสนฺนกาเล กเต จ วตฺตพฺพเมว นตฺถีติฯ กฎตฺตา ปน กมฺมํ ปุนปฺปุนํ ลทฺธาเสวนํ ปุริมานํ อภาเว ปฎิสนฺธิํ อากฑฺฒติฯ อิติ ครุกํ สพฺพปฐมํ วิปจฺจติฯ ตถา หิ ตํ ‘‘ครุก’’นฺติ วุตฺตํฯ ครุเก อสติ พหุลีกตํ, ตสฺมิมฺปิ อสติ อาสนฺนํ, ตสฺมิมฺปิ อสติ กฎตฺตากมฺมนฺติ วุตฺตํ ‘‘ปุริมชาตีสุ กตกมฺมํ วิปจฺจตี’’ติฯ</p>


<p> ปฎิสนฺธิทานาทิวเสน วิปากสนฺตานสฺส นิพฺพตฺตกํ ฯ สุขทุกฺขสนฺตานสฺส, นามรูปปฺปพนฺธสฺส วา จิรตรปฺปตฺติเหตุภูตํ ฯ เตนาห ‘‘สุขทุกฺขํ อุปตฺถเมฺภติ, อทฺธานํ ปวเตฺตตี’’ติฯ สุขทุเกฺข ปวตฺตมาเน พวฺหาพาธตาทิปจฺจยูปนิปาตเนน สณิกํ สณิกํ ตสฺส วิพาธกํ ฯ เตนาห ‘‘สุขทุกฺขํ ปีเฬติ พาธติ, อทฺธานํ ปวตฺติตุํ น เทตี’’ติฯ ตถา ปฎิปกฺขกมฺมวิปากสฺส อปฺปวตฺติกรณวเสน อุปเจฺฉทกํ ปฎิพาหกํ ฯ เตนาห ‘‘ตสฺส วิปากํ ปฎิพาหิตฺวา’’ติฯ</p>


<p>รูปญฺจ  อรูปวิปากกฺขโนฺธ จาติ รูปารูปวิปากกฺขโนฺธ, กมฺมชรูปสฺสาปิ วิปากปริยาโย อตฺถีติ ติ วุตฺตํฯ ติ กุสเลน วา อกุสเลน วา อเญฺญน กเมฺมน กตฺตุภูเตน  วิปาเก ชนิเตฯ เตนาห ติฯ ปวตฺติวิปากํ สนฺธาย ‘‘ชนิเต วิปาเก’’ติ วทนฺติฯ   ติ อุปตฺถมฺภกกมฺมํ กุสลํ สมานํ อเญฺญนปิ กุสลกเมฺมน อุปฺปชฺชมานกํ สุขํ ตสฺส ปฎิปกฺขวิพาธนวเสน อุปตฺถเมฺภติฯ อกุสลํ อเญฺญน อกุสลกเมฺมน อุปปชฺชมานํ ทุกฺขํ ตเถว อุปตฺถเมฺภติฯ เอวญฺจ อุปตฺถเมฺภนฺตํ ตํ ทีฆกาลํ ปวเตฺตติ นามาติ อาห ติฯ ติ อุปปีฬกํ อกุสลํ สมานํ สุขิตสฺส โรคาทิอนฺตรายการณสมฺปาทกภาเวน สุขสนฺตานํ อุปจฺฉินฺทนฺตํ ปีเฬติ, กุสลญฺจ โรคาทินา ทุกฺขิตสฺส เภสชฺชาทิสุขาทิการณสมฺปาทกภาเวน ทุกฺขสนฺตานํ วิจฺฉินฺทนฺตํ ปีเฬติฯ เกจิ ปน ‘‘สุขทุกฺขสฺส การณํ อสมฺปาเทนฺตมฺปิ ปฎิสนฺธิทายกกมฺมสฺส ปวตฺติวิปากํ ปฎิพาหิตฺวา สยํ วิปากทายกกมฺมํ อุปปีฬกกมฺม’’นฺติ วทนฺติฯ เอวํ สเนฺต ปน ปฎิสนฺธิทายกเมว ชนกกมฺมนฺติ วุตฺตํ สิยาฯ</p>


<p>อปิจ อุปฆาตเกน สห อิมสฺส วิเสสภาโว อาปชฺชติ, ตํ ปฎิสนฺธิวิปากสฺส ปฎิพาหกนฺติ เจ? ตํ น, อวิเสเสน วุตฺตตฺตาติฯ ติ วุเตฺต ‘‘นนุ ตสฺส ปุเพฺพเยว สิทฺธตฺตา, นิรุทฺธตฺตา จ กถมิทํ ตทุปฆาตกํ โหตี’’ติ อาปนฺนํ โจทนํ สนฺธาย กมฺมสฺส ฆาตนํ นาม ตสฺส วิปากปฎิพาหนเมวาติ ทเสฺสโนฺต อาห ติฯ ตํปฎิพาหนญฺจ อตฺตโน วิปากุปฺปตฺติยา โอกาสกรณนฺติ วุตฺตํ ติฯ วิปจฺจนาย กโตกาสํ กมฺมํ  วิปกฺกเมว นาม โหตีติ อาห ติฯ</p>


<p>อุปปีฬกํ อญฺญสฺส วิปากํ อุปจฺฉินฺทติ, น สยํ อตฺตโน วิปากํ เทติ, อุปฆาตกํ ปน ทุพฺพลกมฺมํ อุปจฺฉินฺทิตฺวา อตฺตโน วิปากํ อุปฺปาเทตีติ อยเมเตสํ วิเสโสฯ เกจิ ปน อาจริยา อปเรนาปิ นเยน ชนกาทิกมฺมํ อิจฺฉนฺติฯ กถํ? ยสฺมิํ กเมฺม กเต ปฎิสนฺธิยํ, ปวเตฺต จ วิปากกฎตฺตารูปานํ อุปฺปตฺติ โหติ, ตํ ชนกํฯ ยสฺมิํ ปน กเต อเญฺญน ชนิตสฺส อิฎฺฐสฺส วา อนิฎฺฐสฺส วา ผลสฺส วิพาธกวิเจฺฉทกปจฺจยานุปฺปตฺติยา, อุปพฺรูหกปจฺจยุปฺปตฺติยา จ ชนกานุภาวานุรูปํ ปริโปสกจิรตรปฺปพนฺธา โหนฺติ, ตํ อุปตฺถมฺภกํฯ ชนเกน นิพฺพตฺติตํ กุสลผลํ, อกุสลผลํ วา เยน ปจฺจนีกภูเตน โรคธาตุวิสมตาทินิมิตฺตตาย พาธียติ, ตํ อุปปีฬกํฯ เยน ปน กมฺมุนา ชนกสามตฺถิยวเสน จิรตรปฺปพนฺธารหมฺปิ สมานํ ผลวิเจฺฉทกปจฺจยุปฺปตฺติยา อุปหญฺญติ วิจฺฉิชฺชติ, ตํ อุปฆาตกนฺติฯ</p>


<p>เอตฺถ  จ เกจิ อปฺปาพาธทีฆายุกตาสํวตฺตนวเสน ทุติยสฺส กุสลภาวํ, พวฺหาพาธอปฺปายุกตาสํวตฺตนวเสน ปจฺฉิมานํ ทฺวินฺนํ อกุสลภาวญฺจ วเณฺณนฺติ, ภูริทตฺตาทีนํ ปน นาคาทีนํ, อิโต อนุปฺปทินฺนยาปนกเปตานญฺจ อปาเยสุ อกุสลวิปากสฺส อุปตฺถมฺภนูปปีฬนูปฆาตกานิ กมฺมานิ สนฺตีติ จตุนฺนมฺปิ กุสลากุสลภาโว น วิรุชฺฌติฯ กิญฺจาปิ กมฺมานํ กมฺมนฺตรเญฺจว วิปากนฺตรญฺจ พุทฺธานํ กมฺมวิปากญาณเสฺสว ยาถาวสรสโต ปากฎํ โหติฯ พุทฺธาเวณิกเญฺหตํ อสาธารณํ สาวเกหิ, วิปสฺสเกน ปน เอกเทสโต ชานิตพฺพํฯ น หิ สเพฺพน สพฺพํ อชานนฺตสฺส ปจฺจยปริคฺคโห ปริปูรติ, ตสฺมา ตาทิสํ ปริคฺคหํ สนฺธาย ‘‘อิติ อิม’’นฺติอาทิ วุตฺตํฯ ยาทิเสหิ ปจฺจเยหิ ปจฺจุปฺปเนฺน อทฺธาเน  นามรูปสฺส ปวตฺติ, ตาทิเสเหว อิตรสฺมิมฺปิ อทฺธทฺวเยติ เอวํ ยถา อตีตานาคเต นยํ เนติ, ตํ ทเสฺสตุํ นฺติอาทิ วุตฺตํฯ อทฺธตฺตเยปิ กิริยากิริยาผลมตฺตตาทสฺสนปรตฺตา โจทนายฯ ติอาทินา วุตฺตเสฺสวตฺถสฺส นิคมนวเสน วุตฺตํฯ ติ ตเสฺสวํ สมนุปสฺสโต ยา สา ปุพฺพนฺตาทโย อารพฺภ ‘‘อโหสิํ นุ โข อห’’นฺติอาทินา นเยน ปวตฺตา วิจิกิจฺฉา ปหิยฺยติฯ</p>


<p> ปหีนาย ปน ตาย สพฺพภวโยนิคติฐิติสตฺตาวาเสสุ เหตุผลสมฺพนฺธวเสเนว ปวตฺตนามรูปมตฺตเมว ขายติฯ เตเนวาห ติอาทิฯ การณสามคฺคิยํ ทานาทีหิ สาธิตกิริยาย ปวตฺตมานาย การณมเตฺต กตฺตุโวหาโรติ อาห ติฯ ปาก…เป.… ปฎิเวทกํ น ปสฺสตีติ สมฺพโนฺธฯ นฺติ วิปากวินฺทกํฯ เอวํ อปสฺสโนฺต ปน การเณ สติ การโกติ, วิปากปฺปวตฺติยา สติ ปฎิสํเวทโกติ สมญฺญามเตฺตเนว ปณฺฑิตา โวหรนฺติฯ อิเจฺจวํ สมฺมปฺปญฺญาย ปสฺสติฯ ติ เกนจิ สเตฺตน วา ปุคฺคเลน วา อมิสฺสธมฺมาฯ นฺติ เอวํวิธํ เอตํ ทสฺสนํ สมฺมทสฺสนํ, อวิปรีตทสฺสนนฺติ อโตฺถฯ</p>


<p> ติ ยถา พีชโต รุโกฺข, รุกฺขโต พีชนฺติ เอวํ การณปรมฺปรคเวสเน อนาทิกาลิกตฺตา พีชรุกฺขสนฺตานสฺส ปุพฺพา โกฎิ นตฺถิ, เอวํ กมฺมปจฺจยา วิปาโก, วิปากปจฺจยา กมฺมนฺติ ปริเยสเน อนาทิกาลิกตฺตา กมฺมวิปากสนฺตานสฺส ปุพฺพา โกฎิ น ปญฺญายติฯ -สเทฺทน ‘‘กุกฺกุฎิยา อณฺฑํ, อณฺฑโต กุกฺกุฎี, ปุนปิ กุกฺกุฎิยา อณฺฑ’’นฺติ เอวมาทิํ สงฺคณฺหาติฯ</p>


<p>    ติ ยถา อตีเต, เอวํ อนาคเตปิ อทฺธาเน ขนฺธานํ ปฎิปาฎีติอาทินา วุตฺตสํสาเร สติฯ ติ กมฺมโต วิปาโก ภวิสฺสติ, วิปากโต กมฺมนฺติ อนาคเต การิยปรมฺปราย คเวสิยมานาย อปริกฺขีณสํโยชนสฺส กมฺมวิปากานํ อปฺปวตฺตนํ น ทิสฺสติ, ปวตฺตติ เอวาติ อโตฺถฯ เหตุผลสมฺพนฺธวเสน ปวตฺตมาเน สํสาเร ‘‘ปุพฺพา โกฎิ น ปญฺญายตี’’ติ วจเนน การเณ อาทิสฺส อภาโว วุโตฺต, ‘‘อปฺปวตฺติ น ทิสฺสตี’’ติ วจเนน ผลสฺส อวสานาภาโว วุโตฺตติฯ นฺติ ‘‘กมฺมสฺส การโก นตฺถี’’ติอาทินา วุตฺตมตฺถํฯ ติ น สยํวสิโน, มิจฺฉาภินิเวสปรวสาติ อโตฺถฯ ติ อิตรีตรวิรุทฺธา ทิฎฺฐิโย วา ทิฎฺฐิยา วา อญฺญมเญฺญน สห วิโรธิโนฯ คมฺภีรญาณโคจรตาย ฯ ตถา ฯ สตฺตสุญฺญตาย, อญฺญมญฺญสภาวสุญฺญตาย จ นฺติ นามรูปสฺส ปจฺจยํ, ตปฺปจฺจยปฎิเวเธเนว จ สพฺพํ ปฎิวิทฺธํ โหตีติฯ</p>


<p> ติ กุฎฺฎาทีสุ รชาทิ วิย วิปาเก สนฺติฎฺฐมานํ กมฺมํ นตฺถิฯ ติ ตถา กเมฺม สนฺติฎฺฐมาโน วิปาโก นตฺถิฯ ยถาวุตฺตเมวตฺถํ อุปมาย วิภาเวตุํ ติอาทิ วุตฺตํฯ ติ สูริยกนฺตมณิมฺหิฯ ติ เต มุญฺจิตฺวา เตหิ พหิ โส อคฺคิ นตฺถิฯ ติ สมงฺคีภูเตหิ อาตปาทีหิ ตีหิ การเณหิฯ ติอาทิ อตฺถโต เหฎฺฐา วุตฺตมฺปิ อุปมานิคมนตฺถํ ปุนปิ วุตฺตนฺติ ทฎฺฐพฺพํฯ</p>


<p> ยทิ เหตุ, ผลญฺจ อญฺญมญฺญรหิตํ, กถํ เหตุโต ผลํ นิพฺพตฺตตีติ อาห ติฯ น เกวลํ กมฺมผลเมว สุญฺญํ กตฺตุรหิตํ, สพฺพมฺปิ ธมฺมชาตํ การกรหิตนฺติ  ทเสฺสตุํ ติอาทิคาถา วุตฺตาฯ ติ เอเกน เหตุนา เอกสฺส, อเนกสฺส วา ผลสฺส อนิพฺพตฺติโต เหตุสมูหนิมิตฺตํ, สมฺภาโรติ วา ปจฺจยาธิวจนนฺติ เหตุปจฺจยนิมิตฺตนฺติ อโตฺถฯ</p>


<p> นฺติ ตีสุ อทฺธาสุ โสฬสวิธํ กงฺขํ วิตริตฺวาฯ น เกวลเมตํ โสฬสวิธเมว กงฺขํ วิตรติ, อถ โข ‘‘สตฺถริ กงฺขตี’’ติอาทินยปฺปวตฺตํ (ธ. ส. ๑๑๒๓; วิภ. ๙๑๕) อฎฺฐวิธํ กงฺขมฺปิ ปชหติฯ ตถา เหตฺถ พุโทฺธ ธโมฺม สโงฺฆ สิกฺขาติ  กงฺขาย โคจรภูตา โลกิยา ธมฺมา อธิเปฺปตาฯ น หิ โลกุตฺตรธเมฺม อารพฺภ กิเลสา ปวตฺติตุํ สโกฺกนฺติฯ ติ อตีตา ขนฺธายตนธาตุโย, ติ อนาคตา, ติ ตทุภยํ, อทฺธาปจฺจุปฺปนฺนํ วา ตทุภยภาคยุตฺตตฺตาฯ ปฎิจฺจสมุปฺปนฺนธมฺมคฺคหเณน คหิโต อฎฺฐโม กงฺขาวิสโย นามรูปมตฺตํ, อิทปฺปจฺจยตา-คฺคหเณน ปน ตสฺส ปจฺจโย คหิโต, ตสฺมา โสฬสวตฺถุกาย ปหีนาย อฎฺฐวตฺถุกา กงฺขา อปฺปติฎฺฐาว โหตีติฯ เอตาสญฺจ ปหาเนน ทฺวาสฎฺฐิทิฎฺฐิคตานิปิ วิกฺขมฺภนฺติ ทิเฎฺฐกฎฺฐตฺตา วิจิกิจฺฉายฯ ยถา หิ ทิฎฺฐิ สมุจฺฉิชฺชมานา วิจิกิจฺฉาย สทฺธิํเยว สมุจฺฉิชฺชติ, เอวํ วิจิกิจฺฉา วิกฺขมฺภิยมานา ทิฎฺฐิยา สทฺธิํเยว วิกฺขมฺภียติฯ อตฺตาภินิเวสูปนิสฺสยา หิ ‘‘อโหสิํ นุ โข อห’’นฺติอาทินยปฺปวตฺตา (ม. นิ. ๑.๑๘; สํ. นิ. ๒.๒๐; มหานิ. ๑๗๔) โสฬสวตฺถุกา กงฺขา, สา เอว จ ปุพฺพนฺตาทิวตฺถุภาเวน วุตฺตา, อตฺตาภินิเวสวตฺถุกานิ ทฺวาสฎฺฐิ ทิฎฺฐิคตานิ, พุทฺธาทิวตฺถุกา จ ตเทกฎฺฐาติฯ นฺติ อุปฺปชฺชิตฺวา ฐิตํฯ</p>


<p>   ติ ยถาวุตฺตกงฺขาวิตรณโต กงฺขาวิตรณํ นามฯ น เกวลํ กงฺขาวิตรณํ นาม,  อิทํ สมุทีริตํฯ เอตฺถ จ ธรียนฺติ อตฺตโน ปจฺจเยหีติ ธมฺมา, ติฎฺฐติ เอตฺถ ผลํ ตทายตฺตวุตฺติตายาติ ฐิติ, ธมฺมานํ ฐิติ  ปจฺจยธมฺมาฯ อถ วา ติ การณํ ‘‘ธมฺมปฎิสมฺภิทา’’ติอาทีสุ (วิภ. ๗๑๘-๗๒๑) วิย, ธมฺมสฺส ฐิติสภาโว, ธมฺมโต จ อโญฺญ สภาโว นตฺถีติ ปจฺจยธมฺมานํ ปจฺจยภาโว, ธมฺมฎฺฐิติยํ ญาณํ ฯ สงฺขารานํ ยถาภูตํ อนิจฺจตาทิ  ตตฺถ ญาณนฺติ ฯ สมฺมา ปสฺสตีติ ฯ ติ สาสเน ปติฎฺฐา นาม อริยมโคฺคฯ อยํ ปน ตํ อนธิคโตปิ ตทธิคมุปายปฎิปตฺติยํ ฐิตตฺตา ลทฺธปฺปติโฎฺฐ วิย โหตีติ ‘‘ลทฺธปฺปติโฎฺฐ’’ติ วุโตฺตฯ ตโตเยว  โลกิยาหิ สีลสมาธิปญฺญาหิ สมนฺนาคตตฺตา อุตฺตริ อปฺปฎิวิชฺฌโนฺต โสตาปโนฺน วิย นิยโต, สุคติปรายโณ จ โหตีติ จูฬโสตาปโนฺนฯ โสตาปโนฺน หิ ขีณาปายทุคฺคติวินิปาโตติฯ อถ วา ลทฺธปฺปติโฎฺฐ กงฺขาวิตรณวิสุทฺธิสมธิคเมนฯ สปฺปจฺจยนามรูปทสฺสเนน หิ สมฺมทฺทิตทิฎฺฐิกณฺฎโก วินิทฺธุตอเหตุกวิสมเหตุวาโท ยถาสกปจฺจเยเหว ธมฺมปฺปวตฺติํ ญตฺวา สาสเน ปติฎฺฐิตสโทฺธ ลทฺธปฺปติโฎฺฐ นาม โหตีติฯ นามรูปววตฺถาเนน ทุกฺขสจฺจํ, ธมฺมฎฺฐิติญาเณน สมุทยสจฺจํ, ตเสฺสว อปรภาเค อนิจฺจโต มนสิการาทิวิธินา มคฺคสจฺจญฺจ อภิญฺญาย ปวตฺติยา ทุกฺขภาวํ ทิสฺวา ตสฺส อปฺปวเตฺต นิโรเธ  เอกํเสเนว นินฺนชฺฌาสยตาย โลกิเยเนว ญาเณน จตุนฺนํ อริยสจฺจานํ อธิคตตฺตา อปาเยสุ อภพฺพุปฺปตฺติโก, โสตาปนฺนภูมิยญฺจ ภพฺพุปฺปตฺติโก โหตีติ จูฬโสตาปโนฺน นามาติ วุตฺตํ   ติฯ ติ ยสฺมา เอวํ มหานิสํสเมตํ ญาณํ, ตสฺมา สปโญฺญ อตฺตโน หิตานุเปกฺขนปญฺญาย สมนฺนาคโตฯ เตนาห ติฯ</p>

</p>

</p>

</p>





