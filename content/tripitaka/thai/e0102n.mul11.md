<h1>๒๓. ปญฺญาภาวนานิสํสนิเทฺทโส</h1>
<h3>อานิสํสปกาสนา</h3>
<p> ยํ   ปน วุตฺตํ ‘‘ปญฺญาภาวนาย โก อานิสํโส’’ติ, ตตฺถ วทามฯ อยญฺหิ ปญฺญาภาวนา นาม อเนกสตานิสํสาฯ ตสฺสา ทีเฆนาปิ อทฺธุนา น สุกรํ วิตฺถารโต อานิสํสํ ปกาเสตุํฯ สเงฺขปโต ปนสฺสา นานากิเลสวิทฺธํสนํ, อริยผลรสานุภวนํ, นิโรธสมาปตฺติสมาปชฺชนสมตฺถตา, อาหุเนยฺยภาวาทิสิทฺธีติ อยมานิสํโส เวทิตโพฺพฯ</p>


<h3>นานากิเลสวิทฺธํสนกถา</h3>
<p> ตตฺถ ยํ นามรูปปริเจฺฉทโต ปฎฺฐาย สกฺกายทิฎฺฐาทีนํ วเสน  วุตฺตํ, อยํ โลกิกาย ปญฺญาภาวนาย อานิสํโสฯ ยํ อริยมคฺคกฺขเณ สํโยชนาทีนํ วเสน  วุตฺตํ, อยํ โลกุตฺตราย ปญฺญาภาวนาย อานิสํโสติ เวทิตโพฺพฯ</p>


<p>
ภีมเวคานุปติตา, อสนีว สิลุจฺจเย;  
  
วายุเวคสมุฎฺฐิโต, อรญฺญมิว ปาวโกฯ  
</p>
  
<p>
อนฺธการํ วิย รวิ, สเตชุชฺชลมณฺฑโล;  
  
ทีฆรตฺตานุปติตํ, สพฺพานตฺถวิธายกํฯ  
</p>
  
<p>
กิเลสชาลํ ปญฺญา หิ, วิทฺธํสยติ ภาวิตา;  
  
สนฺทิฎฺฐิกมโต ชญฺญา, อานิสํสมิมํ อิธฯ  
</p>
  
<h3>ผลสมาปตฺติกถา</h3>
<p> นฺติ  น เกวลญฺจ กิเลสวิทฺธํสนเญฺญว, อริยผลรสานุภวนมฺปิ ปญฺญาภาวนาย อานิสํโสฯ อริยผลนฺติ หิ โสตาปตฺติผลาทิ สามญฺญผลํ วุจฺจติฯ ตสฺส ทฺวีหากาเรหิ รสานุภวนํ โหติฯ มคฺควีถิยญฺจ ผลสมาปตฺติวเสน จ ปวตฺติยํฯ ตตฺราสฺส มคฺควีถิยํ ปวตฺติ ทสฺสิตาเยวฯ</p>


<p> อปิจ  เย ‘‘สํโยชนปฺปหานมตฺตเมว ผลํ นาม, น โกจิ อโญฺญ ธโมฺม อตฺถี’’ติ วทนฺติ, เตสํ อนุนยตฺถํ อิทํ สุตฺตมฺปิ ทเสฺสตพฺพํ – ‘‘กถํ ปโยคปฎิปฺปสฺสทฺธิปญฺญา ผเล ญาณํ? โสตาปตฺติมคฺคกฺขเณ ทสฺสนเฎฺฐน สมฺมาทิฎฺฐิ มิจฺฉาทิฎฺฐิยา วุฎฺฐาติ, ตทนุวตฺตกกิเลเสหิ จ ขเนฺธหิ จ วุฎฺฐาติ, พหิทฺธา จ สพฺพนิมิเตฺตหิ วุฎฺฐาติฯ ตมฺปโยคปฎิปฺปสฺสทฺธตฺตา อุปฺปชฺชติ สมฺมาทิฎฺฐิ, มคฺคเสฺสตํ ผล’’นฺติ (ปฎิ. ม. ๑.๖๓) วิตฺถาเรตพฺพํฯ</p>


<p>‘‘จตฺตาโร มคฺคา อปริยาปนฺนา, จตฺตาริ จ สามญฺญผลานิ, อิเม ธมฺมา อปฺปมาณารมฺมณา’’ (ธ. ส. ๑๔๒๒)ฯ ‘‘มหคฺคโต ธโมฺม อปฺปมาณสฺส ธมฺมสฺส อนนฺตรปจฺจเยน ปจฺจโย’’ติ (ปฎฺฐา. ๒.๑๒.๖๒) เอวมาทีนิปิ เจตฺถ สาธกานิฯ</p>


<p> ผลสมาปตฺติยํ ปวตฺติทสฺสนตฺถํ ปนสฺส อิทํ ปญฺหากมฺมํ – กา ผลสมาปตฺติ, เก ตํ สมาปชฺชนฺติ, เก น สมาปชฺชนฺติ, กสฺมา สมาปชฺชนฺติ, กถญฺจสฺสา สมาปชฺชนํ โหติ, กถํ ฐานํ, กถํ วุฎฺฐานํ, กิํ ผลสฺส อนนฺตรํ, กสฺส จ ผลํ อนนฺตรนฺติ?</p>


<p> ตตฺถ ติ ยา อริยผลสฺส นิโรเธ อปฺปนาฯ</p>


<p> ติ สเพฺพปิ ปุถุชฺชนา น สมาปชฺชนฺติฯ กสฺมา? อนธิคตตฺตาฯ อริยา ปน สเพฺพปิ สมาปชฺชนฺติฯ กสฺมา? อธิคตตฺตาฯ อุปริมา ปน เหฎฺฐิมํ น สมาปชฺชนฺติ, ปุคฺคลนฺตรภาวุปคมเนน ปฎิปฺปสฺสทฺธตฺตาฯ เหฎฺฐิมา จ อุปริมํ, อนธิคตตฺตาฯ อตฺตโน อตฺตโนเยว ปน ผลํ สมาปชฺชนฺตีติ อิทเมตฺถ สนฺนิฎฺฐานํฯ</p>


<p>เกจิ ปน ‘‘โสตาปนฺนสกทาคามิโนปิ น สมาปชฺชนฺติฯ อุปริมา เทฺวเยว สมาปชฺชนฺตี’’ติ  วทนฺติฯ อิทญฺจ เตสํ การณํ, เอเต หิ สมาธิสฺมิํ ปริปูรการิโนติฯ ตํ ปุถุชฺชนสฺสาปิ อตฺตนา ปฎิลทฺธโลกิยสมาธิสมาปชฺชนโต อการณเมวฯ กิเญฺจตฺถ การณาการณจินฺตายฯ นนุ ปาฬิยํเยว วุตฺตํ – ‘‘กตเม ทส โคตฺรภุธมฺมา วิปสฺสนาวเสน อุปฺปชฺชนฺติ? โสตาปตฺติมคฺคปฎิลาภตฺถาย อุปฺปาทํ ปวตฺตํ…เป.… อุปายาสํ พหิทฺธา สงฺขารนิมิตฺตํ อภิภุยฺยตีติ โคตฺรภุฯ โสตาปตฺติผลสมาปตฺตตฺถาย สกทาคามิมคฺคํ  …เป.… อรหตฺตผลสมาปตฺตตฺถาย… สุญฺญตวิหารสมาปตฺตตฺถาย… อนิมิตฺตวิหารสมาปตฺตตฺถาย อุปฺปาทํ…เป.… พหิทฺธา สงฺขารนิมิตฺตํ อภิภุยฺยตีติ โคตฺรภู’’ติ (ปฎิ. ม. ๑.๖๐)ฯ ตสฺมา สเพฺพปิ อริยา อตฺตโน อตฺตโน ผลํ สมาปชฺชนฺตีติ นิฎฺฐเมตฺถ คนฺตพฺพํฯ</p>


<p> ติ ทิฎฺฐธมฺมสุขวิหารตฺถํฯ ยถา หิ ราชา รชฺชสุขํ, เทวตา ทิพฺพสุขํ อนุภวนฺติ, เอวํ อริยา ‘‘อริยํ โลกุตฺตรสุขํ อนุภวิสฺสามา’’ติ อทฺธานปฺปริเจฺฉทํ กตฺวา อิจฺฉิติจฺฉิตกฺขเณ ผลสมาปตฺติํ สมาปชฺชนฺติฯ</p>


<p> นฺติ ทฺวีหิ ตาว อากาเรหิ อสฺสา สมาปชฺชนํ โหติ – นิพฺพานโต อญฺญสฺส อารมฺมณสฺส อมนสิการา นิพฺพานสฺส จ มนสิการาฯ ยถาห – ‘‘เทฺว โข, อาวุโส, ปจฺจยา อนิมิตฺตาย เจโตวิมุตฺติยา สมาปตฺติยา สพฺพนิมิตฺตานญฺจ อมนสิกาโร, อนิมิตฺตาย จ ธาตุยา มนสิกาโร’’ติ (ม. นิ. ๑.๔๕๘)ฯ</p>


<p> อยมฺปเนตฺถ สมาปชฺชนกฺกโมฯ ผลสมาปตฺตตฺถิเกน หิ อริยสาวเกน รโหคเตน ปฎิสลฺลีเนน อุทยพฺพยาทิวเสน สงฺขารา วิปสฺสิตพฺพาฯ ตสฺส ปวตฺตานุปุพฺพวิปสฺสนสฺส สงฺขารารมฺมณโคตฺรภุญาณานนฺตรา ผลสมาปตฺติวเสน นิโรเธ จิตฺตํ อเปฺปติฯ ผลสมาปตฺตินินฺนตาย เจตฺถ เสกฺขสฺสาปิ ผลเมว อุปฺปชฺชติ, น มโคฺคฯ</p>


<p>เย ปน วทนฺติ ‘‘โสตาปโนฺน ‘ผลสมาปตฺติํ สมาปชฺชิสฺสามี’ติ วิปสฺสนํ ปฎฺฐเปตฺวา สกทาคามี โหติฯ สกทาคามี จ อนาคามี’’ติ, เต วตฺตพฺพา ‘‘เอวํ สติ อนาคามี อรหา ภวิสฺสติ, อรหา ปเจฺจกพุโทฺธ, ปเจฺจกพุโทฺธ จ พุโทฺธฯ ตสฺมา น กิญฺจิ เอตํ, ปาฬิวเสเนว จ ปฎิกฺขิตฺต’’นฺติปิ น คเหตพฺพํฯ อิทเมว ปน คเหตพฺพํ – เสกฺขสฺสาปิ ผลเมว  อุปฺปชฺชติ, น มโคฺคฯ ผลญฺจสฺส สเจ อเนน ปฐมชฺฌานิโก มโคฺค อธิคโต โหติฯ ปฐมชฺฌานิกเมว อุปฺปชฺชติฯ สเจ ทุติยาทีสุ อญฺญตรชฺฌานิโก, ทุติยาทีสุ อญฺญตรชฺฌานิกเมวาติฯ เอวํ ตาวสฺสา สมาปชฺชนํ โหติฯ</p>


<p> ‘‘ตโย  โข, อาวุโส, ปจฺจยา อนิมิตฺตาย เจโตวิมุตฺติยา ฐิติยา สพฺพนิมิตฺตานญฺจ อมนสิกาโร, อนิมิตฺตาย จ ธาตุยา มนสิกาโร, ปุเพฺพ จ อภิสงฺขาโร’’ติ (ม. นิ. ๑.๔๕๘) วจนโต ปนสฺสา ตีหากาเรหิ ฐานํ โหติฯ ตตฺถ ติ สมาปตฺติโต ปุเพฺพ กาลปริเจฺฉโทฯ ‘‘อสุกสฺมิํ นาม กาเล วุฎฺฐหิสฺสามี’’ติ ปริจฺฉินฺนตฺตา หิสฺสา ยาว โส กาโล นาคจฺฉติ, ตาว ฐานํ โหติฯ เอวมสฺสา ฐานํ โหตีติฯ</p>


<p> ‘‘เทฺว โข, อาวุโส, ปจฺจยา อนิมิตฺตาย เจโตวิมุตฺติยา วุฎฺฐานาย สพฺพนิมิตฺตานญฺจ มนสิกาโร, อนิมิตฺตาย จ ธาตุยา อมนสิกาโร’’ติ (ม. นิ. ๑.๔๕๘) วจนโต ปนสฺสา ทฺวีหากาเรหิ วุฎฺฐานํ โหติฯ ตตฺถ นฺติ รูปนิมิตฺตเวทนาสญฺญาสงฺขารวิญฺญาณนิมิตฺตานํฯ กามญฺจ น สพฺพาเนเวตานิ เอกโต มนสิกโรติ สพฺพสงฺคาหิกวเสน ปเนตํ วุตฺตํฯ ตสฺมา ยํ ภวงฺคสฺส อารมฺมณํ โหติ, ตํ มนสิกโรโต ผลสมาปตฺติวุฎฺฐานํ โหตีติ เอวมสฺสา วุฎฺฐานํ เวทิตพฺพํฯ</p>


<p> นฺติ ผลสฺส ตาว ผลเมว วา อนนฺตรํ โหติ, ภวงฺคํ วาฯ ผลํ ปน อตฺถิ มคฺคานนฺตรํ, อตฺถิ ผลานนฺตรํ, อตฺถิ โคตฺรภุอนนฺตรํ, อตฺถิ เนวสญฺญานาสญฺญายตนานนฺตรํฯ ตตฺถ มคฺควีถิยํ มคฺคานนฺตรํ, ปุริมสฺส ปุริมสฺส ปจฺฉิมํ ปจฺฉิมํ ผลานนฺตรํฯ ผลสมาปตฺตีสุ ปุริมํ ปุริมํ โคตฺรภุอนนฺตรํฯ ติ เจตฺถ อนุโลมํ เวทิตพฺพํฯ วุตฺตเญฺหตํ ปฎฺฐาเน – ‘‘อรหโต อนุโลมํ ผลสมาปตฺติยา อนนฺตรปจฺจเยน ปจฺจโยฯ เสกฺขานํ อนุโลมํ ผลสมาปตฺติยา อนนฺตรปจฺจเยน ปจฺจโย’’ติ (ปฎฺฐา. ๑.๑.๔๑๗)ฯ เยน ผเลน นิโรธา วุฎฺฐานํ โหติ, ตํ เนวสญฺญานาสญฺญายตนานนฺตรนฺติฯ ตตฺถ ฐเปตฺวา มคฺควีถิยํ อุปฺปนฺนํ ผลํ อวเสสํ สพฺพํ ผลสมาปตฺติวเสน ปวตฺตํ นามฯ เอวเมตํ มคฺควีถิยํ ผลสมาปตฺติยํ วา อุปฺปชฺชนวเสน,</p>


<p>
ปฎิปฺปสฺสทฺธทรถํ  
, อมตารมฺมณํ สุภํ;  
  
วนฺตโลกามิสํ สนฺตํ, สามญฺญผลมุตฺตมํฯ  
</p>
  
<p>
โอชวเนฺตน สุจินา, สุเขน อภิสนฺทิตํ;  
  
เยน สาตาติสาเตน, อมเตน มธุํ วิยฯ  
</p>
  
<p>
ตํ  
สุขํ ตสฺส อริยสฺส, รสภูตมนุตฺตรํ;  
  
ผลสฺส ปญฺญํ ภาเวตฺวา, ยสฺมา วินฺทติ ปณฺฑิโตฯ  
</p>
  
<p>
ตสฺมา อริยผลเสฺสตํ, รสานุภวนํ อิธ;  
  
วิปสฺสนาภาวนาย, อานิสํโสติ วุจฺจติฯ  
</p>
  
<h3>นิโรธสมาปตฺติกถา</h3>
<p> ติ น เกวลญฺจ อริยผลรสานุภวนํเยว, อยํ ปน นิโรธสมาปตฺติยา สมาปชฺชนสมตฺถตาปิ อิมิสฺสา ปญฺญาภาวนาย อานิสํโสติ เวทิตโพฺพฯ</p>


<p>ตตฺริทํ นิโรธสมาปตฺติยา วิภาวนตฺถํ ปญฺหากมฺมํ – กา นิโรธสมาปตฺติ, เก ตํ สมาปชฺชนฺติ, เก น สมาปชฺชนฺติ, กตฺถ สมาปชฺชนฺติ, กสฺมา สมาปชฺชนฺติ, กถญฺจสฺสา สมาปชฺชนํ โหติ, กถํ ฐานํ, กถํ วุฎฺฐานํ, วุฎฺฐิตสฺส กิํนินฺนํ จิตฺตํ โหติ, มตสฺส จ สมาปนฺนสฺส จ โก วิเสโส, นิโรธสมาปตฺติ กิํ สงฺขตา อสงฺขตา โลกิยา โลกุตฺตรา นิปฺผนฺนา อนิปฺผนฺนาติ?</p>


<p> ตตฺถ ติ ยา อนุปุพฺพนิโรธวเสน จิตฺตเจตสิกานํ ธมฺมานํ อปฺปวตฺติฯ ติ สเพฺพปิ ปุถุชฺชนา, โสตาปนฺนา, สกทาคามิโน, สุกฺขวิปสฺสกา จ อนาคามิโน, อรหโนฺต น สมาปชฺชนฺติฯ อฎฺฐสมาปตฺติลาภิโน ปน อนาคามิโน, ขีณาสวา จ สมาปชฺชนฺติฯ ‘‘ทฺวีหิ พเลหิ สมนฺนาคตตฺตา , ตโย จ สงฺขารานํ ปฎิปฺปสฺสทฺธิยา, โสฬสหิ ญาณจริยาหิ, นวหิ สมาธิจริยาหิ วสีภาวตา ปญฺญา นิโรธสมาปตฺติยา ญาณ’’นฺติ (ปฎิ. ม. มาติกา ๑.๓๔) หิ วุตฺตํฯ อยญฺจ สมฺปทา ฐเปตฺวา อฎฺฐสมาปตฺติลาภิโน อนาคามิขีณาสเว อเญฺญสํ นตฺถิฯ ตสฺมา เตเยว สมาปชฺชนฺติ, น อเญฺญฯ</p>


<p> กตมานิ ปเนตฺถ เทฺว พลานิ…เป.… กตมา วสีภาวตาติ? น เอตฺถ กิญฺจิ อเมฺหหิ วตฺตพฺพํ อตฺถิฯ สพฺพมิทํ เอตสฺส อุเทฺทสสฺส นิเทฺทเส วุตฺตเมวฯ ยถาห –</p>

  ติ เทฺว พลานิ สมถพลํ วิปสฺสนาพลํฯ กตมํ สมถพลํ? เนกฺขมฺมวเสน จิตฺตสฺส เอกคฺคตา อวิเกฺขโป สมถพลํฯ อพฺยาปาทวเสน… อาโลกสญฺญาวเสน… อวิเกฺขปวเสน…เป.… ปฎินิสฺสคฺคานุปสฺสิอสฺสาสวเสน… ปฎินิสฺสคฺคานุปสฺสิปสฺสาสวเสน จิตฺตสฺส เอกคฺคตา อวิเกฺขโป สมถพลนฺติฯ เกนเฎฺฐน สมถพลํ? ปฐมชฺฌาเนน นีวรเณ น กมฺปตีติ สมถพลํฯ ทุติยชฺฌาเนน วิตกฺกวิจาเร…เป.… เนวสญฺญานาสญฺญายตนสมาปตฺติยา อากิญฺจญฺญายตนสญฺญาย น กมฺปตีติ สมถพลํฯ อุทฺธเจฺจ จ อุทฺธจฺจสหคตกิเลเส จ ขเนฺธ จ น กมฺปติ น จลติ น เวธตีติ สมถพลํฯ อิทํ ฯ</p>

 จ อวิชฺชาสหคตกิเลเส จ ขเนฺธ จ น กมฺปติ น จลติ น เวธตีติ วิปสฺสนาพลํฯ อิทํ ฯ</p>

ติ กตเมสํ ติณฺณนฺนํ สงฺขารานํ ปฎิปฺปสฺสทฺธิยา? ทุติยชฺฌานํ สมาปนฺนสฺส วิตกฺกวิจารา วจีสงฺขารา ปฎิปฺปสฺสทฺธา โหนฺติฯ จตุตฺถํ ฌานํ สมาปนฺนสฺส อสฺสาสปสฺสาสา กายสงฺขารา ปฎิปฺปสฺสทฺธา โหนฺติฯ สญฺญาเวทยิตนิโรธํ สมาปนฺนสฺส สญฺญา จ เวทนา จ จิตฺตสงฺขารา ปฎิปฺปสฺสทฺธา โหนฺติฯ อิเมสํ ติณฺณนฺนํ สงฺขารานํ ปฎิปฺปสฺสทฺธิยาฯ</p>

  ติ กตมาหิ โสฬสหิ ญาณจริยาหิ? อนิจฺจานุปสฺสนา ญาณจริยาฯ ทุกฺขา… อนตฺตา… นิพฺพิทา… วิราคา… นิโรธา… ปฎินิสฺสคฺคา… วิวฎฺฎานุปสฺสนา ญาณจริยาฯ โสตาปตฺติมโคฺค ญาณจริยาฯ โสตาปตฺติผลสมาปตฺติ ญาณจริยาฯ สกทาคามิมโคฺค…เป.… อรหตฺตผลสมาปตฺติ ญาณจริยาฯ อิมาหิ โสฬสหิ ญาณจริยาหิฯ</p>

ติ กตมาหิ นวหิ สมาธิจริยาหิ? ปฐมชฺฌานํ สมาธิจริยาฯ ทุติยชฺฌานํ…เป.… เนวสญฺญานาสญฺญายตนสมาปตฺติ สมาธิจริยาฯ ปฐมชฺฌานปฎิลาภตฺถาย วิตโกฺก จ วิจาโร จ ปีติ จ สุขญฺจ จิเตฺตกคฺคตา จ…เป.… เนวสญฺญานาสญฺญายตนสมาปตฺติํ ปฎิลาภตฺถาย วิตโกฺก จ วิจาโร จ ปีติ จ สุขญฺจ จิเตฺตกคฺคตา จฯ อิมาหิ นวหิ สมาธิจริยาหิฯ</p>

ติ ปญฺจ วสิโย – อาวชฺชนวสี, สมาปชฺชนวสี, อธิฎฺฐานวสี, วุฎฺฐานวสี, ปจฺจเวกฺขณวสีฯ ปฐมชฺฌานํ ยตฺถิจฺฉกํ ยทิจฺฉกํ ยาวติจฺฉกํ อาวชฺชติ, อาวชฺชนาย ทนฺธายิตตฺตํ นตฺถีติ อาวชฺชนวสีฯ ปฐมชฺฌานํ ยตฺถิจฺฉกํ ยทิจฺฉกํ ยาวติจฺฉกํ สมาปชฺชติ, สมาปชฺชนาย ทนฺธายิตตฺตํ นตฺถีติ สมาปชฺชนวสี…เป.… อธิฎฺฐาติ อธิฎฺฐาเน…เป.… วุฎฺฐาติ วุฎฺฐาเน…เป.… ปจฺจเวกฺขติ ปจฺจเวกฺขณาย ทนฺธายิตตฺตํ นตฺถีติ ปจฺจเวกฺขณวสีฯ ทุติยํ…เป.… เนวสญฺญานาสญฺญายตนสมาปตฺติํ ยตฺถิจฺฉกํ ยทิจฺฉกํ ยาวติจฺฉกํ อาวชฺชติ  …เป.… ปจฺจเวกฺขติฯ ปจฺจเวกฺขณาย ทนฺธายิตตฺตํ นตฺถีติ ปจฺจเวกฺขณวสีฯ อิมา ปญฺจ วสิโย’’ติ (ปฎิ. ม. ๑.๘๓)ฯ</p>


<p> เอตฺถ จ ‘‘โสฬสหิ ญาณจริยาหี’’ติ อุกฺกฎฺฐนิเทฺทโส เอสฯ อนาคามิโน ปน จุทฺทสหิ ญาณจริยาหิ โหติฯ ยทิ เอวํ สกทาคามิโน ทฺวาทสหิ โสตาปนฺนสฺส จ ทสหิ กิํ น โหตีติ? น โหติ, สมาธิปาริพนฺธิกสฺส ปญฺจ กามคุณิกราคสฺส อปฺปหีนตฺตาฯ เตสํ หิ โส อปฺปหีโนฯ ตสฺมา สมถพลํ น ปริปุณฺณํ โหติ, ตสฺมิํ อปริปูเร ทฺวีหิ พเลหิ สมาปชฺชิตพฺพํ นิโรธสมาปตฺติํ พลเวกเลฺลน สมาปชฺชิตุํ น สโกฺกนฺติฯ อนาคามิสฺส ปน โส ปหีโน, ตสฺมา เอส ปริปุณฺณพโล  โหติฯ ปริปุณฺณพลตฺตา สโกฺกติฯ เตนาห ภควา – ‘‘นิโรธา วุฎฺฐหนฺตสฺส เนวสญฺญานาสญฺญายตนกุสลํ ผลสมาปตฺติยา อนนฺตรปจฺจเยน ปจฺจโย’’ติ (ปฎฺฐา. ๑.๑.๔๑๗)ฯ อิทญฺหิ ปฎฺฐาเน มหาปกรเณ อนาคามิโนว นิโรธา วุฎฺฐานํ สนฺธาย วุตฺตนฺติฯ</p>


<p> ติ ปญฺจโวการภเวฯ กสฺมา? อนุปุพฺพสมาปตฺติสพฺภาวโตฯ จตุโวการภเว ปน ปฐมชฺฌานาทีนํ อุปฺปตฺติ นตฺถิฯ ตสฺมา น สกฺกา ตตฺถ สมาปชฺชิตุนฺติฯ เกจิ ปน ‘‘วตฺถุสฺส อภาวา’’ติ วทนฺติฯ</p>


<p> ติ สงฺขารานํ ปวตฺติเภเท อุกฺกณฺฐิตฺวา ทิเฎฺฐว ธเมฺม อจิตฺตกา หุตฺวา ‘‘นิโรธํ นิพฺพานํ ปตฺวา สุขํ วิหริสฺสามา’’ติ สมาปชฺชนฺติฯ</p>


<p> ติ สมถวิปสฺสนาวเสน อุสฺสกฺกิตฺวา กตปุพฺพกิจฺจสฺส เนวสญฺญานาสญฺญายตนํ นิโรธยโต, เอวมสฺส สมาปชฺชนํ โหติฯ โย หิ สมถวเสเนว อุสฺสกฺกติ, โส เนวสญฺญานาสญฺญายตนสมาปตฺติํ ปตฺวา ติฎฺฐติฯ โย ปน วิปสฺสนาวเสเนว อุสฺสกฺกติ, โส ผลสมาปตฺติํ ปตฺวา ติฎฺฐติฯ โย ปน อุภยวเสเนว อุสฺสกฺกิตฺวา ปุพฺพกิจฺจํ กตฺวา เนวสญฺญานาสญฺญายตนํ นิโรเธติ, โส ตํ สมาปชฺชตีติ อยเมตฺถ สเงฺขโปฯ</p>


<p> อยํ ปน วิตฺถาโร – อิธ ภิกฺขุ นิโรธํ สมาปชฺชิตุกาโม กตภตฺตกิโจฺจ สุโธตหตฺถปาโท  วิวิเตฺต โอกาเส สุปญฺญตฺตมฺหิ อาสเน นิสีทติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวา, โส ปฐมํ ฌานํ สมาปชฺชิตฺวา วุฎฺฐาย ตตฺถ สงฺขาเร อนิจฺจโต ทุกฺขโต อนตฺตโต วิปสฺสติฯ</p>


<p>วิปสฺสนา ปเนสา ติวิธา โหติ – สงฺขารปริคณฺหนกวิปสฺสนา, ผลสมาปตฺติวิปสฺสนา, นิโรธสมาปตฺติวิปสฺสนาติฯ ตตฺถ สงฺขารปริคณฺหนกวิปสฺสนา มนฺทา วา โหตุ ติกฺขา วา, มคฺคสฺส ปทฎฺฐานํ โหติเยวฯ ผลสมาปตฺติวิปสฺสนา  ติกฺขาว วฎฺฎติ มคฺคภาวนาสทิสาฯ นิโรธสมาปตฺติวิปสฺสนา ปน นาติมนฺทนาติติกฺขา วฎฺฎติฯ ตสฺมา เอส นาติมนฺทาย นาติติกฺขาย วิปสฺสนาย เต สงฺขาเร วิปสฺสติฯ</p>


<p>ตโต ทุติยํ ฌานํ สมาปชฺชิตฺวา วุฎฺฐาย ตตฺถ สงฺขาเร ตเถว วิปสฺสติฯ ตโต ตติยํ ฌานํ…เป.… ตโต วิญฺญาณญฺจายตนํ สมาปชฺชิตฺวา วุฎฺฐาย ตตฺถ สงฺขาเร ตเถว วิปสฺสติฯ ตถา อากิญฺจญฺญายตนํ สมาปชฺชิตฺวา วุฎฺฐาย จตุพฺพิธํ ปุพฺพกิจฺจํ กโรติ – นานาพทฺธอวิโกปนํ, สงฺฆปฎิมานนํ, สตฺถุปโกฺกสนํ, อทฺธานปริเจฺฉทนฺติฯ</p>


<p> ตตฺถ นฺติ ยํ อิมินา ภิกฺขุนา สทฺธิํ เอกาพทฺธํ น โหติ, นานาพทฺธํ หุตฺวา ฐิตํ ปตฺตจีวรํ วา มญฺจปีฐํ วา นิวาสเคหํ วา อญฺญํ วา ปน กิญฺจิ ปริกฺขารชาตํ, ตํ ยถา น วิกุปฺปติ, อคฺคิอุทกวาตโจรอุนฺทูราทีนํ วเสน น วินสฺสติ, เอวํ อธิฎฺฐาตพฺพํฯ</p>


<p>ตตฺริทํ อธิฎฺฐานวิธานํ ‘‘อิทญฺจ อิทญฺจ อิมสฺมิํ สตฺตาหพฺภนฺตเร มา อคฺคินา ฌายตุ, มา อุทเกน วุยฺหตุ, มา วาเตน วิทฺธํสตุ, มา โจเรหิ หริยตุ, มา อุนฺทูราทีหิ ขชฺชตู’’ติฯ เอวํ อธิฎฺฐิเต ตํ สตฺตาหํ ตสฺส น โกจิ ปริสฺสโย โหติฯ</p>


<p>อนธิฎฺฐหโต ปน อคฺคิอาทีหิ วินสฺสติ มหานาคเตฺถรสฺส วิยฯ เถโร กิร มาตุอุปาสิกาย คามํ ปิณฺฑาย ปาวิสิฯ อุปาสิกา ยาคุํ ทตฺวา อาสนสาลาย นิสีทาเปสิฯ เถโร นิโรธํ สมาปชฺชิตฺวา นิสีทิฯ ตสฺมิํ นิสิเนฺน อาสนสาลาย อคฺคินา คหิตาย เสสภิกฺขู อตฺตโน อตฺตโน นิสินฺนาสนํ คเหตฺวา ปลายิํสุฯ คามวาสิกา สนฺนิปติตฺวา  เถรํ ทิสฺวา ‘‘อลสสมโณ’’ติ อาหํสุฯ อคฺคิ ติณเวณุกฎฺฐานิ ฌาเปตฺวา เถรํ ปริกฺขิปิตฺวา อฎฺฐาสิฯ มนุสฺสา ฆเฎหิ อุทกํ อาหริตฺวา นิพฺพาเปตฺวา ฉาริกํ อปเนตฺวา ปริภณฺฑํ กตฺวา ปุปฺผานิ วิกิริตฺวา นมสฺสมานา อฎฺฐํสุฯ เถโร ปริจฺฉินฺนกาลวเสน วุฎฺฐาย เต ทิสฺวา ‘‘ปากโฎมฺหิ ชาโต’’ติ เวหาสํ อุปฺปติตฺวา ปิยงฺคุทีปํ อคมาสิฯ อิทํ นานาพทฺธอวิโกปนํ นามฯ</p>


<p>ยํ เอกาพทฺธํ โหติ นิวาสนปาวุรณํ วา นิสินฺนาสนํ วา, ตตฺถ วิสุํ อธิฎฺฐานกิจฺจํ นตฺถิฯ สมาปตฺติวเสเนว นํ รกฺขติ อายสฺมโต สญฺชีวสฺส วิย ฯ วุตฺตมฺปิ เจตํ ‘‘อายสฺมโต สญฺชีวสฺส สมาธิวิปฺผารา อิทฺธิ, อายสฺมโต สาริปุตฺตสฺส สมาธิวิปฺผารา อิทฺธี’’ติฯ</p>


<p> นฺติ สงฺฆสฺส ปฎิมานนํ อุทิกฺขนํฯ ยาว เอโส ภิกฺขุ อาคจฺฉติ, ตาว สงฺฆกมฺมสฺส อกรณนฺติ อโตฺถฯ เอตฺถ จ น ปฎิมานนํ เอตสฺส ปุพฺพกิจฺจํ, ปฎิมานนาวชฺชนํ ปน ปุพฺพกิจฺจํฯ ตสฺมา เอวํ อาวชฺชิตพฺพํ ‘‘สเจ มยิ สตฺตาหํ นิโรธํ สมาปชฺชิตฺวา นิสิเนฺน สโงฺฆ อุตฺติกมฺมาทีสุ กิญฺจิเทว กมฺมํ กตฺตุกาโม โหติ, ยาว มํ โกจิ ภิกฺขุ อาคนฺตฺวา น ปโกฺกสติ, ตาวเทว วุฎฺฐหิสฺสามี’’ติฯ เอวํ กตฺวา สมาปโนฺน หิ ตสฺมิํ สมเย วุฎฺฐาติเยวฯ</p>


<p>โย ปน เอวํ น กโรติ, สโงฺฆ จ สนฺนิปติตฺวา ตํ อปสฺสโนฺต ‘‘อสุโก ภิกฺขุ กุหิ’’นฺติ ‘‘นิโรธสมาปโนฺน’’ติ วุเตฺต สโงฺฆ กญฺจิ ภิกฺขุํ เปเสติ ‘‘คจฺฉ นํ สงฺฆสฺส วจเนน ปโกฺกสาหี’’ติฯ อถสฺส เตน ภิกฺขุนา สวนูปจาเร ฐตฺวา ‘‘สโงฺฆ ตํ อาวุโส ปฎิมาเนตี’’ติ วุตฺตมเตฺตว วุฎฺฐานํ โหติฯ เอวํ ครุกา หิ สงฺฆสฺส อาณา นามฯ ตสฺมา ตํ อาวชฺชิตฺวา ยถา สยเมว วุฎฺฐาติ, เอวํ สมาปชฺชิตพฺพํฯ</p>


<p> นฺติ อิธาปิ สตฺถุปโกฺกสนาวชฺชนเมว อิมสฺส กิจฺจํฯ ตสฺมา ตมฺปิ เอวํ อาวชฺชิตพฺพํ ‘‘สเจ มยิ สตฺตาหํ นิโรธํ สมาปชฺชิตฺวา นิสิเนฺน สตฺถา โอติณฺณวตฺถุสฺมิํ สิกฺขาปทํ วา ปญฺญเปติ, ตถารูปาย วา อตฺถุปฺปตฺติยา ธมฺมํ เทเสติ, ยาว มํ  โกจิ อาคนฺตฺวา น ปโกฺกสติ, ตาวเทว วุฎฺฐหิสฺสามี’’ติฯ เอวํ กตฺวา นิสิโนฺน หิ ตสฺมิํ สมเย วุฎฺฐาติเยวฯ</p>


<p>โย ปน เอวํ น กโรติ, สตฺถา จ สเงฺฆ สนฺนิปติเต ตํ อปสฺสโนฺต ‘‘อสุโก ภิกฺขุ กุหิ’’นฺติ ‘‘นิโรธสมาปโนฺน’’ติ วุเตฺต กญฺจิ ภิกฺขุํ เปเสติ ‘‘คจฺฉ นํ มม วจเนน ปโกฺกสา’’ติฯ อถสฺส เตน ภิกฺขุนา สวนูปจาเร ฐตฺวา ‘‘สตฺถา อายสฺมนฺตํ อามเนฺตตี’’ติ วุตฺตมเตฺตว วุฎฺฐานํ โหติฯ เอวํ ครุกํ หิ สตฺถุปโกฺกสนํ, ตสฺมา ตํ อาวชฺชิตฺวา ยถา สยเมว วุฎฺฐาติ, เอวํ สมาปชฺชิตพฺพํฯ</p>


<p> ติ ชีวิตทฺธานสฺส ปริเจฺฉโทฯ อิมินา ภิกฺขุนา อทฺธานปริเจฺฉเท สุกุสเลน ภวิตพฺพํฯ อตฺตโน ‘‘อายุสงฺขารา สตฺตาหํ  ปวตฺติสฺสนฺติ น ปวตฺติสฺสนฺตี’’ติ อาวชฺชิตฺวาว สมาปชฺชิตพฺพํฯ สเจ หิ สตฺตาหพฺภนฺตเร นิรุชฺฌนเก อายุสงฺขาเร อนาวชฺชิตฺวาว สมาปชฺชติ, นาสฺส นิโรธสมาปตฺติ มรณํ ปฎิพาหิตุํ สโกฺกติฯ อโนฺตนิโรเธ มรณสฺส นตฺถิตาย อนฺตราว สมาปตฺติโต วุฎฺฐาติฯ ตสฺมา เอตํ อาวชฺชิตฺวาว สมาปชฺชิตพฺพํฯ อวเสสํ หิ อนาวชฺชิตุมฺปิ วฎฺฎติฯ อิทํ ปน อาวชฺชิตพฺพเมวาติ วุตฺตํฯ</p>


<p> โส เอวํ อากิญฺจญฺญายตนํ สมาปชฺชิตฺวา วุฎฺฐาย อิมํ ปุพฺพกิจฺจํ กตฺวา เนวสญฺญานาสญฺญายตนํ สมาปชฺชติฯ อเถกํ วา เทฺว วา จิตฺตวาเร อติกฺกมิตฺวา อจิตฺตโก โหติ, นิโรธํ ผุสติฯ กสฺมา ปนสฺส ทฺวินฺนํ จิตฺตานํ อุปริจิตฺตานิ น ปวตฺตนฺตีติ? นิโรธสฺส ปโยคตฺตาฯ อิทญฺหิ อิมสฺส ภิกฺขุโน เทฺว สมถวิปสฺสนาธเมฺม ยุคนเทฺธ กตฺวา อฎฺฐ สมาปตฺติอาโรหนํ อนุปุพฺพนิโรธสฺส ปโยโค, น เนวสญฺญานาสญฺญายตนสมาปตฺติยาติ นิโรธสฺส ปโยคตฺตา ทฺวินฺนํ จิตฺตานํ อุปริ น ปวตฺตนฺติฯ</p>


<p>โย ปน ภิกฺขุ อากิญฺจญฺญายตนโต วุฎฺฐาย อิทํ ปุพฺพกิจฺจํ อกตฺวา เนวสญฺญานาสญฺญายตนํ สมาปชฺชติ, โส ปรโต อจิตฺตโก ภวิตุํ น สโกฺกติ, ปฎินิวตฺติตฺวา ปุน อากิญฺจญฺญายตเนเยว ปติฎฺฐาติฯ มคฺคํ อคตปุพฺพปุริสูปมา เจตฺถ วตฺตพฺพา –</p>


<p>เอโก  กิร ปุริโส เอกํ มคฺคํ อคตปุโพฺพ อนฺตรา อุทกกนฺทรํ วา คมฺภีรํ อุทกจิกฺขลฺลํ อติกฺกมิตฺวา ฐปิตํ จณฺฑาตปสนฺตตฺตปาสาณํ วา อาคมฺม ตํ นิวาสนปาวุรณํ อสณฺฐเปตฺวาว กนฺทรํ โอรูโฬฺห ปริกฺขารเตมนภเยน ปุนเทว ตีเร ปติฎฺฐาติฯ ปาสาณํ อกฺกมิตฺวาปิ สนฺตตฺตปาโท ปุนเทว โอรภาเค ปติฎฺฐาติฯ ตตฺถ ยถา โส ปุริโส อสณฺฐปิตนิวาสนปาวุรณตฺตา กนฺทรํ โอติณฺณมโตฺตว, ตตฺตปาสาณํ อกฺกนฺตมโตฺต เอว จ ปฎินิวตฺติตฺวา โอรโตว ปติฎฺฐาติ, เอวํ โยคาวจโรปิ ปุพฺพกิจฺจสฺส อกตตฺตา เนวสญฺญานาสญฺญายตนํ สมาปนฺนมโตฺตว ปฎินิวตฺติตฺวา อากิญฺจญฺญายตเน ปติฎฺฐาติฯ</p>


<p>ยถา ปน ปุเพฺพปิ ตํ มคฺคํ คตปุพฺพปุริโส ตํ ฐานํ อาคมฺม เอกํ สาฎกํ ทฬฺหํ นิวาเสตฺวา อปรํ หเตฺถน คเหตฺวา กนฺทรํ อุตฺตริตฺวา ตตฺตปาสาณํ  วา อกฺกนฺตมตฺตกเมว กริตฺวา ปรโต คจฺฉติ, เอวเมวํ กตปุพฺพกิโจฺจ ภิกฺขุ เนวสญฺญานาสญฺญายตนํ สมาปชฺชิตฺวาว ปรโต อจิตฺตโก หุตฺวา นิโรธํ ผุสิตฺวา วิหรติฯ</p>


<p> นฺติ เอวํ สมาปนฺนาย ปนสฺสา กาลปริเจฺฉทวเสน เจว อนฺตราอายุกฺขยสงฺฆปฎิมานนสตฺถุปโกฺกสนาภาเวน จ ฐานํ โหติฯ</p>


<p> นฺติ อนาคามิสฺส อนาคามิผลุปฺปตฺติยา, อรหโต อรหตฺตผลุปฺปตฺติยาติ เอวํ เทฺวธา วุฎฺฐานํ โหติฯ</p>


<p> ติ นิพฺพานนินฺนํฯ วุตฺตํ เหตํ ‘‘สญฺญาเวทยิตนิโรธสมาปตฺติยา วุฎฺฐิตสฺส โข, อาวุโส วิสาข, ภิกฺขุโน วิเวกนินฺนํ จิตฺตํ โหติ วิเวกโปณํ วิเวกปพฺภาร’’นฺติ (ม. นิ. ๑.๔๖๔)ฯ</p>


<p> ติ อยมฺปิ อโตฺถ สุเตฺต วุโตฺตเยวฯ ยถาห – ‘‘ยฺวายํ, อาวุโส, มโต กาลงฺกโต, ตสฺส กายสงฺขารา นิรุทฺธา ปฎิปฺปสฺสทฺธา, วจีสงฺขารา… จิตฺตสงฺขารา นิรุทฺธา ปฎิปฺปสฺสทฺธา, อายุ ปริกฺขีโณ, อุสฺมา วูปสนฺตา, อินฺทฺริยานิ ปริภินฺนานิฯ โย จายํ ภิกฺขุ สญฺญาเวทยิตนิโรธํ สมาปโนฺน, ตสฺสปิ กายสงฺขารา  นิรุทฺธา ปฎิปฺปสฺสทฺธา, วจีสงฺขารา… จิตฺตสงฺขารา นิรุทฺธา ปฎิปฺปสฺสทฺธา, อายุ อปริกฺขีโณ, อุสฺมา อวูปสนฺตา, อินฺทฺริยานิ อปริภินฺนานี’’ติ (ม. นิ. ๑.๔๕๗)ฯ</p>


<p> ติอาทิปุจฺฉายํ ปน สงฺขตาติปิ อสงฺขตาติปิ โลกิยาติปิ โลกุตฺตราติปิ น วตฺตพฺพาฯ กสฺมา? สภาวโต นตฺถิตายฯ ยสฺมา ปนสฺสา สมาปชฺชนฺตสฺส วเสน สมาปนฺนา นาม โหติ, ตสฺมา นิปฺผนฺนาติ วตฺตุํ วฎฺฎติ, โน อนิปฺผนฺนาฯ</p>


<p>
อิติ สนฺตํ สมาปตฺติํ, อิมํ อริยนิเสวิตํ;  
  
ทิเฎฺฐว ธเมฺม นิพฺพานมิติสงฺขํ อุปาคตํ;  
  
ภาเวตฺวา อริยํ ปญฺญํ, สมาปชฺชนฺติ ปณฺฑิตาฯ  
</p>
  
<p>
ยสฺมา ตสฺมา อิมิสฺสาปิ, สมาปตฺติสมตฺถตา;  
  
อริยมเคฺคสุ ปญฺญาย, อานิสํโสติ วุจฺจตีติฯ  
</p>
  
<h3>อาหุเนยฺยภาวาทิสิทฺธิกถา</h3>
<p> ติ  น เกวลญฺจ นิโรธสมาปตฺติยา สมาปชฺชนสมตฺถตาว, อยํ ปน อาหุเนยฺยภาวาทิสิทฺธิปิ อิมิสฺสา โลกุตฺตรปญฺญาภาวนาย อานิสํโสติ เวทิตโพฺพฯ อวิเสเสน หิ จตุพฺพิธายปิ เอติสฺสา ภาวิตตฺตา ภาวิตปโญฺญ ปุคฺคโล สเทวกสฺส โลกสฺส อาหุเนโยฺย โหติ ปาหุเนโยฺย ทกฺขิเณโยฺย อญฺชลีกรณีโย อนุตฺตรํ ปุญฺญเกฺขตฺตํ โลกสฺสฯ</p>


<p> วิเสสโต ปเนตฺถ ปฐมมคฺคปญฺญํ ตาว ภาเวตฺวา มนฺทาย วิปสฺสนาย อาคโต มุทินฺทฺริโยปิ  นาม โหติ, สตฺตสุคติภเว สํสริตฺวา ทุกฺขสฺสนฺตํ กโรติฯ มชฺฌิมาย วิปสฺสนาย อาคโต มชฺฌิมินฺทฺริโย  นาม โหติ, เทฺว วา ตีณิ วา กุลานิ  สนฺธาวิตฺวา สํสริตฺวา ทุกฺขสฺสนฺตํ กโรติฯ ติกฺขาย วิปสฺสนาย อาคโต ติกฺขินฺทฺริโย  นาม โหติ, เอกเญฺญว มานุสกํ ภวํ นิพฺพเตฺตตฺวา ทุกฺขสฺสนฺตํ กโรติฯ</p>


<p> ทุติยมคฺคปญฺญํ ภาเวตฺวา  นาม โหติ, สกิเทว อิมํ โลกํ อาคนฺตฺวา ทุกฺขสฺสนฺตํ กโรติฯ</p>


<p> ตติยมคฺคปญฺญํ ภาเวตฺวา  นาม โหติฯ โส อินฺทฺริยเวมตฺตตาวเสน อนฺตราปรินิพฺพายี, อุปหจฺจปรินิพฺพายี, อสงฺขารปรินิพฺพายี, สสงฺขารปรินิพฺพายี, อุทฺธํโสโต อกนิฎฺฐคามีติ ปญฺจธาฯ อิธ วิหายนิโฎฺฐ โหติฯ ตตฺถ ติ ยตฺถ กตฺถจิ สุทฺธาวาสภเว อุปปชฺชิตฺวา อายุเวมชฺฌํ อปฺปตฺวาว ปรินิพฺพายติฯ ติ อายุเวมชฺฌํ อติกฺกมิตฺวา ปรินิพฺพายติฯ ติ อสงฺขาเรน อปฺปโยเคน อุปริมคฺคํ นิพฺพเตฺตติฯ ติ สสงฺขาเรน สปฺปโยเคน อุปริมคฺคํ นิพฺพเตฺตติฯ ติ ยตฺถุปปโนฺน, ตโต อุทฺธํ ยาว อกนิฎฺฐภวา อารุยฺห ตตฺถ ปรินิพฺพายติฯ</p>


<p> จตุตฺถมคฺคปญฺญํ ภาเวตฺวา โกจิ  โหติ, โกจิ  โหติ, โกจิ  โหติ, โกจิ  โกจิ  โกจิ  มหาขีณาสโวฯ ยํ สนฺธาย วุตฺตํ ‘‘มคฺคกฺขเณ ปเนส ตํ ชฎํ วิชเฎติ นาม ฯ ผลกฺขเณ วิชฎิตชโฎ สเทวกสฺส โลกสฺส อคฺคทกฺขิเณโยฺย โหตี’’ติฯ</p>


<p>
เอวํ อเนกานิสํสา, อริยปญฺญาย ภาวนา;  
  
ยสฺมา ตสฺมา กเรยฺยาถ, รติํ ตตฺถ วิจกฺขโณฯ  
</p>
  
<p> เอตฺตาวตา จ –</p>


<p>
สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎนฺติฯ –  
</p>
  
<p>อิมิสฺสา  คาถาย สีลสมาธิปญฺญามุเขน เทสิเต วิสุทฺธิมเคฺค สานิสํสา ปญฺญาภาวนา ปริทีปิตา โหตีติฯ</p>

</p>

</p>

</p>

</p>


<h3>นิคมนกถา</h3>
<p> เอตฺตาวตา  จ –</p>


<p>
‘‘สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎ’’นฺติฯ –  
</p>
  
<p>อิมํ คาถํ นิกฺขิปิตฺวา ยทโวจุมฺห –</p>


<p>
‘‘อิมิสฺสา ทานิ คาถาย, กถิตาย มเหสินา;  
  
วณฺณยโนฺต ยถาภูตํ, อตฺถํ สีลาทิเภทนํฯ  
</p>
  
<p>
‘‘สุทุลฺลภํ ลภิตฺวาน, ปพฺพชฺชํ ชินสาสเน;  
  
สีลาทิสงฺคหํ เขมํ, อุชุํ มคฺคํ วิสุทฺธิยาฯ  
</p>
  
<p>
‘‘ยถาภูตํ อชานนฺตา, สุทฺธิกามาปิ เย อิธ;  
  
วิสุทฺธิํ นาธิคจฺฉนฺติ, วายมนฺตาปิ โยคิโนฯ  
</p>
  
<p>
‘‘เตสํ  
ปาโมชฺชกรณํ, สุวิสุทฺธวินิจฺฉยํ;  
  
มหาวิหารวาสีนํ, เทสนานยนิสฺสิตํฯ  
</p>
  
<p>
‘‘วิสุทฺธิมคฺคํ ภาสิสฺสํ, ตํ เม สกฺกจฺจ ภาสโต;  
  
วิสุทฺธิกามา สเพฺพปิ, นิสามยถ สาธโว’’ติฯ  
</p>
  
<p>สฺวายํ ภาสิโต โหติฯ</p>


<p> ตตฺถ จ –</p>


<p>
เตสํ สีลาทิเภทานํ, อตฺถานํ โย วินิจฺฉโย;  
  
ปญฺจนฺนมฺปิ นิกายานํ, วุโตฺต อฎฺฐกถานเยฯ  
</p>
  
<p>
สมาหริตฺวา ตํ สพฺพํ, เยภุเยฺยน สนิจฺฉโย;  
  
สพฺพสงฺกรโทเสหิ, มุโตฺต ยสฺมา ปกาสิโตฯ  
</p>
  
<p>
ตสฺมา วิสุทฺธิกาเมหิ, สุทฺธปเญฺญหิ โยคิหิ;  
  
วิสุทฺธิมเคฺค เอตสฺมิํ, กรณีโยว อาทโรติฯ  
</p>
  
<ol>
<li>
วิภชฺชวาทิเสฎฺฐานํ  
, เถริยานํ ยสสฺสินํ;  
  
มหาวิหารวาสีนํ, วํสชสฺส วิภาวิโนฯ  
</li>
  
ภทนฺตสงฺฆปาลสฺส, สุจิสเลฺลขวุตฺติโน;  
  
วินยาจารยุตฺตสฺส, ยุตฺตสฺส ปฎิปตฺติยํฯ  
</li>
  
ขนฺติโสรจฺจเมตฺตาทิ-คุณภูสิตเจตโส;  
  
อเชฺฌสนํ คเหตฺวาน, กโรเนฺตน อิมํ มยาฯ  
</li>
  
สทฺธมฺมฎฺฐิติกาเมน  
, โย ปโตฺต ปุญฺญสญฺจโย;  
  
ตสฺส เตเชน สเพฺพปิ, สุขเมธนฺตุ ปาณิโนฯ  
</li>
  
<li>
วิสุทฺธิมโคฺค เอโส จ, อนฺตรายํ วินา อิธ;  
  
นิฎฺฐิโต อฎฺฐปญฺญาส-ภาณวาราย ปาฬิยาฯ  
</li>
  
ยถา ตเถว โลกสฺส, สเพฺพ กลฺยาณนิสฺสิตา;  
  
อนนฺตรายา อิชฺฌนฺตุ, สีฆํ สีฆํ มโนรถาติฯ  
</li>
  
<p> ปรม วิสุทฺธ สทฺธา พุทฺธิ วีริย ปฎิมณฺฑิเตน สีลาจารชฺชว มทฺทวาทิคุณสมุทยสมุทิเตน สกสมย สมยนฺตรคหนโชฺฌคาหณสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติเภเท สาฎฺฐกเถ สตฺถุสาสเน อปฺปฎิหตญาณปฺปภาเวน มหาเวยฺยากรเณน กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน มหากวินา ฉฬภิญฺญาปฎิสมฺภิทาทิ เภทคุณปฎิมณฺฑิเต อุตฺตริมนุสฺสธเมฺม อปฺปฎิหตพุทฺธีนํ เถรวํสปฺปทีปานํ เถรานํ มหาวิหารวาสีนํ วํสาลงฺการภูเตน วิปุลวิสุทฺธพุทฺธินา ติ ครูหิ คหิตนามเธเยฺยน เถเรน มุทนฺตเขทกวตฺตเพฺพน กโต วิสุทฺธิมโคฺค นามฯ
</ol></p>


<ol>
<li>
ตาว ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสโนฺต กุลปุตฺตานํ, นยํ สีลาทิสุทฺธิยาฯ  
</li>
  
ยาว  
พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</li>
  
อิติ สาธุชนปาโมชฺชตฺถาย กตา วิสุทฺธิมคฺคกถา,  
</li>
  
ปาฬิคณนาย ปน สา อฎฺฐปญฺญาสภาณวารา โหตีติฯ  
</li>
  
วิสุทฺธิมคฺคปกรณํ นิฎฺฐิตํฯ  
</li>
  
  
  
  
  