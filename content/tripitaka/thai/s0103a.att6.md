<h1>๗. ลกฺขณสุตฺตวณฺณนา</h1>
<h3>ทฺวตฺติํสมหาปุริสลกฺขณวณฺณนา</h3>
<p>     นฺติ ลกฺขณสุตฺตํฯ ตตฺรายมนุตฺตานปทวณฺณนาฯ ติ ทฺวตฺติํส อิมานิฯ ติ มหาปุริสพฺยญฺชนานิ มหาปุริสนิมิตฺตานิ ‘‘อยํ มหาปุริโส’’ติ สญฺชานนการณานิฯ ‘‘เยหิ สมนฺนาคตสฺส มหาปุริสสฺสา’’ติอาทิ มหาปทาเน วิตฺถาริตนเยเนว เวทิตพฺพํฯ</p>


<p>‘‘พาหิรกาปิ อิสโย ธาเรนฺติ, โน จ โข ชานนฺติ ‘อิมสฺส กมฺมสฺส กตตฺตา อิมํ ลกฺขณํ ปฎิลภตี’ติ’’ กสฺมา อาห? อฎฺฐุปฺปตฺติยา อนุรูปตฺตาฯ อิทญฺหิ สุตฺตํ สอฎฺฐุปฺปตฺติกํฯ สา ปนสฺส อฎฺฐุปฺปตฺติ กตฺถ สมุฎฺฐิตา? อโนฺตคาเม มนุสฺสานํ อนฺตเรฯ ตทา กิร สาวตฺถิวาสิโน อตฺตโน อตฺตโน เคเหสุ จ เคหทฺวาเรสุ จ สนฺถาคาราทีสุ จ นิสีทิตฺวา กถํ สมุฎฺฐาเปสุํ – ‘‘ภควโต อสีติอนุพฺยญฺชนานิ พฺยามปฺปภา ทฺวตฺติํสมหาปุริสลกฺขณานิ, เยหิ จ ภควโต กาโย, สพฺพผาลิผุโลฺล วิย ปาริจฺฉตฺตโก, วิกสิตมิว กมลวนํ, นานารตนวิจิตฺตํ วิย สุวณฺณโตรณํ, ตารามริจิวิโรจมิว คคนตลํ, อิโต จิโต จ วิธาวมานา วิปฺผนฺทมานา ฉพฺพณฺณรสฺมิโย มุญฺจโนฺต อติวิย โสภติฯ ภควโต จ อิมินา นาม กเมฺมน อิทํ ลกฺขณํ นิพฺพตฺตนฺติ กถิตํ นตฺถิ, ยาคุอุฬุงฺกมตฺตมฺปิ ปน กฎจฺฉุภตฺตมตฺตํ วา ปุเพฺพ ทินฺนปจฺจยา เอวํ อุปฺปชฺชตีติ ภควตา วุตฺตํฯ กิํ นุ โข สตฺถา กมฺมํ อกาสิ, เยนสฺส อิมานิ ลกฺขณานิ นิพฺพตฺตนฺตี’’ติฯ</p>


<p>อถายสฺมา อานโนฺท อโนฺตคาเม จรโนฺต อิมํ กถาสลฺลาปํ สุตฺวา กตภตฺตกิโจฺจ วิหารํ อาคนฺตฺวา สตฺถุ วตฺตํ กตฺวา วนฺทิตฺวา ฐิโต ‘‘มยา, ภเนฺต, อโนฺตคาเม เอกา กถา สุตา’’ติ อาหฯ ตโต  ภควตา ‘‘กิํ เต, อานนฺท, สุต’’นฺติ วุเตฺต สพฺพํ อาโรเจสิฯ สตฺถา เถรสฺส วจนํ  สุตฺวา ปริวาเรตฺวา นิสิเนฺน ภิกฺขู อามเนฺตตฺวา ‘‘ทฺวตฺติํสิมานิ, ภิกฺขเว, มหาปุริสสฺส มหาปุริสลกฺขณานี’’ติ ปฎิปาฎิยา ลกฺขณานิ ทเสฺสตฺวา เยน กเมฺมน ยํ นิพฺพตฺตํ, ตสฺส ทสฺสนตฺถํ เอวมาหฯ</p>


<h3>สุปฺปติฎฺฐิตปาทตาลกฺขณวณฺณนา</h3>
<p>   นฺติอาทีสุ ปุเพฺพ นิวุตฺถกฺขนฺธา ชาตวเสน ‘‘ชาตี’’ติ วุตฺตาฯ ตถา ภวนวเสน ‘‘ภโว’’ติ, นิวุตฺถวเสน อาลยเฎฺฐน วา ‘‘นิเกโต’’ติฯ ติณฺณมฺปิ ปทานํ ปุเพฺพ นิวุตฺถกฺขนฺธสนฺตาเน ฐิโตติ อโตฺถฯ อิทานิ ยสฺมา ตํ ขนฺธสนฺตานํ เทวโลกาทีสุปิ วตฺตติฯ ลกฺขณนิพฺพตฺตนสมตฺถํ ปน กุสลกมฺมํ ตตฺถ น สุกรํ, มนุสฺสภูตเสฺสว สุกรํฯ ตสฺมา ยถาภูเตน ยํ กมฺมํ กตํ, ตํ ทเสฺสโนฺต ติ อาหฯ อการณํ วา เอตํฯ หตฺถิอสฺสมิคมหิํสวานราทิภูโตปิ มหาปุริโส ปารมิโย ปูเรติเยวฯ ยสฺมา ปน เอวรูเป อตฺตภาเว ฐิเตน กตกมฺมํ น สกฺกา สุเขน ทีเปตุํ, มนุสฺสภาเว ฐิเตน กตกมฺมํ ปน สกฺกา สุเขน ทีเปตุํฯ ตสฺมา ‘‘ปุเพฺพ มนุสฺสภูโต สมาโน’’ติ อาหฯ</p>


<p>ติ ถิรคหโณฯ ติ ทสกุสลกมฺมปเถสุฯ ติ นิจฺจลคหโณ อนิวตฺติตคหโณฯ มหาสตฺตสฺส หิ อกุสลกมฺมโต อคฺคิํ ปตฺวา กุกฺกุฎปตฺตํ วิย จิตฺตํ ปฎิกุฎติ, กุสลํ ปตฺวา วิตานํ วิย ปสาริยติฯ ตสฺมา ทฬฺหสมาทาโน โหติ อวตฺถิตสมาทาโนฯ น สกฺกา เกนจิ สมเณน วา พฺราหฺมเณน วา เทเวน วา มาเรน วา พฺรหฺมุนา วา กุสลสมาทานํ วิสฺสชฺชาเปตุํฯ</p>


<p>ตตฺริมานิ วตฺถูนิ – ปุเพฺพ กิร มหาปุริโส กลนฺทกโยนิยํ นิพฺพตฺติฯ อถ เทเว วุเฎฺฐ โอโฆ อาคนฺตฺวา กุลาวกํ คเหตฺวา สมุทฺทเมว ปเวเสสิฯ มหาปุริโส ‘‘ปุตฺตเก นีหริสฺสามี’’ติ นงฺคุฎฺฐํ เตเมตฺวา เตเมตฺวา สมุทฺทโต อุทกํ พหิ ขิปิฯ สตฺตเม ทิวเส สโกฺก อาวชฺชิตฺวา ตตฺถ อาคมฺม ‘‘กิํ กโรสี’’ติ ปุจฺฉิ? โส ตสฺส อาโรเจสิฯ สโกฺก มหาสมุทฺทโต อุทกสฺส ทุนฺนีหรณียภาวํ กเถสิฯ โพธิสโตฺต  ตาทิเสน กุสีเตน สทฺธิํ กเถตุมฺปิ น วฎฺฎติฯ ‘‘มา อิธ ติฎฺฐา’’ติ อปสาเรสิฯ สโกฺก ‘‘อโนมปุริเสน คหิตคหณํ น สกฺกา วิสฺสชฺชาเปตุ’’นฺติ ตุโฎฺฐ ตสฺส ปุตฺตเก อาเนตฺวา อทาสิฯ มหาชนกกาเลปิ มหาสมุทฺทํ ตรมาโน ‘‘กสฺมา มหาสมุทฺทํ ตรสี’’ติ เทวตาย ปุโฎฺฐ ‘‘ปารํ คนฺตฺวา กุลสนฺตเก รเฎฺฐ รชฺชํ คเหตฺวา ทานํ ทาตุํ ตรามี’’ติ อาหฯ ตโต เทวตาย – ‘‘อยํ มหาสมุโทฺท คมฺภีโร   เจว ปุถุโล จ, กทา นํ ตริสฺสตี’’ติ วุเตฺต โส อาห ‘‘ตเวโส มหาสมุทฺทสทิโส, มยฺหํ ปน อชฺฌาสยํ อาคมฺม ขุทฺทกมาติกา วิย ขายติฯ ตฺวํเยว มํ ทกฺขิสฺสสิ สมุทฺทํ ตริตฺวา สมุทฺทปารโต ธนํ อาหริตฺวา กุลสนฺตกํ รชฺชํ คเหตฺวา ทานํ ททมาน’’นฺติฯ เทวตา ‘‘อโนมปุริเสน คหิตคหณํ น สกฺกา วิสฺสชฺชาเปตุ’’นฺติ โพธิสตฺตํ อาลิเงฺคตฺวา หริตฺวา อุยฺยาเน นิปชฺชาเปสิฯ โส ฉตฺตํ อุสฺสาเปตฺวา ทิวเส ทิวเส ปญฺจสตสหสฺสปริจฺจาคํ กตฺวา อปรภาเค นิกฺขมฺม ปพฺพชิโตฯ เอวํ มหาสโตฺต น สกฺกา เกนจิ สมเณน วา…เป.… พฺรหฺมุนา วา กุสลสมาทานํ วิสฺสชฺชาเปตุํฯ เตน วุตฺตํ – ‘‘ทฬฺหสมาทาโน อโหสิ กุสเลสุ ธเมฺมสุ อวตฺถิตสมาทาโน’’ติฯ</p>


<p>อิทานิ เยสุ กุสเลสุ ธเมฺมสุ อวตฺถิตสมาทาโน อโหสิ, เต ทเสฺสตุํ ติอาทิมาหฯ ติ เอตฺถ จ ทานเมว ทิยฺยนวเสน ทานํ, สํวิภาคกรณวเสน สํวิภาโคฯ ติ ปญฺจสีลทสสีลจตุปาริสุทฺธิสีลปูรณกาเลฯ ติ จาตุทฺทสิกาทิเภทสฺส อุโปสถสฺส อุปวสนกาเลฯ ติ มาตุกาตพฺพวเตฺตฯ เสสปเทสุปิ เอเสว นโยฯ ติ อเญฺญสุ จ เอวรูเปสุฯ ติ เอตฺถ อตฺถิ กุสลา, อตฺถิ อธิกุสลาฯ สเพฺพปิ กามาวจรา กุสลา กุสลา นาม, รูปาวจรา อธิกุสลาฯ อุโภปิ เต กุสลา นาม, อรูปาวจรา อธิกุสลาฯ สเพฺพปิ เต กุสลา  นาม, สาวกปารมีปฎิลาภปจฺจยา กุสลา อธิกุสลา นามฯ เตปิ กุสลา นาม, ปเจฺจกโพธิปฎิลาภปจฺจยา กุสลา อธิกุสลาฯ เตปิ กุสลา นาม, สพฺพญฺญุตญฺญาณปฺปฎิลาภปจฺจยา ปน กุสลา อิธ ‘‘อธิกุสลา’’ติ อธิเปฺปตาฯ เตสุ อธิกุสเลสุ ธเมฺมสุ ทฬฺหสมาทาโน อโหสิ อวตฺถิตสมาทาโนฯ</p>


<p>ติ เอตฺถ สกิมฺปิ กตํ กตเมว, อภิณฺหกรเณน ปน อุปจิตํ โหติฯ ติ ปิณฺฑีกตํ ราสีกตํ กมฺมํ อุสฺสนฺนนฺติ วุจฺจติฯ ตสฺมา ‘‘อุสฺสนฺนตฺตา’’ติ วทโนฺต มยา กตกมฺมสฺส จกฺกวาฬํ อติสมฺพาธํ, ภวคฺคํ อตินีจํ, เอวํ เม อุสฺสนฺนํ กมฺมนฺติ ทเสฺสติฯ ติ อปฺปมาณตฺตาฯ อิมินา ‘‘อนนฺตํ อปริมาณํ มยา กตํ กมฺม’’นฺติ ทเสฺสติฯ ติ  อธิภวติ, อเญฺญหิ เทเวหิ อติเรกํ ลภตีติ อโตฺถฯ ติ อธิคจฺฉติฯ</p>


<p>ติ อิทํ ‘‘สมํ ปาทํ ภูมิยํ นิกฺขิปตี’’ติ เอตสฺส วิตฺถารวจนํฯ ตตฺถ สพฺพาวเนฺตหีติ สพฺพปเทสวเนฺตหิ, น เอเกน ปเทเสน ปฐมํ ผุสติ, น เอเกน  ปจฺฉา, สเพฺพเหว ปาทตเลหิ สมํ ผุสติ, สมํ อุทฺธรติฯ สเจปิ หิ ตถาคโต ‘‘อเนกสตโปริสํ นรกํ อกฺกมิสฺสามี’’ติ ปาทํ อภินีหรติฯ ตาวเทว นินฺนฎฺฐานํ วาตปูริตา วิย กมฺมารภสฺตา อุนฺนมิตฺวา ปถวิสมํ โหติฯ อุนฺนตฎฺฐานมฺปิ อโนฺต ปวิสติฯ ‘‘ทูเร อกฺกมิสฺสามี’’ติ อภินีหรนฺตสฺส สิเนรุปฺปมาโณปิ ปพฺพโต สุเสทิตเวตฺตงฺกุโร วิย โอนมิตฺวา ปาทสมีปํ อาคจฺฉติฯ ตถา หิสฺส ยมกปาฎิหาริยํ กตฺวา ‘‘ยุคนฺธรปพฺพตํ อกฺกมิสฺสามี’’ติ ปาเท อภินีหเฎ ปพฺพโต โอนมิตฺวา ปาทสมีปํ อาคโตฯ โสปิ ตํ อกฺกมิตฺวา ทุติยปาเทน ตาวติํสภวนํ อกฺกมิฯ น หิ จกฺกลกฺขเณน ปติฎฺฐาตพฺพฎฺฐานํ วิสมํ ภวิตุํ สโกฺกติฯ ขาณุ วา กณฺฎโก วา สกฺขรา วา กถลา วา อุจฺจารปสฺสาวเขฬสิงฺฆาณิกาทีนิ วา ปุริมตรํ วา อปคจฺฉนฺติ, ตตฺถ ตเตฺถว วา ปถวิํ ปวิสนฺติฯ ตถาคตสฺส หิ สีลเตเชน ปุญฺญเตเชน ธมฺมเตเชน ทสนฺนํ ปารมีนํ  อานุภาเวน อยํ มหาปถวี สมฺมา มุทุปุปฺผาภิกิณฺณา โหติฯ</p>


<p> นฺติ สาครสีมํฯ น หิ ตสฺส รชฺชํ กโรนฺตสฺส อนฺตรา รุโกฺข วา ปพฺพโต วา นที วา สีมา โหติ มหาสมุโทฺทว สีมาฯ เตน วุตฺตํ ‘‘สาครปริยนฺต’’นฺติฯ นฺติ นิโจฺจรํฯ โจรา หิ ขรสมฺผสฺสเฎฺฐน ขิลา, อุปทฺทวปจฺจยเฎฺฐน นิมิตฺตา, วิชฺฌนเฎฺฐน กณฺฎกาติ วุจฺจนฺติฯ นฺติ สมิทฺธํฯ นฺติ สพฺพสมฺปตฺติผาลิผุลฺลํฯ นฺติ นิพฺภยํฯ นฺติ นิรุปทฺทวํฯ นฺติ อพฺพุทวิรหิตํ, คุมฺพํ คุมฺพํ หุตฺวา จรเนฺตหิ โจเรหิ วิรหิตนฺติ อโตฺถฯ ติ อวิกฺขมฺภนีโยฯ น นํ โกจิ ฐานโต จาเลตุํ สโกฺกติฯ ติ ปฎิปกฺขํ อิจฺฉเนฺตนฯ ติ ปฎิวิรุเทฺธน อมิเตฺตนฯ อุภยเมฺปตํ สปตฺตเววจนํฯ ติ อโนฺต อุฎฺฐิเตหิ ราคาทีหิฯ</p>


<p>ติ  สมณาทีหิฯ ตถา หิ นํ พาหิรา เทวทตฺตโกกาลิกาทโย สมณาปิ โสณทณฺฑกูฎทณฺฑาทโย พฺราหฺมณาปิ สกฺกสทิสา เทวตาปิ สตฺต วสฺสานิ อนุพนฺธมาโน มาโรปิ พกาทโย พฺรหฺมาโนปิ วิกฺขเมฺภตุํ นาสกฺขิํสุฯ</p>


<p>เอตฺตาวตา ภควตา กมฺมญฺจ กมฺมสริกฺขกญฺจ ลกฺขณญฺจ ลกฺขณานิสํโส จ วุโตฺต โหติฯ  นาม สตสหสฺสกปฺปาธิกานิ จตฺตาริ อสเงฺขฺยยฺยานิ ทฬฺหวีริเยน หุตฺวา กตํ กมฺมํฯ  นาม ทเฬฺหน หุตฺวา กตภาวํ สเทวโก โลโก ชานาตูติ สุปฺปติฎฺฐิตปาทมหาปุริสลกฺขณํฯ  นาม สุปฺปติฎฺฐิตปาทตาฯ  นาม ปจฺจตฺถิเกหิ อวิกฺขมฺภนียตาฯ</p>


<p>   ติ ตตฺถ วุเตฺต กมฺมาทิเภเท อปรมฺปิ อิทํ วุจฺจติ, คาถาพนฺธํ สนฺธาย วุตฺตํฯ เอตา ปน คาถา โปราณกเตฺถรา ‘‘อานนฺทเตฺถเรน ฐปิตา วณฺณนาคาถา’’ติ วตฺวา คตาฯ อปรภาเค เถรา ‘‘เอกปทิโก อตฺถุทฺธาโร’’ติ อาหํสุฯ</p>


<p>ตตฺถ  ติ วจีสเจฺจฯ ติ ทสกุสลกมฺมปถธเมฺมฯ ติ อินฺทฺริยทมเนฯ ติ สีลสํยเมฯ ติ เอตฺถ กายโสเจยฺยาทิ ติวิธํ  อาลยภูตํ สีลเมว  อุโปสถกมฺมํ ติ อวิหิํสายฯ ติ สกลํ อจริฯ</p>


<p>ติ อนุภวิฯ ติ ลกฺขณปาฐกาฯ ติ ปเร อภิภวนสมโตฺถฯ ติ สปเตฺตหิ อกฺขมฺภิโย โหติฯ</p>


<p>นฺติ โส เอกํเสเนว อคฺคปุคฺคโล วิกฺขเมฺภตพฺพตํ น คจฺฉติฯ ติ ตสฺส หิ เอสา ธมฺมตา อยํ สภาโวฯ</p>


<h3>ปาทตลจกฺกลกฺขณวณฺณนา</h3>
<p> นฺติ อุเพฺพคภยเญฺจว อุตฺตาสภยญฺจฯ ตตฺถ โจรโต วา ราชโต วา ปจฺจตฺถิกโต วา วิโลปนพนฺธนาทินิสฺสยํ ภยํ  นาม, ตํมุหุตฺติกํ จณฺฑหตฺถิอสฺสาทีนิ วา อหิยกฺขาทโย วา ปฎิจฺจ โลมหํสนกรํ ภยํ  นามฯ ตํ สพฺพํ อปนุทิตา  วูปสเมตาฯ ติ สํวิทหิตาฯ กถํ สํวิทหติ? อฎวิยํ สาสงฺกฎฺฐาเนสุ ทานสาลํ กาเรตฺวา ตตฺถ อาคเต โภเชตฺวา มนุเสฺส ทตฺวา อติวาเหติ, ตํ ฐานํ ปวิสิตุํ อสโกฺกนฺตานํ มนุเสฺส เปเสตฺวา ปเวเสติฯ นคราทีสุปิ เตสุ เตสุ ฐาเนสุ อารกฺขํ ฐเปติ, เอวํ สํวิทหติฯ ติ อนฺนํ ปานนฺติ ทสวิธํ ทานวตฺถุํฯ</p>


<p>ตตฺถ นฺติ ยาคุภตฺตํฯ ตํ ททโนฺต น ทฺวาเร ฐเปตฺวา อทาสิ, อถ โข อโนฺตนิเวสเน หริตุปลิตฺตฎฺฐาเน ลาชา เจว ปุปฺผานิ จ วิกิริตฺวา อาสนํ ปญฺญเปตฺวา วิตานํ พนฺธิตฺวา คนฺธธูมาทีหิ สกฺการํ กตฺวา ภิกฺขุสงฺฆํ นิสีทาเปตฺวา ยาคุํ อทาสิฯ ยาคุํ เทโนฺต จ สพฺยญฺชนํ อทาสิฯ ยาคุปานาวสาเน ปาเท โธวิตฺวา เตเลน มเกฺขตฺวา นานปฺปการกํ อนนฺตํ ขชฺชกํ ทตฺวา ปริโยสาเน อเนกสูปํ อเนกพฺยญฺชนํ ปณีตโภชนํ อทาสิ ฯ ปานํ เทโนฺต อมฺพปานาทิอฎฺฐวิธํ  ปานํ อทาสิ, ตมฺปิ ยาคุภตฺตํ ทตฺวาฯ วตฺถํ เทโนฺต น สุทฺธวตฺถเมว อทาสิ, เอกปฎฺฎทุปฎฺฎาทิปโหนกํ ปน ทตฺวา สุจิมฺปิ อทาสิ, สุตฺตมฺปิ อทาสิ, สุตฺตํ วเฎฺฎสิ, สูจิกมฺมกรณฎฺฐาเน ภิกฺขูนํ อาสนานิ, ยาคุภตฺตํ, ปาทมกฺขนํ, ปิฎฺฐิมกฺขนํ, รชนํ, ปณฺฑุปลาสํ, รชนโทณิกํ, อนฺตมโส จีวรรชนกํ กปฺปิยการกมฺปิ อทาสิฯ</p>


<p>นฺติ อุปาหนํฯ ตํ ททโนฺตปิ อุปาหนตฺถวิกํ อุปาหนทณฺฑกํ มกฺขนเตลํ เหฎฺฐา วุตฺตานิ จ อนฺนาทีนิ ตเสฺสว ปริวารํ กตฺวา อทาสิฯ  เทโนฺตปิ น สุทฺธมาลเมว อทาสิ, อถ โข นํ คเนฺธหิ มิเสฺสตฺวา เหฎฺฐิมานิ จตฺตาริ ตเสฺสว ปริวารํ กตฺวา อทาสิฯ โพธิเจติยอาสนโปตฺถกาทิปูชนตฺถาย เจว เจติยฆรธูปนตฺถาย จ  เทโนฺตปิ น สุทฺธคนฺธเมว อทาสิ, คนฺธปิสนกนิสทาย เจว ปกฺขิปนกภาชเนน จ สทฺธิํ เหฎฺฐิมานิ ปญฺจ ตสฺส ปริวารํ กตฺวา อทาสิฯ เจติยปูชาทีนํ อตฺถาย หริตาลมโนสิลาจีนปิฎฺฐาทิ เทโนฺตปิ น สุทฺธวิเลปนเมว อทาสิ, วิเลปนภาชเนน สทฺธิํ เหฎฺฐิมานิ ฉ ตสฺส ปริวารํ กตฺวา อทาสิฯ ติ มญฺจปีฐํฯ ตํ เทโนฺตปิ น สุทฺธกเมว อทาสิ, โกชวกมฺพลปจฺจตฺถรณมญฺจปฺปฎิปาทเกหิ สทฺธิํ อนฺตมโส มงฺคุลโสธนทณฺฑกํ เหฎฺฐิมานิ จ สตฺต ตสฺส ปริวารํ กตฺวา อทาสิฯ   เทโนฺตปิ น เคหมตฺตเมว อทาสิ, อถ โข นํ มาลากมฺมลตากมฺมปฎิมณฺฑิตํ สุปญฺญตฺตํ มญฺจปีฐํ กาเรตฺวา เหฎฺฐิมานิ อฎฺฐ ตสฺส ปริวารํ กตฺวา อทาสิฯ นฺติ ปทีปเตลํฯ ตํ เทโนฺต เจติยงฺคเณ โพธิยงฺคเณ ธมฺมสฺสวนเคฺค วสนเคเห โปตฺถกวาจนฎฺฐาเน อิมินา ทีปํ ชาลาเปถาติ น สุทฺธเตลเมว อทาสิ, วฎฺฎิ กปลฺลกเตลภาชนาทีหิ สทฺธิํ เหฎฺฐิมานิ นว ตสฺส ปริวารํ กตฺวา อทาสิฯ ติ สุวิภตฺตอนฺตรานิฯ</p>


<p>ติ อภิสิตฺตาฯ ติ โภชกา ติ ราชกุมาราฯ อิธ   นาม สปริวารํ ทานํฯ  นาม สปริวารํ กตฺวา ทานํ อทาสีติ อิมินา การเณน สเทวโก โลโก ชานาตูติ นิพฺพตฺตํ จกฺกลกฺขณํฯ  นาม ตเทว จกฺกลกฺขณํฯ  มหาปริวารตาฯ</p>


<p> ติ อิมา ตทตฺถปริทีปนา คาถา วุจฺจนฺติฯ ทุวิธา หิ คาถา โหนฺติ – ตทตฺถปริทีปนา จ วิเสสตฺถปริทีปนา จฯ ตตฺถ ปาฬิอาคตเมว อตฺถํ ปริทีปนา  นามฯ ปาฬิยํ อนาคตํ ปริทีปนา  นามฯ อิมา ปน ตทตฺถปริทีปนาฯ ตตฺถ ติ ปุเพฺพฯ ติ ตเสฺสว เววจนํฯ ติ อิมิสฺสา ชาติยา  ปุเพฺพกตกมฺมปฎิเกฺขปทีปนํฯ ติ อุเพฺพคภยสฺส จ อุตฺตาสภยสฺส จ อปนูทโนฯ ติ อธิมุโตฺตฯ</p>


<p>นฺติ สเตน สเตน ปุญฺญกเมฺมน นิพฺพตฺตํ เอเกกํ ลกฺขณํฯ เอวํ สเนฺต โย โกจิ พุโทฺธ ภเวยฺยาติ น โรจยิํสุ, อนเนฺตสุ ปน จกฺกวาเฬสุ สเพฺพ สตฺตา เอเกกํ กมฺมํ สตกฺขตฺตุํ กเรยฺยุํ, เอตฺตเกหิ ชเนหิ กตํ กมฺมํ โพธิสโตฺต เอโกว เอเกกํ สตคุณํ กตฺวา นิพฺพโตฺตฯ ตสฺมา ‘‘สตปุญฺญลกฺขโณ’’ติ อิมมตฺถํ โรจยิํสุฯ ติ มนุสฺสา จ อสุรา จ สกฺกา จ รกฺขสา จฯ</p>


<h3>อายตปณฺหิตาทิติลกฺขณวณฺณนา</h3>
<p> ติ ปฎิสนฺธิโต สรสจุติยา อนฺตเรฯ อิธ  นาม ปาณาติปาตา วิรติฯ  นาม ปาณาติปาตํ กโรโนฺต ปทสทฺทสวนภยา  อคฺคคฺคปาเทหิ อกฺกมนฺตา คนฺตฺวา ปรํ ปาเตนฺติฯ อถ เต อิมินา การเณน เตสํ ตํ กมฺมํ ชโน ชานาตูติ อโนฺตวงฺกปาทา วา พหิวงฺกปาทา วา อุกฺกุฎิกปาทา วา อคฺคโกณฺฑา วา ปณฺหิโกณฺฑา วา ภวนฺติฯ อคฺคปาเทหิ คนฺตฺวา ปรสฺส อมาริตภาวํ ปน ตถาคตสฺส สเทวโก โลโก อิมินา การเณน ชานาตูติ  มหาปุริสลกฺขณํ นิพฺพตฺตติ ฯ ตถา ปรํ ฆาเตนฺตา อุนฺนตกาเยน คจฺฉนฺตา อเญฺญ ปสฺสิสฺสนฺตีติ โอนตา คนฺตฺวา ปรํ ฆาเตนฺติฯ อถ เต เอวมิเม คนฺตฺวา ปรํ ฆาตยิํสูติ เนสํ ตํ กมฺมํ อิมินา การเณน ปโร ชานาตูติ ขุชฺชา วา วามนา วา ปีฐสปฺปิ วา ภวนฺติฯ ตถาคตสฺส ปน เอวํ คนฺตฺวา ปเรสํ อฆาติตภาวํ อิมินา การเณน สเทวโก โลโก ชานาตูติ มหาปุริสลกฺขณํ นิพฺพตฺตติฯ ตถา ปรํ ฆาเตนฺตา อาวุธํ วา มุคฺครํ วา คณฺหิตฺวา มุฎฺฐิกตหตฺถา ปรํ ฆาเตนฺติฯ เต เอวํ เตสํ ปรสฺส ฆาติตภาวํ อิมินา การเณน ชโน ชานาตูติ รสฺสงฺคุลี วา รสฺสหตฺถา วา วงฺกงฺคุลี วา ผณหตฺถกา วา ภวนฺติฯ ตถาคตสฺส ปน เอวํ ปเรสํ อฆาติตภาวํ สเทวโก โลโก อิมินา การเณน ชานาตูติ มหาปุริสลกฺขณํ นิพฺพตฺตติฯ อิทเมตฺถ  อิทเมว ปน ลกฺขณตฺตยํ  นามฯ ทีฆายุกภาโว </p>


<p> ติ เอตฺถ มรณสงฺขาโต วโธ มรณวโธ, มรณวธโต ภยํ  ตํ อตฺตโน ชานิตฺวาฯ ติ ยถา มยฺหํ มรณโต ภยํ มม ชีวิตํ  ปิยํ, เอวํ ปเรสมฺปีติ ญตฺวา ปรํ มารณโต ปฎิวิรโต อโหสิฯ ติ สุจิเณฺณนฯ ติ สคฺคํ คโตฯ</p>


<p>ติ จวิตฺวา ปุน อิธาคโตฯ ติ ทีฆปณฺหิโกฯ ติ พฺรหฺมา วิย สุฎฺฐุ อุชุฯ</p>


<p>ติ สุนฺทรภุโชฯ ติ มหลฺลกกาเลปิ ตรุณรูโปฯ ติ สุสณฺฐานสมฺปโนฺนฯ ติ มุทู จ ตลุนา จ องฺคุลิโย อสฺสฯ ติ ตีหิฯ ติ ปุริสวรสฺส  อคฺคลกฺขเณหิฯ ติ จิรํ ยาปนาย, ทีฆายุกภาวายฯ</p>


<p>ติ จิรํ ยาเปติฯ ติ ตโต จิรตรํ ยาเปติ, ยทิ ปพฺพชตีติ อโตฺถฯ   ติ วสิปฺปโตฺต หุตฺวา อิทฺธิภาวนาย ยาเปติฯ</p>


<h3>สตฺตุสฺสทตาลกฺขณวณฺณนา</h3>
<p> นฺติ รสสมฺปนฺนานํฯ ‘‘ขาทนียาน’’นฺติอาทีสุ  นาม ปิฎฺฐขชฺชกาทีนิฯ ติ ปญฺจ โภชนานิฯ ติ สายิตพฺพานิ สปฺปินวนีตาทีนิฯ ติ นิเลฺลหิตพฺพานิ ปิฎฺฐปายาสาทีนิฯ ติ อฎฺฐ ปานกานิฯ</p>


<p>อิธ  นาม กปฺปสตสหสฺสาธิกานิ จตฺตาริ อสเงฺขฺยยฺยานิ ทินฺนํ อิทํ ปณีตโภชนทานํฯ  นาม ลูขโภชเน กุจฺฉิคเต โลหิตํ สุสฺสติ, มํสํ มิลายติฯ ตสฺมา ลูขทายกา สตฺตา อิมินา การเณน เนสํ ลูขโภชนสฺส ทินฺนภาวํ ชโน ชานาตูติ อปฺปมํสา อปฺปโลหิตา มนุสฺสเปตา วิย ทุลฺลภนฺนปานา ภวนฺติฯ ปณีตโภชเน ปน กุจฺฉิคเต มํสโลหิตํ วฑฺฒติ, ปริปุณฺณกายา ปาสาทิกา อภิรูปทสฺสนา โหนฺติฯ ตสฺมา ตถาคตสฺส ทีฆรตฺตํ ปณีตโภชนทายกตฺตํ สเทวโก โลโก อิมินา การเณน ชานาตูติ สตฺตุสฺสทมหาปุริสลกฺขณํ นิพฺพตฺตติฯ  นาม สตฺตุสฺสทลกฺขณเมวฯ ปณีตลาภิตา </p>


<p> นฺติ  ขชฺชกญฺจ โภชนญฺจ เลหนียญฺจ สายนียญฺจฯ ติ อุตฺตโม อคฺครสทายโก, อุตฺตมานํ วา อคฺครสานํ ทายโกฯ</p>


<p>ติ สตฺต จ อุสฺสเทฯ นฺติ ขชฺชโภชฺชาทิโชตกํ, เตสํ ลาภสํวตฺตนิกนฺติ อโตฺถฯ ติ ปพฺพชมาโนปิ จฯ ติ ตํ อธิคจฺฉติฯ นฺติ ลาภิ อุตฺตมํฯ</p>


<h3>กรจรณาทิลกฺขณวณฺณนา</h3>
<p> ติอาทีสุ  เอกโจฺจ ทาเนเนว สงฺคณฺหิตโพฺพ โหติ, ตํ ทาเนน สงฺคเหสิฯ ปพฺพชิตานํ ปพฺพชิตปริกฺขารํ, คิหีนํ คิหิปริกฺขารํ อทาสิฯ</p>


<p>ติ เอกโจฺจ หิ ‘‘อยํ ทาตพฺพํ นาม เทติ, เอเกน ปน วจเนน สพฺพํ มเกฺขตฺวา นาเสติ, กิํ เอตสฺส ทาน’’นฺติ วตฺตา โหติฯ เอกโจฺจ ‘‘อยํ กิญฺจาปิ ทานํ น เทติ, กเถโนฺต ปน เตเลน วิย มเกฺขติฯ เอโส เทตุ วา มา วา, วจนเมว  ตสฺส สหสฺสํ อคฺฆตี’’ติ วตฺตา โหติฯ เอวรูโป ปุคฺคโล ทานํ น ปจฺจาสีสติ, ปิยวจนเมว ปจฺจาสีสติฯ ตํ ปิยวจเนน สงฺคเหสิฯ</p>


<p>ติ อตฺถสํวฑฺฒนกถายฯ เอกโจฺจ หิ เนว ทานํ, น ปิยวจนํ ปจฺจาสีสติฯ อตฺตโน หิตกถํ วฑฺฒิตกถเมว ปจฺจาสีสติฯ เอวรูปํ ปุคฺคลํ ‘‘อิทํ เต กาตพฺพํ, อิทํ เต น กาตพฺพํฯ เอวรูโป ปุคฺคโล เสวิตโพฺพ, เอวรูโป ปุคฺคโล น เสวิตโพฺพ’’ติ เอวํ อตฺถจริยาย สงฺคเหสิฯ</p>


<p>ติ สมานสุขทุกฺขภาเวนฯ เอกโจฺจ หิ ทานาทีสุ เอกมฺปิ น ปจฺจาสีสติ, เอกาสเน นิสชฺชํ, เอกปลฺลเงฺก สยนํ, เอกโต โภชนนฺติ เอวํ สมานสุขทุกฺขตํ ปจฺจาสีสติฯ ตตฺถ ชาติยา หีโน โภเคน อธิโก ทุสฺสงฺคโห โหติฯ น หิ สกฺกา เตน สทฺธิํ เอกปริโภโค กาตุํ, ตถา อกริยมาเน จ โส กุชฺฌติฯ โภเคน หีโน ชาติยา อธิโกปิ ทุสฺสงฺคโห โหติฯ โส หิ ‘‘อหํ ชาติมา’’ติ โภคสมฺปเนฺนน สทฺธิํ เอกปริโภคํ น อิจฺฉติ, ตสฺมิํ อกริยมาเน กุชฺฌติฯ อุโภหิปิ หีโน ปน สุสงฺคโห โหติฯ น หิ โส อิตเรน สทฺธิํ เอกปริโภคํ อิจฺฉติ, น อกริยมาเน จ กุชฺฌติฯ อุโภหิ  สทิโสปิ สุสงฺคโหเยวฯ ภิกฺขูสุ ทุสฺสีโล ทุสฺสงฺคโห โหติฯ น หิ สกฺกา เตน สทฺธิํ เอกปริโภโค กาตุํ, ตถา อกริยมาเน จ กุชฺฌติฯ สีลวา สุสงฺคโห โหติฯ สีลวา หิ อทียมาเนปิ อกริยมาเนปิ น กุชฺฌติฯ อญฺญํ อตฺตนา  สทฺธิํ ปริโภคํ อกโรนฺตมฺปิ น ปาปเกน จิเตฺตน ปสฺสติฯ ปริโภโคปิ เตน สทฺธิํ สุกโร โหติฯ ตสฺมา เอวรูปํ ปุคฺคลํ เอวํ สมานตฺตตาย สงฺคเหสิฯ</p>


<p>ติ สุสงฺคหิตา อสฺส โหนฺติฯ เทตุ วา มา วา เทตุ, กโรตุ วา มา วา กโรตุ, สุสงฺคหิตาว โหนฺติ, น ภิชฺชนฺติฯ ‘‘ยทาสฺส ทาตพฺพํ โหติ, ตทา เทติฯ อิทานิ มเญฺญ นตฺถิ, เตน น เทติฯ กิํ มยํ ททมานเมว อุปฎฺฐหาม? อเทนฺตํ อกโรนฺตํ น อุปฎฺฐหามา’’ติ เอวํ จิเนฺตนฺติฯ</p>


<p>อิธ  นาม ทีฆรตฺตํ กตํ ทานาทิสงฺคหกมฺมํฯ  นาม โย เอวํ อสงฺคาหโก โหติ, โส อิมินา การเณนสฺส อสงฺคาหกภาวํ ชโน ชานาตูติ ถทฺธหตฺถปาโท เจว โหติ, วิสมฎฺฐิตาวยวลกฺขโณ จฯ ตถาคตสฺส ปน ทีฆรตฺตํ สงฺคาหกภาวํ สเทวโก โลโก อิมินา การเณน ชานาตูติ อิมานิ เทฺว  ลกฺขณานิ นิพฺพตฺตนฺติฯ  นาม อิทเมว ลกฺขณทฺวยํฯ สุสงฺคหิตปริชนตา </p>


<p> ติ กริตฺวาฯ ติ จริตฺวาฯ ติ อนวญฺญาเตนฯ ‘‘อนปโมเทนา’’ติปิ ปาโฐ, น อปฺปโมเทน, น ทีเนน น คพฺภิเตนาติ อโตฺถฯ</p>


<p>ติ จวิตฺวาฯ นฺติ อติรุจิรญฺจ สุปาสาทิกํ สุวคฺคุ จ สุฎฺฐุ เฉกํ ทสฺสเนยฺยญฺจ ทฎฺฐพฺพยุตฺตํฯ ติ สุฎฺฐุ สุกุมาโรฯ</p>


<p>ติ ปริชโน อสฺสโว วจนกโรฯ ติ กตฺตพฺพากตฺตเพฺพสุ ยถารุจิ วิธาตโพฺพฯ นฺติ มหิํ อิมํฯ ติ ปิยวโท หุตฺวา หิตญฺจ สุขญฺจ ปริเยสมาโนฯ ติ วจนปฎิกรา อสฺส อภิปฺปสนฺนาฯ นฺติ ธมฺมญฺจ อนุธมฺมญฺจฯ</p>


<h3>อุสฺสงฺขปาทาทิลกฺขณวณฺณนา</h3>
<p> นฺติ   อิธโลกปรโลกตฺถนิสฺสิตํฯ นฺติ ทสกุสลกมฺมปถนิสฺสิตํฯ ติ พหุชนสฺส นิทํสนกถํ กเถสิฯ นฺติ สตฺตานํฯ ‘‘อโคฺค’’ติอาทีนิ สพฺพานิ อญฺญมญฺญเววจนานิฯ อิธ  นาม ทีฆรตฺตํ ภาสิตา อุทฺธงฺคมนียา อตฺถูปสํหิตา วาจาฯ  นาม โย เอวรูปํ อุคฺคตวาจํ น ภาสติ, โส อิมินา การเณน อุคฺคตวาจาย อภาสนํ ชโน ชานาตูติ อโธสงฺขปาโท จ โหติ อโธนตโลโม จฯ ตถาคตสฺส ปน ทีฆรตฺตํ เอวรูปาย อุคฺคตวาจาย ภาสิตภาวํ สเทวโก โลโก อิมินา การเณน ชานาตูติ  นิพฺพตฺตติฯ  นาม อิทเมว ลกฺขณทฺวยํฯ อุตฺตมภาโว </p>


<p> นฺติ  ภณโนฺตฯ ติ พหุชนสฺส หิตํ ทเสฺสติฯ นฺติ ธมฺมทานยญฺญํฯ</p>


<p>ติ โส เอส อุทฺธคฺคตโลมวา โหติฯ ติ ปาทโคปฺผกา อเหสุํฯ ติ สุฎฺฐุ สณฺฐิตาฯ ติ มํเสน จ โลหิเตน จ อาจิตาฯ ติ ตเจน ปริโยนทฺธา นิคุฬฺหาฯ ติ คจฺฉติฯ ติ อโนมวิหารี เสฎฺฐวิหารีฯ</p>


<h3>เอณิชงฺฆลกฺขณวณฺณนา</h3>
<p> ติอาทีสุ สิปฺปํ นาม เทฺว สิปฺปานิ – หีนญฺจ สิปฺปํ, อุกฺกฎฺฐญฺจ สิปฺปํฯ หีนํ นาม สิปฺปํ นฬการสิปฺปํ, กุมฺภการสิปฺปํ เปสการสิปฺปํ นหาปิตสิปฺปํฯ อุกฺกฎฺฐํ นาม สิปฺปํ เลขา มุทฺทา คณนาฯ ติ อหิวิชฺชาทิอเนกวิธาฯ นฺติ ปญฺจสีลํ ทสสีลํ ปาติโมกฺขสํวรสีลํฯ นฺติ กมฺมสฺสกตาชานนปญฺญาฯ นฺติ กิลเมยฺยุํฯ อเนฺตวาสิกวตฺตํ นาม ทุกฺขํ, ตํ เนสํ มา จิรมโหสีติ จิเนฺตสิฯ</p>


<p>ติ รโญฺญ อนุรูปานิ หตฺถิอสฺสาทีนิ, ตานิเยว รโญฺญ เสนาย องฺคภูตตฺตา ติ วุจฺจนฺติฯ ติ รโญฺญ  อุปโภคปริโภคภณฺฑานิ, ตานิ เจว สตฺตรตนานิ จฯ ติ รโญฺญ อนุจฺฉวิกานิฯ เตสํเยว สเพฺพสํ อิทํ คหณํฯ ติ  สมณานํ อนุรูปานิ จีวราทีนิฯ ติ สมณานํ โกฎฺฐาสภูตา จตโสฺส ปริสาฯ ติ สมณานํ อุปโภคปริกฺขาราฯ ติ เตสํเยว อธิวจนํฯ</p>


<p>อิธ ปน  นาม ทีฆรตฺตํ สกฺกจฺจํ สิปฺปาทิวาจนํฯ  นาม โย เอวํ สกฺกจฺจํ สิปฺปํ อวาเจโนฺต อเนฺตวาสิเก อุกฺกุฎิกาสนชงฺฆเปสนิกาทีหิ กิลเมติ, ตสฺส ชงฺฆมํสํ ลิขิตฺวา ปาติตํ วิย โหติฯ ตถาคตสฺส ปน สกฺกจฺจํ วาจิตภาวํ สเทวโก โลโก อิมินา การเณน ชานาตูติ อนุปุพฺพอุคฺคตวฎฺฎิตํ   นิพฺพตฺตติฯ  นาม อิทเมว ลกฺขณํฯ อนุจฺฉวิกลาภิตา </p>


<p> ติ ยํ สิปฺปํ กสฺสจิ อุปฆาตาย น โหติฯ ติ กิลมิสฺสติฯ ติ สุขุมตฺตเจน ปริโยนทฺธาฯ กิํ ปน อเญฺญน กเมฺมน อญฺญํ ลกฺขณํ นิพฺพตฺตตีติ? น นิพฺพตฺตติฯ ยํ ปน นิพฺพตฺตติ, ตํ อนุพฺยญฺชนํ โหติ, ตสฺมา อิธ วุตฺตํฯ</p>


<h3>สุขุมจฺฉวิลกฺขณวณฺณนา</h3>
<p> ติ สมิตปาปเฎฺฐน สมณํฯ ติ พาหิตปาปเฎฺฐน พฺราหฺมณํฯ</p>


<p>ติอาทีสุ มหาปญฺญาทีหิ สมนฺนาคโต โหตีติ อโตฺถฯ ตตฺริทํ มหาปญฺญาทีนํ นานตฺตํฯ</p>


<p>ตตฺถ กตมา  มหเนฺต สีลกฺขเนฺธ ปริคฺคณฺหาตีติ  มหเนฺต สมาธิกฺขเนฺธ ปญฺญากฺขเนฺธ วิมุตฺติกฺขเนฺธ วิมุตฺติญาณทสฺสนกฺขเนฺธ ปริคฺคณฺหาตีติ มหาปญฺญาฯ มหนฺตานิ ฐานาฐานานิ มหนฺตา วิหารสมาปตฺติโย มหนฺตานิ อริยสจฺจานิ มหเนฺต สติปฎฺฐาเน สมฺมปฺปธาเน อิทฺธิปาเท มหนฺตานิ อินฺทฺริยานิ พลานิ มหเนฺต โพชฺฌเงฺค มหเนฺต อริยมเคฺค มหนฺตานิ สามญฺญผลานิ มหนฺตา อภิญฺญาโย มหนฺตํ ปรมตฺถํ นิพฺพานํ ปริคฺคณฺหาตีติ มหาปญฺญาฯ</p>


<p>กตมา   ปุถุนานาขเนฺธสุ ญาณํ ปวตฺตตีติ  ปุถุนานาธาตูสุ ปุถุนานาอายตเนสุ  ปุถุนานาปฎิจฺจสมุปฺปาเทสุ ปุถุนานาสุญฺญตมนุปลเพฺภสุ ปุถุนานาอเตฺถสุ ธเมฺมสุ นิรุตฺตีสุ ปฎิภาเนสุฯ ปุถุนานาสีลกฺขเนฺธสุ ปุถุนานาสมาธิปญฺญาวิมุตฺติวิมุตฺติญาทสฺสนกฺขเนฺธสุ ปุถุนานาฐานาฐาเนสุ ปุถุนานาวิหารสมาปตฺตีสุ ปุถุนานาอริยสเจฺจสุ ปุถุนานาสติปฎฺฐาเนสุ สมฺมปฺปธาเนสุ อิทฺธิปาเทสุ อินฺทฺริเยสุ พเลสุ โพชฺฌเงฺคสุ ปุถุนานาอริยมเคฺคสุ สามญฺญผเลสุ อภิญฺญาสุ ปุถุชฺชนสาธารเณ ธเมฺม สมติกฺกมฺม ปรมเตฺถ นิพฺพาเน ญาณํ ปวตฺตตีติ ปุถุปญฺญาฯ</p>


<p>กตมา  อิเธกโจฺจ หาสพหุโล เวทพหุโล ตุฎฺฐิพหุโล ปาโมชฺชพหุโล สีลํ ปริปูเรติ อินฺทฺริยสํวรํ ปริปูเรติ โภชเน มตฺตญฺญุตํ ชาคริยานุโยคํ สีลกฺขนฺธํ สมาธิกฺขนฺธํ ปญฺญากฺขนฺธํ วิมุตฺติกฺขนฺธํ  วิมุตฺติญาณทสฺสนกฺขนฺธํ ปริปูเรตีติ หาสปญฺญาฯ หาสพหุโล…เป.… ปาโมชฺชพหุโล ฐานาฐานํ ปฎิวิชฺฌตีติ หาสปญฺญาฯ หาสพหุโล วิหารสมาปตฺติโย ปริปูเรตีติ หาสปญฺญาฯ หาสพหุโล อริยสจฺจานิ ปฎิวิชฺฌตีติ หาสปญฺญาฯ สติปฎฺฐาเน สมฺมปฺปธาเน อิทฺธิปาเท อินฺทฺริยานิ พลานิ โพชฺฌเงฺค อริยมคฺคํ ภาเวตีติ หาสปญฺญาฯ หาสพหุโล สามญฺญผลานิ สจฺฉิกโรตีติ หาสปญฺญาฯ อภิญฺญาโย ปฎิวิชฺฌตีติ หาสปญฺญาฯ หาสพหุโล เวทตุฎฺฐิปาโมชฺชพหุโล ปรมตฺถํ นิพฺพานํ สจฺฉิกโรตีติ หาสปญฺญาฯ</p>


<p>กตมา  ยํกิญฺจิ รูปํ อตีตานาคตปจฺจุปฺปนฺนํ ยํ ทูเร สนฺติเก วา, สพฺพํ ตํ รูปํ อนิจฺจโต ขิปฺปํ ชวตีติ ชวนปญฺญาฯ ทุกฺขโต ขิปฺปํ อนตฺตโต ขิปฺปํ ชวตีติ ชวนปญฺญาฯ ยา กาจิ เวทนา…เป.… ยํกิญฺจิ วิญฺญาณํ อตีตานาคตปจฺจุปฺปนฺนํ, สพฺพํ ตํ วิญฺญาณํ อนิจฺจโต ทุกฺขโต อนตฺตโต ขิปฺปํ ชวตีติ ชวนปญฺญาฯ จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจโต ทุกฺขโต อนตฺตโต ขิปฺปํ ชวตีติ ชวนปญฺญาฯ รูปํ อตีตานาคตปจฺจุปฺปนฺนํ อนิจฺจํ ขยเฎฺฐน ทุกฺขํ ภยเฎฺฐน อนตฺตา อสารกเฎฺฐนาติ ตุลยิตฺวา ตีรยิตฺวา วิภาวยิตฺวา วิภูตํ กตฺวา รูปนิโรเธ นิพฺพาเน ขิปฺปํ ชวตีติ ชวนปญฺญาฯ เวทนา สญฺญา สงฺขารา วิญฺญาณํ จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจํ ขยเฎฺฐน…เป.… วิภูตํ กตฺวา ชรามรณนิโรเธ นิพฺพาเน ขิปฺปํ ชวตีติ ชวนปญฺญาฯ รูปํ อตีตานาคตปจฺจุปฺปนฺนํ ฯ จกฺขุํ…เป.… ชรามรณํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมนฺติ ตุลยิตฺวา ตีรยิตฺวา วิภาวยิตฺวา วิภูตํ กตฺวา ชรามรณนิโรเธ นิพฺพาเน ขิปฺปํ ชวตีติ ชวนปญฺญาฯ</p>


<p>กตมา   ขิปฺปํ กิเลเส ฉินฺทตีติ ติกฺขปญฺญาฯ อุปฺปนฺนํ กามวิตกฺกํ นาธิวาเสติ, อุปฺปนฺนํ พฺยาปาทวิตกฺกํ, อุปฺปนฺนํ วิหิํสาวิตกฺกํ, อุปฺปนฺนุปฺปเนฺน ปาปเก อกุสเล ธเมฺม อุปฺปนฺนํ ราคํ โทสํ โมหํ โกธํ อุปนาหํ มกฺขํ ปฬาสํ อิสฺสํ มจฺฉริยํ มายํ สาเฐยฺยํ ถมฺภํ สารมฺภํ  มานํ อติมานํ มทํ ปมาทํ สเพฺพ กิเลเส สเพฺพ ทุจฺจริเต สเพฺพ อภิสงฺขาเร สเพฺพ ภวคามิกเมฺม นาธิวาเสติ ปชหติ วิโนเทติ พฺยนฺตี กโรติ อนภาวํ คเมตีติ ติกฺขปญฺญาฯ เอกสฺมิํ อาสเน จตฺตาโร อริยมคฺคา จตฺตาริ สามญฺญผลานิ จตโสฺส ปฎิสมฺภิทาโย ฉ อภิญฺญาโย อธิคตา โหนฺติ สจฺฉิกตา ผสฺสิตา ปญฺญายาติ ติกฺขปญฺญาฯ</p>


<p>กตมา  อิเธกโจฺจ สพฺพสงฺขาเรสุ อุเพฺพคพหุโล โหติ อุตฺตาสพหุโล อุกฺกณฺฐนพหุโล อรติพหุโล อนภิรติพหุโล พหิมุโข น รมติ สพฺพสงฺขาเรสุ, อนิพฺพิทฺธปุพฺพํ อปทาลิตปุพฺพํ โลภกฺขนฺธํ นิพฺพิชฺฌติ ปทาเลตีติ นิเพฺพธิกปญฺญาฯ อนิพฺพิทฺธปุพฺพํ อปทาลิตปุพฺพํ โทสกฺขนฺธํ โมหกฺขนฺธํ โกธํ อุปนาหํ…เป.… สเพฺพ ภวคามิกเมฺม นิพฺพิชฺฌติ ปทาเลตีติ นิเพฺพธิกปญฺญาติ (ปฎิ. ม. ๓.๓)ฯ</p>


<p> ติ ปณฺฑิตํ ปพฺพชิตํ อุปสงฺกมิตฺวา ปยิรุปาสิตาฯ ติ ยถา เอเก รนฺธคเวสิโน อุปารมฺภจิตฺตตาย โทสํ อพฺภนฺตรํ กริตฺวา นิสามยนฺติ, เอวํ อนิสาเมตฺวา อตฺถํ อพฺภนฺตรํ กตฺวา อตฺถยุตฺตํ กถํ นิสามยิ อุปธารยิฯ</p>


<p>ติ ปฎิลาภตฺถาย คเตนฯ ติ อุปฺปาเท จ นิมิเตฺต จ เฉกาฯ ติ ญตฺวา ปสฺสิสฺสติฯ</p>


<p>ติ เย อตฺถานุสาสเนสุ ปริคฺคหา อตฺถานตฺถํ ปริคฺคาหกานิ ญาณานิ, เตสูติ อโตฺถฯ</p>


<h3>สุวณฺณวณฺณลกฺขณวณฺณนา</h3>
<p> ติ  น อนาคามิมเคฺคน โกธสฺส ปหีนตฺตา, อถ โข สเจปิ เม โกโธ อุปฺปเชฺชยฺย, ขิปฺปเมว นํ ปฎิวิโนเทยฺยนฺติ เอวํ อโกฺกธวสิกตฺตาฯ ติ กุฎิลกณฺฎโก วิย ตตฺถ ตตฺถ มมฺมํ ตุทโนฺต วิย น ลคฺคิฯ ติอาทีสุ  ปุพฺพุปฺปตฺติโก  ตโต พลวตโร  ตโต พลวตรา  ตํ สพฺพํ อกโรโนฺต น กุปฺปิ น พฺยาปชฺชิ น ปติตฺถิยิฯ นฺติ โทมนสฺสํฯ ติ น กายวิกาเรน วา วจีวิกาเรน วา ปากฎมกาสิฯ</p>


<p>อิธ กมฺมํ นาม ทีฆรตฺตํ อโกฺกธนตา เจว  สุขุมตฺถรณาทิทานญฺจฯ  นาม โกธนสฺส ฉวิวโณฺณ อาวิโล โหติ มุขํ ทุทฺทสิยํ วตฺถจฺฉาทนสทิสญฺจ มณฺฑนํ นาม นตฺถิฯ ตสฺมา โย โกธโน เจว วตฺถจฺฉาทนานญฺจ อทาตา, โส อิมินา การเณนสฺส ชโน โกธนาทิภาวํ ชานาตูติ ทุพฺพโณฺณ โหติ ทุสฺสณฺฐาโนฯ อโกฺกธนสฺส ปน มุขํ วิโรจติ, ฉวิวโณฺณ วิปฺปสีทติฯ สตฺตา หิ จตูหิ การเณหิ ปาสาทิกา โหนฺติ อามิสทาเนน วา วตฺถทาเนน วา สมฺมชฺชเนน วา อโกฺกธนตาย วาฯ อิมานิ จตฺตาริปิ การณานิ ทีฆรตฺตํ ตถาคเตน กตาเนวฯ เตนสฺส อิเมสํ กตภาวํ สเทวโก โลโก อิมินา การเณน ชานาตูติ สุวณฺณวณฺณํ มหาปุริสลกฺขณํ นิพฺพตฺตติฯ  นาม อิทเมว ลกฺขณํฯ สุขุมตฺถรณาทิลาภิตา </p>


<p> ติ อภิวิสฺสเชฺชสิฯ นฺติ สุโร วุจฺจติ เทโว, มหาปถวิํ อภิวสฺสโนฺต เทโว วิยฯ</p>


<p>ติ สุรานํ วรตโร อิโนฺท วิยฯ</p>


<p>นฺติ อปพฺพชฺชํ คิหิภาวํ อิจฺฉโนฺตฯ นฺติ มหนฺติํ ปถวิํฯ</p>


<p>นฺติ อจฺฉาทนานเญฺจว วตฺถานญฺจ อุตฺตมปาวุรณานญฺจฯ ติ วินาโสฯ</p>


<h3>โกโสหิตวตฺถคุยฺหลกฺขณวณฺณนา</h3>
<p>   ติ อิมํ กมฺมํ รเชฺช ปติฎฺฐิเตน สกฺกา กาตุํฯ ตสฺมา โพธิสโตฺตปิ รชฺชํ การยมาโน อโนฺตนคเร จตุกฺกาทีสุ จตูสุ นครทฺวาเรสุ พหินคเร จตูสุ ทิสาสุ อิมํ กมฺมํ กโรถาติ มนุเสฺส ฐเปสิฯ เต มาตรํ กุหิํ เม ปุโตฺต ปุตฺตํ  น ปสฺสามีติ วิลปนฺติํ ปริเยสมานํ ทิสฺวา เอหิ, อมฺม, ปุตฺตํ ทกฺขสีติ ตํ อาทาย คนฺตฺวา นหาเปตฺวา โภเชตฺวา ปุตฺตมสฺสา ปริเยสิตฺวา ทเสฺสนฺติฯ เอส นโย สพฺพตฺถฯ</p>


<p>อิธ  นาม ทีฆรตฺตํ ญาตีนํ สมงฺคิภาวกรณํฯ  นาม ญาตโย หิ สมงฺคีภูตา อญฺญมญฺญสฺส วชฺชํ ปฎิจฺฉาเทนฺติฯ กิญฺจาปิ หิ เต กลหกาเล กลหํ กโรนฺติ, เอกสฺส ปน โทเส อุปฺปเนฺน อญฺญํ ชานาเปตุํ น อิจฺฉนฺติฯ อยํ นาม เอตสฺส โทโสติ วุเตฺต สเพฺพ อุฎฺฐหิตฺวา  เกน ทิฎฺฐํ เกน สุตํ, อมฺหากํ ญาตีสุ เอวรูปํ กตฺตา นาม นตฺถีติฯ ตถาคเตน จ ตํ ญาติสงฺคหํ กโรเนฺตน ทีฆรตฺตํ อิทํ วชฺชปฺปฎิจฺฉาทนกมฺมํ นาม กตํ โหติฯ อถสฺส สเทวโก โลโก อิมินา การเณน เอวรูปสฺส กมฺมสฺส กตภาวํ ชานาตูติ โกโสหิตวตฺถคุยฺหลกฺขณํ นิพฺพตฺตติฯ  นาม อิทเมว ลกฺขณํฯ ปหูตปุตฺตตา </p>


<p> นฺติ วเตฺถน ฉาเทตพฺพํ วตฺถคุยฺหํฯ</p>


<p>ติ อมิตฺตานํ ปตาปนาฯ ติ คิหิภูตสฺส สโต ปีติชนนาฯ</p>


<h3>ปริมณฺฑลาทิลกฺขณวณฺณนา</h3>
<p> ติ ‘‘อยํ ตารุกฺขสโม อยํ โปกฺขรสาติสโม’’ติ เอวํ เตน เตน สมํ ชานาติฯ ติ สยํ ชานาติฯ ติ ‘‘อยํ เสฎฺฐสมฺมโต’’ติ ปุริสํ ชานาติฯ ติ มุคฺคํ มาเสน สมํ อกตฺวา คุณวิสิฎฺฐสฺส วิเสสํ ชานาติฯ ติ อยํ ปุริโส อิทํ นาม ทานสกฺการํ อรหติ ฯ ติ ปุริสวิเสสํ ญตฺวา การโก อโหสิฯ โย ยํ อรหติ, ตเสฺสว ตํ อทาสิฯ โย หิ กหาปณารหสฺส อฑฺฒํ เทติ, โส ปรสฺส อฑฺฒํ นาเสติฯ โย เทฺว กหาปเณ เทติ, โส อตฺตโน กหาปณํ นาเสติฯ ตสฺมา อิทํ อุภยมฺปิ อกตฺวา โย ยํ อรหติ, ตสฺส ตเทว อทาสิฯ นฺติอาทีสุ สมฺปตฺติปฎิลาภเฎฺฐน สทฺธาทีนํ ธนภาโว เวทิตโพฺพฯ</p>


<p>อิธ  นาม ทีฆรตฺตํ ปุริสวิเสสํ ญตฺวา กตํ สมสงฺคหกมฺมํฯ  นาม ตทสฺส  กมฺมํ สเทวโก โลโก อิมินา การเณน ชานาตูติ อิมานิ เทฺว ลกฺขณานิ นิพฺพตฺตนฺติฯ  นาม อิทเมว ลกฺขณทฺวยํฯ ธนสมฺปตฺติ </p>


<p> ติ ตุลยิตฺวาฯ ติ ปฎิวิจินิตฺวาฯ นฺติ มหาชนสงฺคหณํฯ ติ สมํ เปกฺขมาโนฯ   ติ อตินิปุณา สุขุมปญฺญา ลกฺขณปาฐกมนุสฺสาฯ ติ พหู วิวิธานิ คิหีนํ อนุจฺฉวิกานิ ปฎิลภติฯ  ‘‘อยํ ทหโร กุมาโร ปฎิลภิสฺสตี’’ติ พฺยากํสุ ติ รโญฺญฯ</p>


<h3>สีหปุพฺพทฺธกายาทิลกฺขณวณฺณนา</h3>
<p> ติ โยคโต เขมกาโมฯ ติ กมฺมสฺสกตปญฺญายฯ อิธ  นาม มหาชนสฺส อตฺถกามตาฯ  นาม ตํ มหาชนสฺส อตฺถกามตาย วฑฺฒิเมว ปจฺจาสีสิตภาวํ สเทวโก โลโก อิมินา การเณน ชานาตูติ อิมานิ สมนฺตปริปูรานิ อปริหีนานิ ตีณิ ลกฺขณานิ นิพฺพตฺตนฺติฯ  นาม อิทเมว ลกฺขณตฺตยํฯ ธนาทีหิ เจว สทฺธาทีหิ จ อปริหานิ </p>


<p> ติ โอกปฺปนสทฺธาย ปสาทสทฺธายฯ ติ ปญฺจสีเลน ทสสีเลนฯ ติ ปริยตฺติสวเนนฯ ติ เอเตสํ พุทฺธิยา , ‘‘กินฺติ เอเตหิ วเฑฺฒยฺยุ’’นฺติ เอวํ จิเนฺตสีติ อโตฺถฯ ติ โลกิยธเมฺมนฯ ติ อเญฺญหิปิ พหูหิ อุตฺตมคุเณหิฯ นฺติ อปริหีนธมฺมํฯ</p>


<h3>รสคฺคสคฺคิตาลกฺขณวณฺณนา</h3>
<p> ติ ยถา ติลผลมตฺตมฺปิ ชิวฺหเคฺค ฐปิตํ สพฺพตฺถ ผรติ, เอวํ สมา หุตฺวา วหนฺติฯ อิธ  นาม อวิเหฐนกมฺมํฯ  นาม ปาณิอาทีหิ ปหารํ ลทฺธสฺส ตตฺถ ตตฺถ โลหิตํ สณฺฐาติ, คณฺฐิ คณฺฐิ หุตฺวา อโนฺตว ปุพฺพํ คณฺหาติ, อโนฺตว ภิชฺชติ, เอวํ โส พหุโรโค โหติฯ ตถาคเตน ปน ทีฆรตฺตํ อิมํ อาโรคฺยกรณกมฺมํ กตํฯ ตทสฺส สเทวโก โลโก อิมินา การเณน ชานาตูติ อาโรคฺยกรํ รสคฺคสคฺคิลกฺขณํ นิพฺพตฺตติฯ  นาม อิทเมว ลกฺขณํฯ อปฺปาพาธตา </p>


<p> ติ  ‘‘เอตํ มาเรถ เอตํ ฆาเตถา’’ติ เอวํ อาณเตฺตน มรณวเธนฯ ติ  พนฺธนาคารปฺปเวสเนนฯ</p>


<h3>อภินีลเนตฺตาทิลกฺขณวณฺณนา</h3>
<p> นฺติ กกฺกฎโก วิย อกฺขีนิ นีหริตฺวา น โกธวเสน เปกฺขิตา อโหสิฯ ติ วงฺกกฺขิโกฎิยา เปกฺขิตาปิ นาโหสิฯ ติ วิเจยฺย เปกฺขิตา นาม โย กุชฺฌิตฺวา ยทา นํ ปโร โอโลเกติ, ตทา นิมฺมีเลติ น โอโลเกติ, ปุน คจฺฉนฺตํ กุชฺฌิตฺวา โอโลเกติ, เอวรูโป นาโหสิฯ ‘‘วิเนยฺยเปกฺขิตา’’ติปิ ปาโฐ, อยเมวโตฺถฯ ติ อุชุมโน หุตฺวา อุชุ เปกฺขิตา โหติ, ยถา จ อุชุํ, ตถา ปสฎํ วิปุลํ วิตฺถตํ เปกฺขิตา โหติฯ ติ ปิยายมาเนหิ ปสฺสิตโพฺพฯ</p>


<p>อิธ  นาม ทีฆรตฺตํ มหาชนสฺส ปิยจกฺขุนา โอโลกนกมฺมํฯ  นาม กุชฺฌิตฺวา โอโลเกโนฺต กาโณ วิย กากกฺขิ วิย โหติ, วงฺกกฺขิ ปน อาวิลกฺขิ จ โหติเยวฯ ปสนฺนจิตฺตสฺส ปน โอโลกยโต  อกฺขีนํ ปญฺจวโณฺณ ปสาโท ปญฺญายติฯ ตถาคโต จ ตถา โอโลเกสิฯ อถสฺส ตํ ทีฆรตฺตํ ปิยจกฺขุนา โอโลกิตภาวํ สเทวโก โลโก อิมินา การเณน ชานาตูติ อิมานิ เนตฺตสมฺปตฺติกรานิ เทฺว มหาปุริสลกฺขณานิ นิพฺพตฺตนฺติฯ  นาม อิทเมว ลกฺขณทฺวยํฯ ปิยทสฺสนตา ติ ลกฺขณสเตฺถ ยุตฺตาฯ</p>


<h3>อุณฺหีสสีสลกฺขณวณฺณนา</h3>
<p> ติ พหุชนสฺส ปุพฺพงฺคโม อโหสิ คณเชฎฺฐโกฯ ตสฺส ทิฎฺฐานุคติํ อเญฺญ อาปชฺชิํสุฯ อิธ  นาม ปุพฺพงฺคมตาฯ  นาม โย ปุพฺพงฺคโม หุตฺวา ทานาทีนิ กุสลกมฺมานิ กโรติ, โส อมงฺกุภูโต สีสํ อุกฺขิปิตฺวา ปีติปาโมเชฺชน ปริปุณฺณสีโส วิจรติ, มหาปุริโส จ โหติฯ ตถาคโต จ ตถา อกาสิฯ อถสฺส สเทวโก โลโก อิมินา การเณน อิทํ ปุพฺพงฺคมกมฺมํ ชานาตูติ อุณฺหีสสีสลกฺขณํ นิพฺพตฺตติฯ  นาม อิทเมว ลกฺขณํฯ มหาชนานุวตฺตนตา </p>


<p>   ติ พหุชนสฺส ภวิสฺสติฯ ติ  เวยฺยาวจฺจกรา, เอตสฺส พหู เวยฺยาวจฺจกรา ภวิสฺสนฺตีติ อโตฺถฯ ติ ทหรกาเลเยว ตทา เอวํ พฺยากโรนฺติฯ นฺติ เวยฺยาวจฺจกรภาวํฯ ติ จิณฺณวสีฯ</p>


<h3>เอเกกโลมตาทิลกฺขณวณฺณนา</h3>
<p> ติ อชฺฌาสยํ อนุวตฺตติ, อิธ  นาม ทีฆรตฺตํ สจฺจกถนํฯ  นาม ทีฆรตฺตํ อเทฺวชฺฌกถาย ปริสุทฺธกถาย กถิตภาวมสฺส สเทวโก โลโก อิมินา การเณน ชานาตูติ เอเกกโลมลกฺขณญฺจ อุณฺณาลกฺขณญฺจ นิพฺพตฺตติฯ  นาม อิทเมว ลกฺขณทฺวยํฯ มหาชนสฺส อชฺฌาสยานุกูเลน อนุวตฺตนตา ติ เอเกเกหิ โลเมหิ อุปจิตสรีโรฯ</p>


<h3>จตฺตาลีสาทิลกฺขณวณฺณนา</h3>
<p> ติ  อภินฺทิตพฺพปริโสฯ อิธ  นาม ทีฆรตฺตํ อปิสุณวาจาย กถนํฯ  นาม ปิสุณวาจสฺส กิร สมคฺคภาวํ ภินฺทนโต ทนฺตา อปริปุณฺณา เจว โหนฺติ วิรฬา จฯ ตถาคตสฺส ปน ทีฆรตฺตํ อปิสุณวาจตํ สเทวโก โลโก อิมินา การเณน ชานาตูติ อิทํ ลกฺขณทฺวยํ นิพฺพตฺตติฯ  นาม อิทเมว ลกฺขณทฺวยํฯ อเภชฺชปริสตา ติ จตฺตาโร ทส จตฺตาลีสํฯ</p>


<h3>ปหูตชิวฺหาทิลกฺขณวณฺณนา</h3>
<p> ติ คเหตพฺพวจโน โหติฯ อิธ  นาม ทีฆรตฺตํ อผรุสวาทิตาฯ  นาม เย ผรุสวาจา โหนฺติ, เต อิมินา การเณน เนสํ ชิวฺหํ ปริวเตฺตตฺวา ปริวเตฺตตฺวา ผรุสวาจาย กถิตภาวํ ชโน ชานาตูติ พทฺธชิวฺหา วา โหนฺติ, คูฬฺหชิวฺหา วา ทฺวิชิวฺหา วา มมฺมนา วาฯ เย ปน ชิวฺหํ ปริวเตฺตตฺวา ปริวเตฺตตฺวา ผรุสวาจํ น วทนฺติ, เต พทฺธชิวฺหา คูฬฺหชิวฺหา ทฺวิชิวฺหา น โหนฺติฯ มุทุ เนสํ ชิวฺหา โหติ รตฺตกมฺพลวณฺณาฯ ตสฺมา ตถาคตสฺส ทีฆรตฺตํ ชิวฺหํ ปริวเตฺตตฺวา ผรุสาย วาจาย อกถิตภาวํ สเทวโก โลโก อิมินา การเณน ชานาตูติ ปหูตชิวฺหาลกฺขณํ นิพฺพตฺตติฯ ผรุสวาจํ กเถนฺตานญฺจ สโทฺท ภิชฺชติฯ เต สทฺทเภทํ กตฺวา ผรุสวาจาย กถิตภาวํ ชโน ชานาตูติ   ฉินฺนสฺสรา วา โหนฺติ ภินฺนสฺสรา วา กากสฺสรา วาฯ เย ปน สรเภทกรํ ผรุสวาจํ น กเถนฺติ, เตสํ สโทฺท มธุโร จ โหติ เปมนีโยฯ ตสฺมา ตถาคตสฺส ทีฆรตฺตํ สรเภทกราย ผรุสวาจาย อกถิตภาวํ สเทวโก โลโก อิมินา การเณน ชานาตูติ พฺรหฺมสฺสรลกฺขณํ นิพฺพตฺตติฯ  นาม อิทเมว ลกฺขณทฺวยํฯ อาเทยฺยวจนตา </p>


<p> นฺติ อโกฺกสยุตฺตตฺตา อาพาธกริํ นฺติ พหุชนานํ ปมทฺทนิํ นฺติ เอตฺถ อกาโร ปรโต ภณิสเทฺทน โยเชตโพฺพฯ นฺติ พลวํ อติผรุสํฯ ติ อยเมตฺถ อโตฺถฯ นฺติ สุฎฺฐุ เปมสญฺหิตํฯ นฺติ  มุทุกํฯ ติ วาจาโยฯ ติ กณฺณสุขาโยฯ ‘‘กณฺณสุข’’นฺติปิ ปาโฐ, ยถา กณฺณานํ สุขํ โหติ, เอวํ เอรยตีติ อโตฺถฯ ติ เวทยิตฺถฯ นฺติ พฺรหฺมสฺสรตํฯ นฺติ พหุชนสฺส พหุํฯ ‘‘พหูนํ พหุนฺติ’’ปิ ปาโฐ, พหุชนานํ พหุนฺติ อโตฺถฯ</p>


<h3>สีหหนุลกฺขณวณฺณนา</h3>
<p> ติ คุณโต วา ฐานโต วา ปธํเสตุํ จาเวตุํ อสกฺกุเณโยฺยฯ อิธ  นาม ปลาปกถาย อกถนํฯ  นาม เย ตํ กเถนฺติ, เต อิมินา การเณน เนสํ หนุกํ จาเลตฺวา จาเลตฺวา ปลาปกถาย กถิตภาวํ ชโน ชานาตูติ อโนฺตปวิฎฺฐหนุกา วา วงฺกหนุกา วา ปพฺภารหนุกา วา โหนฺติฯ ตถาคโต ปน ตถา น กเถสิฯ เตนสฺส หนุกํ จาเลตฺวา จาเลตฺวา ทีฆรตฺตํ ปลาปกถาย อกถิตภาวํ สเทวโก โลโก อิมินา การเณน ชานาตูติ สีหหนุลกฺขณํ นิพฺพตฺตติฯ  นาม อิทเมว ลกฺขณํฯ อปฺปธํสิกตา </p>


<p> ติ อวิกิณฺณวจนานํ วิย ปุริมโพธิสตฺตานํ วจนปโถ อสฺสาติ อวิกิณฺณวจนพฺยปฺปโถฯ ติ ทฺวีหิ ทฺวีหิ คจฺฉตีติ  ทฺวิทุคโม, ทฺวีหิ ทฺวีหีติ จตูหิ, จตุปฺปทานํ วรตรสฺส สีหเสฺสว หนุภาวํ อลตฺถาติ อโตฺถฯ ติ มนุชานํ อธิปติฯ ติ ตถสภาโวฯ</p>


<h3>สมทนฺตาทิลกฺขณวณฺณนา</h3>
<p> ติ  ปริสุทฺธปริวาโรฯ อิธ  นาม สมฺมาชีวตาฯ  นาม โย วิสเมน สํกิลิฎฺฐาชีเวน ชีวิตํ กเปฺปติ, ตสฺส ทนฺตาปิ วิสมา โหนฺติ ทาฐาปิ กิลิฎฺฐาฯ ตถาคตสฺส ปน สเมน สุทฺธาชีเวน ชีวิตํ กปฺปิตภาวํ สเทวโก โลโก อิมินา การเณน ชานาตูติ สมทนฺตลกฺขณญฺจ สุสุกฺกทาฐาลกฺขณญฺจ นิพฺพตฺตติฯ  นาม อิทเมว ลกฺขณทฺวยํฯ สุจิปริวารตา </p>


<p> ติ  ปหาสิ ติ ติทิวปุรวเรน สเกฺกน สโมฯ นฺติ มุขชํ, ทนฺตนฺติ อโตฺถฯ ติ เทฺว วาเร ชาตตฺตา ทิชนามกา สุกฺกา สุจิ โสภนา จ ทนฺตา อสฺสาติ ทิชสมสุกฺกสุจิโสภนทโนฺตฯ นฺติ โย ตสฺส จกฺกวาฬปริจฺฉิโนฺน ชนปโท, ตสฺส อเญฺญน ตุทนํ ปีฬา วา อาพาโธ วา นตฺถิฯ ติ พหุชนา สมานสุขทุกฺขา หุตฺวา ตสฺมิํ ชนปเท อญฺญมญฺญสฺส หิตเญฺจว สุขญฺจ จรนฺติฯ ติ วิคตปาโปฯ ติ วิคตกายิกทรถกิลมโถฯ ติ ราคาทิมลานเญฺจว ราคาทิขิลานญฺจ โทสกลีนญฺจ สพฺพกิเลสานญฺจ อปนุเทหิฯ เสสํ สพฺพตฺถ อุตฺตานตฺถเมวาติฯ</p>

</p>

</p>





