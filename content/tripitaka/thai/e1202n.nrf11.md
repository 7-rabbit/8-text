<h1>ถูปสาธน ลาภกถา</h1>
<p> อถ ราชา ถูปตฺถาย อุปฺปนฺนานิ สุวณฺณาทีนิ อาหราเปตฺวา ภณฺฑาคาเรสุ ราสิํ กาเรสิ ตโต สพฺพสมฺภาเร สมเตฺต วิสาข ปุณฺณมุโปสถทิวเส ปตฺต วิสาข นกฺขเตฺต มหาถูปกรณตฺถาย ภูมิปริกมฺมํ อารภิฯ ราชา ถุปฎฺฐาเน ปติฎฺฐาปิตํ สิลาถูปํ หราเปตฺวา ถิรภาวตฺถาย สมนฺตโต หตฺถิปาการ ปริยนฺตํ คมฺภีรโต สตรตนปฺปมาณํ ภูมิํ ขนาเปตฺวา ปํสุํ อปเนตฺวา  โยเธหิ คุฬปาสาเณ อตฺถราเปตฺวา กมฺมารกูเฎหิ อาหนาเปตฺวา จุณฺณวิจุเณฺณ กาเรสิฯ</p>


<p>ตโต จมฺมวินเทฺธหิ ปาเทหิ มหา หตฺถีหิ มทฺทาเปตฺวา ปาสาณโกฎฺฎิมสฺสุปริ นวนีต มตฺติกํ อตฺถราเปสิฯ อากาส คงฺคายหิ ติปติตฎฺฐาเน อุทกพินฺทูนิ อุคฺคนฺตฺวา สมนฺตา ติํส โยชนปฺปมาณปเทเส ปตนฺติ ยตฺถ สยญฺชาตสาลี อุปฺปชฺชตฺติ ตํ ฐานํ นิจฺจเมว ตินฺตตฺตา นินฺตสีสโกฬํ นาม ฉาตํฯ ตตฺถ มตฺติกา สุขุมุตฺตา นวนีต มตฺติกาติ วุจฺจติฯ</p>


<p>ตํ ตโต ขีณสวา สามเณรา อาหรนฺติ ตาย สพฺพตฺถ มตฺติกากิจฺจนฺติ ญาตพฺพํฯ มตฺติโกปริ อิฎฺฐกา อตฺถราเปสิฯ อิฎฺฐโกปริ ขรสุกมฺมํ, ตโสฺสปริกุรุวิณฺทปาสาณํ, ตโสฺสปริอโยชาลํ, ตโสฺสปริ ขีณาสว สามเณเรหิ หิมวนฺตโต อาหฎํ สุคณฺธมารุมฺพํ, ตโสฺสปริ ขีรปาสาณํ, ตโสฺสปริ เอฬิกปาสาณํ, ตโสฺสปริ สีลํ อตฺถราเปสิฯ สพฺพมตฺติกากิเจฺจ นวนีตมตฺติกา เอว อโหสิฯ</p>


<p>สิลาสตฺถาโรปริ รโสทก สนฺติเนฺตน กปิตฺถ นิยฺยาเสน อฎฺฐงฺคุลพหลตมฺพโลหปฎฺฎํ, ตโสฺสปริ ติลเตลยนฺตินฺตาย มโนสิลาย สตฺตงฺคุล พหลํ รชตปฎฺฎํ อตฺถราเปสิ เอวํ ราชา สพฺพากาเรน ภูมิปริกมฺมํ การาเปตฺวา อาสาฬหิ สุกฺกปกฺขสฺส จาตุทฺทส ทิวเส ภิกฺขุสงฺฆา สนฺนิปาเตตฺวา เอวมาหฯ เสฺว ปุณฺณมุโปสถทิวเส อุตฺตราสาฬฺห นกฺขเตฺตน มหาเจติเย มงฺคลิฎฺฐกํ ปติฎฺฐาเปสฺสามิ เสฺว ถูปูฎฺฐาเน สโพฺพ สโงฺฆ สนฺติปตตูติ นคเร เภริํ จราเปสิ มหาชโน อุโปสถิโก หุตฺวา คณฺธมาลาทีนิ คเหตฺวา ถูปฎฺฐาเน สนฺนิปตตูติฯ</p>


<p>ตโต วิสาขสิริ เทวนามเก เทฺว อมเจฺจ อาณาเปสิฯ ตุเมฺห คนฺตฺวา มหา เจติยฎฺฐานํ อลงฺกโรถาติฯ เต คนฺตฺวา สมนฺตโต รชตปฎฺฎวณฺณวาลุกํ โอกีราเปตฺวา ลาชปญฺจมกานิ ปุปฺผานิ วิกิริตฺวา กทลิโตรณํ อุสฺสาเปตฺวา ปุณฺณฆเฎ ฐปาเปตฺวา มณิวเณฺณ เวฬุมฺหิ ปญฺจปณฺณธชํ พณฺธาเปตฺวา คณฺธสมฺปนฺนานิ นานาวิธ กุสุมานิสณฺถราเปตฺวา นานาปฺปกาเรหิ ตํ ฐานํ อลงฺกริํสุฯ</p>


<p>อถ ราชา สกลนครญฺจ วิหารคามิ มคฺคญฺจ อลงฺการาเปสิ ปภาตาย รตฺติยา นคเร จตุสุ ทฺวาเรสุ มสฺสุ กมฺมตฺถาย นหาปิเต, นหาปนตฺถายนหาปนเก, อลงฺการตฺถาย กปฺปเกว นานาวิราค วตฺถ คณฺธมาลาทีนิ จ สูปวฺยญฺชน สมฺปนฺนานิ มธุรภตฺตานิ จ ฐปาเปตฺวา สเพฺพ นครา จ ชานปทา จ ยถารุจิํ มสฺสูกมฺมํ กาเรตฺวา นหาตฺวา ภุญฺชิตฺวา วตฺถาภรณาทีหิ อลงฺกริตฺวา มหาเจติยฎฺฐานํ อาคจฺฉนฺตูติ อายุตฺตเกหิ อาโรจาเปสิฯ</p>


<p>สยมฺปิ  สพฺพาภรณ วิภูสิโต จตฺตาลีส ปุริส สหเสฺสหิ สทฺธิํ อุโปสโก หุตฺวา อเนเกหิ สุมณฺฑิต ปสาธิเตหิ อมเจฺจหิ คหิตารโกฺข อลงฺกตาหิ เทวกญฺญ ปมาหิ นาฎกิตฺถิหิ ปริวุโต อมรคณ ปริวุโต เทวราชา วิย อตฺตโน สิริสมฺปตฺติหา มหาชนํ โตสยโนฺต อเนเกหิ ตุริย สงฺฆุเฎฺฐหิ วตฺตมาเนหิ อปรเณฺห มหาถูปฎฺฐานํ อุปคญฺชิฯ มหา เจติยฎฺฐาน มงฺคลตฺถาย ปุฎพทฺธานิ วตฺถานิ อฎฺฐุตฺตร สหสฺสํ ฐปาเปสิฯ จตุสุ ปเสฺสสุ วตฺถราสิํ กาเรสิ เตล-มธุ-สกฺกร-ผาณิตาทีนิ จ ฐปาเปสิฯ</p>


<p>อถ นานาเทสโต พหู ภิกฺขู อาคมิํสุ ราชคหา สมนฺตา อิณฺทิคุตฺตเตฺถโร นาม อสีติ ภิกฺขุสหสฺสานิ คเหตฺวา อากาเสนาคญฺฉิ ตถา พาราณสิยํ อิสิปตเน มหา วิหารโต ธมฺมเสนเตฺถโร นาม ทฺวาทส ภิกฺขุสหสฺสานิฯ สาวตฺถิยํ เชตวน วิหารโต ปิยทสฺสิ นาม เถโร สฎฺฐิ ภิกฺขุ สหสฺสานิ เวสาลิยํ มหา วนโต พุทฺธรกฺขิตเตฺถโร อฎฺฐารส ภิกฺขุ สหสฺสานิ, โกสมฺพิยํ โฆสิตารามโต มหาธมฺมรกฺขิตเตฺถโร ติํส ภิกฺขุสหสฺสานิฯ อุเชฺชนิยํ ทกฺขิณคิริ มหา วิหารโต ธมฺมรกฺขิตเตฺถโร จตฺตาลีส ภิกฺขุสหสฺสานิ-ปาฎลิปุเตฺต อโสการามโต มิตฺติณฺณเตฺถโร ภิกฺขูนํ สตสหสฺสานิ สฎฺฐิญฺจ สหสฺสานิ คณฺธาร รฎฺฐโต อตฺตินฺน เถโร นาม ภิกฺขูนํ เทฺว สตสหสฺสานิ อสีติญฺจ สหสฺสานิฯ มหาปลฺลว โภคโต มหาเทวเตฺถโร ภิกฺขูนํ จตฺตาริ สตสหสฺสานิ สฎฺฐิญฺจ สหสฺสานิ โยนกรเฎฺฐ อลสณฺทา นครโต โยนก ธมฺมรกฺขิตเตฺถโร ติํส ภิกฺขุ สหสฺสานิฯ วิญฺฌาฎวิวตฺตนิย เสนาสนโต อุตฺตรเตฺถโร อสีติ ภิกฺขุสหสฺสานิฯ มหาโพธิมณฺฑ วิหารโต จิตฺตคุตฺตเตฺถโร ติํส ภิกฺขุสหสฺสานิ วนวาสิโภคโต จณฺทคุตฺตเตฺถโร อสีติ ภิกฺขุสหสฺสานิฯ เกลาส มหาวิหารโต สุริภคุตฺตเตฺถโร ฉนฺนวุติ สหสฺสานิ คเหตฺวา อากาเสนาคญฺฉิฯ</p>


<p>
‘‘ภิกฺขูนํ ทีปวาสีนํ-อาคตานญฺจ สพฺพโส,  
  
คณนาย ปริเจฺฉโท-โปราเณหิ น ภาสิโต;  
</p>
  
<p>
สมาคตานํ ภิกฺขูนํ-สเพฺพสํ ตํ สมาคเม,  
  
วุตฺตา ขีณาสวาเยว-เต ฉนฺนวุติ โกฎิโย;’’  
</p>
  
<p>อถ สโงฺฆ ปริกฺขิตฺต ปวาฬเวทิกา วิย มเชฺฌ รโญฺญ โอกาเส ฐเปตฺวา อญฺญมญฺญํ อฆเฎฺฎตฺวา อฎฺฐาสิฯ ปาจินปเสฺส พุทฺธรกฺขิตนามโก ขีณาสาวเตฺถโร อตฺตนาสทิสนามเก ปญฺจสตขีณาสเว คเหตฺวา อฎฺฐาสิฯ ตถา ทกฺขิณปเสฺส ปจฺฉิมปเสฺส อุตฺตรปเสฺส  จ ธมฺมรกฺขิต - สงฺฆรกฺขิต - อานณฺท นามกา ขีณาสวเตฺถรา อตฺตนา สทิสนามเก ปญฺจปญฺจสต ขีณาสเว คเหตฺวา อฎฺฐํสุ ปิยทสฺสิ นาม ขีณาสวเตฺถโร มหาภิกฺขุสงฺฆํ คเหตฺวา ปุพฺพุตฺตร กเณฺณ อฎฺฐาสิฯ</p>


<p>ราชา กิร สงฺฆมชฺฌํ ปวิสโนฺตเยว สเจ มยา กยิรมานํ เจติยกมฺมํ อนนฺตราเยน นิฎฺฐํ คจฺฉติ ปาจิน-ทกฺขิณ-ปจฺฉิม-อุตฺตรปเสฺสสุ พุทฺธรกฺขิต-จมฺมรกฺขิต-สงฺฆรกฺขิต-อานณฺท นามกา เถรา อตฺตนาสทิสนามเก ปญฺจปญฺจสตภิกฺขุ คเหตฺวา ติฎฺฐนฺตุ ปิยทสฺสิ นาม เถโร ปุพฺพุตฺตรกเณฺณ ภิกฺขุสงฺฆํ คเหตฺวา ติฎฺฐตูติ จิเนฺตสิฯ เถราปิ รโญฺญ อธิปฺปายํ ญตฺวา ตถา ฐิตาติ วทนฺตี สิทฺธเตฺถโร ปน มงฺคโล-สุมโน-ปทุโม-สีวลิ-จณฺทคุโตฺต-สูริยคุโตฺต-อิณฺทคุ- โตฺต-สาคโร-จิตฺตเสโน -ชยเสโน-อจโลติ อิเมหิ เอกาทสหิ เถเรหิ ปริวุโต ปุณฺณฆเฎ ปูรโต กตฺวา ปุรตฺถาภิมุโข อฎฺฐาสิฯ</p>


<p>อถ ราชา ตถา ฐิตํ ภิกฺขุสงฺฆํ ทิสฺวา ปสนฺนจิโตฺต คณฺธมาลาทีหิ ปูเชตฺวา ปทกฺขิณํ กตฺวา จตูสุ ฐาเนสุ วนฺทิตฺวา ปุณฺณสฎฎฺฐานํ ปวิสิตฺวา สุยณฺณขีเล ปฎิมุกฺกํรชตมยํ ปริพฺภมน ทณฺฑํ วิชฺชมานมาตาปิตูนํ อุภโต สุชาเตน สุมณฺฑิต ปสาธิเตน อภิมงฺคล สมฺมเตน อมจฺจปุเตฺตน คาหาเปตฺวา มหนฺตํ เจติยาวฎฺฎํ กาเรตุํ อารภิฯ ตถา กาเรนฺตํ ปน สิทฺธตฺถเตฺถโร นิวาเรสิฯ เอวํ กิรสฺส อโหสิ - ยทิ มหาราชา มหนฺตํ เจติยํ กโรติ, อนิฎฺฐิเตเยว มริสฺสติ อนาคเต ทุปฺปริหริยญฺจ ภวิสฺสตีติฯ ตสฺมิํ ขเณ ภิกฺขุสโงฺฆ มหา ราช เถโร ปาณฺฑิโต, เถรสฺส วจนํ กาตุํ วฎฺฎตีติ อาหฯ</p>


<p>ราชา ภิกฺขุสงฺฆสฺส อธิปฺปายํ ญตฺวา เถโร กโรตีติ มญฺญมาโน กีทิสํ ภเนฺต ปมาณํ กโรมีติ อาหฯ เถโร มม คตคตฎฺฐานโต เจติยาวฎฺฎํ กโรหีติ วตฺวา อุปทิสโนฺต อาวิชฺฌิตฺวา อคมาสิฯ ราชา เถรสฺส วุตฺตนเยน เจติยาวฎฺฎํ กาเรตฺวา เถรํ อุปสงฺกมิตฺวา นามํ ปุจฺฉิตฺวา คณฺธมาลาทีหิ ปูเชตฺวา วมฺพตฺวา ปริวาเรตฺวา ฐิเต เสส เอกาทส เถเร จ อุปสงฺกมิตฺวา ปูเชตฺวา วณฺทิตฺวา เตสํ นามานิ จ ปุจฺฉิตฺวา ปริพฺภมน ทณฺฑคาหกสฺส อมจฺจ ปุตฺตสฺส ตาม ปุจฺฉิฯ</p>


<p>อหํ เทว สุปฺปติฎฺฐิต พฺรหฺมา นามาติ วุเตฺต ตว ปิตา กิํ นาโมติ ปุจฺฉิตฺวาน นณฺทิเสโน นามาติ วุเตฺต มาตุนามํ ปุจฺฉิฯ สุมนาเทวี นามาติ วุเตฺต สเพฺพสํ นามานิ อภิมงฺคลสมฺมตานิ, มยา กยรมานํ เจติยกมฺมํ อวสฺสํ นิฎฺฐานํ คจฺฉติติ หโฎฺฐ อโหสิ, ตโต ราชา มเชฺฌ อฎฺฐ สุวณฺณฆเฎ  รชตฆเฎ จ ฐปาเปตฺวา เต ปริวาเรตฺวา อฎฺฐุตฺตรสยสฺส ปุณฺณฆเฎ ฐปาเปสิฯ</p>


<p>อถ อฎฺฐ สุวณฺณิฎฺฐกา ฐปาเปสิฯ ตาสุ เอเกกํ ปริวาเรตฺวา อฎฺฐุตฺตรสต อฎฺฐุตฺตรสต รชติฎฺฐกาโยฯ อฎฺฐุตฺตรสต อฎฺฐุตฺตรสต วตฺถานิ จ ฐปาเปสิฯ อถ สุปฺปติฎฺฐิต พฺรหฺมนาเมน อมจฺจปุเตฺตน เอกํ สุวณฺณิฎฺฐกํ คาหาเปตฺวา เตน สทิส นาเมหิ จ ชีวมานก มาตาปิตูหิ สตฺตหิ อมจฺจปุเตฺตหิ เสส สตฺติฎฺฐกาโย คาหาเปสิฯ</p>


<p>ตสฺมิํ ขเณ มิตฺตเตฺถโร นาม ปุรตฺถิม ทิสาภาเค ปริพฺภมิต เลขาย ภูมิยํ คณฺธปิณฺฑํ ฐเปสิฯ ชยเสนเตฺถโร นาม อุทกํ อาสิญฺจิตฺวา สนฺติเนฺตตฺวา สมํ อกาสิฯ สุปฺปติฎฺฐิตพฺรหฺมา ภทฺท นกฺขเตฺตน เอวํ นานาวิธ มงฺคลานิสงฺขฎฎฺฐาเน ปฐมํ มงฺคลิกฎฺฐกํ ปติฎฺฐาเปสิฯ สุมนเตฺถโรนาม ชาติสุมนปุเปฺผหิ ตํ ปูเชสิฯ ตสฺมิํ ขเณ อุทกปริยนฺตํ กตฺวา มหาปถวิ กโมฺป อโหสิฯ เอเตเนว นเยน เสส สตฺติฎฺฐกาโยปิ ปติฎฺฐาเปสุํฯ</p>


<p>ตโต ราชา รชติฎฺฐกาโยปิ ปติฎฺฐาเปตฺวา คณฺธมาลาทีหิ ปูเชตฺวา มงฺคลวิธานํ นิฎฺฐาเปตฺวา สุวณฺณเปลายปุปฺผานิ คาหาเปตฺวา ปาจีนปเสฺส ภิกฺขุสงฺฆสฺส ปุรโต ฐิตํ มหา พุทฺธรกฺขิตเตฺถรํ อุปสงฺกมิตฺวา คณฺธมาลาทีหิ ปูเชตฺวา วณฺทิตฺวา เถรสฺส ปริวาเรตฺวา ฐิต ภิกฺขูนญฺจ นามานิ ปุจฺฉิตฺวา ตโต ทกฺขิณปเสฺส ฐิตํ มหาธมฺมรกฺขิตเตฺถรํ ปจฺฉิมปเสฺส ฐิตํ มหาสงฺฆรกฺขิตเตฺถรํ อุตฺตรปเสฺส ฐิตํ อานณฺทเตฺถรญฺจ อุปสงฺกมิตฺวา คณฺธมาลาทีหิ ปูเชตฺวา ปญฺจปติฎฺฐิเตน วณฺทิตฺวา ตเถว นามานิ ปุจฺฉิตฺวา ปุพฺพุตฺตร กณฺณํ คนฺตฺวา ตตฺถ ฐิตํ ปิยทสฺสิ มหาเถรํ วณฺทิตฺวา ปูเชตฺวา นามานิ ปุจฺฉิตฺวา สนฺติเก อฎฺฐาสิฯ</p>


<p>เถโร มงฺคลํ วเฑฺฒโนฺต รโญฺญ ธมฺมํ เทเสสิฯ มงฺคลปริโยสาเน สมฺปตฺต คิหิปริสาสุ จตฺตาลีส สหสฺสานิ อรหโนฺต ปติฎฺฐหิํสุฯ จตฺตาลีส สหสฺสานิ โสตาปตฺติผโล สหสฺสํ สกทาคามิผเล, สหสฺสํ อนาคามิผเล, ภิกฺขูนํ ปน อฎฺฐารสสหสฺสานิ อรหตฺตํ ปาปุณิํสุฯ ภิกฺขุนีนํ จตุทฺทส สหสฺสานีติฯ</p>





