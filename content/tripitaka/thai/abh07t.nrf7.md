<h1>๘. ปจฺจยปริเจฺฉโท</h1>
<p> เยสํ สงฺขตธมฺมานํ, เย ธมฺมา ปจฺจยา ยถาฯ</p>


ตํ วิภาคมิเหทานิ, ปวกฺขามิ ยถารหํฯ  
</p>
  
<p> ปฎิจฺจสมุปฺปาทนโย ปฎฺฐานนโย เจติ ปจฺจยสงฺคโห ทุวิโธ เวทิตโพฺพฯ</p>


<p> ตตฺถ ตพฺภาวภาวีภาวาการมโตฺตปลกฺขิโต ปฎิจฺจสมุปฺปาทนโย, ปฎฺฐานนโย ปน อาหจฺจปจฺจยฎฺฐิติมารพฺภ ปวุจฺจติ, อุภยํ ปน โวมิเสฺสตฺวา ปปเญฺจนฺติ อาจริยาฯ</p>


<h3>ปฎิจฺจสมุปฺปาทนโย</h3>
<p> ตตฺถ อวิชฺชาปจฺจยา สงฺขารา, สงฺขารปจฺจยา วิญฺญาณํ, วิญฺญาณปจฺจยา นามรูปํ, นามรูปปจฺจยา สฬายตนํ, สฬายตนปจฺจยา ผโสฺส, ผสฺสปจฺจยา เวทนา, เวทนาปจฺจยา ตณฺหา, ตณฺหาปจฺจยา อุปาทานํ, อุปาทานปจฺจยา ภโว , ภวปจฺจยา ชาติ, ชาติปจฺจยา  ชรามรณํ โสกปริเทวทุกฺขโทมนสฺสุปายาสา สมฺภวนฺติฯ เอวเมตสฺส เกวลสฺส ทุกฺขกฺขนฺธสฺส สมุทโย โหตีติ อยเมตฺถ ฯ</p>


<p> ตตฺถ ตโย อทฺธา ทฺวาทสงฺคานิ วีสตาการา ติสนฺธิ จตุสเงฺขปา ตีณิ วฎฺฎานิ เทฺว มูลานิ จ เวทิตพฺพานิฯ</p>


<p> กถํ? อวิชฺชาสงฺขารา อตีโต อทฺธา, ชาติชรามรณํ อนาคโต อทฺธา, มเชฺฌ อฎฺฐ ปจฺจุปฺปโนฺน อทฺธาติ ตโย อทฺธาฯ</p>


<p> อวิชฺชา สงฺขารา วิญฺญาณํ นามรูปํ สฬายตนํ ผโสฺส เวทนา ตณฺหา อุปาทานํ ภโว ชาติ ชรามรณนฺติ ทฺวาทสงฺคานิฯ</p>


<p> โสกาทิวจนํ ปเนตฺถ นิสฺสนฺทผลนิทสฺสนํฯ</p>


<p> อวิชฺชาสงฺขารคฺคหเณน ปเนตฺถ ตณฺหุปาทานภวาปิ คหิตา ภวนฺติ, ตถา ตณฺหุปาทานภวคฺคหเณน จ อวิชฺชาสงฺขารา, ชาติชรามรณคฺคหเณน จ วิญฺญาณาทิผลปญฺจกเมว คหิตนฺติ กตฺวา –</p>


<p> อตีเต เหตโว ปญฺจ, อิทานิ ผลปญฺจกํฯ</p>


อิทานิ เหตโว ปญฺจ, อายติํ ผลปญฺจกนฺติ;  
  
วีสตาการา ติสนฺธิ, จตุสเงฺขปา จ ภวนฺติฯ  
</p>
  
<p> อวิชฺชาตณฺหุปาทานา จ กิเลสวฎฺฎํ, กมฺมภวสงฺขาโต ภเวกเทโส สงฺขารา จ กมฺมวฎฺฎํ, อุปปตฺติภวสงฺขาโต ภเวกเทโส อวเสสา จ วิปากวฎฺฎนฺติ ตีณิ วฎฺฎานิฯ</p>


<p> อวิชฺชาตณฺหาวเสน เทฺว มูลานิ จ เวทิตพฺพานิฯ</p>


<p> เตสเมว   จ มูลานํ, นิโรเธน นิรุชฺฌติฯ</p>


ชรามรณมุจฺฉาย, ปีฬิตานมภิณฺหโส;  
  
อาสวานํ สมุปฺปาทา, อวิชฺชา จ ปวตฺตติฯ  
</p>
  
<p>
วฎฺฎมาพนฺธมิเจฺจวํ, เตภูมกมนาทิกํ;  
  
ปฎิจฺจสมุปฺปาโทติ, ปฎฺฐเปสิ มหามุนิฯ  
</p>
  
<h3>ปฎฺฐานนโย</h3>
<p> เหตุปจฺจโย อารมฺมณปจฺจโย อธิปติปจฺจโย อนนฺตรปจฺจโย สมนนฺตรปจฺจโย สหชาตปจฺจโย อญฺญมญฺญปจฺจโย นิสฺสยปจฺจโย อุปนิสฺสยปจฺจโย ปุเรชาตปจฺจโย ปจฺฉาชาตปจฺจโย อาเสวนปจฺจโย กมฺมปจฺจโย วิปากปจฺจโย อาหารปจฺจโย อินฺทฺริยปจฺจโย ฌานปจฺจโย มคฺคปจฺจโย สมฺปยุตฺตปจฺจโย วิปฺปยุตฺตปจฺจโย อตฺถิปจฺจโย นตฺถิปจฺจโย วิคตปจฺจโย อวิคตปจฺจโยติ อยเมตฺถ ฯ</p>


<p> ฉธา นามํ ตุ นามสฺส, ปญฺจธา นามรูปินํฯ</p>


เอกธา ปุน รูปสฺส, รูปํ นามสฺส เจกธาฯ  
</p>
  
<p>
ปญฺญตฺตินามรูปานิ, นามสฺส ทุวิธา ทฺวยํ;  
  
ทฺวยสฺส นวธา เจติ, ฉพฺพิธา ปจฺจยา กถํฯ  
</p>
  
<p> อนนฺตรนิรุทฺธา จิตฺตเจตสิกา ธมฺมา ปฎุปฺปนฺนานํ จิตฺตเจตสิกานํ ธมฺมานํ อนนฺตรสมนนฺตรนตฺถิวิคตวเสน, ปุริมานิ ชวนานิ ปจฺฉิมานํ ชวนานํ อาเสวนวเสน, สหชาตา จิตฺตเจตสิกา ธมฺมา อญฺญมญฺญํ สมฺปยุตฺตวเสเนติ จ  ปจฺจโย โหติฯ</p>


<p> เหตุฌานงฺคมคฺคงฺคานิ สหชาตานํ นามรูปานํ เหตาทิวเสน, สหชาตา เจตนา สหชาตานํ นามรูปานํ, นานากฺขณิกา เจตนา กมฺมาภินิพฺพตฺตานํ นามรูปานํ กมฺมวเสน, วิปากกฺขนฺธา  อญฺญมญฺญํ สหชาตานํ รูปานํ วิปากวเสเนติ  จ  ปจฺจโย โหติฯ</p>


<p> ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺส ปจฺฉาชาตวเสเนติ  ปจฺจโย โหติฯ</p>


<p> ฉ วตฺถูนิ ปวตฺติยํ สตฺตนฺนํ วิญฺญาณธาตูนํ ปญฺจารมฺมณานิ จ ปญฺจวิญฺญาณวีถิยา ปุเรชาตวเสเนติ  ปจฺจโย โหติฯ</p>


<p> อารมฺมณวเสน อุปนิสฺสยวเสเนติ จ  ปจฺจยา โหนฺติฯ</p>


<p> ตตฺถ รูปาทิวเสน ฉพฺพิธํ โหติ อารมฺมณํฯ</p>


<p> อุปนิสฺสโย ปน ติวิโธ โหติ – อารมฺมณูปนิสฺสโย อนนฺตรูปนิสฺสโย ปกตูปนิสฺสโย เจติฯ</p>


<p> ตตฺถ อารมฺมณเมว ครุกตํ อารมฺมณูปนิสฺสโยฯ</p>


<p> อนนฺตรนิรุทฺธา จิตฺตเจตสิกา ธมฺมา อนนฺตรูปนิสฺสโยฯ</p>


<p> ราคาทโย ปน ธมฺมา สทฺธาทโย จ สุขํ ทุกฺขํ ปุคฺคโล โภชนํ อุตุเสนาสนญฺจ ยถารหํ อชฺฌตฺตญฺจ พหิทฺธา จ กุสลาทิธมฺมานํ, กมฺมํ วิปากานนฺติ จ พหุธา โหติ ปกตูปนิสฺสโยฯ</p>


<p> อธิปติสหชาตอญฺญมญฺญนิสฺสยอาหารอินฺทฺริยวิปฺปยุตฺตอตฺถิอวิคตวเสเนติ ยถารหํ  ปจฺจยา ภวนฺติฯ</p>


<p> ตตฺถ  ครุกตมารมฺมณํ อารมฺมณาธิปติวเสน นามานํ, สหชาตาธิปติ จตุพฺพิโธปิ สหชาตวเสน สหชาตานํ นามรูปานนฺติ จ ทุวิโธ โหติ อธิปติปจฺจโยฯ</p>


<p> จิตฺตเจตสิกา ธมฺมา  อญฺญมญฺญํ สหชาตรูปานญฺจ, มหาภูตา อญฺญมญฺญํ อุปาทารูปานญฺจ, ปฎิสนฺธิกฺขเณ วตฺถุวิปากา อญฺญมญฺญนฺติ จ ติวิโธ โหติ สหชาตปจฺจโยฯ</p>


<p> จิตฺตเจตสิกา ธมฺมา อญฺญมญฺญํ, มหาภูตา อญฺญมญฺญํ, ปฎิสนฺธิกฺขเณ วตฺถุวิปากา อญฺญมญฺญนฺติ จ ติวิโธ โหติ อญฺญมญฺญปจฺจโยฯ</p>


<p> จิตฺตเจตสิกา ธมฺมา อญฺญมญฺญํ สหชาตรูปานญฺจ, มหาภูตา อญฺญมญฺญํ อุปาทารูปานญฺจ, ฉ วตฺถูนิ สตฺตนฺนํ วิญฺญาณธาตูนนฺติ จ ติวิโธ โหติ นิสฺสยปจฺจโยฯ</p>


<p> กพฬีกาโร อาหาโร อิมสฺส กายสฺส, อรูปิโน อาหารา สหชาตานํ นามรูปานนฺติ จ ทุวิโธ โหติ อาหารปจฺจโยฯ</p>


<p> ปญฺจ ปสาทา ปญฺจนฺนํ วิญฺญาณานํ, รูปชีวิตินฺทฺริยํ อุปาทินฺนรูปานํ, อรูปิโน อินฺทฺริยา สหชาตานํ นามรูปานนฺติ จ ติวิโธ โหติ อินฺทฺริยปจฺจโยฯ</p>


<p> โอกฺกนฺติกฺขเณ วตฺถุ วิปากานํ, จิตฺตเจตสิกา ธมฺมา สหชาตรูปานํ สหชาตวเสน, ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺส ปจฺฉาชาตวเสน ฉ วตฺถูนิ ปวตฺติยํ สตฺตนฺนํ วิญฺญาณธาตูนํ ปุเรชาตวเสเนติ จ ติวิโธ โหติ วิปฺปยุตฺตปจฺจโยฯ</p>


<p> สหชาตํ ปุเรชาตํ, ปจฺฉาชาตญฺจ สพฺพถาฯ</p>


กพฬีกาโร อาหาโร, รูปชีวิตมิจฺจยนฺติฯ –  
</p>
  
<p>ปญฺจวิโธ โหติ อตฺถิปจฺจโย อวิคตปจฺจโย จฯ</p>


<p> อารมฺมณูปนิสฺสยกมฺมตฺถิปจฺจเยสุ  จ สเพฺพปิ ปจฺจยา สโมธานํ คจฺฉนฺติฯ</p>


<p> สหชาตรูปนฺติ  ปเนตฺถ สพฺพตฺถาปิ ปวเตฺต จิตฺตสมุฎฺฐานานํ, ปฎิสนฺธิยํ กฎตฺตารูปานญฺจ วเสน ทุวิธํ โหตีติ เวทิตพฺพํฯ</p>


<p> อิติ เตกาลิกา ธมฺมา, กาลมุตฺตา จ สมฺภวาฯ</p>


อชฺฌตฺตญฺจ พหิทฺธา จ, สงฺขตาสงฺขตา ตถา;  
  
ปญฺญตฺตินามรูปานํ, วเสน ติวิธา ฐิตา;  
  
ปจฺจยา นาม ปฎฺฐาเน, จตุวีสติ สพฺพถาฯ  
</p>
  
<p> ตตฺถ รูปธมฺมา รูปกฺขโนฺธว, จิตฺตเจตสิกสงฺขาตา จตฺตาโร อรูปิโน ขนฺธา, นิพฺพานเญฺจติ ปญฺจวิธมฺปิ อรูปนฺติ จ นามนฺติ จ ปวุจฺจติฯ</p>


<h3>ปญฺญตฺติเภโท</h3>
<p> ตโต อวเสสา ปญฺญตฺติ ปน ปญฺญาปิยตฺตา ปญฺญตฺติ, ปญฺญาปนโต ปญฺญตฺตีติ จ ทุวิธา โหติฯ</p>


<p> กถํ? ตํตํภูตวิปริณามาการมุปาทาย ตถา ตถา ปญฺญตฺตา ภูมิปพฺพตาทิกา, สมฺภารสนฺนิเวสาการมุปาทาย เคหรถสกฎาทิกา, ขนฺธปญฺจกมุปาทาย ปุริสปุคฺคลาทิกา, จนฺทาวฎฺฎนาทิกมุปาทาย ทิสากาลาทิกา, อสมฺผุฎฺฐาการมุปาทาย กูปคุหาทิกา, ตํตํภูตนิมิตฺตํ ภาวนาวิเสสญฺจ อุปาทาย กสิณนิมิตฺตาทิกา เจติ เอวมาทิปฺปเภทา ปน ปรมตฺถโต อวิชฺชมานาปิ อตฺถจฺฉายากาเรน จิตฺตุปฺปาทานมารมฺมณภูตา ตํ ตํ อุปาทาย อุปนิธาย การณํ กตฺวา ตถา ตถา ปริกปฺปิยมานา สงฺขายติ สมญฺญายติ โวหรียติ ปญฺญาปียตีติ ปญฺญตฺตีติ ปวุจฺจติฯ อยํ ปญฺญตฺติ ปญฺญาปิยตฺตา ปญฺญตฺติ นามฯ</p>


<p> ปญฺญาปนโต ปญฺญตฺติ ปน นามนามกมฺมาทินาเมน ปริทีปิตา, สา วิชฺชมานปญฺญตฺติ อวิชฺชมานปญฺญตฺติ, วิชฺชมาเนน  อวิชฺชมานปญฺญตฺติ, อวิชฺชมาเนน วิชฺชมานปญฺญตฺติ , วิชฺชมาเนน วิชฺชมานปญฺญตฺติ, อวิชฺชมาเนน อวิชฺชมานปญฺญตฺติ เจติ ฉพฺพิธา โหติฯ</p>


<p> ตตฺถ ยทา ปน ปรมตฺถโต วิชฺชมานํ รูปเวทนาทิํ เอตาย ปญฺญาเปนฺติ, ตทายํ วิชฺชมานปญฺญตฺติฯ ยทา ปน ปรมตฺถโต อวิชฺชมานํ ภูมิปพฺพตาทิํ เอตาย ปญฺญาเปนฺติ, ตทายํ อวิชฺชมานปญฺญตฺตีติ ปวุจฺจติฯ อุภินฺนํ ปน โวมิสฺสกวเสน เสสา ยถากฺกมํ ฉฬภิโญฺญ, อิตฺถิสโทฺท, จกฺขุวิญฺญาณํ, ราชปุโตฺตติ จ เวทิตพฺพาฯ</p>


<p> วจีโฆสานุสาเรน, โสตวิญฺญาณวีถิยาฯ</p>


ปวตฺถานนฺตรุปฺปนฺน-มโนทฺวารสฺส โคจราฯ  
</p>
  
<p>
อตฺถา ยสฺสานุสาเรน, วิญฺญายนฺติ ตโต ปรํ;  
  
สายํ ปญฺญตฺติ วิเญฺญยฺยา, โลกสเงฺกตนิมฺมิตาฯ  
</p>
  
อิติ อภิธมฺมตฺถสงฺคเห ปจฺจยสงฺคหวิภาโค นาม  
</p>
  
อฎฺฐโม ปริเจฺฉโทฯ  
</p>
  
  
  
  
  