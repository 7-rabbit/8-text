<h1>๗. เอกจฺจํ อตฺถีติกถา</h1>
<h3>๑. อตีตาทิเอกจฺจกถา</h3>
<p> อตีตํ   อตฺถีติ? เอกจฺจํ อตฺถิ, เอกจฺจํ นตฺถีติฯ เอกจฺจํ นิรุทฺธํ, เอกจฺจํ น นิรุทฺธํ; เอกจฺจํ วิคตํ, เอกจฺจํ อวิคตํ; เอกจฺจํ อตฺถงฺคตํ, เอกจฺจํ น อตฺถงฺคตํ; เอกจฺจํ อพฺภตฺถงฺคตํ, เอกจฺจํ น อพฺภตฺถงฺคตนฺติ? น เหวํ วตฺตเพฺพ…เป.…ฯ</p>


<p>อตีตํ เอกจฺจํ อตฺถิ, เอกจฺจํ นตฺถีติ? อามนฺตาฯ อตีตา อวิปกฺกวิปากา ธมฺมา เอกเจฺจ อตฺถิ, เอกเจฺจ นตฺถีติ? น เหวํ วตฺตเพฺพ…เป.… อตีตํ เอกจฺจํ อตฺถิ, เอกจฺจํ นตฺถีติ? อามนฺตาฯ อตีตา วิปกฺกวิปากา ธมฺมา เอกเจฺจ อตฺถิ, เอกเจฺจ นตฺถีติ? น เหวํ วตฺตเพฺพ…เป.… อตีตํ เอกจฺจํ อตฺถิ, เอกจฺจํ นตฺถีติ? อามนฺตาฯ อตีตา อวิปากา ธมฺมา เอกเจฺจ อตฺถิ เอกเจฺจ นตฺถีติ? น เหวํ วตฺตเพฺพ…เป.…ฯ</p>


<p>อตีตํ  เอกจฺจํ อตฺถิ เอกจฺจํ นตฺถีติ? อามนฺตาฯ กิํ อตฺถิ กิํ นตฺถีติ? อตีตา อวิปกฺกวิปากา ธมฺมา – เต อตฺถิ; อตีตา วิปกฺกวิปากา ธมฺมา – เต นตฺถีติฯ อตีตา อวิปกฺกวิปากา ธมฺมา – เต อตฺถีติ? อามนฺตา ฯ อตีตา วิปกฺกวิปากา ธมฺมา – เต อตฺถีติ? น เหวํ วตฺตเพฺพ…เป.… อตีตา อวิปกฺกวิปากา ธมฺมา – เต อตฺถีติ? อามนฺตาฯ อตีตา อวิปากา ธมฺมา – เต อตฺถีติ ? น เหวํ วตฺตเพฺพ…เป.…ฯ</p>


<p>อตีตา วิปกฺกวิปากา ธมฺมา – เต นตฺถีติ? อามนฺตาฯ อตีตา อวิปกฺกวิปากา ธมฺมา – เต นตฺถีติ? น เหวํ วตฺตเพฺพ  …เป.…ฯ</p>


<p>อตีตา อวิปากา  ธมฺมา – เต นตฺถีติ? อามนฺตาฯ อตีตา อวิปกฺกวิปากา  ธมฺมา – เต นตฺถีติ? น เหวํ วตฺตเพฺพ…เป.…ฯ</p>


<p>อตีตา อวิปกฺกวิปากา ธมฺมา – เต อตฺถีติ? อามนฺตาฯ นนุ อตีตา อวิปกฺกวิปากา ธมฺมา นิรุทฺธาติ? อามนฺตาฯ หญฺจิ อตีตา อวิปกฺกวิปากา ธมฺมา นิรุทฺธา, โน จ วต เร วตฺตเพฺพ – ‘‘อตีตา อวิปกฺกวิปากา ธมฺมา – เต  อตฺถี’’ติฯ</p>


<p>อตีตา  อวิปกฺกวิปากา ธมฺมา นิรุทฺธา – เต อตฺถีติ? อามนฺตาฯ อตีตา วิปกฺกวิปากา ธมฺมา นิรุทฺธา – เต อตฺถีติ? น เหวํ วตฺตเพฺพ…เป.… อตีตา อวิปกฺกวิปากา ธมฺมา นิรุทฺธา – เต อตฺถีติ? อามนฺตาฯ อตีตา อวิปากา  ธมฺมา นิรุทฺธา – เต อตฺถีติ? น เหวํ วตฺตเพฺพ…เป.…ฯ</p>


<p>อตีตา วิปกฺกวิปากา ธมฺมา นิรุทฺธา – เต นตฺถีติ? อามนฺตาฯ อตีตา อวิปกฺกวิปากา ธมฺมา นิรุทฺธา – เต นตฺถีติ? น เหวํ วตฺตเพฺพ…เป.…ฯ</p>


<p>อตีตา อวิปากา  ธมฺมา นิรุทฺธา – เต นตฺถีติ? อามนฺตาฯ อตีตา อวิปกฺกวิปากา   ธมฺมา นิรุทฺธา – เต นตฺถีติ? น เหวํ วตฺตเพฺพ…เป.…ฯ</p>


<p>อตีตา อวิปกฺกวิปากา ธมฺมา นิรุทฺธา – เต อตฺถีติ? อามนฺตา ฯ อตีตา วิปกฺกวิปากา  ธมฺมา นิรุทฺธา – เต นตฺถีติ? อามนฺตาฯ อตีตา เอกเทสํ วิปกฺกวิปากา ธมฺมา เอกเทสํ อวิปกฺกวิปากา ธมฺมา นิรุทฺธา – เต เอกเจฺจ อตฺถิ เอกเจฺจ นตฺถีติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘อตีตา อวิปกฺกวิปากา ธมฺมา – เต อตฺถี’’ติ? อามนฺตาฯ นนุ อตีตา อวิปกฺกวิปากา ธมฺมา วิปจฺจิสฺสนฺตีติ? อามนฺตาฯ หญฺจิ อตีตา อวิปกฺกวิปากา ธมฺมา วิปจฺจิสฺสนฺติ, เตน วต เร วตฺตเพฺพ – ‘‘อตีตา อวิปกฺกวิปากา ธมฺมา – เต อตฺถี’’ติฯ</p>


<p>อตีตา อวิปกฺกวิปากา ธมฺมา วิปจฺจิสฺสนฺตีติ กตฺวา เต อตฺถีติ? อามนฺตาฯ วิปจฺจิสฺสนฺตีติ กตฺวา ปจฺจุปฺปนฺนาติ? น เหวํ วตฺตเพฺพ…เป.… วิปจฺจิสฺสนฺตีติ กตฺวา ปจฺจุปฺปนฺนาติ? อามนฺตาฯ ปจฺจุปฺปนฺนา ธมฺมา นิรุชฺฌิสฺสนฺตีติ กตฺวา เต นตฺถีติ? น เหวํ วตฺตเพฺพ…เป.…ฯ</p>


<h3>๒. อนาคตาทิเอกจฺจกถา</h3>
<p> อนาคตํ อตฺถีติ? เอกจฺจํ อตฺถิ, เอกจฺจํ นตฺถีติฯ เอกจฺจํ ชาตํ, เอกจฺจํ อชาตํ; เอกจฺจํ สญฺชาตํ, เอกจฺจํ อสญฺชาตํ; เอกจฺจํ นิพฺพตฺตํ, เอกจฺจํ อนิพฺพตฺตํ; เอกจฺจํ ปาตุภูตํ, เอกจฺจํ อปาตุภูตนฺติ? น เหวํ วตฺตเพฺพ…เป.…ฯ</p>


<p>อนาคตํ เอกจฺจํ อตฺถิ, เอกจฺจํ นตฺถีติ? อามนฺตาฯ อนาคตา  อุปฺปาทิโน ธมฺมา เอกเจฺจ อตฺถิ, เอกเจฺจ นตฺถีติ? น เหวํ วตฺตเพฺพ…เป.… อนาคตํ  เอกจฺจํ อตฺถิ, เอกจฺจํ นตฺถีติ? อามนฺตาฯ อนาคตา อนุปฺปาทิโน ธมฺมา เอกเจฺจ อตฺถิ, เอกเจฺจ นตฺถีติ? น  เหวํ วตฺตเพฺพ…เป.…ฯ</p>


<p>อนาคตํ เอกจฺจํ อตฺถิ, เอกจฺจํ นตฺถีติ? อามนฺตาฯ กิํ อตฺถิ, กิํ นตฺถีติ? อนาคตา อุปฺปาทิโน ธมฺมา – เต อตฺถิ; อนาคตา อนุปฺปาทิโน ธมฺมา – เต นตฺถีติฯ อนาคตา อุปฺปาทิโน ธมฺมา – เต อตฺถีติ? อามนฺตาฯ อนาคตา อนุปฺปาทิโน ธมฺมา – เต อตฺถีติ ? น เหวํ วตฺตเพฺพ…เป.… อนาคตา อนุปฺปาทิโน ธมฺมา – เต นตฺถีติ? อามนฺตาฯ อนาคตา อุปฺปาทิโน ธมฺมา – เต นตฺถีติ? น เหวํ วตฺตเพฺพ…เป.…ฯ</p>


<p>อนาคตา อุปฺปาทิโน ธมฺมา – เต อตฺถีติ? อามนฺตาฯ นนุ อนาคตา อุปฺปาทิโน ธมฺมา อชาตาติ? อามนฺตาฯ หญฺจิ อนาคตา อุปฺปาทิโน ธมฺมา อชาตา, โน จ วต เร วตฺตเพฺพ – ‘‘อนาคตา อุปฺปาทิโน ธมฺมา – เต อตฺถี’’ติฯ</p>


<p>อนาคตา อุปฺปาทิโน ธมฺมา อชาตา – เต อตฺถีติ? อามนฺตาฯ อนาคตา อนุปฺปาทิโน ธมฺมา อชาตา – เต อตฺถีติ? น เหวํ วตฺตเพฺพ…เป.… อนาคตา อนุปฺปาทิโน ธมฺมา อชาตา – เต นตฺถีติ? อามนฺตาฯ อนาคตา อุปฺปาทิโน ธมฺมา อชาตา – เต นตฺถีติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘อนาคตา อุปฺปาทิโน ธมฺมา – เต อตฺถี’’ติ? อามนฺตาฯ นนุ อนาคตา อุปฺปาทิโน ธมฺมา อุปฺปชฺชิสฺสนฺตีติ? อามนฺตา ฯ หญฺจิ อนาคตา อุปฺปาทิโน ธมฺมา อุปฺปชฺชิสฺสนฺติ, เตน วต เร วตฺตเพฺพ – ‘‘อนาคตา อุปฺปาทิโน ธมฺมา – เต อตฺถี’’ติฯ</p>


<p>อนาคตา อุปฺปาทิโน ธมฺมา อุปฺปชฺชิสฺสนฺตีติ กตฺวา เต อตฺถีติ? อามนฺตาฯ อุปฺปชฺชิสฺสนฺตีติ  กตฺวา ปจฺจุปฺปนฺนาติ? น เหวํ วตฺตเพฺพ…เป.… อุปฺปชฺชิสฺสนฺตีติ กตฺวา ปจฺจุปฺปนฺนาติ? อามนฺตาฯ ปจฺจุปฺปนฺนา ธมฺมา นิรุชฺฌิสฺสนฺตีติ กตฺวา เต นตฺถีติ? น เหวํ วตฺตเพฺพ…เป.…ฯ</p>

</p>





