<h1>๔. จตุโตฺถ ปริเจฺฉโท</h1>
<h3>เอกวิธาทินิเทฺทสวณฺณนา</h3>
<ol>
<li>
  
อิโต  
  
  
ปรํ ปวกฺขามิ, นยเมกวิธาทิกํ;  
  
อาภิธมฺมิกภิกฺขูนํ, พุทฺธิยา ปน วุทฺธิยาฯ  
</li>
  
<p>อหํ  อิโต ปริเจฺฉทโต ปรํ เอกวิธาทิกํ นยํ อาภิธมฺมิกภิกฺขูนํ พุทฺธิยา วุทฺธิตฺถาย  เทเสสฺสามิฯ
</ol></p>


<p>    สพฺพํ จิตฺตํ วิชานนสภาวโต เอกวิธํ,  อเหตุกสเหตุกโต อิทํ จิตฺตํ ทุวิธํ ภเวยฺยฯ</p>


<p>  สจฺจํ  กามาวจเร กุสลากุสลวิปากา ทส ปญฺจ จ กิริยา ติโสฺส อิติ สเพฺพ  จิตฺตุปฺปาทา อเหตุกาฯ</p>


<p> อเหตุกโต จิตฺตุปฺปาทโต  เอกสตฺตติ จิตฺตุปฺปาทา  สเหตุกา นามาติ มเหสินา  อวิปรีตสภาเวน  ปจฺจยวาทินา นิทฺทิฎฺฐาฯ</p>


<p>  สวตฺถุกอวตฺถุกวเสน ตถา อุภยวเสน สวตฺถุกวเสน, อวตฺถุกวเสน จ สพฺพํ วุตฺตปฺปกาเรน จ มานสํ ติวิธํ โหติฯ</p>


<p>  จิตฺตุปฺปาทา  ปฐมมโคฺค หสิตุปฺปาโท มโนธาตุกิริยาปิ จ โทมนสฺสทฺวยญฺจาปิ เตจตฺตาลีส มานสา  วตฺถุํ วเชฺชตฺวา น อุปฺปชฺชนฺติ, เอกเนฺตน สวตฺถุกา นามฯ อรูปาวจรวิปากา จ เอกเนฺตน  อวตฺถุกา, มยา วุตฺตโต จิตฺตุปฺปาทโต  เทฺวจตฺตาลีส จิตฺตานิ  สวตฺถุกาวตฺถุกวเสน สิยุํฯ</p>


<p>  จิตฺตํ ฉฬารมฺมณกเญฺจติ  อิมินา มยา วุตฺตปฺปกาเรนาปิ ติวิธํ จิตฺตํ สิยาฯ</p>


<p>  อภิญฺญามานสํ ฐเปตฺวา สพฺพํ มหคฺคตเญฺจวาติ  จิตฺตุปฺปาทา ปน เอเกการมฺมณา วิเญฺญยฺยา ธีเรนฯ   จิเตฺต มโนธาตุตฺตยํ ปญฺจารมฺมณํ อีริตํ ภควตาฯ มยา วุตฺตจิตฺตโต  จิตฺตานิ ฉฬารมฺมณิกานิ มตานิ สตฺถุนา, ตถา เอวํ จิตฺตํ กุสลากุสลาทิโต ติวิธํฯ -สเทฺทน อพฺยากตํ คเหตพฺพํฯ</p>


<p> อเหตุกํ จิตฺตํ เอกเหตุกญฺจ จิตฺตํ ทฺวิเหตุกญฺจ จิตฺตํ ติเหตุกญฺจ จิตฺตนฺติ  อิมินา ปกาเรน จิตฺตํ จตุพฺพิธํ วิภาวินา วิญฺญาตพฺพํฯ</p>


<p> เหฎฺฐา มยาปิ นิทฺทิฎฺฐา  จิตฺตุปฺปาทา อเหตุกา,  จิตฺตํ เอกเหตุกํ เอวํ อุทีริตํ ภควตาฯ  กามาวจเร  กุสลวเสน จ วิปากวเสน จ กิริยาวเสน จ  จิตฺตุปฺปาทา อกุสลา จ ทสธา จาติ พาวีสติ จิตฺตุปฺปาทา ทุเหตุกาฯ  กามาวจเร  ปุญฺญวเสน จ วิปากวเสน จ กิริยาวเสน จ  จิตฺตุปฺปาทาฯ สพฺพํ มหคฺคตเญฺจว  โลกุตฺตรจิตฺตญฺจ ติเหตุกํฯ</p>


<p> ติ รูปอิริยาปถวิญฺญตฺติชนกวเสน รูปอิริยาปถชนกวเสน จ รูปชนกวเสน จ ติกิจฺจาชนกวเสน จาติอาทีหิ ปกาเรหิ สพฺพํ จิตฺตํ จตุพฺพิธํ โหติฯ  ตสฺมิํ จิเตฺต ทฺวาทสากุสลา, กามธาตุยา กุสลา, ตถา กาเม ทส กิริยา, อภิญฺญามานสํ ทฺวยํ, อิเม พาตฺติํส มานสา รูปานิ สมุฎฺฐาเปนฺติ, อิริยาปถํ กเปฺปนฺติ, วิญฺญตฺติํ ชนยนฺติฯ กุสลา มหคฺคตมานสา กิริยา จ มหคฺคตมานสา,  อนาสวจิตฺตานิ, ฉพฺพีสติ จ มานสา รูปานิ สมุฎฺฐาเปนฺติ, อิริยาปถํ  กเปฺปนฺติฯ  วิญฺญตฺติํ น ชนยนฺตีติ อโตฺถฯ อิเม จิตฺตุปฺปาทา ทุกิจฺจนิยตา , ทส วิญฺญาเณ ฐเปตฺวา ทฺวีสุ ภูมีสุ  มโนธาตุทฺวยสนฺตีรณตฺตยมหาวิปากรูปวิปากานํ วเสน อฎฺฐารส ปากา มโนธาตุ กิริยา เจวาติ  จิตฺตานิ รูปานิ สมุฎฺฐาเปนฺติ, อิตรทฺวยํ น กโรนฺติ,  ปฐมํ ‘‘ทส วิญฺญาเณ’’ติ วุตฺตตฺตา ‘‘ปุนา’’ติ วุตฺตาฯ อรูปีสุ วิปากา จ  สตฺตานํ ปฎิสนฺธิจิตฺตญฺจ อรหโต จุติจิตฺตญฺจ อิเม โสฬส มานสา ติกิจฺจานิ น กโรนฺติฯ</p>


<p>  เอกกิจฺจทฺวิกิจฺจติกิจฺจจตุกิจฺจปญฺจกิจฺจเภเทน  ปญฺจปการํ จิตฺตํ  พุโทฺธ  กเถสิฯ</p>


<ol>
<li>
  
กุสลากุสลา สเพฺพ, จิตฺตุปฺปาทา มหากฺริยา;  
  
มหคฺคตา กฺริยา เจว, จตฺตาโร ผลมานสาฯ  
</li>
  
<p>  จิตฺตุปฺปาทา  ชวนกิจฺจวเสเนว  เอกกิเจฺจ  ตณฺหามานทิฎฺฐิวิรหิเตน สตฺถุนา  กถิตาฯ
</ol></p>


<p>  จิตฺตุปฺปาทา ทสฺสเน สวเน ตถา ฆายเน สายนฎฺฐาเน ผุสเน ปฎิปาฎิยา สตฺถุนา นิยามิตาฯ</p>


<p> มโนธาตุตฺติกํ อาวชฺชเน ปฎิจฺฉเน,  จิตฺตุปฺปาทา  เอกกิจฺจภาวํ  ปตฺตา ภวนฺติฯ</p>


<p> จิตฺตทฺวยํ ทฺวิฎฺฐานิกํ นาม อุทีริตํ ภควตา, โสมนสฺสยุตํ จิตฺตํ ปญฺจทฺวาเร สนฺตีรณํ สิยาฯ ฉทฺวาเร ตทาลมฺพณญฺจ  อติมหนฺตารมฺมเณ สติ สิยา , ตถา โวฎฺฐพฺพนํ ปญฺจทฺวาเรสุ โวฎฺฐพฺพนํ โหติฯ มโนทฺวาเรสุ ปน  อารมฺมณานํ อาวชฺชนํ โหติ, อิทํ จิตฺตทฺวยํ ทฺวิฎฺฐานิกํ นาม โหติฯ</p>


<p> ปฎิสนฺธิยา ฐานโต ปฎิสนฺธิยา กิจฺจวเสน ภวงฺคสฺส ฐานโต ภวงฺคสฺส กิจฺจวเสน จุติยา ฐานโต  จุติยา กิจฺจวเสน เต มหคฺคตวิปากา นว  ติกิจฺจาติ มุนินา มตาฯ</p>


<p>  ปฎิสนฺธิภวงฺควเสน  ตทารมฺมณวเสน จ เอว จุติฎฺฐานวเสน จ  จิตฺตานิ จตุฎฺฐานิกจิตฺตานิ โหนฺติ,  วจนํ ธีโร นิทฺทิเส, กุสลากุสลปาโกเปกฺขาสหคตทฺวยํ ปญฺจทฺวาเร สนฺตีรณํ ภเว, ฉทฺวาริเกสุปิ พลวารมฺมเณ สติ ตทารมฺมณตา สิยาฯ ปฎิสนฺธิภวงฺคานํ ฐานวเสน จ จุติฎฺฐานวเสน จ อิทํ จิตฺตทฺวยํ ปญฺจฎฺฐานิกจิตฺตํ นามาติ อุทีริตํ มุนินาฯ</p>


<p>  อฎฺฐกํ ปน จตุกิจฺจํ, นวกํ ติกิจฺจํ, เทฺว จิตฺตุปฺปาทา ทฺวิกิจฺจา, อิเมสํ อิเมหิ จิตฺตุปฺปาเทหิ  เอกกํ กิจฺจํฯ</p>


<ol>
<li>
  
ภวงฺคาวชฺชนเญฺจว, ทสฺสนํ สมฺปฎิจฺฉนํ;  
  
สนฺตีรณํ โวฎฺฐพฺพนํ, ชวนํ ภวติ สตฺตมํฯ  
</li>
  
<p>  ตํ จิตฺตํ ฉนฺนํ จกฺขุโสตฆานชิวฺหากายมโน ปเภทโต ฉพฺพิธํ โหติ, จกฺขุโสตฆานชิวฺหากายมโนธาตุมโนวิญฺญาณธาตูนํ สตฺตนฺนํ วเสน จิตฺตํ สตฺตธา โหติฯ
</ol></p>


<p>  ฉฬารมฺมณจิตฺตวเสน  จิตฺตํ อฎฺฐวิธํ โหติฯ</p>


<p>   ตสฺมิํ จิเตฺต เทฺวปญฺจวิญฺญาณา เอเกกโคจรา โหนฺติ,  จิตฺตุปฺปาทา รูปารมฺมณิกา,  จิตฺตุปฺปาทา สทฺทาทิโคจราฯ</p>


<p> ปญฺจาภิญฺญาวิวชฺชิตํ สพฺพํ มหคฺคตํ, สพฺพํ โลกุตฺตรญฺจ  อิทํ จิตฺตํ เอเกการมฺมณํ ภเวฯ</p>


<p> อิทํ  ฉกฺกํ เอเกการมฺมณํ วิภาวินา เญยฺยํ, มโนธาตุตฺตยํ ปญฺจารมฺมณิกํ นาม ภเวฯ</p>


<p> กามาวจรจิตฺตานิ จตฺตาลีสํ ตถา เอเกกํ สพฺพานิ อภิญฺญานิ จ  ฉฬารมฺมณิกานิ นาม ปณฺฑิเตน วิเญฺญยฺยานิฯ</p>


<p> สตฺตวิญฺญาณธาตูสุ  มโนวิญฺญาณธาตุญฺจ กุสลากุสลาพฺยากตวเสน  นววิธํ จิตฺตํ โหติฯ</p>


<p> มโนวิญฺญาณธาตุยา เภโท ปุญฺญาปุญฺญวเสเนว วิปากกิริยเภทโต ฉสตฺตติวิโธ โหติฯ</p>


<p> มโนธาตุํ วิปากกิริยเภทโต  วุเตฺตหิ นวธา จิเตฺตหิ มานสํ ทสธา โหติฯ</p>


<p>  มโนธาตุมโนวิญฺญาณธาตุทฺวยํ, มโนธาตุํ กุสลวิปากอกุสลวิปากกิริยาวเสน  มโนวิญฺญาณธาตุญฺจ กุสลากุสลาพฺยากตวเสน  จกฺขุโสตฆานชิวฺหากายวิญฺญาเณหิ สห จิตฺตํ เอกาทสวิธํ โหติ,  อิทํ วจนํ ปณฺฑิโต ปริทีปเยฯ</p>


<p> มโนวิญฺญาณธาตุมฺปิ  กุสลากุสลวิปากกิริยาวเสน จตุธา วิภชิตฺวาน ตํ  จิตฺตํ จกฺขุโสตฆานชิวฺหากายวิญฺญาเณหิ สห ติปฺปการาย มโนธาตุยา จ สห ทฺวาทสธาปิ ธีโร วเทฯ</p>


<p> จิตฺตํ จุทฺทสฎฺฐานเภเทน จุทฺทสธา ภเว, ปฎิสนฺธิยา วเสน จ ภวงฺควเสน จ จุติยา วเสน จ อาวชฺชนสฺส วเสน จ ปญฺจนฺนํ  กิจฺจานํ วเสน จ สมฺปฎิจฺฉนเจตโส วเสน จ สนฺตีรณสฺส วเสน จ โวฎฺฐพฺพนชวนานํ วเสน จ, ยถา เอวํ ตทารมฺมณจิตฺตสฺส วเสน  จาติ  อิมินา ปกาเรน  กิจฺจเภเทน จุทฺทสธา จิตฺตํ โหติ,  อิทํ วจนํ ธีโร  ปริทีเปยฺยฯ</p>


<p>  ภูมินานตฺตวเสน, ปุคฺคลนานตฺตวเสน จ จิตฺตานํ ปวตฺติโต อิทํ จิตฺตํ พหุธา โหติ,  วจนญฺจ ธีโร  ปกาเสยฺยฯ</p>


<p>  อิมสฺมิํ สาสเน โย ภิกฺขุ มติมา อิมสฺมิํ เอกวิธาทินเย  เฉโก โหติ, อภิธเมฺม ปวตฺตา อตฺถา ตสฺส ภิกฺขุโน  หตฺถปวิฎฺฐา  สุทฺธมณิกา วิย โหนฺติฯ</p>

</p>

</p>

</p>





