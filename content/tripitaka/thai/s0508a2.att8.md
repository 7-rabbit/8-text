<h1>๑๒. ทฺวาทสกนิปาโต</h1>
<h3>๑. สีลวเตฺถรคาถาวณฺณนา</h3>
<p>ทฺวาทสกนิปาเต   ติอาทิกา อายสฺมโต สีลวเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท ราชคเห พิมฺพิสารรโญฺญ ปุโตฺต หุตฺวา นิพฺพตฺติ, ติสฺส นามํ อโหสิฯ ตํ วยปฺปตฺตํ ราชา อชาตสตฺตุ มาเรตุกาโม จณฺฑํ มตฺตหตฺถิํ อาโรเปตฺวา นานาวิเธหิ อุปาเยหิ อุปกฺกมโนฺตปิ มาเรตุํ นาสกฺขิ ปจฺฉิมภวิกสฺส อรหตฺตํ อปฺปตฺวา อนฺตรา ชีวิตนฺตรายาภาวโตฯ ตสฺส ปวตฺติํ  ทิสฺวา ภควา มหาโมคฺคลฺลานเตฺถรํ อาณาเปสิ – ‘‘สีลวกุมารํ อาเนหี’’ติฯ เถโร อิทฺธิพเลน สทฺธิํ หตฺถินา ตํ อาเนสิฯ กุมาโร หตฺถิโต โอรุยฺห ภควนฺตํ อภิวาเทตฺวา เอกมนฺตํ นิสีทิฯ ภควา ตสฺส อชฺฌาสยานุรูปํ ธมฺมํ เทเสสิฯ โส ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปตฺวา โกสลรเฎฺฐ วสติฯ อถ นํ อชาตสตฺตุ ‘‘มาเรถา’’ติ ปุริเส อาณาเปสิฯ เต เถรสฺส สนฺติกํ คนฺตฺวา ฐิตา เถเรน กถิตํ ธมฺมกถํ สุตฺวา สญฺชาตสํเวคา ปสนฺนจิตฺตา หุตฺวา ปพฺพชิํสุฯ เถโร เตสํ –</p>


<ol>
<li>
‘‘สีลเมวิธ สิเกฺขถ, อสฺมิํ โลเก สุสิกฺขิตํฯ  
  
สีลญฺหิ สพฺพสมฺปตฺติํ, อุปนาเมติ เสวิตํฯ  
</li>
  
<li>
‘‘สีลํ รเกฺขยฺย เมธาวี, ปตฺถยาโน ตโย สุเข;  
  
ปสํสํ วิตฺติลาภญฺจ, เปจฺจ สเคฺค ปโมทนํฯ  
</li>
  
<li>
‘‘สีลวา หิ พหู มิเตฺต, สญฺญเมนาธิคจฺฉติ;  
  
ทุสฺสีโล ปน มิเตฺตหิ, ธํสเต ปาปมาจรํฯ  
</li>
  
<li>
‘‘อวณฺณญฺจ อกิตฺติญฺจ, ทุสฺสีโล ลภเต นโร;  
  
วณฺณํ กิตฺติํ ปสํสญฺจ, สทา ลภติ สีลวาฯ  
</li>
  
<li>
‘‘อาทิ  
  
สีลํ ปติฎฺฐา จ, กลฺยาณานญฺจ มาตุกํ;  
  
ปมุขํ สพฺพธมฺมานํ, ตสฺมา สีลํ วิโสธเยฯ  
</li>
  
<li>
‘‘เวลา จ สํวรํ สีลํ, จิตฺตสฺส อภิหาสนํ;  
  
ติตฺถญฺจ สพฺพพุทฺธานํ, ตสฺมา สีลํ วิโสธเยฯ  
</li>
  
<li>
‘‘สีลํ พลํ อปฺปฎิมํ, สีลํ อาวุธมุตฺตมํ;  
  
สีลมาภรณํ เสฎฺฐํ, สีลํ กวจมพฺภุตํฯ  
</li>
  
<li>
‘‘สีลํ เสตุ มเหสโกฺข, สีลํ คโนฺธ อนุตฺตโร;  
  
สีลํ วิเลปนํ เสฎฺฐํ, เยน วาติ ทิโสทิสํฯ  
</li>
  
<li>
‘‘สีลํ สมฺพลเมวคฺคํ, สีลํ ปาเถยฺยมุตฺตมํ;  
  
สีลํ เสโฎฺฐ อติวาโห, เยน ยาติ ทิโสทิสํฯ  
</li>
  
<li>
‘‘อิเธว นินฺทํ ลภติ, เปจฺจาปาเย จ ทุมฺมโน;  
  
สพฺพตฺถ ทุมฺมโน พาโล, สีเลสุ อสมาหิโตฯ  
</li>
  
<li>
‘‘อิเธว กิตฺติํ ลภติ, เปจฺจ สเคฺค จ สุมฺมโน;  
  
สพฺพตฺถ สุมโน ธีโร, สีเลสุ สุสมาหิโตฯ  
</li>
  
<li>
‘‘สีลเมว อิธ อคฺคํ, ปญฺญวา ปน อุตฺตโม;  
  
มนุเสฺสสุ จ เทเวสุ, สีลปญฺญาณโต ชย’’นฺติฯ –  
</li>
  
<p>อิมาหิ คาถาหิ ธมฺมํ เทเสสิฯ
</ol></p>


<p>ตตฺถ ติ ติ, นิปาตมตฺตํ, อิมสฺมิํ สตฺตโลเก อตฺถกาโม กุลปุโตฺต จาริตฺตวาริตฺตาทิเภทํ อาทิโต สีลเมว สิเกฺขยฺย, สิกฺขโนฺต จ นํ  อขณฺฑาทิภาวาปาทเนน สุฎฺฐุ สิกฺขิตํ สุปริสุทฺธํ ปริปุณฺณญฺจ กตฺวา สิเกฺขยฺยฯ   ติ วา อิมสฺมิํ สงฺขารโลเก สิกฺขิตพฺพธเมฺมสุ สีลํ อาทิโต สิเกฺขยฺยฯ ทิฎฺฐิสมฺปตฺติยาปิ สีลสฺส ปติฎฺฐาภาวโต อาห ติอาทิฯ ตตฺถ ติ การณวจนํฯ ยสฺมา สีลํ  ปริจิตํ รกฺขิตํ  มนุสฺสสมฺปตฺติ, ทิพฺพสมฺปตฺติ, นิพฺพานสมฺปตฺตีติ เอตํ  ตํสมงฺคิโน สตฺตสฺส  อาวหติฯ</p>


<p>สีลํ สพฺพสมฺปตฺติํ อุปนาเมตีติ สเงฺขปโต วุตฺตมตฺถํ วิตฺถารโต ทเสฺสโนฺต ติอาทิมาหฯ ตตฺถ ติ โคเปยฺยฯ ปาณาติปาตาทิโต หิ วิรมโนฺต วตฺตปฎิวตฺตญฺจ ปูเรโนฺต ปฎิปกฺขาภิภวนโต ตํ รกฺขติ นามฯ ติ ปญฺญวา, อิทํ ตสฺส รกฺขนุปายทสฺสนํ ญาณพเลน หิสฺส สมาทานํ อวิโกปนญฺจ โหติฯ ติ อิจฺฉโนฺตฯ ติ  ตีณิ สุขานิฯ สุขนิมิตฺตํ วา ‘‘สุข’’นฺติ อธิเปฺปตํฯ นฺติ กิตฺติํ, วิญฺญูหิ วา ปสํสนํฯ นฺติ ตุฎฺฐิลาภํฯ ‘‘วิตฺตลาภ’’นฺติ จ ปฐนฺติ, ธนลาภนฺติ อโตฺถฯ สีลวา หิ อปฺปมตฺตตาย มหนฺตํ โภคกฺขนฺธํ อธิคจฺฉติฯ ติ กาลงฺกตฺวาฯ นฺติ เทวโลเก อิเฎฺฐหิ กามคุเณหิ, โมทนญฺจ ปตฺถยมาโนติ สมฺพโนฺธฯ อิธโลเก ปสํสํ วิตฺติลาภํ ปรโลเก ทิพฺพสมฺปตฺติยา โมทนญฺจ อิจฺฉโนฺต สีลํ รเกฺขยฺยาติ โยชนาฯ</p>


<p>ติ กายาทีนํ สํยเมนฯ สํยโต หิ กายทุจฺจริตาทีหิ กญฺจิ อวิเหเฐโนฺต อภยทานํ ททโนฺต ปิยมนาปตาย มิตฺตานิ คนฺถติฯ ติ อเปติฯ นฺติ ปาณาติปาตาทิปาปกมฺมํ กโรโนฺตฯ ทุสฺสีลญฺหิ ปุคฺคลํ อตฺถกามา สตฺตา น ภชนฺติ, อญฺญทตฺถุ ปริวเชฺชนฺติฯ</p>


<p>นฺติ อคุณํ, สมฺมุขา ครหํ วาฯ นฺติ, อยสํ อสิโลกํฯ นฺติ คุณํฯ นฺติ สิโลกํ ปตฺถฎยสตํฯ นฺติ สมฺมุขา โถมนํฯ</p>


<p>ติ มูลํฯ สีลญฺหิ กุสลานํ ธมฺมานํ อาทิฯ ยถาห – ‘‘ตสฺมาติห ตฺวํ, ภิกฺขุ, อาทิเมว วิโสเธหิ กุสเลสุ ธเมฺมสุฯ โก จาทิ กุสลานํ ธมฺมานํ? สีลญฺจ สุวิสุทฺธ’’นฺติ (สํ. นิ. ๕.๓๖๙)ฯ ติ อธิฎฺฐานํฯ สีลญฺหิ สเพฺพสํ อุตฺตริมนุสฺสธมฺมานํ ปติฎฺฐาฯ เตนาห – ‘‘สีเล ปติฎฺฐายา’’ติอาทิ (สํ. นิ. ๑.๒๓; ๑๙๒; เปฎโก. ๒๒; มิ. ป. ๒.๑.๙)ฯ นฺติ สมถวิปสฺสนาทีนํ กลฺยาณธมฺมานํ มาตุภูตํ , ชนกนฺติ, อโตฺถฯ นฺติ, สเพฺพสํ ปาโมชฺชาทีนํ อนวชฺชธมฺมานํ ปมุขํ มุขภูตํ, ปวตฺติทฺวารนฺติ อโตฺถฯ ติ อาทิภาวาทิโตฯ ติ อกฺขณฺฑาทิภาเวน สมฺปาเทยฺยฯ</p>


<p>ติ ทุจฺจริเตหิ อนติกฺกมนียเฎฺฐน เวลา, สีมาติ อโตฺถ ฯ เวลายติ วา ทุสฺสิลฺยํ จลยติ วิทฺธํเสตีติ เวลาฯ สํวรํ สีลํ กายทุจฺจริตาทีนํ อุปฺปตฺติทฺวารสฺส ปิทหนโตฯ นฺติ โตสนํ อวิปฺปฎิสารเหตุตาย จิตฺตสฺสาภิปฺปโมทนโตฯ นฺติ สาวกพุทฺธา, ปเจฺจกพุทฺธา, สมฺมาสมฺพุทฺธาติ สเพฺพสํ พุทฺธานํ กิเลสมลปฺปวาหเน นิพฺพานมหาสมุทฺทาวคาหเณ จ ติตฺถภูตญฺจฯ</p>


<p>นฺติ มารเสนปฺปมทฺทเน อสทิสํ พลํ เสนาถาโม จฯ นฺติ สํกิเลสธมฺมานํ  เฉทเน อุตฺตมํ ปหรณํฯ คุณสรีโรปโสภนเฎฺฐน นฺติ สพฺพกาลํ อุตฺตมํ ทพฺพญฺจฯ สปาณปริตฺตานโต ฯ ‘‘อพฺภิท’’นฺติ จ ปฐนฺติ, อเภชฺชนฺติ อโตฺถฯ</p>


<p>อปายมโหฆาติกฺกมเน สํสารมโหฆาติกฺกมเน จ กิเลเสหิ อสํสีทนเฎฺฐน ติ มหพฺพโลฯ ติ ปฎิวาตํ สพฺพทิสาสุ วายนโต อนุตฺตโร คโนฺธ สพฺพชนมโนหรตฺตาฯ เตนาห นฺติ เยน สีลคเนฺธน ตํสมงฺคี ทิโสทิสํ สพฺพา ทิสา วายติฯ ‘‘ทิโสทิสา’’ติปิ ปาฬิ, ทส ทิสาติ อโตฺถฯ</p>


<p>นฺติ สมฺพลํ นาม ปุฎภตฺตํฯ ยถา ปุฎภตฺตํ คเหตฺวา มคฺคํ คจฺฉโนฺต ปุริโส อนฺตรามเคฺค ชิฆจฺฉาทุเกฺขน น กิลมติ, เอวํ สีลสมฺปโนฺนปิ สุทฺธํ สีลสมฺพลํ คเหตฺวา สํสารกนฺตารํ ปฎิปโนฺน คตคตฎฺฐาเน น กิลมตีติ สีลํ อคฺคํ สมฺพลํ นามฯ ตถา  โจราทีหิ อสาธารณตฺตา ตตฺถ ตตฺถ อิจฺฉิตพฺพสมฺปตฺตินิปฺผาทนโต จฯ อติกฺกาเมโนฺต ตํ ตํ ฐานํ ยถิจฺฉิตฎฺฐานํ วา วาเหติ สมฺปาเปตีติ ฯ เกนจิ อนุปทฺทุตํ หุตฺวา อิจฺฉิตฎฺฐานปฺปตฺติเหตุตาย  สีลํ เสฎฺฐํ อติวาโหฯ ติ เยน อติวาเหน นฺติ อคติํ คติญฺจาปิ ตํ ตํ ทิสํ สุเขเนว คจฺฉติฯ</p>


<p>ติ อิธโลเกปิ  ราคาทีหิ ทูสิตจิโตฺต ‘‘ทุสฺสีโล ปาปธโมฺม’’ติ นินฺทํ ครหํ ลภติฯ  ปรโลเกปิ อปาเย ‘‘ปุริสตฺตกลิ อวชาตา’’ติอาทินา ยมปุริสาทีหิ จ นินฺทํ ลภติฯ น เกวลํ นินฺทเมว ลภติ, อถ โข  อิธโลเก ทุจฺจริตจรเณน ทูสิตจิโตฺต ปรโลเก กมฺมการณาทิวเสน ทุกฺขุปฺปตฺติยาติ สพฺพตฺถ พาโล ทุมฺมโน โหติฯ กถํ?  สมฺมา สีเลสุ น ฐปิตจิโตฺต อปฺปติฎฺฐิตจิโตฺตฯ</p>


<p>ติ อิธโลเกปิ สุมโน ‘‘สปฺปุริโส สีลวา กลฺยาณธโมฺม’’ติ กิตฺติํ ลภติฯ  ปรโลเกปิ สเคฺค ‘‘อยํ สปฺปุริโส สีลวา กลฺยาณธโมฺมฯ ตถา หิ เทวานํ สหพฺยตํ อุปปโนฺน’’ติอาทินา กิตฺติํ ลภติฯ น เกวลํ กิตฺติเมว ลภติ, อถ โข   ธิติสมฺปโนฺน  อปฺปิตจิโตฺต สุปติฎฺฐิตจิโตฺต สพฺพตฺถ อิธโลเก สุจริตจรเณน, ปรโลเก สมฺปตฺติปฎิลาเภน  โสมนสฺสปฺปโตฺต โหติฯ นฺติ ทุวิธํ สีลํ โลกิยํ โลกุตฺตรนฺติฯ ตตฺถ โลกิยํ ตาว กามโลเก ขตฺติยมหาสาลาทีสุ, เทวโลเก พฺรหฺมโลเก จ อุปปตฺติวิเสสํ อาวหติ, ลาภีภาวาทิกสฺส จ การณํ  โหติฯ โลกุตฺตรํ ปน สกลมฺปิ วฎฺฎทุกฺขํ อติกฺกาเมตีติ สีลํ อคฺคเมวฯ ตถา หิ วุตฺตํ –</p>


<p>
‘‘หีเนน พฺรหฺมจริเยน, ขตฺติเย อุปปชฺชติ;  
  
มชฺฌิเมน จ เทวตฺตํ, อุตฺตเมน วิสุชฺฌตี’’ติฯ (ชา. ๑.๘.๗๕);  
</p>
  
อากเงฺขยฺย เจ, ภิกฺขเว, ภิกฺขุ – ‘‘ลาภี อสฺสํ จีวรปิณฺฑปาตเสนาสนคิลานปจฺจยเภสชฺชปริกฺขาราน’’นฺติ (ม. นิ. ๑.๖๕), ‘‘สีเลเสฺววสฺส ปริปูรการี’’ติ (ม. นิ. ๑.๖๕), ‘‘อิชฺฌติ, ภิกฺขเว, สีลวโต เจโตปณิธิ วิสุทฺธตฺตา’’ติ (อ. นิ. ๘.๓๕; ที. นิ. ๓.๓๓๗) จฯ  
</p>
  
<p>โลกุตฺตรสีลสฺส  ปน สพฺพโส ปหีนปฎิปกฺขสฺส สตฺตมภวโต ปฎฺฐาย สํสารทุกฺขํ วินิวเตฺตนฺตสฺส อคฺคภาเว วตฺตพฺพเมว นตฺถิฯ ติ ‘‘ปญฺญวา ปน ปุคฺคโล อุตฺตโม ปรโม เสโฎฺฐเยวา’’ติ ปุคฺคลาธิฎฺฐาเนน ปญฺญาย เอว เสฎฺฐภาวํ วทติฯ อิทานิ สีลปญฺญานํ เสฎฺฐภาวํ กิจฺจโต ทเสฺสโนฺต นฺติ อาหฯ นฺติ จ ลิงฺควิปลฺลาโส ทฎฺฐโพฺพ, อหูติ วา วจนเสโสฯ ตตฺถ ปชานนเฎฺฐน ปญฺญาณํ, สีลโต ปญฺญาณโต จ ปฎิปกฺขชโยฯ น หิ สีเลน วินา ปญฺญา สมฺภวติ, ปญฺญาย จ วินา สีลํ กิจฺจกรํ, อญฺญมโญฺญปการกเญฺจตํฯ วุตฺตญฺหิ ‘‘สีลปริโธตา ปญฺญา, ปญฺญาปริโธตํ สีล’’นฺติ (ที. นิ. ๑.๓๑๗) ติ อิทํ เนสํ ฐานวิเสสทสฺสนํฯ ตตฺถ หิ ตานิ สวิเสสานิ วตฺตนฺติ, สมาธิ ปเนตฺถ สีลปกฺขิโก ปญฺญาย อธิฎฺฐานภาวโต, ปญฺญาปกฺขิโก วา ภาเวตพฺพโต สีลาธิฎฺฐานโต จฯ</p>


<p>เอวํ เถโร เตสํ ภิกฺขูนํ สีลมุเขน ธมฺมํ เทเสโนฺต อตฺตโน สุวิสุทฺธสีลาทิคุณตาทีปเนน อญฺญํ พฺยากาสิฯ</p>

</p>


<h3>๒. สุนีตเตฺถรคาถาวณฺณนา</h3>
<p>  ติอาทิกา อายสฺมโต สุนีตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ  กตาธิกาโร ตตฺถ ตตฺถ ภเว ปุญฺญานิ อุปจินิตฺวา เทวมนุเสฺสสุ สํสรโนฺต พุทฺธสฺส สุญฺญกาเล กุลเคเห นิพฺพตฺติตฺวา วยปฺปโตฺต พาลชเนหิ สทฺธิํ กีฬาปสุโต หุตฺวา วิจรโนฺต เอกํ ปเจฺจกพุทฺธํ คาเม ปิณฺฑาย จรนฺตํ ทิสฺวา, ‘‘กิํ ตุยฺหํ สพฺพโส วณิตสรีรสฺส วิย สกลํ กายํ ปฎิจฺฉาเทตฺวา ภิกฺขาจรเณน, นนุ นาม กสิวาณิชฺชาทีหิ ชีวิกา กเปฺปตพฺพา? ตานิ เจ กาตุํ น สโกฺกสิ, ฆเร ฆเร มุตฺตกรีสาทีนิ นีหรโนฺต ปจฺฉา วตฺถุโสธเนน ชีวาหี’’ติ อโกฺกสิฯ โส เตน กเมฺมน นิรเย ปจฺจิตฺวา ตเสฺสว กมฺมสฺส วิปากาวเสเสน มนุสฺสโลเกปิ พหูนิ ชาติสตานิ  ปุปฺผฉฑฺฑกกุเล นิพฺพตฺติตฺวา ตถา ชีวิกํ กเปฺปสิฯ อิมสฺมิญฺจ พุทฺธุปฺปาเท ปุปฺผฉฑฺฑกกุเล เอว นิพฺพโตฺต อุกฺการโสธนกเมฺมน ชีวิกํ กเปฺปติ ฆาสจฺฉาทนมตฺตมฺปิ อลภโนฺตฯ</p>


<p>อถ ภควา ปจฺฉิมยาเม พุทฺธาจิณฺณํ มหากรุณาสมาปตฺติํ สมาปชฺชิตฺวา ตโต วุฎฺฐาย พุทฺธจกฺขุนา โลกํ โวโลเกโนฺต สุนีตสฺส หทยพฺภนฺตเร ฆเฎ ปทีปํ วิย ปชฺชลนฺตํ อรหตฺตูปนิสฺสยํ ทิสฺวา วิภาตาย รตฺติยา ปุพฺพณฺหสมยํ นิวาเสตฺวา ปตฺตจีวรมาทาย ภิกฺขุสงฺฆปริวุโต ราชคหํ ปิณฺฑาย ปวิโฎฺฐฯ ยสฺสํ วีถิยํ สุนีโต อุกฺการโสธนกมฺมํ กโรติ, ตํ วีถิํ ปฎิปชฺชิฯ สุนีโตปิ ตตฺถ ตตฺถ วิฆาสุจฺจารสงฺการาทิกํ ราสิํ กตฺวา ปิฎเกสุ ปกฺขิปิตฺวา กาเชนาทาย ปริหรโนฺต ภิกฺขุสงฺฆปริวุตํ สตฺถารํ อาคจฺฉนฺตํ ทิสฺวา สารชฺชมาโน สมฺภมากุลหทโย คมนมคฺคํ นิลียโนกาสญฺจ อลภโนฺต กาชํ ภิตฺติปเสฺส ฐเปตฺวา เอเกน ปเสฺสน อนุปวิสโนฺต วิย ภิตฺติํ อลฺลีโน ปญฺชลิโก อฎฺฐาสิฯ ‘‘ภิตฺติฉิเทฺทน อปกฺกมิตุกาโม อโหสี’’ติปิ วทนฺติฯ</p>


<p>สตฺถา ตสฺส สมีปํ ปตฺวา ‘‘อยํ อตฺตโน กุสลมูลสโญฺจทิตํ อุปคตํ มํ สารชฺชมาโน ชาติยา กมฺมสฺส จ นิหีนตาย สมฺมุขีภาวมฺปิ ลชฺชติ, หนฺทสฺส เวสารชฺชํ อุปฺปาเทสฺสามี’’ติ กรวีกรุตมญฺชุนา สกลนครนินฺนาทวร-คมฺภีเรน พฺรหฺมสฺสเรน ‘‘สุนีตา’’ติ อาลปิตฺวา ‘‘กิํ อิมาย ทุกฺขชีวิกาย ปพฺพชิตุํ สกฺขิสฺสตี’’ติ อาหฯ สุนีโต เตน สตฺถุ วจเนน อมเตน วิย อภิสิโตฺต อุฬารํ ปีติโสมนสฺสํ ปฎิสํเวเทโนฺต ‘‘ภควา, สเจ มาทิสาปิ อิธ ปพฺพชฺชํ ลภนฺติ, กสฺมาหํ น ปพฺพชิสฺสามิ, ปพฺพาเชถ มํ ภควา’’ติ อาห ฯ สตฺถา ‘‘เอหิ, ภิกฺขู’’ติ อาหฯ โส ตาวเทว เอหิภิกฺขุภาเวน ปพฺพชฺชํ อุปสมฺปทญฺจ ลภิตฺวา อิทฺธิมยปตฺตจีวรธโร วสฺสสฎฺฐิกเตฺถโร วิย หุตฺวา สตฺถุ สนฺติเก อฎฺฐาสิฯ ภควา ตํ วิหารํ เนตฺวา กมฺมฎฺฐานํ อาจิกฺขิฯ โส ปฐมํ อฎฺฐ สมาปตฺติโย, ปญฺจ จ อภิญฺญาโย นิพฺพเตฺตตฺวา วิปสฺสนํ วเฑฺฒตฺวา ฉฬภิโญฺญ อโหสิฯ ตํ สกฺกาทโย เทวา พฺรหฺมาโน จ อุปสงฺกมิตฺวา นมสฺสิํสุฯ เตน วุตฺตํ –</p>


<p>
‘‘ตา  
  
เทวตา สตฺตสตา อุฬารา, พฺรหฺมา จ อิโนฺท อุปสงฺกมิตฺวา;  
  
อาชานียํ ชาติชราภิภูตํ, สุนีตํ นมสฺสนฺติ ปสนฺนจิตฺตา’’ติอาทิฯ  
</p>
  
<p>ภควา ตํเยว เทวสงฺฆปุรกฺขตํ ทิสฺวา สิตํ กตฺวา ปสํสโนฺต ‘‘ตเปน พฺรหฺมจริเยนา’’ติ คาถาย ธมฺมํ เทเสสิฯ อถ นํ สมฺพหุลา ภิกฺขู สีหนาทํ นทาเปตุกามา, ‘‘อาวุโส สุนีต, กสฺมา กุลา ตฺวํ ปพฺพชิโต, กถํ วา ปพฺพชิโต, กถญฺจ สจฺจานิ ปฎิวิชฺฌี’’ติ ปุจฺฉิํสุฯ โส ตํ สพฺพํ ปกาเสโนฺต –</p>


<ol>
<li>
‘‘นีเจ กุลมฺหิ ชาโตหํ, ทลิโทฺท อปฺปโภชโน;  
  
หีนกมฺมํ มมํ อาสิ, อโหสิํ ปุปฺผฉฑฺฑโกฯ  
</li>
  
<li>
‘‘ชิคุจฺฉิโต มนุสฺสานํ, ปริภูโต จ วมฺภิโต;  
  
นีจํ มนํ กริตฺวาน, วนฺทิสฺสํ พหุกํ ชนํฯ  
</li>
  
<li>
‘‘อถทฺทสาสิํ สมฺพุทฺธํ, ภิกฺขุสงฺฆปุรกฺขตํ;  
  
ปวิสนฺตํ มหาวีรํ, มคธานํ ปุรุตฺตมํฯ  
</li>
  
<li>
‘‘นิกฺขิปิตฺวาน พฺยาภงฺคิํ, วนฺทิตุํ อุปสงฺกมิํ;  
  
มเมว อนุกมฺปาย, อฎฺฐาสิ ปุริสุตฺตโมฯ  
</li>
  
<li>
‘‘วนฺทิตฺวา สตฺถุโน ปาเท, เอกมนฺตํ ฐิโต ตทา;  
  
ปพฺพชฺชํ อหมายาจิํ, สพฺพสตฺตานมุตฺตมํฯ  
</li>
  
<li>
‘‘ตโต  
การุณิโก สตฺถา, สพฺพโลกานุกมฺปโก;  
  
‘เอหิ ภิกฺขู’ติ มํ อาห, สา เม อาสูปสมฺปทาฯ  
</li>
  
<p> ‘‘โสหํ เอโก อรญฺญสฺมิํ, วิหรโนฺต อตนฺทิโตฯ
</ol></p>


อกาสิํ สตฺถุ วจนํ, ยถา มํ โอวที ชิโนฯ  
</p>
  
<ol>
<li>
‘‘รตฺติยา ปฐมํ ยามํ, ปุพฺพชาติมนุสฺสริํ;  
  
รตฺติยา มชฺฌิมํ ยามํ, ทิพฺพจกฺขุํ วิโสธยิํ;  
  
รตฺติยา ปจฺฉิเม ยาเม, ตโมขนฺธํ ปทาลยิํฯ  
</li>
  
<li>
‘‘ตโต  
รตฺยาวิวสาเน, สูริยุคฺคมนํ ปติ; (ชา. ๑.๑๑.๗๙);  
  
อิโนฺท พฺรหฺมา จ อาคนฺตฺวา, มํ นมสฺสิํสุ ปญฺชลีฯ  
</li>
  
<li>
‘‘นโม เต ปุริสาชญฺญ, นโม เต ปุริสุตฺตม;  
  
ยสฺส เต อาสวา ขีณา, ทกฺขิเณโยฺยสิ มาริสฯ  
</li>
  
<li>
‘‘ตโต  
ทิสฺวาน มํ สตฺถา, เทวสงฺฆปุรกฺขตํ;  
  
สิตํ ปาตุกริตฺวาน, อิมมตฺถํ อภาสถฯ  
</li>
  
<li>
‘‘ตเปน พฺรหฺมจริเยน, สํยเมน ทเมน จ;  
  
เอเตน พฺราหฺมโณ โหติ, เอตํ พฺราหฺมณมุตฺตม’’นฺติฯ –  
</li>
  
<p>อิมาหิ คาถาหิ สีหนาทํ นทิฯ
</ol></p>


<p>ตตฺถ ติ ลามเก สพฺพนิหีเนฯ อุจฺจนีจภาโว หิ นาม สตฺตานํ อุปาทายุปาทาย, อยํ ปน สพฺพนิหีเน ปุกฺกุสกุเล อุปฺปนฺนตํ ทเสฺสโนฺต ติ อาหฯ เตน วุตฺตํ – ‘‘นีเจติ ลามเก สพฺพนิหีเน’’ติฯ ติ ทุคฺคโต, ทลิทฺทาปิ เกจิ กทาจิ ฆาสจฺฉาทนสฺส ลาภิโน, อกสิรวุตฺติโน โหนฺติ, อหํ ปน สพฺพกาลํ กสิรวุตฺติตาย หีโน อุทฺธนํ อุปฎฺฐปิตอุกฺขลิโก ทสฺสนยุตฺตํ เถวกมฺปิ อปสฺสิํ เยวาติ ทเสฺสโนฺต ติ อาหฯ นีจกุลิกา ทลิทฺทาปิ เกจิ อนีจกมฺมาชีวา โหนฺติ, มยฺหํ ปน น ตถาติ ทเสฺสโนฺต อาห ติฯ กีทิสนฺติ เจ?  หตฺถวิกลสฺส หตฺถวาติ วิย อุปจารวเสนายํ อิมสฺส สมญฺญา อโหสิ ยทิทํ ‘‘ปุปฺผฉฑฺฑโก’’ติฯ มิลาตปุปฺผสนฺถรวณฺณตาย วา อุกฺการภูมิยา เอวํ วุโตฺตฯ</p>


<p>ติ ชาติยา เจว กมฺมุนา จ หีฬิโตฯ นฺติ มนุเสฺสหิฯ ติ อวญฺญาโตฯ ติ ขุํสิโตฯ ติ อเญฺญ มนุเสฺส สิเนรุํ วิย อุกฺขิปิตฺวา เตสํ ปาทปํสุโตปิ อตฺตานํ นิหีนํ กตฺวา ปวตฺติยา นีจํ นิหีนํ มนํ กตฺวาฯ   นฺติ ปุถุมหาชนํ ทิฎฺฐทิฎฺฐกาเล วนฺทิํ สิรสิ อญฺชลิํ กโรโนฺต ปณามิํฯ</p>


<p>ติ อธิการนฺตรทีปเน นิปาโตฯ นฺติ อทฺทกฺขิํฯ นฺติ มคธา นาม ชานปทิโน ราชกุมารา, เตสํ นิวาโส เอโกปิ ชนปโท รุฬฺหิยา ‘‘มคธาน’’นฺติ วุโตฺต, มคธชนปทสฺสาติ อโตฺถฯ นฺติ อุตฺตมํ นครํฯ</p>


<p>นฺติ กาชํฯ นฺติ, ‘‘สุนีต, ปพฺพชิตุํ สกฺขิสฺสสี’’ติ สตฺถารา โอกาเส กเต อหํ ปพฺพชฺชํ อยาจิํฯ ติ ‘‘เอหิ, ภิกฺขู’’ติ สตฺถุ วจนมเตฺตน อาสิ อุปสมฺปทาฯ ติ ‘‘เอวํ สมถปุพฺพงฺคมํ วิปสฺสนํ ภาเวหี’’ติ ยถา มํ โอวทิ, ตถา สตฺถุโน วจนํ  ปฎิปชฺชิํฯ ติอาทิ ตสฺสา ปฎิปตฺติยา รสทสฺสนํฯ ตตฺถ ปุเพฺพนิวาสญาณํ  อนาคตํสญาณญฺจ พหุกิจฺจนฺติ ‘‘  นฺติ อจฺจนฺตสํโยควเสน อุปโยควจนํ วุตฺตํฯ น ตถา อาสวกฺขยญาณํ เอกาภิสมยวเสน ปวตฺตนโตติ ติ ภุมฺมวเสน วุตฺตนฺติ ทฎฺฐพฺพํฯ ติ สโกฺก เทวราชาฯ ติ มหาพฺรหฺมาฯ อินฺทพฺรหฺมคฺคหเณน อเญฺญสํ กามเทวานํ พฺรหฺมูนญฺจ อาคมนํ วุตฺตเมวาติ ทฎฺฐพฺพํฯ อุกฺกฎฺฐนิเทฺทโส เหส ยถา ‘‘ราชา อาคโต’’ติฯ ติ กาเยน วาจาย จ นมกฺการํ อกํสุฯ</p>


<p>ตตฺถ กาเยน กตํ นมกฺการํ ทเสฺสโนฺต ติ วตฺวา วาจาย กตํ ทเสฺสตุํ ติอาทิ วุตฺตํฯ นฺติ เทวคฺคหเณน อุปปตฺติเทวภาวโต พฺรหฺมาโนปิ คหิตาฯ ติ อตฺตโน โอวาทสฺส มหปฺผลตํ เทวพฺรหฺมูนญฺจ คุณสมฺปตฺติํ นิสฺสาย สตฺถา สิตํ ปาตฺวากาสิฯ ปาตุกโรโนฺต จ น อเญฺญ วิย ทเนฺต วิทํเสติ, มุขาธานํ ปน โถกํ วิวรติ, ตตฺตเกน จ อภิภูตทิพฺพผลิกมุตฺตรสฺมิโย อวหสิตตารกาสสิมรีจิโย สุสุกฺกทาฐสมฺภวา ฆนรสฺมิโย นิกฺขมิตฺวา ติกฺขตฺตุํ สตฺถุ มุขํ ปทกฺขิณํ กโรนฺติ, ตํ ทิสฺวา ปจฺฉโต คจฺฉนฺตาปิ สตฺถา สิตํ ปาตฺวากาสีติ สญฺชานนฺติฯ</p>


<p>ติ  อินฺทฺริยสํวเรน, ‘‘ธุตธมฺมสมาทาเนนา’’ติ เกจิฯ ติ สีเลนฯ ติ ปญฺญายฯ ติ อวสิฎฺฐเสฎฺฐจริยายฯ ติ ยถาวุเตฺตน ตปาทินาฯ  พาหิตปาปภาวโตฯ นฺติ ตปาทิ ยถาวุตฺตํฯ นฺติ อุตฺตมํ พฺราหฺมณํ, พฺราหฺมเณสุ วา อุตฺตมํ สพฺพเสฎฺฐํ, อหูติ วจนเสโสฯ นฺติ วา พฺรหฺมญฺญมาห, เอวํ อุตฺตมํ พฺรหฺมญฺญํ, น ชจฺจาทีติ อธิปฺปาโยฯ น หิ ชาติกุลปเทสโคตฺตสมฺปตฺติอาทโย อริยภาวสฺส การณํ, อธิสีลสิกฺขาทโย เอว ปน การณํฯ เตนาห –</p>


<p>
‘‘ยถา สงฺการฐานสฺมิํ, อุชฺฌิตสฺมิํ มหาปเถ;  
  
ปทุมํ ตตฺถ ชาเยถ, สุจิคนฺธํ มโนรมํฯ  
</p>
  
<p>
‘‘เอวํ สงฺการภูเตสุ, อนฺธภูเต ปุถุชฺชเน;  
  
อติโรจติ ปญฺญาย, สมฺมาสมฺพุทฺธสาวโก’’ติฯ (ธ. ป. ๕๘-๕๙);  
</p>
  
<p>เอวํ เถโร เตหิ ภิกฺขูหิ ปุจฺฉิตมตฺถํ อิมาหิ คาถาหิ วิสฺสเชฺชโนฺต สีหนาทํ นทีติฯ</p>

</p>

</p>





