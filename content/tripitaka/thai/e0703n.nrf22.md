<h1>เตวีสติม ปริเจฺฉท</h1>
<h3>โยธลาโภ</h3>
<ol>
<li>
พลลกฺขณรูเปติ  
,  
  
เตโชชวคุเณหิ จ;  
  
อโคฺค หุตฺวา มหากาโย,  
  
โส จ กณฺฑูลวารโณฯ  
</li>
  
<li>
นนฺทีมิโตฺต สุรนิมิโล, มหาโสโณ โคฎฺฐยิมฺพโร;  
  
เถรปุตฺตาภโย ภรโณ, เวฬุสุมโน ตเถว จฯ  
</li>
  
<li>
ขญฺชเทโว ผุสฺสเทโว, ลภิยฺย วสโภปิ จ;  
  
เอเต ทส มหาโยธา, ตสฺสา’เหสุํ มหพฺพลาฯ  
</li>
  
<li>
อหุ เอฬารราชสฺส, มิโตฺต นาม จมูปติ;  
  
ตสฺส กมฺมนฺตคามมฺหิ, ปาจีนขณฺฑราชิยาฯ  
</li>
  
<li>
จิตฺตปพฺพตสามนฺตา, อหุ ภคินิยา สุโต;  
  
โกโสหิตวตฺถคุโยฺห, มาตุลเสฺสว นามโตฯ  
</li>
  
<li>
ทูรมฺปิ ปริสปฺปนฺตํ, ทหรํ ตํ กุมารกํ;  
  
อาพชฺฌ นนฺทิยา กฎฺยํ, นิสทมฺหิ อพนฺธิสุฯ  
</li>
  
<li>
นิสทํ กฑฺฒโต ตสฺส, ภูมิยํ ปริสปฺปโต;  
  
อุมฺมาราติกฺกเม นนฺทิ, สา ฉชฺชติ ยโต ตโตฯ  
</li>
  
<li>
นนฺทิมิโตฺตติ ญายิตฺถ, ทสนาคพโล อหุ;  
  
วุโทฺธ นครมาคมฺม, โส อุปฎฺฐาสิ มาตุลํฯ  
</li>
  
<li>
ถูปาทีสุ อสกฺการํ, กโรโนฺต ทมิเฬ ตทา;  
  
อูรุํ อกฺกมฺมปาเทน, หเตฺถน อิตรํ ตุโสฯ  
</li>
  
<li>
คเหตฺวา สมฺปทาเลตฺวา, พหิกฺขปติํ ถามวา;  
  
เทวา อนฺตรธาเปนฺติ, เตน ขิตฺตํ กเฬวรํฯ  
</li>
  
<li>
ทมิฬานํ ขยํ ทิสฺวา, รโญฺญ อาโรจยิํ สุตํ;  
  
‘‘สโหฎฺฎํ คณฺหเถตํ’’ติ, วุตฺตํ กาตุํ น สกฺขิสุํฯ  
</li>
  
<li>
จิเนฺตสิ  
นนฺทิมิโตฺต โส, ‘‘เอวมฺปิ กรโต มม;  
  
ชนกฺขโย เกวลญฺหิ, นตฺถิ สาสนโชตนํฯ  
</li>
  
<li>
โรหเณ ขตฺติยา สนฺติ, ปสนฺนํ รตนตฺตเย;  
  
ตตฺถ กตฺวา ราชเสวํ, คณฺหิตฺวา ทมิเฬ’ขิเลฯ  
</li>
  
<li>
รชฺชํ ทตฺวา ขตฺติยานํ, โชเตสฺสํ พุทฺธสาสนํ’’;  
  
อิติ คนฺตฺวา คามณิสฺส, ตํ กุมารสฺส สาวยิฯ  
</li>
  
<li>
มาตุยา มนฺตยิตฺวา โส, สกฺการํ ตสฺส การยิ;  
  
สกฺกโต นนฺทิมิโตฺต โส, โยโธ วสิ ตทนฺติเกฯ  
</li>
  
<li>
กากวโณฺณ ติสฺสราชา, วาเรตุํ ทมิฬิสทา;  
  
มหาคงฺคาย ติเตฺถสุ, รกฺขํ สเพฺพสุ การยิฯ  
</li>
  
<li>
อหุ ทีฆาภโย นาม, รโญฺญ’ญฺญ ภริยา สุโต;  
  
กจฺฉกติเตฺถ คงฺคาย, เตน รกฺขมการยิฯ  
</li>
  
<li>
โส รกฺขากรณตฺถาย, สมนฺตา โยชนทฺวเย;  
  
มหากุลมฺหา เอเกกํ, ปุตฺตํ อาณาปยิ ตหิํฯ  
</li>
  
<li>
โกฎฺฐิวาเล ชนปเท, คาเม ขณฺฑกวิฎฺฐิเก;  
  
สตฺตปุโตฺต กุลปติ, สโงฺฆ นามา’สิ อิสฺสโรฯ  
</li>
  
<li>
ตสฺสาปิ ธูตํ ปาเหสิ, ราชปุโตฺต สุตตฺถิโก;  
  
สตฺตโม นิมิโล นาม, ทสหตฺถิพโล สุโตฯ  
</li>
  
<li>
ตสฺส อกมฺมสีลตฺตา, ขียนฺตา ฉปิ ภาตโร;  
  
โรจยุํ ตสฺส คมนํ, น ตุ มาตา ปิตา ปนฯ  
</li>
  
<li>
กุชฺฌิตฺวา เสสภาตูนํ, ปาโตเยว ติโยชนํ;  
  
คนฺตฺวา สุรคฺคเมเยว, ราชปุตฺตํ อปสฺสิโสฯ  
</li>
  
<li>
โส ตํ วิมํสนตฺถาย, ทูเร กิเจฺจ นิโยชยิ;  
  
เจติย ปพฺพตา สเนฺน, ทฺวาร มณฺฑลคามเกฯ  
</li>
  
<li>
พฺราหฺมโณ กุณฺฑโล นาม, วิชฺช เต เม สหายโก;  
  
สมุทฺทปาเร ภณฺฑานิ, ตสฺส วิชฺชนฺติ สนฺติเกฯ  
</li>
  
<li>
คนฺตฺวา ตํ เตน ทินฺนานิ, ภณฺฑกานิ อิธา’หร;  
  
อิติ วตฺวาน โภเชตฺวา, เลขํ ทตฺวา วิสฺสชฺชยิฯ  
</li>
  
<li>
ตโต นว โยชนญฺหิ, อนุราธปุรํ อิทํ;  
  
ปุพฺพเณฺหเยว คนฺตฺวาน, โส ตํ พฺราหฺมณ มทฺทสฯ  
</li>
  
<li>
‘‘นฺหตฺวา  
วาปิยํ ตาต, เอหี’’ติ อาห พฺราหฺมโณ;  
  
อิธา’นาคต ปุพฺพตฺตา, นฺหตฺวาน ติสฺสวาปิยํฯ  
</li>
  
<li>
มหาโพธิญฺจ ปูเชตฺวา, ถูปาราเม จ เจติยํ;  
  
นครํ ปวิสิตฺวาน, ปสฺสิตฺวา สกลํ ปุรํฯ  
</li>
  
<li>
อาปณา คนฺธมาทาย, อุตฺตร ทฺวารโต ตโต;  
  
นิกฺขมฺมุปฺปล เขตฺตมฺหา, คเหตฺวา อุปฺปลานิ จฯ  
</li>
  
<li>
อุปาคมิ พฺราหฺมณํ ตํ, ปุโฎฺฐ เตนา’ห โส คติํ;  
  
สุตฺวา โส พฺราหฺมโณ ตสฺส, ปุพฺพาคมมิธาคมํฯ  
</li>
  
<li>
วิมฺหิโต จินฺตยี เอวํ, ‘‘ปุริสา ชานีโย อยํ;  
  
สเจ ชาเนยฺย เอฬาโร, อิมํ หเตฺถ กริสฺสติฯ  
</li>
  
<li>
ตสฺมา’ยํ ทมิฬา’สเนฺน, วาเสตุํ เนว อรหติ;  
  
ราชปุตฺตสฺส ปิตุโน, สนฺติเก วาสมรหติ’’ฯ  
</li>
  
<li>
เอว เมวํ ลิขิตฺวาน, เลขํ ตสฺส สมปฺปยิ;  
  
ปุณฺณวฑฺฒน วตฺถานิ, ปณฺณากาเร พหูปิ จฯ  
</li>
  
<li>
ทตฺวา ตํ โภชยิตฺวา จ, เปเสสี สขิสนฺติกํ;  
  
โส วฑฺฒมานจฺฉายายํ, คตฺวา ราชสุตนฺติ กํฯ  
</li>
  
<li>
เลขญฺจ ปณฺณากาเร จ, ราชปุตฺตสฺส อปฺปยิ;  
  
ตุโฎฺฐ อาห ‘‘สหเสฺสน, ปสาเทถ อิม’’นฺติ โสฯ  
</li>
  
<li>
อิสฺสํ กริํสุ ตสฺส’เญฺญ, ราชปุตฺตสฺส เสวกา;  
  
โส ตํ ทสสหเสฺสน, ปสาทาเปสิ ทารกํฯ  
</li>
  
<li>
ตสฺส เกสํ ลิขาเปตฺวา, คงฺคาเยว นหาปิย;  
  
ปุณฺณวฑฺฒน วตฺถยุคํ, คนฺธมาลญฺจ สุนฺทรํ;  
  
อจฺฉาเทตฺวา วิลิเมฺปตฺวา, มณฺฑยิตฺวา สุรูปกํฯ  
</li>
  
<li>
สีสํ ทุกูลปเฎฺฎน, เวฐยิตฺวา อุปานยุํ;  
  
อตฺตโน ปริหาเรน, ภตฺตํ ตสฺส อทาปยิฯ  
</li>
  
<li>
อตฺตโน ทสสหสฺส-อคฺฆนสยนํ สุภํ;  
  
สยนตฺถํ อทาเปสิ, ตสฺส โยธสฺส ขตฺติโยฯ  
</li>
  
<li>
โส  
สพฺพํ เอกโต กตฺวา, เนตฺวา มาตาปิตนฺติกํ;  
  
มาตุยา ทสสหสฺสํ, สยนํ ปิตุโน อทาฯ  
</li>
  
<li>
ตํเยว รตฺติํ อาคนฺตฺวา, รกฺขฐาเน อทฺทสฺสยิ;  
  
ปภาเต ราชปุโตฺต ตํ, สุตฺวา ตุฎฺฐมโน อหุฯ  
</li>
  
<li>
ทตฺวา ปริจฺฉทํ ตสฺส, ปริวารชนํ ตถา;  
  
ทตฺวา ทสสหสฺสานี, เปเสสิ ปิตุสนฺติกํฯ  
</li>
  
<li>
โยโธ ทสสหสฺสานิ, เนตฺวา มาตาปิตนฺติกํ;  
  
เตสํ ทตฺวา กากวณฺณ-ติโสฺส ราชา มุปาคมิฯ  
</li>
  
<li>
โส คามณิกุมารสฺส, ตมเปฺปสิ มหีปติ;  
  
สกฺกโต สุรนิมิโล, โยโธ วสิ ตทนฺติเกฯ  
</li>
  
<li>
กุฎุมฺพริกณฺณิกายํ,  
  
หุนฺทรีวาปิ คามเก;  
  
ติสสฺส อฎฺฐโม ปุโตฺต,  
  
อโหสิ โสณ นามโกฯ  
</li>
  
<li>
สตฺตวสฺสิกกาเลปิ, ตาลคเจฺฉ อลุญฺจิ โส;  
  
ทส วสฺสิกกาลมฺหิ, ตาเล ลุญฺจิมหพฺพโลฯ  
</li>
  
<li>
กาเล น โส มหาโสโณ,  
  
ทส หตฺถิ พโล อหุ;  
  
ราชา ตํ ตาทิสํ สุตฺวา,  
  
คเหตฺวา ปิตุสนฺติกาฯ  
</li>
  
<li>
คามณิสฺส กุมารสฺส, อทาสิ โปสนตฺถิโก;  
  
เตน โส ลทฺธสกฺกาโร, โยโธ วสิ ตทนฺติเกฯ  
</li>
  
<li>
คิรินาเม ชนปเท, คาเม นิเจฺฉลวิฎฺฐิเก;  
  
ทสหตฺถิพโล อาสิ, มหานาคสฺส อตฺรโชฯ  
</li>
  
<li>
ลกุณฺฎกสรีรตฺตา, อหุ โคฎฺฐก นามโก;  
  
กโรนฺติ เกฬิปริหาสํ, ตสฺส เชฎฺฐา ฉ ภาตโรฯ  
</li>
  
<li>
เต คนฺตฺวา มาสเขตฺตตฺถํ, โกฎฺฎยิตฺวา มหาวนํ;  
  
ตสฺส ภาคํ ฐเปตฺวาน, คนฺตฺวา ตสฺส นิเวทยุํฯ  
</li>
  
<li>
โส  
คนฺตฺวา ตํ ขณํเยว, รุเกฺข อิมฺพรสญฺญิเต;  
  
ลุญฺจิตฺวาน สมํ กตฺวา, ภูมิํ คนฺตฺวา นิเวทยิฯ  
</li>
  
<li>
คนฺตฺวาน ภาตโร ตสฺส, ทิสฺวา กมฺมนฺต มพฺภุตํ;  
  
ตสฺส กมฺมํ กิตฺตยนฺตา, อาคจฺฉิํสุ ตทนฺติกํฯ  
</li>
  
<li>
ตทุปาทาย โส อาสิ, โคฎฺฐยิมฺพรนามโก;  
  
ตเถว ราชา ปาเหสิ, ตมฺพิ คามณิสนฺติกํฯ  
</li>
  
<li>
โกฎิปพฺพตสามนฺตา, กิตฺติคามมฺหิ อิสฺสโร;  
  
โรหโณ นาม คหปติ, ชาตํ ปุตฺตกมตฺตโนฯ  
</li>
  
<li>
สมาน นามํ กาเรสิ, โคฎฺฐกาหยราชิโน;  
  
ทารโก โส พลี อาสิ, ทสทฺวาทสวสฺสิโกฯ  
</li>
  
<li>
อสกฺกุเณยฺยปาสาเณ, อุทฺธตฺตุํ จตุปญฺจหิ;  
  
กีฬมาโน ขิปิ ตทา, โส กีฬาคุฬเก วิยฯ  
</li>
  
<li>
ตสฺส โสฬสวสฺสสฺส, ปิตา คทมการยิ;  
  
อฎฺฐติํสงฺคุลวฎฺฎํ, โสฬสหตฺถทีฆกํฯ  
</li>
  
<li>
กาลานํ นาฬิเกรานํ,  
  
ขเนฺธ อาหจฺจ ตาย โส;  
  
เต ปาตยิตฺวา เตเนว,  
  
โย โธ โส ปากโฎ อหุฯ  
</li>
  
<li>
ตเถว ราชา ปาเหสิ, ตมฺปิ คามณิสนฺติเก;  
  
อุปฎฺฐาโก มหาสุมฺม-เถรสฺสา’สิ ปิตา ปนฯ  
</li>
  
<li>
โส มหาสุมฺมเถรสฺส, ธมฺมํ สุตฺวา กุฎุมฺพิโก;  
  
โสตาปตฺติผลํ ปโตฺต, วิหาเร โกฬปพฺพเตฯ  
</li>
  
<li>
โสตุ สญฺชาตสํเวโค, อาโรเจตฺวาน ราชิโน;  
  
ทตฺวา กุฎุมฺพํ ปุตฺตสฺส, ปพฺพชิ เถรสนฺติเกฯ  
</li>
  
<li>
ภาวนํ อนุยุญฺชิตฺวา, อรหตฺตมปาปุณิ;  
  
ปุโตฺต เตน’สฺส ปญฺญายิ, เถรปุตฺตาภโย อิติฯ  
</li>
  
<li>
กปฺปกนฺทรคามมฺหิ, กุมารสฺส สุโต อหุ;  
  
ภรโณ นาม โส กาเล, ทสทฺวาทสวสฺสิเกฯ  
</li>
  
<li>
ทารเกหิ  
วนํ คนฺตฺวา’-นุพนฺธิตฺวา สเส พหู;  
  
ปาเทน ปหริตฺวาน, ทฺวิขณฺฑํ ภูมิยํ ขิปิฯ  
</li>
  
<li>
คามิเกหิ วนํ คนฺตฺวา, โสฬสวสฺสิโก ปน;  
  
ตเถว ปาเตสิ ลหุํ, มิค โคกณฺณสูกเรฯ  
</li>
  
<li>
ภรโณ โส มหาโยโธ,  
  
เตเนว ปากโฎ อหุ;  
  
ตเถว ราชา วาเสสิ,  
  
ตมฺปิ คามณิสนฺติเกฯ  
</li>
  
<li>
คิริคาเม ชนปเท, กุฎุมฺพิยงฺคณคามเก;  
  
กุฎุมฺปิวสโภ นาม, อโหสิ ตตฺถ สมฺมโตฯ  
</li>
  
<li>
เวโฬ ชนปโท ตสฺส, สุมโน คิริโภชโก;  
  
สหายสฺส สุเต ชาเต, ปณฺณาการปุรสฺสราฯ  
</li>
  
<li>
คนฺตฺวา อุโภ สกํ นามํ, ทารกสฺส อการยุํ;  
  
ตํ วุทฺธํ อตฺตโน เคเห, วาเสสิ สิริโภชโกฯ  
</li>
  
<li>
ตเสฺส’โก สินฺธโว โปสํ, กญฺจินา โรหิตุํ อทา;  
  
ทิสฺวา ตุ เวฬุสุมนํ, อยํ อโรหโก มมฯ  
</li>
  
<li>
อนุรูโป’ติ จิเนฺตตฺวา,  
  
ปหโฎฺฐ เหสิตํ อกา;  
  
ตํ ญตฺวา โภชโก ‘‘อสฺสํ,  
  
อาโรหา’’ติ ตมาหโสฯ  
</li>
  
<li>
โส อสฺสํ อารุหิตฺวา ตํ, สีฆํ ธาวยิ มณฺฑเล;  
  
มณฺฑเล สกเล อโสฺส, เอกาพโทฺธ อทิสฺสิ โสฯ  
</li>
  
<li>
นิสีทิ ธาวโต จ’สฺส, วสฺสหาโร’ว ปิฎฺฐิยํ;  
  
โมเจติปิ อุตฺตริยํ, พนฺธติปิ อนาทโรฯ  
</li>
  
<li>
ตํ ทิสฺวา ปริสา สพฺพา, อุกฺกุฎฺฐิํ สมฺปวตฺตยิ;  
  
ทตฺวา ทสสหสฺสานิ, ตสฺส โส คิริโภชโกฯ  
</li>
  
<li>
ราชานุจฺฉวิโก’ยํติ, หโฎฺฐ รโญฺญ อทาสิ ตํ;  
  
ราชา ตํ เวฬุสุมนํ, อตฺตโนเยว สนฺติเกฯ  
</li>
  
<li>
กาเรตฺวา  
ตสฺส สกฺการํ, วาเสสิ พหุมานยํ;  
  
นกุลนครกณฺณิกายํ, คาเม มหินฺท โทณิเกฯ  
</li>
  
<li>
อภยสฺส’นฺติเม ปุโตฺต, เทโวนามา’สิ ถามวา;  
  
อีสกํ ปน ขญฺชตฺตา, ขญฺชเทโวติ ตํ วิทุํฯ  
</li>
  
<li>
มิคมํ คามวาสีหิ, สห คนฺตฺวาน โส ตทา;  
  
มหิเส อนุพนฺธิตฺวา, มหเนฺต อุฎฺฐิตุฎฺฐิเตฯ  
</li>
  
<li>
หเตฺถน ปาเท คณฺหิตฺวา, ภเมตฺวา สีสมตฺถเก;  
  
อสุมฺห ภูมิํ จุเณฺณติ, เตสํ อฎฺฐีนิ มาณโวฯ  
</li>
  
<li>
ตํ ปวตฺติํ สุณิตฺวาว, ขญฺชเทวํ มหีปติ;  
  
วาเสสิ อาหราเปตฺวา, คามณิเสฺส’ว สนฺติเกฯ  
</li>
  
<li>
จิตฺตลปพฺพตา’สเนฺน, คาเม กปิฎฺฐนามเก;  
  
อุปฺปลสฺส สุโต อาสิ, ผุสฺสเทโวติ นามโกฯ  
</li>
  
<li>
คนฺตฺวา สห กุมาเรหิ, วิหารํ โส กุมารโก;  
  
โพธิยา ปูชิตํ สงฺขํ, อาทาย ธมิถามสาฯ  
</li>
  
<li>
อสนีปาตสโทฺทว, สโทฺท ตสฺส มหา อหุ;  
  
อุมฺมตฺตา วิย อาสุํ เต, ภีตา สเพฺพปิ ทารกาฯ  
</li>
  
<li>
เตน โส อาสิ อุมฺมาท-ผุสฺส เทโวติ ปากโฎ;  
  
ธนุสิปฺปํ อกาเรสิ, ตสฺส วํสาคตํ ปิตาฯ  
</li>
  
<li>
สทฺทเวธิ วิชฺชุเวธี, วาลเวธี จ โส อหุ;  
  
วาลุกาปุณฺณสกฎํ, พทฺธธมฺมสตํ ตถาฯ  
</li>
  
<li>
อสโน ทุมฺพรมยํ, อฎฺฐโสฬสองฺคุลํ;  
  
ตถา อโย โลหมยํ, ปฎฺฎํทิ จตุรงฺคลิฯ  
</li>
  
<li>
นิเพฺพธยติกเณฺณน, กโณฺฑ เตน วิสชฺชิโต;  
  
ถเล อฎฺฐุสภํ ยาติ, ชเล ตุ อุสภํ ปนฯ  
</li>
  
<li>
ตํ สุณิตฺวา มหาราชา, ปวตฺติํ ปิตุสนฺติกา;  
  
ตมฺปิ อาณาปยิตฺวาน, คามณิมฺหิ อวาสยิฯ  
</li>
  
<li>
ตุลาธารนคาสเนฺน, วิหารวาปิ คามเก;  
  
มตฺตกุฎุมฺพิสฺส สุโต, อหุ วสภนามโกฯ  
</li>
  
<li>
ตํ  
สุชาตสรีรตฺตา, ลภิย วสภํ วิทุํ;  
  
โส วีสติวสฺสุเทฺทสมฺหิ, มหากายพโล อหุฯ  
</li>
  
<li>
อาทาย โส กติปโย, ปุริเสเยว อารภิ;  
  
เขตฺตตฺถิโก มหาวาปิํ, กโรโนฺต ตํ มหพฺพโลฯ  
</li>
  
<li>
ทสหิ ทฺวาทสหิ วา, วหิตเพฺพ ธุเรหิปิ;  
  
วหโนฺต ปํสุปิเณฺฑ โส, ลหุํ วาปิํ สมาปยิฯ  
</li>
  
<li>
เตน โส ปากโฎ อาสิ, ตมฺปิ อาทาย ภูมิโป;  
  
ทตฺวา ตํ ตสฺส สกฺการํ, คามณิสฺส อทาสิ ตํฯ  
</li>
  
<li>
วสโภทกวาโรติ, กํ เขตฺตํ ปากฎํ อหุ;  
  
เอวํ ลภิยาวสโภ, วสิ คามณิสนฺติเกฯ  
</li>
  
<li>
มหาโยธานเมเตสํ, ทสนฺนมฺปิ มหิปติ;  
  
ปุตฺตสฺส สกฺการสมํ, สกฺการํ การยิ ตทาฯ  
</li>
  
<li>
อามเนฺตตฺวา มหาโยเธ, ทสาปิ จ ทิสมฺปติ;  
  
‘‘โยเธ ทสทเส’เกโก, เอสถา’ติ อุทาหริฯ  
</li>
  
<li>
เต ตเถวา’นยุํ โยเธ, เตสมฺปาห มหีปติ;  
  
ตสฺส โยธสหสฺสาปิ, ตเถว ปริเยสิตุํฯ  
</li>
  
<li>
ตถา เตปา’นยุํ โยเธ, เตสมฺปาหํ มหีปติ;  
  
ปุนโยธสหสฺสสฺส, ตเถว ปริเยสิตุํฯ  
</li>
  
<li>
ตถา เตปา’นยุํ โยเธ, สเพฺพ สมฺปิณฺฑิตา ตุ เต;  
  
เอกาทสสหสฺสานิ, โยธาสตํ ตถา ทสฯ  
</li>
  
<li>
สเพฺพ เต ลทฺธสกฺการา, ภูมิปาเลน สพฺพทา;  
  
คามณิํ ราชปุตฺตํ ตํ, วสิํสุ ปริวาริยฯ  
</li>
  
<li>
อิติ สุจริตชาตพฺภุตํ,  
  
สุณิย นโร มติมา สุขตฺติโก;  
  
อกุสลปถโต ปรมฺมุโข,  
  
กุสลปเถ’ภิรเมยฺย สพฺพทาติฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
โยธลาโภ นาม  
</li>
  
เตวีสติโม ปริเจฺฉโทฯ  
</li>
  
  
  
  
  