<h1>๙. ปรามาสโคจฺฉกํ</h1>
<h2>๕๐. ปรามาสทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสํ   ธมฺมํ ปฎิจฺจ โนปรามาโส ธโมฺม อุปฺปชฺชติ เหตุปจฺจยา – ปรามาสํ ปฎิจฺจ สมฺปยุตฺตกา ขนฺธา จิตฺตสมุฎฺฐานญฺจ รูปํฯ (๑)</p>


<p> โนปรามาสํ ธมฺมํ ปฎิจฺจ โนปรามาโส ธโมฺม อุปฺปชฺชติ เหตุปจฺจยา – โนปรามาสํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว อสญฺญสตฺตา มหาภูตา)ฯ (๑)</p>


<p>โนปรามาสํ ธมฺมํ ปฎิจฺจ ปรามาโส ธโมฺม อุปฺปชฺชติ เหตุปจฺจยา – โนปรามาเส ขเนฺธ ปฎิจฺจ ปรามาโสฯ (๒)</p>


<p>โนปรามาสํ ธมฺมํ ปฎิจฺจ ปรามาโส จ โนปรามาโส  จ ธมฺมา อุปฺปชฺชนฺติ เหตุปจฺจยา  – โนปรามาสํ เอกํ ขนฺธํ ปฎิจฺจ ตโย ขนฺธา ปรามาโส จ จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p> ปรามาสญฺจ โนปรามาสญฺจ ธมฺมํ ปฎิจฺจ โนปรามาโส ธโมฺม อุปฺปชฺชติ เหตุปจฺจยา – โนปรามาสํ เอกํ ขนฺธญฺจ ปรามาสญฺจ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ จ…เป.… ปรามาเส จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<h2>๑. ปจฺจยานุโลมํ</h2>
<h3>๒. สงฺขฺยาวาโร</h3>
<p> เหตุยา ปญฺจ, อารมฺมเณ ปญฺจ (สพฺพตฺถ ปญฺจ), วิปาเก เอกํ…เป.… อวิคเต ปญฺจฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> โนปรามาสํ  ธมฺมํ ปฎิจฺจ โนปรามาโส ธโมฺม อุปฺปชฺชติ นเหตุปจฺจยา – อเหตุกํ โนปรามาสํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… อเหตุกปฎิสนฺธิกฺขเณ…เป.… (ยาว อสญฺญสตฺตา) วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ วิจิกิจฺฉาสหคโต อุทฺธจฺจสหคโต โมโหฯ (๑)</p>


<h3>นอารมฺมณปจฺจโย</h3>
<p> ปรามาสํ  ธมฺมํ ปฎิจฺจ โนปรามาโส ธโมฺม อุปฺปชฺชติ นอารมฺมณปจฺจยา – ปรามาสํ ปฎิจฺจ จิตฺตสมุฎฺฐานํ รูปํฯ (๑)</p>


<p>โนปรามาสํ ธมฺมํ ปฎิจฺจ โนปรามาโส ธโมฺม อุปฺปชฺชติ นอารมฺมณปจฺจยา – โนปรามาเส ขเนฺธ ปฎิจฺจ จิตฺตสมุฎฺฐานํ รูปํ; ปฎิสนฺธิกฺขเณ…เป.… (ยาว อสญฺญสตฺตา)ฯ (๑)</p>


<p>ปรามาสญฺจ โนปรามาสญฺจ ธมฺมํ ปฎิจฺจ โนปรามาโส ธโมฺม อุปฺปชฺชติ นอารมฺมณปจฺจยา – ปรามาสญฺจ สมฺปยุตฺตเก จ ขเนฺธ ปฎิจฺจ จิตฺตสมุฎฺฐานํ รูปํฯ (๑)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา  เอกํ, นอารมฺมเณ ตีณิ, นอธิปติยา ปญฺจ, นอนนฺตเร ตีณิ, นสมนนฺตเร ตีณิ, นอญฺญมเญฺญ ตีณิ, นอุปนิสฺสเย ตีณิ, นปุเรชาเต ปญฺจ, นปจฺฉาชาเต ปญฺจ, นอาเสวเน ปญฺจ, นกเมฺม ตีณิ, นวิปาเก ปญฺจ, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต ปญฺจ, โนนตฺถิยา ตีณิ, โนวิคเต ตีณิฯ</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา  นอารมฺมเณ ตีณิ, นอธิปติยา ปญฺจ…เป.… นวิปาเก ปญฺจ…เป.… นสมฺปยุเตฺต ตีณิ, นวิปฺปยุเตฺต ปญฺจ, โนนตฺถิยา ตีณิ, โนวิคเต ตีณิฯ</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา  อารมฺมเณ เอกํ, อนนฺตเร เอกํ (สพฺพตฺถ เอกํ), อวิคเต เอกํฯ</p>


<h2>๒. สหชาตวาโร</h2>
<h2>๓. ปจฺจยวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสํ ธมฺมํ ปจฺจยา โนปรามาโส ธโมฺม อุปฺปชฺชติ เหตุปจฺจยา – ปรามาสํ ปจฺจยา สมฺปยุตฺตกา ขนฺธา จิตฺตสมุฎฺฐานญฺจ รูปํฯ (๑)</p>


<p>โนปรามาสํ ธมฺมํ ปจฺจยา โนปรามาโส ธโมฺม อุปฺปชฺชติ เหตุปจฺจยา – โนปรามาสํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว อชฺฌตฺติกา มหาภูตา), วตฺถุํ ปจฺจยา โนปรามาสา ขนฺธาฯ (๑)</p>


<p>โนปรามาสํ  ธมฺมํ ปจฺจยา ปรามาโส ธโมฺม อุปฺปชฺชติ เหตุปจฺจยา – โนปรามาเส ขเนฺธ ปจฺจยา ปรามาโส, วตฺถุํ ปจฺจยา ปรามาโสฯ (๒)</p>


<p>โนปรามาสํ ธมฺมํ ปจฺจยา ปรามาโส จ โนปรามาโส จ ธมฺมา อุปฺปชฺชนฺติ เหตุปจฺจยา  – โนปรามาสํ เอกํ ขนฺธํ ปจฺจยา ตโย ขนฺธา ปรามาโส  จ จิตฺตสมุฎฺฐานญฺจ รูปํ…เป.… เทฺว ขเนฺธ…เป.… วตฺถุํ ปจฺจยา ปรามาโส, มหาภูเต ปจฺจยา จิตฺตสมุฎฺฐานํ รูปํ, วตฺถุํ ปจฺจยา ปรามาโส จ สมฺปยุตฺตกา จ ขนฺธาฯ (๓)</p>


<p> ปรามาสญฺจ โนปรามาสญฺจ ธมฺมํ ปจฺจยา โนปรามาโส ธโมฺม อุปฺปชฺชติ เหตุปจฺจยา – โนปรามาสํ เอกํ ขนฺธญฺจ ปรามาสญฺจ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ จ…เป.… ปรามาสญฺจ สมฺปยุตฺตเก จ ขเนฺธ ปจฺจยา จิตฺตสมุฎฺฐานํ รูปํ, ปรามาสญฺจ มหาภูเต จ ปจฺจยา จิตฺตสมุฎฺฐานํ รูปํ, ปรามาสญฺจ วตฺถุญฺจ ปจฺจยา โนปรามาสา ขนฺธา (สํขิตฺตํ)ฯ (๑)</p>


<h2>๑. ปจฺจยานุโลมํ</h2>
<h3>๒. สงฺขฺยาวาโร</h3>
<p> เหตุยา ปญฺจ, อารมฺมเณ ปญฺจ, อธิปติยา ปญฺจ (สพฺพตฺถ ปญฺจ), วิปาเก เอกํ…เป.… อวิคเต ปญฺจฯ</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> โนปรามาสํ ธมฺมํ ปจฺจยา โนปรามาโส ธโมฺม อุปฺปชฺชติ นเหตุปจฺจยา – อเหตุกํ โนปรามาสํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… อเหตุกปฎิสนฺธิกฺขเณ…เป.… (ยาว อสญฺญสตฺตา) จกฺขายตนํ ปจฺจยา จกฺขุวิญฺญาณํ…เป.… กายายตนํ  ปจฺจยา กายวิญฺญาณํ, วตฺถุํ ปจฺจยา อเหตุกา โนปรามาสา ขนฺธา; วิจิกิจฺฉาสหคเต อุทฺธจฺจสหคเต ขเนฺธ จ วตฺถุญฺจ ปจฺจยา วิจิกิจฺฉาสหคโต อุทฺธจฺจสหคโต โมโห (สํขิตฺตํ)ฯ</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา  เอกํ, นอารมฺมเณ ตีณิ, นอธิปติยา ปญฺจ, นอนนฺตเร ตีณิ…เป.… นอุปนิสฺสเย ตีณิ, นปุเรชาเต ปญฺจ, นปจฺฉาชาเต ปญฺจ , นอาเสวเน ปญฺจ, นกเมฺม ตีณิ, นวิปาเก ปญฺจ, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต ปญฺจ, โนนตฺถิยา ตีณิ, โนวิคเต ตีณิฯ</p>


<h2>๓. ปจฺจยานุโลมปจฺจนียํ</h2>
<p> เหตุปจฺจยา นอารมฺมเณ ตีณิ, นอธิปติยา ปญฺจ (เอวํ สพฺพตฺถ กาตพฺพํ)ฯ</p>


<h2>๔. ปจฺจยปจฺจนียานุโลมํ</h2>
<p> นเหตุปจฺจยา อารมฺมเณ เอกํ…เป.… อวิคเต เอกํฯ</p>


<h2>๔. นิสฺสยวาโร</h2>
<h2>๕. สํสฎฺฐวาโร</h2>
<p>ปรามาสํ ธมฺมํ สํสโฎฺฐ โนปรามาโส ธโมฺม อุปฺปชฺชติ เหตุปจฺจยา – ปรามาสํ สํสฎฺฐา สมฺปยุตฺตกา ขนฺธา (เอวํ ปญฺจ ปญฺหา กาตพฺพา อรูเปเยว, สํสฎฺฐวาโรปิ สมฺปยุตฺตวาโรปิ เอวํ กาตพฺพา)ฯ</p>


<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> โนปรามาโส   ธโมฺม โนปรามาสสฺส ธมฺมสฺส เหตุปจฺจเยน ปจฺจโย – โนปรามาสา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโย; ปฎิสนฺธิกฺขเณ…เป.…ฯ (๑)</p>


<p>โนปรามาโส ธโมฺม ปรามาสสฺส ธมฺมสฺส เหตุปจฺจเยน ปจฺจโย – โนปรามาสา เหตู ปรามาสสฺส เหตุปจฺจเยน ปจฺจโยฯ (๒)</p>


<p>โนปรามาโส ธโมฺม ปรามาสสฺส จ โนปรามาสสฺส จ ธมฺมสฺส เหตุปจฺจเยน ปจฺจโย – โนปรามาสา เหตู สมฺปยุตฺตกานํ ขนฺธานํ ปรามาสสฺส จ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<h3>อารมฺมณปจฺจโย</h3>
<p> ปรามาโส  ธโมฺม ปรามาสสฺส ธมฺมสฺส อารมฺมณปจฺจเยน ปจฺจโย – ปรามาสํ อารพฺภ ปรามาโส อุปฺปชฺชติฯ (มูลํ กาตพฺพํ) ปรามาสํ อารพฺภ โนปรามาสา ขนฺธา อุปฺปชฺชนฺติฯ (มูลํ กาตพฺพํ) ปรามาสํ อารพฺภ ปรามาโส จ สมฺปยุตฺตกา จ ขนฺธา อุปฺปชฺชนฺติฯ (๓)</p>


<p> โนปรามาโส ธโมฺม โนปรามาสสฺส ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ กตฺวา ตํ ปจฺจเวกฺขติ, อสฺสาเทติ อภินนฺทติ, ตํ อารพฺภ ราโค…เป.… วิจิกิจฺฉา… อุทฺธจฺจํ… โทมนสฺสํ อุปฺปชฺชติ; ปุเพฺพ สุจิณฺณานิ  …เป.… ฌานา วุฎฺฐหิตฺวา ฌานํ…เป.… อริยา มคฺคา วุฎฺฐหิตฺวา มคฺคํ ปจฺจเวกฺขนฺติ, ผลํ ปจฺจเวกฺขนฺติ, นิพฺพานํ ปจฺจเวกฺขนฺติฯ นิพฺพานํ โคตฺรภุสฺส, โวทานสฺส, มคฺคสฺส, ผลสฺส, อาวชฺชนาย อารมฺมณปจฺจเยน  ปจฺจโย; อริยา โนปรามาเส ปหีเน กิเลเส…เป.… วิกฺขมฺภิเต กิเลเส…เป.… ปุเพฺพ…เป.… จกฺขุํ…เป.… วตฺถุํ โนปรามาเส ขเนฺธ อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ ราโค…เป.… วิจิกิจฺฉา… อุทฺธจฺจํ… โทมนสฺสํ อุปฺปชฺชติ; ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติฯ เจโตปริยญาเณน โนปรามาสจิตฺตสมงฺคิสฺส จิตฺตํ ชานาติ, อากาสานญฺจายตนํ วิญฺญาณญฺจายตนสฺส…เป.… อากิญฺจญฺญายตนํ เนวสญฺญานาสญฺญายตนสฺส…เป.… รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส…เป.… โนปรามาสา ขนฺธา อิทฺธิวิธญาณสฺส, เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>โนปรามาโส ธโมฺม ปรามาสสฺส ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ…เป.… ตํ อสฺสาเทติ อภินนฺทติ, ตํ อารพฺภ ทิฎฺฐิ อุปฺปชฺชติ, ปุเพฺพ…เป.… ฌานา…เป.… จกฺขุํ…เป.… วตฺถุํ โนปรามาเส ขเนฺธ อสฺสาเทติ อภินนฺทติ, ตํ อารพฺภ ทิฎฺฐิ อุปฺปชฺชติฯ (๒)</p>


<p>โนปรามาโส ธโมฺม ปรามาสสฺส จ โนปรามาสสฺส จ ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ…เป.… ตํ อสฺสาเทติ อภินนฺทติ, ตํ อารพฺภ ปรามาโส จ สมฺปยุตฺตกา จ ขนฺธา อุปฺปชฺชนฺติ, ปุเพฺพ…เป.… ฌานา …เป.… จกฺขุํ…เป.… วตฺถุํ โนปรามาเส ขเนฺธ อสฺสาเทติ อภินนฺทติ, ตํ อารพฺภ ปรามาโส จ สมฺปยุตฺตกา จ ขนฺธา อุปฺปชฺชนฺติฯ (๓)</p>


<p> ปรามาโส จ โนปรามาโส จ ธมฺมา ปรามาสสฺส ธมฺมสฺส อารมฺมณปจฺจเยน ปจฺจโย – ปรามาสญฺจ สมฺปยุตฺตเก จ ขเนฺธ อารพฺภ ปรามาโส อุปฺปชฺชติ… ตีณิฯ</p>


<h3>อธิปติปจฺจโย</h3>
<p> ปรามาโส  ธโมฺม ปรามาสสฺส ธมฺมสฺส อธิปติปจฺจเยน ปจฺจโย – ปรามาสํ ครุํ กตฺวา ปรามาโส อุปฺปชฺชติ… ตีณิ (อารมฺมณาธิปติเยว กาตพฺพา)ฯ</p>


<p> โนปรามาโส ธโมฺม โนปรามาสสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ…เป.… สีลํ…เป.… อุโปสถกมฺมํ…เป.… ตํ ครุํ กตฺวา ปจฺจเวกฺขติ, อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ, ปุเพฺพ…เป.… ฌานา…เป.… อริยา มคฺคา วุฎฺฐหิตฺวา มคฺคํ ครุํ กตฺวา…เป.… ผลํ ครุํ กตฺวา…เป.… นิพฺพานํ ครุํ กตฺวา…เป.… นิพฺพานํ โคตฺรภุสฺส, โวทานสฺส, มคฺคสฺส, ผลสฺส อธิปติปจฺจเยน ปจฺจโย; จกฺขุํ…เป.… วตฺถุํ โนปรามาเส ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติฯ  – โนปรามาสาธิปติ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๑)</p>


<p>โนปรามาโส ธโมฺม ปรามาสสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ…เป.… สีลํ…เป.… อุโปสถกมฺมํ…เป.… ปุเพฺพ…เป.… ฌานา…เป.… จกฺขุํ…เป.… วตฺถุํ โนปรามาเส ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ทิฎฺฐิ อุปฺปชฺชติฯ  – โนปรามาสาธิปติ ปรามาสสฺส อธิปติปจฺจเยน  ปจฺจโยฯ (๒)</p>


<p>โนปรามาโส ธโมฺม ปรามาสสฺส จ โนปรามาสสฺส จ ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ…เป.… สีลํ…เป.… อุโปสถกมฺมํ…เป.… ปุเพฺพ…เป.… ฌานา …เป.… จกฺขุํ…เป.… วตฺถุํ โนปรามาเส ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ปรามาโส จ สมฺปยุตฺตกา จ ขนฺธา อุปฺปชฺชนฺติฯ  – โนปรามาสาธิปติ สมฺปยุตฺตกานํ ขนฺธานํ ปรามาสสฺส จ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๓)</p>


<p>ปรามาโส  จ โนปรามาโส จ ธมฺมา ปรามาสสฺส ธมฺมสฺส อธิปติปจฺจเยน ปจฺจโยฯ  – ปรามาสญฺจ สมฺปยุตฺตเก จ ขเนฺธ ครุํ กตฺวา ปรามาโส… ตีณิฯ</p>


<h3>อนนฺตรปจฺจโย</h3>
<p> ปรามาโส ธโมฺม ปรามาสสฺส ธมฺมสฺส อนนฺตรปจฺจเยน ปจฺจโย – ปุริโม ปุริโม ปรามาโส ปจฺฉิมสฺส ปจฺฉิมสฺส ปรามาสสฺส อนนฺตรปจฺจเยน ปจฺจโยฯ (มูลํ กาตพฺพํ) ปุริโม ปุริโม ปรามาโส ปจฺฉิมานํ ปจฺฉิมานํ โนปรามาสานํ ขนฺธานํ อนนฺตรปจฺจเยน ปจฺจโย; ปรามาโส วุฎฺฐานสฺส อนนฺตรปจฺจเยน ปจฺจโยฯ (มูลํ กาตพฺพํ) ปุริโม ปุริโม ปรามาโส ปจฺฉิมสฺส ปจฺฉิมสฺส ปรามาสสฺส สมฺปยุตฺตกานญฺจ ขนฺธานํ อนนฺตรปจฺจเยน ปจฺจโยฯ (๓)</p>


<p> โนปรามาโส ธโมฺม โนปรามาสสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา โนปรามาสา ขนฺธา ปจฺฉิมานํ  ปจฺฉิมานํ โนปรามาสานํ ขนฺธานํ อนนฺตรปจฺจเยน ปจฺจโย…เป.… อนุโลมํ ผลสมาปตฺติยา อนนฺตรปจฺจเยน ปจฺจโยฯ (มูลํ กาตพฺพํ) ปุริมา ปุริมา โนปรามาสา ขนฺธา ปจฺฉิมสฺส ปจฺฉิมสฺส ปรามาสสฺส อนนฺตรปจฺจเยน ปจฺจโย; อาวชฺชนา ปรามาสสฺส อนนฺตรปจฺจเยน ปจฺจโยฯ (มูลํ กาตพฺพํ) ปุริมา ปุริมา โนปรามาสา ขนฺธา ปจฺฉิมสฺส ปจฺฉิมสฺส ปรามาสสฺส จ สมฺปยุตฺตกานญฺจ ขนฺธานํ อนนฺตรปจฺจเยน ปจฺจโย; อาวชฺชนา ปรามาสสฺส จ สมฺปยุตฺตกานญฺจ ขนฺธานํ อนนฺตรปจฺจเยน ปจฺจโยฯ (๓)</p>


<p> ปรามาโส จ โนปรามาโส จ ธมฺมา ปรามาสสฺส ธมฺมสฺส อนนฺตรปจฺจเยน ปจฺจโย – ปุริโม ปุริโม ปรามาโส จ สมฺปยุตฺตกา จ ขนฺธา ปจฺฉิมสฺส ปจฺฉิมสฺส ปรามาสสฺส อนนฺตรปจฺจเยน ปจฺจโยฯ (มูลํ กาตพฺพํ)  ปุริโม ปุริโม ปรามาโส จ สมฺปยุตฺตกา จ ขนฺธา ปจฺฉิมานํ ปจฺฉิมานํ โนปรามาสานํ ขนฺธานํ อนนฺตรปจฺจเยน ปจฺจโย; ปรามาโส จ สมฺปยุตฺตกา จ ขนฺธา วุฎฺฐานสฺส อนนฺตรปจฺจเยน ปจฺจโยฯ (มูลํ กาตพฺพํ) ปุริโม ปุริโม ปรามาโส จ สมฺปยุตฺตกา จ ขนฺธา ปจฺฉิมสฺส ปจฺฉิมสฺส ปรามาสสฺส สมฺปยุตฺตกานญฺจ ขนฺธานํ อนนฺตรปจฺจเยน ปจฺจโยฯ (๓)</p>


<h3>สมนนฺตรปจฺจยาทิ</h3>
<p> ปรามาโส  ธโมฺม ปรามาสสฺส ธมฺมสฺส สมนนฺตรปจฺจเยน ปจฺจโย… สหชาตปจฺจเยน ปจฺจโย… อญฺญมญฺญปจฺจเยน ปจฺจโย… นิสฺสยปจฺจเยน ปจฺจโย… ปญฺจฯ</p>


<h3>อุปนิสฺสยปจฺจโย</h3>
<p> ปรามาโส ธโมฺม ปรามาสสฺส ธมฺมสฺส อุปนิสฺสยปจฺจเยน  ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – ปรามาโส ปรามาสสฺส อุปนิสฺสยปจฺจเยน ปจฺจโย… ตีณิฯ</p>


<p> โนปรามาโส ธโมฺม โนปรามาสสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย ทานํ เทติ…เป.… สมาปตฺติํ อุปฺปาเทติ… มานํ ชเปฺปติ… สีลํ…เป.… ปญฺญํ… ราคํ… โทสํ… โมหํ… มานํ… ปตฺถนํ… กายิกํ สุขํ…เป.… เสนาสนํ อุปนิสฺสาย ทานํ เทติ…เป.… สมาปตฺติํ อุปฺปาเทติ… ปาณํ หนติ…เป.… สงฺฆํ ภินฺทติ; สทฺธา…เป.… เสนาสนํ, สทฺธาย…เป.… ปญฺญาย, ราคสฺส…เป.… ปตฺถนาย… กายิกสฺส สุขสฺส…เป.… มคฺคสฺส, ผลสมาปตฺติยา อุปนิสฺสยปจฺจเยน ปจฺจโยฯ (๑)</p>


<p>โนปรามาโส ธโมฺม ปรามาสสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย ทิฎฺฐิํ คณฺหาติ, สีลํ…เป.… ปญฺญํ, ราคํ…เป.… ปตฺถนํ, กายิกํ สุขํ…เป.… เสนาสนํ อุปนิสฺสาย ทิฎฺฐิํ คณฺหาติ; สทฺธา…เป.… เสนาสนํ ปรามาสสฺส อุปนิสฺสยปจฺจเยน ปจฺจโยฯ (๒)</p>


<p>โนปรามาโส  ธโมฺม ปรามาสสฺส จ โนปรามาสสฺส จ ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย ทิฎฺฐิํ คณฺหาติ, สีลํ…เป.… เสนาสนํ อุปนิสฺสาย ทิฎฺฐิํ   คณฺหาติ; สทฺธา…เป.… เสนาสนํ ปรามาสสฺส สมฺปยุตฺตกานญฺจ ขนฺธานํ อุปนิสฺสยปจฺจเยน ปจฺจโยฯ (๓)</p>


<p> ปรามาโส จ โนปรามาโส จ ธมฺมา ปรามาสสฺส ธมฺมสฺส อุปนิสฺสยปจฺจเยน ปจฺจโย – ตีณิ อุปนิสฺสยา ปรามาโส จ สมฺปยุตฺตกา จ ขนฺธา ปรามาสสฺส อุปนิสฺสยปจฺจเยน ปจฺจโย… ตีณิฯ</p>


<h3>ปุเรชาตปจฺจโย</h3>
<p> โนปรามาโส ธโมฺม โนปรามาสสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อนิจฺจโต…เป.… วิปสฺสติ อสฺสาเทติ อภินนฺทติ, ตํ อารพฺภ ราโค…เป.… วิจิกิจฺฉา…เป.… อุทฺธจฺจํ…เป.… โทมนสฺสํ อุปฺปชฺชติ; ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติฯ รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส…เป.…ฯ  – จกฺขายตนํ จกฺขุวิญฺญาณสฺส…เป.… กายายตนํ กายวิญฺญาณสฺส…เป.… วตฺถุ โนปรามาสานํ ขนฺธานํ ปุเรชาตปจฺจเยน ปจฺจโยฯ (๑)</p>


<p>โนปรามาโส ธโมฺม ปรามาสสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ทิฎฺฐิ อุปฺปชฺชติฯ  – วตฺถุ ปรามาสสฺส ปุเรชาตปจฺจเยน ปจฺจโยฯ (๒)</p>


<p>โนปรามาโส ธโมฺม ปรามาสสฺส จ โนปรามาสสฺส จ ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ปรามาโส  จ สมฺปยุตฺตกา จ ขนฺธา อุปฺปชฺชนฺติฯ  – วตฺถุ ปรามาสสฺส จ สมฺปยุตฺตกานญฺจ ขนฺธานํ ปุเรชาตปจฺจเยน ปจฺจโยฯ (๓)</p>


<h3>ปจฺฉาชาตาเสวนปจฺจยา</h3>
<p> ปรามาโส  ธโมฺม โนปรามาสสฺส ธมฺมสฺส ปจฺฉาชาตปจฺจเยน ปจฺจโย… ตีณิ (ปจฺฉาชาตา กาตพฺพา)… อาเสวนปจฺจเยน ปจฺจโย… นวฯ</p>


<h3>กมฺมปจฺจโย</h3>
<p> โนปรามาโส  ธโมฺม โนปรามาสสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – โนปรามาสา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโย; ปฎิสนฺธิกฺขเณ…เป.…ฯ  – โนปรามาสา เจตนา วิปากานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ (มูลํ กาตพฺพํ) โนปรามาสา เจตนา ปรามาสสฺส กมฺมปจฺจเยน ปจฺจโยฯ (มูลํ กาตพฺพํ) โนปรามาสา เจตนา ปรามาสสฺส จ สมฺปยุตฺตกานญฺจ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ (๓)</p>


<h3>วิปากปจฺจยาทิ</h3>
<p> โนปรามาโส ธโมฺม โนปรามาสสฺส ธมฺมสฺส วิปากปจฺจเยน ปจฺจโย… เอกํ… อาหารปจฺจเยน ปจฺจโย… ตีณิ, อินฺทฺริยปจฺจเยน ปจฺจโย… ตีณิ… ฌานปจฺจเยน ปจฺจโย… ตีณิฯ</p>


<p>ปรามาโส ธโมฺม โนปรามาสสฺส ธมฺมสฺส มคฺคปจฺจเยน ปจฺจโย – ปรามาสานิ มคฺคงฺคานิ…เป.… (เอวํ ปญฺจ ปญฺหา กาตพฺพา) สมฺปยุตฺตปจฺจเยน  ปจฺจโย… ปญฺจฯ</p>


<h3>วิปฺปยุตฺตปจฺจโย</h3>
<p> ปรามาโส ธโมฺม โนปรามาสสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (สํขิตฺตํ)ฯ (๑)</p>


<p>โนปรามาโส ธโมฺม โนปรามาสสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปุเรชาตํ, ปจฺฉาชาตํ (สํขิตฺตํ)ฯ (๑)</p>


<p>โนปรามาโส ธโมฺม ปรามาสสฺส ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ ปรามาสสฺส วิปฺปยุตฺตปจฺจเยน ปจฺจโยฯ (๒)</p>


<p>โนปรามาโส   ธโมฺม ปรามาสสฺส จ โนปรามาสสฺส จ ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ ปรามาสสฺส จ สมฺปยุตฺตกานญฺจ ขนฺธานํ วิปฺปยุตฺตปจฺจเยน ปจฺจโยฯ (๓)</p>


<p>ปรามาโส จ โนปรามาโส จ ธมฺมา โนปรามาสสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (สํขิตฺตํ)ฯ (๑)</p>


<h3>อตฺถิปจฺจโย</h3>
<p> ปรามาโส ธโมฺม โนปรามาสสฺส ธมฺมสฺส อตฺถิปจฺจเยน ปจฺจโย – สหชาตํ, ปจฺฉาชาตํฯ  – ปรามาโส สมฺปยุตฺตกานญฺจ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโยฯ  – ปรามาโส ปุเรชาตสฺส อิมสฺส กายสฺส อตฺถิปจฺจเยน ปจฺจโยฯ (๑)</p>


<p> โนปรามาโส ธโมฺม โนปรามาสสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ, อินฺทฺริยํ (สํขิตฺตํ)ฯ (๑)</p>


<p>โนปรามาโส ธโมฺม ปรามาสสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ   – โนปรามาสา ขนฺธา ปรามาสสฺส อตฺถิปจฺจเยน ปจฺจโยฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ทิฎฺฐิ อุปฺปชฺชติ, วตฺถุ ปรามาสสฺส อตฺถิปจฺจเยน ปจฺจโยฯ (๒)</p>


<p>โนปรามาโส ธโมฺม ปรามาสสฺส จ โนปรามาสสฺส จ ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํฯ  – โนปรามาโส เอโก ขโนฺธ ติณฺณนฺนํ ขนฺธานํ ปรามาสสฺส จ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.…ฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ปรามาโส จ สมฺปยุตฺตกา จ ขนฺธา อุปฺปชฺชนฺติ, วตฺถุ ปรามาสสฺส จ สมฺปยุตฺตกานญฺจ ขนฺธานํ อตฺถิปจฺจเยน ปจฺจโยฯ (๓)</p>


<p> ปรามาโส  จ โนปรามาโส จ ธมฺมา โนปรามาสสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ , อินฺทฺริยํฯ  – โนปรามาโส เอโก ขโนฺธ จ ปรามาโส จ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.… เทฺว ขนฺธา จ…เป.… ปรามาโส จ สมฺปยุตฺตกา จ ขนฺธา จิตฺตสมุฎฺฐานานํ รูปานํ อตฺถิปจฺจเยน ปจฺจโย; ปรามาโส จ มหาภูตา จ จิตฺตสมุฎฺฐานานํ รูปานํ อตฺถิปจฺจเยน ปจฺจโย;  โนปรามาสานํ ขนฺธานํ อตฺถิปจฺจเยน ปจฺจโยฯ  – ปรามาโส จ สมฺปยุตฺตกา จ ขนฺธา ปุเรชาตสฺส อิมสฺส กายสฺส อตฺถิปจฺจเยน ปจฺจโยฯ  – ปรามาโส จ สมฺปยุตฺตกา จ  ขนฺธา กพฬีกาโร อาหาโร จ อิมสฺส กายสฺส อตฺถิปจฺจเยน ปจฺจโยฯ  – ปรามาโส จ สมฺปยุตฺตกา จ ขนฺธา รูปชีวิตินฺทฺริยญฺจ กฎตฺตารูปานํ อตฺถิปจฺจเยน ปจฺจโยฯ (๑)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา ตีณิ, อารมฺมเณ นว, อธิปติยา นว, อนนฺตเร นว, สมนนฺตเร นว, สหชาเต ปญฺจ, อญฺญมเญฺญ ปญฺจ, นิสฺสเย ปญฺจ, อุปนิสฺสเย นว, ปุเรชาเต ตีณิ, ปจฺฉาชาเต ตีณิ, อาเสวเน นว, กเมฺม ตีณิ, วิปาเก เอกํ, อาหาเร ตีณิ, อินฺทฺริเย ตีณิ, ฌาเน ตีณิ, มเคฺค ปญฺจ, สมฺปยุเตฺต ปญฺจ, วิปฺปยุเตฺต ปญฺจ, อตฺถิยา ปญฺจ, นตฺถิยา นว, วิคเต นว, อวิคเต ปญฺจฯ</p>

</p>


<h3>ปจฺจนียุทฺธาโร</h3>
<p> ปรามาโส  ธโมฺม ปรามาสสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>ปรามาโส ธโมฺม โนปรามาสสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๒)</p>


<p>ปรามาโส  ธโมฺม ปรามาสสฺส จ โนปรามาสสฺส จ ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<p> โนปรามาโส ธโมฺม โนปรามาสสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย… ปจฺฉาชาตปจฺจเยน ปจฺจโย… กมฺมปจฺจเยน ปจฺจโย… อาหารปจฺจเยน ปจฺจโย … อินฺทฺริยปจฺจเยน ปจฺจโยฯ (๑)</p>


<p>โนปรามาโส ธโมฺม ปรามาสสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๒)</p>


<p>โนปรามาโส ธโมฺม ปรามาสสฺส จ โนปรามาสสฺส จ ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๓)</p>


<p> ปรามาโส จ โนปรามาโส จ ธมฺมา ปรามาสสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>ปรามาโส จ โนปรามาโส จ ธมฺมา โนปรามาสสฺส ธมฺมสฺส อารมฺมณปจฺจเยน ปจฺจโย … สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโยฯ (๒)</p>


<p>ปรามาโส จ โนปรามาโส จ ธมฺมา ปรามาสสฺส จ โนปรามาสสฺส จ ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<p> นเหตุยา นว, นอารมฺมเณ นว (สพฺพตฺถ นว), โนอวิคเต นวฯ</p>


<h2>๓. ปจฺจยานุโลมปจฺจนียํ</h2>
<p> เหตุปจฺจยา  นอารมฺมเณ ตีณิ, นอธิปติยา ตีณิ, นอนนฺตเร ตีณิ, นสมนนฺตเร ตีณิ, นอญฺญมเญฺญ เอกํ, นอุปนิสฺสเย ตีณิ…เป.… นมเคฺค ตีณิ, นสมฺปยุเตฺต เอกํ, นวิปฺปยุเตฺต ตีณิ, โนนตฺถิยา ตีณิ, โนวิคเต ตีณิฯ</p>


<h2>๔. ปจฺจยปจฺจนียานุโลมํ</h2>
<p> นเหตุปจฺจยา อารมฺมเณ นว, อธิปติยา นว (อนุโลมมาติกา ) …เป.… อวิคเต ปญฺจฯ</p>

</p>


<h2>๕๑. ปรามฎฺฐทุกํ</h2>
<h2>๑-๗. ปฎิจฺจวาราทิ</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามฎฺฐํ  ธมฺมํ ปฎิจฺจ ปรามโฎฺฐ ธโมฺม อุปฺปชฺชติ เหตุปจฺจยา – ปรามฎฺฐํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว อชฺฌตฺติกา มหาภูตา)ฯ</p>


<p>ปรามฎฺฐํ ธมฺมํ ปฎิจฺจ…เป.… (ปรามฎฺฐทุกํ ยถา จูฬนฺตรทุเก โลกิยทุกํ เอวํ กาตพฺพํ นินฺนานากรณํ)ฯ</p>

</p>


<h2>๕๒. ปรามาสสมฺปยุตฺตทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสสมฺปยุตฺตํ  ธมฺมํ ปฎิจฺจ ปรามาสสมฺปยุโตฺต ธโมฺม อุปฺปชฺชติ เหตุปจฺจยา – ปรามาสสมฺปยุตฺตํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ…เป.…ฯ (๑)</p>


<p>ปรามาสสมฺปยุตฺตํ  ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ เหตุปจฺจยา – ปรามาสสมฺปยุเตฺต ขเนฺธ ปฎิจฺจ จิตฺตสมุฎฺฐานํ รูปํฯ (๒)</p>


<p>ปรามาสสมฺปยุตฺตํ ธมฺมํ ปฎิจฺจ ปรามาสสมฺปยุโตฺต จ ปรามาสวิปฺปยุโตฺต จ ธมฺมา  อุปฺปชฺชนฺติ เหตุปจฺจยา – ปรามาสสมฺปยุตฺตํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p> ปรามาสวิปฺปยุตฺตํ ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ เหตุปจฺจยา – ปรามาสวิปฺปยุตฺตํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ  …เป.… เทฺว ขเนฺธ…เป.… ปฎิสนฺธิกฺขเณ…เป.… ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธา, เอกํ มหาภูตํ…เป.…ฯ (๑)</p>


<p>ปรามาสสมฺปยุตฺตญฺจ ปรามาสวิปฺปยุตฺตญฺจ ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ เหตุปจฺจยา – ปรามาสสมฺปยุเตฺต ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํ (สํขิตฺตํ)ฯ (๑)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา ปญฺจ, อารมฺมเณ เทฺว, อธิปติยา ปญฺจ, อนนฺตเร เทฺว, สมนนฺตเร เทฺว, สหชาเต ปญฺจ, อญฺญมเญฺญ เทฺว, นิสฺสเย ปญฺจ, อุปนิสฺสเย เทฺว, ปุเรชาเต เทฺว, อาเสวเน เทฺว, กเมฺม ปญฺจ, วิปาเก เอกํ, อาหาเร ปญฺจ…เป.… มเคฺค ปญฺจ, สมฺปยุเตฺต เทฺว, วิปฺปยุเตฺต ปญฺจ, อตฺถิยา ปญฺจ, นตฺถิยา เทฺว, วิคเต เทฺว, อวิคเต ปญฺจฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> ปรามาสวิปฺปยุตฺตํ ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ นเหตุปจฺจยา – อเหตุกํ ปรามาสวิปฺปยุตฺตํ เอกํ ขนฺธํ ปฎิจฺจ ตโย ขนฺธา  จิตฺตสมุฎฺฐานญฺจ รูปํ  …เป.… เทฺว ขเนฺธ…เป.… อเหตุกปฎิสนฺธิกฺขเณ…เป.… (ยาว อสญฺญสตฺตา) วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ วิจิกิจฺฉาสหคโต อุทฺธจฺจสหคโต โมโหฯ (๑)</p>


<h3>นอารมฺมณปจฺจโย</h3>
<p> ปรามาสสมฺปยุตฺตํ  ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ นอารมฺมณปจฺจยา – ปรามาสสมฺปยุเตฺต ขเนฺธ ปฎิจฺจ จิตฺตสมุฎฺฐานํ รูปํ (สํขิตฺตํ)ฯ (๑)</p>


<p>ปรามาสวิปฺปยุตฺตํ ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ นอารมฺมณปจฺจยา – ปรามาสวิปฺปยุเตฺต ขเนฺธ ปฎิจฺจ จิตฺตสมุฎฺฐานํ รูปํ (ยาว อสญฺญสตฺตา)ฯ (๑)</p>


<p>ปรามาสสมฺปยุตฺตญฺจ ปรามาสวิปฺปยุตฺตญฺจ ธมฺมํ ปฎิจฺจ ปรามาสวิปฺปยุโตฺต ธโมฺม อุปฺปชฺชติ นอารมฺมณปจฺจยา – ปรามาสสมฺปยุเตฺต ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํ (สํขิตฺตํ)ฯ (๑)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา เอกํ, นอารมฺมเณ ตีณิ, นอธิปติยา ปญฺจ, นอนนฺตเร ตีณิ, นสมนนฺตเร ตีณิ, นอญฺญมเญฺญ ตีณิ, นอุปนิสฺสเย ตีณิ, นปุเรชาเต จตฺตาริ, นปจฺฉาชาเต ปญฺจ, นอาเสวเน ปญฺจ, นกเมฺม เทฺว, นวิปาเก ปญฺจ, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต เทฺว, โนนตฺถิยา ตีณิ, โนวิคเต ตีณิฯ</p>


<h2>๓. ปจฺจยานุโลมปจฺจนียํ</h2>
<p> เหตุปจฺจยา นอารมฺมเณ ตีณิ, นอธิปติยา ปญฺจ (เอวํ คเณตพฺพํ)ฯ</p>


<h2>๔. ปจฺจยปจฺจนียานุโลมํ</h2>
<p> นเหตุปจฺจยา  อารมฺมเณ เอกํ (สํขิตฺตํ), อวิคเต เอกํฯ</p>


<h2>๒. สหชาตวาโร</h2>
<h2>๓. ปจฺจยวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสสมฺปยุตฺตํ   ธมฺมํ ปจฺจยา ปรามาสสมฺปยุโตฺต ธโมฺม อุปฺปชฺชติ เหตุปจฺจยา… ตีณิ (ปฎิจฺจวารสทิโส)ฯ</p>


<p>ปรามาสวิปฺปยุตฺตํ ธมฺมํ ปจฺจยา ปรามาสวิปฺปยุโตฺต ธโมฺม อุปฺปชฺชติ เหตุปจฺจยา – ปรามาสวิปฺปยุตฺตํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว อชฺฌตฺติกา มหาภูตา) วตฺถุํ ปจฺจยา ปรามาสวิปฺปยุตฺตา ขนฺธาฯ (๑)</p>


<p>ปรามาสวิปฺปยุตฺตํ ธมฺมํ ปจฺจยา ปรามาสสมฺปยุโตฺต ธโมฺม อุปฺปชฺชติ เหตุปจฺจยา – วตฺถุํ ปจฺจยา ปรามาสสมฺปยุตฺตกา ขนฺธาฯ (๒)</p>


<p>ปรามาสวิปฺปยุตฺตํ ธมฺมํ ปจฺจยา ปรามาสสมฺปยุโตฺต จ ปรามาสวิปฺปยุโตฺต จ ธมฺมา อุปฺปชฺชนฺติ  เหตุปจฺจยา – วตฺถุํ ปจฺจยา ปรามาสสมฺปยุตฺตกา ขนฺธา, มหาภูเต ปจฺจยา จิตฺตสมุฎฺฐานํ รูปํฯ (๓)</p>


<p> ปรามาสสมฺปยุตฺตญฺจ ปรามาสวิปฺปยุตฺตญฺจ ธมฺมํ ปจฺจยา ปรามาสสมฺปยุโตฺต ธโมฺม อุปฺปชฺชติ เหตุปจฺจยา – ปรามาสสมฺปยุตฺตํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ…เป.…ฯ (๑)</p>


<p>ปรามาสสมฺปยุตฺตญฺจ ปรามาสวิปฺปยุตฺตญฺจ ธมฺมํ ปจฺจยา ปรามาสวิปฺปยุโตฺต ธโมฺม อุปฺปชฺชติ เหตุปจฺจยา – ปรามาสสมฺปยุเตฺต ขเนฺธ จ มหาภูเต จ ปจฺจยา จิตฺตสมุฎฺฐานํ รูปํฯ (๒)</p>


<p>ปรามาสสมฺปยุตฺตญฺจ ปรามาสวิปฺปยุตฺตญฺจ ธมฺมํ ปจฺจยา ปรามาสสมฺปยุโตฺต จ ปรามาสวิปฺปยุโตฺต จ ธมฺมา อุปฺปชฺชนฺติ เหตุปจฺจยา  – ปรามาสสมฺปยุตฺตํ เอกํ ขนฺธญฺจ วตฺถุญฺจ ปจฺจยา ตโย ขนฺธา…เป.… เทฺว ขเนฺธ…เป.… ปรามาสสมฺปยุเตฺต ขเนฺธ จ มหาภูเต จ ปจฺจยา จิตฺตสมุฎฺฐานํ รูปํ (สํขิตฺตํ)ฯ (๓)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา  นว, อารมฺมเณ จตฺตาริ, อธิปติยา นว, อนนฺตเร จตฺตาริ, สมนนฺตเร จตฺตาริ, สหชาเต นว, อญฺญมเญฺญ จตฺตาริ, นิสฺสเย นว, อุปนิสฺสเย จตฺตาริ, ปุเรชาเต จตฺตาริ, อาเสวเน จตฺตาริ, กเมฺม นว, วิปาเก เอกํ, อาหาเร นว…เป.… อวิคเต นวฯ</p>

</p>


<h2>๒. ปจฺจยปจฺจนียํ</h2>
<h3>๑. วิภงฺควาโร</h3>
<p> ปรามาสวิปฺปยุตฺตํ  ธมฺมํ ปจฺจยา ปรามาสวิปฺปยุโตฺต ธโมฺม อุปฺปชฺชติ นเหตุปจฺจยา – อเหตุกํ ปรามาสวิปฺปยุตฺตํ เอกํ ขนฺธํ ปจฺจยา ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… อเหตุกปฎิสนฺธิกฺขเณ…เป.… (ยาว อสญฺญสตฺตา) จกฺขายตนํ ปจฺจยา จกฺขุวิญฺญาณํ…เป.… กายายตนํ ปจฺจยา กายวิญฺญาณํ, วตฺถุํ ปจฺจยา อเหตุกปรามาสวิปฺปยุตฺตา ขนฺธา; วิจิกิจฺฉาสหคเต อุทฺธจฺจสหคเต ขเนฺธ จ วตฺถุญฺจ ปจฺจยา วิจิกิจฺฉาสหคโต อุทฺธจฺจสหคโต โมโหฯ</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา เอกํ, นอารมฺมเณ ตีณิ, นอธิปติยา นว, นอนนฺตเร ตีณิ, นสมนนฺตเร ตีณิ, นอญฺญมเญฺญ ตีณิ, นอุปนิสฺสเย ตีณิ, นปุเรชาเต จตฺตาริ, นปจฺฉาชาเต นว, นอาเสวเน นว, นกเมฺม จตฺตาริ, นวิปาเก นว, นอาหาเร เอกํ, นอินฺทฺริเย เอกํ, นฌาเน เอกํ, นมเคฺค เอกํ, นสมฺปยุเตฺต ตีณิ, นวิปฺปยุเตฺต  เทฺว, โนนตฺถิยา ตีณิ, โนวิคเต ตีณิฯ</p>


<h2>๓. ปจฺจยานุโลมปจฺจนียํ</h2>
<p> เหตุปจฺจยา  นอารมฺมเณ ตีณิ, นอธิปติยา นว (เอวํ คเณตพฺพํ)ฯ</p>


<h2>๔. ปจฺจยปจฺจนียานุโลมํ</h2>
<p> นเหตุปจฺจยา อารมฺมเณ เอกํ…เป.… อวิคเต เอกํฯ</p>


<h2>๔. นิสฺสยวาโร</h2>
<h2>๕. สํสฎฺฐวาโร</h2>
<h3>๑-๔. ปจฺจยานุโลมาทิ</h3>
<p> ปรามาสสมฺปยุตฺตํ  ธมฺมํ สํสโฎฺฐ ปรามาสสมฺปยุโตฺต ธโมฺม อุปฺปชฺชติ เหตุปจฺจยา (สํขิตฺตํ)ฯ</p>


<h3>สุทฺธํ</h3>
<p> เหตุยา เทฺว (สพฺพตฺถ เทฺว), วิปาเก เอกํ…เป.… อวิคเต เทฺวฯ นเหตุยา เอกํ, นอธิปติยา เทฺว, นปุเรชาเต เทฺว, นปจฺฉาชาเต เทฺว, นอาเสวเน เทฺว, นกเมฺม เทฺว, นวิปาเก เทฺว, นฌาเน เอกํ, นมเคฺค เอกํ, นวิปฺปยุเตฺต เทฺวฯ</p>


<h2>๖. สมฺปยุตฺตวาโร</h2>
<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสสมฺปยุโตฺต  ธโมฺม ปรามาสสมฺปยุตฺตสฺส ธมฺมสฺส เหตุปจฺจเยน ปจฺจโย – ปรามาสสมฺปยุตฺตา  เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ (มูลํ กาตพฺพํ) ปรามาสสมฺปยุตฺตา เหตู จิตฺตสมุฎฺฐานานํ รูปานํ เหตุปจฺจเยน ปจฺจโยฯ (มูลํ กาตพฺพํ) ปรามาสสมฺปยุตฺตา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ  รูปานํ เหตุปจฺจเยน ปจฺจโยฯ (๓)</p>


<p>ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส เหตุปจฺจเยน ปจฺจโย – ปรามาสวิปฺปยุตฺตา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโย; ปฎิสนฺธิกฺขเณ…เป.…ฯ (๑)</p>


<h3>อารมฺมณปจฺจโย</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อารมฺมณปจฺจเยน ปจฺจโย – ราคํ อสฺสาเทติ อภินนฺทติ, ตํ อารพฺภ ปรามาสสมฺปยุโตฺต ราโค อุปฺปชฺชติ; ปรามาสสมฺปยุเตฺต ขเนฺธ อสฺสาเทติ อภินนฺทติ, ตํ อารพฺภ ปรามาสสมฺปยุโตฺต ราโค อุปฺปชฺชติฯ (๑)</p>


<p>ปรามาสสมฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อารมฺมณปจฺจเยน ปจฺจโย – อริยา ปรามาสสมฺปยุเตฺต ปหีเน กิเลเส ปจฺจเวกฺขนฺติ, ปุเพฺพ สมุทาจิเณฺณ กิเลเส ชานนฺติ, ปรามาสสมฺปยุเตฺต ขเนฺธ อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ ปรามาสวิปฺปยุโตฺต ราโค…เป.… วิจิกิจฺฉา…เป.… อุทฺธจฺจํ…เป.… โทมนสฺสํ อุปฺปชฺชติ; เจโตปริยญาเณน ปรามาสสมฺปยุตฺตจิตฺตสมงฺคิสฺส จิตฺตํ ชานาติ, ปรามาสสมฺปยุตฺตา ขนฺธา เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๒)</p>


<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ กตฺวา ตํ ปจฺจเวกฺขติ, อสฺสาเทติ อภินนฺทติ, ตํ อารพฺภ ปรามาสวิปฺปยุโตฺต ราโค…เป.… วิจิกิจฺฉา…เป.… อุทฺธจฺจํ…เป.… โทมนสฺสํ อุปฺปชฺชติ ; ปุเพฺพ สุจิณฺณานิ…เป.… ฌานา…เป.… อริยา มคฺคา  วุฎฺฐหิตฺวา มคฺคํ ปจฺจเวกฺขนฺติ, ผลํ…เป.… นิพฺพานํ…เป.… นิพฺพานํ โคตฺรภุสฺส, โวทานสฺส, มคฺคสฺส, ผลสฺส, อาวชฺชนาย อารมฺมณปจฺจเยน ปจฺจโย; อริยา ปรามาสวิปฺปยุเตฺต ปหีเน กิเลเส…เป.… วิกฺขมฺภิเต กิเลเส…เป.… ปุเพฺพ…เป.… จกฺขุํ…เป.… วตฺถุํ ปรามาสวิปฺปยุเตฺต ขเนฺธ  อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ ปรามาสวิปฺปยุโตฺต ราโค…เป.… วิจิกิจฺฉา…เป.… อุทฺธจฺจํ…เป.… โทมนสฺสํ อุปฺปชฺชติ; ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติฯ เจโตปริยญาเณน ปรามาสวิปฺปยุตฺตจิตฺตสมงฺคิสฺส จิตฺตํ ชานาติ, อากาสานญฺจายตนํ วิญฺญาณญฺจายตนสฺส…เป.… อากิญฺจญฺญายตนํ เนวสญฺญานาสญฺญายตนสฺส…เป.… รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส…เป.… ปรามาสวิปฺปยุตฺตา ขนฺธา อิทฺธิวิธญาณสฺส, เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ…เป.… ปุเพฺพ…เป.… ฌานา…เป.… จกฺขุํ…เป.… วตฺถุํ ปรามาสวิปฺปยุเตฺต ขเนฺธ อสฺสาเทติ อภินนฺทติฯ ตํ อารพฺภ ปรามาสสมฺปยุโตฺต ราโค อุปฺปชฺชติฯ (๒)</p>


<h3>อธิปติปจฺจโย</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อธิปติปจฺจเยน  ปจฺจโย – อารมฺมณาธิปติ, สหชาตาธิปติฯ  – ราคํ ครุํ กตฺวา อสฺสาเทติ อภินนฺทติ, ตํ ครุํ กตฺวา ปรามาสสมฺปยุโตฺต ราโค อุปฺปชฺชติ, ปรามาสสมฺปยุเตฺต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ปรามาสสมฺปยุโตฺต ราโค อุปฺปชฺชติฯ  – ปรามาสสมฺปยุตฺตาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโยฯ (๑)</p>


<p>ปรามาสสมฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ปรามาสสมฺปยุเตฺต ขเนฺธ ครุํ กตฺวา อสฺสาเทติ  อภินนฺทติ, ตํ ครุํ กตฺวา ปรามาสวิปฺปยุโตฺต ราโค อุปฺปชฺชติฯ  – ปรามาสสมฺปยุตฺตาธิปติ จิตฺตสมุฎฺฐานานํ รูปานํ อธิปติปจฺจเยน ปจฺจโยฯ (๒)</p>


<p>ปรามาสสมฺปยุโตฺต ธโมฺม ปรามาสสมฺปยุตฺตสฺส จ ปรามาสวิปฺปยุตฺตสฺส จ ธมฺมสฺส อธิปติปจฺจเยน ปจฺจโยฯ  – ปรามาสสมฺปยุตฺตาธิปติ  สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๓)</p>


<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ…เป.… สีลํ…เป.… อุโปสถกมฺมํ กตฺวา ตํ ครุํ กตฺวา ปจฺจเวกฺขติ, อสฺสาเทติ อภินนฺทติ, ตํ ครุํ กตฺวา ปรามาสวิปฺปยุโตฺต ราโค อุปฺปชฺชติ, ปุเพฺพ…เป.… ฌานา…เป.… อริยา มคฺคา วุฎฺฐหิตฺวา มคฺคํ ครุํ กตฺวา…เป.… ผลํ…เป.… นิพฺพานํ…เป.… นิพฺพานํ โคตฺรภุสฺส , โวทานสฺส, มคฺคสฺส, ผลสฺส อธิปติปจฺจเยน ปจฺจโย; จกฺขุํ…เป.… วตฺถุํ ปรามาสวิปฺปยุเตฺต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ปรามาสวิปฺปยุโตฺต ราโค อุปฺปชฺชติฯ  – ปรามาสวิปฺปยุตฺตาธิปติ สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ อธิปติปจฺจเยน ปจฺจโยฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส อธิปติปจฺจเยน ปจฺจโยฯ  – ทานํ…เป.… สีลํ…เป.… อุโปสถกมฺมํ กตฺวา ตํ ครุํ กตฺวา อสฺสาเทติ อภินนฺทติ, ตํ ครุํ กตฺวา ปรามาสสมฺปยุโตฺต ราโค อุปฺปชฺชติ, ปุเพฺพ…เป.… ฌานา…เป.… จกฺขุํ…เป.… วตฺถุํ ปรามาสวิปฺปยุเตฺต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ปรามาสสมฺปยุโตฺต ราโค อุปฺปชฺชติฯ (๒)</p>


<h3>อนนฺตร-สมนนฺตรปจฺจยา</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา ปรามาสสมฺปยุตฺตา ขนฺธา ปจฺฉิมานํ ปจฺฉิมานํ ปรามาสสมฺปยุตฺตกานํ ขนฺธานํ อนนฺตรปจฺจเยน ปจฺจโยฯ (๑)</p>


<p>ปรามาสสมฺปยุโตฺต  ธโมฺม ปรามาสวิปฺปยุตฺตสฺส ธมฺมสฺส อนนฺตรปจฺจเยน ปจฺจโย – ปรามาสสมฺปยุตฺตา ขนฺธา วุฎฺฐานสฺส อนนฺตรปจฺจเยน ปจฺจโยฯ (๒)</p>


<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา ปรามาสวิปฺปยุตฺตา ขนฺธา ปจฺฉิมานํ  ปจฺฉิมานํ ปรามาสวิปฺปยุตฺตานํ ขนฺธานํ อนนฺตรปจฺจเยน ปจฺจโย; อนุโลมํ…เป.… ผลสมาปตฺติยา อนนฺตรปจฺจเยน ปจฺจโยฯ (๑)</p>


<p>ปรามาสวิปฺปยุโตฺต  ธโมฺม ปรามาสสมฺปยุตฺตสฺส ธมฺมสฺส อนนฺตรปจฺจเยน ปจฺจโย – อาวชฺชนา ปรามาสสมฺปยุตฺตกานํ ขนฺธานํ อนนฺตรปจฺจเยน ปจฺจโย… สมนนฺตรปจฺจเยน ปจฺจโยฯ (๒)</p>


<h3>สหชาตปจฺจยาทิ</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส สหชาตปจฺจเยน ปจฺจโย… ปญฺจ… อญฺญมญฺญปจฺจเยน ปจฺจโย… เทฺว… นิสฺสยปจฺจเยน ปจฺจโย… สตฺตฯ</p>


<h3>อุปนิสฺสยปจฺจโย</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – ปรามาสสมฺปยุโตฺต ราโค… โมโห… ปตฺถนา ปรามาสสมฺปยุตฺตสฺส ราคสฺส… โมหสฺส… ปตฺถนาย อุปนิสฺสยปจฺจเยน ปจฺจโยฯ (๑)</p>


<p>ปรามาสสมฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – ปรามาสสมฺปยุตฺตํ ราคํ อุปนิสฺสาย ทานํ เทติ…เป.… สมาปตฺติํ อุปฺปาเทติ, มานํ ชเปฺปติ; ปรามาสสมฺปยุตฺตํ โมหํ… ปตฺถนํ อุปนิสฺสาย ทานํ เทติ…เป.… สมาปตฺติํ อุปฺปาเทติ, มานํ ชเปฺปติ, ปาณํ หนติ…เป.… สงฺฆํ ภินฺทติ; ปรามาสสมฺปยุโตฺต ราโค… โมโห… ปตฺถนา สทฺธาย  …เป.… ปญฺญาย, ราคสฺส… โทสสฺส… โมหสฺส… มานสฺส… ปตฺถนาย… กายิกสฺส สุขสฺส…เป.… ผลสมาปตฺติยา อุปนิสฺสยปจฺจเยน ปจฺจโยฯ (๒)</p>


<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย ทานํ เทติ …เป.… สมาปตฺติํ อุปฺปาเทติ, มานํ ชเปฺปติ; สีลํ…เป.… ปญฺญํ, ราคํ…เป.… มานํ…เป.… ปตฺถนํ อุปนิสฺสาย ทานํ เทติ…เป.… สมาปตฺติํ อุปฺปาเทติ, ปาณํ หนติ…เป.… สงฺฆํ ภินฺทติ; กายิกํ สุขํ…เป.… เสนาสนํ อุปนิสฺสาย ทานํ เทติ…เป.… สงฺฆํ ภินฺทติ; สทฺธา…เป.… ปญฺญา, ราโค…เป.… มาโน… ปตฺถนา… กายิกํ สุขํ…เป.… เสนาสนํ สทฺธาย…เป.… ปญฺญาย, ราคสฺส…เป.… มานสฺส… ปตฺถนาย… กายิกสฺส สุขสฺส…เป.… ผลสมาปตฺติยา อุปนิสฺสยปจฺจเยน ปจฺจโยฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส อุปนิสฺสยปจฺจเยน ปจฺจโย – อารมฺมณูปนิสฺสโย, อนนฺตรูปนิสฺสโย, ปกตูปนิสฺสโย…เป.…ฯ ปกตูปนิสฺสโย – สทฺธํ อุปนิสฺสาย ปรามาสสมฺปยุโตฺต ราโค อุปฺปชฺชติ; สีลํ…เป.… เสนาสนํ อุปนิสฺสาย ปรามาสสมฺปยุโตฺต ราโค อุปฺปชฺชติ; สทฺธา…เป.… เสนาสนํ ปรามาสสมฺปยุตฺตสฺส ราคสฺส…เป.… ปตฺถนาย อุปนิสฺสยปจฺจเยน ปจฺจโยฯ (๒)</p>


<h3>ปุเรชาตปจฺจโย</h3>
<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ ปรามาสวิปฺปยุโตฺต ราโค…เป.… วิจิกิจฺฉา…เป.… อุทฺธจฺจํ…เป.… โทมนสฺสํ อุปฺปชฺชติ; ทิเพฺพน จกฺขุนา รูปํ ปสฺสติ, ทิพฺพาย โสตธาตุยา สทฺทํ สุณาติฯ รูปายตนํ จกฺขุวิญฺญาณสฺส…เป.… โผฎฺฐพฺพายตนํ กายวิญฺญาณสฺส ปุเรชาตปจฺจเยน ปจฺจโยฯ  – จกฺขายตนํ จกฺขุวิญฺญาณสฺส  …เป.… กายายตนํ กายวิญฺญาณสฺส…เป.… วตฺถุ ปรามาสวิปฺปยุตฺตานํ ขนฺธานํ ปุเรชาตปจฺจเยน ปจฺจโยฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส ปุเรชาตปจฺจเยน ปจฺจโย – อารมฺมณปุเรชาตํ, วตฺถุปุเรชาตํฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ปรามาสสมฺปยุโตฺต ราโค อุปฺปชฺชติฯ  – วตฺถุ ปรามาสสมฺปยุตฺตกานํ ขนฺธานํ ปุเรชาตปจฺจเยน ปจฺจโยฯ (๒)</p>


<h3>ปจฺฉาชาตาเสวนปจฺจยา</h3>
<p> ปรามาสสมฺปยุโตฺต  ธโมฺม ปรามาสวิปฺปยุตฺตสฺส ธมฺมสฺส ปจฺฉาชาตปจฺจเยน ปจฺจโย (สํขิตฺตํ)ฯ (๑)</p>


<p>ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส ปจฺฉาชาตปจฺจเยน ปจฺจโย (สํขิตฺตํ)ฯ (๑)</p>


<p>ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อาเสวนปจฺจเยน ปจฺจโย… เทฺวฯ</p>


<h3>กมฺมปจฺจยาทิ</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส กมฺมปจฺจเยน ปจฺจโย – ปรามาสสมฺปยุตฺตา เจตนา สมฺปยุตฺตกานํ ขนฺธานํ กมฺมปจฺจเยน ปจฺจโยฯ (๑)</p>


<p>ปรามาสสมฺปยุโตฺต ธโมฺม ปรามาสวิปฺปยุตฺตสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – ปรามาสสมฺปยุตฺตา เจตนา จิตฺตสมุฎฺฐานานํ รูปานํ กมฺมปจฺจเยน ปจฺจโยฯ  – ปรามาสสมฺปยุตฺตา เจตนา วิปากานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ (มูลํ กาตพฺพํ) ปรามาสสมฺปยุตฺตา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโยฯ (๓)</p>


<p>ปรามาสวิปฺปยุโตฺต  ธโมฺม ปรามาสวิปฺปยุตฺตสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – ปรามาสวิปฺปยุตฺตา เจตนา สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ กมฺมปจฺจเยน ปจฺจโย; ปฎิสนฺธิกฺขเณ…เป.…ฯ นานากฺขณิกา – ปรามาสวิปฺปยุตฺตา เจตนา วิปากานํ ขนฺธานํ กฎตฺตา จ รูปานํ กมฺมปจฺจเยน ปจฺจโยฯ (๑)</p>


<p>วิปากปจฺจเยน ปจฺจโย… เอกํ, อาหารปจฺจเยน ปจฺจโย… จตฺตาริ, อินฺทฺริยปจฺจเยน ปจฺจโย… จตฺตาริ, ฌานปจฺจเยน ปจฺจโย… จตฺตาริ, มคฺคปจฺจเยน ปจฺจโย… จตฺตาริ, สมฺปยุตฺตปจฺจเยน ปจฺจโย… เทฺวฯ</p>


<h3>วิปฺปยุตฺตปจฺจโย</h3>
<p> ปรามาสสมฺปยุโตฺต  ธโมฺม ปรามาสวิปฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปจฺฉาชาตํ (สํขิตฺตํ)ฯ (๑)</p>


<p>ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโย – สหชาตํ, ปุเรชาตํ, ปจฺฉาชาตํ (สํขิตฺตํ)ฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส วิปฺปยุตฺตปจฺจเยน ปจฺจโยฯ  – วตฺถุ ปรามาสมฺปยุตฺตกานํ ขนฺธานํ วิปฺปยุตฺตปจฺจเยน ปจฺจโยฯ (๑)</p>


<h3>อตฺถิปจฺจโย</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อตฺถิปจฺจเยน ปจฺจโย – ปรามาสสมฺปยุโตฺต เอโก ขโนฺธ ติณฺณนฺนํ ขนฺธานํ อตฺถิปจฺจเยน ปจฺจโย…เป.… เทฺว ขนฺธา…เป.…ฯ (๑)</p>


<p>ปรามาสสมฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อตฺถิปจฺจเยน ปจฺจโย – ปรามาสสมฺปยุตฺตา ขนฺธา จิตฺตสมุฎฺฐานานํ รูปานํ อตฺถิปจฺจเยน ปจฺจโยฯ (มูลํ กาตพฺพํฯ) (๒)</p>


<p>ปรามาสสมฺปยุโตฺต  ธโมฺม ปรามาสสมฺปยุตฺตสฺส จ ปรามาสวิปฺปยุตฺตสฺส จ ธมฺมสฺส อตฺถิปจฺจเยน ปจฺจโย – ปรามาสสมฺปยุโตฺต เอโก ขโนฺธ ติณฺณนฺนํ ขนฺธานํ จิตฺตสมุฎฺฐานานญฺจ รูปานํ อตฺถิปจฺจเยน ปจฺจโย…เป.… เทฺว ขนฺธา…เป.…ฯ (๓)</p>


<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อตฺถิปจฺจเยน ปจฺจโย – สหชาตํ, ปุเรชาตํ, ปจฺฉาชาตํ, อาหารํ, อินฺทฺริยํ (สํขิตฺตํ)ฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส อตฺถิปจฺจเยน ปจฺจโยฯ  – จกฺขุํ…เป.… วตฺถุํ อสฺสาเทติ อภินนฺทติ, ตํ อารพฺภ ปรามาสสมฺปยุโตฺต ราโค อุปฺปชฺชติ, วตฺถุ ปรามาสสมฺปยุตฺตกานํ ขนฺธานํ อตฺถิปจฺจเยน ปจฺจโยฯ (๒)</p>


<p> ปรามาสสมฺปยุโตฺต  จ ปรามาสวิปฺปยุโตฺต จ ธมฺมา ปรามาสสมฺปยุตฺตสฺส ธมฺมสฺส อตฺถิปจฺจเยน ปจฺจโย – ฯ สหชาโต – ปรามาสสมฺปยุโตฺต เอโก ขโนฺธ จ วตฺถุ จ ติณฺณนฺนํ ขนฺธานํ อตฺถิปจฺจเยน ปจฺจโย…เป.… เทฺว ขนฺธา จ…เป.…ฯ (๑)</p>


<p>ปรามาสสมฺปยุโตฺต จ ปรามาสวิปฺปยุโตฺต จ ธมฺมา ปรามาสวิปฺปยุตฺตสฺส ธมฺมสฺส อตฺถิปจฺจเยน ปจฺจโย – สหชาตํ, ปจฺฉาชาตํ, อาหารํ, อินฺทฺริยํฯ  – ปรามาสสมฺปยุตฺตา ขนฺธา จ มหาภูตา จ จิตฺตสมุฎฺฐานานํ รูปานํ อตฺถิปจฺจเยน ปจฺจโยฯ  – ปรามาสสมฺปยุตฺตา ขนฺธา จ กพฬีกาโร อาหาโร จ อิมสฺส กายสฺส อตฺถิปจฺจเยน ปจฺจโยฯ  – ปรามาสสมฺปยุตฺตา ขนฺธา จ รูปชีวิตินฺทฺริยญฺจ กฎตฺตารูปานํ อตฺถิปจฺจเยน ปจฺจโยฯ (๒)</p>


<h2>๑. ปจฺจยานุโลมํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> เหตุยา จตฺตาริ, อารมฺมเณ จตฺตาริ, อธิปติยา ปญฺจ, อนนฺตเร จตฺตาริ, สมนนฺตเร  จตฺตาริ, สหชาเต ปญฺจ, อญฺญมเญฺญ เทฺว, นิสฺสเย สตฺต, อุปนิสฺสเย จตฺตาริ, ปุเรชาเต เทฺว, ปจฺฉาชาเต เทฺว, อาเสวเน เทฺว, กเมฺม จตฺตาริ, วิปาเก เอกํ, อาหาเร จตฺตาริ, อินฺทฺริเย จตฺตาริ, ฌาเน จตฺตาริ, มเคฺค จตฺตาริ, สมฺปยุเตฺต เทฺว, วิปฺปยุเตฺต ตีณิ, อตฺถิยา สตฺต, นตฺถิยา จตฺตาริ, วิคเต จตฺตาริ, อวิคเต สตฺตฯ</p>

</p>


<h3>ปจฺจนียุทฺธาโร</h3>
<p> ปรามาสสมฺปยุโตฺต ธโมฺม ปรามาสสมฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>ปรามาสสมฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปจฺฉาชาตปจฺจเยน ปจฺจโย… กมฺมปจฺจเยน ปจฺจโยฯ (๒)</p>


<p>ปรามาสสมฺปยุโตฺต  ธโมฺม ปรามาสสมฺปยุตฺตสฺส จ ปรามาสวิปฺปยุตฺตสฺส จ ธมฺมสฺส สหชาตปจฺจเยน ปจฺจโยฯ (๓)</p>


<p> ปรามาสวิปฺปยุโตฺต ธโมฺม ปรามาสวิปฺปยุตฺตสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโย… ปจฺฉาชาตปจฺจเยน ปจฺจโย… กมฺมปจฺจเยน ปจฺจโย… อาหารปจฺจเยน ปจฺจโย… อินฺทฺริยปจฺจเยน ปจฺจโยฯ (๑)</p>


<p>ปรามาสวิปฺปยุโตฺต ธโมฺม ปรามาสสมฺปยุตฺตสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโย… ปุเรชาตปจฺจเยน ปจฺจโยฯ (๒)</p>


<p>ปรามาสสมฺปยุโตฺต  จ ปรามาสวิปฺปยุโตฺต จ ธมฺมา ปรามาสสมฺปยุตฺตสฺส ธมฺมสฺส สหชาตํ, ปุเรชาตํฯ (๑)</p>


<p>ปรามาสสมฺปยุโตฺต จ ปรามาสวิปฺปยุโตฺต จ ธมฺมา ปรามาสวิปฺปยุตฺตสฺส ธมฺมสฺส สหชาตํ, ปจฺฉาชาตํ, อาหารํ, อินฺทฺริยํฯ (๒)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<h3>สุทฺธํ</h3>
<p> นเหตุยา สตฺต, นอารมฺมเณ สตฺต, นอธิปติยา สตฺต, นอนนฺตเร สตฺต, นสมนนฺตเร สตฺต, นสหชาเต ปญฺจ, นอญฺญมเญฺญ ปญฺจ, นนิสฺสเย ปญฺจ, นอุปนิสฺสเย สตฺต, นปุเรชาเต ฉ, นปจฺฉาชาเต สตฺต (สพฺพตฺถ สตฺต), นมเคฺค สตฺต, นสมฺปยุเตฺต ปญฺจ, นวิปฺปยุเตฺต จตฺตาริ, โนอตฺถิยา จตฺตาริ, โนนตฺถิยา สตฺต, โนวิคเต สตฺต, โนอวิคเต จตฺตาริฯ</p>


<h2>๓. ปจฺจยานุโลมปจฺจนียํ</h2>
<h3>เหตุทุกํ</h3>
<p> เหตุปจฺจยา นอารมฺมเณ จตฺตาริ, นอธิปติยา จตฺตาริ, นอนนฺตเร จตฺตาริ, นสมนนฺตเร จตฺตาริ, นอญฺญมเญฺญ เทฺว, นอุปนิสฺสเย จตฺตาริ  (สพฺพตฺถ จตฺตาริ), นมเคฺค จตฺตาริ, นสมฺปยุเตฺต เทฺว, นวิปฺปยุเตฺต เทฺว, โนนตฺถิยา จตฺตาริ, โนวิคเต จตฺตาริฯ</p>


<h2>๔. ปจฺจยปจฺจนียานุโลมํ</h2>
<p> นเหตุปจฺจยา อารมฺมเณ จตฺตาริ, อธิปติยา ปญฺจ (อนุโลมมาติกา กาตพฺพา)…เป.… อวิคเต สตฺตฯ</p>

</p>


<h2>๕๓. ปรามาสปรามฎฺฐทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสเญฺจว  ปรามฎฺฐญฺจ ธมฺมํ ปฎิจฺจ ปรามโฎฺฐ เจว โน จ ปรามาโส ธโมฺม อุปฺปชฺชติ เหตุปจฺจยา – ปรามาสํ ปฎิจฺจ สมฺปยุตฺตกา ขนฺธา จิตฺตสมุฎฺฐานญฺจ รูปํฯ (๑)</p>


<p>ปรามฎฺฐเญฺจว โน จ ปรามาสํ ธมฺมํ ปฎิจฺจ ปรามโฎฺฐ เจว โน จ ปรามาโส ธโมฺม อุปฺปชฺชติ เหตุปจฺจยา – ปรามฎฺฐเญฺจว โน จ ปรามาสํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… (ยาว อชฺฌตฺติกา มหาภูตา)ฯ (๑)</p>


<p>ปรามฎฺฐเญฺจว โน จ ปรามาสํ ธมฺมํ ปฎิจฺจ ปรามาโส เจว ปรามโฎฺฐ จ ธโมฺม อุปฺปชฺชติ เหตุปจฺจยา – ปรามเฎฺฐ เจว โน จ ปรามาเส ขเนฺธ ปฎิจฺจ ปรามาโสฯ (๒)</p>


<p>ปรามฎฺฐเญฺจว โน จ ปรามาสํ ธมฺมํ ปฎิจฺจ ปรามาโส เจว ปรามโฎฺฐ จ ปรามโฎฺฐ เจว โน จ ปรามาโส จ ธมฺมา อุปฺปชฺชนฺติ เหตุปจฺจยา – ปรามฎฺฐเญฺจว โน จ ปรามาสํ เอกํ ขนฺธํ ปฎิจฺจ ตโย ขนฺธา ปรามาโส จ จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p>ปรามาสเญฺจว ปรามฎฺฐญฺจ ปรามฎฺฐเญฺจว โน จ ปรามาสญฺจ ธมฺมํ ปฎิจฺจ ปรามโฎฺฐ เจว โน  จ ปรามาโส ธโมฺม อุปฺปชฺชติ เหตุปจฺจยา – ปรามฎฺฐเญฺจว  โน จ ปรามาสํ เอกํ ขนฺธญฺจ ปรามาสญฺจ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ จ…เป.… (สํขิตฺตํ)ฯ</p>


<h2>๒-๖. สหชาต-ปจฺจย-นิสฺสย-สํสฎฺฐ-สมฺปยุตฺตวาโร</h2>
<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามโฎฺฐ เจว โน จ ปรามาโส ธโมฺม ปรามฎฺฐสฺส เจว โน จ ปรามาสสฺส ธมฺมสฺส เหตุปจฺจเยน ปจฺจโย – ปรามฎฺฐา เจว โน จ ปรามาสา เหตู สมฺปยุตฺตกานํ ขนฺธานํ จิตฺตสมุฎฺฐานานญฺจ รูปานํ เหตุปจฺจเยน ปจฺจโย; ปฎิสนฺธิกฺขเณ…เป.…ฯ (๑)</p>


<p>ปรามโฎฺฐ เจว โน จ ปรามาโส ธโมฺม ปรามาสสฺส เจว ปรามฎฺฐสฺส จ ธมฺมสฺส เหตุปจฺจเยน ปจฺจโย – ปรามฎฺฐา เจว โน จ ปรามาสา เหตู ปรามาสสฺส เหตุปจฺจเยน ปจฺจโยฯ (๒)</p>


<p>ปรามโฎฺฐ เจว โน จ ปรามาโส ธโมฺม ปรามาสสฺส เจว ปรามฎฺฐสฺส จ ปรามฎฺฐสฺส เจว โน จ ปรามาสสฺส จ ธมฺมสฺส เหตุปจฺจเยน ปจฺจโย – ปรามฎฺฐา เจว โน จ ปรามาสา เหตู สมฺปยุตฺตกานํ ขนฺธานํ ปรามาสสฺส จ จิตฺตสมุฎฺฐานานญฺจ รูปานํ เหตุปจฺจเยน ปจฺจโยฯ (๓)</p>


<h3>อารมฺมณปจฺจโย</h3>
<p> ปรามาโส  เจว ปรามโฎฺฐ จ ธโมฺม ปรามาสสฺส เจว ปรามฎฺฐสฺส จ ธมฺมสฺส อารมฺมณปจฺจเยน ปจฺจโย… ตีณิ (อารพฺภ กาตพฺพานิ ปรามาสทุกสทิสํ)ฯ</p>


<p> ปรามโฎฺฐ เจว โน จ ปรามาโส ธโมฺม ปรามฎฺฐสฺส เจว โน จ ปรามาสสฺส ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ กตฺวา ตํ ปจฺจเวกฺขติ, อสฺสาเทติ อภินนฺทติ, ตํ อารพฺภ ราโค…เป.… วิจิกิจฺฉา, อุทฺธจฺจํ, โทมนสฺสํ อุปฺปชฺชติ, ปุเพฺพ…เป.… ฌานา…เป.… อริยา โคตฺรภุํ ปจฺจเวกฺขนฺติ, โวทานํ ปจฺจเวกฺขนฺติ, ปหีเน กิเลเส…เป.… วิกฺขมฺภิเต  กิเลเส…เป.… ปุเพฺพ…เป.… จกฺขุํ…เป.… วตฺถุํ ปรามเฎฺฐ เจว โน จ ปรามาเส ขเนฺธ อนิจฺจโต…เป.… โทมนสฺสํ อุปฺปชฺชติฯ ทิเพฺพน จกฺขุนา รูปํ ปสฺสติ (ยาว อาวชฺชนา สพฺพํ กาตพฺพํ)ฯ (๑)</p>


<p>ปรามโฎฺฐ เจว โน จ ปรามาโส ธโมฺม ปรามาสสฺส เจว ปรามฎฺฐสฺส จ ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ…เป.… ปุเพฺพ…เป.… ฌานา…เป.… จกฺขุํ…เป.… วตฺถุํ ปรามเฎฺฐ เจว โน จ ปรามาเส ขเนฺธ อสฺสาเทติ อภินนฺทติ, ตํ อารพฺภ ทิฎฺฐิ อุปฺปชฺชติฯ (๒)</p>


<p>ปรามโฎฺฐ เจว โน จ ปรามาโส ธโมฺม ปรามาสสฺส เจว ปรามฎฺฐสฺส จ ปรามฎฺฐสฺส เจว โน จ ปรามาสสฺส จ ธมฺมสฺส อารมฺมณปจฺจเยน ปจฺจโย – ทานํ…เป.… สีลํ…เป.… อุโปสถกมฺมํ…เป.… ปุเพฺพ…เป.… ฌานา…เป.… จกฺขุํ…เป.… วตฺถุํ ปรามเฎฺฐ เจว โน จ ปรามาเส ขเนฺธ อสฺสาเทติ อภินนฺทติ, ตํ อารพฺภ ปรามาโส จ สมฺปยุตฺตกา จ ขนฺธา อุปฺปชฺชนฺติฯ (๓)</p>


<p>(เอวํ อิตเรปิ ตีณิ อารพฺภ กาตพฺพานิฯ อิมํ ทุกํ ปรามาสทุกสทิสํฯ โลกุตฺตรํ ยหิํ น ลพฺภติ ตหิํ น กาตพฺพํฯ)</p>

</p>


<h2>๕๔. ปรามาสวิปฺปยุตฺตปรามฎฺฐทุกํ</h2>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปรามาสวิปฺปยุตฺตํ  ปรามฎฺฐํ ธมฺมํ ปฎิจฺจ ปรามาสวิปฺปยุโตฺต ปรามโฎฺฐ ธโมฺม อุปฺปชฺชติ เหตุปจฺจยา – ปรามาสวิปฺปยุตฺตํ ปรามฎฺฐํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ</p>


<p>ปรามาสวิปฺปยุตฺตํ อปรามฎฺฐํ ธมฺมํ ปฎิจฺจ ปรามาสวิปฺปยุโตฺต อปรามโฎฺฐ ธโมฺม อุปฺปชฺชติ เหตุปจฺจยา (สํขิตฺตํ)ฯ</p>


<p>(ยถา จูฬนฺตรทุเก โลกิยทุกํ เอวํ กาตพฺพํ นินฺนานากรณํฯ)</p>

</p>

</p>





