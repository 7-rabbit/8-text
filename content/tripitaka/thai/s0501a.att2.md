<h1>๒. สิกฺขาปทวณฺณนา</h1>
<h3>สิกฺขาปทปาฐมาติกา</h3>
<p>เอวํ  สรณคมเนหิ สาสโนตารํ ทเสฺสตฺวา สาสนํ โอติเณฺณน อุปาสเกน วา ปพฺพชิเตน วา เยสุ สิกฺขาปเทสุ ปฐมํ สิกฺขิตพฺพํ, ตานิ ทเสฺสตุํ นิกฺขิตฺตสฺส สิกฺขาปทปาฐสฺส อิทานิ วณฺณนตฺถํ อยํ มาติกา –</p>


<p>
‘‘เยน  
ยตฺถ ยทา ยสฺมา, วุตฺตาเนตานิ ตํ นยํ;  
  
วตฺวา กตฺวา ววตฺถานํ, สาธารณวิเสสโตฯ  
</p>
  
<p>
‘‘ปกติยา จ ยํ วชฺชํ, วชฺชํ ปณฺณตฺติยา จ ยํ;  
  
ววตฺถเปตฺวา ตํ กตฺวา, ปทานํ พฺยญฺชนตฺถโตฯ  
</p>
  
<p>
‘‘สาธารณานํ สเพฺพสํ, สาธารณวิภาวนํ;  
  
อถ ปญฺจสุ ปุเพฺพสุ, วิเสสตฺถปฺปกาสโตฯ  
</p>
  
<p>
‘‘ปาณาติปาตปภุติ-เหกตานานตาทิโต;  
  
อารมฺมณาทานเภทา, มหาสาวชฺชโต ตถาฯ  
</p>
  
<p>
‘‘ปโยคงฺคสมุฎฺฐานา, เวทนามูลกมฺมโต;  
  
วิรมโต จ ผลโต, วิญฺญาตโพฺพ วินิจฺฉโยฯ  
</p>
  
<p>
‘‘โยเชตพฺพํ  
ตโต ยุตฺตํ, ปจฺฉิเมสฺวปิ ปญฺจสุ;  
  
อาเวณิกญฺจ วตฺตพฺพํ, เญยฺยา หีนาทิตาปิ จา’’ติฯ  
</p>
  
<p>ตตฺถ เอตานิ ปาณาติปาตาเวรมณีติอาทีนิ ทส สิกฺขาปทานิ ภควตา เอว วุตฺตานิ, น  สาวกาทีหิฯ ตานิ จ สาวตฺถิยํ วุตฺตานิ เชตวเน อนาถปิณฺฑิกสฺส อาราเม อายสฺมนฺตํ ราหุลํ ปพฺพาเชตฺวา กปิลวตฺถุโต สาวตฺถิํ อนุปฺปเตฺตน สามเณรานํ สิกฺขาปทววตฺถาปนตฺถํฯ วุตฺตํ เหตํ –</p>

, ปาณาติปาตาเวรมณี…เป.… ชาตรูปรชตปฎิคฺคหณา เวรมณี’’ติ (มหาว. ๑๐๕)ฯ</p>


<p>ตาเนตานิ ‘‘สมาทาย สิกฺขติ สิกฺขาปเทสู’’ติ (ที. นิ. ๑.๑๙๓; ม. นิ. ๒.๒๔; วิภ. ๕๐๘) สุตฺตานุสาเรน สรณคมเนสุ จ ทสฺสิตปาฐานุสาเรน ‘‘ปาณาติปาตา เวรมณิสิกฺขาปทํ สมาทิยามี’’ติ เอวํ วาจนามคฺคํ อาโรปิตานีติ เวทิตพฺพานิฯ เอวํ ตาว ‘‘เยน ยตฺถ ยทา ยสฺมา, วุตฺตาเนตานิ ตํ นยํ วตฺวา’’ติ โส นโย ทฎฺฐโพฺพฯ</p>


<h3>สาธารณวิเสสววตฺถานํ</h3>
<p>เอตฺถ จ อาทิโต เทฺว จตุตฺถปญฺจมานิ อุปาสกานํ สามเณรานญฺจ สาธารณานิ นิจฺจสีลวเสนฯ อุโปสถสีลวเสน ปน อุปาสกานํ สตฺตมฎฺฐมํ เจกํ องฺคํ กตฺวา สพฺพปจฺฉิมวชฺชานิ สพฺพานิปิ สามเณเรหิ สาธารณานิ, ปจฺฉิมํ ปน สามเณรานเมว วิเสสภูตนฺติ เอวํ สาธารณวิเสสโต ววตฺถานํ กาตพฺพํฯ ปุริมานิ เจตฺถ ปญฺจ เอกนฺตอกุสลจิตฺตสมุฎฺฐานตฺตา ปาณาติปาตาทีนํ ปกติวชฺชโต เวรมณิยา, เสสานิ  ปณฺณตฺติวชฺชโตติ เอวํ ปกติยา จ ยํ วชฺชํ, วชฺชํ ปณฺณตฺติยา จ ยํ, ตํ ววตฺถเปตพฺพํฯ</p>


<h3>สาธารณวิภาวนา</h3>
<p>ยสฺมา เจตฺถ ‘‘เวรมณิสิกฺขาปทํ สมาทิยามี’’ติ เอตานิ สพฺพสาธารณานิ ปทานิ, ตสฺมา เอเตสํ ปทานํ พฺยญฺชนโต จ อตฺถโต จ อยํ สาธารณวิภาวนา เวทิตพฺพา –</p>


<p>ตตฺถ   ตาว เวรํ มณตีติ เวรมณี, เวรํ ปชหติ, วิโนเทติ, พฺยนฺตีกโรติ, อนภาวํ คเมตีติ อโตฺถฯ วิรมติ วา เอตาย กรณภูตาย เวรมฺหา ปุคฺคโลติ, วิการสฺส เวการํ กตฺวา เวรมณีฯ เตเนว เจตฺถ ‘‘เวรมณิสิกฺขาปทํ วิรมณิสิกฺขาปท’’นฺติ ทฺวิธา สชฺฌายํ กโรนฺติฯ สิกฺขิตพฺพาติ สิกฺขา, ปชฺชเต อเนนาติ ปทํฯ สิกฺขาย ปทํ สิกฺขาปทํ, สิกฺขาย อธิคมูปาโยติ อโตฺถฯ อถ วา มูลํ นิสฺสโย ปติฎฺฐาติ วุตฺตํ โหติฯ เวรมณี เอว สิกฺขาปทํ เวรมณิสิกฺขาปทํ, วิรมณิสิกฺขาปทํ วา ทุติเยน นเยนฯ สมฺมา อาทิยามิ สมาทิยามิ, อวีติกฺกมนาธิปฺปาเยน อขณฺฑการิตาย อจฺฉิทฺทการิตาย อสพลการิตาย จ อาทิยามีติ วุตฺตํ โหติฯ</p>


<p> ปน เวรมณีติ กามาวจรกุสลจิตฺตสมฺปยุตฺตา วิรติ, สา  ปาณาติปาตา วิรมนฺตสฺส ‘‘ยา ตสฺมิํ สมเย ปาณาติปาตา อารติ วิรติ ปฎิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต’’ติ เอวมาทินา (วิภ. ๗๐๔) นเยน วิภเงฺค วุตฺตาฯ กามเญฺจสา เวรมณี นาม โลกุตฺตราปิ อตฺถิ, อิธ ปน สมาทิยามีติ วุตฺตตฺตา สมาทานวเสน ปวตฺตารหา, ตสฺมา สา น โหตีติ กามาวจรกุสลจิตฺตสมฺปยุตฺตา วิรตีติ วุตฺตาฯ</p>


<p>ติ ติโสฺส สิกฺขา อธิสีลสิกฺขา, อธิจิตฺตสิกฺขา, อธิปญฺญาสิกฺขาติฯ อิมสฺมิํ ปนเตฺถ สมฺปตฺตวิรติสีลํ โลกิกา วิปสฺสนา รูปารูปฌานานิ อริยมโคฺค จ สิกฺขาติ อธิเปฺปตาฯ ยถาห –</p>

 ผโสฺส โหติ…เป.… อวิเกฺขโป โหติ, อิเม ธมฺมา สิกฺขาฯ</p>

</p>

</p>

 ธมฺมา สิกฺขา? ยสฺมิํ สมเย โลกุตฺตรํ ฌานํ ภาเวติ นิยฺยานิกํ…เป.… อวิเกฺขโป โหติ, อิเม ธมฺมา สิกฺขา’’ติ (วิภ. ๗๑๒-๗๑๓)ฯ</p>


<p>เอตาสุ สิกฺขาสุ ยาย กายจิ สิกฺขาย ปทํ อธิคมูปาโย, อถ วา มูลํ นิสฺสโย ปติฎฺฐาติ สิกฺขาปทํฯ วุตฺตเญฺหตํ – ‘‘สีลํ นิสฺสาย สีเล ปติฎฺฐาย สตฺต โพชฺฌเงฺค ภาเวโนฺต พหุลีกโรโนฺต’’ติ เอวมาทิ (สํ. นิ. ๕.๑๘๒)ฯ เอวเมตฺถ สาธารณานํ ปทานํ สาธารณา พฺยญฺชนโต อตฺถโต จ วิภาวนา กาตพฺพาฯ</p>


<h3>ปุริมปญฺจสิกฺขาปทวณฺณนา</h3>
<p>อิทานิ ยํ วุตฺตํ – ติ , ตเตฺถตํ วุจฺจติ – ติ เอตฺถ ตาว ติ ชีวิตินฺทฺริยปฺปฎิพทฺธา ขนฺธสนฺตติ, ตํ วา อุปาทาย ปญฺญโตฺต สโตฺตฯ ตสฺมิํ ปน ปาเณ ปาณสญฺญิโน ตสฺส ปาณสฺส ชีวิตินฺทฺริยุปเจฺฉทกอุปกฺกมสมุฎฺฐาปิกา กายวจีทฺวารานํ อญฺญตรทฺวารปฺปวตฺตา วธกเจตนา ปาณาติปาโตฯ นฺติ เอตฺถ อทินฺนนฺติ ปรปริคฺคหิตํ, ยตฺถ ปโร ยถากามการิตํ อาปชฺชโนฺต อทณฺฑารโห อนุปวโชฺช จ โหติ, ตสฺมิํ ปรปริคฺคหิเต ปรปริคฺคหิตสญฺญิโน ตทาทายกอุปกฺกมสมุฎฺฐาปิกา กายวจีทฺวารานํ อญฺญตรทฺวารปฺปวตฺตา เอว เถยฺยเจตนา อทินฺนาทานํฯ นฺติ อเสฎฺฐจริยํ, ทฺวยํทฺวยสมาปตฺติเมถุนปฺปฎิเสวนา กายทฺวารปฺปวตฺตา อสทฺธมฺมปฺปฎิเสวนฎฺฐานวีติกฺกมเจตนา อพฺรหฺมจริยํ ฯ ติ เอตฺถ ติ วิสํวาทนปุเรกฺขารสฺส อตฺถภญฺชนโก วจีปโยโค กายปโยโค วา, วิสํวาทนาธิปฺปาเยน ปนสฺส ปรวิสํวาทกกายวจีปโยคสมุฎฺฐาปิกา กายวจีทฺวารานเมว อญฺญตรทฺวารปฺปวตฺตา มิจฺฉาเจตนา มุสาวาโทฯ นฺติ เอตฺถ ปน ติ ปญฺจ สุรา – ปิฎฺฐสุรา, ปูวสุรา, โอทนสุรา, กิณฺณปกฺขิตฺตา, สมฺภารสํยุตฺตา จาติฯ มฺปิ ปุปฺผาสโว, ผลาสโว, คุฬาสโว, มธฺวาสโว, สมฺภารสํยุโตฺต จาติ ปญฺจวิธํฯ นฺติ ตทุภยเมว มทนิยเฎฺฐน มชฺชํ, ยํ วา ปนญฺญมฺปิ กิญฺจิ อตฺถิ มทนิยํ, เยน ปีเตน มโตฺต โหติ ปมโตฺต, อิทํ วุจฺจติ มชฺชํฯ นฺติ ยาย เจตนาย ตํ ปิวติ อโชฺฌหรติ, สา เจตนา มทปฺปมาทเหตุโต ปมาทฎฺฐานนฺติ วุจฺจติ, ยโต อโชฺฌหรณาธิปฺปาเยน กายทฺวารปฺปวตฺตา สุราเมรยมชฺชานํ อโชฺฌหรณเจตนา ‘‘สุราเมรยมชฺชปมาทฎฺฐาน’’นฺติ  เวทิตพฺพาฯ เอวํ ตาเวตฺถ ปาณาติปาตปฺปภุตีหิ วิญฺญาตโพฺพ วินิจฺฉโยฯ</p>


<h3>เอกตานานตาทิวินิจฺฉยํ</h3>
<p>ติ  เอตฺถ อาห – กิํ ปน วชฺฌวธกปฺปโยคเจตนาทีนํ เอกตาย ปาณาติปาตสฺส อญฺญสฺส วา อทินฺนาทานาทิโน เอกตฺตํ, นานตาย นานตฺตํ โหติ, อุทาหุ โนติฯ กสฺมา ปเนตํ วุจฺจติ? ยทิ ตาว เอกตาย เอกตฺตํ, อถ ยทา เอกํ วชฺฌํ พหู วธกา วเธนฺติ, เอโก วา วธโก พหุเก วเชฺฌ วเธติ, เอเกน วา สาหตฺถิกาทินา ปโยเคน พหู วชฺฌา วธียนฺติ, เอกา วา เจตนา พหูนํ วชฺฌานํ ชีวิตินฺทฺริยุปเจฺฉทกปโยคํ สมุฎฺฐาเปติ, ตทา เอเกน ปาณาติปาเตน ภวิตพฺพํฯ ยทิ ปน นานตาย นานตฺตํฯ อถ ยทา เอโก วธโก เอกสฺสตฺถาย เอกํ ปโยคํ กโรโนฺต พหู วเชฺฌ วเธติ, พหู วา วธกา เทวทตฺตยญฺญทตฺตโสมทตฺตาทีนํ พหูนมตฺถาย พหู ปโยเค กโรนฺตา เอกเมว เทวทตฺตํ ยญฺญทตฺตํ โสมทตฺตํ วา วเธนฺติ, พหูหิ วา สาหตฺถิกาทีหิ ปโยเคหิ เอโก วโชฺฌ วธียติฯ พหู วา เจตนา เอกเสฺสว วชฺฌสฺส ชีวิตินฺทฺริยุปเจฺฉทกปโยคํ สมุฎฺฐาเปนฺติ, ตทา พหูหิ ปาณาติปาเตหิ ภวิตพฺพํฯ อุภยมฺปิ เจตมยุตฺตํฯ อถ เนว เอเตสํ วชฺฌาทีนํ เอกตาย เอกตฺตํ, นานตาย นานตฺตํ, อญฺญเถว ตุ เอกตฺตํ นานตฺตญฺจ โหติ, ตํ วตฺตพฺพํ ปาณาติปาตสฺส, เอวํ เสสานมฺปีติฯ</p>


<p>วุจฺจเต  – ตตฺถ ตาว ปาณาติปาตสฺส น วชฺฌวธกาทีนํ ปเจฺจกเมกตาย เอกตา, นานตาย นานตา, กินฺตุ วชฺฌวธกาทีนํ ยุคนนฺธเมกตาย เอกตา, ทฺวินฺนมฺปิ ตุ เตสํ, ตโต อญฺญตรสฺส วา นานตาย นานตาฯ ตถา หิ พหูสุ วธเกสุ พหูหิ สรเกฺขปาทีหิ เอเกน วา โอปาตขณนาทินา ปโยเคน พหู วเชฺฌ วเธเนฺตสุปิ พหู ปาณาติปาตา โหนฺติฯ เอกสฺมิํ วธเก เอเกน, พหูหิ วา ปโยเคหิ ตปฺปโยคสมุฎฺฐาปิกาย จ เอกาย, พหูหิ วา เจตนาหิ พหู วเชฺฌ วเธเนฺตปิ พหู ปาณาติปาตา โหนฺติ, พหูสุ จ วธเกสุ ยถาวุตฺตปฺปกาเรหิ พหูหิ, เอเกน วา ปโยเคน เอกํ วชฺฌํ วเธเนฺตสุปิ พหู ปาณาติปาตา โหนฺติฯ เอส นโย อทินฺนาทานาทีสุปีติฯ เอวเมตฺถ เอกตานานตาทิโตปิ วิญฺญาตโพฺพ วินิจฺฉโยฯ</p>


<p>ติ  ปาณาติปาโต เจตฺถ ชีวิตินฺทฺริยารมฺมโณฯ อทินฺนาทานอพฺรหฺมจริยสุราเมรยมชฺชปมาทฎฺฐานานิ รูปธเมฺมสุ รูปายตนาทิอญฺญตรสงฺขารารมฺมณานิฯ มุสาวาโท ยสฺส มุสา ภณติ, ตมารภิตฺวา ปวตฺตนโต สตฺตารมฺมโณฯ อพฺรหฺมจริยมฺปิ สตฺตารมฺมณนฺติ เอเกฯ อทินฺนาทานญฺจ ยทา สโตฺต หริตโพฺพ โหติ, ตทา สตฺตารมฺมณนฺติฯ อปิ เจตฺถ สงฺขารวเสเนว สตฺตารมฺมณํ, น ปณฺณตฺติวเสนาติฯ เอวเมตฺถ อารมฺมณโตปิ วิญฺญาตโพฺพ วินิจฺฉโยฯ</p>


<p>ติ  ปาณาติปาตาเวรมณิสิกฺขาปทาทีนิ เจตานิ สามเณเรน ภิกฺขุสนฺติเก สมาทินฺนาเนว สมาทินฺนานิ โหนฺติ, อุปาสเกน ปน อตฺตนา สมาทิยเนฺตนาปิ สมาทินฺนานิ โหนฺติ, ปรสฺส สนฺติเก สมาทิยเนฺตนาปิฯ เอกชฺฌํ สมาทินฺนานิปิ สมาทินฺนานิ โหนฺติ, ปเจฺจกํ สมาทินฺนานิปิฯ กินฺตุ นานํ เอกชฺฌํ สมาทิยโต เอกาเยว วิรติ, เอกาว เจตนา โหติ, กิจฺจวเสน ปเนตาสํ ปญฺจวิธตฺตํ วิญฺญายติฯ ปเจฺจกํ สมาทิยโต ปน ปเญฺจว วิรติโย, ปญฺจ จ เจตนา โหนฺตีติ เวทิตพฺพาฯ เอวเมตฺถ อาทานโตปิ วิญฺญาตโพฺพ วินิจฺฉโยฯ</p>


<p>ติ สามเณรานเญฺจตฺถ เอกสฺมิํ ภิเนฺน สพฺพานิปิ ภินฺนานิ โหนฺติฯ ปาราชิกฎฺฐานิยานิ หิ ตานิ เตสํ, ยํ ตํ วีติกฺกนฺตํ โหติ, เตเนว กมฺมพโทฺธฯ คหฎฺฐานํ ปน เอกสฺมิํ ภิเนฺน เอกเมว ภินฺนํ โหติ, ยโต  เตสํ ตํสมาทาเนเนว ปุน ปญฺจงฺคิกตฺตํ สีลสฺส สมฺปชฺชติฯ อปเร ปนาหุ – ‘‘วิสุํ วิสุํ สมาทิเนฺนสุ เอกสฺมิํ ภิเนฺน เอกเมว ภินฺนํ โหติ, ‘ปญฺจงฺคสมนฺนาคตํ สีลํ สมาทิยามี’ติ เอวํ ปน เอกโต สมาทิเนฺนสุ เอกสฺมิํ ภิเนฺน เสสานิปิ สพฺพานิ ภินฺนานิ โหนฺติฯ กสฺมา? สมาทินฺนสฺส อภินฺนตฺตา, ยํ ตํ วีติกฺกนฺตํ, เตเนว กมฺมพโทฺธ’’ติฯ เอวเมตฺถ เภทโตปิ วิญฺญาตโพฺพ วินิจฺฉโยฯ</p>


<p>ติ คุณวิรหิเตสุ ติรจฺฉานคตาทีสุ ปาเณสุ ขุทฺทเก ปาเณ ปาณาติปาโต อปฺปสาวโชฺช, มหาสรีเร มหาสาวโชฺชฯ กสฺมา? ปโยคมหนฺตตายฯ ปโยคสมเตฺตปิ วตฺถุมหนฺตตายฯ คุณวเนฺตสุ ปน มนุสฺสาทีสุ อปฺปคุเณ ปาณาติปาโต อปฺปสาวโชฺช, มหาคุเณ มหาสาวโชฺช ฯ สรีรคุณานนฺตุ สมภาเว สติ กิเลสานํ อุปกฺกมานญฺจ มุทุตาย อปฺปสาวชฺชตา, ติพฺพตาย มหาสาวชฺชตา จ เวทิตพฺพาฯ เอส นโย เสเสสุปิฯ อปิ เจตฺถ สุราเมรยมชฺชปมาทฎฺฐานเมว มหาสาวชฺชํ, น ตถา ปาณาติปาตาทโยฯ กสฺมา? มนุสฺสภูตสฺสาปิ อุมฺมตฺตกภาวสํวตฺตเนน อริยธมฺมนฺตรายกรณโตติฯ เอวเมตฺถ มหาสาวชฺชโตปิ วิญฺญาตโพฺพ วินิจฺฉโยฯ</p>


<p>ติ เอตฺถ จ ปาณาติปาตสฺส สาหตฺถิโก, อาณตฺติโก, นิสฺสคฺคิโย, ถาวโร, วิชฺชามโย, อิทฺธิมโยติ ฉปฺปโยคาฯ ตตฺถ กาเยน วา กายปฺปฎิพเทฺธน วา ปหรณํ สาหตฺถิโก ปโยโค, โส อุทฺทิสฺสานุทฺทิสฺสเภทโต ทุวิโธ โหติฯ ตตฺถ อุทฺทิสฺสเก ยํ อุทฺทิสฺส ปหรติ, ตเสฺสว มรเณน กมฺมุนา พชฺฌติฯ ‘‘โย โกจิ มรตู’’ติ เอวํ อนุทฺทิสฺสเก ปหารปจฺจยา ยสฺส กสฺสจิ มรเณนฯ อุภยถาปิ จ ปหริตมเตฺต วา มรตุ, ปจฺฉา วา เตเนว  โรเคน, ปหริตกฺขเณ เอว กมฺมุนา พชฺฌติฯ มรณาธิปฺปาเยน จ ปหารํ ทตฺวา เตน อมตสฺส ปุน อเญฺญน จิเตฺตน ปหาเร ทิเนฺน ปจฺฉาปิ ยทิ ปฐมปหาเรเนว มรติ, ตทา เอว กมฺมุนา พโทฺธ โหติฯ อถ ทุติยปหาเรน, นตฺถิ ปาณาติปาโตฯ อุภเยหิ มเตปิ ปฐมปหาเรเนว กมฺมุนา พโทฺธ, อุภเยหิปิ อมเต เนวตฺถิ ปาณาติปาโตฯ เอส นโย พหุเกหิปิ  เอกสฺส ปหาเร ทิเนฺนฯ ตตฺราปิ หิ ยสฺส ปหาเรน มรติ, ตเสฺสว กมฺมพโทฺธ โหติฯ</p>


<p>อธิฎฺฐหิตฺวา ปน อาณาปนํ อาณตฺติโก ปโยโคฯ ตตฺถปิ สาหตฺถิเก ปโยเค วุตฺตนเยเนว กมฺมพโทฺธ อนุสฺสริตโพฺพฯ ฉพฺพิโธ เจตฺถ นิยโม เวทิตโพฺพ –</p>


<p>
‘‘วตฺถุ กาโล จ โอกาโส, อาวุธํ อิริยาปโถ;  
  
กิริยาวิเสโสติ อิเม, ฉ อาณตฺตินิยามกา’’ติฯ (ปาจิ. อฎฺฐ. ๒.๑๗๔);  
</p>
  
<p>ตตฺถ  ติ มาเรตโพฺพ ปาโณฯ ติ ปุพฺพณฺหสายนฺหาทิกาโล จ, โยพฺพนถาวริยาทิกาโล จฯ ติ คาโม วา นิคโม วา วนํ วา รจฺฉา วา สิงฺฆาฎกํ วาติ เอวมาทิฯ นฺติ อสิ วา อุสุ วา สตฺติ วาติ เอวมาทิฯ ติ มาเรตพฺพสฺส มารกสฺส จ ฐานํ วา นิสชฺชา วาติ เอวมาทิฯ</p>


<p>ติ วิชฺฌนํ วา เฉทนํ วา เภทนํ วา สงฺขมุณฺฑิกํ วาติ เอวมาทิฯ ยทิ หิ วตฺถุํ วิสํวาเทตฺวา ‘‘ยํ มาเรหี’’ติ อาณโตฺต, ตโต อญฺญํ มาเรติ, อาณาปกสฺส นตฺถิ กมฺมพโทฺธฯ อถ วตฺถุํ อวิสํวาเทตฺวา มาเรติ, อาณาปกสฺส อาณตฺติกฺขเณ อาณตฺตสฺส มารณกฺขเณติ อุภเยสมฺปิ กมฺมพโทฺธฯ เอส นโย กาลาทีสุปิฯ</p>


<p>มารณตฺถนฺตุ กาเยน วา กายปฺปฎิพเทฺธน วา ปหรณนิสฺสชฺชนํ นิสฺสคฺคิโย ปโยโคฯ โสปิ อุทฺทิสฺสานุทฺทิสฺสเภทโต ทุวิโธ เอว, กมฺมพโทฺธ เจตฺถ ปุเพฺพ วุตฺตนเยเนว เวทิตโพฺพฯ</p>


<p>มารณตฺถเมว โอปาตขณนํ, อปเสฺสนอุปนิกฺขิปนํ, เภสชฺชวิสยนฺตาทิปฺปโยชนํ วา ถาวโร ปโยโคฯ โสปิ อุทฺทิสฺสานุทฺทิสฺสเภทโต ทุวิโธ, ยโต ตตฺถปิ ปุเพฺพ วุตฺตนเยเนว กมฺมพโทฺธ เวทิตโพฺพฯ อยนฺตุ วิเสโส – มูลเฎฺฐน โอปาตาทีสุ ปเรสํ มูเลน วา มุธา วา ทิเนฺนสุปิ ยทิ ตปฺปจฺจยา โกจิ มรติ, มูลฎฺฐเสฺสว กมฺมพโทฺธฯ ยทิปิ จ เตน อเญฺญน วา  ตตฺถ โอปาเต วินาเสตฺวา ภูมิสเม กเตปิ ปํสุโธวกา วา ปํสุํ คณฺหนฺตา, มูลขณกา วา มูลานิ ขณนฺตา อาวาฎํ กโรนฺติ , เทเว วา วสฺสเนฺต กทฺทโม ชายติ, ตตฺถ จ โกจิ โอตริตฺวา วา ลคฺคิตฺวา วา มรติ, มูลฎฺฐเสฺสว กมฺมพโทฺธฯ ยทิ ปน เยน ลทฺธํ, โส อโญฺญ วา ตํ วิตฺถฎตรํ คมฺภีรตรํ วา กโรติ, ตปฺปจฺจยาว โกจิ มรติ, อุภเยสมฺปิ กมฺมพโทฺธฯ ยถา ตุ มูลานิ มูเลหิ สํสนฺทนฺติ, ตถา ตตฺร ถเล กเต มุจฺจติฯ เอวํ อปเสฺสนาทีสุปิ ยาว เตสํ ปวตฺติ, ตาว ยถาสมฺภวํ กมฺมพโทฺธ เวทิตโพฺพฯ</p>


<p>มารณตฺถํ ปน วิชฺชาปริชปฺปนํ วิชฺชามโย ปโยโคฯ ทาฐาวุธาทีนํ ทาฐาโกฎนาทิมิว มารณตฺถํ กมฺมวิปากชิทฺธิวิการกรณํ อิทฺธิมโย ปโยโคติฯ อทินฺนาทานสฺส ตุ เถยฺยปสยฺหปฎิจฺฉนฺนปริกปฺปกุสาวหารวสปฺปวตฺตา  สาหตฺถิกาณตฺติกาทโย ปโยคา, เตสมฺปิ วุตฺตานุสาเรเนว ปเภโท เวทิตโพฺพฯ อพฺรหฺมจริยาทีนํ ติณฺณมฺปิ สาหตฺถิโก เอว ปโยโค ลพฺภตีติฯ เอวเมตฺถ ปโยคโตปิ วิญฺญาตโพฺพ วินิจฺฉโยฯ</p>


<p>ติ เอตฺถ จ ปาณาติปาตสฺส ปญฺจ องฺคานิ ภวนฺติ – ปาโณ จ โหติ, ปาณสญฺญี จ, วธกจิตฺตญฺจ ปจฺจุปฎฺฐิตํ โหติ, วายมติ, เตน จ มรตีติฯ อทินฺนาทานสฺสาปิ ปเญฺจว – ปรปริคฺคหิตญฺจ โหติ, ปรปริคฺคหิตสญฺญี จ, เถยฺยจิตฺตญฺจ ปจฺจุปฎฺฐิตํ โหติ, วายมติ, เตน จ อาทาตพฺพํ อาทานํ คจฺฉตีติฯ อพฺรหฺมจริยสฺส ปน จตฺตาริ องฺคานิ ภวนฺติ – อชฺฌาจริยวตฺถุ จ โหติ, ตตฺถ จ เสวนจิตฺตํ ปจฺจุปฎฺฐิตํ โหติ, เสวนปจฺจยา ปโยคญฺจ สมาปชฺชติ, สาทิยติ จาติ, ตถา ปเรสํ ทฺวินฺนมฺปิฯ ตตฺถ มุสาวาทสฺส ตาว มุสา จ โหติ ตํ วตฺถุ, วิสํวาทนจิตฺตญฺจ ปจฺจุปฎฺฐิตํ โหติ, ตโชฺช จ วายาโม, ปรวิสํวาทนญฺจ วิญฺญาปยมานา วิญฺญตฺติ ปวตฺตตีติ จตฺตาริ องฺคานิ เวทิตพฺพานิฯ สุราเมรยมชฺชปมาทฎฺฐานสฺส ปน สุราทีนญฺจ อญฺญตรํ โหติ มทนียปาตุกมฺยตาจิตฺตญฺจ ปจฺจุปฎฺฐิตํ โหติ, ตชฺชญฺจ วายามํ อาปชฺชติ, ปีเต จ ปวิสตีติ อิมานิ จตฺตาริ องฺคานีติฯ เอวเมตฺถ องฺคโตปิ วิญฺญาตโพฺพ วินิจฺฉโยฯ</p>


<p>ติ ปาณาติปาตอทินฺนาทานมุสาวาทา เจตฺถ กายจิตฺตโต, วาจาจิตฺตโต, กายวาจาจิตฺตโต จาติ ติสมุฎฺฐานา โหนฺติฯ อพฺรหฺมจริยํ กายจิตฺตวเสน เอกสมุฎฺฐานเมวฯ สุราเมรยมชฺชปมาทฎฺฐานํ กายโต จ, กายจิตฺตโต จาติ ทฺวิสมุฎฺฐานนฺติฯ เอวเมตฺถ สมุฎฺฐานโตปิ วิญฺญาตโพฺพ วินิจฺฉโยฯ</p>


<p>ติ   เอตฺถ จ ปาณาติปาโต ทุกฺขเวทนาสมฺปยุโตฺตวฯ อทินฺนาทานํ ตีสุ เวทนาสุ อญฺญตรเวทนาสมฺปยุตฺตํ, ตถา มุสาวาโทฯ อิตรานิ เทฺว สุขาย วา อทุกฺขมสุขาย วา เวทนาย สมฺปยุตฺตานีติฯ เอวเมตฺถ เวทนาโตปิ วิญฺญาตโพฺพ วินิจฺฉโยฯ</p>


<p>ติ ปาณาติปาโต เจตฺถ โทสโมหมูโลฯ อทินฺนาทานมุสาวาทา  โลภโมหมูลา วา โทสโมหมูลา วาฯ อิตรานิ เทฺว โลภโมหมูลานีติฯ เอวเมตฺถ มูลโตปิ วิญฺญาตโพฺพ วินิจฺฉโยฯ</p>


<p>ติ ปาณาติปาตอทินฺนาทานอพฺรหฺมจริยานิ เจตฺถ กายกมฺมเมว กมฺมปถปฺปตฺตาเนว จ, มุสาวาโท วจีกมฺมเมวฯ โย ปน อตฺถภญฺชโก, โส กมฺมปถปฺปโตฺตฯ อิตโร กมฺมเมวฯ สุราเมรยมชฺชปมาทฎฺฐานํ กายกมฺมเมวาติฯ เอวเมตฺถ กมฺมโตปิ วิญฺญาตโพฺพ วินิจฺฉโยฯ</p>


<p>ติ เอตฺถ อาห ‘‘ปาณาติปาตาทีหิ วิรมโนฺต กุโต วิรมตี’’ติ? วุจฺจเต – สมาทานวเสน ตาว วิรมโนฺต อตฺตโน วา ปเรสํ วา ปาณาติปาตาทิอกุสลโต วิรมติฯ กิมารภิตฺวา? ยโต วิรมติ, ตเทวฯ สมฺปตฺตวเสนาปิ วิรมโนฺต วุตฺตปฺปการากุสลโตวฯ กิมารภิตฺวา? ปาณาติปาตาทีนํ วุตฺตารมฺมณาเนวฯ เกจิ ปน ภณนฺติ ‘‘สุราเมรยมชฺชสงฺขาเต สงฺขาเร อารภิตฺวา สุราเมรยมชฺชปมาทฎฺฐานา วิรมติ, สตฺตสงฺขาเรสุ ยํ ปน อวหริตพฺพํ ภญฺชิตพฺพญฺจ, ตํ อารภิตฺวา อทินฺนาทานา มุสาวาทา จ, สเตฺตเยวารภิตฺวา ปาณาติปาตา อพฺรหฺมจริยา จา’’ติฯ ตทเญฺญ ‘‘เอวํ สเนฺต ‘อญฺญํ จิเนฺตโนฺต อญฺญํ กเรยฺย, ยญฺจ ปชหติ, ตํ น ชาเนยฺยา’ติ เอวํทิฎฺฐิกา หุตฺวา อนิจฺฉมานา ยเทว ปชหติ, ตํ อตฺตโน ปาณาติปาตาทิอกุสลเมวารภิตฺวา วิรมตี’’ติ วทนฺติฯ ตทยุตฺตํฯ กสฺมา? ตสฺส ปจฺจุปฺปนฺนาภาวโต พหิทฺธาภาวโต จฯ สิกฺขาปทานญฺหิ วิภงฺคปาเฐ ‘‘ปญฺจนฺนํ สิกฺขาปทานํ กติ กุสลา…เป.… กติ อรณา’’ติ ปุจฺฉิตฺวา ‘‘กุสลาเยว, สิยา สุขาย เวทนาย สมฺปยุตฺตา’’ติ (วิภ. ๗๑๖) เอวํ ปวตฺตมาเน วิสฺสชฺชเน ‘‘ปจฺจุปฺปนฺนารมฺมณา’’ติ จ ‘‘พหิทฺธารมฺมณา’’ติ จ เอวํ ปจฺจุปฺปนฺนพหิทฺธารมฺมณตฺตํ วุตฺตํ, ตํ อตฺตโน ปาณาติปาตาทิอกุสลํ อารภิตฺวา วิรมนฺตสฺส น ยุชฺชติฯ ยํ ปน วุตฺตํ – ‘‘อญฺญํ  จิเนฺตโนฺต อญฺญํ กเรยฺย, ยญฺจ ปชหติ, ตํ น ชาเนยฺยา’’ติฯ ตตฺถ วุจฺจเต – น กิจฺจสาธนวเสน ปวเตฺตโนฺต อญฺญํ จิเนฺตโนฺต  อญฺญํ กโรตีติ วา, ยญฺจ ปชหติ, ตํ น ชานาตีติ วา วุจฺจติฯ</p>


<p>
‘‘อารภิตฺวาน  
อมตํ, ชหโนฺต สพฺพปาปเก;  
  
นิทสฺสนเญฺจตฺถ ภเว, มคฺคโฎฺฐริยปุคฺคโล’’ติฯ  
</p>
  
<p>เอวเมตฺถ วิรมโตปิ วิญฺญาตโพฺพ วินิจฺฉโยฯ</p>


<p>ติ สเพฺพ เอว เจเต ปาณาติปาตาทโย ทุคฺคติผลนิพฺพตฺตกา โหนฺติ, สุคติยญฺจ อนิฎฺฐากนฺตามนาปวิปากนิพฺพตฺตกา โหนฺติ, สมฺปราเย ทิฎฺฐธเมฺม เอว จ อเวสารชฺชาทิผลนิพฺพตฺตกาฯ อปิจ ‘‘โย สพฺพลหุโส ปาณาติปาตสฺส วิปาโก มนุสฺสภูตสฺส อปฺปายุกสํวตฺตนิโก โหตี’’ติ (อ. นิ. ๘.๔๐) เอวมาทินา นเยเนตฺถ ผลโตปิ วิญฺญาตโพฺพ วินิจฺฉโยฯ</p>


<p>อปิ เจตฺถ ปาณาติปาตาทิเวรมณีนมฺปิ สมุฎฺฐานเวทนามูลกมฺมผลโต วิญฺญาตโพฺพ วินิจฺฉโยฯ ตตฺถายํ วิญฺญาปนา – สพฺพา เอว เจตา เวรมณิโย จตูหิ สมุฎฺฐหนฺติ กายโต, กายจิตฺตโต, วาจาจิตฺตโต, กายวาจาจิตฺตโต จาติฯ สพฺพา เอว จ สุขเวทนาสมฺปยุตฺตา วา, อทุกฺขมสุขเวทนาสมฺปยุตฺตา วา, อโลภาโทสมูลา วา อโลภาโทสาโมหมูลา วาฯ จตโสฺสปิ เจตฺถ กายกมฺมํ, มุสาวาทาเวรมณี วจีกมฺมํ, มคฺคกฺขเณ จ จิตฺตโตว สมุฎฺฐหนฺติ, สพฺพาปิ มโนกมฺมํฯ</p>


<p> เจตฺถ องฺคปจฺจงฺคสมฺปนฺนตา อาโรหปริณาหสมฺปตฺติตา ชวสมฺปตฺติตา สุปฺปติฎฺฐิตปาทตา จารุตา มุทุตา สุจิตา สูรตา มหพฺพลตา วิสฺสตฺถวจนตา โลกปิยตา เนลตา อเภชฺชปริสตา อจฺฉมฺภิตา ทุปฺปธํสิตา ปรูปกฺกเมน อมรณตา อนนฺตปริวารตา สุรูปตา สุสณฺฐานตา อปฺปาพาธตา อโสกิตา ปิเยหิ มนาเปหิ สทฺธิํ อวิปฺปโยคตา ทีฆายุกตาติ เอวมาทีนิ ผลานิฯ</p>


<p> มหทฺธนตา ปหูตธนธญฺญตา อนนฺตโภคตา อนุปฺปนฺนโภคุปฺปตฺติตา อุปฺปนฺนโภคถาวรตา อิจฺฉิตานํ โภคานํ ขิปฺปปฺปฎิลาภิตา ราชโจรุทกคฺคิอปฺปิยทายาเทหิ อสาธารณโภคตา   อสาธารณธนปฺปฎิลาภิตา โลกุตฺตมตา นตฺถิกภาวสฺส อชานนตา สุขวิหาริตาติ เอวมาทีนิฯ</p>


<p> วิคตปจฺจตฺถิกตา สพฺพชนปิยตา อนฺนปานวตฺถสยนาทีนํ ลาภิตา  สุขสยนตา สุขปฺปฎิพุชฺฌนตา อปายภยวินิมุตฺตตา อิตฺถิภาวปฺปฎิลาภสฺส วา นปุํสกภาวปฺปฎิลาภสฺส วา อภพฺพตา อโกฺกธนตา ปจฺจกฺขการิตา อปติตกฺขนฺธตา อนโธมุขตา อิตฺถิปุริสานํ อญฺญมญฺญปิยตา ปริปุณฺณินฺทฺริยตา ปริปุณฺณลกฺขณตา นิราสงฺกตา อโปฺปสฺสุกฺกตา สุขวิหาริตา อกุโตภยตา ปิยวิปฺปโยคาภาวตาติ เอวมาทีนิฯ</p>


<p> วิปฺปสนฺนินฺทฺริยตา วิสฺสฎฺฐมธุรภาณิตา สมสิตสุทฺธทนฺตตา นาติถูลตา นาติกิสตา นาติรสฺสตา นาติทีฆตา สุขสมฺผสฺสตา อุปฺปลคนฺธมุขตา สุสฺสูสกปริชนตา อาเทยฺยวจนตา กมลุปฺปลสทิสมุทุโลหิตตนุชิวฺหตา อนุทฺธตตา อจปลตาติ เอวมาทีนิฯ</p>


<p> อตีตานาคตปจฺจุปฺปเนฺนสุ สพฺพกิจฺจกรณีเยสุ ขิปฺปํ ปฎิชานนตา สทา อุปฎฺฐิตสติตา อนุมฺมตฺตกตา ญาณวนฺตตา อนลสตา อชฬตา อเนลมูคตา อมตฺตตา อปฺปมตฺตตา อสโมฺมหตา อจฺฉมฺภิตา อสารมฺภิตา อนุสฺสงฺกิตา สจฺจวาทิตา อปิสุณาผรุสาสมฺผปลาปวาทิตา รตฺตินฺทิวมตนฺทิตตา กตญฺญุตา กตเวทิตา อมจฺฉริตา จาควนฺตตา สีลวนฺตตา อุชุตา อโกฺกธนตา หิริมนตา โอตฺตปฺปิตา อุชุทิฎฺฐิกตา มหาปญฺญตา เมธาวิตา ปณฺฑิตตา อตฺถานตฺถกุสลตาติ เอวมาทีนิ ผลานิฯ เอวเมตฺถ ปาณาติปาตาทิเวรมณีนํ สมุฎฺฐานเวทนามูลกมฺมผลโตปิ วิญฺญาตโพฺพ วินิจฺฉโยฯ</p>


<h3>ปจฺฉิมปญฺจสิกฺขาปทวณฺณนา</h3>
<p>อิทานิ ยํ วุตฺตํ –</p>


<p>
‘‘โยเชตพฺพํ ตโต ยุตฺตํ, ปจฺฉิเมสฺวปิ ปญฺจสุ;  
  
อาเวณิกญฺจ วตฺตพฺพํ, เญยฺยา หีนาทิตาปิ จา’’ติฯ  
</p>
  
<p>ตสฺสายํ  อตฺถวณฺณนา – เอติสฺสา ปุริมปญฺจสิกฺขาปทวณฺณนาย  ยํ ยุชฺชติ, ตํ ตโต คเหตฺวา ปจฺฉิเมสฺวปิ ปญฺจสุ สิกฺขาปเทสุ โยเชตพฺพํฯ ตตฺถายํ โยชนา – ยเถว หิ ปุริมสิกฺขาปเทสุ  จ สุราเมรยมชฺชปมาทฎฺฐานํ รูปายตนาทิอญฺญตรสงฺขารารมฺมณํ, ตถา อิธ วิกาลโภชนํฯ เอเตน นเยน สเพฺพสํ อารมฺมณเภโท เวทิตโพฺพฯ  จ ยถา ปุริมานิ สามเณเรน วา อุปาสเกน วา สมาทิยเนฺตน สมาทินฺนานิ โหนฺติ, ตถา เอตานิปิฯ ปิ  ยถา ตตฺถ ปาณาติปาตาทีนํ องฺคเภโท วุโตฺต, เอวมิธาปิ วิกาลโภชนสฺส จตฺตาริ องฺคานิ – วิกาโล, ยาวกาลิกํ, อโชฺฌหรณํ, อนุมฺมตฺตกตาติฯ เอเตนานุสาเรน เสสานมฺปิ องฺควิภาโค เวทิตโพฺพฯ ยถา จ ตตฺถ  สุราเมรยมชฺชปมาทฎฺฐานํ กายโต จ กายจิตฺตโต จาติ ทฺวิสมุฎฺฐานํ, เอวมิธ วิกาลโภชนํฯ เอเตน นเยน สเพฺพสํ สมุฎฺฐานํ เวทิตพฺพํฯ ยถา จ ตตฺถ  อทินฺนาทานํ ตีสุ เวทนาสุ อญฺญตรเวทนาสมฺปยุตฺตํ, ตถา อิธ วิกาลโภชนํฯ เอเตน นเยน สเพฺพสํ เวทนาสมฺปโยโค เวทิตโพฺพฯ ยถา จ ตตฺถ อพฺรหฺมจริยํ โลภโมหมูลํ, เอวมิธ วิกาลโภชนํฯ อปรานิ จ เทฺว เอเตน นเยน สเพฺพสํ มูลเภโท เวทิตโพฺพฯ ยถา จ ตตฺถ ปาณาติปาตาทโย กายกมฺมํ, เอวมิธาปิ วิกาลโภชนาทีนิฯ ชาตรูปรชตปฺปฎิคฺคหณํ ปน กายกมฺมํ วา สิยา วจีกมฺมํ วา กายทฺวาราทีหิ ปวตฺติสพฺภาวปริยาเยน, น กมฺมปถวเสนฯ ติ ยถา จ ตตฺถ วิรมโนฺต อตฺตโน วา ปเรสํ วา ปาณาติปาตาทิอกุสลโต วิรมติ, เอวมิธาปิ วิกาลโภชนาทิอกุสลโต, กุสลโตปิ วา เอกโตฯ ยถา จ ปุริมา ปญฺจ เวรมณิโย จตุสมุฎฺฐานา กายโต, กายจิตฺตโต, วาจาจิตฺตโต, กายวาจาจิตฺตโต จาติ, สพฺพา สุขเวทนาสมฺปยุตฺตา วา อทุกฺขมสุขเวทนาสมฺปยุตฺตา วา, อโลภาโทสมูลา วา อโลภาโทสาโมหมูลา วา, สพฺพา จ นานปฺปการอิฎฺฐผลนิพฺพตฺตกา, ตถา อิธาปีติฯ</p>


<p>
‘‘โยเชตพฺพํ ตโต ยุตฺตํ, ปจฺฉิเมสฺวปิ ปญฺจสุ;  
  
อาเวณิกญฺจ วตฺตพฺพํ, เญยฺยา หีนาทิตาปิ จา’’ติฯ –  
</p>
  
<p>เอตฺถ ปน  นฺติ มชฺฌนฺหิกวีติกฺกเม โภชนํฯ เอตญฺหิ อนุญฺญาตกาเล วีติกฺกเนฺต โภชนํ, ตสฺมา ‘‘วิกาลโภชน’’นฺติ วุจฺจติ , ตโต วิกาลโภชนาฯ นฺติ เอตฺถ  นาม ยํกิญฺจิ นจฺจํ, นฺติ ยํกิญฺจิ คีตํ, นฺติ ยํกิญฺจิ วาทิตํฯ นฺติ กิเลสุปฺปตฺติปจฺจยโต กุสลปกฺขภินฺทเนน วิสูกานํ ทสฺสนํ, วิสูกภูตํ วา ทสฺสนํ วิสูกทสฺสนํฯ นจฺจา จ คีตา จ วาทิตา จ วิสูกทสฺสนา จ นจฺจคีตวาทิตวิสูกทสฺสนาฯ วิสูกทสฺสนเญฺจตฺถ พฺรหฺมชาเล วุตฺตนเยเนว คเหตพฺพํฯ วุตฺตญฺหิ ตตฺถ –</p>

 มหิํสยุทฺธํ อุสภยุทฺธํ อชยุทฺธํ เมณฺฑยุทฺธํ กุกฺกุฎยุทฺธํ วฎฺฎกยุทฺธํ ทณฺฑยุทฺธํ มุฎฺฐิยุทฺธํ นิพฺพุทฺธํ อุโยฺยธิกํ พลคฺคํ เสนาพฺยูหํ อนีกทสฺสนํ อิติ วา, อิติ เอวรูปา วิสูกทสฺสนา ปฎิวิรโต สมโณ โคตโม’’ติ (ที. นิ. ๑.๑๒)ฯ</p>


<p>อถ วา ยถาวุเตฺตนเตฺถน นจฺจคีตวาทิตานิ เอว วิสูกานิ นจฺจคีตวาทิตวิสูกานิ, เตสํ ทสฺสนํ นจฺจคีตวาทิตวิสูกทสฺสนํ, ตสฺมา นจฺจคีตวาทิตวิสูกทสฺสนาฯ ‘‘ทสฺสนสวนา’’ติ วตฺตเพฺพ ยถา ‘‘โส จ โหติ มิจฺฉาทิฎฺฐิโก วิปรีตทสฺสโน’’ติ เอวมาทีสุ (อ. นิ. ๑.๓๐๘) อจกฺขุทฺวารปฺปวตฺตมฺปิ วิสยคฺคหณํ ‘‘ทสฺสน’’นฺติ วุจฺจติ, เอวํ สวนมฺปิ ‘‘ทสฺสน’’เนฺตฺวว วุตฺตํฯ ทสฺสนกมฺยตาย อุปสงฺกมิตฺวา ปสฺสโต เอว เจตฺถ วีติกฺกโม โหติฯ ฐิตนิสินฺนสยโนกาเส ปน อาคตํ คจฺฉนฺตสฺส วา อาปาถคตํ ปสฺสโต สิยา สํกิเลโส, น วีติกฺกโมฯ ธมฺมูปสํหิตมฺปิ เจตฺถ คีตํ น วฎฺฎติ, คีตูปสํหิโต ปน ธโมฺม  วฎฺฎตีติ เวทิตโพฺพฯ</p>


<p>มาลาทีนิ ธารณาทีหิ ยถาสงฺขฺยํ โยเชตพฺพานิฯ ตตฺถ ติ ยํกิญฺจิ ปุปฺผชาตํฯ นฺติ ยํกิญฺจิ วิเลปนตฺถํ ปิสิตฺวา ปฎิยตฺตํฯ อวเสสํ สพฺพมฺปิ วาสจุณฺณธูปนาทิกํ คนฺธชาตํ ฯ ตํ สพฺพมฺปิ มณฺฑนวิภูสนตฺถํ น วฎฺฎติ, เภสชฺชตฺถนฺตุ วฎฺฎติ, ปูชนตฺถญฺจ อภิหฎํ สาทิยโต น เกนจิ ปริยาเยน น วฎฺฎติฯ นฺติ ปมาณาติกฺกนฺตํ วุจฺจติฯ นฺติ อกปฺปิยสยนํ อกปฺปิยตฺถรณญฺจฯ ตทุภยมฺปิ สาทิยโต  น เกนจิ ปริยาเยน วฎฺฎติฯ นฺติ สุวณฺณํฯ นฺติ กหาปโณ, โลหมาสกทารุมาสกชตุมาสกาทิ ยํ ยํ ตตฺถ ตตฺถ โวหารํ คจฺฉติ, ตทุภยมฺปิ ชาตรูปรชตํฯ ตสฺส เยน เกนจิ ปกาเรน สาทิยนํ ปฎิคฺคโห นาม, โส น เยน เกนจิ ปริยาเยน วฎฺฎตีติ เอวํ อาเวณิกํ วตฺตพฺพํฯ</p>


<p>ทสปิ เจตานิ สิกฺขาปทานิ หีเนน ฉเนฺทน จิตฺตวีริยวีมํสาหิ วา สมาทินฺนานิ หีนานิ, มชฺฌิเมหิ มชฺฌิมานิ, ปณีเตหิ ปณีตานิฯ ตณฺหาทิฎฺฐิมาเนหิ วา อุปกฺกิลิฎฺฐานิ หีนานิ, อนุปกฺกิลิฎฺฐานิ มชฺฌิมานิ, ตตฺถ ตตฺถ ปญฺญาย อนุคฺคหิตานิ ปณีตานิฯ ญาณวิปฺปยุเตฺตน วา กุสลจิเตฺตน สมาทินฺนานิ หีนานิ, สสงฺขาริกญาณสมฺปยุเตฺตน มชฺฌิมานิ, อสงฺขาริเกน ปณีตานีติ เอวํ เญยฺยา หีนาทิตาปิ จาติฯ</p>


<p>เอตฺตาวตา  จ ยา ปุเพฺพ ติอาทีหิ ฉหิ คาถาหิ สิกฺขาปทปาฐสฺส วณฺณนตฺถํ มาติกา นิกฺขิตฺตา, สา อตฺถโต ปกาสิตา โหตีติฯ</p>

</p>

</p>





