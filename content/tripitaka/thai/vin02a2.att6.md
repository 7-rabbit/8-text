<h1>๗. กถินกฺขนฺธกํ</h1>
<h3>กถินานุชานนกถา</h3>
<p> กถินกฺขนฺธเก   – ติ ปาเวยฺยรฎฺฐวาสิโนฯ ปาเวยฺยํ นาม โกสเลสุ ปจฺฉิมทิสาภาเค รฎฺฐํ; ตตฺถ  วาสิโนติ วุตฺตํ โหติฯ โกสลรโญฺญ เอกปิตุกภาตูนํ ภทฺทวคฺคิยเตฺถรานํ เอตํ อธิวจนํฯ เตสุ สพฺพเชฎฺฐโก อนาคามี, สพฺพปจฺฉิมโก โสตาปโนฺน, เอโกปิ อรหา วา ปุถุชฺชโน วา นตฺถิฯ ติ ธุตงฺคสมาทานวเสน อารญฺญิกา; น อรญฺญวาสมเตฺตนฯ ปิณฺฑปาติกาทิภาเวปิ เตสํ เอเสว นโยฯ สีสวเสน เจตํ วุตฺตํฯ อิเม ปน เตรสาปิ ธุตงฺคานิ สมาทาเยว วตฺตนฺติฯ ติ อุทเกน สงฺคหิเต ฆฎิเต สํสเฎฺฐ; ถเล จ นิเนฺน จ เอโกทกีภูเตติ อโตฺถฯ</p>


<p>ติ อกฺกนฺตอกฺกนฺตฎฺฐาเน อุทกจิกฺขโลฺล อุฎฺฐหิตฺวา ยาว อานิสทา ปหรติ, อีทิเส จิกฺขเลฺลติ อโตฺถฯ ติ อุทกปุเณฺณหิฯ เตสํ กิร จีวรานิ ฆนานิ, เตสุ ปติตํ อุทกํ น ปคฺฆรติ ฆนตฺตา ปุฎพทฺธํ วิย ติฎฺฐติฯ เตน วุตฺตํ – ‘‘โอกปุเณฺณหิ จีวเรหี’’ติฯ ‘‘โอฆปุเณฺณหี’’ติปิ ปาโฐฯ</p>


<p>ติ เอตฺถ อาคนฺตุกฎฺฐาเน เสนาสนผาสุตาย อภาเวน จ ภควโต ทสฺสนาลาเภน อุกฺกณฺฐิตตาย จ เต ภิกฺขู ผาสุํ น วสิํสุ, ตสฺมา ‘‘อวิวทมานา ผาสุกํ วสฺสํ วสิมฺหา’’ติ นาโวจุํฯ ติ ภควา เตสํ ภิกฺขูนํ อนมตคฺคิยกถํ กเถสิฯ เต สเพฺพปิ กถาปริโยสาเน อรหตฺตํ ปาปุณิตฺวา นิสินฺนฎฺฐานโตเยว อากาเส อุปฺปติตฺวา อคมํสุ, ตํ สนฺธาย วุตฺตํ – ‘‘ธมฺมิํ กถํ กตฺวา’’ติฯ ตโต ภควา ‘‘สเจ กถินตฺถาโร ปญฺญโตฺต อภวิสฺส, เอเต ภิกฺขู เอกํ จีวรํ ฐเปตฺวา สนฺตรุตฺตเรน อาคจฺฉนฺตา น เอวํ กิลนฺตา อสฺสุ, กถินตฺถาโร จ นาเมส สพฺพพุเทฺธหิ อนุญฺญาโต’’ติ จิเนฺตตฺวา กถินตฺถารํ อนุชานิตุกาโม ภิกฺขู อามเนฺตสิ, อามเนฺตตฺวา จ ปน ติอาทิมาหฯ</p>


<p>ตตฺถ   ติ นิปาตมตฺตํ โวกาโร; อตฺถตกถินานนฺติ อโตฺถฯ เอวญฺหิ สติ ปรโต ‘‘โส เนสํ ภวิสฺสตี’’ติ ยุชฺชติฯ อถ วา ติ สามิวจนเมเวตํฯ นฺติ เอตฺถ ปน โส จีวรุปฺปาโท เย อตฺถตกถินา, เตสํ ภวิสฺสตีติ อโตฺถฯ</p>


<p>ตตฺถ ติ ยาว กถินํ น อุทฺธริยติ, ตาว อนามเนฺตตฺวา จรณํ กปฺปิสฺสติ , จาริตฺตสิกฺขาปเทน อนาปตฺติ ภวิสฺสตีติ อโตฺถฯ ติ ติจีวรํ อสมาทาย จรณํ; จีวรวิปฺปวาโส กปฺปิสฺสตีติ อโตฺถฯ นฺติ คณโภชนมฺปิ กปฺปิสฺสติฯ นฺติ ยาวตฺตเกน จีวเรน อโตฺถ, ตาวตฺตกํ อนธิฎฺฐิตํ อวิกปฺปิตํ กปฺปิสฺสตีติ อโตฺถฯ ติ ตตฺถ กถินตฺถตสีมายํ มตกจีวรํ วา โหตุ สงฺฆํ อุทฺทิสฺส ทินฺนํ วา สงฺฆิเกน ตตฺรุปฺปาเทน อาภตํ วา, เยน เกนจิ อากาเรน ยํ สงฺฆิกจีวรํ อุปฺปชฺชติ, ตํ เตสํ ภวิสฺสตีติ อโตฺถฯ</p>


<p>นฺติ เอตฺถ กถินตฺถารํ เก ลภนฺติ, เก น ลภนฺตีติ? คณนวเสน ตาว ปจฺฉิมโกฎิยา ปญฺจ ชนา ลภนฺติ, อุทฺธํ สตสหสฺสมฺปิ, ปญฺจนฺนํ เหฎฺฐา น ลภนฺติฯ วุตฺถวสฺสวเสน ปุริมิกาย วสฺสํ อุปคนฺตฺวา ปฐมปวารณาย ปวาริตา ลภนฺติ, ฉินฺนวสฺสา วา ปจฺฉิมิกาย อุปคตา วา น ลภนฺติ, อญฺญสฺมิํ วิหาเร วุตฺถวสฺสาปิ น ลภนฺตีติ มหาปจฺจริยํ วุตฺตํฯ ปุริมิกาย อุปคตานํ ปน สเพฺพ คณปูรกา โหนฺติ, อานิสํสํ น ลภนฺติ, อานิสํโส อิตเรสํเยว โหติฯ สเจ ปุริมิกาย อุปคตา จตฺตาโร วา โหนฺติ ตโย วา เทฺว วา เอโก วา, อิตเร คณปูรเก กตฺวา กถินํ อตฺถริตพฺพํฯ อถ จตฺตาโร ภิกฺขู อุปคตา, เอโก ปริปุณฺณวโสฺส สามเณโร, โส เจ ปจฺฉิมิกาย อุปสมฺปชฺชติ, คณปูรโก เจว โหติ, อานิสํสญฺจ ลภติฯ ตโย ภิกฺขู เทฺว สามเณรา, เทฺว ภิกฺขู ตโย สามเณรา, เอโก ภิกฺขุ จตฺตาโร สามเณราติ เอตฺถาปิ เอเสว นโยฯ สเจ ปุริมิกาย อุปคตา กถินตฺถารกุสลา น โหนฺติ, อตฺถารกุสลา ขนฺธกภาณกเถรา ปริเยสิตฺวา อาเนตพฺพาฯ กมฺมวาจํ สาเวตฺวา กถินํ อตฺถราเปตฺวา ทานญฺจ ภุญฺชิตฺวา คมิสฺสนฺติฯ อานิสํโส ปน อิตเรสํเยว โหติฯ</p>


<p>กถินํ  เกน ทินฺนํ วฎฺฎติ? เยน เกนจิ เทเวน วา มนุเสฺสน วา ปญฺจนฺนํ วา สหธมฺมิกานํ อญฺญตเรน ทินฺนํ วฎฺฎติฯ กถินทายกสฺส วตฺตํ อตฺถิ, สเจ โส ตํ อชานโนฺต ปุจฺฉติ – ‘‘ภเนฺต กถํ กถินํ ทาตพฺพ’’นฺติ ตสฺส เอวํ อาจิกฺขิตพฺพํ – ‘‘ติณฺณํ จีวรานํ อญฺญตรปฺปโหนกํ สูริยุคฺคมนสมเย วตฺถํ ‘กถินจีวรํ เทมา’ติ ทาตุํ วฎฺฎติ , ตสฺส ปริกมฺมตฺถํ  เอตฺตกา นาม สูจิโย, เอตฺตกํ สุตฺตํ, เอตฺตกํ รชนํ, ปริกมฺมํ กโรนฺตานํ เอตฺตกานํ ภิกฺขูนํ ยาคุภตฺตญฺจ ทาตุํ วฎฺฎตี’’ติฯ</p>


<p>กถินตฺถารเกนาปิ ธเมฺมน สเมน อุปฺปนฺนํ กถินํ อตฺถรเนฺตน วตฺตํ ชานิตพฺพํฯ ตนฺตวายเคหโต หิ อาภตสนฺตาเนเนว ขลิมกฺขิตสาฎโก น วฎฺฎติ, มลีนสาฎโกปิ น วฎฺฎติ, ตสฺมา กถินตฺถารสาฎกํ ลภิตฺวา สุฎฺฐุ โธวิตฺวา สูจิอาทีนิ จีวรกมฺมูปกรณานิ สเชฺชตฺวา พหูหิ ภิกฺขูหิ สทฺธิํ ตทเหว สิพฺพิตฺวา นิฎฺฐิตสูจิกมฺมํ รชิตฺวา กปฺปพินฺทุํ ทตฺวา กถินํ อตฺถริตพฺพํฯ สเจ ตสฺมิํ อนตฺถเตเยว อญฺญํ กถินสาฎกํ อาหรติ, อญฺญานิ จ พหูนิ กถินานิสํสวตฺถานิ เทติ, โย อานิสํสํ พหุํ เทติ, ตสฺส สนฺตเกเนว อตฺถริตพฺพํฯ อิตโร ยถา ตถา โอวทิตฺวา สญฺญาเปตโพฺพฯ</p>


<p>กถินํ ปน เกน อตฺถริตพฺพํ? ยสฺส สโงฺฆ กถินจีวรํ เทติฯ สเงฺฆน ปน กสฺส ทาตพฺพํ? โย ชิณฺณจีวโร โหติฯ สเจ พหู ชิณฺณจีวรา โหนฺติ, วุฑฺฒสฺส ทาตพฺพํฯ วุเฑฺฒสุปิ โย มหาปริโส ตทเหว จีวรํ กตฺวา อตฺถริตุํ สโกฺกติ, ตสฺส ทาตพฺพํฯ สเจ วุโฑฺฒ น สโกฺกติ นวกตโร สโกฺกติ, ตสฺส ทาตพฺพํฯ อปิจ สเงฺฆน มหาเถรสฺส สงฺคหํ กาตุํ วฎฺฎติ, ตสฺมา ‘‘ตุเมฺห ภเนฺต คณฺหถ, มยํ กตฺวา ทสฺสามา’’ติ วตฺตพฺพํฯ ตีสุ จีวเรสุ ยํ ชิณฺณํ โหติ, ตทตฺถาย ทาตพฺพํฯ ปกติยา ทุปฎฺฎจีวรสฺส ทุปฎฺฎตฺถาเยว ทาตพฺพํฯ สเจปิสฺส เอกปฎฺฎจีวรํ ฆนํ โหติ, กถินสาฎโก จ เปลโว, สารุปฺปตฺถาย ทุปฎฺฎปฺปโหนกเมว ทาตพฺพํ, ‘‘อหํ อลภโนฺต เอกปฎฺฎํ ปารุปามี’’ติ วทนฺตสฺสาปิ ทุปฎฺฎํ ทาตุํ วฎฺฎติฯ โย ปน โลภปกติโก โหติ, ตสฺส น ทาตพฺพํฯ เตนาปิ ‘‘กถินํ อตฺถริตฺวา ปจฺฉา สิพฺพิตฺวา เทฺว จีวรานิ กริสฺสามี’’ติ น คเหตพฺพํฯ ยสฺส ปน ทียติ, ตสฺส เยน วิธินา ทาตพฺพํ, ตํ  ทเสฺสตุํ ‘‘เอวญฺจ ปน ภิกฺขเว กถินํ อตฺถริตพฺพ’’นฺติ อารภิตฺวา ติอาทิกา ทานกมฺมวาจา ตาว วุตฺตาฯ</p>


<p>เอวํ ทิเนฺน ปน กถิเน สเจ ตํ กถินทุสฺสํ นิฎฺฐิตปริกมฺมเมว โหติ , อิเจฺจตํ กุสลํฯ โน เจ นิฎฺฐิตปริกมฺมํ โหติ, ‘‘อหํ เถโร’’ติ วา ‘‘พหุสฺสุโต’’ติ วา เอเกนาปิ อกาตุํ น ลพฺภติ, สเพฺพเหว สนฺนิปติตฺวา โธวนสิพฺพนรชนานิ นิฎฺฐาเปตพฺพานิฯ อิทญฺหิ กถินวตฺตํ นาม พุทฺธปฺปสตฺถํฯ อตีเต ปทุมุตฺตโรปิ ภควา กถินวตฺตํ อกาสิฯ ตสฺส กิร อคฺคสาวโก สุชาตเตฺถโร นาม กถินํ คณฺหิ, ตํ สตฺถา อฎฺฐสฎฺฐิยา ภิกฺขุสตสหเสฺสหิ สทฺธิํ นิสีทิตฺวา อกาสิฯ</p>


<p>กตปริโยสิตํ  ปน กถินํ คเหตฺวา อตฺถารเกน ภิกฺขุนา ‘‘สเจ สงฺฆาฎิยา กถินํ อตฺถริตุกาโม โหติ, โปราณิกา สงฺฆาฎิ ปจฺจุทฺธริตพฺพา, นวา สงฺฆาฎิ อธิฎฺฐาตพฺพาฯ ‘อิมาย สงฺฆาฎิยา กถินํ อตฺถรามี’ติ วาจา ภินฺทิตพฺพา’’ติอาทินา ปริวาเร วุตฺตวิธาเนน กถินํ อตฺถริตพฺพํฯ อตฺถริตฺวา จ ปน ‘‘เตน กถินตฺถารเกน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา อญฺชลิํ ปคฺคเหตฺวา เอวมสฺส วจนีโย – ‘อตฺถตํ ภเนฺต สงฺฆสฺส กถินํ, ธมฺมิโก กถินตฺถาโร, อนุโมทถา’ติ เตหิ อนุโมทเกหิ ภิกฺขูหิ เอกํสํ อุตฺตราสงฺคํ กริตฺวา อญฺชลิํ ปคฺคเหตฺวา เอวมสฺส วจนีโย – ‘อตฺถตํ อาวุโส สงฺฆสฺส กถินํ, ธมฺมิโก กถินตฺถาโร, อนุโมทามา’’ติ เอวมาทินา ปริวาเร วุตฺตวิธาเนเนว อนุโมทาเปตพฺพํ, อิตเรหิ จ อนุโมทิตพฺพํฯ เอวํ สเพฺพสํ อตฺถตํ โหติ กถินํฯ วุตฺตเญฺหตํ ปริวาเร ‘‘ทฺวินฺนํ ปุคฺคลานํ อตฺถตํ โหติ กถินํ – อตฺถารกสฺส จ อนุโมทกสฺส จา’’ติ (ปริ. ๔๐๓)ฯ ปุนปิ วุตฺตํ – ‘‘น สโงฺฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรติ, สงฺฆสฺส อนุโมทนา คณสฺส อนุโมทนา ปุคฺคลสฺส อตฺถารา สงฺฆสฺส อตฺถตํ โหติ กถินํ, คณสฺส อตฺถตํ โหติ กถินํ, ปุคฺคลสฺส อตฺถตํ โหติ กถินํ’’ติ (ปริ. ๔๑๔)ฯ</p>


<p>เอวํ อตฺถเต ปน กถิเน สเจ กถินจีวเรน สทฺธิํ อาภตํ อานิสํสํ ทายกา ‘‘เยน อมฺหากํ กถินํ คหิตํ, ตเสฺสว เทมา’’ติ เทนฺติ , ภิกฺขุสโงฺฆ อนิสฺสโรฯ อถ อวิจาเรตฺวาว ทตฺวา คจฺฉนฺติ, ภิกฺขุสโงฺฆ อิสฺสโรฯ ตสฺมา สเจ กถินตฺถารกสฺส เสสจีวรานิปิ ทุพฺพลานิ โหนฺติ, สเงฺฆน อปโลเกตฺวา เตสมฺปิ อตฺถาย วตฺถานิ ทาตพฺพานิฯ กมฺมวาจา ปน เอกาเยว วฎฺฎติฯ อวเสเส กถินานิสํเส พลววตฺถานิ  วสฺสาวาสิกฎฺฐิติกาย ทาตพฺพานิ, ฐิติกาย อภาเว เถราสนโต ปฎฺฐาย ทาตพฺพานิ, ครุภณฺฑํ น ภาเชตพฺพํฯ สเจ ปน เอกสีมาย พหู วิหารา โหนฺติ, สเพฺพ ภิกฺขู สนฺนิปาเตตฺวา เอกตฺถ กถินํ อตฺถริตพฺพํ, วิสุํ วิสุํ อตฺถริตุํ น วฎฺฎติฯ</p>


<p> อิทานิ ยถา จ กถินํ อตฺถตํ โหติ, ยถา จ อนตฺถตํ, ตํ วิธิํ วิตฺถารโต ทเสฺสตุํ นฺติ วตฺวา อกรณียเญฺจว มหาภูมิกญฺจ อนตฺถตลกฺขณํ ตาว ทเสฺสโนฺต ติอาทิเก จตุวีสติ อากาเร ทเสฺสสิฯ ตโต ปรํ อตฺถตลกฺขณํ ทเสฺสโนฺต นฺติอาทิเก สตฺตรส อากาเร ทเสฺสสิฯ ปริวาเรปิ หิ ‘‘จตุวีสติยา อากาเรหิ อนตฺถตํ โหติ กถินํ, สตฺตรสหิ อากาเรหิ อตฺถตํ โหติ กถิน’’นฺติ อิทเมว ลกฺขณํ วุตฺตํฯ</p>


<p>ตตฺถ  ติ ทีฆโต จ ปุถุลโต จ ปมาณคฺคหณมเตฺตนฯ ปมาณญฺหิ คณฺหโนฺต ตสฺส ตสฺส ปเทสสฺส สญฺชานนตฺถํ นขาทีหิ วา ปริเจฺฉทํ ทเสฺสโนฺต อุลฺลิขติ, นลาฎาทีสุ วา ฆํสติ, ตสฺมา ตํ ปมาณคฺคหณํ ‘‘อุลฺลิขิตมตฺต’’นฺติ วุจฺจติฯ ติ กถินทุสฺสโธวนมเตฺตนฯ ติ ‘‘ปญฺจกํ วา สตฺตกํ วา นวกํ วา เอกาทสกํ วา โหตู’’ติ เอวํ วิจาริตมเตฺตนฯ ติ ยถาวิจาริตสฺส วตฺถสฺส เฉทนมเตฺตนฯ ติ โมฆสุตฺตกาโรปนมเตฺตนฯ ติ โมฆสุตฺตกานุสาเรน ทีฆสิพฺพิตมเตฺตนฯ ติ มุทฺธิยปตฺตพนฺธนมเตฺตนฯ ติ เทฺว จิมิลิกาโย เอกโต กตฺวา สิพฺพิตมเตฺตนฯ อถ วา ปฐมจิมิลิกา ฆเฎตฺวา ฐปิตา โหติ, กถินสาฎกํ ตสฺสา กุจฺฉิจิมิลิกํ กตฺวา สิพฺพิตมเตฺตนาติปิ อโตฺถฯ มหาปจฺจริยํ  ‘‘ปกติจีวรสฺส อุปสฺสยทาเนนา’’ติ วุตฺตํฯ กุรุนฺทิยํ ปน ‘‘ปกติปตฺตพทฺธจีวรํ ทุปฎฺฎํ กาตุํ กุจฺฉิจิมิลิกํ อลฺลิยาปนมเตฺตนา’’ติ วุตฺตํฯ ติ ปิฎฺฐิอนุวาตาโรปนมเตฺตนฯ ติ กุจฺฉิอนอุวาตาโรปนมเตฺตนฯ ติ อาคนฺตุกปตฺตาโรปนมเตฺตน ฯ กถินจีวรโต วา ปตฺตํ คเหตฺวา อญฺญสฺมิํ อกถินจีวเร ปตฺตาโรปนมเตฺตนฯ</p>


<p>ติ เอกวารํเยว รชเน ปกฺขิเตฺตน ทนฺตวเณฺณน ปณฺฑุปลาสวเณฺณน วาฯ สเจ ปน สกิํ วา ทฺวิกฺขตฺตุํ วา รตฺตมฺปิ สารุปฺปํ โหติ, วฎฺฎติฯ ติ ‘‘อิมินา ทุเสฺสน กถินํ อตฺถริสฺสามี’’ติ เอวํ นิมิตฺตกเตนฯ เอตฺตกเมว หิ ปริวาเร วุตฺตํฯ อฎฺฐกถาสุ ปน ‘‘อยํ สาฎโก สุนฺทโร, สกฺกา อิมินา กถินํ อตฺถริตุ’นฺติ เอวํ นิมิตฺตกมฺมํ กตฺวา ลเทฺธนา’’ติ วุตฺตํฯ ติ ‘‘กถินํ นาม ทาตุํ วฎฺฎติ, กถินทายโก พหุํ ปุญฺญํ ปสวตี’’ติ เอวํ ปริกถาย อุปฺปาทิเตนฯ กถินํ นาม อติอุกฺกฎฺฐํ วฎฺฎติ, มาตรมฺปิ วิญฺญาเปตุํ น วฎฺฎติ, อากาสโต โอติณฺณสทิสเมว วฎฺฎตีติฯ ติ ตาวกาลิเกนฯ ติ เอตฺถ ทุวิโธ สนฺนิธิ กรณสนฺนิธิ จ นิจยสนฺนิธิ จฯ ตตฺถ ตทเหว อกตฺวา ฐเปตฺวา กรณํ กรณสนฺนิธิฯ สโงฺฆ อชฺช กถินทุสฺสํ ลภิตฺวา ปุนทิวเส เทติ, อยํ นิจยสนฺนิธิฯ</p>


<p>ติ รตฺตินิสฺสคฺคิเยนฯ ปริวาเรปิ วุตฺตํ – ‘‘นิสฺสคฺคิยํ นาม กริยมาเน อรุณํ อุฎฺฐหตี’’ติฯ ติ อนาทินฺนกปฺปพินฺทุนาฯ ติอาทีสุ ฐเปตฺวา สงฺฆาฎิอุตฺตราสงฺคอนฺตรวาสเก อเญฺญน ปจฺจตฺถรณาทินา อตฺถตํ อนตฺถตํ โหตีติฯ ติ ปญฺจ วา อติเรกานิ วา ขณฺฑานิ กตฺวา มหามณฺฑลอฑฺฒมณฺฑลานิ  ทเสฺสตฺวา กเตเนว วฎฺฎติฯ เอวญฺหิ สมณฺฑลิกตํ โหติ, ตํ ฐเปตฺวา อเญฺญน อจฺฉินฺนเกน วา ทฺวตฺติจตุขเณฺฑน วา น วฎฺฎติฯ ติ ปุคฺคลสฺส อตฺถารํ ฐเปตฺวา น อเญฺญน สงฺฆสฺส วา คณสฺส วา อตฺถาเรน อตฺถตํ โหติฯ ติ พหิอุปจารสีมาย ฐิโต อนุโมทติฯ</p>


<p> ติ  อปริภุเตฺตนฯ ติ อหตสทิเสน เอกวารํ วา ทฺวิกฺขตฺตุํ วา โธเตนฯ ติ หตวตฺถกสาฎเกน ฯ ติ เตวีสติยา เขเตฺตสุ อุปฺปนฺนปํสุกูเลนฯ ปํสุกูลิกภิกฺขุนา โจฬกภิกฺขํ อาหิณฺฑิตฺวา ลทฺธโจฬเกหิ กตจีวเรนาติปิ กุรุนฺทิมหาปจฺจรีสุ วุตฺตํฯ ติ อาปณทฺวาเร ปติตปิโลติกํ คเหตฺวา กถินตฺถาย เทติ, เตนาปิ วฎฺฎตีติ อโตฺถฯ เสสํ วุตฺตวิปลฺลาเสเนว เวทิตพฺพํฯ อิมสฺมิํ ปน ฐาเน ‘‘สห กถินสฺส อตฺถารา กติ ธมฺมา ชายนฺตี’’ติอาทิ พหุอฎฺฐกถาสุ วุตฺตํ, ตํ สพฺพํ ปริวาเร ปาฬิอารูฬฺหเมว, ตสฺมา ตตฺถ อาคตนเยเนว เวทิตพฺพํฯ น หิ เตน อิธ อวุจฺจมาเนน กถินตฺถารกสฺส กิญฺจิ ปริหายติฯ</p>


<p> เอวํ กถินตฺถารํ ทเสฺสตฺวา อิทานิ อุพฺภารํ ทเสฺสตุํ นฺติอาทิมาหฯ ตตฺถ ติ มาตโร; ชเนตฺติโยติ อโตฺถฯ กถินุพฺภารญฺหิ เอตา อฎฺฐ ชเนตฺติโยฯ ตาสุ ปกฺกมนํ อโนฺต อสฺสาติ ฯ เอวํ เสสาปิ เวทิตพฺพาฯ</p>


<h3>อาทายสตฺตกกถา</h3>
<p> นฺติ น ปุน อาคมิสฺสํฯ เอตสฺมิํ ปน ปกฺกมนนฺติเก กถินุทฺธาเร ปฐมํ จีวรปลิโพโธ ฉิชฺชติ, ปจฺฉา อาวาสปลิโพโธฯ เอวํ ปกฺกมโต หิ จีวรปลิโพโธ อโนฺตสีมายเมว ฉิชฺชติ, อาวาสปลิโพโธ สีมาติกฺกเมฯ วุตฺตมฺปิ เจตํ ปริวาเร –</p>


<p>
‘‘ปกฺกมนนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, จีวรปลิโพโธ ปฐมํ ฉิชฺชติ;  
  
ปจฺฉา อาวาสปลิโพโธ ฉิชฺชตี’’ติฯ (ปริ. ๔๑๕);  
</p>
  
<p>ติ อกตจีวรํ อาทายฯ ติ อญฺญํ สามนฺตวิหารํ คตสฺสฯ ติ ตสฺมิํ วิหาเร เสนาสนผาสุกํ วา สหายสมฺปตฺติํ วา ทิสฺวา เอวํ โหติ ฯ เอตสฺมิํ ปน นิฎฺฐานนฺติเก กถินุทฺธาเร อาวาสปลิโพโธ ปฐมํ ฉิชฺชติ, โส หิ ‘‘น ปเจฺจสฺส’’นฺติ จิเตฺต อุปฺปนฺนมเตฺตเยว ฉิชฺชติฯ วุตฺตมฺปิ เจตํ –</p>


<p>
‘‘นิฎฺฐานนฺติโก  
กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, อาวาสปลิโพโธ ปฐมํ ฉิชฺชติ;  
  
จีวเร นิฎฺฐิเต จีวรปลิโพโธ ฉิชฺชตี’’ติฯ  
</p>
  
<p>เอเตน  นเยน เสสมาติกาวิภชเนปิ อโตฺถ เวทิตโพฺพฯ อยํ ปน วิเสโส – ‘‘สนฺนิฎฺฐานนฺติเก เทฺวปิ ปลิโพธา เนวิมํ จีวรํ กาเรสฺสํ, น ปเจฺจสฺสนฺติ จิเตฺต อุปฺปนฺนมเตฺตเยว เอกโต ฉิชฺชนฺตีติฯ วุตฺตเญฺหตํ –</p>


<p>
‘‘สนฺนิฎฺฐานนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, เทฺว ปลิโพธา อปุพฺพํ อจริมํ ฉิชฺชนฺตี’’ติฯ  
</p>
  
<p>เอวํ สพฺพกถินุทฺธาเรสุ ปลิโพธุปเจฺฉโท เวทิตโพฺพฯ โส ปน ยสฺมา อิมินา จ วุตฺตนเยน ปริวาเร จ อาคตภาเวน สกฺกา ชานิตุํ, ตสฺมา วิตฺถารโต น วุโตฺตฯ อยํ ปเนตฺถ สเงฺขโป – นาสนนฺติเก อาวาสปลิโพโธ ปฐมํ ฉิชฺชติ, จีวเร นเฎฺฐ จีวรปลิโพโธ ฉิชฺชติฯ ยสฺมา จีวเร นเฎฺฐ จีวรปลิโพโธ ฉิชฺชติ, ตสฺมา ‘‘นาสนนฺติโก’’ติ วุตฺตํฯ</p>


<p>สวนนฺติเก จีวรปลิโพโธ ปฐมํ ฉิชฺชติ, ตสฺมา ตสฺส สห สวเนน อาวาสปลิโพโธ ฉิชฺชติฯ</p>


<p>อาสาวเจฺฉทิเก อาวาสปลิโพโธ ปฐมํ ฉิชฺชติฯ จีวราสาย อุปจฺฉินฺนาย จีวรปลิโพโธ ฉิชฺชติฯ อยํ ปน ยสฺมา ‘‘อนาสาย ลภติ; อาสาย น ลภติ; ตสฺส เอวํ โหติ ‘อิเธวิมํ จีวรํ กาเรสฺสํ, น ปเจฺจสฺส’’’นฺติอาทินา นเยน อิตเรหิ อุทฺธาเรหิ สทฺธิํ โวมิสฺสกเทสโน อเนกปฺปเภโท โหติ, ตสฺมา ปรโต วิสุํ วิตฺถาเรตฺวา วุโตฺต, อิธ น วุโตฺตฯ อิธ ปน สวนนฺติกสฺส อนนฺตรํ สีมาติกฺกนฺติโก วุโตฺตฯ ตตฺถ จีวรปลิโพโธ ปฐมํ ฉิชฺชติ, ตสฺส พหิสีเม อาวาสปลิโพโธ ฉิชฺชติฯ สหุพฺภาเร เทฺว ปลิโพธา อปุพฺพํ อจริมํ ฉิชฺชนฺตีติฯ</p>


<p> เอวํ   อาทายวาเร สตฺตกถินุทฺธาเร ทเสฺสตฺวา ปุน สมาทายวาเรปิ วิปฺปกตจีวรสฺส อาทายสมาทายวาเรสุปิ ยถาสมฺภวํ เตเยว ทสฺสิตาฯ ตโต ปรํ อโนฺตสีมายํ ‘‘ปเจฺจสฺสํ น ปเจฺจสฺส’’นฺติ อิมํ วิธิํ อนามสิตฺวาว ‘‘น ปเจฺจสฺส’’นฺติ อิมเมว อามสิตฺวา อนธิฎฺฐิเตนา’’ติอาทินา นเยน จ เย เย ยุชฺชนฺติ, เต เต ทสฺสิตาฯ ตโต ปรํ ‘‘จีวราสาย ปกฺกมตี’’ติอาทินา นเยน อิตเรหิ สทฺธิํ โวมิสฺสกนเยน อเนกกฺขตฺตุํ อาสาวเจฺฉทิกํ ทเสฺสตฺวา ปุน ทิสํคมิยวเสน จ ผาสุวิหาริกวเสน จ นิฎฺฐานนฺติเกสุ ยุชฺชมานา กถินุทฺธารา ทสฺสิตาฯ เอวํ  ปเภทโต กถินุทฺธารํ ทเสฺสตฺวา อิทานิ เย เตน เตน กถินุทฺธาเรน ปลิโพธา ฉิชฺชนฺตีติ วุตฺตา, เตสํ ปฎิปเกฺข ทเสฺสโนฺต ติอาทิมาหฯ ตตฺถ ติ เยน จิเตฺตน โส อาวาโส จโตฺต โหติ, ตํ จตฺตํ นาม, เตน จเตฺตนฯ  เอเสว นโยฯ เสสํ สพฺพตฺถ อุตฺตานเมวาติฯ</p>

</p>





