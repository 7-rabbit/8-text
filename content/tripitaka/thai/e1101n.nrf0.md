<h2>รสวาหินี</h2>
<h3>ปณามาทิกถา</h3>
<ol>
<li>
สตฺถุปฺปสตฺถจรณํ  
สรณํ ชนานํ,  
  
พฺรหฺมาทิโมฬิ มณิรํสิ สมาวหนฺตํ,  
  
ปเงฺกรุหาภมุทุโกมลจารุวณฺณํ;  
  
วนฺทามิ จกฺกวรลกฺขณมาทธานํฯ  
</li>
  
<li>
สิทฺธํ ชิเนน จิรกาลมตนฺทิเตน,  
  
ยํ ภาวโก สมธิคจฺฉติ เขมมคฺคํ;  
  
ยํ กปฺปรุกฺข รุจิทาน มณิว ภาติ,  
  
ตํ ธมฺมมคฺค มสมํ ปณมามิ นิจฺจํฯ  
</li>
  
<li>
สนฺตินฺทฺริยํ สุคตสูนุวรํ วิสุทฺธํ,  
  
ยํ ทกฺขิเณยฺยมตทํ สุจิปุญฺญเขตฺตํ;  
  
ตาเณสินํ สรณมุชฺฌิตสพฺพทุกฺขํ,  
  
วนฺทามิ สงฺฆ มนฆํ สิรสา มหคฺฆํฯ  
</li>
  
<li>
ยมฺปตฺตเมตฺถ รตนตฺตยโถมเนน,  
  
ปุเญฺญน เตน ทุริตํ สกลํ ปณุชฺช,  
  
วกฺขามหํ สุมธุรํ รสวาหินินฺตํ,  
  
โภ โภ สุณนฺตุ สุชนา ภิมุทาวหา สาฯ  
</li>
  
<li>
ตตฺถตตฺถูปปนฺนานิ,  
วตฺถูนิ อรหา ปุเร;  
  
อภาสุํ ทีปภาสาย, ฐเปสุํ ตํ ปุราตนาฯ  
</li>
  
<li>
มหาวิหาเร ตงฺคุตฺต, วงฺกปริเวณวาสิโก;  
  
รฎฺฐปาโลติ นาเมน, สีลาจาร คุณากโรฯ  
</li>
  
<li>
หิตาย ปริวเตฺตสิ, ปชานํ ปาฬิภาสโต;  
  
ปุนรุตฺตาทิโทเสหิ, ตมาสิ สพฺพมากุลํ;  
  
อนากุลํ กริสฺสามิ, ตํ สุณาถ สมาหิตาฯ  
</li>
  
<li>
วิตราคา ปุเร โวจุํ, ยสฺมา ตสฺมา หิ ภาสิตํ;  
  
เอตมาทรณียญฺหิ, สาธุ สาธูหิ สพฺพทาติฯ  
</li>
  
ชมฺพุทีปุปฺปตฺติ วตฺถูนิฯ  
</li>
  
  
  
  
  