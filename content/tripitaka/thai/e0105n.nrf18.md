<h1>ผาหิยมทฺธานกฺกมกถา</h1>
<p>นฺนาเมน หิ จินภิกฺขุนา ๙๕๖-พุทฺธวเสฺส สีหฬทีปโต สกฺกตภาสาโรปิตํ มหิสาสกวินยปิฎกญฺจ ทีฆาคโม จ สํยุตฺตาคโม จ สนฺนิปาตปิฎกญฺจ อตฺตนา สห จินรฎฺฐมานีตนฺติ ตสฺส อทฺธานกฺกมกถายํ  ทสฺสิตํฯ ตญฺจ สพฺพํ อภยคิริวิหารโตเยว ลทฺธมสฺส, มหาวิหารวาสีนํ สกฺกตาโรปิตปิฎกาภาวโตฯ อฎฺฐกถายํ ปฎิกฺขิตฺตวณฺณปิฎกาทีนิ จ ตเตฺถว ภเวยฺยุํ, มหาวิหารวาสีหิ เตสํ อปฺปฎิคฺคหิตภาวโตฯ ตถา ‘‘ผาหิยมฺภิกฺขุสฺส สีหฬทีเป ปฎิวสนกาเล (๙๕๔-๙๕๖-พุ-ว) มหาวิหาเร ติสหสฺสมตฺตา ภิกฺขู วสนฺติ, เต เถรวาทปิฎกเมว อุคฺคณฺหนฺติ, น มหายานปิฎกํฯ อภยคิริวิหาเร ปญฺจสหสฺสมตฺตา ภิกฺขู วสนฺติ, เต ปน เทฺวปิ ปิฎกานิ อุคฺคณฺหนฺติ เญฺจว ญฺจา’’ติ จ เตเนว จินภิกฺขุนา ทสฺสิตํฯ</p>


<p>ยสฺมา ปน อภยคิริวาสิโน มหายานปิฎกมฺปิ อุคฺคณฺหนฺติ, ตสฺมา ตสฺมิํ วิหาเร มหายานิกานํ ปธานาจริยภูเตหิ อสฺสโฆสนาคชฺชุเนหิ กตคนฺถาปิ สํวิชฺชมานาเยว ภเวยฺยุํ, ตโตเยว เตสํ นยญฺจ นามญฺจ อาจริยพุทฺธโฆสเตฺถโรปิ อเญฺญปิ ตํกาลิกา มหาวิหารวาสิโน สุตสมฺปนฺนา เถรา ชาเนยฺยุํเยวฯ อปิจ ทกฺขิณอินฺทิยรเฎฺฐ สมุทฺทสมีเป คุนฺตาชนปเท  นาม ฐานมตฺถิ, ยตฺถ  มหายานิกานํ ปธานาจริยภูโต วสโนฺต พุทฺธสาสนํ ปติฎฺฐาเปสิฯ อาจริยพุทฺธโฆสสฺส จ ตเนฺทสิกภาวนิมิตฺตํ ทิสฺสติ, ตํ ปจฺฉโต (๓๓-ปิเฎฺฐ) อาวิภวิสฺสติฯ ตสฺมาปิ อาจริยพุทฺธโฆสเตฺถโร นาคชฺชุนสฺส จ อสฺสโฆสสฺส จ นยญฺจ นามญฺจ ชาเนยฺยเยวาติ สกฺกา อนุมินิตุํฯ</p>


<p>ชานโตเยว ปน เตสํ นยสฺส วา นามสฺส วา อตฺตโน อฎฺฐกถายมปฺปกาสนํ เตสํ นิกายนฺตรภาวโตเยวสฺสฯ ตถา หิ เตสํ อสฺสโฆสนาคชฺชุนานํ   เถรวาทโต ภิเนฺนสุ เอกาทสสุ คเณสุ  ปริยาปโนฺน,  จ คณาทีหิ ชาเต  ปริยาปโนฺน,  มหาวิหารวาสิโน จ อาทิโตเยว ปฎฺฐาย นิกายนฺตรสมเยหิ อสมฺมิสฺสนตฺถํ อตฺตโน ปิฎกํ อตีว อาทรํ กตฺวา รกฺขนฺติ, อยญฺจ อาจริยพุทฺธโฆโส เตสมญฺญตโรฯ วุตฺตญฺหิ ตสฺส คนฺถนิคมเนสุ ติฯ ตสฺมา ‘‘อาจริยพุทฺธโฆโส เตสํ นยํ ชานโนฺตเยว อตฺตโน คเนฺถสุ นิกายนฺตรสมเยหิ อสมฺมิสฺสนตฺถํ นปฺปกาเสสี’’ติ เวทิตพฺพํฯ</p>


<p>เอตฺตาวตา จ ยานิ ‘‘โพธิมณฺฑสมีปมฺหิ, ชาโต พฺราหฺมณมาณโว’’ติอาทินา วุตฺตสฺส มหาวํสวจนสฺส วิจารณมุเขน อาจริยพุทฺธโฆสสฺส วมฺภนวจนานิ ธมฺมานนฺทโกสมฺพินา วุตฺตานิ, ตานิ อมูลกภาเวน อนุวิจาริตานิฯ ตถาปิ ‘‘อาจริยพุทฺธโฆโส โพธิมณฺฑสมีเป ชาโต’’ติ เอตํ ปน อตฺถํ สาเธตุํ ทฬฺหการณํ น ทิสฺสเตว ฐเปตฺวา ตํ มหาวํสวจนํ, ยมฺปิ  วุตฺตํ, ตมฺปิ มหาวํสเมว นิสฺสาย วุตฺตวจนตฺตา น ทฬฺหการณํ โหตีติฯ</p>





