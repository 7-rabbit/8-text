<h1>๕. ปญฺจกนิปาโต</h1>
<h3>๑. อญฺญตราเถรีคาถา</h3>
<ol>
<li>
‘‘ปณฺณวีสติวสฺสานิ  
  
, ยโต ปพฺพชิตา อหํ;  
  
นาจฺฉราสงฺฆาตมตฺตมฺปิ, จิตฺตสฺสูปสมชฺฌคํฯ  
</li>
  
<li>
‘‘อลทฺธา เจตโส สนฺติํ, กามราเคนวสฺสุตา;  
  
พาหา ปคฺคยฺห กนฺทนฺตี, วิหารํ ปาวิสิํ อหํฯ  
</li>
  
<li>
‘‘สา ภิกฺขุนิํ อุปาคจฺฉิํ, ยา เม สทฺธายิกา อหุ;  
  
สา เม ธมฺมมเทเสสิ, ขนฺธายตนธาตุโย  
ฯ  
</li>
  
<li>
‘‘ตสฺสา ธมฺมํ สุณิตฺวาน, เอกมเนฺต อุปาวิสิํ;  
  
ปุเพฺพนิวาสํ ชานามิ, ทิพฺพจกฺขุ วิโสธิตํฯ  
</li>
  
<li>
‘‘เจโตปริจฺจญาณญฺจ  
  
  
เจโตปริยญาณญฺจ (ก.)  
, โสตธาตุ วิโสธิตา;  
  
อิทฺธีปิ เม สจฺฉิกตา, ปโตฺต เม อาสวกฺขโย;  
  
ฉฬภิญฺญา  
ฉ เมภิญฺญา (สฺยา. ก.)  
สจฺฉิกตา, กตํ พุทฺธสฺส สาสน’’นฺติฯ  
</li>
  
… อญฺญตรา เถรี …ฯ  
</li>
  
<h3>๒. วิมลาเถรีคาถา</h3>
</ol>
<ol>
<li>
‘‘มตฺตา วเณฺณน รูเปน, โสภเคฺคน ยเสน จ;  
  
โยพฺพเนน จุปตฺถทฺธา, อญฺญาสมติมญฺญิหํฯ  
</li>
  
<li>
‘‘วิภูเสตฺวา อิมํ กายํ, สุจิตฺตํ พาลลาปนํ;  
  
อฎฺฐาสิํ เวสิทฺวารมฺหิ, ลุโทฺท ปาสมิโวฑฺฑิยฯ  
</li>
  
<li>
‘‘ปิลนฺธนํ วิทํเสนฺตี, คุยฺหํ ปกาสิกํ พหุํ;  
  
อกาสิํ วิวิธํ มายํ, อุชฺชคฺฆนฺตี พหุํ ชนํฯ  
</li>
  
<li>
‘‘สาชฺช ปิณฺฑํ จริตฺวาน, มุณฺฑา สงฺฆาฎิปารุตา;  
  
นิสินฺนา รุกฺขมูลมฺหิ, อวิตกฺกสฺส ลาภินีฯ  
</li>
  
<li>
‘‘สเพฺพ โยคา สมุจฺฉินฺนา, เย ทิพฺพา เย จ มานุสา;  
  
เขเปตฺวา อาสเว สเพฺพ, สีติภูตามฺหิ นิพฺพุตา’’ติฯ  
</li>
  
… วิมลา ปุราณคณิกา เถรี…ฯ  
</li>
  
<h3>๓. สีหาเถรีคาถา</h3>
</ol>
<ol>
<li>
‘‘อโยนิโส  
  
มนสิการา, กามราเคน อฎฺฎิตา;  
  
อโหสิํ อุทฺธตา ปุเพฺพ, จิเตฺต อวสวตฺตินีฯ  
</li>
  
<li>
‘‘ปริยุฎฺฐิตา เกฺลเสหิ, สุภสญฺญานุวตฺตินี;  
  
สมํ จิตฺตสฺส น ลภิํ, ราคจิตฺตวสานุคาฯ  
</li>
  
<li>
‘‘กิสา  
ปณฺฑุ วิวณฺณา จ, สตฺต วสฺสานิ จาริหํ;  
  
นาหํ ทิวา วา รตฺติํ วา, สุขํ วินฺทิํ สุทุกฺขิตาฯ  
</li>
  
<li>
‘‘ตโต รชฺชุํ คเหตฺวาน, ปาวิสิํ วนมนฺตรํ;  
  
วรํ เม อิธ อุพฺพนฺธํ, ยญฺจ หีนํ ปุนาจเรฯ  
</li>
  
<li>
‘‘ทฬฺหปาสํ  
ทฬฺหํ ปาสํ (สี.)  
กริตฺวาน, รุกฺขสาขาย พนฺธิย;  
  
ปกฺขิปิํ  
ปาสํ คีวายํ, อถ จิตฺตํ วิมุจฺจิ เม’’ติฯ  
</li>
  
… สีหา เถรี…ฯ  
</li>
  
<h3>๔. สุนฺทรีนนฺทาเถรีคาถา</h3>
</ol>
<ol>
<li>
‘‘อาตุรํ อสุจิํ ปูติํ, ปสฺส นเนฺท สมุสฺสยํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ  
</li>
  
<li>
‘‘ยถา อิทํ ตถา เอตํ, ยถา เอตํ ตถา อิทํ;  
  
ทุคฺคนฺธํ ปูติกํ วาติ, พาลานํ อภินนฺทิตํฯ  
</li>
  
<li>
‘‘เอวเมตํ อเวกฺขนฺตี, รตฺตินฺทิวมตนฺทิตา;  
  
ตโต สกาย ปญฺญาย, อภินิพฺพิชฺฌ  
อภินิพฺพิชฺช (สี. สฺยา.)  
ทกฺขิสํฯ  
</li>
  
<li>
‘‘ตสฺสา เม อปฺปมตฺตาย, วิจินนฺติยา โยนิโส;  
  
ยถาภูตํ อยํ กาโย, ทิโฎฺฐ สนฺตรพาหิโรฯ  
</li>
  
<li>
‘‘อถ นิพฺพินฺทหํ กาเย, อชฺฌตฺตญฺจ วิรชฺชหํ;  
  
อปฺปมตฺตา วิสํยุตฺตา, อุปสนฺตามฺหิ นิพฺพุตา’’ติฯ  
</li>
  
… สุนฺทรีนนฺทา เถรี…ฯ  
</li>
  
<h3>๕. นนฺทุตฺตราเถรีคาถา</h3>
</ol>
<ol>
<li>
‘‘อคฺคิํ  
จนฺทญฺจ สูริยญฺจ, เทวตา จ นมสฺสิหํ;  
  
นทีติตฺถานิ คนฺตฺวาน, อุทกํ โอรุหามิหํฯ  
</li>
  
<li>
‘‘พหูวตสมาทานา  
  
, อฑฺฒํ สีสสฺส โอลิขิํ;  
  
ฉมาย เสยฺยํ กเปฺปมิ, รตฺติํ ภตฺตํ น ภุญฺชหํฯ  
</li>
  
<li>
‘‘วิภูสามณฺฑนรตา, นฺหาปนุจฺฉาทเนหิ จ;  
  
อุปกาสิํ อิมํ กายํ, กามราเคน อฎฺฎิตาฯ  
</li>
  
<li>
‘‘ตโต สทฺธํ ลภิตฺวาน, ปพฺพชิํ อนคาริยํ;  
  
ทิสฺวา กายํ ยถาภูตํ, กามราโค สมูหโตฯ  
</li>
  
<li>
‘‘สเพฺพ ภวา สมุจฺฉินฺนา, อิจฺฉา จ ปตฺถนาปิ จ;  
  
สพฺพโยควิสํยุตฺตา, สนฺติํ ปาปุณิ เจตโส’’ติฯ  
</li>
  
… นนฺทุตฺตรา เถรี…ฯ  
</li>
  
<h3>๖. มิตฺตากาฬีเถรีคาถา</h3>
</ol>
<ol>
<li>
‘‘สทฺธาย ปพฺพชิตฺวาน, อคารสฺมานคาริยํ;  
  
วิจริํหํ เตน เตน, ลาภสกฺการอุสฺสุกาฯ  
</li>
  
<li>
‘‘ริญฺจิตฺวา  
ปรมํ อตฺถํ, หีนมตฺถํ อเสวิหํ;  
  
กิเลสานํ วสํ คนฺตฺวา, สามญฺญตฺถํ น พุชฺฌิหํฯ  
</li>
  
<li>
‘‘ตสฺสา เม อหุ สํเวโค, นิสินฺนาย วิหารเก;  
  
อุมฺมคฺคปฎิปนฺนามฺหิ, ตณฺหาย วสมาคตาฯ  
</li>
  
<li>
‘‘อปฺปกํ ชีวิตํ มยฺหํ, ชรา พฺยาธิ จ มทฺทติ;  
  
ปุรายํ ภิชฺชติ  
ชราย ภิชฺชเต (สี.)  
กาโย, น เม กาโล ปมชฺชิตุํฯ  
</li>
  
<li>
‘‘ยถาภูตมเวกฺขนฺตี, ขนฺธานํ อุทยพฺพยํ;  
  
วิมุตฺตจิตฺตา อุฎฺฐาสิํ, กตํ พุทฺธสฺส สาสน’’นฺตฺนฺตฺติฯ  
</li>
  
… มิตฺตา กาฬี เถรี…ฯ  
</li>
  
<h3>๗. สกุลาเถรีคาถา</h3>
</ol>
<ol>
<li>
‘‘อคารสฺมิํ  
  
วสนฺตีหํ, ธมฺมํ สุตฺวาน ภิกฺขุโน;  
  
อทฺทสํ วิรชํ ธมฺมํ, นิพฺพานํ ปทมจฺจุตํฯ  
</li>
  
<li>
‘‘สาหํ ปุตฺตํ ธีตรญฺจ, ธนธญฺญญฺจ ฉฑฺฑิย;  
  
เกเส เฉทาปยิตฺวาน, ปพฺพชิํ อนคาริยํฯ  
</li>
  
<li>
‘‘สิกฺขมานา  
อหํ สนฺตี, ภาเวนฺตี มคฺคมญฺชสํ;  
  
ปหาสิํ ราคโทสญฺจ, ตเทกเฎฺฐ จ อาสเวฯ  
</li>
  
<li>
‘‘ภิกฺขุนี อุปสมฺปชฺช, ปุพฺพชาติมนุสฺสริํ;  
  
ทิพฺพจกฺขุ วิโสธิตํ  
วิโสธิตํ ทิพฺพจกฺขุ (สี.)  
, วิมลํ สาธุภาวิตํฯ  
</li>
  
<li>
‘‘สงฺขาเร ปรโต ทิสฺวา, เหตุชาเต ปโลกิเต  
ปโลกิเน (ก.)  
;  
  
ปหาสิํ อาสเว สเพฺพ, สีติภูตามฺหิ นิพฺพุตา’’ติฯ  
</li>
  
… สกุลา เถรี…ฯ  
</li>
  
<h3>๘. โสณาเถรีคาถา</h3>
</ol>
<ol>
<li>
‘‘ทส ปุเตฺต วิชายิตฺวา, อสฺมิํ รูปสมุสฺสเย;  
  
ตโตหํ ทุพฺพลา ชิณฺณา, ภิกฺขุนิํ อุปสงฺกมิํฯ  
</li>
  
<li>
‘‘สา เม ธมฺมมเทเสสิ, ขนฺธายตนธาตุโย;  
  
ตสฺสา ธมฺมํ สุณิตฺวาน, เกเส เฉตฺวาน ปพฺพชิํฯ  
</li>
  
<li>
‘‘ตสฺสา เม สิกฺขมานาย, ทิพฺพจกฺขุ วิโสธิตํ;  
  
ปุเพฺพนิวาสํ ชานามิ, ยตฺถ เม วุสิตํ ปุเรฯ  
</li>
  
<li>
‘‘อนิมิตฺตญฺจ  
ภาเวมิ, เอกคฺคา สุสมาหิตา;  
  
อนนฺตราวิโมกฺขาสิํ, อนุปาทาย นิพฺพุตาฯ  
</li>
  
<li>
‘‘ปญฺจกฺขนฺธา ปริญฺญาตา, ติฎฺฐนฺติ ฉินฺนมูลกา;  
  
ธิ  
ตวตฺถุ ชเร ชเมฺม, นตฺถิ ทานิ ปุนพฺภโว’’ติฯ  
</li>
  
… โสณา เถรี…ฯ  
</li>
  
<h3>๙. ภทฺทากุณฺฑลเกสาเถรีคาถา</h3>
</ol>
<ol>
<li>
‘‘ลูนเกสี  
ปงฺกธรี, เอกสาฎี ปุเร จริํ;  
  
อวเชฺช วชฺชมตินี, วเชฺช จาวชฺชทสฺสินีฯ  
</li>
  
<li>
‘‘ทิวาวิหารา นิกฺขมฺม, คิชฺฌกูฎมฺหิ ปพฺพเต;  
  
อทฺทสํ วิรชํ พุทฺธํ, ภิกฺขุสงฺฆปุรกฺขตํฯ  
</li>
  
<li>
‘‘นิหจฺจ ชาณุํ วนฺทิตฺวา, สมฺมุขา อญฺชลิํ อกํ;  
  
‘เอหิ ภเทฺท’ติ มํ อวจ, สา เม อาสูปสมฺปทาฯ  
</li>
  
<li>
‘‘จิณฺณา  
องฺคา จ มคธา, วชฺชี กาสี จ โกสลา;  
  
อนณา ปณฺณาสวสฺสานิ, รฎฺฐปิณฺฑํ อภุญฺชหํฯ  
</li>
  
<li>
‘‘ปุญฺญํ วต ปสวิ พหุํ, สปฺปโญฺญ วตายํ อุปาสโก;  
  
โย ภทฺทาย จีวรํ อทาสิ, วิปฺปมุตฺตาย สพฺพคเนฺถหี’’ติฯ  
</li>
  
… ภทฺทา กุณฺฑลเกสา เถรี…ฯ  
</li>
  
<h3>๑๐. ปฎาจาราเถรีคาถา</h3>
</ol>
<ol>
<li>
‘‘นงฺคเลหิ กสํ เขตฺตํ, พีชานิ ปวปํ ฉมา;  
  
ปุตฺตทารานิ โปเสนฺตา, ธนํ วินฺทนฺติ มาณวาฯ  
</li>
  
<li>
‘‘กิมหํ สีลสมฺปนฺนา, สตฺถุสาสนการิกา;  
  
นิพฺพานํ นาธิคจฺฉามิ, อกุสีตา อนุทฺธตาฯ  
</li>
  
<li>
‘‘ปาเท ปกฺขาลยิตฺวาน, อุทเกสุ กโรมหํ;  
  
ปาโททกญฺจ  
ทิสฺวาน, ถลโต นินฺนมาคตํฯ  
</li>
  
<li>
‘‘ตโต จิตฺตํ สมาเธสิํ, อสฺสํ ภทฺรํวชานิยํ;  
  
ตโต  
ทีปํ คเหตฺวาน, วิหารํ ปาวิสิํ อหํ;  
  
เสยฺยํ โอโลกยิตฺวาน, มญฺจกมฺหิ อุปาวิสิํฯ  
</li>
  
<li>
‘‘ตโต สูจิํ คเหตฺวาน, วฎฺฎิํ โอกสฺสยามหํ;  
  
ปทีปเสฺสว นิพฺพานํ, วิโมโกฺข อหุ เจตโส’’ติฯ  
</li>
  
… ปฎาจารา เถรี…ฯ  
</li>
  
<h3>๑๑. ติํสมตฺตาเถรีคาถา</h3>
</ol>
<ol>
<li>
‘‘‘มุสลานิ  
คเหตฺวาน, ธญฺญํ โกเฎฺฎนฺติ มาณวา  
มานวา (สี.)  
;  
  
ปุตฺตทารานิ โปเสนฺตา, ธนํ วินฺทนฺติ มาณวาฯ  
</li>
  
<li>
‘‘‘กโรถ พุทฺธสาสนํ, ยํ กตฺวา นานุตปฺปติ;  
  
ขิปฺปํ ปาทานิ โธวิตฺวา, เอกมเนฺต นิสีทถ;  
  
เจโตสมถมนุยุตฺตา, กโรถ พุทฺธสาสนํ’ฯ  
</li>
  
<li>
‘‘ตสฺสา ตา  
ตํ (สี.)  
วจนํ สุตฺวา, ปฎาจาราย สาสนํ;  
  
ปาเท ปกฺขาลยิตฺวาน, เอกมนฺตํ อุปาวิสุํ;  
  
เจโตสมถมนุยุตฺตา, อกํสุ พุทฺธสาสนํฯ  
</li>
  
<li>
‘‘รตฺติยา  
ปุริเม ยาเม, ปุพฺพชาติมนุสฺสรุํ;  
  
รตฺติยา มชฺฌิเม ยาเม, ทิพฺพจกฺขุํ วิโสธยุํ;  
  
รตฺติยา ปจฺฉิเม ยาเม, ตโมขนฺธํ ปทาลยุํฯ  
</li>
  
<li>
‘‘อุฎฺฐาย ปาเท วนฺทิํสุ, ‘กตา เต อนุสาสนี;  
  
อินฺทํว  
เทวา ติทสา, สงฺคาเม อปราชิตํ;  
  
ปุรกฺขตฺวา วิหสฺสาม  
วิหราม (สี.), วิหริสฺสาม (สฺยา.)  
, เตวิชฺชามฺห อนาสวา’’’ติฯ  
</li>
  
<p>อิตฺถํ สุทํ ติํสมตฺตา เถรี ภิกฺขุนิโย ปฎาจาราย สนฺติเก อญฺญํ พฺยากริํสูติฯ
</ol></p>


<h3>๑๒. จนฺทาเถรีคาถา</h3>
<ol>
<li>
‘‘ทุคฺคตาหํ ปุเร อาสิํ, วิธวา จ อปุตฺติกา;  
  
วินา มิเตฺตหิ ญาตีหิ, ภตฺตโจฬสฺส นาธิคํฯ  
</li>
  
<li>
‘‘ปตฺตํ ทณฺฑญฺจ คณฺหิตฺวา, ภิกฺขมานา กุลา กุลํ;  
  
สีตุเณฺหน จ ฑยฺหนฺตี, สตฺต วสฺสานิ จาริหํฯ  
</li>
  
<li>
‘‘ภิกฺขุนิํ ปุน ทิสฺวาน, อนฺนปานสฺส ลาภินิํ;  
  
อุปสงฺกมฺม อโวจํ  
อโวจิํ (ก.)  
, ‘ปพฺพชฺชํ อนคาริยํ’ฯ  
</li>
  
<li>
‘‘สา  
จ มํ อนุกมฺปาย, ปพฺพาเชสิ ปฎาจารา;  
  
ตโต มํ โอวทิตฺวาน, ปรมเตฺถ นิโยชยิฯ  
</li>
  
<li>
‘‘ตสฺสาหํ  
วจนํ สุตฺวา, อกาสิํ อนุสาสนิํ;  
  
อโมโฆ อยฺยาโยวาโท, เตวิชฺชามฺหิ อนาสวา’’ติฯ  
</li>
  
… จนฺทา เถรี…ฯ  
</li>
  
ปญฺจกนิปาโต นิฎฺฐิโตฯ  
</li>
  
  
  
  
  