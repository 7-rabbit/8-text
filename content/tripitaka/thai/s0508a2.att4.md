<h1>๘. อฎฺฐกนิปาโต</h1>
<h3>๑. มหากจฺจายนเตฺถรคาถาวณฺณนา</h3>
<p>อฎฺฐกนิปาเต   นฺติอาทิกา อายสฺมโต มหากจฺจายนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ปทุมุตฺตรสฺส ภควโต กาเล คหปติมหาสาลกุเล นิพฺพตฺติตฺวา วุทฺธิปฺปโตฺต, เอกทิวสํ สตฺถุ สนฺติเก ธมฺมํ สุณโนฺต สตฺถารา สํขิเตฺตน ภาสิตสฺส วิตฺถาเรน อตฺถํ วิภชนฺตานํ อคฺคฎฺฐาเน ฐปิยมานํ เอกํ ภิกฺขุํ ทิสฺวา, สยมฺปิ ตํ ฐานํ ปเตฺถโนฺต ปณิธานํ กตฺวา, ทานาทีนิ ปุญฺญานิ กตฺวา, เทวมนุเสฺสสุ สํสรโนฺต สุเมธสฺส ภควโต กาเล วิชฺชาธโร หุตฺวา อากาเสน คจฺฉโนฺต สตฺถารํ หิมวนฺตปพฺพเต เอกสฺมิํ วนสเณฺฑ นิสินฺนํ ทิสฺวา ปสนฺนมานโส กณิการปุเปฺผหิ ปูชํ อกาสิฯ</p>


<p>โส เตน ปุญฺญกเมฺมน อปราปรํ สุคตีสุเยว ปริวเตฺตโนฺต กสฺสปทสพลสฺส กาเล พาราณสิยํ กุลฆเร นิพฺพตฺติตฺวา ปรินิพฺพุเต ภควติ สุวณฺณเจติยกรณฎฺฐาเน สตสหสฺสคฺฆนิกาย สุวณฺณิฎฺฐกาย ปูชํ กตฺวา, ‘‘ภควา มยฺหํ นิพฺพตฺตนิพฺพตฺตฎฺฐาเน สรีรํ สุวณฺณวณฺณํ โหตู’’ติ ปตฺถนํ อกาสิฯ</p>


<p>ตโต ยาวชีวํ กุสลกมฺมํ กตฺวา เอกํ พุทฺธนฺตรํ เทวมนุเสฺสสุ สํสริตฺวา  อิมสฺมิํ พุทฺธุปฺปาเท อุเชฺชนิยํ รโญฺญ จณฺฑปโชฺชตสฺส ปุโรหิตเคเห นิพฺพตฺติฯ ตสฺส นามคฺคหณทิวเส มาตา ‘‘มยฺหํ ปุโตฺต สุวณฺณวโณฺณ, อตฺตโน นามํ คเหตฺวา อาคโต’’ติ  เตฺวว นามํ อกาสิฯ โส วุฑฺฒิมนฺวาย ตโย เวเท อุคฺคเหตฺวา ปิตุ อจฺจเยน ปุโรหิตฎฺฐานํ ลภิฯ โส โคตฺตวเสน ติ ปญฺญายิตฺถฯ ตํ ราชา จณฺฑปโชฺชโต พุทฺธุปฺปาทํ สุตฺวา, ‘‘อาจริย, ตฺวํ ตตฺถ คนฺตฺวา สตฺถารํ อิธาเนหี’’ติ เปเสสิฯ โส อตฺตฎฺฐโม สตฺถุ สนฺติกํ อุปคโตฯ ตสฺส สตฺถา ธมฺมํ เทเสติฯ เทสนาปริโยสาเน โส สตฺตหิ ชเนหิ สทฺธิํ สห ปฎิสมฺภิทาหิ อรหเตฺต ปติฎฺฐาสิฯ เตน วุตฺตํ  (อป. เถร ๒.๕๔.๑-๒๗) –</p>


<p>
‘‘ปทุมุตฺตโร  
  
นาม ชิโน, อเนโช อชิตํ ชโย;  
  
สตสหเสฺส กปฺปานํ, อิโต อุปฺปชฺชิ นายโกฯ  
</p>
  
<p>
‘‘วีโร กมลปตฺตโกฺข, สสงฺกวิมลานโน;  
  
กนกาจลสงฺกาโส, รวิทิตฺติสมปฺปโภฯ  
</p>
  
<p>
‘‘สตฺตเนตฺตมโนหารี, วรลกฺขณภูสิโต;  
  
สพฺพวากฺยปถาตีโต, มนุชามรสกฺกโตฯ  
</p>
  
<p>
‘‘สมฺพุโทฺธ โพธยํ สเตฺต, วาคีโส มธุรสฺสโร;  
  
กรุณานิพนฺธสนฺตาโน, ปริสาสุ วิสารโทฯ  
</p>
  
<p>
‘‘เทเสติ มธุรํ ธมฺมํ, จตุสจฺจูปสํหิตํ;  
  
นิมุเคฺค โมหปงฺกมฺหิ, สมุทฺธรติ ปาณิเนฯ  
</p>
  
<p>
‘‘ตทา เอกจโร หุตฺวา, ตาปโส หิมวาลโย;  
  
นภสา มานุสํ โลกํ, คจฺฉโนฺต ชินมทฺทสํฯ  
</p>
  
<p>
‘‘อุเปจฺจ สนฺติกํ ตสฺส, อโสฺสสิํ ธมฺมเทสนํ;  
  
วณฺณยนฺตสฺส วีรสฺส, สาวกสฺส มหาคุณํฯ  
</p>
  
<p>
‘‘สํขิเตฺตน มยา วุตฺตํ, วิตฺถาเรน ปกาสยํ;  
  
ปริสํ มญฺจ โตเสติ, ยถา กจฺจายโน อยํฯ  
</p>
  
<p>
‘‘นาหํ เอวมิเธกจฺจํ, อญฺญํ ปสฺสามิ สาวกํ;  
  
ตสฺมาตทเคฺค เอสโคฺค, เอวํ ธาเรถ ภิกฺขโวฯ  
</p>
  
<p>
‘‘ตทาหํ วิมฺหิโต หุตฺวา, สุตฺวา วากฺยํ มโนรมํ;  
  
หิมวนฺตํ คมิตฺวาน, อาหิตฺวา ปุปฺผสญฺจยํฯ  
</p>
  
<p>
‘‘ปูเชตฺวา โลกสรณํ, ตํ ฐานมภิปตฺถยิํ;  
  
ตทา มมาสยํ ญตฺวา, พฺยากาสิ ส รณญฺชโหฯ  
</p>
  
<p>
‘‘ปสฺสเถตํ อิสิวรํ, นิทฺธนฺตกนกตฺตจํ;  
  
อุทฺธคฺคโลมํ ปีณํสํ, อจลํ ปญฺชลิํ ฐิตํฯ  
</p>
  
<p>
‘‘หาสํ สุปุณฺณนยนํ, พุทฺธวณฺณคตาสยํ;  
  
ธมฺมชํ อุคฺคหทยํ, อมตาสิตฺตสนฺนิภํฯ  
</p>
  
<p>
‘‘กจฺจานสฺส  
คุณํ สุตฺวา, ตํ ฐานํ ปตฺถยํ ฐิโต;  
  
อนาคตมฺหิ อทฺธาเน, โคตมสฺส มหามุเนฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กจฺจาโน นาม นาเมน, เหสฺสติ สตฺถุ สาวโกฯ  
</p>
  
<p>
‘‘พหุสฺสุโต มหาญาณี, อธิปฺปายวิทู มุเน;  
  
ปาปุณิสฺสติ ตํ ฐานํ, ยถายํ พฺยากโต มยาฯ  
</p>
  
<p>
‘‘สตสหสฺสิโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘ทุเว ภเว สํสรามิ, เทวเตฺต อถ มานุเส;  
  
อญฺญํ คติํ น คจฺฉามิ, พุทฺธปูชายิทํ ผลํฯ  
</p>
  
<p>
‘‘ทุเว กุเล ปชายามิ, ขตฺติเย อถ พฺราหฺมเณ;  
  
นีเจ กุเล น ชายามิ, พุทฺธปูชายิทํ ผลํฯ  
</p>
  
<p>
‘‘ปจฺฉิเม จ ภเว ทานิ, ชาโต อุเชฺชนิยํ ปุเร;  
  
ปโชฺชตสฺส จ จณฺฑสฺส, ปุโรหิตทิชาธิโนฯ  
</p>
  
<p>
‘‘ปุโตฺต ติริฎิวจฺฉสฺส, นิปุโณ เวทปารคู;  
  
มาตา จ จนฺทิมา นาม, กจฺจาโนหํ วรตฺตโจฯ  
</p>
  
<p>
‘‘วีมํสนตฺถํ พุทฺธสฺส, ภูมิปาเลน เปสิโต;  
  
ทิสฺวา โมกฺขปุรทฺวารํ, นายกํ คุณสญฺจยํฯ  
</p>
  
<p>
‘‘สุตฺวา จ วิมลํ วากฺยํ, คติปงฺกวิโสสนํ;  
  
ปาปุณิํ อมตํ สนฺตํ, เสเสหิ สห สตฺตหิฯ  
</p>
  
<p>
‘‘อธิปฺปายวิทู ชาโต, สุคตสฺส มหามเตฯ  
  
ฐปิโต เอตทเคฺค จ, สุสมิทฺธมโนรโถฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อถ สตฺถา ‘‘เอถ, ภิกฺขโว’’ติ หตฺถํ ปสาเรสิฯ เต ตาวเทว ทฺวงฺคุลมตฺตเกสมสฺสุกา อิทฺธิมยปตฺตจีวรธรา วสฺสสฎฺฐิกเตฺถรา วิย อเหสุํฯ เอวํ เถโร สทตฺถํ นิปฺผาเทตฺวา, ‘‘ภเนฺต, ราชา ปโชฺชโต ตุมฺหากํ  ปาเท วนฺทิตุํ ธมฺมญฺจ โสตุํ อิจฺฉตี’’ติ สตฺถุ อาโรเจสิฯ สตฺถา, ‘‘ตฺวํเยว, ภิกฺขุ, ตตฺถ คจฺฉ, ตยิ คเตปิ ราชา ปสีทิสฺสตี’’ติ อาหฯ เถโร สตฺถุ อาณาย อตฺตฎฺฐโม ตตฺถ คนฺตฺวา ราชานํ ปสาเทตฺวา อวนฺตีสุ สาสนํ ปติฎฺฐาเปตฺวา ปุน สตฺถุ สนฺติกเมว คโตฯ โส เอกทิวสํ สมฺพหุเล ภิกฺขู สมณธมฺมํ ปหาย กมฺมาราเม สงฺคณิการาเม รสตณฺหานุคเต จ ปมาทวิหาริโน ทิสฺวา เตสํ โอวาทวเสน –</p>


<ol>
<li>
‘‘กมฺมํ พหุกํ น การเย, ปริวเชฺชยฺย ชนํ น อุยฺยเม;  
  
โส อุสฺสุโกฺก รสานุคิโทฺธ, อตฺถํ ริญฺจติ โย สุขาธิวาโหฯ  
</li>
  
<li>
‘‘ปโงฺกติ หิ นํ อเวทยุํ, ยายํ วนฺทนปูชนา กุเลสุ;  
  
สุขุมํ สลฺลํ ทุรุพฺพหํ, สกฺกาโร กาปุริเสน ทุชฺชโห’’ติฯ –  
</li>
  
<p>เทฺว คาถา อภาสิฯ
</ol></p>


<p>ตตฺถ   ติ นวาวาสการาปนาทิํ สมณธมฺมกรณสฺส ปริพนฺธภูตํ มหนฺตํ นวกมฺมํ น ปฎฺฐเปยฺย, ขุทฺทกํ อปฺปสมารมฺภํ ขณฺฑผุลฺลปฎิสงฺขรณาทิํ สตฺถุ วจนปฎิปูชนตฺถํ กาตพฺพเมวฯ นฺติ คณสงฺคณิกวเสน ชนํ วิวเชฺชยฺยฯ ชนนฺติ วา ยาทิสํ สํเสวโต ภชโต ปยิรุปาสโต กุสลา ธมฺมา ปริหายนฺติ, อกุสลา ธมฺมา อภิวฑฺฒนฺติ, ตาทิสํ อกลฺยาณมิตฺตภูตํ ชนํ ปริวเชฺชยฺยฯ ติ, ปจฺจยุปฺปาทนตฺถํ กุลสงฺคณฺหนวเสน น วายเมยฺย, ยสฺมา ติ โย รสานุคิโทฺธ รสตณฺหาวสิโก ภิกฺขุ ปจฺจยุปฺปาทนปสุโต, โส กุลสงฺคณฺหนตฺถํ อุสฺสุโกฺก, เตสุ สุขิเตสุ สุขิโต, ทุกฺขิเตสุ ทุกฺขิโต, อุปฺปเนฺนสุ กิจฺจกรณีเยสุ อตฺตนา โยคํ อาปชฺชติ, โย สุขาธิวาโห สมถวิปสฺสนามคฺคผลนิพฺพานสุขาวโห สีลาทิอโตฺถ, ตํ ริญฺจติ ปชหติ เอกํเสน อตฺตานํ ตโต วิเวเจตีติ อโตฺถฯ</p>


<p>เอวํ ปฐมคาถาย ‘‘กมฺมารามตํ สงฺคณิการามตํ ปจฺจยเคธญฺจ วเชฺชถา’’ติ โอวทิตฺวา อิทานิ สกฺการาภิลาสํ ครหโนฺต ทุติยํ คาถมาหฯ ตสฺสโตฺถ – ยา อยํ ภิกฺขาย อุปคตานํ ปพฺพชิตานํ กุเลสุ เคหวาสีหิ คุณสมฺภาวนาย กรียมานา วนฺทนา ปูชนา จ, ยสฺมา ตํ  อภาวิตตฺตานํ โอสีทาปนเฎฺฐน มลินภาวกรณเฎฺฐน จ  กทฺทโมติ พุทฺธาทโย อริยา  อพฺภญฺญํสุ ปเวเทสุํ วา, ยสฺมา จ อปริญฺญาตกฺขนฺธานํ อนฺธปุถุชฺชนานํ สกฺการาภิลาสํ ทุวิเญฺญยฺยสภาวตาย ปีฬาชนนโต อโนฺต ตุทนโต ทุรุทฺธรณโต จ  ปเวทยุํ, ตโต เอว สกฺกาโร กาปุริเสน  ทุปฺปชเหโยฺย ตสฺส ปหานปฎิปตฺติยา อปฺปฎิปชฺชนโตฯ สกฺการาภิลาสปฺปหาเนน หิ สกฺกาโร ปหีโน โหติ, ตสฺมา ตสฺส ปหานาย อาโยโค กรณีโยติ ทเสฺสติ –</p>


<ol>
<li>
‘‘น ปรสฺสุปนิธาย, กมฺมํ มจฺจสฺส ปาปกํ;  
  
อตฺตนา ตํ น เสเวยฺย, กมฺมพนฺธู หิ มาติยาฯ  
</li>
  
<li>
‘‘น ปเร วจนา โจโร, น ปเร วจนา มุนิ;  
  
อตฺตา จ นํ ยถา เวทิ, เทวาปิ นํ ตถา วิทูฯ  
</li>
  
<li>
‘‘ปเร จ น วิชานนฺติ, มยเมตฺถ ยมามเส;  
  
เย จ ตตฺถ วิชานนฺติ, ตโต สมฺมนฺติ เมธคาฯ  
</li>
  
<li>
‘‘ชีวเต วาปิ สปฺปโญฺญ, อปิ วิตฺตปริกฺขโย;  
  
ปญฺญาย จ อลาเภน, วิตฺตวาปิ น ชีวติฯ  
</li>
  
<li>
‘‘สพฺพํ  
  
สุณาติ โสเตน, สพฺพํ ปสฺสติ จกฺขุนา;  
  
น จ ทิฎฺฐํ สุตํ ธีโร, สพฺพํ อุชฺฌิตุมรหติฯ  
</li>
  
<li>
‘‘จกฺขุมาสฺส ยถา อโนฺธ, โสตวา พธิโร ยถา;  
  
ปญฺญวาสฺส ยถา มูโค, พลวา ทุพฺพโลริว;  
  
อถ อเตฺถ สมุปฺปเนฺน, สเยถ มตสายิก’’นฺติฯ –  
</li>
  
<p>อิมา ฉ คาถา รโญฺญ ปโชฺชตสฺส โอวาทวเสน อภาสิฯ โส กิร พฺราหฺมเณ สทฺทหิตฺวา ปสุฆาตยญฺญํ กาเรติ, กมฺมํ อโสเธตฺวาว อโจเร โจรสญฺญาย ทเณฺฑสิ, อฎฺฎกรเณ จ อสฺสามิเก สามิเก กโรติ, สามิเก จ อสฺสามิเกฯ ตโต นํ เถโร วิเวเจตุํ ติอาทินา ฉ คาถา อภาสิฯ
</ol></p>


<p>ตตฺถ  นฺติ ปรสฺส มจฺจสฺส สตฺตสฺส อุปนิธาย อุทฺทิสฺส การณํ กตฺวา ปาปกํ วธพนฺธาทิกมฺมํ น เสเวยฺย, ปเรน น การาเปยฺยาติ อโตฺถฯ ติ อตฺตนาปิ ตํ ปาปกํ น กเรยฺยฯ กสฺมา?  อิเม มาติยา มจฺจา กมฺมทายาทา, ตสฺมา อตฺตนา จ กิญฺจิ ปาปกมฺมํ น กเรยฺย, ปเรนปิ น การาเปยฺยาติ อโตฺถฯ</p>


<p>ติ อตฺตนา โจริยํ อกตฺวา ปรวจนา ปรสฺส วจนมเตฺตน โจโร นาม น โหติ, ตถา  ปรสฺส วจนมเตฺตน มุนิ สุวิสุทฺธกายวจีมโนสมาจาโร น โหติฯ เอตฺถ หิ ติ วิภตฺติอโลปํ กตฺวา นิเทฺทโสฯ เกจิ ปน ‘‘ปเรสนฺติ วตฺตเพฺพ ปเรติ สํ-การโลปํ กตฺวา นิทฺทิฎฺฐ’’นฺติ วทนฺติฯ ติ นํ สตฺตํ ตสฺส อตฺตา จิตฺตํ ยถา ‘‘อหํ ปริสุโทฺธ, อปริสุโทฺธ วา’’ติ ยาถาวโต อเวทิ ชานาติฯ ติ วิสุทฺธิเทวา, อุปปตฺติเทวา จ ตถา วิทู วิทนฺติ ชานนฺติ, ตสฺมา สยํ ตาทิสา เทวา จ ปมาณํ สุทฺธาสุทฺธานํ สุทฺธาสุทฺธภาวชานเน, น เย เกจิ อิจฺฉาโทสปเรตา สตฺตาติ อธิปฺปาโยฯ</p>


<p>ติ ปณฺฑิเต ฐเปตฺวา ตโต อเญฺญ, กุสลากุสลสาวชฺชานวชฺชํ กมฺมํ กมฺมผลํ กายสฺส อสุภตํ สงฺขารานํ อนิจฺจตํ อชานนฺตา อิธ ปเร นามฯ เต  อิมสฺมิํ ชีวโลเก  อุปรมาม, ‘‘สตตํ สมิตํ มจฺจุ สนฺติกํ คจฺฉามา’’ติ น ชานนฺติฯ ติ เย จ ตตฺถ ปณฺฑิตา ‘‘มยํ มจฺจุ สมีปํ คจฺฉามา’’ติ วิชานนฺติฯ ติ เอวญฺหิ เต ชานนฺตา เมธคานํ ปรวิหิํสนานํ วูปสมาย ปฎิปชฺชนฺติ, อตฺตนา  ปเร จ อเญฺญ น เมธนฺติ น พาเธนฺตีติ อโตฺถฯ ตฺวํ ปน ชีวิตนิมิตฺตํ อโจเร โจเร กโรโนฺตปิ ทณฺฑเนน สามิเก อสฺสามิเก กโรโนฺตปิ ธนชานิยา พาธสิ ปญฺญาเวกลฺลโตฯ ตถา  อกโรโนฺตปิ  ปริกฺขีณธโนปิ สปฺปญฺญชาติโก อิตรีตรสโนฺตเสน สนฺตุโฎฺฐ อนวชฺชาย ชีวิกาย ชีวติเยวฯ ตสฺส หิ ชีวิตํ นามฯ เตนาห ภควา – ‘‘ปญฺญาชีวิํ ชีวิตมาหุ เสฎฺฐ’’นฺติ (สํ. นิ. ๑.๗๓, ๒๔๖; สุ. นิ. ๑๘๔)ฯ ทุเมฺมธปุคฺคโล ปน ปญฺญาย  จ อลาเภน ทิฎฺฐธมฺมิกํ สมฺปรายิกญฺจ อตฺถํ วิราเธโนฺต วิตฺตวาปิ น ชีวติ ครหาทิปวตฺติยา ชีวโนฺต นาม น โหติ, อนุปายญฺญุตาย ยถาธิคตํ ธนํ นาเสโนฺต ชีวิตมฺปิ สนฺธาเรตุํ น สโกฺกติเยวฯ</p>


<p>อิมา กิร จตโสฺสปิ คาถา เถโร สุปินเนฺตน รโญฺญ กเถสิฯ ราชา สุปินํ ทิสฺวา เถรํ นมสฺสโนฺตเยว ปพุชฺฌิตฺวา ปภาตาย รตฺติยา เถรํ อุปสงฺกมิตฺวา วนฺทิตฺวา อตฺตนา ทิฎฺฐนิยาเมน สุปินํ กเถสิฯ ตํ สุตฺวา เถโร ตา คาถา ปจฺจุนุภาสิตฺวา ติอาทินา ทฺวีหิ คาถาหิ ราชานํ โอวทิฯ ตตฺถ ติ อิธ โสตพฺพํ สทฺทํ อาปาถคตํ สพฺพํ สุภาสิตํ ทุพฺภาสิตญฺจ อพธิโร โสเตน สุณาติฯ ตถา สพฺพํ รูปํ สุนฺทรํ อสุนฺทรมฺปิ จกฺขุนา อนโนฺธ ปสฺสติ, อยมินฺทฺริยานํ สภาโวฯ ตตฺถ ปน นฺติ จ นิทสฺสนมตฺตเมตํฯ ยญฺหิ ตํ ทิฎฺฐํ สุตํ วา, น ตํ สพฺพํ ธีโร สปฺปโญฺญ อุชฺฌิตุํ ปริจฺจชิตุํ คเหตุํ วา อรหติฯ คุณาคุณํ ปน ตตฺถ อุปปริกฺขิตฺวา อุชฺฌิตพฺพเมว อุชฺฌิตุํ คเหตพฺพญฺจ คเหตุํ อรหติ, ตสฺมา  จกฺขุมาปิ สมาโน อุชฺฌิตเพฺพ ทิเฎฺฐ อโนฺธ ยถา อสฺส อปสฺสโนฺต วิย ภเวยฺย, ตถา อุชฺฌิตเพฺพ สุเต โสตวาปิ พธิโร ยถา อสฺส อสุณโนฺต วิย ภเวยฺยฯ ติ วิจารณปญฺญาย ปญฺญวา วจนกุสโลปิ อวตฺตเพฺพ มูโค วิย ภเวยฺยฯ  ถามสมฺปโนฺนปิ อกตฺตเพฺพ ทุพฺพโลริว, รกาโร ปทสนฺธิกโร, อสมโตฺถ วิย ภเวยฺยฯ นฺติ อตฺตนา กาตพฺพกิเจฺจ อุปฺปเนฺน อุปฎฺฐิเต มตสายิกํ สเยถ, มตสายิกํ สยิตฺวาปิ ตํ กิจฺจํ ตีเรตพฺพเมว, น วิราเธตพฺพํฯ อถ วา ติ อตฺตนา อกรณีเย อเตฺถ กิเจฺจ อุปฺปเนฺน อุปฎฺฐิเต มตสายิกํ สเยถ, มตสายิกํ สยิตฺวาปิ ตํ น กาตพฺพเมวฯ น หิ ปณฺฑิโต อยุตฺตํ กาตุมรหตีติ เอวํ เถเรน โอวทิโต ราชา อกตฺตพฺพํ ปหาย กาตเพฺพเยว ยุตฺตปฺปยุโตฺต อโหสีติฯ</p>

</p>


<h3>๒. สิริมิตฺตเตฺถรคาถาวณฺณนา</h3>
<p>ติอาทิกา    อายสฺมโต สิริมิตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท ราชคเห มหทฺธนกุฎุมฺพิกสฺส ปุโตฺต หุตฺวา นิพฺพตฺติ, ติ ลทฺธนาโมฯ ตสฺส กิร มาตา สิริคุตฺตสฺส ภคินีฯ ตสฺส วตฺถุ  (ธ. ป. อฎฺฐ. ๑.ครหทินฺนวตฺถุ) อาคตเมวฯ โส สิริคุตฺตสฺส ภาคิเนโยฺย สิริมิโตฺต วยปฺปโตฺต สตฺถุ ธนปาลทมเน ลทฺธปฺปสาโท ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปโตฺตฯ เอกทิวสํ ปาติโมกฺขํ อุทฺทิสิตุํ อาสนํ อภิรุหิตฺวา จิตฺตพีชนิํ คเหตฺวา นิสิโนฺน ภิกฺขูนํ ธมฺมํ กเถสิฯ กเถโนฺต จ อุฬารตเร คุเณ วิภชิตฺวา ทเสฺสโนฺต –</p>


<ol>
<li>
‘‘อโกฺกธโนนุปนาหี, อมาโย ริตฺตเปสุโณ;  
  
ส เว ตาทิสโก ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี, อมาโย ริตฺตเปสุโณ;  
  
คุตฺตทฺวาโร สทา ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี, อมาโย ริตฺตเปสุโณ;  
  
กลฺยาณสีโล โส ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี, อมาโย ริตฺตเปสุโณ;  
  
กลฺยาณมิโตฺต โส ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี, อมาโย ริตฺตเปสุโณ;  
  
กลฺยาณปโญฺญ โส ภิกฺขุ, เอวํ เปจฺจ น โสจติฯ  
</li>
  
<li>
‘‘ยสฺส สทฺธา ตถาคเต, อจลา สุปฺปติฎฺฐิตา;  
  
สีลญฺจ ยสฺส กลฺยาณํ, อริยกนฺตํ ปสํสิตํฯ  
</li>
  
<li>
‘‘สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</li>
  
<li>
‘‘ตสฺมา  
สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธาน สาสน’’นฺติฯ – อิมา คาถา อภาสิ;  
</li>
  
<p>ตตฺถ ติ อกุชฺฌนสีโลฯ อุปฎฺฐิเต หิ โกธุปฺปตฺตินิมิเตฺต อธิวาสนขนฺติยํ ฐตฺวา  โกปสฺส อนุปฺปาทโกฯ ติ น อุปนาหโก, ปเรหิ กตํ อปราธํ ปฎิจฺจ ‘‘อโกฺกจฺฉิ มํ อวธิ มํ, อชินิ มํ อหาสิ เม’’ติอาทินา (ธ. ป. ๓; มหาว. ๔๖๔; ม. นิ. ๓.๒๓๗) โกธสฺส อนุปนยฺหนสีโลฯ สนฺตโทสปฎิจฺฉาทนลกฺขณาย มายาย อภาวโต ฯ ปิสุณวาจาวิรหิตโต ติ โส ตถารูโป ตถาชาติโก ยถาวุตฺตคุณสมนฺนาคโต ภิกฺขุ ฯ เอวํ ยถาวุตฺตปฎิปตฺติยา  ปรโลเก น โสจติ โสกนิมิตฺตสฺส อภาวโตฯ จกฺขุทฺวาราทโย กายทฺวาราทโย จ คุตฺตา ปิหิตา สํวุตา เอตสฺสาติ ติ สุนฺทรสีโล สุวิสุทฺธสีโลฯ ติ –
</ol></p>


<p>
‘‘ปิโย ครุภาวนิโย, วตฺตา จ วจนกฺขโม;  
  
คมฺภีรญฺจ กถํ กตฺตา, โน จฎฺฐาเน นิโยชเย’’ติฯ (อ. นิ. ๗.๓๗) –  
</p>
  
<p>เอวํ วิภาวิตลกฺขโณ กลฺยาณมิโตฺต เอตสฺสาติ กลฺยาณมิโตฺตฯ ติ สุนฺทรปโญฺญฯ ยทิปิ ปญฺญา นาม อสุนฺทรา นตฺถิ, นิยฺยานิกาย ปน ปญฺญาย วเสน เอวํ วุตฺตํ</p>


<p>เอวเมตฺถ โกธาทีนํ วิกฺขมฺภนวเสน สมุเจฺฉทวเสน จ อโกฺกธนาทิมุเขน, ปุคฺคลาธิฎฺฐานาย คาถาย สมฺมาปฎิปตฺติํ ทเสฺสตฺวา อิทานิ นิปฺผตฺติตโลกุตฺตรสทฺธาทิเก อุทฺธริตฺวา ปุคฺคลาธิฎฺฐานาย เอว คาถาย สมฺมาปฎิปตฺติํ ทเสฺสโนฺต ติอาทิมาหฯ ตสฺสโตฺถ –  ปุคฺคลสฺส  สมฺมาสมฺพุเทฺธ ‘‘อิติปิ โส ภควา’’ติอาทินยปฺปวตฺตา มเคฺคนาคตสทฺธา, ตโต เอว  อวิกมฺปา สุฎฺฐุ ปติฎฺฐิตาฯ ‘‘อตฺถี’’ติ, ปทํ อาเนตฺวา สมฺพนฺธิตพฺพํฯ นฺติ อริยานํ กนฺตํ ปิยายิตํ ภวนฺตเรปิ อวิชหนโตฯ นฺติ พุทฺธาทีหิ ปสฎฺฐํ, วณฺณิตํ โถมิตํ อตฺถีติ โยชนาฯ ตํ ปเนตํ สีลํ คหฎฺฐสีลํ ปพฺพชิตสีลนฺติ  ทุวิธํฯ ตตฺถ คหฎฺฐสีลํ นาม ปญฺจสิกฺขาปทสีลํ, ยํ คหเฎฺฐน รกฺขิตุํ สกฺกาฯ ปพฺพชิตสีลํ นาม ทสสิกฺขาปทสีลํ อุปาทาย สพฺพํ จตุปาริสุทฺธิสีลํ, ตยิทํ สพฺพมฺปิ อขณฺฑาทิภาเวน อปรามฎฺฐตาย ‘‘กลฺยาณ’’นฺติ เวทิตพฺพํฯ</p>


<p>ติ ‘‘สุปฺปฎิปโนฺน ภควโต สาวกสโงฺฆ’’ติอาทินา อริยสเงฺฆ ปสาโท สทฺธา ยสฺส ปุคฺคลสฺส อตฺถิ อจโล สุปฺปติฎฺฐิโตติ อาเนตฺวา โยเชตพฺพํฯ นฺติ ทิฎฺฐิวงฺกาภาวโต กิเลสวงฺกาภาวโต จ อุชุภูตํฯ อกุฎิลํ อชิมฺหํ กมฺมสฺสกตาทสฺสนเญฺจว สปฺปจฺจยนามรูปทสฺสนญฺจาติ ทุวิธมฺปิ ทสฺสนํ ยสฺส อตฺถิ อจลํ สุปฺปติฎฺฐิตนฺติ  โยชนาฯ  สทฺธาธนํ, สีลธนํ, สุตธนํ, จาคธนํ, ปญฺญาธนนฺติ อิเมสํ สุวิสุทฺธานํ ธนานํ อตฺถิตาย ‘‘อทลิโทฺท’’ติ ตํ ตาทิสํ ปุคฺคลํ พุทฺธาทโย อริยา อาหุฯ  ตสฺส ตถารูปสฺส ชีวิตํ ทิฎฺฐธมฺมิกาทิอตฺถาธิคเมน อโมฆํ อวญฺฌํ สผลเมวาติ อาหูติ อโตฺถฯ</p>


<p>ติ , ยสฺมา ยถาวุตฺตสทฺธาทิคุณสมนฺนาคโต ปุคฺคโล ‘‘อทลิโทฺท อโมฆชีวิโต’’ติ วุจฺจติ, ตสฺมา อหมฺปิ ตถารูโป ภเวยฺยนฺติฯ นฺติ ‘‘สพฺพปาปสฺส อกรณ’’นฺติอาทินา (ธ. ป. ๑๘๓; ที. นิ. ๒.๙๐) วุตฺตํ พุทฺธานํ สาสนํ อนุสฺสรโนฺต กุลปุโตฺต วุตฺตปฺปเภทํ สทฺธเญฺจว สีลญฺจ ธมฺมทสฺสนเหตุกํ ธเมฺม สุนิจฺฉยา วิโมกฺขภูตํ ปสาทญฺจ อนุยุเญฺชยฺย วเฑฺฒยฺยาติฯ</p>


<p>เอวํ เถโร ภิกฺขูนํ ธมฺมเทสนามุเขน อตฺตนิ วิชฺชมาเน คุเณ ปกาเสโนฺต อญฺญํ พฺยากาสิฯ</p>

</p>


<h3>๓. มหาปนฺถกเตฺถรคาถาวณฺณนา</h3>
<p>  นฺติอาทิกา อายสฺมโต มหาปนฺถกเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร วิภวสมฺปโนฺน กุฎุมฺพิโย หุตฺวา เอกทิวสํ สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ สญฺญาวิวฎฺฎกุสลานํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ ปเตฺถโนฺต พุทฺธปฺปมุขสฺส ภิกฺขุสงฺฆสฺส สตฺตาหํ มหาทานํ ปวเตฺตตฺวา, ‘‘ภเนฺต, ยํ ภิกฺขุํ ตุเมฺห อิโต สตฺตทิวสมตฺถเก – ‘สญฺญาวิวฎฺฎกุสลานํ อยํ มม สาสเน อโคฺค’ติ เอตทเคฺค ฐปยิตฺถ, อหมฺปิ อิมสฺส อธิการกมฺมสฺส พเลน โส ภิกฺขุ วิย อนาคเต เอกสฺส พุทฺธสฺส สาสเน อโคฺค ภเวยฺย’’นฺติ ปตฺถนํ อกาสิฯ กนิฎฺฐภาตา ปนสฺส ตเถว ภควติ อธิการกมฺมํ กตฺวา มโนมยสฺส กายสฺสาภินิมฺมานํ เจโตวิวฎฺฎโกสลฺลนฺติ ทฺวินฺนํ องฺคานํ วเสน วุตฺตนเยเนว ปณิธานํ อกาสิฯ ภควา ทฺวินฺนมฺปิ ปตฺถนํ อนนฺตราเยน สมิชฺฌนภาวํ ทิสฺวา ‘‘อนาคเต กปฺปสตสหสฺสมตฺถเก โคตมสฺส นาม สมฺมาสมฺพุทฺธสฺส สาสเน ตุมฺหากํ ปตฺถนา สมิชฺฌิสฺสตี’’ติ พฺยากาสิฯ</p>


<p>เต  อุโภปิ ชนา ตตฺถ ยาวชีวํ ปุญฺญานิ กตฺวา ตโต จุโต เทวโลเก นิพฺพตฺติํสุฯ ตตฺถ มหาปนฺถกสฺส อนฺตรากตํ กลฺยาณธมฺมํ น กถียติฯ จูฬปนฺถโก ปน กสฺสปสฺส ภควโต สาสเน ปพฺพชิตฺวา วีสติ วสฺสสหสฺสานิ โอทาตกสิณกมฺมํ กตฺวา เทวปุเร นิพฺพตฺติฯ อปทาเน ปน ‘‘จูฬปนฺถโก ปทุมุตฺตรสฺส ภควโต กาเล ตาปโส หุตฺวา หิมวเนฺต วสโนฺต ตตฺถ ภควนฺตํ ทิสฺวา ปุปฺผจฺฉเตฺตน ปูชํ อกาสี’’ติ อาคตํฯ เตสํ เทวมนุเสฺสสุ  สํสรนฺตานํเยว กปฺปสตสหสฺสํ อติกฺกนฺตํฯ อถ อมฺหากํ สตฺถา อภิสโมฺพธิํ ปตฺวา ปวตฺติตวรธมฺมจโกฺก ราชคหํ อุปนิสฺสาย เวฬุวเน มหาวิหาเร วิหรติฯ</p>


<p>เตน จ สมเยน ราชคเห ธนเสฎฺฐิสฺส ธีตา อตฺตโน ทาเสน สทฺธิํ สนฺถวํ กตฺวา ญาตเกหิ ภีตา หตฺถสารํ คเหตฺวา เตน สทฺธิํ ปลายิตฺวา อญฺญตฺถ วสนฺตี ตํ ปฎิจฺจ คพฺภํ ลภิตฺวา ปริปกฺกคพฺภา ‘‘ญาติฆรํ  คนฺตฺวา วิชายิสฺสามี’’ติ คจฺฉนฺตี อนฺตรามเคฺคเยว ปุตฺตํ วิชายิตฺวา สามินา นิวตฺติตา ปุเพฺพ วสิตฎฺฐาเน วสนฺตี ปุตฺตสฺส ปเนฺถ ชาตตฺตา ติ, นามํ อกาสิฯ ตสฺมิํ อาธาวิตฺวา วิธาวิตฺวา วิจรณกาเล ตเมว ปฎิจฺจ ทุติยํ คพฺภํ ปฎิลภิตฺวา ปริปกฺกคพฺภา ปุเพฺพ วุตฺตนเยเนว อนฺตรามเคฺค ปุตฺตํ วิชายิตฺวา สามินา นิวตฺติตา เชฎฺฐปุตฺตสฺส ติ กนิฎฺฐสฺส ติ นามํ กตฺวา ยถาวสิตฎฺฐาเนเยว วสนฺตี อนุกฺกเมน ทารเกสุ วฑฺฒเนฺตสุ เตหิ, ‘‘อมฺม, อยฺยกกุลํ โน ทเสฺสหี’’ติ นิพุนฺธิยมานา ทารเก มาตาปิตูนํ สนฺติกํ เปเสสิฯ ตโต ปฎฺฐาย ทารกา ธนเสฎฺฐิโน เคเห วฑฺฒนฺติฯ เตสุ จูฬปนฺถโก อติทหโรฯ มหาปนฺถโก ปน อยฺยเกน สทฺธิํ ภควโต สนฺติกํ คโต สตฺถารํ ทิสฺวา สห ทสฺสเนน ปฎิลทฺธสโทฺธ ธมฺมํ สุตฺวา อุปนิสฺสยสมฺปนฺนตาย ปพฺพชิตุกาโม หุตฺวา ปิตามหํ อาปุจฺฉิฯ โส สตฺถุ ตมตฺถํ อาโรเจตฺวา ตํ ปพฺพาเชสิฯ โส ปพฺพชิตฺวา พหุํ พุทฺธวจนํ อุคฺคณฺหิตฺวา ปริปุณฺณวโสฺส อุปสมฺปชฺชิตฺวา โยนิโสมนสิกาเร กมฺมํ กโรโนฺต วิเสสโต จตุนฺนํ อรูปชฺฌานานํ ลาภี หุตฺวา ตโต วุฎฺฐาย วิปสฺสนํ อุสฺสุกฺกาเปตฺวา อรหตฺตํ ปาปุณิฯ อิติ โส สญฺญาวิวฎฺฎกุสลานํ อโคฺค ชาโตฯ โส ฌานสุเขน ผลสุเขน วีตินาเมโนฺต เอกทิวสํ อตฺตโน ปฎิปตฺติํ ปจฺจเวกฺขิตฺวา อธิคตสมฺปตฺติํ ปฎิจฺจ สญฺชาตโสมนโสฺส สีหนาทํ นทโนฺต –</p>


<ol>
<li>
‘‘ยทา ปฐมมทฺทกฺขิํ, สตฺถารมกุโตภยํ;  
  
ตโต เม อหุ สํเวโค, ปสฺสิตฺวา ปุริสุตฺตมํฯ  
</li>
  
<li>
‘‘สิริํ หเตฺถหิ ปาเทหิ, โย ปณาเมยฺย อาคตํ;  
  
เอตาทิสํ โส สตฺถารํ, อาราเธตฺวา วิราธเยฯ  
</li>
  
<li>
‘‘ตทาหํ  
ปุตฺตทารญฺจ, ธนธญฺญญฺจ ฉฑฺฑยิํ;  
  
เกสมสฺสูนิ เฉเทตฺวา, ปพฺพชิํ อนคาริยํฯ  
</li>
  
<li>
‘‘สิกฺขาสาชีวสมฺปโนฺน, อินฺทฺริเยสุ สุสํวุโต;  
  
นมสฺสมาโน สมฺพุทฺธํ, วิหาสิํ อปราชิโตฯ  
</li>
  
<li>
‘‘ตโต  
  
เม ปณิธี อาสิ, เจตโส อภิปตฺถิโต;  
  
น นิสีเท มุหุตฺตมฺปิ, ตณฺหาสเลฺล อนูหเตฯ  
</li>
  
<li>
‘‘ตสฺส เมวํ วิหรโต, ปสฺส วีริยปรกฺกมํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
อรหา ทกฺขิเณโยฺยมฺหิ, วิปฺปมุโตฺต นิรูปธิฯ  
</li>
  
<li>
‘‘ตโต รตฺยาวิวสาเน, สูริยุคฺคมนํ ปติ;  
  
สพฺพํ ตณฺหํ วิโสเสตฺวา, ปลฺลเงฺกน อุปาวิสิ’’นฺติฯ – อิมา คาถา อภาสิ;  
</li>
  
<p>ตตฺถ ติ ยสฺมิํ กาเลฯ นฺติ อาทิโตฯ นฺติ ปสฺสิํ, นฺติ, ภควนฺตํฯ นฺติ นิพฺภยํฯ อยเญฺหตฺถ อโตฺถ – สเพฺพสํ ภยเหตูนํ โพธิมูเลเยว ปหีนตฺตา กุโตจิปิ ภยาภาวโต  นิพฺภยํ, จตุเวสารชฺชวิสารทํ ทิฎฺฐธมฺมิกสมฺปรายิกปรมเตฺถหิ เวเนยฺยานํ ยถารหมนุสาสนโต  สมฺมาสมฺพุทฺธํ มยฺหํ ปิตามเหน สทฺธิํ คนฺตฺวา ยาย เวลาย สพฺพปฐมํ ปสฺสิํ, ตํ  สเทวเก โลเก อคฺคปุคฺคลํ ปสฺสิตฺวา ตโต ทสฺสนเหตุ  ทสฺสนโต ปจฺฉา ‘‘เอตฺตกํ กาลํ สตฺถารํ ทฎฺฐุํ ธมฺมญฺจ โสตุํ นาลตฺถ’’นฺติ มยฺหํ  สโหตฺตปฺปํ ญาณํ อุปฺปชฺชิฯ อุปฺปนฺนสํเวโค ปนาหํ เอวํ จิเนฺตสินฺติ ทเสฺสติ ติ คาถายฯ ตสฺสโตฺถ –  วิภวตฺถิโก ปุริโส ‘‘อุปฎฺฐายิโก หุตฺวา ตว สนฺติเก วสิสฺสามี’’ติ สวิคฺคหํ สิริํ สยเน อุปคตํ หเตฺถหิ จ ปาเทหิ จ โกเฎฺฎโนฺต  นีหเรยฺย,  ตถารูโป อลกฺขิกปุริโส เอตาทิสํ  สมฺมาสมฺพุทฺธํ  อิมสฺมิํ นวเม ขเณ ปฎิลภิตฺวา  ตสฺส โอวาทากรเณน ตํ วิรเชฺฌยฺย, อหํ ปเนวํ น กโรมีติ อธิปฺปาโยฯ เตนาห นฺติฯ ตตฺถ นฺติ, ปชหิํฯ ‘‘ฉฑฺฑิย’’นฺติปิ ปาโฐฯ นนุ อยํ เถโร ทารปริคฺคหํ อกตฺวาว ปพฺพชิโต, โส กสฺมา ‘‘ปุตฺตทารญฺจ  ฉฑฺฑยิ’’นฺติ อโวจาติ? ยถา นาม ปุริโส อนิพฺพตฺตผลเมว รุกฺขํ ฉินฺทโนฺต อจฺฉิเนฺน ตโต ลทฺธผเลหิ ปริหีโน นาม โหติฯ เอวํสมฺปทมิทํ ทฎฺฐพฺพํฯ
</ol></p>


<p>ติ ยา อธิสีลสิกฺขา, ตาย จ, ยตฺถ ภิกฺขู สห ชีวนฺติ, เอกชีวิกา  สภาควุตฺติโน โหนฺติ, เตน ภควตา ปญฺญตฺตสิกฺขาปทสงฺขาเตน สาชีเวน จ สมนฺนาคโต สิกฺขนภาเวน  สมงฺคีภูโต, สิกฺขํ ปริปูเรโนฺต สาชีวญฺจ อวีติกฺกมโนฺต หุตฺวา ตทุภยํ สมฺปาเทโนฺตติ อโตฺถฯ เตน สุวิสุเทฺธ ปาติโมเกฺข สีเล ปติฎฺฐิตภาวํ ทเสฺสติฯ ติ มนจฺฉเฎฺฐสุ อินฺทฺริเยสุ สุฎฺฐุ สํวุโตฯ รูปาทิวิสเยสุ อุปฺปชฺชนกานํ อภิชฺฌาทีนํ ปวตฺตินิวารณวเสน สติกวาเฎน สุปิหิตจกฺขาทิทฺวาโรติ อโตฺถฯ เอวํ ปาติโมกฺขสํวรอินฺทฺริยสํวรสีลสมฺปตฺติทสฺสเนน อิตรสีลมฺปิ อตฺถโต ทสฺสิตเมว โหตีติ เถโร อตฺตโน จตุปาริสุทฺธิสีลสมฺปทํ ทเสฺสตฺวา นฺติ อิมินา พุทฺธานุสฺสติภาวนานุโยคมาหฯ ติ กิเลสมาราทีหิ อปราชิโต เอว หุตฺวา วิหริํ, ยาว อรหตฺตปฺปตฺติ, ตาว เตหิ อนภิภูโต, อญฺญทตฺถุ เต อภิภวโนฺต เอว วิหาสินฺติ อโตฺถฯ</p>


<p>ติ ตสฺมา, ยสฺมา สุวิสุทฺธสีโล สตฺถริ อภิปฺปสโนฺน กิเลสาภิภวนปฎิปตฺติยญฺจ ฐิโต, ตสฺมาฯ ติ ปณิธานํฯ  วา จิตฺตาภินีหาโรฯ ติ อโหสิฯ ติ, มม จิเตฺตน อิจฺฉิโตฯ กีทิโส ปน โสติ อาห ติฯ ‘‘อคฺคมคฺคสณฺฑาเสน มม หทยโต ตณฺหาสเลฺล อนุทฺธเฎ มุหุตฺตมฺปิ น นิสีเท, นิสชฺชํ น กเปฺปยฺย’’นฺติ เอวํ เม จิตฺตาภินีหาโร อโหสีติ อโตฺถฯ</p>


<p>เอวํ ปน จิตฺตํ อธิฎฺฐาย ภาวนํ ภาวยิตฺวา ฐานจงฺกเมเหว รตฺติํ วีตินาเมโนฺต อรูปสมาปตฺติโต วุฎฺฐาย ฌานงฺคมุเขน วิปสฺสนํ ปฎฺฐเปตฺวา อรหตฺตํ สจฺฉากาสิฯ เตน วุตฺตํ ติอาทิฯ ติ กิเลสุปธิอาทีนํ อภาเวน นิรุปธิฯ ติ รตฺติภาคสฺส วิคมเน  วิภาตาย รตฺติยาฯ ติ สูริยุคฺคมนํ ลกฺขณํ กตฺวาฯ นฺติ กามตณฺหาทิเภทํ สพฺพํ ตณฺหาโสตํ อคฺคมเคฺคน  สุกฺขาเปตฺวา ‘‘ตณฺหาสเลฺล อนูหเต น นิสีเท’’ติ, ปฎิญฺญาย โมจิตตฺตาฯ นฺติ ปลฺลงฺกํ อาภุชิตฺวา นิสีทินฺติฯ เสสํ อุตฺตานตฺถเมวฯ</p>

</p>

</p>





