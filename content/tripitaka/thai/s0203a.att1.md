<h1>๒. อนุปทวโคฺค</h1>
<h3>๑. อนุปทสุตฺตวณฺณนา</h3>
<p>     นฺติ อนุปทสุตฺตํฯ ตตฺถ ติ เอตํ (ปฎิ. ม. ๓.๔) ‘‘ปณฺฑิโต’’ติอาทินา นเยน ธมฺมเสนาปติสาริปุตฺตเตฺถรสฺส คุณกถํ อโวจฯ กสฺมา? อวเสสเตฺถเรสุ หิ มหาโมคฺคลฺลานเตฺถรสฺส อิทฺธิมาติ คุโณ ปากโฎ, มหากสฺสปสฺส ธุตวาโทติ, อนุรุทฺธเตฺถรสฺส ทิพฺพจกฺขุโกติ, อุปาลิเตฺถรสฺส วินยธโรติ, เรวตเตฺถรสฺส ฌายี ฌานาภิรโตติ, อานนฺทเตฺถรสฺส พหุสฺสุโตติฯ เอวํ เตสํ เตสํ เถรานํ เต เต คุณา ปากฎา, สาริปุตฺตเตฺถรสฺส ปน อปากฎาฯ กสฺมา? ปญฺญวโต หิ คุณา น สกฺกา อกถิตา ชานิตุํฯ อิติ ภควา ‘‘สาริปุตฺตสฺส คุเณ กเถสฺสามี’’ติ สภาคปริสาย สนฺนิปาตํ อาคเมสิฯ วิสภาคปุคฺคลานญฺหิ สนฺติเก วณฺณํ กเถตุํ น วฎฺฎติ, เต วเณฺณ กถิยมาเน อวณฺณเมว กเถนฺติฯ อิมสฺมิํ ปน ทิวเส เถรสฺส สภาคปริสา สนฺนิปติ, ตสฺสา สนฺนิปติตภาวํ ทิสฺวา สตฺถา วณฺณํ กเถโนฺต อิมํ เทสนํ อารภิฯ</p>


<p>ตตฺถ ติ ธาตุกุสลตา อายตนกุสลตา ปฎิจฺจสมุปฺปาทกุสลตา ฐานาฎฺฐานกุสลตาติ อิเมหิ จตูหิ การเณหิ ปณฺฑิโตฯ ติอาทีสุ มหาปญฺญาทีหิ สมนฺนาคโตติ  อโตฺถฯ</p>


<p>ตตฺริทํ มหาปญฺญาทีนํ นานตฺตํ – ตตฺถ กตมา ? มหเนฺต สีลกฺขเนฺธ ปริคฺคณฺหาตีติ มหาปญฺญา, มหเนฺต สมาธิกฺขเนฺธ, ปญฺญากฺขเนฺธ, วิมุตฺติกฺขเนฺธ, วิมุตฺติญาณทสฺสนกฺขเนฺธ ปริคฺคณฺหาตีติ มหาปญฺญา, มหนฺตานิ ฐานาฎฺฐานานิ, มหนฺตา วิหารสมาปตฺติโย , มหนฺตานิ อริยสจฺจานิ, มหเนฺต สติปฎฺฐาเน, สมฺมปฺปธาเน, อิทฺธิปาเท, มหนฺตานิ อินฺทฺริยานิ, พลานิ, โพชฺฌงฺคานิ, มหเนฺต อริยมเคฺค, มหนฺตานิ สามญฺญผลานิ, มหนฺตา อภิญฺญาโย, มหนฺตํ ปรมตฺถํ นิพฺพานํ ปริคฺคณฺหาตีติ มหาปญฺญาฯ</p>


<p>กตมา   ปุถุ นานาขเนฺธสุ ญาณํ ปวตฺตตีติ ปุถุปญฺญาฯ ปุถุ นานาธาตูสุ, ปุถุ นานาอายตเนสุ, ปุถุ นานาอเตฺถสุ, ปุถุ นานาปฎิจฺจสมุปฺปาเทสุ, ปุถุ นานาสุญฺญตมนุปลเพฺภสุ, ปุถุ นานาอเตฺถสุ, ธเมฺมสุ, นิรุตฺตีสุ, ปฎิภาเนสุ, ปุถุ นานาสีลกฺขเนฺธสุ, ปุถุ นานาสมาธิ-ปญฺญา-วิมุตฺติ-วิมุตฺติญาณทสฺสนกฺขเนฺธสุ, ปุถุ นานาฐานาฎฺฐาเนสุ, ปุถุ นานาวิหารสมาปตฺตีสุ, ปุถุ นานาอริยสเจฺจสุ, ปุถุ นานาสติปฎฺฐาเนสุ, สมฺมปฺปธาเนสุ, อิทฺธิปาเทสุ, อินฺทฺริเยสุ, พเลสุ, โพชฺฌเงฺคสุ, ปุถุ นานาอริยมเคฺคสุ, สามญฺญผเลสุ, อภิญฺญาสุ, ปุถุ นานาชนสาธารเณ ธเมฺม สมติกฺกมฺม ปรมเตฺถ นิพฺพาเน ญาณํ ปวตฺตตีติ ปุถุปญฺญาฯ</p>


<p>กตมา   อิเธกโจฺจ หาสพหุโล เวทพหุโล ตุฎฺฐิพหุโล ปาโมชฺชพหุโล สีลํ ปริปูเรติ, อินฺทฺริยสํวรํ ปริปูเรติ, โภชเน มตฺตญฺญุตํ, ชาคริยานุโยคํ, สีลกฺขนฺธํ, สมาธิกฺขนฺธํ, ปญฺญากฺขนฺธํ, วิมุตฺติกฺขนฺธํ, วิมุตฺติญาณทสฺสนกฺขนฺธํ ปริปูเรตีติ หาสปญฺญาฯ หาสพหุโล ปาโมชฺชพหุโล ฐานาฎฺฐานํ ปฎิวิชฺฌติ, หาสพหุโล วิหารสมาปตฺติโย ปริปูเรตีติ หาสปญฺญา, หาสพหุโล อริยสจฺจานิ ปฎิวิชฺฌติฯ สติปฎฺฐาเน, สมฺมปฺปธาเน, อิทฺธิปาเท, อินฺทฺริยานิ, พลานิ, โพชฺฌงฺคานิ, อริยมคฺคํ ภาเวตีติ หาสปญฺญา, หาสพหุโล สามญฺญผลานิ สจฺฉิกโรติ, อภิญฺญาโย ปฎิวิชฺฌตีติ หาสปญฺญา, หาสพหุโล เวทตุฎฺฐิปาโมชฺชพหุโล ปรมตฺถํ นิพฺพานํ สจฺฉิกโรตีติ หาสปญฺญาฯ</p>


<p>กตมา  ยํกิญฺจิ รูปํ อตีตานาคตปจฺจุปฺปนฺนํ…เป.… ยํ ทูเร สนฺติเก วา, สพฺพํ รูปํ อนิจฺจโต ขิปฺปํ ชวตีติ ชวนปญฺญาฯ ทุกฺขโต ขิปฺปํ… อนตฺตโต ขิปฺปํ ชวตีติ ชวนปญฺญาฯ ยา กาจิ เวทนา…เป.… ยํกิญฺจิ วิญฺญาณํ อตีตานาคตปจฺจุปฺปนฺนํ…เป.… สพฺพํ วิญฺญาณํ อนิจฺจโต ทุกฺขโต อนตฺตโต ขิปฺปํ ชวตีติ ชวนปญฺญาฯ จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจโต ทุกฺขโต  อนตฺตโต ขิปฺปํ ชวตีติ ชวนปญฺญาฯ รูปํ อตีตานาคตปจฺจุปฺปนฺนํ อนิจฺจํ ขยเฎฺฐน, ทุกฺขํ ภยเฎฺฐน, อนตฺตา อสารกเฎฺฐนาติ ตุลยิตฺวา ตีรยิตฺวา วิภาวยิตฺวา วิภูตํ กตฺวา รูปนิโรเธ นิพฺพาเน ขิปฺปํ  ชวตีติ ชวนปญฺญาฯ เวทนา, สญฺญา, สงฺขารา, วิญฺญาณํ , จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจํ ขยเฎฺฐน…เป.… วิภูตํ กตฺวา ชรามรณนิโรเธ นิพฺพาเน ขิปฺปํ ชวตีติ ชวนปญฺญาฯ รูปํ อตีตานาคตปจฺจุปฺปนฺนํ…เป.… วิญฺญาณํฯ จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมนฺติ ตุลยิตฺวา ตีรยิตฺวา วิภาวยิตฺวา วิภูตํ กตฺวา ชรามรณนิโรเธ นิพฺพาเน ขิปฺปํ ชวตีติ ชวนปญฺญาฯ</p>


<p>กตมา  ขิปฺปํ กิเลเส ฉินฺทตีติ ติกฺขปญฺญาฯ อุปฺปนฺนํ กามวิตกฺกํ นาธิวาเสติ, อุปฺปนฺนํ พฺยาปาทวิตกฺกํ, อุปฺปนฺนํ วิหิํสาวิตกฺกํ, อุปฺปนฺนุปฺปเนฺน ปาปเก อกุสเล ธเมฺม, อุปฺปนฺนํ ราคํ, โทสํ, โมหํ, โกธํ, อุปนาหํ, มกฺขํ, ปฬาสํ, อิสฺสํ, มจฺฉริยํ, มายํ, สาเฐยฺยํ, ถมฺภํ, สารมฺภํ, มานํ, อติมานํ, มทํ, ปมาทํ, สเพฺพ กิเลเส, สเพฺพ ทุจฺจริเต, สเพฺพ อภิสงฺขาเร, สเพฺพ ภวคามิกเมฺม นาธิวาเสติ ปชหติ วิโนเทติ พฺยนฺตีกโรติ อนภาวํ คเมตีติ ติกฺขปญฺญาฯ เอกสฺมิํ อาสเน จตฺตาโร อริยมคฺคา, จตฺตาริ สามญฺญผลานิ, จตโสฺส ปฎิสมฺภิทาโย, ฉ จ อภิญฺญาโย อธิคตา โหนฺติ สจฺฉิกตา ปสฺสิตา ปญฺญายาติ ติกฺขปญฺญาฯ</p>


<p>กตมา  อิเธกโจฺจ สพฺพสงฺขาเรสุ อุเพฺพคพหุโล โหติ อุตฺตาสพหุโล อุกฺกณฺฐนพหุโล อรติพหุโล  อนภิรติพหุโล พหิมุโข น รมติ สพฺพสงฺขาเรสุ, อนิพฺพิทฺธปุพฺพํ อปฺปทาลิตปุพฺพํ โลภกฺขนฺธํ นิพฺพิชฺฌติ ปทาเลตีติ นิเพฺพธิกปญฺญาฯ อนิพฺพิทฺธปุพฺพํ อปฺปทาลิตปุพฺพํ โทสกฺขนฺธํ, โมหกฺขนฺธํ, โกธํ, อุปนาหํ…เป.… สเพฺพ ภวคามิกเมฺม นิพฺพิชฺฌติ ปทาเลตีติ นิเพฺพธิกปญฺญาฯ</p>


<p>นฺติ สมาปตฺติวเสน วา ฌานงฺควเสน วา อนุปฎิปาฎิยา ธมฺมวิปสฺสนํ วิปสฺสติ, เอวํ วิปสฺสโนฺต อทฺธมาเสน อรหตฺตํ ปโตฺตฯ มหาโมคฺคลฺลานเตฺถโร ปน  สตฺตหิ ทิวเสหิฯ เอวํ สเนฺตปิ สาริปุตฺตเตฺถโร มหาปญฺญวนฺตตโรฯ มหาโมคฺคลฺลานเตฺถโร หิ สาวกานํ สมฺมสนจารํ ยฎฺฐิโกฎิยา อุปฺปีเฬโนฺต วิย เอกเทสเมว สมฺมสโนฺต สตฺต ทิวเส วายมิตฺวา อรหตฺตํ ปโตฺตฯ สาริปุตฺตเตฺถโร ฐเปตฺวา พุทฺธานํ ปเจฺจกพุทฺธานญฺจ สมฺมสนจารํ สาวกานํ สมฺมสนจารํ นิปฺปเทสํ สมฺมสิฯ เอวํ สมฺมสโนฺต อทฺธมาสํ วายมิฯ อรหตฺตญฺจ กิร ปตฺวา อญฺญาสิ – ‘‘ฐเปตฺวา พุเทฺธ จ ปเจฺจกพุเทฺธ จ อโญฺญ สาวโก นาม ปญฺญาย  มยา ปตฺตพฺพํ ปตฺตุํ สมโตฺถ นาม น ภวิสฺสตี’’ติฯ ยถา หิ ปุริโส เวฬุยฎฺฐิํ คณฺหิสฺสามีติ มหาชฎํ เวฬุํ ทิสฺวา ชฎํ ฉินฺทนฺตสฺส ปปโญฺจ ภวิสฺสตีติ อนฺตเรน หตฺถํ ปเวเสตฺวา สมฺปตฺตเมว ยฎฺฐิํ มูเล จ อเคฺค จ ฉินฺทิตฺวา อาทาย ปกฺกเมยฺย, โส กิญฺจาปิ ปฐมตรํ คจฺฉติ, ยฎฺฐิํ ปน สารํ วา อุชุํ วา น ลภติฯ อปโร จ ตถารูปเมว เวณุํ ทิสฺวา ‘‘สเจ สมฺปตฺตํ ยฎฺฐิํ คณฺหิสฺสามิ, สารํ วา อุชุํ วา น ลภิสฺสามี’’ติ กจฺฉํ พนฺธิตฺวา  มหเนฺตน สเตฺถน เวณุชฎํ ฉินฺทิตฺวา สารา เจว อุชู จ ยฎฺฐิโย อุจฺจินิตฺวา อาทาย ปกฺกเมยฺยฯ อยํ กิญฺจาปิ ปจฺฉา คจฺฉติ, ยฎฺฐิโย ปน สารา เจว อุชู จ ลภติฯ เอวํสมฺปทมิทํ เวทิตพฺพํ อิเมสํ ทฺวินฺนํ เถรานํ ปธานํฯ</p>


<p>เอวํ ปน อทฺธมาสํ วายมิตฺวา ธมฺมเสนาปติ สาริปุตฺตเตฺถโร สูกรขตเลณทฺวาเร ภาคิเนยฺยสฺส ทีฆนขปริพฺพาชกสฺส เวทนาปริคฺคหสุตฺตเนฺต เทสิยมาเน ทสพลํ พีชยมาโน ฐิโต เทสนานุสาเรน ญาณํ เปเสตฺวา ปพฺพชิตทิวสโต ปนฺนรสเม ทิวเส สาวกปารมิญาณสฺส มตฺถกํ ปตฺวา สตฺตสฎฺฐิ ญาณานิ ปฎิวิชฺฌิตฺวา โสฬสวิธํ ปญฺญํ อนุปฺปโตฺตฯ</p>


<p>ติ ยา อนุปทธมฺมวิปสฺสนํ วิปสฺสตีติ อนุปทธมฺมวิปสฺสนา วุตฺตา, ตตฺร อนุปทธมฺมวิปสฺสนาย สาริปุตฺตสฺส อิทํ โหติฯ อิทานิ วตฺตพฺพํ ตํ ตํ วิปสฺสนาโกฎฺฐาสํ สนฺธาเยตํ วุตฺตํฯ</p>


<p> ติ เย ปฐเม ฌาเน อโนฺตสมาปตฺติยํ ธมฺมาฯ ติ เต อสฺสฯ ติ อนุปฎิปาฎิยา ววตฺถิตา ปริจฺฉินฺนา ญาตา วิทิตา โหนฺติฯ กถํ? เถโร หิ เต ธเมฺม โอโลเกโนฺต อภินิโรปนลกฺขโณ วิตโกฺก วตฺตตีติ ชานาติฯ ตถา อนุมชฺชนลกฺขโณ วิจาโร, ผรณลกฺขณา ปีติ, สาตลกฺขณํ สุขํ, อวิเกฺขปลกฺขณา  จิเตฺตกคฺคตา, ผุสนลกฺขโณ ผโสฺส เวทยิตลกฺขณา เวทนา, สญฺชานนลกฺขณา สญฺญา, เจตยิตลกฺขณา เจตนา, วิชานนลกฺขณํ  วิญฺญาณํ, กตฺตุกมฺยตาลกฺขโณ ฉโนฺท, อธิโมกฺขลกฺขโณ อธิโมโกฺข, ปคฺคาหลกฺขณํ วีริยํ  อุปฎฺฐานลกฺขณา สติ, มชฺฌตฺตลกฺขณา อุเปกฺขา, อนุนยมนสิการลกฺขโณ มนสิกาโร วตฺตตีติ ชานาติฯ เอวํ ชานํ อภินิโรปนเฎฺฐน วิตกฺกํ สภาวโต ววตฺถเปติ…เป.… อนุนยมนสิการณเฎฺฐน มนสิการํ สภาวภาวโต ววตฺถเปติฯ เตน วุตฺตํ ‘‘ตฺยาสฺส ธมฺมา อนุปทววตฺถิตา โหนฺตี’’ติฯ</p>


<p>ติ อุปฺปชฺชมานา วิทิตา ปากฎาว หุตฺวา อุปฺปชฺชนฺติฯ ติ ติฎฺฐมานาปิ วิทิตา ปากฎาว หุตฺวา ติฎฺฐนฺติฯ ติ นิรุชฺฌมานาปิ วิทิตา ปากฎาว หุตฺวา นิรุชฺฌนฺติฯ เอตฺถ ปน ตํญาณตา เจว ญาณพหุตา จ โมเจตพฺพาฯ ยถา หิ เตเนว องฺคุลเคฺคน ตํ องฺคุลคฺคํ น สกฺกา ผุสิตุํ, เอวเมว เตเนว จิเตฺตน ตสฺส จิตฺตสฺส อุปฺปาโท วา ฐิติ วา ภโงฺค วา น สกฺกา ชานิตุนฺติฯ เอวํ ตาว ตํญาณตา โมเจตพฺพาฯ ยทิ ปน เทฺว จิตฺตานิ เอกโต อุปฺปเชฺชยฺยุํ, เอเกน จิเตฺตน เอกสฺส อุปฺปาโท วา ฐิติ วา ภโงฺค วา สกฺกา ภเวยฺย ชานิตุํฯ เทฺว ปน ผสฺสา วา เวทนา วา สญฺญา วา เจตนา วา จิตฺตานิ วา เอกโต อุปฺปชฺชนกานิ นาม นตฺถิ, เอเกกเมว อุปฺปชฺชติฯ เอวํ ญาณพหุตา โมเจตพฺพาฯ เอวํ สเนฺต กถํ? มหาเถรสฺส อโนฺตสมาปตฺติยํ โสฬส ธมฺมา วิทิตา ปากฎา โหนฺตีติฯ วตฺถารมฺมณานํ ปริคฺคหิตตายฯ เถเรน หิ วตฺถุ เจว อารมฺมณญฺจ ปริคฺคหิตํ, เตนสฺส เตสํ ธมฺมานํ อุปฺปาทํ อาวชฺชนฺตสฺส อุปฺปาโท ปากโฎ โหติ, ฐานํ อาวชฺชนฺตสฺส ฐานํ ปากฎํ โหติ, เภทํ อาวชฺชนฺตสฺส  เภโท ปากโฎ โหติฯ เตน วุตฺตํ ‘‘วิทิตา อุปฺปชฺชนฺติ วิทิตา อุปฎฺฐหนฺติ วิทิตา อพฺภตฺถํ คจฺฉนฺตี’’ติฯ ติ อิมินา อุทยํ ปสฺสติฯ ติ อิมินา วยํ ปสฺสติฯ</p>


<p>ติ ราควเสน อนุปคมโน หุตฺวาฯ ติ ปฎิฆวเสน อนปคโตฯ ติ ตณฺหาทิฎฺฐินิสฺสเยหิ อนิสฺสิโตฯ ติ ฉนฺทราเคน อพโทฺธฯ ติ กามราคโต วิปฺปมุโตฺตฯ ติ จตูหิ โยเคหิ สพฺพกิเลเสหิ วา วิสํยุโตฺตฯ ติ นิมฺมริยาทีกเตนฯ ติ เอวํวิเธน จิเตฺตน วิหรติฯ</p>


<p>ตตฺถ   เทฺว มริยาทา กิเลสมริยาทา จ อารมฺมณมริยาทา จฯ สเจ หิสฺส อโนฺตสมาปตฺติยํ ปวเตฺต โสฬส ธเมฺม อารพฺภ ราคาทโย อุปฺปเชฺชยฺยุํ, กิเลสมริยาทา เตน กตา ภเวยฺย, เตสุ ปนสฺส เอโกปิ น อุปฺปโนฺนติ กิเลสมริยาทา นตฺถิฯ สเจ ปนสฺส อโนฺตสมาปตฺติยํ ปวเตฺต โสฬส ธเมฺม อาวชฺชนฺตสฺส เอกเจฺจ อาปาถํ นาคเจฺฉยฺยุํฯ เอวมสฺส อารมฺมณมริยาทา ภเวยฺยุํฯ เต ปนสฺส โสฬส ธเมฺม อาวชฺชนฺตสฺส อาปาถํ อนาคตธโมฺม นาม นตฺถีติ อารมฺมณมริยาทาปิ นตฺถิฯ</p>


<p>อปราปิ เทฺว มริยาทา วิกฺขมฺภนมริยาทา จ สมุเจฺฉทมริยาทา จฯ ตาสุ สมุเจฺฉทมริยาทา อุปริ อาคมิสฺสติ, อิมสฺมิํ ปน ฐาเน วิกฺขมฺภนมริยาทา อธิเปฺปตาฯ ตสฺส วิกฺขมฺภิตปจฺจนีกตฺตา นตฺถีติ วิมริยาทิกเตน เจตสา วิหรติฯ</p>


<p>  นฺติ อิโต อุตฺตริ นิสฺสรณํฯ อเญฺญสุ จ สุเตฺตสุ ‘‘อุตฺตริ นิสฺสรณ’’นฺติ นิพฺพานํ วุตฺตํ, อิธ ปน อนนฺตโร วิเสโส อธิเปฺปโตติ เวทิตโพฺพฯ ติ ตสฺส ปชานนสฺส พหุลีกรเณนฯ ติ ตสฺส เถรสฺส อตฺถีติเยว ทฬฺหตรํ โหติฯ อิมินา นเยน เสสวาเรสุปิ อโตฺถ เวทิตโพฺพฯ</p>


<p>ทุติยวาเร ปน สมฺปสาทนเฎฺฐน ฯ สภาวโต ววตฺถเปติฯ</p>


<p>จตุตฺถวาเร ติ สุขฎฺฐาเน เวทนุเปกฺขาวฯ ติ โย โส ‘‘ยเทว ตตฺถ สุข’’นฺติ เจตโส อาโภโค, เอเตเนตํ โอฬาริกมกฺขายตีติ เอวํ ปสฺสทฺธตฺตา เจตโส อนาโภโค วุโตฺต, ตสฺส อภาวาติ อโตฺถฯ ติ ปริสุทฺธาสติเยวฯ  ปาริสุทฺธิอุเปกฺขาฯ</p>


<p> ติ สติยา สมนฺนาคโต ญาเณน สมฺปชาโน หุตฺวา วุฎฺฐาติฯ ติ ยสฺมา เนวสญฺญานาสญฺญายตเน พุทฺธานํเยว อนุปทธมฺมวิปสฺสนา โหติ, น สาวกานํ, ตสฺมา เอตฺถ กลาปวิปสฺสนํ ทเสฺสโนฺต เอวมาหฯ</p>


<p>   ติ มคฺคปญฺญาย จตฺตาริ สจฺจานิ ทิสฺวา จตฺตาโร อาสวา ขีณา โหนฺติฯ สาริปุตฺตเตฺถรสฺส สมถวิปสฺสนํ ยุคนทฺธํ อาหริตฺวา  อรหตฺตํ ปตฺตวาโรปิ อตฺถิ, นิโรธสมาปตฺติสมาปนฺนวาโรปิฯ อรหตฺตํ ปตฺตวาโร อิธ คหิโต, นิโรธํ ปน จิณฺณวสิตาย อปราปรํ สมาปชฺชิสฺสตีติ วทนฺติฯ</p>


<p>ตตฺถสฺส ยสฺมิํ กาเล นิโรธสมาปตฺติ สีสํ โหติ, นิโรธสฺส วาโร อาคจฺฉติ, ผลสมาปตฺติ คูฬฺหา โหติฯ ยสฺมิํ กาเล ผลสมาปตฺติ สีสํ โหติ, ผลสมาปตฺติยา วาโร อาคจฺฉติ, นิโรธสมาปตฺติ คูฬฺหา โหติฯ ชมฺพุทีปวาสิโน เถรา ปน วทนฺติ ‘‘สาริปุตฺตเตฺถโร สมถวิปสฺสนํ ยุคนทฺธํ อาหริตฺวา อนาคามิผลํ สจฺฉิกตฺวา นิโรธํ สมาปชฺชิ, นิโรธา วุฎฺฐาย อรหตฺตํ ปโตฺต’’ติฯ ติ อโนฺตสมาปตฺติยํ ปวเตฺต ติสมุฎฺฐานิกรูปธเมฺม, เหฎฺฐา เนวสญฺญานาสญฺญายตนสมาปตฺติยํ ปวตฺตธเมฺม วาฯ เตปิ หิ อิมสฺมิํ วาเร วิปสฺสิตพฺพธมฺมาว, ตสฺมา เต วา วิปสฺสตีติ ทเสฺสตุํ อิทํ วุตฺตนฺติ เวทิตพฺพํฯ</p>


<p> ติ จิณฺณวสิตํ ปโตฺตฯ ติ นิปฺผตฺติํ ปโตฺตฯ ติอาทีสุ เถโร ภควโต อุเร นิพฺพตฺตสทฺทํ สุตฺวา ชาโตติ  มุเขน ปภาวิตํ สทฺทํ สุตฺวา ชาโตติ  ธเมฺมน ปน ชาตตฺตา นิมฺมิตตฺตา  ธมฺมทายสฺส อาทิยนโต  อามิสทายสฺส อนาทิยนโต ติ เวทิตโพฺพฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๒. ฉพฺพิโสธนสุตฺตวณฺณนา</h3>
<p>    นฺติ ฉพฺพิโสธนสุตฺตํฯ ตตฺถ ติอาทีสุ เอเกนาปิ ปเทน อญฺญา พฺยากตาว โหติ, ทฺวีหิปิฯ อิธ ปน จตูหิ ปเทหิ อญฺญพฺยากรณํ อาคตํฯ ติอาทีสุ ยาย  เจตนาย ทิเฎฺฐ ทิฎฺฐํ เมติ วทติ, สา ทิเฎฺฐ ทิฎฺฐวาทิตา นามฯ เสสปเทสุปิ เอเสว นโยฯ ติ อยํ สภาโวฯ นฺติ น เกวลํ อภินนฺทิตพฺพํ, ปรินิพฺพุตสฺส ปนสฺส สโพฺพปิ ขีณาสวสฺส สกฺกาโร กาตโพฺพฯ ติ สเจ ปนสฺส เวยฺยากรเณน อสนฺตุฎฺฐา โหถ, อุตฺตริมฺปิ อยํ ปโญฺห ปุจฺฉิตโพฺพติ ทเสฺสติฯ อิโต ปเรสุปิ ตีสุ วาเรสุ อยเมว นโยฯ</p>


<p> นฺติ ทุพฺพลํฯ นฺติ วิคจฺฉนสภาวํฯ นฺติ อสฺสาสวิรหิตํฯ ติ ตณฺหาทิฎฺฐีนเมตํ อธิวจนํฯ ตณฺหาทิฎฺฐิโย หิ เตภูมกธเมฺม อุเปนฺตีติ  อุปาทิยนฺตีติ ติปิ ตาสํเยว นามํฯ จิตฺตญฺหิ ตณฺหาทิฎฺฐีหิ สกฺกายธเมฺมสุ ติฎฺฐติ อธิติฎฺฐตีติ ตณฺหาทิฎฺฐิโย  ตาหิ ตํ อภินิวิสตีติ  ตาหิเยว ตํ อนุเสตีติ ติ วุจฺจนฺติฯ   ติอาทีสุ ขเยน วิราเคนาติ อโตฺถฯ สพฺพานิ เจตานิ อญฺญมญฺญเววจนาเนวฯ</p>


<p> ติ ปติฎฺฐานธาตุฯ ติ อาพนฺธนธาตุฯ ติ ปริปาจนธาตุฯ ติ วิตฺถมฺภนธาตุฯ ติ อสมฺผุฎฺฐธาตุฯ ติ วิชานนธาตุฯ นฺติ อหํ อตฺตาติ อตฺตโกฎฺฐาเสน น อุปคมิํฯ นฺติ ปถวีธาตุนิสฺสิตา เสสธาตุโย จ อุปาทารูปญฺจ อรูปกฺขนฺธา จฯ เตปิ หิ นิสฺสิตวตฺถุรูปานํ ปถวีธาตุนิสฺสิตตฺตา เอเกน ปริยาเยน ปถวีธาตุนิสฺสิตาวฯ ตสฺมา ‘‘น จ ปถวีธาตุนิสฺสิต’’นฺติ วทโนฺต เสสรูปารูปธเมฺมปิ อตฺตโต น อุปคจฺฉินฺติ วทติฯ อากาสธาตุนิสฺสิตปเท ปน อวินิโพฺภควเสน สพฺพมฺปิ ภูตุปาทารูปํ  นาม , ตถา ตํนิสฺสิตรูปวตฺถุกา อรูปกฺขนฺธาฯ เอวํ อิธาปิ รูปารูปํ คหิตเมว โหติฯ วิญฺญาณธาตุนิสฺสิตปเท ปน สหชาตา ตโย ขนฺธา จิตฺตสมุฎฺฐานรูปญฺจ นฺติ รูปารูปํ คหิตเมว โหติฯ</p>


<p> ติ เอตฺถ ยํ อตีเต จกฺขุทฺวารสฺส อาปาถํ อาคนฺตฺวา นิรุทฺธํ, ยญฺจ อนาคเต อาปาถํ  อาคนฺตฺวา นิรุชฺฌิสฺสติ, ยมฺปิ เอตรหิ อาคนฺตฺวา นิรุทฺธํ, ตํ สพฺพํ รูปํ นามฯ ยํ ปน อตีเตปิ อาปาถํ อนาคนฺตฺวา นิรุทฺธํ, อนาคเตปิ อนาคนฺตฺวา นิรุชฺฌิสฺสติ, เอตรหิปิ อนาคนฺตฺวา นิรุทฺธํ, ตํ จกฺขุวิญฺญาณวิญฺญาตพฺพธเมฺมสุ สงฺคหิตนฺติ วุเตฺต ติปิฎกจูฬาภยเตฺถโร  อาห – ‘‘อิมสฺมิํ ฐาเน ทฺวิธา กโรถ, อุปริ ฉโนฺทวาเร กินฺติ กริสฺสถ, นยิทํ ลพฺภตี’’ติฯ ตสฺมา ตีสุ กาเลสุ อาปาถํ อาคตํ วา อนาคตํ วา สพฺพมฺปิ ตํ รูปเมว, จกฺขุวิญฺญาณสมฺปยุตฺตา ปน ตโย ขนฺธา จกฺขุวิญฺญาณวิญฺญาตพฺพธมฺมาติ เวทิตพฺพาฯ อยเญฺหตฺถ อโตฺถ ‘‘จกฺขุวิญฺญาเณน สทฺธิํ วิญฺญาตเพฺพสุ ธเมฺมสู’’ติฯ ติ ตณฺหาฉโนฺทฯ ติ เสฺวว รชฺชนวเสน ราโคฯ ติ เสฺวว อภินนฺทนวเสน นนฺทีฯ ติ เสฺวว ตณฺหายนวเสน ตณฺหาฯ เสสทฺวาเรสุปิ เอเสว นโยฯ</p>


<p> ติ เอตฺถ อหงฺกาโร มาโน, มมงฺกาโร ตณฺหา, เสฺวว มานานุสโยฯ ติ อิทํ ปุเพฺพนิวาสํ ทิพฺพจกฺขุญฺจ อวตฺวา กสฺมา วุตฺตํ? ภิกฺขู โลกิยธมฺมํ น ปุจฺฉนฺติ, โลกุตฺตรเมว ปุจฺฉนฺติ, ตสฺมา ปุจฺฉิตปญฺหํเยว กเถโนฺต เอวมาหฯ เอกวิสฺสชฺชิตสุตฺตํ นาเมตํ, ฉพฺพิโสธนนฺติปิสฺส นามํฯ เอตฺถ หิ จตฺตาโร โวหารา ปญฺจ ขนฺธา ฉ ธาตุโย ฉ อชฺฌตฺติกพาหิรานิ อายตนานิ อตฺตโน สวิญฺญาณกกาโย ปเรสํ สวิญฺญาณกกาโยติ อิเม ฉ โกฎฺฐาสา วิสุทฺธา, ตสฺมา ‘‘ฉพฺพิโสธนิย’’นฺติ วุตฺตํฯ  ปน อตฺตโน จ ปรสฺส จ วิญฺญาณกกายํ เอกเมว กตฺวา จตูหิ  อาหาเรหิ สทฺธินฺติ ฉ โกฎฺฐาเส วทนฺติฯ</p>


<p>อิเม ปน ฉ โกฎฺฐาสา ‘‘กิํ เต อธิคตํ, กินฺติ เต อธิคตํ, กทา เต อธิคตํ, กตฺถ  เต อธิคตํ, กตเม เต กิเลสา ปหีนา, กตเมสํ ตฺวํ ธมฺมานํ ลาภี’’ติ (ปารา. ๑๙๘) เอวํ วินยนิเทฺทสปริยาเยน โสเธตพฺพาฯ</p>


<p>เอตฺถ หิ นฺติ อธิคมปุจฺฉา, ฌานวิโมกฺขาทีสุ โสตาปตฺติมคฺคาทีสุ วา กิํ ตยา อธิคตํฯ นฺติ อุปายปุจฺฉาฯ อยญฺหิ เอตฺถาธิปฺปาโย – กิํ ตยา อนิจฺจลกฺขณํ ธุรํ กตฺวา อธิคตํ, ทุกฺขานตฺตลกฺขเณสุ อญฺญตรํ วา, กิํ วา สมาธิวเสน อภินิวิสิตฺวา , อุทาหุ วิปสฺสนาวเสน, ตถา กิํ รูเป อภินิวิสิตฺวา, อุทาหุ อรูเป, กิํ วา อชฺฌตฺตํ อภินิวิสิตฺวา, อุทาหุ พหิทฺธาติฯ นฺติ กาลปุจฺฉา, ปุพฺพณฺหมชฺฌนฺหิกาทีสุ กตรสฺมิํ กาเลติ วุตฺตํ โหติฯ</p>


<p>นฺติ โอกาสปุจฺฉา, กิสฺมิํ โอกาเส, กิํ รตฺติฎฺฐาเน ทิวาฎฺฐาเน รุกฺขมูเล มณฺฑเป กตรสฺมิํ วา วิหาเรติ วุตฺตํ โหติฯ ติ ปหีนกิเลเส ปุจฺฉติ, กตรมคฺควชฺฌา ตว กิเลสา ปหีนาติ วุตฺตํ โหติฯ</p>


<p>ติ ปฎิลทฺธธมฺมปุจฺฉา, ปฐมมคฺคาทีสุ กตเมสํ ตฺวํ ธมฺมานํ ลาภีติ วุตฺตํ โหติฯ</p>


<p>ตสฺมา อิทานิ เจปิ โกจิ ภิกฺขุ อุตฺตริมนุสฺสธมฺมาธิคมํ พฺยากเรยฺย, น โส เอตฺตาวตาว สกฺกาตโพฺพฯ อิเมสุ ปน ฉสุ ฐาเนสุ โสธนตฺถํ วตฺตโพฺพ ‘‘กิํ เต อธิคตํ, กิํ ฌานํ อุทาหุ วิโมกฺขาทีสุ อญฺญตร’’นฺติ? โย หิ เยน อธิคโต ธโมฺม, โส ตสฺส ปากโฎ โหติฯ สเจ ‘‘อิทํ นาม เม อธิคต’’นฺติ วทติ, ตโต ‘‘กินฺติ เต อธิคต’’นฺติ ปุจฺฉิตโพฺพฯ อนิจฺจลกฺขณาทีสุ กิํ ธุรํ กตฺวา, อฎฺฐติํสาย วา อารมฺมเณสุ  รูปารูปอชฺฌตฺตพหิทฺธาทิเภเทสุ วา ธเมฺมสุ เกน มุเขน อภินิวิสิตฺวาติ? โย หิ ยสฺสาภินิเวโส, โส ตสฺส ปากโฎ โหติฯ</p>


<p>สเจ ปน ‘‘อยํ นาม เม อภินิเวโส, เอวํ มยา อธิคต’’นฺติ วทติ, ตโต ‘‘กทา เต อธิคต’’นฺติ ปุจฺฉิตโพฺพ, ‘‘กิํ ปุพฺพเณฺห, อุทาหุ มชฺฌนฺหิกาทีสุ อญฺญตรสฺมิํ กาเล’’ติ ? สเพฺพสญฺหิ อตฺตนา อธิคตกาโล ปากโฎ โหติฯ สเจ ‘‘อมุกสฺมิํ นาม เม กาเล อธิคต’’นฺติ วทติ, ตโต ‘‘กตฺถ เต อธิคต’’นฺติ ปุจฺฉิตโพฺพ, ‘‘กิํ ทิวาฎฺฐาเน, อุทาหุ รตฺติฎฺฐานาทีสุ อญฺญตรสฺมิํ โอกาเส’’ติ? สเพฺพสญฺหิ อตฺตนา อธิคโตกาโส ปากโฎ โหติฯ สเจ ‘‘อมุกสฺมิํ นาม เม โอกาเส อธิคต’’นฺติ วทติ, ตโต ‘‘กตเม เต กิเลสา ปหีนา’’ติ ปุจฺฉิตโพฺพ, ‘‘กิํ ปฐมมคฺควชฺฌา, อุทาหุ ทุติยาทิมคฺควชฺฌา’’ติ? สเพฺพสญฺหิ อตฺตนา อธิคตมเคฺคน ปหีนกิเลสา ปากฎา โหนฺติฯ</p>


<p>สเจ  ‘‘อิเม นาม เม กิเลสา ปหีนา’’ติ วทติ, ตโต ‘‘กตเมสํ ตฺวํ ธมฺมานํ ลาภี’’ติ ปุจฺฉิตโพฺพ, ‘‘กิํ โสตาปตฺติมคฺคสฺส, อุทาหุ สกทาคามิมคฺคาทีสุ อญฺญตรสฺสา’’ติ? สเพฺพสญฺหิ อตฺตนา อธิคตธโมฺม ปากโฎ โหติฯ สเจ ‘‘อิเมสํ นามาหํ ธมฺมานํ ลาภี’’ติ วทติ, เอตฺตาวตาปิสฺส วจนํ น สทฺธาตพฺพํฯ พหุสฺสุตา หิ อุคฺคหปริปุจฺฉากุสลา ภิกฺขู อิมานิ ฉ ฐานานิ โสเธตุํ สโกฺกนฺติฯ อิมสฺส ภิกฺขุโน อาคมนปฎิปทา โสเธตพฺพา, ยทิ อาคมนปฎิปทา น สุชฺฌติ, ‘‘อิมาย ปฎิปทาย โลกุตฺตรธมฺมา นาม น ลพฺภนฺตี’’ติ อปเนตโพฺพฯ</p>


<p>ยทิ ปนสฺส อาคมนปฎิปทา สุชฺฌติ, ‘‘ทีฆรตฺตํ ตีสุ สิกฺขาสุ อปฺปมโตฺต ชาคริยมนุยุโตฺต จตูสุ ปจฺจเยสุ อลโคฺค อากาเส ปาณิสเมน เจตสา วิหรตี’’ติ ปญฺญายติ, ตสฺส ภิกฺขุโน พฺยากรณํ ปฎิปทาย  สทฺธิํ สํสนฺทติ สเมติฯ ‘‘เสยฺยถาปิ นาม คโงฺคทกํ ยมุโนทเกน สทฺธิํ สํสนฺทติ สเมติ, เอวเมว สุปญฺญตฺตา เตน ภควตา สาวกานํ นิพฺพานคามินี ปฎิปทา สํสนฺทติ สเมติ นิพฺพานญฺจ ปฎิปทา จา’’ติ (ที. นิ. ๒.๒๙๖) วุตฺตสทิสํ โหติฯ</p>


<p>อปิจ โข เอตฺตเกนาปิ สกฺกาโร น กาตโพฺพฯ กสฺมา? เอกจฺจสฺส หิ ปุถุชฺชนสฺสาปิ สโต ขีณาสวปฎิปตฺติสทิสา ปฎิปทา โหติฯ ตสฺมา โส ภิกฺขุ เตหิ เตหิ อุปาเยหิ อุตฺตาเสตโพฺพฯ ขีณาสวสฺส นาม อสนิยาปิ มตฺถเก ปตมานาย ภยํ วา ฉมฺภิตตฺตํ วา โลมหํโส วา น โหติ, ปุถุชฺชนสฺส อปฺปมตฺตเกนาปิ โหติฯ</p>


<p>ตตฺริมานิ  วตฺถูนิ – ทีฆภาณกอภยเตฺถโร กิร เอกํ ปิณฺฑปาติกํ ปริคฺคเหตุํ อสโกฺกโนฺต ทหรสฺส สญฺญํ อทาสิฯ โส ตํ นฺหายมานํ กลฺยาณีนทีมุขทฺวาเร นิมุชฺชิตฺวา ปาเท อคฺคเหสิฯ ปิณฺฑปาติโก กุมฺภีโลติ สญฺญาย มหาสทฺทมกาสิ, ตทา นํ ปุถุชฺชโนติ สญฺชานิํสุฯ จนฺทมุขติสฺสราชกาเล ปน มหาวิหาเร สงฺฆเตฺถโร ขีณาสโว ทุพฺพลจกฺขุโก วิหาเรเยว อจฺฉิฯ ราชา เถรํ ปริคฺคณฺหิสฺสามีติ ภิกฺขูสุ ภิกฺขาจารํ คเตสุ อปฺปสโทฺท อุปสงฺกมิตฺวา สโปฺป วิย ปาเท อคฺคเหสิฯ เถโร สิลาถโมฺภ วิย นิจฺจโล หุตฺวา โก เอตฺถาติ อาห ? อหํ, ภเนฺต, ติโสฺสติฯ สุคนฺธํ วายสิ โน ติสฺสาติ? เอวํ ขีณาสวสฺส ภยํ นาม นตฺถีติฯ</p>


<p>เอกโจฺจ ปน ปุถุชฺชโนปิ อติสูโร โหติ นิพฺภโยฯ โส รญฺชนีเยน อารมฺมเณน ปริคฺคณฺหิตโพฺพฯ วสภราชาปิ หิ เอกํ เถรํ ปริคฺคณฺหมาโน ฆเร นิสีทาเปตฺวา ตสฺส  สนฺติเก พทรสาฬวํ มทฺทมาโน นิสีทิฯ มหาเถรสฺส เขโฬ จลิ, ตโต เถรสฺส ปุถุชฺชนภาโว อาวิภูโตฯ ขีณาสวสฺส หิ รสตณฺหา นาม สุปฺปหีนา, ทิเพฺพสุปิ รเสสุ นิกนฺติ นาม น โหติฯ ตสฺมา อิเมหิ อุปาเยหิ ปริคฺคเหตฺวา สจสฺส ภยํ วา ฉมฺภิตตฺตํ วา โลมหํโส วา รสตณฺหา วา อุปฺปชฺชติ, น ตฺวํ อรหาติ อปเนตโพฺพฯ สเจ ปน อภีรู อจฺฉมฺภี อนุตฺราสี หุตฺวา สีโห วิย นิสีทติ, ทิพฺพารมฺมเณปิ นิกนฺติํ น ชเนติฯ อยํ ภิกฺขุ สมฺปนฺนเวยฺยากรโณ สมนฺตา ราชราชมหามตฺตาทีหิ เปสิตํ สกฺการํ อรหตีติฯ</p>

</p>

</p>


<h3>๓. สปฺปุริสธมฺมสุตฺตวณฺณนา</h3>
<p>   นฺติ สปฺปุริสธมฺมสุตฺตํฯ ตตฺถ นฺติ สปฺปุริสานํ ธมฺมํฯ นฺติ ปาปปุริสานํ ธมฺมํฯ เอวํ มาติกํ ฐเปตฺวาปิ ปุน ยถา นาม มคฺคกุสโล ปุริโส วามํ มุญฺจิตฺวา ทกฺขิณํ คณฺหาติฯ ปฐมํ มุญฺจิตพฺพํ กเถติ, เอวํ ปหาตพฺพํ ธมฺมํ ปฐมํ เทเสโนฺต ติอาทิมาหฯ ตตฺถ ติ ขตฺติยกุลา วา พฺราหฺมณกุลา วาฯ เอตเทว หิ กุลทฺวยํ ‘‘อุจฺจากุล’’นฺติ วุจฺจติฯ ติ โส ภิกฺขุ เตสุ ภิกฺขูสุ ปูชารโหฯ ติ อพฺภนฺตรํ กตฺวาฯ</p>


<p>ติ ขตฺติยกุลา วา พฺราหฺมณกุลา วา เวสฺสกุลา  วาฯ อิทเมว หิ กุลตฺตยํ ‘‘มหากุล’’นฺติ วุจฺจติฯ ติ มหเนฺตหิ  โภเคหิ สมนฺนาคตา กุลาฯ ติ อุฬาเรหิ ปณีเตหิ โภเคหิ สมฺปนฺนกุลาฯ อิมสฺมิํ ปททฺวเย จตฺตาริปิ กุลานิ ลพฺภนฺติฯ ยตฺถ กตฺถจิ กุเล ชาโต หิ ปุญฺญพเลหิ มหาโภโคปิ อุฬารโภโคปิ โหติเยวฯ</p>


<p> ติ ปริวารสมฺปโนฺนฯ ติ รตฺติํ ขิตฺตสรา วิย สงฺฆมชฺฌาทีสุ น ปญฺญายนฺติฯ ติ อปฺปปริวาราฯ</p>


<p> ติ สมาทินฺนอารญฺญิกธุตโงฺคฯ เสสธุตเงฺคสุปิ เอเสว นโยฯ อิมสฺมิญฺจ สุเตฺต ปาฬิยํ นเวว ธุตงฺคานิ อาคตานิ, วิตฺถาเรน ปเนตานิ เตรส โหนฺติฯ เตสุ ยํ วตฺตพฺพํ, ตํ สพฺพํ สพฺพากาเรน  ธุตงฺคนิเทฺทเส วุตฺตเมวฯ</p>


<p> ติ ตมฺมยตา วุจฺจติ ตณฺหา, นิตฺตณฺหาติ อโตฺถฯ ติ นิตฺตณฺหตํเยว การณํ กตฺวา อพฺภนฺตรํ วา กตฺวา, จิเตฺต อุปฺปาเทตฺวาติ อโตฺถฯ</p>


<p>นิโรธวาเร  ยสฺมา อนาคามิขีณาสวาว ตํ สมาปตฺติํ สมาปชฺชนฺติ, ปุถุชฺชนสฺส สา นตฺถิ, ตสฺมา อสปฺปุริสวาโร ปริหีโนฯ ติ กญฺจิ ปุคฺคลํ ตีหิ มญฺญนาหิ น มญฺญติฯ   ติ กิสฺมิญฺจิ โอกาเส น มญฺญติฯ ติ เกนจิ วตฺถุนาปิ ตํ ปุคฺคลํ น มญฺญติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๔. เสวิตพฺพาเสวิตพฺพสุตฺตวณฺณนา</h3>
<p>   นฺติ เสวิตพฺพาเสวิตพฺพสุตฺตํฯ ตตฺถ นฺติ อญฺญํ เสวิตพฺพํ กายสมาจารํ, อญฺญํ อเสวิตพฺพํ วทามิ, เสวิตพฺพเมว เกนจิ ปริยาเยน อเสวิตพฺพนฺติ, อเสวิตพฺพํ วา เสวิตพฺพนฺติ จ น วทามีติ อโตฺถฯ วจีสมาจาราทีสุ เอเสว นโยฯ อิติ  ภควา สตฺตหิ ปเทหิ มาติกํ ฐเปตฺวา วิตฺถารโต อวิภชิตฺวาว เทสนํ นิฎฺฐาเปสิฯ กสฺมา? สาริปุตฺตเตฺถรสฺส โอกาสกรณตฺถํฯ</p>


<p>  มิจฺฉาทิฎฺฐิสมฺมาทิฎฺฐิโย ทิฎฺฐิปฎิลาภวเสน วิสุํ องฺคํ หุตฺวา ฐิตาติ น คหิตาฯ</p>


<p>  อกมฺมปถปฺปตฺตา อภิชฺฌาทโย เวทิตพฺพาฯ</p>


<p> สญฺญาปฎิลาภวาเร ติอาทีนิ กามสญฺญาทีนํ ทสฺสนตฺถํ วุตฺตานิฯ</p>


<p> นฺติ สทุกฺขํฯ ติ ภวานํ อปรินิฎฺฐิตภาวายฯ เอตฺถ จ สพฺยาพชฺฌตฺตภาวา นาม จตฺตาโร โหนฺติฯ ปุถุชฺชโนปิ หิ โย เตนตฺตภาเวน ภวํ ปรินิฎฺฐาเปตุํ น สโกฺกติ, ตสฺส ปฎิสนฺธิโต ปฎฺฐาย อกุสลา ธมฺมา วฑฺฒนฺติ, กุสลา ธมฺมา จ ปริหายนฺติ, สทุกฺขเมว  อตฺตภาวํ อภินิพฺพเตฺตติ นามฯ ตถา โสตาปนฺนสกทาคามิอนาคามิโนฯ ปุถุชฺชนาทโย ตาว โหนฺตุ, อนาคามี กถํ สพฺยาพชฺฌํ อตฺตภาวํ อภินิพฺพเตฺตติ, กถญฺจสฺส อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตีติฯ อนาคามีปิ หิ สุทฺธาวาเส นิพฺพโตฺต อุยฺยานวิมานกปฺปรุเกฺข โอโลเกตฺวา ‘‘อโห สุขํ อโห สุข’’นฺติ อุทานํ อุทาเนติ, อนาคามิโน ภวโลโภ ภวตณฺหา อปฺปหีนาว โหนฺติ, ตสฺส อปฺปหีนตณฺหตาย อกุสลา วฑฺฒนฺติ นาม, กุสลา ปริหายนฺติ นาม, สทุกฺขเมว อตฺตภาวํ อภินิพฺพเตฺตติ, อปรินิฎฺฐิตภโวเยว โหตีติ เวทิตโพฺพฯ</p>


<p>นฺติ  อทุกฺขํฯ อยมฺปิ จตุนฺนํ ชนานํ วเสน เวทิตโพฺพฯ โย หิ ปุถุชฺชโนปิ เตนตฺตภาเวน ภวํ ปรินิฎฺฐาเปตุํ สโกฺกติ, ปุน ปฎิสนฺธิํ น คณฺหาติ, ตสฺส ปฎิสนฺธิคฺคหณโต ปฎฺฐาย อกุสลา ปริหายนฺติ, กุสลาเยว วฑฺฒนฺติ, อทุกฺขเมว อตฺตภาวํ นิพฺพเตฺตติ, ปรินิฎฺฐิตภโวเยว นาม โหติฯ ตถา โสตาปนฺนสกทาคามิอนาคามิโนฯ โสตาปนฺนาทโย ตาว โหนฺตุ, ปุถุชฺชโน กถํ อพฺยาพชฺฌอตฺตภาวํ นิพฺพเตฺตติ, กถญฺจสฺส อกุสลปริหานิอาทีนิ โหนฺตีติฯ ปุถุชฺชโนปิ ปจฺฉิมภวิโก เตนตฺตภาเวน ภวํ ปรินิฎฺฐาเปตุํ สมโตฺถ โหติฯ ตสฺส  องฺคุลิมาลสฺส วิย เอเกนูนปาณสหสฺสํ ฆาเตนฺตสฺสาปิ อตฺตภาโว อพฺยาพโชฺฌเยว นาม, ภวํ ปรินิฎฺฐาเปติเยว นามฯ อกุสลเมว หายติ, วิปสฺสนเมว คพฺภํ คณฺหาเปติ นามฯ</p>


<p> นฺติอาทีสุ ยสฺมา เอกจฺจสฺส ตสฺมิํเยว รูเป ราคาทโย อุปฺปชฺชนฺติ, อภินนฺทติ อสฺสาเทติ, อภินนฺทโนฺต  อสฺสาเทโนฺต อนยพฺยสนํ ปาปุณาติ, เอกจฺจสฺส นุปฺปชฺชนฺติ, นิพฺพินฺทติ วิรชฺชติ, นิพฺพินฺทโนฺต วิรชฺชโนฺต นิพฺพุติํ ปาปุณาติ, ตสฺมา ‘‘ตญฺจ อญฺญมญฺญ’’นฺติ น วุตฺตํฯ เอส นโย สพฺพตฺถฯ</p>


<p>นฺติ เอตฺถ เก ภควโต อิมสฺส ภาสิตสฺส อตฺถํ อาชานนฺติ, เก น อาชานนฺตีติ? เย ตาว อิมสฺส สุตฺตสฺส ปาฬิญฺจ อฎฺฐกถญฺจ อุคฺคณฺหิตฺวา ตกฺกรา น โหนฺติ, ยถาวุตฺตํ อนุโลมปฎิปทํ น ปฎิปชฺชนฺติ, เต น อาชานนฺติ นามฯ เย ปน ตกฺกรา โหนฺติ, ยถาวุตฺตํ อนุโลมปฎิปทํ ปฎิปชฺชนฺติ, เต อาชานนฺติ นามฯ เอวํ สเนฺตปิ สปฎิสนฺธิกานํ ตาว ทีฆรตฺตํ หิตาย สุขาย โหตุ, อปฺปฎิสนฺธิกานํ กถํ โหตีติฯ อปฺปฎิสนฺธิกา อนุปาทานา วิย ชาตเวทา ปรินิพฺพายนฺติ, กปฺปสตสหสฺสานมฺปิ อจฺจเยน เตสํ ปุน ทุกฺขํ นาม นตฺถิฯ อิติ เอกํเสน เตสํเยว ทีฆรตฺตํ หิตาย สุขาย โหติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๕. พหุธาตุกสุตฺตวณฺณนา</h3>
<p>   นฺติ พหุธาตุกสุตฺตํฯ ตตฺถ ติอาทีสุ นฺติ จิตฺตุตฺราโสฯ ติ อเนกคฺคตากาโรฯ ติ อุปสฎฺฐากาโร ตตฺถ ตตฺถ ลคฺคนากาโรฯ เตสํ เอวํ นานตฺตํ เวทิตพฺพํ – ปพฺพตาทิวิสมนิสฺสิตา โจรา ชนปทวาสีนํ เปเสนฺติ ‘‘มยํ อสุกทิวเส นาม ตุมฺหากํ คามํ ปหริสฺสามา’’ติฯ ตํ ปวตฺติํ สุตกาลโต   ปฎฺฐาย ภยํ สนฺตาสํ อาปชฺชนฺติฯ อยํ จิตฺตุตฺราโส นามฯ ‘‘อิธ โน โจรา กุปิตา อนตฺถมฺปิ อาวเหยฺยุ’’นฺติ หตฺถสารํ คเหตฺวา ทฺวิปทจตุปฺปเทหิ สทฺธิํ อรญฺญํ ปวิสิตฺวา ตตฺถ ตตฺถ ภูมิยํ นิปชฺชนฺติ, ฑํสมกสาทีหิ ขชฺชมานา คุมฺพนฺตรานิ ปวิสนฺติ, ขาณุกณฺฎเก มทฺทนฺติฯ เตสํ เอวํ วิจรนฺตานํ วิกฺขิตฺตภาโว อเนกคฺคตากาโร นามฯ ตโต โจเรสุ ยถาวุเตฺต ทิวเส อนาคจฺฉเนฺตสุ ‘‘ตุจฺฉกสาสนํ ตํ ภวิสฺสติ, คามํ ปวิสิสฺสามา’’ติ สปริกฺขารา คามํ ปวิสนฺติ, อถ เตสํ ปวิฎฺฐภาวํ ญตฺวา คามํ ปริวาเรตฺวา ทฺวาเร อคฺคิํ ทตฺวา มนุเสฺส ฆาเตตฺวา โจรา สพฺพํ วิภวํ วิลุเมฺปตฺวา คจฺฉนฺติฯ เตสุ ฆาติตาวเสสา อคฺคิํ นิพฺพาเปตฺวา โกฎฺฐจฺฉายภิตฺติจฺฉายาทีสุ ตตฺถ ตตฺถ ลคฺคิตฺวา นิสีทนฺติ นฎฺฐํ อนุโสจมานาฯ อยํ อุปสฎฺฐากาโร ลคฺคนากาโร นามฯ</p>


<p>ติ นเฬหิ ปริจฺฉนฺนา อคารา, เสสสมฺภารา ปเนตฺถ รุกฺขมยา โหนฺติฯ ติณาคาเรปิ เอเสว นโยฯ ติ พาลเมว นิสฺสาย อุปฺปชฺชนฺติฯ พาโล หิ อปณฺฑิตปุริโส รชฺชํ วา อุปรชฺชํ วา อญฺญํ วา ปน มหนฺตํ ฐานํ ปเตฺถโนฺต กติปเย อตฺตนา สทิเส วิธวาปุเตฺต มหาธุเตฺต คเหตฺวา ‘‘เอถ อหํ ตุเมฺห อิสฺสเร กริสฺสามี’’ติ ปพฺพตคหนาทีนิ นิสฺสาย อนฺตเนฺต คาเม ปหรโนฺต ทามริกภาวํ ชานาเปตฺวา อนุปุเพฺพน นิคเมปิ ชนปเทปิ ปหรติ, มนุสฺสา เคหานิ ฉเฑฺฑตฺวา เขมนฺตฎฺฐานํ ปตฺถยมานา ปกฺกมนฺติ, เต นิสฺสาย วสนฺตา ภิกฺขูปิ ภิกฺขุนิโยปิ อตฺตโน อตฺตโน วสนฎฺฐานานิ ปหาย ปกฺกมนฺติฯ คตคตฎฺฐาเน ภิกฺขาปิ เสนาสนมฺปิ  ทุลฺลภํ โหติฯ เอวํ จตุนฺนํ ปริสานํ ภยํ อาคตเมว โหติฯ ปพฺพชิเตสุปิ เทฺว พาลา ภิกฺขู อญฺญมญฺญํ วิวาทํ ปฎฺฐเปตฺวา โจทนํ อารภนฺติ ฯ อิติ โกสมฺพิวาสิกานํ วิย มหากลโห อุปฺปชฺชติ, จตุนฺนํ ปริสานํ ภยํ อาคตเมว โหตีติ เอวํ ยานิ กานิจิ ภยานิ อุปฺปชฺชนฺติ, สพฺพานิ ตานิ พาลโต อุปฺปชฺชนฺตีติ เวทิตพฺพานิฯ</p>


<p>ติ ภควตา ธมฺมเทสนา มตฺถกํ อปาเปตฺวาว นิฎฺฐาปิตาฯ ยํนูนาหํ ทสพลํ ปุจฺฉิตฺวา สพฺพญฺญุตญฺญาเณเนวสฺส เทสนาย ปาริปูริํ กเรยฺยนฺติ  จิเนฺตตฺวา เอตํ ‘‘กิตฺตาวตา นุ โข, ภเนฺต’’ติอาทิวจนํ อโวจฯ</p>


<p> อฎฺฐารสสุ ธาตูสุ อเฑฺฒกาทสธาตุโย รูปปริคฺคโห, อฑฺฒฎฺฐมกธาตุโย อรูปปริคฺคโหติ รูปารูปปริคฺคโหว กถิโตฯ สพฺพาปิ ขนฺธวเสน ปญฺจกฺขนฺธา โหนฺติฯ ปญฺจปิ ขนฺธา ทุกฺขสจฺจํ, เตสํ สมุฎฺฐาปิกา ตณฺหา สมุทยสจฺจํ, อุภินฺนํ อปฺปวตฺติ นิโรธสจฺจํ, นิโรธปชานนา ปฎิปทา มคฺคสจฺจํฯ อิติ จตุสจฺจกมฺมฎฺฐานํ เอกสฺส ภิกฺขุโน นิคฺคมนํ มตฺถกํ ปาเปตฺวา กถิตํ โหติฯ อยเมตฺถ สเงฺขโป, วิตฺถารโต ปเนตา ธาตุโย  กถิตาวฯ ติ สห วิปสฺสนาย มโคฺค วุโตฺตฯ</p>


<p>ปถวีธาตุอาทโย สวิญฺญาณกกายํ สุญฺญโต นิสฺสตฺตโต ทเสฺสตุํ วุตฺตาฯ ตาปิ ปุริมาหิ อฎฺฐารสหิ ธาตูหิ ปูเรตพฺพาฯ ปูเรเนฺตน วิญฺญาณธาตุโต นีหริตฺวา ปูเรตพฺพาฯ วิญฺญาณธาตุ เหสา จกฺขุวิญฺญาณาทิวเสน ฉพฺพิธา โหติฯ ตตฺถ จกฺขุวิญฺญาณธาตุยา ปริคฺคหิตาย ตสฺสา วตฺถุ จกฺขุธาตุ, อารมฺมณํ รูปธาตูติ เทฺว ธาตุโย ปริคฺคหิตาว  โหนฺติฯ เอส นโย สพฺพตฺถฯ มโนวิญฺญาณธาตุยา ปน ปริคฺคหิตาย ตสฺสา ปุริมปจฺฉิมวเสน มโนธาตุ, อารมฺมณวเสน ธมฺมธาตูติ เทฺว ธาตุโย ปริคฺคหิตาว โหนฺติฯ อิติ อิมาสุ อฎฺฐารสสุ ธาตูสุ อเฑฺฒกาทสธาตุโย รูปปริคฺคโหติ ปุริมนเยเนว อิทมฺปิ เอกสฺส ภิกฺขุโน นิคฺคมนํ มตฺถกํ ปาเปตฺวา กถิตํ โหติฯ</p>


<p>ติอาทีสุ สุขญฺจ ตํ นิสฺสตฺตสุญฺญตเฎฺฐน ธาตุ จาติ สุขธาตุฯ เอส นโย สพฺพตฺถฯ เอตฺถ จ ปุริมา จตโสฺส ธาตุโย สปฺปฎิปกฺขวเสน คหิตา, ปจฺฉิมา เทฺว สริกฺขกวเสนฯ อวิภูตภาเวน หิ อุเปกฺขาธาตุ อวิชฺชาธาตุยา สริกฺขาฯ เอตฺถ จ สุขทุกฺขธาตูสุ  ปริคฺคหิตาสุ กายวิญฺญาณธาตุ ปริคฺคหิตาว โหติ, เสสาสุ ปริคฺคหิตาสุ มโนวิญฺญาณธาตุ ปริคฺคหิตาว โหติฯ อิมาปิ ฉ ธาตุโย เหฎฺฐา อฎฺฐารสหิเยว ปูเรตพฺพาฯ ปูเรเนฺตน อุเปกฺขาธาตุโต นีหริตฺวา ปูเรตพฺพาฯ อิติ อิมาสุ อฎฺฐารสสุ ธาตูสุ อเฑฺฒกาทสธาตุโย รูปปริคฺคโหติ  ปุริมนเยเนว อิทมฺปิ เอกสฺส ภิกฺขุโน นิคฺคมนํ มตฺถกํ ปาเปตฺวา กถิตํ โหติฯ</p>


<p>กามธาตุอาทีนํ เทฺวธาวิตเกฺก (ม. นิ. ๑.๒๐๖) กามวิตกฺกาทีสุ วุตฺตนเยเนว อโตฺถ เวทิตโพฺพฯ อภิธเมฺมปิ ‘‘ตตฺถ กตมา กามธาตุ, กามปฎิสํยุโตฺต ตโกฺก วิตโกฺก’’ติอาทินา (วิภ. ๑๘๒) นเยเนว เอตาสํ วิตฺถาโร อาคโตเยวฯ อิมาปิ ฉ ธาตุโย เหฎฺฐา อฎฺฐารสหิเยว ปูเรตพฺพาฯ ปูเรเนฺตน กามธาตุโต นีหริตฺวา ปูเรตพฺพาฯ อิติ อิมาสุ อฎฺฐารสสุ ธาตูสุ อเฑฺฒกาทสธาตุโย รูปปริคฺคโหติ ปุริมนเยเนว อิทมฺปิ เอกสฺส ภิกฺขุโน นิคฺคมนํ มตฺถกํ ปาเปตฺวา กถิตํ โหติฯ</p>


<p>กามธาตุอาทีสุ ปญฺจ กามาวจรกฺขนฺธา  กามธาตุ นาม, ปญฺจ รูปาวจรกฺขนฺธา รูปธาตุ นาม, จตฺตาโร อรูปาวจรกฺขนฺธา อรูปธาตุ นามฯ อภิธเมฺม ปน ‘‘ตตฺถ กตมา กามธาตุ, เหฎฺฐโต อวีจินิรยํ ปริยนฺตํ กริตฺวา’’ติอาทินา (วิภ. ๑๘๒) นเยน เอตาสํ วิตฺถาโร อาคโตเยวฯ อิมาปิ ติโสฺส ธาตุโย เหฎฺฐา อฎฺฐารสหิเยว ปูเรตพฺพาฯ ปูเรเนฺตน กามธาตุโต นีหริตฺวา ปูเรตพฺพาฯ อิติ อิมาสุ อฎฺฐารสสุ ธาตูสุ อเฑฺฒกาทสธาตุโย รูปปริคฺคโหติ ปุริมนเยเนว อิทมฺปิ เอกสฺส ภิกฺขุโน นิคฺคมนํ มตฺถกํ ปาเปตฺวา กถิตํ โหติฯ</p>


<p>ติ ปจฺจเยหิ สมาคนฺตฺวา กตา, ปญฺจนฺนํ ขนฺธานเมตํ อธิวจนํฯ น สงฺขตา ฯ นิพฺพานเสฺสตํ อธิวจนํฯ อิมาปิ เทฺว ธาตุโย เหฎฺฐา อฎฺฐารสหิเยว ปูเรตพฺพาฯ ปูเรเนฺตน สงฺขตธาตุโต นีหริตฺวา ปูเรตพฺพาฯ อิติ อิมาสุ อฎฺฐารสสุ ธาตูสุ อเฑฺฒกาทสธาตุโย รูปปริคฺคโหติ ปุริมนเยเนว อิทมฺปิ เอกสฺส ภิกฺขุโน นิคฺคมนํ มตฺถกํ ปาเปตฺวา กถิตํ โหติฯ</p>


<p> ติ อชฺฌตฺติกานิ จ พาหิรานิ จฯ เอตฺถ หิ จกฺขุอาทีนิ อชฺฌตฺติกานิ ฉ, รูปาทีนิ พาหิรานิ ฉฯ อิธาปิ ติ สห วิปสฺสนาย มโคฺค กถิโตฯ</p>


<p>  นฺติอาทิ มหาตณฺหาสงฺขเย วิตฺถาริตเมวฯ</p>


<p> นฺติ  เหตุปฎิเกฺขโปฯ ติ ปจฺจยปฎิเกฺขโปฯ อุภเยนาปิ การณเมว ปฎิกฺขิปติฯ การณญฺหิ ตทายตฺตวุตฺติตาย อตฺตโน ผลสฺส ฐานนฺติ จ อวกาโสติ จ วุจฺจติฯ นฺติ เยน การเณนฯ ติ  มคฺคทิฎฺฐิยา สมฺปโนฺน โสตาปโนฺน อริยสาวโกฯ นฺติ จตุภูมเกสุ สงฺขตสงฺขาเรสุ กญฺจิ เอกสงฺขารมฺปิฯ ติ นิโจฺจติ คเณฺหยฺยฯ ติ เอตํ การณํ นตฺถิ น อุปลพฺภติฯ ติ เยน การเณน ปุถุชฺชโนฯ ติ เอตํ การณํ อตฺถิฯ สสฺสตทิฎฺฐิยา หิ โส เตภูมเกสุ สงฺขตสงฺขาเรสุ กญฺจิ สงฺขารํ นิจฺจโต คเณฺหยฺยาติ อโตฺถฯ จตุตฺถภูมกสงฺขารา ปน เตชุสฺสทตฺตา ทิวสํ สนฺตโตฺต อโยคุโฬ วิย มกฺขิกานํ ทิฎฺฐิยา วา อเญฺญสํ วา อกุสลานํ อารมฺมณํ น โหนฺติฯ อิมินา นเยน ติอาทีสุปิ อโตฺถ เวทิตโพฺพฯ</p>


<p>ติ ‘‘เอกนฺตสุขี อตฺตา โหติ อโรโค ปรํ มรณา’’ติ (ม. นิ. ๓.๒๑, ๒๒) เอวํ อตฺตทิฎฺฐิวเสน สุขโต คาหํ สนฺธาเยตํ วุตฺตํฯ ทิฎฺฐิวิปฺปยุตฺตจิเตฺตน ปน อริยสาวโก ปริฬาหาภิภูโต ปริฬาหวูปสมตฺถํ มตฺตหตฺถิํ ปริตฺตาสิโต วิย, โจกฺขพฺราหฺมโณ วิย จ คูถํ กญฺจิ สงฺขารํ สุขโต อุปคจฺฉติฯ อตฺตวาเร กสิณาทิปณฺณตฺติสงฺคหตฺถํ สงฺขารนฺติ อวตฺวา กญฺจิ ธมฺมนฺติ วุตฺตํฯ อิธาปิ อริยสาวกสฺส จตุภูมกวเสน เวทิตโพฺพ, ปุถุชฺชนสฺส เตภูมกวเสนฯ สพฺพวาเรสุ อริยสาวกสฺสาปิ เตภูมกวเสเนว ปริเจฺฉโท วฎฺฎติฯ ยํ ยญฺหิ ปุถุชฺชโน  คณฺหาติ, ตโต ตโต อริยสาวโก คาหํ วินิเวเฐติฯ ปุถุชฺชโน หิ ยํ ยํ นิจฺจํ สุขํ อตฺตาติ คณฺหาติ, ตํ ตํ อริยสาวโก อนิจฺจํ ทุกฺขํ อนตฺตาติ คณฺหโนฺต ตํ คาหํ วินิเวเฐติฯ</p>


<p> นฺติอาทีสุ ชนิกาว มาตา, ชนโก ปิตา, มนุสฺสภูโตว ขีณาสโว อรหาติ อธิเปฺปโตฯ กิํ ปน อริยสาวโก อญฺญํ ชีวิตา โวโรเปยฺยาติ? เอตมฺปิ อฎฺฐานํฯ สเจปิ หิ ภวนฺตรคตํ อริยสาวกํ  อตฺตโน อริยภาวํ อชานนฺตมฺปิ โกจิ เอวํ วเทยฺย ‘‘อิมํ กุนฺถกิปิลฺลิกํ ชีวิตา โวโรเปตฺวา สกลจกฺกวาฬคเพฺภ จกฺกวตฺติรชฺชํ ปฎิปชฺชาหี’’ติ , เนว โส ตํ ชีวิตา โวโรเปยฺยฯ อถาปิ นํ เอวํ วเทยฺย ‘‘สเจ อิมํ น ฆาเตสฺสสิ, สีสํ เต ฉินฺทิสฺสามา’’ติฯ สีสเมวสฺส ฉิเนฺทยฺย, น จ โส ตํ ฆาเตยฺยฯ ปุถุชฺชนภาวสฺส ปน มหาสาวชฺชภาวทสฺสนตฺถํ อริยสาวกสฺส จ พลทีปนตฺถเมตํ วุตฺตํฯ อยเญฺหตฺถ อธิปฺปาโย – สาวโชฺช ปุถุชฺชนภาโว, ยตฺร หิ นาม ปุถุชฺชโน มาตุฆาตาทีนิปิ อานนฺตริยานิ กริสฺสติฯ มหาพโล จ อริยสาวโก, โย เอตานิ กมฺมานิ น กโรตีติฯ</p>


<p>ติ วธกจิเตฺตน ปทุฎฺฐจิโตฺตฯ ติ ชีวมานกสรีเร ขุทฺทกมกฺขิกาย ปิวนมตฺตมฺปิ โลหิตํ อุปฺปาเทยฺยฯ ติ สมานสํวาสกํ สมานสีมาย ฐิตํ ปญฺจหิ การเณหิ สงฺฆํ ภิเนฺทยฺยฯ วุตฺตเญฺหตํ ‘‘ปญฺจหุปาลิ อากาเรหิ สโงฺฆ ภิชฺชติฯ กเมฺมน อุเทฺทเสน โวหรโนฺต อนุสฺสาวเนน สลากคฺคาเหนา’’ติ (ปริ. ๔๕๘)ฯ</p>


<p>ตตฺถ  ติ อปโลกนาทีสุ จตูสุ กเมฺมสุ อญฺญตเรน กเมฺมนฯ ติ ปญฺจสุ ปาติโมกฺขุเทฺทเสสุ อญฺญตเรน อุเทฺทเสนฯ ติ กถยโนฺต, ตาหิ ตาหิ อุปฺปตฺตีหิ อธมฺมํ ธโมฺมติอาทีนิ อฎฺฐารส เภทกรวตฺถูนิ ทีเปโนฺตฯ ติ นนุ ตุเมฺห ชานาถ มยฺหํ อุจฺจากุลา ปพฺพชิตภาวํ พหุสฺสุตภาวญฺจ, มาทิโส นาม อุทฺธมฺมํ อุพฺพินยํ สตฺถุสาสนํ คาเหยฺยาติ จิตฺตมฺปิ อุปฺปาเทตุํ ตุมฺหากํ ยุตฺตํ, กิํ มยฺหํ อวีจิ นีลุปฺปลวนํ วิย สีตโล, กิํ อหํ อปายโต น ภายามีติอาทินา นเยน กณฺณมูเล วจีเภทํ กตฺวา อนุสฺสาวเนนฯ ติ เอวํ อนุสฺสาเวตฺวา เตสํ จิตฺตํ อุปตฺถเมฺภตฺวา อนิวตฺติธเมฺม กตฺวา ‘‘คณฺหถ อิมํ สลาก’’นฺติ สลากคฺคาเหนฯ</p>


<p>เอตฺถ จ กมฺมเมว อุเทฺทโส วา ปมาณํ, โวหารานุสฺสาวนสลากคฺคาหา ปน ปุพฺพภาคาฯ อฎฺฐารสวตฺถุทีปนวเสน หิ โวหรเนฺตน ตตฺถ รุจิชนนตฺถํ อนุสฺสาเวตฺวา สลากาย คาหิตายปิ อภิโนฺนว โหติ สโงฺฆฯ ยทา ปน เอวํ จตฺตาโร วา อติเรกา วา สลากํ คาเหตฺวา อาเวณิกํ  กมฺมํ วา อุเทฺทสํ วา กโรนฺติ, ตทา สโงฺฆ ภิโนฺน นาม โหติฯ เอวํ ทิฎฺฐิสมฺปโนฺน ปุคฺคโล สงฺฆํ ภิเนฺทยฺยาติ เนตํ ฐานํ วิชฺชติฯ เอตฺตาวตา มาตุฆาตาทีนิ ปญฺจ อานนฺตริยกมฺมานิ ทสฺสิตานิ โหนฺติ, ยานิ ปุถุชฺชโน กโรติ, น อริยสาวโก, เตสํ อาวิภาวตฺถํ –</p>


<p>
กมฺมโต  
ทฺวารโต เจว, กปฺปฎฺฐิติยโต ตถา;  
  
ปากสาธารณาทีหิ, วิญฺญาตโพฺพ วินิจฺฉโยฯ  
</p>
  
<p>ตตฺถ  ตาว – เอตฺถ หิ มนุสฺสภูตเสฺสว มนุสฺสภูตํ มาตรํ วา ปิตรํ วา อปิ ปริวตฺตลิงฺคํ ชีวิตา โวโรเปนฺตสฺส กมฺมํ อานนฺตริยํ โหติ, ตสฺส วิปากํ ปฎิพาหิสฺสามีติ สกลจกฺกวาฬํ มหาเจติยปฺปมาเณหิ  กญฺจนถูเปหิ ปูเรตฺวาปิ สกลจกฺกวาฬํ ปูเรตฺวา นิสินฺนภิกฺขุสงฺฆสฺส มหาทานํ ทตฺวาปิ พุทฺธสฺส ภควโต สงฺฆาฎิกณฺณํ อมุญฺจโนฺต วิจริตฺวาปิ กายสฺส เภทา นิรยเมว อุปปชฺชติฯ โย ปน สยํ มนุสฺสภูโต ติรจฺฉานภูตํ มาตรํ วา ปิตรํ วา, สยํ วา ติรจฺฉานภูโต มนุสฺสภูตํ, ติรจฺฉาโนเยว วา ติรจฺฉานภูตํ ชีวิตา โวโรเปติ, ตสฺส กมฺมํ อานนฺตริยํ น โหติ, ภาริยํ ปน โหติ, อานนฺตริยํ อาหเจฺจว ติฎฺฐติฯ มนุสฺสชาติกานํ ปน วเสน อยํ ปโญฺห กถิโตฯ</p>


<p>ตตฺถ เอฬกจตุกฺกํ สงฺคามจตุกฺกํ โจรจตุกฺกญฺจ กเถตพฺพํฯ เอฬกํ มาเรมีติ อภิสนฺธินาปิ หิ เอฬกฎฺฐาเน ฐิตํ มนุโสฺส มนุสฺสภูตํ มาตรํ วา ปิตรํ วา มาเรโนฺต อานนฺตริยํ ผุสติฯ เอฬกาภิสนฺธินา ปน มาตาปิตาอภิสนฺธินา วา เอฬกํ มาเรโนฺต อานนฺตริยํ น ผุสติฯ มาตาปิตาอภิสนฺธินา มาตาปิตโร มาเรโนฺต ผุสเตวฯ เอเสว นโย อิตรสฺมิมฺปิ จตุกฺกทฺวเยฯ ยถา จ มาตาปิตูสุ, เอวํ อรหเนฺตปิ เอตานิ จตุกฺกานิ เวทิตพฺพานิฯ</p>


<p>มนุสฺสอรหนฺตเมว มาเรตฺวา อานนฺตริยํ ผุสติ, น ยกฺขภูตํฯ กมฺมํ ปน ภาริยํ, อานนฺตริยสทิสเมวฯ มนุสฺสอรหนฺตสฺส จ ปุถุชฺชนกาเลเยว สตฺถปฺปหาเร วา วิเส วา ทิเนฺนปิ ยทิ โส อรหตฺตํ ปตฺวา เตเนว มรติ, อรหนฺตฆาโต โหติเยวฯ ยํ ปน ปุถุชฺชนกาเล ทินฺนํ ทานํ อรหตฺตํ ปตฺวา ปริภุญฺชติ, ปุถุชฺชนเสฺสว ทินฺนํ โหติฯ เสสอริยปุคฺคเล  มาเรนฺตสฺส อานนฺตริยํ นตฺถิฯ กมฺมํ ปน ภาริยํ, อานนฺตริยสทิสเมวฯ</p>


<p> ตถาคตสฺส อเภชฺชกายตาย ปรูปกฺกเมน จมฺมเจฺฉทํ กตฺวา โลหิตปคฺฆรณํ นาม นตฺถิฯ สรีรสฺส ปน อโนฺตเยว เอกสฺมิํเยว ฐาเน โลหิตํ สโมสรติฯ เทวทเตฺตน ปวิทฺธสิลโต  ภิชฺชิตฺวา คตา สกลิกาปิ  ตถาคตสฺส ปาทนฺตํ ปหริ, ผรสุนา ปหโฎ วิย ปาโท อโนฺตโลหิโตเยว อโหสิฯ ตถา กโรนฺตสฺส อานนฺตริยํ โหติฯ ชีวโก ปน ตถาคตสฺส รุจิยา สตฺถเกน จมฺมํ ฉินฺทิตฺวา ตมฺหา ฐานา ทุฎฺฐโลหิตํ นีหริตฺวา ผาสุมกาสิ, ตถา กโรนฺตสฺส ปุญฺญกมฺมเมว โหติฯ</p>


<p>อถ เย จ ปรินิพฺพุเต ตถาคเต เจติยํ ภินฺทนฺติ, โพธิํ ฉินฺทนฺติ ธาตุมฺหิ อุปกฺกมนฺติ, เตสํ กิํ โหตีติ? ภาริยํ กมฺมํ โหติ อานนฺตริยสทิสํฯ สธาตุกํ ปน ถูปํ วา ปฎิมํ วา พาธมานํ โพธิสาขํ ฉินฺทิตุํ วฎฺฎติฯ สเจปิ ตตฺถ นิลีนา สกุณา เจติเย วจฺจํ ปาเตนฺติ, ฉินฺทิตุํ วฎฺฎติเยวฯ ปริโภคเจติยโต หิ สรีรเจติยํ มหนฺตตรํฯ เจติยวตฺถุํ ภินฺทิตฺวา คจฺฉนฺตํ โพธิมูลมฺปิ ฉินฺทิตฺวา หริตุํ วฎฺฎติฯ ยา ปน โพธิสาขา โพธิฆรํ พาธติ, ตํ เคหรกฺขณตฺถํ ฉินฺทิตุํ น ลภติ, โพธิอตฺถญฺหิ เคหํ, น เคหตฺถาย โพธิฯ อาสนฆเรปิ เอเสว นโยฯ ยสฺมิํ ปน อาสนฆเร ธาตุ นิหิตา โหติ, ตสฺส รกฺขณตฺถาย โพธิสาขํ ฉินฺทิตุํ วฎฺฎติฯ โพธิชคฺคนตฺถํ โอโชหรณสาขํ วา ปูติฎฺฐานํ วา ฉินฺทิตุํ วฎฺฎติเยว, ภควโต สรีรปฎิชคฺคเน วิย ปุญฺญมฺปิ โหติฯ</p>


<p>สงฺฆเภเท สีมฎฺฐกสเงฺฆ อสนฺนิปติเต วิสุํ ปริสํ คเหตฺวา กตโวหารานุสฺสาวน-สลากคฺคาหสฺส กมฺมํ วา กโรนฺตสฺส, อุเทฺทสํ วา อุทฺทิสนฺตสฺส เภโท จ โหติ อานนฺตริยกมฺมญฺจฯ สมคฺคสญฺญาย ปน วฎฺฎตีติ กมฺมํ กโรนฺตสฺส เภโทว โหติ, น อานนฺตริยกมฺมํ, ตถา นวโต อูนปริสายํฯ สพฺพนฺติเมน ปริเจฺฉเทน  นวนฺนํ ชนานํ โย สงฺฆํ ภินฺทติ , ตสฺส อานนฺตริยกมฺมํ โหติฯ อนุวตฺตกานํ อธมฺมวาทีนํ มหาสาวชฺชกมฺมํฯ ธมฺมวาทิโน ปน อนวชฺชาฯ</p>


<p>ตตฺถ นวนฺนเมว สงฺฆเภเท อิทํ สุตฺตํ – ‘‘เอกโต อุปาลิ จตฺตาโร โหนฺติ, เอกโต จตฺตาโร, นวโม อนุสฺสาเวติ, สลากํ คาเหติ ‘อยํ ธโมฺม อยํ วินโย อิทํ สตฺถุสาสนํ, อิทํ คณฺหถ, อิมํ โรเจถา’ติ, เอวํ โข, อุปาลิ, สงฺฆราชิ เจว โหติ สงฺฆเภโท จฯ นวนฺนํ วา, อุปาลิ, อติเรกนวนฺนํ วา สงฺฆราชิ เจว โหติ สงฺฆเภโท จา’’ติ (จูฬว. ๓๕๑)ฯ เอเตสุ ปน ปญฺจสุ  สงฺฆเภโท วจีกมฺมํ, เสสานิ กายกมฺมานีติฯ เอวํ กมฺมโต วิญฺญาตโพฺพ วินิจฺฉโยฯ</p>


<p>ติ สพฺพาเนว เจตานิ กายทฺวารโตปิ วจีทฺวารโตปิ สมุฎฺฐหนฺติฯ ปุริมานิ ปเนตฺถ จตฺตาริ อาณตฺติกวิชฺชามยปโยควเสน วจีทฺวารโต สมุฎฺฐหิตฺวาปิ กายทฺวารเมว ปูเรนฺติ, สงฺฆเภโท หตฺถมุทฺทาย เภทํ กโรนฺตสฺส กายทฺวารโต สมุฎฺฐหิตฺวาปิ วจีทฺวารเมว ปูเรตีติฯ เอวเมตฺถ ทฺวารโตปิ วิญฺญาตโพฺพ วินิจฺฉโยฯ</p>


<p>ติ สงฺฆเภโทเยว เจตฺถ กปฺปฎฺฐิติโยฯ สณฺฐหเนฺต หิ กเปฺป กปฺปเวมเชฺฌ วา สงฺฆเภทํ กตฺวา กปฺปวินาเสเยว มุจฺจติฯ สเจปิ หิ เสฺวว กโปฺป วินสฺสิสฺสตีติ อชฺช สงฺฆเภทํ กโรติ, เสฺวว มุจฺจติ, เอกทิวสเมว นิรเย ปจฺจติฯ เอวํ กรณํ ปน นตฺถิฯ เสสานิ จตฺตาริ กมฺมานิ อานนฺตริยาเนว โหนฺติ, น กปฺปฎฺฐิติยานีติ เอวเมตฺถ กปฺปฎฺฐิติยโตปิ วิญฺญาตโพฺพ วินิจฺฉโยฯ</p>


<p>ติ  เยน จ ปญฺจเป’ตานิ กมฺมานิ กตานิ โหนฺติ, ตสฺส สงฺฆเภโทเยว ปฎิสนฺธิวเสน วิปจฺจติ, เสสานิ ‘‘อโหสิกมฺมํ, นาโหสิ กมฺมวิปาโก’’ติ เอวมาทีสุ สงฺขฺยํ คจฺฉนฺติฯ สงฺฆสฺส เภทาภาเว โลหิตุปฺปาโท, ตทภาเว อรหนฺตฆาโต, ตทภาเว จ สเจ ปิตา สีลวา โหติ, มาตา ทุสฺสีลา, โน วา ตถา สีลวตี, ปิตุฆาโต ปฎิสนฺธิวเสน วิปจฺจติฯ สเจ มาตาปิตุฆาโต, ทฺวีสุปิ สีเลน วา ทุสฺสีเลน วา สมาเนสุ มาตุฆาโตว ปฎิสนฺธิวเสน วิปจฺจติ ฯ มาตา หิ ทุกฺกรการินี พหูปการา จ ปุตฺตานนฺติ เอวเมตฺถ ปากโตปิ วิญฺญาตโพฺพ วินิจฺฉโยฯ</p>


<p>ติ ปุริมานิ จตฺตาริ สเพฺพสมฺปิ คหฎฺฐปพฺพชิตานํ สาธารณานิฯ สงฺฆเภโท ปน ‘‘น โข, อุปาลิ ภิกฺขุนี, สงฺฆํ ภินฺทติ, น สิกฺขมานา, น สามเณโร, น สามเณรี, น อุปาสโก, น อุปาสิกา สงฺฆํ ภินฺทติ, ภิกฺขุ โข, อุปาลิ, ปกตโตฺต สมานสํวาสโก สมานสีมายํ ฐิโต สงฺฆํ ภินฺทตี’’ติ (จูฬว. ๓๕๑) วจนโต วุตฺตปฺปการสฺส ภิกฺขุโนว โหติ, น อญฺญสฺส, ตสฺมา อสาธารโณฯ อาทิสเทฺทน สเพฺพปิ เต ทุกฺขเวทนาสหคตา  โทสโมหสมฺปยุตฺตา จาติ เอวเมตฺถ สาธารณาทีหิปิ วิญฺญาตโพฺพ วินิจฺฉโยฯ</p>


<p>นฺติ ‘‘อยํ เม สตฺถา สตฺถุกิจฺจํ กาตุํ อสมโตฺถ’’ติ ภวนฺตเรปิ อญฺญํ ติตฺถกรํ ‘‘อยํ เม สตฺถา’’ติ เอวํ คเณฺหยฺย, เนตํ ฐานํ วิชฺชตีติ อโตฺถฯ</p>


<p> ติ ทสสหสฺสิโลกธาตุยาฯ   หิ  ชาติเขตฺตํ อาณาเขตฺตํ วิสยเขตฺตํฯ ตตฺถ  นาม ทสสหสฺสี โลกธาตุฯ สา หิ ตถาคตสฺส มาตุกุจฺฉิโอกฺกมนกาเล นิกฺขมนกาเล สโมฺพธิกาเล ธมฺมจกฺกปฺปวตฺตเน อายุสงฺขาโรสฺสชฺชเน ปรินิพฺพาเน จ กมฺปติฯ โกฎิสตสหสฺสจกฺกวาฬํ ปน  นามฯ อาฎานาฎิยโมรปริตฺตธชคฺคปริตฺตรตนปริตฺตาทีนญฺหิ เอตฺถ อาณา วตฺตติฯ  ปน ปริมาณํ นตฺถิฯ พุทฺธานญฺหิ ‘‘ยาวตกํ ญาณํ ตาวตกํ เนยฺยํ, ยาวตกํ เนยฺยํ ตาวตกํ ญาณํ, ญาณปริยนฺติกํ เนยฺยํ เนยฺยปริยนฺติกํ ญาณ’’นฺติ (ปฎิ. ม. ๓.๕) วจนโต อวิสโย นาม นตฺถิฯ</p>


<p>อิเมสุ ปน ตีสุ เขเตฺตสุ ฐเปตฺวา อิมํ จกฺกวาฬํ อญฺญสฺมิํ จกฺกวาเฬ พุทฺธา อุปฺปชฺชนฺตีติ สุตฺตํ นตฺถิ, น อุปฺปชฺชนฺตีติ ปน อตฺถิฯ  วินยปิฎกํ สุตฺตนฺตปิฎกํ อภิธมฺมปิฎกํ,  มหากสฺสปเตฺถรสฺส สงฺคีติ, ยสเตฺถรสฺส สงฺคีติ, โมคฺคลิปุตฺตติสฺสเตฺถรสฺส สงฺคีตีติฯ อิมา ติโสฺส สงฺคีติโย อารุเฬฺห เตปิฎเก พุทฺธวจเน อิมํ  จกฺกวาฬํ มุญฺจิตฺวา อญฺญตฺถ พุทฺธา อุปฺปชฺชนฺตีติ สุตฺตํ นตฺถิ, น อุปฺปชฺชนฺตีติ ปน อตฺถิฯ</p>


<p>นฺติ อปุเร อปจฺฉาฯ เอกโต น อุปฺปชฺชนฺติ, ปุเร วา ปจฺฉา วา อุปฺปชฺชนฺตีติ วุตฺตํ โหติฯ ตตฺถ หิ โพธิปลฺลเงฺก โพธิํ อปฺปตฺวา น อุฎฺฐหิสฺสามีติ นิสินฺนกาลโต  ปฎฺฐาย ยาว มาตุกุจฺฉิสฺมิํ ปฎิสนฺธิคฺคหณํ, ตาว ปุเพฺพติ น เวทิตพฺพํฯ โพธิสตฺตสฺส หิ ปฎิสนฺธิคฺคหเณน ทสสหสฺสจกฺกวาฬกมฺปเนเนว เขตฺตปริคฺคโห กโต, อญฺญสฺส พุทฺธสฺส อุปฺปตฺติ นิวาริตาว โหติฯ ปรินิพฺพานกาลโต ปฎฺฐาย ยาว สาสปมตฺตา ธาตุ  ติฎฺฐติ, ตาว ปจฺฉาติ น เวทิตพฺพํฯ ธาตูสุ หิ ฐิตาสุ พุทฺธา ฐิตาว โหนฺติฯ ตสฺมา เอตฺถนฺตเร อญฺญสฺส พุทฺธสฺส อุปฺปตฺติ นิวาริตาว โหติฯ ธาตุปรินิพฺพาเน ปน ชาเต อญฺญสฺส พุทฺธสฺส อุปฺปตฺติ น นิวาริตาฯ</p>


<p> นาม ปริยตฺติอนฺตรธานํ, ปฎิเวธอนฺตรธานํ, ปฎิปตฺติอนฺตรธานนฺติฯ ตตฺถ ติ ตีณิ ปิฎกานิฯ ติ สจฺจปฎิเวโธฯ ติ ปฎิปทาฯ ตตฺถ ปฎิเวโธ จ ปฎิปตฺติ จ โหติปิ น โหติปิฯ เอกสฺมิญฺหิ กาเล ปฎิเวธธรา ภิกฺขู พหู โหนฺติ, เอโส ภิกฺขุ ปุถุชฺชโนติ องฺคุลิํ ปสาเรตฺวา ทเสฺสตโพฺพ โหติฯ อิมสฺมิํเยว ทีเป เอกวาเร ปุถุชฺชนภิกฺขุ นาม นาโหสิฯ ปฎิปตฺติปูริกาปิ กทาจิ พหู โหนฺติ กทาจิ อปฺปาฯ อิติ ปฎิเวโธ จ ปฎิปตฺติ จ โหติปิ น โหติปิ, สาสนฎฺฐิติยา ปน ฯ</p>


<p>ปณฺฑิโต หิ เตปิฎกํ สุตฺวา เทฺวปิ ปูเรติฯ ยถา อมฺหากํ โพธิสโตฺต อาฬารสฺส สนฺติเก ปญฺจาภิญฺญา สตฺต จ สมาปตฺติโย นิพฺพเตฺตตฺวา เนวสญฺญานาสญฺญายตนสมาปตฺติยา ปริกมฺมํ ปุจฺฉิ, โส น ชานามีติ อาหฯ ตโต อุทกสฺส สนฺติกํ คนฺตฺวา อธิคตํ วิเสสํ สํสเนฺทตฺวา เนวสญฺญานาสญฺญายตนสฺส ปริกมฺมํ ปุจฺฉิ, โส อาจิกฺขิ, ตสฺส วจนสมนนฺตรเมว มหาสโตฺต ตํ สมฺปาเทสิ, เอวเมว ปญฺญวา ภิกฺขุ ปริยตฺติํ สุตฺวา เทฺวปิ ปูเรติฯ ตสฺมา  ปริยตฺติยา ฐิตาย สาสนํ ฐิตํ โหติฯ</p>


<p>ยทา  ปน สา อนฺตรธายติ, ตทา ปฐมํ  นสฺสติฯ ตตฺถ ปฎฺฐานํ สพฺพปฐมํ อนฺตรธายติ, อนุกฺกเมน ปจฺฉา ธมฺมสงฺคโห, ตสฺมิํ อนฺตรหิเต อิตเรสุ ทฺวีสุ ปิฎเกสุ ฐิเตสุ สาสนํ ฐิตเมว โหติฯ ตตฺถ สุตฺตนฺตปิฎเก อนฺตรธายมาเน ปฐมํ องฺคุตฺตรนิกาโย เอกาทสกโต ปฎฺฐาย ยาว เอกกา อนฺตรธายติ, ตทนนฺตรํ สํยุตฺตนิกาโย จกฺกเปยฺยาลโต ปฎฺฐาย ยาว โอฆตรณา อนฺตรธายติ, ตทนนฺตรํ มชฺฌิมนิกาโย อินฺทฺริยภาวนโต ปฎฺฐาย ยาว มูลปริยายา อนฺตรธายติ, ตทนนฺตรํ ทีฆนิกาโย ทสุตฺตรโต ปฎฺฐาย ยาว พฺรหฺมชาลา อนฺตรธายติฯ เอกิสฺสาปิ ทฺวินฺนมฺปิ คาถานํ ปุจฺฉา อทฺธานํ คจฺฉติ, สาสนํ ธาเรตุํ น สโกฺกติ สภิยปุจฺฉา (สุ. นิ. สภิยสุตฺตํ) วิย อาฬวกปุจฺฉา (สุ. นิ. อาฬวกสุตฺตํ; สํ. นิ. ๑.๒๔๖)  วิย จฯ เอตา กิร กสฺสปพุทฺธกาลิกา อนฺตรา สาสนํ ธาเรตุํ นาสกฺขิํสุฯ</p>


<p>ทฺวีสุ ปน ปิฎเกสุ อนฺตรหิเตสุปิ วินยปิฎเก ฐิเต สาสนํ ติฎฺฐติ, ปริวารขนฺธเกสุ อนฺตรหิเตสุ อุภโตวิภเงฺค ฐิเต ฐิตเมว โหติฯ อุภโตวิภเงฺค อนฺตรหิเต มาติกาย ฐิตายปิ ฐิตเมว โหติฯ มาติกาย อนฺตรหิตาย ปาติโมกฺขปพฺพชฺชอุปสมฺปทาสุ ฐิตาสุ สาสนํ ติฎฺฐติฯ ลิงฺคมทฺธานํ คจฺฉติ, เสตวตฺถสมณวํโส ปน กสฺสปพุทฺธกาลโต ปฎฺฐาย สาสนํ ธาเรตุํ นาสกฺขิฯ ปจฺฉิมกสฺส ปน สจฺจปฎิเวธโต ปจฺฉิมกสฺส สีลเภทโต จ ปฎฺฐาย สาสนํ โอสกฺกิตํ นาม โหติฯ ตโต ปฎฺฐาย อญฺญสฺส พุทฺธสฺส อุปฺปตฺติ น วาริตาติฯ</p>


<p> นาม กิเลสปรินิพฺพานํ ขนฺธปรินิพฺพานํ ธาตุปรินิพฺพานนฺติฯ ตตฺถ กิเลสปรินิพฺพานํ โพธิปลฺลเงฺก อโหสิ, ขนฺธปรินิพฺพานํ กุสินารายํ, ธาตุปรินิพฺพานํ อนาคเต ภวิสฺสติฯ สาสนสฺส กิร โอสกฺกนกาเล อิมสฺมิํ ตมฺพปณฺณิทีเป ธาตุโย  สนฺนิปติตฺวา มหาเจติยํ คมิสฺสนฺติ, มหาเจติยโต นาคทีเป ราชายตนเจติยํ, ตโต มหาโพธิปลฺลงฺกํ คมิสฺสนฺติ, นาคภวนโตปิ เทวโลกโตปิ พฺรหฺมโลกโตปิ ธาตุโย มหาโพธิปลฺลงฺกเมว คมิสฺสนฺติฯ สาสปมตฺตาปิ ธาตุ อนฺตรา น นสฺสิสฺสติฯ สพฺพา ธาตุโย มหาโพธิปลฺลเงฺก ราสิภูตา สุวณฺณกฺขโนฺธ วิย เอกคฺฆนา หุตฺวา ฉพฺพณฺณรสฺมิโย วิสฺสเชฺชสฺสนฺติ, ตา ทสสหสฺสิโลกธาตุํ ผริสฺสนฺติฯ</p>


<p>ตโต  ทสสหสฺสจกฺกวาเฬ เทวตา โย สนฺนิปติตฺวา ‘‘อชฺช สตฺถา ปรินิพฺพายติ, อชฺช สาสนํ โอสกฺกติ, ปจฺฉิมทสฺสนํ ทานิ อิทํ อมฺหาก’’นฺติ ทสพลสฺส ปรินิพฺพุตทิวสโต มหนฺตตรํ การุญฺญํ กริสฺสนฺติฯ ฐเปตฺวา อนาคามิขีณาสเว อวเสสา สกภาเวน สณฺฐาตุํ น สกฺขิสฺสนฺติฯ ธาตูสุ เตโชธาตุ อุฎฺฐหิตฺวา ยาว พฺรหฺมโลกา อุคฺคจฺฉิสฺสติ, สาสปมตฺตายปิ ธาตุยา สติ เอกชาลาว ภวิสฺสติ, ธาตูสุ ปริยาทานํ คตาสุ ปจฺฉิชฺชิสฺสติฯ เอวํ มหนฺตํ อานุภาวํ ทเสฺสตฺวา ธาตูสุ อนฺตรหิตาสุ สาสนํ อนฺตรหิตํ  นาม โหติฯ ยาว เอวํ น อนนฺตรธายติ, ตาว อจริมํ นาม โหติฯ เอวํ อปุพฺพํ อจริมํ อุปฺปเชฺชยฺยุนฺติ เนตํ ฐานํ วิชฺชติฯ</p>


<p>กสฺมา ปน อปุพฺพํ อจริมํ น อุปฺปชฺชนฺตีติฯ อนจฺฉริยตฺตาฯ พุทฺธา หิ อจฺฉริยมนุสฺสาฯ ยถาห – ‘‘เอกปุคฺคโล, ภิกฺขเว, โลเก อุปฺปชฺชมาโน อุปฺปชฺชติ อจฺฉริยมนุโสฺส, กตโม เอกปุคฺคโล, ตถาคโต อรหํ สมฺมาสมฺพุโทฺธ’’ติ (อ. นิ. ๑.๑๗๑-๑๗๔)ฯ</p>


<p>ยทิ จ เทฺว วา จตฺตาโร วา อฎฺฐ วา โสฬส วา เอกโต อุปฺปเชฺชยฺยุํ, น อจฺฉริยา ภเวยฺยุํฯ เอกสฺมิญฺหิ วิหาเร ทฺวินฺนํ เจติยานมฺปิ ลาภสกฺกาโร อุฬาโร น โหติ ภิกฺขูปิ พหุตาย น อจฺฉริยา  ชาตา, เอวํ พุทฺธาปิ ภเวยฺยุํฯ ตสฺมา น อุปฺปชฺชนฺติฯ</p>


<p>เทสนาย จ วิเสสาภาวโตฯ ยญฺหิ สติปฎฺฐานาทิเภทํ ธมฺมํ เอโก เทเสติ, อเญฺญน อุปฺปชฺชิตฺวาปิ โสว เทเสตโพฺพ สิยาฯ ตโต น อจฺฉริโย สิยา, เอกสฺมิํ ปน ธมฺมํ เทเสเนฺต เทสนาปิ อจฺฉริยา โหติฯ</p>


<p>วิวาทาภาวโต จฯ พหูสุ จ พุเทฺธสุ อุปฺปชฺชเนฺตสุ พหูนํ อาจริยานํ อเนฺตวาสิกา วิย ‘‘อมฺหากํ พุโทฺธ ปาสาทิโก, อมฺหากํ พุโทฺธ มธุรสฺสโร ลาภี ปุญฺญวา’’ติ วิวเทยฺยุํ, ตสฺมาปิ เอวํ น อุปฺปชฺชนฺติฯ อปิเจตํ การณํ มิลินฺทรญฺญา ปุเฎฺฐน นาคเสนเตฺถเรน วิตฺถาริตเมวฯ วุตฺตญฺหิ (มิ. ป. ๕.๑.๑) –</p>


<p>‘‘ตตฺถ, ภเนฺต นาคเสน, ภาสิตเมฺปตํ ภควตา ‘อฎฺฐานเมตํ, ภิกฺขเว, อนวกาโส, ยํ เอกิสฺสา โลกธาตุยา เทฺว อรหโนฺต สมฺมาสมฺพุทฺธา  อปุพฺพํ อจริมํ อุปฺปเชฺชยฺยุํ, เนตํ ฐานํ วิชฺชตี’ติฯ เทเสนฺตา จ, ภเนฺต นาคเสน, สเพฺพปิ ตถาคตา สตฺตติํส โพธิปกฺขิยธเมฺม เทเสนฺติ, กถยมานา จ จตฺตาริ อริยสจฺจานิ กเถนฺติ, สิกฺขาเปนฺตา จ ตีสุ สิกฺขาสุ สิกฺขาเปนฺติ, อนุสาสมานา จ อปฺปมาทปฎิปตฺติยํ อนุสาสนฺติฯ ยทิ, ภเนฺต นาคเสน, สเพฺพสมฺปิ ตถาคตานํ เอกา เทสนา เอกา กถา เอกา สิกฺขา เอกา อนุสิฎฺฐิ, เกน การเณน  เทฺว ตถาคตา เอกกฺขเณ นุปฺปชฺชนฺติ? เอเกนปิ ตาว พุทฺธุปฺปาเทน อยํ โลโก โอภาสชาโตฯ ยทิ ทุติโย พุโทฺธ ภเวยฺย, ทฺวินฺนํ  ปภาย อยํ โลโก ภิโยฺยโสมตฺตาย โอภาสชาโต ภเวยฺยฯ โอวทมานา จ เทฺว ตถาคตา สุขํ โอวเทยฺยุํ, อนุสาสมานา จ สุขํ อนุสาเสยฺยุํ, ตตฺถ เม การณํ พฺรูหิ, ยถาหํ นิสฺสํสโย ภเวยฺยนฺติฯ</p>


<p>อยํ มหาราช ทสสหสฺสี โลกธาตุ เอกพุทฺธธารณี, เอกเสฺสว ตถาคตสฺส คุณํ ธาเรติ, ยทิ ทุติโย พุโทฺธ อุปฺปเชฺชยฺย, นายํ ทสสหสฺสี โลกธาตุ ธาเรยฺย, จเลยฺย กเมฺปยฺย นเมยฺย โอนเมยฺย วินเมยฺย วิกิเรยฺย วิธเมยฺย วิทฺธํเสยฺย, น ฐานมุปคเจฺฉยฺยฯ</p>


<p>ยถา, มหาราช, นาวา เอกปุริสสนฺธารณี ภเวยฺยฯ เอกสฺมิํ ปุริเส อภิรูเฬฺห สา นาวา สมุปาทิกา ภเวยฺยฯ อถ ทุติโย ปุริโส อาคเจฺฉยฺย ตาทิโส อายุนา วเณฺณน วเยน ปมาเณน กิสถูเลน สพฺพงฺคปจฺจเงฺคน, โส ตํ นาวํ อภิรูเหยฺยฯ อปินุ สา มหาราช, นาวา ทฺวินฺนมฺปิ ธาเรยฺยาติ? น หิ, ภเนฺต, จเลยฺย กเมฺปยฺย นเมยฺย โอนเมยฺย วินเมยฺย วิกิเรยฺย วิธเมยฺย วิทฺธํเสยฺย, น ฐานมุปคเจฺฉยฺย, โอสีเทยฺย อุทเกติฯ เอวเมว โข, มหาราช, อยํ ทสสหสฺสี โลกธาตุ เอกพุทฺธธารณี, เอกเสฺสว ตถาคตสฺส คุณํ ธาเรติ, ยทิ ทุติโย พุโทฺธ อุปฺปเชฺชยฺย, นายํ ทสสหสฺสี โลกธาตุ ธาเรยฺย, จเลยฺย…เป.… น ฐานมุปคเจฺฉยฺยฯ</p>


<p>ยถา วา ปน มหาราช ปุริโส ยาวทตฺถํ โภชนํ ภุเญฺชยฺย ฉาเทนฺตํ ยาวกณฺฐมภิปูรยิตฺวา, โส ธาโต ปีณิโต ปริปุโณฺณ นิรนฺตโร ตนฺทิกโต อโนนมิตทณฺฑชาโต ปุนเทว ตตฺตกํ โภชนํ  ภุเญฺชยฺย, อปินุ โข, มหาราช, ปุริโส สุขิโต ภเวยฺยาติ? น หิ, ภเนฺต, สกิํ ภุโตฺตว มเรยฺยาติฯ เอวเมว โข, มหาราช, อยํ ทสสหสฺสี โลกธาตุ เอกพุทฺธธารณี …เป.… น ฐานมุปคเจฺฉยฺยาติฯ</p>


<p>กิํ นุ โข, ภเนฺต นาคเสน, อติธมฺมภาเรน ปถวี จลตีติ? อิธ, มหาราช, เทฺว สกฎา รตนปริปูริตา ภเวยฺยุํ ยาว มุขสมาฯ เอกสฺมา สกฎโต รตนํ คเหตฺวา เอกสฺมิํ สกเฎ อากิเรยฺยุํ, อปินุ โข ตํ, มหาราช, สกฎํ ทฺวินฺนมฺปิ สกฎานํ รตนํ ธาเรยฺยาติ? น หิ, ภเนฺต, นาภิปิ ตสฺส ผเลยฺย, อราปิ ตสฺส ภิเชฺชยฺยุํ, เนมิปิ ตสฺส โอปเตยฺย, อโกฺขปิ  ตสฺส ภิเชฺชยฺยาติฯ กิํ นุ โข, มหาราช, อติรตนภาเรน สกฎํ ภิชฺชตีติ? อาม, ภเนฺตติฯ เอวเมว โข, มหาราช, อติธมฺมภาเรน ปถวี จลตีติฯ</p>


<p>อปิจ มหาราช อิมํ การณํ พุทฺธพลปริทีปนาย โอสาริตํ, อญฺญมฺปิ ตตฺถ อภิรูปํ การณํ สุโณหิ, เยน การเณน เทฺว สมฺมาสมฺพุทฺธา เอกกฺขเณ นุปฺปชฺชนฺติฯ ยทิ, มหาราช, เทฺว สมฺมาสมฺพุทฺธา เอกกฺขเณ อุปฺปเชฺชยฺยุํ, เตสํ ปริสาย วิวาโท อุปฺปเชฺชยฺย – ‘‘ตุมฺหากํ พุโทฺธ อมฺหากํ พุโทฺธ’’ติ อุภโตปกฺขชาตา ภเวยฺยุํฯ ยถา, มหาราช, ทฺวินฺนํ พลวามจฺจานํ ปริสาย วิวาโท อุปฺปเชฺชยฺย ‘ตุมฺหากํ อมโจฺจ อมฺหากํ อมโจฺจ’ติ อุภโตปกฺขชาตา โหนฺติ, เอวเมว โข, มหาราช, ยทิ, เทฺว สมฺมาสมฺพุทฺธา เอกกฺขเณ อุปฺปเชฺชยฺยุํ, เตสํ ปริสาย วิวาโท อุปฺปเชฺชยฺย ‘ตุมฺหากํ พุโทฺธ อมฺหากํ พุโทฺธ’ติ อุภโตปกฺขชาตา ภเวยฺยุํฯ อิทํ ตาว, มหาราช, เอกํ การณํ, เยน การเณน เทฺว สมฺมาสมฺพุทฺธา เอกกฺขเณ นุปฺปชฺชนฺติฯ</p>


<p>อปรมฺปิ, มหาราช, อุตฺตริํ การณํ สุโณหิ, เยน การเณน เทฺว สมฺมาสมฺพุทฺธา เอกกฺขเณ นุปฺปชฺชนฺติฯ ยทิ, มหาราช, เทฺว สมฺมาสมฺพุทฺธา เอกกฺขเณ อุปฺปเชฺชยฺยุํ, อโคฺค พุโทฺธติ ยํ วจนํ, ตํ มิจฺฉา ภเวยฺยฯ เชโฎฺฐ พุโทฺธติ ยํ วจนํ, ตํ มิจฺฉา ภเวยฺยฯ เสโฎฺฐ พุโทฺธติ, วิสิโฎฺฐ พุโทฺธติ, อุตฺตโม พุโทฺธติ, ปวโร พุโทฺธติ, อสโม พุโทฺธติ, อสมสโม พุโทฺธติ, อปฺปฎิสโม พุโทฺธติ, อปฺปฎิภาโค พุโทฺธติ, อปฺปฎิปุคฺคโล พุโทฺธติ ยํ วจนํ , ตํ มิจฺฉา ภเวยฺยฯ อิทมฺปิ โข ตฺวํ, มหาราช , การณํ อตฺถโต สมฺปฎิจฺฉ, เยน การเณน เทฺว สมฺมาสมฺพุทฺธา เอกกฺขเณ นุปฺปชฺชนฺติฯ</p>


<p>อปิจ โข มหาราช พุทฺธานํ ภควนฺตานํ สภาวปกติ เอสา, ยํ เอโกเยว พุโทฺธ โลเก อุปฺปชฺชติฯ กสฺมา การณา? มหนฺตตาย สพฺพญฺญุพุทฺธคุณานํฯ อญฺญมฺปิ มหาราช ยํ โลเก มหนฺตํ, ตํ เอกํเยว โหติฯ ปถวี, มหาราช, มหนฺตี, สา เอกาเยวฯ สาคโร มหโนฺต, โส เอโกเยวฯ สิเนรุ คิริราชา มหโนฺต, โส เอโกเยวฯ อากาโส มหโนฺต, โส เอโกเยวฯ สโกฺก มหโนฺต, โส เอโกเยวฯ มาโร มหโนฺต, โส เอโกเยวฯ พฺรหฺมา มหโนฺต, โส เอโกเยวฯ ตถาคโต อรหํ สมฺมาสมฺพุโทฺธ มหโนฺต, โส เอโกเยว โลกสฺมิํฯ ยตฺถ เต อุปฺปชฺชนฺติ, ตตฺถ อญฺญสฺส  โอกาโส น โหติฯ ตสฺมา, มหาราช, ตถาคโต อรหํ สมฺมาสมฺพุโทฺธ เอโกเยว โลกสฺมิํ อุปฺปชฺชตีติฯ สุกถิโต, ภเนฺต นาคเสน, ปโญฺห โอปเมฺมหิ การเณหี’’ติฯ</p>


<p>ติ เอกสฺมิํ จกฺกวาเฬฯ เหฎฺฐา อิมินาว ปเทน ทสจกฺกวาฬสหสฺสานิ คหิตานิ ตานิปิ, เอกจกฺกวาเฬเนว ปริจฺฉินฺทิตุํ วฎฺฎนฺติฯ พุทฺธา หิ อุปฺปชฺชมานา อิมสฺมิํเยว จกฺกวาเฬ อุปฺปชฺชนฺติ, อุปฺปชฺชนฎฺฐาเน ปน วาริเต อิโต อเญฺญสุ จกฺกวาเฬสุ นุปฺปชฺชนฺตีติ วาริตเมว โหติฯ</p>


<p>นฺติ เอตฺถ จกฺกรตนปาตุภาวโต ปุเพฺพ ปุพฺพํ, ตเสฺสว อนฺตรธานโต ปจฺฉา จริมํฯ ตตฺถ ทฺวิธา จกฺกรตนสฺส อนฺตรธานํ โหติ, จกฺกวตฺติโน กาลํกิริยโต วา ปพฺพชฺชาย วาฯ อนฺตรธายมานญฺจ ปน ตํ กาลํกิริยโต วา ปพฺพชฺชโต วา สตฺตเม ทิวเส อนฺตรธายติ, ตโต ปรํ จกฺกวตฺติโน ปาตุภาโว อวาริโตฯ</p>


<p>กสฺมา ปน เอกจกฺกวาเฬ เทฺว จกฺกวตฺติโน นุปฺปชฺชนฺตีติ ฯ วิวาทุปเจฺฉทโต อจฺฉริยภาวโต จกฺกรตนสฺส มหานุภาวโต จฯ ทฺวีสุ หิ อุปฺปชฺชเนฺตสุ ‘‘อมฺหากํ ราชา มหโนฺต อมฺหากํ ราชา มหโนฺต’’ติ วิวาโท อุปฺปเชฺชยฺยฯ เอกสฺมิํ ทีเป จกฺกวตฺตีติ จ เอกสฺมิํ ทีเป จกฺกวตฺตีติ จ อนจฺฉริยา ภเวยฺยุํ ฯ โย จายํ จกฺกรตนสฺส ทฺวิสหสฺสทีปปริวาเรสุ จตูสุ มหาทีเปสุ อิสฺสริยานุปฺปทานสมโตฺถ มหานุภาโว, โส ปริหาเยถฯ อิติ วิวาทุปเจฺฉทโต อจฺฉริยภาวโต จกฺกรตนสฺส มหานุภาวโต จ น เอกจกฺกวาเฬ เทฺว อุปฺปชฺชนฺติฯ</p>


<p> ติ เอตฺถ ติฎฺฐตุ ตาว สพฺพญฺญุคุเณ นิพฺพเตฺตตฺวา โลกุตฺตารณสมโตฺถ พุทฺธภาโว, ปณิธานมตฺตมฺปิ อิตฺถิยา น สมฺปชฺชติฯ</p>


<p>
มนุสฺสตฺตํ ลิงฺคสมฺปตฺติ, เหตุ สตฺถารทสฺสนํ;  
  
ปพฺพชฺชา คุณสมฺปตฺติ, อธิกาโร จ ฉนฺทตา;  
  
อฎฺฐธมฺมสโมธานา, อภินีหาโร สมิชฺฌตีติฯ (พุ. วํ. ๒.๕๙) –  
</p>
  
<p>อิมานิ  หิ ปณิธานสมฺปตฺติการณานิฯ อิติ ปณิธานมฺปิ สมฺปาเทตุํ อสมตฺถาย อิตฺถิยา กุโต พุทฺธภาโวติ ‘‘อฎฺฐานเมตํ อนวกาโส ยํ อิตฺถี อสฺส อรหํ สมฺมาสมฺพุโทฺธ’’ติ วุตฺตํฯ สพฺพาการปริปูโร จ ปุญฺญุสฺสโย สพฺพาการปริปูรเมว อตฺตภาวํ นิพฺพเตฺตตีติ ปุริโสว อรหํ โหติ สมฺมาสมฺพุโทฺธฯ</p>


<p>ติอาทีสุปิ ยสฺมา อิตฺถิยา  โกโสหิตวตฺถคุยฺหตาทีนํ อภาเวน ลกฺขณานิ น ปริปูเรนฺติ, อิตฺถิรตนาภาเวน สตฺตรตนสมงฺคิตา น สมฺปชฺชติ, สพฺพมนุเสฺสหิ จ อธิโก อตฺตภาโว น โหติ, ตสฺมา ‘‘อฎฺฐานเมตํ อนวกาโส ยํ อิตฺถี ราชา อสฺส จกฺกวตฺตี’’ติ วุตฺตํฯ ยสฺมา จ สกฺกตฺตาทีนิ ตีณิ ฐานานิ อุตฺตมานิ, อิตฺถิลิงฺคญฺจ หีนํ, ตสฺมา ตสฺสา สกฺกตฺตาทีนิปิ ปฎิสิทฺธานิฯ</p>


<p>นนุ จ ยถา อิตฺถิลิงฺคํ, เอวํ ปุริสลิงฺคมฺปิ พฺรหฺมโลเก นตฺถิ? ตสฺมา ‘‘ยํ ปุริโส พฺรหฺมตฺตํ กเรยฺย, ฐานเมตํ วิชฺชตี’’ติปิ น วตฺตพฺพํ สิยาติฯ โน น วตฺตพฺพํฯ กสฺมา? อิธ ปุริสสฺส ตตฺถ นิพฺพตฺตนโตฯ พฺรหฺมตฺตนฺติ หิ มหาพฺรหฺมตฺตํ อธิเปฺปตํฯ อิตฺถี จ อิธ ฌานํ ภาเวตฺวา กาลํ กตฺวา พฺรหฺมปาริสชฺชานํ สหพฺยตํ อุปปชฺชติ, น มหาพฺรหฺมานํ, ปุริโส ปน ตตฺถ น อุปฺปชฺชตีติ น วตฺตโพฺพฯ สมาเนปิ เจตฺถ อุภยลิงฺคาภาเว ปุริสสณฺฐานาว พฺรหฺมาโน, น อิตฺถิสณฺฐานา, ตสฺมา สุวุตฺตเมเวตํฯ</p>


<p> ติอาทีสุ  ยถา นิมฺพพีชโกสาตกีพีชาทีนิ มธุรผลํ น นิพฺพเตฺตนฺติ, อสาตํ อมธุรเมว นิพฺพเตฺตนฺติ, เอวํ กายทุจฺจริตาทีนิ มธุรวิปากํ น นิพฺพเตฺตนฺติ, อมธุรเมว วิปากํ นิพฺพเตฺตนฺติฯ ยถา จ อุจฺฉุพีชสาลิพีชาทีนิ มธุรํ สาทุรสเมว ผลํ นิพฺพเตฺตนฺติ, น อสาตํ กฎุกํ, เอวํ  กายสุจริตาทีนิ มธุรเมว วิปากํ นิพฺพเตฺตนฺติ, น อมธุรํฯ วุตฺตมฺปิ เจตํ –</p>


<p>
‘‘ยาทิสํ วปเต พีชํ, ตาทิสํ หรเต ผลํ;  
  
กลฺยาณการี กลฺยาณํ, ปาปการี จ ปาปก’’นฺติฯ (สํ. นิ. ๑.๒๕๖);  
</p>
  
<p>ตสฺมา  ‘‘อฎฺฐานเมตํ อนวกาโส ยํ กายทุจฺจริตสฺสา’’ติอาทิ วุตฺตํฯ</p>


<p>ติอาทีสุ ติ ปญฺจวิธา สมงฺคิตา อายูหนสมงฺคิตา เจตนาสมงฺคิตา กมฺมสมงฺคิตา วิปากสมงฺคิตา, อุปฎฺฐานสมงฺคิตาติฯ ตตฺถ กุสลากุสลกมฺมายูหนกฺขเณ ติ วุจฺจติฯ ตถา ฯ ยาว ปน อรหตฺตํ น ปาปุณนฺติ, ตาว สเพฺพปิ สตฺตา ปุเพฺพ อุปจิตํ วิปาการหํ กมฺมํ สนฺธาย ‘‘กมฺมสมงฺคิโน’’ติ วุจฺจนฺติ, เอสา  วิปากกฺขเณเยว เวทิตพฺพาฯ ยาว ปน สตฺตา อรหตฺตํ น ปาปุณนฺติ, ตาว เนสํ ตโต ตโต จวิตฺวา นิรเย ตาว อุปฺปชฺชมานานํ อคฺคิชาลโลหกุมฺภิอาทีหิ อุปฎฺฐานากาเรหิ นิรโย, คพฺภเสยฺยกตฺตํ อาปชฺชมานานํ มาตุกุจฺฉิ, เทเวสุ อุปฺปชฺชมานานํ กปฺปรุกฺขวิมานาทีหิ อุปฎฺฐานากาเรหิ เทวโลโกติ เอวํ อุปฺปตฺตินิมิตฺตํ อุปฎฺฐาติ, อิติ เนสํ อิมินา อุปฺปตฺตินิมิตฺตอุปฎฺฐาเนน อปริมุตฺตตา  นามฯ สา จลติ เสสา นิจฺจลาฯ นิรเย หิ อุปฎฺฐิเตปิ เทวโลโก อุปฎฺฐาติ, เทวโลเก อุปฎฺฐิเตปิ นิรโย อุปฎฺฐาติ, มนุสฺสโลเก อุปฎฺฐิเตปิ ติรจฺฉานโยนิ อุปฎฺฐาติ, ติรจฺฉานโยนิยา จ อุปฎฺฐิตายปิ มนุสฺสโลโก อุปฎฺฐาติเยวฯ</p>


<p>ตตฺริทํ  วตฺถุ – โสณคิริปาเท กิร อเจลวิหาเร โสณเตฺถโร นาม เอโก ธมฺมกถิโก, ตสฺส ปิตา สุนขชีวิโก อโหสิฯ เถโร ตํ ปฎิพาหโนฺตปิ สํวเร ฐเปตุํ อสโกฺกโนฺต ‘‘มา นสฺสิ ชรโก’’ติ  มหลฺลกกาเล อกามกํ ปพฺพาเชสิฯ ตสฺส คิลานเสยฺยาย นิปนฺนสฺส นิรโย อุปฎฺฐาติ, โสณคิริปาทโต มหนฺตา มหนฺตา สุนขา อาคนฺตฺวา ขาทิตุกามา วิย สมฺปริวาเรสุํฯ โส มหาภยภีโต – ‘‘วาเรหิ, ตาต โสณ, วาเรหิ, ตาต โสณา’’ติ อาหฯ กิํ มหาเถราติฯ น ปสฺสสิ ตาตาติ ตํ ปวตฺติํ อาจิกฺขิฯ โสณเตฺถโร – ‘‘กถญฺหิ นาม มาทิสสฺส ปิตา นิรเย นิพฺพตฺติสฺสติ, ปติฎฺฐา’สฺส ภวิสฺสามี’’ติ สามเณเรหิ นานาปุปฺผานิ อาหราเปตฺวา เจติยงฺคณโพธิยงฺคเณสุ ตลสนฺถรณปูชํ อาสนปูชญฺจ กาเรตฺวา ปิตรํ มเญฺจน เจติยงฺคณํ อาหริตฺวา มเญฺจ นิสีทาเปตฺวา – ‘‘อยํ มหาเถร-ปูชา ตุมฺหากํ อตฺถาย กตา ‘อยํ เม ภควา ทุคฺคตปณฺณากาโร’ติ วตฺวา ภควนฺตํ วนฺทิตฺวา จิตฺตํ ปสาเทหี’’ติ อาหฯ โส มหาเถโร ปูชํ ทิสฺวา ตถา กโรโนฺต จิตฺตํ ปสาเทสิ, ตาวเทวสฺส เทวโลโก อุปฎฺฐาสิ, นนฺทนวน-จิตฺตลตาวน-มิสฺสกวน-ผารุสกวนวิมานานิ เจว นาฎกานิ จ ปริวาเรตฺวา ฐิตานิ  วิย อเหสุํฯ โส ‘‘อเปถ อเปถ โสณา’’ติ อาหฯ กิมิทํ เถราติ? เอตา เต, ตาต, มาตโร อาคจฺฉนฺตีติ ฯ เถโร ‘‘สโคฺค อุปฎฺฐิโต มหาเถรสฺสา’’ติ จิเนฺตสิฯ เอวํ อุปฎฺฐานสมงฺคิตา จลตีติ เวทิตพฺพาฯ เอตาสุ สมงฺคิตาสุ อิธ อายูหนเจตนากมฺมสมงฺคิตาวเสน กายทุจฺจริตสมงฺคีติอาทิ วุตฺตํฯ</p>


<p> ติ ‘‘เอวํ ภควตา อิมสฺมิํ สุเตฺต วุเตฺต เถโร อาทิโต ปฎฺฐาย สพฺพสุตฺตํ สมนฺนาหริตฺวา เอวํ สสฺสิริกํ กตฺวา เทสิตสุตฺตสฺส นาม ภควตา นามํ น คหิตํฯ หนฺทสฺส นามํ คณฺหาเปสฺสามี’’ติ จิเนฺตตฺวา ภควนฺตํ เอตทโวจฯ</p>


<p>นฺติอาทีสุ อยํ อตฺถโยชนา –</p>


<p>อานนฺท, ยสฺมา อิมสฺมิํ ธมฺมปริยาเย ‘‘อฎฺฐารส โข อิมา, อานนฺท, ธาตุโย, ฉ อิมา, อานนฺท, ธาตุโย’’ติ เอวํ พหุธาตุโย วิภตฺตา, ตสฺมา ติห ตฺวํ อิมํ ธมฺมปริยายํ ติปิ นํ ธาเรหิฯ ยสฺมา ปเนตฺถ ธาตุอายตนปฎิจฺจสมุปฺปาทฎฺฐานาฎฺฐานวเสน จตฺตาโร ปริวฎฺฎา กถิตา , ตสฺมา ติปิ นํ ธาเรหิฯ ยสฺมา จ อาทาสํ โอโลเกนฺตสฺส มุขนิมิตฺตํ วิย อิมํ ธมฺมปริยายํ โอโลเกนฺตสฺส เอเต ธาตุอาทโย อตฺถา ปากฎา โหนฺติ, ตสฺมา ติปิ นํ ธาเรหิฯ ยสฺมา จ ยถา นาม ปรเสนมทฺทนา โยธา สงฺคามตูริยํ ปคฺคเหตฺวา ปรเสนํ ปวิสิตฺวา สปเตฺต มทฺทิตฺวา อตฺตโน ชยํ คณฺหนฺติ, เอวเมว กิเลสเสนมทฺทนา โยคิโน อิธ วุตฺตวเสน วิปสฺสนํ ปคฺคเหตฺวา กิเลเส มทฺทิตฺวา อตฺตโน อรหตฺตชยํ คณฺหนฺติ, ตสฺมา ติปิ นํ ธาเรหิฯ ยสฺมา จ ยถา สงฺคามโยธา  ปญฺจาวุธํ คเหตฺวา ปรเสนํ วิทฺธํเสตฺวา ชยํ คณฺหนฺติ, เอวํ โยคิโนปิ อิธ วุตฺตํ วิปสฺสนาวุธํ คเหตฺวา กิเลสเสนํ วิทฺธํเสตฺวา อรหตฺตชยํ คณฺหนฺติฯ ตสฺมา ติปิ นํ ธาเรหีติฯ</p>

</p>

</p>


<h3>๖. อิสิคิลิสุตฺตวณฺณนา</h3>
<p>   นฺติ อิสิคิลิสุตฺตํฯ ตตฺถ ติ อิสิคิลิสฺส อิสิคิลีติ สมญฺญาย อุปฺปนฺนกาเล เวภาโร น เวภาโรติ ปญฺญายิตฺถ, อญฺญาเยวสฺส สมญฺญา อโหสิฯ ติ อิทํ ปุริมปทเสฺสว เววจนํฯ เสเสสุปิ เอเสว นโยฯ</p>


<p>ตทา กิร ภควา สายนฺหสมเย สมาปตฺติโต วุฎฺฐาย คนฺธกุฎิโต นิกฺขมิตฺวา ยสฺมิํ ฐาเน นิสินฺนานํ ปญฺจ ปพฺพตา ปญฺญายนฺติ, ตตฺถ ภิกฺขุสงฺฆปริวุโต นิสีทิตฺวา อิเม ปญฺจ ปพฺพเต ปฎิปาฎิยา อาจิกฺขิฯ ตตฺถ น ภควโต ปพฺพเตหิ อโตฺถ อตฺถิ, อิติ อิเมสุ ปน ปพฺพเตสุ ปฎิปาฎิยา กถิยมาเนสุ อิสิคิลิสฺส อิสิคิลิภาโว กเถตโพฺพ โหติฯ ตสฺมิํ กถิยมาเน ปทุมวติยา ปุตฺตานํ ปญฺจสตานํ ปเจฺจกพุทฺธานํ นามานิ เจว ปทุมวติยา จ ปตฺถนา กเถตพฺพา ภวิสฺสตีติ ภควา อิมํ ปญฺจ ปพฺพตปฎิปาฎิํ อาจิกฺขิฯ</p>


<p>  ติ ยถาผาสุกฎฺฐาเน ปิณฺฑาย จริตฺวา กตภตฺตกิจฺจา อาคนฺตฺวา เจติยคเพฺภ ยมกมหาทฺวารํ วิวรนฺตา วิย ตํ ปพฺพตํ เทฺวธา กตฺวา อโนฺต ปวิสิตฺวา  รตฺติฎฺฐานทิวาฎฺฐานานิ มาเปตฺวา ตตฺถ วสิํสุ, ตสฺมา เอวมาหฯ ติ อิเม ปเจฺจกพุทฺธอิสีฯ</p>


<p>กทา ปน เต ตตฺถ วสิํสุ? อตีเต กิร อนุปฺปเนฺน ตถาคเต พาราณสิํ อุปนิสฺสาย เอกสฺมิํ คามเก เอกา กุลธีตา เขตฺตํ รกฺขมานา เอกสฺส ปเจฺจกพุทฺธสฺส ปญฺจหิ ลาชาสเตหิ สทฺธิํ เอกํ ปทุมปุปฺผํ ทตฺวา ปญฺจ ปุตฺตสตานิ ปเตฺถสิฯ ตสฺมิํเยว จ ขเณ ปญฺจสตา มิคลุทฺทกา มธุรมํสํ ทตฺวา ‘‘เอติสฺสา ปุตฺตา ภเวยฺยามา’’ติ ปตฺถยิํสุฯ สา ยาวตายุกํ ฐตฺวา เทวโลเก นิพฺพตฺตา, ตโต จุตา ชาตสฺสเร ปทุมคเพฺภ นิพฺพตฺติฯ ตเมโก ตาปโส ทิสฺวา ปฎิชคฺคิ, ตสฺสา วิจรนฺติยาว ปาทุทฺธาเร ปาทุทฺธาเร ภูมิโต ปทุมานิ อุฎฺฐหนฺติฯ เอโก วนจรโก ทิสฺวา พาราณสิรโญฺญ อาโรเจสิฯ ราชา นํ อาหราเปตฺวา อคฺคมเหสิํ  อกาสิ, ตสฺสา คโพฺภ สณฺฐาสิฯ มหาปทุมกุมาโร มาตุกุจฺฉิยํ วสิ, เสสา คพฺภมลํ นิสฺสา นิพฺพตฺตาฯ วยปฺปตฺตา อุยฺยาเน ปทุมสฺสเร กีฬนฺตา เอเกกสฺมิํ ปทุเม นิสีทิตฺวา ขยวยํ ปฎฺฐเปตฺวา ปเจฺจกโพธิญาณํ นิพฺพตฺตยิํสุฯ อยํ เตสํ พฺยากรณคาถา อโหสิ –</p>


<p>
‘‘สโรรุหํ ปทุมปลาสปตฺตชํ, สุปุปฺผิตํ ภมรคณานุจิณฺณํ;  
  
อนิจฺจตายุปคตํ วิทิตฺวา, เอโก จเร ขคฺควิสาณกโปฺป’’ติฯ  
</p>
  
<p>ตสฺมิํ  กาเล เต ตตฺถ วสิํสุ, ตทา จสฺส ปพฺพตสฺส อิสิคิลีติ สมญฺญา อุทปาทิฯ</p>


<p> ติ อริโฎฺฐ อุปริโฎฺฐ ตครสิขี ยสสฺสี สุทสฺสโน ปิยทสฺสี คนฺธาโร ปิโณฺฑโล อุปาสโภ นีโต ตโถ สุตวา ภาวิตโตฺตติ เตรสนฺนํ ปเจฺจกพุทฺธานํ นามานิ วตฺวา อิทานิ เตสญฺจ อเญฺญสญฺจ คาถาพเนฺธน นามานิ อาจิกฺขโนฺต ติอาทิมาห ฯ ตตฺถ ติ สตฺตานํ สารภูตาฯ ติ นิทฺทุกฺขาฯ ติ นิตฺตณฺหาฯ</p>


<p>ติ จูฬชาลิ มหาชาลีติ เทฺว ชาลินามกาฯ ติ อิทมฺปิ เอกสฺส นามเมวฯ นฺติ เอตฺถ ปสฺสิ นาม โส ปเจฺจกพุโทฺธ, ทุกฺขสฺส ปน มูลํ อุปธิํ ชหีติ อยมสฺส ถุติฯ ติปิ เอกสฺส นามเมวฯ</p>


<p>ติ อิเม ปญฺจ ชนาฯ ติ อิเมปิ ตโย ชนาฯ ติ พนฺธุมา นาม เอโก, มานสฺส ปน ฉินฺนตฺตา มานจฺฉิโทติ วุโตฺตฯ ติปิ นามเมวฯ</p>


<p>ติ อิเม ตโย ชนาฯ ติ อถ อจฺจุโตฯ ติ อิเม เทฺว ชนาฯ ติ อิเม เทฺวเยวฯ</p>


<p>ติ สโยฺห นาม โส พุโทฺธ, อโนมวีริยตฺตา ปน อโนมนิกฺกโมติ  วุโตฺตฯ ติ จตฺตาโร อานนฺทา, จตฺตาโร นนฺทา จตฺตาโร อุปนนฺทาติ เอวํ ทฺวาทสฯ   ติ ภารทฺวาโช นาม โส พุโทฺธฯ ติ ถุติฯ</p>


<p>ติ สิขริสฺสายํ ถุติฯ ติ มงฺคลสฺส ถุติฯ นฺติ อุสโภ นาม โส พุโทฺธ ทุกฺขมูลภูตํ ชาลินิํ อจฺฉิทาติ อโตฺถฯ ติ อุปนีโต นาม โส พุโทฺธ สนฺตํ ปทํ อชฺฌคมาฯ ติปิ เอกสฺส นามเมวฯ ติ อยํ กณฺหสฺส ถุติฯ</p>


<p>ติ เอเต ปาฬิยํ อาคตา จ ปาฬิยํ อนาคตา อเญฺญ จ เอเตสํ เอกนามกาเยวฯ อิเมสุ หิ ปญฺจสุ ปเจฺจกพุทฺธสเตสุ เทฺวปิ ตโยปิ ทสปิ ทฺวาทสปิ อานนฺทาทโย วิย เอกนามกา อเหสุํฯ อิติ ปาฬิยํ อาคตนาเมเหว สเพฺพสํ นามานิ วุตฺตานิ  โหนฺตีติ อิโต ปรํ วิสุํ วิสุํ อวตฺวา ‘‘เอเต จ อเญฺญ จา’’ติ อาหฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๗. มหาจตฺตารีสกสุตฺตวณฺณนา</h3>
<p>   นฺติ มหาจตฺตารีสกสุตฺตํฯ ตตฺถ นฺติ นิโทฺทสํ โลกุตฺตรํ, นิโทฺทสญฺหิ ‘‘อริย’’นฺติ วุจฺจติฯ นฺติ มคฺคสมาธิํฯ นฺติ สปจฺจยํฯ นฺติ สปริวารํฯ</p>


<p>ติ ปริวาริตาฯ   ติ ทฺวิธา สมฺมาทิฎฺฐิ ปุพฺพงฺคมา โหติ ปุเรจาริกา วิปสฺสนาสมฺมาทิฎฺฐิ จ มคฺคสมฺมาทิฎฺฐิ จฯ วิปสฺสนาสมฺมาทิฎฺฐิ เตภูมกสงฺขาเร อนิจฺจาทิวเสน ปริวีมํสติ; มคฺคสมฺมาทิฎฺฐิ ปน ปริวีมํสนปริโยสาเน ภูมิลทฺธํ วฎฺฎํ สมุคฺฆาฎยมานา วูปสมยมานา สีตุทกฆฎสหสฺสํ มตฺถเก อาสิญฺจมานา วิย อุปฺปชฺชติฯ ยถา หิ เขตฺตํ กุรุมาโน กสฺสโก ปฐมํ อรเญฺญ รุเกฺข ฉินฺทติ, ปจฺฉา อคฺคิํ เทติ, โส อคฺคิ ปฐมํ ฉิเนฺน รุเกฺข อนวเสเส ฌาเปติ, เอวเมว วิปสฺสนาสมฺมาทิฎฺฐิ ปฐมํ อนิจฺจาทิวเสน สงฺขาเร วีมํสติ, มคฺคสมฺมาทิฎฺฐิ ตาย วีมํสนตฺถํ สงฺขาเร ปุน อปฺปวตฺติวเสน สมุคฺฆาฎยมานา อุปฺปชฺชติ, สา ทุวิธาปิ อิธ อธิเปฺปตาฯ</p>


<p>ติ มิจฺฉาทิฎฺฐิํ อนิจฺจํ ทุกฺขํ อนตฺตาติ ลกฺขณปฎิเวเธน อารมฺมณโต ปชานาติ, สมฺมาทิฎฺฐิํ กิจฺจโต อสโมฺมหโต ปชานาติฯ ติ สา เอวํ ปชานนา อสฺส สมฺมาทิฎฺฐิ นาม โหติฯ</p>


<p>ติ ทฺวยํ วทามิ, ทุวิธโกฎฺฐาสํ วทามีติ อโตฺถฯ ติ ปุญฺญโกฎฺฐาสภูตาฯ ติ อุปธิสงฺขาตสฺส วิปากสฺส ทายิกาฯ</p>


<p>นฺติอาทีสุ วิภชิตฺวา วิภชิตฺวา อมตทฺวารํ ปญฺญเปติ ทเสฺสตีติ ฯ ตสฺมิํ อเตฺถ อินฺทตฺตํ กโรตีติ ฯ อวิชฺชาย น  กมฺปตีติ ฯ โพชฺฌงฺคปฺปตฺตา  หุตฺวา จตุสจฺจธเมฺม วิจินาตีติ ฯ มคฺคสมฺปตฺติยา ปสฎฺฐา โสภนา  ทิฎฺฐีติ ฯ อริยมคฺคสฺส องฺคนฺติ ติ โส ภิกฺขุฯ ติ ปชหนตฺถายฯ ติ ปฎิลาภตฺถายฯ ติ นิยฺยานิโก กุสลวายาโมฯ ติ สติยา สมนฺนาคโต หุตฺวาฯ ติ สหชาตา จ ปุเรชาตา จ หุตฺวา ปริวาเรนฺติฯ เอตฺถ หิ สมฺมาวายาโม จ สมฺมาสติ จ โลกุตฺตรสมฺมาทิฎฺฐิํ สหชาตา ปริวาเรนฺติ ราชานํ วิย เอกรเถ ฐิตา อสิคฺคาหฉตฺตคฺคาหาฯ วิปสฺสนาสมฺมาทิฎฺฐิ ปน ปุเรชาตา หุตฺวา ปริวาเรติ รถสฺส ปุรโต ปตฺติกาทโย วิยฯ ทุติยปพฺพโต ปฎฺฐาย ปน สมฺมาสงฺกปฺปาทีนํ ตโยปิ สหชาตปริวาราว โหนฺตีติ เวทิตพฺพาฯ</p>


<p> ติ มิจฺฉาสงฺกปฺปํ อนิจฺจํ ทุกฺขํ อนตฺตาติ ลกฺขณปฎิเวเธน อารมฺมณโต ปชานาติ สมฺมาสงฺกปฺปํ กิจฺจโต อสโมฺมหโต ปชานาติฯ อิโต อปเรสุ สมฺมาวาจาทีสุปิ เอวเมว โยชนา เวทิตพฺพาฯ กามสงฺกปฺปาทโย เทฺวธาวิตกฺกสุเตฺต (ม. นิ. ๑.๒๐๖) วุตฺตาเยวฯ</p>


<p>ติอาทีสุ ตกฺกนวเสน ฯ เสฺวว จ อุปสเคฺคน ปทํ วเฑฺฒตฺวา ติ วุโตฺต, เสฺวว สงฺกปฺปนวเสน ฯ เอกโคฺค หุตฺวา อารมฺมเณ อเปฺปตีติ  ฯ อุปสเคฺคน ปน ปทํ วเฑฺฒตฺวา ติ วุตฺตํฯ ติ จิตฺตสฺส อภินิโรปนาฯ วิตกฺกสฺมิญฺหิ สติ วิตโกฺก อารมฺมเณ จิตฺตํ อภินิโรเปติ วิตเกฺก ปน อสติ อตฺตโนเยว ธมฺมตาย จิตฺตํ อารมฺมณํ อภิรุหติ ชาติสมฺปโนฺน อภิญฺญาตปุริโส วิย ราชเคหํฯ อนภิญฺญาตสฺส หิ ปฎิหาเรน วา โทวาริเกน วา อโตฺถ โหติ, อภิญฺญาตํ ชาติสมฺปนฺนํ สเพฺพ ราชราชมหามตฺตา ชานนฺตีติ อตฺตโนว ธมฺมตาย นิกฺขมติ เจว ปวิสติ จ, เอวํสมฺปทมิทํ เวทิตพฺพํฯ วาจํ สงฺขโรตีติ ฯ เอตฺถ จ โลกิยวิตโกฺก วาจํ สงฺขโรติ, น โลกุตฺตโรฯ กิญฺจาปิ น สงฺขโรติ, วจีสงฺขาโรเตฺวว จ ปนสฺส นามํ โหติฯ ติ โลกุตฺตรสมฺมาสงฺกปฺปํ ปริวาเรนฺติฯ เอตฺถ จ ตโยปิ เนกฺขมฺมสงฺกปฺปาทโย  ปุพฺพภาเค นานาจิเตฺตสุ ลพฺภนฺติ, มคฺคกฺขเณ ปน ติณฺณมฺปิ กามสงฺกปฺปาทีนญฺจ ปทเจฺฉทํ สมุคฺฆาตํ กโรโนฺต มคฺคงฺคํ ปูรยมาโน เอโกว สมฺมาสงฺกโปฺป อุปฺปชฺชิตฺวา เนกฺขมฺมสงฺกปฺปาทิวเสน ตีณิ นามานิ ลภติฯ ปรโต สมฺมาวาจาทีสุปิ เอเสว นโยฯ</p>


<p>   ติอาทีสุ วิรติปิ เจตนาปิ วฎฺฎติฯ ติอาทีสุ วจีทุจฺจริเตหิ อารกา รมตีติ ฯ วินา เตหิ รมตีติ ฯ ตโต ตโต ปฎินิวตฺตาว หุตฺวา เตหิ วินา รมตีติ ฯ อุปสคฺควเสน วา ปทํ วฑฺฒิตํ, สพฺพมิทํ โอรมนภาวเสฺสว อธิวจนํฯ เวรํ มณติ วินาเสตีติ ฯ อิทมฺปิ โอรมนเสฺสว เววจนํฯ</p>


<p> ติอาทีสุปิ เจตนา วิรตีติ อุภยมฺปิ วฎฺฎติเยวฯ</p>


<p> ติอาทีสุ  ติวิเธน กุหนวตฺถุนา โลกํ เอตาย กุหยนฺติ วิมฺหาปยนฺตีติ ฯ ลาภสกฺการตฺถิกา หุตฺวา เอตาย ลปนฺตีติ ฯ นิมิตฺตํ สีลเมเตสนฺติ เนมิตฺติกา, เตสํ ภาโว ฯ นิเปฺปโส สีลเมเตสนฺติ นิเปฺปสิกา, เตสํ ภาโว ฯ ลาเภน ลาภํ นิชิคีสนฺติ มคฺคนฺติ ปริเยสนฺตีติ ลาเภน ลาภํ นิชิคีสนา, เตสํ ภาโว ฯ อยเมตฺถ สเงฺขโป, วิตฺถาเรน ปเนตา กุหนาทิกา  สีลนิเทฺทเสเยว ปาฬิญฺจ  อาหริตฺวา ปกาสิตาฯ ติ เอตฺถ น เกวลํ ปาฬิยํ อาคโตว มิจฺฉาอาชีโว, อาชีวเหตุ ปน ปวตฺติตา ปาณาติปาตาทโย สตฺตกมฺมปถเจตนาปิ มิจฺฉาอาชีโววฯ ตาสํเยว สตฺตนฺนํ เจตนานํ ปทปเจฺฉทํ สมุคฺฆาตํ กุรุมานํ มคฺคงฺคํ ปูรยมานา อุปฺปนฺนา วิรติ สมฺมาอาชีโว นามฯ</p>


<p> ติ มคฺคสมฺมาทิฎฺฐิยํ ฐิตสฺส ปุคฺคลสฺสฯ ติ มคฺคสมฺมาสงฺกโปฺป ปโหติ, ผลสมฺมาทิฎฺฐิสฺสปิ ผลสมฺมาสงฺกโปฺป ปโหตีติ เอวํ สพฺพปเทสุ อโตฺถ เวทิตโพฺพฯ   ติ เอตฺถ ปน มคฺคสมฺมาสมาธิมฺหิ ฐิตสฺส มคฺคปจฺจเวกฺขณํ สมฺมาญาณํ ปโหติ, ผลสมฺมาสมาธิมฺหิ ฐิตสฺส ผลปจฺจเวกฺขณํ สมฺมาญาณํ ปโหติฯ มคฺคปจฺจเวกฺขณสมฺมาญาเณ จ ฐิตสฺส มคฺคสมฺมาวิมุตฺติ ปโหติ, ผลปจฺจเวกฺขณสมฺมาญาเณ  ฐิตสฺส ผลสมฺมาวิมุตฺติ ปโหตีติ อโตฺถฯ เอตฺถ จ ฐเปตฺวา อฎฺฐ ผลงฺคานิ สมฺมาญาณํ ปจฺจเวกฺขณํ กตฺวา สมฺมาวิมุตฺติํ ผลํ กาตุํ วฎฺฎตีติ วุตฺตํฯ</p>


<p>  , ติอาทีสุ อวเสสนิกายภาณกา ผลํ กถิตนฺติ วทนฺติ, มชฺฌิมภาณกา ปน ทสนฺนํ นิชฺชรวตฺถูนํ อาคตฎฺฐาเน มโคฺค กถิโตติ วทนฺติฯ ตตฺถ ทสฺสนเฎฺฐน  เวทิตพฺพา, วิทิตกรณเฎฺฐน  ตทธิมุตฺตเฎฺฐน </p>


<p>ติ สมฺมาทิฎฺฐิอาทโย ทส, ‘‘สมฺมาทิฎฺฐิปจฺจยา จ อเนเก กุสลา ธมฺมา’’ติอาทินา นเยน วุตฺตา ทสาติ เอวํ วีสติ กุสลปกฺขา โหนฺติฯ ติ ‘‘มิจฺฉาทิฎฺฐิ นิชฺชิณฺณา โหตี’’ติอาทินา นเยน วุตฺตา มิจฺฉาทิฎฺฐิอาทโย ทส, ‘‘เย จ มิจฺฉาทิฎฺฐิปจฺจยา อเนเก ปาปกา’’ติอาทินา วุตฺตา ทส จาติ เอวํ วีสติ อกุสลปกฺขา เวทิตพฺพาฯ ติ มหาวิปากทาเนน มหนฺตานํ กุสลปกฺขิกานเญฺจว อกุสลปกฺขิกานญฺจ จตฺตารีสาย ธมฺมานํ ปกาสิตตฺตา มหาจตฺตารีสโกติฯ</p>


<p>อิมสฺมิญฺจ ปน สุเตฺต ปญฺจ สมฺมาทิฎฺฐิโย กถิตา วิปสฺสนาสมฺมาทิฎฺฐิ กมฺมสฺสกตาสมฺมาทิฎฺฐิ มคฺคสมฺมาทิฎฺฐิ ผลสมฺมาทิฎฺฐิ ปจฺจเวกฺขณาสมฺมาทิฎฺฐีติฯ ตตฺถ ‘‘มิจฺฉาทิฎฺฐิํ มิจฺฉาทิฎฺฐีติ ปชานาตี’’ติอาทินา นเยน วุตฺตา วิปสฺสนาสมฺมาทิฎฺฐิ นามฯ ‘‘อตฺถิ ทินฺน’’นฺติอาทินา นเยน วุตฺตา กมฺมสฺสกตาสมฺมาทิฎฺฐิ นามฯ ‘‘สมฺมาทิฎฺฐิสฺส, ภิกฺขเว, สมฺมาสงฺกโปฺป ปโหตี’’ติ เอตฺถ ปน มคฺคสมฺมาทิฎฺฐิ ผลสมฺมาทิฎฺฐีติ เทฺวปิ กถิตาฯ ‘‘สมฺมาญาณํ ปโหตี’’ติฯ เอตฺถ ปน ปจฺจเวกฺขณาสมฺมาทิฎฺฐิ กถิตาติ เวทิตพฺพาฯ</p>


<p>    ติ มิจฺฉาทิฎฺฐิ นามายํ โสภนาติ วทโนฺตปิ สมฺมาทิฎฺฐิ นามายํ น โสภนาติ วทโนฺตปิ สมฺมาทิฎฺฐิํ ครหติ นามฯ ติ โอกฺกลชนปทวาสิโนฯ ติ วโสฺส จ ภโญฺญ จาติ เทฺว ชนาฯ ติ นตฺถิ เหตุ นตฺถิ ปจฺจโย สตฺตานํ วิสุทฺธิยาติ เอวมาทิวาทิโนฯ ติ กโรโต น กรียติ ปาปนฺติ เอวํ กิริยปฎิเกฺขปวาทิโนฯ ติ นตฺถิ ทินฺนนฺติอาทิวาทิโนฯ เต อิเมสุ ตีสุปิ ทสฺสเนสุ โอกฺกนฺตนิยามา อเหสุํฯ กถํ ปเนเตสุ นิยาโม โหตีติฯ โย หิ เอวรูปํ ลทฺธิํ คเหตฺวา รตฺติฎฺฐานทิวาฎฺฐาเน นิสิโนฺน สชฺฌายติ วีมํสติ, ตสฺส ‘‘นตฺถิ เหตุ  นตฺถิ ปจฺจโย กโรโต น กรียติ ปาปํ, นตฺถิ ทินฺนํ, กายสฺส เภทา อุจฺฉิชฺชตี’’ติ ตสฺมิํ อารมฺมเณ มิจฺฉาสติ สนฺติฎฺฐติ, จิตฺตํ เอกคฺคํ โหติ, ชวนานิ ชวนฺติฯ ปฐมชวเน สเตกิโจฺฉ โหติ, ตถา ทุติยาทีสุฯ สตฺตเม พุทฺธานมฺปิ อเตกิโจฺฉ อนิวตฺตี อริฎฺฐกณฺฑกสทิโส โหติฯ</p>


<p>ตตฺถ โกจิ เอกํ ทสฺสนํ โอกฺกมติ, โกจิ เทฺว, โกจิ ตีณิปิ, นิยตมิจฺฉาทิฎฺฐิโกว โหติ, ปโตฺต สคฺคมคฺคาวรณเญฺจว โมกฺขมคฺคาวรณญฺจฯ อภโพฺพ ตสฺส อตฺตภาวสฺส อนนฺตรํ สคฺคมฺปิ คนฺตุํ, ปเคว โมกฺขํ, วฎฺฎขาณุ นาเมส สโตฺต ปถวีโคปโก, เยภุเยฺยน  เอวรูปสฺส ภวโต วุฎฺฐานํ นตฺถิฯ วสฺสภญฺญาปิ เอทิสา อเหสุํฯ ติ อตฺตโน นินฺทาภเยน ฆฎฺฎนภเยน อุปวาทภเยน จาติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๘. อานาปานสฺสติสุตฺตวณฺณนา</h3>
<p>   นฺติ อานาปานสฺสติสุตฺตํฯ ตตฺถ ติ ฐเปตฺวา ปาฬิยํ อาคเต ทส เถเร อเญฺญหิปิ อภิญฺญาเตหิ พหูหิ  สาวเกหิ สทฺธิํฯ ตทา กิร มหา ภิกฺขุสโงฺฆ อโหสิ อปริจฺฉินฺนคณโนฯ</p>


<p>ติ อามิสสงฺคเหน ธมฺมสงฺคเหน จาติ ทฺวีหิ สงฺคเหหิ สงฺคณฺหิตฺวา กมฺมฎฺฐาโนวาทานุสาสนีหิ โอวทนฺติ จ อนุสาสนฺติ จฯ ติ จกาโร อาคมสนฺธิมตฺตํฯ ติ สีลปริปูรณาทิโต ปุพฺพวิเสสโต อุฬารตรํ อปรํ กสิณปริกมฺมาทิวิเสสํ ชานนฺตีติ อโตฺถฯ</p>


<p> ติ ตุโฎฺฐฯ ติ อปฺปตฺตสฺส อรหตฺตสฺส ปาปุณนตฺถํฯ เสสปททฺวเยปิ อยเมว อโตฺถฯ นฺติ ปจฺฉิมกตฺติกจาตุมาสปุณฺณมํฯ สา หิ กุมุทานํ อตฺถิตาย โกมุที, จตุนฺนํ วสฺสิกานํ มาสานํ ปริโยสานตฺตา จาตุมาสินีติ วุจฺจติฯ ติ อุทิกฺขิสฺสามิ, อชฺช อปวาเรตฺวา ยาว สา อาคจฺฉติ, ตาว กตฺถจิ อคนฺตฺวา อิเธว วสิสฺสามีติ อโตฺถฯ อิติ ภิกฺขูนํ ปวารณสงฺคหํ อนุชานโนฺต เอวมาหฯ</p>


<p> นาม ญตฺติทุติเยน กเมฺมน ทิยฺยติ กสฺส  ปเนส ทิยฺยติ, กสฺส น ทิยฺยตีติฯ อการกสฺส ตาว พาลปุถุชฺชนสฺส น ทิยฺยติ, ตถา อารทฺธวิปสฺสกสฺส เจว อริยสาวกสฺส จฯ ยสฺส ปน สมโถ วา ตรุโณ โหติ วิปสฺสนา วา, ตสฺส ทิยฺยติฯ ภควาปิ ตทา ภิกฺขูนํ จิตฺตาจารํ ปริวีมํสโนฺต สมถวิปสฺสนานํ ตรุณภาวํ ญตฺวา – ‘‘มยิ อชฺช ปวาเรเนฺต ทิสาสุ วสฺสํวุฎฺฐา ภิกฺขู อิธ โอสริสฺสนฺติฯ ตโต อิเม ภิกฺขู วุฑฺฒตเรหิ ภิกฺขูหิ เสนาสเน คหิเต วิเสสํ นิพฺพเตฺตตุํ น สกฺขิสฺสนฺติฯ สเจปิ จาริกํ ปกฺกมิสฺสามิ, อิเมสํ วสนฎฺฐานํ ทุลฺลภเมว ภวิสฺสติฯ มยิ ปน อปวาเรเนฺต ภิกฺขูปิ อิมํ  สาวตฺถิํ น โอสริสฺสนฺติ, อหมฺปิ จาริกํ น ปกฺกมิสฺสามิ, เอวํ อิเมสํ ภิกฺขูนํ วสนฎฺฐานํ อปลิพุทฺธํ ภวิสฺสติฯ เต อตฺตโน อตฺตโน วสนฎฺฐาเน ผาสุ วิหรนฺตา สมถวิปสฺสนา ถามชาตา กตฺวา วิเสสํ นิพฺพเตฺตตุํ สกฺขิสฺสนฺตี’’ติ โส ตํทิวสํ อปวาเรตฺวา กตฺติกปุณฺณมายํ ปวาเรสฺสามีติ ภิกฺขูนํ ปวารณสงฺคหํ  อนุชานิฯ ปวารณสงฺคหสฺมิญฺหิ ลเทฺธ ยสฺส นิสฺสยปฎิปนฺนสฺส อาจริยุปชฺฌายา ปกฺกมนฺติ, โสปิ ‘‘สเจ ปติรูโป นิสฺสยทายโก อาคมิสฺสติ, ตสฺส สนฺติเก นิสฺสยํ คณฺหิสฺสามี’’ติ ยาว คิมฺหานํ ปจฺฉิมมาสา วสิตุํ ลภติฯ สเจปิ สฎฺฐิวสฺสา ภิกฺขู อาคจฺฉนฺติ, ตสฺส เสนาสนํ คเหตุํ น ลภนฺติฯ อยญฺจ ปน ปวารณสงฺคโห เอกสฺส ทิโนฺนปิ สเพฺพสํ ทิโนฺนเยว โหติฯ</p>


<p>ติ ภควตา ปวารณสงฺคโห ทิโนฺนติ สุตสุตฎฺฐาเนเยว ยถาสภาเวน เอกํ มาสํ วสิตฺวา กตฺติกปุณฺณมาย อุโปสถํ กตฺวา โอสรเนฺต สนฺธาย อิทํ วุตฺตํฯ นฺติ อิธ ตรุณสมถวิปสฺสนาสุ กมฺมํ  กตฺวา สมถวิปสฺสนา ถามชาตา อกํสุ, อยํ ปุเพฺพ วิเสโส นามฯ ตโต สมาหิเตน จิเตฺตน สงฺขาเร สมฺมสิตฺวา เกจิ โสตาปตฺติผลํ…เป.… เกจิ อรหตฺตํ สจฺฉิกริํสุฯ อยํ อปโร อุฬาโร วิเสโส นามฯ</p>


<p> นฺติ ยุตฺตํฯ ติ เอกํ โยชนํ โยชนเมว, ทสปิ โยชนานิ โยชนาเนว, ตโต อุทฺธํ โยชนคณนานีติ วุจฺจนฺติฯ อิธ ปน โยชนสตมฺปิ โยชนสหสฺสมฺปิ อธิเปฺปตํฯ ติ ปุโฎสํ วุจฺจติ ปาเถยฺยํ. ตํ ปาเถยฺยํ คเหตฺวาปิ อุปสงฺกมิตุํ ยุตฺตเมวาติ อโตฺถฯ ‘‘ปุฎํเสนา’’ติปิ ปาโฐ, ตสฺสโตฺถ – ปุโฎ อํเส อสฺสาติ ปุฎํโส, เตน ปุฎํเสน, อํเส ปาเถยฺยปุฎํ วหเนฺตนาปีติ วุตฺตํ โหติฯ</p>


<p> อิทานิ เอวรูเปหิ จรเณหิ สมนฺนาคตา เอตฺถ ภิกฺขู อตฺถีติ ทเสฺสตุํ ติอาทิมาหฯ ตตฺถ นฺติอาทีนิ เตสํ ภิกฺขูนํ อภินิวิฎฺฐกมฺมฎฺฐานทสฺสนตฺถํ วุตฺตานิฯ ตตฺถ สตฺตติํส โพธิปกฺขิยธมฺมา โลกิยโลกุตฺตรา กถิตาฯ ตตฺร หิ เย ภิกฺขู ตสฺมิํ ขเณ มคฺคํ ภาเวนฺติ, เตสํ โลกุตฺตรา โหนฺติฯ อารทฺธวิปสฺสกานํ โลกิยาฯ นฺติ เอตฺถ สญฺญาสีเสน วิปสฺสนา กถิตา ฯ ยสฺมา ปเนตฺถ อานาปานกมฺมฎฺฐานวเสน อภินิวิฎฺฐาว  พหู ภิกฺขู, ตสฺมา เสสกมฺมฎฺฐานานิ สเงฺขเปน กเถตฺวา อานาปานกมฺมฎฺฐานํ วิตฺถาเรน กเถโนฺต ติอาทิมาหฯ อิทํ ปน อานาปานกมฺมฎฺฐานํ สพฺพากาเรน  วิตฺถาริตํ, ตสฺมา ตตฺถ วุตฺตนเยเนวสฺส ปาฬิโตฺถ จ ภาวนานโย จ เวทิตโพฺพฯ</p>


<p> นฺติ  ปถวีกายาทีสุ จตูสุ กาเยสุ อญฺญตรํ วทามิ, วาโย กายํ วทามีติ อโตฺถฯ อถ วา รูปายตนํ…เป.… กพฬีกาโร อาหาโรติ ปญฺจวีสติ รูปโกฎฺฐาสา รูปกาโย นามฯ เตสุ อานาปานํ โผฎฺฐพฺพายตเน สงฺคหิตตฺตา กายญฺญตรํ โหติ, ตสฺมาปิ เอวมาหฯ ติ ยสฺมา จตูสุ กาเยสุ อญฺญตรํ วาโยกายํ, ปญฺจวีสติรูปโกฎฺฐาเส วา รูปกาเย อญฺญตรํ อานาปานํ อนุปสฺสติ, ตสฺมา กาเย กายานุปสฺสีติ อโตฺถฯ เอวํ สพฺพตฺถ อโตฺถ เวทิตโพฺพฯ นฺติ ตีสุ เวทนาสุ อญฺญตรํ, สุขเวทนํ สนฺธาเยตํ วุตฺตํฯ นฺติ ปีติปฎิสํเวทิตาทิวเสน อุปฺปนฺนํ สุนฺทรมนสิการํฯ กิํ ปน มนสิกาโร สุขเวทนา โหตีติฯ น โหติ, เทสนาสีสํ ปเนตํฯ ยเถว หิ ‘‘อนิจฺจสญฺญาภาวนานุโยคมนุยุตฺตา’’ติ เอตฺถ สญฺญานาเมน ปญฺญา วุตฺตา, เอวมิธาปิ มนสิการนาเมน เวทนา วุตฺตาติ เวทิตพฺพาฯ เอตสฺมิํ จตุเกฺก ปฐมปเท ปีติสีเสน เวทนา วุตฺตา, ทุติยปเท สุขนฺติ สรูเปเนว วุตฺตาฯ จิตฺตสงฺขารปททฺวเย ‘‘สญฺญา จ เวทนา จ เจตสิกา, เอเต ธมฺมา จิตฺตปฎิพทฺธา จิตฺตสงฺขารา’’ติ (ปฎิ. ม. ๑.๑๗๔) วจนโต ‘‘วิตกฺกวิจาเร ฐเปตฺวา สเพฺพปิ จิตฺตสมฺปยุตฺตกา ธมฺมา จิตฺตสงฺขาเร สงฺคหิตา’’ติ วจนโต จิตฺตสงฺขารนาเมน เวทนา วุตฺตาฯ ตํ สพฺพํ มนสิการนาเมน สงฺคเหตฺวา อิธ ‘‘สาธุกํ มนสิการ’’นฺติ อาหฯ</p>


<p>เอวํ สเนฺตปิ ยสฺมา เอสา เวทนา อารมฺมณํ น โหติ, ตสฺมา เวทนานุปสฺสนา น ยุชฺชตีติฯ โน น ยุชฺชติ, สติปฎฺฐานวณฺณนายมฺปิ หิ ‘‘ตํตํสุขาทีนํ  วตฺถุํ อารมฺมณํ กตฺวา เวทนาว เวทยติ, ตํ ปน เวทนาปวตฺติํ อุปาทาย ‘อหํ เวทยามี’ติ โวหารมตฺตํ โหตี’’ติ วุตฺตํ ฯ อปิจ ปีติปฎิสํเวทีติอาทีนํ อตฺถวณฺณนายเมตสฺส ปริหาโร วุโตฺตเยวฯ วุตฺตเญฺหตํ วิสุทฺธิมเคฺค –</p>


<p>‘‘ทฺวีหากาเรหิ  ปีติ ปฎิสํวิทิตา โหติ อารมฺมณโต จ อสโมฺมหโต จฯ กถํ อารมฺมณโต ปีติ ปฎิสํวิทิตา โหติ? สปฺปีติเก เทฺว ฌาเน สมาปชฺชติ, ตสฺส สมาปตฺติกฺขเณ ฌานปฎิลาเภน อารมฺมณโต ปีติ ปฎิสํวิทิตา โหติ อารมฺมณสฺส ปฎิสํวิทิตตฺตาฯ กถํ อสโมฺมหโต (ปีติ ปฎิสํวิทิตา โหติ)? สปฺปีติเก เทฺว ฌาเน สมาปชฺชิตฺวา วุฎฺฐาย ฌานสมฺปยุตฺตํ ปีติํ ขยโต วยโต สมฺมสติ, ตสฺส วิปสฺสนากฺขเณ ลกฺขณปฎิเวธา อสโมฺมหโต ปีติ ปฎิสํวิทิตา โหติฯ วุตฺตมฺปิ เจตํ ปฎิสมฺภิทายํ ‘ทีฆํ อสฺสาสวเสน จิตฺตสฺส เอกคฺคตํ อวิเกฺขปํ ปชานโต สติ อุปฎฺฐิตา โหติ, ตาย สติยา, เตน ญาเณน สา ปีติ ปฎิสํวิทิตา โหตี’ติฯ เอเตเนว นเยน อวเสสปทานิปิ อตฺถโต เวทิตพฺพานี’’ติฯ</p>


<p>อิติ ยเถว ฌานปฎิลาเภน อารมฺมณโต ปีติสุขจิตฺตสงฺขารา ปฎิสํวิทิตา โหนฺติ, เอวํ อิมินาปิ ฌานสมฺปยุเตฺตน เวทนาสงฺขาตมนสิการปฎิลาเภน อารมฺมณโต เวทนา ปฎิสํวิทิตา โหติฯ ตสฺมา สุวุตฺตเมตํ โหติ ‘‘เวทนาสุ เวทนานุปสฺสี ตสฺมิํ สมเย ภิกฺขุ วิหรตี’’ติฯ</p>


<p>ติ เอตฺถ อยมธิปฺปาโย – ยสฺมา จิตฺตปฎิสํเวที อสฺสสิสฺสามีติอาทินา นเยน ปวโตฺต ภิกฺขุ กิญฺจาปิ อสฺสาสปสฺสาสนิมิตฺตํ อารมฺมณํ กโรติ, ตสฺส ปน จิตฺตสฺส อารมฺมเณ สติญฺจ สมฺปชญฺญญฺจ อุปฎฺฐเปตฺวา ปวตฺตนโต จิเตฺต จิตฺตานุปสฺสีเยว นาเมส โหติฯ น หิ มุฎฺฐสฺสติสฺส อสมฺปชานสฺส  อานาปานสฺสติภาวนา อตฺถิฯ ตสฺมา อารมฺมณโต จิตฺตปฎิสํวิทิตาทิวเสน จิเตฺต จิตฺตานุปสฺสี ตสฺมิํ สมเย ภิกฺขุ วิหรตีติฯ ติ เอตฺถ อภิชฺฌาย กามจฺฉนฺทนีวรณํ, โทมนสฺสวเสน พฺยาปาทนีวรณํ  ทสฺสิตํฯ อิทญฺหิ จตุกฺกํ วิปสฺสนาวเสเนว วุตฺตํ, ธมฺมานุปสฺสนา จ นีวรณปพฺพาทิวเสน ฉพฺพิธา โหติ, ตสฺสา นีวรณปพฺพํ อาทิ, ตสฺสปิ อิทํ นีวรณทฺวยํ อาทิ, อิติ ธมฺมานุปสฺสนาย อาทิํ ทเสฺสตุํ ‘‘อภิชฺฌาโทมนสฺสาน’’นฺติ อาหฯ นฺติ อนิจฺจานุปสฺสนาย นิจฺจสญฺญํ ปชหตีติ เอวํ ปหานกรญาณํ อธิเปฺปตํฯ ติ ตํ อนิจฺจวิราคนิโรธปฎินิสฺสคฺคาญาณสงฺขาตํ ปหานญาณํ  อปราย วิปสฺสนาปญฺญาย, ตมฺปิ อปรายาติ เอวํ วิปสฺสนาปรมฺปรํ ทเสฺสติฯ ติ ยญฺจ สมถปฎิปนฺนํ อชฺฌุเปกฺขติ, ยญฺจ เอกโต อุปฎฺฐานํ อชฺฌุเปกฺขตีติ ทฺวิธา อชฺฌุเปกฺขติ นามฯ ตตฺถ สหชาตานมฺปิ อชฺฌุเปกฺขนา โหติ อารมฺมณสฺสปิ อชฺฌุเปกฺขนา, อิธ อารมฺมณอชฺฌุเปกฺขนา อธิเปฺปตาฯ ติ ยสฺมา อนิจฺจานุปสฺสี อสฺสสิสฺสามีติอาทินา นเยน ปวโตฺต น เกวลํ นีวรณาทิธเมฺม, อภิชฺฌาโทมนสฺสสีเสน ปน วุตฺตานํ ธมฺมานํ ปหานญาณมฺปิ ปญฺญาย ทิสฺวา อชฺฌุเปกฺขิตา โหติ, ตสฺมา ‘‘ธเมฺมสุ ธมฺมานุปสฺสี ตสฺมิํ สมเย ภิกฺขุ วิหรตี’’ติ เวทิตโพฺพฯ</p>


<p> ติ อนิจฺจาทิวเสน ปวิจินติฯ อิตรํ ปททฺวยํ เอตเสฺสว เววจนํฯ ติ  นิกฺกิเลสาฯ ติ กายิกเจตสิกทรถปฎิปฺปสฺสทฺธิยา กาโยปิ จิตฺตมฺปิ ปสฺสมฺภติฯ ติ สมฺมา ฐปิยติ, อปฺปนาปตฺตํ วิย โหติฯ ติ สหชาตอชฺฌุเปกฺขนาย อชฺฌุเปกฺขิตา โหติฯ</p>


<p>เอวํ จุทฺทสวิเธน กายปริคฺคาหกสฺส ภิกฺขุโน ตสฺมิํ กาเย สติ สติสโมฺพชฺฌโงฺค, สติยา สมฺปยุตฺตํ ญาณํ ธมฺมวิจยสโมฺพชฺฌโงฺค, ตํสมฺปยุตฺตเมว กายิกเจตสิกวีริยํ วีริยสโมฺพชฺฌโงฺค, ปีติ, ปสฺสทฺธิ, จิเตฺตกคฺคตา สมาธิสโมฺพชฺฌโงฺค, อิเมสํ ฉนฺนํ สโมฺพชฺฌงฺคานํ อโนสกฺกนอนติวตฺตนสงฺขาโต มชฺฌตฺตากาโร อุเปกฺขาสโมฺพชฺฌโงฺคฯ ยเถว หิ สมปฺปวเตฺตสุ อเสฺสสุ สารถิโน ‘‘อยํ โอลียตี’’ติ ตุทนํ วา, ‘‘อยํ อติธาวตี’’ติ อากฑฺฒนํ วา นตฺถิ, เกวลํ เอวํ ปสฺสมานสฺส ฐิตากาโรว โหติ, เอวเมว อิเมสํ ฉนฺนํ สโมฺพชฺฌงฺคานํ อโนสกฺกนอนติวตฺตนสงฺขาโต มชฺฌตฺตากาโร อุเปกฺขาสโมฺพชฺฌโงฺค นาม โหติฯ เอตฺตาวตา กิํ กถิตํ? เอกจิตฺตกฺขณิกา นานารสลกฺขณา วิปสฺสนาสโมฺพชฺฌงฺคา นาม กถิตาฯ</p>


<p> นฺติอาทีนิ  วุตฺตตฺถาเนวฯ เอตฺถ ปน อานาปานปริคฺคาหิกา สติ โลกิยา โหติ, โลกิยา อานาปานา โลกิยสติปฎฺฐานํ ปริปูเรนฺติ, โลกิยา สติปฎฺฐานา โลกุตฺตรโพชฺฌเงฺค ปริปูเรนฺติ, โลกุตฺตรา โพชฺฌงฺคา วิชฺชาวิมุตฺติผลนิพฺพานํ  ปริปูเรนฺติฯ อิติ โลกิยสฺส  อาคตฎฺฐาเน โลกิยํ กถิตํ, โลกุตฺตรสฺส อาคตฎฺฐาเน โลกุตฺตรํ กถิตนฺติฯ เถโร ปนาห ‘‘อญฺญตฺถ เอวํ โหติ, อิมสฺมิํ ปน สุเตฺต โลกุตฺตรํ อุปริ อาคตํ, โลกิยา อานาปานา โลกิยสติปฎฺฐาเน ปริปูเรนฺติ, โลกิยา สติปฎฺฐานา โลกิเย โพชฺฌเงฺค ปริปูเรนฺติ, โลกิยา โพชฺฌงฺคา โลกุตฺตรํ วิชฺชาวิมุตฺติผลนิพฺพานํ ปริปูเรนฺติ, วิชฺชาวิมุตฺติปเทน หิ อิธ วิชฺชาวิมุตฺติผลนิพฺพานํ อธิเปฺปต’’นฺติฯ</p>

</p>

</p>


<h3>๙. กายคตาสติสุตฺตวณฺณนา</h3>
<p>   นฺติ กายคตาสติสุตฺตํฯ ตตฺถ ติ ปญฺจกามคุณนิสฺสิตาฯ ติ ธาวนสงฺกปฺปาฯ สรนฺตีติ หิ สรา, ธาวนฺตีติ อโตฺถฯ ติ โคจรชฺฌตฺตสฺมิํเยวฯ นฺติ กายปริคฺคาหิกมฺปิ กายารมฺมณมฺปิ สติํฯ กายปริคฺคาหิกนฺติ วุเตฺต สมโถ กถิโต โหติ, กายารมฺมณนฺติ วุเตฺต วิปสฺสนาฯ อุภเยน สมถวิปสฺสนา กถิตา โหนฺติฯ</p>


<p>ติ สติปฎฺฐาเน จุทฺทสวิเธน กายานุปสฺสนา กถิตาฯ</p>


<p> ติ ตสฺส ภิกฺขุโน ภาวนาย อพฺภนฺตรคตาว โหนฺติฯ ติ เอตฺถ สมฺปโยควเสน วิชฺชํ ภชนฺตีติ  วิชฺชาภาคิยาฯ วิชฺชาภาเค วิชฺชาโกฎฺฐาเส วตฺตนฺตีติปิ วิชฺชาภาคิยาฯ ตตฺถ  วิปสฺสนาญาณํ, มโนมยิทฺธิ, ฉ อภิญฺญาติ อฎฺฐ วิชฺชาฯ ปุริเมน อเตฺถน ตาหิ สมฺปยุตฺตธมฺมาปิ วิชฺชาภาคิยาฯ ปจฺฉิเมน อเตฺถน ตาสุ ยา กาจิ เอกา วิชฺชา วิชฺชา, เสสา วิชฺชาภาคิยาติ เอวํ วิชฺชาปิ วิชฺชาย สมฺปยุตฺตา ธมฺมาปิ วิชฺชาภาคิยาเตว เวทิตพฺพาฯ ติ เอตฺถ ทุวิธํ ผรณํ อาโปผรณญฺจ, ทิพฺพจกฺขุผรณญฺจ, ตตฺถ อาโปกสิณํ สมาปชฺชิตฺวา อาเปน ผรณํ อาโปผรณํ นามฯ เอวํ ผุเฎปิ มหาสมุเทฺท สพฺพา สมุทฺทงฺคมา กุนฺนทิโย อโนฺตคธาว โหนฺติ, อาโลกํ ปน วเฑฺฒตฺวา ทิพฺพจกฺขุนา สกลสมุทฺทสฺส ทสฺสนํ ทิพฺพจกฺขุผรณํ นามฯ เอวํ ผรเณปิ มหาสมุเทฺท สพฺพา สมุทฺทงฺคมา กุนฺนทิโย อโนฺตคธาว โหนฺติฯ</p>


<p>นฺติ วิวรํ ฉิทฺทํฯ นฺติ กิเลสุปฺปตฺติปจฺจยํฯ นฺติ ลเภยฺย ปเวสนํ, วินิวิชฺฌิตฺวา ยาว ปริโยสานา คเจฺฉยฺยาติ อโตฺถฯ นฺติ นิกฺขิปนฎฺฐานํฯ</p>


<p> เอวํ  อภาวิตกายคตาสติํ ปุคฺคลํ อลฺลมตฺติกปุญฺชาทีหิ อุปเมตฺวา อิทานิ ภาวิตกายคตาสติํ สารผลกาทีหิ อุปเมตุํ ติอาทิมาหฯ ตตฺถ นฺติ กวาฎํฯ</p>


<p> ติ มุขวฎฺฎิยํ นิสีทิตฺวา กาเกน คีวํ อนาเมตฺวาว ปาตโพฺพฯ ติ อภิญฺญาย สจฺฉิกาตพฺพสฺสฯ   ติ ปจฺจกฺขภาวํ ปาปุณาติฯ ติ สติสติ การเณฯ กิํ ปเนตฺถ การณนฺติ? อภิญฺญาว การณํฯ ติ มริยาทพทฺธาฯ</p>


<p>ติ ยุตฺตยานํ วิย กตายฯ ติ ปติฎฺฐากตายฯ ติ อนุปฺปวตฺติตายฯ ติ ปริจยกตายฯ ติ สุฎฺฐุ สมารทฺธาย สุสมฺปคฺคหิตายฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๑๐. สงฺขารุปปตฺติสุตฺตวณฺณนา</h3>
<p>    นฺติ สงฺขารุปปตฺติสุตฺตํฯ ตตฺถ นฺติ สงฺขารานํเยว อุปปตฺติํ, น สตฺตสฺส, น โปสสฺส, ปุญฺญาภิสงฺขาเรน วา ภวูปคกฺขนฺธานํ อุปปตฺติํฯ</p>


<p> ติ สทฺธาทโย ปญฺจ ธมฺมา โลกิกา วฎฺฎนฺติฯ ติ ฐเปติฯ ติ ปติฎฺฐาเปติฯ ติ สห ปตฺถนาย สทฺธาทโยว ปญฺจ ธมฺมาฯ ติ ตสฺมิํ ฐาเน นิพฺพตฺตนตฺถายฯ ติ สห ปตฺถนาย ปญฺจ  ธมฺมาวฯ ยสฺส หิ ปญฺจ ธมฺมา อตฺถิ, น ปตฺถนา, ตสฺส คติ อนิพทฺธาฯ ยสฺส ปตฺถนา อตฺถิ, น ปญฺจ ธมฺมา, ตสฺสปิ อนิพทฺธาฯ เยสํ อุภยํ อตฺถิ, เตสํ คติ นิพทฺธาฯ ยถา หิ อากาเส ขิตฺตทโณฺฑ อเคฺคน วา มเชฺฌน วา มูเลน วา นิปติสฺสตีติ นิยโม นตฺถิ, เอวํ สตฺตานํ ปฎิสนฺธิคฺคหณํ อนิยตํฯ ตสฺมา กุสลํ กมฺมํ กตฺวา เอกสฺมิํ ฐาเน ปตฺถนํ กาตุํ วฎฺฎติฯ</p>


<p> นฺติ อามลกํฯ ยถา ตํ ปริสุทฺธจกฺขุสฺส ปุริสสฺส สพฺพโสว ปากฎํ โหติ, เอวํ ตสฺส พฺรหฺมุโน สทฺธิํ ตตฺถ นิพฺพตฺตสเตฺตหิ สหสฺสี โลกธาตุฯ เอส นโย สพฺพตฺถฯ</p>


<p> ติ สุนฺทโรฯ ติ อากรสมฺปโนฺนฯ ติ โธวนาทีหิ สุฎฺฐุกตปริกโมฺมฯ ติ รตฺตกมฺพเล ฐปิโตฯ</p>


<p> ติ โลกธาตุสตสหสฺสมฺหิ อาโลกผรณพฺรหฺมาฯ นฺติ นิเกฺขน กตํ ปิฬนฺธนํ, นิกฺขํ นาม ปญฺจสุวณฺณํ, อูนกนิเกฺขน กตํ ปสาธนญฺหิ ฆฎฺฎนมชฺชนกฺขมํ น โหติ, อติเรเกน กตํ ฆฎฺฎนมชฺชนํ ขมติ, วณฺณวนฺตํ ปน น โหติ, ผรุสธาตุกํ ขายติฯ นิเกฺขน กตํ ฆฎฺฎนมชฺชนเญฺจว ขมติ, วณฺณวนฺตญฺจ โหติฯ นฺติ ชมฺพุนทิยํ นิพฺพตฺตํฯ มหาชมฺพุรุกฺขสฺส หิ เอเกกา สาขา ปณฺณาส ปณฺณาส โยชนานิ  วฑฺฒิตา, ตาสุ มหนฺตา นทิโย สนฺทนฺติ, ตาสํ นทีนํ  อุภยตีเรสุ ชมฺพุปกฺกานํ ปติตฎฺฐาเน สุวณฺณงฺกุรา อุฎฺฐหนฺติ, เต นทีชเลน วุยฺหมานา  อนุปุเพฺพน มหาสมุทฺทํ ปวิสนฺติฯ ตํ สนฺธาย ชโมฺพนทนฺติ วุตฺตํฯ นฺติ ทเกฺขน สุกุสเลน กมฺมารปุเตฺตน อุกฺกามุเข ปจิตฺวา สมฺปหฎฺฐํฯ ติ อุทฺธเนฯ นฺติ โธตฆฎฺฎิตมชฺชิตํฯ วโตฺถปเม (ม. นิ. ๑.๗๕-๗๖) จ ธาตุวิภเงฺค (ม. นิ. ๓.๓๕๗-๓๖๐) จ ปิณฺฑโสธนํ วุตฺตํฯ อิมสฺมิํ สุเตฺต กตภณฺฑโสธนํ วุตฺตํฯ</p>


<p>ยํ ปน สพฺพวาเรสุ ติ วุตฺตํ, ตตฺถ ปญฺจวิธํ ผรณํ เจโตผรณํ กสิณผรณํ ทิพฺพจกฺขุผรณํ อาโลกผรณํ สรีรผรณนฺติฯ ตตฺถ เจโตผรณํ นาม โลกธาตุสหเสฺส สตฺตานํ จิตฺตชานนํฯ กสิณผรณํ นาม โลกธาตุสหเสฺส กสิณปตฺถรณํฯ ทิพฺพจกฺขุผรณํ นาม อาโลกํ วเฑฺฒตฺวา ทิเพฺพน จกฺขุนา สหสฺสโลกธาตุทสฺสนํฯ อาโลกผรณมฺปิ เอตเทวฯ สรีรผรณํ นาม โลกธาตุสหเสฺส สรีรปภาย ปตฺถรณํฯ สพฺพตฺถ อิมานิ ปญฺจ ผรณานิ อวินาเสเนฺตน กเถตพฺพนฺติฯ</p>


<p>ติปิฎกจูฬาภยเตฺถโร ปนาห – ‘‘มณิโอปเมฺม กสิณผรณํ วิย นิโกฺขปเมฺม สรีรผรณํ วิย ทิสฺสตี’’ติฯ ตสฺส วาทํ วิย อฎฺฐกถา นาม นตฺถีติ ปฎิกฺขิตฺวา สรีรผรณํ น สพฺพกาลิกํ, จตฺตาริมานิ  ผรณานิ อวินาเสตฺวาว กเถตพฺพนฺติ วุตฺตํฯ ติ ปทํ ผรณปทเสฺสว เววจนํ, อถ วา ติ ปตฺถรติฯ ติ ชานาติฯ</p>


<p> ติอาทีสุ อาภาทโย นาม ปาฎิเยกฺกา เทวา นตฺถิ, ตโย ปริตฺตาภาทโย เทวา อาภา นาม, ปริตฺตาสุภาทโย จฯ สุภกิณฺหาทโย จ สุภา นามฯ เวหปฺผลาทิวารา ปากฎาเยวฯ</p>


<p>อิเม ตาว ปญฺจ ธเมฺม ภาเวตฺวา กามาวจเรสุ นิพฺพตฺตตุฯ พฺรหฺมโลเก นิพฺพตฺตํ ปน อาสวกฺขยญฺจ กถํ ปาปุณาตีติ? อิเม ปญฺจ ธมฺมา สีลํ, โส อิมสฺมิํ สีเล ปติฎฺฐาย กสิณปริกมฺมํ กตฺวา ตา ตา สมาปตฺติโย ภาเวตฺวา รูปีพฺรหฺมโลเก นิพฺพตฺตติ, อรูปชฺฌานานิ  นิพฺพเตฺตตฺวา  อรูปีพฺรหฺมโลเก, สมาปตฺติปทฎฺฐานํ วิปสฺสนํ วเฑฺฒตฺวา อนาคามิผลํ สจฺฉิกตฺวา ปญฺจสุ สุทฺธาวาเสสุ นิพฺพตฺตติฯ อุปริมคฺคํ ภาเวตฺวา อาสวกฺขยํ ปาปุณาตีติฯ</p>

</p>

</p>

</p>





