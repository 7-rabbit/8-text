<h1>๗. จูฬวโคฺค</h1>
<h3>๑. ปฐมลกุณฺฑกภทฺทิยสุตฺตวณฺณนา</h3>
<p> จูฬวคฺคสฺส    ปฐเม นฺติ เอตฺถ ติ ตสฺส อายสฺมโต นามํ, กายสฺส ปน รสฺสตฺตา ‘‘ลกุณฺฑกภทฺทิโย’’ติ นํ สญฺชานนฺติฯ โส กิร สาวตฺถิวาสี กุลปุโตฺต มหทฺธโน มหาโภโค รูเปน อปาสาทิโก ทุพฺพโณฺณ ทุทฺทสิโก โอโกฎิมโกฯ โส เอกทิวสํ สตฺถริ เชตวเน วิหรเนฺต อุปาสเกหิ สทฺธิํ วิหารํ คนฺตฺวา ธมฺมเทสนํ สุตฺวา ปฎิลทฺธสโทฺธ ปพฺพชิตฺวา ลทฺธูปสมฺปโท สตฺถุ สนฺติเก กมฺมฎฺฐานํ คเหตฺวา วิปสฺสนาย กมฺมํ กโรโนฺต โสตาปตฺติผลํ ปาปุณิฯ ตทา เสกฺขา ภิกฺขู เยภุเยฺยน อายสฺมนฺตํ สาริปุตฺตํ อุปสงฺกมิตฺวา อุปริมคฺคตฺถาย กมฺมฎฺฐานํ ยาจนฺติ, ธมฺมเทสนํ ยาจนฺติ, ปญฺหํ ปุจฺฉนฺติฯ โส เตสํ อธิปฺปายํ ปูเรโนฺต กมฺมฎฺฐานํ อาจิกฺขติ, ธมฺมํ เทเสติ, ปญฺหํ วิสฺสเชฺชติฯ เต ฆเฎนฺตา วายมนฺตา อเปฺปกเจฺจ สกทาคามิผลํ, อเปฺปกเจฺจ อนาคามิผลํ, อเปฺปกเจฺจ อรหตฺตํ, อเปฺปกเจฺจ ติโสฺส วิชฺชา, อเปฺปกเจฺจ ฉฬภิญฺญา, อเปฺปกเจฺจ จตโสฺส ปฎิสมฺภิทา อธิคจฺฉนฺติฯ เต ทิสฺวา ลกุณฺฑกภทฺทิโยปิ เสโข สมาโน กาลํ ญตฺวา อตฺตโน จิตฺตกลฺลตญฺจ สเลฺลขญฺจ ปจฺจเวกฺขิตฺวา ธมฺมเสนาปติํ อุปสงฺกมิตฺวา กตปฎิสนฺถาโร สโมฺมทมาโน ธมฺมเทสนํ ยาจิฯ โสปิสฺส อชฺฌาสยสฺส อนุรูปํ กถํ กเถสิฯ เตน วุตฺตํ – ติอาทิฯ</p>


<p>ตตฺถ  ติ ‘‘อิติปิ ปญฺจกฺขนฺธา อนิจฺจา, อิติปิ ทุกฺขา, อิติปิ อนตฺตา’’ติ เอวํ อเนเกหิ การเณหิฯ ติ ปญฺจนฺนํ อุปาทานกฺขนฺธานํ อุทยพฺพยาทิปกาสนิยา ธมฺมิยา กถายฯ ติ ตานิเยว อนิจฺจาทิลกฺขณานิ อุทยพฺพยาทิเก จ สมฺมา ทเสฺสติ, หเตฺถน คเหตฺวา วิย ปจฺจกฺขโต ทเสฺสติฯ ติ ตตฺถ  ลกฺขณารมฺมณิกํ วิปสฺสนํ สมฺมา อาทเปติ, ยถา วีถิปฎิปนฺนา หุตฺวา ปวตฺตติ, เอวํ คณฺหาเปติฯ ติ วิปสฺสนาย อารทฺธาย สงฺขารานํ อุทยพฺพยาทีสุ อุปฎฺฐหเนฺตสุ ยถากาลํ  ปคฺคหนิคฺคหสมุเปกฺขเณหิ โพชฺฌงฺคานํ อนุปวตฺตเนน ภาวนํ มชฺฌิมํ วีถิํ โอตาเรตฺวา ยถา วิปสฺสนาญาณํ สูรํ ปสนฺนํ หุตฺวา วหติ, เอวํ อินฺทฺริยานํ วิสทภาวกรเณน วิปสฺสนาจิตฺตํ สมฺมา อุเตฺตเชติ, วิสทาปนวเสน โวทเปติฯ ติ ตถา ปวตฺติยมานาย วิปสฺสนาย สมปฺปวตฺตภาวนาวเสน เจว อุปริลทฺธพฺพภาวนาพเลน จ จิตฺตํ สมฺมา ปหํเสติ, ลทฺธสฺสาทวเสน วา สุฎฺฐุ โตเสติฯ ติ ยถา ยถา ธมฺมเสนาปติ ธมฺมํ เทเสติ, ตถา ตถา ตถลกฺขณํ วิปสฺสนฺตสฺส เถรสฺส จ เทสนานุภาเวน, อตฺตโน จ อุปนิสฺสยสมฺปตฺติยา ญาณสฺส ปริปากํ คตตฺตา เทสนานุสาเรน ญาเณ อนุปวตฺตเนฺต กามาสวาทีสุ กญฺจิ อาสวํ อคฺคเหตฺวา มคฺคปฎิปาฎิยาว อนวเสสโต จิตฺตํ วิมุจฺจิ, อรหตฺตผลํ สจฺฉากาสีติ อโตฺถฯ</p>


<p>ติ เอตํ อายสฺมโต ลกุณฺฑกภทฺทิยสฺส อญฺญาราธนสงฺขาตํ อตฺถํ สพฺพาการโต วิทิตฺวา ตทตฺถทีปนํ ฯ</p>


<p>ตตฺถ นฺติ รูปธาตุยา อรูปธาตุยา จฯ ติ กามธาตุยาฯ ติ สพฺพสฺมิมฺปิ สงฺขารคเตฯ ติ ปุพฺพภาเค วิกฺขมฺภนวิมุตฺติยา อปรภาเค สมุเจฺฉทปฎิปสฺสทฺธิวิมุตฺตีหิ สพฺพปฺปกาเรน วิมุโตฺตฯ เอตฺถ จ ติ เอเตน ปญฺจุทฺธมฺภาคิยสํโยชนปหานํ ทเสฺสติฯ ติ เอเตน ปโญฺจรมฺภาคิยสํโยชนปหานํฯ   ติ เอเตน อวสิฎฺฐสพฺพากุสลปหานํ ทเสฺสติฯ อถ วา นฺติ อนาคตกาลคฺคหณํฯ ติ อตีตกาลคฺคหณํฯ อุภยคฺคหเณเนว ตทุภยปฎิสํยุตฺตตฺตา ปจฺจุปฺปโนฺน อทฺธา คหิโต โหติ, ตตฺถ อนาคตกาลคฺคหเณน อนาคตกฺขนฺธายตนธาตุโย คหิตาฯ เสสปเทสุปิ เอเสว นโยฯ ติ กามเภทาทิเก สพฺพสฺมิํ ภเวฯ อิทํ วุตฺตํ โหติ – อนาคโต อตีโต ปจฺจุปฺปโนฺนติ เอวํ ติยทฺธสงฺคหิเต สพฺพสฺมิํ ภเว วิปฺปมุโตฺตติฯ</p>


<p>  ติ โย เอวํ วิปฺปมุโตฺต, โส รูปเวทนาทีสุ ‘‘อยํ นาม ธโมฺม อหมสฺมี’’ติ ทิฎฺฐิมานมญฺญนาวเสน เอวํ นานุปสฺสติฯ ตสฺส ตถา ทสฺสเน การณํ นตฺถีติ อธิปฺปาโยฯ อถ วา ติ อิทํ ยถาวุตฺตาย วิมุตฺติยา อธิคมุปายทีปนํฯ ติยทฺธสงฺคหิเต เตภูมเก สงฺขาเร ‘‘เอตํ มม, เอโสหมสฺมิ, เอโส เม อตฺตา’’ติ ปวตฺตนสภาวาย มญฺญนาย อนธิฎฺฐานํ กตฺวา ‘‘เนตํ มม, เนโสหมสฺมิ, น เม โส อตฺตา’’ติ เอวํ อุปฺปชฺชมานา ยา ปุพฺพภาควุฎฺฐานคามินี วิปสฺสนา, สา วิมุตฺติยา ปทฎฺฐานํฯ ติ เอวํ ทสหิ สํโยชเนหิ สพฺพากุสเลหิ  จ สพฺพถา วิมุโตฺต อรหา อริยมคฺคาธิคมนโต ปุเพฺพ สุปินเนฺตปิ อติณฺณปุพฺพํ กาโมโฆ ภโวโฆ ทิโฎฺฐโฆ อวิโชฺชโฆติ อิมํ จตุพฺพิธํ โอฆํ, สํสารมโหฆเมว วา อปุนพฺภวาย อนุปาทิเสสาย นิพฺพานาย อุทตาริ อุตฺติโณฺณ, อุตฺตริตฺวา ปาเร ฐิโตติ อโตฺถฯ</p>

</p>


<h3>๒. ทุติยลกุณฺฑกภทฺทิยสุตฺตวณฺณนา</h3>
<p> ทุติเย  ติ ‘‘เสโข อย’’นฺติ มญฺญมาโนฯ ตตฺรายํ วจนโตฺถ – สิกฺขตีติ เสโขฯ กิํ สิกฺขติ? อธิสีลํ อธิจิตฺตํ อธิปญฺญญฺจฯ อถ วา สิกฺขนํ สิกฺขา, สา เอตสฺส สีลนฺติ เสโขฯ โส หิ อปริโยสิตสิกฺขตฺตา ตทธิมุตฺตตฺตา จ เอกเนฺตน สิกฺขนสีโล, น ปรินิฎฺฐิตสิโกฺข อเสโข วิย ตตฺถ ปฎิปฺปสฺสทฺธุสฺสุโกฺก, นาปิ วิสฺสฎฺฐสิโกฺข ปจุรชโน วิย ตตฺถ อนธิมุโตฺตฯ อถ วา อริยาย ชาติยา ตีสุ สิกฺขาสุ ชาโต, ตตฺถ วา ภโวติ เสโขฯ ติ ปมาณโต อุตฺตริ, ปมาณํ อติกฺกมิตฺวา อธิกตรนฺติ อโตฺถฯ อายสฺมา หิ ลกุณฺฑกภทฺทิโย ปฐมสุเตฺต วุเตฺตน วิธินา ปฐโมวาเทน ยถานิสิโนฺนว อาสวกฺขยปฺปโตฺตฯ ธมฺมเสนาปติ ปน ตสฺส ตํ อรหตฺตปฺปตฺติํ อนาวชฺชเนน อชานิตฺวา ‘‘เสโขเยวา’’ติ มญฺญมาโน อปฺปํ ยาจิโต พหุํ  ททมาโน อุฬารปุริโส วิย ภิโยฺย ภิโยฺย อเนกปริยาเยน อาสวกฺขยาย ธมฺมํ กเถติเยวฯ อายสฺมาปิ ลกุณฺฑกภทฺทิโย ‘‘กตกิโจฺจ ทานาหํ, กิํ อิมินา โอวาเทนา’’ติ อจิเนฺตตฺวา สทฺธมฺมคารเวน ปุเพฺพ วิย สกฺกจฺจํ สุณาติเยวฯ ตํ ทิสฺวา ภควา คนฺธกุฎิยํ นิสิโนฺนเยว พุทฺธานุภาเวน ยถา ธมฺมเสนาปติ ตสฺส กิเลสกฺขยํ ชานาติ, ตถา กตฺวา อิมํ อุทานํ อุทาเนสิฯ เตน วุตฺตํ ติอาทิฯ ตตฺถ ยํ วตฺตพฺพํ, ตํ อนนฺตรสุเตฺต วุตฺตเมวฯ</p>


<p>คาถายํ ปน นฺติ อนวเสสโต กิเลสวฎฺฎํ สมุจฺฉินฺทิ, ฉิเนฺน จ กิเลสวเฎฺฎ กมฺมวฎฺฎมฺปิ ฉินฺนเมวฯ นฺติ อาสา วุจฺจติ ตณฺหา, นตฺถิ เอตฺถ อาสาติ นิราสํ, นิพฺพานํฯ ตํ นิราสํ วิเสเสน อคา อธิคโตติ พฺยคา, อคฺคมคฺคสฺส อธิคตตฺตา ปุน อธิคมการเณน วินา อธิคโตติ อโตฺถฯ ยสฺมา ตณฺหา ทุกฺขสมุทยภูตา, ตาย  ปหีนาย อปฺปหีโน นาม กิเลโส นตฺถิ, ตสฺมาสฺส  ตณฺหาปหานํ สวิเสสํ กตฺวา ทเสฺสโนฺต ติ อาหฯ ตสฺสโตฺถ – จตุตฺถสูริยปาตุภาเวน วิย มหานทิโย จตุตฺถมคฺคญาณุปฺปาเทน อนวเสสโต วิสุกฺขา วิโสสิตา ตณฺหาสริตา นที น สนฺทติ, อิโต ปฎฺฐาย น ปวตฺตติฯ ตณฺหา หิ ‘‘สริตา’’ติ วุจฺจติฯ ยถาห – ‘‘สริตานิ สิเนหิตานิ จ, โสมนสฺสานิ ภวนฺติ ชนฺตุโน’’ติ (ธ. ป. ๓๔๑), ‘‘สริตา วิสตฺติกา’’ติ (ธ. ส. ๑๐๖๕; มหานิ. ๓) จฯ ติ เอวํ กิเลสวฎฺฎสมุเจฺฉเทน ฉินฺนํ วฎฺฎํ อนุปฺปาทธมฺมตํ อวิปากธมฺมตญฺจ อาปาทเนน อุปจฺฉินฺนํ กมฺมวฎฺฎํ น วตฺตติ น ปวตฺตติฯ ติ ยเทตํ สพฺพโส กิเลสวฎฺฎาภาวโต กมฺมวฎฺฎสฺส อปฺปวตฺตนํ, โส อายติํ วิปากวฎฺฎสฺส เอกํเสเนว อนุปฺปาโท เอว สกลสฺสาปิ สํสารทุกฺขสฺส อโนฺต ปริเจฺฉโท ปริวฎุมภาโวติฯ</p>

</p>


<h3>๓. ปฐมสตฺตสุตฺตวณฺณนา</h3>
<p> ตติเย ติ วตฺถุกาเมสุฯ นฺติ เวลํ อติกฺกมิตฺวาฯ ติ อโยนิโสมนสิการพหุลตาย วิชฺชมานมฺปิ อาทีนวํ  อโนโลเกตฺวา อสฺสาทเมว สริตฺวา สชฺชนวเสน สตฺตา, อาสตฺตา ลคฺคาติ อโตฺถฯ ติ วตฺถํ วิย รงฺคชาเตน จิตฺตสฺส วิปริณามกรเณน ฉนฺทราเคน รตฺตา สารตฺตาฯ ติ อภิกงฺขนสภาเวน อภิชฺฌเนน คิทฺธา เคธํ อาปนฺนาฯ ติ ราคมุจฺฉิตา วิย ทุโมฺมจนียภาเวน ตตฺถ ปฎิพทฺธาฯ ติ กิเลสวเสน  วิสญฺญีภูตา วิย อนญฺญกิจฺจา มุจฺฉํ โมหํ อาปนฺนาฯ ติ อนญฺญสาธารเณ วิย กตฺวา คิลิตฺวา ปรินิฎฺฐเปตฺวา ฐิตาฯ ติ กาเมสุ ปาตพฺยตํ อาปชฺชนฺตา อปฺปสุขเวทนาย สมฺมตฺตกา สุฎฺฐุ มตฺตกา ชาตาฯ ‘‘สโมฺมทกชาตา’’ติปิ ปาโฐ, ชาตสโมฺมทนา อุปฺปนฺนปหํสาติ อโตฺถฯ สเพฺพหิปิ ปเทหิ เตสํ ตณฺหาธิปนฺนตํเยว วทติฯ เอตฺถ จ ปฐมํ ‘‘กาเมสู’’ติ วตฺวา ปุนปิ ‘‘กาเมสู’’ติ วจนํ เตสํ สตฺตานํ ตทธิมุตฺติทีปนตฺถํฯ เตน สพฺพิริยาปเถสุ กามคุณสมงฺคิโน หุตฺวา ตทา วิหริํสูติ ทเสฺสติฯ</p>


<p>ตสฺมิญฺหิ  สมเย ฐเปตฺวา อริยสาวเก สเพฺพ สาวตฺถิวาสิโน อุสฺสวํ โฆเสตฺวา ยถาวิภวํ อาปานภูมิํ สเชฺชตฺวา ภุญฺชนฺตา ปิวนฺตา อาวิ เจว รโห จ กาเม ปริภุญฺชนฺตา อินฺทฺริยานิ ปริจาเรนฺตา กาเมสุ ปาตพฺยตํ อาปชฺชิํสุฯ ภิกฺขู สาวตฺถิยํ ปิณฺฑาย จรนฺตา ตตฺถ ตตฺถ เคเห อารามุยฺยานาทีสุ จ มนุเสฺส อุสฺสวํ โฆเสตฺวา กามนิเนฺน ตถา ปฎิปชฺชเนฺต ทิสฺวา ‘‘วิหารํ คนฺตฺวา สณฺหสุขุมํ ธมฺมํ ลภิสฺสามา’’ติ ภควโต เอตมตฺถํ อาโรเจสุํฯ เตน วุตฺตํ – ติฯ</p>


<p>ติ เอตํ เตสํ มนุสฺสานํ อาปานภูมิรมณีเยสุ มหาปริฬาเหสุ อเนกานตฺถานุพเนฺธสุ โฆราสยฺหกฎุกผเลสุ กาเมสุ อนาทีนวทสฺสิตํ สพฺพาการโต วิทิตฺวา กามานเญฺจว กิเลสานญฺจ อาทีนววิภาวนํ ฯ</p>


<p>ตตฺถ ติ วตฺถุกาเมสุ กิเลสกาเมน รตฺตา มตฺตา  สตฺตา วิสตฺตา ลคฺคา ลคฺคิตา สํยุตฺตาฯ ติ ตาเยว กามสตฺติยา วตฺถุกาเมสุ ราคสเงฺคน เจว ทิฎฺฐิมานโทสอวิชฺชาสเงฺคหิ จ สตฺตา อาสตฺตาฯ ติ กมฺมวฎฺฎํ  วิปากวเฎฺฎน, ภวาทิเก วา ภวนฺตราทีหิ, สเตฺต วา ทุเกฺขหิ สํโยชนโต พนฺธนโต สํโยชนนามเก กามราคาทิกิเลสชาเต สํโยชนีเยสุ ธเมฺมสุ อสฺสาทานุปสฺสิตาย วฎฺฎทุกฺขมูลภาวาทิกํ วชฺชํ โทสํ อาทีนวํ อปสฺสนฺตาฯ นฺติ เอวํ อาทีนวทสฺสนาภาเวน สํโยชนสภาเวสุ สเงฺคสุ, สํโยชนสงฺขาเตหิ วา สเงฺคหิ เตสํ วิสเยสุ เตภูมกธเมฺมสุ สตฺตา วิปุลวิสยตาย อนาทิกาลตาย จ วิปุลํ วิตฺถิณฺณํ มหนฺตญฺจ กามาทิโอฆํ, สํสาโรฆเมว วา น กทาจิ ตเรยฺยุํ, เอกํเสเนว ตสฺส โอฆสฺส ปารํ น คเจฺฉยฺยุนฺติ อโตฺถฯ</p>

</p>


<h3>๔. ทุติยสตฺตสุตฺตวณฺณนา</h3>
<p> จตุเตฺถ ติ กามา นาม อนนฺธมฺปิ อนฺธํ กโรนฺติฯ</p>


<p>ยถาห  –</p>


<p>
‘‘ลุโทฺธ อตฺถํ น ชานาติ, ลุโทฺธ ธมฺมํ น ปสฺสติ;  
  
อนฺธตมํ ตทา โหติ, ยํ โลโภ สหเต นร’’นฺติฯ (อิติวุ. ๘๘; มหานิ. ๕; จูฬนิ. ขคฺควิสาณสุตฺตนิเทฺทส ๑๒๘) –  
</p>
  
<p>ตสฺมา กาเมน อนนฺธาปิ อนฺธา กตาติ อนฺธีกตาฯ เสสํ อนนฺตรสุเตฺต วุตฺตนยเมวฯ ตตฺถ หิ มนุสฺสานํ ปวตฺติ ภิกฺขูหิ ทิสฺวา ภควโต อาโรจิตา, อิธ ภควตา สามํเยว ทิฎฺฐาติ อยเมว วิเสโสฯ สตฺถา สาวตฺถิโต นิกฺขมิตฺวา เชตวนํ คจฺฉโนฺต อนฺตรามเคฺค อจิรวติยํ นทิยํ มจฺฉพเนฺธหิ โอฑฺฑิตํ กุมินํ ปวิสิตฺวา นิกฺขนฺตุํ อสโกฺกเนฺต พหู มเจฺฉ ปสฺสิ, ตโต อปรภาเค  เอกํ ขีรปกํ วจฺฉํ โครวํ กตฺวา อนุพนฺธิตฺวา ถญฺญปิปาสาย คีวํ ปสาเรตฺวา มาตุ อนฺตรสตฺถิยํ มุขํ อุปเนนฺตํ ปสฺสิฯ อถ ภควา วิหารํ ปวิสิตฺวา ปาเท ปกฺขาเลตฺวา ปญฺญตฺตวรพุทฺธาสเน นิสิโนฺน ปจฺฉิมํ วตฺถุทฺวยํ ปุริมสฺส อุปมานภาเวน คเหตฺวา อิมํ อุทานํ อุทาเนสิฯ</p>


<p>ตตฺถ  ติ วตฺถุกาเมสุ กิเลสกาเมน อนฺธา วิจกฺขุกา กตาฯ ติ สกตฺตภาวปรตฺตภาเวสุ อชฺฌตฺติกพาหิรายตเนสุ, ตนฺนิสฺสิเตสุ จ ธเมฺมสุ อตีตาทิวเสน อเนกเภทภิเนฺนสุ เหฎฺฐุปริยวเสน อปราปรํ อุปฺปตฺติยา อโนฺตคธานํ อนตฺถาวหโต จ ชาลภูตาย ตณฺหาย สุขุมจฺฉิเทฺทน ชาเลน ปริวุโต วิย อุทกรหโท สญฺฉนฺนา ปลิคุณฺฐิตา อโชฺฌตฺถฎาฯ ติ ตณฺหาสงฺขาเตน ฉทเนน เสวาลปณเกน วิย อุทกํ ฉาทิตา, ปฎิจฺฉนฺนา ปิหิตาติ อโตฺถฯ ปททฺวเยนาปิ กามจฺฉนฺทนีวรณนิวาริตกุสลจิตฺตาจารตํ ทเสฺสติฯ</p>


<p>ติ กิเลสมาเรน เทวปุตฺตมาเรน จ พทฺธาฯ ยทเคฺคน หิ กิเลสมาเรน พทฺธา, ตทเคฺคน เทวปุตฺตมาเรนปิ พทฺธา นาม โหนฺติฯ วุตฺตเญฺหตํ –</p>


<p>
‘‘อนฺตลิกฺขจโร ปาโส, ยฺวายํ จรติ มานโส;  
  
เตน ตํ พาธยิสฺสามิ, น เม สมณ โมกฺขสี’’ติฯ (สํ. นิ. ๑.๑๕๑; มหาว. ๓๓);  
</p>
  
<p>นมุจิ  กโณฺห ปมตฺตพนฺธูติ ตีณิ มารสฺส นามานิฯ เทวปุตฺตมาโรปิ หิ กิเลสมาโร วิย อนเตฺถน ปมเตฺต สเตฺต พนฺธตีติ ปมตฺตพนฺธุฯ ‘‘ปมตฺตา พนฺธเน พทฺธา’’ติปิ ปฐนฺติฯ ตตฺถ ติ กามคุณพนฺธเนติ อโตฺถฯ  นิยมิตาฯ ยถา กิํ?  ยถา นาม มจฺฉพนฺธเกน โอฑฺฑิตสฺส กุมินสฺส มุเข ปวิฎฺฐา มจฺฉา เตน พทฺธา หุตฺวา มรณมเนฺวนฺติ  ปาปุณนฺติ, เอวเมว มาเรน โอฑฺฑิเตน กามคุณพนฺธเนน พทฺธา อิเม สตฺตา  ยถา ขีรปายี ตรุณวโจฺฉ อตฺตโน มาตรํ อเนฺวติ อนุคจฺฉติ, น อญฺญํ เอวํ มารพนฺธนพทฺธา สตฺตา สํสาเร ปริพฺภมนฺตา มรณเมว อเนฺวนฺติ อนุคจฺฉนฺติ, น อชรํ อมรณํ นิพฺพานนฺติ อธิปฺปาโยฯ</p>

</p>


<h3>๕. อปรลกุณฺฑกภทฺทิยสุตฺตวณฺณนา</h3>
<p> ปญฺจเม  ติ อายสฺมา ลกุณฺฑกภทฺทิโย เอกทิวสํ สมฺพหุเลหิ ภิกฺขูหิ สทฺธิํ คามนฺตเรน ปิณฺฑาย จริตฺวา กตภตฺตกิโจฺจ ปตฺตํ โวทกํ กตฺวา ถวิกาย ปกฺขิปิตฺวา อํเส ลเคฺคตฺวา จีวรํ สงฺฆริตฺวา ตมฺปิ วามํเส ฐเปตฺวา ปาสาทิเกน อภิกฺกเนฺตน ปฎิกฺกเนฺตน อาโลกิเตน วิโลกิเตน สมิญฺชิเตน ปสาริเตน โอกฺขิตฺตจกฺขุ อิริยาปถสมฺปโนฺน อตฺตโน สติปญฺญาเวปุลฺลํ ปกาเสโนฺต วิย สติสมฺปชญฺญํ สูปฎฺฐิตํ กตฺวา สมาหิเตน จิเตฺตน ปเท ปทํ นิกฺขิปโนฺต คจฺฉติ, คจฺฉโนฺต จ ภิกฺขูนํ ปจฺฉโต ปจฺฉโต คจฺฉติ เตหิ ภิกฺขูหิ อสํมิโสฺสฯ กสฺมา? อสํสฎฺฐวิหาริตายฯ อปิจ ตสฺสายสฺมโต รูปํ ปริภูตํ ปริภวฎฺฐานียํ ปุถุชฺชนา โอหีเฬนฺติฯ เถโร ตํ ชานิตฺวา ปิฎฺฐิโต ปิฎฺฐิโต คจฺฉติ ‘‘มา อิเม มํ นิสฺสาย อปุญฺญํ ปสวิํสู’’ติฯ เอวํ เต ภิกฺขู จ เถโร จ สาวตฺถิํ ปตฺวา วิหารํ ปวิสิตฺวา เยน ภควา เตนุปสงฺกมนฺติฯ เตน วุตฺตํ – ติอาทิฯ</p>


<p>ตตฺถ นฺติ วิรูปํฯ เตนสฺส วณฺณสมฺปตฺติยา สณฺฐานสมฺปตฺติยา จ อภาวํ ทเสฺสติฯ นฺติ  อปาสาทิกทสฺสนํฯ เตนสฺส อนุพฺยญฺชนสมฺปตฺติยา อาการสมฺปตฺติยา จ อภาวํ ทเสฺสติฯ นฺติ รสฺสํฯ อิมินา อาโรหสมฺปตฺติยา อภาวํ ทเสฺสติฯ   นฺติ ปุถุชฺชนภิกฺขูหิ โอหีฬิตรูปํฯ ปุถุชฺชนา เอกเจฺจ ฉพฺพคฺคิยาทโย ตสฺสายสฺมโต คุณํ อชานนฺตา หตฺถกณฺณจูฬิกาทีสุ คณฺหนฺตา ปรามสนฺตา กีฬนฺตา ปริภวนฺติ, น อริยา, กลฺยาณปุถุชฺชนา วาฯ</p>


<p>ติ กสฺมา อามเนฺตสิ? เถรสฺส คุณํ ปกาเสตุํฯ เอวํ กิร ภควโต อโหสิ ‘‘อิเม ภิกฺขู มม ปุตฺตสฺส มหานุภาวตํ น ชานนฺติ, เตน ตํ ปริภวนฺติ, ตํ เนสํ ทีฆรตฺตํ อหิตาย ทุกฺขาย ภวิสฺสติ, หนฺทาหํ อิมสฺส คุเณ ภิกฺขูนํ ปกาเสตฺวา ปริภวโต นํ โมเจสฺสามี’’ติฯ</p>


<p>ติ ปสฺสถ นุฯ ติ รูปสมาปตฺติ อรูปสมาปตฺติ พฺรหฺมวิหารสมาปตฺติ นิโรธสมาปตฺติ ผลสมาปตฺตีติ เอวํ ปเภทา สาวกสาธารณา ยา กาจิ สมาปตฺติโย นาม, ตาสุ เอกาปิ สมาปตฺติ น  สุลภรูปา, ทุลฺลภา, นตฺถิเยว สา เตน ลกุณฺฑกภทฺทิเยน ภิกฺขุนา อสมาปนฺนปุพฺพาฯ เอเตนสฺส ยํ วุตฺตํฯ ติ, ตตฺถ มหิทฺธิกตํ ปกาเสตฺวา อิทานิ มหานุภาวตํ ทเสฺสตุํ ติอาทิมาหฯ ตํ เหฎฺฐา วุตฺตนยเมวฯ เอตฺถ จ ภควา ‘‘เอโส, ภิกฺขเว, ภิกฺขู’’ติอาทินา, ‘‘ภิกฺขเว, อยํ ภิกฺขุ น โย วา โส วา ทุพฺพโณฺณ ทุทฺทสิโก โอโกฎิมโกติ ภิกฺขูนํ ปิฎฺฐิโต ปิฎฺฐิโต อาคจฺฉตีติ จ เอตฺตเกน น โอญฺญาตโพฺพ, อถ โข มหิทฺธิโก มหานุภาโว, ยํกิญฺจิ สาวเกน ปตฺตพฺพํ, สพฺพํ ตํ เตน อนุปฺปตฺตํ, ตสฺมา ตํ ปาสาณจฺฉตฺตํ วิย ครุํ กตฺวา โอโลเกถ, ตํ โว ทีฆรตฺตํ หิตาย สุขาย ภวิสฺสตี’’ติ ทเสฺสติฯ</p>


<p>ติ เอตํ อายสฺมโต ลกุณฺฑกภทฺทิยสฺส มหิทฺธิกตามหานุภาวตาทิเภทํ คุณราสิํ สพฺพาการโต ชานิตฺวา ตทตฺถทีปนํ ฯ</p>


<p>ตตฺถ ติ เอลํ วุจฺจติ โทโส, นาสฺส เอลนฺติ เนลํ ฯ กิํ ปน ตํ? สุปริสุทฺธสีลํฯ ตญฺหิ นิโทฺทสเฎฺฐน อิธ ‘‘เนล’’นฺติ อธิเปฺปตํฯ ตํ เนลํ ปธานภูตํ องฺคํ เอตสฺสาติ เนลโงฺคฯ โส ยํ ‘‘รโถ’’ติ วกฺขติ, เตน สมฺพโนฺธ, ตสฺมา สุปริสุทฺธสีลโงฺคติ อโตฺถฯ อรหตฺตผลสีลญฺหิ อิธาธิเปฺปตํฯ เสโต ปจฺฉาโท เอตสฺสาติ ติ รถสฺส อุปริ อตฺถริตพฺพกมฺพลาทิฯ โส ปน สุปริสุทฺธธวลภาเวน เสโต วา โหติ รตฺตนีลาทีสุ วา อญฺญตโรฯ อิธ ปน อรหตฺตผลวิมุตฺติยา อธิเปฺปตตฺตา สุปริสุทฺธภาวํ อุปาทาย  ‘‘เสตปจฺฉาโท’’ติ วุตฺตํ ยถา อญฺญตฺราปิ ‘‘รโถ สีลปริกฺขาโร’’ติฯ เอโก สติสงฺขาโต อโร เอตสฺสาติ ติ ปวตฺตติฯ ติ เถรสฺส อตฺตภาวํ สนฺธาย วทติฯ</p>


<p>นฺติ นิทฺทุกฺขํ, โขภวิรหิตํ ยานํ วิย กิเลสปริโขภวิรหิตนฺติ อโตฺถฯ นฺติ สมฺพหุลานํ ภิกฺขูนํ ปิฎฺฐิโต ปิฎฺฐิโต อาคจฺฉนฺตํฯ นฺติ ปจฺฉินฺนโสตํฯ ปกติรถสฺส หิ สุขปวตฺตนตฺถํ อกฺขสีเสสุ  นาภิยญฺจ อุปลิตฺตานํ สปฺปิเตลาทีนํ โสโต สวนํ สนฺทนํ โหติ, เตน โส อจฺฉินฺนโสโต นาม โหติฯ อยํ ปน ฉตฺติํสติยา โสตานํ อนวเสสโต ปหีนตฺตา ฉินฺนโสโต นาม โหติ, ตํ ฉินฺนโสตํฯ นตฺถิ เอตสฺส พนฺธนนฺติ ฯ รถูปตฺถรสฺส หิ อเกฺขน สทฺธิํ นิจฺจลภาวกรณตฺถํ พหูนิ พนฺธนานิ โหนฺติ, เตน โส สพนฺธโนฯ อยํ ปน สพฺพสํโยชนพนฺธนานํ อนวเสสโต ปริกฺขีณตฺตา อพนฺธโน, ตํ อพนฺธนํฯ ติ ภควา เถรสฺส คุเณหิ โสมนสฺสปฺปโตฺต หุตฺวา อตฺตานํ วทติฯ</p>


<p>อิติ สตฺถา อายสฺมนฺตํ ลกุณฺฑกภทฺทิยํ อรหตฺตผลสีเสน สุจกฺกํ, อรหตฺตผลวิมุตฺติยา สุอุตฺตรจฺฉทํ, สูปฎฺฐิตาย สติยา สฺวารํ, กิเลสปริโขภาภาเวน  อปริโขภํ, ตณฺหูปเลปาภาเวน อนุปเลปํ, สํโยชนาทีนํ อภาเวน อพนฺธนํ สุปริกฺขิตฺตํ สุยุตฺตํ อาชญฺญรถํ กตฺวา ทเสฺสติฯ</p>

</p>


<h3>๖. ตณฺหาสงฺขยสุตฺตวณฺณนา</h3>
<p> ฉเฎฺฐ ติ เอตฺถ ติ ตสฺสายสฺมโต โคตฺตโต อาคตนามํฯ สาวเกสุ ปน สพฺพปฐมํ อริยสจฺจานิ ปฎิวิชฺฌีติ ภควตา ‘‘อญฺญาสิ วต, โภ, โกณฺฑโญฺญ’’ติ (มหาว. ๑๗; สํ. นิ. ๕.๑๐๘๑) วุตฺตอุทานวเสน เถโร สาสเน ‘‘อญฺญาสิโกณฺฑโญฺญ’’เตฺวว ปญฺญายิตฺถฯ นฺติ ตณฺหา สงฺขียติ ปหียติ เอตฺถาติ ตณฺหาสงฺขโย, นิพฺพานํฯ ตสฺมิํ ตณฺหาสงฺขเย วิมุตฺติฯ ตณฺหา วา สงฺขียติ ปหียติ เอเตนาติ ตณฺหาสงฺขโย, อริยมโคฺคฯ ตสฺส ผลภูตา, ปริโยสานภูตา วา วิมุตฺตีติ ตณฺหาสงฺขยวิมุตฺติ , นิปฺปริยาเยน อรหตฺตผลสมาปตฺติฯ ตํ ปจฺจเวกฺขมาโน นิสิโนฺน โหติฯ อยญฺหิ อายสฺมา พหุลํ ผลสมาปตฺติํ สมาปชฺชติ, ตสฺมา อิธาปิ เอวมกาสิฯ</p>


<p>  ติ เอตํ อญฺญาสิโกณฺฑญฺญเตฺถรสฺส อคฺคผลปจฺจเวกฺขณํ วิทิตฺวา ตทตฺถทีปนํ ฯ</p>


<p>ตตฺถ ติ ยสฺส อริยปุคฺคลสฺส อตฺตภาวรุกฺขมูลภูตา อวิชฺชา, ตสฺสาว ปติฎฺฐา เหตุภูตา อาสวนีวรณอโยนิโสมนสิการสงฺขาตา ฉมา ปถวี จ นตฺถิ อคฺคมเคฺคน สมุคฺฆาติตตฺตาฯ ติ นตฺถิ ลตา กุโต ปณฺณาติ ปทสมฺพโนฺธฯ มานาติมานาทิปเภทา สาขาปสาขาทิสงฺขาตา ลตาปิ นตฺถิ, กุโต เอว มทปฺปมาทมายาสาเฐยฺยาทิปณฺณานีติ อโตฺถฯ อถ วา ติ รุกฺขงฺกุรสฺส วฑฺฒมานสฺส ปฐมํ ปณฺณานิ นิพฺพตฺตนฺติฯ ปจฺฉา สาขาปสาขาสงฺขาตา ลตาติ กตฺวา วุตฺตํฯ ตตฺถ  ยสฺส อริยมคฺคภาวนาย อสติ อุปฺปชฺชนารหสฺส อตฺตภาวรุกฺขสฺส อริยมคฺคสฺส ภาวิตตฺตา ยํ อวิชฺชาสงฺขาตํ มูลํ, ตสฺส ปติฎฺฐานภูตํ อาสวาทิ จ นตฺถิฯ มูลคฺคหเณเนว เจตฺถ มูลการณตฺตา พีชฎฺฐานิยํ กมฺมํ ตทภาโวปิ คหิโตเยวาติ เวทิตโพฺพฯ อสติ จ กมฺมพีเช ตํนิมิโตฺต วิญฺญาณงฺกุโร, วิญฺญาณงฺกุรนิมิตฺตา จ นามรูปสฬายตนปตฺตสาขาทโย น นิพฺพตฺติสฺสนฺติเยวฯ เตน วุตฺตํ – ‘‘ยสฺส มูลํ ฉมา นตฺถิ, ปณฺณา นตฺถิ กุโต ลตา’’ติฯ</p>


<p>นฺติ ตํ จตุพฺพิธสมฺมปฺปธานวีริยโยเคน วิชิตมารตฺตา ธีรํ, ตโต เอว สพฺพกิเลสาภิสงฺขารพนฺธนโต มุตฺตํฯ ติ เอตฺถ นฺติ นิปาตมตฺตํฯ เอวํ สพฺพกิเลสวิปฺปมุตฺตํ สีลาทิอนุตฺตรคุณสมนฺนาคตํ โก นาม วิญฺญุชาติโก นินฺทิตุํ ครหิตุํ อรหติ นินฺทานิมิตฺตเสฺสว อภาวโตฯ ติ อญฺญทตฺถุ เทวา สกฺกาทโย คุณวิเสสวิทู, สเทฺทน มนุสฺสาปิ ขตฺติยปณฺฑิตาทโย ปสํสนฺติฯ กิญฺจ ภิโยฺย  มหาพฺรหฺมุนาปิ อเญฺญหิปิ พฺรหฺมนาคยกฺขคนฺธพฺพาทีหิปิ ปสํสิโต โถมิโตเยวาติฯ</p>

</p>


<h3>๗. ปปญฺจขยสุตฺตวณฺณนา</h3>
<p> สตฺตเม   นฺติ ปปเญฺจนฺติ ยตฺถ สยํ อุปฺปนฺนา, ตํ สนฺตานํ วิตฺถาเรนฺติ จิรํ ฐเปนฺตีติ ปปญฺจา, กิเลสาฯ วิเสสโต ราคโทสโมหตณฺหาทิฎฺฐิมานาฯ ตถา หิ วุตฺตํ –</p>

</p>


<p>อปิจ สํกิเลสโฎฺฐ ปปญฺจโฎฺฐ, กจวรโฎฺฐ ปปญฺจโฎฺฐฯ ตตฺถ ราคปปญฺจสฺส สุภสญฺญา นิมิตฺตํ, โทสปปญฺจสฺส อาฆาตวตฺถุ, โมหปปญฺจสฺส อาสวา, ตณฺหาปปญฺจสฺส  เวทนา, ทิฎฺฐิปปญฺจสฺส สญฺญา, มานปปญฺจสฺส วิตโกฺก นิมิตฺตํฯ เตหิ ปปเญฺจหิ สหคตา สญฺญา ปปญฺจสญฺญาฯ ปปญฺจสญฺญานํ สงฺขา ภาคา โกฎฺฐาสา ปปญฺจสญฺญาสงฺขาฯ อตฺถโต สทฺธิํ นิมิเตฺตหิ ตํตํปปญฺจสฺส ปกฺขิโย กิเลสคโณฯ สญฺญาคหณเญฺจตฺถ ตสฺส เนสํ สาธารณเหตุภาเวนฯ วุตฺตเญฺหตํ – ‘‘สญฺญานิทานา หิ ปปญฺจสงฺขา’’ติ (สุ. นิ. ๘๘๐)ฯ เตสํ ปหานํ, เตน เตน มเคฺคน ราคาทิกิเลสานํ สมุเจฺฉทนนฺติ อโตฺถฯ</p>


<p>ตทา หิ ภควา อตีตาสุ อเนกโกฎิสตสหสฺสสงฺขาสุ อตฺตโน ชาตีสุ อนตฺถสฺส นิมิตฺตภูเต กิเลเส อิมสฺมิํ จริมภเว อริยมเคฺคน โพธิมเณฺฑ สวาสเน ปหีเน ปจฺจเวกฺขิตฺวา สตฺตสนฺตานญฺจ กิเลสจริตํ ราคาทิกิเลสสํกิลิฎฺฐํ กญฺชิยปุณฺณลาพุํ วิย ตกฺกภริตจาฎิํ วิย วสาปีตปิโลติกํ วิย จ ทุพฺพินิโมจิยํ ทิสฺวา ‘‘เอวํ คหนํ นามิทํ กิเลสวฎฺฎํ อนาทิกาลภาวิตํ มยฺหํ อนวเสสํ ปหีนํ, อโห สุปฺปหีน’’นฺติ อุปฺปนฺนปีติปาโมโชฺช อุทานํ อุทาเนสิฯ เตน วุตฺตํ – ติฯ</p>


<p>ตตฺถ ติ ยสฺมา ภควา อตฺตานเมว ปรํ วิย กตฺวา นิทฺทิสติ ตสฺมา ยสฺส อคฺคปุคฺคลสฺส วุตฺตลกฺขณา ปปญฺจา, เตหิ กตา สํสาเร ฐิติ จ นตฺถิฯ เนตฺติยํ ปน ‘‘ฐิติ นาม อนุสโย’’ติ (เนตฺติ. ๒๗) วุตฺตํฯ อนุสโย หิ ภวปวตฺติยา มูลนฺติฯ สเตฺต สํสาเร ปปเญฺจนฺตีติ  ปปญฺจาฯ ‘‘ปปญฺจฎฺฐิตี’’ติ จ ปาโฐฯ ตสฺสโตฺถ – ปปญฺจานํ ฐิติ วิชฺชมานตา มเคฺคน อสมุเจฺฉโท ปปญฺจฎฺฐิติ, ปปญฺจา เอว วา อวสิฎฺฐกุสลากุสลวิปากานํ  ปวตฺติยา เหตุภาวโต วฎฺฎสฺส ฐิติ ปปญฺจฎฺฐิติ, สา ยสฺส อคฺคปุคฺคลสฺส นตฺถิฯ ติ โย พนฺธนเฎฺฐน สนฺตานสทิสตฺตา  ‘‘สนฺทาน’’นฺติ ลทฺธนามา ตณฺหาทิฎฺฐิโย, นิพฺพานนครปเวสนิเสธนโต ปลิฆสทิสตฺตา ปลิฆสงฺขาตํ อวิชฺชญฺจ วีติวโตฺต สวาสนปหาเนน วิเสสโต อติกฺกโนฺตฯ อปเร ปน โกธํ ‘‘สนฺทาน’’นฺติ วทนฺติ, ตํ น คเหตพฺพํฯ โส หิ ‘‘ปราภิสชฺชนี’’ติ วุโตฺตติฯ</p>


<p>นฺติ ตํ สพฺพถาปิ ตณฺหาภาเวน นิตฺตณฺหํ, อุภยโลกมุนนโต อตฺตหิตปรหิตมุนนโต จ มุนิํ, เอกเนฺตเนว สพฺพสตฺตหิตตฺถํ จตูหิ อิริยาปเถหิ นานาสมาปตฺติจาเรหิ อนญฺญสาธารเณน ญาณจาเรน จ จรนฺตํฯ ติ สโพฺพ สปญฺญชาติโก สตฺตโลโก สเทวโกปิ สพฺรหฺมโกปิ น กทาจิปิ อวชานาติ น ปริโภติ, อถ โข อยเมว โลเก อโคฺค เสโฎฺฐ อุตฺตโม ปวโรติ ครุํ กโรโนฺต สกฺกจฺจํ ปูชาสกฺการนิรโต โหตีติฯ</p>

</p>


<h3>๘. กจฺจานสุตฺตวณฺณนา</h3>
<p> อฎฺฐเม นฺติ เอตฺถ อยํ สโทฺท ‘‘ฉ อชฺฌตฺติกานิ อายตนานี’’ติอาทีสุ (ม. นิ. ๓.๓๐๔) อชฺฌตฺตชฺฌเตฺต อาคโตฯ ‘‘อชฺฌตฺตา ธมฺมา (ธ. ส. ติกมาติกา ๒๐), อชฺฌตฺตํ วา กาเย กายานุปสฺสี’’ติอาทีสุ (ที. นิ. ๒.๓๗๓-๓๗๔) นิยกชฺฌเตฺตฯ ‘‘สพฺพนิมิตฺตานํ อมนสิการา อชฺฌตฺตํ สุญฺญตํ อุปสมฺปชฺช วิหรตี’’ติอาทีสุ (ม. นิ. ๓.๑๘๗) วิสยชฺฌเตฺต, อิสฺสริยฎฺฐาเนติ อโตฺถฯ ผลสมาปตฺติ หิ พุทฺธานํ อิสฺสริยฎฺฐานํ นามฯ ‘‘เตนานนฺท, ภิกฺขุนา ตสฺมิํเยว ปุริมสฺมิํ สมาธินิมิเตฺต อชฺฌตฺตเมว จิตฺตํ สณฺฐเปตพฺพ’’นฺติอาทีสุ (ม. นิ. ๓.๑๘๘) โคจรชฺฌเตฺตฯ อิธาปิ โคจรชฺฌเตฺตเยว  ทฎฺฐโพฺพฯ ตสฺมา นฺติ โคจรชฺฌตฺตภูเต กมฺมฎฺฐานารมฺมเณติ วุตฺตํ โหติฯ นฺติ  อภิมุขํฯ ติ สุฎฺฐุ อุปฎฺฐิตาย กายคตาย สติยาฯ สติสีเสน เจตฺถ ฌานํ วุตฺตํฯ อิทํ วุตฺตํ โหติ ‘‘อชฺฌตฺตํ กายานุปสฺสนาสติปฎฺฐานวเสน ปฎิลทฺธํ อุฬารํ ฌานํ สมาปชฺชิตฺวา’’ติฯ</p>


<p>อยญฺหิ  เถโร ภควติ สาวตฺถิยํ วิหรเนฺต เอกทิวสํ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฺปฎิกฺกโนฺต วิหารํ ปวิสิตฺวา ภควโต วตฺตํ ทเสฺสตฺวา ทิวาฎฺฐาเน ทิวาวิหารํ นิสิโนฺน นานาสมาปตฺตีหิ ทิวสภาคํ วีตินาเมตฺวา สายนฺหสมยํ วิหารมชฺฌํ โอตริตฺวา ภควติ คนฺธกุฎิยํ นิสิเนฺน ‘‘อกาโล ตาว ภควนฺตํ อุปสงฺกมิตุ’’นฺติ คนฺธกุฎิยา อวิทูเร, อญฺญตรสฺมิํ รุกฺขมูเล กาลปริเจฺฉทํ กตฺวา ยถาวุตฺตํ สมาปตฺติํ สมาปชฺชิตฺวา นิสีทิฯ สตฺถา ตํ ตถานิสินฺนํ คนฺธกุฎิยํ นิสิโนฺนเยว ปสฺสิฯ เตน วุตฺตํ – ติฯ</p>


<p>ติ เอตํ อายสฺมโต มหากจฺจานเตฺถรสฺส สติปฎฺฐานภาวนาวเสน อธิคตํ ฌานํ ปาทกํ กตฺวา สมาปชฺชนํ สพฺพาการโต วิทิตฺวา ตทตฺถทีปนํ ฯ</p>


<p>ตตฺถ ติ ยสฺส อารทฺธวิปสฺสกสฺส เอกทิวสํ ฉ โกฎฺฐาเส กตฺวา สพฺพสฺมิมฺปิ กาเล นามรูปเภเทน ทุวิเธปิ กาเย คตา กายารมฺมณา ปญฺจนฺนํ อุปาทานกฺขนฺธานํ อนิจฺจาทิสมฺมสนวเสน สตตํ นิรนฺตรํ สาตจฺจาภิโยควเสน สติ อุปฎฺฐิตา สิยาฯ</p>


<p>อยํ กิรายสฺมา ปฐมํ กายคตาสติกมฺมฎฺฐานวเสน ฌานํ นิพฺพเตฺตตฺวา ตํ ปาทกํ กตฺวา กายานุปสฺสนาสติปฎฺฐานมุเขน วิปสฺสนํ ปฎฺฐเปตฺวา อรหตฺตํ ปโตฺตฯ โส อปรภาเคปิ เยภุเยฺยน ตเมว ฌานํ สมาปชฺชิตฺวา วุฎฺฐาย ตเถว จ วิปสฺสิตฺวา ผลสมาปตฺติํ สมาปชฺชติฯ สฺวายํ เยน วิธินา อรหตฺตํ ปโตฺต, ตํ วิธิํ ทเสฺสโนฺต สตฺถา ‘‘ยสฺส สิยา สพฺพทา สติ, สตตํ กายคตา อุปฎฺฐิตา’’ติ วตฺวา ตสฺสา อุปฎฺฐานาการํ วิภาเวตุํ   ติ อาหฯ</p>


<p>ตสฺสโตฺถ  ทฺวิธา เวทิตโพฺพ สมฺมสนโต ปุพฺพภาควเสน สมฺมสนกาลวเสน จาติฯ เตสุ ปุพฺพภาควเสน ตาว ติ อตีตกาเล มม กิเลสกมฺมํ โน จสฺส น ภเวยฺย เจ, อิมสฺมิํ ปจฺจุปฺปนฺนกาเล อยํ อตฺตภาโว โน จ เม สิยา น เม อุปฺปเชฺชยฺยฯ ยสฺมา ปน เม อตีเต กมฺมกิเลสา อเหสุํ, ตสฺมา ตํนิมิโตฺต เอตรหิ อยํ เม อตฺตภาโว ปวตฺตติฯ ติ อิมสฺมิํ อตฺตภาเว ปฎิปกฺขาธิคเมน กิเลสกมฺมํ น ภวิสฺสติ น อุปฺปชฺชิสฺสติ เม, อายติํ วิปากวฎฺฎํ น จ เม ภวิสฺสติ น เม ปวตฺติสฺสตีติฯ เอวํ กาลตฺตเย กมฺมกิเลสเหตุกํ อิทํ มยฺหํ อตฺตภาวสงฺขาตํ ขนฺธปญฺจกํ , น อิสฺสราทิเหตุกํ, ยถา จ มยฺหํ, เอวํ สพฺพสตฺตานนฺติ สปฺปจฺจยนามรูปทสฺสนํ ปกาสิตํ โหติฯ</p>


<p>สมฺมสนกาลวเสน ปน ติ ยสฺมา อิทํ ขนฺธปญฺจกํ หุตฺวา อภาวเฎฺฐน อนิจฺจํ, อภิณฺหปฎิปีฬนเฎฺฐน ทุกฺขํ, อวสวตฺตนเฎฺฐน อนตฺตา, เอวํ ยทิ อยํ อตฺตา นาม นาปิ ขนฺธปญฺจกวินิมุโตฺต โกจิ โน จสฺส โน จ สิยา น ภเวยฺย, เอวํ, ภเนฺต, โน จ เม สิยา มม สนฺตกํ นาม กิญฺจิ น ภเวยฺยฯ ติ อตฺตนิ อตฺตนิเย ภวิตพฺพํ ยถา จิทํ นามรูปํ เอตรหิ จ อตีเต จ อตฺตตฺตนิยํ สุญฺญํ, เอวํ น ภวิสฺสติ น เม ภวิสฺสติ, อนาคเตปิ ขนฺธวินิมุโตฺต อตฺตา นาม น โกจิ น เม ภวิสฺสติ น ปวตฺติสฺสติ, ตโต เอว กิญฺจิ ปลิโพธฎฺฐานิยํ น เม ภวิสฺสติ อายติมฺปิ อตฺตนิยํ นาม น เม กิญฺจิ ภวิสฺสตีติฯ อิมินา ตีสุ กาเลสุ ‘‘อห’’นฺติ คเหตพฺพสฺส อภาวโต ‘‘มม’’นฺติ คเหตพฺพสฺส จ อภาวํ ทเสฺสติฯ เตน จตุโกฺกฎิกา สุญฺญตา ปกาสิตา โหติฯ</p>


<p>ติ เอวํ ตีสุปิ กาเลสุ อตฺตตฺตนิยํ สุญฺญตํ ตตฺถ สงฺขารคเต อนุปสฺสโนฺต อนุกฺกเมน อุทยพฺพยญาณาทิวิปสฺสนาญาเณสุ อุปฺปชฺชมาเนสุ อนุปุพฺพวิปสฺสนาวิหารวเสน อนุปุพฺพวิหารี สมาโนฯ   นฺติ โส เอวํ วิปสฺสนํ มตฺถกํ ปาเปตฺวา ฐิโต โยคาวจโร อินฺทฺริยานํ ปริปากคตกาเลน วุฎฺฐานคามินิยา วิปสฺสนาย มเคฺคน ฆฎิตกาเลน อริยมคฺคสฺส อุปฺปตฺติกาเลน  สกลสฺส ภวตฺตยสฺส สํตนนโต วิสตฺติกาสงฺขาตํ ตณฺหํ ตเรยฺย, วิตริตฺวา ตสฺสา ปรตีเร ติเฎฺฐยฺยาติ อธิปฺปาโยฯ</p>


<p>อิติ ภควา อญฺญาปเทเสน อายสฺมโต มหากจฺจานสฺส อรหตฺตุปฺปตฺติทีปนํ อุทานํ อุทาเนสิฯ</p>

</p>


<h3>๙. อุทปานสุตฺตวณฺณนา</h3>
<p> นวเม ติ มลฺลา นาม ชานปทิโน ราชกุมารา, เตสํ นิวาโส เอโกปิ ชนปโท  รุฬฺหีวเสน ‘‘มลฺลา’’ติ วุจฺจติ, เตสุ มเลฺลสุ, ยํ โลเก ‘‘มโลฺล’’ติ วุจฺจติฯ เกจิ ปน ‘‘มาเลสู’’ติ ปฐนฺติฯ ติ อตุริตจาริกาวเสน มหามณฺฑลชนปทจาริกํ จรมาโนฯ ติ อปริเจฺฉทคุเณน มหเนฺตน สมณคเณนฯ ตทา หิ ภควโต มหาภิกฺขุปริวาโร อโหสิฯ ติ ปุรตฺถิมทกฺขิณาย ทิสาย มชฺฌิมเทสสฺส อวธิฎฺฐาเน มลฺลเทเส ถูณนามโก พฺราหฺมณพหุลตาย พฺราหฺมณคาโมฯ ติ ตํ อวสริ, ถูณคามมคฺคํ ปาปุณีติ อโตฺถฯ นฺติ สุณิํสุ, โสตทฺวารสมฺปตฺตวจนนิโคฺฆสานุสาเรน ชานิํสูติ อโตฺถฯ ติ ปทปูรเณ, อวธารณเตฺถ วา นิปาโตฯ ตตฺถ อวธารณเตฺถน อโสฺสสุํเยว, น เตสํ สวนนฺตราโย อโหสีติ วุตฺตํ โหติฯ ปทปูรเณน ปทพฺยญฺชนสิลิฎฺฐตฺตมตฺตเมวฯ ติ ถูณคามวาสิโนฯ ติ เอตฺถ พฺรหฺมํ อณนฺตีติ พฺราหฺมณา, มเนฺต สชฺฌายนฺตีติ อโตฺถฯ อิทเมว หิ ชาติพฺราหฺมณานํ นิพฺพจนํ, อริยา  ปน พาหิตปาปตฺตา ‘‘พฺราหฺมณา’’ติ วุจฺจนฺติฯ ติ ขตฺติยพฺราหฺมเณ วเชฺชตฺวา เย เกจิ อคารํ อชฺฌาวสนฺตา วุจฺจนฺติ, วิเสสโต เวสฺสาฯ พฺราหฺมณา จ คหปติกา จ พฺราหฺมณคหปติกาฯ</p>


<p>อิทานิ ยมตฺถํ เต อโสฺสสุํ, ตํ ทเสฺสตุํ ติอาทิ วุตฺตํฯ ตตฺถ สมิตปาปตฺตา ‘‘สมโณ’’ติ เวทิตโพฺพฯ วุตฺตเญฺหตํ  – ‘‘สมิตาสฺส โหนฺติ ปาปกา อกุสลา ธมฺมา’’ติอาทิ (ม. นิ. ๑.๔๓๔)ฯ ภควา จ อนุตฺตเรน อริยมเคฺคน สพฺพโส สมิตปาโปฯ เตนสฺส ยถาภุจฺจคุณาธิคตเมตํ นามํ, ยทิทํ สมโณติฯ ติ อนุสฺสวเตฺถ นิปาโตฯ ติ พฺราหฺมณชาติกานํ ชาติสมุทาคตํ อาลปนมตฺตํฯ วุตฺตมฺปิ เจตํ ‘‘โภวาทิ นาม โส โหติ, สเจ โหติ สกิญฺจโน’’ติ (ธ. ป. ๓๙๖)ฯ ติ โคตฺตวเสน ภควโต ปริกิตฺตนํฯ ตสฺมา ‘‘สมโณ ขลุ, โภ, โคตโม’’ติ สมโณ กิร, โภ, โคตมโคโตฺตติ อยเมตฺถ อโตฺถฯ ติ อิทํ ปน ภควโต อุจฺจากุลปริทีปนํฯ ติ สทฺธาปพฺพชิตภาวปริทีปนํฯ เกนจิ ปาริชุเญฺญน อนภิภูโต อปริกฺขีณํเยว ตํ กุลํ ปหาย เนกฺขมฺมาธิคมสทฺธาย ปพฺพชิโตติ วุตฺตํ โหติฯ นฺติ ปานียกูปํ ติเณน จ ภุเสน จ มุขปฺปมาเณน วเฑฺฒสุํ, ติณาทีนิ ปกฺขิปิตฺวา กูปํ ปิทหิํสูติ อโตฺถฯ</p>


<p>ตสฺส กิร คามสฺส พหิ ภควโต อาคมนมเคฺค พฺราหฺมณานํ ปริโภคภูโต เอโก อุทปาโน อโหสิฯ ตํ ฐเปตฺวา ตตฺถ สพฺพานิ กูปตฬากาทีนิ อุทกฎฺฐานานิ ตทา วิสุกฺขานิ นิรุทกานิ อเหสุํฯ อถ ถูเณยฺยกา รตนตฺตเย อปฺปสนฺนา มเจฺฉรปกตา ภควโต อาคมนํ  สุตฺวา ‘‘สเจ สมโณ โคตโม สสาวโก อิมํ คามํ ปวิสิตฺวา ทฺวีหตีหํ วเสยฺย, สพฺพํ อิมํ ชนํ อตฺตโน วจเน ฐเปยฺย, ตโต พฺราหฺมณธโมฺม ปติฎฺฐํ น ลเภยฺยา’’ติ ตตฺถ ภควโต อวาสาย ปริสกฺกนฺตา ‘‘อิมสฺมิํ คาเม อญฺญตฺถ อุทกํ นตฺถิ, อมุํ อุทปานํ อปริโภคํ กริสฺสาม, เอวํ สมโณ โคตโม สสาวโก อิมํ คามํ น ปวิสิสฺสตี’’ติ สมฺมนฺตยิตฺวา สเพฺพ คามวาสิโน สตฺตาหสฺส  อุทกํ คเหตฺวา จาฎิอาทีนิ ปูเรตฺวา อุทปานํ ติเณน จ ภุเสน จ ปิทหิํสุฯ เตน วุตฺตํ – ติฯ</p>


<p>ตตฺถ ติ มุเณฺฑ ‘‘มุณฺฑา’’ติ สมเณ ‘‘สมณา’’ติ วตฺตุํ วเฎฺฎยฺย, เต ปน ขุํสนาธิปฺปาเยน หีเฬนฺตา เอวมาหํสุฯ ติ ปฎิเสเธ, มา อปํสุ มา ปิวิํสูติ อโตฺถฯ ติ  มคฺคโต อปสกฺกิตฺวาฯ ติ โย อุทปาโน เตหิ ตถา กโต, ตเมว นิทฺทิสโนฺต อาหฯ กิํ ปน ภควา เตสํ พฺราหฺมณานํ วิปฺปการํ อนาวชฺชิตฺวา เอวมาห – ‘‘เอตมฺหา อุทปานา ปานียํ อาหรา’’ติ, อุทาหุ อาวชฺชิตฺวา ชานโนฺตติ? ชานโนฺต เอว ภควา อตฺตโน พุทฺธานุภาวํ ปกาเสตฺวา เต ทเมตฺวา นิพฺพิเสวเน กาตุํ เอวมาห, น ปานียํ ปาตุกาโมฯ เตเนเวตฺถ มหาปรินิพฺพานสุเตฺต วิย ‘‘ปิปาสิโตสฺมี’’ติ (ที. นิ. ๒.๑๙๑) น วุตฺตํฯ ธมฺมภณฺฑาคาริโก ปน สตฺถุ อชฺฌาสยํ อชานโนฺต ถูเณยฺยเกหิ กตํ วิปฺปการํ อาจิกฺขโนฺต ติอาทิมาหฯ</p>


<p>ตตฺถ ติ อธุนา, อมฺหากํ อาคมนเวลายเมวาติ อโตฺถฯ ติ ปฐนฺติฯ เถโร ทฺวิกฺขตฺตุํ ปฎิกฺขิปิตฺวา ตติยวาเร ‘‘น โข ตถาคตา ติกฺขตฺตุํ ปจฺจนีกา กาตพฺพา, การณํ ทิฎฺฐํ ภวิสฺสติ ทีฆทสฺสินา’’ติ มหาราชทตฺติยํ ภควโต ปตฺตํ คเหตฺวา อุทปานํ อคมาสิฯ คจฺฉเนฺต เถเร อุทปาเน อุทกํ ปริปุณฺณํ หุตฺวา อุตฺตริตฺวา สมนฺตโต สนฺทติ, สพฺพํ ติณํ ภุสญฺจ อุปฺลวิตฺวา สยเมว อปคจฺฉิฯ เตน จ สนฺทมาเนน สลิเลน อุปรูปริ วฑฺฒเนฺตน ตสฺมิํ คาเม สเพฺพว โปกฺขรณีอาทโย ชลาสยา วิสุกฺขา ปริปูริํสุ, ตถา ปริขากุสุพฺภนินฺนาทีนิ จฯ สโพฺพ คามปฺปเทโส มโหเฆน อโชฺฌตฺถโฎ มหาวสฺสกาเล วิย อโหสิฯ กุมุทุปฺปลปทุมปุณฺฑรีกาทีนิ ชลชปุปฺผานิ ตตฺถ ตตฺถ อุพฺภิชฺชิตฺวา วิกสมานานิ อุทกํ สญฺฉาทิํสุฯ สเรสุ หํสโกญฺจจกฺกวากการณฺฑวพกาทยา เอ อุทกสกุณิกา วสฺสมานา ตตฺถ ตตฺถ วิจริํสุฯ ถูเณยฺยกา ตํ มโหฆํ ตถา อุตฺตรนฺตํ สมนฺตโต วีจิตรงฺคสมากุลํ ปริยนฺตโต สมุฎฺฐหมานํ รุจิรํ เผณพุพฺพุฬกํ ทิสฺวา อจฺฉริยพฺภุตจิตฺตชาตา เอวํ สมฺมเนฺตสุํ ‘‘มยํ สมณสฺส โคตมสฺส อุทกุปเจฺฉทํ กาตุํ วายมิมฺหา, อยํ ปน  มโหโฆ ตสฺส อาคมนกาลโต ปฎฺฐาย เอวํ อภิวฑฺฒติ, นิสฺสํสยํ โข อยํ ตสฺส อิทฺธานุภาโวฯ มหิทฺธิโก หิ โส มหานุภาโวฯ ฐานํ โข ปเนตํ วิชฺชติ, ยถา ยํ มโหโฆ อุฎฺฐหิตฺวา อมฺหากํ คามมฺปิ โอตฺถเรยฺยฯ หนฺท มยํ สมณํ โคตมํ อุปสงฺกมิตฺวา ปยิรุปาสิตฺวา อจฺจยํ เทเสนฺตา ขมาเปยฺยามา’’ติฯ</p>


<p>เต  สเพฺพว เอกชฺฌาสยา หุตฺวา สงฺฆสงฺฆี คณีภูตา คามโต นิกฺขมิตฺวา เยน ภควา เตนุปสงฺกมิํสุฯ อุปสงฺกมิตฺวา อเปฺปกเจฺจ ภควโต ปาเท สิรสา วนฺทิํสุ, อเปฺปกเจฺจ อญฺชลิํ ปณาเมสุํ, อเปฺปกเจฺจ ภควตา สทฺธิํ สโมฺมทิํสุ, อเปฺปกเจฺจ ตุณฺหีภูตา นิสีทิํสุ, อเปฺปกเจฺจ นามโคตฺตํ สาเวสุํฯ เอวํ ปน กตฺวา สเพฺพว เอกมนฺตํ นิสีทิตฺวา ‘‘อิธ มยํ, โภ โคตม, โภโต เจว โคตมสฺส โคตมสาวกานญฺจ อุทกปฺปฎิเสธํ การยิมฺห, อมุกสฺมิํ อุทปาเน ติณญฺจ ภุสญฺจ ปกฺขิปิมฺหฯ โส ปน อุทปาโน อเจตโนปิ สมาโน สเจตโน วิย โภโต คุณํ ชานโนฺต วิย สยเมว สพฺพํ ติณํ ภุสํ อปเนตฺวา สุวิสุโทฺธ ชาโต, สโพฺพปิ เจตฺถ นินฺนปฺปเทโส มหตา อุทโกเฆน ปริปุโณฺณ รมณีโยว ชาโต, อุทกูปชีวิโน สตฺตา ปริตุฎฺฐาฯ มยํ ปน มนุสฺสาปิ สมานา โภโต คุเณ น ชานิมฺห, เย มยํ เอวํ อกริมฺห, สาธุ โน ภวํ โคตโม ตถา กโรตุ, ยถายํ มโหโฆ อิมํ คามํ น โอตฺถเรยฺย, อจฺจโย โน อจฺจคมา ยถาพาลํ, ตํ โน ภวํ โคตโม อจฺจยํ ปฎิคฺคณฺหาตุ อนุกมฺปํ อุปาทายา’’ติ อจฺจยํ เทเสสุํฯ ภควาปิ ‘‘ตคฺฆ ตุเมฺห อจฺจโย อจฺจคมา ยถาพาลํ, ตํ โว มยํ ปฎิคฺคณฺหาม อายติํ สํวรายา’’ติ เตสํ อจฺจยํ  ปฎิคฺคเหตฺวา ปสนฺนจิตฺตตํ ญตฺวา อุตฺตริ อชฺฌาสยานุรูปํ ธมฺมํ เทเสสิฯ เต ภควโต ธมฺมเทสนํ สุตฺวา ปสนฺนจิตฺตา สรณาทีสุ ปติฎฺฐิตา ภควนฺตํ วนฺทิตฺวา ปทกฺขิณํ กตฺวา ปกฺกมิํสุฯ เตสํ ปน อาคมนโต ปุเรตรํเยว อายสฺมา อานโนฺท ตํ ปาฎิหาริยํ ทิสฺวา อจฺฉริยพฺภุตจิตฺตชาโต ปเตฺตน ปานียํ อาทาย ภควโต อุปนาเมตฺวา ตํ ปวตฺติํ อาโรเจสิฯ เตน วุตฺตํ – ติอาทิฯ</p>


<p>ตตฺถ ติ สพฺพํ ตํ ติณาทิํ มุเขน ฉเฑฺฑตฺวาฯ ติ ปุเพฺพ ทีฆรชฺชุเกน อุทปาเนน อุสฺสิญฺจิตฺวา คเหตพฺพอุทโกโฆ ภควโต ปตฺตํ คเหตฺวา เถรสฺส คตกาเล มุเขน วิสฺสนฺทโนฺต วิย สมติตฺติโก กากเปโยฺย หุตฺวา อฎฺฐาสิฯ อิทญฺจ เถรสฺส คตกาเล อุทกปฺปวตฺติํ สนฺธาย วุตฺตํฯ ตโต ปรํ ปน ปุเพฺพ วุตฺตนเยน ตสฺมิํ คาเม สกลํ นินฺนฎฺฐานํ อุทเกน ปริปุณฺณํ อโหสีติฯ อยํ ปนิทฺธิ น พุทฺธานํ อธิฎฺฐาเนน, นาปิ เทวานุภาเวน, อถ โข ภควโต  ปุญฺญานุภาเวน ปริตฺตเทสนตฺถํ ราชคหโต เวสาลิคมเน วิยฯ เกจิ  ปน ‘‘ถูเณยฺยกานํ ภควติ ปสาทชนนตฺถํ เตสํ อตฺถกามาหิ เทวตาหิ กต’’นฺติฯ อปเร ‘‘อุทปานสฺส เหฎฺฐา วสนกนาคราชา เอวมกาสี’’ติฯ สพฺพํ ตํ อการณํ, ยถา ภควโต ปุญฺญานุภาเวนเยว ตถา อุทกุปฺปตฺติยา ปริทีปิตตฺตาฯ</p>


<p>ติ เอตํ อธิฎฺฐาเนน วินา อตฺตนา อิจฺฉิตนิปฺผตฺติสงฺขาตํ อตฺถํ สพฺพาการโต วิทิตฺวา ตทตฺถทีปนํ ฯ</p>


<p>ตตฺถ นฺติ ยสฺส สพฺพกาลํ สพฺพตฺถ จ อาปา เจ ยทิ สิยุํ ยทิ อุปลเพฺภยฺยุํ ยทิ อากงฺขามตฺตปฎิพโทฺธ, เตสํ ลาโภ, เตน อุทปาเนน กิํ กยิรา กิํ กเรยฺย, กิํ ปโยชนนฺติ อโตฺถฯ ติ ยาย ตณฺหาย  วินิพทฺธา สตฺตา อกตปุญฺญา หุตฺวา อิจฺฉิตาลาภทุเกฺขน วิหญฺญนฺติ, ตสฺสา ตณฺหาย มูลํ, มูเล วา ฉินฺทิตฺวา ฐิโต มาทิโส สพฺพญฺญุพุโทฺธ กิสฺส เกน การเณน ปานียปริเยสนํ, อญฺญํ วา ปจฺจยปริเยสนํ จเรยฺยฯ ‘‘มูลโต เฉตฺตา’’ติปิ ปฐนฺติ, ตณฺหาย มูลํ มูเลเยว วา เฉทโกติ อโตฺถฯ อถ วา ติ มูลโต ปฎฺฐาย ตณฺหาย เฉทโกฯ อิทํ วุตฺตํ โหติ – โย โพธิยา มูลภูตมหาปณิธานโต ปฎฺฐาย อปริมิตํ สกลํ ปุญฺญสมฺภารํ อตฺตโน อจิเนฺตตฺวา โลกหิตตฺถเมว ปริณามนวเสน ปริปูเรโนฺต มูลโต ปภุติ ตณฺหาย เฉตฺตา, โส ตณฺหาเหตุกสฺส อิจฺฉิตาลาภสฺส อภาวโต กิสฺส เกน การเณน อุทกปริเยสนํ จเรยฺย, อิเม ปน ถูเณยฺยกา อนฺธพาลา อิมํ การณํ อชานนฺตา เอวมกํสูติฯ</p>

</p>


<h3>๑๐. อุเตนสุตฺตวณฺณนา</h3>
<p> ทสเม ติ อุเตนสฺส นาม รโญฺญ, โย ‘‘วชฺชิราชา’’ติปิ วุจฺจติฯ ติ อุยฺยานกีฬนตฺถํ อุยฺยานํ คตสฺส ฯ อนาทเร หิ อิทํ สามิวจนํ, ‘‘อเนฺตปุร’’นฺติ ปน ปทํ อเปกฺขิตฺวา สมฺพเนฺธเปตํ สามิวจนํ โหติฯ ติ อคฺคิทฑฺฒานิ หุตฺวา มตานิ โหนฺติฯ ติ เอตฺถ กา ปนายํ สามาวตี, กถญฺจ ทฑฺฒาติ? วุจฺจเต, ภทฺทวติยํ เสฎฺฐิโน ธีตา โฆสกเสฎฺฐินา ธีตุฎฺฐาเน ฐปิตา ปญฺจสตอิตฺถิปริวารา  รโญฺญ อุเตนสฺส อคฺคมเหสี เมตฺตาวิหารพหุลา อริยสาวิกา สามาวตี นามฯ อยเมตฺถ สเงฺขโป, วิตฺถารโต ปน อาทิโต ปฎฺฐาย สามาวติยา อุปฺปตฺติกถา ธมฺมปทวตฺถุมฺหิ (ธ. ป. อฎฺฐ. ๑.๒๐ สามาวตีวตฺถุ) วุตฺตนเยน เวทิตพฺพาฯ มาคณฺฑิยสฺส นาม พฺราหฺมณสฺส ธีตา อตฺตโน มาตาปิตูนํ –</p>


<p>
‘‘ทิสฺวาน  
ตณฺหํ อรติํ รคญฺจ,  
  
นาโหสิ ฉโนฺท อปิ เมถุนสฺมิํ;  
  
กิเมวิทํ มุตฺตกรีสปุณฺณํ,  
  
ปาทาปิ นํ สมฺผุสิตุํ น อิเจฺฉ’’ติฯ (สุ. นิ. ๘๔๑) –  
</p>
  
<p>ภควตา เทสิตํ อิมํ คาถํ สุตฺวา สตฺถริ พทฺธาฆาตา มาคณฺฑิยา อปรภาเค รญฺญา อุเตเนน มเหสิฎฺฐาเน ฐปิตา ภควโต โกสมฺพิํ อุปคตภาวํ, สามาวตีปมุขานญฺจ ปญฺจนฺนํ อิตฺถิสตานํ อุปาสิกาภาวํ ญตฺวา ‘‘อาคโต นาม สมโณ โคตโม อิมํ นครํ, ทานิสฺส กตฺตพฺพํ ชานิสฺสามิ, อิมาปิ ตสฺส อุปฎฺฐายิกา, อิมาสมฺปิ สามาวตีปมุขานญฺจ กตฺตพฺพํ ชานิสฺสามี’’ติ อเนกปริยาเยหิ ตถาคตสฺส ตาสญฺจ อนตฺถํ กาตุํ วายมิตฺวาปิ อสโกฺกนฺตี ปุเนกทิวสํ รญฺญา สทฺธิํ อุยฺยานกีฬํ คจฺฉนฺตี จูฬปิตุ สาสนํ ปหิณิ ‘‘สามาวติยา ปาสาทํ คนฺตฺวา ทุสฺสโกฎฺฐาคารเตลโกฎฺฐาคารานิ วิวราเปตฺวา ทุสฺสานิ เตลจาฎีสุ เตเมตฺวา ถเมฺภ เวเฐตฺวา ตา สพฺพา เอกโต กตฺวา ทฺวารํ ปิทหิตฺวา พหิ ยนฺตํ ทตฺวา ทณฺฑทีปิกาหิ เคเห อคฺคิํ ททมาโน โอตริตฺวา คจฺฉตู’’ติฯ</p>


<p>ตํ สุตฺวา โส ปาสาทํ อภิรุยฺห โกฎฺฐาคารานิ วิวริตฺวา วตฺถานิ เตลจาฎีสุ เตเมตฺวา ถเมฺภ เวเฐตุํ อารภิฯ อถ นํ สามาวตีปมุขา อิตฺถิโย ‘‘กิํ เอตํ จูฬปิตา’’ติ วทนฺติโย อุปสงฺกมิํสุฯ ‘‘อมฺมา, ราชา ทฬฺหิกมฺมตฺถาย อิเม ถเมฺภ เตลปิโลติกาหิ พนฺธาเปติ , ราชเคเห นาม สุยุตฺตทุยุตฺตํ ทุชฺชานํ, มา เม สนฺติเก โหถา’’ติ วตฺวา ตา อาคตา คเพฺภสุ ปเวเสตฺวา ทฺวารานิ ปิทหิตฺวา พหิ ยนฺตกํ ทตฺวา อาทิโต ปฎฺฐาย อคฺคิํ เทโนฺต โอตริฯ สามาวตี ตาสํ โอวาทํ อทาสิ, ‘‘อมฺมา, อนมตเคฺค สํสาเร วิจรนฺตีนํ เอวเมว อคฺคินา ฌามตฺตภาวานํ พุทฺธญาเณนปิ ปริเจฺฉโท น สุกโร, อปฺปมตฺตา โหถา’’ติฯ ตา สตฺถุ สนฺติเก ธมฺมํ สุตฺวา อธิคตผลาย วิญฺญาตสาสนาย  ขุชฺชุตฺตราย อริยสาวิกาย เสกฺขปฎิสมฺภิทาปตฺตาย สตฺถารา เทสิตนิยาเมเนว ธมฺมํ เทเสนฺติยา สนฺติเก โสตาปตฺติผลสฺส อธิคตา อนฺตรนฺตรา กมฺมฎฺฐานมนสิกาเรน ยุตฺตปฺปยุตฺตา เคเห ฌายเนฺต เวทนาปริคฺคหกมฺมฎฺฐานํ มนสิ  กโรนฺติโย กาจิ ทุติยผลํ, กาจิ ตติยผลํ ปาปุณิตฺวา กาลมกํสุฯ อถ ภิกฺขู โกสมฺพิยํ ปิณฺฑาย จรนฺตา ตํ ปวตฺติํ ญตฺวา ปจฺฉาภตฺตํ ภควโต อาโรเจตฺวา ตาสํ อภิสมฺปรายํ ปุจฺฉิํสุฯ ภควา จ ตาสํ อริยผลาธิคมํ ภิกฺขูนํ อภาสิฯ เตน วุตฺตํ – ติฯ</p>


<p>ตตฺถ ติ น นิปฺผลา, สมฺปตฺตสามญฺญผลา เอว กาลงฺกตาฯ ตา ปน ผลานิ ปฎิลภนฺติโย สามาวติยา –</p>


<p>
‘‘อารมฺภถ นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</p>
  
<p>
‘‘โย อิมสฺมิํ ธมฺมวินเย, อปฺปมโตฺต วิหสฺสติ;  
  
ปหาย ชาติสํสารํ, ทุกฺขสฺสนฺตํ กริสฺสตี’’ติฯ (สํ. นิ. ๑.๑๘๕; เนตฺติ. ๒๙) –  
</p>
  
<p>คาถาหิ โอวทิยมานา เวทนาปริคฺคหกมฺมฎฺฐานํ มนสิ กโรนฺติโย วิปสฺสิตฺวา ทุติยตติยผลานิ ปฎิลภิํสุฯ ขุชฺชุตฺตรา ปน อายุเสสสฺส อตฺถิตาย, ปุเพฺพ ตาทิสสฺส กมฺมสฺส อกตตฺตา จ ตโต ปาสาทโต พหิ อโหสิฯ ‘‘ทสโยชนนฺตเร ปกฺกามี’’ติ จ วทนฺติฯ อถ ภิกฺขู ธมฺมสภายํ กถํ สมุฎฺฐาเปสุํ, ‘‘อาวุโส, อนนุจฺฉวิกํ วต อริยสาวิกานํ เอวรูปํ มรณ’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต , ‘‘ภิกฺขเว, ยทิปิ ตาสํ อิมสฺมิํ อตฺตภาเว อยุตฺตํ, ปุเพฺพ กตกมฺมสฺส ปน ยุตฺตเมว ตาหิ ลทฺธ’’นฺติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต อฎฺฐ ปเจฺจกพุทฺธา รโญฺญ นิเวสเน นิพทฺธํ ภุญฺชนฺติฯ ปญฺจสตา  อิตฺถิโย เต อุปฎฺฐหนฺติฯ เตสุ สตฺต ชนา หิมวนฺตํ คจฺฉนฺติ, เอโก นทีตีรสมีเป เอกสฺมิํ ติณคหเน สมาปตฺติยา นิสีทติฯ อเถกทิวสํ ราชา ปเจฺจกพุเทฺธสุ คเตสุ ตาหิ อิตฺถีหิ สทฺธิํ อุทกกีฬํ กีฬิตุกาโม ตตฺถ คโตฯ ตา อิตฺถิโย ทิวสภาคํ อุทเก กีฬิตฺวา สีตปีฬิตา วิสิพฺพิตุกามา ตํ ติณคหนํ อุปริ วิสุกฺขติณสญฺฉนฺนํ ‘‘ติณราสี’’ติ สญฺญาย ปริวาเรตฺวา อคฺคิํ ทตฺวา ติเณสุ ฌายิตฺวา ปตเนฺตสุ ปเจฺจกพุทฺธํ ทิสฺวา  ‘‘รโญฺญ ปเจฺจกพุโทฺธ ฌายติ, ตํ ราชา ญตฺวา อเมฺห นาเสสฺสติ, สุทฑฺฒํ นํ กริสฺสามา’’ติ สพฺพา อิโต จิโต จ ทารุอาทีนิ อาหริตฺวา ตสฺส อุปริ ราสิํ กตฺวา อาลิเมฺปตฺวา ‘‘อิทานิ ฌายิสฺสตี’’ติ ปกฺกมิํสุฯ ตา ปฐมํ อสเญฺจตนิกา หุตฺวา อิทานิ กมฺมุนา พชฺฌิํสุฯ ปเจฺจกพุทฺธํ ปน อโนฺตสมาปตฺติยํ สเจ ทารูนํ สกฎสหสฺสมฺปิ อาหริตฺวา อาลิเมฺปนฺตา อุสุมาการมตฺตมฺปิ คาเหตุํ น สโกฺกนฺติ, ตสฺมา โส สตฺตเม ทิวเส อุฎฺฐาย ยถาสุขํ อคมาสิฯ ตา ตสฺส กมฺมสฺส กตตฺตา พหูนิ วสฺสสหสฺสานิ พหูนิ วสฺสสตสหสฺสานิ นิรเย ปจฺจิตฺวา ตเสฺสว กมฺมสฺส วิปากาวเสเสน อตฺตภาวสเต อิมินาว นิยาเมน เคเห ฌายมาเน ฌายิํสุฯ อิทํ ตาสํ ปุพฺพกมฺมํฯ</p>


<p>ยสฺมา ปน เต อิมสฺมิํ อตฺตภาเว อริยผลานิ สจฺฉากํสุ, รตนตฺตยํ ปยิรุปาสิํสุ, ตสฺมา ตตฺถ อนาคามินิโย สุทฺธาวาเสสุ อุปปนฺนา, อิตรา กาจิ ตาวติํเสสุ, กาจิ ยาเมสุ, กาจิ ตุสิเตสุ, กาจิ นิมฺมานรตีสุ, กาจิ ปรนิมฺมิตวสวตฺตีสุ อุปปนฺนาฯ</p>


<p>ราชาปิ โข อุเตโน ‘‘สามาวติยา เคหํ กิร ฌายตี’’ติ สุตฺวา เวเคน อาคจฺฉโนฺตปิ ตํ ปเทสํ ตาสุ ทฑฺฒาสุเยว สมฺปาปุณิฯ อาคนฺตฺวา ปน เคหํ นิพฺพาเปตฺวา อุปฺปนฺนพลวโทมนโสฺส มาคณฺฑิยาย ตถา การิตภาวํ อุปาเยน ญตฺวา อริยสาวิกาสุ กตาปราธกมฺมุนา โจทิยมาโน ตสฺสา ราชาณํ กาเรสิ สทฺธิํ ญาตเกหิฯ เอวํ สา สปริชนา สมิตฺตพนฺธวา อนยพฺยสนํ ปาปุณิฯ</p>


<p>  ติ เอตํ สามาวตีปมุขานํ ตาสํ อิตฺถีนํ อคฺคิมฺหิ อนยพฺยสนาปตฺติเหตุํ, มาคณฺฑิยาย จ  สมิตฺตพนฺธวาย ราชาณาย อนยพฺยสนาปตฺตินิมิตฺตํ สพฺพาการโต วิทิตฺวา ตทตฺถทีปนํ ฯ</p>


<p>ตตฺถ ติ โย อิธ สตฺตโลโก ภพฺพรูโปว เหตุสมฺปโนฺน วิย หุตฺวา ทิสฺสติ, โสปิ โมหสมฺพนฺธโน โมเหน ปลิคุณฺฐิโต อตฺตหิตาหิตํ อชานโนฺต หิเต น ปฎิปชฺชติ, อหิตํ ทุกฺขาวหํ พหุญฺจ อปุญฺญํ อาจินาติฯ ‘‘ภวรูโปว ทิสฺสตี’’ติปิ ปาโฐฯ ตสฺสโตฺถ – อยํ โลโก โมหสมฺพนฺธโน โมเหน ปลิคุณฺฐิโต, ตโต เอว ภวรูโปว สสฺสตสภาโว วิยสฺส อตฺตา ทิสฺสติ, อชรามโร วิย อุปฎฺฐาติ, เยน ปาณาติปาตาทีนิ อกตฺตพฺพานิ กโรติฯ</p>


<p>  ติ น เกวลญฺจ โมหสมฺพนฺธโน เอว, อปิจ โข อุปธิพนฺธโนปิ อยํ อนฺธพาลโลโก อวิชฺชาตมสา ปริวาริโตฯ อิทํ วุตฺตํ โหติ – เยน ญาเณน อวิปรีตํ กาเม จ ขเนฺธ จ ‘‘อนิจฺจา ทุกฺขา วิปริณามธมฺมา’’ติ ปเสฺสยฺย, ตสฺส อภาวโต ยสฺมา พาโล อนฺธปุถุชฺชโน อญฺญาณตมสา สมนฺตโต ปริวาริโต นิวุโต, ตสฺมา โส กามูปธิ กิเลสูปธิ ขนฺธูปธีติ อิเมสํ อุปธีนํ วเสน จ อุปธิพนฺธโน, ตโต เอว จสฺส โสปธิสฺส ปสฺสโต สสฺสโต วิย นิโจฺจ สพฺพกาลภาวี วิย ขายติฯ ‘‘อสสฺสติริว ขายตี’’ติปิ ปาโฐฯ ตสฺสโตฺถ – อตฺตา สพฺพกาลํ วิชฺชติ อุปลพฺภตีติ อโญฺญ อสสฺสติ อนิโจฺจติ โลกสฺส โส อุปธิ มิจฺฉาภินิเวสวเสน เอกเทโส วิย ขายติ, อุปฎฺฐหตีติ อโตฺถฯ กาโร หิ ปทสนฺธิกโรฯ นฺติ โย ปน สงฺขาเร ปริคฺคเหตฺวา อนิจฺจาทิวเสน วิปสฺสติ, ตเสฺสว วิปสฺสนาปญฺญาสหิตาย มคฺคปญฺญาย ยถาภูตํ ปสฺสโต ชานโต ปฎิวิชฺฌโต ราคาทิกิญฺจนํ  นตฺถิ, เยน สํสาเร พเชฺฌยฺยฯ ตถา อปสฺสโนฺต เอว หิ อวิชฺชาตณฺหาทิฎฺฐิอาทิพนฺธเนหิ สํสาเร พโทฺธ สิยาติ อธิปฺปาโยฯ</p>

</p>

</p>





