<h1>๒๓. เวสฺสภูพุทฺธวํสวณฺณนา</h1>
<p>สิขิสฺส  ปน สมฺมาสมฺพุทฺธสฺส อปรภาเค อนฺตรหิเต ตสฺส สาสเน สตฺตติวสฺสสหสฺสายุกา มนุสฺสา อนุกฺกเมน ปริหายิตฺวา ทสวสฺสายุกา อเหสุํฯ ปุน วฑฺฒิตฺวา อปริมิตายุกา หุตฺวา อนุกฺกเมน ปริหายิตฺวา สฎฺฐิวสฺสสหสฺสายุกา อเหสุํฯ ตทา วิชิตมโนภู สพฺพโลกาภิภู สยมฺภู  นาม สตฺถา โลเก อุทปาทิฯ โส ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา อโนมนคเร สุปฺปตีตสฺส สุปฺปตีตสฺส นาม รโญฺญ อคฺคมเหสิยา สีลวติยา ยสวติยา นาม กุจฺฉิสฺมิํ ปฎิสนฺธิํ อคฺคเหสิฯ โส ทสนฺนํ มาสานํ อจฺจเยน อนุปมุยฺยาเน มาตุกุจฺฉิโต นิกฺขมิฯ ชายมาโนว ชนํ โตเสโนฺต วสภนาทํ นทิฯ ตสฺมา วสภนาทเหตุตฺตา ตสฺส นามคฺคหณทิวเส ‘‘เวสฺสภู’’ติ นามมกํสุ ฯ โส ฉพฺพสฺสสหสฺสานิ อคารํ อชฺฌาวสิฯ รุจิ-สุรุจิ-รติวฑฺฒนนามกา ตโย ปาสาทา ตสฺส  อเหสุํฯ สุจิตฺตาเทวิปฺปมุขานิ ติํส อิตฺถิสหสฺสานิ ปจฺจุปฎฺฐิตานิ อเหสุํฯ</p>


<p>โส จตฺตาริ นิมิตฺตานิ ทิสฺวา สุจิตฺตาย นาม เทวิยา สุปฺปพุเทฺธ นาม กุมาเร อุปฺปเนฺน สุวณฺณสิวิกาย อุยฺยานทสฺสนตฺถาย คนฺตฺวา เทวทตฺตานิ กาสายานิ คเหตฺวา ปพฺพชิฯ ตํ สตฺตตฺติํสสหสฺสานิ อนุปพฺพชิํสุฯ อถ โส เตหิ ปริวุโต ฉ มาเส ปธานจริยํ จริตฺวา วิสาขปุณฺณมาย สุจิตฺตนิคเม สนฺทิสฺสมานสรีราย สิริวฑฺฒนาย นาม ทินฺนํ มธุปายาสํ ปริภุญฺชิตฺวา สาลวเน ทิวาวิหารํ วีตินาเมตฺวา สายนฺหสมเย นรินฺทนาคราเชน ทินฺนา อฎฺฐ ติณมุฎฺฐิโย คเหตฺวา สาลโพธิํ ปทกฺขิณโต อุปาคมิฯ ตสฺสาปิ สาลสฺส ตเทว ปาฎลิยา ปมาณเมว ปมาณํ อโหสิฯ ตเถว ปุปฺผผลสิริวิภโว เวทิตโพฺพฯ โส สาลมูลมุปคนฺตฺวา จตฺตาลีสหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา วิคตนีวรณํ สพฺพกามมทาวรณํ อนาวรณญาณํ ปฎิลภิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหํ ตเตฺถว วีตินาเมตฺวา อตฺตโน กนิฎฺฐภาติกสฺส โสณกุมารสฺส อุตฺตรกุมารสฺส จ อุปนิสฺสยสมฺปตฺติํ ทิสฺวา เทวปเถน คนฺตฺวา อโนมนครสมีเป อรุณุยฺยาเน โอตริตฺวา อุยฺยานปาเลน กุมาเร ปโกฺกสาเปตฺวา เตสํ สปริวารานํ มเชฺฌ ธมฺมจกฺกํ ปวเตฺตสิฯ ตทา อสีติยา โกฎิสหสฺสานํ ปฐโม อภิสมโย อโหสิฯ</p>


<p>ปุน  ชนปทจาริกํ จรโนฺต ภควา ตตฺถ ตตฺถ ธมฺมํ เทเสโนฺต สตฺตติยา โกฎิสหสฺสานํ ธมฺมาภิสมโย อโหสิ, โส ทุติโย อภิสมโย อโหสิฯ อโนมนคเรเยว ทิฎฺฐิชาลํ ภินฺทโนฺต ติตฺถิยมานทฺธชํ ปาเตโนฺต มานมทํ วิทฺธํเสโนฺต ธมฺมทฺธชํ สมุสฺสยโนฺต นวุติโยชนวิตฺถตาย มนุสฺสปริสาย ปริมาณรหิตาย เทวปริสาย ยมกปาฎิหาริยํ กตฺวา เทวมนุเสฺส ปสาเทตฺวา สฎฺฐิโกฎิโย ธมฺมามเตน ตเปฺปสิ, โส ตติโย อภิสมโย อโหสิฯ เตน วุตฺตํ –</p>


<ol>
<li>
‘‘ตเตฺถว มณฺฑกปฺปมฺหิ, อสโม อปฺปฎิปุคฺคโล;  
  
เวสฺสภู นาม นาเมน, โลเก อุปฺปชฺชิ นายโกฯ  
</li>
  
<li>
‘‘อาทิตฺตํ  
วต ราคคฺคิ, ตณฺหานํ วิชิตํ ตทา;  
  
นาโคว พนฺธนํ เฉตฺวา, ปโตฺต สโมฺพธิมุตฺตมํฯ  
</li>
  
<li>
‘‘ธมฺมจกฺกํ ปวเตฺตเนฺต, เวสฺสภูโลกนายเก;  
  
อสีติโกฎิสหสฺสานํ, ปฐมาภิสมโย อหุฯ  
</li>
  
<li>
‘‘ปกฺกเนฺต  
จาริกํ รเฎฺฐ, โลกเชเฎฺฐ นราสเภ;  
  
สตฺตติโกฎิสหสฺสานํ, ทุติยาภิสมโย อหุฯ  
</li>
  
<li>
‘‘มหาทิฎฺฐิํ วิโนเทโนฺต, ปาฎิเหรํ กโรติ โส;  
  
สมาคตา นรมรู, ทสสหสฺสี สเทวเกฯ  
</li>
  
<li>
‘‘มหาอจฺฉริยํ ทิสฺวา, อพฺภุตํ โลมหํสนํ;  
  
เทวา เจว มนุสฺสา จ, พุชฺฌเร สฎฺฐิโกฎิโย’’ติฯ  
</li>
  
<p>ตตฺถ นฺติ สกลมิทํ โลกตฺตยํ สมฺปทิตฺตํฯ ติ ราเคนฯ นฺติ ตณฺหานํ วิชิตํ รฎฺฐํ วสวตฺติฎฺฐานนฺติ เอวํ ญตฺวาติ อโตฺถฯ ติ หตฺถี วิย ปูติลตาพนฺธนํ ฉินฺทิตฺวา สโมฺพธิํ ปโตฺต อธิคโตฯ ติ ทสสหสฺสิยํฯ ติ สเทวเก โลเกฯ ติ พุชฺฌิํสุฯ
</ol></p>


<p>โสณุตฺตรานํ  ปน ทฺวินฺนํ อคฺคสาวกานํ สมาคเม ปพฺพชิตานํ อสีติยา อรหนฺตสหสฺสานํ มเชฺฌ มาฆปุณฺณมายํ ปาติโมกฺขํ อุทฺทิสิ, โส ปฐโม สนฺนิปาโต อโหสิฯ ยทา ปน เวสฺสภุนา สพฺพโลกาภิภุนา สห ปพฺพชิตา สตฺตตฺติํสสหสฺสสงฺขา ภิกฺขู คณโต โอหีนสมเย ปกฺกนฺตา, เต เวสฺสภุสฺส สมฺมาสมฺพุทฺธสฺส ธมฺมจกฺกปฺปวตฺติํ สุตฺวา โสเรยฺยํ นาม นครํ อาคนฺตฺวา ภควนฺตํ อทฺทสํสุฯ เตสํ ภควา ธมฺมํ เทเสตฺวา สเพฺพว เต เอหิภิกฺขุปพฺพชฺชาย ปพฺพาเชตฺวา จตุรงฺคสมนฺนาคตาย ปริสาย ปาติโมกฺขํ อุทฺทิสิ, โส ทุติโย สนฺนิปาโต อโหสิฯ</p>


<p>ยทา ปน นาริวาหนนคเร อุปสโนฺต นาม ราชปุโตฺต รชฺชํ กาเรสิ, ตสฺสานุกมฺปาย ภควา ตตฺถ อคมาสิ, โสปิ ภควโต อาคมนํ สุตฺวา สปริวาโร ภควโต ปจฺจุคฺคมนํ กตฺวา นิมเนฺตตฺวา มหาทานํ ทตฺวา ตสฺส ธมฺมํ สุตฺวา ปสนฺนหทโย ปพฺพชิฯ ตํ สฎฺฐิสหสฺสสงฺขา ปุริสา  อนุปพฺพชิํสุฯ เต เตน สทฺธิํ อรหตฺตํ ปาปุณิํสุฯ โส เตหิ ปริวุโต เวสฺสภู ภควา ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา ตโย อาสุํ, เวสฺสภุสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘อสีติภิกฺขุสหสฺสานํ, ปฐโม อาสิ สมาคโม;  
  
สตฺตติภิกฺขุสหสฺสานํ, ทุติโย อาสิ สมาคโมฯ  
</li>
  
<li>
‘‘สฎฺฐิภิกฺขุสหสฺสานํ  
, ตติโย อาสิ สมาคโม;  
  
ชราทิภยตีตานํ, โอรสานํ มเหสิโน’’ติฯ  
</li>
  
<p>ตทา อมฺหากํ โพธิสโตฺต สรภวตีนคเร ปรมปิยทสฺสโน สุทสฺสโน นาม ราชา หุตฺวา เวสฺสภุมฺหิ โลกนายเก สรภนครมุปคเต ตสฺส ธมฺมํ สุตฺวา ปสนฺนหทโย ทสนขสโมธานสมุชฺชลํ ชลชามลาวิกลกมลมกุลสทิสมญฺชลิํ สิรสิ กตฺวา พุทฺธปฺปมุขสฺส สงฺฆสฺส สจีวรํ มหาทานํ ทตฺวา ตเตฺถว ภควโต นิวาสตฺถาย คนฺธกุฎิํ กตฺวา ตํ ปริกฺขิปิตฺวา วิหารสหสฺสํ กาเรตฺวา สพฺพญฺจ วิภวชาตํ ภควโต สาสเน ปริจฺจชิตฺวา ตสฺส สนฺติเก ปพฺพชิตฺวา อาจารคุณสมฺปโนฺน เตรสธุตคุเณสุ นิรโต โพธิสมฺภารปริเยสนาย รโต  พุทฺธสาสนาภิรโต วิหาสิฯ โสปิ ตํ ภควา พฺยากาสิ – ‘‘อนาคเต อิโต เอกตฺติํสกเปฺป อยํ โคตโม นาม พุโทฺธ ภวิสฺสตี’’ติฯ เตน วุตฺตํ –
</ol></p>


<ol>
<li>
‘‘อหํ เตน สมเยน, สุทสฺสโน นาม ขตฺติโย;  
  
นิมเนฺตตฺวา มหาวีรํ, ทานํ ทตฺวา มหารหํ;  
  
อนฺนปาเนน วเตฺถน, สสงฺฆํ ชินปูชยิํฯ  
</li>
  
<li>
‘‘ตสฺส พุทฺธสฺส อสมสฺส, จกฺกํ วตฺติตมุตฺตมํ;  
  
สุตฺวาน ปณิตํ ธมฺมํ, ปพฺพชฺชมภิโรจยิํฯ  
</li>
  
<li>
‘‘มหาทานํ ปวเตฺตตฺวา, รตฺตินฺทิวมตนฺทิโต;  
  
ปพฺพชฺชํ คุณสมฺปนฺนํ, ปพฺพชิํ ชินสนฺติเกฯ  
</li>
  
<li>
‘‘อาจารคุณสมฺปโนฺน, วตฺตสีลสมาหิโต;  
  
สพฺพญฺญุตํ คเวสโนฺต, รมามิ ชินสาสเนฯ  
</li>
  
<li>
‘‘สทฺธาปีติํ  
อุปคนฺตฺวา, พุทฺธํ วนฺทามิ สตฺถรํ;  
  
ปีติ อุปฺปชฺชติ มยฺหํ, โพธิยาเยว การณาฯ  
</li>
  
<li>
‘‘อนิวตฺตมานสํ ญตฺวา, สมฺพุโทฺธ เอตทพฺรวิ;  
  
เอกตฺติํเส อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ กปิลวฺหยา รมฺมา…เป.… เหสฺสาม สมฺมุขํ อิมํฯ  
  
<li>
‘‘ตสฺสาหํ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตตฺถ นฺติ ธมฺมจกฺกํ ปวตฺติตํฯ นฺติ อุตฺตริมนุสฺสธมฺมํฯ นฺติ ญตฺวา ปพฺพชินฺติ อโตฺถฯ ติ วเตฺตสุ จ สีเลสุ จ สมาหิโตฯ เตสํ เตสํ ปูรเณ สมาหิโตติ อโตฺถฯ ติ อภิรมิํฯ นฺติ สทฺธญฺจ ปีติญฺจ อุปคนฺตฺวาฯ ติ อภิวนฺทิํ, อตีตเตฺถ วตฺตมานวจนํ ทฎฺฐพฺพํฯ นฺติ สตฺถารํฯ นฺติ อโนสกฺกิยมานมานสํฯ
</ol></p>


<p>ตสฺส   ปน ภควโต อโนมํ นาม นครํ อโหสิฯ สุปฺปตีโต นามสฺส ปิตา ขตฺติโย, ยสวตี นาม มาตา, โสโณ จ อุตฺตโร จ เทฺว อคฺคสาวกา, อุปสโนฺต นามุปฎฺฐาโก, รามา จ สมาลา จ เทฺว อคฺคสาวิกา, สาลรุโกฺข โพธิ, สรีรํ สฎฺฐิหตฺถุเพฺพธํ อโหสิฯ สฎฺฐิวสฺสสหสฺสานิ อายุ, สุจิตฺตา นามสฺส ภริยา, สุปฺปพุโทฺธ นามสฺส ปุโตฺต, สุวณฺณสิวิกาย นิกฺขมิฯ เตน วุตฺตํ –</p>


<ol>
<li>
‘‘อโนมํ นาม นครํ, สุปฺปตีโต นาม ขตฺติโย;  
  
มาตา ยสวตี นาม, เวสฺสภุสฺส มเหสิโนฯ  
</li>
  
<li>
‘‘โสโณ จ อุตฺตโร เจว, อเหสุํ อคฺคสาวกา;  
  
อุปสโนฺต นามุปฎฺฐาโก, เวสฺสภุสฺส มเหสิโนฯ  
</li>
  
<li>
‘‘รามา เจว สมาลา จ, อเหสุํ อคฺคสาวิกา;  
  
โพธิ ตสฺส ภควโต, มหาสาโลติ วุจฺจติฯ  
</li>
  
<li>
‘‘โสตฺถิโก  
เจว รโมฺม จ, อเหสุํ อคฺคุปฎฺฐกา;  
  
โคตมี สิริมา เจว, อเหสุํ อคฺคุปฎฺฐิกาฯ  
</li>
  
<li>
‘‘สฎฺฐิรตนมุเพฺพโธ, เหมยูปสมูปโม;  
  
กายา นิจฺฉรตี รสฺมิ, รตฺติํว ปพฺพเต สิขีฯ  
</li>
  
<li>
‘‘สฎฺฐิวสฺสสหสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ, ชนตํ พหุํฯ  
</li>
  
<li>
‘‘ธมฺมํ วิตฺถาริกํ กตฺวา, วิภชิตฺวา มหาชนํ;  
  
ธมฺมนาวํ ฐเปตฺวาน, นิพฺพุโต โส สสาวโกฯ  
</li>
  
<li>
‘‘ทสฺสเนยฺยํ สพฺพชนํ, วิหารํ อิริยาปถํ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ  ติ  สุวณฺณตฺถมฺภสทิโสติ อโตฺถฯ ติ อิโต จิโต จ สนฺธาวติฯ ติ ปภารสฺมิฯ ติ รตฺติยํ ปพฺพตมตฺถเก อคฺคิ วิยฯ รํสิวิโชฺชตา ตสฺส กาเยติ อโตฺถฯ ติ วิภาคํ กตฺวา, อุคฺฆฎิตาทิวเสน โสตาปนฺนาทิวเสน จาติ อโตฺถฯ นฺติ อฎฺฐงฺคมคฺคสงฺขาตํ ธมฺมนาวํ, จตุโรฆนิตฺถรณตฺถาย ฐเปตฺวาติ อโตฺถฯ นฺติ ทสฺสนีโยฯ นฺติ สโพฺพ ชโน, สสาวกสโงฺฆ สมฺมาสมฺพุโทฺธติ อโตฺถฯ นฺติ วิหาโร, สพฺพตฺถ ปจฺจเตฺต อุปโยควจนํ ทฎฺฐพฺพํฯ
</ol></p>


<p>เวสฺสภู กิร ภควา อุสภวตีนคเร เขเม มิคทาเย ปรินิพฺพายิฯ ธาตุโย ปนสฺส วิปฺปกิริํสุฯ</p>


<p>
‘‘อุสภวติปุเร ปุรุตฺตเม, ชินวสโภ ภควา หิ เวสฺสภู;  
  
อุปวนวิหเร มโนรเม, นิรุปธิเสสมุปาคโต กิรา’’ติฯ  
</p>
  
<p>เสสํ สพฺพตฺถ คาถาสุ ปากฎเมวาติฯ</p>

</p>

</p>





