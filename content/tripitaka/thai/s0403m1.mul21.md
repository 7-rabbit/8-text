<h1>(๒๒) ๒. อโกฺกสกวโคฺค</h1>
<h3>๑. อโกฺกสกสุตฺตํ</h3>
<p> ‘‘โย   โส, ภิกฺขเว, ภิกฺขุ อโกฺกสกปริภาสโก อริยูปวาที สพฺรหฺมจารีนํ, ตสฺส ปญฺจ อาทีนวา ปาฎิกงฺขาฯ กตเม ปญฺจ? ปาราชิโก วา โหติ ฉินฺนปริปโนฺถ , อญฺญตรํ วา สํกิลิฎฺฐํ อาปตฺติํ อาปชฺชติ, พาฬฺหํ วา โรคาตงฺกํ ผุสติ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ โย โส, ภิกฺขเว, ภิกฺขุ อโกฺกสกปริภาสโก อริยูปวาที สพฺรหฺมจารีนํ, ตสฺส อิเม ปญฺจ อาทีนวา ปาฎิกงฺขา’’ติฯ ปฐมํฯ</p>


<h3>๒. ภณฺฑนการกสุตฺตํ</h3>
<p> ‘‘โย โส, ภิกฺขเว, ภิกฺขุ ภณฺฑนการโก กลหการโก วิวาทการโก ภสฺสการโก สเงฺฆ อธิกรณการโก, ตสฺส ปญฺจ อาทีนวา ปาฎิกงฺขาฯ กตเม ปญฺจ? อนธิคตํ นาธิคจฺฉติ, อธิคตา  ปริหายติ, ปาปโก กิตฺติสโทฺท อพฺภุคฺคจฺฉติ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ โย โส, ภิกฺขเว, ภิกฺขุ ภณฺฑนการโก กลหการโก วิวาทการโก ภสฺสการโก สเงฺฆ อธิกรณการโก, ตสฺส อิเม ปญฺจ อาทีนวา ปาฎิกงฺขา’’ติฯ ทุติยํฯ</p>


<h3>๓. สีลสุตฺตํ</h3>
<p>  ‘‘ปญฺจิเม  , ภิกฺขเว, อาทีนวา ทุสฺสีลสฺส สีลวิปตฺติยาฯ กตเม ปญฺจ? อิธ, ภิกฺขเว, ทุสฺสีโล สีลวิปโนฺน ปมาทาธิกรณํ มหติํ โภคชานิํ นิคจฺฉติฯ อยํ, ภิกฺขเว, ปฐโม อาทีนโว ทุสฺสีลสฺส สีลวิปตฺติยาฯ</p>


<p>‘‘ปุน  จปรํ, ภิกฺขเว, ทุสฺสีลสฺส สีลวิปนฺนสฺส ปาปโก กิตฺติสโทฺท อพฺภุคฺคจฺฉติฯ อยํ, ภิกฺขเว, ทุติโย อาทีนโว ทุสฺสีลสฺส สีลวิปตฺติยาฯ</p>


<p>‘‘ปุน  จปรํ, ภิกฺขเว, ทุสฺสีโล สีลวิปโนฺน ยญฺญเทว ปริสํ อุปสงฺกมติ – ยทิ ขตฺติยปริสํ, ยทิ พฺราหฺมณปริสํ, ยทิ คหปติปริสํ, ยทิ สมณปริสํ – อวิสารโท อุปสงฺกมติ มงฺกุภูโตฯ อยํ, ภิกฺขเว, ตติโย อาทีนโว ทุสฺสีลสฺส สีลวิปตฺติยาฯ</p>


<p>‘‘ปุน จปรํ, ภิกฺขเว, ทุสฺสีโล สีลวิปโนฺน สมฺมูโฬฺห กาลํ กโรติฯ อยํ, ภิกฺขเว, จตุโตฺถ อาทีนโว ทุสฺสีลสฺส สีลวิปตฺติยาฯ</p>


<p>‘‘ปุน จปรํ, ภิกฺขเว, ทุสฺสีโล สีลวิปโนฺน กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ อยํ, ภิกฺขเว, ปญฺจโม อาทีนโว ทุสฺสีลสฺส สีลวิปตฺติยาฯ อิเม โข, ภิกฺขเว, ปญฺจ อาทีนวา ทุสฺสีลสฺส สีลวิปตฺติยาฯ</p>


<p>‘‘ปญฺจิเม, ภิกฺขเว, อานิสํสา สีลวโต สีลสมฺปทายฯ กตเม ปญฺจ? อิธ, ภิกฺขเว, สีลวา สีลสมฺปโนฺน อปฺปมาทาธิกรณํ มหนฺตํ โภคกฺขนฺธํ อธิคจฺฉติฯ อยํ, ภิกฺขเว, ปฐโม อานิสํโส สีลวโต สีลสมฺปทายฯ</p>


<p>‘‘ปุน จปรํ, ภิกฺขเว, สีลวโต สีลสมฺปนฺนสฺส กลฺยาโณ กิตฺติสโทฺท อพฺภุคฺคจฺฉติฯ อยํ, ภิกฺขเว, ทุติโย อานิสํโส สีลวโต สีลสมฺปทายฯ</p>


<p>‘‘ปุน จปรํ, ภิกฺขเว, สีลวา สีลสมฺปโนฺน ยญฺญเทว ปริสํ อุปสงฺกมติ – ยทิ ขตฺติยปริสํ, ยทิ พฺราหฺมณปริสํ , ยทิ คหปติปริสํ, ยทิ สมณปริสํ – วิสารโท อุปสงฺกมติ อมงฺกุภูโตฯ อยํ ภิกฺขเว, ตติโย อานิสํโส สีลวโต สีลสมฺปทายฯ</p>


<p>‘‘ปุน  จปรํ, ภิกฺขเว, สีลวา สีลสมฺปโนฺน อสมฺมูโฬฺห กาลํ กโรติฯ อยํ, ภิกฺขเว, จตุโตฺถ อานิสํโส สีลวโต สีลสมฺปทายฯ</p>


<p>‘‘ปุน  จปรํ, ภิกฺขเว, สีลวา สีลสมฺปโนฺน กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อยํ, ภิกฺขเว, ปญฺจโม อานิสํโส สีลวโต สีลสมฺปทายฯ อิเม  โข, ภิกฺขเว, ปญฺจ อานิสํสา สีลวโต สีลสมฺปทายา’’ติฯ ตติยํฯ</p>


<h3>๔. พหุภาณิสุตฺตํ</h3>
<p> ‘‘ปญฺจิเม, ภิกฺขเว, อาทีนวา พหุภาณิสฺมิํ ปุคฺคเลฯ กตเม ปญฺจ? มุสา ภณติ, ปิสุณํ ภณติ, ผรุสํ ภณติ, สมฺผปฺปลาปํ ภณติ, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ อิเม โข, ภิกฺขเว, ปญฺจ อาทีนวา พหุภาณิสฺมิํ ปุคฺคเลฯ</p>


<p>‘‘ปญฺจิเม, ภิกฺขเว, อานิสํสา มนฺตภาณิสฺมิํ ปุคฺคเลฯ กตเม ปญฺจ? น มุสา ภณติ, น ปิสุณํ ภณติ, น ผรุสํ ภณติ, น สมฺผปฺปลาปํ ภณติ, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิเม โข, ภิกฺขเว, ปญฺจ อานิสํสา มนฺตภาณิสฺมิํ ปุคฺคเล’’ติฯ จตุตฺถํฯ</p>


<h3>๕. ปฐมอกฺขนฺติสุตฺตํ</h3>
<p> ‘‘ปญฺจิเม, ภิกฺขเว, อาทีนวา อกฺขนฺติยาฯ กตเม ปญฺจ? พหุโน ชนสฺส อปฺปิโย โหติ อมนาโป, เวรพหุโล จ โหติ, วชฺชพหุโล จ, สมฺมูโฬฺห กาลํ กโรติ, กายสฺส เภทา ปรํ มรณา อปายํ  ทุคฺคติํ วินิปาตํ นิรยํ อุปปชฺชติฯ อิเม โข, ภิกฺขเว, ปญฺจ อาทีนวา อกฺขนฺติยาฯ</p>


<p>‘‘ปญฺจิเม, ภิกฺขเว, อานิสํสา ขนฺติยาฯ กตเม ปญฺจ? พหุโน ชนสฺส ปิโย โหติ มนาโป, น เวรพหุโล โหติ, น วชฺชพหุโล, อสมฺมูโฬฺห กาลํ กโรติ, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิเม โข, ภิกฺขเว, ปญฺจ อานิสํสา ขนฺติยา’’ติฯ ปญฺจมํฯ</p>


<h3>๖. ทุติยอกฺขนฺติสุตฺตํ</h3>
<p> ‘‘ปญฺจิเม  , ภิกฺขเว, อาทีนวา อกฺขนฺติยาฯ กตเม ปญฺจ? พหุโน ชนสฺส อปฺปิโย โหติ อมนาโป, ลุโทฺท จ โหติ, วิปฺปฎิสารี จ, สมฺมูโฬฺห  กาลํ กโรติ, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ อิเม โข, ภิกฺขเว, ปญฺจ อาทีนวา อกฺขนฺติยาฯ</p>


<p>‘‘ปญฺจิเม, ภิกฺขเว, อานิสํสา ขนฺติยาฯ กตเม ปญฺจ? พหุโน ชนสฺส ปิโย โหติ มนาโป, อลุโทฺท จ โหติ, อวิปฺปฎิสารี จ, อสมฺมูโฬฺห กาลํ กโรติ, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิเม โข, ภิกฺขเว, ปญฺจ อานิสํสา ขนฺติยา’’ติฯ ฉฎฺฐํฯ</p>


<h3>๗. ปฐมอปาสาทิกสุตฺตํ</h3>
<p> ‘‘ปญฺจิเม, ภิกฺขเว, อาทีนวา อปาสาทิเกฯ กตเม ปญฺจ? อตฺตาปิ อตฺตานํ อุปวทติ, อนุวิจฺจ วิญฺญู ครหนฺติ, ปาปโก กิตฺติสโทฺท อพฺภุคฺคจฺฉติ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ อิเม โข, ภิกฺขเว, ปญฺจ อาทีนวา อปาสาทิเกฯ</p>


<p>‘‘ปญฺจิเม, ภิกฺขเว, อานิสํสา ปาสาทิเก ฯ กตเม ปญฺจ? อตฺตาปิ อตฺตานํ น อุปวทติ, อนุวิจฺจ วิญฺญู ปสํสนฺติ, กลฺยาโณ กิตฺติสโทฺท อพฺภุคฺคจฺฉติ, อสมฺมูโฬฺห กาลํ กโรติ, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิเม โข, ภิกฺขเว, ปญฺจ อานิสํสา ปาสาทิเก’’ติฯ สตฺตมํฯ</p>


<h3>๘. ทุติยอปาสาทิกสุตฺตํ</h3>
<p> ‘‘ปญฺจิเม, ภิกฺขเว, อาทีนวา อปาสาทิเกฯ กตเม ปญฺจ? อปฺปสนฺนา  นปฺปสีทนฺติ, ปสนฺนานญฺจ เอกจฺจานํ อญฺญถตฺตํ โหติ, สตฺถุสาสนํ อกตํ  โหติ, ปจฺฉิมา ชนตา  ทิฎฺฐานุคติํ อาปชฺชติ, จิตฺตมสฺส นปฺปสีทติฯ อิเม โข, ภิกฺขเว, ปญฺจ อาทีนวา อปาสาทิเกฯ</p>


<p>‘‘ปญฺจิเม, ภิกฺขเว, อานิสํสา ปาสาทิเกฯ กตเม ปญฺจ? อปฺปสนฺนา ปสีทนฺติ, ปสนฺนานญฺจ ภิโยฺยภาโว โหติ, สตฺถุสาสนํ กตํ โหติ, ปจฺฉิมา ชนตา ทิฎฺฐานุคติํ อาปชฺชติ, จิตฺตมสฺส ปสีทติฯ อิเม โข, ภิกฺขเว, ปญฺจ อานิสํสา ปาสาทิเก’’ติฯ อฎฺฐมํฯ</p>


<h3>๙. อคฺคิสุตฺตํ</h3>
<p> ‘‘ปญฺจิเม , ภิกฺขเว, อาทีนวา อคฺคิสฺมิํฯ กตเม ปญฺจ? อจกฺขุโสฺส, ทุพฺพณฺณกรโณ, ทุพฺพลกรโณ, สงฺคณิกาปวฑฺฒโน , ติรจฺฉานกถาปวตฺตนิโก โหติฯ อิเม โข, ภิกฺขเว, ปญฺจ อาทีนวา อคฺคิสฺมิ’’นฺติฯ นวมํฯ</p>


<h3>๑๐. มธุราสุตฺตํ</h3>
<p> ‘‘ปญฺจิเม, ภิกฺขเว, อาทีนวา มธุรายํฯ กตเม ปญฺจ? วิสมา, พหุรชา, จณฺฑสุนขา, วาฬยกฺขา, ทุลฺลภปิณฺฑา – อิเม โข, ภิกฺขเว, ปญฺจ อาทีนวา มธุราย’’นฺติฯ ทสมํฯ</p>

</p>


<p>ตสฺสุทฺทานํ –</p>


<p>
อโกฺกสภณฺฑนสีลํ  
  
, พหุภาณี เทฺว อขนฺติโย;  
  
อปาสาทิกา เทฺว วุตฺตา, อคฺคิสฺมิํ มธุเรน จาติฯ  
</p>
  
  
  
  
  