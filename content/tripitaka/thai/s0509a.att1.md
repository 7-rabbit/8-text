<h1>๒. ทุกนิปาโต</h1>
<h3>๑. อภิรูปนนฺทาเถรีคาถาวณฺณนา</h3>
<p>ทุกนิปาเต   นฺติอาทิกา อภิรูปนนฺทาย สิกฺขมานาย คาถาฯ อยํ กิร วิปสฺสิสฺส ภควโต  กาเล พนฺธุมตีนคเร คหปติมหาสาลสฺส ธีตา หุตฺวา สตฺถุ สนฺติเก ธมฺมํ สุตฺวา สรเณสุ จ สีเลสุ จ ปติฎฺฐิตา สตฺถริ ปรินิพฺพุเต ธาตุเจติยํ รตนปฎิมณฺฑิเตน สุวณฺณจฺฉเตฺตน ปูชํ กตฺวา, กาลงฺกตฺวา สเคฺค นิพฺพตฺติตฺวา อปราปรํ สุคตีสุเยว สํสรนฺตี อิมสฺมิํ พุทฺธุปฺปาเท กปิลวตฺถุนคเร เขมกสฺส สกฺกสฺส อคฺคมเหสิยา กุจฺฉิสฺมิํ นิพฺพตฺติฯ ติสฺสา นามํ อโหสิฯ สา อตฺตภาวสฺส อติวิย รูปโสภคฺคปฺปตฺติยา อภิรูปา ทสฺสนียา ปาสาทิกา อภิรูปนนฺทาเตฺวว ปญฺญายิตฺถฯ ตสฺสา วยปฺปตฺตาย วาเรยฺยทิวเสเยว วรภูโต สกฺยกุมาโร กาลมกาสิฯ อถ นํ มาตาปิตโร อกามํ ปพฺพาเชสุํฯ</p>


<p>สา ปพฺพชิตฺวาปิ รูปํ นิสฺสาย อุปฺปนฺนมทา ‘‘สตฺถา รูปํ วิวเณฺณติ ครหติ อเนกปริยาเยน รูเป อาทีนวํ ทเสฺสตี’’ติ พุทฺธุปฎฺฐานํ น คจฺฉติฯ ภควา ตสฺสา ญาณปริปากํ ญตฺวา มหาปชาปติํ อาณาเปสิ ‘‘สพฺพาปิ ภิกฺขุนิโย ปฎิปาฎิยา โอวาทํ อาคจฺฉนฺตู’’ติฯ สา อตฺตโน วาเร สมฺปเตฺต อญฺญํ เปเสสิฯ ภควา ‘‘วาเร สมฺปเตฺต อตฺตนาว อาคนฺตพฺพํ, น อญฺญา เปเสตพฺพา’’ติ อาหฯ สา สตฺถุ อาณํ ลงฺฆิตุํ อสโกฺกนฺตี ภิกฺขุนีหิ สทฺธิํ พุทฺธุปฎฺฐานํ อคมาสิฯ ภควา อิทฺธิยา เอกํ อภิรูปํ อิตฺถิรูปํ มาเปตฺวา ปุน ชราชิณฺณํ ทเสฺสตฺวา สํเวคํ อุปฺปาเทตฺวา –</p>


<ol>
<li>
‘‘อาตุรํ อสุจิํ ปูติํ, ปสฺส นเนฺท สมุสฺสยํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ  
</li>
  
<li>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสนฺตา จริสฺสสี’’ติฯ –  
</li>
  
<p>อิมา   เทฺว คาถา อภาสิฯ ตาสํ อโตฺถ เหฎฺฐา วุตฺตนโย เอวฯ คาถาปริโยสาเน อภิรูปนนฺทา อรหตฺตํ ปาปุณิฯ เตน วุตฺตํ  –
</ol></p>


<p>
‘‘นคเร พนฺธุมติยา, พนฺธุมา นาม ขตฺติโย;  
  
ตสฺส รโญฺญ อหุํ ภริยา, เอกชฺฌํ จารยามหํฯ  
</p>
  
<p>
‘‘รโหคตา  
นิสีทิตฺวา, เอวํ จิเนฺตสหํ ตทา;  
  
อาทาย คมนียญฺหิ, กุสลํ นตฺถิ เม กตํฯ  
</p>
  
<p>
‘‘มหาภิตาปํ กฎุกํ, โฆรรูปํ สุทารุณํ;  
  
นิรยํ นูน คจฺฉามิ, เอตฺถ เม นตฺถิ สํสโยฯ  
</p>
  
<p>
‘‘เอวาหํ จินฺตยิตฺวาน, ปหํเสตฺวาน มานสํ;  
  
ราชานํ อุปคนฺตฺวาน, อิทํ วจนมพฺรวิํฯ  
</p>
  
<p>
‘‘อิตฺถี นาม มยํ เทว, ปุริสานุคตา สทา;  
  
เอกํ เม สมณํ เทหิ, โภชยิสฺสามิ ขตฺติยฯ  
</p>
  
<p>
‘‘อทาสิ เม มหาราชา, สมณํ ภาวิตินฺทฺริยํ;  
  
ตสฺส ปตฺตํ คเหตฺวาน, ปรมเนฺนน ปูรยิํฯ  
</p>
  
<p>
‘‘ปูรยิตฺวา ปรมนฺนํ, สหสฺสคฺฆนเกนหํ;  
  
วตฺถยุเคน ฉาเทตฺวา, อทาสิํ ตุฎฺฐมานสาฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘สหสฺสํ เทวราชูนํ, มเหสิตฺตมการยิํ;  
  
สหสฺสํ จกฺกวตฺตีนํ, มเหสิตฺตมการยิํฯ  
</p>
  
<p>
‘‘ปเทสรชฺชํ  
วิปุลํ, คณนาโต อสงฺขิยํ;  
  
นานาวิธํ พหุํ ปุญฺญํ, ตสฺส กมฺมผลา ตโตฯ  
</p>
  
<p>
‘‘อุปฺปลเสฺสว เม วณฺณา, อภิรูปา สุทสฺสนา;  
  
อิตฺถี สพฺพงฺคสมฺปนฺนา, อภิชาตา ชุตินฺธราฯ  
</p>
  
<p>
‘‘ปจฺฉิเม  
ภวสมฺปเตฺต, อชายิํ สากิเย กุเล;  
  
นารีสหสฺสปาโมกฺขา, สุโทฺธทนสุตสฺสหํฯ  
</p>
  
<p>
‘‘นิพฺพินฺทิตฺวา อคาเรหํ, ปพฺพชิํ อนคาริยํ;  
  
สตฺตมิํ รตฺติํ สมฺปตฺวา, จตุสจฺจํ อปาปุณิํฯ  
</p>
  
<p>
‘‘จีวรปิณฺฑปาตญฺจ, ปจฺจยญฺจ เสนาสนํ;  
  
ปริเมตุํ น สโกฺกมิ, ปิณฺฑปาตสฺสิทํ ผลํฯ  
</p>
  
<p>
‘‘ยํ มยฺหํ ปุริมํ กมฺมํ, กุสลํ ชนิตํ มุนิ;  
  
ตุยฺหตฺถาย มหาวีร, ปริจิณฺณํ พหุํ มยาฯ  
</p>
  
<p>
‘‘เอกติํเส อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ปิณฺฑปาตสฺสิทํ ผลํฯ  
</p>
  
<p>
‘‘ทุเว คตี ปชานามิ, เทวตฺตํ อถ มานุสํ;  
  
อญฺญํ คติํ น ชานามิ, ปิณฺฑปาตสฺสิทํ ผลํฯ  
</p>
  
<p>
‘‘อุเจฺจ  
กุเล ปชานามิ, ตโย สาเล มหาธเน;  
  
อญฺญํ กุลํ น ชานามิ, ปิณฺฑปาตสฺสิทํ ผลํฯ  
</p>
  
<p>
‘‘ภวาภเว สํสริตฺวา, สุกฺกมูเลน โจทิตา;  
  
อมนาปํ น ปสฺสามิ, โสมนสฺสกตํ ผลํฯ  
</p>
  
<p>
‘‘อิทฺธีสุ  
จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</p>
  
<p>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปตฺวา ปน สา สยมฺปิ อุทานวเสน ตาเยว คาถา อภาสิ, อิทเมว จสฺสา อญฺญาพฺยากรณํ อโหสีติฯ</p>

</p>


<h3>๒. เชนฺตาเถรีคาถาวณฺณนา</h3>
<p>  ติอาทิกา เชนฺตาย เถริยา คาถาฯ ตสฺสา อตีตํ ปจฺจุปฺปนฺนญฺจ วตฺถุ อภิรูปนนฺทาวตฺถุสทิสํฯ อยํ ปน เวสาลิยํ ลิจฺฉวิราชกุเล นิพฺพตฺตีติ อยเมว วิเสโสฯ สตฺถารา เทสิตํ ธมฺมํ สุตฺวา เทสนาปริโยสาเน อรหตฺตํ ปตฺวา อตฺตนา อธิคตํ วิเสสํ ปจฺจเวกฺขิตฺวา ปีติวเสน –</p>


<ol>
<li>
‘‘เย อิเม สตฺต โพชฺฌงฺคา, มคฺคา นิพฺพานปตฺติยา;  
  
ภาวิตา เต มยา สเพฺพ, ยถา พุเทฺธน เทสิตาฯ  
</li>
  
<li>
‘‘ทิโฎฺฐ หิ เม โส ภควา, อนฺติโมยํ สมุสฺสโย;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ  ติ เย อิเม สติธมฺมวิจยวีริยปีติปสฺสทฺธิสมาธิอุเปกฺขาสงฺขาตา โพธิยา ยถาวุตฺตาย ธมฺมสามคฺคิยา , โพธิสฺส วา พุชฺฌนกสฺส ตํสมงฺคิโน ปุคฺคลสฺส องฺคภูตตฺตา ‘‘โพชฺฌงฺคา’’ติ ลทฺธนามา สตฺต ธมฺมาฯ ติ นิพฺพานาธิคมสฺส อุปายภูตาฯ ติ เต สตฺตติํส โพธิปกฺขิยธมฺมา สเพฺพปิ มยา ยถา พุเทฺธน ภควตา เทสิตา, ตถา มยา อุปฺปาทิตา จ วฑฺฒิตา จฯ</p>


<p>ติ -สโทฺท เหตุอโตฺถฯ ยสฺมา โส ภควา ธมฺมกาโย สมฺมาสมฺพุโทฺธ อตฺตนา อธิคตอริยธมฺมทสฺสเนน ทิโฎฺฐ, ตสฺมา อนฺติโมยํ สมุสฺสโยติ โยชนาฯ อริยธมฺมทสฺสเนน หิ พุทฺธา ภควโนฺต อเญฺญ จ อริยา ทิฎฺฐา นาม โหนฺติ, น รูปกายทสฺสนมเตฺตนฯ ยถาห – ‘‘โย โข, วกฺกลิ, ธมฺมํ ปสฺสติ, โส มํ ปสฺสตี’’ติ (สํ. นิ. ๓.๘๗) จ ‘‘สุตวา จ โข, ภิกฺขเว, อริยสาวโก อริยานํ ทสฺสาวี’’ติ (ม. นิ. ๑.๒๐; สํ. นิ. ๓.๑) จ อาทิฯ เสสํ วุตฺตนยเมวฯ</p>

</p>


<h3>๓. สุมงฺคลมาตุเถรีคาถาวณฺณนา</h3>
<p>ติอาทิกา  สุมงฺคลมาตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว กุสลํ อุปจินิตฺวา อิมสฺมิํ พุทฺธุปฺปาเท สาวตฺถิยํ ทลิทฺทกุเล นิพฺพตฺติตฺวา วยปฺปตฺตา อญฺญตรสฺส นฬการสฺส ทินฺนา ปฐมคเพฺภเยว ปจฺฉิมภวิกํ ปุตฺตํ ลภิฯ ตสฺส ติ นามํ อโหสิฯ ตโต ปฎฺฐาย สา ติ ปญฺญายิตฺถฯ ยสฺมา ปนสฺสา นามโคตฺตํ น ปากฎํ, ตสฺมา ‘‘อญฺญตรา เถรี ภิกฺขุนี อปญฺญาตา’’ติ ปาฬิยํ วุตฺตํฯ โสปิสฺสา ปุโตฺต วิญฺญุตํ ปโตฺต ปพฺพชิตฺวา สห ปฎิสมฺภิทาหิ อรหตฺตํ ปตฺวา ติ ปากโฎ อโหสิฯ ตสฺส มาตา ภิกฺขุนีสุ ปพฺพชิตฺวา วิปสฺสนาย กมฺมํ กโรนฺตี เอกทิวสํ คิหิกาเล อตฺตนา ลทฺธทุกฺขํ ปจฺจเวกฺขิตฺวา สํเวคชาตา วิปสฺสนํ  วเฑฺฒตฺวา สห ปฎิสมฺภิทาหิ อรหตฺตํ ปตฺวา อุทาเนนฺตี –</p>


<ol>
<li>
‘‘สุมุตฺติกา  
สุมุตฺติกา, สาธุมุตฺติกามฺหิ มุสลสฺส;  
  
อหิริโก เม ฉตฺตกํ วาปิ, อุกฺขลิกา เม เทฑฺฑุภํ วาติฯ  
</li>
  
<li>
‘‘ราคญฺจ อหํ โทสญฺจ, จิจฺจิฎิ จิจฺจิฎีติ วิหนามิ;  
  
สา รุกฺขมูลมุปคมฺม, ‘อโห สุข’นฺติ สุขโต ฌายามี’’ติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ ติ สุมุตฺตาฯ ก-กาโร ปทปูรณมตฺตํ, สุฎฺฐุ มุตฺตา วตาติ อโตฺถฯ สา สาสเน อตฺตนา ปฎิลทฺธสมฺปตฺติํ ทิสฺวา ปสาทวเสน, ตสฺสา วา ปสํสาวเสน อามเนฺตตฺวา วุตฺตํ ‘‘สุมุตฺติกา สุมุตฺติกา’’ติฯ ยํ ปน คิหิกาเล วิเสสโต ชิคุจฺฉติ, ตโต วิมุตฺติํ ทเสฺสนฺตี ติอาทิมาหฯ ตตฺถ ติ สมฺมเทว มุตฺตา วต อมฺหิฯ ติ มุสลโตฯ อยํ กิร ทลิทฺทภาเวน คิหิกาเล สยเมว มุสลกมฺมํ กโรติ, ตสฺมา เอวมาหฯ ติ มม สามิโก อหิริโก นิลฺลโชฺช, โส มม น รุจฺจตีติ วจนเสโสฯ ปกติยาว กาเมสุ วิรตฺตจิตฺตตาย กามาธิมุตฺตานํ ปวตฺติํ ชิคุจฺฉนฺตี วทติฯ ติ ชีวิตเหตุเกน กรียมานํ ฉตฺตกมฺปิ เม น รุจฺจตีติ อโตฺถฯ วา-สโทฺท อวุตฺตสมุจฺจยโตฺถ, เตน  เปฬาจโงฺกฎกาทิํ สงฺคณฺหาติฯ เวฬุทณฺฑาทีนิ คเหตฺวา ทิวเส ทิวเส ฉตฺตาทีนํ กรณวเสน ทุกฺขชีวิตํ ชิคุจฺฉนฺตี วทติฯ ‘‘อหิตโก เม วาโต วาตี’’ติ เกจิ วตฺวา อหิตโก ชราวโห คิหิกาเล มม สรีเร วาโต วายตีติ อตฺถํ วทนฺติฯ อปเร ปน ‘‘อหิตโก ปเรสํ ทุคฺคนฺธตโร จ มม สรีรโต วาโต วายตี’’ติ อตฺถํ วทนฺติฯ ติ เม มม ภตฺตปจนภาชนํ จิรปาริวาสิกภาเวน อปริสุทฺธตาย  อุทกสปฺปคนฺธํ วายติ, ตโต อหํ สาธุมุตฺติกามฺหีติ โยชนาฯ</p>


<p>ติ อหํ กิเลสเชฎฺฐกํ ราคญฺจ โทสญฺจ จิจฺจิฎิ จิจฺจิฎีติ อิมินา สเทฺทน สทฺธิํ วิหนามิ วินาเสมิ, ปชหามีติ อโตฺถฯ สา กิร อตฺตโน สามิกํ ชิคุจฺฉนฺตี เตน ทิวเส ทิวเส ผาลิยมานานํ สุกฺขานํ เวฬุทณฺฑาทีนํ สทฺทํ ครหนฺตี ตสฺส ปหานํ ราคโทสปหาเนน สมํ กตฺวา อโวจฯ ติ สา อหํ สุมงฺคลมาตา วิวิตฺตํ รุกฺขมูลํ อุปสงฺกมิตฺวาฯ ติ สุขนฺติ ฌายามิ, กาเลน กาลํ สมาปชฺชนฺตี ผลสุขํ นิพฺพานสุขญฺจ ปฎิสํเวทิยมานา  ผลชฺฌาเนน ฌายามีติ อโตฺถฯ นฺติ อิทํ ปนสฺสา สมาปตฺติโต ปจฺฉา ปวตฺตมนสิการวเสน วุตฺตํ, ปุพฺพาโภควเสนาติปิ ยุชฺชเตวฯ</p>

</p>


<h3>๔. อฑฺฒกาสิเถรีคาถาวณฺณนา</h3>
<p>ติอาทิกา อฑฺฒกาสิยา เถริยา คาถาฯ อยํ กิร กสฺสปสฺส ทสพลสฺส กาเล กุลเคเห นิพฺพตฺติตฺวา วิญฺญุตํ ปตฺวา ภิกฺขุนีนํ สนฺติกํ คนฺตฺวา ธมฺมํ สุตฺวา ปฎิลทฺธสทฺธา ปพฺพชิตฺวา ภิกฺขุนิสีเล ฐิตํ อญฺญตรํ ปฎิสมฺภิทาปฺปตฺตํ ขีณาสวเตฺถริํ คณิกาวาเทน อโกฺกสิตฺวา, ตโต จุตา นิรเย ปจฺจิตฺวา อิมสฺมิํ พุทฺธุปฺปาเท กาสิกรเฎฺฐ อุฬารวิภเว เสฎฺฐิกุเล นิพฺพตฺติตฺวา วุทฺธิปฺปตฺตา ปุเพฺพ กตสฺส วจีทุจฺจริตสฺส นิสฺสเนฺทน ฐานโต ปริภฎฺฐา คณิกา อโหสิฯ นาเมน   นามฯ ตสฺสา ปพฺพชฺชา จ ทูเตน อุปสมฺปทา จ  อาคตาเยวฯ วุตฺตเญฺหตํ –</p>

 สาวตฺถิํ คนฺตุกามา’’ติฯ เต มเคฺค ปริยุฎฺฐิํสุฯ อโสฺสสิ โข อฑฺฒกาสี คณิกา ‘‘ธุตฺตา กิร มเคฺค ปริยุฎฺฐิตา’’ติฯ ภควโต สนฺติเก ทูตํ ปาเหสิ – ‘‘อหญฺหิ อุปสมฺปชฺชิตุกามา, กถํ นุ โข มยา ปฎิปชฺชิตพฺพ’’นฺติ? อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามเนฺตสิ – ‘‘อนุชานามิ, ภิกฺขเว, ทูเตนปิ อุปสมฺปาเทตุ’’นฺติ (จูฬว. ๔๓๐)ฯ</p>


<p>เอวํ ลทฺธูปสมฺปทา ปน วิปสฺสนาย กมฺมํ กโรนฺตี น จิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๔.๑๖๘-๑๘๓) –</p>


<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘ตทาหํ  
ปพฺพชิตฺวาน, ตสฺส พุทฺธสฺส สาสเน;  
  
สํวุตา ปาติโมกฺขมฺหิ, อินฺทฺริเยสุ จ ปญฺจสุฯ  
</p>
  
<p>
‘‘มตฺตญฺญุนี จ อสเน, ยุตฺตา ชาคริเยปิ จ;  
  
วสนฺตี ยุตฺตโยคาหํ, ภิกฺขุนิํ วิคตาสวํฯ  
</p>
  
<p>
‘‘อโกฺกสิํ ทุฎฺฐจิตฺตาหํ, คณิเกติ ภณิํ ตทา;  
  
เตน ปาเปน กเมฺมน, นิรยมฺหิ อปจฺจิสํฯ  
</p>
  
<p>
‘‘เตน กมฺมาวเสเสน, อชายิํ คณิกากุเล;  
  
พหุโสว ปราธีนา, ปจฺฉิมาย จ ชาติยํฯ  
</p>
  
<p>
‘‘กาสีสุ เสฎฺฐิกุลชา, พฺรหฺมจารีพเลนหํ;  
  
อจฺฉรา วิย เทเวสุ, อโหสิํ รูปสมฺปทาฯ  
</p>
  
<p>
‘‘ทิสฺวาน ทสฺสนียํ มํ, คิริพฺพชปุรุตฺตเม;  
  
คณิกเตฺต นิเวเสสุํ, อโกฺกสนพเลน เมฯ  
</p>
  
<p>
‘‘สาหํ  
สุตฺวาน สทฺธมฺมํ, พุทฺธเสเฎฺฐน เทสิตํ;  
  
ปุพฺพวาสนสมฺปนฺนา, ปพฺพชิํ อนคาริยํฯ  
</p>
  
<p>
‘‘ตทูปสมฺปทตฺถาย, คจฺฉนฺตี ชินสนฺติกํ;  
  
มเคฺค ธุเตฺต ฐิเต สุตฺวา, ลภิํ ทูโตปสมฺปทํฯ  
</p>
  
<p>
‘‘สพฺพกมฺมํ ปริกฺขีณํ, ปุญฺญํ ปาปํ ตเถว จ;  
  
สพฺพสํสารมุตฺติณฺณา  
, คณิกตฺตญฺจ เขปิตํฯ  
</p>
  
<p>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</p>
  
<p>
‘‘ปุเพฺพนิวาสํ  
ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ (อป. เถรี ๒.๔.๑๖๘-๑๘๓);  
  
<p>อรหตฺตํ ปน ปตฺวา อุทานวเสน –</p>


<ol>
<li>
‘‘ยาว กาสิชนปโท, สุโงฺก เม ตตฺตโก อหุ;  
  
ตํ กตฺวา เนคโม อคฺฆํ, อเฑฺฒนคฺฆํ ฐเปสิ มํฯ  
</li>
  
<li>
‘‘อถ นิพฺพินฺทหํ รูเป, นิพฺพินฺทญฺจ วิรชฺชหํ;  
  
มา ปุน ชาติสํสารํ, สนฺธาเวยฺยํ ปุนปฺปุนํ;  
  
ติโสฺส วิชฺชา สจฺฉิกตา, กตํ พุทฺธสฺส สาสน’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ กาสีสุ ชนปเทสุ ภโว สุโงฺก กาสิชนปโท, โส ยาว ยตฺตโก, ตตฺตโก มยฺหํ สุโงฺก อหุ อโหสิฯ กิตฺตโก ปน โสติ? สหสฺสมโตฺตฯ กาสิรเฎฺฐ กิร ตทา สุงฺกวเสน เอกทิวสํ รโญฺญ อุปฺปชฺชนกอาโย อโหสิ สหสฺสมโตฺต, อิมายปิ ปุริสานํ หตฺถโต เอกทิวสํ ลทฺธธนํ ตตฺตกํฯ เตน วุตฺตํ – ‘‘ยาว กาสิชนปโท, สุโงฺก  เม ตตฺตโก อหู’’ติฯ สา ปน กาสิสุงฺกปริมาณตาย ติ สมญฺญํ ลภิฯ ตตฺถ เยภุเยฺยน มนุสฺสา สหสฺสํ ทาตุํ อสโกฺกนฺตา ตโต อุปฑฺฒํ ทตฺวา ทิวสภาคเมว รมิตฺวา คจฺฉนฺติ, เตสํ วเสนายํ ติ ปญฺญายิตฺถฯ เตน วุตฺตํ – นฺติฯ ตํ ปญฺจสตมตฺตํ ธนํ อคฺฆํ  กตฺวา เนคโม นิคมวาสิชโน อิตฺถิรตนภาเวน อนคฺฆมฺปิ  สมานํ อเฑฺฒน อคฺฆํ นิมิตฺตํ อฑฺฒกาสีติ สมญฺญาวเสน มํ ฐเปสิ, ตถา มํ โวหรีติ อโตฺถฯ</p>


<p>ติ เอวํ รูปูปชีวินี หุตฺวา ฐิตาฯ อถ ปจฺฉา สาสนํ นิสฺสาย รูเป อหํ นิพฺพินฺทิํ ‘‘อิติปิ รูปํ อนิจฺจํ, อิติปิทํ รูปํ ทุกฺขํ, อสุภ’’นฺติ ปสฺสนฺตี ตตฺถ อุกฺกณฺฐิํฯ นฺติ นิพฺพินฺทนฺตี จาหํ ตโต ปรํ วิราคํ อาปชฺชิํฯ นิพฺพินฺทคฺคหเณน เจตฺถ ตรุณวิปสฺสนํ ทเสฺสติ, วิราคคฺคหเณน พลววิปสฺสนํฯ ‘‘นิพฺพินฺทโนฺต วิรชฺชติ วิราคา วิมุจฺจตี’’ติ หิ วุตฺตํฯ นฺติ อิมินา นิพฺพินฺทนวิรชฺชนากาเร นิทเสฺสติฯ ติอาทินา เตสํ มตฺถกปฺปตฺติํ, ตํ วุตฺตนยเมวฯ</p>

</p>


<h3>๕. จิตฺตาเถรีคาถาวณฺณนา</h3>
<p>ติอาทิกา จิตฺตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อิโต จตุนฺนวุติกเปฺป จนฺทภาคาย นทิยา ตีเร กินฺนรโยนิยํ นิพฺพตฺติฯ สา เอกทิวสํ เอกํ ปเจฺจกพุทฺธํ รุกฺขมูเล นิสินฺนํ ทิสฺวา ปสนฺนมานสา นฬปุเปฺผหิ ปูชํ กตฺวา วนฺทิตฺวา อญฺชลิํ ปคฺคเหตฺวา ปทกฺขิณํ กตฺวา ปกฺกามิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท ราชคเห คหปติมหาสาลกุเล นิพฺพตฺติตฺวา วิญฺญุตํ ปตฺวา สตฺถุ ราชคหปฺปเวสเน ปฎิลทฺธสทฺธา ปจฺฉา มหาปชาปติโคตมิยา สนฺติเก ปพฺพชิตฺวา มหลฺลิกากาเล คิชฺฌกูฎปพฺพตํ อภิรุหิตฺวา สมณธมฺมํ กโรนฺตี วิปสฺสนํ วเฑฺฒตฺวา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  –</p>


<p>
‘‘จนฺทภาคานทีตีเร  
, อโหสิํ กินฺนรี ตทา;  
  
อทฺทสํ วิรชํ พุทฺธํ, สยมฺภุํ อปราชิตํฯ  
</p>
  
<p>
‘‘ปสนฺนจิตฺตา  
สุมนา, เวทชาตา กตญฺชลี;  
  
นฬมาลํ คเหตฺวาน, สยมฺภุํ อภิปูชยิํฯ  
</p>
  
<p>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา กินฺนรีเทหํ, อคจฺฉิํ ติทสํ คติํฯ  
</p>
  
<p>
‘‘ฉตฺติํสเทวราชูนํ, มเหสิตฺตมการยิํ;  
  
ทสนฺนํ จกฺกวตฺตีนํ, มเหสิตฺตมการยิํ;  
  
สํเวเชตฺวาน เม จิตฺตํ, ปพฺพชิํ อนคาริยํฯ  
</p>
  
<p>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘จตุนฺนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, ปุปฺผปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>สา ปน อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา –</p>


<ol>
<li>
‘‘กิญฺจาปิ โขมฺหิ กิสิกา, คิลานา พาฬฺหทุพฺพลา;  
  
ทณฺฑโมลุพฺภ คจฺฉามิ, ปพฺพตํ อภิรูหิยฯ  
</li>
  
<li>
‘‘สงฺฆาฎิํ นิกฺขิปิตฺวาน, ปตฺตกญฺจ นิกุชฺชิย;  
  
เสเล ขเมฺภสิมตฺตานํ, ตโมขนฺธํ ปทาลิยา’’ติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ ติ ยทิปิ อหํ ชราชิณฺณา อปฺปมํสโลหิตภาเวน กิสสรีรา อมฺหิฯ ติ ธาตฺวาทิวิกาเรน คิลานา, เตเนว เคลเญฺญน อติวิย ทุพฺพลาฯ ติ ยตฺถ กตฺถจิ คจฺฉนฺตี กตฺตรยฎฺฐิํ อาลมฺพิตฺวาว คจฺฉามิฯ ติ เอวํ ภูตาปิ วิเวกกามตาย คิชฺฌกูฎปพฺพตํ อภิรุหิตฺวาฯ</p>


<p>  ติ สนฺตรุตฺตรา เอว หุตฺวา ยถาสํหตํ อํเส ฐปิตํ สงฺฆาฎิํ หตฺถปาเส  ฐเปตฺวาฯ ติ มยฺหํ วลญฺชนมตฺติกาปตฺตํ อโธมุขํ กตฺวา เอกมเนฺต ฐเปตฺวาฯ ติ ปพฺพเต นิสินฺนา อิมินา ทีเฆน อทฺธุนา อปทาลิตปุพฺพํ โมหกฺขนฺธํ ปทาเลตฺวา, เตเนว จ โมหกฺขนฺธปทาลเนน อตฺตานํ  อตฺตภาวํ ขเมฺภสิํ, มม สนฺตานํ อายติํ อนุปฺปตฺติธมฺมตาปาทเนน วิกฺขเมฺภสินฺติ อโตฺถฯ</p>

</p>


<h3>๖. เมตฺติกาเถรีคาถาวณฺณนา</h3>
<p>ติอาทิกา เมตฺติกาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินนฺตี สิทฺธตฺถสฺส ภควโต กาเล คหปติกุเล นิพฺพตฺติตฺวา วิญฺญุตํ ปตฺวา สตฺถุ เจติเย รตเนน ปฎิมณฺฑิตาย เมขลาย ปูชํ อกาสิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท ราชคเห พฺราหฺมณมหาสาลกุเล นิพฺพตฺติฯ เสสํ อนนฺตเร วุตฺตสทิสํฯ อยํ ปน ปฎิภาคกูฎํ อภิรุหิตฺวา สมณธมฺมํ กโรนฺตี วิปสฺสนํ วเฑฺฒตฺวา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๑.๒๐-๒๕) –</p>


<p>
‘‘สิทฺธตฺถสฺส ภควโต, ถูปการาปิกา อหุํ;  
  
เมขลิกา มยา ทินฺนา, นวกมฺมาย สตฺถุโนฯ  
</p>
  
<p>
‘‘นิฎฺฐิเต จ มหาถูเป, เมขลํ ปุนทาสหํ;  
  
โลกนาถสฺส มุนิโน, ปสนฺนา เสหิ ปาณิภิฯ  
</p>
  
<p>
‘‘จตุนฺนวุติโต กเปฺป, ยํ เมขลมทํ ตทา;  
  
ทุคฺคติํ นาภิชานามิ, ถูปการสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘กิญฺจาปิ  
โขมฺหิ ทุกฺขิตา, ทุพฺพลา คตโยพฺพนา;  
  
ทณฺฑโมลุพฺภ คจฺฉามิ, ปพฺพตํ อภิรูหิยฯ  
</li>
  
<li>
‘‘นิกฺขิปิตฺวาน สงฺฆาฎิํ, ปตฺตกญฺจ นิกุชฺชิย;  
  
นิสินฺนา  
จมฺหิ เสลมฺหิ, อถ จิตฺตํ วิมุจฺจิ เม;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ ติ โรคาภิภเวน ทุกฺขิตา สญฺชาตทุกฺขา ทุกฺขปฺปตฺตาฯ ติ ตาย เจว ทุกฺขปฺปตฺติยา, ชราชิณฺณตาย จ พลวิรหิตาฯ เตนาห ติ, อทฺธคตาติ อโตฺถฯ</p>


<p>ติ เสลมฺหิ ปาสาเณ นิสินฺนา จมฺหิ, อถ ตทนนฺตรํ วีริยสมตาย สมฺมเทว โยชิตตฺตา มคฺคปฎิปาฎิยา สเพฺพหิปิ อาสเวหิ มม จิตฺตํ วิมุจฺจิฯ เสสํ วุตฺตนยเมวฯ</p>

</p>


<h3>๗. มิตฺตาเถรีคาถาวณฺณนา</h3>
<p>นฺติอาทิกา อปราย มิตฺตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี วิปสฺสิสฺส ภควโต กาเล ขตฺติยกุเล นิพฺพตฺติตฺวา วิญฺญุตํ ปตฺวา พนฺธุมสฺส รโญฺญ อเนฺตปุริกา หุตฺวา วิปสฺสิสฺส ภควโต สาวิกํ เอกํ ขีณาสวเตฺถริํ ทิสฺวา ปสนฺนมานสา หุตฺวา ตสฺสา หตฺถโต ปตฺตํ คเหตฺวา ปณีตสฺส ขาทนียโภชนียสฺส ปูเรตฺวา มหเคฺฆน สาฎกยุเคน สทฺธิํ อทาสิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท กปิลวตฺถุสฺมิํ สกฺยราชกุเล นิพฺพตฺติตฺวา วิญฺญุตํ ปตฺวา สตฺถุ สนฺติเก ธมฺมํ สุตฺวา ปฎิลทฺธสทฺธา อุปาสิกา อโหสิฯ สา อปรภาเค มหาปชาปติโคตมิยา สนฺติเก ปพฺพชิตฺวา  กตปุพฺพกิจฺจา วิปสฺสนาย กมฺมํ กโรนฺตี  น จิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๑.๔๖-๕๙) –</p>


<p>
‘‘นคเร พนฺธุมติยา, พนฺธุมา นาม ขตฺติโย;  
  
ตสฺส รโญฺญ อหุํ ภริยา, เอกชฺฌํ จารยามหํฯ  
</p>
  
<p>
‘‘รโหคตา นิสีทิตฺวา, เอวํ จิเนฺตสหํ ตทา;  
  
อาทาย  
คมนียญฺหิ, กุสลํ นตฺถิ เม กตํฯ  
</p>
  
<p>
‘‘มหาภิตาปํ กฎุกํ, โฆรรูปํ สุทารุณํ;  
  
นิรยํ นูน คจฺฉามิ, เอตฺถ เม นตฺถิ สํสโยฯ  
</p>
  
<p>
‘‘ราชานํ อุปสงฺกมฺม, อิทํ วจนมพฺรวิํ;  
  
เอกํ เม สมณํ เทหิ, โภชยิสฺสามิ ขตฺติยฯ  
</p>
  
<p>
‘‘อทาสิ เม มหาราชา, สมณํ ภาวิตินฺทฺริยํ;  
  
ตสฺส ปตฺตํ คเหตฺวาน, ปรมเนฺนน ปูรยิํฯ  
</p>
  
<p>
‘‘ปูรยิตฺวา ปรมนฺนํ, คนฺธาเลปํ อกาสหํ;  
  
ชาเลน ปิทหิตฺวาน, วตฺถยุเคน ฉาทยิํฯ  
</p>
  
<p>
‘‘อารมฺมณํ มมํ เอตํ, สรามิ ยาวชีวิตํ;  
  
ตตฺถ จิตฺตํ ปสาเทตฺวา, ตาวติํสมคจฺฉหํฯ  
</p>
  
<p>
‘‘ติํสานํ เทวราชูนํ, มเหสิตฺตมการยิํ;  
  
มนสา ปตฺถิตํ มยฺหํ, นิพฺพตฺตติ ยถิจฺฉิตํฯ  
</p>
  
<p>
‘‘วีสานํ จกฺกวตฺตีนํ, มเหสิตฺตมการยิํ;  
  
โอจิตตฺตาว หุตฺวาน, สํสรามิ ภเวสฺวหํฯ  
</p>
  
<p>
‘‘สพฺพพนฺธนมุตฺตาหํ  
, อเปตา เม อุปาทิกา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘เอกนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ปิณฺฑปาตสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ (อป. เถรี ๒.๑.๔๖-๕๙);  
  
<p>อรหตฺตํ  ปน ปตฺวา อตฺตโน ปฎิปตฺติํ ปจฺจเวกฺขิตฺวา ปีติโสมนสฺสชาตา อุทานวเสน –</p>


<ol>
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ อุปาคจฺฉิํ, เทวกายาภินนฺทินี;  
  
สาชฺช เอเกน ภเตฺตน, มุณฺฑา สงฺฆาฎิปารุตา;  
  
เทวกายํ น ปเตฺถหํ, วิเนยฺย หทเย ทร’’นฺติฯ – อิมา เทฺว คาถา อภาสิ;  
</li>
  
<p>ตตฺถ นฺติ  จตุทฺทสนฺนํ ปูรณี จาตุทฺทสี, ปญฺจทสนฺนํ ปูรณี ปญฺจทสี, ตํ จาตุทฺทสิํ ปญฺจทสิญฺจ, ปกฺขสฺสาติ สมฺพโนฺธฯ อจฺจนฺตสํโยเค เจตํ อุปโยควจนํฯ  ตญฺจาติ โยชนาฯ ติ ปริหรณกปกฺขญฺจ จาตุทฺทสีปญฺจทสีอฎฺฐมีนํ ยถากฺกมํ อาทิโต อนฺตโต วา ปเวสนิคฺคมวเสน อุโปสถสีลสฺส ปริหริตพฺพปกฺขญฺจ เตรสีปาฎิปทสตฺตมีนวมีสุ จาติ อโตฺถฯ นฺติ ปาณาติปาตา เวรมณิอาทีหิ อฎฺฐหิ อเงฺคหิ สุฎฺฐุ สมนฺนาคตํฯ นฺติ อุปวาสํ อุปคมิํ, อุปวสินฺติ อโตฺถฯ ยํ สนฺธาย วุตฺตํ –
</ol></p>


<p>
‘‘ปาณํ น หเน น จาทินฺนมาทิเย, มุสา น ภาเส น จ มชฺชโป สิยา;  
  
อพฺรหฺมจริยา วิรเมยฺย เมถุนา, รตฺติํ น ภุเญฺชยฺย วิกาลโภชนํฯ  
</p>
  
<p>
‘‘มาลํ  
น ธาเร น จ คนฺธมาจเร, มเญฺจ ฉมายํ ว สเยถ สนฺถเต;  
  
เอตญฺหิ อฎฺฐงฺคิกมาหุโปสถํ, พุเทฺธน ทุกฺขนฺตคุนา ปกาสิต’’นฺติฯ (สุ. นิ. ๔๐๒-๔๐๓);  
</p>
  
<p>ติ ตตฺรูปปตฺติอากงฺขาวเสน จาตุมหาราชิกาทิํ เทวกายํ อภิปเตฺถนฺตี อุโปสถํ อุปาคจฺฉินฺติ โยชนาฯ   ติ สา อหํ อชฺช อิมสฺมิํเยว ทิวเส เอเกน ภตฺตโภชนกฺขเณนฯ ติ มุณฺฑิตเกสา สงฺฆาฎิปารุตสรีรา จ หุตฺวา ปพฺพชิตาติ อโตฺถฯ นฺติ อคฺคมคฺคสฺส อธิคตตฺตา กญฺจิ เทวนิกายํ อหํ น ปตฺถเยฯ เตเนวาห – นฺติ, จิตฺตคตํ กิเลสทรถํ สมุเจฺฉทวเสน วิเนตฺวาติ อโตฺถฯ อิทเมว จสฺสา อญฺญาพฺยากรณํ อโหสิฯ</p>

</p>


<h3>๘. อภยมาตุเถรีคาถาวณฺณนา</h3>
<p>  ติอาทิกา อภยมาตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว ปุญฺญานิ อุปจินนฺตี ติสฺสสฺส ภควโต กาเล กุลเคเห นิพฺพตฺติตฺวา วิญฺญุตํ ปตฺวา เอกทิวสํ สตฺถารํ ปิณฺฑาย จรนฺตํ ทิสฺวา ปสนฺนมานสา ปตฺตํ คเหตฺวา กฎจฺฉุมตฺตํ ภิกฺขํ อทาสิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท ตาทิเสน กมฺมนิสฺสเนฺทน อุเชฺชนิยํ ปทุมวตี นาม นครโสภิณี อโหสิฯ ราชา พิมฺพิสาโร ตสฺสา รูปสมฺปตฺติอาทิเก คุเณ สุตฺวา ปุโรหิตสฺส อาจิกฺขิ – ‘‘อุเชฺชนิยํ กิร ปทุมวตี นาม คณิกา อโหสิ, ตมหํ ทฎฺฐุกาโมมฺหี’’ติฯ ปุโรหิโต ‘‘สาธุ, เทวา’’ติ มนฺตพเลน  นาม ยกฺขํ อาวเหตฺวา ยกฺขานุภาเวน ราชานํ ตาวเทว อุเชฺชนีนครํ เนสิฯ ราชา ตาย สทฺธิํ เอกรตฺติํ สํวาสํ กเปฺปสิฯ สา เตน คพฺภํ คณฺหิฯ รโญฺญ จ อาโรเจสิ – ‘‘มม กุจฺฉิยํ คโพฺภ ปติฎฺฐหี’’ติฯ ตํ สุตฺวา ราชา นํ ‘‘สเจ ปุโตฺต ภเวยฺย, วเฑฺฒตฺวา มมํ ทเสฺสหี’’ติ วตฺวา นามมุทฺทิกํ ทตฺวา อคมาสิฯ สา ทสมาสจฺจเยน ปุตฺตํ วิชายิตฺวา นามคฺคหณทิวเส ติ นามํ อกาสิฯ ปุตฺตญฺจ สตฺตวสฺสิกกาเล ‘‘ตว ปิตา พิมฺพิสารมหาราชา’’ติ รโญฺญ สนฺติกํ ปหิณิฯ ราชา ตํ ปุตฺตํ ปสฺสิตฺวา ปุตฺตสิเนหํ ปฎิลภิตฺวา กุมารกปริหาเรน วเฑฺฒสิฯ ตสฺส สทฺธาปฎิลาโภ ปพฺพชฺชา วิเสสาธิคโม จ เหฎฺฐา อาคโตเยวฯ ตสฺส มาตา อปรภาเค ปุตฺตสฺส อภยเตฺถรสฺส สนฺติเก ธมฺมํ สุตฺวา ปฎิลทฺธสทฺธา  ภิกฺขุนีสุ ปพฺพชิตฺวา วิปสฺสนาย  กมฺมํ กโรนฺตี นจิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๑.๖๐-๗๐) –</p>


<p>
‘‘ปิณฺฑจารํ จรนฺตสฺส, ติสฺสนามสฺส สตฺถุโน;  
  
กฎจฺฉุภิกฺขํ ปคฺคยฺห, พุทฺธเสฎฺฐสฺสทาสหํฯ  
</p>
  
<p>
‘‘ปฎิคฺคเหตฺวา สมฺพุโทฺธ, ติโสฺส โลกคฺคนายโก;  
  
วีถิยา สณฺฐิโต สตฺถา, อกา เม อนุโมทนํฯ  
</p>
  
<p>
‘‘กฎจฺฉุภิกฺขํ  
ทตฺวาน, ตาวติํสํ คมิสฺสสิ;  
  
ฉตฺติํสเทวราชูนํ, มเหสิตฺตํ กริสฺสสิฯ  
</p>
  
<p>
‘‘ปญฺญาสํ จกฺกวตฺตีนํ, มเหสิตฺตํ กริสฺสสิ;  
  
มนสา ปตฺถิตํ สพฺพํ, ปฎิลจฺฉสิ สพฺพทาฯ  
</p>
  
<p>
‘‘สมฺปตฺติํ อนุโภตฺวาน, ปพฺพชิสฺสสิ กิญฺจนา;  
  
สพฺพาสเว ปริญฺญาย, นิพฺพายิสฺสสินาสวาฯ  
</p>
  
<p>
‘‘อิทํ วตฺวาน สมฺพุโทฺธ, ติโสฺส โลกคฺคนายโก;  
  
นภํ อพฺภุคฺคมี วีโร, หํสราชาว อมฺพเรฯ  
</p>
  
<p>
‘‘สุทินฺนํ เม ทานวรํ, สุยิฎฺฐา ยาคสมฺปทา;  
  
กฎจฺฉุภิกฺขํ ทตฺวาน, ปตฺตาหํ อจลํ ปทํฯ  
</p>
  
<p>
‘‘เทฺวนวุเต อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ภิกฺขาทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา อตฺตโน ปุเตฺตน อภยเตฺถเรน ธมฺมํ กเถเนฺตน โอวาทวเสน ยา คาถา ภาสิตา, อุทานวเสน สยมฺปิ ตา เอว ปจฺจุทาหรนฺตี –</p>


<ol>
<li>
‘‘อุทฺธํ ปาทตลา อมฺม, อโธ เว เกสมตฺถกา;  
  
ปจฺจเวกฺขสฺสุมํ กายํ, อสุจิํ ปูติคนฺธิกํฯ  
</li>
  
<li>
‘‘เอวํ วิหรมานาย, สโพฺพ ราโค สมูหโต;  
  
ปริฬาโห สมุจฺฉิโนฺน, สีติภูตามฺหิ นิพฺพุตา’’ติฯ – อาห;  
</li>
  
<p>ตตฺถ  ปฐมคาถาย ตาว อยํ สเงฺขปโตฺถ –  ปทุมวติ, ปาทตลโต อุทฺธํ เกสมตฺถกโต อโธ นานปฺปการอสุจิปูริตาย  สพฺพกาลํ ปูติคนฺธวายนโต  อิมํ กุจฺฉิตานํ อายตนตาย  สรีรํ ญาณจกฺขุนา ปจฺจเวกฺขสฺสูติฯ อยญฺหิ ตสฺสา ปุเตฺตน โอวาททานวเสน ภาสิตา คาถาฯ
</ol></p>


<p>สา ตํ สุตฺวา อรหตฺตํ ปตฺวา อุทาเนนฺตี อาจริยปูชาวเสน ตเมว คาถํ ปฐมํ วตฺวา อตฺตโน ปฎิปตฺติํ กเถนฺตี ติ ทุติยํ คาถมาหฯ</p>


<p>ตตฺถ ติ เอวํ มม ปุเตฺตน อภยเตฺถเรน ‘‘อุทฺธํ ปาทตลา’’ติอาทินา ทิเนฺน โอวาเท ฐตฺวา สพฺพกายํ  อสุภโต ทิสฺวา เอกคฺคจิตฺตา ตตฺถ ภูตุปาทายเภเท รูปธเมฺม ตปฺปฎิพเทฺธ เวทนาทิเก อรูปธเมฺม ปริคฺคเหตฺวา ตตฺถ ติลกฺขณํ อาโรเปตฺวา อนิจฺจานุปสฺสนาทิวเสน วิหรมานายฯ ติ วุฎฺฐานคามินิวิปสฺสนาย มเคฺคน ฆฎิตาย มคฺคปฎิปาฎิยา อคฺคมเคฺคน สโพฺพ ราโค มยา สมูหโต สมุคฺฆาฎิโตฯ ติ ตโต เอว สโพฺพ กิเลสปริฬาโห สมฺมเทว อุจฺฉิโนฺน, ตสฺส จ สมุจฺฉินฺนตฺตา เอว  สอุปาทิเสสาย นิพฺพานธาตุยา นิพฺพุตา อมฺหีติฯ</p>

</p>


<h3>๙. อภยาเถรีคาถาวณฺณนา</h3>
<p>ติอาทิกา อภยเตฺถริยา คาถาฯ อยมฺปิ ปุริมพุเทฺธสุ กตาธิการา ตตฺถ  ตตฺถ ภเว วิวฎฺฎูปนิสฺสยํ ปุญฺญํ อุปจินนฺตี สิขิสฺส ภควโต กาเล ขตฺติยมหาสาลกุเล นิพฺพตฺติตฺวา วิญฺญุตํ ปตฺวา รโญฺญ อคฺคมเหสี อโหสิฯ ราชา ตสฺสา เอกทิวสํ คนฺธสมฺปนฺนานิ สตฺต อุปฺปลานิ อทาสิฯ สา ตานิ คเหตฺวา ‘‘กิํ เม อิเมหิ ปิฬนฺธเนฺตหิฯ ยํนูนาหํ อิเมหิ ภควนฺตํ ปูเชสฺสามี’’ติ จิเนฺตตฺวา นิสีทิฯ ภควา จ ภิกฺขาจารเวลายํ ราชนิเวสนํ ปาวิสิ ฯ สา ภควนฺตํ ทิสฺวา ปสนฺนมานสา ปจฺจุคฺคนฺตฺวา เตหิ ปุเปฺผหิ ปูเชตฺวา ปญฺจปติฎฺฐิเตน วนฺทิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท อุเชฺชนิยํ กุลเคเห นิพฺพตฺติตฺวา วิญฺญุตํ ปตฺวา อภยมาตุสหายิกา หุตฺวา ตาย ปพฺพชิตาย ตสฺสา สิเนเหน สยมฺปิ ปพฺพชิตฺวา ตาย สทฺธิํ ราชคเห วสมานา เอกทิวสํ อสุภทสฺสนตฺถํ สีตวนํ อคมาสิฯ สตฺถา คนฺธกุฎิยํ นิสิโนฺนว ตสฺสา อนุภูตปุพฺพํ อารมฺมณํ ปุรโต กตฺวา ตสฺสา อุทฺธุมาตกาทิภาวํ ปกาเสสิฯ ตํ ทิสฺวา สํเวคมานสา อฎฺฐาสิฯ สตฺถา โอภาสํ ผริตฺวา ปุรโต นิสินฺนํ วิย อตฺตานํ ทเสฺสตฺวา –</p>


<ol>
<li>
‘‘อภเย ภิทุโร กาโย, ยตฺถ สตฺตา ปุถุชฺชนา;  
  
นิกฺขิปิสฺสามิมํ เทหํ, สมฺปชานา สตีมตีฯ  
</li>
  
<li>
‘‘พหูหิ  
ทุกฺขธเมฺมหิ, อปฺปมาทรตาย เม;  
  
ตณฺหกฺขโย อนุปฺปโตฺต, กตํ พุทฺธสฺส สาสน’’นฺติฯ –  
</li>
  
<p>อิมา คาถา อภาสิฯ สา คาถาปริโยสาเน อรหตฺตํ ปาปุณิฯ เตน วุตฺตํ  (อป. เถรี ๒.๑.๗๑-๙๐) –
</ol></p>


<p>
‘‘นคเร อรุณวติยา, อรุโณ นาม ขตฺติโย;  
  
ตสฺส รโญฺญ อหุํ ภริยา, วาริตํ วารยามหํฯ  
</p>
  
<p>
‘‘สตฺตมาลํ คเหตฺวาน, อุปฺปลา เทวคนฺธิกา;  
  
นิสชฺช ปาสาทวเร, เอวํ จิเนฺตสิ ตาวเทฯ  
</p>
  
<p>
‘‘กิํ เม อิมาหิ มาลาหิ, สิรสาโรปิตาหิ เม;  
  
วรํ เม พุทฺธเสฎฺฐสฺส, ญาณมฺหิ อภิโรปิตํฯ  
</p>
  
<p>
‘‘สมฺพุทฺธํ  
ปฎิมาเนนฺตี, ทฺวาราสเนฺน นิสีทหํ;  
  
ยทา เอหิติ สมฺพุโทฺธ, ปูชยิสฺสํ มหามุนิํฯ  
</p>
  
<p>
‘‘กกุโธ วิลสโนฺตว, มิคราชาว เกสรี;  
  
ภิกฺขุสเงฺฆน สหิโต, อาคจฺฉิ วีถิยา ชิโนฯ  
</p>
  
<p>
‘‘พุทฺธสฺส รํสิํ ทิสฺวาน, หฎฺฐา สํวิคฺคมานสา;  
  
ทฺวารํ อวาปุริตฺวาน, พุทฺธเสฎฺฐมปูชยิํฯ  
</p>
  
<p>
‘‘สตฺต  
อุปฺปลปุปฺผานิ, ปริกิณฺณานิ อมฺพเร;  
  
ฉทิํ กโรโนฺต พุทฺธสฺส, มตฺถเก ธารยนฺติ เตฯ  
</p>
  
<p>
‘‘อุทคฺคจิตฺตา สุมนา, เวทชาตา กตญฺชลี;  
  
ตตฺถ จิตฺตํ ปสาเทตฺวา, ตาวติํสมคจฺฉหํฯ  
</p>
  
<p>
‘‘มหาเนลสฺส ฉาทนํ, ธาเรนฺติ มม มุทฺธนิ;  
  
ทิพฺพคนฺธํ ปวายามิ, สตฺตุปฺปลสฺสิทํ ผลํฯ  
</p>
  
<p>
‘‘กทาจิ นียมานาย, ญาติสเงฺฆน เม ตทา;  
  
ยาวตา ปริสา มยฺหํ, มหาเนลํ ธรียติฯ  
</p>
  
<p>
‘‘สตฺตติ เทวราชูนํ, มเหสิตฺตมการยิํ;  
  
สพฺพตฺถ อิสฺสรา หุตฺวา, สํสรามิ ภวาภเวฯ  
</p>
  
<p>
‘‘เตสฎฺฐิ จกฺกวตฺตีนํ, มเหสิตฺตมการยิํ;  
  
สเพฺพ มมนุวตฺตนฺติ, อาเทยฺยวจนา อหุํฯ  
</p>
  
<p>
‘‘อุปฺปลเสฺสว  
เม วโณฺณ, คโนฺธ เจว ปวายติ;  
  
ทุพฺพณฺณิยํ น ชานามิ, พุทฺธปูชายิทํ ผลํฯ  
</p>
  
<p>
‘‘อิทฺธิปาเทสุ  
กุสลา, โพชฺฌงฺคภาวนารตา;  
  
อภิญฺญาปารมิปฺปตฺตา, พุทฺธปูชายิทํ ผลํฯ  
</p>
  
<p>
‘‘สติปฎฺฐานกุสลา, สมาธิฌานโคจรา;  
  
สมฺมปฺปธานมนุยุตฺตา, พุทฺธปูชายิทํ ผลํฯ  
</p>
  
<p>
‘‘วีริยํ เม ธุรโธรยฺหํ, โยคเกฺขมาธิวาหนํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘เอกติํเส อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ (อป. เถรี ๒.๑.๗๑-๙๐);  
  
<p>อรหตฺตํ ปน ปตฺวา อุทาเนนฺตี ตา เอว คาถา ปริวตฺติตฺวา อภาสิฯ</p>


<p>ตตฺถ ติ อตฺตานเมว อาลปติฯ ติ ภิชฺชนสภาโว, อนิโจฺจติ อโตฺถฯ ติ ยสฺมิํ ขเณน ภิชฺชนสีเล อสุจิทุคฺคนฺธเชคุจฺฉปฎิกฺกูลสภาเว  กาเย อิเม อนฺธปุถุชฺชนา สตฺตา ลคฺคา ลคฺคิตาฯ นฺติ อหํ ปน อิมํ เทหํ ปูติกายํ ปุน อนาทาเนน นิรเปกฺขา ขิปิสฺสามิ ฉเฑฺฑสฺสามิฯ ตตฺถ การณมาห ติฯ</p>


<p>ติ ชาติชราทีหิ อเนเกหิ ทุกฺขธเมฺมหิ ผุฎฺฐายาติ อธิปฺปาโยฯ ติ ตาย เอว ทุโกฺขติณฺณตาย ปฎิลทฺธสํเวคตฺตา สติอวิปฺปวาสสงฺขาเต อปฺปมาเท รตายฯ เสสํ วุตฺตนยเมวฯ เอตฺถ จ สตฺถารา เทสิตนิยาเมน –</p>


<p>
‘‘นิกฺขิปาหิ อิมํ เทหํ, อปฺปมาทรตาย เต;  
  
ตณฺหกฺขยํ ปาปุณาหิ, กโรหิ พุทฺธสาสน’’นฺติฯ –  
</p>
  
<p>ปาโฐ , เถริยา วุตฺตนิยาเมเนว ปน สํคีติํ อาโรปิตตฺตาฯ ติ อปฺปมาทรตาย ตยา ภวิตพฺพนฺติ อโตฺถฯ</p>

</p>


<h3>๑๐. สามาเถรีคาถาวณฺณนา</h3>
<p>  นฺติอาทิกา สามาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา สุคตีสุเยว สํสรนฺตี อิมสฺมิํ พุทฺธุปฺปาเท โกสมฺพิยํ คหปติมหาสาลกุเล นิพฺพตฺติตฺวา ติสฺสา นามํ อโหสิฯ สา วิญฺญุตํ ปตฺตา สามาวติยา อุปาสิกาย ปิยสหายิกา หุตฺวา ตาย กาลงฺกตาย สญฺชาตสํเวคา ปพฺพชิฯ ปพฺพชิตฺวา จ สามาวติกํ อารพฺภ อุปฺปนฺนโสกํ วิโนเทตุํ อสโกฺกนฺตี อริยมคฺคํ คณฺหิตุํ นาสกฺขิฯ อปรภาเค อาสนสาลาย นิสินฺนสฺส อานนฺทเตฺถรสฺส โอวาทํ สุตฺวา วิปสฺสนํ ปฎฺฐเปตฺวา ตโต สตฺตเม ทิวเส สห ปฎิสมฺภิทาหิ อรหตฺตํ ปาปุณิฯ</p>


<p>อรหตฺตํ  ปน ปตฺวา อตฺตโน ปฎิปตฺติํ ปจฺจเวกฺขิตฺวา ตํ ปกาเสนฺตี –</p>


<ol>
<li>
‘‘จตุกฺขตฺตุํ ปญฺจกฺขตฺตุํ, วิหารา อุปนิกฺขมิํ;  
  
อลทฺธา เจตโส สนฺติํ, จิเตฺต อวสวตฺตินี;  
  
ตสฺสา เม อฎฺฐมี รตฺติ, ยโต ตณฺหา สมูหตาฯ  
</li>
  
<li>
‘‘พหูหิ ทุกฺขธเมฺมหิ, อปฺปมาทรตาย เม;  
  
ตณฺหกฺขโย อนุปฺปโตฺต, กตํ พุทฺธสฺส สาสน’’นฺติฯ –  
</li>
  
<p>อุทานวเสน อิมา เทฺว คาถา อภาสิฯ
</ol></p>


<p>ตตฺถ นฺติ ‘‘มม วสนกวิหาเร วิปสฺสนามนสิกาเรน นิสินฺนา สมณกิจฺจํ มตฺถกํ ปาเปตุํ อสโกฺกนฺตี อุตุสปฺปายาภาเวน นนุ โข มยฺหํ วิปสฺสนา มเคฺคน ฆเฎฺฎตี’’ติ จิเนฺตตฺวา จตฺตาโร ปญฺจ จาติ นว วาเร วิหารา  อุปสฺสยโต พหิ นิกฺขมิํฯ เตนาห ติฯ ตตฺถ นฺติ อริยมคฺคสมาธิํ สนฺธายาหฯ ติ วีริยสมตาย อภาเวน มม ภาวนาจิเตฺต น วสวตฺตินีฯ สา กิร อติวิย ปคฺคหิตวีริยา อโหสิฯ ติ ยโต ปฎฺฐาย อานนฺทเตฺถรสฺส สนฺติเก โอวาทํ ปฎิลภิํ, ตโต ปฎฺฐาย รตฺตินฺทิวมตนฺทิตา วิปสฺสนาย  กมฺมํ กโรนฺตี รตฺติยํ จตุกฺขตฺตุํ ปญฺจกฺขตฺตุํ วิหารโต นิกฺขมิตฺวา มนสิการํ ปวเตฺตนฺตี วิเสสํ อนธิคนฺตฺวา อฎฺฐมิยํ รตฺติยํ วีริยสมตํ ลภิตฺวา มคฺคปฎิปาฎิยา กิเลเส เขเปสินฺติ อโตฺถฯ เตน วุตฺตํ – ‘‘ตสฺสา เม อฎฺฐมี รตฺติ, ยโต ตณฺหา สมูหตา’’ติฯ เสสํ วุตฺตนยเมวฯ</p>

</p>

</p>





