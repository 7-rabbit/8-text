<h1>๑๓. อภิญฺญานิเทฺทโส</h1>
<h3>ทิพฺพโสตธาตุกถา</h3>
<p> อิทานิ   ทิพฺพโสตธาตุยา นิเทฺทสกฺกโม อนุปฺปโตฺตฯ ตตฺถ ตโต ปราสุ จ ตีสุ อภิญฺญาสุ ติอาทีนํ (ที. นิ. ๑.๒๔๐ อาทโย) อโตฺถ วุตฺตนเยเนว เวทิตโพฺพฯ สพฺพตฺถ ปน วิเสสมตฺตเมว วณฺณยิสฺสามฯ ตตฺร ติ เอตฺถ ทิพฺพสทิสตฺตา ทิพฺพาฯ เทวานํ หิ สุจริตกมฺมนิพฺพตฺตา ปิตฺตเสมฺหรุหิราทีหิ อปลิพุทฺธา อุปกฺกิเลสวิมุตฺตตาย ทูเรปิ อารมฺมณํ สมฺปฎิจฺฉนสมตฺถา ทิพฺพปสาทโสตธาตุ โหติฯ อยญฺจาปิ อิมสฺส ภิกฺขุโน วีริยภาวนาพลนิพฺพตฺตา ญาณโสตธาตุ ตาทิสาเยวาติ ทิพฺพสทิสตฺตา ทิพฺพาฯ อปิจ ทิพฺพวิหารวเสน ปฎิลทฺธตฺตา อตฺตนา จ ทิพฺพวิหารสนฺนิสฺสิตตฺตาปิ ทิพฺพาฯ สวนเฎฺฐน นิชฺชีวเฎฺฐน จ โสตธาตุฯ โสตธาตุกิจฺจกรเณน จ โสตธาตุ วิยาติปิ โสตธาตุฯ ตาย ทิพฺพาย โสตธาตุยาฯ</p>


<p>ติ ปริสุทฺธาย นิรุปกฺกิเลสายฯ ติ มนุสฺสูปจารํ อติกฺกมิตฺวา สทฺทสวเนน มานุสิกํ มํสโสตธาตุํ อติกฺกนฺตาย วีติวตฺติตฺวา ฐิตายฯ ติ เทฺว สเทฺท สุณาติฯ กตเม เทฺว? ทิเพฺพ จ มานุเส จ, เทวานญฺจ มนุสฺสานญฺจ สเทฺทติ วุตฺตํ โหติฯ เอเตน ปเทสปริยาทานํ เวทิตพฺพํฯ ติ เย สทฺทา ทูเร ปรจกฺกวาเฬปิ เย จ สนฺติเก อนฺตมโส สเทหสนฺนิสฺสิตปาณกสทฺทาปิ, เต สุณาตีติ วุตฺตํ โหติฯ เอเตน นิปฺปเทสปริยาทานํ เวทิตพฺพํฯ</p>


<p>กถํ ปนายํ อุปฺปาเทตพฺพาติ? เตน ภิกฺขุนา อภิญฺญาปาทกชฺฌานํ สมาปชฺชิตฺวา วุฎฺฐาย ปริกมฺมสมาธิจิเตฺตน ปฐมตรํ ปกติโสตปเถ ทูเร โอฬาริโก อรเญฺญ สีหาทีนํ สโทฺท อาวชฺชิตโพฺพฯ วิหาเร ฆณฺฑิสโทฺท, เภริสโทฺท, สงฺขสโทฺท, สามเณรทหรภิกฺขูนํ สพฺพถาเมน สชฺฌายนฺตานํ  สชฺฌายนสโทฺท, ปกติกถํ กเถนฺตานํ ‘‘กิํ ภเนฺต, กิมาวุโส’’ติอาทิสโทฺท, สกุณสโทฺท, วาตสโทฺท, ปทสโทฺท, ปกฺกุถิตอุทกสฺส  จิจฺจิฎายนสโทฺท, อาตเป สุสฺสมานตาลปณฺณสโทฺท, กุนฺถกิปิลฺลิกาทิสโทฺทติ เอวํ สโพฺพฬาริกโต ปภุติ ยถากฺกเมน สุขุมสทฺทา อาวชฺชิตพฺพาฯ เตน ปุรตฺถิมาย ทิสาย สทฺทานํ สทฺทนิมิตฺตํ มนสิกาตพฺพํฯ ปจฺฉิมาย, อุตฺตราย, ทกฺขิณาย, เหฎฺฐิมาย, อุปริมาย ทิสาย, ปุรตฺถิมาย อนุทิสาย, ปจฺฉิมาย, อุตฺตราย, ทกฺขิณาย อนุทิสาย สทฺทานํ สทฺทนิมิตฺตํ มนสิกาตพฺพํฯ โอฬาริกานมฺปิ สุขุมานมฺปิ สทฺทานํ สทฺทนิมิตฺตํ มนสิกาตพฺพํฯ ตสฺส เต สทฺทา ปากติกจิตฺตสฺสาปิ ปากฎา โหนฺติฯ ปริกมฺมสมาธิจิตฺตสฺส ปน อติวิย ปากฎาฯ</p>


<p>ตเสฺสวํ สทฺทนิมิตฺตํ มนสิกโรโต อิทานิ ทิพฺพโสตธาตุ อุปฺปชฺชิสฺสตีติ เตสุ สเทฺทสุ อญฺญตรํ อารมฺมณํ กตฺวา มโนทฺวาราวชฺชนํ อุปฺปชฺชติฯ ตสฺมิํ นิรุเทฺธ จตฺตาริ ปญฺจ วา ชวนานิ ชวนฺติ, เยสํ ปุริมานิ ตีณิ จตฺตาริ วา ปริกมฺมอุปจารานุโลมโคตฺรภุนามกานิ กามาวจรานิ, จตุตฺถํ ปญฺจมํ วา อปฺปนาจิตฺตํ รูปาวจรํ จตุตฺถชฺฌานิกํฯ ตตฺถ ยํ เตน อปฺปนาจิเตฺตน สทฺธิํ อุปฺปนฺนํ ญาณํ, อยํ ทิพฺพโสตธาตูติ เวทิตพฺพาฯ ตโต ปรํ ตสฺมิํ โสเต ปติโต โหติฯ ตํ ถามชาตํ กโรเนฺตน ‘‘เอตฺถนฺตเร สทฺทํ สุณามี’’ติ เอกงฺคุลมตฺตํ ปริจฺฉินฺทิตฺวา วเฑฺฒตพฺพํฯ ตโต ทฺวงฺคุลจตุรงฺคุลอฎฺฐงฺคุลวิทตฺถิรตนอโนฺตคพฺภปมุขปาสาทปริเวณสงฺฆารามโคจรคามชนปทาทิวเสน ยาว จกฺกวาฬํ ตโต วา ภิโยฺยปิ ปริจฺฉินฺทิตฺวา ปริจฺฉินฺทิตฺวา วเฑฺฒตพฺพํฯ</p>


<p>เอวํ อธิคตาภิโญฺญ เอส ปาทกชฺฌานารมฺมเณน ผุโฎฺฐกาสพฺภนฺตรคเตปิ สเทฺท ปุน ปาทกชฺฌานํ อสมาปชฺชิตฺวาปิ อภิญฺญาญาเณน สุณาติเยวฯ เอวํ สุณโนฺต จ สเจปิ ยาว พฺรหฺมโลกา สงฺขเภริปณวาทิสเทฺทหิ เอกโกลาหลํ โหติ, ปาฎิเยกฺกํ ววตฺถเปตุกามตาย สติ อยํ สงฺขสโทฺท อยํ เภริสโทฺทติ ววตฺถเปตุํ สโกฺกติเยวาติฯ</p>

</p>


<h3>เจโตปริยญาณกถา</h3>
<p> เจโตปริยญาณกถาย   ติ เอตฺถ ปริยาตีติ ปริยํ, ปริจฺฉินฺทตีติ อโตฺถฯ เจตโส ปริยํ เจโตปริยํฯ เจโตปริยญฺจ ตํ ญาณญฺจาติ เจโตปริยญาณํฯ ตทตฺถายาติ วุตฺตํ โหติฯ นฺติ อตฺตานํ ฐเปตฺวา เสสสตฺตานํฯ นฺติ อิทมฺปิ อิมินา เอกตฺถเมวฯ เวเนยฺยวเสน ปน เทสนาวิลาเสน จ พฺยญฺชนนานตฺตํ กตํฯ ติ อตฺตโน จิเตฺตน เตสํ จิตฺตํฯ ติ ปริจฺฉินฺทิตฺวา สราคาทิวเสน นานปฺปการโต ชานาติฯ</p>


<p>กถํ ปเนตํ ญาณํ อุปฺปาเทตพฺพนฺติ? เอตญฺหิ ทิพฺพจกฺขุวเสน อิชฺฌติ, ตํ เอตสฺส ปริกมฺมํฯ ตสฺมา เตน ภิกฺขุนา อาโลกํ วเฑฺฒตฺวา ทิเพฺพน จกฺขุนา ปรสฺส หทยรูปํ นิสฺสาย วตฺตมานสฺส โลหิตสฺส วณฺณํ ปสฺสิตฺวา จิตฺตํ ปริเยสิตพฺพํฯ ยทา หิ โสมนสฺสจิตฺตํ วตฺตติ, ตทา รตฺตํ นิโคฺรธปกฺกสทิสํ โหติฯ ยทา โทมนสฺสจิตฺตํ วตฺตติ, ตทา กาฬกํ ชมฺพุปกฺกสทิสํฯ ยทา อุเปกฺขาจิตฺตํ วตฺตติ, ตทา ปสนฺนติลเตลสทิสํฯ ตสฺมา เตน ‘‘อิทํ รูปํ โสมนสฺสินฺทฺริยสมุฎฺฐานํ, อิทํ โทมนสฺสินฺทฺริยสมุฎฺฐานํ, อิทํ อุเปกฺขินฺทฺริยสมุฎฺฐาน’’นฺติ ปรสฺส หทยโลหิตวณฺณํ ปสฺสิตฺวา จิตฺตํ ปริเยสเนฺตน เจโตปริยญาณํ ถามคตํ กาตพฺพํฯ เอวํ ถามคเต หิ ตสฺมิํ อนุกฺกเมน สพฺพมฺปิ กามาวจรจิตฺตํ รูปาวจรารูปาวจรจิตฺตญฺจ ปชานาติ จิตฺตา จิตฺตเมว สงฺกมโนฺต วินาปิ หทยรูปทสฺสเนนฯ วุตฺตมฺปิ เจตํ อฎฺฐกถายํ ‘‘อารุเปฺป ปรสฺส จิตฺตํ ชานิตุกาโม กสฺส หทยรูปํ ปสฺสติ, กสฺสินฺทฺริยวิการํ โอโลเกตีติ? น กสฺสจิฯ อิทฺธิมโต วิสโย เอส ยทิทํ ยตฺถ กตฺถจิ จิตฺตํ อาวชฺชโนฺต โสฬสปฺปเภทํ จิตฺตํ ชานาติฯ อกตาภินิเวสสฺส ปน วเสน อยํ กถา’’ติฯ</p>


<p>นฺติอาทีสุ ปน อฎฺฐวิธํ โลภสหคตํ จิตฺตํ นฺติ เวทิตพฺพํฯ อวเสสํ จตุภูมกํ กุสลาพฺยากตํ จิตฺตํ ฯ เทฺว โทมนสฺสจิตฺตานิ เทฺว วิจิกิจฺฉุทฺธจฺจจิตฺตานีติ อิมานิ ปน จตฺตาริ จิตฺตานิ อิมสฺมิํ ทุเก สงฺคหํ น คจฺฉนฺติฯ เกจิ ปน เถรา ตานิปิ สงฺคณฺหนฺติฯ ทุวิธํ ปน โทมนสฺสจิตฺตํ  นามฯ สพฺพมฺปิ จตุภูมกํ  กุสลาพฺยากตํ ฯ เสสานิ ทสากุสลจิตฺตานิ อิมสฺมิํ ทุเก สงฺคหํ น คจฺฉนฺติฯ เกจิ ปน เถรา ตานิปิ สงฺคณฺหนฺติฯ</p>


<p>  นฺติ เอตฺถ ปน ปาฎิปุคฺคลิกนเยน วิจิกิจฺฉุทฺธจฺจสหคตทฺวยเมว  โมหสฺส ปน สพฺพากุสเลสุ สมฺภวโต ทฺวาทสวิธมฺปิ อกุสลจิตฺตํ นฺติ เวทิตพฺพํฯ อวเสสํ ฯ ถินมิทฺธานุคตํ ปน ฯ อุทฺธจฺจานุคตํ ฯ รูปาวจรารูปาวจรํ ฯ อวเสสํ ฯ สพฺพมฺปิ เตภูมกํ ฯ โลกุตฺตรํ ฯ อุปจารปฺปตฺตํ อปฺปนาปฺปตฺตญฺจ ฯ อุภยมปฺปตฺตํ ฯ ตทงฺควิกฺขมฺภนสมุเจฺฉทปฎิปสฺสทฺธินิสฺสรณวิมุตฺติปฺปตฺตํ ฯ ปญฺจวิธมฺปิ เอตํ วิมุตฺติมปฺปตฺตํ นฺติ เวทิตพฺพํฯ อิติ เจโตปริยญาณลาภี ภิกฺขุ สพฺพปฺปการมฺปิ อิทํ สราคํ วา จิตฺตํ…เป.… อวิมุตฺตํ วา จิตฺตํ อวิมุตฺตํ จิตฺตนฺติ ปชานาตีติฯ</p>

</p>


<h3>ปุเพฺพนิวาสานุสฺสติญาณกถา</h3>
<p> ปุเพฺพนิวาสานุสฺสติญาณกถายํ ติ (ที. นิ. ๑.๒๔๔) ปุเพฺพนิวาสานุสฺสติมฺหิ ยํ ญาณํ, ตทตฺถายฯ ติ ปุเพฺพ อตีตชาตีสุ นิวุตฺถกฺขนฺธาฯ ติ อชฺฌาวุตฺถา อนุภูตา อตฺตโน สนฺตาเน อุปฺปชฺชิตฺวา นิรุทฺธาฯ นิวุตฺถธมฺมา วาฯ ติ โคจรนิวาเสน นิวุตฺถา อตฺตโน วิญฺญาเณน วิญฺญาตา ปริจฺฉินฺนา, ปรวิญฺญาณวิญฺญาตาปิ วา ฉินฺนวฎุมกานุสฺสรณาทีสุ, เต พุทฺธานํเยว ลพฺภนฺติฯ ติ ยาย สติยา ปุเพฺพนิวาสํ อนุสฺสรติ, สา ปุเพฺพนิวาสานุสฺสติฯ นฺติ ตาย สติยา สมฺปยุตฺตญาณํฯ เอวมิมสฺส ปุเพฺพนิวาสานุสฺสติญาณสฺส อตฺถาย ปุเพฺพนิวาสานุสฺสติญาณาย เอตสฺส ญาณสฺส อธิคมาย ปตฺติยาติ วุตฺตํ โหติฯ</p>


<p>นฺติ อเนกวิธํ, อเนเกหิ วา ปกาเรหิ ปวตฺติตํ, สํวณฺณิตนฺติ อโตฺถฯ นฺติ สมนนฺตราตีตภวํ อาทิํ กตฺวา ตตฺถ ตตฺถ นิวุตฺถสนฺตานํฯ ติ ขนฺธปฎิปาฎิวเสน  จุติปฎิสนฺธิวเสน วา อนุคนฺตฺวา อนุคนฺตฺวา สรติฯ อิมญฺหิ ปุเพฺพนิวาสํ ฉ ชนา อนุสฺสรนฺติ – ติตฺถิยา, ปกติสาวกา, มหาสาวกา, อคฺคสาวกา, ปเจฺจกพุทฺธา, พุทฺธาติฯ</p>


<p>ตตฺถ   จตฺตาลีสํเยว กเปฺป อนุสฺสรนฺติ, น ตโต ปรํฯ กสฺมา, ทุพฺพลปญฺญตฺตาฯ เตสญฺหิ นามรูปปริเจฺฉทวิรหิตตฺตา ทุพฺพลา ปญฺญา โหติฯ  กปฺปสตมฺปิ กปฺปสหสฺสมฺปิ อนุสฺสรนฺติเยว, พลวปญฺญตฺตาฯ  สตสหสฺสกเปฺป อนุสฺสรนฺติฯ  เอกํ อสเงฺขฺยยฺยํ สตสหสฺสญฺจฯ  เทฺว อสเงฺขฺยยฺยานิ สตสหสฺสญฺจฯ เอตฺตโก หิ เอเตสํ อภินีหาโรฯ  ปน ปริเจฺฉโท นาม นตฺถิฯ</p>


<p>ติตฺถิยา จ ขนฺธปฎิปาฎิเมว สรนฺติ, ปฎิปาฎิํ มุญฺจิตฺวา จุติปฎิสนฺธิวเสน สริตุํ น สโกฺกนฺติฯ เตสญฺหิ อนฺธานํ วิย อิจฺฉิตปเทโสกฺกมนํ นตฺถิฯ ยถา ปน อนฺธา ยฎฺฐิํ อมุญฺจิตฺวาว คจฺฉนฺติ, เอวํ เต ขนฺธานํ ปฎิปาฎิํ อมุญฺจิตฺวาว สรนฺติฯ ปกติสาวกา ขนฺธปฎิปาฎิยาปิ อนุสฺสรนฺติ จุติปฎิสนฺธิวเสนปิ สงฺกมนฺติฯ ตถา อสีติมหาสาวกาฯ ทฺวินฺนํ ปน อคฺคสาวกานํ ขนฺธปฎิปาฎิกิจฺจํ นตฺถิฯ เอกสฺส อตฺตภาวสฺส จุติํ ทิสฺวา ปฎิสนฺธิํ ปสฺสนฺติ, ปุน อปรสฺส จุติํ ทิสฺวา ปฎิสนฺธินฺติ เอวํ จุติปฎิสนฺธิวเสเนว สงฺกมนฺตา คจฺฉนฺติฯ ตถา ปเจฺจกพุทฺธาฯ</p>


<p>พุทฺธานํ ปน เนว ขนฺธปฎิปาฎิกิจฺจํ, น จุติปฎิสนฺธิวเสน สงฺกมนกิจฺจํ อตฺถิฯ เตสญฺหิ อเนกาสุ กปฺปโกฎีสุ เหฎฺฐา วา อุปริ วา ยํ ยํ ฐานํ อิจฺฉนฺติ, ตํ ตํ ปากฎเมว โหติฯ ตสฺมา อเนกาปิ กปฺปโกฎิโย เปยฺยาลปาฬิํ วิย สํขิปิตฺวา ยํ ยํ อิจฺฉนฺติ, ตตฺร ตเตฺรว โอกฺกมนฺตา สีโหกฺกนฺตวเสน คจฺฉนฺติฯ เอวํ คจฺฉนฺตานญฺจ เนสํ ญาณํ ยถา นาม กตวาลเวธปริจยสฺส สรภงฺคสทิสสฺส ธนุคฺคหสฺส ขิโตฺต สโร อนฺตรา รุกฺขลตาทีสุ อสชฺชมาโน ลเกฺขเยว ปตติ, น สชฺชติ, น วิรชฺฌติ, เอวํ อนฺตรนฺตราสุ ชาตีสุ น สชฺชติ, น วิรชฺฌติ, อสชฺชมานํ อวิรชฺฌมานํ อิจฺฉิติจฺฉิตฎฺฐานํเยว คณฺหาติฯ</p>


<p>อิเมสุ จ ปน ปุเพฺพนิวาสํ อนุสฺสรณสเตฺตสุ ติตฺถิยานํ ปุเพฺพนิวาสทสฺสนํ ขชฺชุปนกปภาสทิสํ หุตฺวา อุปฎฺฐาติฯ ปกติสาวกานํ ทีปปฺปภาสทิสํฯ มหาสาวกานํ อุกฺกาปภาสทิสํ ฯ อคฺคสาวกานํ โอสธิตารกปฺปภาสทิสํฯ ปเจฺจกพุทฺธานํ จนฺทปฺปภาสทิสํฯ พุทฺธานํ รสฺมิสหสฺสปฎิมณฺฑิตสรทสูริยมณฺฑลสทิสํ หุตฺวา อุปฎฺฐาติฯ</p>


<p>ติตฺถิยานญฺจ  ปุเพฺพนิวาสานุสฺสรณํ อนฺธานํ ยฎฺฐิโกฎิคมนํ วิย โหติฯ ปกติสาวกานํ ทณฺฑกเสตุคมนํ วิยฯ มหาสาวกานํ ชงฺฆเสตุคมนํ วิยฯ อคฺคสาวกานํ สกฎเสตุคมนํ วิยฯ ปเจฺจกพุทฺธานํ มหาชงฺฆมคฺคคมนํ วิยฯ พุทฺธานํ มหาสกฎมคฺคคมนํ วิยฯ</p>


<p>อิมสฺมิํ ปน อธิกาเร สาวกานํ ปุเพฺพนิวาสานุสฺสรณํ อธิเปฺปตํฯ เตน วุตฺตํ ‘‘อนุสฺสรตีติ ขนฺธปฎิปาฎิวเสน จุติปฎิสนฺธิวเสน วา อนุคนฺตฺวา อนุคนฺตฺวา สรตี’’ติฯ</p>


<p> ตสฺมา เอวมนุสฺสริตุกาเมน อาทิกมฺมิเกน ภิกฺขุนา ปจฺฉาภตฺตํ ปิณฺฑปาตปฎิกฺกเนฺตน รโหคเตน ปฎิสลฺลิเนน ปฎิปาฎิยา จตฺตาริ ฌานานิ สมาปชฺชิตฺวา อภิญฺญาปาทกจตุตฺถชฺฌานโต วุฎฺฐาย สพฺพปจฺฉิมา นิสชฺชา อาวชฺชิตพฺพาฯ ตโต อาสนปญฺญาปนํ, เสนาสนปฺปเวสนํ, ปตฺตจีวรปฎิสามนํ, โภชนกาโล, คามโต อาคมนกาโล, คาเม ปิณฺฑาย จริตกาโล, คามํ ปิณฺฑาย ปวิฎฺฐกาโล, วิหารโต นิกฺขมนกาโล, เจติยงฺคณโพธิยงฺคณวนฺทนกาโล, ปตฺตโธวนกาโล, ปตฺตปฎิคฺคหณกาโล, ปตฺตปฎิคฺคหณโต ยาว มุขโธวนา กตกิจฺจํ, ปจฺจูสกาเล กตกิจฺจํ, มชฺฌิมยาเม กตกิจฺจํ, ปฐมยาเม กตกิจฺจนฺติ เอวํ ปฎิโลมกฺกเมน สกลํ รตฺตินฺทิวํ กตกิจฺจํ อาวชฺชิตพฺพํฯ เอตฺตกํ ปน ปกติจิตฺตสฺสปิ ปากฎํ โหติฯ ปริกมฺมสมาธิจิตฺตสฺส ปน อติปากฎเมวฯ</p>


<p>สเจ ปเนตฺถ กิญฺจิ น ปากฎํ โหติ, ปุน ปาทกชฺฌานํ สมาปชฺชิตฺวา วุฎฺฐาย อาวชฺชิตพฺพํฯ เอตฺตเกน ทีเป ชลิเต วิย ปากฎํ โหติฯ เอวํ ปฎิโลมกฺกเมเนว ทุติยทิวเสปิ ตติยจตุตฺถปญฺจมทิวเสปิ ทสาเหปิ อฑฺฒมาเสปิ มาเสปิ ยาว สํวจฺฉราปิ กตกิจฺจํ อาวชฺชิตพฺพํฯ เอเตเนว อุปาเยน ทสวสฺสานิ วีสติวสฺสานีติ ยาว อิมสฺมิํ ภเว อตฺตโน ปฎิสนฺธิ, ตาว อาวชฺชเนฺตน ปุริมภเว จุติกฺขเณ ปวตฺติตนามรูปํ อาวชฺชิตพฺพํฯ ปโหติ หิ ปณฺฑิโต ภิกฺขุ ปฐมวาเรเนว ปฎิสนฺธิํ อุคฺฆาเฎตฺวา จุติกฺขเณ นามรูปมารมฺมณํ กาตุํฯ</p>


<p>ยสฺมา  ปน ปุริมภเว นามรูปํ อเสสํ นิรุทฺธํ อญฺญํ อุปฺปนฺนํ, ตสฺมา ตํ ฐานํ อาหุนฺทริกํ อนฺธตมมิว โหติ ทุทฺทสํ ทุปฺปเญฺญนฯ เตนาปิ ‘‘น สโกฺกมหํ  ปฎิสนฺธิํ อุคฺฆาเฎตฺวา จุติกฺขเณ ปวตฺติตนามรูปมารมฺมณํ กาตุ’’นฺติ ธุรนิเกฺขโป น กาตโพฺพฯ ตเทว ปน ปาทกชฺฌานํ ปุนปฺปุนํ สมาปชฺชิตพฺพํฯ ตโต จ วุฎฺฐาย วุฎฺฐาย ตํ ฐานํ อาวชฺชิตพฺพํฯ</p>


<p>เอวํ กโรโนฺต หิ เสยฺยถาปิ นาม พลวา ปุริโส กูฎาคารกณฺณิกตฺถาย มหารุกฺขํ ฉินฺทโนฺต สาขาปลาสเจฺฉทนมเตฺตเนว ผรสุธาราย วิปนฺนาย มหารุกฺขํ ฉินฺทิตุํ อสโกฺกโนฺตปิ ธุรนิเกฺขปํ อกตฺวาว กมฺมารสาลํ คนฺตฺวา ติขิณํ ผรสุํ การาเปตฺวา ปุน อาคนฺตฺวา ฉิเนฺทยฺย, ปุน วิปนฺนาย จ ปุนปิ ตเถว กาเรตฺวา ฉิเนฺทยฺยฯ โส เอวํ ฉินฺทโนฺต ฉินฺนสฺส ฉินฺนสฺส ปุน เฉตพฺพาภาวโต อจฺฉินฺนสฺส จ เฉทนโต นจิรเสฺสว มหารุกฺขํ ปาเตยฺย, เอวเมวํ ปาทกชฺฌานา วุฎฺฐาย ปุเพฺพ อาวชฺชิตํ อนาวชฺชิตฺวา ปฎิสนฺธิเมว อาวชฺชโนฺต นจิรเสฺสว ปฎิสนฺธิํ อุคฺฆาเฎตฺวา จุติกฺขเณ ปวตฺติตนามรูปํ อารมฺมณํ กเรยฺยาติฯ กฎฺฐผาลกเกโสหารกาทีหิปิ อยมโตฺถ ทีเปตโพฺพฯ</p>


<p>ตตฺถ ปจฺฉิมนิสชฺชโต ปภุติ ยาว ปฎิสนฺธิโต อารมฺมณํ กตฺวา ปวตฺตํ ญาณํ ปุเพฺพนิวาสญาณํ นาม น โหติฯ ตํ ปน ปริกมฺมสมาธิญาณํ นาม โหติฯ อตีตํสญาณนฺติปิ เอเก วทนฺติฯ ตํ รูปาวจรํ สนฺธาย น ยุชฺชติฯ ยทา ปนสฺส ภิกฺขุโน ปฎิสนฺธิํ อติกฺกมฺม จุติกฺขเณ ปวตฺติตนามรูปํ อารมฺมณํ กตฺวา มโนทฺวาราวชฺชนํ อุปฺปชฺชติ, ตสฺมิญฺจ นิรุเทฺธ ตเทวารมฺมณํ กตฺวา จตฺตาริ ปญฺจ วา ชวนานิ ชวนฺติฯ เสสํ ปุเพฺพ วุตฺตนเยเนว ปุริมานิ ปริกมฺมาทินามกานิ กามาวจรานิ โหนฺติฯ ปจฺฉิมํ รูปาวจรํ จตุตฺถชฺฌานิกํ อปฺปนาจิตฺตํฯ ตทาสฺส ยํ เตน จิเตฺตน สห ญาณํ อุปฺปชฺชติ, อิทํ  นามฯ เตน ญาเณน สมฺปยุตฺตาย สติยา อเนกวิหิตํ ปุเพฺพนิวาสํ อนุสฺสรติฯ เสยฺยถิทํ, เอกมฺปิ ชาติํ เทฺวปิ ชาติโย…เป.… อิติ สาการํ สอุเทฺทสํ อเนกวิหิตํ ปุเพฺพนิวาสํ อนุสฺสรตีติ (ที. นิ. ๑.๒๔๔)ฯ</p>


<p> ตตฺถ นฺติ เอกมฺปิ ปฎิสนฺธิมูลํ จุติปริโยสานํ เอกภวปริยาปนฺนํ ขนฺธสนฺตานํฯ เอส นโย ติอาทีสุปิฯ ติอาทีสุ ปน ปริหายมาโน กโปฺป  วฑฺฒมาโน ติ เวทิตโพฺพฯ ตตฺถ สํวเฎฺฎน   คหิโต  โหติ, ตํมูลกตฺตาฯ วิวเฎฺฎน จ  เอวญฺหิ สติ ยานิ ตานิ ‘‘จตฺตาริมานิ, ภิกฺขเว, กปฺปสฺส อสเงฺขฺยยฺยานิฯ กตมานิ จตฺตาริ? สํวโฎฺฎ, สํวฎฺฎฎฺฐายี, วิวโฎฺฎ, วิวฎฺฎฎฺฐายีติ (อ. นิ. ๔.๑๕๖ โถกํ วิสทิสํ) วุตฺตานิ, ตานิ ปริคฺคหิตานิ โหนฺติฯ</p>


<p>ตตฺถ ตโย สํวฎฺฎา – อาโปสํวโฎฺฎ, เตโชสํวโฎฺฎ, วาโยสํวโฎฺฎติฯ ติโสฺส สํวฎฺฎสีมา – อาภสฺสรา, สุภกิณฺหา, เวหปฺผลาติฯ</p>


<p>ยทา กโปฺป เตเชน สํวฎฺฎติ, อาภสฺสรโต เหฎฺฐา อคฺคินา ฑยฺหติฯ ยทา อาเปน สํวฎฺฎติ, สุภกิณฺหโต เหฎฺฐา อุทเกน วิลียติฯ ยทา วายุนา สํวฎฺฎติ, เวหปฺผลโต เหฎฺฐา วาเตน วิทฺธํสติฯ วิตฺถารโต ปน สทาปิ เอกํ พุทฺธเขตฺตํ วินสฺสติฯ</p>


<p> นาม ติวิธํ โหติ – ชาติเขตฺตํ, อาณาเขตฺตํ, วิสยเขตฺตญฺจฯ ตตฺถ  ทสสหสฺสจกฺกวาฬปริยนฺตํ โหติฯ ยํ ตถาคตสฺส ปฎิสนฺธิคหณาทีสุ กมฺปติฯ  โกฎิสตสหสฺสจกฺกวาฬปริยนฺตํ, ยตฺถ รตนสุตฺตํ (ขุ. ปา. ๖.๑ อาทโย) ขนฺธปริตฺตํ (จูฬว. ๒๕๑; อ. นิ. ๔.๖๗) ธชคฺคปริตฺตํ (สํ. นิ. ๑.๒๔๙) อาฎานาฎิยปริตฺตํ (ที. นิ. ๓.๒๗๕ อาทโย) โมรปริตฺตนฺติ (ชา. ๑.๒.๑๗-๑๘) อิเมสํ ปริตฺตานํ อานุภาโว วตฺตติฯ  อนนฺตมปริมาณํฯ ยํ ‘‘ยาวตา วา ปน อากเงฺขยฺยา’’ติ (อ. นิ. ๓.๘๑) วุตฺตํ, ยตฺถ ยํ ยํ ตถาคโต อากงฺขติ, ตํ ตํ ชานาติฯ เอวเมเตสุ ตีสุ พุทฺธเขเตฺตสุ เอกํ อาณาเขตฺตํ วินสฺสติฯ ตสฺมิํ ปน วินสฺสเนฺต ชาติเขตฺตมฺปิ วินฎฺฐเมว โหติฯ วินสฺสนฺตญฺจ เอกโตว วินสฺสติ, สณฺฐหนฺตมฺปิ เอกโต สณฺฐหติฯ ตเสฺสวํ วินาโส จ สณฺฐหนญฺจ เวทิตพฺพํฯ</p>


<p> ยสฺมิํ หิ สมเย กโปฺป อคฺคินา นสฺสติ, อาทิโตว กปฺปวินาสกมหาเมโฆ วุฎฺฐหิตฺวา โกฎิสตสหสฺสจกฺกวาเฬ เอกํ มหาวสฺสํ วสฺสติฯ มนุสฺสา ตุฎฺฐหฎฺฐา สพฺพพีชานิ นีหริตฺวา วปนฺติฯ สเสฺสสุ ปน โคขายิตกมเตฺตสุ ชาเตสุ คทฺรภรวํ รวโนฺต เอกพินฺทุมฺปิ น วสฺสติ, ตทา ปจฺฉินฺนํ ปจฺฉินฺนเมว วสฺสํ โหติฯ อิทํ สนฺธาย หิ ภควตา ‘‘โหติ โข โส, ภิกฺขเว, สมโย ยํ พหูนิ วสฺสานิ พหูนิ วสฺสสตานิ  พหูนิ วสฺสสหสฺสานิ พหูนิ  วสฺสสตสหสฺสานิ เทโว น วสฺสตี’’ติ (อ. นิ. ๗.๖๖) วุตฺตํฯ วสฺสูปชีวิโน สตฺตา กาลงฺกตฺวา พฺรหฺมโลเก นิพฺพตฺตนฺติ, ปุปฺผผลูปชีวินิโย จ เทวตาฯ เอวํ ทีเฆ อทฺธาเน วีติวเตฺต ตตฺถ ตตฺถ อุทกํ ปริกฺขยํ คจฺฉติ, อถานุปุเพฺพน มจฺฉกจฺฉปาปิ กาลงฺกตฺวา พฺรหฺมโลเก นิพฺพตฺตนฺติ, เนรยิกสตฺตาปิฯ ตตฺถ เนรยิกา สตฺตมสูริยปาตุภาเว วินสฺสนฺตีติ เอเกฯ</p>


<p>ฌานํ วินา นตฺถิ พฺรหฺมโลเก นิพฺพตฺติ, เอเตสญฺจ เกจิ ทุพฺภิกฺขปีฬิตา เกจิ อภพฺพา ฌานาธิคมาย, เต กถํ ตตฺถ นิพฺพตฺตนฺตีติฯ เทวโลเก ปฎิลทฺธชฺฌานวเสนฯ ตทา หิ ‘‘วสฺสสตสหสฺสสฺสจฺจเยน กปฺปุฎฺฐานํ ภวิสฺสตี’’ติ โลกพฺยูหา นาม กามาวจรเทวา มุตฺตสิรา วิกิณฺณเกสา รุทมุขา อสฺสูนิ หเตฺถหิ ปุญฺฉมานา รตฺตวตฺถนิวตฺถา อติวิย วิรูปเวสธาริโน หุตฺวา มนุสฺสปเถ วิจรนฺตา เอวํ อาโรเจนฺติ ‘‘มาริสา อิโต วสฺสสตสหสฺสสฺสจฺจเยน กปฺปวุฎฺฐานํ ภวิสฺสติ, อยํ โลโก วินสฺสิสฺสติ, มหาสมุโทฺทปิ อุสฺสุสฺสิสฺสติ, อยญฺจ มหาปถวี สิเนรุ จ ปพฺพตราชา อุทฺทยฺหิสฺสนฺติ วินสฺสิสฺสนฺติฯ ยาว พฺรหฺมโลกา โลกวินาโส ภวิสฺสติฯ เมตฺตํ มาริสา ภาเวถ, กรุณํ, มุทิตํ, อุเปกฺขํ มาริสา ภาเวถ, มาตรํ อุปฎฺฐหถ, ปิตรํ อุปฎฺฐหถ, กุเล เชฎฺฐาปจายิโน โหถา’’ติฯ</p>


<p>เตสํ วจนํ สุตฺวา เยภุเยฺยน มนุสฺสา จ ภุมฺมเทวตา จ สํเวคชาตา อญฺญมญฺญํ มุทุจิตฺตา หุตฺวา เมตฺตาทีนิ ปุญฺญานิ กริตฺวา เทวโลเก นิพฺพตฺตนฺติฯ ตตฺถ ทิพฺพสุธาโภชนํ ภุญฺชิตฺวา วาโยกสิเณ ปริกมฺมํ กตฺวา ฌานํ ปฎิลภนฺติฯ ตทเญฺญ ปน อปราปริยเวทนีเยน กเมฺมน เทวโลเก นิพฺพตฺตนฺติฯ อปราปริยเวทนียกมฺมรหิโต หิ สํสาเร สํสรมาโน สโตฺต นาม นตฺถิฯ เตปิ ตตฺถ ตเถว ฌานํ ปฎิลภนฺติฯ เอวํ เทวโลเก ปฎิลทฺธชฺฌานวเสน สเพฺพปิ พฺรหฺมโลเก นิพฺพตฺตนฺตีติฯ</p>


<p>วสฺสูปเจฺฉทโต ปน อุทฺธํ ทีฆสฺส อทฺธุโน อจฺจเยน ทุติโย สูริโย ปาตุภวติฯ วุตฺตมฺปิ เจตํ ภควตา ‘‘โหติ โข โส, ภิกฺขเว, สมโย’’ติ  (อ. นิ. ๗.๖๖) วิตฺถาเรตพฺพํฯ ปาตุภูเต จ ปน ตสฺมิํ เนว  รตฺติปริเจฺฉโท, น ทิวาปริเจฺฉโท ปญฺญายติฯ เอโก สูริโย อุเฎฺฐติ, เอโก อตฺถํ คจฺฉติฯ อวิจฺฉินฺนสูริยสนฺตาโปว โลโก โหติฯ ยถา จ ปกติสูริเย สูริยเทวปุโตฺต โหติ, เอวํ กปฺปวินาสกสูริเย นตฺถิฯ ตตฺถ ปกติสูริเย  วตฺตมาเน อากาเส วลาหกาปิ ธูมสิขาปิ จรนฺติฯ กปฺปวินาสกสูริเย วตฺตมาเน วิคตธูมวลาหกํ อาทาสมณฺฑลํ วิย นิมฺมลํ นภํ โหติฯ ฐเปตฺวา ปญฺจ มหานทิโย เสสกุนฺนทีอาทีสุ อุทกํ สุสฺสติฯ</p>


<p>ตโตปิ ทีฆสฺส อทฺธุโน อจฺจเยน ตติโย สูริโย ปาตุภวติฯ ยสฺส ปาตุภาวา มหานทิโยปิ สุสฺสนฺติฯ</p>


<p>ตโตปิ ทีฆสฺส อทฺธุโน อจฺจเยน จตุโตฺถ สูริโย ปาตุภวติฯ ยสฺส ปาตุภาวา หิมวติ มหานทีนํ ปภวา ‘‘สีหปปาโต หํสปาตโน กณฺณมุณฺฑโก รถการทโห อโนตตฺตทโห ฉทฺทนฺตทโห กุณาลทโห’’ติ อิเม สตฺต มหาสรา สุสฺสนฺติฯ</p>


<p>ตโตปิ ทีฆสฺส อทฺธุโน อจฺจเยน ปญฺจโม สูริโย ปาตุภวติฯ ยสฺส ปาตุภาวา อนุปุเพฺพน มหาสมุเทฺท องฺคุลิปพฺพเตมนมตฺตมฺปิ อุทกํ น สณฺฐาติฯ</p>


<p>ตโตปิ ทีฆสฺส อทฺธุโน อจฺจเยน ฉโฎฺฐ สูริโย ปาตุภวติฯ ยสฺส ปาตุภาวา สกลจกฺกวาฬํ เอกธูมํ โหติฯ ปริยาทิณฺณสิเนหํ ธูเมนฯ ยถา จิทํ, เอวํ โกฎิสตสหสฺสจกฺกวาฬานิปิฯ</p>


<p>ตโตปิ ทีฆสฺส อทฺธุโน อจฺจเยน สตฺตโม สูริโย ปาตุภวติฯ ยสฺส ปาตุภาวา สกลจกฺกวาฬํ เอกชาลํ โหติ สทฺธิํ โกฎิสตสหสฺสจกฺกวาเฬหิฯ โยชนสติกาทิเภทานิ สิเนรุกูฎานิปิ ปลุชฺชิตฺวา อากาเสเยว อนฺตรธายนฺติฯ สา อคฺคิชาลา อุฎฺฐหิตฺวา จาตุมหาราชิเก คณฺหาติฯ ตตฺถ กนกวิมานรตนวิมานมณิวิมานานิ ฌาเปตฺวา ตาวติํสภวนํ คณฺหาติฯ เอเตเนว อุปาเยน ยาว ปฐมชฺฌานภูมิํ คณฺหาติฯ ตตฺถ ตโยปิ พฺรหฺมโลเก ฌาเปตฺวา อาภสฺสเร อาหจฺจ ติฎฺฐติฯ สา ยาว อณุมตฺตมฺปิ สงฺขารคตํ อตฺถิ, ตาว น นิพฺพายติฯ สพฺพสงฺขารปริกฺขยา ปน สปฺปิเตลฌาปนคฺคิสิขา วิย ฉาริกมฺปิ  อนวเสเสตฺวา นิพฺพายติฯ เหฎฺฐาอากาเสน สห อุปริอากาโส เอโก โหติ มหนฺธกาโรฯ</p>


<p> อถ ทีฆสฺส อทฺธุโน อจฺจเยน มหาเมโฆ อุฎฺฐหิตฺวา ปฐมํ สุขุมํ สุขุมํ วสฺสติ ฯ อนุปุเพฺพน กุมุทนาฬยฎฺฐิมุสลตาลกฺขนฺธาทิปฺปมาณาหิ ธาราหิ วสฺสโนฺต โกฎิสตสหสฺสจกฺกวาเฬสุ สพฺพํ ทฑฺฒฎฺฐานํ ปูเรตฺวา อนฺตรธายติฯ ตํ อุทกํ เหฎฺฐา จ ติริยญฺจ วาโต สมุฎฺฐหิตฺวา ฆนํ กโรติ ปริวฎุมํ ปทุมินิปเตฺต อุทกพินฺทุสทิสํฯ กถํ ตาว มหนฺตํ อุทกราสิํ ฆนํ กโรตีติ เจ? วิวรสมฺปทานโตฯ ตญฺหิสฺส ตมฺหิ ตมฺหิ วิวรํ เทติฯ ตํ เอวํ วาเตน สมฺปิณฺฑิยมานํ ฆนํ กริยมานํ ปริกฺขยมานํ อนุปุเพฺพน เหฎฺฐา โอตรติฯ โอติเณฺณ โอติเณฺณ อุทเก พฺรหฺมโลกฎฺฐาเน พฺรหฺมโลกา, อุปริ จตุกามาวจรเทวโลกฎฺฐาเน จ เทวโลกา ปาตุภวนฺติฯ</p>


<p>ปุริมปถวิฎฺฐานํ โอติเณฺณ ปน พลววาตา อุปฺปชฺชนฺติฯ เต ตํ ปิหิตทฺวาเร ธมกรเณ ฐิตอุทกมิว นิรสฺสาสํ กตฺวา รุนฺธนฺติฯ มธุโรทกํ ปริกฺขยํ คจฺฉมานํ อุปริ รสปถวิํ สมุฎฺฐาเปติฯ สา วณฺณสมฺปนฺนา เจว โหติ คนฺธรสสมฺปนฺนา จ นิรุทกปายาสสฺส อุปริ ปฎลํ วิยฯ</p>


<p>ตทา จ อาภสฺสรพฺรหฺมโลเก ปฐมตราภินิพฺพตฺตา สตฺตา อายุกฺขยา วา ปุญฺญกฺขยา วา ตโต จวิตฺวา อิธูปปชฺชนฺติฯ เต โหนฺติ สยํปภา อนฺตลิกฺขจราฯ เต  (ที. นิ. ๓.๑๑๙) วุตฺตนเยน ตํ รสปถวิํ สายิตฺวา ตณฺหาภิภูตา อาลุปฺปการกํ ปริภุญฺชิตุํ อุปกฺกมนฺติฯ อถ เนสํ สยํปภา อนฺตรธายติ, อนฺธกาโร โหติฯ เต อนฺธการํ ทิสฺวา ภายนฺติฯ</p>


<p>ตโต เนสํ ภยํ นาเสตฺวา สูรภาวํ ชนยนฺตํ ปริปุณฺณปณฺณาสโยชนํ สูริยมณฺฑลํ ปาตุภวติ, เต ตํ ทิสฺวา ‘‘อาโลกํ ปฎิลภิมฺหา’’ติ หฎฺฐตุฎฺฐา หุตฺวา ‘‘อมฺหากํ ภีตานํ ภยํ นาเสตฺวา สูรภาวํ ชนยโนฺต อุฎฺฐิโต, ตสฺมา  โหตู’’ติ สูริโยเตฺววสฺส นามํ กโรนฺติฯ</p>


<p>อถ  สูริเย ทิวสํ อาโลกํ กตฺวา อตฺถงฺคเต ยมฺปิ อาโลกํ ลภิมฺหา, โสปิ โน นโฎฺฐติ ปุน ภีตา โหนฺติฯ เตสํ เอวํ โหติ ‘‘สาธุ วตสฺส สเจ อญฺญํ อาโลกํ ลเภยฺยามา’’ติฯ เตสํ จิตฺตํ ญตฺวา วิย เอกูนปณฺณาสโยชนํ  ปาตุภวติฯ เต ตํ ทิสฺวา ภิโยฺยโส มตฺตาย หฎฺฐตุฎฺฐา หุตฺวา ‘‘อมฺหากํ ฉนฺทํ ญตฺวา วิย อุฎฺฐิโต, ตสฺมา  โหตู’’ติ  จโนฺทเตฺววสฺส นามํ กโรนฺติฯ เอวํ จนฺทิมสูริเยสุ ปาตุภูเตสุ นกฺขตฺตานิ ตารกรูปานิ ปาตุภวนฺติฯ</p>


<p>ตโต ปภุติ รตฺตินฺทิวา ปญฺญายนฺติ, อนุกฺกเมน จ มาสทฺธมาสอุตุสํวจฺฉราฯ จนฺทิมสูริยานํ ปน ปาตุภูตทิวเสเยว สิเนรุจกฺกวาฬหิมวนฺตปพฺพตา ปาตุภวนฺติฯ เต จ โข อปุพฺพํ อจริมํ ผคฺคุณปุณฺณมทิวเสเยว ปาตุภวนฺติฯ กถํ? ยถา นาม กงฺคุภเตฺต ปจฺจมาเน เอกปฺปหาเรเนว ปุปฺผุฬกานิ อุฎฺฐหนฺติฯ เอเก ปเทสา ถูปถูปา โหนฺติ, เอเก นินฺนนินฺนา, เอเก สมสมาฯ เอวเมวํ ถูปถูปฎฺฐาเน ปพฺพตา โหนฺติ, นินฺนนินฺนฎฺฐาเน สมุทฺทา, สมสมฎฺฐาเน ทีปาติฯ</p>


<p>อถ เตสํ สตฺตานํ รสปถวิํ ปริภุญฺชนฺตานํ กเมน เอกเจฺจ วณฺณวโนฺต, เอกเจฺจ ทุพฺพณฺณา โหนฺติฯ ตตฺถ วณฺณวโนฺต ทุพฺพเณฺณ อติมญฺญนฺติฯ เตสํ อติมานปจฺจยา สาปิ  อนฺตรธายติฯ  ปาตุภวติฯ อถ เนสํ เตเนว นเยน โสปิ อนฺตรธายติฯ  ปาตุภวติฯ เตเนว นเยน สาปิ อนฺตรธายติฯ อกฎฺฐปาโก  ปาตุภวติ อกโณ อถุโส สุโทฺธ สุคโนฺธ ตณฺฑุลปฺผโลฯ</p>


<p>ตโต เนสํ ภาชนานิ อุปฺปชฺชนฺติฯ เต สาลิํ ภาชเน ฐเปตฺวา ปาสาณปิฎฺฐิยา ฐเปนฺติ, สยเมว ชาลสิขา อุฎฺฐหิตฺวา ตํ ปจติฯ โส โหติ โอทโน สุมนชาติปุปฺผสทิโส, น ตสฺส สูเปน วา พฺยญฺชเนน วา กรณียํ อตฺถิฯ ยํ ยํ รสํ ภุญฺชิตุกามา โหนฺติ, ตํ ตํ รโสว โหติฯ เตสํ ตํ โอฬาริกํ อาหารํ อาหรยตํ ตโต ปภุติ มุตฺตกรีสํ สญฺชายติฯ อถ เนสํ ตสฺส นิกฺขมนตฺถาย วณมุขานิ ปภิชฺชนฺติ, ปุริสสฺส ปุริสภาโว, อิตฺถิยาปิ อิตฺถิภาโว ปาตุภวติฯ</p>


<p>ตตฺร  สุทํ อิตฺถี ปุริสํ, ปุริโส จ อิตฺถิํ อติเวลํ อุปนิชฺฌายติฯ เตสํ อติเวลํ อุปนิชฺฌายนปจฺจยา กามปริฬาโห อุปฺปชฺชติฯ ตโต  ปฎิเสวนฺติฯ เต อสทฺธมฺมปฎิเสวนปจฺจยา วิญฺญูหิ ครหิยมานา วิเหฐิยมานา ตสฺส อสทฺธมฺมสฺส ปฎิจฺฉาทนเหตุ  กโรนฺติฯ เต อคารํ อชฺฌาวสมานา อนุกฺกเมน อญฺญตรสฺส อลสชาติกสฺส สตฺตสฺส ทิฎฺฐานุคติํ อาปชฺชนฺตา สนฺนิธิํ กโรนฺติฯ ตโต ปภุติ กโณปิ ถุโสปิ ตณฺฑุลํ ปริโยนนฺธติ, ลายิตฎฺฐานมฺปิ น ปฎิวิรูหติฯ</p>


<p>เต  สนฺนิปติตฺวา อนุตฺถุนนฺติ ‘‘ปาปกา วต โภ ธมฺมา สเตฺตสุ ปาตุภูตา, มยํ หิ ปุเพฺพ มโนมยา อหุมฺหา’’ติ  (ที. นิ. ๓.๑๒๘) วุตฺตนเยน วิตฺถาเรตพฺพํฯ ตโต มริยาทํ ฐเปนฺติฯ อถ อญฺญตโร สโตฺต อญฺญสฺส ภาคํ อทินฺนํ อาทิยติฯ ตํ ทฺวิกฺขตฺตุํ ปริภาเสตฺวา ตติยวาเร ปาณิเลฎฺฎุทเณฺฑหิ ปหรนฺติฯ เต เอวํ อทินฺนาทานครหมุสาวาททณฺฑาทาเนสุ อุปฺปเนฺนสุ สนฺนิปติตฺวา จินฺตยนฺติ ‘‘ยํนูน มยํ เอกํ สตฺตํ สมฺมเนฺนยฺยาม, โย โน สมฺมา ขียิตพฺพํ ขีเยยฺย, ครหิตพฺพํ ครเหยฺย, ปพฺพาเชตพฺพํ ปพฺพาเชยฺย, มยํ ปนสฺส สาลีนํ ภาคํ อนุปฺปทสฺสามา’’ติฯ</p>


<p>เอวํ กตสนฺนิฎฺฐาเนสุ ปน สเตฺตสุ อิมสฺมิํ ตาว กเปฺป อยเมว ภควา โพธิสตฺตภูโต เตน สมเยน เตสุ สเตฺตสุ อภิรูปตโร จ ทสฺสนียตโร จ มเหสกฺขตโร จ พุทฺธิสมฺปโนฺน ปฎิพโล นิคฺคหปคฺคหํ กาตุํฯ เต ตํ อุปสงฺกมิตฺวา ยาจิตฺวา สมฺมนฺนิํสุฯ โส เตน มหาชเนน สมฺมโตติ  เขตฺตานํ อธิปตีติ  ธเมฺมน สเมน ปเร รเญฺชตีติ ติ ตีหิ นาเมหิ ปญฺญายิตฺถฯ ยญฺหิ โลเก อจฺฉริยฎฺฐานํ, โพธิสโตฺตว ตตฺถ อาทิปุริโสติ เอวํ โพธิสตฺตํ อาทิํ กตฺวา ขตฺติยมณฺฑเล สณฺฐิเต อนุปุเพฺพน พฺราหฺมณาทโยปิ วณฺณา สณฺฐหิํสุฯ</p>


<p>ตตฺถ กปฺปวินาสกมหาเมฆโต ยาว ชาลุปเจฺฉโท, อิทเมกํ อสเงฺขฺยยฺยํ ติ วุจฺจติฯ</p>


<p>กปฺปวินาสกชาลุปเจฺฉทโต  ยาว โกฎิสตสหสฺสจกฺกวาฬปริปูรโก สมฺปตฺติมหาเมโฆ, อิทํ ทุติยํ อสเงฺขฺยยฺยํ ติ วุจฺจติฯ</p>


<p>สมฺปตฺติมหาเมฆโต ยาว จนฺทิมสูริยปาตุภาโว, อิทํ ตติยํ อสเงฺขฺยยฺยํ ติ วุจฺจติฯ</p>


<p>จนฺทิมสูริยปาตุภาวโต ยาว ปุน กปฺปวินาสกมหาเมโฆ, อิทํ จตุตฺถํ อสเงฺขฺยยฺยํ ติ วุจฺจติฯ อิมานิ จตฺตาริ อสเงฺขฺยยฺยานิ เอโก มหากโปฺป โหติฯ เอวํ ตาว อคฺคินา วินาโส จ สณฺฐหนญฺจ เวทิตพฺพํฯ</p>


<p> ยสฺมิํ ปน สมเย กโปฺป อุทเกน นสฺสติ, อาทิโตว กปฺปวินาสกมหาเมโฆ อุฎฺฐหิตฺวาติ  ปุเพฺพ วุตฺตนเยเนว วิตฺถาเรตพฺพํฯ อยํ ปน วิเสโส, ยถา ตตฺถ ทุติยสูริโย, เอวมิธ กปฺปวินาสโก ขารุทกมหาเมโฆ วุฎฺฐาติฯ โส อาทิโต สุขุมํ สุขุมํ วสฺสโนฺต อนุกฺกเมน มหาธาราหิ โกฎิสตสหสฺสจกฺกวาฬานํ ปูเรโนฺต วสฺสติฯ ขารุทเกน ผุฎฺฐผุฎฺฐา ปถวีปพฺพตาทโย วิลียนฺติ, อุทกํ สมนฺตโต วาเตหิ ธาริยติฯ ปถวิโต ยาว ทุติยชฺฌานภูมิํ อุทกํ คณฺหาติฯ ตตฺถ ตโยปิ พฺรหฺมโลเก วิลียาเปตฺวา สุภกิเณฺห อาหจฺจ ติฎฺฐติฯ ตํ ยาว อณุมตฺตมฺปิ สงฺขารคตํ อตฺถิ, ตาว น วูปสมฺมติฯ อุทกานุคตํ ปน สพฺพสงฺขารคตํ อภิภวิตฺวา สหสา วูปสมฺมติ อนฺตรธานํ คจฺฉติฯ เหฎฺฐาอากาเสน สห อุปริอากาโส เอโก โหติ มหนฺธกาโรติ สพฺพํ วุตฺตสทิสํฯ เกวลํ ปนิธ อาภสฺสรพฺรหฺมโลกํ อาทิํ กตฺวา โลโก ปาตุภวติฯ สุภกิณฺหโต จ จวิตฺวา อาภสฺสรฎฺฐานาทีสุ สตฺตา นิพฺพตฺตนฺติฯ</p>


<p>ตตฺถ กปฺปวินาสกมหาเมฆโต ยาว กปฺปวินาสกุทกูปเจฺฉโท, อิทเมกํ อสเงฺขฺยยฺยํฯ อุทกูปเจฺฉทโต ยาว สมฺปตฺติมหาเมโฆ, อิทํ ทุติยํ อสเงฺขฺยยฺยํฯ สมฺปตฺติมหาเมฆโต…เป.… อิมานิ จตฺตาริ อสเงฺขฺยยฺยานิ เอโก มหากโปฺป โหติฯ เอวํ อุทเกน วินาโส จ สณฺฐหนญฺจ เวทิตพฺพํฯ</p>


<p> ยสฺมิํ  สมเย กโปฺป วาเตน วินสฺสติ, อาทิโตว กปฺปวินาสกมหาเมโฆ อุฎฺฐหิตฺวาติ ปุเพฺพ วุตฺตนเยเนว วิตฺถาเรตพฺพํฯ อยํ ปน วิเสโส, ยถา ตตฺถ ทุติยสูริโย, เอวมิธ กปฺปวินาสนตฺถํ วาโต สมุฎฺฐาติฯ โส ปฐมํ ถูลรชํ อุฎฺฐาเปติฯ ตโต สณฺหรชํ สุขุมวาลิกํ ถูลวาลิกํ สกฺขรปาสาณาทโยติ ยาว กูฎาคารมเตฺต ปาสาเณ วิสมฎฺฐาเน ฐิตมหารุเกฺข จ อุฎฺฐาเปติฯ เต ปถวิโต นภมุคฺคตา น จ ปุน ปตนฺติฯ ตเตฺถว จุณฺณวิจุณฺณา หุตฺวา อภาวํ คจฺฉนฺติฯ</p>


<p>อถานุกฺกเมน เหฎฺฐา มหาปถวิยา วาโต สมุฎฺฐหิตฺวา ปถวิํ ปริวเตฺตตฺวา อุทฺธํมูลํ กตฺวา อากาเส ขิปติฯ โยชนสตปฺปมาณาปิ ปถวิปฺปเทสา ทฺวิโยชนติโยชนจตุโยชนปญฺจโยชนสตปฺปมาณาปิ ภิชฺชิตฺวา วาตเวเคน ขิตฺตา อากาเสเยว จุณฺณวิจุณฺณา หุตฺวา อภาวํ คจฺฉนฺติฯ จกฺกวาฬปพฺพตมฺปิ สิเนรุปพฺพตมฺปิ วาโต อุกฺขิปิตฺวา อากาเส ขิปติฯ เต อญฺญมญฺญํ อภิหนฺตฺวา จุณฺณวิจุณฺณา หุตฺวา วินสฺสนฺติฯ เอเตเนว อุปาเยน ภุมฺมฎฺฐกวิมานานิ จ อากาสฎฺฐกวิมานานิ จ วินาเสโนฺต ฉกามาวจรเทวโลเก วินาเสตฺวา โกฎิสตสหสฺสจกฺกวาฬานิ  วินาเสติฯ ตตฺถ จกฺกวาฬา จกฺกวาเฬหิ หิมวนฺตา หิมวเนฺตหิ สิเนรู สิเนรูหิ อญฺญมญฺญํ สมาคนฺตฺวา จุณฺณวิจุณฺณา หุตฺวา วินสฺสนฺติฯ ปถวิโต ยาว ตติยชฺฌานภูมิํ วาโต คณฺหาติฯ ตตฺถ ตโยปิ พฺรหฺมโลเก วินาเสตฺวา เวหปฺผลํ อาหจฺจ ติฎฺฐติฯ เอวํ สพฺพสงฺขารคตํ วินาเสตฺวา สยมฺปิ วินสฺสติฯ เหฎฺฐาอากาเสน สห อุปริอากาโส เอโก โหติ มหนฺธกาโรติ สพฺพํ วุตฺตสทิสํฯ อิธ ปน สุภกิณฺหพฺรหฺมโลกํ อาทิํ กตฺวา โลโก ปาตุภวติฯ เวหปฺผลโต จ จวิตฺวา สุภกิณฺหฎฺฐานาทีสุ สตฺตา นิพฺพตฺตนฺติฯ</p>


<p>ตตฺถ กปฺปวินาสกมหาเมฆโต ยาว กปฺปวินาสกวาตูปเจฺฉโท, อิทเมกํ อสเงฺขฺยยฺยํฯ วาตูปเจฺฉทโต ยาว สมฺปตฺติมหาเมโฆ, อิทํ ทุติยํ อสเงฺขฺยยฺยํ…เป.… อิมานิ จตฺตาริ อสเงฺขฺยยฺยานิ เอโก มหากโปฺป โหติฯ เอวํ วาเตน วินาโส จ สณฺฐหนญฺจ เวทิตพฺพํฯ</p>


<p> กิํการณา  เอวํ โลโก วินสฺสติ? อกุสลมูลการณาฯ อกุสลมูเลสุ หิ อุสฺสเนฺนสุ เอวํ โลโก วินสฺสติฯ โส จ โข ราเค อุสฺสนฺนตเร อคฺคินา วินสฺสติฯ โทเส อุสฺสนฺนตเร อุทเกน วินสฺสติฯ เกจิ ปน โทเส อุสฺสนฺนตเร อคฺคินาฯ ราเค อุสฺสนฺนตเร อุทเกนาติ วทนฺติฯ โมเห อุสฺสนฺนตเร วาเตน วินสฺสติฯ เอวํ วินสฺสโนฺตปิ จ นิรนฺตรเมว สตฺตวาเร อคฺคินา วินสฺสติฯ อฎฺฐเม วาเร อุทเกนฯ ปุน สตฺตวาเร อคฺคินาฯ อฎฺฐเม วาเร อุทเกนาติ เอวํ อฎฺฐเม อฎฺฐเม วาเร วินสฺสโนฺต สตฺตกฺขตฺตุํ อุทเกน วินสฺสิตฺวา ปุน สตฺตวาเร อคฺคินา นสฺสติฯ เอตฺตาวตา เตสฎฺฐิ กปฺปา อตีตา โหนฺติฯ เอตฺถนฺตเร อุทเกน นสฺสนวารํ สมฺปตฺตมฺปิ ปฎิพาหิตฺวา ลโทฺธกาโส วาโต ปริปุณฺณจตุสฎฺฐิกปฺปายุเก สุภกิเณฺห วิทฺธํเสโนฺต โลกํ วินาเสติฯ</p>


<p> ปุเพฺพนิวาสํ อนุสฺสรโนฺตปิ จ กปฺปานุสฺสรณโก ภิกฺขุ เอเตสุ กเปฺปสุ อเนเกปิ สํวฎฺฎกเปฺป อเนเกปิ วิวฎฺฎกเปฺป อเนเกปิ สํวฎฺฎวิวฎฺฎกเปฺป อนุสฺสรติฯ กถํ? ‘‘อมุตฺราสิ’’นฺติอาทินา (ที. นิ. ๑.๒๔๔) นเยนฯ</p>


<p>ตตฺถ นฺติ อมุมฺหิ สํวฎฺฎกเปฺป อหํ อมุมฺหิ ภเว วา โยนิยา วา คติยา วา วิญฺญาณฎฺฐิติยา วา สตฺตาวาเส วา สตฺตนิกาเย วา อาสิํฯ ติ ติโสฺส วา ผุโสฺส วาฯ ติ กจฺจาโน วา กสฺสโป วาฯ อิทมสฺส อตีตภเว อตฺตโน นามโคตฺตานุสฺสรณวเสน  วุตฺตํฯ สเจ ปน ตสฺมิํ กาเล อตฺตโน วณฺณสมฺปตฺติํ วา ลูขปณีตชีวิกภาวํ วา สุขทุกฺขพหุลตํ วา อปฺปายุกทีฆายุกภาวํ วา อนุสฺสริตุกาโม โหติ, ตมฺปิ อนุสฺสรติเยวฯ เตนาห ‘‘เอวํวโณฺณ…เป.… เอวมายุปริยโนฺต’’ติฯ</p>


<p>ตตฺถ ติ โอทาโต วา สาโม วาฯ ติ สาลิมํโสทนาหาโร วา ปวตฺตผลโภชโน วาฯ ติ อเนกปฺปกาเรน กายิกเจตสิกานํ สามิสนิรามิสาทิปฺปเภทานํ วา สุขทุกฺขานํ ปฎิสํเวทีฯ ติ เอวํ วสฺสสตปริมาณายุปริยโนฺต วา จตุราสีติกปฺปสตสหสฺสายุปริยโนฺต วาฯ นฺติ โสหํ ตโต  ภวโต โยนิโต คติโต วิญฺญาณฎฺฐิติโต สตฺตาวาสโต สตฺตนิกายโต วา จุโต ปุน อมุกสฺมิํ นาม ภเว โยนิยา คติยา วิญฺญาณฎฺฐิติยา สตฺตาวาเส สตฺตนิกาเย วา อุทปาทิํฯ นฺติ อถ ตตฺราปิ ภเว โยนิยา คติยา วิญฺญาณฎฺฐิติยา สตฺตาวาเส สตฺตนิกาเย วา ปุน อโหสิํฯ ติอาทิ วุตฺตนยเมวฯ</p>


<p>อปิจ ยสฺมา นฺติ อิทํ อนุปุเพฺพน อาโรหนฺตสฺส ยาวทิจฺฉกํ อนุสฺสรณํฯ ติ ปฎินิวตฺตนฺตสฺส ปจฺจเวกฺขณํ, ตสฺมา ‘‘อิธูปปโนฺน’’ติ อิมิสฺสา อิธูปปตฺติยา อนนฺตรเมวสฺส อุปปตฺติฎฺฐานํ สนฺธาย ‘‘อมุตฺร อุทปาทิ’’นฺติ อิทํ วุตฺตนฺติ เวทิตพฺพํฯ นฺติ เอวมาทิ ปนสฺส ตตฺร อิมิสฺสา อุปปตฺติยา อนนฺตเร อุปปตฺติฎฺฐาเน นามโคตฺตาทีนํ อนุสฺสรณทสฺสนตฺถํ วุตฺตํฯ ติ สฺวาหํ ตโต อนนฺตรูปปตฺติฎฺฐานโต จุโต อิธ อสุกสฺมิํ นาม ขตฺติยกุเล วา พฺราหฺมณกุเล วา นิพฺพโตฺตติฯ ติ เอวํฯ นฺติ นามโคตฺตวเสน สอุเทฺทสํ, วณฺณาทิวเสน สาการํฯ นามโคเตฺตน หิ สโตฺต ติโสฺส กสฺสโปติ อุทฺทิสียติฯ วณฺณาทีหิ สาโม โอทาโตติ นานตฺตโต ปญฺญายติฯ ตสฺมา นามโคตฺตํ อุเทฺทโส, อิตเร อาการาฯ ติ อิทํ อุตฺตานตฺถเมวาติฯ</p>

</p>


<h3>จุตูปปาตญาณกถา</h3>
<p> สตฺตานํ  จุตูปปาตญาณกถาย ติ (ที. นิ. ๑.๒๔๗) จุติยา จ อุปปาเต จ ญาณายฯ เยน ญาเณน สตฺตานํ จุติ จ อุปปาโต จ ญายติ, ตทตฺถํ ทิพฺพจกฺขุญาณตฺถนฺติ วุตฺตํ โหติฯ ติ ปริกมฺมจิตฺตํ อภินีหรติ เจว อภินินฺนาเมติ จฯ ติ โส กตจิตฺตาภินีหาโร ภิกฺขุฯ ติอาทีสุ ปน ทิพฺพสทิสตฺตา ทิพฺพํฯ เทวตานญฺหิ สุจริตกมฺมนิพฺพตฺตํ ปิตฺตเสมฺหรุหิราทีหิ อปลิพุทฺธํ อุปกฺกิเลสวิมุตฺตตาย ทูเรปิ อารมฺมณํ สมฺปฎิจฺฉนสมตฺถํ ทิพฺพํ ปสาทจกฺขุ โหติฯ อิทญฺจาปิ วีริยภาวนาพลนิพฺพตฺตํ ญาณจกฺขุ  ตาทิสเมวาติ ทิพฺพสทิสตฺตา ทิพฺพํฯ ทิพฺพวิหารวเสน ปฎิลทฺธตฺตา อตฺตนา จ ทิพฺพวิหารสนฺนิสฺสิตตฺตาปิ ทิพฺพํฯ อาโลกปริคฺคเหน มหาชุติกตฺตาปิ ทิพฺพํฯ ติโรกุฎฺฎาทิคตรูปทสฺสเนน มหาคติกตฺตาปิ ทิพฺพํฯ ตํ สพฺพํ สทฺทสตฺถานุสาเรเนว เวทิตพฺพํฯ</p>


<p>ทสฺสนเฎฺฐน ฯ จกฺขุกิจฺจกรเณน จกฺขุมิวาติปิ ฯ จุตูปปาตทสฺสเนน ทิฎฺฐิวิสุทฺธิเหตุตฺตา ฯ โย หิ จุติมตฺตเมว ปสฺสติ, น อุปปาตํฯ โส อุเจฺฉททิฎฺฐิํ คณฺหาติฯ โย อุปปาตมตฺตเมว ปสฺสติ, น จุติํ, โส นวสตฺตปาตุภาวทิฎฺฐิํ คณฺหาติฯ โย ปน ตทุภยํ ปสฺสติ, โส ยสฺมา ทุวิธมฺปิ ตํ ทิฎฺฐิคตํ อติวตฺตติฯ ตสฺมาสฺส ตํทสฺสนํ ทิฎฺฐิวิสุทฺธิเหตุ โหติฯ อุภยมฺปิ เจตํ พุทฺธปุตฺตา ปสฺสนฺติฯ เตน วุตฺตํ ‘‘จุตูปปาตทสฺสเนน ทิฎฺฐิวิสุทฺธิเหตุตฺตา วิสุทฺธ’’นฺติฯ</p>


<p>มนุสฺสูปจารํ อติกฺกมิตฺวา รูปทสฺสเนน  มานุสกํ วา มํสจกฺขุํ อติกฺกนฺตตฺตา อติกฺกนฺตมานุสกนฺติ เวทิตพฺพํฯ เตน ทิเพฺพน จกฺขุนา วิสุเทฺธน อติกฺกนฺตมานุสเกนฯ ติ มนุสฺสานํ มํสจกฺขุนา วิย สเตฺต โอโลเกติฯ</p>


<p>ติ เอตฺถ จุติกฺขเณ อุปปตฺติกฺขเณ วา ทิพฺพจกฺขุนา ทฎฺฐุํ น สกฺกาฯ เย ปน อาสนฺนจุติกา อิทานิ จวิสฺสนฺติ, เต จวมานาฯ เย จ คหิตปฎิสนฺธิกา สมฺปตินิพฺพตฺตาว, เต อุปปชฺชมานาติ อธิเปฺปตาฯ เต เอวรูเป จวมาเน จ อุปปชฺชมาเน จ ปสฺสตีติ ทเสฺสติฯ</p>


<p>ติ  โมหนิสฺสนฺทยุตฺตตฺตา หีนานํ ชาติกุลโภคาทีนํ วเสน หีฬิเต โอหีฬิเต โอญฺญาเต อวญฺญาเตฯ ติ อโมหนิสฺสนฺทยุตฺตตฺตา ตพฺพิปรีเตฯ ติ อโทสนิสฺสนฺทยุตฺตตฺตา อิฎฺฐกนฺตมนาปวณฺณยุเตฺตฯ ติ โทสนิสฺสนฺทยุตฺตตฺตา อนิฎฺฐากนฺตอมนาปวณฺณยุเตฺตฯ อนภิรูเป วิรูเปติปิ อโตฺถฯ ติ สุคติคเตฯ อโลภนิสฺสนฺทยุตฺตตฺตา วา อเฑฺฒ มหทฺธเนฯ ติ ทุคฺคติคเตฯ โลภนิสฺสนฺทยุตฺตตฺตา วา ทลิเทฺท อปฺปนฺนปาเนฯ</p>


<p>ติ ยํ ยํ กมฺมํ อุปจิตํ, เตน เตน อุปคเตฯ ตตฺถ ปุริเมหิ จวมาเนติอาทีหิ ทิพฺพจกฺขุกิจฺจํ วุตฺตํฯ อิมินา ปน ปเทน ยถากมฺมุปคญาณกิจฺจํฯ ตสฺส จ ญาณสฺส อยมุปฺปตฺติกฺกโม, อิธ ภิกฺขุ เหฎฺฐา นิรยาภิมุขํ  อาโลกํ วเฑฺฒตฺวา เนรยิเก สเตฺต ปสฺสติ มหาทุกฺขมนุภวมาเนฯ ตํ ทสฺสนํ ทิพฺพจกฺขุกิจฺจเมวฯ โส เอวํ มนสิกโรติ ‘‘กิํ นุ โข กมฺมํ กตฺวา อิเม สตฺตา เอตํ ทุกฺขํ อนุภวนฺตี’’ติฯ อถสฺส อิทํ นาม กตฺวาติ ตํกมฺมารมฺมณํ ญาณํ อุปฺปชฺชติฯ ตถา อุปริเทวโลกาภิมุขํ อาโลกํ วเฑฺฒตฺวา นนฺทนวนมิสฺสกวนผารุสกวนาทีสุ สเตฺต ปสฺสติ มหาสมฺปตฺติํ อนุภวมาเนฯ ตมฺปิ ทสฺสนํ ทิพฺพจกฺขุกิจฺจเมวฯ โส เอวํ มนสิกโรติ ‘‘กิํ นุ โข กมฺมํ กตฺวา อิเม สตฺตา เอตํ สมฺปตฺติํ อนุภวนฺตี’’ติฯ อถสฺส อิทํ นาม กตฺวาติ ตํกมฺมารมฺมณํ ญาณํ อุปฺปชฺชติฯ อิทํ ยถากมฺมุปคญาณํ นามฯ อิมสฺส วิสุํ ปริกมฺมํ นาม นตฺถิ, ยถา จิมสฺส, เอวํ อนาคตํสญาณสฺสาปิฯ ทิพฺพจกฺขุปาทกาเนว หิ อิมานิ ทิพฺพจกฺขุนา สเหว อิชฺฌนฺติฯ</p>


<p>ติอาทีสุ ทุฎฺฐุ จริตํ, ทุฎฺฐํ วา จริตํ กิเลสปูติกตฺตาติ ทุจฺจริตํฯ กาเยน ทุจฺจริตํ, กายโต วา อุปฺปนฺนํ ทุจฺจริตนฺติ กายทุจฺจริตํ, อิตเรสุปิ เอเสว นโยฯ ติ สมงฺคีภูตาฯ ติ พุทฺธปเจฺจกพุทฺธสาวกานํ อริยานํ อนฺตมโส คิหิโสตาปนฺนานมฺปิ อนตฺถกามา หุตฺวา อนฺติมวตฺถุนา วา คุณปริธํสเนน วา อุปวาทกา อโกฺกสกา ครหกาติ วุตฺตํ โหติฯ ตตฺถ นตฺถิ อิเมสํ สมณธโมฺม, อสฺสมณา เอเตติ วทโนฺต อนฺติมวตฺถุนา อุปวทติฯ นตฺถิ อิเมสํ ฌานํ วา วิโมโกฺข วา มโคฺค วา ผลํ วาติอาทีนิ วทโนฺต คุณปริธํสนวเสน อุปวทตีติ เวทิตโพฺพฯ โส จ ชานํ วา อุปวเทยฺย อชานํ วา, อุภยถาปิ อริยูปวาโทว โหติฯ ภาริยํ กมฺมํ อานนฺตริยสทิสํ สคฺคาวรณญฺจ มคฺคาวรณญฺจ, สเตกิจฺฉํ ปน โหติฯ ตสฺส อาวิภาวตฺถํ อิทํ วตฺถุ เวทิตพฺพํฯ</p>


<p>อญฺญตรสฺมิํ  กิร คาเม เอโก เถโร จ ทหรภิกฺขุ จ ปิณฺฑาย จรนฺติฯ เต ปฐมฆเรเยว อุฬุงฺกมตฺตํ อุณฺหยาคุํ ลภิํสุฯ เถรสฺส จ กุจฺฉิวาโต รุชฺฌติฯ โส จิเนฺตสิ ‘‘อยํ ยาคุ มยฺหํ สปฺปายา, ยาว น สีตลา โหติ, ตาว นํ ปิวามี’’ติฯ โส มนุเสฺสหิ อุมฺมารตฺถาย อาหเฎ ทารุขเณฺฑ นิสีทิตฺวา ปิวิฯ อิตโร ตํ ชิคุจฺฉโนฺต ‘‘อติขุทฺทาภิภูโต มหลฺลโก, อมฺหากํ ลชฺชิตพฺพกํ อกาสี’’ติ อาหฯ เถโร  คาเม จริตฺวา วิหารํ คนฺตฺวา ทหรภิกฺขุํ อาห ‘‘อตฺถิ เต, อาวุโส, อิมสฺมิํ สาสเน ปติฎฺฐา’’ติ? อาม, ภเนฺต, โสตาปโนฺน อหนฺติฯ เตน หาวุโส, อุปริมคฺคตฺถาย วายามํ มา อกาสิฯ ขีณาสโว ตยา อุปวทิโตติฯ โส ตํ ขมาเปสิฯ เตนสฺส ตํ กมฺมํ ปากติกํ อโหสิฯ</p>


<p>ตสฺมา โย อโญฺญปิ อริยํ อุปวทติ, เตน คนฺตฺวา สเจ อตฺตนา วุฑฺฒตโร โหติ, อุกฺกุฎิกํ นิสีทิตฺวา ‘‘อหํ อายสฺมนฺตํ อิทญฺจิทญฺจ อวจํ, ตํ เม ขมาหี’’ติ ขมาเปตโพฺพฯ สเจ นวกตโร โหติ, วนฺทิตฺวา อุกฺกุฎิกํ นิสีทิตฺวา อญฺชลิํ ปคฺคเหตฺวา ‘‘อหํ, ภเนฺต, ตุเมฺห อิทญฺจิทญฺจ อวจํ, ตํ เม ขมถา’’ติ ขมาเปตโพฺพฯ สเจ ทิสาปกฺกโนฺต โหติ, สยํ วา คนฺตฺวา สทฺธิวิหาริกาทิเก วา เปเสตฺวา ขมาเปตโพฺพฯ</p>


<p>สเจ จ นาปิ คนฺตุํ, น เปเสตุํ สกฺกา โหติ, เย ตสฺมิํ วิหาเร ภิกฺขู วสนฺติ, เตสํ สนฺติกํ คนฺตฺวา สเจ นวกตรา โหนฺติ, อุกฺกุฎิกํ นิสีทิตฺวา, สเจ วุฑฺฒตรา, วุเฑฺฒ วุตฺตนเยเนว ปฎิปชฺชิตฺวา ‘‘อหํ, ภเนฺต, อสุกํ นาม อายสฺมนฺตํ อิทญฺจิทญฺจ อวจํ, ขมตุ เม โส อายสฺมา’’ติ วตฺวา ขมาเปตพฺพํฯ สมฺมุขา อขมเนฺตปิ เอตเทว กตฺตพฺพํฯ</p>


<p>สเจ เอกจาริกภิกฺขุ โหติ, เนวสฺส วสนฎฺฐานํ, น คตฎฺฐานํ ปญฺญายติ, เอกสฺส ปณฺฑิตสฺส ภิกฺขุโน สนฺติกํ คนฺตฺวา ‘‘อหํ, ภเนฺต, อสุกํ นาม อายสฺมนฺตํ อิทญฺจิทญฺจ อวจํ, ตํ เม อนุสฺสรโต วิปฺปฎิสาโร โหติ, กิํ กโรมี’’ติ วตฺตพฺพํฯ โส วกฺขติ ‘‘ตุเมฺห มา จินฺตยิตฺถ, เถโร ตุมฺหากํ ขมติ, จิตฺตํ วูปสเมถา’’ติฯ เตนาปิ อริยสฺส คตทิสาภิมุเขน อญฺชลิํ ปคฺคเหตฺวา ขมตูติ วตฺตพฺพํฯ สเจ โส ปรินิพฺพุโต โหติ, ปรินิพฺพุตมญฺจฎฺฐานํ คนฺตฺวา ยาวสิวถิกํ คนฺตฺวาปิ ขมาเปตพฺพํฯ เอวํ กเต เนว สคฺคาวรณํ, น มคฺคาวรณํ โหติ, ปากติกเมว โหตีติฯ</p>


<p>ติ  วิปรีตทสฺสนาฯ ติ มิจฺฉาทิฎฺฐิวเสน สมาทินฺนนานาวิธกมฺมา, เย จ มิจฺฉาทิฎฺฐิมูลเกสุ กายกมฺมาทีสุ อเญฺญปิ สมาทเปนฺติฯ เอตฺถ จ วจีทุจฺจริตคฺคหเณเนว อริยูปวาเท มโนทุจฺจริตคฺคหเณน จ มิจฺฉาทิฎฺฐิยา สงฺคหิตายปิ อิเมสํ ทฺวินฺนํ ปุน วจนํ  มหาสาวชฺชภาวทสฺสนตฺถนฺติ เวทิตพฺพํฯ มหาสาวโชฺช หิ อริยูปวาโท, อานนฺตริยสทิสตฺตาฯ วุตฺตมฺปิ เจตํ ‘‘เสยฺยถาปิ, สาริปุตฺต, ภิกฺขุ สีลสมฺปโนฺน สมาธิสมฺปโนฺน ปญฺญาสมฺปโนฺน ทิเฎฺฐว ธเมฺม อญฺญํ อาราเธยฺย, เอวํสมฺปทมิทํ, สาริปุตฺต, วทามิ ตํ วาจํ อปฺปหาย ตํ จิตฺตํ อปฺปหาย ตํ ทิฎฺฐิํ อปฺปฎินิสฺสชฺชิตฺวา ยถาภตํ นิกฺขิโตฺต, เอวํ นิรเย’’ติ (ม. นิ. ๑.๑๔๙)ฯ มิจฺฉาทิฎฺฐิโต จ มหาสาวชฺชตรํ นาม อญฺญํ นตฺถิฯ ยถาห ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ, ยํ เอวํ มหาสาวชฺชํ, ยถยิทํ, ภิกฺขเว, มิจฺฉาทิฎฺฐิฯ มิจฺฉาทิฎฺฐิปรมานิ, ภิกฺขเว, วชฺชานี’’ติ (อ. นิ. ๑.๓๑๐)ฯ</p>


<p>ติ อุปาทิณฺณกฺขนฺธปริจฺจาคาฯ ติ ตทนนฺตรํ อภินิพฺพตฺติกฺขนฺธคฺคหเณฯ อถ วา กายสฺส เภทาติ ชีวิตินฺทฺริยสฺส อุปเจฺฉทาฯ ปรมฺมรณาติ จุติจิตฺตโต อุทฺธํฯ นฺติ เอวมาทิ สพฺพํ นิรยเววจนเมวฯ</p>


<p>นิรโย หิ สคฺคโมกฺขเหตุภูตา ปุญฺญสมฺมตา อยา อเปตตฺตา, สุขานํ วา อายสฺส อภาวา ฯ ทุกฺขสฺส คติ ปฎิสรณนฺติ  โทสพหุลตาย วา ทุเฎฺฐน กมฺมุนา นิพฺพตฺตา คตีติ ฯ วิวสา นิปตนฺติ เอตฺถ ทุกฺกฎการิโนติ ฯ วินสฺสนฺตา วา เอตฺถ ปตนฺติ สํภิชฺชมานงฺคปจฺจงฺคาติปิ ฯ นตฺถิ เอตฺถ อสฺสาทสญฺญิโต อโยติ ฯ</p>


<p>อถ วา คฺคหเณน ติรจฺฉานโยนิํ ทีเปติฯ ติรจฺฉานโยนิ หิ อปาโย สุคติโต อเปตตฺตา, น ทุคฺคติ มเหสกฺขานํ นาคราชาทีนํ สมฺภวโตฯ คฺคหเณน เปตฺติวิสยํฯ โส หิ อปาโย เจว ทุคฺคติ จ, สุคติโต อเปตตฺตา ทุกฺขสฺส จ คติภูตตฺตาฯ น ตุ วินิปาโต อสุรสทิสํ อวินิปติตตฺตาฯ คฺคหเณน อสุรกายํฯ โส หิ ยถาวุเตฺตน อเตฺถน อปาโย เจว ทุคฺคติ จ สพฺพสมุสฺสเยหิ จ วินิปติตตฺตา วินิปาโตติ วุจฺจติฯ คฺคหเณน  อวีจิอาทิอเนกปฺปการํ นิรยเมวาติฯ ติ อุปคตา, ตตฺถ อภินิพฺพตฺตาติ อธิปฺปาโยฯ วุตฺตวิปริยาเยน สุกฺกปโกฺข เวทิตโพฺพฯ</p>


<p>อยํ  ปน วิเสโส, ตตฺถ สุคติคฺคหเณน มนุสฺสคติปิ สงฺคยฺหติฯ สคฺคคฺคหเณน เทวคติเยวฯ ตตฺถ สุนฺทรา คตีติ ฯ รูปาทีหิ วิสเยหิ สุฎฺฐุ อโคฺคติ ฯ โส สโพฺพปิ ลุชฺชนปลุชฺชนเฎฺฐน ติ อยํ วจนโตฺถฯ</p>


<p>‘‘อิติ ทิเพฺพน จกฺขุนา’’ติอาทิ สพฺพํ นิคมนวจนํฯ เอวํ ทิเพฺพน จกฺขุนา…เป.… ปสฺสตีติ อยเมตฺถ สเงฺขปโตฺถฯ</p>


<p> เอวํ ปสฺสิตุกาเมน ปน อาทิกมฺมิเกน กุลปุเตฺตน กสิณารมฺมณํ อภิญฺญาปาทกชฺฌานํ สพฺพากาเรน อภินีหารกฺขมํ กตฺวา ‘‘เตโชกสิณํ, โอทาตกสิณํ, อาโลกกสิณ’’นฺติ อิเมสุ ตีสุ กสิเณสุ อญฺญตรํ อาสนฺนํ กาตพฺพํฯ อุปจารชฺฌานโคจรํ กตฺวา วเฑฺฒตฺวา ฐเปตพฺพํฯ น ตตฺถ อปฺปนา อุปฺปาเทตพฺพาติ อธิปฺปาโยฯ สเจ หิ อุปฺปาเทติ, ปาทกชฺฌานนิสฺสยํ โหติ, น ปริกมฺมนิสฺสยํฯ อิเมสุ จ ปน ตีสุ อาโลกกสิณํเยว เสฎฺฐตรํฯ ตสฺมา ตํ วา อิตเรสํ วา อญฺญตรํ กสิณนิเทฺทเส วุตฺตนเยน อุปฺปาเทตฺวา อุปจารภูมิยํเยว ฐตฺวา วเฑฺฒตพฺพํฯ วฑฺฒนานโยปิ จสฺส ตตฺถ วุตฺตนเยเนว เวทิตโพฺพฯ</p>


<p>วฑฺฒิตฎฺฐานสฺส อโนฺตเยว รูปคตํ ปสฺสิตพฺพํฯ รูปคตํ ปสฺสโต ปนสฺส ปริกมฺมสฺส วาโร อติกฺกมติฯ ตโต อาโลโก อนฺตรธายติฯ ตสฺมิํ อนฺตรหิเต รูปคตมฺปิ น ทิสฺสติฯ อถาเนน ปุนปฺปุนํ ปาทกชฺฌานเมว ปวิสิตฺวา ตโต วุฎฺฐาย อาโลโก ผริตโพฺพฯ เอวํ อนุกฺกเมน อาโลโก ถามคโต โหตีติ เอตฺถ อาโลโก โหตูติ ยตฺตกํ ฐานํ ปริจฺฉินฺทติ, ตตฺถ อาโลโก ติฎฺฐติเยวฯ ทิวสมฺปิ นิสีทิตฺวา ปสฺสโต รูปทสฺสนํ โหติฯ รตฺติํ ติณุกฺกาย มคฺคปฎิปโนฺน เจตฺถ ปุริโส โอปมฺมํฯ</p>


<p>เอโก กิร รตฺติํ ติณุกฺกาย มคฺคํ ปฎิปชฺชิฯ ตสฺส สา ติณุกฺกา วิชฺฌายิฯ อถสฺส สมวิสมานิ น ปญฺญายิํสุฯ โส ตํ ติณุกฺกํ ภูมิยํ ฆํสิตฺวา ติณุกฺกา ปุน อุชฺชาเลสิฯ สา ปชฺชลิตฺวา ปุริมาโลกโต มหนฺตตรํ อาโลกํ อกาสิฯ เอวํ ปุนปฺปุนํ วิชฺฌาตํ  อุชฺชาลยโต กเมน สูริโย อุฎฺฐาสิฯ สูริเย อุฎฺฐิเต อุกฺกาย กมฺมํ นตฺถีติ ตํ ฉเฑฺฑตฺวา ทิวสมฺปิ อคมาสิฯ ตตฺถ อุกฺกาโลโก วิย ปริกมฺมกาเล กสิณาโลโกฯ อุกฺกาย  วิชฺฌาตาย สมวิสมานํ อทสฺสนํ วิย รูปคตํ ปสฺสโต ปริกมฺมสฺส วาราติกฺกเมน อาโลเก อนฺตรหิเต รูปคตานํ อทสฺสนํฯ อุกฺกาย ฆํสนํ วิย ปุนปฺปุนํ ปเวสนํฯ อุกฺกาย ปุริมาโลกโต มหนฺตตราโลกกรณํ วิย ปุน ปริกมฺมํ กโรโต พลวตราโลกผรณํฯ สูริยุฎฺฐานํ วิย ถามคตาโลกสฺส ยถาปริเจฺฉเทน ฐานํฯ ติณุกฺกํ ฉเฑฺฑตฺวา ทิวสมฺปิ คมนํ วิย ปริตฺตาโลกํ ฉเฑฺฑตฺวา ถามคเตนาโลเกน ทิวสมฺปิ รูปทสฺสนํฯ</p>


<p>ตตฺถ ยทา ตสฺส ภิกฺขุโน มํสจกฺขุสฺส อนาปาถคตํ อโนฺตกุจฺฉิคตํ หทยวตฺถุนิสฺสิตํ เหฎฺฐาปถวีตลนิสฺสิตํ ติโรกุฎฺฎปพฺพตปาการคตํ ปรจกฺกวาฬคตนฺติ อิทํ รูปํ ญาณจกฺขุสฺส อาปาถํ อาคจฺฉติ, มํสจกฺขุนา ทิสฺสมานํ วิย โหติ, ตทา ทิพฺพจกฺขุ อุปฺปนฺนํ โหตีติ เวทิตพฺพํฯ ตเทว เจตฺถ รูปทสฺสนสมตฺถํ, น ปุพฺพภาคจิตฺตานิฯ</p>


<p>ตํ ปเนตํ ปุถุชฺชนสฺส ปริพโนฺธ โหติฯ กสฺมา? โส หิ ยสฺมา ยตฺถ ยตฺถ อาโลโก โหตูติ อธิฎฺฐาติ, ตํ ตํ ปถวีสมุทฺทปพฺพเต วินิวิชฺฌิตฺวาปิ เอกาโลกํ โหติ, อถสฺส ตตฺถ ภยานกานิ ยกฺขรกฺขสาทิรูปานิ ปสฺสโต ภยํ อุปฺปชฺชติฯ เยน จิตฺตวิเกฺขปํ ปตฺวา ฌานวิพฺภนฺตโก โหติ, ตสฺมา รูปทสฺสเน อปฺปมเตฺตน ภวิตพฺพํฯ</p>


<p>ตตฺรายํ ทิพฺพจกฺขุโน อุปฺปตฺติกฺกโมฯ วุตฺตปฺปการเมตํ รูปมารมฺมณํ กตฺวา มโนทฺวาราวชฺชเน อุปฺปชฺชิตฺวา นิรุเทฺธ ตเทว รูปํ อารมฺมณํ กตฺวา จตฺตาริ ปญฺจ วา ชวนานิ อุปฺปชฺชนฺตีติ สพฺพํ ปุริมนเยเนว เวทิตพฺพํฯ อิธาปิ ปุพฺพภาคจิตฺตานิ สวิตกฺกสวิจารานิ กามาวจรานิฯ ปริโยสาเน อตฺถสาธกจิตฺตํ จตุตฺถชฺฌานิกํ รูปาวจรํฯ เตน สหชาตํ ญาณํ สตฺตานํ จุตูปปาเต ญาณนฺติปิ ทิพฺพจกฺขุญาณนฺติปิ วุจฺจตีติฯ</p>

</p>


<h3>ปกิณฺณกกถา</h3>
<ol>
<li>
อิติ  
ปญฺจกฺขนฺธวิทู, ปญฺจ อภิญฺญา อโวจ ยา นาโถ;  
  
ตา ญตฺวา ตาสุ อยํ, ปกิณฺณกกถาปิ วิเญฺญยฺยาฯ  
</li>
  
<p>เอตาสุ  หิ ยเทตํ จุตูปปาตญาณสงฺขาตํ ทิพฺพจกฺขุ, ตสฺส อนาคตํสญาณญฺจ ยถากมฺมุปคญาณญฺจาติ เทฺวปิ ปริภณฺฑญาณานิ โหนฺติฯ อิติ อิมานิ จ เทฺว อิทฺธิวิธาทีนิ จ ปญฺจาติ สตฺต อภิญฺญาญาณานิ อิธาคตานิฯ อิทานิ เตสํ อารมฺมณวิภาเค อสโมฺมหตฺถํ –
</ol></p>


<p>
อารมฺมณตฺติกา วุตฺตา, เย จตฺตาโร มเหสินา;  
  
สตฺตนฺนมปิ ญาณานํ, ปวตฺติํ เตสุ ทีปเยฯ  
</p>
  
<p>ตตฺรายํ ทีปนาฯ จตฺตาโร หิ อารมฺมณตฺติกา มเหสินา วุตฺตาฯ กตเม จตฺตาโร? ปริตฺตารมฺมณตฺติโก, มคฺคารมฺมณตฺติโก, อตีตารมฺมณตฺติโก, อชฺฌตฺตารมฺมณตฺติโกติ (ธ. ส. ติกมาติกา ๑๓, ๑๖, ๑๙, ๒๑)ฯ</p>


<p> ตตฺถ  ปริตฺตมหคฺคตอตีตานาคตปจฺจุปฺปนฺนอชฺฌตฺตพหิทฺธารมฺมณวเสน สตฺตสุ อารมฺมเณสุ ปวตฺตติฯ กถํ? ตญฺหิ ยทา กายํ จิตฺตสนฺนิสฺสิตํ กตฺวา อทิสฺสมาเนน กาเยน คนฺตุกาโม จิตฺตวเสน กายํ ปริณาเมติ, มหคฺคตจิเตฺต สโมทหติ สมาโรเปติ, ตทา อุปโยคลทฺธํ อารมฺมณํ โหตีติ กตฺวา รูปกายารมฺมณโต ปริตฺตารมฺมณํ โหติฯ ยทา จิตฺตํ กายสนฺนิสฺสิตํ กตฺวา ทิสฺสมาเนน กาเยน คนฺตุกาโม กายวเสน จิตฺตํ ปริณาเมติ, ปาทกชฺฌานจิตฺตํ รูปกาเย สโมทหติ สมาโรเปติ, ตทา อุปโยคลทฺธํ อารมฺมณํ โหตีติ กตฺวา มหคฺคตจิตฺตารมฺมณโต มหคฺคตารมฺมณํ โหติฯ</p>


<p>ยสฺมา ปน ตเทว จิตฺตํ อตีตํ นิรุทฺธํ อารมฺมณํ กโรติ, ตสฺมา อตีตารมฺมณํ โหติฯ มหาธาตุนิธาเน มหากสฺสปเตฺถราทีนํ วิย อนาคตํ อธิฎฺฐหนฺตานํ อนาคตารมฺมณํ โหติฯ  กิร มหาธาตุนิธานํ กโรโนฺต ‘‘อนาคเต อฎฺฐารสวสฺสาธิกานิ เทฺววสฺสสตานิ อิเม คนฺธา มา สุสฺสิํสุ, ปุปฺผานิ มา มิลายิํสุ, ทีปา มา นิพฺพายิํสู’’ติ  (ธ. ส. อฎฺฐ. ๑๔๓๔) อธิฎฺฐหิฯ สพฺพํ ตเถว อโหสิฯ  วตฺตนิยเสนาสเน ภิกฺขุสงฺฆํ สุกฺขภตฺตํ ภุญฺชมานํ ทิสฺวา อุทกโสณฺฑิํ ทิวเส ทิวเส ปุเรภเตฺต ทธิรสํ โหตูติ อธิฎฺฐาสิฯ ปุเรภเตฺต คหิตํ ทธิรสํ โหติฯ ปจฺฉาภเตฺต ปากติกอุทกเมว (ธ. ส. อฎฺฐ. ๑๔๓๔)ฯ กายํ ปน จิตฺตสนฺนิสฺสิตํ  กตฺวา อทิสฺสมาเนน กาเยน คมนกาเล ปจฺจุปฺปนฺนารมฺมณํ โหติฯ</p>


<p>กายวเสน จิตฺตํ, จิตฺตวเสน วา กายํ ปริณามนกาเล อตฺตโน กุมารกวณฺณาทินิมฺมานกาเล จ สกายจิตฺตานํ อารมฺมณกรณโต อชฺฌตฺตารมฺมณํ โหติฯ พหิทฺธา หตฺถิอสฺสาทิทสฺสนกาเล ปน พหิทฺธารมฺมณนฺติ เอวํ ตาว อิทฺธิวิธญาณสฺส สตฺตสุ อารมฺมเณสุ ปวตฺติ เวทิตพฺพาฯ</p>


<p>  ปริตฺตปจฺจุปฺปนฺนอชฺฌตฺตพหิทฺธารมฺมณวเสน จตูสุ อารมฺมเณสุ ปวตฺตติฯ กถํ? ตญฺหิ ยสฺมา สทฺทํ อารมฺมณํ กโรติ, สโทฺท จ ปริโตฺต, ตสฺมา ปริตฺตารมฺมณํ โหติฯ วิชฺชมานํเยว ปน สทฺทํ อารมฺมณํ กตฺวา ปวตฺตนโต ปจฺจุปฺปนฺนารมฺมณํ โหติฯ ตํ อตฺตโน กุจฺฉิสทฺทสวนกาเล อชฺฌตฺตารมฺมณํฯ ปเรสํ สทฺทสวนกาเล พหิทฺธารมฺมณนฺติ เอวํ ทิพฺพโสตธาตุญาณสฺส จตูสุ อารมฺมเณสุ ปวตฺติ เวทิตพฺพาฯ</p>


<p>  ปริตฺตมหคฺคตอปฺปมาณมคฺคอตีตานาคตปจฺจุปฺปนฺนพหิทฺธารมฺมณวเสน อฎฺฐสุ อารมฺมเณสุ ปวตฺตติฯ กถํ? ตญฺหิ ปเรสํ กามาวจรจิตฺตชานนกาเล ปริตฺตารมฺมณํ โหติฯ รูปาวจรอรูปาวจรจิตฺตชานนกาเล มหคฺคตารมฺมณํ โหติฯ มคฺคผลชานนกาเล อปฺปมาณารมฺมณํ โหติฯ</p>


<p>เอตฺถ จ ปุถุชฺชโน โสตาปนฺนสฺส จิตฺตํ น ชานาติฯ โสตาปโนฺน วา สกทาคามิสฺสาติ เอวํ ยาว อรหโต เนตพฺพํฯ อรหา ปน สเพฺพสํ จิตฺตํ ชานาติฯ อโญฺญปิ จ อุปริโม เหฎฺฐิมสฺสาติ อยํ วิเสโส เวทิตโพฺพฯ มคฺคจิตฺตารมฺมณกาเล มคฺคารมฺมณํ โหติฯ ยทา ปน อตีเต สตฺตทิวสพฺภนฺตเร จ อนาคเต สตฺตทิวสพฺภนฺตเร จ ปเรสํ จิตฺตํ ชานาติ, ตทา อตีตารมฺมณํ อนาคตารมฺมณญฺจ โหติฯ</p>


<p>กถํ  ปจฺจุปฺปนฺนารมฺมณํ โหติฯ ปจฺจุปฺปนฺนํ นาม ติวิธํ – ขณปจฺจุปฺปนฺนํ, สนฺตติปจฺจุปฺปนฺนํ, อทฺธาปจฺจุปฺปนฺนญฺจฯ ตตฺถ อุปฺปาทฎฺฐิติภงฺคปฺปตฺตํ ฯ เอกเทฺวสนฺตติวารปริยาปนฺนํ ฯ ตตฺถ อนฺธกาเร นิสีทิตฺวา อาโลกฎฺฐานํ คตสฺส น ตาว อารมฺมณํ ปากฎํ โหติ, ยาว ปน ตํ ปากฎํ โหติ , เอตฺถนฺตเร เอกเทฺวสนฺตติวารา เวทิตพฺพาฯ อาโลกฎฺฐาเน วิจริตฺวา โอวรกํ ปวิฎฺฐสฺสาปิ น ตาว สหสา รูปํ ปากฎํ โหติ, ยาว ปน ตํ ปากฎํ โหติ, เอตฺถนฺตเร เอกเทฺวสนฺตติวารา เวทิตพฺพาฯ ทูเร ฐตฺวา ปน รชกานํ หตฺถวิการํ, ฆณฺฑิเภรีอาโกฎนวิการญฺจ ทิสฺวาปิ น ตาว สทฺทํ สุณาติ, ยาว ปน ตํ สุณาติ, เอตสฺมิมฺปิ อนฺตเร เอกเทฺวสนฺตติวารา เวทิตพฺพาฯ เอวํ ตาว ฯ</p>


<p> ปน รูปสนฺตติ อรูปสนฺตตีติ เทฺว สนฺตติโย วตฺวา อุทกํ อกฺกมิตฺวา คตสฺส ยาว ตีเร อกฺกนฺตอุทกเลขา น วิปฺปสีทติ, อทฺธานโต อาคตสฺส ยาว กาเย อุสุมภาโว น วูปสมฺมติ, อาตปา อาคนฺตฺวา คพฺภํ ปวิฎฺฐสฺส ยาว อนฺธการภาโว น วิคจฺฉติ, อโนฺตคเพฺภ กมฺมฎฺฐานํ มนสิ กริตฺวา ทิวา วาตปานํ วิวริตฺวา โอโลเกนฺตสฺส ยาว อกฺขีนํ ผนฺทนภาโว น วูปสมฺมติ, อยํ  นามฯ เทฺว ตโย ชวนวารา  นามาติ วตฺวา ตทุภยมฺปิ  นามาติ วทนฺติฯ</p>


<p>เอกภวปริจฺฉินฺนํ ปน  นามฯ ยํ สนฺธาย  ‘‘โย จาวุโส, มโน เย จ ธมฺมา อุภยเมตํ ปจฺจุปฺปนฺนํ, ตสฺมิํ เจ ปจฺจุปฺปเนฺน ฉนฺทราคปฺปฎิพทฺธํ โหติ วิญฺญาณํ, ฉนฺทราคปฺปฎิพทฺธตฺตา วิญฺญาณสฺส ตทภินนฺทติ, ตทภินนฺทโนฺต ปจฺจุปฺปเนฺนสุ ธเมฺมสุ สํหีรตี’’ติ (ม. นิ. ๓.๒๘๔) วุตฺตํฯ สนฺตติปจฺจุปฺปนฺนเญฺจตฺถ อฎฺฐกถาสุ อาคตํฯ อทฺธาปจฺจุปฺปนฺนํ สุเตฺตฯ</p>


<p>ตตฺถ เกจิ ขณปจฺจุปฺปนฺนํ จิตฺตํ เจโตปริยญาณสฺส อารมฺมณํ โหตีติ วทนฺติฯ กิํ การณา? ยสฺมา อิทฺธิมโต จ ปรสฺส จ เอกกฺขเณ จิตฺตํ อุปฺปชฺชตีติฯ อิทญฺจ เนสํ โอปมฺมํ, ยถา อากาเส ขิเตฺต ปุปฺผมุฎฺฐิมฺหิ อวสฺสํ เอกํ ปุปฺผํ เอกสฺส วเณฺฎน วณฺฎํ ปฎิวิชฺฌติ, เอวํ ปรสฺส จิตฺตํ ชานิสฺสามีติ ราสิวเสน มหาชนสฺส จิเตฺต อาวชฺชิเต อวสฺสํ เอกสฺส จิตฺตํ เอเกน จิเตฺตน อุปฺปาทกฺขเณ วา ฐิติกฺขเณ วา ภงฺคกฺขเณ วา ปฎิวิชฺฌตีติฯ ตํ ปน วสฺสสตมฺปิ วสฺสสหสฺสมฺปิ อาวชฺชโนฺต เยน จ จิเตฺตน อาวชฺชติ , เยน จ ชานาติฯ เตสํ ทฺวินฺนํ สหฐานาภาวโต อาวชฺชนชวนานญฺจ อนิฎฺฐฎฺฐาเน นานารมฺมณภาวปฺปตฺติโทสโต อยุตฺตนฺติ อฎฺฐกถาสุ ปฎิกฺขิตฺตํฯ</p>


<p>สนฺตติปจฺจุปฺปนฺนํ  ปน อทฺธาปจฺจุปฺปนฺนญฺจ อารมฺมณํ โหตีติ เวทิตพฺพํฯ ตตฺถ ยํ วตฺตมานชวนวีถิโต อตีตานาคตวเสน ทฺวิตฺติชวนวีถิปริมาเณ กาเล ปรสฺส จิตฺตํ, ตํ สพฺพมฺปิ สนฺตติปจฺจุปฺปนฺนํ นามฯ ‘‘อทฺธาปจฺจุปฺปนฺนํ ปน ชวนวาเรน ทีเปตพฺพ’’นฺติ  วุตฺตํฯ ตํ สุฎฺฐุ วุตฺตํฯ</p>


<p>ตตฺรายํ ทีปนา, อิทฺธิมา ปรสฺส จิตฺตํ ชานิตุกาโม อาวชฺชติ, อาวชฺชนํ ขณปจฺจุปฺปนฺนํ อารมฺมณํ กตฺวา เตเนว สห นิรุชฺฌติฯ ตโต จตฺตาริ ปญฺจ วา ชวนานิฯ เยสํ ปจฺฉิมํ อิทฺธิจิตฺตํ, เสสานิ กามาวจรานิ, เตสํ สเพฺพสมฺปิ ตเทว นิรุทฺธํ จิตฺตมารมฺมณํ โหติ, น จ ตานิ นานารมฺมณานิ โหนฺติ, อทฺธาวเสน ปจฺจุปฺปนฺนารมฺมณตฺตาฯ เอการมฺมณเตฺตปิ จ อิทฺธิจิตฺตเมว ปรสฺส จิตฺตํ ชานาติ, น อิตรานิฯ ยถา จกฺขุทฺวาเร จกฺขุวิญฺญาณเมว รูปํ ปสฺสติ, น อิตรานีติฯ อิติ อิทํ สนฺตติปจฺจุปฺปนฺนสฺส เจว อทฺธาปจฺจุปฺปนฺนสฺส จ วเสน ปจฺจุปฺปนฺนารมฺมณํ โหติฯ ยสฺมา วา สนฺตติปจฺจุปฺปนฺนมฺปิ อทฺธาปจฺจุปฺปเนฺนเยว ปตติ, ตสฺมา อทฺธาปจฺจุปฺปนฺนวเสเนเวตํ ปจฺจุปฺปนฺนารมฺมณนฺติ เวทิตพฺพํฯ ปรสฺส จิตฺตารมฺมณตฺตาเยว ปน พหิทฺธารมฺมณํ โหตีติ เอวํ เจโตปริยญาณสฺส อฎฺฐสุ อารมฺมเณสุ ปวตฺติ เวทิตพฺพาฯ</p>


<p>  ปริตฺตมหคฺคตอปฺปมาณมคฺคอตีตอชฺฌตฺตพหิทฺธานวตฺตพฺพารมฺมณวเสน อฎฺฐสุ อารมฺมเณสุ ปวตฺตติฯ กถํ? ตญฺหิ กามาวจรกฺขนฺธานุสฺสรณกาเล ปริตฺตารมฺมณํ โหติฯ รูปาวจรารูปาวจรกฺขนฺธานุสฺสรณกาเล มหคฺคตารมฺมณํฯ อตีเต อตฺตนา ปเรหิ วา ภาวิตมคฺคํ สจฺฉิกตผลญฺจ อนุสฺสรณกาเล อปฺปมาณารมฺมณํฯ ภาวิตมคฺคเมว อนุสฺสรณกาเล มคฺคารมฺมณํฯ นิยมโต ปเนตํ อตีตารมฺมณเมวฯ</p>


<p>ตตฺถ กิญฺจาปิ เจโตปริยญาณยถากมฺมุปคญาณานิปิ อตีตารมฺมณานิ โหนฺติ, อถ โข เตสํ เจโตปริยญาณสฺส สตฺตทิวสพฺภนฺตราตีตํ จิตฺตเมว อารมฺมณํฯ ตญฺหิ อญฺญํ ขนฺธํ วา ขนฺธปฎิพทฺธํ วา น ชานาติฯ มคฺคสมฺปยุตฺตจิตฺตารมฺมณตฺตา ปน ปริยายโต มคฺคารมฺมณนฺติ  วุตฺตํฯ ยถากมฺมุปคญาณสฺส จ อตีตํ เจตนามตฺตเมว อารมฺมณํฯ ปุเพฺพนิวาสญาณสฺส ปน อตีตา ขนฺธา ขนฺธปฎิพทฺธญฺจ กิญฺจิ อนารมฺมณํ นาม นตฺถิ ฯ ตญฺหิ อตีตกฺขนฺธขนฺธปฎิพเทฺธสุ ธเมฺมสุ สพฺพญฺญุตญฺญาณคติกํ โหตีติ อยํ วิเสโส เวทิตโพฺพฯ อยเมตฺถ อฎฺฐกถานโยฯ ยสฺมา ปน ‘‘กุสลา ขนฺธา อิทฺธิวิธญาณสฺส เจโตปริยญาณสฺส ปุเพฺพนิวาสานุสฺสติญาณสฺส ยถากมฺมุปคญาณสฺส อนาคตํสญาณสฺส อารมฺมณปจฺจเยน ปจฺจโย’’ติ (ปฎฺฐา. ๑.๑.๔๐๔) ปฎฺฐาเน วุตฺตํฯ ตสฺมา จตฺตาโรปิ ขนฺธา เจโตปริยญาณยถากมฺมุปคญาณานํ อารมฺมณา โหนฺติฯ ตตฺราปิ ยถากมฺมุปคญาณสฺส กุสลากุสลา เอวาติฯ</p>


<p>อตฺตโน ขนฺธานุสฺสรณกาเล ปเนตํ อชฺฌตฺตารมฺมณํฯ ปรสฺส ขนฺธานุสฺสรณกาเล พหิทฺธารมฺมณํฯ ‘‘อตีเต วิปสฺสี ภควา อโหสิฯ ตสฺส มาตา พนฺธุมตี, ปิตา พนฺธุมา’’ติอาทินา (ที. นิ. ๒.๑๒) นเยน นามโคตฺตปถวีนิมิตฺตาทิอนุสฺสรณกาเล นวตฺตพฺพารมฺมณํ โหติฯ นฺติ เจตฺถ ขนฺธูปนิพโนฺธ สมฺมุติสิโทฺธ พฺยญฺชนโตฺถ ทฎฺฐโพฺพ, น พฺยญฺชนํฯ พฺยญฺชนญฺหิ สทฺทายตนสงฺคหิตตฺตา ปริตฺตํ โหติฯ ยถาห ‘‘นิรุตฺติปฎิสมฺภิทา ปริตฺตารมฺมณา’’ติ (วิภ. ๗๔๙)ฯ อยเมตฺถ อมฺหากํ ขนฺติฯ เอวํ ปุเพฺพนิวาสญาณสฺส อฎฺฐสุ อารมฺมเณสุ ปวตฺติ เวทิตพฺพาฯ</p>


<p>  ปริตฺตปจฺจุปฺปนฺนอชฺฌตฺตพหิทฺธารมฺมณวเสน จตูสุ อารมฺมเณสุ ปวตฺตติฯ กถํ? ตญฺหิ ยสฺมา รูปํ อารมฺมณํ กโรติ, รูปญฺจ ปริตฺตํ, ตสฺมา ปริตฺตารมฺมณํ โหติฯ วิชฺชมาเนเยว จ รูเป ปวตฺตตฺตา ปจฺจุปฺปนฺนารมฺมณํฯ อตฺตโน กุจฺฉิคตาทิรูปทสฺสนกาเล อชฺฌตฺตารมฺมณํฯ ปรสฺส รูปทสฺสนกาเล พหิทฺธารมฺมณนฺติ เอวํ ทิพฺพจกฺขุญาณสฺส จตูสุ อารมฺมเณสุ ปวตฺติ เวทิตพฺพาฯ</p>


<p>  ปริตฺตมหคฺคตอปฺปมาณมคฺคอนาคตอชฺฌตฺตพหิทฺธานวตฺตพฺพารมฺมณวเสน อฎฺฐสุ อารมฺมเณสุ ปวตฺตติฯ กถํ? ตญฺหิ ‘‘อยํ อนาคเต กามาวจเร นิพฺพตฺติสฺสตี’’ติ ชานนกาเล ปริตฺตารมฺมณํ โหติฯ ‘‘รูปาวจเร อรูปาวจเร วา นิพฺพตฺติสฺสตี’’ติ ชานนกาเล มหคฺคตารมฺมณํฯ ‘‘มคฺคํ ภาเวสฺสติ, ผลํ สจฺฉิกริสฺสตี’’ติ ชานนกาเล  อปฺปมาณารมฺมณํฯ ‘‘มคฺคํ ภาเวสฺสติ’’เจฺจว ชานนกาเล มคฺคารมฺมณํฯ นิยมโต ปน ตํ อนาคตารมฺมณเมวฯ</p>


<p>ตตฺถ  กิญฺจาปิ เจโตปริยญาณมฺปิ อนาคตารมฺมณํ โหติ, อถ โข ตสฺส สตฺตทิวสพฺภนฺตรานาคตํ จิตฺตเมว อารมฺมณํฯ ตญฺหิ อญฺญํ ขนฺธํ วา ขนฺธปฎิพทฺธํ วา น ชานาติฯ อนาคตํสญาณสฺส ปุเพฺพนิวาสญาเณ วุตฺตนเยน อนาคเต อนารมฺมณํ นาม นตฺถิฯ ‘‘อหํ อมุตฺร นิพฺพตฺติสฺสามี’’ติ ชานนกาเล อชฺฌตฺตารมฺมณํฯ ‘‘อสุโก อมุตฺร นิพฺพตฺติสฺสตี’’ติ ชานนกาเล พหิทฺธารมฺมณํฯ ‘‘อนาคเต เมเตฺตโยฺย ภควา อุปฺปชฺชิสฺสติ (ที. นิ. ๓.๑๐๗)ฯ สุพฺรหฺมา นามสฺส พฺราหฺมโณ ปิตา ภวิสฺสติฯ พฺรหฺมวตี นาม พฺราหฺมณี มาตา’’ติอาทินา ปน นเยน นามโคตฺตชานนกาเล ปุเพฺพนิวาสญาเณ วุตฺตนเยเนว น วตฺตพฺพารมฺมณํ โหตีติ เอวํ อนาคตํสญาณสฺส อฎฺฐสุ อารมฺมเณสุ ปวตฺติ เวทิตพฺพาฯ</p>


<p>  ปริตฺตมหคฺคตอตีตอชฺฌตฺตพหิทฺธารมฺมณวเสน ปญฺจสุ อารมฺมเณสุ ปวตฺตติฯ กถํ? ตญฺหิ กามาวจรกมฺมชานนกาเล ปริตฺตารมฺมณํ โหติฯ รูปาวจรารูปาวจรกมฺมชานนกาเล มหคฺคตารมฺมณํฯ อตีตเมว ชานาตีติ อตีตารมฺมณํฯ อตฺตโน กมฺมํ ชานนกาเล อชฺฌตฺตารมฺมณํฯ ปรสฺส กมฺมํ ชานนกาเล พหิทฺธารมฺมณํ โหติฯ เอวํ ยถากมฺมุปคญาณสฺส ปญฺจสุ อารมฺมเณสุ ปวตฺติ เวทิตพฺพาฯ ยเญฺจตฺถ อชฺฌตฺตารมฺมณเญฺจว พหิทฺธารมฺมณญฺจาติ วุตฺตํ, ตํ กาเลน อชฺฌตฺตํ กาเลน พหิทฺธา ชานนกาเล อชฺฌตฺตพหิทฺธารมฺมณมฺปิ โหติเยวาติฯ</p>

</p>

</p>

</p>





