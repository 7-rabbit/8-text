<h1>๗. สตฺตมวโคฺค</h1>
<h3>๑. สงฺคหิตกถาวณฺณนา</h3>
<p> อิทานิ  สงฺคหิตกถา นาม โหติฯ ตตฺถ ยสฺมา ทามาทีหิ พลิพทฺทาทโย วิย เกจิ ธมฺมา เกหิจิ ธเมฺมหิ สงฺคหิตา นาม นตฺถิ, ตสฺมา ‘‘นตฺถิ เกจิ ธมฺมา เกหิจิ ธเมฺมหิ สงฺคหิตา, เอวํ สเนฺต เอกวิเธน รูปสงฺคโหติอาทิ นิรตฺถก’’นฺติ เยสํ ลทฺธิ, เสยฺยถาปิ ราชคิริกานเญฺจว สิทฺธตฺถิกานญฺจ; เต สนฺธาย อเญฺญนเตฺถน สงฺคหภาวํ ทเสฺสตุํ ปุจฺฉา สกวาทิสฺส, อตฺตโน ลทฺธิวเสน ปฎิญฺญา อิตรสฺสฯ อิทานิ เยนเตฺถน สงฺคโห ลพฺภติ, ตํ ทเสฺสตุํ ติอาทิ อารทฺธํฯ ตํ สพฺพํ เหฎฺฐา วุตฺตนยตฺตา อุตฺตานตฺถเมวฯ ยา ปเนสา ปรวาทินา ลทฺธิปติฎฺฐาปนตฺถํ ติอาทิกา อุปมา อาหฎา, สกวาทินา ตํ อนภินนฺทิตฺวา อปฺปฎิโกฺกสิตฺวา ‘‘หญฺจิ ทาเมน วา’’ติ ตสฺส ลทฺธิ ภินฺนาติ เวทิตพฺพาฯ อยเญฺหตฺถ อโตฺถ – ยทิ เต ทามาทีหิ พลิพทฺทาทโย สงฺคหิตา นาม, อตฺถิ เกจิ ธมฺมา เกหิจิ ธเมฺมหิ สงฺคหิตาติฯ</p>

</p>


<h3>๒. สมฺปยุตฺตกถาวณฺณนา</h3>
<p> อิทานิ  สมฺปยุตฺตกถา นาม โหติฯ ตตฺถ ยสฺมา ติลมฺหิ เตลํ วิย น เวทนาทโย สญฺญาทีสุ อนุปวิฎฺฐา, ตสฺมา ‘‘นตฺถิ เกจิ ธมฺมา เกหิจิ ธเมฺมหิ สมฺปยุตฺตา, เอวํ สเนฺต  ญาณสมฺปยุตฺตนฺติอาทิ นิรตฺถกํ โหตี’’ติ เยสํ ลทฺธิ, เสยฺยถาปิ  ราชคิริกสิทฺธตฺถิกานเญฺญว; เต สนฺธาย อเญฺญเนวเตฺถน สมฺปยุตฺตตํ ทเสฺสตุํ ปุจฺฉา สกวาทิสฺส, อตฺตโน ลทฺธิวเสน ปฎิญฺญา อิตรสฺสฯ เสสมิธาปิ เหฎฺฐา วุตฺตนยตฺตา อุตฺตานตฺถเมวฯ โย ปเนส ปรวาทินา ‘‘ยถา ติลมฺหิ เตล’’นฺติอาทิโก อุปมาปโญฺห อาหโฎ, โส ยสฺมา เวทนาสญฺญานํ วิย ติลเตลานํ ลกฺขณโต นานตฺตววตฺถานํ นตฺถิฯ สเพฺพสุปิ หิ ติลอฎฺฐิตเจสุ ติโลติ โวหารมตฺตํ, เตเนว ติลํ นิพฺพเตฺตตฺวา คหิเต ปุริมสณฺฐาเนน ติโล นาม น ปญฺญายติ, ตสฺมา อนาหฎสทิโสว โหตีติฯ</p>

</p>


<h3>๓. เจตสิกกถาวณฺณนา</h3>
<p> อิทานิ เจตสิกกถา นาม โหติฯ ตตฺถ ยสฺมา ผสฺสิกาทโย นาม นตฺถิ, ตสฺมา ‘‘เจตสิเกนาปิ น ภวิตพฺพํ, อิติ นตฺถิ เจตสิโก ธโมฺม’’ติ เยสํ ลทฺธิ, เสยฺยถาปิ ราชคิริกสิทฺธตฺถิกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ สมฺปยุตฺตสหชาตํ สนฺธาย วุตฺตํฯ ติ ตาทิสํ โวหารํ อปสฺสนฺตสฺส ปุจฺฉา ปรวาทิสฺสฯ กิํ โวหาเรน, ยถา จิตฺตนิสฺสิตโกติ เจตสิโก, เอวํ โสปิ ผสฺสนิสฺสิตตฺตา ผสฺสิโกติ วุเตฺต โทโส นตฺถีติ ปฎิญฺญา สกวาทิสฺสฯ เสสํ อุตฺตานตฺถเมวาติฯ</p>

</p>


<h3>๔. ทานกถาวณฺณนา</h3>
<p> อิทานิ  ทานกถา นาม โหติฯ ตตฺถ ทานํ นาม ติวิธํ – จาคเจตนาปิ, วิรติปิ, เทยฺยธโมฺมปิฯ ‘‘สทฺธา หิริยํ กุสลญฺจ  ทาน’’นฺติ (อ. นิ. ๘.๓๐) อาคตฎฺฐาเน จาคเจตนา ทานํฯ ‘‘อภยํ เทตี’’ติ (อ. นิ. ๘.๓๙) อาคตฎฺฐาเน วิรติฯ ‘‘ทานํ เทติ อนฺนํ ปาน’’นฺติ อาคตฎฺฐาเน เทยฺยธโมฺมฯ ตตฺถ จาคเจตนา ‘‘เทติ วา เทยฺยธมฺมํ, เทนฺติ  วา เอตาย เทยฺยธมฺม’’นฺติ ทานํฯ วิรติ อวขณฺฑนเฎฺฐน ลวนเฎฺฐน วา ทานํฯ สา หิ อุปฺปชฺชมานา ภยเภรวาทิสงฺขาตํ ทุสฺสีลฺยเจตนํ ทาติ ขเณฺฑติ ลุนาติ วาติ ทานํฯ เทยฺยธโมฺม ทิยฺยตีติ ทานํฯ เอวเมตํ ติวิธมฺปิ อตฺถโต เจตสิโก เจว ธโมฺม เทยฺยธโมฺม จาติ ทุวิธํ โหติฯ ตตฺถ เยสํ ‘‘เจตสิโกว ธโมฺม ทานํ, น เทยฺยธโมฺม’’ติ ลทฺธิ, เสยฺยถาปิ ราชคิริกสิทฺธตฺถิกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ เทยฺยธมฺมวเสน โจเทตุํ ติ ปุจฺฉา สกวาทิสฺส, อนฺนาทีนิ วิย โส น สกฺกา ทาตุนฺติ ปฎิเกฺขโป อิตรสฺสฯ ปุน ทฬฺหํ กตฺวา ปุเฎฺฐ ‘‘อภยํ เทตี’’ติ สุตฺตวเสน ปฎิญฺญา ตเสฺสวฯ ผสฺสปญฺหาทีสุ ปน ผสฺสํ เทตีติอาทิโวหารํ อปสฺสโนฺต ปฎิกฺขิปเตวฯ</p>


<p> นฺติอาทิ อเจตสิกสฺส ธมฺมสฺส ทานภาวทีปนตฺถํ วุตฺตํฯ น หิ อเจตสิโก อนฺนาทิธโมฺม อายติํ วิปากํ เทติ, อิฎฺฐผลภาวนิยมนตฺถํ ปเนตํ วุตฺตนฺติ เวทิตพฺพํฯ อยมฺปิ เหตฺถ อธิปฺปาโย – ยทิ อเจตสิโก อนฺนาทิธโมฺม ทานํ ภเวยฺย, หิตจิเตฺตน อนิฎฺฐํ อกนฺตํ เภสชฺชํ เทนฺตสฺส นิมฺพพีชาทีหิ วิย นิมฺพาทโย อนิฎฺฐเมว ผลํ นิพฺพเตฺตยฺยฯ ยสฺมา ปเนตฺถ หิตผรณจาคเจตนา ทานํ, ตสฺมา อนิเฎฺฐปิ เทยฺยธเมฺม ทานํ อิฎฺฐผลเมว โหตีติฯ</p>


<p>เอวํ ปรวาทินา เจตสิกธมฺมสฺส ทานภาเว ปติฎฺฐาปิเต สกวาที อิตเรน ปริยาเยน เทยฺยธมฺมสฺส ทานภาวํ สาเธตุํ ติอาทิมาหฯ ปรวาที ปน จีวราทีนํ อิฎฺฐวิปากตํ อปสฺสโนฺต ปฎิกฺขิปติฯ สุตฺตสาธนํ ปรวาทีวาเทปิ ยุชฺชติ สกวาทีวาเทปิ, น ปน เอเกนเตฺถนฯ เทยฺยธโมฺม อิฎฺฐผโลติ อิฎฺฐผลภาวมตฺตเมว ปฎิกฺขิตฺตํฯ ตสฺมา นฺติ อิฎฺฐผลภาเวเนว น วตฺตพฺพตา ยุชฺชติ ฯ ทาตพฺพเฎฺฐน  ปน เทยฺยธโมฺม ทานเมวฯ ทินฺนญฺหิ ทานานํ สงฺกรภาวโมจนตฺถเมว อยํ กถาติฯ</p>

</p>


<h3>๕. ปริโภคมยปุญฺญกถาวณฺณนา</h3>
<p> อิทานิ ปริโภคมยปุญฺญกถา นาม โหติฯ ตตฺถ ‘‘เตสํ ทิวา จ รโตฺต จ, สทา ปุญฺญํ ปวฑฺฒตี’’ติ (สํ. นิ. ๑.๔๗) จ ‘‘ยสฺส ภิกฺขเว, ภิกฺขุ จีวรํ ปริภุญฺชมาโน’’ติ (อ. นิ. ๔.๕๑) จ เอวมาทีนิ สุตฺตานิ อโยนิโส คเหตฺวา เยสํ ปริโภคมยํ  นาม ปุญฺญํ อตฺถี’’ติ ลทฺธิ, เสยฺยถาปิ ราชคิริกสิทฺธตฺถิกสมฺมิติยานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ปุญฺญํ นาม ผสฺสาทโย กุสลา ธมฺมา, น ตโต ปรํ, ตสฺมา ผสฺสาทีหิ เต วฑฺฒิตพฺพ’’นฺติ โจเทตุํ ติอาทิ อารทฺธํฯ ตํ สพฺพํ อิตเรน เตสํ อวฑฺฒนโต ปฎิกฺขิตฺตํฯ ติอาทีนิ ‘‘กิริยาย วา ภาวนาย วา วินาปิ ยถา ลตาทีนิ สยเมว วฑฺฒนฺติ, กิํ เต เอวํ วฑฺฒนฺตี’’ติ โจทนตฺถํ วุตฺตานิฯ ตถา ปนสฺส อวฑฺฒนโต ติ ปฎิกฺขิตฺตํฯ</p>


<p> ติ ปเญฺห ปฎิคฺคาหกานํ ปริโภเคน ปุริมเจตนา วฑฺฒติ, เอวํ ตํ โหติ ปุญฺญนฺติ ลทฺธิวเสน ปฎิชานาติฯ ตโต ติอาทีหิ ปุโฎฺฐ ทายกสฺส จาคเจตนํ สนฺธาย ปฎิกฺขิปติฯ ตตฺถ ติ ทานเจตนาย ปุเรจาริเกน อาวชฺชเนน ภวงฺคํ อนาวเฎฺฎนฺตสฺส อปริวเฎฺฎนฺตสฺสฯ ติ นิราโภคสฺสฯ ติ น สมนฺนาหรนฺตสฺสฯ อาวชฺชนญฺหิ ภวงฺคํ วิจฺฉินฺทิตฺวา อตฺตโน คตมเคฺค อุปฺปชฺชมานํ ทานเจตนํ สมนฺนาหรติ นามฯ เอวํกิเจฺจน อิมินา จิเตฺตน อสมนฺนาหรนฺตสฺส ปุญฺญํ โหตีติ ปุจฺฉติฯ ติ  มนํ อกโรนฺตสฺสฯ อาวชฺชเนน หิ ตทนนฺตรํ อุปฺปชฺชมานํ มนํ กโรติ นามฯ เอวํ อกโรนฺตสฺสาติ อโตฺถฯ อุปโยควจนสฺมิญฺหิ เอตํ ภุมฺมํฯ ติ เจตนํ อนุปฺปาเทนฺตสฺสฯ ติ  ปตฺถนาสงฺขาตํ กุสลจฺฉนฺทํ อกโรนฺตสฺสฯ ติ ทานเจตนาวเสน จิตฺตํ อฎฺฐเปนฺตสฺสาติ อโตฺถฯ ติ วาเร ติ อาโภควโตฯ อถ วา อาโภคา อสฺส, อาโภคสฺส วา อนนฺตรํ ตํ ปุญฺญํ โหตีติ อโตฺถฯ</p>


<p> นฺติอาทีสุปิ เอกกฺขเณ ทายกสฺส ทฺวินฺนํ ผสฺสาทีนํ อภาวา ปฎิกฺขิปติ, ทายกสฺส จ ปริภุญฺชนฺตสฺส จาติ อุภินฺนํ ผสฺสาทโย สนฺธาย ปฎิชานาติฯ อปิจสฺส ปญฺจนฺนํ วิญฺญาณานํ สโมธานํ โหตีติ ลทฺธิ, ตสฺสาปิ วเสน ปฎิชานาติฯ อถ นํ สกวาที ปริยายสฺส ทฺวารํปิทหิตฺวา อุชุวิปจฺจนีกวเสน โจเทตุํ ทิปญฺหํ ปุจฺฉติฯ ตตฺราปิ กุสลากุสลานํ เอกเสฺสกกฺขเณ สมฺปโยคาภาวํ สนฺธาย ปฎิกฺขิปติฯ ปริโภคมยํ ปน จิตฺตวิปฺปยุตฺตํ อุปฺปชฺชตีติ ลทฺธิยา ปฎิชานาติฯ อถ นํ สกวาที สุเตฺตน นิคฺคณฺหาติฯ</p>


<p> สุตฺตสาธเน อารามโรปกาทีนํ อนุสฺสรณปฎิสงฺขรณาทิวเสน อนฺตรนฺตรา อุปฺปชฺชมานํ  ปุญฺญํ สนฺธาย ติ วุตฺตํฯ ติ อิทํ อปฺปมาณวิหาริโน ทินฺนปจฺจยตฺตา จ ‘‘เอวรูโป เม จีวรํ ปริภุญฺชตี’’ติ อนุโมทนวเสน จ วุตฺตํฯ ตํ โส นฺติ สลฺลเกฺขติฯ ยสฺมา ปน ปฎิคฺคาหเกน ปฎิคฺคเหตฺวา อปริภุเตฺตปิ เทยฺยธเมฺม ปุญฺญํ โหติเยว, ตสฺมา สกวาทีวาโทว พลวา, ตตฺถ ปฎิคฺคาหเกน ปฎิคฺคหิเตติ อโตฺถ ทฎฺฐโพฺพฯ เสสํ อุตฺตานตฺถเมวาติฯ</p>

</p>


<h3>๖. อิโตทินฺนกถาวณฺณนา</h3>
<p> อิทานิ  อิโต ทินฺนกถา นาม โหติฯ ตตฺถ เยสํ ‘‘อิโต ทิเนฺนน ยาเปนฺติ, เปตา กาลงฺกตา ตหิ’’นฺติ (เป. ว. ๑๙) วจนํ นิสฺสาย ‘‘ยํ อิโต จีวราทิ ทินฺนํ เตเนว ยาเปนฺตี’’ติ ลทฺธิ, เสยฺยถาปิ ราชคิริกสิทฺธตฺถิกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺส ฯ ปุน จีวราทิวเสน อนุยุโตฺต ปฎิกฺขิปติฯ ติ อญฺญสฺส วิปากทายกานํ กมฺมานํ อโญฺญ การโก, น อตฺตนาว อตฺตโน กมฺมํ กโรตีติ วุตฺตํ โหติฯ เอวํ ปุโฎฺฐ ปน อิตโร สุตฺตวิโรธภเยน ปฎิกฺขิปติฯ นฺติ ทานํ ททมานํ ทิสฺวาติ อโตฺถฯ ตตฺถ ยสฺมา อตฺตโน อนุโมทิตตฺตา จ เตสํ ตตฺถ โภคา อุปฺปชฺชนฺติ, ตสฺมาสฺส อิมินา การเณน ลทฺธิํ ปติฎฺฐเปนฺตสฺสาปิ อปฺปติฎฺฐิตาว โหติฯ น หิ เต อิโต ทิเนฺนเนว วตฺถุนา ยาเปนฺติฯ เสเสสุปิ สุตฺตสาธเนสุ เอเสว นโยติฯ</p>

</p>


<h3>๗. ปถวีกมฺมวิปาโกติกถาวณฺณนา</h3>
<p> อิทานิ ปถวี กมฺมวิปาโกติกถา นาม โหติฯ ตตฺถ ยสฺมา ‘‘อตฺถิ อิสฺสริยสํวตฺตนิยํ กมฺมํ, อาธิปจฺจสํวตฺตนิยํ กมฺม’’นฺติ เอตฺถ อิสฺสรานํ ภาโว อิสฺสริยํ นาม , อธิปตีนญฺจ ภาโว อาธิปจฺจํ นาม, ปถวิสฺสริยอาธิปจฺจสํวตฺตนิกญฺจ กมฺมํ อตฺถีติ วุตฺตํฯ ตสฺมา เยสํ ‘‘ปถวี กมฺมวิปาโก’’ติ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ ติอาทิ กมฺมวิปากสภาวทสฺสนวเสน วุตฺตํฯ ‘‘ผโสฺส โหตี’’ติอาทินา นเยน นิทฺทิเฎฺฐสุ วิปาเกสุ ผโสฺส สุขเวทนียาทิเภโท  โหติฯ โส จ สญฺญาทโย จ สุขเวทนาทีหิ สมฺปยุตฺตา, เวทนาทโย สญฺญาทีหิ, สเพฺพปิ สารมฺมณา, อตฺถิ จ เนสํ ปุเรจาริกอาวฎฺฎนาทิสงฺขาตํ อาวชฺชนํ, กมฺมปจฺจยภูตา เจตนา, โย ตตฺถ อิฎฺฐวิปาโก, ตสฺส ปตฺถนา, ปณิธานวเสน ปวตฺตา มูลตณฺหา, กิํ เต เอวรูปา ปถวีติ ปุจฺฉติฯ อิตโร ปฎิกฺขิปติฯ ปฎิโลมปุจฺฉาทีนิ อุตฺตานตฺถาเนวฯ</p>


<p> ติ ปเญฺห ผสฺสาทโย สนฺธาย ปฎิกฺขิปติ, กมฺมสมุฎฺฐานํ รูปญฺจ ปถวีอาทีนํเยว จ สาธารณภาวํ สนฺธาย ปฎิชานาติฯ นฺติ สุตฺตํ ปรสมยโต อาหริตฺวา  ทสฺสิตํฯ ติ ปเญฺห ปถวิํ อนิสฺสิเต สนฺธาย ปฎิกฺขิปติ, นิสฺสิเต สนฺธาย ปฎิชานาติฯ ติ ปเญฺห อารุเปฺป ปรินิพฺพายนฺตานํ วเสน ปฎิชานาติฯ ติ อิทํ ปรสมยวเสน วุตฺตํฯ กมฺมวิปากญฺหิ เขเปตฺวาว ปรินิพฺพายนฺตีติ เตสํ ลทฺธิฯ สกสมเย ปน กโตกาสสฺส กมฺมสฺส อุปฺปนฺนํ วิปากํ อเขเปตฺวา ปรินิพฺพานํ นตฺถิฯ เตสญฺจ ลทฺธิยา ปถวี สาธารณวิปากตฺตา อุปฺปนฺนวิปาโกเยว โหติฯ ตํ วิปากภาเวน ฐิตํ อเขเปตฺวา ปรินิพฺพานํ น ยุชฺชตีติ โจเทตุํ วฎฺฎติฯ อิตโร ลทฺธิวเสน ปฎิกฺขิปติฯ นฺติ ปเญฺห อสาธารณํ ผสฺสาทิํ สนฺธาย ปฎิกฺขิปติ, สาธารณํ สนฺธาย ปฎิชานาติฯ ปถวีสมุทฺทสูริยจนฺทิมาทโย หิ สเพฺพสํ สาธารณกมฺมวิปาโกติ เตสํ ลทฺธิฯ</p>


<p> นฺติ เอตฺถ อิสฺสริยํ นาม พหุธนตาฯ อาธิปจฺจํ นาม เสสชเน อตฺตโน วเส วเตฺตตฺวา เตหิ ครุกาตพฺพเฎฺฐน อธิปติภาโวฯ ตตฺถ กมฺมํ ปฎิลาภวเสน ตํสํวตฺตนิกํ นาม โหติ, น ชนกวเสนฯ ตสฺมา วิปากภาเว อสาธกเมตนฺติฯ</p>

</p>


<h3>๘. ชรามรณํ วิปาโกติกถาวณฺณนา</h3>
<p> อิทานิ   ชรามรณํ วิปาโกติกถา นาม โหติฯ ตตฺถ เยสํ ‘‘อตฺถิ ทุพฺพณฺณสํวตฺตนิยํ กมฺมํ อปฺปายุกสํวตฺตนิยํ กมฺม’’นฺติ เอตฺถ ทุพฺพณฺณตา นาม ชราฯ อปฺปายุกตา นาม มรณํฯ ตํสํวตฺตนิยญฺจ กมฺมํ อตฺถิฯ ตสฺมา ชรามรณํ วิปาโกติ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ปฎิโลมปเญฺห นฺติ รูปธมฺมานํ ตาว อนารมฺมณเมว, อรูปานํ ปน ชรามรณํ สมฺปโยคลกฺขณาภาวา อนารมฺมณเมวฯ</p>


<p> ติ ปเญฺห ชรามรเณน นาม อนิฎฺฐวิปาเกน ภวิตพฺพนฺติ ลทฺธิยา ปฎิชานาติ ฯ เตเนว การเณน กุสลานํ ธมฺมานํ ชรามรณสฺส กุสลวิปากตํ ปฎิกฺขิปติฯ ปรโต จสฺส อกุสลวิปากตเญฺญว ปฎิชานาติฯ</p>


<p>ติ ปุจฺฉาวเสน เอกโต กตํ, เอกกฺขเณ ปน ตํ นตฺถิฯ อพฺยากตานํ อวิปากานํ ชรามรณํ วิปาโกติ วตฺตพฺพตาย ปริยาโย นตฺถิ, ตสฺมา อพฺยากตวเสน ฯ</p>


<p> นฺติ เอตฺถ ทุพฺพณฺณิยํ นาม อปริสุทฺธวณฺณตาฯ อปฺปายุกตา นาม อายุโน จิรํ ปวตฺติตุํ อสมตฺถตาฯ ตตฺถ อกุสลกมฺมํ กมฺมสมุฎฺฐานสฺส ทุพฺพณฺณรูปสฺส กมฺมปจฺจโย โหติ, อสทิสตฺตา ปนสฺส ตํวิปาโก น โหติฯ อุตุสมุฎฺฐานาทิโน ปน ตํปฎิลาภวเสน อายุโน จ อุปเจฺฉทกวเสน ปจฺจโย โหติฯ เอวเมตํ ปริยาเยน ตํสํวตฺตนิกํ นาม โหติ, น วิปากผสฺสาทีนํ วิย ชนกวเสน, ตสฺมา วิปากภาเว อสาธกํฯ เสสเมตฺถ เหฎฺฐา วุตฺตสทิสเมวาติฯ</p>

</p>


<h3>๙. อริยธมฺมวิปากกถาวณฺณนา</h3>
<p> อิทานิ   อริยธมฺมวิปากกถา นาม โหติฯ ตตฺถ เยสํ กิเลสปฺปหานมตฺตเมว สามญฺญผลํ, น จิตฺตเจตสิกา ธมฺมาติ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺสฯ ตตฺถ ติ มคฺคสงฺขาตสฺส อริยธมฺมสฺส วิปาโกฯ กิเลสกฺขยมตฺตํ อริยผลนฺติ ลทฺธิยา ปฎิญฺญา อิตรสฺสฯ นฺติ สมณภาโว, มคฺคเสฺสตํ นามํฯ ‘‘สามญฺญญฺจ โว, ภิกฺขเว, เทเสสฺสามิ สามญฺญผลญฺจา’’ติ หิ วุตฺตํฯ พฺรหฺมเญฺญปิ เอเสว นโยฯ</p>


<p>ติอาทีสุ โสตาปตฺติมคฺคาทีนํ อปจยคามิตํ สนฺธาย อริยผลานํ นวิปากภาวํ ปฎิชานาติ, ทานผลาทีนํ ปฎิกฺขิปติ ฯ โส หิ อาจยคามิตฺติกสฺส เอวํ อตฺถํ ธาเรติ – วิปากสงฺขาตํ อาจยํ คจฺฉนฺติ, ตํ วา อาจินนฺตา คจฺฉนฺตีติ อาจยคามิโน, วิปากํ อปจินนฺตา คจฺฉนฺตีติ อปจยคามิโนติฯ ตสฺมา เอวํ ปฎิชานาติ จ ปฎิกฺขิปติ จฯ</p>


<p> ติอาทิกา ปุจฺฉา ปรวาทิสฺส, ปฎิญฺญา จ ปฎิเกฺขโป จ สกวาทิสฺสฯ โลกิยญฺหิ กุสลํ วิปากจุติปฎิสนฺธิโย เจว วฎฺฎญฺจ อาจินนฺตํ คจฺฉตีติ อาจยคามิฯ โลกุตฺตรกุสลํ จุติปฎิสนฺธิโย เจว วฎฺฎญฺจ อปจินนฺตํ คจฺฉตีติ อปจยคามิฯ เอวเมตํ สวิปากเมว โหติ, น อปจยคามิวจนมเตฺตน อวิปากํฯ อิมมตฺถํ สนฺธาเยตฺถ สกวาทิโน ปฎิญฺญา จ ปฎิเกฺขโป จ เวทิตพฺพาติฯ</p>

</p>


<h3>๑๐. วิปาโก วิปากธมฺมธโมฺมติกถาวณฺณนา</h3>
<p> อิทานิ วิปาโก วิปากธมฺมธโมฺมติกถา นาม  โหติฯ ตตฺถ ยสฺมา วิปาโก วิปากสฺส อญฺญมญฺญาทิปจฺจยวเสน ปจฺจโย โหติ, ตสฺมา วิปาโกปิ วิปากธมฺมธโมฺมติ เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ ตสฺส วิปากธมฺมธมฺมสฺส วิปากสฺส โย วิปาโก, โสปิ เต วิปากธมฺมธโมฺม โหตีติ  ปุจฺฉติฯ อิตโร อายติํ วิปากทานาภาวํ สนฺธาย ปฎิกฺขิปติฯ ทุติยํ ปุโฎฺฐ ตปฺปจฺจยาปิ อญฺญสฺส วิปากสฺส อุปฺปตฺติํ สนฺธาย ปฎิชานาติฯ เอวํ สเนฺต ปนสฺส กุสลากุสลสฺส วิย ตสฺสาปิ วิปากสฺส วิปาโก, ตสฺสาปิ วิปาโกติ วฎฺฎานุปเจฺฉโท อาปชฺชตีติ ปุโฎฺฐ สมยวิโรธภเยน ปฎิกฺขิปติฯ</p>


<p>ติอาทิมฺหิ วจนสาธเน ปน ยทิ วิปากสฺส วิปากธมฺมธเมฺมน เอกตฺถตา ภเวยฺย, กุสลากุสลพฺยากตานํ เอกตฺถตํ อาปเชฺชยฺยาติ ปฎิกฺขิปติฯ ติ เอตฺถ  อยํ อธิปฺปาโย – โส หิ จตูสุ วิปากกฺขเนฺธสุ เอเกกํ อญฺญมญฺญปจฺจยาทีสุ ปจฺจยเฎฺฐน วิปากธมฺมธมฺมตํ ปจฺจยุปฺปนฺนเฎฺฐน จ วิปากํ มญฺญมาโน ‘‘วิปาโก วิปากธมฺมธโมฺม’’ติ ปุโฎฺฐ อามนฺตาติ ปฎิชานาติฯ อถ นํ สกวาที ‘‘ยสฺมา ตยา เอกกฺขเณ จตูสุ ขเนฺธสุ วิปาโก วิปากธมฺมธโมฺมปิ อนุญฺญาโต, ตสฺมา เตสํ สหคตาทิภาโว อาปชฺชตี’’ติ โจเทตุํ เอวมาหฯ อิตโร กุสลากุสลสงฺขาตํ วิปากธมฺมธมฺมํ สนฺธาย ปฎิกฺขิปติฯ นฺติ ยทิ เต วิปาโก วิปากธมฺมธโมฺม, โย อกุสลวิปาโก, โส อกุสลํ อาปชฺชติฯ กสฺมา? วิปากธมฺมธเมฺมน เอกตฺตาฯ นฺติอาทีสุปิ เอเสว นโยฯ</p>


<p> ติ อิทํ สหชาตานํ ปจฺจยมตฺตวเสน วุตฺตํ, ตสฺมา อสาธกํฯ มหาภูตานมฺปิ จ อญฺญมญฺญปจฺจยตา วุตฺตา, น จ ตานิ วิปากานิ, น จ วิปากธมฺมธมฺมานีติฯ</p>

</p>

</p>





