<h1>(๑๔) ๔. โยธาชีววโคฺค</h1>
<h3>๑. โยธาชีวสุตฺตํ</h3>
<p> ‘‘ตีหิ , ภิกฺขเว, อเงฺคหิ สมนฺนาคโต โยธาชีโว ราชารโห โหติ ราชโภโคฺค, รโญฺญ องฺคเนฺตว สงฺขฺยํ คจฺฉติฯ กตเมหิ ตีหิ ? อิธ, ภิกฺขเว, โยธาชีโว ทูเร ปาตี จ โหติ อกฺขณเวธี จ มหโต จ กายสฺส ปทาเลตาฯ อิเมหิ, โข, ภิกฺขเว, ตีหิ อเงฺคหิ สมนฺนาคโต โยธาชีโว ราชารโห โหติ ราชโภโคฺค, รโญฺญ องฺคเนฺตว สงฺขฺยํ คจฺฉติฯ เอวเมวํ โข, ภิกฺขเว, ตีหิ อเงฺคหิ สมนฺนาคโต ภิกฺขุ อาหุเนโยฺย โหติ…เป.… อนุตฺตรํ ปุญฺญเกฺขตฺตํ โลกสฺสฯ กตเมหิ ตีหิ? อิธ, ภิกฺขเว, ภิกฺขุ ทูเร ปาตี จ โหติ อกฺขณเวธี จ มหโต จ กายสฺส ปทาเลตาฯ</p>


<p>‘‘กถญฺจ, ภิกฺขเว, ภิกฺขุ ทูเร ปาตี โหติ? อิธ, ภิกฺขเว, ภิกฺขุ ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ รูปํ – ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ ยา กาจิ เวทนา อตีตานาคตปจฺจุปฺปนฺนา อชฺฌตฺตา วา พหิทฺธา วา โอฬาริกา วา สุขุมา วา หีนา วา ปณีตา วา ยา ทูเร สนฺติเก วา, สพฺพํ เวทนํ   – ‘เนตํ มม, เนโสหมสฺมฺสฺมฺมิ , น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ ยา กาจิ สญฺญา อตีตานาคตปจฺจุปฺปนฺนา อชฺฌตฺตา วา พหิทฺธา วา โอฬาริกา วา สุขุมา วา หีนา วา ปณีตา วา ยา ทูเร สนฺติเก วา, สพฺพํ สญฺญํ  – ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ เย เกจิ สงฺขารา อตีตานาคตปจฺจุปฺปนฺนา อชฺฌตฺตา วา พหิทฺธา วา โอฬาริกา วา สุขุมา วา หีนา วา ปณีตา วา เย ทูเร สนฺติเก วา, สเพฺพ สงฺขาเร – ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ  – ‘เนตํ มม, เนโสหมสฺมิ, น เมโส อตฺตา’ติ เอวเมตํ ยถาภูตํ สมฺมปฺปญฺญาย ปสฺสติฯ เอวํ โข, ภิกฺขเว, ภิกฺขุ ทูเร ปาตี โหติฯ</p>


<p>‘‘กถญฺจ, ภิกฺขเว, ภิกฺขุ อกฺขณเวธี โหติ? อิธ, ภิกฺขเว, ภิกฺขุ ‘อิทํ ทุกฺข’นฺติ ยถาภูตํ ปชานาติ; ‘อยํ ทุกฺขสมุทโย’ติ ยถาภูตํ ปชานาติ; ‘อยํ ทุกฺขนิโรโธ’ติ ยถาภูตํ ปชานาติ; ‘อยํ ทุกฺขนิโรธคามินี  ปฎิปทา’ติ ยถาภูตํ ปชานาติฯ เอวํ โข, ภิกฺขเว, ภิกฺขุ อกฺขณเวธี โหติฯ</p>


<p>‘‘กถญฺจ, ภิกฺขเว, ภิกฺขุ มหโต กายสฺส ปทาเลตา โหติ? อิธ, ภิกฺขเว, ภิกฺขุ มหนฺตํ อวิชฺชากฺขนฺธํ ปทาเลติฯ เอวํ โข, ภิกฺขเว, ภิกฺขุ มหโต กายสฺส ปทาเลตา โหติฯ อิเมหิ โข, ภิกฺขเว, ตีหิ ธเมฺมหิ สมนฺนาคโต ภิกฺขุ  อาหุเนโยฺย โหติ…เป.… อนุตฺตรํ ปุญฺญเกฺขตฺตํ โลกสฺสา’’ติฯ ปฐมํฯ</p>


<h3>๒. ปริสาสุตฺตํ</h3>
<p> ‘‘ติโสฺส อิมา, ภิกฺขเว, ปริสาฯ กตมา ติโสฺส? อุกฺกาจิตวินีตา ปริสา, ปฎิปุจฺฉาวินีตา ปริสา, ยาวตาวินีตา  ปริสา – อิมา โข, ภิกฺขเว, ติโสฺส ปริสา’’ติฯ ทุติยํฯ</p>


<h3>๓. มิตฺตสุตฺตํ</h3>
<p> ‘‘ตีหิ , ภิกฺขเว, อเงฺคหิ สมนฺนาคโต มิโตฺต เสวิตโพฺพฯ กตเมหิ ตีหิ? ( )  ทุทฺททํ ททาติ, ทุกฺกรํ กโรติ, ทุกฺขมํ ขมติ – อิเมหิ โข, ภิกฺขเว, ตีหิ อเงฺคหิ สมนฺนาคโต มิโตฺต เสวิตโพฺพ’’ติฯ ตติยํฯ</p>


<h3>๔. อุปฺปาทาสุตฺตํ</h3>
<p> ‘‘อุปฺปาทา วา, ภิกฺขเว, ตถาคตานํ อนุปฺปาทา วา ตถาคตานํ, ฐิตาว สา ธาตุ  ธมฺมฎฺฐิตตา ธมฺมนิยามตาฯ สเพฺพ สงฺขารา อนิจฺจาฯ ตํ ตถาคโต อภิสมฺพุชฺฌติ อภิสเมติฯ อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฎฺฐเปติ วิวรติ วิภชติ อุตฺตานีกโรติ – ‘สเพฺพ สงฺขารา อนิจฺจา’ติฯ อุปฺปาทา วา, ภิกฺขเว, ตถาคตานํ อนุปฺปาทา วา ตถาคตานํ ฐิตาว สา ธาตุ ธมฺมฎฺฐิตตา ธมฺมนิยามตาฯ สเพฺพ สงฺขารา ทุกฺขาฯ ตํ ตถาคโต อภิสมฺพุชฺฌติ อภิสเมติฯ อภิสมฺพุชฺฌิตฺวา  อภิสเมตฺวา อาจิกฺขติ เทเสติ ปญฺญาเปติ ปฎฺฐเปติ วิวรติ วิภชติ อุตฺตานีกโรติ – ‘สเพฺพ สงฺขารา ทุกฺขา’ติฯ อุปฺปาทา วา, ภิกฺขเว, ตถาคตานํ อนุปฺปาทา วา ตถาคตานํ ฐิตาว สา ธาตุ ธมฺมฎฺฐิตตา ธมฺมนิยามตาฯ สเพฺพ ธมฺมา อนตฺตาฯ ตํ ตถาคโต อภิสมฺพุชฺฌติ อภิสเมติฯ อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฎฺฐเปติ วิวรติ วิภชติ อุตฺตานีกโรติ – ‘สเพฺพ  ธมฺมา อนตฺตา’’’ติฯ จตุตฺถํฯ</p>


<h3>๕. เกสกมฺพลสุตฺตํ</h3>
<p> ‘‘เสยฺยถาปิ, ภิกฺขเว, ยานิ กานิจิ ตนฺตาวุตานํ วตฺถานํ, เกสกมฺพโล เตสํ ปฎิกิโฎฺฐ อกฺขายติฯ เกสกมฺพโล, ภิกฺขเว, สีเต สีโต, อุเณฺห อุโณฺห, ทุพฺพโณฺณ, ทุคฺคโนฺธ, ทุกฺขสมฺผโสฺสฯ เอวเมวํ โข, ภิกฺขเว, ยานิ กานิจิ ปุถุสมณพฺราหฺมณวาทานํ  มกฺขลิวาโท เตสํ ปฎิกิโฎฺฐ อกฺขายติฯ</p>


<p>‘‘มกฺขลิ, ภิกฺขเว, โมฆปุริโส เอวํวาที เอวํทิฎฺฐิ – ‘นตฺถิ กมฺมํ, นตฺถิ กิริยํ, นตฺถิ วีริย’นฺติฯ เยปิ  เต, ภิกฺขเว, อเหสุํ อตีตมทฺธานํ อรหโนฺต สมฺมาสมฺพุทฺธา, เตปิ ภควโนฺต กมฺมวาทา เจว อเหสุํ กิริยวาทา จ วีริยวาทา จฯ เตปิ, ภิกฺขเว, มกฺขลิ โมฆปุริโส ปฎิพาหติ – ‘นตฺถิ กมฺมํ, นตฺถิ กิริยํ, นตฺถิ วีริย’นฺติฯ เยปิ เต, ภิกฺขเว, ภวิสฺสนฺติ อนาคตมทฺธานํ อรหโนฺต สมฺมาสมฺพุทฺธา, เตปิ ภควโนฺต กมฺมวาทา เจว ภวิสฺสนฺติ กิริยวาทา จ วีริยวาทา จฯ เตปิ, ภิกฺขเว, มกฺขลิ โมฆปุริโส ปฎิพาหติ – ‘นตฺถิ กมฺมํ, นตฺถิ กิริยํ, นตฺถิ วีริย’นฺติฯ อหมฺปิ, ภิกฺขเว, เอตรหิ อรหํ สมฺมาสมฺพุโทฺธ กมฺมวาโท เจว กิริยวาโท จ วีริยวาโท จฯ มมฺปิ, ภิกฺขเว, มกฺขลิ โมฆปุริโส ปฎิพาหติ – ‘นตฺถิ กมฺมํ, นตฺถิ กิริยํ, นตฺถิ วีริย’’’นฺติฯ</p>


<p>‘‘เสยฺยถาปิ , ภิกฺขเว, นทีมุเข ขิปฺปํ อุเฑฺฑยฺย  พหูนํ  มจฺฉานํ อหิตาย ทุกฺขาย อนยาย พฺยสนาย; เอวเมวํ โข, ภิกฺขเว, มกฺขลิ โมฆปุริโส มนุสฺสขิปฺปํ มเญฺญ โลเก อุปฺปโนฺน พหูนํ สตฺตานํ อหิตาย ทุกฺขาย อนยาย  พฺยสนายา’’ติฯ ปญฺจมํฯ</p>


<h3>๖. สมฺปทาสุตฺตํ</h3>
<p> ‘‘ติโสฺส  อิมา, ภิกฺขเว, สมฺปทาฯ กตมา ติโสฺส? สทฺธาสมฺปทา, สีลสมฺปทา, ปญฺญาสมฺปทา – อิมา โข, ภิกฺขเว, ติโสฺส สมฺปทา’’ติฯ ฉฎฺฐํฯ</p>


<h3>๗. วุทฺธิสุตฺตํ</h3>
<p> ‘‘ติโสฺส อิมา, ภิกฺขเว, วุทฺธิโยฯ กตมา ติโสฺส? สทฺธาวุทฺธิ, สีลวุทฺธิ, ปญฺญาวุทฺธิ – อิมา โข, ภิกฺขเว, ติโสฺส วุทฺธิโย’’ติฯ สตฺตมํฯ</p>


<h3>๘. อสฺสขฬุงฺกสุตฺตํ</h3>
<p> ‘‘ตโย จ, ภิกฺขเว, อสฺสขฬุเงฺก เทเสสฺสามิ ตโย จ ปุริสขฬุเงฺกฯ ตํ สุณาถ, สาธุกํ มนสิ กโรถ; ภาสิสฺสามี’’ติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘กตเม จ, ภิกฺขเว, ตโย อสฺสขฬุงฺกา? อิธ , ภิกฺขเว, เอกโจฺจ อสฺสขฬุโงฺก ชวสมฺปโนฺน โหติ; น วณฺณสมฺปโนฺน, น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ อสฺสขฬุโงฺก ชวสมฺปโนฺน จ โหติ วณฺณสมฺปโนฺน จ; น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ อสฺสขฬุโงฺก ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ อิเม โข, ภิกฺขเว, ตโย อสฺสขฬุงฺกาฯ</p>


<p>‘‘กตเม จ, ภิกฺขเว, ตโย ปุริสขฬุงฺกา? อิธ, ภิกฺขเว, เอกโจฺจ ปุริสขฬุโงฺก ชวสมฺปโนฺน โหติ; น วณฺณสมฺปโนฺน, น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ ปุริสขฬุโงฺก   ชวสมฺปโนฺน จ โหติ วณฺณสมฺปโนฺน จ; น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ ปุริสขฬุโงฺก ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ</p>


<p>‘‘กถญฺจ, ภิกฺขเว, ปุริสขฬุโงฺก ชวสมฺปโนฺน โหติ; น วณฺณสมฺปโนฺน น อาโรหปริณาหสมฺปโนฺน? อิธ, ภิกฺขเว, ภิกฺขุ ‘อิทํ ทุกฺข’นฺติ ยถาภูตํ ปชานาติ…เป.… ‘อยํ ทุกฺขนิโรธคามินี ปฎิปทา’ติ ยถาภูตํ ปชานาติฯ อิทมสฺส ชวสฺมิํ วทามิฯ อภิธเมฺม โข ปน อภิวินเย ปญฺหํ ปุโฎฺฐ สํสาเทติ  , โน วิสฺสเชฺชติฯ อิทมสฺส น วณฺณสฺมิํ วทามิฯ น โข ปน ลาภี โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ อิทมสฺส น อาโรหปริณาหสฺมิํ วทามิฯ เอวํ โข, ภิกฺขเว, ปุริสขฬุโงฺก ชวสมฺปโนฺน โหติ; น วณฺณสมฺปโนฺน, น อาโรหปริณาหสมฺปโนฺนฯ</p>


<p>‘‘กถญฺจ, ภิกฺขเว, ปุริสขฬุโงฺก ชวสมฺปโนฺน จ โหติ วณฺณสมฺปโนฺน จ; น อาโรหปริณาหสมฺปโนฺน? อิธ, ภิกฺขเว, ภิกฺขุ ‘อิทํ ทุกฺข’นฺติ ยถาภูตํ ปชานาติ…เป.… ‘อยํ ทุกฺขนิโรธคามินี ปฎิปทา’ติ ยถาภูตํ ปชานาติฯ อิทมสฺส ชวสฺมิํ วทามิฯ อภิธเมฺม โข ปน อภิวินเย ปญฺหํ ปุโฎฺฐ วิสฺสเชฺชติ, โน สํสาเทติฯ อิทมสฺส วณฺณสฺมิํ วทามิฯ น ปน ลาภี โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ อิทมสฺส น อาโรหปริณาหสฺมิํ วทามิฯ เอวํ โข , ภิกฺขเว, ปุริสขฬุโงฺก ชวสมฺปโนฺน จ โหติ วณฺณสมฺปโนฺน จ; น อาโรหปริณาหสมฺปโนฺนฯ</p>


<p>‘‘กถญฺจ, ภิกฺขเว, ปุริสขฬุโงฺก ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จ? อิธ, ภิกฺขเว, ภิกฺขุ ‘อิทํ ทุกฺข’นฺติ ยถาภูตํ ปชานาติ…เป.… ‘อยํ  ทุกฺขนิโรธคามินี ปฎิปทา’ติ ยถาภูตํ ปชานาติฯ อิทมสฺส ชวสฺมิํ วทามิฯ อภิธเมฺม โข ปน อภิวินเย ปญฺหํ ปุโฎฺฐ วิสฺสเชฺชติ, โน สํสาเทติฯ อิทมสฺส วณฺณสฺมิํ วทามิฯ ลาภี โข ปน โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ อิทมสฺส อาโรหปริณาหสฺมิํ  วทามิฯ เอวํ โข, ภิกฺขเว, ปุริสขฬุโงฺก ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ อิเม โข, ภิกฺขเว, ตโย ปุริสขฬุงฺกา’’ติฯ อฎฺฐมํฯ</p>


<h3>๙. อสฺสปรสฺสสุตฺตํ</h3>
<p> ‘‘ตโย จ, ภิกฺขเว, อสฺสปรเสฺส  เทเสสฺสามิ ตโย จ ปุริสปรเสฺส ฯ ตํ สุณาถ, สาธุกํ มนสิ กโรถ; ภาสิสฺสามี’’ติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘กตเม  จ, ภิกฺขเว, ตโย อสฺสปรสฺสา? อิธ, ภิกฺขเว, เอกโจฺจ อสฺสปรโสฺส ชวสมฺปโนฺน โหติ; น วณฺณสมฺปโนฺน น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ อสฺสปรโสฺส ชวสมฺปโนฺน โหติ วณฺณสมฺปโนฺน จ; น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ อสฺสปรโสฺส ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ อิเม โข, ภิกฺขเว, ตโย อสฺสปรสฺสาฯ</p>


<p>‘‘กตเม จ, ภิกฺขเว, ตโย ปุริสปรสฺสา? อิธ, ภิกฺขเว, เอกโจฺจ ปุริสปรโสฺส ชวสมฺปโนฺน โหติ; น วณฺณสมฺปโนฺน น อาโรหปริณาหสมฺปโนฺนฯ อิธ ปน, ภิกฺขเว, เอกโจฺจ ปุริสปรโสฺส ชวสมฺปโนฺน จ โหติ วณฺณสมฺปโนฺน จ; น อาโรหปริณาหสมฺปโนฺนฯ อิธ ปน, ภิกฺขเว , เอกโจฺจ ปุริสปรโสฺส ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ</p>


<p>‘‘กถญฺจ , ภิกฺขเว, ปุริสปรโสฺส ชวสมฺปโนฺน โหติ; น วณฺณสมฺปโนฺน, น อาโรหปริณาหสมฺปโนฺน? อิธ, ภิกฺขเว, ภิกฺขุ ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธโมฺม ตสฺมา โลกาฯ อิทมสฺส ชวสฺมิํ วทามิฯ อภิธเมฺม โข ปน อภิวินิเย ปญฺหํ ปุโฎฺฐ สํสาเทติ, โน วิสฺสเชฺชติฯ อิทมสฺส น วณฺณสฺมิํ วทามิฯ น โข ปน ลาภี โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํ ฯ อิทมสฺส น อาโรหปริณาหสฺมิํ วทามิฯ เอวํ โข, ภิกฺขเว, ปุริสปรโสฺส ชวสมฺปโนฺน โหติ; น วณฺณสมฺปโนฺน, น อาโรหปริณาหสมฺปโนฺนฯ</p>


<p>‘‘กถญฺจ, ภิกฺขเว, ปุริสปรโสฺส ชวสมฺปโนฺน จ โหติ วณฺณสมฺปโนฺน จ, น อาโรหปริณาหสมฺปโนฺน? อิธ, ภิกฺขเว, ภิกฺขุ ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธโมฺม ตสฺมา โลกาฯ อิทมสฺส ชวสฺมิํ วทามิฯ อภิธเมฺม โข ปน อภิวินเย ปญฺหํ ปุโฎฺฐ วิสฺสเชฺชติ, โน สํสาเทติฯ อิทมสฺส วณฺณสฺมิํ วทามิฯ น โข ปน ลาภี โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ อิทมสฺส น อาโรหปริณาหสฺมิํ วทามิฯ เอวํ โข, ภิกฺขเว, ปุริสปรโสฺส ชวสมฺปโนฺน จ โหติ; วณฺณสมฺปโนฺน จ, น อาโรหปริณาหสมฺปโนฺนฯ</p>


<p>‘‘กถญฺจ , ภิกฺขเว, ปุริสปรโสฺส ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จ? อิธ, ภิกฺขเว , ภิกฺขุ ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธโมฺม ตสฺมา โลกาฯ อิทมสฺส ชวสฺมิํ วทามิฯ อภิธเมฺม โข ปน อภิวินเย ปญฺหํ ปุโฎฺฐ วิสฺสเชฺชติ, โน สํสาเทติฯ อิทมสฺส วณฺณสฺมิํ วทามิฯ ลาภี โข ปน โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ อิทมสฺส อาโรหปริณาหสฺมิํ วทามิฯ เอวํ โข, ภิกฺขเว, ปุริสปรโสฺส ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ อิเม โข, ภิกฺขเว, ตโย ปุริสปรสฺสา’’ติฯ นวมํฯ</p>


<h3>๑๐. อสฺสาชานียสุตฺตํ</h3>
<p> ‘‘ตโย จ, ภิกฺขเว, ภเทฺร อสฺสาชานีเย เทเสสฺสามิ ตโย จ ภเทฺร ปุริสาชานีเยฯ ตํ สุณาถ, สาธุกํ มนสิ กโรถ; ภาสิสฺสามี’’ติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘กตเม  จ, ภิกฺขเว, ตโย ภทฺรา อสฺสาชานียา? อิธ, ภิกฺขเว, เอกโจฺจ ภโทฺร อสฺสาชานีโย  …เป.… ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ อิเม โข, ภิกฺขเว, ตโย ภทฺรา อสฺสาชานียาฯ</p>


<p>‘‘กตเม จ ภิกฺขเว, ตโย ภทฺรา ปุริสาชานียา? อิธ, ภิกฺขเว, เอกโจฺจ ภโทฺร ปุริสาชานีโย…เป.… ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จฯ</p>


<p>‘‘กถญฺจ, ภิกฺขเว, ภโทฺร ปุริสาชานีโย…เป.… ชวสมฺปโนฺน จ โหติ วณฺณสมฺปโนฺน จ อาโรหปริณาหสมฺปโนฺน จ? อิธ, ภิกฺขเว, ภิกฺขุ อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ  อภิญฺญา สจฺฉิกตฺวา อุปสมฺปชฺช วิหรติฯ อิทมสฺส ชวสฺมิํ วทามิฯ อภิธเมฺม โข ปน อภิวินเย ปญฺหํ ปุโฎฺฐ วิสฺสเชฺชติ, โน สํสาเทติฯ อิทมสฺส วณฺณสฺมิํ วทามิฯ ลาภี โข ปน โหติ จีวรปิณฺฑปาตเสนาสนคิลานปฺปจฺจยเภสชฺชปริกฺขารานํฯ อิทมสฺส อาโรหปริณาหสฺมิํ วทามิฯ เอวํ โข, ภิกฺขเว, ภโทฺร ปุริสาชานีโย ชวสมฺปโนฺน จ โหติ วณฺณสมฺปโนฺน  จ อาโรหปริณาหสมฺปโนฺน จฯ อิเม โข, ภิกฺขเว, ตโย ภทฺรา ปุริสาชานียา’’ติฯ ทสมํฯ</p>


<h3>๑๑. ปฐมโมรนิวาปสุตฺตํ</h3>
<p> เอกํ สมยํ ภควา ราชคเห วิหรติ โมรนิวาเป ปริพฺพาชการาเมฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ตีหิ, ภิกฺขเว, ธเมฺมหิ สมนฺนาคโต ภิกฺขุ อจฺจนฺตนิโฎฺฐ โหติ อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสานํฯ กตเมหิ ตีหิ? อเสเกฺขน สีลกฺขเนฺธน, อเสเกฺขน สมาธิกฺขเนฺธน, อเสเกฺขน ปญฺญากฺขเนฺธนฯ อิเมหิ โข, ภิกฺขเว, ตีหิ ธเมฺมหิ สมนฺนาคโต ภิกฺขุ อจฺจนฺตนิโฎฺฐ โหติ อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสาน’’นฺติฯ เอกาทสมํฯ</p>


<h3>๑๒. ทุติยโมรนิวาปสุตฺตํ</h3>
<p> ‘‘ตีหิ, ภิกฺขเว, ธเมฺมหิ สมนฺนาคโต ภิกฺขุ อจฺจนฺตนิโฎฺฐ โหติ อจฺจนฺตโยคเกฺขมี  อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสานํฯ กตเมหิ ตีหิ? อิทฺธิปาฎิหาริเยน , อาเทสนาปาฎิหาริเยน, อนุสาสนีปาฎิหาริเยน – อิเมหิ โข, ภิกฺขเว, ตีหิ ธเมฺมหิ  สมนฺนาคโต ภิกฺขุ อจฺจนฺตนิโฎฺฐ โหติ อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสาน’’นฺติฯ ทฺวาทสมํฯ</p>


<h3>๑๓. ตติยโมรนิวาปสุตฺตํ</h3>
<p> ‘‘ตีหิ, ภิกฺขเว, ธเมฺมหิ สมนฺนาคโต ภิกฺขุ อจฺจนฺตนิโฎฺฐ โหติ อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสานํฯ กตเมหิ ตีหิ? สมฺมาทิฎฺฐิยา, สมฺมาญาเณน, สมฺมาวิมุตฺติยา – อิเมหิ โข, ภิกฺขเว, ตีหิ ธเมฺมหิ สมนฺนาคโต ภิกฺขุ อจฺจนฺตนิโฎฺฐ  โหติ อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสาโน เสโฎฺฐ เทวมนุสฺสาน’’นฺติฯ เตรสมํฯ</p>

</p>


<p>ตสฺสุทฺทานํ –</p>


<p>
โยโธ ปริสมิตฺตญฺจ, อุปฺปาทา เกสกมฺพโล;  
  
สมฺปทา วุทฺธิ ตโย, อสฺสา ตโย โมรนิวาปิโนติฯ  
</p>
  
  
  
  
  