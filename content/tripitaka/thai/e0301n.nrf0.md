<h2>ปรมตฺถทีปนี</h2>
<h2>สงฺคห มหาฎีกา ปาฐ</h2>
<h3>คนฺถารพฺภกถา</h3>
<p>[ก]</p>


<p>
อุทยา  
ยสฺส เอกสฺส, สทฺธมฺมรํสิ ชาลิโน;  
  
ปพุชฺฌิํสุ ชนมฺพุชา, ชาติเกฺขเตฺต มหาสเรฯ  
</p>
  
<p>[ข]</p>


<p>
วนฺทามิ ตํ มหาสูรํ, มหาโมห ตโมนุทํ;  
  
สญฺชาตํ โส หทเย มยฺหํ, ตโมขนฺธํ ปนูทตํฯ  
</p>
  
<p>[ค]</p>


<p>
โปราณเกหิ วิญฺญูหิ, วณฺณิตา วณฺณนา พหู;  
  
ทิสฺสนฺติ อิธ โลกมฺหิ, อภิธมฺมตฺถสงฺคเหฯ  
</p>
  
<p>[ฆ]</p>


<p>
น ตาหิ ตุฎฺฐิํ วินฺทนฺติ, เย สารตฺถา ภิมานิโน;  
  
เต มํ สงฺคมฺม ยาจนฺติ, ปรมตฺถสฺส ทีปนํฯ  
</p>
  
<p>[ง]</p>


<p>
มหณฺณเว รตนานิ, อุทฺธริตฺวา ทิปวาสินํ;  
  
ยถิจฺฉกํปิ ทเชฺชยฺยุํ, น วตฺตพฺพาว อูนตาฯ  
</p>
  
<p>[จ]</p>


<p>
ตเถเวตฺถ  
วิปุลตฺถา, อณฺณเว รตนูปมา;  
  
สตกฺขตฺตุํปิ วเณฺณยฺยุํ, ปริยาทินฺนา น เหสฺสเรฯ  
</p>
  
<p>[ฉ]</p>


<p>
ตสฺมา ตาสุ วณฺณนาสุ, สารมาทาย วณฺณนํ;  
  
นานาสารตฺถ สมฺปุณฺณํ, อุตฺตาน ปทพฺยญฺชนํฯ  
</p>
  
<p>[ช]</p>


<p>
นาติสเงฺขป วิตฺถารํ, มนฺทพุทฺธิปฺปโพธนํ;  
  
กริสฺสํ ตํ ปรมเตฺถสุ, สุณนฺตุ ปาฎวตฺถิโนติฯ  
</p>
  
  
  
  
  