<h1>๑๗. สตฺตรสโม ปริเจฺฉโท</h1>
<h3>อภิญฺญารมฺมณนิเทฺทโส</h3>
<ol>
<li>
อนาคตํสญาณญฺจ  
, ยถากมฺมุปคมฺปิ จ;  
  
ปญฺจ อิทฺธิวิธาทีนิ, สตฺตาภิญฺญา อิมา ปนฯ  
</li>
  
<li>
เอตาสํ  
ปน สตฺตนฺนํ, อภิญฺญานมิโต ปรํ;  
  
ปวกฺขามิ สมาเสน, อารมฺมณวินิจฺฉยํฯ  
</li>
  
<li>
อารมฺมณตฺติกา วุตฺตา, เย จตฺตาโร มเหสินา;  
  
สตฺตนฺนเมตฺถ ญาณานํ, สมฺปวตฺติํ สุณาถ เมฯ  
</li>
  
<li>
ตตฺถ  
อิทฺธิวิธญาณํ,  
ปริตฺตาทีสุ สตฺตสุ;  
  
อารมฺมณวิภาเคสุ, ปวตฺตติ กถํ ปนฯ  
</li>
  
<li>
กาเยนาทิสฺสมาเนน, คนฺตุกาโม ยทาภเว;  
  
จิตฺตสนฺนิสฺสิตํ กตฺวา, กายํ จิตฺตวเสน ตํฯ  
</li>
  
<li>
มหคฺคเต  
จ จิตฺตสฺมิํ, สมาโรเปติ โส ตทา;  
  
กายารมฺมณโต ญาณํ, ปริตฺตารมฺมณํ สิยาฯ  
</li>
  
<li>
ทิสฺสมาเนน กาเยน, คนฺตุกาโม ยทา ภเว;  
  
กายสนฺนิสฺสิตํ กตฺวา, จิตฺตํ กายวเสน ตํฯ  
</li>
  
<li>
ปาทกชฺฌานจิตฺตํ ตํ, กาเย โรเปติ โส ตทา;  
  
ฌานารมฺมณโต ญาณํ, ตํ มหคฺคตโคจรํฯ  
</li>
  
<li>
อนาคตมตีตญฺจ, กโรติ วิสยํ ยทา;  
  
อตีตารมฺมณํ โหติ, ตทานาคตโคจรํฯ  
</li>
  
<li>
กาเยน ทิสฺสมาเนน, คมเน ปน ภิกฺขุโน;  
  
ปจฺจุปฺปโนฺน ภเว ตสฺส, โคจโรติ วินิทฺทิเสฯ  
</li>
  
<li>
กายํ จิตฺตวเสนาปิ, จิตฺตํ กายวเสน วา;  
  
ปริณามนกาลสฺมิํ, อชฺฌตฺตารมฺมณํ สิยาฯ  
</li>
  
<li>
พหิทฺธารมฺมณํ โหติ, พหิทฺธารูปทสฺสเน;  
  
เอวมิทฺธิวิธํ ญาณํ, สมฺปวตฺตติ สตฺตสุฯ  
</li>
  
<li>
ปจฺจุปฺปเนฺน ปริเตฺต จ, พหิทฺธชฺฌตฺติเกสุปิ;  
  
จตูเสฺวเตสุ ธเมฺมสุ, ทิพฺพโสตํ ปวตฺตติฯ  
</li>
  
<li>
ปจฺจุปฺปโนฺน  
  
ปริโตฺต จ, สโทฺท อารมฺมณํ ยโต;  
  
ปริตฺตารมฺมณํ ปจฺจุ-ปฺปนฺนารมฺมณตํ คตํฯ  
</li>
  
<li>
อตฺตโน กุจฺฉิสทฺทสฺส, สวเนปิ ปรสฺส จ;  
  
อชฺฌตฺตารมฺมณเญฺจว, พหิทฺธารมฺมณมฺปิ จฯ  
</li>
  
<li>
  
เจโตปริยญาณมฺปิ,  
ปริตฺตาทีสุ อฎฺฐสุ;  
  
อารมฺมณวิภาเคสุ, ปวตฺตติ กถํ ปนฯ  
</li>
  
<li>
ปริตฺตารมฺมณํ โหติ, ปริตฺตานํ ปชานเน;  
  
ชานเน มชฺฌิมานํ ตุ, ตํ มหคฺคตโคจรํฯ  
</li>
  
<li>
ชานเน ปน มคฺคสฺส, ผลสฺสาปิ ปชานเน;  
  
ตทา ปนสฺส ญาณสฺส, อปฺปมาโณว โคจโรฯ  
</li>
  
<li>
ตํ  
มคฺคารมฺมณํ โหติ, มคฺคจิตฺตสฺส ชานเน;  
  
ปริยาเยเนเวตสฺส, มคฺคารมฺมณตา มตาฯ  
</li>
  
<li>
อตีเต สตฺตทิวส-พฺภนฺตเร จ ยทา ปน;  
  
อนาคเต ตถา สตฺต-ทิวสพฺภนฺตเรปิ จฯ  
</li>
  
<li>
ปเรสํ ปน จิตฺตสฺส, ชานเน สมุทีริตํ;  
  
อตีตารมฺมณเญฺจว, ตทานาคตโคจรํฯ  
</li>
  
<li>
กถญฺจ ปน ตํ ปจฺจุปฺปนฺนโคจรตํ คตํ;  
  
ปจฺจุปฺปนฺนํ ติธา วุตฺตํ, ขณสนฺตติอทฺธโตฯ  
</li>
  
<li>
ตตฺถ ติกฺขณสมฺปตฺตํ, ปจฺจุปฺปนฺนขณาทิกํ;  
  
เอกเทฺวสนฺตติวารปริยาปนฺนมิทํ ปนฯ  
</li>
  
<li>
สนฺตติปจฺจุปฺปนฺนนฺติ, อาหุ สนฺตติโกวิทา;  
  
เอกพฺภวปริจฺฉินฺนํ, ปจฺจุปฺปนฺนนฺติ ปจฺฉิมํฯ  
</li>
  
<li>
ขณาทิกตฺตยํ ปจฺจุ-ปฺปนฺนํ ตมาหุ เกจิธ;  
  
เจโตปริยญาณสฺส, โหติ อารมฺมณํ อิติฯ  
</li>
  
<li>
ยถา  
จ ปุปฺผมุฎฺฐิมฺหิ, อุกฺขิเตฺต คคเน ปน;  
  
อวสฺสํ เอกเมกสฺส, วณฺฎํ วเณฺฎน วิชฺฌติฯ  
</li>
  
<li>
เอวํ มหาชนสฺสาปิ, จิเตฺต อาวชฺชิเต ปน;  
  
เอกสฺส จิตฺตเมเกน, อวสฺสํ ปน วิชฺฌติฯ  
</li>
  
<li>
เยนาวชฺชติ จิเตฺตน, เยน ชานาติ เจตสา;  
  
เตสํ ทฺวินฺนํ สหฎฺฐานา-ภาวโต ตํ น ยุชฺชติฯ  
</li>
  
<li>
ชวนาวชฺชนานํ ตุ, นานารมฺมณปตฺติโต;  
  
อนิเฎฺฐ ปน หิ ฐาเน, อยุตฺตนฺติ ปกาสิตํฯ  
</li>
  
<li>
ตสฺมา สนฺตติอทฺธาน-ปจฺจุปฺปนฺนานเมว ตุ;  
  
วเสน ปจฺจุปฺปนฺนํ ตํ, โหติ อารมฺมณํ อิทํฯ  
</li>
  
<li>
ปจฺจุปฺปนฺนมฺปิ อทฺธาขฺยํ, อิทํ ชวนวารโต;  
  
ทีเปตพฺพนฺติ นิทฺทิฎฺฐํ, ตตฺรายํ ทีปนานโยฯ  
</li>
  
<li>
ยทา  
  
ปรสฺส จิตฺตญฺหิ, ญาตุมาวชฺชติทฺธิมา;  
  
อาวชฺชนมโน ตสฺส, ปจฺจุปฺปนฺนขณวฺหยํฯ  
</li>
  
<li>
อารมฺมณํ ตทา กตฺวา, เตน สทฺธิํ นิรุชฺฌติ;  
  
ชวนานิ หิ ชายเนฺต, ตสฺส จตฺตาริ ปญฺจ วาฯ  
</li>
  
<li>
เอเตสํ ปจฺฉิมํ จิตฺตํ, อิทฺธิจิตฺตมุทีริตํ;  
  
กามาวจรจิตฺตานิ, เสสานีติ วินิทฺทิเสฯ  
</li>
  
<li>
เอเตสํ ปน สเพฺพสํ, นิรุทฺธํ ตุ ตเทว จ;  
  
จิตฺตํ อารมฺมณํ โหติ, ตสฺมา สพฺพานิ ตานิปิฯ  
</li>
  
<li>
เอการมฺมณตํ ยนฺติ, น นานารมฺมณานิ หิ;  
  
อทฺธาวสา ภเว ปจฺจุ-ปฺปนฺนารมฺมณโต ปนฯ  
</li>
  
<li>
เอการมฺมณภาเวปิ, อิทฺธิมานสเมว จ;  
  
ปรสฺส จิตฺตํ ชานาติ, เนตรานิ ยถา ปนฯ  
</li>
  
<li>
จกฺขุทฺวาเร  
ตุ วิญฺญาณํ, รูปํ ปสฺสติ เนตรํ;  
  
เอวเมว จ ตํ อิทฺธิ-จิตฺตเมว จ ชานาติฯ  
</li>
  
<li>
ปรจิตฺตารมฺมณตฺตา, พหิทฺธารมฺมณํ สิยา;  
  
เจโตปริยญาณมฺปิ, อฎฺฐเสฺวว ปวตฺตติฯ  
</li>
  
<li>
  
ปุเพฺพนิวาสญาณ  
มฺปิ, ปริตฺตาทีสุ อฎฺฐสุ;  
  
อารมฺมณวิภาเคสุ, ปวตฺตติ กถํ ปนฯ  
</li>
  
<li>
กามาวจรขนฺธานํ, สมนุสฺสรเณ ปน;  
  
ปริตฺตารมฺมณํเยว, โหตีติ ปริทีปเยฯ  
</li>
  
<li>
รูปาวจริการุปฺปขนฺธานุสฺสรเณ ปน;  
  
ภวตีติ หิ ญาตพฺพํ, ตํ มหคฺคตโคจรํฯ  
</li>
  
<li>
อตีเต อตฺตนา มคฺคํ, ภาวิตํ ตุ ผลมฺปิ วา;  
  
สมนุสฺสรโต เอว-ปฺปมาณารมฺมณํ สิยาฯ  
</li>
  
<li>
สมนุสฺสรโต มคฺคํ, มคฺคารมฺมณเมว ตํ;  
  
อตีตารมฺมณํเยว, โหติ เอกนฺตโต อิทํฯ  
</li>
  
<li>
เจโตปริยญาณมฺปิ  
, ยถากมฺมุปคมฺปิ จ;  
  
อตีตารมฺมณา โหนฺติ, กิญฺจาปิ อถ โข ปนฯ  
</li>
  
<li>
เจโตปริยญาณสฺส, สตฺตทฺทิวสพฺภนฺตรํ;  
  
อตีตํ จิตฺตเมวสฺส, อารมฺมณมุทีริตํฯ  
</li>
  
<li>
อตีเต เจตนามตฺตํ, ยถากมฺมุปคสฺสปิ;  
  
ปุเพฺพนิวาสญาณสฺส, นตฺถิ กิญฺจิ อโคจรํฯ  
</li>
  
<li>
อชฺฌตฺตารมฺมณํ อตฺต-ขนฺธานุสฺสรเณ สิยา;  
  
พหิทฺธารมฺมณํ อญฺญ-ขนฺธานุสฺสรเณ ภเวฯ  
</li>
  
<li>
สรเณ นามโคตฺตสฺส, ตํ นวตฺตพฺพโคจรํ;  
  
ปุเพฺพนิวาสญาณมฺปิ, อฎฺฐเสฺวว ปวตฺตติฯ  
</li>
  
<li>
ปจฺจุปฺปเนฺน  
ปริเตฺต จ, พหิทฺธชฺฌตฺติเกสุปิ;  
  
จตูเสฺวเตสุ ธเมฺมสุ, ทิพฺพจกฺขุ ปวตฺตติฯ  
</li>
  
<li>
  
ทิพฺพโสต  
สมํ  
  
ทิพฺพ-จกฺขุ  
อารมฺมณกฺกเม;  
  
รูปํ สโทฺทติ ทฺวินฺนํ ตุ, อยเมว วิเสสตาฯ  
</li>
  
<li>
  
อนาคตํสญาณ  
มฺปิ, ปริตฺตาทีสุ อฎฺฐสุ;  
  
อารมฺมณวิภาเคสุ, ปวตฺตติ กถํ ปนฯ  
</li>
  
<li>
นิพฺพตฺติสฺสติ ยํ กามา-วจเรติ ปชานโต;  
  
ปริตฺตารมฺมณํ โหติ, รูปารูเปสฺวนาคเตฯ  
</li>
  
<li>
นิพฺพตฺติสฺสติ ยญฺจาปิ, สิยา มหคฺคตโคจรํ;  
  
ภาเวสฺสติ อยํ มคฺคํ, ผลํ สจฺฉิกริสฺสติฯ  
</li>
  
<li>
เอวํ ปชานเน อปฺป-มาณารมฺมณตํ ภเว;  
  
มคฺคํ ภาเวสฺสติเจฺจว, ชานเน มคฺคโคจรํฯ  
</li>
  
<li>
เอกเนฺตน อิทํ ญาณํ, โหตานาคตโคจรํ;  
  
เจโตปริยํ ตุ กิญฺจาปิ, โหตานาคตโคจรํฯ  
</li>
  
<li>
อถ โข ปน ตํ สตฺต-ทิวสพฺภนฺตรํ ปน;  
  
จิตฺตเมว จ ชานาติ, น หิ ตํ อญฺญโคจรํฯ  
</li>
  
<li>
อนาคตํสญาณสฺส  
, อนาคตํสโคจรํ;  
  
‘‘อหํ เทโว ภวิสฺสามิ’’-เจฺจวมชฺฌตฺตโคจรํฯ  
</li>
  
<li>
‘‘ติโสฺส ผุโสฺส อมุตฺรายํ,  
  
นิพฺพตฺติสฺสตินาคเต’’;  
  
อิเจฺจวํ ชานเน ตสฺส,  
  
พหิทฺธารมฺมณํ สิยาฯ  
</li>
  
<li>
ชานเน นามโคตฺตสฺส, ยสฺส กสฺสจินาคเต;  
  
ปุเพฺพนิวาสญาณํว, ตํ นวตฺตพฺพโคจรํฯ  
</li>
  
<li>
  
ยถากมฺมุปคญาณํ  
  
, ปริตฺตาทีสุ ปญฺจสุ;  
  
อารมฺมณวิภาเคสุ, ปวตฺตติ กถํ ปนฯ  
</li>
  
<li>
ชานเน กามกมฺมสฺส, ปริตฺตารมฺมณํ สิยา;  
  
ตถา มหคฺคตกมฺมสฺส, ตํ มหคฺคตโคจรํฯ  
</li>
  
<li>
อตีตเมว ชานาติ, ตสฺมา จาตีตโคจรํ;  
  
อชฺฌตฺตารมฺมณํ โหติ, อตฺตโน กมฺมชานเนฯ  
</li>
  
<li>
พหิทฺธารมฺมณํ โหติ, ปรกมฺมปชานเน;  
  
เอวํ ปวตฺติ ญาตพฺพา, ยถากมฺมุปคสฺสปิฯ  
</li>
  
<li>
สตฺตนฺนมฺปิ อภิญฺญานํ, วุโตฺต อารมฺมณกฺกโม;  
  
เอตฺถ วุตฺตนเยเนว, เวทิตโพฺพ วิภาวินาฯ  
</li>
  
<li>
วิวิธตฺถวณฺณปเทหิ สมฺปนฺนํ,  
  
มธุรตฺถมตินีหรํ คนฺถํ;  
  
โสตุชนสฺส หทยปีติกรํ,  
  
สุเณยฺย โกจิ มนุโช สเจตโนฯ  
</li>
  
อิติ อภิธมฺมาวตาเร อภิญฺญารมฺมณนิเทฺทโส นาม  
</li>
  
สตฺตรสโม ปริเจฺฉโทฯ  
</li>
  
  
  
  
  