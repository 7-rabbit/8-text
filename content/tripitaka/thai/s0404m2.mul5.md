<h1>(๖) ๑. เขมวโคฺค</h1>
<h3>๑. เขมสุตฺตํ</h3>
<p> ‘‘‘เขมํ  เขม’นฺติ  , อาวุโส, วุจฺจติฯ กิตฺตาวตา นุ โข, อาวุโส, เขมํ วุตฺตํ ภควตา’’ติ?</p>


<p>‘‘อิธาวุโส, ภิกฺขุ วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติฯ เอตฺตาวตาปิ โข, อาวุโส, เขมํ วุตฺตํ ภควตา ปริยาเยน…เป.…ฯ</p>


<p>‘‘ปุน จปรํ, อาวุโส, ภิกฺขุ สพฺพโส เนวสญฺญานาสญฺญายตนํ สมติกฺกมฺม สญฺญาเวทยิตนิโรธํ อุปสมฺปชฺช วิหรติ, ปญฺญาย จสฺส ทิสฺวา อาสวา ปริกฺขีณา โหนฺติฯ เอตฺตาวตาปิ โข, อาวุโส, เขมํ วุตฺตํ ภควตา นิปฺปริยาเยนา’’ติฯ ปฐมํฯ</p>


<h3>๒. เขมปฺปตฺตสุตฺตํ</h3>
<p> เขมปฺปโตฺต เขมปฺปโตฺตติ, อาวุโส, วุจฺจติ…เป.…ฯ ทุติยํฯ</p>


<h3>๓. อมตสุตฺตํ</h3>
<p> อมตํ อมตนฺติ, อาวุโส, วุจฺจติ…เป.…ฯ ตติยํฯ</p>


<h3>๔. อมตปฺปตฺตสุตฺตํ</h3>
<p> อมตปฺปโตฺต อมตปฺปโตฺตติ, อาวุโส, วุจฺจติ…เป.…ฯ จตุตฺถํฯ</p>


<h3>๕. อภยสุตฺตํ</h3>
<p> อภยํ  อภยนฺติ, อาวุโส, วุจฺจติ…เป.…ฯ ปญฺจมํฯ</p>


<h3>๖. อภยปฺปตฺตสุตฺตํ</h3>
<p> อภยปฺปโตฺต อภยปฺปโตฺตติ, อาวุโส, วุจฺจติ…เป.…ฯ ฉฎฺฐํฯ</p>


<h3>๗. ปสฺสทฺธิสุตฺตํ</h3>
<p> ปสฺสทฺธิ ปสฺสทฺธีติ, อาวุโส, วุจฺจติ…เป.…ฯ สตฺตมํฯ</p>


<h3>๘. อนุปุพฺพปสฺสทฺธิสุตฺตํ</h3>
<p> อนุปุพฺพปสฺสทฺธิ   อนุปุพฺพปสฺสทฺธีติ, อาวุโส, วุจฺจติ…เป.…ฯ อฎฺฐมํฯ</p>


<h3>๙. นิโรธสุตฺตํ</h3>
<p> นิโรโธ นิโรโธติ, อาวุโส, วุจฺจติ…เป.…ฯ นวมํฯ</p>


<h3>๑๐. อนุปุพฺพนิโรธสุตฺตํ</h3>
<p> ‘‘‘อนุปุพฺพนิโรโธ อนุปุพฺพนิโรโธ’ติ, อาวุโส, วุจฺจติฯ กิตฺตาวตา  นุ โข, อาวุโส, อนุปุพฺพนิโรโธ วุโตฺต ภควตา’’ติ?</p>


<p>‘‘อิธาวุโส, ภิกฺขุ วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติฯ เอตฺตาวตาปิ โข, อาวุโส, อนุปุพฺพนิโรโธ วุโตฺต ภควตา ปริยาเยน…เป.… ฯ</p>


<p>‘‘ปุน จปรํ, อาวุโส, ภิกฺขุ สพฺพโส เนวสญฺญานาสญฺญายตนํ สมติกฺกมฺม สญฺญาเวทยิตนิโรธํ อุปสมฺปชฺช วิหรติ, ปญฺญาย จสฺส ทิสฺวา อาสวา ปริกฺขีณา โหนฺติฯ เอตฺตาวตาปิ โข, อาวุโส, อนุปุพฺพนิโรโธ วุโตฺต ภควตา นิปฺปริยาเยนา’’ติฯ ทสมํฯ</p>


<h3>๑๑. อภพฺพสุตฺตํ</h3>
<p> ‘‘นว, ภิกฺขเว, ธเมฺม อปฺปหาย อภโพฺพ อรหตฺตํ สจฺฉิกาตุํฯ กตเม นว? ราคํ, โทสํ, โมหํ, โกธํ, อุปนาหํ, มกฺขํ, ปฬาสํ, อิสฺสํ, มจฺฉริยํ – อิเม โข, ภิกฺขเว, นว ธเมฺม อปฺปหาย อภโพฺพ อรหตฺตํ สจฺฉิกาตุํฯ</p>


<p>‘‘นว, ภิกฺขเว, ธเมฺม ปหาย ภโพฺพ อรหตฺตํ สจฺฉิกาตุํฯ กตเม นว? ราคํ, โทสํ, โมหํ, โกธํ, อุปนาหํ, มกฺขํ, ปฬาสํ, อิสฺสํ, มจฺฉริยํ – อิเม โข, ภิกฺขเว, นว ธเมฺม ปหาย ภโพฺพ อรหตฺตํ สจฺฉิกาตุ’’นฺติฯ เอกาทสมํฯ</p>

</p>


<p>ตสฺสุทฺทานํ –</p>


<p>
เขโม  
จ อมตเญฺจว, อภยํ ปสฺสทฺธิเยน จ;  
  
นิโรโธ อนุปุโพฺพ จ, ธมฺมํ ปหาย ภเพฺพน จาติฯ  
</p>
  
  
  
  
  