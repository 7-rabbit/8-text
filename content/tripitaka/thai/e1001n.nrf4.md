<h1>พาลทุชฺชนกณฺฑ</h1>
<ol>
<li>
กายทุจฺจริตาทีหิ  
, สมฺปโนฺน ปาปมานุโช;  
  
พาโลติ โลกนาเถน, กิตฺติโต ธมฺมสามินาฯ  
</li>
  
<li>
ทุจินฺติตจินฺตี เจว, ทุพฺภาสิตภาสีปิ จ;  
  
ทุกฺกฎกมฺมการี จ, ปาปโก พาลมานุโชฯ  
</li>
  
<li>
อติปิโย  
น กาตโพฺพ, ขโล โกตุหลํ กโร;  
  
สิรสา วหมาโนปิ, อฑฺฒปูโร ฆโฎ ยถาฯ  
</li>
  
<li>
สโปฺป ทุโฎฺฐ ขโล ทุโฎฺฐ, สปฺปา ทุฎฺฐตโร ขโล;  
  
มโนฺตสเธหิ ตํ สปฺปํ, ขลํ เกนุปสมฺมติฯ  
</li>
  
<li>
โย  
พาโล มญฺญติ พาลฺยํ, ปณฺฑิโต วาปิ เตนโส;  
  
พาโล จ ปณฺฑิตมานี, ส เว พาโลติ วุจฺจติฯ  
</li>
  
<li>
มธูว มญฺญติ พาโล, ยาว ปาปํ น ปจฺจติ;  
  
ยทา จ ปจฺจติ ปาปํ, อถ ทุกฺขํ นิคจฺฉติฯ  
</li>
  
<li>
น  
สาธุ พลวา พาโล, สาหสา วินฺทเต ธนํ;  
  
กายสฺส เภทา ทุปฺปโญฺญ, นิรยํ โสปปชฺชติฯ  
</li>
  
<li>
ฆเร  
ทุโฎฺฐ มูสิโก จ, วเน ทุโฎฺฐ จ วานโร;  
  
สกุเณ จ ทุโฎฺฐ กาโก, นเรทุโฎฺฐ จ พฺราหฺมโณฯ  
</li>
  
<li>
ทีฆา ชาครโต รตฺติ, ทีฆํ สนฺตสฺส โยชนํ;  
  
ทีโฆ พาลานสํสาโร, สทฺธมฺมํ อวิชานตํฯ  
</li>
  
<li>
ติลมตฺตํ  
ปเรสญฺจ, อปฺปโทสญฺจ ปสฺสติ;  
  
นาฬิเกรมฺปิ สโทสํ, ขลชาโต น ปสฺสติฯ  
</li>
  
<li>
นตฺตโทสํ ปเร ชญฺญา, ชญฺญา โทสํ ปรสฺสตุ;  
  
คุโยฺห กุมฺมาว องฺคานิ, ปรโทสญฺจ ลกฺขเยฯ  
</li>
  
<li>
ลุทฺธํ  
อเตฺถน คเณฺหยฺย, ถทฺธํ อญฺชลิกมฺมุนา;  
  
ฉนฺทานุวตฺติยา มูฬฺหํ, ยถาภูเตน ปณฺฑิตํฯ  
</li>
  
<li>
ยถา อุทุมฺพรปกฺกา, พหิ รตฺตกา เอว จ;  
  
อโนฺตกิมิล สมฺปุณฺณา, เอวํ ทุชฺชนหทยาฯ  
</li>
  
<li>
ยาวชีวมฺปิ  
เจ พาโล, ปณฺฑิตํ ปยิรุปาสติ;  
  
น โส ธมฺมํ วิชานาติ, ทพฺพี สูปรสํ ยถาฯ  
</li>
  
<li>
จรเญฺจ นาธิคเจฺฉยฺย, เสยฺยํ สทิสมตฺตโน;  
  
เอกจริยํ ทฬฺหํ กยิรา, นตฺถิ พาเล สหายตาฯ  
</li>
  
<li>
อชาตมตมูฬฺหานํ  
, วรมาทโย น จนฺติโม;  
  
สกิํ ทุกฺขกราวาท-โยนฺติโม ตุ ปเท ปเทฯ  
</li>
  
<li>
ทุชฺชเนน  
สมํ เวรํ, สขฺยญฺจาปิ น การเย;  
  
อุโณฺห ทหติ จงฺคาโร, สีโต กณฺหายเต กรํฯ  
</li>
  
<li>
ทุชฺชโน ปิยวาที จ, เนตํ วิสฺสาสการณํ;  
  
มธุ ติฎฺฐติ ชิวฺหเคฺค, หทเย หลาหลํ วิสํฯ  
</li>
  
<li>
ทุชฺชโน  
ปริหาตโพฺพ, วิชฺชายาลงฺกโตปิ จ;  
  
มณินา ภูสิโต สโปฺป, กิเมโส น ภยงฺกโรฯ  
</li>
  
<li>
นาฬิเกรสมาการา, ทิสฺสเนฺตปิ หิ สชฺชนา;  
  
อเญฺญ พทริกาการา, พหิเรว มโนหราฯ  
</li>
  
<li>
ยถาปิ  
ปน สปกฺกา, พหิ กณฺฎกเมว จ;  
  
อโนฺต อมตสมฺปุณฺณา, เอวํ สุชนหทยาฯ  
</li>
  
ยถา อุทุมฺพรปกฺกา, พหิ รตฺตกเมว จ;  
  
เอวํ กิมิลสมฺปุณา, เอวํ ทุชฺชนหทยาฯ  
</li>
  
<li>
โทสภีโต อนารโมฺภ, ตํ กา ปุริสลกฺขณํ;  
  
โกหฺยชิณฺณภยา นนุ, โภชนํ ปริหียเตฯ  
</li>
  
<li>
ปโยปานํ ภุชงฺคานํ, เกวลํ วิสวฑฺฒนํ;  
  
อุปเทโส หิ มูฬฺหานํ, ปโกปาย น สนฺติยาฯ  
</li>
  
<li>
น  
ฐาตพฺพํ น คนฺตพฺพํ, ทุชฺชเนน สมํ กฺวจิ;  
  
ทุชฺชโน หิ ทุกฺขํ เทติ, น โส สุขํ กทาจิปิฯ  
</li>
  
<li>
อพทฺธา ตตฺถ พชฺฌนฺติ, ยตฺถ พาลา ปภาสเร;  
  
พทฺธาปิ ตตฺถ มุจฺจนฺติ, ยตฺถ ธีรา ปภาสเรฯ  
</li>
  
<li>
ปริตฺตํ  
ทารุมารุยฺห, ยถา สีเท มหณฺณเว;  
  
เอวํ กุสิตมาคมฺม, สาธุ ชีวิปิ สีทติ;  
  
ตสฺมา ตํ ปริวเชฺชยฺย, กุสีตํ หีนวีริยํฯ  
</li>
  
<li>
สทฺธาสีลาทิสมฺปโนฺน  
, สุมิโตฺต สาธุมานุโส;  
  
ตาทิสํ มิตฺตํ เสเวยฺย, วุทฺธิกาโม วิจกฺขโณฯ  
</li>
  
<li>
ทานาทิคุณเสเฎฺฐหิ, มิทิตโพฺพ มิโตฺต หิ โข;  
  
ตาทิสํ อวเงฺกเนว, มนสา ภเชยฺย สุธีฯ  
</li>
  
<li>
หิตกฺกโร  
ปโร พนฺธุ, พนฺธุปิ อหิโต ปโร;  
  
อหิโต เทหโช พฺยาธิ, หิตํ อรญฺญโมสธํฯ  
</li>
  
<li>
ปโรเกฺข  
กิจฺจหนฺตารํ, ปจฺจเกฺข ปิยวาทินํ;  
  
วชฺชเย ตาทิสํ มิตฺตํ, วิสกุมฺภํ ปโยมุขํฯ  
</li>
  
<li>
ธนหีเน จเช มิโตฺต, ปุตฺตทารา สโหทรา;  
  
ธนวเนฺตว เสวนฺติ, ธนํ โลเก มหาสขาฯ  
</li>
  
<li>
ชานิยา  
เปสเน ภเจฺจ, พนฺธเว พฺยสนาคเม;  
  
มิตฺตญฺจ อาปทิกาเล, ภริยญฺจ วิภวกฺขเยฯ  
</li>
  
<li>
อุสฺสเว พฺยสเน เจว, ทุพฺภิเกฺข สตฺตุวิคฺคเห;  
  
ราชทฺวาเร สุสาเน จ, โย ติฎฺฐติ โส พนฺธวาฯ  
</li>
  
<li>
น  
๒ วิสฺสเส อมิตฺตสฺส, มิตฺตญฺจาปิ น วิสฺสเส;  
  
กทาจิ กุปิเต มิเตฺต, สพฺพโทสํ ปกาสติฯ  
</li>
  
<li>
มาตา มิตฺตํ ปิตา เจติ, สภาวา ตํ ตยํ หิตํ;  
  
กมฺมกรณโต จเญฺญ, ภวนฺติ หิตพุทฺธิโยฯ  
</li>
  
<li>
อาปทาสุ  
มิตฺตํ ชญฺญา, ยุเทฺธ สูรํ อิเณ สุจิํ;  
  
ภริยํ ขีเณสุ วิเตฺตสุ, พฺยสเนสุ จ พนฺธวํฯ  
</li>
  
<li>
สกิํ ทุฎฺฐญฺจ โย มิตฺตํ, ปุน สนฺธาตุมิจฺฉติ;  
  
ส มจฺจุมุปคณฺหาติ, คพฺภํ อสฺสตรี ยถาฯ  
</li>
  
<li>
อิณเสโส  
อคฺคิเสโส, โรคเสโส ตเถว จ;  
  
ปุนปฺปุนํ วิวฑฺฒนฺติ, ตสฺมา เสสํ น การเยฯ  
</li>
  
<li>
ปทุมํว มุขํ ยสฺส, วาจา จนฺทนสีตลา;  
  
ตาทิสํ โน ปเสเวยฺย, หทเย ตุ หลาหลํฯ  
</li>
  
<li>
น  
เสเว ผรุสํ สามิํ, น จ เสเวยฺย มจฺฉริํ;  
  
ตโต อปคฺคณฺห สามิํ, เนว นิคฺคหิตํ ตโตฯ  
</li>
  
<li>
กุเทสญฺจ  
กุมิตฺตญฺจ, กุกุลญฺจ กุพนฺธวํ;  
  
กุทารญฺจ กุทาสญฺจ, ทูรโต ปริวชฺชเยฯ  
</li>
  
<li>
สีตวาโจ พหุมิโตฺต, ผรุโส อปฺปมิตฺตโก;  
  
อุปมา เอตฺถ ญาตพฺพา, สูริยจนฺทราชูนํฯ  
</li>
  
<li>
อหิตา ปฎิเสโธ จ, หิเตสุ จ ปโยชนํ;  
  
พฺยสเน อปริจฺจาโค, อิติทํ มิตฺตลกฺขณํฯ  
</li>
  
<li>
ปิโย  
ครุ ภาวนีโย, วตฺตา จ วจนกฺขโม;  
  
คมฺภีรญฺจ กถํ กตฺตา, โน จฎฺฐาเน นิโยชโก;  
  
ตาทิสํ มิตฺตํ เสเวยฺย, ภูติกาโม วิจกฺขโณฯ  
</li>
  
ปิโย  
ครุ ภาว นีโย, วตฺตา จ วจนกฺขโม;  
  
คมฺภิรญฺจ กถํ กตฺตา, โน จฎฺฐาเน นิโยชโกฯ  
</li>
  
ยมฺหิ เอตานิ ฐานานิ, สํวิชฺชนฺติธ ปุคฺคเล;  
  
โส มิโตฺต มิตฺตกาเมน, อตฺถกามานุกมฺปโต;  
  
อปิ นาสิยมาเนน, ภชิตโพฺพ ตถาวิโธฯ  
</li>
  
<li>
โอรสํ กตสมฺพนฺธํ, ตถา วํสกฺกมาคตํ;  
  
รกฺขโก พฺยสเนหิ, มิตฺตํ เญยฺยํ จตุพฺพิธํฯ  
</li>
  
<li>
ปิโย ครุ ภาวนิโย, วตฺตา จ วจนกฺขโม;  
  
คมฺภิรญฺจ กถํ กตฺตา, น จฎฺฐาเน นิโยชโก;  
  
ตํ มิตฺตํ มิตฺตกาเมน, ยาวชีวมฺปิ เสวิยํฯ  
</li>
  
ปิโย ครุ ภาวนีโย, วตฺตา จ วจนกฺขโม;  
  
คมฺภิรญฺจ กถํ กตฺตา, โน จฎฺฐาเน นิโยชโก;  
  
ตาทิสํ มิตฺตํ เสเวยฺย, ภูติกาโม วิจกฺขโณฯ  
</li>
  
  
  
  
  