<h1>๑๑. เอกาทสกนิปาโต</h1>
<ol>
<li>
<p> [๔๕๕] ๑. มาตุโปสกชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต มาตุโปสกภิกฺขุํ อารพฺภ กเถสิฯ ปจฺจุปฺปนฺนวตฺถุ สามชาตกวตฺถุสทิสเมวฯ สตฺถา ปน ภิกฺขู อามเนฺตตฺวา ‘‘มา ภิกฺขเว, เอตํ ภิกฺขุํ อุชฺฌายิตฺถ, โปราณกปณฺฑิตา ติรจฺฉานโยนิยํ นิพฺพตฺตาปิ มาตรา วิยุตฺตา สตฺตาหํ นิราหารตาย สุสฺสมานา ราชารหํ โภชนํ ลภิตฺวาปิ ‘มาตรา วินา น ภุญฺชิสฺสามา’ติ มาตรํ ทิสฺวาว โคจรํ คณฺหิํสู’’ติ วตฺวา เตหิ ยาจิโต อตีตมาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส หตฺถิโยนิยํ นิพฺพตฺติตฺวา สพฺพเสโต อโหสิ อภิรูโป ทสฺสนีโย ปาสาทิโก ลกฺขณสมฺปโนฺน อสีติหตฺถิสหสฺสปริวาโรฯ โส ชราชิณฺณํ มาตรํ โปเสสิ, มาตา ปนสฺส อนฺธาฯ โส มธุรมธุรานิ ผลาผลานิ หตฺถีนํ ทตฺวา มาตุ สนฺติกํ เปเสสิฯ หตฺถี ตสฺสา อทตฺวา อตฺตนาว ขาทนฺติฯ โส ปริคฺคณฺหโนฺต ตํ ปวตฺติํ ญตฺวา ‘‘ยูถํ ฉเฑฺฑตฺวา มาตรเมว โปเสสฺสามี’’ติ รตฺติภาเค อเญฺญสํ หตฺถีนํ อชานนฺตานํ มาตรํ คเหตฺวา จโณฺฑรณปพฺพตปาทํ คนฺตฺวา เอกํ นฬินิํ อุปนิสฺสาย ฐิตาย ปพฺพตคุหายํ มาตรํ ฐเปตฺวา โปเสสิฯ อเถโก พาราณสิวาสี วนจรโก มคฺคมูโฬฺห ทิสํ ววตฺถเปตุํ อสโกฺกโนฺต มหเนฺตน  สเทฺทน ปริเทวิฯ โพธิสโตฺต ตสฺส สทฺทํ สุตฺวา ‘‘อยํ ปุริโส อนาโถ, น โข ปน เมตํ ปติรูปํ, ยํ เอส มยิ ฐิเต อิธ วินเสฺสยฺยา’’ติ ตสฺส สนฺติกํ คนฺตฺวา ตํ ภเยน ปลายนฺตํ ทิสฺวา ‘‘อโมฺภ ปุริส, นตฺถิ เต มํ นิสฺสาย ภยํ, มา ปลายิ, กสฺมา ตฺวํ ปริเทวโนฺต วิจรสี’’ติ ปุจฺฉิตฺวา ‘‘สามิ, อหํ มคฺคมูโฬฺห, อชฺช เม สตฺตโม ทิวโส’’ติ วุเตฺต ‘‘โภ ปุริส, มา ภายิ, อหํ ตํ มนุสฺสปเถ ฐเปสฺสามี’’ติ ตํ อตฺตโน ปิฎฺฐิยํ นิสีทาเปตฺวา อรญฺญา นีหริตฺวา นิวตฺติฯ โสปิ ปาโป ‘‘นครํ คนฺตฺวา รโญฺญ อาโรเจสฺสามี’’ติ รุกฺขสญฺญํ ปพฺพตสญฺญํ กโรโนฺตว นิกฺขมิตฺวา พาราณสิํ อคมาสิฯ</p>


<p>ตสฺมิํ   กาเล รโญฺญ มงฺคลหตฺถี กาลมกาสิฯ ราชา ‘‘สเจ เกนจิ กตฺถจิ โอปวยฺหํ กาตุํ ยุตฺตรูโป หตฺถี ทิโฎฺฐ อตฺถิ, โส อาจิกฺขตู’’ติ เภริํ จราเปสิฯ โส ปุริโส ราชานํ อุปสงฺกมิตฺวา ‘‘มยา, เทว, ตุมฺหากํ โอปวโยฺห ภวิตุํ ยุตฺตรูโป สพฺพเสโต สีลวา หตฺถิราชา ทิโฎฺฐ, อหํ มคฺคํ ทเสฺสสฺสามิ, มยา สทฺธิํ หตฺถาจริเย เปเสตฺวา ตํ คณฺหาเปถา’’ติ อาหฯ ราชา ‘‘สาธู’’ติ ‘‘อิมํ มคฺคเทสกํ กตฺวา อรญฺญํ คนฺตฺวา อิมินา วุตฺตํ หตฺถินาคํ อาเนถา’’ติ เตน สทฺธิํ มหเนฺตน ปริวาเรน หตฺถาจริยํ เปเสสิฯ โส เตน สทฺธิํ คนฺตฺวา โพธิสตฺตํ นฬินิํ ปวิสิตฺวา โคจรํ คณฺหนฺตํ ปสฺสิฯ โพธิสโตฺตปิ หตฺถาจริยํ ทิสฺวา ‘‘อิทํ ภยํ น อญฺญโต อุปฺปนฺนํ, ตสฺส ปุริสสฺส สนฺติกา อุปฺปนฺนํ ภวิสฺสติ, อหํ โข ปน มหาพโล หตฺถิสหสฺสมฺปิ วิทฺธํเสตุํ สมโตฺถ โหมิ, กุชฺฌิตฺวา สรฎฺฐกํ เสนาวาหนํ นาเสตุํ, สเจ ปน กุชฺฌิสฺสามิ, สีลํ เม ภิชฺชิสฺสติ, ตสฺมา อชฺช สตฺตีหิ โกฎฺฎิยมาโนปิ น กุชฺฌิสฺสามี’’ติ อธิฎฺฐาย สีสํ นาเมตฺวา นิจฺจโลว อฎฺฐาสิฯ หตฺถาจริโย ปทุมสรํ โอตริตฺวา ตสฺส ลกฺขณสมฺปตฺติํ ทิสฺวา ‘‘เอหิ ปุตฺตา’’ติ รชตทามสทิสาย โสณฺฑาย คเหตฺวา สตฺตเม ทิวเส พาราณสิํ ปาปุณิฯ โพธิสตฺตมาตา ปน ปุเตฺต อนาคจฺฉเนฺต ‘‘ปุโตฺต เม ราชราชมหามตฺตาทีหิ นีโต  ภวิสฺสติ, อิทานิ ตสฺส วิปฺปวาเสน อยํ วนสโณฺฑ วฑฺฒิสฺสตี’’ติ ปริเทวมานา เทฺว คาถา อภาสิ –</p>


<ol>
<li>
‘‘ตสฺส นาคสฺส วิปฺปวาเสน, วิรูโฬฺห สลฺลกี จ กุฎชา จ;  
  
กุรุวินฺทกรวีรา ภิสสามา จ, นิวาเต ปุปฺผิตา จ กณิการาฯ  
</li>
  
<li>
‘‘โกจิเทว สุวณฺณกายุรา, นาคราชํ ภรนฺติ ปิเณฺฑน;  
  
ยตฺถ ราชา ราชกุมาโร วา, กวจมภิเหสฺสติ อฉมฺภิโต’’ติฯ  
</li>
  
<p>ตตฺถ  ติ วฑฺฒิตา นาม, นเตฺถตฺถ สํสโยติ อสํสยวเสเนวมาหฯ ติ อินฺทสาลรุกฺขา จ กุฎชรุกฺขา จฯ ติ กุรุวินฺทรุกฺขา จ กรวีรนามกานิ มหาติณานิ จ ภิสานิ จ สามากานิ จาติ อโตฺถฯ เอเต จ สเพฺพ อิทานิ วฑฺฒิสฺสนฺตีติ ปริเทวติฯ ติ ปพฺพตปาเทฯ ติ มม ปุเตฺตน สาขํ ภญฺชิตฺวา อขาทิยมานา กณิการาปิ ปุปฺผิตา ภวิสฺสนฺตีติ วุตฺตํ โหติฯ ติ กตฺถจิเทว คาเม วา นคเร วาฯ ติ สุวณฺณาภรณา ราชราชมหามตฺตาฯ ติ อชฺช มาตุโปสกํ นาคราชํ ราชารหสฺส โภชนสฺส สุวฑฺฒิเตน ปิเณฺฑน โปเสนฺติฯ ติ ยสฺมิํ นาคราเช ราชา นิสีทิตฺวาฯ ติ  สงฺคามํ ปวิสิตฺวา ปจฺจามิตฺตานํ กวจํ อภิหนิสฺสติ ภินฺทิสฺสติฯ อิทํ วุตฺตํ โหติ – ‘‘ยตฺถ มม ปุเตฺต นิสิโนฺน ราชา วา ราชกุมาโร วา อฉมฺภิโต หุตฺวา สปตฺตานํ กวจํ หนิสฺสติ, ตํ เม ปุตฺตํ นาคราชานํ สุวณฺณาภรณา อชฺช ปิเณฺฑน ภรนฺตี’’ติฯ
</ol></p>


<p>หตฺถาจริโยปิ อนฺตรามเคฺคว รโญฺญ สาสนํ เปเสสิฯ ตํ สุตฺวา ราชา นครํ อลงฺการาเปสิฯ หตฺถาจริโย โพธิสตฺตํ กตคนฺธปริภณฺฑํ อลงฺกตปฎิยตฺตํ หตฺถิสาลํ เนตฺวา วิจิตฺรสาณิยา ปริกฺขิปาเปตฺวา รโญฺญ อาโรจาเปสิฯ ราชา นานคฺครสโภชนํ อาทาย คนฺตฺวา โพธิสตฺตสฺส ทาเปสิฯ โส ‘‘มาตรํ วินา โคจรํ น คณฺหิสฺสามี’’ติ ปิณฺฑํ น คณฺหิฯ อถ นํ ยาจโนฺต ราชา ตติยํ คาถมาห –</p>


<ol>
<li>
‘‘คณฺหาหิ  
นาค กพฬํ, มา นาค กิสโก ภว;  
  
พหูนิ ราชกิจฺจานิ, ตานิ นาค กริสฺสสี’’ติฯ  
</li>
  
<p>ตํ สุตฺวา โพธิสโตฺต จตุตฺถํ คาถมาห –
</ol></p>


<ol>
<li>
‘‘สา นูนสา กปณิกา, อนฺธา อปริณายิกา;  
  
ขาณุํ ปาเทน ฆเฎฺฎติ, คิริํ จโณฺฑรณํ ปตี’’ติฯ  
</li>
  
<p>ตตฺถ ติ มหาราช, นูน สา เอสาฯ ติ ปุตฺตวิโยเคน กปณาฯ นฺติ ตตฺถ ตตฺถ ปติตํ รุกฺขกลิงฺครํฯ ติ ปริเทวมานา ตตฺถ ตตฺถ ปาเทน โปเถนฺตี นูน ปาเทน หนติ ฯ ติ จโณฺฑรณปพฺพตาภิมุขี, ปพฺพตปาเท ปริปฺผนฺทมานาติ อโตฺถฯ
</ol></p>


<p>อถ นํ ปุจฺฉโนฺต ราชา ปญฺจมํ คาถมาห –</p>


<ol>
<li>
‘‘กา นุ เต สา มหานาค, อนฺธา อปริณายิกา;  
  
ขาณุํ ปาเทน ฆเฎฺฎติ, คิริํ จโณฺฑรณํ ปตี’’ติฯ  
</li>
  
  
</li>
  
<p>โพธิสโตฺต  ฉฎฺฐํ คาถมาห –
</ol></p>


<ol>
<li>
‘‘มาตา เม สา มหาราช, อนฺธา อปริณายิกา;  
  
ขาณุํ ปาเทน ฆเฎฺฎติ, คิริํ จโณฺฑรณํ ปตี’’ติฯ  
</li>
  
<p>ราชา ฉฎฺฐคาถาย ตมตฺถํ สุตฺวา มุญฺจาเปโนฺต สตฺตมํ คาถมาห –
</ol></p>


<ol>
<li>
‘‘มุญฺจเถตํ มหานาคํ, โยยํ ภรติ มาตรํ;  
  
สเมตุ มาตรา นาโค, สห สเพฺพหิ ญาติภี’’ติฯ  
</li>
  
<p>ตตฺถ ติ อยํ นาโค ‘‘อหํ, มหาราช, อนฺธํ มาตรํ โปเสมิ, มยา วินา มยฺหํ มาตา ชีวิตกฺขยํ ปาปุณิสฺสติ, ตาย วินา มยฺหํ อิสฺสริเยน อโตฺถ นตฺถิ, อชฺช เม มาตุ โคจรํ อลภนฺติยา สตฺตโม ทิวโส’’ติ วทติ, ตสฺมา โย อยํ มาตรํ ภรติ, เอตํ มหานาคํ ขิปฺปํ มุญฺจถฯ ติ สทฺธิํ เอส มาตรา สเมตุ สมาคจฺฉตูติฯ
</ol></p>


<p>อฎฺฐมนวมา อภิสมฺพุทฺธคาถา โหนฺติ –</p>


<ol>
<li>
‘‘มุโตฺต จ พนฺธนา นาโค, มุตฺตมาทาย กุญฺชโร;  
  
มุหุตฺตํ อสฺสาสยิตฺวา, อคมา เยน ปพฺพโตฯ  
</li>
  
<li>
‘‘ตโต  
โส นฬินิํ คนฺตฺวา, สีตํ กุญฺชรเสวิตํ;  
  
โสณฺฑายูทกมาหตฺวา, มาตรํ อภิสิญฺจถา’’ติฯ  
</li>
  
<p>โส กิร นาโค พนฺธนา มุโตฺต โถกํ วิสฺสมิตฺวา รโญฺญ ทสราชธมฺมคาถาย ธมฺมํ เทเสตฺวา ‘‘อปฺปมโตฺต โหหิ, มหาราชา’’ติ โอวาทํ  ทตฺวา มหาชเนน คนฺธมาลาทีหิ ปูชิยมาโน นครา นิกฺขมิตฺวา ตทเหว ตํ ปทุมสรํ ปตฺวา ‘‘มม มาตรํ โคจรํ คาหาเปตฺวาว สยํ คณฺหิสฺสามี’’ติ พหุํ ภิสมุฬาลํ อาทาย โสณฺฑปูรํ อุทกํ คเหตฺวา คุหาเลณโต นิกฺขมิตฺวา คุหาทฺวาเร นิสินฺนาย มาตุยา สนฺติกํ คนฺตฺวา สตฺตาหํ นิราหารตาย มาตุ สรีรสฺส ผสฺสปฎิลาภตฺถํ  อุปริ อุทกํ สิญฺจิ, ตมตฺถํ อาวิกโรโนฺต สตฺถา เทฺว คาถา อภาสิฯ โพธิสตฺตสฺส มาตาปิ ‘‘เทโว วสฺสตี’’ติ สญฺญาย ตํ อโกฺกสนฺตี ทสมํ คาถมาห –
</ol></p>


<ol>
<li>
‘‘โกยํ อนริโย เทโว, อกาเลนปิ วสฺสติ;  
  
คโต เม อตฺรโช ปุโตฺต, โย มยฺหํ ปริจารโก’’ติฯ  
</li>
  
<p>ตตฺถ ติ อตฺตโต ชาโตฯ
</ol></p>


<p>อถ นํ สมสฺสาเสโนฺต โพธิสโตฺต เอกาทสมํ คาถมาห –</p>


<ol>
<li>
‘‘อุเฎฺฐหิ อมฺม กิํ เสสิ, อาคโต ตฺยาหมตฺรโช;  
  
มุโตฺตมฺหิ กาสิราเชน, เวเทเหน ยสสฺสินา’’ติฯ  
</li>
  
<p>ตตฺถ นฺติ อาคโต เต อหํฯ ติ ญาณสมฺปเนฺนนฯ ติ มหาปริวาเรน เตน รญฺญา มงฺคลหตฺถิภาวาย คหิโตปิ อหํ มุโตฺต, อิทานิ ตว สนฺติกํ อาคโต อุเฎฺฐหิ โคจรํ คณฺหาหีติฯ
</ol></p>


<p>สา ตุฎฺฐมานสา รโญฺญ อนุโมทนํ กโรนฺตี โอสานคาถมาห –</p>


<ol>
<li>
‘‘จิรํ ชีวตุ โส ราชา, กาสีนํ รฎฺฐวฑฺฒโน;  
  
โย เม ปุตฺตํ ปโมเจสิ, สทา วุทฺธาปจายิก’’นฺติฯ  
</li>
  
<p>ตทา ราชา โพธิสตฺตสฺส คุเณ ปสีทิตฺวา นฬินิยา อวิทูเร คามํ มาเปตฺวา โพธิสตฺตสฺส จ มาตุ จสฺส นิพทฺธํ วตฺตํ ปฎฺฐเปสิฯ อปรภาเค โพธิสโตฺต มาตริ กาลกตาย ตสฺสา สรีรปริหารํ กตฺวา  การณฺฑกอสฺสมปทํ นาม คโตฯ ตสฺมิํ ปน ฐาเน หิมวนฺตโต โอตริตฺวา ปญฺจสตา อิสโย วสิํสุ, ตํ วตฺตํ เตสํ อทาสิฯ ราชา โพธิสตฺตสฺส สมานรูปํ สิลาปฎิมํ กาเรตฺวา มหาสกฺการํ ปวเตฺตสิ ฯ สกลชมฺพุทีปวาสิโน อนุสํวจฺฉรํ สนฺนิปติตฺวา หตฺถิมหํ นาม กริํสุฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน  มาตุโปสกภิกฺขุ โสตาปตฺติผเล ปติฎฺฐหิฯ ตทา ราชา อานโนฺท อโหสิ, ปาปปุริโส เทวทโตฺต, หตฺถาจริโย สาริปุโตฺต, มาตา หตฺถินี มหามายา, มาตุโปสกนาโค ปน อหเมว อโหสินฺติฯ</p>

</p>


<ol>
<li>
<p> [๔๕๖] ๒. ชุณฺหชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อานนฺทเตฺถเรน ลทฺธวเร อารพฺภ กเถสิฯ ปฐมโพธิยญฺหิ วีสติ วสฺสานิ ภควโต อนิพทฺธุปฎฺฐากา อเหสุํฯ เอกทา เถโร นาคสมาโล, เอกทา นาคิโต, เอกทา อุปวาโณ, เอกทา สุนกฺขโตฺต, เอกทา จุโนฺท, เอกทา นโนฺท, เอกทา สาคโต, เอกทา เมฆิโย ภควนฺตํ อุปฎฺฐหิฯ อเถกทิวสํ ภควา ภิกฺขู อามเนฺตสิ ‘‘ภิกฺขเว, อิทานิมฺหิ มหลฺลโก, เอกเจฺจ ภิกฺขู ‘อิมินา มเคฺคน คจฺฉามา’ติ วุเตฺต อเญฺญน คจฺฉนฺติ, เอกเจฺจ มยฺหํ ปตฺตจีวรํ ภูมิยํ นิกฺขิปนฺติ, นิพทฺธุปฎฺฐากํ เม เอกํ ภิกฺขุํ ชานาถา’’ติฯ ‘‘ภเนฺต, อหํ อุปฎฺฐหิสฺสามิ, อหํ อุปฎฺฐหิสฺสามี’’ติ สิรสิ อญฺชลิํ กตฺวา อุฎฺฐิเต สาริปุตฺตเตฺถราทโย ‘‘ตุมฺหากํ ปตฺถนา มตฺถกํ ปตฺตา, อล’’นฺติ ปฎิกฺขิปิฯ ตโต ภิกฺขู อานนฺทเตฺถรํ ‘‘ตฺวํ อาวุโส, อุปฎฺฐากฎฺฐานํ ยาจาหี’’ติ อาหํสุฯ เถโร ‘‘สเจ เม ภเนฺต, ภควา อตฺตนา ลทฺธจีวรํ น ทสฺสติ, ปิณฺฑปาตํ น ทสฺสติ, เอกคนฺธกุฎิยํ วสิตุํ น ทสฺสติ, มํ คเหตฺวา นิมนฺตนํ น คมิสฺสติ, สเจ ปน ภควา มยา คหิตํ นิมนฺตนํ คมิสฺสติ, สเจ อหํ ติโรรฎฺฐา ติโรชนปทา ภควนฺตํ ทฎฺฐุํ อาคตํ ปริสํ อาคตกฺขเณเยว ทเสฺสตุํ ลภิสฺสามิ , ยทา เม กงฺขา อุปฺปชฺชติ, ตสฺมิํ ขเณเยว ภควนฺตํ อุปสงฺกมิตุํ ลภิสฺสามิ, สเจ ยํ ภควา มม ปรมฺมุขา ธมฺมํ กเถติ, ตํ อาคนฺตฺวา มยฺหํ กเถสฺสติ, เอวาหํ  ภควนฺตํ อุปฎฺฐหิสฺสามี’’ติ อิเม จตฺตาโร ปฎิเกฺขเป จตโสฺส จ อายาจนาติ อฎฺฐ วเร ยาจิ, ภควาปิสฺส อทาสิฯ</p>


<p>โส ตโต ปฎฺฐาย ปญฺจวีสติ วสฺสานิ นิพทฺธุปฎฺฐาโก อโหสิฯ โส ปญฺจสุ ฐาเนสุ เอตทเคฺค ฐปนํ ปตฺวา อาคมสมฺปทา, อธิคมสมฺปทา, ปุพฺพเหตุสมฺปทา, อตฺตตฺถปริปุจฺฉาสมฺปทา, ติตฺถวาสสมฺปทา, โยนิโสมนสิการสมฺปทา, พุทฺธูปนิสฺสยสมฺปทาติ อิมาหิ สตฺตหิ สมฺปทาหิ สมนฺนาคโต พุทฺธสฺส สนฺติเก อฎฺฐวรทายชฺชํ ลภิตฺวา พุทฺธสาสเน ปญฺญาโต คคนมเชฺฌ จโนฺท วิย ปากโฎ อโหสิฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, ตถาคโต อานนฺทเตฺถรํ  วรทาเนน สนฺตเปฺปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปาหํ อานนฺทํ วเรน สนฺตเปฺปสิํ, ปุเพฺพปาหํ ยํ ยํ เอส ยาจิ, ตํ ตํ อทาสิํเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโตฺต ชุณฺหกุมาโร นาม หุตฺวา ตกฺกสิลายํ สิปฺปํ อุคฺคเหตฺวา อาจริยสฺส อนุโยคํ ทตฺวา รตฺติภาเค อนฺธกาเร อาจริยสฺส ฆรา นิกฺขมิตฺวา อตฺตโน นิวาสฎฺฐานํ เวเคน คจฺฉโนฺต อญฺญตรํ พฺราหฺมณํ ภิกฺขํ จริตฺวา อตฺตโน นิวาสฎฺฐานํ คจฺฉนฺตํ อปสฺสโนฺต พาหุนา ปหริตฺวา ตสฺส ภตฺตปาติํ ภินฺทิํ, พฺราหฺมโณ ปติตฺวา วิรวิฯ กุมาโร การุเญฺญน นิวตฺติตฺวา ตํ หเตฺถ คเหตฺวา อุฎฺฐาเปสิฯ พฺราหฺมโณ ‘‘ตยา, ตาต, มม ภิกฺขาภาชนํ ภินฺนํ, ภตฺตมูลํ เม เทหี’’ติ อาหฯ กุมาโร ‘‘พฺราหฺมณ, น ทานาหํ ตว ภตฺตมูลํ ทาตุํ สโกฺกมิ, อหํ โข ปน กาสิกรโญฺญ ปุโตฺต ชุณฺหกุมาโร นาม, มยิ รเชฺช ปติฎฺฐิเต อาคนฺตฺวา มํ ธนํ ยาเจยฺยาสี’’ติ วตฺวา นิฎฺฐิตสิโปฺป อาจริยํ วนฺทิตฺวา พาราณสิํ คนฺตฺวา ปิตุ สิปฺปํ ทเสฺสสิฯ ปิตา ‘‘ชีวเนฺตน เม ปุโตฺต ทิโฎฺฐ, ราชภูตมฺปิ นํ ปสฺสิสฺสามี’’ติ รเชฺช อภิสิญฺจิฯ โส  ชุณฺหราชา นาม หุตฺวา ธเมฺมน รชฺชํ กาเรสิฯ พฺราหฺมโณ ตํ ปวตฺติํ สุตฺวา ‘‘อิทานิ มม ภตฺตมูลํ อาหริสฺสามี’’ติ พาราณสิํ คนฺตฺวา ราชานํ อลงฺกตนครํ ปทกฺขิณํ กโรนฺตเมว ทิสฺวา เอกสฺมิํ อุนฺนตปฺปเทเส ฐิโต หตฺถํ ปสาเรตฺวา ชยาเปสิฯ อถ นํ ราชา อโนโลเกตฺวาว อติกฺกมิฯ พฺราหฺมโณ เตน อทิฎฺฐภาวํ ญตฺวา กถํ สมุฎฺฐาเปโนฺต ปฐมํ คาถมาห –</p>


<ol>
<li>
‘‘สุโณหิ  
มยฺหํ วจนํ ชนินฺท, อเตฺถน ชุณฺหมฺหิ อิธานุปโตฺต;  
  
น พฺราหฺมเณ อทฺธิเก ติฎฺฐมาเน, คนฺตพฺพมาหุ ทฺวิปทินฺท เสฎฺฐา’’ติฯ  
</li>
  
<p>ตตฺถ ติ มหาราช, ตยิ ชุณฺหมฺหิ อหํ เอเกน อเตฺถน อิธานุปฺปโตฺต, น นิกฺการณา อิธาคโตมฺหีติ ทีเปติฯ ติ อทฺธานํ อาคเตฯ นฺติ ตํ อทฺธิกํ อทฺธานมาคตํ ยาจมานํ พฺราหฺมณํ อโนโลเกตฺวาว คนฺตพฺพนฺติ ปณฺฑิตา น อาหุ น กเถนฺตีติฯ
</ol></p>


<p>ราชา ตสฺส วจนํ สุตฺวา หตฺถิํ วชิรงฺกุเสน นิคฺคเหตฺวา ทุติยํ คาถมาห –</p>


<ol>
<li>
‘‘สุโณมิ  
ติฎฺฐามิ วเทหิ พฺรเหฺม, เยนาสิ อเตฺถน อิธานุปโตฺต;  
  
กํ วา ตฺวมตฺถํ มยิ ปตฺถยาโน, อิธาคโม พฺรเหฺม ตทิงฺฆ พฺรูหี’’ติฯ  
</li>
  
<p>ตตฺถ ติ โจทนเตฺถ นิปาโตฯ
</ol></p>


<p>ตโต ปรํ พฺราหฺมณสฺส จ รโญฺญ จ วจนปฎิวจนวเสน เสสคาถา กถิตา –</p>


<ol>
<li>
‘‘ททาหิ เม คามวรานิ ปญฺจ, ทาสีสตํ สตฺต ควํสตานิ;  
  
ปโรสหสฺสญฺจ สุวณฺณนิเกฺข, ภริยา จ เม สาทิสี เทฺว ททาหิฯ  
</li>
  
<li>
‘‘ตโป  
นุ เต พฺราหฺมณ ภิํสรูโป, มนฺตา นุ เต พฺราหฺมณ จิตฺตรูปา;  
  
ยกฺขา นุ เต อสฺสวา สนฺติ เกจิ, อตฺถํ วา เม อภิชานาสิ กตฺตํฯ  
</li>
  
<li>
‘‘น  
เม ตโป อตฺถิ น จาปิ มนฺตา, ยกฺขาปิ เม อสฺสวา นตฺถิ เกจิ;  
  
อตฺถมฺปิ เต นาภิชานามิ กตฺตํ, ปุเพฺพ จ โข สงฺคติมตฺตมาสิฯ  
</li>
  
<li>
‘‘ปฐมํ อิทํ ทสฺสนํ ชานโต เม, น ตาภิชานามิ อิโต ปุรตฺถา;  
  
อกฺขาหิ เม ปุจฺฉิโต เอตมตฺถํ, กทา กุหิํ วา อหุ สงฺคโม โนฯ  
</li>
  
<li>
‘‘คนฺธารราชสฺส ปุรมฺหิ รเมฺม, อวสิมฺหเส ตกฺกสีลายํ เทว;  
  
ตตฺถนฺธการมฺหิ ติมีสิกายํ, อํเสน อํสํ สมฆฎฺฎยิมฺหฯ  
</li>
  
<li>
‘‘เต ตตฺถ ฐตฺวาน อุโภ ชนินฺท, สาราณิยํ วีติสารยิมฺห ตตฺถ;  
  
สาเยว โน สงฺคติมตฺตมาสิ, ตโต น ปจฺฉา น ปุเร อโหสิฯ  
</li>
  
<li>
‘‘ยทา กทาจิ มนุเชสุ พฺรเหฺม, สมาคโม สปฺปุริเสน โหติ;  
  
น ปณฺฑิตา สงฺคติสนฺถวานิ, ปุเพฺพ กตํ วาปิ วินาสยนฺติฯ  
</li>
  
<li>
‘‘พาลาว โข สงฺคติสนฺถวานิ, ปุเพฺพ กตํ วาปิ วินาสยนฺติ;  
  
พหุมฺปิ พาเลสุ กตํ วินสฺสติ, ตถา หิ พาลา อกตญฺญุรูปาฯ  
</li>
  
<li>
‘‘ธีรา  
จ โข สงฺคติสนฺถวานิ, ปุเพฺพ กตํ วาปิ น นาสยนฺติ;  
  
อปฺปมฺปิ  
ธีเรสุ กตํ น นสฺสติ, ตถา หิ ธีรา สุกตญฺญุรูปาฯ  
</li>
  
<li>
‘‘ททามิ  
เต คามวรานิ ปญฺจ, ทาสีสตํ สตฺต ควํสตานิ;  
  
ปโรสหสฺสญฺจ สุวณฺณนิเกฺข, ภริยา จ เต สาทิสี เทฺว ททามิฯ  
</li>
  
<li>
‘‘เอวํ สตํ โหติ สเมจฺจ ราช, นกฺขตฺตราชาริว ตารกานํ;  
  
อาปูรตี กาสิปตี ตถาหํ, ตยาปิ เม สงฺคโม อชฺช ลโทฺธ’’ติฯ  
</li>
  
<p>ตตฺถ ติ รูปวณฺณชาติกุลปเทเสน มยา สาทิสี เอกสทิสา เทฺว มหายสา ภริยา จ เม เทหีติ อโตฺถฯ ติ กิํ นุ เต พฺราหฺมณ พลวรูปสีลาจารคุณสงฺขาตํ ตโปกมฺมํ อตฺถีติ ปุจฺฉติฯ ติ อุทาหุ วิจิตฺรรูปา สพฺพตฺถสาธกา มนฺตา เต อตฺถิฯ ติ วจนการกา อิจฺฉิติจฺฉิตทายกา ยกฺขา วา เต เกจิ สนฺติฯ นฺติ กตํ, อุทาหุ ตยา กตํ กิญฺจิ มม อตฺถํ อภิชานาสีติ ปุจฺฉติฯ นฺติ สมาคมมตฺตํ ตยา สทฺธิํ ปุเพฺพ มม อาสีติ วทติฯ ติ ชานนฺตสฺส มม อิทํ ปฐมํ ตว ทสฺสนํฯ ติ น ตํ อภิชานามิฯ นฺติ พหลติมิรายํ รตฺติยํฯ ติ เต มยํ ตสฺมิํ อํเสน อํสํ ฆฎฺฎิตฎฺฐาเน ฐตฺวา ติ ตสฺมิํเยว ฐาเน สริตพฺพยุตฺตกํ กถํ วีติสารยิมฺห, อหํ ‘‘ภิกฺขาภาชนํ เม ตยา ภินฺนํ, ภตฺตมูลํ เม เทหี’’ติ อวจํ, ตฺวํ ‘‘อิทานาหํ ตว ภตฺตมูลํ ทาตุํ น สโกฺกมิ, อหํ โข ปน กาสิกรโญฺญ ปุโตฺต ชุณฺหกุมาโร นาม, มยิ รเชฺช ปติฎฺฐิเต อาคนฺตฺวา มํ ธนํ ยาเจยฺยาสี’’ติ อวจาติ อิมํ สารณียกถํ กริมฺหาติ อาหฯ ติ เทว, อมฺหากํ สาเยว อญฺญมญฺญํ สงฺคติมตฺตมาสิ, เอกมุหุตฺติกมโหสีติ ทีเปติฯ ติ ตโต ปน ตํมุหุตฺติกมิตฺตธมฺมโต ปจฺฉา วา ปุเร วา กทาจิ อมฺหากํ สงฺคติ นาม น ภูตปุพฺพาฯ
</ol></p>


<p>ติ พฺราหฺมณ ปณฺฑิตา นาม ตํมุหุตฺติกํ สงฺคติํ วา จิรกาลสนฺถวานิ วา ยํ กิญฺจิ ปุเพฺพ กตคุณํ วา น นาเสนฺติฯ ติ พหุกมฺปิ ฯ ติ ยสฺมา พาลา อกตญฺญุสภาวา, ตสฺมา เตสุ พหุมฺปิ กตํ นสฺสตีติ อโตฺถฯ ติ สุฎฺฐุ กตญฺญุสภาวาฯ เอตฺถาปิ ตตฺถาปิ ติ -กาโร การณโตฺถฯ ติ พฺราหฺมเณน ยาจิตยาจิตํ ททโนฺต เอวมาหฯ นฺติ พฺราหฺมโณ รโญฺญ  อนุโมทนํ กโรโนฺต วทติ, สตํ  สปฺปุริสานํ เอกวารมฺปิ สเมจฺจ สงฺคติ นาม เอวํ โหติฯ ติ เอตฺถ -กาโร นิปาตมตฺตํฯ นฺติ ตารกคณมเชฺฌฯ ติ ราชานมาลปติฯ อิทํ วุตฺตํ โหติ – ‘‘เทว, กาสิรฎฺฐาธิปติ ยถา จโนฺท ตารกานํ มเชฺฌ ฐิโต ตารกคณปริวุโต ปาฎิปทโต ปฎฺฐาย ยาว ปุณฺณมา อาปูรติ, ตถา อหมฺปิ อชฺช ตยา ทิเนฺนหิ คามวราทีหิ อาปูรามี’’ติฯ ติ มยา ปุเพฺพ ตยา สทฺธิํ ลโทฺธปิ สงฺคโม อลโทฺธว, อชฺช ปน มม มโนรถสฺส นิปฺผนฺนตฺตา มยา ตยา สห สงฺคโม ลโทฺธ นามาติ นิปฺผนฺนํ เม ตยา สทฺธิํ มิตฺตผลนฺติ วทติฯ โพธิสโตฺต ตสฺส มหนฺตํ ยสํ อทาสิฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปาหํ อานนฺทํ วเรน สนฺตเปฺปสิํ เยวา’’ติ วตฺวา ชาตกํ สโมธาเนสิ – ‘‘ตทา พฺราหฺมโณ อานโนฺท อโหสิ, ราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๕๗] ๓. ธมฺมเทวปุตฺตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เทวทตฺตสฺส ปถวิปเวสนํ อารพฺภ กเถสิฯ ตทา หิ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, เทวทโตฺต ตถาคเตน สทฺธิํ ปฎิวิรุชฺฌิตฺวา ปถวิํ ปวิโฎฺฐ’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น อิทาเนเวส, ภิกฺขเว, มม ชินจเกฺก ปหารํ ทตฺวา ปถวิํ ปวิโฎฺฐ, ปุเพฺพปิ ธมฺมจเกฺก  ปหารํ ทตฺวา ปถวิํ ปวิสิตฺวา อวีจิปรายโณ ชาโตเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กามาวจรเทวโลเก ธโมฺม นาม เทวปุโตฺต หุตฺวา นิพฺพตฺติ, เทวทโตฺต อธโมฺม นามฯ เตสุ ธโมฺม ทิพฺพาลงฺการปฎิมณฺฑิโต ทิพฺพรถวรมภิรุยฺห อจฺฉราคณปริวุโต มนุเสฺสสุ สายมาสํ ภุญฺชิตฺวา อตฺตโน อตฺตโน ฆรทฺวาเร สุขกถาย นิสิเนฺนสุ ปุณฺณมุโปสถทิวเส คามนิคมชนปทราชธานีสุ อากาเส ฐตฺวา ‘‘ปาณาติปาตาทีหิ ทสหิ อกุสลกมฺมปเถหิ วิรมิตฺวา มาตุปฎฺฐานธมฺมํ ปิตุปฎฺฐานธมฺมํ ติวิธสุจริตธมฺมญฺจ ปูเรถ , เอวํ สคฺคปรายณา หุตฺวา มหนฺตํ ยสํ อนุภวิสฺสถา’’ติ มนุเสฺส ทส กุสลกมฺมปเถ สมาทเปโนฺต ชมฺพุทีปํ ปทกฺขิณํ กโรติฯ อธโมฺม ปน เทวปุโตฺต ‘‘ปาณํ หนถา’’ติอาทินา นเยน ทส อกุสลกมฺมปเถ สมาทเปโนฺต ชมฺพุทีปํ วามํ กโรติฯ อถ เตสํ  อากาเส รถา สมฺมุขา อเหสุํฯ อถ เนสํ ปริสา ‘‘ตุเมฺห กสฺส, ตุเมฺห กสฺสา’’ติ ปุจฺฉิตฺวา ‘‘มยํ ธมฺมสฺส, มยํ อธมฺมสฺสา’’ติ วตฺวา มคฺคา โอกฺกมิตฺวา ทฺวิธา ชาตาฯ ธโมฺมปิ อธมฺมํ อามเนฺตตฺวา ‘‘สมฺม, ตฺวํ อธโมฺม, อหํ ธโมฺม, มโคฺค มยฺหํ อนุจฺฉวิโก, ตว รถํ โอกฺกาเมตฺวา มยฺหํ มคฺคํ เทหี’’ติ ปฐมํ คาถมาห –</p>


<ol>
<li>
‘‘ยโสกโร ปุญฺญกโรหมสฺมิ, สทาตฺถุโต สมณพฺราหฺมณานํ;  
  
มคฺคารโห เทวมนุสฺสปูชิโต, ธโมฺม อหํ เทหิ อธมฺม มคฺค’’นฺติฯ  
</li>
  
<p>ตตฺถ ติ อหํ เทวมนุสฺสานํ ยสทายโกฯ ทุติยปเทปิ เอเสว นโยฯ ติ สทา ถุโต นิจฺจปสโตฺถฯ ตโต ปรา –
</ol></p>


<ol>
<li>
‘‘อธมฺมยานํ ทฬฺหมารุหิตฺวา, อสนฺตสโนฺต พลวาหมสฺมิ;  
  
ส กิสฺส เหตุมฺหิ ตวชฺช ทชฺชํ, มคฺคํ อหํ ธมฺม อทินฺนปุพฺพํฯ  
</li>
  
<li>
‘‘ธโมฺม  
หเว ปาตุรโหสิ ปุเพฺพ, ปจฺฉา อธโมฺม อุทปาทิ โลเก;  
  
เชโฎฺฐ จ เสโฎฺฐ จ สนนฺตโน จ, อุยฺยาหิ เชฎฺฐสฺส กนิฎฺฐ มคฺคาฯ  
</li>
  
<li>
‘‘น ยาจนาย นปิ ปาติรูปา, น อรหตา เตหํ ทเทยฺยํ มคฺคํ;  
  
ยุทฺธญฺจ  
โน โหตุ อุภินฺนมชฺช, ยุทฺธมฺหิ โย เชสฺสติ ตสฺส มโคฺคฯ  
</li>
  
<li>
‘‘สพฺพา ทิสา อนุวิสโฎหมสฺมิ, มหพฺพโล อมิตยโส อตุโลฺย;  
  
คุเณหิ สเพฺพหิ อุเปตรูโป, ธโมฺม อธมฺม ตฺวํ กถํ วิเชสฺสสิฯ  
</li>
  
<li>
‘‘โลเหน เว หญฺญติ ชาตรูปํ, น ชาตรูเปน หนนฺติ โลหํ;  
  
สเจ อธโมฺม หญฺฉติ ธมฺมมชฺช, อโย สุวณฺณํ วิย ทสฺสเนยฺยํฯ  
</li>
  
<li>
‘‘สเจ ตุวํ ยุทฺธพโล อธมฺม, น ตุยฺห วุฑฺฒา จ ครู จ อตฺถิ;  
  
มคฺคญฺจ เต ทมฺมิ ปิยาปฺปิเยน, วาจาทุรุตฺตานิปิ เต ขมามี’’ติฯ –  
</li>
  
<p>อิมา ฉ คาถา เตสเญฺญว วจนปฎิวจนวเสน กถิตาฯ
</ol></p>


<p>ตตฺถ  นฺติ โสมฺหิ อหํ อธโมฺม อธมฺมยานํ รถํ อารุโฬฺห อภีโต พลวาฯ กิํการณา อชฺช โภ ธมฺม, กสฺสจิ อทินฺนปุพฺพํ มคฺคํ ตุยฺหํ ทมฺมีติฯ ติ ปฐมกปฺปิกกาเล อิมสฺมิํ โลเก ทสกุสลกมฺมปถธโมฺม จ ปุเพฺพ ปาตุรโหสิ, ปจฺฉา อธโมฺมฯ ติ ปุเร นิพฺพตฺตภาเวน อหํ เชโฎฺฐ จ เสโฎฺฐ จ โปราณโก จ, ตฺวํ ปน กนิโฎฺฐ, ตสฺมา มคฺคา อุยฺยาหีติ วทติฯ   ปาติรูปาติ อหญฺหิ เต เนว ยาจนาย น ปติรูปวจเนน มคฺคารหตาย มคฺคํ ทเทยฺยํฯ ติ อหํ จตโสฺส ทิสา จตโสฺส อนุทิสาติ สพฺพา ทิสา อตฺตโน คุเณน ปตฺถโฎ ปญฺญาโต ปากโฎฯ ติ อยมุฎฺฐิเกนฯ ติ หนิสฺสติฯ ติ สเจ ตฺวํ ยุทฺธพโลสิ อธมฺมฯ ติ ยทิ ตุยฺหํ ‘‘อิเม วุฑฺฒา, อิเม ครู ปณฺฑิตา’’ติ เอวํ นตฺถิฯ ติ ปิเยนาปิ อปฺปิเยนาปิ ททโนฺต ปิเยน วิย เต มคฺคํ ททามีติ อโตฺถฯ</p>


<p>โพธิสเตฺตน  ปน อิมาย คาถาย กถิตกฺขเณเยว อธโมฺม รเถ ฐาตุํ อสโกฺกโนฺต อวํสิโร ปถวิยํ ปติตฺวา ปถวิยา วิวเร ทิเนฺน คนฺตฺวา อวีจิมฺหิเยว นิพฺพตฺติฯ เอตมตฺถํ วิทิตฺวา ภควา อภิสมฺพุโทฺธ หุตฺวา เสสคาถา อภาสิ –</p>


<ol>
<li>
‘‘อิทญฺจ สุตฺวา วจนํ อธโมฺม, อวํสิโร ปติโต อุทฺธปาโท;  
  
ยุทฺธตฺถิโก เจ น ลภามิ ยุทฺธํ, เอตฺตาวตา โหติ หโต อธโมฺมฯ  
</li>
  
<li>
‘‘ขนฺตีพโล ยุทฺธพลํ วิเชตฺวา, หนฺตฺวา อธมฺมํ นิหนิตฺว ภูมฺยา;  
  
ปายาสิ วิโตฺต อภิรุยฺห สนฺทนํ, มเคฺคเนว อติพโล สจฺจนิกฺกโมฯ  
</li>
  
<li>
‘‘มาตา ปิตา สมณพฺราหฺมณา จ, อสมฺมานิตา ยสฺส สเก อคาเร;  
  
อิเธว นิกฺขิปฺป สรีรเทหํ, กายสฺส เภทา นิรยํ วชนฺติ เต;  
  
ยถา อธโมฺม ปติโต อวํสิโรฯ  
</li>
  
<li>
‘‘มาตา ปิตา สมณพฺราหฺมณา จ, สุสมฺมานิตา ยสฺส สเก อคาเร;  
  
อิเธว นิกฺขิปฺป สรีรเทหํ, กายสฺส เภทา สุคติํ วชนฺติ เต;  
  
ยถาปิ ธโมฺม อภิรุยฺห สนฺทน’’นฺติฯ  
</li>
  
<p>ตตฺถ  ติ อยํ ตสฺส วิลาโป, โส กิเรวํ วิลปโนฺตเยว ปติตฺวา ปถวิํ ปวิโฎฺฐ ฯ ติ ภิกฺขเว, ยาวตา ปถวิํ ปวิโฎฺฐ, ตาวตา อธโมฺม หโต นาม โหติฯ ติ ภิกฺขเว, เอวํ อธโมฺม ปถวิํ ปวิโฎฺฐ อธิวาสนขนฺตีพโล ตํ ยุทฺธพลํ วิเชตฺวา วธิตฺวา ภูมิยํ นิหนิตฺวา ปาเตตฺวา วิตฺตชาตตาย  อตฺตโน รถํ อารุยฺห มเคฺคเนว  ตถปรกฺกโม ธมฺมเทวปุโตฺต ปายาสิฯ ติ อสกฺกตาฯ นฺติ อิมสฺมิํเยว โลเก สรีรสงฺขาตํ เทหํ นิกฺขิปิตฺวาฯ ติ ยสฺส ปาปปุคฺคลสฺส เอเต สกฺการารหา เคเห อสกฺกตา, ตถารูปา ยถา อธโมฺม ปติโต อวํสิโร, เอวํ อวํสิรา  นิรยํ วชนฺตีติ อโตฺถฯ ติ ยสฺส ปเนเต สกฺกตา, ตาทิสา ปณฺฑิตา ยถาปิ ธโมฺม สนฺทนํ อภิรุยฺห เทวโลกํ คโต, เอวํ สุคติํ วชนฺตีติฯ
</ol></p>


<p>สตฺถา เอวํ ธมฺมํ เทเสตฺวา ‘‘น, ภิกฺขเว, อิทาเนว, ปุเพฺพปิ เทวทโตฺต มยา สทฺธิํ ปฎิวิรุชฺฌิตฺวา ปถวิํ ปวิโฎฺฐ’’ติ วตฺวา ชาตกํ สโมธาเนสิ – ‘‘ตทา อธโมฺม เทวปุโตฺต เทวทโตฺต อโหสิ, ปริสาปิสฺส เทวทตฺตปริสา, ธโมฺม ปน อหเมว, ปริสา พุทฺธปริสาเยวา’’ติฯ</p>

</p>


<ol>
<li>
<p> [๔๕๘] ๔. อุทยชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ วตฺถุ  (ชา. ๒.๒๐.๑ อาทโย) อาวิ ภวิสฺสติฯ สตฺถา ปน ตํ ภิกฺขุํ ‘‘สจฺจํ กิร ตฺวํ อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขุ กสฺมา กิเลสวเสน เอวรูเป นิยฺยานิกสาสเน ปพฺพชิตฺวา อุกฺกณฺฐิโตสิ? โปราณกปณฺฑิตา สมิเทฺธ ทฺวาทสโยชนิเก สุรุนฺธนนคเร รชฺชํ กาเรนฺตา เทวจฺฉรปฎิภาคาย อิตฺถิยา สทฺธิํ สตฺต วสฺสสตานิ เอกคเพฺภ วสนฺตาปิ อินฺทฺริยานิ ภินฺทิตฺวา โลภวเสน น โอโลเกสุ’’นฺติ วตฺวา อตีตํ อาหริฯ</p>


<p>อตีเต  กาสิรเฎฺฐ สุรุนฺธนนคเร กาสิราชา รชฺชํ กาเรสิ, ตสฺส เนว ปุโตฺต, น ธีตา อโหสิฯ โส อตฺตโน เทวิโย ‘‘ปุเตฺต ปเตฺถถา’’ติ อาหฯ อคฺคมเหสีปิ รโญฺญ วจนํ สมฺปฎิจฺฉิตฺวา ตถา อกาสิฯ ตทา โพธิสโตฺต พฺรหฺมโลกา จวิตฺวา ตเสฺสว รโญฺญ อคฺคมเหสิยา กุจฺฉิมฺหิ นิพฺพตฺติฯ อถสฺส มหาชนสฺส หทยํ วเฑฺฒตฺวา ชาตภาเวน ‘‘อุทยภโทฺท’’ติ  นามํ กริํสุฯ กุมารสฺส ปทสา จรณกาเล อโญฺญปิ สโตฺต พฺรหฺมโลกา จวิตฺวา ตเสฺสว รโญฺญ อญฺญตราย เทวิยา กุจฺฉิมฺหิ กุมาริกา หุตฺวา นิพฺพตฺติ, ตสฺสาปิ ‘‘อุทยภทฺทา’’ติ นามํ กริํสุฯ กุมาโร วยปฺปโตฺต สพฺพสิปฺปนิปฺผตฺติํ ปาปุณิ , ชาตพฺรหฺมจารี ปน อโหสิ, สุปินเนฺตนปิ เมถุนธมฺมํ น ชานาติ, น ตสฺส กิเลเสสุ จิตฺตํ อลฺลียิฯ ราชา ปุตฺตํ รเชฺช อภิสิญฺจิตุกาโม ‘‘กุมารสฺส อิทานิ รชฺชสุขเสวนกาโล, นาฎกาปิสฺส ปจฺจุปฎฺฐาเปสฺสามี’’ติ สาสนํ เปเสสิฯ โพธิสโตฺต ‘‘น มยฺหํ รเชฺชนโตฺถ, กิเลเสสุ เม จิตฺตํ น อลฺลียตี’’ติ ปฎิกฺขิปิตฺวา ปุนปฺปุนํ วุจฺจมาโน รตฺตชมฺพุนทมยํ อิตฺถิรูปํ กาเรตฺวา ‘‘เอวรูปํ อิตฺถิํ ลภมาโน รชฺชํ สมฺปฎิจฺฉิสฺสามี’’ติ มาตาปิตูนํ เปเสสิฯ เต ตํ สุวณฺณรูปกํ สกลชมฺพุทีปํ ปริหาราเปตฺวา ตถารูปํ อิตฺถิํ อลภนฺตา อุทยภทฺทํ อลงฺกาเรตฺวา ตสฺส สนฺติเก ฐเปสุํฯ สา ตํ สุวณฺณรูปกํ อภิภวิตฺวา อฎฺฐาสิฯ อถ เนสํ อนิจฺฉมานานเญฺญว เวมาติกํ ภคินิํ อุทยภทฺทกุมาริํ อคฺคมเหสิํ กตฺวา โพธิสตฺตํ รเชฺช อภิสิญฺจิํสุฯ เต ปน เทฺวปิ พฺรหฺมจริยวาสเมว วสิํสุฯ</p>


<p>อปรภาเค มาตาปิตูนํ อจฺจเยน โพธิสโตฺต รชฺชํ กาเรสิฯ อุโภ เอกคเพฺภ วสมานาปิ โลภวเสน อินฺทฺริยานิ ภินฺทิตฺวา อญฺญมญฺญํ น โอโลเกสุํ, อปิจ โข ปน ‘‘โย อเมฺหสุ ปฐมตรํ กาลํ กโรติ, โส นิพฺพตฺตฎฺฐานโต อาคนฺตฺวา ‘อสุกฎฺฐาเน นิพฺพโตฺตสฺมี’ติ อาโรเจตู’’ติ สงฺครมกํสุฯ อถ โข โพธิสโตฺต อภิเสกโต สตฺตวสฺสสตจฺจเยน กาลมกาสิฯ อโญฺญ ราชา นาโหสิ, อุทยภทฺทายเยว อาณา ปวตฺติฯ อมจฺจา รชฺชํ อนุสาสิํสุฯ โพธิสโตฺตปิ จุติกฺขเณ ตาวติํสภวเน สกฺกตฺตํ ปตฺวา ยสมหนฺตตาย สตฺตาหํ อนุสฺสริตุํ นาสกฺขิฯ อิติ โส มนุสฺสคณนาย สตฺตวสฺสสตจฺจเยน อาวเชฺชตฺวา ‘‘อุทยภทฺทํ ราชธีตรํ ธเนน วีมํสิตฺวา สีหนาทํ นทาเปตฺวา ธมฺมํ เทเสตฺวา สงฺครํ โมเจตฺวา อาคมิสฺสามี’’ติ จิเนฺตสิฯ ตทา  กิร มนุสฺสานํ ทสวสฺสสหสฺสายุกกาโล โหติฯ ราชธีตาปิ ตํ ทิวสํ รตฺติภาเค ปิหิเตสุ ทฺวาเรสุ ฐปิตอารเกฺข สตฺตภูมิกปาสาทวรตเล อลงฺกตสิริคเพฺภ เอกิกาว นิจฺจลา อตฺตโน  สีลํ อาวชฺชมานา นิสีทิฯ อถ สโกฺก สุวณฺณมาสกปูรํ เอกํ สุวณฺณปาติํ อาทาย อาคนฺตฺวา สยนคเพฺภเยว ปาตุภวิตฺวา เอกมนฺตํ ฐิโต ตาย สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘เอกา นิสินฺนา สุจิ สญฺญตูรู, ปาสาทมารุยฺห อนินฺทิตงฺคี;  
  
ยาจามิ ตํ กินฺนรเนตฺตจกฺขุ, อิเมกรตฺติํ อุภโย วเสมา’’ติฯ  
</li>
  
<p>ตตฺถ  ติ สุจิวตฺถนิวตฺถาฯ ติ สุฎฺฐุ ฐปิตอูรู, อิริยาปถํ สณฺฐเปตฺวา สุจิวตฺถา เอกิกาว นิสินฺนาสีติ วุตฺตํ โหติฯ ติ ปาทนฺตโต ยาว เกสคฺคา อนินฺทิตสรีรา ปรมโสภคฺคปฺปตฺตสรีราฯ ติ ตีหิ มณฺฑเลหิ ปญฺจหิ จ ปสาเทหิ อุปโสภิตตฺตา กินฺนรานํ เนตฺตสทิเสหิ จกฺขูหิ สมนฺนาคเตฯ นฺติ อิมํ เอกรตฺตํ อชฺช อิมสฺมิํ อลงฺกตสยนคเพฺภ เอกโต วเสยฺยามาติ ยาจติฯ
</ol></p>


<p>ตโต ราชธีตา เทฺว คาถา อภาสิ –</p>


<ol>
<li>
‘‘โอกิณฺณนฺตรปริขํ, ทฬฺหมฎฺฎาลโกฎฺฐกํ;  
  
รกฺขิตํ ขคฺคหเตฺถหิ, ทุปฺปเวสมิทํ ปุรํฯ  
</li>
  
<li>
‘‘ทหรสฺส ยุวิโน จาปิ, อาคโม จ น วิชฺชติ;  
  
อถ เกน นุ วเณฺณน, สงฺคมํ อิจฺฉเส มยา’’ติฯ  
</li>
  
<p>ตตฺถ นฺติ อิทํ ทฺวาทสโยชนิกํ สุรุนฺธนปุรํ อนฺตรนฺตรา อุทกปริขานํ กทฺทมปริขานํ สุกฺขปริขานํ โอกิณฺณตฺตา โอกิณฺณนฺตรปริขํฯ นฺติ ถิรตเรหิ อฎฺฎาลเกหิ ทฺวารโกฎฺฐเกหิ จ สมนฺนาคตํฯ ติ อาวุธหเตฺถหิ ทสหิ โยธสหเสฺสหิ รกฺขิตํฯ นฺติ อิทํ สกลปุรมฺปิ ตสฺส อโนฺต มาปิตํ มยฺหํ นิวาสปุรมฺปิ อุภยํ กสฺสจิ ปวิสิตุํ น สกฺกาฯ ติ อิธ อิมาย  เวลาย ตรุณสฺส วา โยพฺพนปฺปตฺตสฺส วา ถามสมฺปนฺนโยธสฺส วา อญฺญสฺส วา มหนฺตมฺปิ ปณฺณาการํ คเหตฺวา อาคจฺฉนฺตสฺส อาคโม นาม นตฺถิฯ นฺติ อถ ตฺวํ เกน การเณน อิมาย เวลาย มยา สห สมาคมํ อิจฺฉสีติฯ
</ol></p>


<p>อถ สโกฺก จตุตฺถํ คาถมาห –</p>


<ol>
<li>
‘‘ยโกฺขหมสฺมิ  
กลฺยาณิ, อาคโตสฺมิ ตวนฺติเก;  
  
ตฺวํ มํ นนฺทย ภทฺทเนฺต, ปุณฺณกํสํ ททามิ เต’’ติฯ  
</li>
  
<p>ตสฺสโตฺถ – กลฺยาณิ, สุนฺทรทสฺสเน อหเมโก เทวปุโตฺต เทวตานุภาเวน อิธาคโต, ตฺวํ อชฺช มํ นนฺทย โตเสหิ, อหํ เต อิมํ สุวณฺณมาสกปุณฺณํ สุวณฺณปาติํ ททามีติฯ
</ol></p>


<p>ตํ  สุตฺวา ราชธีตา ปญฺจมํ คาถมาห –</p>


<ol>
<li>
‘‘เทวํว ยกฺขํ อถ วา มนุสฺสํ, น ปตฺถเย อุทยมติจฺจ อญฺญํ;  
  
คเจฺฉว ตฺวํ ยกฺข มหานุภาว, มา จสฺสุ คนฺตฺวา ปุนราวชิตฺถา’’ติฯ  
</li>
  
<p>ตสฺสโตฺถ – อหํ เทวราช, เทวํ วา ยกฺขํ วา อุทยํ อติกฺกมิตฺวา อญฺญํ น ปเตฺถมิ, โส ตฺวํ คเจฺฉว, มา อิธ อฎฺฐาสิ, น เม ตยา อาภเตน ปณฺณากาเรน อโตฺถ, คนฺตฺวา จ มา อิมํ ฐานํ ปุนราวชิตฺถาติฯ
</ol></p>


<p>โส ตสฺสา สีหนาทํ สุตฺวา อฎฺฐตฺวา คตสทิโส หุตฺวา ตเตฺถว อนฺตรหิโต อฎฺฐาสิฯ โส ปุนทิวเส ตาย เวลายเมว สุวณฺณมาสกปูรํ รชตปาติํ อาทาย ตาย สทฺธิํ สลฺลปโนฺต ฉฎฺฐํ คาถมาห –</p>


<ol>
<li>
‘‘ยา สา รติ อุตฺตมา กามโภคินํ, ยํเหตุ สตฺตา วิสมํ จรนฺติ;  
  
มา ตํ รติํ ชียิ ตุวํ สุจิมฺหิเต, ททามิ เต รูปิยํ กํสปูร’’นฺติฯ  
</li>
  
<p>ตสฺสโตฺถ  – ภเทฺท, ราชธีเต ยา เอสา กามโภคิสตฺตานํ รตีสุ เมถุนกามรติ นาม อุตฺตมา รติ, ยสฺสา รติยา การณา สตฺตา กายทุจฺจริตาทิวิสมํ จรนฺติ, ตํ รติํ ตฺวํ ภเทฺท, สุจิมฺหิเต มนาปหสิเต มา ชียิ, อหมฺปิ อาคจฺฉโนฺต น ตุจฺฉหโตฺถ อาคโต, หิโยฺย สุวณฺณมาสกปูรํ สุวณฺณปาติํ อาหริํ, อชฺช รูปิยปาติํ, อิมํ เต อหํ รูปิยปาติํ สุวณฺณปูรํ ททามีติฯ
</ol></p>


<p>ราชธีตา จิเนฺตสิ ‘‘อยํ กถาสลฺลาปํ ลภโนฺต ปุนปฺปุนํ อาคมิสฺสติ, น ทานิ เตน สทฺธิํ กเถสฺสามี’’ติฯ สา กิญฺจิ น  กเถสิฯ</p>


<p>สโกฺก ตสฺสา อกถิตภาวํ ญตฺวา ตเตฺถว อนฺตรหิโต หุตฺวา ปุนทิวเส ตายเมว เวลาย โลหปาติํ กหาปณปูรํ อาทาย ‘‘ภเทฺท, ตฺวํ มํ กามรติยา สนฺตเปฺปหิ, อิมํ เต กหาปณปูรํ โลหปาติํ ทสฺสามี’’ติ อาหฯ ตํ ทิสฺวา ราชธีตา สตฺตมํ คาถมาห –</p>


<ol>
<li>
‘‘นาริํ  
นโร นิชฺฌปยํ ธเนน, อุกฺกํสตี ยตฺถ กโรติ ฉนฺทํ;  
  
วิปจฺจนีโก ตว เทวธโมฺม, ปจฺจกฺขโต โถกตเรน เอสี’’ติฯ  
</li>
  
<p>ตสฺสโตฺถ – โภ ปุริส, ตฺวํ ชโฬฯ นโร หิ นาม นาริํ กิเลสรติการณา ธเนน นิชฺฌาเปโนฺต สญฺญาเปโนฺต ยตฺถ นาริยา ฉนฺทํ กโรติ, ตํ อุกฺกํสติ วเณฺณตฺวา โถเมตฺวา พหุตเรน ธเนน ปโลเภติ, ตุยฺหํ ปเนโส เทวสภาโว วิปจฺจนีโก, ตฺวญฺหิ มยา ปจฺจกฺขโต โถกตเรน เอสิ, ปฐมทิวเส สุวณฺณปูรํ สุวณฺณปาติํ อาหริตฺวา, ทุติยทิวเส สุวณฺณปูรํ รูปิยปาติํ, ตติยทิวเส กหาปณปูรํ โลหปาติํ อาหรสีติฯ
</ol></p>


<p>ตํ สุตฺวา สโกฺก ‘‘ภเทฺท ราชกุมาริ, อหํ เฉกวาณิโช น นิรตฺถเกน อตฺถํ นาเสมิ, สเจ ตฺวํ อายุนา วา วเณฺณน วา วเฑฺฒยฺยาสิ, อหํ เต ปณฺณาการํ วเฑฺฒตฺวา อาหเรยฺยํ, ตฺวํ ปน ปริหายเสว, เตนาหมฺปิ ธนํ ปริหาเปมี’’ติ วตฺวา ติโสฺส คาถา อภาสิ –</p>


<ol>
<li>
‘‘อายุ  
จ วโณฺณ จ มนุสฺสโลเก, นิหียติ มนุชานํ สุคเตฺต;  
  
เตเนว วเณฺณน ธนมฺปิ ตุยฺหํ, นิหียติ ชิณฺณตราสิ อชฺชฯ  
</li>
  
<li>
‘‘เอวํ เม เปกฺขมานสฺส, ราชปุตฺติ ยสสฺสินิ;  
  
หายเตว ตว วโณฺณ, อโหรตฺตานมจฺจเยฯ  
</li>
  
<li>
‘‘อิมินาว ตฺวํ วยสา, ราชปุตฺติ สุเมธเส;  
  
พฺรหฺมจริยํ จเรยฺยาสิ, ภิโยฺย วณฺณวตี สิยา’’ติฯ  
</li>
  
<p>ตตฺถ ติ ปริสฺสาวเน อาสิตฺตอุทกํ วิย ปริหายติฯ มนุสฺสโลกสฺมิญฺหิ สตฺตา ชีวิเตน วเณฺณน จกฺขุปสาทาทีหิ จ ทิเน ทิเน ปริหายเนฺตวฯ ติ  มม ปฐมํ อาคตทิวเส ปวตฺตญฺหิ เต อายุ หิโยฺย ทิวสํ น ปาปุณิ, กุฐาริยา ฉินฺนํ วิย ตเตฺถว นิรุชฺฌิ, หิโยฺย ปวตฺตมฺปิ อชฺชทิวสํ น ปาปุณิ, หิโยฺยว กุฐาริยา ฉินฺนํ วิย นิรุชฺฌิ, ตสฺมา อชฺช ชิณฺณตราสิ ชาตาฯ ติ ติฎฺฐตุ หิโยฺย จ ปรหิโยฺย จ, อเชฺชว ปน มยฺหํ เอวํ เปกฺขมานเสฺสว หายเตว ตว วโณฺณฯ ติ อิโต ปฎฺฐาย รตฺตินฺทิเวสุ วีติวเตฺตสุ อโหรตฺตานํ อจฺจเยน อปณฺณตฺติกภาวเมว คมิสฺสสีติ ทเสฺสติฯ ติ ตสฺมา ภเทฺท, สเจ ตฺวํ อิมินา วเยเนว อิมสฺมิํ สุวณฺณวเณฺณ สรีเร รชาย  อวิลุเตฺตเยว เสฎฺฐจริยํ จเรยฺยาสิ, ปพฺพชิตฺวา สมณธมฺมํ กเรยฺยาสิฯ ติ อติเรกตรวณฺณา ภเวยฺยาสีติฯ
</ol></p>


<p>ตโต ราชธีตา อิตรํ คาถมาห –</p>


<ol>
<li>
‘‘เทวา น ชีรนฺติ ยถา มนุสฺสา, คเตฺตสุ เตสํ วลิโย น โหนฺติ;  
  
ปุจฺฉามิ ตํ ยกฺข มหานุภาว, กถํ นุ เทวาน สรีรเทโห’’ติฯ  
</li>
  
<p>ตตฺถ  ติ สรีรสงฺขาโต เทโห, เทวานํ สรีรํ กถํ น ชีรติ, อิทํ อหํ ตํ ปุจฺฉามีติ วทติฯ
</ol></p>


<p>อถสฺสา กเถโนฺต สโกฺก อิตรํ คาถมาห –</p>


<ol>
<li>
‘‘เทวา น ชีรนฺติ ยถา มนุสฺสา, คเตฺตสุ เตสํ วลิโย น โหนฺติ;  
  
สุเว สุเว ภิยฺยตโรว เตสํ, ทิโพฺพ จ วโณฺณ วิปุลา จ โภคา’’ติฯ  
</li>
  
<p>ตตฺถ ติ ยถา มนุสฺสา ชีรนฺตา รูเปน วเณฺณน โภเคน จกฺขุปสาทาทีหิ จ ชีรนฺติ, น เอวํ เทวาฯ เตสญฺหิ คเตฺตสุ วลิโยปิ น สนฺติ, มฎฺฐกญฺจนปฎฺฎมิว สรีรํ โหติฯ ติ ทิวเส ทิวเสฯ ติ อติเรกตโรว เตสํ ทิโพฺพ จ วโณฺณ วิปุลา จ โภคา โหนฺติ, มนุเสฺสสุ หิ รูปปริหานิ จิรชาตภาวสฺส สกฺขิ, เทเวสุ อติเรกรูปสมฺปตฺติ จ อติเรกปริวารสมฺปตฺติ จฯ เอวํ อปริหานธโมฺม นาเมส เทวโลโก ฯ ตสฺมา ตฺวํ ชรํ อปฺปตฺวาว นิกฺขมิตฺวา ปพฺพช, เอวํ ปริหานิยสภาวา มนุสฺสโลกา จวิตฺวา อปริหานิยสภาวํ เอวรูปํ เทวโลกํ คมิสฺสสีติฯ
</ol></p>


<p>สา เทวโลกสฺส วณฺณํ สุตฺวา ตสฺส คมนมคฺคํ ปุจฺฉนฺตี อิตรํ คาถมาห –</p>


<ol>
<li>
‘‘กิํสูธ ภีตา ชนตา อเนกา, มโคฺค จ เนกายตนํ ปวุโตฺต;  
  
ปุจฺฉามิ ตํ ยกฺข มหานุภาว, กตฺถฎฺฐิโต ปรโลกํ น ภาเย’’ติฯ  
</li>
  
<p>ตตฺถ ติ เทวราช, อยํ ขตฺติยาทิเภทา อเนกา ชนตา กิํภีตา กสฺส ภเยน  ปริหานิยสภาวา มนุสฺสโลกา เทวโลกํ น คจฺฉตีติ ปุจฺฉติฯ ติ เทวโลกคามิมโคฺคฯ อิธ ปน ‘‘กิ’’นฺติ อาหริตฺวา ‘‘โก’’ติ ปุจฺฉา กาตพฺพาฯ อยเญฺหตฺถ อโตฺถ ‘‘อเนกติตฺถายตนวเสน ปณฺฑิเตหิ ปวุโตฺต เทวโลกมโคฺค โก กตโร’’ติ วุโตฺตฯ ติ ปรโลกํ คจฺฉโนฺต กตรสฺมิํ มเคฺค ฐิโต น ภายตีติฯ
</ol></p>


<p>อถสฺสา  กเถโนฺต สโกฺก อิตรํ คาถมาห –</p>


<ol>
<li>
‘‘วาจํ มนญฺจ ปณิธาย สมฺมา, กาเยน ปาปานิ อกุพฺพมาโน;  
  
พหุนฺนปานํ ฆรมาวสโนฺต, สโทฺธ มุทู สํวิภาคี วทญฺญู;  
  
สงฺคาหโก สขิโล สณฺหวาโจ, เอตฺถฎฺฐิโต ปรโลกํ น ภาเย’’ติฯ  
</li>
  
<p>ตสฺสโตฺถ – ภเทฺท, อุทเย วาจํ มนญฺจ สมฺมา ฐเปตฺวา กาเยน ปาปานิ อกโรโนฺต อิเม ทส กุสลกมฺมปเถ สมาทาย วตฺตโนฺต พหุอนฺนปาเน ปหูตเทยฺยธเมฺม ฆเร วสโนฺต ‘‘ทานสฺส วิปาโก อตฺถี’’ติ สทฺธาย สมนฺนาคโต มุทุจิโตฺต ทานสํวิภาคตาย  ปพฺพชิตา ภิกฺขาย จรมานา วทนฺติ นาม, เตสํ ปจฺจยทาเนน ตสฺส วาทสฺส ชานนโต  จตูหิ สงฺคหวตฺถูหิ สงฺคหตาย  ปิยวาทิตาย  มฎฺฐวจนตาย  เอตฺตเก คุณราสิมฺหิ ฐิโต ปรโลกํ คจฺฉโนฺต น ภายตีติฯ
</ol></p>


<p>ตโต  ราชธีตา ตํ ตสฺส วจนํ สุตฺวา ถุติํ กโรนฺตี อิตรํ คาถมาห –</p>


<ol>
<li>
‘‘อนุสาสสิ มํ ยกฺข, ยถา มาตา ยถา ปิตา;  
  
อุฬารวณฺณ ปุจฺฉามิ, โก นุ ตฺวมสิ สุพฺรหา’’ติฯ  
</li>
  
<p>ตสฺสโตฺถ – ยถา มาตาปิตโร ปุตฺตเก อนุสาสนฺติ, ตถา มํ อนุสาสสิฯ อุฬารวณฺณ โสภคฺคปฺปตฺตรูปทารก โก นุ อสิ ตฺวํ เอวํ อจฺจุคฺคตสรีโรติฯ
</ol></p>


<p>ตโต โพธิสโตฺต อิตรํ คาถมาห –</p>


<ol>
<li>
‘‘อุทโยหมสฺมิ กลฺยาณิ, สงฺครตฺตา อิธาคโต;  
  
อามนฺต โข ตํ คจฺฉามิ, มุโตฺตสฺมิ ตว สงฺครา’’ติฯ  
</li>
  
<p>ตสฺสโตฺถ   – กลฺยาณทสฺสเน อหํ ปุริมภเว ตว สามิโก อุทโย นาม ตาวติํสภวเน สโกฺก หุตฺวา นิพฺพโตฺต, อิธาคจฺฉโนฺต น กิเลสวเสนาคโต, ตํ วีมํสิตฺวา ปน สงฺครํ โมเจสฺสามีติ สงฺครตฺตา ปุเพฺพ สงฺครสฺส กตตฺตา อาคโตสฺมิ, อิทานิ ตํ อามเนฺตตฺวา คจฺฉามิ, มุโตฺตสฺมิ ตว สงฺคราติฯ
</ol></p>


<p>ราชธีตา อสฺสสิตฺวา ‘‘สามิ, ตฺวํ อุทยภทฺทราชา’’ติ อสฺสุธารา ปวตฺตยมานา ‘‘อหํ ตุเมฺหหิ วินา วสิตุํ น สโกฺกมิ, ยถา ตุมฺหากํ สนฺติเก วสามิ, ตถา มํ อนุสาสถา’’ติ วตฺวา อิตรํ คาถํ อภาสิ –</p>


<ol>
<li>
‘‘สเจ โข ตฺวํ อุทโยสิ, สงฺครตฺตา อิธาคโต;  
  
อนุสาส มํ ราชปุตฺต, ยถาสฺส ปุน สงฺคโม’’ติฯ  
</li>
  
<p>อถ นํ อนุสาสโนฺต มหาสโตฺต จตโสฺส คาถา อภาสิ –
</ol></p>


<ol>
<li>
‘‘อติปตติ วโย ขโณ ตเถว, ฐานํ นตฺถิ ธุวํ จวนฺติ สตฺตา;  
  
ปริชียติ อทฺธุวํ สรีรํ, อุทเย มา ปมาท จรสฺสุ ธมฺมํฯ  
</li>
  
<li>
‘‘กสิณา ปถวี ธนสฺส ปูรา, เอกเสฺสว สิยา อนญฺญเธยฺยา;  
  
ตํ จาปิ ชหติ อวีตราโค, อุทเย มา ปมาท จรสฺสุ ธมฺมํฯ  
</li>
  
<li>
‘‘มาตา  
จ ปิตา จ ภาตโร จ, ภริยา ยาปิ ธเนน โหติ กีตา;  
  
เต จาปิ ชหนฺติ อญฺญมญฺญํ, อุทเย มา ปมาท จรสฺสุ ธมฺมํฯ  
</li>
  
<li>
‘‘กาโย  
ปรโภชนนฺติ ญตฺวา, สํสาเร สุคติญฺจ ทุคฺคติญฺจ;  
  
อิตฺตรวาโสติ ชานิยาน, อุทเย มา ปมาท จรสฺสุ ธมฺม’’นฺติฯ  
</li>
  
<p>ตตฺถ ติ อติวิย ปตติ, สีฆํ อติกฺกมติฯ ติ ปฐมวยาทิติวิโธปิ วโยฯ ติ อุปฺปาทฎฺฐิติภงฺคกฺขโณปิ ตเถว อติปตติฯ อุภเยนปิ ภิโนฺน อิเมสํ สตฺตานํ อายุสงฺขาโร นาม สีฆโสตา นที วิย อนิวตฺตโนฺต สีฆํ อติกฺกมตีติ ทเสฺสติฯ ติ ‘‘อุปฺปนฺนา สงฺขารา อภิชฺชิตฺวา ติฎฺฐนฺตู’’ติ ปตฺถนายปิ  เตสํ ฐานํ นาม นตฺถิ, ธุวํ เอกํเสเนว พุทฺธํ ภควนฺตํ อาทิํ กตฺวา สเพฺพปิ สตฺตา จวนฺติ, ‘‘ธุวํ มรณํ, อทฺธุวํ ชีวิต’’นฺติ เอวํ มรณสฺสติํ ภาเวหีติ ทีเปติฯ ติ อิทํ สุวณฺณวณฺณมฺปิ สรีรํ ชีรเตว, เอวํ ชานาหิฯ นฺติ ตสฺมา ตฺวํ อุทยภเทฺท มา ปมาทํ อาปชฺชิ, อปฺปมตฺตา หุตฺวา ทสกุสลกมฺมปถธมฺมํ จราหีติฯ
</ol></p>


<p>ติ สกลาฯ ติ ยทิ เอกเสฺสว รโญฺญ, ตสฺมิํ เอกสฺมิํเยว อนญฺญาธีนา อสฺสฯ ติ ตณฺหาวสิโก ปุคฺคโล เอตฺตเกนปิ ยเสน อติโตฺต มรณกาเล อวีตราโคว ตํ วิชหติฯ เอวํ ตณฺหาย อปูรณียภาวํ ชานาหีติ ทีเปติฯ ติ มาตา ปุตฺตํ, ปุโตฺต มาตรํ, ปิตา ปุตฺตํ, ปุโตฺต ปิตรํ, ภาตา ภคินิํ, ภคินี ภาตรํ, ภริยา สามิกํ, สามิโก ภริยนฺติ เอเต อญฺญมญฺญํ ชหนฺติ, นานา โหนฺติฯ เอวํ สตฺตานํ นานาภาววินาภาวํ ชานาหีติ ทีเปติฯ</p>


<p>นฺติ วิวิธานํ กากาทีนํ ปรสตฺตานํ โภชนํฯ ติ ยา เอสา อิมสฺมิํ สํสาเร มนุสฺสภูตา สุคฺคติ จ ติรจฺฉานภูตา ทุคฺคติ จ, เอตํ อุภยมฺปิ ‘‘อิตฺตรวาโส’’ติ ชานิตฺวา มา ปมาทํ, จรสฺสุ ธมฺมํฯ อิเมสํ สตฺตานํ นานาฐานโต อาคนฺตฺวา เอกสฺมิํ ฐาเน สมาคโม ปริโตฺต, อิเม สตฺตา อปฺปกสฺมิํเยว กาเล เอกโต วสนฺติ, ตสฺมา อปฺปมตฺตา โหหีติฯ</p>


<p>เอวํ  มหาสโตฺต ตสฺสา โอวาทมทาสิฯ สาปิ ตสฺส ธมฺมกถาย ปสีทิตฺวา ถุติํ กโรนฺตี โอสานคาถมาห –</p>


<ol>
<li>
‘‘สาธุ  
ภาสติยํ ยโกฺข, อปฺปํ มจฺจาน ชีวิตํ;  
  
กสิรญฺจ ปริตฺตญฺจ, ตญฺจ ทุเกฺขน สํยุตํ;  
  
สาหํ เอกา ปพฺพชิสฺสามิ, หิตฺวา กาสิํ สุรุนฺธน’’นฺติฯ  
</li>
  
<p>ตตฺถ ติ ‘‘อปฺปํ มจฺจาน ชีวิต’’นฺติ ภาสมาโน อยํ เทวราชา สาธุ ภาสติฯ กิํการณา? อิทญฺหิ กสิรญฺจ ทุกฺขํ อสฺสาทรหิตํ, ปริตฺตญฺจ น พหุกํ อิตฺตรกาลํฯ สเจ หิ กสิรมฺปิ สมานํ ทีฆกาลํ ปวเตฺตยฺย, ปริตฺตกมฺปิ สมานํ สุขํ ภเวยฺย, อิทํ ปน กสิรเญฺจว ปริตฺตญฺจ สกเลน วฎฺฎทุเกฺขน สํยุตํ สนฺนิหิตํฯ นฺติ สา อหํฯ นฺติ สุรุนฺธนนครญฺจ กาสิรฎฺฐญฺจ ฉเฑฺฑตฺวา เอกิกาว ปพฺพชิสฺสามีติ อาหฯ
</ol></p>


<p>โพธิสโตฺต  ตสฺสา โอวาทํ ทตฺวา สกฎฺฐานเมว คโตฯ สาปิ ปุนทิวเส อมเจฺจ รชฺชํ ปฎิจฺฉาเปตฺวา อโนฺตนคเรเยว รมณีเย อุยฺยาเน อิสิปพฺพชฺชํ ปพฺพชิตฺวา ธมฺมํ จริตฺวา อายุปริโยสาเน ตาวติํสภวเน โพธิสตฺตสฺส ปาทปริจาริกา หุตฺวา นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา ราชธีตา ราหุลมาตา อโหสิ, สโกฺก ปน อหเมว อโหสินฺติฯ</p>

</p>


<ol>
<li>
<p> [๔๕๙] ๕. ปานียชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต กิเลสนิคฺคหํ อารพฺภ กเถสิฯ เอกสฺมิญฺหิ สมเย สาวตฺถิวาสิโน ปญฺจสตา คิหิสหายกา ตถาคตสฺส ธมฺมเทสนํ สุตฺวา ปพฺพชิตฺวา อุปสมฺปนฺนา อโนฺตโกฎิสนฺถาเร วสนฺตา อฑฺฒรตฺตสมเย กามวิตกฺกํ วิตเกฺกสุํฯ สพฺพํ  เหฎฺฐา วุตฺตนเยเนว เวทิตพฺพํฯ ภควโต อาณตฺติยา ปนายสฺมตา อานเนฺทน ภิกฺขุสเงฺฆ สนฺนิปาติเต สตฺถา ปญฺญตฺตาสเน นิสีทิตฺวา อโนทิสฺสกํ กตฺวา ‘‘กามวิตกฺกํ วิตกฺกยิตฺถา’’ติ อวตฺวา สพฺพสงฺคาหิกวเสเนว ‘‘ภิกฺขเว, กิเลโส ขุทฺทโก นาม นตฺถิ, ภิกฺขุนา นาม อุปฺปนฺนุปฺปนฺนา กิเลสา นิคฺคเหตพฺพา, โปราณกปณฺฑิตา อนุปฺปเนฺนปิ พุเทฺธ กิเลเส นิคฺคเหตฺวา ปเจฺจกโพธิญาณํ ปตฺตา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต กาสิรเฎฺฐ เอกสฺมิํ คามเก เทฺว สหายกา ปานียตุมฺพานิ อาทาย เขตฺตํ คนฺตฺวา เอกมนฺตํ ฐเปตฺวา เขตฺตํ โกเฎฺฎตฺวา ปิปาสิตกาเล อาคนฺตฺวา ปานียํ ปิวนฺติฯ เตสุ เอโก ปานียตฺถาย อาคนฺตฺวา อตฺตโน ปานียํ รกฺขโนฺต อิตรสฺส ตุมฺพโต ปิวิตฺวา สายํ อรญฺญา นิกฺขมิตฺวา นฺหายิตฺวา ฐิโต ‘‘อตฺถิ นุ โข เม กายทฺวาราทีหิ อชฺช กิญฺจิ ปาปํ กต’’นฺติ อุปธาเรโนฺต เถเนตฺวา ปานียสฺส ปิวิตภาวํ ทิสฺวา สํเวคปฺปโตฺต หุตฺวา ‘‘อยํ ตณฺหา วฑฺฒมานา มํ อปาเยสุ ขิปิสฺสติ, อิมํ กิเลสํ นิคฺคณฺหิสฺสามี’’ติ ปานียสฺส เถเนตฺวา ปิวิตภาวํ อารมฺมณํ กตฺวา วิปสฺสนํ วเฑฺฒตฺวา ปเจฺจกโพธิญาณํ นิพฺพเตฺตตฺวา ปฎิลทฺธคุณํ อาวเชฺชโนฺต อฎฺฐาสิฯ อถ นํ อิตโร นฺหายิตฺวา อุฎฺฐิโต ‘‘เอหิ, สมฺม, ฆรํ คจฺฉามา’’ติ อาหฯ ‘‘คจฺฉ ตฺวํ, มม ฆเรน กิจฺจํ นตฺถิ, ปเจฺจกพุทฺธา  นาม มย’’นฺติฯ ‘‘ปเจฺจกพุทฺธา นาม ตุมฺหาทิสา น โหนฺตี’’ติฯ ‘‘อถ กีทิสา ปเจฺจกพุทฺธา โหนฺตี’’ติ? ‘‘ทฺวงฺคุลเกสา กาสายวตฺถวสนา อุตฺตรหิมวเนฺต นนฺทมูลกปพฺภาเร วสนฺตี’’ติฯ โส สีสํ ปรามสิ, ตํ ขณเญฺญวสฺส คิหิลิงฺคํ อนฺตรธายิ, สุรตฺตทุปฎฺฎํ นิวตฺถเมว, วิชฺชุลตาสทิสํ กายพนฺธนํ พทฺธเมว, อลตฺตกปาฎลวณฺณํ อุตฺตราสงฺคจีวรํ เอกํสํ กตเมว, เมฆวณฺณํ ปํสุกูลจีวรํ ทกฺขิณอํสกูเฎ ฐปิตเมว, ภมรวโณฺณ มตฺติกาปโตฺต วามอํสกูเฎ ลคฺคิโตว อโหสิฯ โส อากาเส ฐตฺวา ธมฺมํ เทเสตฺวา อุปฺปติตฺวา นนฺทมูลกปพฺภาเรเยว โอตริฯ</p>


<p>อปโรปิ กาสิคาเมเยว กุฎุมฺพิโก อาปเณ นิสิโนฺน เอกํ ปุริสํ อตฺตโน ภริยํ อาทาย คจฺฉนฺตํ ทิสฺวา ตํ อุตฺตมรูปธรํ อิตฺถิํ อินฺทฺริยานิ ภินฺทิตฺวา โอโลเกตฺวา ปุน จิเนฺตสิ ‘‘อยํ โลโภ วฑฺฒมาโน มํ  อปาเยสุ ขิปิสฺสตี’’ติ สํวิคฺคมานโส วิปสฺสนํ วเฑฺฒตฺวา ปเจฺจกโพธิญาณํ นิพฺพเตฺตตฺวา อากาเส ฐิโต ธมฺมํ เทเสตฺวา นนฺทมูลกปพฺภารเมว  คโตฯ</p>


<p>อปเรปิ กาสิคามวาสิโนเยว เทฺว ปิตาปุตฺตา เอกโต มคฺคํ ปฎิปชฺชิํสุฯ อฎวีมุเข ปน โจรา อุฎฺฐิตา โหนฺติฯ เต ปิตาปุเตฺต ลภิตฺวา ปุตฺตํ คเหตฺวา ‘‘ธนํ อาหริตฺวา ตว ปุตฺตํ คณฺหา’’ติ ปิตรํ วิสฺสเชฺชนฺติ, เทฺว ภาตโร ลภิตฺวา กนิฎฺฐํ คเหตฺวา เชฎฺฐํ วิสฺสเชฺชนฺติ, อาจริยเนฺตวาสิเก ลภิตฺวา อาจริยํ คเหตฺวา อเนฺตวาสิกํ วิสฺสเชฺชนฺติ, อเนฺตวาสิโก สิปฺปโลเภน ธนํ อาหริตฺวา อาจริยํ คณฺหิตฺวา คจฺฉติฯ อถ เต ปิตาปุตฺตาปิ ตตฺถ โจรานํ อุฎฺฐิตภาวํ ญตฺวา ‘‘ตฺวํ มํ ‘ปิตา’ติ มา วท, อหมฺปิ ตํ ‘ปุโตฺต’ติ น วกฺขามี’’ติ กติกํ กตฺวา โจเรหิ คหิตกาเล ‘‘ตุเมฺห อญฺญมญฺญํ กิํ โหถา’’ติ ปุฎฺฐา ‘‘น กิญฺจิ โหมา’’ติ สมฺปชานมุสาวาทํ กริํสุฯ เตสุ อฎวิโต นิกฺขมิตฺวา สายํ นฺหายิตฺวา ฐิเตสุ ปุโตฺต อตฺตโน สีลํ โสเธโนฺต ตํ มุสาวาทํ ทิสฺวา ‘‘อิทํ ปาปํ วฑฺฒมานํ มํ อปาเยสุ ขิปิสฺสติ, อิมํ กิเลสํ นิคฺคณฺหิสฺสามี’’ติ วิปสฺสนํ วเฑฺฒตฺวา ปเจฺจกโพธิญาณํ นิพฺพเตฺตตฺวา อากาเส ฐิโต ปิตุ ธมฺมํ เทเสตฺวา นนฺทมูลกปพฺภารเมว คโตฯ</p>


<p>อปโรปิ กาสิคาเมเยว ปน เอโก คามโภชโก มาฆาตํ การาเปสิฯ อถ นํ พลิกมฺมกาเล มหาชโน สนฺนิปติตฺวา อาห ‘‘สามิ, มยํ มิคสูกราทโย มาเรตฺวา ยกฺขานํ พลิกมฺมํ กริสฺสาม, พลิกมฺมกาโล เอโส’’ติฯ ตุมฺหากํ ปุเพฺพ กรณนิยาเมเนว กโรถาติ มนุสฺสา พหุํ ปาณาติปาตมกํสุฯ โส พหุํ มจฺฉมํสํ ทิสฺวา ‘‘อิเม มนุสฺสา เอตฺตเก ปาเณ มาเรนฺตา มเมเวกสฺส วจเนน มารยิํสู’’ติ กุกฺกุจฺจํ กตฺวา วาตปานํ นิสฺสาย ฐิตโกว วิปสฺสนํ  วเฑฺฒตฺวา ปเจฺจกโพธิญาณํ นิพฺพเตฺตตฺวา อากาเส ฐิโต มหาชนสฺส ธมฺมํ เทเสตฺวา นนฺทมูลกปพฺภารเมว คโตฯ</p>


<p>อปโรปิ กาสิรเฎฺฐเยว คามโภชโก มชฺชวิกฺกยํ วาเรตฺวา ‘‘สามิ, ปุเพฺพ อิมสฺมิํ กาเล สุราฉโณ นาม โหติ, กิํ กโรมา’’ติ มหาชเนน วุโตฺต ‘‘ตุมฺหากํ โปราณกนิยาเมเนว กโรถา’’ติ   อาหฯ มนุสฺสา ฉณํ กตฺวา สุรํ ปิวิตฺวา กลหํ กโรนฺตา หตฺถปาเท ภญฺชิตฺวา สีสํ ภินฺทิตฺวา กเณฺณ ฉินฺทิตฺวา พหุทเณฺฑน พชฺฌิํสุฯ คามโภชโก เต ทิสฺวา จิเนฺตสิ ‘‘มยิ อนนุชานเนฺต อิเม อิมํ ทุกฺขํ น วิเนฺทยฺยุ’’นฺติฯ โส เอตฺตเกน กุกฺกุจฺจํ กตฺวา วาตปานํ นิสฺสาย ฐิตโกว วิปสฺสนํ วเฑฺฒตฺวา ปเจฺจกโพธิญาณํ นิพฺพเตฺตตฺวา ‘‘อปฺปมตฺตา โหถา’’ติ อากาเส ฐตฺวา ธมฺมํ เทเสตฺวา นนฺทมูลกปพฺภารเมว คโตฯ</p>


<p>อปรภาเค เต ปญฺจ ปเจฺจกพุทฺธา ภิกฺขาจารตฺถาย พาราณสิทฺวาเร โอตริตฺวา สุนิวตฺถา สุปารุตา ปาสาทิเกหิ อภิกฺกมาทีหิ ปิณฺฑาย จรนฺตา ราชทฺวารํ สมฺปาปุณิํสุฯ ราชา เต ทิสฺวา ปสนฺนจิโตฺต ราชนิเวสนํ ปเวเสตฺวา ปาเท โธวิตฺวา คนฺธเตเลน มเกฺขตฺวา ปณีเตน ขาทนีเยน โภชนีเยน ปริวิสิตฺวา เอกมนฺตํ นิสีทิตฺวา ‘‘ภเนฺต, ตุมฺหากํ ปฐมวเย ปพฺพชฺชา โสภติ, อิมสฺมิํ วเย ปพฺพชนฺตา กถํ กาเมสุ อาทีนวํ ปสฺสิตฺถ, กิํ โว อารมฺมณํ อโหสี’’ติ ปุจฺฉิฯ เต ตสฺส กเถนฺตา –</p>


<ol>
<li>
‘‘มิโตฺต มิตฺตสฺส ปานียํ, อทินฺนํ ปริภุญฺชิสํ;  
  
เตน ปจฺฉา วิชิคุจฺฉิํ, ตํ ปาปํ ปกตํ มยา;  
  
มา ปุน อกรํ ปาปํ, ตสฺมา ปพฺพชิโต อหํฯ  
</li>
  
<li>
‘‘ปรทารญฺจ ทิสฺวาน, ฉโนฺท เม อุทปชฺชถ;  
  
เตน ปจฺฉา วิชิคุจฺฉิํ, ตํ ปาปํ ปกตํ มยา;  
  
มา ปุน อกรํ ปาปํ, ตสฺมา ปพฺพชิโต อหํฯ  
</li>
  
<li>
‘‘ปิตรํ เม มหาราช, โจรา อคณฺหุ กานเน;  
  
เตสาหํ ปุจฺฉิโต ชานํ, อญฺญถา นํ วิยากริํฯ  
</li>
  
<li>
‘‘เตน  
ปจฺฉา วิชิคุจฺฉิํ, ตํ ปาปํ ปกตํ มยา;  
  
มา ปุน อกรํ ปาปํ, ตสฺมา ปพฺพชิโต อหํฯ  
</li>
  
<li>
‘‘ปาณาติปาตมกรุํ, โสมยาเค อุปฎฺฐิเต;  
  
เตสาหํ สมนุญฺญาสิํฯ  
</li>
  
<li>
‘‘เตน  
ปจฺฉา วิชิคุจฺฉิํ, ตํ ปาปํ ปกตํ มยา;  
  
มา ปุน อกรํ ปาปํ, ตสฺมา ปพฺพชิโต อหํฯ  
</li>
  
<li>
‘‘สุราเมรยมาธุกา, เย ชนา ปฐมาสุ โน;  
  
พหูนํ เต อนตฺถาย, มชฺชปานมกปฺปยุํ;  
  
เตสาหํ  
สมนุญฺญาสิํฯ  
</li>
  
<li>
‘‘เตน ปจฺฉา วิชิคุจฺฉิํ, ตํ ปาปํ ปกตํ มยา;  
  
มา ปุน อกรํ ปาปํ, ตสฺมา ปพฺพชิโต อห’’นฺติฯ –  
</li>
  
<p>อิมา ปฎิปาฎิยา ปญฺจ คาถา อภาสิํสุฯ ราชาปิ เอกเมกสฺส พฺยากรณํ สุตฺวา ‘‘ภเนฺต, อยํ ปพฺพชฺชา ตุมฺหากํ เยวานุจฺฉวิกา’’ติ ถุติมกาสิฯ
</ol></p>


<p>ตตฺถ ติ มหาราช, อหํ เอกสฺส มิโตฺต หุตฺวา ตสฺส มิตฺตสฺส สนฺตกํ ปานียํ อิมินา นิยาเมเนว ปริภุญฺชิํฯ ติ ยสฺมา ปุถุชฺชนา นาม ปาปกมฺมํ กโรนฺติ, ตสฺมา อหํ  ตํ ปาปํ อารมฺมณํ กตฺวา ปพฺพชิโตมฺหิฯ ติ มหาราช, อิมินาว นิยาเมน มม ปรทารํ ทิสฺวา กาเม ฉโนฺท อุปฺปชฺชิฯ ติ อคณฺหิํสุฯ นฺติ เตสํ โจรานํ ‘‘อยํ กิํ เต โหตี’’ติ ปุจฺฉิโต ชานโนฺตเยว ‘‘น กิญฺจิ โหตี’’ติ อญฺญถา พฺยากาสิํฯ ติ นวจเนฺท อุฎฺฐิเต โสมยาคํ นาม ยกฺขพลิํ กริํสุ, ตสฺมิํ อุปฎฺฐิเตฯ นฺติ สมนุโญฺญ อาสิํฯ ติ ปิฎฺฐสุราทิสุรญฺจ ปุปฺผาสวาทิเมรยญฺจ ปกฺกมธุ วิย มธุรํ มญฺญมานาฯ ติ เย โน คาเม ชนา ปฐมํ เอวรูปา อาสุํ อเหสุํฯ ติ เต เอกทิวสํ เอกสฺมิํ ฉเณ ปเตฺต พหูนํ อนตฺถาย มชฺชปานํ อกปฺปยิํสุฯ</p>


<p>ราชา  เตสํ ธมฺมํ สุตฺวา ปสนฺนจิโตฺต จีวรสาฎเก จ เภสชฺชานิ จ ทตฺวา ปเจฺจกพุเทฺธ อุโยฺยเชสิฯ เตปิ ตสฺส อนุโมทนํ กตฺวา ตเตฺถว อคมํสุฯ ตโต ปฎฺฐาย ราชา วตฺถุกาเมสุ วิรโตฺต อนเปโกฺข หุตฺวา  นานคฺครสโภชนํ ภุญฺชิตฺวา อิตฺถิโย อนาลปิตฺวา อโนโลเกตฺวา วิรตฺตจิโตฺต อุฎฺฐาย สิริคพฺภํ ปวิสิตฺวา นิสิโนฺน เสตภิตฺติยํ กสิณปริกมฺมํ กตฺวา ฌานํ นิพฺพเตฺตสิฯ โส ฌานปฺปโตฺต กาเม ครหโนฺต –</p>


<ol>
<li>
‘‘ธิรตฺถุ สุพหู กาเม, ทุคฺคเนฺธ พหุกณฺฎเก;  
  
เย อหํ ปฎิเสวโนฺต, นาลภิํ ตาทิสํ สุข’’นฺติฯ – คาถมาห;  
</li>
  
<p>ตตฺถ ติ พหู ปจฺจามิเตฺตฯ นฺติ โย อหํ, อยเมว วา ปาโฐฯ นฺติ เอตาทิสํ กิเลสรหิตํ ฌานสุขํฯ
</ol></p>


<p>อถสฺส  อคฺคมเหสี ‘‘อยํ ราชา ปเจฺจกพุทฺธานํ ธมฺมกถํ สุตฺวา อุกฺกณฺฐิตรูโป อโหสิ, อเมฺหหิ สทฺธิํ อกเถตฺวาว สิริคพฺภํ ปวิโฎฺฐ, ปริคฺคณฺหิสฺสามิ ตาว น’’นฺติ จิเนฺตตฺวา สิริคพฺภทฺวาเร ฐิตา รโญฺญ กาเมสุ ครหนฺตสฺส อุทานํ สุตฺวา ‘‘มหาราช, ตฺวํ กาเม ครหสิ, กามสุขสทิสํ นาม สุขํ นตฺถี’’ติ กาเม วเณฺณนฺตี อิตรํ คาถมาห –</p>


<ol>
<li>
‘‘มหสฺสาทา สุขา กามา, นตฺถิ กามา ปรํ สุขํ;  
  
เย กาเม ปฎิเสวนฺติ, สคฺคํ เต อุปปชฺชเร’’ติฯ  
</li>
  
<p>ตตฺถ ติ มหาราช, เอเต กามา นาม มหาอสฺสาทา, อิโต อุตฺตริํ อญฺญํ สุขํ นตฺถิฯ กามเสวิโน หิ อปาเย อนุปคมฺม สเคฺค นิพฺพตฺตนฺตีติ อโตฺถฯ
</ol></p>


<p>ตํ สุตฺวา โพธิสโตฺต ตสฺสา ‘‘นสฺส วสลิ, กิํ กเถสิ, กาเมสุ สุขํ นาม กุโต อตฺถิ, วิปริณามทุกฺขา เอเต’’ติ ครหโนฺต เสสคาถา อภาสิ –</p>


<ol>
<li>
‘‘อปฺปสฺสาทา ทุขา กามา, นตฺถิ กามา ปรํ ทุขํ;  
  
เย กาเม ปฎิเสวนฺติ, นิรยํ เต อุปปชฺชเรฯ  
</li>
  
<li>
‘‘อสี  
ยถา สุนิสิโต, เนตฺติํโสว สุปายิโก;  
  
สตฺตีว อุรสิ ขิตฺตา, กามา ทุกฺขตรา ตโตฯ  
</li>
  
<li>
‘‘องฺคารานํว  
ชลิตํ, กาสุํ สาธิกโปริสํ;  
  
ผาลํว ทิวสํตตฺตํ, กามา ทุกฺขตรา ตโตฯ  
</li>
  
<li>
‘‘วิสํ ยถา หลาหลํ, เตลํ ปกฺกุถิตํ ยถา;  
  
ตมฺพโลหวิลีนํว, กามา ทุกฺขตรา ตโต’’ติฯ  
</li>
  
<p>ตตฺถ ติ นิกฺกรุโณ, อิทมฺปิ เอกสฺส ขคฺคสฺส นามํฯ ติ เอวํ ชลิตงฺคารกาสุํ วา ทิวสํ ตตฺตํ ผาลํ วา ปฎิจฺจ ยํ ทุกฺขํ อุปฺปชฺชติ, ตโตปิ กามาเยว ทุกฺขตราติ อโตฺถฯ อนนฺตรคาถาย ยถา เอตานิ วิสาทีนิ ทุกฺขาวหนโต ทุกฺขานิ, เอวํ กามาปิ ทุกฺขา, ตํ ปน กามทุกฺขํ อิตเรหิ ทุเกฺขหิ ทุกฺขตรนฺติ อโตฺถฯ
</ol></p>


<p>เอวํ  มหาสโตฺต เทวิยา ธมฺมํ เทเสตฺวา อมเจฺจ สนฺนิปาเตตฺวา ‘‘โภโนฺต อมจฺจา, ตุเมฺห รชฺชํ ปฎิปชฺชถ, อหํ ปพฺพชิสฺสามี’’ติ วตฺวา มหาชนสฺส โรทนฺตสฺส ปริเทวนฺตสฺส อุฎฺฐาย อากาเส ฐตฺวา โอวาทํ ทตฺวา อนิลปเถเนว อุตฺตรหิมวนฺตํ คนฺตฺวา รมณีเย ปเทเส อสฺสมํ มาเปตฺวา อิสิปพฺพชฺชํ ปพฺพชิตฺวา อายุปริโยสาเน พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘ภิกฺขเว, กิเลโส ขุทฺทโก นาม นตฺถิ, อปฺปมตฺตโกปิ ปณฺฑิเตหิ นิคฺคหิตโพฺพเยวา’’ติ วตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน ปญฺจสตา ภิกฺขู อรหเตฺต ปติฎฺฐหิํสุฯ ตทา ปเจฺจกพุทฺธา ปรินิพฺพายิํสุ, เทวี ราหุลมาตา อโหสิ, ราชา ปน อหเมว อโหสินฺติฯ</p>

</p>


<ol>
<li>
<p> [๔๖๐] ๖. ยุธญฺจยชาตกวณฺณนา
</ol></p>


<p>นฺติ  อิทํ สตฺถา เชตวเน วิหรโนฺต มหาภินิกฺขมนํ อารพฺภ กเถสิฯ เอกทิวสญฺหิ ธมฺมสภายํ สนฺนิปติตา ภิกฺขู ‘‘อาวุโส, สเจ ทสพโล อคารํ อชฺฌาวสิสฺส, สกลจกฺกวาฬคเพฺภ จกฺกวตฺติราชา อภวิสฺส สตฺตรตนสมนฺนาคโต จตุริทฺธีหิ สมิโทฺธ ปโรสหสฺสปุตฺตปริวาโร , โส เอวรูปํ สิริวิภวํ ปหาย กาเมสุ โทสํ ทิสฺวา อฑฺฒรตฺตสมเย ฉนฺนสหาโยว กณฺฎกมารุยฺห นิกฺขมิตฺวา อโนมนทีตีเร ปพฺพชิตฺวา ฉพฺพสฺสานิ ทุกฺกรการิกํ กตฺวา สมฺมาสโมฺพธิํ ปโตฺต’’ติ สตฺถุ คุณกถํ กถยิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ตถาคโต อิทาเนว มหาภินิกฺขมนํ นิกฺขโนฺต, ปุเพฺพปิ ทฺวาทสโยชนิเก พาราณสินคเร รชฺชํ ปหาย นิกฺขโนฺตเยวา’’ติ วตฺวา อตีตํ อาหริฯ</p>


<p>อตีเต รมฺมนคเร สพฺพทโตฺต นาม ราชา อโหสิฯ อยญฺหิ พาราณสี  (ชา. ๑.๑๑.๓๗ อาทโย)  นาม ชาตา,  (ชา. ๒.๑๗.๑๙๕ อาทโย)  นาม,  (ชา. ๒.๒๐.๙๒ อาทโย)  นาม,  (ชา. ๒.๒๒.๙๘๒ อาทโย)   นาม,  (ชา. ๑.๑๐.๓๙ อาทโย)  นาม, อิมสฺมิํ ปน ยุธญฺจยชาตเก  นาม อโหสิฯ เอวมสฺสา กทาจิ นามํ ปริวตฺตติฯ ตตฺถ สพฺพทตฺตรโญฺญ ปุตฺตสหสฺสํ อโหสิฯ ยุธญฺจยสฺส นาม เชฎฺฐปุตฺตสฺส อุปรชฺชํ อทาสิฯ โส ทิวเส ทิวเส มหาทานํ ปวเตฺตสิฯ เอวํ คจฺฉเนฺต กาเล โพธิสโตฺต เอกทิวสํ ปาโตว รถวรมารุยฺห มหเนฺตน สิริวิภเวน อุยฺยานกีฬํ คจฺฉโนฺต รุกฺขคฺคติณคฺคสาขคฺคมกฺกฎกสุตฺตชาลาทีสุ มุตฺตาชาลากาเรน ลคฺคิตอุสฺสวพินฺทูนิ ทิสฺวา ‘‘สมฺม สารถิ, กิํ นาเมต’’นฺติ ปุจฺฉิตฺวา ‘‘เอเต เทว, หิมสมเย ปตนกอุสฺสวพินฺทูนิ นามา’’ติ สุตฺวา ทิวสภาคํ อุยฺยาเน กีฬิตฺวา สายนฺหกาเล ปจฺจาคจฺฉโนฺต เต อทิสฺวาว ‘‘สมฺม สารถิ, กหํ นุ โข เอเต อุสฺสวพินฺทู, น เต อิทานิ ปสฺสามี’’ติ ปุจฺฉิฯ ‘‘เทว, เต สูริเย อุคฺคจฺฉเนฺต สเพฺพว ภิชฺชิตฺวา ปถวิยํ ปตนฺตี’’ติ สุตฺวา สํเวคปฺปโตฺต หุตฺวา ‘‘อิเมสํ สตฺตานํ ชีวิตสงฺขาราปิ ติณเคฺค อุสฺสวพินฺทุสทิสาว, มยา พฺยาธิชรามรเณหิ อปีฬิเตเยว มาตาปิตโร อาปุจฺฉิตฺวา ปพฺพชิตุํ วฎฺฎตี’’ติ อุสฺสวพินฺทุเมว อารมฺมณํ กตฺวา อาทิเตฺต วิย ตโย ภเว ปสฺสโนฺต อตฺตโน เคหํ อคนฺตฺวา อลงฺกตปฎิยตฺตาย วินิจฺฉยสาลาย นิสินฺนสฺส ปิตุ สนฺติกํเยว คนฺตฺวา ปิตรํ วนฺทิตฺวา เอกมนฺตํ ฐิโต ปพฺพชฺชํ ยาจโนฺต ปฐมํ คาถมาห –</p>


<ol>
<li>
‘‘มิตฺตามจฺจปริพฺยูฬฺหํ  
  
, อหํ วเนฺท รเถสภํ;  
  
ปพฺพชิสฺสามหํ ราช, ตํ เทโว อนุมญฺญตู’’ติฯ  
</li>
  
<p>ตตฺถ นฺติ ปริวาริตํฯ ติ ตํ มม ปพฺพชฺชํ เทโว อนุชานาตูติ อโตฺถฯ
</ol></p>


<p>อถ นํ ราชา นิวาเรโนฺต ทุติยํ คาถมาห –</p>


<ol>
<li>
‘‘สเจ เต อูนํ กาเมหิ, อหํ ปริปูรยามิ เต;  
  
โย ตํ หิํ สติ วาเรมิ, มา ปพฺพช ยุธญฺจยา’’ติฯ  
</li>
  
<p>ตํ  สุตฺวา กุมาโร ตติยํ คาถมาห –
</ol></p>


<ol>
<li>
‘‘น มตฺถิ อูนํ กาเมหิ, หิํสิตา เม น วิชฺชติ;  
  
ทีปญฺจ กาตุมิจฺฉามิ, ยํ ชรา นาภิกีรตี’’ติฯ  
</li>
  
<p>ตตฺถ ติ ตาต เนว มยฺหํ กาเมหิ อูนํ อตฺถิ, น มํ หิํสโนฺต โกจิ วิชฺชติ, อหํ ปน ปรโลกคมนาย อตฺตโน ปติฎฺฐํ กาตุมิจฺฉามิฯ กีทิสํ?  น วิทฺธํเสติ, ตมหํ กาตุมิจฺฉามิ, อมตมหานิพฺพานํ คเวสิสฺสามิ, น เม กาเมหิ อโตฺถ, อนุชานาถ มํ, มหาราชาติ วทติฯ
</ol></p>


<p>อิติ ปุนปฺปุนํ กุมาโร ปพฺพชฺชํ ยาจิ, ราชา ‘‘มา ปพฺพชา’’ติ วาเรติฯ ตมตฺถมาวิกโรโนฺต สตฺถา อุปฑฺฒํ คาถมาห –</p>


<ol>
<li>
‘‘ปุโตฺต วา ปิตรํ ยาเจ, ปิตา วา ปุตฺตโมรส’’นฺติฯ  
  
<p>ตตฺถ -กาโร สมฺปิณฺฑนโตฺถฯ อิทํ วุตฺตํ โหติ – ‘‘เอวํ, ภิกฺขเว, ปุโตฺต จ ปิตรํ ยาจติ, ปิตา จ โอรสํ ปุตฺตํ ยาจตี’’ติฯ
</ol></p>


<p>เสสํ อุปฑฺฒคาถํ ราชา อาห –</p>


‘‘เนคโม  
ตํ ยาเจ ตาต, มา ปพฺพช ยุธญฺจยา’’ติฯ  
</p>
  
<p>ตสฺสโตฺถ – อยํ เต ตาต นิคมวาสิมหาชโน ยาจติ, นครชโนปิ มา ตฺวํ ปพฺพชาติฯ</p>


<p>กุมาโร ปุนปิ ปญฺจมํ คาถมาห –</p>


<ol>
<li>
‘‘มา  
มํ เทว นิวาเรหิ, ปพฺพชนฺตํ รเถสภ;  
  
มาหํ กาเมหิ สมฺมโตฺต, ชราย วสมนฺวคู’’ติฯ  
</li>
  
<p>ตตฺถ ติ มา อหํ กาเมหิ สมฺมโตฺต ปมโตฺต ชราย วสคามี นาม โหมิ, วฎฺฎทุกฺขํ ปน เขเปตฺวา ยถา จ สพฺพญฺญุตญฺญาณปฺปฎิวิชฺฌนโก โหมิ,ฯ ตถา มํ โอโลเกหีติ อธิปฺปาโยฯ
</ol></p>


<p>เอวํ วุเตฺต ราชา อปฺปฎิภาโณ อโหสิฯ มาตา ปนสฺส ‘‘ปุโตฺต เต, เทวิ, ปิตรํ ปพฺพชฺชํ อนุชานาเปตี’’ติ สุตฺวา ‘‘กิํ ตุเมฺห กเถถา’’ติ นิรสฺสาเสน มุเขน สุวณฺณสิวิกาย นิสีทิตฺวา สีฆํ วินิจฺฉยฎฺฐานํ คนฺตฺวา ยาจมานา ฉฎฺฐํ คาถมาห –</p>


<ol>
<li>
‘‘อหํ ตํ ตาต ยาจามิ, อหํ ปุตฺต นิวารเย;  
  
จิรํ ตํ ทฎฺฐุมิจฺฉามิ, มา ปพฺพช ยุธญฺจยา’’ติฯ  
</li>
  
<p>ตํ  สุตฺวา กุมาโร สตฺตมํ คาถมาห –
</ol></p>


<ol>
<li>
‘‘อุสฺสาโวว ติณคฺคมฺหิ, สูริยุคฺคมนํ ปติ;  
  
เอวมายุ มนุสฺสานํ, มา มํ อมฺม นิวารยา’’ติฯ  
</li>
  
<p>ตสฺสโตฺถ – อมฺม, ยถา ติณเคฺค อุสฺสวพินฺทุ สูริยสฺส อุคฺคมนํ ปติฎฺฐาตุํ น สโกฺกติ, ปถวิยํ ปตติ, เอวํ อิเมสํ สตฺตานํ ชีวิตํ ปริตฺตํ ตาวกาลิกํ อจิรฎฺฐิติกํ, เอวรูเป โลกสนฺนิวาเส กถํ ตฺวํ จิรํ มํ ปสฺสสิ, มา มํ นิวาเรหีติฯ
</ol></p>


<p>เอวํ  วุเตฺตปิ สา ปุนปฺปุนํ ยาจิเยวฯ ตโต มหาสโตฺต ปิตรํ อามเนฺตตฺวา อฎฺฐมํ คาถมาห –</p>


<ol>
<li>
‘‘ตรมาโน อิมํ ยานํ, อาโรเปตุ รเถสภ;  
  
มา เม มาตา ตรนฺตสฺส, อนฺตรายกรา อหู’’ติฯ  
</li>
  
<p>ตสฺสโตฺถ – ตาต รเถสภ, อิมํ มม มาตรํ ตรมาโน ปุริโส สุวณฺณสิวิกายานํ อาโรเปตุ, มา เม ชาติชราพฺยาธิมรณกนฺตารํ ตรนฺตสฺส อติกฺกมนฺตสฺส มาตา อนฺตรายกรา อหูติฯ
</ol></p>


<p>ราชา  ปุตฺตสฺส วจนํ สุตฺวา ‘‘คจฺฉ, ภเทฺท, ตว สิวิกาย นิสีทิตฺวา รติวฑฺฒนปาสาทํ อภิรุหา’’ติ อาหฯ สา ตสฺส วจนํ สุตฺวา ฐาตุํ อสโกฺกนฺตี นารีคณปริวุตา คนฺตฺวา ปาสาทํ อภิรุหิตฺวา ‘‘กา นุ โข ปุตฺตสฺส ปวตฺตี’’ติ วินิจฺฉยฎฺฐานํ โอโลเกนฺตี อฎฺฐาสิฯ โพธิสโตฺต มาตุ คตกาเล ปุน ปิตรํ ยาจิฯ ราชา ปฎิพาหิตุํ อสโกฺกโนฺต ‘‘เตน หิ ตาต, ตว มนํ มตฺถกํ ปาเปหิ, ปพฺพชาหี’’ติ อนุชานิฯ รโญฺญ อนุญฺญาตกาเล โพธิสตฺตสฺส กนิโฎฺฐ ยุธิฎฺฐิลกุมาโร นาม ปิตรํ วนฺทิตฺวา ‘‘ตาต, มยฺหํ ปพฺพชฺชํ อนุชานาถา’’ติ อนุชานาเปสิฯ อุโภปิ ภาตโร ปิตรํ วนฺทิตฺวา กาเม ปหาย มหาชนปริวุตา วินิจฺฉยโต นิกฺขมิํสุฯ เทวีปิ มหาสตฺตํ โอโลเกตฺวา ‘‘มม ปุเตฺต ปพฺพชิเต รมฺมนครํ ตุจฺฉํ ภวิสฺสตี’’ติ ปริเทวมานา คาถาทฺวยมาห –</p>


<ol>
<li>
‘‘อภิธาวถ ภทฺทเนฺต, สุญฺญํ เหสฺสติ รมฺมกํ;  
  
ยุธญฺจโย อนุญฺญาโต, สพฺพทเตฺตน ราชินาฯ  
</li>
  
<li>
‘‘โยหุ  
เสโฎฺฐ สหสฺสสฺส, ยุวา กญฺจนสนฺนิโภ;  
  
โสยํ กุมาโร ปพฺพชิโต, กาสายวสโน พลี’’ติฯ  
</li>
  
<p>ตตฺถ ติ ปริวาเรตฺวา ฐิตา นาริโย สพฺพา เวเคน ธาวถาติ อาณาเปติฯ ติ เอวํ คนฺตฺวา ‘‘ภทฺทํ ตว โหตู’’ติ วทถฯ นฺติ รมฺมนครํ สนฺธายาหฯ ติ โย รโญฺญ ปุโตฺต สหสฺสสฺส เสโฎฺฐ อโหสิ, โส ปพฺพชิโตติ ปพฺพชฺชาย คจฺฉนฺตํ สนฺธาเยวมาหฯ
</ol></p>


<p>โพธิสโตฺตปิ  น ตาว ปพฺพชติฯ โส หิ มาตาปิตโร วนฺทิตฺวา กนิฎฺฐํ ยุธิฎฺฐิลกุมารํ คเหตฺวา นครา นิกฺขมฺม มหาชนํ นิวเตฺตตฺวา อุโภปิ ภาตโร หิมวนฺตํ ปวิสิตฺวา มโนรเม ฐาเน อสฺสมปทํ กริตฺวา อิสิปพฺพชฺชํ ปพฺพชิตฺวา ฌานาภิญฺญํ นิพฺพเตฺตตฺวา วนมูลผลาทีหิ ยาวชีวํ ยาเปตฺวา พฺรหฺมโลกปรายณา อเหสุํฯ ตมตฺถํ โอสาเน อภิสมฺพุทฺธคาถาย ทีเปติ –</p>


<ol>
<li>
‘‘อุโภ กุมารา ปพฺพชิตา, ยุธญฺจโย ยุธิฎฺฐิโล;  
  
ปหาย มาตาปิตโร, สงฺคํ เฉตฺวาน มจฺจุโน’’ติฯ  
</li>
  
<p>ตตฺถ  ติ มารสฺสฯ อิทํ วุตฺตํ โหติ – ภิกฺขเว, ยุธญฺจโย จ ยุธิฎฺฐิโล จ เต อุโภปิ กุมารา มาตาปิตโร ปหาย มารสฺส สนฺตกํ ราคโทสโมหสงฺคํ ฉินฺทิตฺวา ปพฺพชิตาติฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ‘‘น ภิกฺขเว, อิทาเนว, ปุเพฺพปิ ตถาคโต รชฺชํ ฉเฑฺฑตฺวา ปพฺพชิโตเยวา’’ติ วตฺวา ชาตกํ สโมธาเนสิ – ‘‘ตทา มาตาปิตโร มหาราชกุลานิ อเหสุํ, ยุธิฎฺฐิลกุมาโร อานโนฺท, ยุธญฺจโย ปน อหเมว อโหสิ’’นฺติฯ</p>

</p>


<ol>
<li>
<p> [๔๖๑] ๗. ทสรถชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ มตปิติกํ กุฎุมฺพิกํ อารพฺภ กเถสิฯ โส หิ ปิตริ กาลกเต โสกาภิภูโต สพฺพกิจฺจานิ ปหาย โสกานุวตฺตโกว อโหสิฯ สตฺถา ปจฺจูสสมเย โลกํ โอโลเกโนฺต ตสฺส โสตาปตฺติผลูปนิสฺสยํ ทิสฺวา ปุนทิวเส สาวตฺถิยํ ปิณฺฑาย จริตฺวา กตภตฺตกิโจฺจ ภิกฺขู อุโยฺยเชตฺวา เอกํ ปจฺฉาสมณํ  คเหตฺวา ตสฺส เคหํ คนฺตฺวา วนฺทิตฺวา นิสินฺนํ มธุรวจเนน อาลปโนฺต ‘‘กิํ โสจสิ อุปาสกา’’ติ วตฺวา ‘‘อาม, ภเนฺต, ปิตุโสโก มํ พาธตี’’ติ วุเตฺต ‘‘อุปาสก, โปราณกปณฺฑิตา อฎฺฐวิเธ โลกธเมฺม ตถโต ชานนฺตา ปิตริ กาลกเต อปฺปมตฺตกมฺปิ โสกํ น กริํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ ทสรถมหาราชา นาม อคติคมนํ ปหาย ธเมฺมน รชฺชํ กาเรสิฯ ตสฺส  โสฬสนฺนํ อิตฺถิสหสฺสานํ เชฎฺฐิกา อคฺคมเหสี เทฺว ปุเตฺต เอกญฺจ ธีตรํ วิชายิฯ เชฎฺฐปุโตฺต รามปณฺฑิโต นาม อโหสิ, ทุติโย ลกฺขณกุมาโร นาม, ธีตา สีตา เทวี นามฯ อปรภาเค มเหสี กาลมกาสิฯ ราชา ตสฺสา กาลกตาย จิรตรํ โสกวสํ คนฺตฺวา อมเจฺจหิ สญฺญาปิโต ตสฺสา กตฺตพฺพปริหารํ  กตฺวา อญฺญํ อคฺคมเหสิฎฺฐาเน ฐเปสิฯ สา รโญฺญ ปิยา อโหสิ มนาปาฯ สาปิ อปรภาเค คพฺภํ คณฺหิตฺวา ลทฺธคพฺภปริหารา ปุตฺตํ วิชายิ, ‘‘ภรตกุมาโร’’ติสฺส นามํ อกํสุฯ ราชา ปุตฺตสิเนเหน ‘‘ภเทฺท, วรํ เต ทมฺมิ, คณฺหาหี’’ติ อาหฯ สา คหิตกํ กตฺวา ฐเปตฺวา กุมารสฺส สตฺตฎฺฐวสฺสกาเล ราชานํ อุปสงฺกมิตฺวา ‘‘เทว, ตุเมฺหหิ มยฺหํ ปุตฺตสฺส วโร ทิโนฺน, อิทานิสฺส วรํ เทถา’’ติ อาหฯ คณฺห, ภเทฺทติฯ ‘‘เทว, ปุตฺตสฺส เม รชฺชํ เทถา’’ติ วุเตฺต ราชา อจฺฉรํ ปหริตฺวา ‘‘นสฺส, วสลิ, มยฺหํ เทฺว ปุตฺตา อคฺคิกฺขนฺธา วิย ชลนฺติ, เต มาราเปตฺวา ตว ปุตฺตสฺส รชฺชํ ยาจสี’’ติ ตเชฺชสิฯ สา ภีตา สิริคพฺภํ ปวิสิตฺวา อเญฺญสุปิ ทิวเสสุ ราชานํ ปุนปฺปุนํ รชฺชเมว ยาจิฯ</p>


<p>ราชา ตสฺสา ตํ วรํ อทตฺวาว จิเนฺตสิ ‘‘มาตุคาโม นาม อกตญฺญู มิตฺตทุพฺภี, อยํ เม กูฎปณฺณํ วา กูฎลญฺชํ วา กตฺวา ปุเตฺต ฆาตาเปยฺยา’’ติฯ โส ปุเตฺต ปโกฺกสาเปตฺวา ตมตฺถํ อาโรเจตฺวา ‘‘ตาตา, ตุมฺหากํ อิธ วสนฺตานํ อนฺตราโยปิ ภเวยฺย, ตุเมฺห สามนฺตรชฺชํ วา อรญฺญํ วา คนฺตฺวา มม มรณกาเล อาคนฺตฺวา กุลสนฺตกํ รชฺชํ คเณฺหยฺยาถา’’ติ วตฺวา ปุน เนมิตฺตเก พฺราหฺมเณ ปโกฺกสาเปตฺวา อตฺตโน อายุปริเจฺฉทํ ปุจฺฉิตฺวา ‘‘อญฺญานิ ทฺวาทส วสฺสานิ  ปวตฺติสฺสตี’’ติ สุตฺวา ‘‘ตาตา, อิโต ทฺวาทสวสฺสจฺจเยน อาคนฺตฺวา ฉตฺตํ อุสฺสาเปยฺยาถา’’ติ อาหฯ เต ‘‘สาธู’’ติ วตฺวา ปิตรํ วนฺทิตฺวา โรทนฺตา ปาสาทา โอตริํสุฯ สีตา เทวี ‘‘อหมฺปิ ภาติเกหิ สทฺธิํ คมิสฺสามี’’ติ ปิตรํ วนฺทิตฺวา โรทนฺตี นิกฺขมิฯ ตโยปิ ชนา มหาปริวารา นิกฺขมิตฺวา มหาชนํ นิวเตฺตตฺวา อนุปุเพฺพน หิมวนฺตํ ปวิสิตฺวา สมฺปโนฺนทเก สุลภผลาผเล ปเทเส อสฺสมํ มาเปตฺวา ผลาผเลน ยาเปนฺตา วสิํสุฯ</p>


<p>ลกฺขณปณฺฑิโต จ สีตา จ รามปณฺฑิตํ ยาจิตฺวา ‘‘ตุเมฺห อมฺหากํ ปิตุฎฺฐาเน ฐิตา, ตสฺมา อสฺสเมเยว โหถ, มยํ ผลาผลํ อาหริตฺวา ตุเมฺห โปเสสฺสามา’’ติ ปฎิญฺญํ คณฺหิํสุฯ ตโต ปฎฺฐาย รามปณฺฑิโต ตเตฺถว โหติฯ อิตเร เทฺว ผลาผลํ อาหริตฺวา ตํ ปฎิชคฺคิํสุฯ เอวํ เตสํ ผลาผเลน ยาเปตฺวา วสนฺตานํ ทสรถมหาราชา ปุตฺตโสเกน นวเม สํวจฺฉเร กาลมกาสิฯ ตสฺส สรีรกิจฺจํ กาเรตฺวา  เทวี ‘‘อตฺตโน ปุตฺตสฺส ภรตกุมารสฺส ฉตฺตํ อุสฺสาเปถา’’ติ อาหฯ อมจฺจา ปน ‘‘ฉตฺตสฺสามิกา อรเญฺญ วสนฺตี’’ติ น อทํสุฯ ภรตกุมาโร  ‘‘มม ภาตรํ รามปณฺฑิตํ อรญฺญโต อาเนตฺวา ฉตฺตํ อุสฺสาเปสฺสามี’’ติ ปญฺจราชกกุธภณฺฑานิ คเหตฺวา จตุรงฺคินิยา เสนาย ตสฺส วสนฎฺฐานํ ปตฺวา อวิทูเร ขนฺธาวารํ กตฺวา ตตฺถ นิวาเสตฺวา กติปเยหิ อมเจฺจหิ สทฺธิํ ลกฺขณปณฺฑิตสฺส จ สีตาย จ อรญฺญํ คตกาเล อสฺสมปทํ ปวิสิตฺวา อสฺสมปททฺวาเร ฐปิตกญฺจนรูปกํ วิย รามปณฺฑิตํ นิราสงฺกํ สุขนิสินฺนํ อุปสงฺกมิตฺวา วนฺทิตฺวา เอกมนฺตํ ฐิโต รโญฺญ ปวตฺติํ อาโรเจตฺวา สทฺธิํ อมเจฺจหิ ปาเทสุ ปติตฺวา โรทติฯ รามปณฺฑิโต ปน เนว โสจิ, น ปริเทวิ, อินฺทฺริยวิการมตฺตมฺปิสฺส นาโหสิฯ ภรตสฺส ปน โรทิตฺวา นิสินฺนกาเล สายนฺหสมเย อิตเร เทฺว ผลาผลํ อาทาย อาคมิํสุฯ รามปณฺฑิโต จิเนฺตสิ ‘‘อิเม ทหรา มยฺหํ วิย ปริคฺคณฺหนปญฺญา เอเตสํ นตฺถิ, สหสา  ‘ปิตา โว มโต’ติ วุเตฺต โสกํ สนฺธาเรตุํ อสโกฺกนฺตานํ หทยมฺปิ เตสํ ผเลยฺย, อุปาเยน เต อุทกํ โอตาเรตฺวา เอตํ ปวตฺติํ อาโรเจสฺสามี’’ติฯ อถ เนสํ ปุรโต เอกํ อุทกฎฺฐานํ ทเสฺสตฺวา ‘‘ตุเมฺห อติจิเรน อาคตา, อิทํ โว ทณฺฑกมฺมํ โหตุ, อิมํ อุทกํ โอตริตฺวา ติฎฺฐถา’’ติ อุปฑฺฒคาถํ ตาว อาห –</p>


<ol>
<li>
‘‘เอถ ลกฺขณ สีตา จ, อุโภ โอตรโถทก’’นฺติฯ  
  
ตสฺสโตฺถ – เอถ ลกฺขณ สีตา จ อาคจฺฉถ, อุโภปิ โอตรถ อุทกนฺติ;  
</li>
  
<p>เต เอกวจเนเนว โอตริตฺวา อฎฺฐํสุฯ อถ เนสํ ปิตุ ปวตฺติํ อาโรเจโนฺต เสสํ อุปฑฺฒคาถมาห –
</ol></p>


<p>
‘‘เอวายํ ภรโต อาห, ราชา ทสรโถ มโต’’ติฯ  
  
<p>เต ปิตุ มตสาสนํ สุตฺวาว วิสญฺญา อเหสุํฯ ปุนปิ เนสํ กเถสิ, ปุนปิ เต วิสญฺญา อเหสุนฺติ เอวํ ยาวตติยํ วิสญฺญิตํ ปเตฺต เต อมจฺจา อุกฺขิปิตฺวา อุทกา นีหริตฺวา ถเล นิสีทาเปตฺวา ลทฺธสฺสาเสสุ เตสุ  สเพฺพ อญฺญมญฺญํ โรทิตฺวา ปริเทวิตฺวา นิสีทิํสุฯ ตทา ภรตกุมาโร จิเนฺตสิ – ‘‘มยฺหํ ภาตา ลกฺขณกุมาโร จ ภคินี จ สีตา เทวี ปิตุ มตสาสนํ สุตฺวาว โสกํ สนฺธาเรตุํ น สโกฺกนฺติ, รามปณฺฑิโต ปน เนว โสจติ, น ปริเทวติ, กิํ นุ โข ตสฺส อโสจนการณํ, ปุจฺฉิสฺสามิ น’’นฺติฯ โส ตํ ปุจฺฉโนฺต ทุติยํ คาถมาห –</p>


<ol>
<li>
‘‘เกน  
รามปฺปภาเวน, โสจิตพฺพํ น โสจสิ;  
  
ปิตรํ กาลกตํ สุตฺวา, น ตํ ปสหเต ทุข’’นฺติฯ  
</li>
  
<p>ตตฺถ ติ อานุภาเวนฯ นฺติ เอวรูปํ ทุกฺขํ เกน การเณน ตํ น ปีเฬติ, กิํ เต อโสจนการณํ, กเถหิ ตาว นนฺติฯ
</ol></p>


<p>อถสฺส รามปณฺฑิโต อตฺตโน อโสจนการณํ กเถโนฺต –</p>


<ol>
<li>
‘‘ยํ น สกฺกา นิปาเลตุํ, โปเสน ลปตํ พหุํ;  
  
ส กิสฺส วิญฺญู เมธาวี, อตฺตานมุปตาปเยฯ  
</li>
  
<li>
‘‘ทหรา  
จ หิ วุทฺธา จ, เย พาลา เย จ ปณฺฑิตา;  
  
อฑฺฒา เจว ทลิทฺทา จ, สเพฺพ มจฺจุปรายณาฯ  
</li>
  
<li>
‘‘ผลานมิว ปกฺกานํ, นิจฺจํ ปตนโต ภยํ;  
  
เอวํ ชาตาน มจฺจานํ, นิจฺจํ มรณโต ภยํฯ  
</li>
  
<li>
‘‘สายเมเก น ทิสฺสนฺติ, ปาโต ทิฎฺฐา พหุชฺชนา;  
  
ปาโต เอเก น ทิสฺสนฺติ, สายํ ทิฎฺฐา พหุชฺชนาฯ  
</li>
  
<li>
‘‘ปริเทวยมาโน เจ, กิญฺจิทตฺถํ อุทพฺพเห;  
  
สมฺมูโฬฺห หิํสมตฺตานํ, กยิรา ตํ วิจกฺขโณฯ  
</li>
  
<li>
‘‘กิโส วิวโณฺณ ภวติ, หิํสมตฺตานมตฺตโน;  
  
น เตน เปตา ปาเลนฺติ, นิรตฺถา ปริเทวนาฯ  
</li>
  
<li>
‘‘ยถา สรณมาทิตฺตํ, วารินา ปรินิพฺพเย;  
  
เอวมฺปิ ธีโร สุตวา, เมธาวี ปณฺฑิโต นโร;  
  
ขิปฺปมุปฺปติตํ โสกํ, วาโต ตูลํว ธํสเยฯ  
</li>
  
<li>
‘‘มโจฺจ  
  
เอโกว อเจฺจติ, เอโกว ชายเต กุเล;  
  
สํโยคปรมาเตฺวว, สโมฺภคา สพฺพปาณินํฯ  
</li>
  
<li>
‘‘ตสฺมา หิ ธีรสฺส พหุสฺสุตสฺส, สมฺปสฺสโต โลกมิมํ ปรญฺจ;  
  
อญฺญาย ธมฺมํ หทยํ มนญฺจ, โสกา มหนฺตาปิ น ตาปยนฺติฯ  
</li>
  
<li>
‘‘โสหํ ทสฺสญฺจ โภกฺขญฺจ, ภริสฺสามิ จ ญาตเก;  
  
เสสญฺจ ปาลยิสฺสามิ, กิจฺจเมตํ วิชานโต’’ติฯ –  
</li>
  
<p>อิมาหิ ทสหิ คาถาหิ อนิจฺจตํ ปกาเสติฯ
</ol></p>


<p>ตตฺถ นฺติ รกฺขิตุํฯ นฺติ ลปนฺตานํฯ อิทํ วุตฺตํ โหติ – ‘‘ตาต ภรต, ยํ สตฺตานํ ชีวิตํ พหุมฺปิ วิลปนฺตานํ ปุริสานํ เอเกนาปิ มา อุจฺฉิชฺชีติ น สกฺกา รกฺขิตุํ, โส ทานิ มาทิโส อฎฺฐ โลกธเมฺม ตถโต ชานโนฺต วิญฺญู เมธาวี ปณฺฑิโต มรณปริโยสานชีวิเตสุ สเตฺตสุ กิสฺส อตฺตานมุปตาปเย, กิํการณา อนุปกาเรน โสกทุเกฺขน อตฺตานํ สนฺตาเปยฺยา’’ติฯ</p>


<p>ติ คาถา ‘‘มจฺจุ นาเมส ตาต ภรต, เนว  สุวณฺณรูปกสทิสานํ ทหรานํ ขตฺติยกุมารกาทีนํ, น วุทฺธิปฺปตฺตานํ มหาโยธานํ, น พาลานํ ปุถุชฺชนสตฺตานํ, น พุทฺธาทีนํ ปณฺฑิตานํ, น จกฺกวตฺติอาทีนํ อิสฺสรานํ, น นิทฺธนานํ ทลิทฺทาทีนํ ลชฺชติ, สเพฺพปิเม สตฺตา มจฺจุปรายณา มรณมุเข สํภคฺควิภคฺคา ภวนฺติเยวา’’ติ ทสฺสนตฺถํ วุตฺตาฯ</p>


<p>ติ อิทํ วุตฺตํ โหติ – ยถา หิ ตาต ภรต, ปกฺกานํ ผลานํ ปกฺกกาลโต ปฎฺฐาย ‘‘อิทานิ วณฺฎา ฉิชฺชิตฺวา ปติสฺสนฺติ, อิทานิ ปติสฺสนฺตี’’ติ ปตนโต ภยํ นิจฺจํ ธุวํ เอกํสิกเมว ภวติ, เอวํ อาสงฺกนียโต เอวํ ชาตานํ มจฺจานมฺปิ เอกํสิกํเยว มรณโต ภยํ, นตฺถิ โส ขโณ วา ลโย วา ยตฺถ เตสํ มรณํ น อาสงฺกิตพฺพํ ภเวยฺยาติฯ</p>


<p>นฺติ  วิกาเลฯ อิมินา รตฺติภาเค จ ทิฎฺฐานํ ทิวสภาเค อทสฺสนํ, ทิวสภาเค จ ทิฎฺฐานํ รตฺติภาเค อทสฺสนํ ทีเปติฯ นฺติ ‘‘ปิตา เม, ปุโตฺต เม’’ติอาทีหิ ปริเทวมาโนว โปโส สมฺมูโฬฺห อตฺตานํ หิํสโนฺต กิลเมโนฺต อปฺปมตฺตกมฺปิ อตฺถํ อาหเรยฺยฯ   ติ อถ ปณฺฑิโต ปุริโส เอวํ ปริเทวํ กเรยฺย, ยสฺมา ปน ปริเทวโนฺต มตํ วา อาเนตุํ อญฺญํ วา ตสฺส วฑฺฒิํ กาตุํ น สโกฺกติ, ตสฺมา นิรตฺถกตฺตา ปริเทวิตสฺส ปณฺฑิตา น ปริเทวนฺติฯ</p>


<p>ติ อตฺตโน อตฺตภาวํ โสกปริเทวทุเกฺขน หิํสโนฺตฯ ติ เตน ปริเทเวน ปรโลกํ คตา สตฺตา น ปาเลนฺติ น ยาเปนฺติฯ ติ ตสฺมา เตสํ มตสตฺตานํ อยํ ปริเทวนา นิรตฺถกาฯ นฺติ นิวาสเคหํฯ อิทํ วุตฺตํ โหติ – ยถา ปณฺฑิโต ปุริโส อตฺตโน วสนาคาเร อาทิเตฺต มุหุตฺตมฺปิ โวสานํ อนาปชฺชิตฺวา ฆฎสเตน ฆฎสหเสฺสน วารินา นิพฺพาปยเตว, เอวํ ธีโร อุปฺปติตํ โสกํ ขิปฺปเมว นิพฺพาปเยฯ ตูลํ วิย จ วาโต ยถา สณฺฐาตุํ น สโกฺกติ, เอวํ ธํสเย วิทฺธํเสยฺยาติ อโตฺถฯ</p>


<p>ติ เอตฺถ ตาต ภรต, อิเม สตฺตา กมฺมสฺสกา นาม, ตถา หิ อิโต ปรโลกํ คจฺฉโนฺต สโตฺต เอโกว อเจฺจติ อติกฺกมติ, ขตฺติยาทิกุเล ชายมาโนปิ เอโกว คนฺตฺวา ชายติฯ ตตฺถ ตตฺถ ปน ญาติมิตฺตสํโยเคน ‘‘อยํ เม ปิตา, อยํ เม มาตา, อยํ เม มิโตฺต’’ติ สํโยคปรมาเตฺวว สโมฺภคา สพฺพปาณีนํ, ปรมเตฺถน ปน ตีสุปิ ภเวสุ กมฺมสฺสกาเวเต สตฺตาติ อโตฺถฯ</p>


<p>ติ ยสฺมา เอเตสํ สตฺตานํ ญาติมิตฺตสํโยคํ ญาติมิตฺตปริโภคมตฺตํ ฐเปตฺวา อิโต ปรํ อญฺญํ นตฺถิ, ตสฺมาฯ ติ อิมญฺจ ปรญฺจ โลกํ นานาภาววินาภาวเมว สมฺมา ปสฺสโตฯ นฺติ อฎฺฐวิธโลกธมฺมํ ชานิตฺวาฯ ติ  อิทํ อุภยมฺปิ จิตฺตเสฺสว นามํฯ อิทํ วุตฺตํ โหติ –</p>


<p>
‘‘ลาโภ  
อลาโภ ยโส อยโส จ, นินฺทา ปสํสา จ สุขญฺจ ทุกฺขํ;  
  
เอเต อนิจฺจา มนุเชสุ ธมฺมา, มา โสจ กิํ โสจสิ โปฎฺฐปาทา’’ติฯ (ชา. ๑.๔.๑๑๔) –  
</p>
  
<p>อิเมสํ อฎฺฐนฺนํ โลกธมฺมานํ เยน เกนจิ จิตฺตํ ปริยาทียติ, ตสฺส จ อนิจฺจตํ ญตฺวา ฐิตสฺส ธีรสฺส ปิตุปุตฺตมรณาทิวตฺถุกา มหนฺตาปิ โสกา หทยํ น ตาปยนฺตีติฯ เอตํ วา อฎฺฐวิธํ โลกธมฺมํ ญตฺวา ฐิตสฺส หทยวตฺถุญฺจ มนญฺจ มหนฺตาปิ โสกา น ตาปยนฺตีติ เอวเมฺปตฺถ อโตฺถ ทฎฺฐโพฺพฯ</p>


<p>  ติ คาถาย – ตาต ภรต, อนฺธพาลานํ สตฺตานํ วิย มม โรทนปริเทวนํ นาม น อนุจฺฉวิกํ, อหํ ปน ปิตุ อจฺจเยน ตสฺส ฐาเน ฐตฺวา กปณาทีนํ ทานารหานํ ทานํ, ฐานนฺตรารหานํ ฐานนฺตรํ, ยสารหานํ ยสํ ทสฺสามิ, ปิตรา เม ปริภุตฺตนเยน อิสฺสริยํ ปริภุญฺชิสฺสามิ, ญาตเก จ โปเสสฺสามิ, อวเสสญฺจ อโนฺตปริชนาทิกํ ชนํ ปาเลสฺสามิ, ธมฺมิกสมณพฺราหฺมณานํ ธมฺมิกํ รกฺขาวรณคุตฺติํ กริสฺสามีติ เอวญฺหิ ชานโต ปณฺฑิตปุริสสฺส อนุรูปํ กิจฺจนฺติ อโตฺถฯ</p>


<p>ปริสา อิมํ รามปณฺฑิตสฺส อนิจฺจตาปกาสนํ ธมฺมเทสนํ สุตฺวา นิโสฺสกา อเหสุํฯ ตโต ภรตกุมาโร รามปณฺฑิตํ วนฺทิตฺวา ‘‘พาราณสิรชฺชํ สมฺปฎิจฺฉถา’’ติ อาหฯ ตาต ลกฺขณญฺจ, สีตาเทวิญฺจ คเหตฺวา คนฺตฺวา รชฺชํ อนุสาสถาติฯ ตุเมฺห ปน, เทวาติฯ ตาต, มม ปิตา ‘‘ทฺวาทสวสฺสจฺจเยน อาคนฺตฺวา รชฺชํ กาเรยฺยาสี’’ติ มํ อโวจ, อหํ อิทาเนว คจฺฉโนฺต ตสฺส วจนกโร นาม น โหมิ, อญฺญานิปิ ตีณิ วสฺสานิ อติกฺกมิตฺวา อาคมิสฺสามีติฯ ‘‘เอตฺตกํ กาลํ โก รชฺชํ กาเรสฺสตี’’ติ? ‘‘ตุเมฺห กาเรถา’’ติฯ ‘‘น มยํ กาเรสฺสามา’’ติฯ ‘‘เตน หิ ยาว มมาคมนา อิมา ปาทุกา กาเรสฺสนฺตี’’ติ อตฺตโน ติณปาทุกา โอมุญฺจิตฺวา อทาสิฯ เต ตโยปิ ชนา ปาทุกา คเหตฺวา รามปณฺฑิตํ วนฺทิตฺวา มหาชนปริวุตา พาราณสิํ อคมํสุฯ ตีณิ สํวจฺฉรานิ ปาทุกา รชฺชํ กาเรสุํฯ อมจฺจา ติณปาทุกา ราชปลฺลเงฺก ฐเปตฺวา  อฑฺฑํ วินิจฺฉินนฺติฯ สเจ ทุพฺพินิจฺฉิโต โหติ, ปาทุกา อญฺญมญฺญํ  ปฎิหญฺญนฺติฯ ตาย สญฺญาย ปุน วินิจฺฉินนฺติฯ สมฺมา วินิจฺฉิตกาเล ปาทุกา นิสฺสทฺทา สนฺนิสีทนฺติฯ รามปณฺฑิโต ติณฺณํ สํวจฺฉรานํ อจฺจเยน อรญฺญา นิกฺขมิตฺวา พาราณสินครํ ปตฺวา อุยฺยานํ ปาวิสิฯ ตสฺส อาคมนภาวํ ญตฺวา กุมารา อมจฺจคณปริวุตา อุยฺยานํ คนฺตฺวา สีตํ อคฺคมเหสิํ กตฺวา อุภินฺนมฺปิ อภิเสกํ อกํสุฯ เอวํ อภิเสกปฺปโตฺต มหาสโตฺต อลงฺกตรเถ ฐตฺวา มหเนฺตน ปริวาเรน นครํ ปวิสิตฺวา ปทกฺขิณํ กตฺวา จนฺทกปาสาทวรสฺส มหาตลํ อภิรุหิฯ ตโต ปฎฺฐาย โสฬส วสฺสสหสฺสานิ ธเมฺมน รชฺชํ กาเรตฺวา อายุปริโยสาเน สคฺคปุรํ ปูเรสิฯ</p>


<ol>
<li>
‘‘ทส วสฺสสหสฺสานิ, สฎฺฐิ วสฺสสตานิ จ;  
  
กมฺพุคีโว มหาพาหุ, ราโม รชฺชมการยี’’ติฯ –  
</li>
  
<p>อยํ อภิสมฺพุทฺธคาถา ตมตฺถํ ทีเปติฯ
</ol></p>


<p>ตตฺถ  ติ สุวณฺณาฬิงฺคสทิสคีโวฯ สุวณฺณญฺหิ กมฺพูติ วุจฺจติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน กุฎุมฺพิโก โสตาปตฺติผเล ปติฎฺฐหิฯ ตทา ทสรถมหาราชา สุโทฺธทนมหาราชา อโหสิ, มาตา มหามายาเทวี, สีตา ราหุลมาตา, ภรโต อานโนฺท, ลกฺขโณ สาริปุโตฺต, ปริสา พุทฺธปริสา, รามปณฺฑิโต ปน อหเมว อโหสินฺติฯ</p>

</p>


<ol>
<li>
<p> [๔๖๒] ๘. สํวรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ โอสฺสฎฺฐวีริยํ ภิกฺขุํ อารพฺภ กเถสิฯ โส กิร สาวตฺถิวาสี กุลปุโตฺต สตฺถุ ธมฺมเทสนํ สุตฺวา ปพฺพชิตฺวา ลทฺธูปสมฺปโท อาจริยุปชฺฌายวตฺตํ ปูเรโนฺต อุภยานิ ปาติโมกฺขานิ ปคุณานิ กตฺวา ปริปุณฺณปญฺจวโสฺส  กมฺมฎฺฐานํ คเหตฺวา ‘‘อรเญฺญ วสิสฺสามี’’ติ อาจริยุปชฺฌาเย อาปุจฺฉิตฺวา โกสลรเฎฺฐ เอกํ ปจฺจนฺตคามํ คนฺตฺวา ตตฺถ อิริยาปเถ ปสนฺนมนุเสฺสหิ  ปณฺณสาลํ กตฺวา อุปฎฺฐิยมาโน วสฺสํ อุปคนฺตฺวา ยุญฺชโนฺต ฆเฎโนฺต วายมโนฺต อจฺจารเทฺธน วีริเยน เตมาสํ กมฺมฎฺฐานํ ภาเวตฺวา โอภาสมตฺตมฺปิ อุปฺปาเทตุํ อสโกฺกโนฺต จิเนฺตสิ ‘‘อทฺธา อหํ สตฺถารา เทสิเตสุ จตูสุ ปุคฺคเลสุ ปทปรโม, กิํ เม อรญฺญวาเสน, เชตวนํ คนฺตฺวา ตถาคตสฺส รูปสิริํ ปสฺสโนฺต มธุรธมฺมเทสนํ สุณโนฺต วีตินาเมสฺสามี’’ติฯ โส วีริยํ โอสฺสชิตฺวา ตโต นิกฺขโนฺต อนุปุเพฺพน เชตวนํ คนฺตฺวา อาจริยุปชฺฌาเยหิ เจว สนฺทิฎฺฐสมฺภเตฺตหิ จ อาคมนการณํ ปุโฎฺฐ ตมตฺถํ กเถตฺวา เตหิ ‘‘กสฺมา เอวมกาสี’’ติ ครหิตฺวา สตฺถุ สนฺติกํ เนตฺวา ‘‘กิํ, ภิกฺขเว, อนิจฺฉมานํ ภิกฺขุํ อานยิตฺถา’’ติ วุเตฺต ‘‘อยํ, ภเนฺต, วีริยํ โอสฺสชิตฺวา อาคโต’’ติ อาโรจิเต สตฺถา ‘‘สจฺจํ กิรา’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กสฺมา ภิกฺขุ วีริยํ โอสฺสชิ, อิมสฺมิญฺหิ สาสเน นิพฺพีริยสฺส กุสีตปุคฺคลสฺส อคฺคผลํ อรหตฺตํ นาม นตฺถิ, อารทฺธวีริยา อิมํ ธมฺมํ อาราเธนฺติ, ตฺวํ โข ปน ปุเพฺพ วีริยวา โอวาทกฺขโม, เตเนว การเณน พาราณสิรโญฺญ ปุตฺตสตสฺส สพฺพกนิโฎฺฐ หุตฺวาปิ ปณฺฑิตานํ โอวาเท ฐตฺวา เสตจฺฉตฺตํ ปโตฺตสี’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต สํวรกุมาโร นาม ปุตฺตสตสฺส สพฺพกนิโฎฺฐ อโหสิฯ ราชา เอเกกํ ปุตฺตํ ‘‘สิกฺขิตพฺพยุตฺตกํ สิกฺขาเปถา’’ติ เอเกกสฺส อมจฺจสฺส อทาสิฯ สํวรกุมารสฺส อาจริโย อมโจฺจ โพธิสโตฺต อโหสิ ปณฺฑิโต พฺยโตฺต ราชปุตฺตสฺส ปิตุฎฺฐาเน ฐิโตฯ อมจฺจา สิกฺขิตสิเปฺป ราชปุเตฺต รโญฺญ ทเสฺสสุํฯ ราชา เตสํ ชนปทํ ทตฺวา อุโยฺยเชสิฯ สํวรกุมาโร สพฺพสิปฺปสฺส นิปฺผตฺติํ ปตฺวา โพธิสตฺตํ ปุจฺฉิ ‘‘ตาต, สเจ มํ ปิตา ชนปทํ เปเสติ, กิํ กโรมี’’ติ? ‘‘ตาต, ตฺวํ ชนปเท ทียมาเน ตํ อคฺคเหตฺวา ‘เทว อหํ สพฺพกนิโฎฺฐ, มยิปิ คเต ตุมฺหากํ ปาทมูลํ ตุจฺฉํ ภวิสฺสติ, อหํ ตุมฺหากํ ปาทมูเลเยว วสิสฺสามี’ติ วเทยฺยาสี’’ติฯ อเถกทิวสํ ราชา สํวรกุมารํ วนฺทิตฺวา เอกมนฺตํ  นิสินฺนํ ปุจฺฉิ ‘‘กิํ ตาต, สิปฺปํ เต นิฎฺฐิต’’นฺติ? ‘‘อาม, เทวา’’ติฯ ‘‘ตุยฺหมฺปิ ชนปทํ เทมี’’ติฯ ‘‘เทว ตุมฺหากํ ปาทมูลํ  ตุจฺฉํ ภวิสฺสติ, ปาทมูเลเยว วสิสฺสามี’’ติฯ ราชา ตุสฺสิตฺวา ‘‘สาธู’’ติ สมฺปฎิจฺฉิฯ โส ตโต ปฎฺฐาย รโญฺญ ปาทมูเลเยว หุตฺวา ปุนปิ โพธิสตฺตํ ปุจฺฉิ ‘‘ตาต อญฺญํ กิํ กโรมี’’ติ? ‘‘ตาต ราชานํ เอกํ ปุราณุยฺยานํ ยาจาหี’’ติฯ โส ‘‘สาธู’’ติ อุยฺยานํ ยาจิตฺวา ตตฺถ ชาตเกหิ ปุปฺผผเลหิ นคเร อิสฺสรชนํ สงฺคณฺหิตฺวา ปุน ‘‘กิํ กโรมี’’ติ ปุจฺฉิฯ ‘‘ตาต, ราชานํ อาปุจฺฉิตฺวา อโนฺตนคเร ภตฺตเวตนํ ตฺวเมว เทหี’’ติฯ โส ตถา กตฺวา อโนฺตนคเร กสฺสจิ กิญฺจิ อหาเปตฺวา ภตฺตเวตนํ ทตฺวา ปุน โพธิสตฺตํ ปุจฺฉิตฺวา ราชานํ วิญฺญาเปตฺวา อโนฺตนิเวสเน ทาสโปริสานมฺปิ หตฺถีนมฺปิ อสฺสานมฺปิ พลกายสฺสปิ วตฺตํ อปริหาเปตฺวา อทาสิ, ติโรชนปเทหิ อาคตานํ ทูตาทีนํ นิวาสฎฺฐานาทีนิ วาณิชานํ สุงฺกนฺติ สพฺพกรณียานิ อตฺตนาว อกาสิฯ เอวํ โส มหาสตฺตสฺส โอวาเท ฐตฺวา สพฺพํ อโนฺตชนญฺจ พหิชนญฺจ นาคเร จ รฎฺฐวาสิโน จ อาคนฺตุเก จ อายวตฺตเน จ เตน เตน สงฺคหวตฺถุนา อาพนฺธิตฺวา สงฺคณฺหิ, สเพฺพสํ ปิโย อโหสิ มนาโปฯ</p>


<p>อปรภาเค ราชานํ มรณมเญฺจ นิปนฺนํ อมจฺจา ปุจฺฉิํสุ ‘‘เทว, ตุมฺหากํ อจฺจเยน เสตจฺฉตฺตํ กสฺส เทมา’’ติ? ‘‘ตาต, มม ปุตฺตา สเพฺพปิ เสตจฺฉตฺตสฺส สามิโนวฯ โย ปน ตุมฺหากํ มนํ คณฺหาติ, ตเสฺสว เสตจฺฉตฺถํ ทเทยฺยาถา’’ติฯ เต ตสฺมิํ กาลกเต ตสฺส สรีรปริหารํ กตฺวา สตฺตเม ทิวเส สนฺนิปติตฺวา ‘‘รญฺญา ‘โย ตุมฺหากํ มนํ คณฺหาติ, ตสฺส เสตจฺฉตฺตํ อุสฺสาเปยฺยาถา’ติ วุตฺตํ, อมฺหากญฺจ อยํ สํวรกุมาโร มนํ คณฺหาตี’’ติ ญาตเกหิ ปริวาริตา ตสฺส กญฺจนมาลํ เสตจฺฉตฺตํ อุสฺสาปยิํสุฯ สํวรมหาราชา โพธิสตฺตสฺส โอวาเท ฐตฺวา ธเมฺมน รชฺชํ กาเรสิฯ อิตเร เอกูนสตกุมารา ‘‘ปิตา กิร โน กาลกโต, สํวรกุมารสฺส กิร เสตจฺฉตฺตํ  อุสฺสาเปสุํ, โส สพฺพกนิโฎฺฐ, ตสฺส ฉตฺตํ น ปาปุณาติ, สพฺพเชฎฺฐกสฺส  ฉตฺตํ อุสฺสาเปสฺสามา’’ติ เอกโต อาคนฺตฺวา ‘‘ฉตฺตํ วา โน เทตุ, ยุทฺธํ วา’’ติ สํวรมหาราชสฺส ปณฺณํ เปเสตฺวา นครํ อุปรุนฺธิํสุฯ ราชา โพธิสตฺตสฺส ตํ ปวตฺติํ อาโรเจตฺวา ‘‘อิทานิ กิํ กโรมา’’ติ ปุจฺฉิฯ มหาราช, ตว ภาติเกหิ  สทฺธิํ ยุชฺฌนกิจฺจํ นตฺถิ, ตฺวํ ปิตุ สนฺตกํ ธนํ สตโกฎฺฐาเส กาเรตฺวา เอกูนสตํ ภาติกานํ เปเสตฺวา ‘‘อิมํ ตุมฺหากํ โกฎฺฐาสํ ปิตุ สนฺตกํ คณฺหถ, นาหํ ตุเมฺหหิ สทฺธิํ ยุชฺฌามี’’ติ สาสนํ ปหิณาหีติฯ โส ตถา อกาสิฯ อถสฺส สพฺพเชฎฺฐภาติโก อุโปสถกุมาโร นาม เสเส อามเนฺตตฺวา ‘‘ตาตา, ราชานํ นาม อภิภวิตุํ สมตฺถา นาม นตฺถิ, อยญฺจ โน กนิฎฺฐภาติโก ปฎิสตฺตุปิ หุตฺวา น ติฎฺฐติ, อมฺหากํ ปิตุ สนฺตกํ ธนํ เปเสตฺวา ‘นาหํ ตุเมฺหหิ สทฺธิํ ยุชฺฌามี’ติ เปเสสิ, น โข ปน มยํ สเพฺพปิ เอกกฺขเณ ฉตฺตํ อุสฺสาเปสฺสาม, เอกเสฺสว ฉตฺตํ อุสฺสาเปสฺสาม, อยเมว ราชา โหตุ, เอถ ตํ ปสฺสิตฺวา ราชกุฎุมฺพํ ปฎิจฺฉาเทตฺวา อมฺหากํ ชนปทเมว คจฺฉามา’’ติ อาหฯ อถ เต สเพฺพปิ กุมารา นครทฺวารํ วิวราเปตฺวา ปฎิสตฺตุโน อหุตฺวา นครํ ปวิสิํสุฯ</p>


<p>ราชาปิ เตสํ อมเจฺจหิ ปณฺณาการํ คาหาเปตฺวา ปฎิมคฺคํ เปเสติฯ กุมารา นาติมหเนฺตน ปริวาเรน ปตฺติกาว อาคนฺตฺวา ราชนิเวสนํ อภิรุหิตฺวา สํวรมหาราชสฺส นิปจฺจการํ ทเสฺสตฺวา นีจาสเน นิสีทิํสุฯ สํวรมหาราชา เสตจฺฉตฺตสฺส เหฎฺฐา สีหาสเน นิสีทิ, มหโนฺต ยโส มหนฺตํ สิริโสภคฺคํ อโหสิ, โอโลกิโตโลกิตฎฺฐานํ กมฺปิฯ อุโปสถกุมาโร สํวรมหาราชสฺส สิริวิภวํ โอโลเกตฺวา ‘‘อมฺหากํ ปิตา อตฺตโน อจฺจเยน สํวรกุมารสฺส ราชภาวํ ญตฺวา มเญฺญ อมฺหากํ ชนปเท ทตฺวา อิมสฺส น อทาสี’’ติ จิเนฺตตฺวา เตน สทฺธิํ สลฺลปโนฺต ติโสฺส คาถา อภาสิ –</p>


<ol>
<li>
‘‘ชานโนฺต  
โน มหาราช, ตว สีลํ ชนาธิโป;  
  
อิเม กุมาเร ปูเชโนฺต, น ตํ เกนจิ มญฺญถฯ  
</li>
  
<li>
‘‘ติฎฺฐเนฺต โน มหาราเช, อทุ เทเว ทิวงฺคเต;  
  
ญาตี ตํ สมนุญฺญิํสุ, สมฺปสฺสํ อตฺถมตฺตโนฯ  
</li>
  
<li>
‘‘เกน สํวร วเตฺตน, สญฺชาเต อภิติฎฺฐสิ;  
  
เกน ตํ นาติวตฺตนฺติ, ญาติสงฺฆา สมาคตา’’ติฯ  
</li>
  
<p>ตตฺถ   ติ ชานโนฺต นุฯ ติ อมฺหากํ ปิตา นริโนฺทฯ ติ อิเม เอกูนสเต กุมาเรฯ ปาฬิโปตฺถเกสุ ปน ‘‘อเญฺญ กุมาเร’’ติ ลิขิตํฯ ติ เตน เตน ชนปเทน มาเนโนฺตฯ ติ ขุทฺทเกนาปิ เกนจิ ชนปเทน ตํ ปูเชตพฺพํ น มญฺญิตฺถ, ‘‘อยํ มม อจฺจเยน ราชา ภวิสฺสตี’’ติ ญตฺวา มเญฺญ อตฺตโน ปาทมูเลเยว วาเสสีติฯ ติ ติฎฺฐเนฺต นุ, ธรมาเนเยว นูติ ปุจฺฉติ, ติ อุทาหุ อมฺหากํ ปิตริ ทิวงฺคเต อตฺตโน อตฺถํ วุฑฺฒิํ ปสฺสนฺตา สทฺธิํ ราชการเกหิ เนคมชานปเทหิ ญาตโย ตํ ‘‘ราชา โหหี’’ติ สมนุญฺญิํสุฯ ติ สีลาจาเรนฯ ติ สมานชาติเก เอกูนสตภาตโร อภิภวิตฺวา ติฎฺฐสิฯ ติ น อภิภวนฺติฯ
</ol></p>


<p>ตํ สุตฺวา สํวรมหาราชา อตฺตโน คุณํ กเถโนฺต ฉ คาถา อภาสิ –</p>


<ol>
<li>
‘‘น ราชปุตฺต อุสูยามิ, สมณานํ มเหสินํ;  
  
สกฺกจฺจํ เต นมสฺสามิ, ปาเท วนฺทามิ ตาทินํฯ  
</li>
  
<li>
‘‘เต มํ ธมฺมคุเณ ยุตฺตํ, สุสฺสูสมนุสูยกํ;  
  
สมณา มนุสาสนฺติ, อิสี ธมฺมคุเณ รตาฯ  
</li>
  
<li>
‘‘เตสาหํ วจนํ สุตฺวา, สมณานํ มเหสินํ;  
  
น กิญฺจิ อติมญฺญามิ, ธเมฺม เม นิรโต มโนฯ  
</li>
  
<li>
‘‘หตฺถาโรหา อนีกฎฺฐา, รถิกา ปตฺติการกา;  
  
เตสํ นปฺปฎิพนฺธามิ, นิวิฎฺฐํ ภตฺตเวตนํฯ  
</li>
  
<li>
‘‘มหามตฺตา จ เม อตฺถิ, มนฺติโน ปริจารกา;  
  
พาราณสิํ โวหรนฺติ, พหุมํสสุโรทนํฯ  
</li>
  
<li>
‘‘อโถปิ  
วาณิชา ผีตา, นานารเฎฺฐหิ อาคตา;  
  
เตสุ เม วิหิตา รกฺขา, เอวํ ชานาหุโปสถา’’ติฯ  
</li>
  
<p>ตตฺถ  ติ อหํ ราชปุตฺต, กญฺจิ สตฺตํ ‘‘อยํ สมฺปตฺติ อิมสฺส มา  โหตู’’ติ น อุสูยามิฯ นฺติ ตาทิลกฺขณยุตฺตานํ สมิตปาปตาย สมณานํ มหนฺตานํ สีลกฺขนฺธาทีนํ คุณานํ เอสิตตาย มเหสีนํ ธมฺมิกสมณพฺราหฺมณานํ ปญฺจปติฎฺฐิเตน ปาเท วนฺทามิ, ทานํ ททโนฺต ธมฺมิกญฺจ เนสํ รกฺขาวรณคุตฺติํ ปจฺจุปฎฺฐเปโนฺต สกฺกจฺจํ เต นมสฺสามิ, มเนน สมฺปิยายโนฺต จ ปูเชมีติ อโตฺถฯ นฺติ เต สมณา มํ ‘‘อยํ ธมฺมโกฎฺฐาเส ยุตฺตปยุโตฺต สุสฺสูสํ อนุสูยโก’’ติ ตถโต ญตฺวา มํ ธมฺมคุเณ ยุตฺตํ สุสฺสูสํ อนุสูยกํ อนุสาสนฺติ, ‘‘อิทํ กร, อิทํ มา กรี’’ติ โอวทนฺตีติ อโตฺถฯ นฺติ เตสํ อหํฯ ติ หตฺถิํ อารุยฺห ยุชฺฌนกา โยธาฯ ติ หตฺถานีกาทีสุ ฐิตาฯ ติ รถโยธาฯ ติ ปตฺติโนวฯ นฺติ ยํ เตหิ สชฺชิตํ ภตฺตญฺจ เวตนญฺจ, อหํ ตํ นปฺปฎิพนฺธามิ, อปริหาเปตฺวา ททามีติ อโตฺถฯ
</ol></p>


<p>ติ ภาติก, มยฺหํ มหาปญฺญา มเนฺตสุ กุสลา มหาอมจฺจา เจว อวเสสมนฺติโน จ ปริจารกา อตฺถิฯ อิมินา อิมํ ทเสฺสติ ‘‘ตุเมฺห มนฺตสมฺปเนฺน ปณฺฑิเต อาจริเย น ลภิตฺถ, อมฺหากํ ปน อาจริยา ปณฺฑิตา อุปายกุสลา, เต โน เสตจฺฉเตฺตน โยเชสุ’’นฺติฯ นฺติ ภาติก, มม ฉตฺตํ อุสฺสาปิตกาลโต ปฎฺฐาย ‘‘อมฺหากํ ราชา ธมฺมิโก อนฺวทฺธมาสํ เทโว วสฺสติ, เตน สสฺสานิ สมฺปชฺชนฺติ, พาราณสิยํ พหุํ ขาทิตพฺพยุตฺตกํ มจฺฉมํสํ ปายิตพฺพยุตฺตกํ สุโรทกญฺจ ชาต’’นฺติ เอวํ รฎฺฐวาสิโน พหุมํสสุโรทกํ กตฺวา พาราณสิํ โวหรนฺติฯ ติ หตฺถิรตนอสฺสรตนมุตฺตรตนาทีนิ อาหริตฺวา นิรุปทฺทวา โวหารํ กโรนฺตา ผีตา สมิทฺธาฯ ติ ภาติก อุโปสถ อหํ อิเมหิ เอตฺตเกหิ การเณหิ สพฺพกนิโฎฺฐปิ หุตฺวา มม ภาติเก อภิภวิตฺวา เสตจฺฉตฺตํ ปโตฺต, เอวํ ชานาหีติฯ</p>


<p>อถสฺส คุณํ สุตฺวา อุโปสถกุมาโร เทฺว คาถา อภาสิ –</p>


<ol>
<li>
‘‘ธเมฺมน กิร ญาตีนํ, รชฺชํ กาเรหิ สํวร;  
  
เมธาวี ปณฺฑิโต จาสิ, อโถปิ ญาตินํ หิโตฯ  
</li>
  
<li>
‘‘ตํ  
ตํ ญาติปริพฺยูฬฺหํ, นานารตนโมจิตํ;  
  
อมิตฺตา นปฺปสหนฺติ, อินฺทํว อสุราธิโป’’ติฯ  
</li>
  
<p>ตตฺถ  นฺติ ตาต สํวร มหาราช, ธเมฺมน กิร ตฺวํ เอกูนสตานํ ญาตีนํ  อตฺตโน เชฎฺฐภาติกานํ อานุภาวํ อภิภวสิ, อิโต ปฎฺฐาย ตฺวเมว รชฺชํ กาเรหิ, ตฺวเมว เมธาวี เจว ปณฺฑิโต จ ญาตีนญฺจ หิโตติ อโตฺถฯ นฺติ เอวํ วิวิธคุณสมฺปนฺนํ ตํฯ นฺติ อเมฺหหิ เอกูนสเตหิ ญาตเกหิ ปริวาริตํฯ นฺติ นานารตเนหิ โอจิตํ สญฺจิตํ พหุรตนสญฺจยํฯ ติ ยถา ตาวติํเสหิ ปริวาริตํ อินฺทํ อสุรราชา นปฺปสหติ, เอวํ อเมฺหหิ อารกฺขํ กโรเนฺตหิ ปริวาริตํ ตํ ติโยชนสติเก กาสิรเฎฺฐ ทฺวาทสโยชนิกาย พาราณสิยา รชฺชํ กาเรนฺตํ อมิตฺตา นปฺปสหนฺตีติ ทีเปติฯ
</ol></p>


<p>สํวรมหาราชา สเพฺพสมฺปิ ภาติกานํ มหนฺตํ ยสํ อทาสิฯ เต ตสฺส สนฺติเก มาสฑฺฒมาสํ วสิตฺวา ‘‘มหาราช ชนปเทสุ โจเรสุ อุฎฺฐหเนฺตสุ มยํ ชานิสฺสาม, ตฺวํ รชฺชสุขํ อนุภวา’’ติ วตฺวา อตฺตโน อตฺตโน ชนปทํ คตาฯ ราชาปิ โพธิสตฺตสฺส โอวาเท ฐตฺวา อายุปริโยสาเน เทวนครํ ปูเรโนฺต อคมาสิฯ</p>


<p>สตฺถา อิมํ ธมฺมเทสนํ อาหริตฺวา ‘‘ภิกฺขุ เอวํ ตฺวํ ปุเพฺพ โอวาทกฺขโม, อิทานิ กสฺมา วีริยํ น อกาสี’’ติ วตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ</p>


<p>ตทา สํวรมหาราชา อยํ ภิกฺขุ อโหสิ, อุโปสถกุมาโร สาริปุโตฺต, เสสภาติกา เถรานุเถรา, ปริสา พุทฺธปริสา, โอวาททายโก อมโจฺจ ปน อหเมว อโหสินฺติฯ</p>

</p>


<ol>
<li>
<p> [๔๖๓] ๙. สุปฺปารกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปญฺญาปารมิํ อารพฺภ กเถสิฯ เอกทิวสญฺหิ สายนฺหสมเย ตถาคตสฺส ธมฺมํ เทเสตุํ นิกฺขมนํ อาคมยมานา ภิกฺขู ธมฺมสภายํ นิสีทิตฺวา ‘‘อาวุโส, อโห  สตฺถา มหาปโญฺญ ปุถุปโญฺญ หาสปโญฺญ ชวนปโญฺญ ติกฺขปโญฺญ นิเพฺพธิกปโญฺญ ตตฺร ตตฺร อุปายปญฺญาย สมนฺนาคโต วิปุลาย ปถวีสมาย, มหาสมุโทฺท วิย คมฺภีราย, อากาโส วิย วิตฺถิณฺณาย, สกลชมฺพุทีปสฺมิญฺหิ อุฎฺฐิตปโญฺห ทสพลํ อติกฺกมิตฺวา คนฺตุํ สมโตฺถ นาม นตฺถิฯ ยถา มหาสมุเทฺท อุฎฺฐิตอูมิโย เวลํ นาติกฺกมนฺติ, เวลํ ปตฺวาว ภิชฺชนฺติ, เอวํ  น โกจิ ปโญฺห ทสพลํ อติกฺกมติ, สตฺถุ ปาทมูลํ  ปตฺวา ภิชฺชเตวา’’ติ ทสพลสฺส มหาปญฺญาปารมิํ วเณฺณสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ตถาคโต อิทาเนว ปญฺญวา, ปุเพฺพปิ อปริปเกฺก ญาเณ ปญฺญวาว, อโนฺธ หุตฺวาปิ มหาสมุเทฺท อุทกสญฺญาย ‘อิมสฺมิํ อิมสฺมิํ สมุเทฺท อิทํ นาม อิทํ นาม รตน’นฺติ อญฺญาสี’’ติ วตฺวา อตีตํ อาหริฯ</p>


<p>อตีเต กุรุรเฎฺฐ กุรุราชา นาม รชฺชํ กาเรสิ, กุรุกจฺฉํ นาม ปฎฺฎนคาโม อโหสิฯ ตทา โพธิสโตฺต กุรุกเจฺฉ นิยามกเชฎฺฐกสฺส ปุโตฺต หุตฺวา นิพฺพตฺติ ปาสาทิโก สุวณฺณวโณฺณ, ‘‘สุปฺปารกกุมาโร’’ติสฺส นามํ กริํสุฯ โส มหเนฺตน ปริวาเรน วฑฺฒโนฺต โสฬสวสฺสกาเลเยว นิยามกสิเปฺป นิปฺผตฺติํ ปตฺวา อปรภาเค ปิตุ อจฺจเยน นิยามกเชฎฺฐโก หุตฺวา นิยามกกมฺมํ อกาสิ, ปณฺฑิโต ญาณสมฺปโนฺน อโหสิฯ เตน อารุฬฺหนาวาย พฺยาปตฺติ นาม นตฺถิฯ ตสฺส อปรภาเค โลณชลปหฎานิ เทฺวปิ จกฺขูนิ นสฺสิํสุฯ โส ตโต ปฎฺฐาย นิยามกเชฎฺฐโก หุตฺวาปิ นิยามกกมฺมํ อกตฺวา ‘‘ราชานํ นิสฺสาย ชีวิสฺสามี’’ติ ราชานํ อุปสงฺกมิฯ อถ นํ ราชา อคฺฆาปนิยกเมฺม ฐเปสิฯ โส ตโต ปฎฺฐาย รโญฺญ หตฺถิรตนอสฺสรตนมุตฺตสารมณิสาราทีนิ อคฺฆาเปสิฯ</p>


<p>อเถกทิวสํ ‘‘รโญฺญ มงฺคลหตฺถี ภวิสฺสตี’’ติ กาฬปาสาณกูฎวณฺณํ เอกํ วารณํ อาเนสุํฯ ตํ ทิสฺวา ราชา ‘‘ปณฺฑิตสฺส ทเสฺสถา’’ติ อาหฯ อถ นํ ตสฺส สนฺติกํ นยิํสุฯ โส หเตฺถน ตสฺส สรีรํ ปริมชฺชิตฺวา ‘‘นายํ มงฺคลหตฺถี ภวิตุํ อนุจฺฉวิโก, ปาเทหิ วามนธาตุโก เอส, เอตญฺหิ มาตา วิชายมานา อเงฺกน สมฺปฎิจฺฉิตุํ นาสกฺขิ, ตสฺมา ภูมิยํ ปติตฺวา ปจฺฉิมปาเทหิ วามนธาตุโก โหตี’’ติ  อาหฯ หตฺถิํ คเหตฺวา อาคเต ปุจฺฉิํสุฯ เต ‘‘สจฺจํ ปณฺฑิโต กเถตี’’ติ วทิํสุฯ ตํ การณํ  ราชา สุตฺวา ตุโฎฺฐ ตสฺส อฎฺฐ กหาปเณ ทาเปสิฯ</p>


<p>ปุเนกทิวสํ ‘‘รโญฺญ มงฺคลอโสฺส ภวิสฺสตี’’ติ เอกํ อสฺสํ อานยิํสุฯ ตมฺปิ ราชา ปณฺฑิตสฺส สนฺติกํ เปเสสิฯ โส ตมฺปิ หเตฺถน ปรามสิตฺวา ‘‘อยํ มงฺคลอโสฺส ภวิตุํ น ยุโตฺต, เอตสฺส หิ ชาตทิวเสเยว มาตา มริ, ตสฺมา มาตุ ขีรํ อลภโนฺต น สมฺมา วฑฺฒิโต’’ติ อาหฯ สาปิสฺส กถา สจฺจาว อโหสิฯ ตมฺปิ สุตฺวา ราชา ตุสฺสิตฺวา อฎฺฐ กหาปเณ ทาเปสิฯ อเถกทิวสํ ‘‘รโญฺญ มงฺคลรโถ ภวิสฺสตี’’ติ รถํ อาหริํสุฯ ตมฺปิ ราชา ตสฺส สนฺติกํ เปเสสิฯ โส ตมฺปิ หเตฺถน ปรามสิตฺวา ‘‘อยํ รโถ สุสิรรุเกฺขน กโต, ตสฺมา รโญฺญ นานุจฺฉวิโก’’ติ อาหฯ สาปิสฺส กถา สจฺจาว อโหสิฯ ราชา ตมฺปิ สุตฺวา อเฎฺฐว  กหาปเณ ทาเปสิฯ อถสฺส มหคฺฆํ กมฺพลรตนํ อาหริํสุฯ ตมฺปิ ตเสฺสว เปเสสิฯ โส ตมฺปิ หเตฺถน ปรามสิตฺวา ‘‘อิมสฺส มูสิกจฺฉินฺนํ เอกฎฺฐานํ อตฺถี’’ติ อาหฯ โสเธนฺตา ตํ ทิสฺวา รโญฺญ อาโรเจสุํฯ ราชา สุตฺวา ตุสฺสิตฺวา อเฎฺฐว กหาปเณ ทาเปสิฯ</p>


<p>โส จิเนฺตสิ ‘‘อยํ ราชา เอวรูปานิปิ อจฺฉริยานิ ทิสฺวา อเฎฺฐว กหาปเณ ทาเปสิ, อิมสฺส ทาโย นฺหาปิตทาโย, นฺหาปิตชาติโก ภวิสฺสติ, กิํ เม เอวรูเปน ราชุปฎฺฐาเนน, อตฺตโน วสนฎฺฐานเมว คมิสฺสามี’’ติฯ โส กุรุกจฺฉปฎฺฎนเมว ปจฺจาคมิฯ ตสฺมิํ ตตฺถ วสเนฺต วาณิชา นาวํ สเชฺชตฺวา ‘‘กํ นิยามกํ กริสฺสามา’’ติ มเนฺตสุํฯ ‘‘สุปฺปารกปณฺฑิเตน อารุฬฺหนาวา น พฺยาปชฺชติ, เอส ปณฺฑิโต อุปายกุสโล, อโนฺธ สมาโนปิ สุปฺปารกปณฺฑิโตว อุตฺตโม’’ติ ตํ อุปสงฺกมิตฺวา ‘‘นิยามโก โน โหหี’’ติ วตฺวา ‘‘ตาตา, อหํ อโนฺธ, กถํ นิยามกกมฺมํ กริสฺสามี’’ติ วุเตฺต ‘‘สามิ, อนฺธาปิ ตุเมฺหเยว อมฺหากํ อุตฺตมา’’ติ ปุนปฺปุนํ ยาจิยมาโน ‘‘สาธุ ตาตา, ตุเมฺหหิ อาโรจิตสญฺญาย นิยามโก ภวิสฺสามี’’ติ เตสํ  นาวํ อภิรุหิฯ เต นาวาย มหาสมุทฺทํ ปกฺขนฺทิํสุฯ นาวา สตฺต ทิวสานิ นิรุปทฺทวา อคมาสิ, ตโต อกาลวาตํ อุปฺปาติตํ อุปฺปชฺชิ, นาวา จตฺตาโร มาเส ปกติสมุทฺทปิเฎฺฐ วิจริตฺวา ขุรมาลีสมุทฺทํ นาม ปตฺตาฯ ตตฺถ  มจฺฉา มนุสฺสสมานสรีรา ขุรนาสา อุทเก อุมฺมุชฺชนิมุชฺชํ กโรนฺติฯ วาณิชา เต ทิสฺวา มหาสตฺตํ ตสฺส สมุทฺทสฺส นามํ ปุจฺฉนฺตา ปฐมํ คาถมาหํสุ –</p>


<ol>
<li>
‘‘อุมฺมุชฺชนฺติ นิมุชฺชนฺติ, มนุสฺสา ขุรนาสิกา;  
  
สุปฺปารกํ ตํ ปุจฺฉาม, สมุโทฺท กตโม อย’’นฺติฯ  
</li>
  
<p>เอวํ เตหิ ปุโฎฺฐ มหาสโตฺต อตฺตโน นิยามกสุเตฺตน สํสนฺทิตฺวา ทุติยํ คาถมาห –
</ol></p>


<ol>
<li>
‘‘กุรุกจฺฉา ปยาตานํ, วาณิชานํ ธเนสินํ;  
  
นาวาย วิปฺปนฎฺฐาย, ขุรมาลีติ วุจฺจตี’’ติฯ  
</li>
  
<p>ตตฺถ นฺติ กุรุกจฺฉปฎฺฎนา นิกฺขมิตฺวา คจฺฉนฺตานํฯ นฺติ ตุมฺหากํ วาณิชานํ ธนํ ปริเยสนฺตานํฯ ติ ตาต ตุมฺหากํ อิมาย วิเทสํ ปกฺขนฺทนาวาย กมฺมการกํ ปกติสมุทฺทํ อติกฺกมิตฺวา สมฺปโตฺต อยํ สมุโทฺท ‘‘ขุรมาลี’’ติ วุจฺจติ, เอวเมตํ ปณฺฑิตา กเถนฺตีติฯ
</ol></p>


<p>ตสฺมิํ  ปน สมุเทฺท วชิรํ อุสฺสนฺนํ โหติฯ มหาสโตฺต ‘‘สจาหํ ‘อยํ วชิรสมุโทฺท’ติ เอวํ เอเตสํ กเถสฺสามิ, โลเภน พหุํ วชิรํ คณฺหิตฺวา นาวํ โอสีทาเปสฺสนฺตี’’ติ เตสํ อนาจิกฺขิตฺวาว นาวํ ลคฺคาเปตฺวา อุปาเยเนกํ โยตฺตํ คเหตฺวา มจฺฉคหณนิยาเมน ชาลํ ขิปาเปตฺวา วชิรสารํ อุทฺธริตฺวา นาวายํ ปกฺขิปิตฺวา อญฺญํ อปฺปคฺฆภณฺฑํ ฉฑฺฑาเปสิฯ นาวา ตํ สมุทฺทํ อติกฺกมิตฺวา ปุรโต อคฺคิมาลิํ นาม คตาฯ โส ปชฺชลิตอคฺคิกฺขโนฺธ วิย มชฺฌนฺหิกสูริโย วิย จ โอภาสํ มุญฺจโนฺต อฎฺฐาสิฯ วาณิชา –</p>


<ol>
<li>
‘‘ยถา อคฺคีว สูริโยว, สมุโทฺท ปฎิทิสฺสติ;  
  
สุปฺปารกํ ตํ ปุจฺฉาม, สมุโทฺท กตโม อย’’นฺติฯ – คาถาย ตํ ปุจฺฉิํสุ;  
</li>
  
<p>มหาสโตฺตปิ  เตสํ อนนฺตรคาถาย กเถสิ –
</ol></p>


<ol>
<li>
‘‘กุรุกจฺฉา  
ปยาตานํ, วาณิชานํ ธเนสินํ;  
  
นาวาย วิปฺปนฎฺฐาย, อคฺคิมาลีติ วุจฺจตี’’ติฯ  
</li>
  
<p>ตสฺมิํ ปน สมุเทฺท สุวณฺณํ อุสฺสนฺนํ อโหสิฯ มหาสโตฺต ปุริมนเยเนว ตโตปิ สุวณฺณํ คาหาเปตฺวา นาวายํ ปกฺขิปาเปสิฯ นาวา ตมฺปิ สมุทฺทํ อติกฺกมิตฺวา ขีรํ วิย ทธิํ วิย จ โอภาสนฺตํ ทธิมาลิํ นาม สมุทฺทํ ปาปุณิฯ วาณิชา –
</ol></p>


<ol>
<li>
‘‘ยถา ทธีว ขีรํว, สมุโทฺท ปฎิทิสฺสติ;  
  
สุปฺปารกํ ตํ ปุจฺฉาม, สมุโทฺท กตโม อย’’นฺติฯ –  
</li>
  
<p>คาถาย ตสฺสปิ นามํ ปุจฺฉิํสุฯ
</ol></p>


<p>มหาสโตฺต อนนฺตรคาถาย อาจิกฺขิ –</p>


<ol>
<li>
‘‘กุรุกจฺฉา ปยาตานํ, วาณิชานํ ธเนสินํ;  
  
นาวาย วิปฺปนฎฺฐาย, ทธิมาลีติ วุจฺจตี’’ติฯ  
</li>
  
<p>ตสฺมิํ ปน สมุเทฺท รชตํ อุสฺสนฺนํ อโหสิฯ โส ตมฺปิ อุปาเยน คาหาเปตฺวา นาวายํ ปกฺขิปาเปสิ ฯ นาวา ตมฺปิ สมุทฺทํ อติกฺกมิตฺวา นีลกุสติณํ วิย สมฺปนฺนสสฺสํ วิย จ โอภาสมานํ นีลวณฺณํ กุสมาลิํ นาม สมุทฺทํ ปาปุณิฯ วาณิชา –
</ol></p>


<ol>
<li>
‘‘ยถา กุโสว สโสฺสว, สมุโทฺท ปฎิทิสฺสติ;  
  
สุปฺปารกํ ตํ ปุจฺฉาม, สมุโทฺท กตโม อย’’นฺติฯ –  
</li>
  
<p>คาถาย ตสฺสปิ นามํ ปุจฺฉิํสุฯ
</ol></p>


<p>โส อนนฺตรคาถาย อาจิกฺขิ –</p>


<ol>
<li>
‘‘กุรุกจฺฉา ปยาตานํ, วาณิชานํ ธเนสินํ;  
  
นาวาย วิปฺปนฎฺฐาย, กุสมาลีติ วุจฺจตี’’ติฯ  
</li>
  
<p>ตสฺมิํ ปน สมุเทฺท นีลมณิรตนํ อุสฺสนฺนํ อโหสิฯ โส ตมฺปิ อุปาเยเนว คาหาเปตฺวา นาวายํ ปกฺขิปาเปสิฯ นาวา ตมฺปิ สมุทฺทํ อติกฺกมิตฺวา  นฬวนํ วิย เวฬุวนํ วิย จ ขายมานํ นฬมาลิํ นาม สมุทฺทํ ปาปุณิฯ วาณิชา –
</ol></p>


<ol>
<li>
‘‘ยถา  
นโฬว เวฬูว, สมุโทฺท ปฎิทิสฺสติ;  
  
สุปฺปารกํ ตํ ปุจฺฉาม, สมุโทฺท กตโม อย’’นฺติฯ –  
</li>
  
<p>คาถาย ตสฺสปิ นามํ ปุจฺฉิํสุฯ
</ol></p>


<p>มหาสโตฺต อนนฺตรคาถาย กเถสิ –</p>


<ol>
<li>
‘‘กุรุกจฺฉา ปยาตานํ, วาณิชานํ ธเนสินํ;  
  
นาวาย วิปฺปนฎฺฐาย, นฬมาลีติ วุจฺจตี’’ติฯ  
</li>
  
<p>ตสฺมิํ ปน สมุเทฺท มสารคลฺลํ เวฬุริยํ อุสฺสนฺนํ อโหสิฯ โส ตมฺปิ อุปาเยน คาหาเปตฺวา นาวายํ ปกฺขิปาเปสิฯ อปโร นโย – ติ วิจฺฉิกนโฬปิ กกฺกฎกนโฬปิ, โส  รตฺตวโณฺณ โหติฯ ติ ปน ปวาฬเสฺสตํ นามํ, โส จ สมุโทฺท ปวาฬุสฺสโนฺน รโตฺตภาโส อโหสิ, ตสฺมา ‘‘ยถา นโฬว เวฬุวา’’ติ ปุจฺฉิํสุฯ มหาสโตฺต ตโต ปวาฬํ คาหาเปสีติฯ
</ol></p>


<p>วาณิชา นฬมาลิํ อติกฺกนฺตา พลวามุขสมุทฺทํ นาม ปสฺสิํสุฯ ตตฺถ อุทกํ กฑฺฒิตฺวา กฑฺฒิตฺวา สพฺพโต ภาเคน อุคฺคจฺฉติฯ ตสฺมิํ สพฺพโต ภาเคน อุคฺคเต อุทกํ สพฺพโต ภาเคน ฉินฺนปปาตมหาโสโพฺภ วิย ปญฺญายติ, อูมิยา อุคฺคตาย เอกโต ปปาตสทิสํ โหติ, ภยชนโน สโทฺท อุปฺปชฺชติ โสตานิ ภินฺทโนฺต วิย หทยํ ผาเลโนฺต วิย จฯ ตํ ทิสฺวา วาณิชา ภีตตสิตา –</p>


<ol>
<li>
‘‘มหพฺภโย ภิํสนโก, สโทฺท สุยฺยติมานุโส;  
  
ยถา โสโพฺภ ปปาโตว, สมุโทฺท ปฎิทิสฺสติ;  
  
สุปฺปารกํ ตํ ปุจฺฉาม, สมุโทฺท กตโม อย’’นฺติฯ –  
</li>
  
<p>คาถาย ตสฺสปิ นามํ ปุจฺฉิํสุฯ
</ol></p>


<p>ตตฺถ  ติ สุยฺยติ อมานุโส สโทฺทฯ</p>


<ol>
<li>
‘‘กุรุกจฺฉา ปยาตานํ, วาณิชานํ ธเนสินํ;  
  
นาวาย วิปฺปนฎฺฐาย, พลวามุขีติ วุจฺจตี’’ติฯ –  
</li>
  
<p>โพธิสโตฺต อนนฺตรคาถาย ตสฺส นามํ อาจิกฺขิตฺวา ‘‘ตาตา, อิมํ พลวามุขสมุทฺทํ  ปตฺวา นิวตฺติตุํ สมตฺถา นาวา นาม นตฺถิ, อยํ สมฺปตฺตนาวํ นิมุชฺชาเปตฺวา วินาสํ ปาเปตี’’ติ อาหฯ ตญฺจ นาวํ สตฺต มนุสฺสสตานิ อภิรุหิํสุฯ เต สเพฺพ มรณภยภีตา เอกปฺปหาเรเนว อวีจิมฺหิ ปจฺจมานสตฺตา วิย อติการุญฺญํ รวํ มุญฺจิํสุฯ มหาสโตฺต ‘‘ฐเปตฺวา มํ อโญฺญ เอเตสํ โสตฺถิภาวํ กาตุํ สมโตฺถ นาม นตฺถิ, สจฺจกิริยาย เตสํ โสตฺถิํ กริสฺสามี’’ติ จิเนฺตตฺวา เต อามเนฺตตฺวา อาห – ‘‘ตาตา, ขิปฺปํ มํ คโนฺธทเกน นฺหาเปตฺวา อหตวตฺถานิ นิวาสาเปตฺวา ปุณฺณปาติํ สเชฺชตฺวา นาวาย ธุเร ฐเปถา’’ติฯ เต เวเคน ตถา กริํสุฯ มหาสโตฺต อุโภหิ หเตฺถหิ ปุณฺณปาติํ คเหตฺวา นาวาย ธุเร ฐิโต สจฺจกิริยํ กโรโนฺต โอสานคาถมาห –
</ol></p>


<ol>
<li>
‘‘ยโต  
สรามิ อตฺตานํ, ยโต ปโตฺตสฺมิ วิญฺญุตํ;  
  
นาภิชานามิ สญฺจิจฺจ, เอกปาณมฺปิ หิํสิตํ;  
  
เอเตน สจฺจวเชฺชน, โสตฺถิํ นาวา นิวตฺตตู’’ติฯ  
</li>
  
<p>ตตฺถ ติ ยโต ปฎฺฐาย อหํ อตฺตานํ สรามิ, ยโต ปฎฺฐาย จมฺหิ วิญฺญุตํ ปโตฺตติ อโตฺถฯ นฺติ เอตฺถนฺตเร สญฺจิจฺจ เอกํ กุนฺถกิปิลฺลิกปาณมฺปิ หิํสิตํ นาภิชานามิฯ เทสนามตฺตเมเวตํ, โพธิสโตฺต ปน ติณสลากมฺปิ อุปาทาย มยา ปรสนฺตกํ น คหิตปุพฺพํ, โลภวเสน ปรทารํ น โอโลกิตปุพฺพํ, มุสา น ภาสิตปุพฺพา, ติณเคฺคนาปิ มชฺชํ น ปิวิตปุพฺพนฺติ เอวํ ปญฺจสีลวเสน ปน สจฺจกิริยํ อกาสิ, กตฺวา จ ปน ปุณฺณปาติยา อุทกํ นาวาย ธุเร อภิสิญฺจิฯ
</ol></p>


<p>จตฺตาโร มาเส วิเทสํ ปกฺขนฺทนาวา นิวตฺติตฺวา อิทฺธิมา วิย สจฺจานุภาเวน เอกทิวเสเนว กุรุกจฺฉปฎฺฎนํ อคมาสิฯ คนฺตฺวา จ ปน ถเลปิ อฎฺฐุสภมตฺตํ ฐานํ ปกฺขนฺทิตฺวา นาวิกสฺส ฆรทฺวาเรเยว อฎฺฐาสิฯ มหาสโตฺต เตสํ วาณิชานํ สุวณฺณรชตมณิปวาฬมุตฺตวชิรานิ ภาเชตฺวา  อทาสิฯ ‘‘เอตฺตเกหิ  โว รตเนหิ อลํ, มา ปุน สมุทฺทํ ปวิสถา’’ติ เตสํ โอวาทํ ทตฺวา ยาวชีวํ ทานาทีนิ ปุญฺญานิ กตฺวา เทวปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ, ภิกฺขเว, ปุเพฺพปิ ตถาคโต มหาปโญฺญเยวา’’ติ วตฺวา ชาตกํ สโมธาเนสิ – ‘‘ตทา ปริสา พุทฺธปริสา อเหสุํ, สุปฺปารกปณฺฑิโต ปน อหเมว อโหสิ’’นฺติฯ</p>

</p>


<p>ชาตกุทฺทานํ –</p>


<p>
มาตุโปสก ชุโณฺห จ, ธมฺม อุทย ปานีโย;  
  
ยุธญฺจโย ทสรโถ, สํวโร จ สุปฺปารโก;  
  
เอกาทสนิปาตมฺหิ, สงฺคีตา นว ชาตกาฯ  
</p>
  
เอกาทสกนิปาตวณฺณนา นิฎฺฐิตาฯ  
</p>
  
  
  
  
  