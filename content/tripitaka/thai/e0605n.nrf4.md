<h1>อภินีหารทีปนีคาถา</h1>
<ol>
<li>
วเทถ ตสฺสีธ อนปฺปกํ คุณํ,  
  
น เตน ตุโลฺย ปรโม จ วิชฺชติ;  
  
กิํ ตํ คุณํ ตํ สทิเสน ทินฺนํ,  
  
สยํกตํ กินฺนุ อธิจฺจลทฺธํฯ  
</li>
  
<li>
นาธิจฺจลทฺธํ น จ ปุพฺพพุทฺธา,  
  
พฺรหฺมาทินํ สมฺมุติยา พหูนํ;  
  
สยํกเตเนว อโนปเมน,  
  
ทานาทินา ลทฺธมิทํ วิปากํฯ  
</li>
  
<li>
อิโต จตุนฺนํ อสงฺขิยานํ,  
  
สตํสหสฺสานธิกานมตฺถเก;  
  
กเปฺป อตีตมฺหิ สุเมธตาปโส,  
  
เวหายสํ คจฺฉติ อิทฺธิยา ตทาฯ  
</li>
  
<li>
ทิปงฺกโร นาม ชิโน สสโงฺฆ,  
  
รมฺมํ ปุรํ ยาติ วิโรจมาโน;  
  
มนุสฺสเทเวหิภิปูชิยโนฺต,  
  
สหสฺสรํสิ วิย ภาณุมา นเภฯ  
</li>
  
<li>
ตสฺสญฺชสํ กาตุพหุสฺสหานํ,  
  
พุโทฺธติ สุตฺวา สุมโน ปตีโต;  
  
มมชฺช เทหํ ปนิมสฺส ทตฺวา,  
  
พุโทฺธ อหํ เหสฺสมนาคเตทิโสฯ  
</li>
  
<li>
ตสฺมิญฺชเส กนฺทรตมฺหิ ปเงฺก,  
  
กตฺวาน เสตุํ สยิ โส สเทหํ;  
  
พุโทฺธ อยํ คจฺฉตุ ปิฎฺฐิยา มมํ,  
  
โพธิสฺสเจ เหสฺสติ เม อนาคเตฯ  
</li>
  
<li>
อุสฺสีสกํ ยาติ ชิโน หิ ตสฺส,  
  
อชฺฌาสโย สิชฺฌติมสฺสนาคเต;  
  
ญตฺวาน พฺยากาสิ อเสสโต หิ,  
  
พุโทฺธ อยํ เหสฺสตินาคเตสุฯ  
</li>
  
<li>
สุตฺวาน ปโตฺต ว มหาภิเสกํ,  
  
ลทฺธํ ว โพธิํ สมนุสฺสรโนฺต;  
  
ปูเชตฺวา ยาเต มุนิเทวมานุเส,  
  
อุฎฺฐาย โส สมฺมสิ ปารมี ทสฯ  
</li>
  
<li>
ทฬฺหํ คเหตฺวา สมติํสปารมี,  
  
สิกฺขตฺตยญฺจสฺส ชินสฺส สนฺติเก;  
  
กาตุํ สมโตฺถ ปิ ภวสฺส ปารํ,  
  
สเตฺตสุ การุญฺญพลา ภวํ คโตฯ  
</li>
  
<li>
อุปฺปนฺนุปฺปนฺนเก โส ชินวรมตุเล ปูชยิตฺวา อเสสํ พุโทฺธ เอโส หิ โอโส ภวติ นิยมโต พฺยากโต เตหิ เตหิ เตสํ เตสํ ชินานํ อจนมนุปมํ ปูชยิตฺวา สิเรน,  
  
ตํ ตํ ทุกฺขํ สหิตฺวา สกลคุณททํ ปารมี ปูรยิตฺถฯ  
</li>
  
  
  
  
  