<h1>๒. นามกณฺฑ</h1>
<h3>วิภตฺติราสิ</h3>
<p>อถ  ลิงฺคมฺหา สฺยาทิวิภตฺติวิธานํ ทีปิยเตฯ</p>


<p>ลิงฺคํ, นามํ, ปาฎิปทิกนฺติ อตฺถโต เอกํ, ทพฺพาภิธานสฺส ปุริสาทิกสฺส ปกติรูปเสฺสตํ นามํฯ ตญฺหิ สตฺตนฺนํ วิภตฺตีนํ วเสน วิภาคํ ปตฺวา กิญฺจิ วิสทรูปํ โหติ, กิญฺจิ อวิสทรูปํ, กิญฺจิ มชฺฌิมรูปนฺติ เอวํ ติวิเธน ลิงฺครูเปน ยุตฺตตฺตา นฺติ วุจฺจติฯ</p>


<p>ตเทว กิญฺจิ สทฺทลิงฺคานุรูปํ, กิญฺจิ อตฺถลิงฺคานุรูปญฺจ ปริณมนฺตํ ปวตฺตติ, ตสฺมา นฺติ จ วุจฺจติฯ</p>


<p>ตเทว ธาตุ, ปจฺจย, วิภตฺติปเทหิ เจวสทฺทปทตฺถกปเทหิ จ ‘วิสุํ ภูตํ ปท’นฺติ กตฺวา นฺติ จ วุจฺจติฯ</p>


<p>ตตฺถ  นาม พฺรู, ภู, หูอิจฺจาทิฯ</p>


<p> นาม ณ, ตพฺพ, อนีย อิจฺจาทิฯ</p>


<p> นาม สิ, โย, อํ, โย,ติ, อนฺติ อิจฺจาทิฯ</p>


<p>นิ นาม ราชสฺส, สขสฺส, ปุมสฺส อิจฺจาทีนิฯ เอตฺถ จ ราชสฺสอิจฺจาทีนิ สทฺทสุเตฺต สทฺทปทตฺถกานิ โหนฺติ, ปโยเค อตฺถปทตฺถกานิฯ ธาตุปจฺจยวิภตฺติปทานิ ปน นิจฺจํ สทฺทปทตฺถกานิ เอว โหนฺติ, สทฺทสุเตฺตเสฺวว จ ลพฺภนฺติ, น ปโยเคติ, อิทํ ทฺวินฺนํ นานตฺตํฯ</p>


<p>ยทิเอวํ ภุสฺส, พฺรุสฺส, ภูโต, หูโต, เณ, ตเพฺพ, สิมฺหิ, ติมฺหิ อิจฺจาทินา เตหิ กถํ วิภตฺตุปฺปตฺติ โหตีติ? อนุกรณปทานิ นาม ตานิ อตฺถิสฺส, กโรติสฺส อิจฺจาทีนิ วิย, ตสฺมา ตานิ จ ราชสฺส อิจฺจาทีนิ จ อนุกรณลิงฺคภาเวน เอตฺถ สงฺคยฺหนฺติ, น เอกนฺตลิงฺคภาเวนาติฯ เอวญฺจ กตฺวา ‘ธาตุ- ปจฺจย , วิภตฺติวชฺชิตมตฺถวํ ลิงฺค’นฺติ อโวจุํฯ ตตฺถ อตฺถวนฺติ อตฺถปทตฺถกํ วุจฺจติ, ราชสฺสอิจฺจาทิกํ สทฺทปทตฺถกํ วิวเชฺชติ, เอเตน อตฺถปทตฺถเก สติ ตทฺธิต, สมาส, กิตกปทานมฺปิ เอกนฺตลิงฺคภาวํ สาเธนฺติฯ น หิ เตสํ ลิงฺคนามพฺยปเทสกิจฺจํ อตฺถิ, ยานิ จ นามสฺส วิเสสนานิ ภวิตุํ อรหนฺติ, ตานิ อุปสคฺค, นิปาตปทานิ ตฺวานฺตาทิปทานิ จ อิธ วิเสสนนามภาเวน สงฺคยฺหนฺตีติฯ</p>


<p>  ฯ</p>


<p>เอกสฺมิํ อเตฺถ จ อเนเกสุ อเตฺถสุ จ ปวตฺตา นามสฺมา เทฺว เทฺว สิ, โย…เป.… สฺมิํ, สุวิภตฺติโย โหนฺติฯ</p>


<p>วิภชนฺตีติ วิภตฺติโย, เอกเมกํ ปกตินามปทํ นานารูปวิภาควเสน กตฺตุ, กมฺมาทินานาอตฺถวิภาควเสน เอกตฺต, พหุตฺตสงฺขฺยาวิภาควเสน จ วิภชนฺตีติ อโตฺถฯ สิ, โล อิติ  นาม…เป.… สฺมิํ, สุ อิติ  นามฯ ทฺวีสุ ทฺวีสุ ปุพฺพํ ปุพฺพํ ‘เอกสฺมิํ อเตฺถ ปวตฺตํ วจน’นฺติ  นามฯ ปรํ ปรํ ‘อเนเกสุ อเตฺถสุ ปวตฺตํ วจน’นฺติ  นามฯ นฺติ จ นฺติ จ เอตสฺส นามํฯ สพฺพมิทํ อิมินา สุเตฺตน สิทฺธํฯ</p>


<p>  ฯ</p>


<p>กตฺตุ, กมฺมาทิกํ พาหิรตฺถํ อนเปกฺขิตฺวา ลิงฺคตฺถมเตฺต ปวตฺตา นามสฺมา ปฐมาวิภตฺติ โหติฯ</p>


<p>อยํ มม ปุริโส, อิเม มม ปุริสาฯ</p>


<p>  ฯ</p>


<p>  วุจฺจติ อาลปนํฯ อามนฺตนวิสเย ลิงฺคตฺถมเตฺต ปวตฺตา นามสฺมา ปฐมาวิภตฺติ โหติฯ</p>


<p>โภ ปุริส, โภโนฺต ปุริสาฯ</p>


<p>  ฯ</p>


<p>นามสฺมา กมฺมเตฺถ ทุติยาวิภตฺติ โหติฯ</p>


<p>ปุริสํ ปสฺสติ, ปุริเส ปสฺสนฺติฯ</p>


<p>  ฯ</p>


<p>นามสฺมา กตฺตริ จ กรเณ จ ตติยาวิภตฺติ โหติฯ</p>


<p>ปุริเสน กตํ, ปุริเสหิ กตํ, ปุริเสน กุลํ โสภติ, ปุริเสหิ กุลํ โสภติฯ</p>


<p>  ฯ</p>


<p>นามสฺมา สมฺปทานเตฺถ จตุตฺถีวิภตฺติ โหติฯ</p>


<p>ปุริสสฺส เทติ, ปุริสานํ เทติฯ</p>


<p>  ฯ</p>


<p> วุจฺจติ อปาทานํฯ นามสฺมา อวธิอเตฺถ ปญฺจมีวิภตฺติ โหติฯ</p>


<p>ปุริสสฺมา อเปติ, ปุริเสหิ อเปติฯ</p>


<p>    ฯ</p>


<p>นามสฺมา สมฺพนฺธเตฺถ ฉฎฺฐีวิภตฺติ โหติฯ</p>


<p>ปุริสสฺส ธนํ, ปุริสานํ ธนํฯ</p>


<p>  ฯ</p>


<p>นามสฺมา อาธารเตฺถ สตฺตมีวิภตฺติ โหติฯ</p>


<p>ปุริสสฺมิํ ติฎฺฐติ, ปุริเสสุ ติฎฺฐติฯ</p>

</p>


<h3>อิตฺถิปจฺจยราสิ</h3>
<p>  ฯ</p>


<p>อิตฺถิยํ+อโต+อาติ เฉโทฯ อการนฺตนามมฺหา อิตฺถิยํ อาปจฺจโย โหติฯ</p>


<p>อภาสิตปุเมหิ เกหิจิ สญฺญาสเทฺทหิ นิจฺจํ –</p>


<p>กญฺญา, ปญฺญา, สญฺญา, นาวา, สาลา, ตณฺหา, อิจฺฉา, ภิกฺขา, สิกฺขา, คีวา, ชิวฺหา, วีสา, ติํสา, จตฺตาลีสา, ปญฺญาสา อิจฺจาทิฯ</p>


<p>ภาสิตปุเมหิปิ สพฺพนาเมหิ ตพฺพา, นีย, ตปจฺจยเนฺตหิ จ นิจฺจํ –</p>


<p>สพฺพา, กตรา, กตมา, อนุภวิตพฺพา, อนุภวนียา, คตา, ชาตา, ภูตา, หูตา อิจฺจาทิฯ</p>


<p>อเญฺญหิ  ปน อนิจฺจํ –</p>


<p>กลฺยาณา, กลฺยาณี, สุนฺทรา, สุนฺทรี, โสภณา, โสภณี, กุมฺภการา, กุมฺภการี, กุมฺภการินี, อตฺถกามา, อตฺถกามี, อตฺถกามินี, ปริพฺพาชิกา, ปริพฺพาชิกินี, เอกากา, เอกากินี, ทีปนา, ทีปนี อิจฺจาทิฯ</p>


<p>สุตฺตวิภเตฺตน สมาเส มาตุ, ธีตุ อิจฺจาทีหิ อาปจฺจโย โหติฯ นนฺทมาตา, อุตฺตรมาตา, เทวธีตา, ราชธีตา, อสฺสมณี โหติ อสกฺยธีตรา อิจฺจาทิฯ</p>


<p>เอตฺถ จ ‘อิตฺถิย’นฺติ กตฺถจิ สทฺทมตฺตสฺส วา, กตฺถจิ อตฺถมตฺตสฺส วา อิตฺถิภาเว โชเตตเพฺพติ อโตฺถฯ เอวญฺจ สติ อิตฺถิปจฺจยาปิ สฺยาทโย วิย โชตกมตฺตา เอว โหนฺติ, น วาจกาติ สิทฺธํ โหติฯ</p>


<p>  ฯ</p>


<p>นทาทีหิ อิตฺถิยํ ฎีโหติฯ งานุพโนฺธ ‘นฺตนฺตูนํวีมฺหิ โต วา’ติ เอตฺถ วิเสสนโตฺถฯ</p>


<p>นที, มหี, อิตฺถี, กุมารี, ตรุณี, วาเสฎฺฐี, โคตมี, กจฺจานี, กจฺจายนี, มาณวี, สามเณรี, นาวิกี, ปญฺจมี, ฉฎฺฐี, จตุทฺทสี, ปญฺจทสี, สหสฺสี, ทสสหสฺสี, สตสหสฺสี, กุมฺภการี, มาลการี, จกฺขุกรณี, ญาณกรณี, ธมฺมทีปนี อิจฺจาทิฯ</p>


<p>  ฯ</p>


<p>นฺต, นฺตูนํ โต โหติ วา งีมฺหิ ปเรฯ</p>


<p>คจฺฉตี, คจฺฉนฺตี, สตี, สนฺตี, ภวิสฺสตี, ภวิสฺสนฺตี, คุณวตี, คุณวนฺตี, สติมตี, สติมนฺตี, สพฺพาวตี, สพฺพาวนฺตี, ยาวตี, ยาวนฺตี, ตาวตี, ตาวนฺตี, ภุตฺตวตี, ภุตฺตวนฺตีฯ</p>


<p>  ฯ</p>


<p>โคสทฺทมฺหา  อิตฺถิยํ วี โหติ วาฯ</p>


<p>คาวีฯ</p>


<p>วาติ กิํ? โคกาณา ปริยนฺตจารินีติ ปาฬิฯ ตตฺถ กาณาติ อนฺธาฯ</p>


<p>  ฯ</p>


<p>ยกฺขาทีหิ อการเนฺตหิ อิตฺถิยํ วี จ โหติ อินี จฯ</p>


<p>ยกฺขี, ยกฺขินี, นาคี, นาคินี, มหิํสี, มหิํสินี, มิคี, มิคินี, สีหี, สีหินี, ทีปี, ทีปินี, พฺยคฺฆี, พฺยคฺฆินี, กากี, กากินี, กโปตี, กโปตินี, มานุสี, มานุสินี อิจฺจาทิฯ</p>


<p>  ฯ</p>


<p>อารามิกาทีหิ อการเนฺตหิ อิตฺถิยํ อินี โหติฯ</p>


<p>อารามิกินี, อนฺตรายิกินี, นาวิกินี, โอลุมฺพิกินี, ปํสุกูลิกินี, ปริพฺพาชิกินี, ราชินี, เอกากินี อิจฺจาทิฯ</p>


<p>สญฺญายํ –</p>


<p>มานุสินี มานุสา วา, อญฺญตฺร มานุสี สมฺปตฺติฯ</p>


<p>  ฯ</p>


<p>ฆรณีอิจฺจาทโย อิตฺถิยํ นีปจฺจยนฺตา สิชฺฌนฺติฯ</p>


<p>ฆรณี, เวตฺรณี, โปกฺขรณี-เอสุ นสฺส ณตฺตํฯ อาจรินียโลโป, อาจริยา วาฯ</p>


<p>    ฯ</p>


<p>มาตุลาทีหิ อการเนฺตหิ ภริยายํ อานี โหติฯ</p>


<p>มาตุภาตา มาตุโล, ตสฺส ภริยา มาตุลานี, เอวํ วรุณานี, คหปตานี, อาจริยานี, ขตฺติยานีฯ</p>


<p>‘พหุลา’ธิการา ขตฺติยี ขตฺติยา จฯ</p>


<p> ฯ</p>


<p>อิวณฺณเนฺตหิ อุวณฺณเนฺตหิ จ อิตฺถิยํ นี โหติฯ</p>


<p>ฉตฺตปาณินี, ทณฺฑปาณินี, ทณฺฑินี, ฉตฺตินี, หตฺถินี, มาลินี, มายาวินี, เมธาวินี, ปิยปสํสินี, พฺรหฺมจารินี, ภยทสฺสาวินี, อตฺถกามินี, หิตจารินี, ภิกฺขุนี, ขตฺติยพนฺธุนี, ปฎุนี, ปรจิตฺตวิทุนี, มตฺตญฺญุนี, อตฺถญฺญุนี, ธมฺมญฺญุนี อิจฺจาทิฯ</p>


<p>  ฯ</p>


<p>อญฺญปทตฺถสมาเส ติปจฺจยนฺตมฺหา อิตฺถิยํ นี โหติฯ</p>


<p>อหิํสารตินี, ธมฺมรตินี, วจฺฉคิทฺธินี, ปุตฺตคิทฺธินี, มุฎฺฐสฺสตินี, มิจฺฉาทิฎฺฐินี, สมฺมาทิฎฺฐินี, อตฺตคุตฺตินี อิจฺจาทิฯ</p>


<p>อญฺญเตฺถติ กิํ? ธเมฺม รติ ธมฺมรติฯ</p>


<p> ฯ</p>


<p>ยุวโต อิตฺถิยนฺติ โหติฯ</p>


<p>ยุวติฯ</p>


<p>เอตฺถ จ ‘ติ’ อิติ สุตฺตวิภเตฺตน วีส, ติํสโตปิติ โหติ วาฯ วีสติ, วีสํ, ติํสติ, ติํสํฯ</p>


<p>    ฯ</p>


<p>ลกฺขณาทิโต+อูรุโต+อูติ เฉโทฯ</p>


<p>อญฺญปทตฺถสมาเส อุปมาทิปุพฺพา อูรุสทฺทมฺหา อิตฺถิยํ อู โหติฯ</p>


<p>นาคสฺส นาสา วิย อูรู ยสฺสาติ นาคนาสูรู, สํหิตา สมฺพนฺธา อูรู ยสฺสาติ สํหิโตรู, สหิตา เอกพทฺธา อูรู ยสฺสาติ สหิโตรู, สญฺญตา อโลลา อูรู ยสฺสาติ สญฺญโตรู, อูรุยา  สห วตฺตตีติ สโหรู, สโผ วุจฺจติ ขุโร, สํสิลิฎฺฐตาย สผภูตา อูรู ยสฺสาติ สโผรู, วามา สุนฺทรา อูรู ยสฺสาติ วาโมรู, ลกฺขณสมฺปนฺนา อูรู ยสฺสาติ ลกฺขโณรูฯ</p>


<p>สุตฺตวิภเตฺตน พฺรหฺมพนฺธูติ สิชฺฌติฯ</p>


<p>‘‘สเจ มํ นาคนาสูรู, โอโลเกยฺย ปภาวตี’’ติ  จ ‘‘เอกา ตุวํ ติฎฺฐสิ สหิตูรู’’ติ  จ ‘‘สญฺญตูรู มหามายา, กุมาริ จารุทสฺสนา’’ติ  จ ‘‘วาโมรู สช มํ ภเทฺท’’ติ  จ ‘‘การณํ นปฺปชานามิ, สมฺมโตฺต ลกฺขณูรุยา’’ติ  จ ‘‘คารยฺหสฺสํ พฺรหฺมพนฺธุยา’’ติ  จ ปาฬิปทานิ ทิสฺสนฺติฯ</p>


<p>ตตฺถ ‘สชา’ติ อาลิงฺคาหิ, ‘คารยฺหสฺส’นฺติ อหํ คารโยฺห ภเวยฺยํฯ</p>


<p>เอตฺถ จ ตาปจฺจยนฺตา สภาวอิตฺถิลิงฺคา เอว – ลหุตา, มุทุตา, คามตา, ชนตา, เทวตา อิจฺจาทิฯ</p>


<p>ตถา ติปจฺจยนฺตา – คติ, มติ, รตฺติ, สติ, ตุฎฺฐิ, ทิฎฺฐิ, อิทฺธิ, สิทฺธิ อิจฺจาทิ, ตถา ยาคุ, ธาตุ, เธนุ, กณฺฑุ, กจฺฉุ, มาตุ, ธีตุ , ทุหิตุ อิจฺจาทิ, ชมฺพู, วธู, จมู, สุตนู, สรพู อิจฺจาทิ จฯ สกฺกตคเนฺถสุ ปน สุตนู, สรพู อิจฺจาทีสุปิ อูปจฺจยํ วิทหนฺติฯ</p>


<p>ตตฺถ อิตฺถิลิงฺคภูตา สเพฺพ ‘อิวณฺณุวณฺณา ปิตฺถิย’นฺติ สุเตฺตน นิจฺจํ ปสญฺญา โหนฺติฯ ‘อากาโร จ ฆา’ติ สุเตฺตน นิจฺจํ ฆสโญฺญฯ</p>

</p>


<h3>อาการนฺติตฺถิลิงฺคราสิ</h3>
<p>อิตฺถิลิงฺคํ ฉพฺพิธํ อาการนฺตํ, อิการนฺตํ, อีการนฺตํ, อุการนฺตํ, อูการนฺตํ, โอการนฺตํฯ ตตฺถ กญฺญาสทฺทมฺหา อตฺถมเตฺต ปฐมาฯ</p>


<p>  ฯ</p>


<p>เกนจิ สุเตฺตน อลทฺธวิธีนํ คสีนํ โลโป โหตีติ สิโลโปฯ</p>


<p>กญฺญา ติฎฺฐติฯ</p>


<p>  ฯ</p>


<p>ชนฺตุ, เหตูหิ จ ปุนฺนปุํสเกสุ อีการเนฺตหิ จ ฆโต จ ปสเญฺญหิ อิวณฺณุวเณฺณหิ จ โยนํ โลโป โหติ วาฯ</p>


<p>กญฺญา ติฎฺฐนฺติ, กญฺญาโย ติฎฺฐนฺติฯ</p>


<p>อามนฺตนเตฺถ ปฐมา, ‘โคสฺยาลปเน’ติ คสญฺญาฯ</p>


<p>  ฯ</p>


<p>ฆโต จ พฺรหฺมาทิโต จ คสฺส เอ โหติ วาฯ อาทิสเทฺทน อิสิ, มุนิ, เรวตี, กตฺตุ, ขตฺตุอิจฺจาทิโตปิฯ</p>


<p>โภติ  กเญฺญ, โภติ กญฺญา, โภติโย กญฺญาโย, โภตี กญฺญาโย, ‘‘อุเฎฺฐหิ ปุตฺติก ปพฺพชฺชา ทุกฺกรา ปุตฺติก’’ อิติ เถรีปาฬิ , ตสฺมา เค ปเร มหาวุตฺตินา รโสฺสปิ ยุชฺชติฯ กุสชาตเก ‘‘น เม อกาสิ วจนํ, อตฺถกามาย ปุตฺติเก’’ติปิ  อตฺถิฯ</p>


<p>กมฺมเตฺถ ทุติยา, ‘สโร โลโป สเร’ติ ปุพฺพสรโลโปฯ</p>


<p>กญฺญํ ปสฺสติ, กญฺญา ปสฺสติ, กญฺญาโย ปสฺสติฯ</p>


<p>กตฺตริ ตติยาฯ</p>


<p>  ฯ</p>


<p>ฆโต จ ปสเญฺญหิ อิวณฺณุวเณฺณหิ จ เอกเตฺต ปวตฺตานํ นาทีนํ ปญฺจนฺนํ เอกวจนานํ กเมน ย, ยา โหนฺติฯ</p>


<p>กญฺญาย กตํ, กญฺญาหิ กตํฯ เอตฺถ จ ฆโตปิ ยาอาเทโส ทิสฺสติฯ ‘‘เต จ ตตฺถ นิสีทิตฺวา, ตสฺส รุกฺขสฺส ฉายยา’’  ติ จ ‘‘สมนฺตา ปริวาริํสุ, ตสฺส รุกฺขสฺส ฉายยา’’  ติ จ ปาฬิ, ตถา ‘‘สกฺขโรปมยา วเท’’ , ‘‘พาลทารกลีลยา’’ติ  จ ทิสฺสนฺติฯ มหาวุตฺตินา ฆสฺส รโสฺสฯ</p>


<p>  ฯ</p>


<p>เตสํ กเมน มฺหา, ภิ, มฺหิ โหนฺติ วาฯ เอเต อาเทสา คาถาสุ พหุลํ ทิสฺสนฺติฯ</p>


<p>กญฺญาหิ กตํ, กญฺญาภิ กตํฯ</p>


<p>สมฺปทาเน  จตุตฺถี, กญฺญาย เทติ, กญฺญานํ เทติ, กญฺญาย อาภตํ วตฺถํ, กญฺญานํ อาภตํ วตฺถํฯ</p>


<p>อปาทาเน ปญฺจมี, กญฺญาย อเปติ, กญฺญมฺหา อเปติรสฺสตฺตํ, กญฺญาหิ กญฺญาภิ อเปติฯ</p>


<p>สมฺพเนฺธ ฉฎฺฐี, กญฺญาย สนฺตกํ, กญฺญานํ สนฺตกํฯ</p>


<p>โอกาเส สตฺตมี, กญฺญาย ติฎฺฐติฯ</p>


<p>  ฯ</p>


<p>ฆโต จ ปสเญฺญหิ อิวณฺณุวเณฺณหิ จ สฺมิํโน ยํ โหติ วาฯ</p>


<p>กญฺญายํ ติฎฺฐติ, กญฺญาย ติฎฺฐติ, กญฺญาสุ ติฎฺฐติฯ</p>


<p>สทฺธา เมธา ปญฺญา วิชฺชา, จินฺตา มนฺตา วีณา ตณฺหาฯ</p>


<p>อิจฺฉา มุจฺฉา เอชา มายา, เมตฺตา มตฺตา สิกฺขา ภิกฺขาฯ</p>


<p>ชงฺฆา คีวา ชิวฺหา วาจา, ฉายา อาสา คงฺคานาวาฯ</p>


<p>คาถา เสนา เลขา สาขา, มาลา เวลา ปูชา ขิฑฺฑาฯ</p>


<p>ปิปาสา เวทนา สญฺญา, เจตนา ตสิณาปชาฯ</p>


<p>เทวตา วฎฺฎกา โคธา, พลากา ปริสา สภาฯ</p>


<p>อูกา เสผาลิกา ลงฺกา, สลากา วาลิกา สิขาฯ</p>


<p>วิสาขา วิสิขา สาขา, คจฺฉา วญฺฌา ชฎา ฆฎาฯ</p>


<p>เชฎฺฐา โสณฺฑา วิตณฺฑา จ, วรุณา วนิตา ลตาฯ</p>


<p>กถา นิทฺทา สุธา ราธา, วาสนา สีสปา ปปาฯ</p>


<p>ปภา สีมา ขมา ชายา, ขตฺติยา สกฺขรา สุราฯ</p>


<p>โทลา ตุลา สิลา ลีลา, ลาเล’ลา เมขลา กลาฯ</p>


<p>วฬวา’  ลมฺพุสา มูสา, มญฺชูสา สุลสา ทิสาฯ</p>


<p>นาสา ชุณฺหา คุหา อีหา, ลสิกา วสุธาทโยฯ</p>


<p>  ฯ</p>


<p>คสเญฺญหิ อมฺพ, อนฺน, อมฺมอิเจฺจเตหิ คสฺส เอ น โหติฯ</p>


<p> ฯ</p>


<p>อมฺพาทีนํ รโสฺส โหติ วา เค ปเรฯ</p>


<p>โภติ อมฺพ, โภติ อมฺพา, โภติ อนฺน, โภติ อนฺนา, โภติ อมฺม, โภติ อมฺมา, เสสํ กญฺญาสมํฯ</p>


<p>เอตฺถ วิเสสวิธานมุจฺจเตฯ</p>


<p> ฯ</p>


<p>สภาปริสาหิ สฺมิํโนติ โหติฯ ‘โฆ สฺสํสฺสาสฺสาย ตีสู’ติ สุเตฺตน ติมฺหิ รโสฺสฯ</p>


<p>สภติ, สภาย, สภายํ, สภาสุ, ปริสติ, ปริสาย, ปริสายํ, ปริสาสุ, ตมทฺทส มหาพฺรหฺมา, นิสินฺนํ สมฺหิ ปริสติ, อิติ ภควา ตสฺมิํ ปริสติ สุวณฺณวณฺณํ กายํ วิวริ ฯ</p>


<p>นนฺทมาตา, ราชธีตาอิจฺจาทีสุ ‘ฆพฺรหฺมาทิเตฺว’ติ ฆสฺส เอตฺตํฯ</p>


<p>อจฺฉริยํ นนฺทมาเต, อพฺภุตํ นนฺทมาเต , โภติ เทวธีเต, โภติ สกฺยธีตเร-มหาวุตฺตินา สมาเส สฺยาทีสุ อารตฺตํ รสฺสตฺตญฺจฯ ลฺตุปจฺจยนฺตา ปน เยภุเยฺยน ตีสุ ลิเงฺคสุ สมานรูปา โหนฺติ, ‘‘อตฺถธมฺมํ ปริปุจฺฉิตา จ อุคฺคเหตา  จ ธมฺมานํ โสตา จ ปยิรูปาสิตา จา’’ติ เถรีปาฬิฯ ตถา กฺวจิ คจฺฉนฺตาทิสทฺทาปิฯ ตโมขนฺธํ ปทาลยํ, เอวํ ทุพฺภาสิตํ ภณํ อิจฺจาทิ-ตตฺถ ปทาลยนฺติ ปทาลยนฺตี, ภณนฺติ ภณนฺตีติ อโตฺถฯ</p>


<p>วีสา, ติํสา, จตฺตาลีสา, ปญฺญาสา อิเจฺจเต สงฺขฺยาราสิมฺหิ อาคมิสฺสนฺติฯ</p>

</p>


<h3>อิการนฺติตฺถิลิงฺคราสิ</h3>
<p>‘คสีน’นฺติ สิโลโปฯ รตฺติ ติฎฺฐติ, รตฺติโย ติฎฺฐนฺติฯ</p>


<p>‘ชนฺตุเหตฺวา’ทิสุเตฺตน โยโลเป –</p>


<p>  ฯ</p>


<p>ติลิเงฺค โยนํ โลเป จ นิอาเทเส จ รสฺสานํ ทีโฆ โหติฯ</p>


<p>รตฺตี ติฎฺฐนฺติฯ</p>


<p> ฯ</p>


<p>วิภตฺติภูเต วิภตฺตาเทสภูเต จ ยกาเร ปเร ปสญฺญสฺส อิวณฺณสฺส โลโป โหติฯ คาถาสุเยว อิทํ วิธานํ ทฎฺฐพฺพํฯ</p>


<p>รโตฺย ติฎฺฐนฺติ  -สนฺธิวเสน อาทิตการโลโปฯ</p>


<p>  ฯ</p>


<p>เค ปเร ติลิเงฺค ออิอุนํ ทีโฆ โหติ วาฯ</p>


<p>เห  รตฺตี, เห รตฺติฯ พหุวจเน เห รตฺตี, เห รตฺติโย, เห รโตฺยฯ</p>


<p>อํวจเน ‘ปโร กฺวจี’ติ สุเตฺตน ปรสเร ลุเตฺต นิคฺคหีตํ ปุเพฺพ อิวณฺณุวเณฺณสุ ติฎฺฐติฯ</p>


<p>รตฺติํ, ตถา อิตฺถิํ, เธนุํ, วธุํ, อคฺคิํ, ทณฺฑิํ, ภิกฺขุํ, สยมฺภุํ อิติฯ รตฺติยํ, ‘พุชฺฌสฺสุ ชินโพธิย’นฺติ ปาฬิ , รตฺตินํ วา, ‘ยาวโนฺต ปุริสสฺสตฺถํ, คุยฺหํ ชานนฺติ มนฺติน’นฺติปาฬิ ฯ</p>


<p>รตฺตี, รตฺติโย, รโตฺย-‘ฆปเตกสฺมิํ นาทีนํ ยยา’ติ นาทีนํ ยา โหติ, รตฺติยา, ยกาเร ปเร อิวณฺณโลโป, รตฺยาฯ</p>


<p>  ฯ</p>


<p>สุ, นํ, หิสุ รสฺสานํ ทีโฆ โหติฯ</p>


<p>รตฺตีหิ, รตฺตีภิ, รตฺติยา, รตฺยา, รตฺตีนํ, รตฺติยา, รตฺยา, รตฺตีหิ, รตฺตีภิ, รตฺติยา, รตฺยา, รตฺตีนํ, รตฺติยา, รตฺยา, รตฺติยํ, รตฺยํ, รตฺตีสุฯ</p>


<p>เอตฺถ ครู สุ, นํ, หิสุ ทีฆตฺตํ อนิจฺจํ อิจฺฉนฺติ, ตํ คาถาสุ ยุชฺชติฯ</p>


<p>ปตฺติ ยุตฺติ วุตฺติ กิตฺติ, มุตฺติ ติตฺติ ขนฺติ กนฺติฯ</p>


<p>สนฺติ ตนฺติ สิทฺธิ สุทฺธิ, อิทฺธิ วุทฺธิ พุทฺธิ โพธิฯ</p>


<p>ภูมิ ชาติ ปีติ สุติ, นนฺทิ สนฺธิ สาณิ โกฎิฯ</p>


<p>ทิฎฺฐิ วุฑฺฒิ ตุฎฺฐิ ยฎฺฐิ, ปาฬิ อาฬิ นาฬิ เกฬิฯ</p>


<p>สติ มติ คติ มุติ, ธีติ ยุวติ วิกติฯ</p>


<p>รติ รุจิ รสฺมิ อสนิ วสนิ โอสธิ องฺคุลิ ธูลิ ทุทฺรภิ</p>


<p>โทณิ  อฎวิ ฉวิอาทโย รตฺตาทิฯ</p>


<p>เอตฺถ วิเสสวิธานมุจฺจเตฯ</p>


<p>  ฯ</p>


<p>รตฺติสทฺท, อาทิสเทฺทหิ สฺมิํโน โฎ โหติ วาฯ</p>


<p>ทิวา จ รโตฺต จ , อาโท, อาทิมฺหิ, ปาทาโท, ปาทาทิมฺหิ, คาถาโท, คาถาทิมฺหิ-อาทิสโทฺท ปน ปุลฺลิโงฺคเยว, รตฺติํ โภชนํ ภุญฺชติ, อาทิํ ติฎฺฐตีติ อาธารเตฺถ ทุติยาว, รโตฺย อโมฆา คจฺฉนฺติ , ติณลตานิ โอสโธฺย , ตโต รตฺยา วิวสาเน , น ชจฺจา วสโล โหติ, น ชจฺจา โหติ พฺราหฺมโณ  -ชจฺจาติ ชาติยา, น นิกตฺยา สุขเมธติ , ขนฺตฺยา ภิโยฺย น วิชฺชติ ฯ</p>


<p>นาญฺญตฺร โพชฺฌา ตปสา , ยเถว ขลตี ภูมฺยา, ภูมฺยาเยว ปติฎฺฐติ , มหาวุตฺตินา มาติ, ปิติสทฺทา นาทีหิ สทฺธิํ มตฺยา, เปตฺยาติ สิชฺฌนฺติ, มตฺยา จ เปตฺยา จ เอตํ ชานามิมาติโต ปิติโตติ อโตฺถ, มตฺยา จ เปตฺยา จ กตํ สุสาธุ  -กตนฺติ กตํ นามํ, สุสาธูติ อติสุนฺทรํฯ ‘อนุญฺญาโต อหํ มตฺยา, สญฺจโตฺต ปิตรา อห’นฺติ  ปาฬิปทานิฯ ‘มาตีนํ โทหโฬ นาม ชนินฺท วุจฺจตี’  ติ จ ปาฬิ, วีสติ, ติํสติ, สฎฺฐิ, สตฺตติ, อสีติ, นวุติ, โกฎิ, ปโกฎิ อิเจฺจเต สงฺขฺยาราสิมฺหิ อาคมิสฺสนฺติฯ</p>

</p>


<h3>อีการนฺติตฺถิลิงฺคราสิ</h3>
<p>  ฯ</p>


<p>สิมฺหิ  ปเร อนปุํสกสฺส ปุมิตฺถีนํ ทีฆสฺส รโสฺส น โหติฯ</p>


<p>อิตฺถี ติฎฺฐติ, อิตฺถี ติฎฺฐนฺติฯ</p>


<p>  ฯ</p>


<p>โฆ จ โอ จ โฆ, น โฆ อโฆฯ เอกวจเนสุ จ โยสุ จ ปเรสุ ฆ, โอวชฺชิตานํ สเพฺพสํ ทีฆานํ รโสฺส โหติฯ</p>


<p>อิตฺถิโย ติฎฺฐนฺติ, อิโถฺย ติฎฺฐนฺติฯ</p>


<p>  ฯ</p>


<p>เค ปเร ฆ, โอวชฺชิตานํ สเพฺพสํ ทีฆานํ รโสฺส โหติ วาฯ</p>


<p>โภติ อิตฺถิ, โภติ อิตฺถี, โภติโย อิตฺถี, โภติโย อิตฺถิโย, โภติโย อิโถฺย, อิตฺถิํ ปสฺสติฯ</p>


<p>  ฯ</p>


<p>โย ปสโญฺญ อีกาโร, ตโต อํวจนสฺส ยํ โหติ วาฯ</p>


<p>อิตฺถิยํ ปสฺสติ, เอตฺถ จ ยนฺติ สุตฺตวิภเตฺตน ‘‘พุชฺฌสฺสุ ชินโพธิย’’นฺติ  สิชฺฌติฯ อิตฺถี ปสฺสติ, อิตฺถิโย ปสฺสติ, อิโถฺย  ปสฺสติ, อิตฺถิยา, อิถฺยา, อิตฺถีหิ, อิตฺถีภิ, อิตฺถิยา, อิถฺยา, อิตฺถีนํ, อิตฺถิยา, อิตฺถิมฺหา, อิถฺยา, อิตฺถีหิ, อิตฺถีภิ, อิตฺถิยา, อิถฺยา, อิตฺถีนํ, อิตฺถิยา, อิถฺยา, อิตฺถิยํ, อิถฺยํ, อิตฺถิมฺหิ, อิตฺถีสุฯ</p>


<p>นที สนฺทติ, นที สนฺทนฺติ, นทิโย สนฺทนฺติฯ</p>


<p>อิวณฺณโลเป สนฺธิสุเตฺตน ยกาเร ปเร ตวคฺคสฺส จวโคฺค, ยสฺส จ ปุพฺพรูปํ ฯ นโชฺช สนฺทนฺติ , นาเทฺยกวจเนสุ นชฺชา กตํ, นชฺชา เทติ, นชฺชา อเปติ, นชฺชา สนฺตกํ, นชฺชา ติฎฺฐติ, นชฺชํ ติฎฺฐติ, เสสรูปานิ อิตฺถิสทิสานิฯ</p>


<p>เอวํ คจฺฉตี คจฺฉนฺตี, สตี สนฺตี, อสตี อสนฺตี, มหตี มหนฺตี, พฺรหฺมตี พฺรนฺตี, โภตี โภนฺตี, ภวิสฺสตี ภวิสฺสนฺตี, คมิสฺสตี คมิสฺสนฺตี, คุณวตี คุณวนฺตี, สีลวตี สีลวนฺตี, สติมตี สติมนฺตี, สิริมตี สิริมนฺตี, กตวตี กตวนฺตี, ภุตฺตาวตี ภุตฺตาวนฺตี, สพฺพาวตี สพฺพาวนฺตี, ยาวตี ยาวนฺตี, ตาวตี ตาวนฺตีฯ กมฺหิ อาคเม รโสฺส, ยาวติกา, ตาวติกาฯ</p>


<p>คาวี, ยกฺขี, ยกฺขินี, อารามิกินี, ทณฺฑปาณินี, ทณฺฑินี, ภิกฺขุนี, ปรจิตฺตวิทุนี, มุฎฺฐสฺสตินี, ฆรณี, โปกฺขรณี, อาจรินี, มาตุลานี, คหปตานี อิจฺจาทโยฯ นทาทิฯ</p>


<p>วิเสสวิธานมุจฺจเตฯ</p>


<p>  ฯ</p>


<p>โยสุ ปเรสุ นทิยา อเนฺต อามอาคโม โหติ วาฯ</p>


<p>นชฺชาโย  สนฺทนฺติ , นชฺชาโย สุปติตฺถาโย  ติ ปาฬิ, นิมิชาตเก ปน นโชฺชนุปริยายติ, นานาปุปฺผทุมายุตาติ จ นโชฺช จานุปริยาตีติ  จ ปาฬิ, ตตฺถ มหาวุตฺตินา สิสฺส โอตฺตํฯ</p>


<p>อุเฎฺฐหิ เรวเต สุปาปกเมฺม , ทาสา จ ทาโสฺย จ, อนุชีวิโน , พาราณสฺยํ มหาราช, กากราชา นิวาสโก , พาราณสฺยํ อหุ ราชา , รโญฺญ มโน อุมฺมาทนฺตฺยา นิวิโฎฺฐ, อุมฺมาทนฺตฺยา รมิตฺวาน, สิวิราชา ตโต สิยํ , ทารเกว อหํ เนสฺสํฯ พฺราหฺมณฺยา ปริจารเก ฯ ตถา โยสุ โปกฺขรโญฺญฯ นาทีสุ ปถพฺยา, ปุถพฺยา, โปกฺขรญฺญาฯ สฺมิํมฺหิ ปถพฺยา, ปถพฺยํ, ปุถพฺยา, ปุถพฺยํ, โปกฺขรญฺญา, โปกฺขรญฺญํ, เวตฺรญฺญา, เวตฺรญฺญํ  อิจฺจาทีนิ ทิสฺสนฺติฯ</p>

</p>


<h3>อุการนฺติตฺถิลิงฺคราสิ</h3>
<p>สิโลโป, เธนุ คจฺฉติ, เธนุโย คจฺฉนฺติ, โยโลเป ทีโฆ, เธนู คจฺฉนฺติ, โภติ เธนุ, โภติ เธนู, โภติโย เธนุโย, โภติโย เธนู, เธนุํ ปสฺสติ, เธนุโย ปสฺสติ, เธนู ปสฺสติ, เธนุยา, เธนูหิ, เธนูภิ, เธนุยา, เธนูนํ, เธนุยา, เธนุมฺหา, เธนูหิ, เธนูภิ, เธนุยา, เธนูนํ, เธนุยา, เธนุยํ, เธนุมฺหิ, เธนูสุฯ</p>


<p>เอวํ ยาคุ, กาสุ, ททฺทุ, กณฺฑุ, กจฺฉุ, รชฺชุ, กเรณุ, ปิยงฺคุ, สสฺสุ อิจฺจาทโยฯ เธนฺวาทิฯ</p>


<p>สโทฺท  ปน ปาฬินเย อิตฺถิลิโงฺค, สทฺทสตฺถนเย ปุมิตฺถิลิโงฺคฯ</p>


<p>มาตุ, ธีตุ, ทุหิตุสทฺทา อิตฺถิ ลิงฺคา, เตสํ รูปํ ปิตาทิคเณ อาคมิสฺสติฯ</p>

</p>


<h3>อูการนฺติตฺถิลิงฺคราสิ</h3>
<p>วธู คจฺฉติ, วธู คจฺฉนฺติ, โยสุ รโสฺส, วธุโย คจฺฉนฺติ, โภติ วธุ, โภติ วธู, โภติโย วธู, วธุโย, วธุํ, วธู, วธุโย, วธุยา, วธูหิ, วธูภิ, วธุยา, วธูนํ, วธุยา, วธุมฺหา, วธูหิ, วธูภิ, วธุยา, วธูนํ, วธุยา, วธุยํ, วธูสุฯ เอวํ ชมฺพู, สรภู, สุตนู, นาคนาสูรู, สํหิโตรู, วาโมรู, ลกฺขณูรู, พฺรหฺมพนฺธู, ภู, จมู อิจฺจาทโยฯ วธาทิฯ</p>


<p>สาหํ คนฺตฺวา มนุสฺสตฺตํ, วทญฺญู วีตมจฺฉราติ  จ โกธนา อกตญฺญู จาติ  จ ปาฬิโย, ตสฺมา นีปจฺจยํ วินาปิ กฺวจิ อูการนฺตกิตกสทฺทา อิตฺถิลิงฺคา ภวนฺติฯ</p>

</p>


<h3>โอการนฺตราสิ</h3>
<p>โคสโทฺท ทฺวิลิโงฺคฯ ตสฺส รูปานิ กานิจิ ทฺวิยตฺถวเสน อิตฺถิยมฺปิ วตฺตนฺติ ปุเมปิ วตฺตนฺติ มิสฺสเกปิ วตฺตนฺติ, กานิจิ อิตฺถิยํ กานิจิ ปุเมฯ อิธ ปน สพฺพานิ ยานิ สโมธาเนตฺวา ทีปิยเนฺตฯ</p>


<p>สิโลโป, โคคจฺฉติ-เอตฺถ จ โคติ อภินฺนสทฺทลิงฺคตฺตา โคโณติปิ ยุชฺชติ, คาวีติปิ ยุชฺชติฯ</p>


<p>    ฯ</p>


<p>ค, สิ, หิ, นํวชฺชิตาสุ วิภตฺตีสุ โคสทฺทสฺส คาว, ควาเทสา โหนฺติฯ</p>


<p>  ฯ</p>


<p>อุภ, โคหิ โยนํ โฎ โหติฯ</p>


<p>คาโว, คโว, เห โค, เห คาโว, เห คโว, คาวํ, ควํฯ</p>


<p>  ฯ</p>


<p>อํมฺหิ โคสฺส คาวุ โหติ วาฯ</p>


<p>คาวุํ, คาโว, คโว, คาเวน, คเวนฯ</p>


<p> ฯ</p>


<p>โคสฺส คาว, ควาเทสโต นาวจนสฺส อา โหติ วาฯ</p>


<p>คาวา, ควา, โคหิ, โคภิ, คาวสฺส, ควสฺสฯ</p>


<p> ฯ</p>


<p>เสน สห โคสฺส ควํ โหติ วาฯ</p>


<p>ควํ, โคนํฯ</p>


<p>  ฯ</p>


<p>นํนา สห โคสฺส คุนฺนญฺจ โหติ ควญฺจฯ</p>


<p>คุนฺนํ, ควํ, คาวสฺมา, ควสฺมา, คาวมฺหา, ควมฺหา, คาวา, ควา, โคหิ, โคภิ, คาวสฺส, ควสฺส, ควํ, โคนํ, คุนฺนํ, ควํ, คาวสฺมิํ, คาวมฺหิ, คาเว, ควสฺมิํ, ควมฺหิ, คเว, โคสุ, คาเวสุ, คเวสุฯ</p>


<p>โยสุ  คาว, ควาเทเส กเต อโต โยนํ ฎา, เฎ จ โหนฺติ, อุสภา รุกฺขา คาวิโย ควา จ ฯ พลควา ทมฺมควา วา คงฺคาย ปารํ อคมิํสุฯ อถาปเร ปตาเรสิ พลคาเว ทมฺมคาเว  ติ ปาฬิปทานิฯ</p>


<p>เอตฺถ จ คาโว โน ปรมา มิตฺตา, ยาสุ ชายนฺติ โอสธา  ติ จ, ควา ขีรํ, ขีรมฺหา ทธิ, ทธิมฺหา นวนีตํ, นวนีตมฺหา สปฺปิ, สปฺปิมฺหา สปฺปิมโณฺฑติ จ อิตฺถิยํ วตฺตนฺติฯ คาวิโย ควาติ จ พลควา ทมฺมควา พลคเว ทมฺมคเวติ  จ คาวุํ วา เต ทมฺมิ คาวิํ วา เต ทมฺมีติ จ ควํว สิงฺคิโน สิงฺคนฺติ  จ ปุเม ภวนฺติฯ อติเตฺถเนว คาโว ปตาเรสิ, อถ โข ตา คาโว มเชฺฌ คงฺคาย อนยพฺยสนํ อาปชฺชิํสู  ติ จ อนฺนทา พลทา เจตา, วณฺณทา สุขทา จ ตา, เอตมตฺถวสํ ญตฺวา, นาสฺสุ คาโว หนิํสุ เตติ  จ ภทฺทวเสน อิตฺถิยํ อตฺถวเสน มิสฺสเก วตฺตนฺติฯ คุนฺนํ เจ ตรมานานํ, ควํ เจ ตรมานานํ, อุชุํ คจฺฉติ ปุงฺคโว, สพฺพา ตา อุชุํ คจฺฉนฺตีติ  จ มิสฺสเก เอวฯ พลคว, ทมฺมควสทฺทา ชรคฺคว, ปุงฺคว, สคว, ปรคว, ทารควสทฺทา วิย อการนฺตา สมาสสทฺทาติปิ ยุชฺชติฯ</p>


<p>มิสฺสกฎฺฐาเนสุ ปน อิตฺถิพหุลตฺตา ตา คาโว เอตา คาโวติอาทินา อิตฺถิลิงฺคเมว ทิสฺสติฯ</p>

</p>

</p>


<h3>ปุลฺลิงฺคราสิ</h3>
<p>อถ ปุลฺลิงฺคานิ ทีปิยเนฺตฯ</p>


<p>สตฺตวิธํ ปุลฺลิงฺคํ – อทนฺตํ, อาทนฺตํ, อิทนฺตํ, อีทนฺตํ, อุทนฺตํ, อูทนฺตํ, โอทนฺตํฯ</p>


<p>  ฯ</p>


<p>อโต สิสฺส โอ โหติ ปุเมฯ</p>


<p>ปุริโส ติฎฺฐติฯ</p>


<p>  ฯ</p>


<p>อโต ปฐมาโยนํ ทุติยาโยนญฺจ กเมน ฎา, เฎ โหนฺติ ปุํ, นปุํสเกสุฯ ฎานุพโนฺธ สพฺพาเทสโตฺถฯ</p>


<p>ปุริสา ติฎฺฐนฺติฯ</p>


<p>‘คสีน’นฺติ สิโลโป, โภ ปุริส, ‘อยุนํ วา ทีโฆ’ติ ทีโฆ, โภ ปุริสา, โภโนฺต ปุริสา, ปุริสํ, ปุริเสฯ</p>


<p>  ฯ</p>


<p>อโต นาวจนสฺส เอนาเทโส โหติ ปุํ, นปุํสเกสุฯ</p>


<p>ปุริเสนฯ</p>


<p>  ฯ</p>


<p>สุ, หิสุ ปเรสุ อสฺส เอ โหติ ปุํ, นปุํสเกสุฯ</p>


<p>ปุริเสหิ, ปุริเสภิฯ</p>


<p>    ฯ</p>


<p>สสฺส อาทิมฺหิ สาคโม โหติฯ อุกาโร อุจฺจารณโตฺถ, ญานุพโนฺธ อาทิมฺหีติ ทีปนโตฺถฯ</p>


<p>ปุริสสฺส, ‘สุนํหิสู’ติ ทีโฆฯ ปุริสานํ, ปุริสสฺมา, ปุริสมฺหาฯ</p>


<p>  ฯ</p>


<p>อโต สฺมา, สฺมิํนํ กเมน ฎา, เฎ โหนฺติ ปุํ, นปุํสเกสุฯ</p>


<p>ปุริสา, ปุริเสหิ, ปุริเสภิ, ปุริสสฺส, ปุริสานํ, ปุริสสฺมิํ, ปุริสมฺหิ, ปุริเส, ปุริเสสุฯ</p>


<p>เอวํ พุโทฺธ, ธโมฺม, สโงฺฆ, สโกฺก, เทโว, สโตฺต, นโร, โคโณ, ปุงฺคโว, ชรคฺคโว, สคโว, ปรคโว, ราชคโว, มาตุคาโม, โอโรโธ, ทาโรอิจฺจาทิฯ</p>


<p>วิเสสวิธานมุจฺจเตฯ</p>


<p>  ฯ</p>


<p>อโต สิสฺส กฺวจิ เอ โหติ วา ปุํ, นปุํสเกสุฯ</p>


<p>ปุเม ตาว –</p>


<p>วนปฺปคุเมฺพ ยถ ผุสฺสิตเคฺค , ‘‘เก คนฺธเพฺพ รกฺขเส จ นาเค, เก กิมฺปุริเส จาปิ มานุเสฯ เก ปณฺฑิเต สพฺพกามทเทฯ ทีฆรตฺตํ ภตฺตา เม ภวิสฺสติ’’ ฯ นตฺถิ อตฺตกาเร นตฺถิ ปรกาเร นตฺถิ ปุริสกาเร , เอเก เอกเตฺถ, สเม สมภาเค, นเหวํ วตฺตเพฺพ , เก ฉเว สิงฺคาเล, เก ฉเว ปาถิกปุเตฺต  อิจฺจาทิฯ</p>


<p>นปุํสเก  ปน –</p>


<p>โภควตี นาม มนฺทิเร, นคเร นิมฺมิเต กญฺจนมเย  อิจฺจาทิฯ</p>


<p>วาติ กิํ? วนปฺปคุโมฺพฯ</p>


<p>กฺวจีติ กิํ? ปุริโสฯ</p>


<p>มหาวุตฺตินา ปฐมาโยนญฺจ กฺวจิ เฎ โหติฯ พาเล จ ปณฺฑิเต จ สนฺธาวิตฺวา สํสริตฺวา ทุกฺขสฺสนฺตํ กริสฺสนฺติ , กฺวจิ โยนํ ปกติ โหติ, วเน วาฬมิคา เจว, อจฺฉโกกตรจฺฉโย, พหูหิ ปริปนฺถโย , กฺยสฺส พฺยปถโย อสฺสุ อิจฺจาทิฯ</p>


<p>  ฯ</p>


<p>ทิวาทีหิ สฺมิํโน ฎิ โหติฯ</p>


<p>ทิวิ-เทวโลเกตฺยโตฺถฯ</p>


<p>อาทิสเทฺทน อส ภุวิ, นิจฺจํ วาคโมฯ อยฺยสทฺทมฺหา มหาวุตฺตินา อาลปเน ค, โยนํ โฎ โหติ วาฯ โภ อโยฺย อยฺย วา, โภโนฺต อโยฺย อยฺยา วาฯ เสสํ ปุริสสมํฯ</p>

</p>


<h3>มโนคณราสิ</h3>
<p>มโน, มนา, โภ มน, โภ มนา, โภโนฺต มนาฯ</p>


<p>  ฯ</p>


<p>เตหิ สฺมิํ, ส, อํ, นา, สฺมานํ กเมน สิ, โส, โอ, สา, สา โหนฺติ วาฯ</p>


<p>มนํ , มโน, มเน, มเนน, มนสา, มเนหิ, มเนภิ, มนสฺส, มนโส, มนานํ, มนสฺมา, มนมฺหา, มนสา, มนา, มเนหิ, มเนภิ, มนสฺส, มนโส, มนานํ, มนสฺมิํ, มนมฺหิ, มนสิ, มเน, มเนสุฯ</p>


<p>ตโม, ตโป, เตโช, สิโร, อุโร, วโจ, รโช, โอโช, อโย, ปโย, วโย, สโร, ยโส, เจโต, ฉโนฺท, รธตา, อโห อิจฺจาทิ ฯ</p>


<p>อิทํ ฯ กฺริยากเมฺม โอทโนฺต, นาทีนํ สาทิตา, สมาสตทฺธิตมเชฺฌ โอทโนฺต จาติฯ</p>


<p>โย เว ทสฺสนฺติ วตฺวาน, อทาเน กุรุเต มโน , กสฺสปสฺส วโจ สุตฺวา, ตโป อิธ ปกฺรุพฺพติ , เจโต ปริจฺจ ชานาติ , สิโร เต พาธยิสฺสามิ อิจฺจาทิฯ</p>


<p>มนสา เจ ปสเนฺนน , วิปฺปสเนฺนน เจตสา , วจสา มนสา เจว, วนฺทา เม เต ตถาคเต ฯ เอกูนติํโส วยสา , เตชสา ยสสา ชลํ , ตปสา อุตฺตโม สโตฺต, ฆเตน วา ภุญฺชสฺสุ ปยสา วา, วนฺทามิ สิรสา ปาเท , เย เอตา อุปเสวนฺติ, ฉนฺทสา วา ธเนน วา , อุรสา ปนุทิสฺสามิ , อยสา ปฎิกุชฺฌิโต  อิจฺจาทิฯ</p>


<p>น มยฺหํ มนโส ปิโย , เจตโส ปริวิตโกฺก อุทปาทิ , เจตโส สมนฺนาหาโร, สาธุ ขลุ ปยโส ปานํ, สาวิตฺตี ฉนฺทโส มุขํ  อิจฺจาทิฯ</p>


<p>สาธุกํ  มนสิ กโรถ , เอตมตฺถํ เจตสิ สนฺนิธาย, สิรสิ อญฺชลิํ กตฺวา , อุรสิโลโม, ปาปํ อกาสิ รหสิ อิจฺจาทิฯ</p>


<p>มโนธาตุ, มโนมยํ, ตโมขนฺธํ ปทาลยิ, ตโปธโน, เตโชธาตุ, สิโรรุหา เกสา, สโรรุหํ ปทุมํ, รโชหรณํ วตฺถํ, โอโชหรณา สาขา, อโยปโตฺต, วโยคุณา อนุปุพฺพํ ชหนฺติ, ยโสธรา เทวี, เจโตยุตฺตา ธมฺมา, ฉโนฺทวิจิติปกรณํ, รโหคโต จิเนฺตสิ, อโหรตฺตานมจฺจเย  อิจฺจาทิฯ</p>


<p>มหาวุตฺตินา อหมฺหา สฺมิํโน นิ จ อุ จ โหติ, ตทหนิ, ตทหุฯ รหมฺหา สฺมิํโน โอ โหติ, มาตุคาเมน สทฺธิํ เอโก เอกาย รโห นิสีทติ , รโห ติฎฺฐติ, รโห มเนฺตติฯ</p>

</p>


<h3>มนาทิคณราสิ</h3>
<p> ฯ</p>


<p>เอเตหิ นาวจนสฺส สา โหติ วาฯ</p>


<p>โกธสา, โกเธน, อตฺถสา, อเตฺถนฯ</p>


<p>  ฯ</p>


<p>ปทาทีหิ นาวจนสฺส สา โหติ วาฯ</p>


<p>ปทสา, ปเทน, พิลสา, พิเลนฯ</p>


<p>   ฯ</p>


<p>ปทาทีหิ สฺมิํโน สิ โหติ วาฯ</p>


<p>ปทสิ, ปเท, พิลสิ, พิเลฯ</p>


<p>ตตฺถ โกธาทิโก ปุลฺลิโงฺค, ปทาทิโก นปุํสโกฯ ตตฺถ เกจิ สทฺทา สมาส, ตทฺธิตมเชฺฌ โอทนฺตา โหนฺติ , อาโปธาตุ, อาโปมยํ, วาโยธาตุ, วาโยมยํ, ชีว ตฺวํ สรโทสตํ , อนุยนฺติ ทิโสทิสํ  อิจฺจาทิฯ</p>


<p>เกจิ นาสฺส สาเทสํ ลภนฺติ, โกธสา อุสุนา วิชฺฌิ , ทฬฺหํ คณฺหาหิ ถามสา , ปทสาว อคมาสิ, มากาสิ มุขสา ปาปํ, สเจฺจน ทโนฺต ทมสา อุเปโต-ทมสาติ อินฺทฺริยทมเนน, สุจิํ ปณีตํ รสสา อุเปตํ , เวคสา คนฺตฺวาน, อายุสา เอกปุตฺตมนุรเกฺข  อิจฺจาทิฯ</p>


<p>เกจิ สฺมิํโน สฺยาเทสํ ลภนฺติ, ปทสิ, พิลสิ อิจฺจาทิฯ</p>


<p>เกหิจิ มหาวุตฺตินา นา, สฺมานํ โส โหติ, อตฺถโส, อกฺขรโส, สุตฺตโส, พฺยญฺชนโส, เหตุโส, โยนิโส, อุปายโส, ฐานโส, ทีฆโส, โอรโส, พหุโส, ปุถุโส, มตฺตโส, ภาคโส อิจฺจาทิฯ</p>


<p>‘‘ปทโส ธมฺมํ วาเจยฺย , พิลโส วิภชิตฺวา นิสิโนฺน อสฺส’’  อิจฺจาทีสุ ปน วิจฺฉายํ โสปจฺจโยฯ</p>


<p>ยทา ปน สมาสเนฺต มหาวุตฺตินา สฺยาทีสุ วิภตฺตีสุ สาคโม โหติ, ตทา ปุริสาทิคโณปิ โหติ, พฺยาสตฺตมนโส, อพฺยคฺคมนโส , ปุโตฺต ชาโต อเจตโส , สุเมธโส , ภูริเมธโส  อิจฺจาทิฯ</p>

</p>


<h3>คุณวาทิคณราสิ</h3>
<p>  ฯ</p>


<p>สิมฺหิ  นฺตุสฺส ฎา โหติฯ</p>


<p>คุณวา ติฎฺฐติฯ</p>


<p>  ฯ</p>


<p>โยอาทีสุ นฺตุสฺส อตฺตํ โหติฯ</p>


<p>คุณวนฺตา ติฎฺฐนฺติฯ</p>


<p>  ฯ</p>


<p>ปฐเม โยมฺหิ สวิภตฺตีนํ นฺต, นฺตูนํ โนฺต โหติฯ</p>


<p>คุณวโนฺต ติฎฺฐนฺติฯ</p>


<p>  ฯ</p>


<p>เค ปเร สวิภตฺตีนํ นฺต, นฺตูนํ ฎ, ฎา, อํ โหนฺติฯ</p>


<p>โภ คุณว, โภ คุณวา, โภ คุณวํ, โภโนฺต คุณวนฺตา, โภโนฺต คุณวโนฺต, คุณวนฺตํ, คุณวเนฺต, คุณวเนฺตนฯ</p>


<p>  ฯ</p>


<p>ส, สฺมา, สฺมิํ, นาสุ สวิภตฺตีนํ นฺต, นฺตูนํ กเมน โต, ตา,ติ, ตา โหนฺติ วาฯ</p>


<p>คุณวตา, คุณวเนฺตหิ, คุณวเนฺตภิ, คุณวนฺตสฺส, คุณวโตฯ</p>


<p>    ฯ</p>


<p>นํมฺหิ สวิภตฺตีนํ นฺต, นฺตูนํ ตํ โหติ วาฯ</p>


<p>คุณวนฺตานํ, คุณวตํ, คุณวนฺตสฺมา, คุณวนฺตมฺหา, คุณวนฺตา, คุณวตา, คุณวเนฺตหิ, คุณวเนฺตภิ, คุณวนฺตสฺส, คุณวโต, คุณวนฺตานํ, คุณวตํ, คุณวนฺตสฺมิํ, คุณวนฺตมฺหิ, คุณวติ, คุณวเนฺต, คุณวเนฺตสุฯ</p>


<p>เอวํ ภควา, สีลวา, ปญฺญวา, พลวา, ธนวา, วณฺณวา, โภควา, สุตวา อิจฺจาทิฯ เอตฺถ จ อาลปเน ภควาติ นิจฺจํ ทีโฆฯ</p>


<p>สพฺพาวา, สพฺพาวโนฺต, สพฺพาวนฺตํ, สพฺพาวเนฺต, สพฺพาวเนฺตน, สพฺพาวตา, สพฺพาวเนฺตหิ…เป.… สพฺพาวเนฺตสุฯ</p>


<p>เอวํ ยาวา, ยาวโนฺต, ตาวา, ตาวโนฺต, เอตฺตาวา, เอตฺตาวโนฺต, กิํวา, กิํวโนฺต, กิตฺตาวา, กิตฺตาวโนฺต อิจฺจาทิฯ ตถา โภชนํ ภุตฺตวา, ภุตฺตวโนฺต, ธมฺมํ พุทฺธวา, พุทฺธวโนฺต, กมฺมํ กตวา, กตวโนฺต อิจฺจาทิ จฯ</p>


<p>สติมา, สติมนฺตา, สติมโนฺต, โภ สติม, โภ สติมา, โภ สติมํ, โภโนฺต สติมนฺตา, โภโนฺต สติมโนฺต, สติมนฺตํ, สติมเนฺต, สติมเนฺตน, สติมตา, สติมเนฺตหิ, สติมเนฺตภิ, สติมนฺตสฺส, สติมโต, สติมนฺตานํ, สติมตํ, สติมนฺตสฺมา, สติมนฺตมฺหา, สติมนฺตา, สติมตา, สติมเนฺตหิ, สติมเนฺตภิ, สติมนฺตสฺส, สติมโต, สติมนฺตานํ, สติมตํ, สติมนฺตสฺมิํ, สติมนฺตมฺหิ, สติมติ, สติมเนฺต, สติมเนฺตสุฯ</p>


<p>เอวํ มติมา, คติมา, ปาปิมา, ชาติมา, ภาณุมา, อายุมา, อายสฺมา, สิริมา, หิริมา, ธิติมา, กิตฺติมา, อิทฺธิมา, ชุติมา , มุติมา, ถุติมา, พุทฺธิมา, จกฺขุมา, พนฺธุมา, โคมา อิจฺจาทิฯ</p>


<p>วิเสสวิธานมุจฺจเตฯ</p>


<p>  ฯ</p>


<p>สิมฺหิ หิมวนฺตสทฺทสฺส โอ โหติ วาฯ ‘คสีน’นฺติ โลโปฯ</p>


<p>หิมวโนฺต ปพฺพโต , หิมวา ปพฺพโตฯ</p>


<p>  ฯ</p>


<p>อํ, เสสุ นฺตสฺส จ นฺตุสฺส จ สพฺพสฺส ฎ โหติ วาฯ</p>


<p>‘‘อโชฺฌคาเหตฺวา หิมว’’นฺติ  ปาฬิฯ สติมํ, พนฺธุมํ, คุณวสฺส, สติมสฺส, พนฺธุมสฺสฯ</p>


<p>มหาวุตฺตินา กฺวจิ สิมฺหิ เค จ ปเร นฺตุสฺส อตฺตํ โหติ, ‘‘อตุโล นาม นาเมน, ปญฺญวโนฺต ชุตินฺธโร’’ติ  จ ‘‘คติมโนฺต สติมโนฺต, ธิติมโนฺต จ โย อิสี’’ติ  จ ‘‘จกฺขุมโนฺต มหายโส’’ติ จ ‘‘ตุยฺหํ ปิตา มหาวีร, ปญฺญวนฺต ชุตินฺธรา’’ติ  จ ปาฬีฯ</p>


<p>ปฐมาโยมฺหิ กฺวจิ นฺตุสฺส ฎ โหติ, วคฺคุมุทาตีริยา ปน ภิกฺขู วณฺณวา โหนฺติ , เอถ ตุเมฺห อาวุโส สีลวา โหถ , จกฺขุมา อนฺธกา โหนฺติ, เย อิตฺถีนํ วสํ คตา , สํสุทฺธปญฺญา กุสลา มุติมา ภวนฺติ ฯ</p>

</p>


<h3>คจฺฉนฺตาทิคณราสิ</h3>
<p>  ฯ</p>


<p>สิมฺหิ  นฺตสฺส อํ โหติ วาฯ สิโลโปฯ</p>


<p>คจฺฉํ, คจฺฉโนฺต, คจฺฉนฺตา, คจฺฉโนฺต, โภ คจฺฉ, โภ คจฺฉา, โภ คจฺฉํ, โภโนฺต คจฺฉนฺตา, โภโนฺต คจฺฉโนฺต, คจฺฉนฺตํ, คจฺฉเนฺต, คจฺฉเนฺตน, คจฺฉตา, คจฺฉเนฺตหิ, คจฺฉเนฺตภิ, คจฺฉนฺตสฺส, คจฺฉโต, คจฺฉนฺตานํ, คจฺฉตํ, คจฺฉนฺตสฺมา, คจฺฉนฺตมฺหา, คจฺฉนฺตา, คจฺฉตา, คจฺฉเนฺตหิ, คจฺฉเนฺตภิ, คจฺฉนฺตสฺส, คจฺฉโต, คจฺฉนฺตานํ, คจฺฉตํ, คจฺฉนฺตสฺมิํ, คจฺฉนฺตมฺหิ, คจฺฉติ, คจฺฉเนฺต, คจฺฉเนฺตสุฯ</p>


<p>เอวํ กรํ, กุพฺพํ, จรํ, จวํ, ชยํ, ชหํ, ชานํ, ชิรํ, ททํ, ทหํ, ชุหํ, สุณํ, ปจํ, สรํ, ภุญฺชํ, มุญฺจํ, สยํ, สรํ, หรํ, ติฎฺฐํ, ภวิสฺสํ, กริสฺสํ, คมิสฺสํ อิจฺจาทิฯ</p>


<p>วิเสสวิธานมุจฺจเตฯ</p>


<p>‘นฺตสฺส จ ฎ วํเส’ติ อํ, เสสุ นฺตสฺส ฎตฺตํ, ยํ ยญฺหิ ราช ภชติ, สนฺตํ วา ยทิ วา อสํฯ สีลวนฺตํ วิสีลํ วา, วสํ ตเสฺสว คจฺฉติ ฯ กิจฺจานุกฺรุพฺพสฺส กเรยฺย กิจฺจํ  – อนุกฺรุพฺพสฺสาติ ปุน กโรนฺตสฺสฯ</p>


<p>มหาวุตฺตินา ปฐมาโยมฺหิ จ สวิภตฺติสฺส นฺตสฺส อํ โหติ, อปิ นุ ตุเมฺห เอกนฺตสุขํ โลกํ ชานํ ปสฺสํ วิหรถ , กสํ เขตฺตํ พีชํ วปํ, ธนํ วินฺทนฺติ มาณวา , ภรนฺติ มาตาปิตโร, ปุเพฺพ กตมนุสฺสรํ ฯ</p>


<p>  ฯ</p>


<p>สิมฺหิ เอเตสํ นฺตสฺส ฎา โหติ วาฯ</p>


<p>มหา , มหํ, มหโนฺต, มหนฺตา, มหโนฺต, โภ มห, โภ มหา, โภ มหํ, โภโนฺต มหนฺตา, โภโนฺต มหโนฺต, มหนฺตํฯ</p>


<p>‘นฺตสฺส จ ฎ วํเส’ติ อํมฺหิ นฺตสฺส ฎตฺตํ, ‘‘สุมหํ ปุรํ, ปริกฺขิปิสฺส’’นฺติ  ปาฬิ-สุฎฺฐุ มหนฺตํ พาราณสิปุรนฺติ อโตฺถฯ เสสํ คจฺฉนฺตสมํฯ</p>


<p>อรหา ติฎฺฐติฯ ‘นฺตสฺสํ สิมฺหี’ติ สิมฺหิ นฺตสฺส อํ, อรหํ สุคโต โลเก , อรหํ สมฺมาสมฺพุโทฺธ , อรหนฺตา, อรหโนฺต, อรหนฺตํ, อรหเนฺต, อรหเนฺตน, อรหตา, อรหเนฺตหิ, อรหเนฺตภิ, อรหนฺตสฺส, อรหโต, อรหนฺตานํ, อรหตํ อิจฺจาทิฯ</p>


<p>มหาวุตฺตินา พฺรหฺมนฺตสฺส จ นฺตสฺส ฎา โหติ สิมฺหิ, พฺรหา, พฺรหโนฺต, พฺรหนฺตา, พฺรหโนฺต, พฺรหนฺตํ, พฺรหเนฺต อิจฺจาทิฯ</p>


<p>‘‘สา ปริสา มหา โหติ, สา เสนา ทิสฺสเต มหา’’ติ  จ ‘‘มหา ภเนฺต ภูมิจาโล’’ติ  จ ‘‘มหา เต อุปาสก ปริจฺจาโค’’ติ  จ ‘‘มหา เม ภยมาคต’’นฺติ จ ‘‘พาราณสิรชฺชํ นาม มหา’’ติ  จ ‘‘มหาสฺส โหนฺติ ปริวารา พฺราหฺมณคหปติกา, มหาสฺส โหนฺติ ปริวารา ภิกฺขู ภิกฺขุนิโย’’ติ  จ ‘‘มหา วหนฺติ ทุทิฎฺฐิํ, สงฺกปฺปา ราคนิสฺสิตา’’ติ จ ปาฬีฯ อตฺร มหาสโทฺท นิปาตปฎิรูปโกปิ สิยาฯ</p>


<p> ฯ</p>


<p>ภูธาตุสิทฺธโต นฺตสฺส อํ โหติ สิมฺหิฯ สุเทฺธ นิจฺจํ, อุปปเท อนิจฺจํฯ</p>


<p>ภวํ  ติฎฺฐติ, สมฺปตฺติํ อนุภวํ, อนุภวโนฺต, ตณฺหํ อภิภวํ, อภิภวโนฺต, ทุกฺขํ ปริภวํ, ปริภวโนฺต ติฎฺฐติ, ภวนฺตา, ภวโนฺต, เห ภวนฺต, เห ภวนฺตา, เห ภวโนฺต, เห ภว, เห ภวา, เห ภวํฯ ‘‘กจฺจิ ภวํ อภิรมสิ อรเญฺญ’’ติ  ปาฬิฯ</p>


<p>เห ภวนฺตา, เห ภวโนฺต, ภวนฺตํ, ภวเนฺต, ภวเนฺตน, ภวตา, ภวเนฺตหิ, ภวเนฺตภิ, ภวนฺตสฺส, ภวโต, ภวนฺตานํ, ภวตํ, ภวนฺตสฺมา, ภวนฺตมฺหา, ภวนฺตา, ภวตา, ภวเนฺตหิ, ภวเนฺตภิ, ภวนฺตสฺส, ภวโต, ภวนฺตานํ, ภวตํ, ภวนฺตสฺมิํ, ภวนฺตมฺหิ, ภวติ, ภวเนฺต, ภวเนฺตสุฯ</p>


<p>  ฯ</p>


<p>ค, โย, นา, เสสุ ภวนฺตสฺส โภโนฺต โหติ วาฯ สุตฺตวิภเตฺตน อํ, หิ, นํ, สฺมาทีสุ จฯ</p>


<p>โภนฺตา, โภโนฺต, เห โภนฺต, เห โภนฺตา, เห โภโนฺต, โภนฺตํ, โภเนฺต, โภเนฺตน, โภตา, โภเนฺตหิ, โภเนฺตภิ, โภนฺตสฺส, โภโต, โภนฺตานํ, โภตํ, โภนฺตสฺมา, โภนฺตมฺหา, โภนฺตา, โภตา, โภเนฺตหิ, โภเนฺตภิ, โภนฺตสฺส, โภโต, โภนฺตานํ, โภตํ, โภนฺตสฺมิํ, โภนฺตมฺหิ, โภติ, โภเนฺต, โภเนฺตสุฯ</p>


<p>โภ, ภเนฺตติ เทฺว วุทฺธิอเตฺถ สิทฺธา อามนฺตนเตฺถ นิปาตา เอว, เตหิ ปรํ ค, โยนํ โลโป, อิโต โภ สุคติํ คจฺฉ , อุมฺมุชฺชโภ ปุถุสิเล, กุโต นุ อาคจฺฉถ โภ ตโย ชนา , ปสฺสถ โภ อิมํ กุลปุตฺตํ, เอหิ ภเนฺต ขมาเปหิ, โส เต ภิกฺขู ขมาเปสิ ‘‘ขมถ ภเนฺต’’ติฯ ตถา ภทฺทเนฺต, ภทฺทนฺตาติ เทฺว ‘‘ตุยฺหํ ภทฺทํ โหตุ , ตุมฺหากํ ภทฺทํ โหตู’’ติ อเตฺถ สิทฺธา อามนฺตนนิปาตาว, ‘‘ภทฺทเนฺต’’ติ เต ภิกฺขู ภควโต ปจฺจโสฺสสุํ , ตํ โว วทามิ ภทฺทเนฺต, ยาวเนฺตตฺถ สมาคตา ฯ ภทฺทนฺต, ภทนฺตสทฺทา ปน ปุริสาทิคณิกา เอวฯ</p>


<p>สนฺตสโทฺท ปน สปฺปุริเส วิชฺชมาเน สมาเน จ ปวโตฺต อิธ ลพฺภติฯ สเมติ อสตา อสํ ฯ สํ, สโนฺต, สนฺตา, สโนฺต, โภสนฺต, โภสนฺตา, โภส, โภ สา, โภ สํ วา, โภโนฺต สนฺตา, โภโนฺต สโนฺตฯ ยํ ยญฺหิ ราช ภชติ, สนฺตํ วา ยทิ วา อสํ ฯ สเนฺต, สเนฺตน, สตาฯ</p>


<p>  ฯ</p>


<p>เภ ปเร สนฺตสฺส สพอาเทโส โหติ วาฯ</p>


<p>สเนฺตหิ, สเนฺตภิ, สพฺภิ, สนฺตสฺส, สโต, สนฺตานํ, สตํ, สนฺตสฺมา, สนฺตมฺหา, สนฺตา, สตา, สเนฺตหิ, สเนฺตภิ, สพฺภิ, สนฺตสฺส, สโต, สนฺตานํ, สตํ, สนฺตสฺมิํ, สนฺตมฺหิ, สติ, สเนฺต, สเนฺตสุฯ สโนฺต สปฺปุริสา โลเก, ทูเรสโนฺต ปกาเสนฺติ , จตฺตาโร ปุคฺคลา สโนฺต สํวิชฺชมานา โลกสฺมิํ , ปหุสโนฺต น ภรติ ฯ</p>


<p>เขเท นิโรเธ จ ปวโตฺต สโนฺต ปุริสาทิคณาทิโก, ทีฆํ สนฺตสฺส โยชนํ , สนฺตา โหนฺติ สมิตา นิรุทฺธา อิจฺจาทิฯ</p>

</p>


<h3>ราชาทิยุวาทิคณราสิ</h3>
<p>  ฯ</p>


<p>ราชาทีหิ  ยุวาทีหิ จ สิสฺส อา โหติฯ</p>


<p>ราชา คจฺฉติฯ</p>


<p>  ฯ</p>


<p>ราชาทีหิ ยุวาทีหิ จ โยนํ อาโน โหติ วาฯ</p>


<p>ราชาโนฯ</p>


<p>วาติ กิํ? จตุโร จ มหาราชาฯ</p>


<p>โภ ราช, โภ ราชา, โภโนฺต ราชาโนฯ</p>


<p>  ฯ</p>


<p>ราชาทีนํ ยุวาทีนญฺจ อานง โหติ วา อํมฺหิฯ</p>


<p>ราชานํ, ราชํ, ราชาโน, จตุโร จ มหาราเช ฯ</p>


<p>  ฯ</p>


<p>นา, สฺมาสุ ราชสฺส รญฺญา โหติ วาฯ</p>


<p>รญฺญา, ราเชนฯ</p>


<p>  ฯ</p>


<p>นามฺหิ ราชสฺส อิ โหติฯ</p>


<p>ราชินาฯ</p>


<p>  ฯ</p>


<p>สุ , นํ, หิสุ ราชสฺส อุโหติ วาฯ</p>


<p>ราชูหิ, ราชูภิ, ราเชหิ, ราเชภิฯ</p>


<p>  ฯ</p>


<p>เสปเร สวิภตฺติสฺส ราชสฺส รโญฺญ, รญฺญสฺส, ราชิโน โหนฺติ วาฯ</p>


<p>รโญฺญ, รญฺญสฺส, ราชิโนฯ</p>


<p>วาติ กิํ? ราชสฺสฯ</p>


<p>ราชูนํ, ราชานํฯ</p>


<p>  ฯ</p>


<p>นํมฺหิ ราชสฺส รญฺญํ โหติ วาฯ</p>


<p>รญฺญํ, ราชสฺมา, ราชมฺหา, รญฺญา, ราชูหิ, ราชูภิ, ราเชหิ, ราเชภิ, รโญฺญ, รญฺญสฺส, ราชิโน, ราชสฺส วา, ราชูนํ, ราชานํ, รญฺญํฯ</p>


<p>  ฯ</p>


<p>สฺมิํมฺหิ สวิภตฺติสฺส ราชสฺส รเญฺญ, ราชินิ โหนฺติ วาฯ</p>


<p>รเญฺญ, ราชินิ, ราชสฺมิํ, ราชมฺหิ, ราชูสุ, ราเชสุฯ</p>


<p> ฯ</p>


<p>สมาสฎฺฐาเน สเพฺพ เต อาเทสา วิกเปฺปน โหนฺติฯ</p>


<p>จตฺตาโร มหาราชา , จตฺตาโร มหาราชาโน , เทวราชานํ, เทวราชํ, เทวราชาโน, เทวราเช, จตฺตาโร จ มหาราเช , มณิมฺหิ ปสฺส นิมฺมิตํ , กาสิรญฺญา, กาสิราเชน, เทวราชูหิ, เทวราเชหิ, กาสิรโญฺญ, กาสิราชสฺส, เทวราชูนํ, เทวราชานํ…เป.… กาสิรเญฺญ, กาสิราเช, เทวราชูสุ, เทวราเชสุฯ</p>


<p>มหาวุตฺตินา ราชโต โยนํ อิโน โหติ, ‘‘สมนฺตปาสาทิกา นาม, โสฬสาสิํสุ ราชิโน, เอกูนติํเส กปฺปมฺหิ, อิโต โสฬสราชิโน , กุสราชํ มหพฺพลํ , สาลราชํว ปุปฺผิตํ , อุฬุราชํว โสภิตํ, จตุโร จ มหาราเช , ยุธญฺจโย อนุญฺญาโต, สพฺพทเตฺตน ราชินา , ตทา อทาสิ มํ ตาโต, พิมฺพิสารสฺส ราชิโน , นิกฺขมเนฺต มหาราเช, ปถวี สมฺปกมฺปถ’’ อิจฺจาทีนิ ปาฬิปทานิฯ</p>


<p>พฺรหฺมา, พฺรหฺมาโน, โภ พฺรหฺม, โภ พฺรหฺมาฯ ‘ฆพฺรหฺมาทิเตฺว’ติ คสฺส เอตฺตํ, โภ พฺรเหฺม, โภโนฺต พฺรหฺมาโน, พฺรหฺมานํ, พฺรหฺมํ, พฺรหฺมาโนฯ</p>


<p>  ฯ</p>


<p>นามฺหิ พฺรหฺมสฺส อุโหติ วาฯ</p>


<p>พฺรหฺมุนา, พฺรเหฺมน, พฺรเหฺมหิ, พฺรเหฺมภิฯ</p>


<p>  ฯ</p>


<p>ส, นํสุ พฺรหฺมสฺส อุ โหติ วาฯ</p>


<p>  ฯ</p>


<p>ฌ, ลโต สสฺส โน โหติฯ</p>


<p>พฺรหฺมุโน, พฺรหฺมสฺส, พฺรหฺมูนํ, พฺรหฺมานํฯ</p>


<p>    ฯ</p>


<p>อตฺตา’ตุเมหิ จ พฺรหฺมโต จ สฺมาสฺส นา วิย รูปํ โหติฯ</p>


<p>พฺรหฺมุนา, พฺรหฺมสฺมา, พฺรหฺมมฺหา, พฺรหฺมุโน, พฺรหฺมสฺส, พฺรหฺมูนํ, พฺรหฺมานํฯ ‘กมฺมาทิโต’ติ สุเตฺตน สฺมิํโน นิ โหติ, พฺรหฺมสฺมิํ, พฺรหฺมมฺหิ, พฺรหฺมนิ, พฺรเหฺม, พฺรเหฺมสุฯ</p>


<p>อตฺตา, อตฺตาโน, โภ อตฺต, โภ อตฺตา, โภโนฺต อตฺตาโน, อตฺตานํ, อตฺตํ, อตฺตาโนฯ ‘นาเสฺสโน’ติ วิกเปฺปน นาสฺส เอนตฺตํ, อตฺตนา, อเตฺตนฯ</p>


<p>  ฯ</p>


<p>สุ, หิสุ อตฺตา’ตุมานํ อโนฺต อนก โหติฯ</p>


<p>อตฺตเนหิ, อตฺตเนภิ, อเตฺตหิ, อเตฺตภิฯ</p>


<p>  ฯ</p>


<p>อตฺตา’ตุมโต สสฺส โน โหติฯ</p>


<p>อตฺตโน, อตฺตสฺส, อตฺตานํ, อตฺตสฺมา, อตฺตมฺหา, อตฺตา, อตฺตนา, อตฺตเนหิ, อตฺตเนภิ, อเตฺตหิ, อเตฺตภิ, อตฺตโน, อตฺตสฺส, อตฺตานํ, อตฺตสฺมิํ, อตฺตมฺหิ, อตฺตนิ, อเตฺต, อเตฺตสุ, อตฺตเนสุฯ</p>


<p>สมาเส ปน ปุริสาทิรูปํ โหติ, ปหิโต อตฺตา เอเตนาติ ปหิตโตฺต, ปหิตตฺตา, ปหิตตฺตํ, ปหิตเตฺต, ปหิตเตฺตน, ปหิตเตฺตหิ, ปหิตเตฺตภิ, ปหิตตฺตสฺส, ปหิตตฺตานํ, ปหิตตฺตสฺมา, ปหิตตฺตมฺหา, ปหิตตฺตา, ปหิตเตฺตหิ, ปหิตเตฺตภิ, ปหิตตฺตสฺส, ปหิตตฺตานํ, ปหิตตฺตสฺมิํ, ปหิตตฺตมฺหิ, ปหิตเตฺต, ปหิตเตฺตสุฯ</p>


<p>อาตุมา , อาตุมาโน, อาตุมานํ, อาตุมํ, อาตุมาโน, อาตุมนา, อาตุเมน, อาตุมเนหิ, อาตุมเนภิ, อาตุมโน, อาตุมสฺส, อาตุมานํ อิจฺจาทิฯ</p>


<p>สขา ติฎฺฐติฯ</p>


<p>  ฯ</p>


<p>สขโต โยนํ อาโย จ โน จ โหนฺติ วา อาโน จฯ</p>


<p>สขาโน, สขาโยฯ</p>


<p>  ฯ</p>


<p>โน, นา, เสสุ สขนฺตสฺส อิ โหติ วาฯ</p>


<p>สขิโนฯ</p>


<p>สุตฺตวิภเตฺตน ตฺตปจฺจยมฺหิ อิตฺตํ, ‘‘สขิตฺตํ กเรยฺย, สขิตฺตํ น กเรยฺยา’’ติ  ปาฬีฯ</p>


<p>  ฯ</p>


<p>โยสุ อํ, หิ, สฺมา, นํสุ สขนฺตสฺส อารง โหติฯ ‘โฎเฎ วา’ติ สุเตฺตน อาราเทสโต โยนํ กเมน โฎ, เฎ โหนฺติฯ</p>


<p>สขาโร ติฎฺฐนฺติฯ ‘ฆพฺรหฺมาทิเตฺว’ติ คสฺส วิกเปฺปน เอตฺตํ, โภ สข, โภ สขา, โภ สเข, หเร สขา กิสฺส มํ ชหาสิ ฯ</p>


<p>‘‘สขิ, สขีติ ทฺวยํ อิตฺถิยํ สิทฺธ’’นฺติ วุตฺติยํ วุตฺตํฯ</p>


<p>โภโนฺต  สขาโน, โภโนฺต สขาโย, โภโนฺต สขิโน, โภโนฺต สขาโร, สขานํ, สขารํ, สขํ, สขาโน, สขาโย, สขิโน, สขาเร, สขาโร, สขินา, สขาเรน, สเขน, สขาเรหิ, สขาเรภิ, สเขหิ, สเขภิ, สขิสฺส, สขิโน, สขารานํ, สขานํฯ</p>


<p>  ฯ</p>


<p>สฺมา, นํสุ สขนฺตสฺส อิ โหติ วาฯ</p>


<p>สขีนํ, สขิสฺมา, สขิมฺหา, สขา, สขินา, สขารสฺมา, สขารมฺหา, สขารา, สขาเรหิ, สขาเรภิ, สเขหิ, สเขภิ, สขิสฺส, สขิโน, สขารานํ, สขานํ, สขีนํฯ</p>


<p>  ฯ</p>


<p>สขโต สฺมิํโน เฎ โหติฯ นิจฺจตฺถมิทํ สุตฺตํฯ</p>


<p>สเข, สขาเรสุ, สเขสุฯ ‘‘เนตาทิสา สขา โหนฺติ, ลพฺภา เม ชีวโต สขา’’ติ  ปาฬิฯ ปุริสาทินเยน โยนํ วิธิฯ</p>


<p>สมาเส ปน สพฺพํ ปุริสาทิรูปํ ลพฺภติ, ‘‘สพฺพมิโตฺต สพฺพสโข, ปาปมิโตฺต ปาปสโข’’ติ  จ ปาฬิฯ ปาปสโข, ปาปสขา, ปาปสขํ, ปาปสเข, ปาปสเขน, ปาปสเขหิ, ปาปสเขภิ…เป.… ปาปสขสฺมิํ, ปาปสขมฺหิ, ปาปสเข, ปาปสเขสุฯ</p>


<p>ยุวา คจฺฉติฯ</p>


<p>    ฯ</p>


<p>ยุว, ปุมาทีหิ ปฐมา, ทุติยาโยนํ กเมน โน, เน โหนฺติ วาฯ</p>


<p>  ฯ</p>


<p>โน, นา, เนสุ ยุวาทีนํ อโนฺต อา โหติ วาฯ</p>


<p>ยุวาโน, ยุวานา, ยุวา, เห ยุว, เห ยุวา, เห ยุวาโน, เห ยุวา วา, ยุวานํ, ยุวํ, ยุวาเน, ยุเว, ยุเวน, ยุวานาฯ</p>


<p>  ฯ</p>


<p>ยุว, ปุมาทีนํ อโนฺต อานง โหติ วา สุ, หิสุฯ</p>


<p>ยุวาเนหิ, ยุเวหิ, ยุวาเนภิ, ยุเวภิ, ยุวสฺสฯ</p>


<p> ฯ</p>


<p>ยุวโต สสฺส อิโน โหติ วาฯ</p>


<p>ยุวิโน, ยุวานํ, ยุวสฺมา, ยุวมฺหาฯ</p>


<p>  ฯ</p>


<p>ยุว, ปุมาทีหิ สฺมา, สฺมิํนํ นา, เน โหนฺติ วาฯ ‘โนนาเนสฺวา’ติ นามฺหิ อาตฺตํฯ</p>


<p>ยุวานา, ยุวาเนหิ, ยุวาเนภิ, ยุเวหิ, ยุเวภิ, ยุวสฺส, ยุวิโน, ยุวานํ, ยุวสฺมิํ, ยุวมฺหิ, ยุเว, ยุวาเน, ยุวาเนสุ, ยุเวสุฯ</p>


<p>รูปสิทฺธิยํ ปน ‘‘มฆว, ยุวาทีนมนฺตสฺส อานาเทโส โหติ วา สพฺพาสุ วิภตฺตีสู’’ติ  วุตฺตํฯ</p>


<p>ปุมา , ปุมาโน, เห ปุม, เห ปุมาฯ</p>


<p>  ฯ</p>


<p>ปุมโต คสฺส อํ โหติ วาฯ</p>


<p>เห ปุมํ, เห ปุมาโน, ปุมานํ, ปุมํ, ปุมาเน, ปุเมฯ</p>


<p>  ฯ</p>


<p>นามฺหิ ปุมนฺตสฺส อา โหติ วาฯ</p>


<p>ปุมานา, ปุเมนฯ</p>


<p>  ฯ</p>


<p>นามฺหิ จ ส, สฺมาสุ จ ปุม, กมฺม, ถามทฺธานํ อโนฺต อุ โหติ วาฯ</p>


<p>ปุมุนา, ปุมาเนหิ, ปุมาเนภิ, ปุเมหิ, ปุเมภิ, ปุมสฺส, ปุมุโน, ปุมานํ, ปุมสฺมา, ปุมมฺหา, ปุมานา, ปุมุนา, ปุมาเนหิ, ปุมาเนภิ, ปุเมหิ, ปุเมภิ, ปุมุโน, ปุมสฺส, ปุมานํ, ปุมสฺมิํ, ปุมมฺหิ, ปุเมฯ</p>


<p>  ฯ</p>


<p>ปุมโต สฺมิํโน เน โหติ วาฯ ‘โนนาเนสฺวา’ติ ปุมนฺตสฺส อาตฺตํฯ</p>


<p>ปุมาเนฯ</p>


<p>  ฯ</p>


<p>สุมฺหิ ปุมนฺตสฺส อา จ โหติ อาเน จฯ</p>


<p>ปุมาเนสุ, ปุมาสุ, ปุเมสุฯ</p>


<p>สิ , โยนํ ปุริสาทิวิธิ จ โหติ, ‘‘ยถา พลากโยนิมฺหิ, น วิชฺชติ ปุโม สทา , โสฬสิตฺถิสหสฺสานํ, น วิชฺชติ ปุโม ตทา , อิตฺถี หุตฺวา สฺวชฺช ปุโมมฺหิ เทโว , ถิโย ตสฺส ปชายนฺติ, น ปุมา ชายเร กุเล’’ติ  ปาฬีฯ</p>


<p>มฆวสโทฺท ยุวสทฺทสทิโสติ รูปสิทฺธิยํ  วุตฺตํ, คุณวาทิคณิโกติ สทฺทนีติยํ  อิจฺฉิโตฯ อฆนฺติ ทุกฺขํ ปาปญฺจ วุจฺจติ, น อฆํ มฆํ, สุขํ ปุญฺญญฺจ, มโฆ อิติ ปุราณํ นามํ อสฺส อตฺถีติ มฆวาติ  อโตฺถ ปาฬิยํ ทิสฺสติฯ</p>


<p>ถามสโทฺท ปุริสาทิคโณ, ถาเมน, ถามุนา, ถามสฺส, ถามุโน, ถามสฺมา, ถามมฺหา, ถามา, ถามุนา, ถามสฺส, ถามุโนฯ เสสํ ปุริสสมํฯ</p>


<p>อทฺธา วุจฺจติ กาโลฯ นาเทฺยกวจเนสุ-ทีเฆน อทฺธุนา, อทฺธนา, อเทฺธน, ทีฆสฺส อทฺธุโน, อทฺธุสฺส, อทฺธสฺส, อทฺธุนา, อทฺธุมฺหา, อทฺธุสฺมา, อทฺธา, อทฺธมฺหา, อทฺธสฺมา, อทฺธุโน, อทฺธุสฺส, อทฺธสฺส, อทฺธนิ, อเทฺธ, อทฺธมฺหิ, อทฺธสฺมินฺติ จูฬโมคฺคลฺลาเน อาคตํฯ เสสํ ยุวสทิสํฯ</p>


<p>อุปทฺธวาจโก อทฺธสโทฺท อิธ น ลพฺภติ, เอกํสตฺถวาจโก จ นิปาโต เอวฯ ‘‘อทฺธานมคฺคปฺปฎิปโนฺน’’ติอาทีสุ อทฺธานสโทฺท ปน วิสุํ สิโทฺธ นปุํสกลิโงฺควฯ</p>


<p>มุทฺธสเทฺท ‘‘มุทฺธา เต ผลตุ สตฺตธา, มุทฺธา เม ผลตุ สตฺตธา’’ อิจฺจาทีสุ  สิโร วุจฺจติ, ‘‘ปพฺพตมุทฺธนิฎฺฐิโต’’ อิจฺจาทีสุ  มตฺถกํ วุจฺจติ, ตทุภยํ อิธ ลพฺภติ, สฺมิํวจเน มุทฺธนีติ สิทฺธํ, เสสํ ยุวสมํฯ พาลวาจโก ปน ปุริสนโยฯ หตฺถมุฎฺฐิวาจโก อิตฺถิลิโงฺคฯ</p>


<p>อสฺมา วุจฺจติ ปาสาโณ, อุสฺมา วุจฺจติ กายคฺคิ, ภิสฺมา วุจฺจติ ภยานโก มหากาโยฯ</p>


<p>ตตฺถ  อสฺมสเทฺท ‘‘ตํ เต ปญฺญาย ภินฺทามิ, อามํ ปกฺกํว อสฺมนา , มา ตฺวํ จเนฺท ขลิ อสฺมนี’’ติ ปาฬีฯ เสสํ ยุวสมํฯ อุสฺมา, ภิสฺมาสทฺทาปิ ยุวสทิสาติ วทนฺติฯ</p>


<p>จูฬโมคฺคลฺลาเน มุทฺธ, คาณฺฑีวธนฺว, อณิม, ลฆิมาทโย จ อสฺมสทิสาติ วุตฺตํฯ</p>


<p>ยตฺถ สุตฺตวิธานํ น ทิสฺสติ, ตตฺถ มหาวุตฺตินา วา สุตฺตวิภเตฺตน วา รูปํ วิธิยติฯ</p>

</p>

</p>


<h3>อาการนฺตปุลฺลิงฺคราสิ</h3>
<p>‘คสีน’นฺติ สิโลโป, สา ติฎฺฐติฯ</p>


<p>‘เอกวจนโยสฺวโฆน’นฺติ โยสุ จ เอกวจเนสุ จ รโสฺส, ‘อโต โยน’มิจฺจาทินา วิธานํ, สา ติฎฺฐนฺติฯ</p>


<p> ฯ</p>


<p>อํ, เสสุ เค จ สาสทฺทสฺส อานง โหติฯ</p>


<p>โภ สาน, โภโนฺต สา, สํ, สานํ, เส, เสน, สาหิ, สาภิ, สสฺส, สานสฺส, สานํ, สสฺมา, สมฺหา, สา, สาหิ, สาภิ, สสฺส, สานสฺส, สานํ, สสฺมิํ, สมฺหิ, เส, สาสุฯ</p>


<p>อถ วา ‘สาสฺสํเส จานง’อิติ สุเตฺต จสโทฺท อวุตฺตสมุจฺจยโตฺถปิ โหตีติกตฺวา สิโต เสสาสุ วิภตฺตีสุปิ อานง โหติ วา, มหาวุตฺตินา จ อานาเทสโต โยนํ โอฯ</p>


<p>สา  คจฺฉติ, สาโน คจฺฉนฺติ, สา วา, เห ส, เห สา, เห สาน, เห สา, เห สาโน, สํ, สานํ, เส, สาเน อิจฺจาทิฯ</p>


<p>สทฺทนีติรูปํ วุจฺจเต –</p>


<p>สา ติฎฺฐติ, สา ติฎฺฐนฺติ, สาโน ติฎฺฐนฺติ, โภ สา, โภโนฺต สา, สาโน, สานํ, สาเน, สานา, สาเนหิ, สาเนภิ, สาสฺส, สานํ, สานา, สาเนหิ, สาเนภิ, สาสฺส, สานํ, สาเน, สาเนสูติ ฯ</p>


<p>วตฺตหา วุจฺจติ สโตฺต ฯ</p>


<p> ฯ</p>


<p>วตฺตหโต สสฺส โน โหติ, นํวจนสฺส นานํ โหติฯ</p>


<p>วตฺตหาโน เทติ, วตฺตหานานํ เทติฯ เสสํ ยุวสทฺทสมํฯ</p>


<p>สทฺทนีติยํ ปน นา, เสสุ วตฺตหินา, วตฺตหิโนติ  วุตฺตํฯ</p>


<p>ทฬฺหธมฺมา, ทฬฺหธมฺมา, ทฬฺหธมฺมาโนฯ ‘‘สิกฺขิตา ทฬฺหธมฺมิโน’’ติปิ  ปาฬิฯ โภ ทฬฺหธมฺมา, โภโนฺต ทฬฺหธมฺมา, ทฬฺหธมฺมาโน, ทฬฺหธมฺมิโน, ทฬฺหธมฺมานํ, ทฬฺหธมฺมาเน, ทฬฺหธมฺมินา, ทฬฺหธเมฺมหิฯ เสสํ ปุริสสมํฯ เอวํ ปจฺจกฺขธมฺมาติฯ วิวฎจฺฉทสเทฺท ปน นามฺหิ อิตฺตํ นตฺถิ, เสสํ ทฬฺหธมฺมสมํฯ ปาฬิยํ ปน ‘‘ทฬฺหธโมฺมติ วิสฺสุโต’’ติ  จ ‘‘โลเก วิวฎจฺฉโท’’ติ  จ ทิฎฺฐตฺตา เอเต สทฺทา ปุริสรูปา อการนฺตาปิ ยุชฺชนฺติฯ</p>


<p>วุตฺตสิรา วุจฺจติ นวโวโรปิตเกโส, วุตฺตสิรา พฺราหฺมโณ, วุตฺตสิรา, วุตฺตสิราโน, วุตฺตสิรานํ, วุตฺตสิราเน, วุตฺตสิรานา,  วุตฺตสิราเนหิฯ เสสํ ปุริสสมํฯ ปาฬิยํ ปน ‘‘กาปฎิโก มาณโว วุตฺตสิโร’’ติปิ  ทิสฺสติฯ</p>


<p>รหา วุจฺจติ ปาปธโมฺมฯ รหา, รหา, รหิโน, รหานํ, รหิเน, รหินา, รหิเนหิ, รหิเนภิ, รหสฺส, รหิโน, รหานํ…เป.… รหาเน, รหาเนสูติ  สพฺพํ สทฺทนีติยํ วุตฺตํ, อิธ ปน มหาวุตฺตินา สิทฺธํฯ</p>

</p>


<h3>อิการนฺตปุลฺลิงฺคราสิ</h3>
<p>‘คสีน’นฺติ โลโป, มุนิ คจฺฉติฯ</p>


<p>  ฯ</p>


<p>ฌ, ลโต โยนํ โลโป โหติฯ ‘โยโลปนีสุ ทีโฆ’ติ ทีโฆฯ</p>


<p>มุนี คจฺฉนฺติฯ</p>


<p>  ฯ</p>


<p>ปุลฺลิเงฺค โยสุ ฌสญฺญสฺส อิ-การสฺส ฎ โหติ วาฯ</p>


<p>มุนโย คจฺฉนฺติฯ</p>


<p>ฌิสฺสาติ กิํ? รตฺติโย, ทณฺฑิโนฯ</p>


<p>ปุเมติ กิํ? อฎฺฐีนิฯ</p>


<p>โภ มุนิ, ‘อยุนํ วา ทีโฆ’ติ ทีโฆ, โภ มุนี, โภโนฺต มุนี, โภโนฺต มุนโย, มุนิํ, มุนี, มุนโย, มุนินา, มุนีหิ, มุนีภิ, มุนิสฺส, มุนิโน, มุนีนํ, มุนิสฺมา, มุนิมฺหาฯ</p>


<p>    ฯ</p>


<p>ฌ, ลโต สฺมาสฺส นา โหติ วาฯ</p>


<p>มุนินา, มุนีหิ, มุนีภิ, มุนิสฺส, มุนิโน, มุนีนํ, มุนิสฺมิํ, มุนิมฺหิ, มุนีสุฯ</p>


<p>อิสิ คจฺฉติ, อิสี, อิสโย, โภ อิสิ, โภ อิสี, โภโนฺต อิสี, โภโนฺต อิสโย อิจฺจาทิฯ</p>


<p>อคฺคิ ชลติ, อคฺคี, อคฺคโย, โภ อคฺคิ, โภ อคฺคี, โภโนฺต อคฺคี, โภโนฺต อคฺคโย อิจฺจาทิฯ</p>


<p>เอวํ กุจฺฉิ, มุฎฺฐิ, คณฺฐิ, มณิ, ปติ, อธิปติ, คหปติ, เสนาปติ, นรปติ, ยติ, ญาติ, สาติ, วตฺถิ, อติถิ, สารถิ, โพนฺทิ, อาทิ, อุปาทิ, นิธิ, วิธิ, โอธิ, พฺยาธิ, สมาธิ, อุทธิ, อุปธิ, นิรุปธิ, ธนิ, เสนานิ, กปิ, ทีปิ, กิมิ, ติมิ, อริ, หริ, คิริ, กลิ, พลิ, สาลิ, อญฺชลิ, กวิ, รวิ, อสิ, มสิ, เกสิ, เปสิ, ราสิ, อหิ, วีหิอิจฺจาทโยฯ</p>


<p>วิเสสวิธานมุจฺจเตฯ</p>


<p>มหาวุตฺตินา อกตรเสฺสหิปิ เกหิจิ ฌสเญฺญหิ โยนํ โน โหติ, ‘‘ฉ มุนิโน อคารมุนิโน, อนคารมุนิโน, เสขมุนิโน, อเสขมุนิโน, ปเจฺจกมุนิโน, มุนิมุนิโน’’ติ  จ ‘‘ญาณุปปนฺนา มุนิโน วทนฺตี’’ติ จ ‘‘เอกเมกาย อิตฺถิยา, อฎฺฐฎฺฐ ปติโน สิยุ’’นฺติ จ  ‘‘ปติโน กิรมฺหากํ วิสิฎฺฐนารีน’’  นฺติ จ ‘‘หํสาธิปติโน อิเม’’ติ  จ สุตฺตปทานิ ทิสฺสนฺติฯ</p>


<p>คาถาสุ ‘ฆพฺรหฺมาทิเตฺว’ติ มุนิโต คสฺส เอตฺตญฺจ โหติ, โปโรหิโจฺจ ตวํ มุเน , ธมฺมทโสฺส ตวํ มุเน , จิรํ  ชีว มหาวีร, กปฺปํ ติฎฺฐ มหามุเน , ปฎิคฺคณฺห มหามุเน ฯ ตุยฺหตฺถาย มหามุเนติ ฯ</p>


<p>เตหิเยว อํวจนสฺส นญฺจ โหติ, ตมาหุ เอกํ มุนินํ จรนฺตํ , มุนินํ โมนปเถสุ สิกฺขมานํ , ปิตรํ ปุตฺตคิทฺธินํ , สพฺพกามสมิทฺธินํ ฯ</p>


<p>อิสิสเทฺท ปน –</p>


<p>  ฯ</p>


<p>อิสิมฺหา สิสฺส เฎ โหติ วาฯ</p>


<p>โย โน’ชฺช วินเย กงฺขํ, อตฺถธมฺมวิทู อิเส ฯ ‘ฆพฺรหฺมาทิเตฺว’ติ คสฺส เอตฺตญฺจ โหติ, นิสีทาหิ มหาอิเส , ตฺวํ โน’สิ สรณํ อิเส , ปุโตฺต อุปฺปชฺชตํ อิเส ฯ</p>


<p> ฯ</p>


<p>อิสิมฺหา ทุติยสฺส โยสฺส เฎ โหติ วาฯ</p>


<p>สมเณ พฺราหฺมเณ วเนฺท, สมฺปนฺนจรเณ อิเส ฯ</p>


<p>สมาเส ปน มเหสิ คจฺฉติ, มเหสี คจฺฉนฺติ, มเหสโย, มเหสิโนฯ อํวจเน มเหสินนฺติ สิชฺฌติฯ ‘‘สงฺคายิํสุ มเหสโย , วานมุตฺตา มเหสโย’’ติ  จ ‘‘น ตํ สมฺมคฺคตา ยญฺญํ, อุปยนฺติ มเหสิโน, เอตํ สมฺมคฺคตา ยญฺญํ, อุปยนฺติ มเหสิโน , ปหนฺตา มเหสิโน กาเม, เยน ติณฺณา มเหสิโน’’ติ จ ‘‘มเหสิํ วิชิตาวิน’’นฺติ  จ ‘‘สงฺฆญฺจาปิ มเหสินํ, กุญฺชรํว มเหสินํ, อุปคนฺตฺวา มเหสินํ  , ขิปฺปํ ปสฺส มเหสินํ , กตกิจฺจํ มเหสิน’’นฺติ  จ สุตฺตปทานิ ทิสฺสนฺติฯ</p>


<p>อคฺคิสเทฺท –</p>


<p>  ฯ</p>


<p>อคฺคิโต สิสฺส นิ โหติ วาฯ</p>


<p>อคฺคิ ชลติ, อคฺคินิ ชลติ, อคฺคี ชลนฺติ, อคฺคโย อิจฺจาทิฯ</p>


<p>ปาฬิยํ ปน ‘‘อคฺคิ, คินิ, อคฺคินี’’ติ ตโย อคฺคิปริยายา ทิสฺสนฺติ – ‘‘ราคคฺคิ, โทสคฺคิ, โมหคฺคี’’ติ  จ ‘‘ฉนฺนา กุฎิ อาหิโต คินิ, วิวฎา กุฎิ นิพฺพุโต คินิ , มหาคินิ สมฺปชฺชลิโต , ยสฺมา โส ชายเต คินี’’ติ  จ ‘‘อคฺคินิํ สมฺปชฺชลิตํ ปวิสนฺตี’’ติ  จฯ เตสํ วิสุํ วิสุํ รูปมาลา ลพฺภติฯ</p>


<p>เสฎฺฐิ, ปติ, อธิปติ, เสนาปติ, อติถิ, สารถิสเทฺทหิ จ โยนํ โน โหติ, อํวจนสฺส นํ โหติ วา, เสฎฺฐิโน, เสฎฺฐินํ, ปติโน, ปตินํ, อธิปติโน, อธิปตินํ, เสนาปติโน, เสนาปตินํ, อติถิโน, อติถินํ, สารถิโน, สารถินนฺติฯ คหปตโย, ชานิปตโย อิจฺจาทีนิ นิจฺจรูปานิ ทิสฺสนฺติฯ</p>


<p>อาทิสเทฺท –</p>


<p>‘รตฺถฺยาทีหิ โฎ สฺมิํโน’ติ สฺมิํโน โฎ โหติ, อาทิสฺมิํ, อาทิมฺหิ, อาโท, คาถาโท, ปาทาโทฯ ‘‘อาทิํ, คาถาทิํ, ปาทาทิํ’’ อิจฺจาทีสุ ปน อาธารเตฺถ ทุติยา เอว ‘‘อิมํ รตฺติํ, อิมํ ทิวสํ, ปุริมํ ทิสํ, ปจฺฉิมํ ทิสํ, ตํ ขณํ, ตํ ลยํ, ตํ มุหุตฺตํ’’ อิจฺจาทีสุ วิยฯ</p>


<p>อิทานิ สมาเส ฌิสฺส ฎาเทสาภาโว วุจฺจติฯ</p>


<p>   ฯ</p>


<p>ปุเม อญฺญปทตฺถสมาเส อิ-การมฺหา ปฐมา, ทุติยาโยนํ กเมน โน, เน โหนฺติ วาฯ สุตฺตวิภเตฺตน อุตฺตรปทตฺถสมาเสปิ กฺวจิ โยนํ โน, เน โหนฺติฯ</p>


<p>ปฐมาโยมฺหิ –</p>


<p>มิจฺฉาทิฎฺฐิโน, สมฺมาทิฎฺฐิโน, มุฎฺฐสฺสติโน, อุปฎฺฐิตสฺสติโน, อสาเร สารมติโน , นิมฺมานรติโน เทวา, เย เทวา วสวตฺติโน , อเฎฺฐเต จกฺกวตฺติโน, ธเมฺม ธมฺมานุวตฺติโน , สคฺคํ สุคติโน ยนฺติ , โตมร’งฺกุสปาณิโน , ทณฺฑมุคฺครปาณิโน, อริยวุตฺติโน, นิปกา สนฺตวุตฺติโน อิจฺจาทิฯ</p>


<p>ทุติยาโยมฺหิ –</p>


<p>มุฎฺฐสฺสติเน, อุปฎฺฐิตสฺสติเน, อริยวุตฺติเน, โตมร’งฺกุสปาณิเน  อิจฺจาทิฯ</p>


<p>วาเตฺวว? มิจฺฉาทิฎฺฐี ชนา คจฺฉนฺติ, มิจฺฉาทิฎฺฐี ชเน ปสฺสติฯ</p>


<p>ครู ปน ‘‘โตมร’งฺกุสปาณโย, อเตฺถ วิสารทมตโย’’ติ  รูปานิ อิธ อิจฺฉนฺติฯ</p>


<p>อญฺญเตฺถติ กิํ? มิจฺฉาทิฎฺฐิโย ธมฺมา, มิจฺฉาทิฎฺฐิโย ธเมฺมฯ</p>


<p>ปุเมติ กิํ? มิจฺฉาทิฎฺฐินิโย อิตฺถิโย, มิจฺฉาทิฎฺฐีนิ กุลานิฯ</p>


<p>  ฯ</p>


<p>ปุเม อญฺญเตฺถ อิโต สฺมิํโน กฺวจิ เน โหติฯ</p>


<p>กตญฺญุมฺหิ จ โปสมฺหิ, สีลวเนฺต อริยวุตฺติเน ฯ สพฺพกามสมิทฺธิเน กุเล, ฉตฺตปาณิเน, ทณฺฑปาณิเน, โตมร’งฺกุสปาณิเน  อิจฺจาทิฯ</p>


<p>สุตฺตวิภเตฺตน  อีโตปิ สฺมิํโน กฺวจิ เน โหติ, มาตงฺคสฺมิํ ยสสฺสิเน , เทววณฺณิเน, พฺรหฺมวณฺณิเน, อรหนฺตมฺหิ ตาทิเน  อิจฺจาทิฯ</p>

</p>


<h3>อีการนฺตปุลฺลิงฺคราสิ</h3>
<p>อีการเนฺต ‘สิมฺหิ นา’นปุํสกสฺสา’ติ สุเตฺตน สิมฺหิ รสฺสตฺตํ นตฺถิ, ‘เค วา’ติ เค ปเร วิกเปฺปน รโสฺส, โยสุ จ อํ, นา, ส, สฺมา, สฺมิํ สุ จ ‘เอกวจนโยสฺวโฆน’นฺติ นิจฺจํ รโสฺส, ทณฺฑี คจฺฉติฯ ‘ชนฺตุ เหตุ’ อิจฺจาทิสุเตฺตน วิกเปฺปน โยนํ โลโป, ทณฺฑี คจฺฉนฺติฯ</p>


<p>ปเกฺข –</p>


<p>  ฯ</p>


<p>ปุเม ฌสญฺญมฺหา อี-การโต ปฐมา, ทุติยาโยนํ กเมน โน, เน โหนฺติ วาฯ</p>


<p>ทณฺฑิโน คจฺฉนฺติ, โภทณฺฑิ, โภ ทณฺฑี, โภโนฺต ทณฺฑิโน, ทณฺฑิํฯ</p>


<p>  ฯ</p>


<p>ปุเม ฌสญฺญมฺหา อี-การโต อํวจนสฺส นํ โหติ วาฯ</p>


<p>ทณฺฑินํฯ</p>


<p>  ฯ</p>


<p>ปุเม ฌีโต ทุติยาโยสฺส โน โหติ วาฯ</p>


<p>ทณฺฑี , ทณฺฑิโน, ทณฺฑิเน, ทณฺฑินา, ทณฺฑีหิ, ทณฺฑีภิ, ทณฺฑิสฺส, ทณฺฑิโน, ทณฺฑีนํ, ทณฺฑิสฺมา, ทณฺฑิมฺหา, ทณฺฑินา, ทณฺฑีหิ, ทณฺฑีภิ, ทณฺฑิสฺส, ทณฺฑิโน, ทณฺฑีนํ, ทณฺฑิสฺมิํ, ทณฺฑิมฺหิฯ</p>


<p>  ฯ</p>


<p>ฌีโต สฺมิํโน นิ โหติ วาฯ</p>


<p>ทณฺฑินิฯ</p>


<p>‘เน สฺมิํโน กฺวจี’ติ วิภตฺตสุเตฺตน สฺมิํโน เน จ โหติ, ทณฺฑิเน, ทณฺฑีสุฯ</p>


<p>เอวํ จกฺกี, ปกฺขี, สุขี, สิขี, จาคี, ภาคี, โภคี, โยคี, สงฺฆี, วาจี, ธชี, ภชี, กุฎฺฐี, รฎฺฐี, ทาฐี, ญาณี, ปาณี, คณี, คุณี, จมฺมี, ธมฺมี, สีฆยายี, ปาปการี, พฺรหฺมจารี, มายาวี, เมธาวี, ภุตฺตาวี, ภยทสฺสาวี, ยสสฺสี, เตชสฺสี, ฉตฺตี, ปตฺตี, ทนฺตี, มนฺตี, สตฺตุฆาตี, สีหนาที, สามี, ปิยปฺปสํสีฯ อตฺถทสฺสี, ธมฺมทสฺสี อิจฺจาทโยฯ คามณี, เสนานี, สุธี อิจฺจาทีสุ ปน สฺมิํโน นิตฺตํ นตฺถิฯ</p>


<p>วิเสสวิธานมุจฺจเตฯ</p>


<p>มหาวุตฺตินา โยสุ ฌี-การสฺสปิ กฺวจิ ฎตฺตํ โหติ,</p>


<p>
‘‘หํสา โกญฺจา มยูรา จ, หตฺถโย ปสทา มิคา;  
  
สเพฺพ สีหสฺส ภายนฺติ, นตฺถิ กายสฺมิํ ตุลฺยตา  
ชา. ๑.๒.๑๐๓  
ฯ  
</p>
  
<p>ปุริสาลู จ หตฺถโย, สญฺญตา พฺรหฺมจารโย , อปเจ พฺรหฺมจารโย’’ติ ทิสฺสนฺติฯ ตตฺถ ‘หตฺถโย’ติ หตฺถิโน, ‘ปุริสาลู’ติ ปุริสโลลา พลวามุขยกฺขินิโย, ‘พฺรหฺมจารโย’ติ พฺรหฺมจาริโน, ‘อปเจ’ติ ปูเชยฺยฯ</p>


<p>สุสฺสปิ  กฺวจิ เนสุ โหติ, สุสุขํ วต ชีวาม, เวริเนสุ อเวริโน , เวริเนสุ มนุเสฺสสุ, วิหราม อเวริโนฯ ตตฺถ ‘เวริเนสู’ติ เวรีจิตฺตวเนฺตสุฯ</p>


<p>สมาเสปิ ปฐมาโยสฺส โนตฺตํ, ทุติยาโยสฺส โนตฺตํ เนตฺตญฺจ โหติฯ ตตฺถ เทฺว โนตฺตานิ ปากฎานิฯ เนตฺตํ ปน วุจฺจเต, ‘‘อสฺสมเณ สมณมานิเน , นเร ปาณาติปาติเน , มญฺชุเก ปิยภาณิเน , มาลธาริเน , กาสิกุตฺตมธาริเน , วณฺณวเนฺต ยสสฺสิเน , จาปหเตฺถ กลาปิเน, อุโภ ภสฺสรวณฺณิเน , พฺราหฺมเณ เทววณฺฑิเน, สมุทฺธรติ ปาณิเน , เอวํ ชรา จ มจฺจุ จ, อธิวตฺตนฺติ ปาณิเน’’ติ  ทิสฺสนฺติฯ ตตฺถ ‘ภสฺสรวณฺณิเน’ติ ปภสฺสรวณฺณวเนฺตฯ สฺมิํโน เนเตฺต ปน ‘‘มาตงฺคสฺมิํ ยสสฺสิเน’’ อิจฺจาทีนิ  ปุเพฺพ วุตฺตาเนวฯ</p>

</p>


<h3>อุการนฺตปุลฺลิงฺคราสิ</h3>
<h3>ภิกฺขาทิคณราสิ</h3>
<p>‘คสีน’นฺติ สิโลโป, ภิกฺขุฯ โยนํ โลเป ทีโฆ, ภิกฺขูฯ</p>


<p>ปเกฺข –</p>


<p>  ฯ</p>


<p>ปุเม ลสเญฺญหิ อุวเณฺณหิ โยนํ โว โหติ วาติ โยนํ โวฯ</p>


<p>    ฯ</p>


<p>ปุเม เว, โวสุ ปเรสุ ลสญฺญสฺส อุ-การสฺส ฎ โหติฯ</p>


<p>ภิกฺขโวฯ</p>


<p>ลุสฺสาติ กิํ? สยมฺภุโวฯ</p>


<p>โภ ภิกฺขุ, โภ ภิกฺขู, โภโนฺต ภิกฺขูฯ</p>


<p>  ฯ</p>


<p>ปุเม อาลปเน ลสญฺญมฺหา อุ-การโต โยสฺส เว, โว โหนฺติ วาฯ</p>


<p>โภโนฺต ภิกฺขเว, อถ โข ภควา ภิกฺขู อามเนฺตสิ ‘‘ภิกฺขโว’’ติ , เทวกายา อภิกฺกนฺตา, เต วิชานาถ ภิกฺขโว , ภิกฺขุํ, ภิกฺขู, ภิกฺขโว, ภิกฺขุนาฯ ‘สุนํหิสู’ติ ทีโฆ, ภิกฺขูหิ, ภิกฺขูภิ, ภิกฺขุสฺส, ภิกฺขุโน, ภิกฺขูนํ, ภิกฺขุสฺมา, ภิกฺขุมฺหา, ภิกฺขุนา, ภิกฺขูหิ, ภิกฺขูภิ, ภิกฺขุสฺส, ภิกฺขุโน, ภิกฺขูนํ, ภิกฺขุสฺมิํ, ภิกฺขุมฺหิ, ภิกฺขูสุฯ</p>


<p>เอวํ มงฺกุ, มจฺจุ, อุจฺฉุ, ปฎุ, ภาณุ, เสตุ, เกตุ, สตฺตุ, สินฺธุ, พนฺธุ, การุ, เนรุ, เมรุ, รุรุ, เวฬุ อิจฺจาทโยฯ</p>


<p>วิเสสวิธานมุจฺจเตฯ</p>


<p>เหตุ, ชนฺตุ, กุรุสเทฺทสุ ‘ชนฺตุเหตุ’ อิจฺจาทิสุเตฺตน วิกเปฺปน โยนํ โลโป, เหตุ ธโมฺม, เหตู ธมฺมา, อตีเต เหตโว ปญฺจฯ</p>


<p>  ฯ</p>


<p>โยสุ ลสญฺญิโน อุ-การสฺส กฺวจิ ฎ โหติ วาฯ</p>


<p>อตีเต เหตโย ปญฺจฯ</p>


<p>วาติ  กิํ? เหตุโยฯ</p>


<p>กฺวจีติ กิํ? ภิกฺขโวฯ</p>


<p>โภ เหตุ, โภ เหตู, โภโนฺต เหตู, เหตโว, เหตโย, เหตุโย วา, เหตุํ, เหตู, เหตโว, เหตโย, เหตุโย วาฯ เสสํ ภิกฺขุสมํฯ</p>


<p>ชนฺตุ คจฺฉติ, ชนฺตู, ชนฺตโย, ชนฺตุโย วาฯ</p>


<p>  ฯ</p>


<p>ปุเม ชนฺตาทิโต โยนํ โน จ โหติ โว จฯ</p>


<p>ชนฺตุโน, ชนฺตโว, โภชนฺตุ, โภชนฺตู, โภโนฺต ชนฺตู, ชนฺตโย, ชนฺตุโย, ชนฺตุโน, ชนฺตโว, ชนฺตุํ, ชนฺตู, ชนฺตโย, ชนฺตุโย, ชนฺตุโน, ชนฺตโวฯ เสสํ ภิกฺขุสมํฯ</p>


<p>กุรุ, กุรู, กุรโย, กุรุโย, กุรุโน, กุรโวติ สพฺพํ ชนฺตุสมํฯ</p>


<p>‘‘อเชฺชว ตํ กุรโย ปาปยาตุ , นนฺทนฺติ ตํ กุรโย ทสฺสเนน , อเชฺชว ตํ กุรโย ปาปยามี’’ติ  ทิสฺสนฺติฯ</p>


<p>มหาวุตฺตินา ลโตปิ อํวจนสฺส กฺวจิ นํ โหติ, ‘‘กิมตฺถินํ ภิกฺขุนํ อาหุ, ภิกฺขุนมาหุ มคฺคเทสิํ, ภิกฺขุนมาหุ มคฺคชีวิํ, พุทฺธํ อาทิจฺจพนฺธุน’’นฺติ ทิสฺสนฺติ, ตถา ‘‘โรคนิฑฺฑํ ปภงฺคุนํ, โภคานญฺจ ปภงฺคุนํ , วิญฺญาณญฺจ วิราคุน’’นฺติ จฯ ตตฺถ ‘กิมตฺถิน’นฺติ กิํสภาวํ, ‘มคฺคเทสิ’นฺติ มคฺคํ เทเสนฺตํ, ‘มคฺคชีวิ’นฺติ มเคฺค ชีวนฺตํ, ‘โรคนิฑฺฑ’นฺติ โรคานํ กุลาวกภูตํ, ‘ปภงฺคุน’นฺติ ปภิชฺชนสีลํ, ‘วิราคุน’นฺติ วิรชฺชนสีลํฯ กตฺถจิ ปฐมนฺตมฺปิ ทิสฺสติ, ตตฺถ นาคโมฯ</p>

</p>


<h3>สตฺถาทิคณราสิ</h3>
<h3>สตฺถาทิราสิ</h3>
<p>  ฯ</p>


<p>สิมฺหิ  ปเร ลฺตุปจฺจยนฺตานํ สตฺถุ, กตฺตุอิจฺจาทีนํ ปิตาทีนญฺจ อุ-กาโร อา โหติฯ ‘คสีน’นฺติ โลโปฯ</p>


<p>สตฺถาฯ</p>


<p>  ฯ</p>


<p>สมฺหา อญฺญสฺมิํ วิภตฺติคเณ ปเร ลฺตุ, ปิตาทีนํ อุ-กาโร อารง โหติฯ</p>


<p>  ฯ</p>


<p>อารโงฺต โยนํ โฎ โหติฯ</p>


<p>สตฺถาโรฯ</p>


<p>  ฯ</p>


<p>เค ปเร ลฺตุ, ปิตาทีนํ อุ-กาโร โหติ อ จ อา จฯ โภสตฺถ, โภ สตฺถา, โภโนฺต สตฺถาโร, สตฺถารํฯ</p>


<p>  ฯ</p>


<p>อารโงฺต โยนํ กเมน โฎ, เฎ โหนฺติ วาฯ เอตฺถ จ วาสโทฺท สขสเทฺท วิกปฺปนโตฺถ ตตฺถ วิธฺยนฺตรสพฺภาวาฯ ปุน โฎคฺคหณํ ลหุภาวตฺถํฯ</p>


<p>สตฺถาโร, สตฺถาเรฯ</p>


<p>    ฯ</p>


<p>อารโงฺต นา, สฺมานํ ฎา โหติฯ</p>


<p>สตฺถารา, สตฺถาเรหิ, สตฺถาเรภิฯ</p>


<p>  ฯ</p>


<p>ลฺตุ, ปิตาทีหิ สโลโป โหติ วาฯ</p>


<p>สตฺถุ, สตฺถุสฺส, สตฺถุโนฯ</p>


<p>  ฯ</p>


<p>นํมฺหิ ปเร ลฺตุ, ปิตาทีนํ อุ-กาโร อารง โหติ วาฯ อิเมสํ มหานาม ติณฺณํ สตฺถารานํ เอกา นิฎฺฐา อุทาหุ ปุถุ นิฎฺฐาติ ฯ สตฺถูนํฯ</p>


<p>  ฯ</p>


<p>นํมฺหิ ปเร ลฺตุ, ปิตาทีนํ อุ-กาโร อา โหติ วาฯ</p>


<p>สตฺถานํ, สตฺถารา, สตฺถาเรหิ, สตฺถาเรภิ, สตฺถุ, สตฺถุสฺส, สตฺถุโน, สตฺถูนํ, สตฺถารานํ, สตฺถานํฯ</p>


<p>  ฯ</p>


<p>อารโงฺต สฺมิํโน ฎิ โหติฯ</p>


<p>  ฯ</p>


<p>สฺมิํมฺหิ ปเร อารงฺกโต รโสฺส โหติฯ</p>


<p>สตฺถริ, สตฺถาเรสุฯ</p>


<p>พหุลาธิการา  นา, สฺมาสุ สตฺถุนาติ จ สุมฺหิ สตฺถูสูติ จ สิทฺธํฯ ‘‘ธมฺมราเชน สตฺถุนา, ปูชํ ลพฺภติ ภตฺตุสู’’ติ  ปาฬิฯ ‘ภตฺตุสู’ติ สามีสุ, ‘ภตฺตาสู’ติปิ ปาโฐฯ</p>


<p>‘ลฺตุปิตาทีนมเส’ติ อเสคฺคหเณน โตมฺหิ อารง โหติ , ‘‘สตฺถารโต สตฺถารํ คจฺฉนฺติ, สตฺถารโต สตฺถารํ ฆเฎนฺตี’’ติ  ปาฬิฯ</p>


<p>เอวํ กตฺตา, ภตฺตา, คนฺตา, เชตา, ชเนตา, เฉตฺตา, เฉทิตา, วิญฺญาตา, วิญฺญาเปตา, อุฎฺฐาตา, อุฎฺฐาเปตา, ตริตา, ตาเรตา, ทาตา, ทาเปตา, สนฺธาตา, สนฺธาเปตา, เนตา, เนตฺตา, โปเสตา, เภตฺตา, ยาตา, วตฺตา, เสตา, หนฺตา, สกมนฺธาตา, มหามนฺธาตา อิจฺจาทโยฯ</p>


<p>วิเสสวิธานมุจฺจเตฯ</p>


<p>มหาวุตฺตินา โยนํ อา โหติ, อวิตกฺกิตา คพฺภมุปวชนฺติ , เต ภิกฺขู พฺรูเหตา สุญฺญาคารานํฯ</p>


<p>อมจฺจวาจีหิ กตฺตุ, ขตฺตุสเทฺทหิ คสฺส เอตฺตํ, อุเฎฺฐหิ กเตฺต ตรมาโน , นตฺถิ โภ ขเตฺต ปโรโลโก ฯ</p>


<p>เค ปเร อารง จ โหติ, ปุจฺฉาม กตฺตาร อโนมปญฺญ, ‘‘กตฺตารํ อโนมปญฺญ’’นฺติปิ  ยุชฺชติฯ</p>


<p>อํมฺหิ ปเร ปุพฺพสฺสรโลโป จ โหติ, อนุกมฺปกํ ปาณสมมฺปิ ภตฺตุํ ชหนฺติ อิตฺถิโยฯ ‘‘โส ปตีโต ปมุเตฺตน, ภตฺตุนา ภตฺตุคารโว’’ติ  ทิฎฺฐตฺตา กตฺตุนา, คนฺตุนา อิจฺจาทีนิปิ ยุชฺชนฺติฯ</p>


<p>เนตฺตุมฺหา  สฺมิํโน เอตฺตํ , เนเตฺต อุชุํ คเต สติ , เอเต สทฺทา ตีสุ ลิเงฺคสุ สมานรูปา โหนฺติ, กตฺตา อิตฺถี, กตฺตา ปุริโส, กตฺตา กุลํ อิจฺจาทิฯ</p>

</p>


<h3>ปิตาทิราสิ</h3>
<p>ปิตา คจฺฉติฯ</p>


<p>  ฯ</p>


<p>นตฺตาทิวชฺชิตานํ ปิตาทีนํ อารงกโต รโสฺส โหติฯ</p>


<p>ปิตโร, โภ ปิต, โภ ปิตา, โภโนฺต ปิตโรฯ ปิตรํ, ปิตุํ วาฯ ‘‘มาตุํ ปิตุญฺจ วนฺทิตฺวา’’ติ  ทิสฺสติฯ</p>


<p>ปิตโร, ปิตเร, ปิตรา, ปิตุนา, ปิตเรหิ, ปิตเรภิ, ปิตูหิ, ปิตูภิ, ปิตุ, ปิตุสฺส, ปิตุโน, ปิตูนํ, ปิตรานํ, ปิตรา, ปิตุนา, ปิตเรหิ, ปิตเรภิ, ปิตูหิ, ปิตูภิ, ปิตุ, ปิตุสฺส, ปิตุโน, ปิตูนํ, ปิตรานํ, ปิตานํ, ปิตุสฺมิํ, ปิตุมฺหิ, ปิตริ, ปิตเรสุ, ปิตูสุฯ</p>


<p>อนโณ ญาตินํ โหติ, เทวานํ ปิตุนญฺจ โส , มาตาปิตูนํ อจฺจเยน, ธมฺมํ จร มหาราช, มาตาปิตูสุ ขตฺติย ฯ</p>


<p>เอวํ ภาตา, ภาตโร, ชามาตา, ชามาตโรอิจฺจาทิฯ</p>


<p>อนตฺตาทีนนฺติ กิํ? นตฺตา, นตฺตาโร, นตฺตารํ, นตฺตาโร, นตฺตาเร อิจฺจาทิฯ ตถา ปนตฺตุสโทฺทปิฯ</p>


<p>มาตุ , ธีตุ, ทุหิตุสทฺทา ปน อิตฺถิลิงฺคา เอว, มาตา, มาตโร, โภติ มาต, โภติ มาตา, โภติ มาเต วา, ‘‘อจฺฉริยํ นนฺทมาเต, อพฺภุตํ นนฺทมาเต’’ติ  ทิสฺสติฯ ‘ฆพฺรหฺมาทิเตฺว’ติ คสฺส เอตฺตํฯ โภติโย มาตโร, มาตรํ, มาตุํ, มาตโร, มาตเร, มาตุยา, มาตรา, มาตเรหิ, มาตเรภิ, มาตูหิ, มาตูภิ, มาตุ, มาตุสฺส, มาตุยาฯ ‘‘มาตุสฺส สรติ, ปิตุสฺส สรตี’’ติ  สเตฺถ ทิสฺสติฯ ‘‘พุทฺธมาตุสฺส สกฺการํ, กโรตุ สุคโตรโส’’ติ  จ ทิสฺสติฯ มาตูนํ, มาตานํ, มาตรานํฯ ปญฺจมีรูปํ ตติยาสมํฯ ฉฎฺฐีรูปํ จตุตฺถีสมํฯ มาตุสฺมิํ, มาตุมฺหิ, มาตริ, มาตุยา, มาตุยํ, มาตเรสุ, มาตูสุฯ เอวํ ธีตุ, ทุหิตุสทฺทาฯ</p>


<p>วิเสสวิธิมฺหิ คาถาสุ มหาวุตฺตินา มาตุ, ปิตุสเทฺทหิ นาทีนํ ปญฺจนฺนํ เอกวจนานํ ยา โหติ, สฺมิํโน ปน ยญฺจ โหติ, อนฺตโลโป จฯ มตฺยา กตํ, มตฺยา เทติ, มตฺยา อเปติ, มตฺยา ธนํ, มตฺยา ฐิตํฯ มตฺยํ ฐิตํฯ เอวํ เปตฺยา กตํอิจฺจาทิ, อิธ วุทฺธิฯ</p>


<p>อนุญฺญาโต อหํ มตฺยา, สญฺจโตฺต ปิตรา อหํ ฯ มตฺยา จ เปตฺยา จ กตํ สุสาธุ , อหญฺหิ ชานามิ ชนินฺท เอตํ, มตฺยา จ เปตฺยา จ , สพฺพํ ปุเพฺพปิ วุตฺตเมวฯ</p>


<p>สตฺถุ, ปิตาทีนํ สมาเส วิธานํ สมาสกเณฺฑ อาคมิสฺสติฯ</p>

</p>

</p>

</p>


<h3>อูการนฺตปุลฺลิงฺคราสิ</h3>
<p>‘คสีน’นฺติ  โลโป, สยมฺภู คจฺฉติฯ ‘โลโป’ติ โยนํ โลโป, สยมฺภู คจฺฉนฺติฯ</p>


<p>ปเกฺข –</p>


<p>‘ชนฺตาทิโต โน จา’ติ โยนํ โว, โน, สยมฺภุโว, สยมฺภุโนฯ</p>


<p>‘เค วา’ติ เค ปเร วิกเปฺปน รโสฺส, โภ สยมฺภุ, โภ สยมฺภู, โภโนฺต สยมฺภู, สยมฺภุโว, สยมฺภุโนฯ</p>


<p>‘เอกวจนโยสฺวโฆน’นฺติ อมาทีสุ เอกวจเนสุ นิจฺจํ รโสฺส, สยมฺภุํ, คาถายํ ‘สยมฺภุน’นฺติปิ ยุชฺชติฯ</p>


<p>สยมฺภู, สยมฺภุโว, สยมฺภุโนฯ สยมฺภุนา, สยมฺภูหิ, สยมฺภูภิ, สยมฺภุสฺส, สยมฺภุโน, สยมฺภูนํฯ สยมฺภุสฺมา, สยมฺภุมฺหา, สยมฺภุนา, สยมฺภูหิ, สยมฺภูภิ, สยมฺภุสฺส, สยมฺภุโน, สยมฺภูนํฯ สยมฺภุสฺมิํ, สยมฺภุมฺหิ, สยมฺภูสุฯ</p>


<p>เอวํ อภิภู, ปราภิภู, เวสฺสภู, โคตฺรภู, วตฺรภู อิจฺจาทิฯ เสเสสุ ปน โยนํ โน เอว ลพฺภติ, จิตฺตสหภุโน ธมฺมา ฯ</p>


<p>  ฯ</p>


<p>ปุเม กูปจฺจยเนฺตหิ โยนํ โน โหติ วาฯ</p>


<p>สพฺพญฺญู, สพฺพญฺญุโนฯ เสสํ สุวิเญฺญยฺยํฯ</p>


<p>วิญฺญู , วทญฺญู, อตฺถญฺญู, ธมฺมญฺญู, มตฺตญฺญู, วิทูฯ อิธ กูสเทฺทน รูปจฺจยนฺตาปิ คยฺหนฺติ, เวทคู, ปารคูฯ ตถา ภีรู, ปภงฺคู, วิราคูอิจฺจาทิ จฯ</p>

</p>


<p>โอการโนฺต ปน โคสโทฺท เอว, โส ปุเพฺพ วุโตฺตเยวฯ</p>

</p>


<h3>นปุํสกลิงฺคราสิ</h3>
<p></p>


<p>อถ นปุํสกลิงฺคํ ทีปิยเตฯ ตํ ปน ปญฺจวิธํ อทนฺตํ, อิทนฺตํ อีทนฺตํ, อุทนฺตํ, อูทนฺตนฺติฯ</p>


<p>  ฯ</p>


<p>นปุํสเก อโต สิสฺส อํ โหติฯ</p>


<p>จิตฺตํฯ</p>


<p>  ฯ</p>


<p>นปุํสเก อโต โยนํ นิ โหติฯ ‘โยโลปนีสู’ติ นิมฺหิ ทีโฆฯ</p>


<p>จิตฺตานิฯ</p>


<p>  ฯ</p>


<p>อโต นีนํ ฎา, เฎ โหนฺติ วาฯ</p>


<p>จิตฺตา, เห จิตฺต, เห จิตฺตา, เห จิตฺตานิ, เห จิตฺตา วา, จิตฺตํ, จิตฺตานิ, จิเตฺต, จิเตฺตนฯ เสสํ ปุริสสมํฯ</p>


<p>เอวํ  ทกํ, อุทกํ, สุขํ, ทุกฺขํ, มุขํ, องฺคํ, ลิงฺคํ, สิงฺคํ, อฆํ, สจฺจํ, นจฺจํ, รชฺชํ, ปชฺชํ, อมฺพุชํ, ธญฺญํ, ถญฺญํ, อรญฺญํ, ปุญฺญํ, กิลิฎฺฐํ, ปิฎฺฐํ, ภณฺฑํ, ตุณฺฑํ, ญาณํ, ตาณํ, เลณํ, กรณํ, จรณํ, ฉตฺตํ, เขตฺตํ, เนตฺตํ, อมตํ, โสตํ, ปีฐํ, วตฺถํ, ปทํ, คทํ, อาวุธํ, กานนํ, ฆานํ, ฌานํ, ทานํ, ธนํ, วนํ, ปาปํ, ทุมํ, หทยํ, จีรํ, จีวรํ, กุลํ, มูลํ, พลํ, มงฺคลํ, ภิสํ, สีสํ, โลหํอิจฺจาทโยฯ</p>

</p>


<h3>กมฺมาทิราสิ</h3>
<p>กมฺมสเทฺท –</p>


<p>  ฯ</p>


<p>กมฺมาทีหิ นาสฺส เอโน โหติ วาฯ</p>


<p>กเมฺมน, กมฺมนาฯ</p>


<p>‘ปุมกมฺมถามทฺธาน’นฺติ สุเตฺตน นา, สฺมาสุ อุตฺตํ, กมฺมุนา, กมฺมสฺส, กมฺมุโน, กมฺมสฺมา, กมฺมมฺหา, กมฺมนา, กมฺมุนา, กมฺมสฺส, กมฺมุโนฯ</p>


<p>  ฯ</p>


<p>กมฺมาทีหิ สฺมิํโน นิ โหติ วาฯ</p>


<p>กมฺมสฺมิํ, กมฺมมฺหิ, กมฺมนิ, กเมฺมฯ เสสํ จิตฺตสมํฯ</p>


<p>กมฺม จมฺม ฆมฺม อสฺม เวสฺม อทฺธ มุทฺธ อห พฺรหฺม อตฺตอาตุมา กมฺมาทิฯ กมฺมนิ, จมฺมนิฯ ‘‘กิํ ฉโนฺท กิมธิปฺปาโย, เอโก สมฺมสิ ฆมฺมนี’’ติ  จ ‘‘กิํ ปตฺถยํ มหาพฺรเหฺม, เอโก สมฺมสิ ฆมฺมนี’’ติ  จ ‘‘มา ตฺวํ จเนฺท ขลิ อสฺมนี’’ติ จ ‘‘ตมทฺทส มหาพฺรหฺมา, นิสินฺนํ สมฺหิ เวสฺมนี’’ติ จ ทิสฺสนฺติฯ อทฺธนิ , มุทฺธนิ, อหนิ, พฺรหฺมนิ, อตฺตนิ, อาตุมนิ, สพฺพเมตํ ปุเพฺพปิ วุตฺตเมว จฯ ตตฺถ ‘สมฺมสี’ติ อจฺฉสิ, ‘ฆมฺมนี’ติ คิมฺหกาเล อาตเป วา, ‘อสฺมนี’ติ ปาสาเณ, ‘เวสฺมนี’ติ ฆเรฯ</p>

</p>


<p>  ฯ</p>


<p>นปุํสเก สิมฺหิ นฺตุสฺส อํ โหติ วาฯ สิโลโปฯ</p>


<p>คุณวํ กุลํฯ</p>


<p>ปเกฺข –</p>


<p>สิมฺหิ มหาวุตฺตินา นฺตุสฺส อโนฺต อ โหติ, ตโต สิสฺส อํ โหติ, คุณวนฺตํ กุลํฯ</p>


<p>‘ยฺวาโท นฺตุสฺสา’ติ ยฺวาทีสุ นฺตุสฺสนฺตสฺส อตฺตํ, คุณวนฺตานิ, คุณวนฺตา, เห คุณว, เห คุณวา, เห คุณวนฺตานิ, เห คุณวนฺตา, คุณวํ, คุณวนฺตํ, คุณวนฺตานิ, คุณวเนฺต, คุณวเนฺตน, คุณวตา กุเลนฯ สพฺพํ ปุลฺลิงฺคสมํฯ</p>


<p>สติมํ กุลํ, สติมนฺตํ กุลํ อิจฺจาทิฯ</p>


<p>คจฺฉํ กุลํ, คจฺฉนฺตํ กุลํ, คจฺฉนฺตานิ กุลานิ อิจฺจาทิฯ</p>

</p>


<h3>อิการนฺตนปุํสกราสิ</h3>
<p>อฎฺฐิ ติฎฺฐติ, อฎฺฐี ติฎฺฐนฺติฯ</p>


<p>  ฯ</p>


<p>นปุํสเก ฌ, ลโต โยนํ นิ โหติ วาฯ ‘โยโลปนีสู’ติ ทีโฆฯ</p>


<p>อฎฺฐีนิ , เห อฎฺฐิ, เห อฎฺฐี, เห อฎฺฐีนิ, เห อฎฺฐี วา, อฎฺฐิํ, อฎฺฐินํ, อฎฺฐีนิ, อฎฺฐี, อฎฺฐินา, อฎฺฐีหิ, อฎฺฐีภิฯ เสสํ มุนิสมํฯ</p>


<p>สมาเสปิ สมฺมาทิฎฺฐิ กุลํ, สมฺมาทิฎฺฐีนิ กุลานิ อิจฺจาทิ, โยนํ โน, เน นตฺถิฯ</p>


<p>สฺมิํมฺหิ สมฺมาทิฎฺฐิสฺมิํ, สมฺมาทิฎฺฐิมฺหิ, สมฺมาทิฎฺฐินิ, สมฺมาทิฎฺฐิเน กุเล, อริยวุตฺติเน กุเล อิติ วตฺตพฺพํฯ</p>


<p>เอวํ อกฺขิ, อจฺฉิ, สตฺถิ, ทธิ, วาริ อิจฺจาทโยฯ</p>

</p>


<h3>อีการนฺตนปุํสกราสิ</h3>
<p>อีการเนฺต ‘เอกวจนโยสฺวโฆน’นฺติ สุเตฺตน สิมฺหิ รโสฺส, ทณฺฑิ กุลํ, ทณฺฑีนิ กุลานิ, โยนํ โลเป ทณฺฑีฯ</p>


<p>‘เค วา’ติ รโสฺส, เห ทณฺฑิ, เห ทณฺฑี วา, เห ทณฺฑีนิ, เห ทณฺฑี, ทณฺฑิํ, ทณฺฑินํ, ทณฺฑีนิ, ทณฺฑี, ทณฺฑินา, ทณฺฑีหิ, ทณฺฑีภิฯ ปุลฺลิงฺคสมํฯ</p>


<p>สมาเสปิ สีฆยายิ จิตฺตํ, สีฆยายีนิ, สีฆยายี, เห สีฆยายิ, เห สีฆยายี วา, เห สีฆยายีนิ, เห สีฆยายี, สีฆยายิํ, สีฆยายินํ, สีฆยายีนิ อิจฺจาทิฯ</p>


<p>เอวํ สุขการิ ทานํ, จกฺกี, ปกฺขี, สุขี, สิขี อิจฺจาทโย กุลสมฺพนฺธิโน จ เวทิตพฺพาฯ</p>

</p>


<h3>อุการนฺตนปุํสกราสิ</h3>
<p>อายุ  ติฎฺฐติ, ‘ฌลา วา’ติ โยนํ นิเตฺต โลเป จ ทีโฆ, อายูนิ, อายู, เห อายุ, เห อายู, เห อายูนิ, เห อายู, อายุํ, อายุนํ, อายูนิ, อายูฯ เสสํ ภิกฺขุสมํฯ</p>


<p>อายุสโทฺท ปุลฺลิเงฺคปิ วตฺตติ, ‘‘ปุนรายุ จ เม ลโทฺธ , อายุญฺจ โว กีวตโก นุ สมฺม , อายุ นุ ขีโณ มรณญฺจ สนฺติเก, น จายุ ขีโณ มรณญฺจ ทูเร’’ติ ปาฬิปทานิฯ</p>


<p>เอวํ จกฺขุ, หิงฺคุ, สิคฺคุ, ชตุ, วตฺถุ, มตฺถุ, มธุ, ธนุ, ติปุ, ทารุ, วสุ, อสฺสุ อิจฺจาทโยฯ</p>


<p>  ฯ</p>


<p>อมฺพุ, ปํสุอิจฺจาทีหิ สฺมิํโน นิ โหติ วาฯ</p>


<p>ผลํ ปตติ อมฺพุนิ, ปุปฺผํ ยถา ปํสุนิ อาตเป คตํฯ เสสํ อายุสมํฯ จิตฺรคุ, วหคุ, ทิคุ อิจฺจาทโยปิ อุการนฺตปกติกา เอวาติฯ</p>

</p>


<h3>อูการนฺตนปุํสกราสิ</h3>
<p>สิมฺหิ รโสฺส, โคตฺรภุ ญาณํ, โคตฺรภูนิ, โคตฺรภู, เห โคตฺรภุ, เห โคตฺรภู, เห โคตฺรภูนิ, เหโคตฺรภู, โคตฺรภุํ, โคตฺรภุนํ, โคตฺรภูนิ, โคตฺรภูฯ เสสํ ปุลฺลิงฺคสมํฯ เอวํ สยมฺภุ ญาณํ, อภิภุ ฌานํ อิจฺจาทิฯ</p>

</p>

</p>


<h3>สพฺพาทิราสิ</h3>
<p>อถ  สพฺพนามานิ ทีปิยเนฺตฯ</p>


<p>สพฺพ, กตร, กตม, อุภย, อิตร, อญฺญ, อญฺญตร, อญฺญตม, ปุพฺพ, ปร, อปร, ทกฺขิณ, อุตฺตร, อธร, ย, ต, ตฺย, เอต, อิม, อมุ, กิํ, เอก, อุภ, ทฺวิ,ติ, จตุ, ตุมฺห, อมฺห อิมานิ อฎฺฐวีสติ สพฺพนามานิ นามฯ สเพฺพสํ ลิงฺคตฺถานํ สาธารณานิ นามานิ สพฺพนามานิฯ</p>


<p>ตตฺถ สโทฺท สกลโตฺถฯ</p>


<p>สทฺทา ปุจฺฉนตฺถาฯ</p>


<p>สโทฺท ทฺวินฺนํ อวยวานํ สมุทายโตฺถฯ</p>


<p>สโทฺท เอกโต วุตฺตสฺส ปฎิโยคีวจโนฯ</p>


<p>สโทฺท ยถาธิคตมฺหา อปรวจโนฯ</p>


<p>สทฺทา อนิยมตฺถาฯ</p>


<p>ทโย สทฺทา ทิสา, กาลาทิววตฺถานวจนาฯ</p>


<p>สโทฺท อนิยมตฺถวจโนฯ</p>


<p>สทฺทา ปรมฺมุเข ทูรวจนาฯ</p>


<p>สโทฺท ปรมฺมุเข สมีปวจโน, สมฺมุเข ทูรวจโนฯ อฎฺฐกถายํ ปน ‘‘เอเตติ จกฺขุปถํ อติกฺกมิตฺวา ทูรคเต สนฺธายาหา’’ติ  วุตฺตํ, ตสฺมา ตสทฺทเตฺถปิ วตฺตติฯ</p>


<p>สโทฺท สมฺมุเข สมีปวจโนฯ</p>


<p>สโทฺท ทูรวจโนฯ สมีป, ทูรตา จ ปริกปฺปพุทฺธิวเสนาปิ โหติฯ</p>


<p>สโทฺท ปุจฺฉนโตฺถฯ</p>


<p>สโทฺท สงฺขฺยโตฺถ อญฺญโตฺถ จฯ</p>


<p>สโทฺท  ทฺวิสทฺทปริยาโยฯ</p>


<p>ตตฺถ ตฺยสโทฺทปิ พหุลํ ทิสฺสติฯ ขิฑฺฑา ปณิหิตา ตฺยาสุ, รติ ตฺยาสุ ปติฎฺฐิตา, พีชานิ ตฺยาสุ รุหนฺติ , กถํ นุ วิสฺสเส ตฺยมฺหิ , อถ วิสฺสสเต ตฺยมฺหิอิจฺจาทิ ฯ</p>


<p>‘อิตฺถิยมตฺวา’ติ อาปจฺจโย, ฆสโญฺญ, สิโลโป, สพฺพา อิตฺถี, สพฺพา, สพฺพาโย, เห สเพฺพ, เห สพฺพา, เห สพฺพาโย, สพฺพํ, สพฺพา, สพฺพาโย, สพฺพาย, สพฺพาหิ, สพฺพาภิ, สพฺพายฯ</p>


<p>  ฯ</p>


<p>ฆ, ปสเญฺญหิ สพฺพนาเมหิ สสฺส สฺสา โหติ วาฯ</p>


<p>  ฯ</p>


<p>สฺสมาทีสุ โฆ รโสฺส โหติฯ</p>


<p>สพฺพสฺสาฯ</p>


<p>  ฯ</p>


<p>สพฺพาทีหิ นํวจนสฺส สํ, สานํ โหนฺติฯ</p>


<p>สพฺพาสํ, สพฺพาสานํ, สพฺพาย, สพฺพาหิ, สพฺพาภิ, สพฺพาย, สพฺพสฺสา, สพฺพาสํ, สพฺพาสานํ, สพฺพาย, สพฺพายํฯ</p>


<p>  ฯ</p>


<p>สพฺพาทีหิ สฺมิํโน สฺสํ โหติ วาฯ</p>


<p>สพฺพสฺสํ, สพฺพาสุฯ</p>


<p>สทฺทนีติยํ  นา, สฺมา, สฺมิํนมฺปิ สฺสาเทโส วุโตฺต ฯ ‘‘ตสฺสา กุมาริกาย สทฺธิํ , กสฺสาหํ เกน หายามี’’ติ  ปาฬิฯ อิธ ปน สุตฺตวิภเตฺตน สาธิยติฯ สพฺพสฺสา กตํ, สพฺพสฺสา อเปติ, สพฺพสฺสา ฐิตํฯ</p>


<p>สโพฺพ ปุริโสฯ</p>


<p>  ฯ</p>


<p>อการเนฺตหิ สพฺพาทีหิ โยนํ เอฎ โหติฯ</p>


<p>สเพฺพ ปุริสาฯ</p>


<p>อโตเตฺวว? สพฺพา อิตฺถิโย, อมู ปุริสาฯ</p>


<p>เห สพฺพ, เห สพฺพา, เห สเพฺพ, สพฺพํ, สเพฺพ, สเพฺพนฯ</p>


<p>  ฯ</p>


<p>นํมฺหิ จ สุ, หิสุ จ สพฺพาทีนํ อสฺส เอ โหติฯ</p>


<p>สเพฺพหิ, สเพฺพภิ, สพฺพสฺส, สเพฺพสํ, สเพฺพสานํ, สพฺพสฺมา, สพฺพมฺหา, สเพฺพหิ, สเพฺพภิ, สพฺพสฺส, สเพฺพสํ, สเพฺพสานํ, สพฺพสฺมิํ, สพฺพมฺหิ, สเพฺพสุฯ</p>


<p>จูฬนิรุตฺติยํ ปน สฺมา, สฺมิํนํ อา, เอตฺตํ วุตฺตํ, สพฺพา อเปติ, สเพฺพ ปติฎฺฐิตนฺติฯ ‘‘สพฺพา จ สวติ, สพฺพถา สวตี’’ติ จ ‘‘ตฺยาหํ มเนฺต ปรตฺถโทฺธ’’ติ  จ ปาฬีฯ ตตฺถ ‘ตฺยาห’นฺติ เต+อหํ, ตสฺมิํ มเนฺตติ อโตฺถฯ</p>


<p>สพฺพนาเมหิ จตุตฺถิยา อายาเทโสปิ ทิสฺสติ, ‘‘ยาย โน อนุกมฺปาย, อเมฺห ปพฺพาชยี มุนิฯ โส โน อโตฺถ  อนุปฺปโตฺต’’ติ  จ ‘‘ยาเยว โข ปนตฺถาย อาคเจฺฉยฺยาถ, ตเมว อตฺถํ สาธุกํ มนสิ กเรยฺยาถา’’ติ จ  ‘‘เนว มยฺหํ อยํ นาโค, อลํ ทุกฺขาย กายจี’’ติ  จ ปาฬีฯ</p>


<p>สพฺพํ จิตฺตํฯ</p>


<p> ฯ</p>


<p>สพฺพาทีหิ นิสฺส ฎา น โหติฯ</p>


<p>สพฺพานิ, สพฺพํ, สพฺพานิฯ เสสํ ปุลฺลิงฺคสมํฯ</p>


<p>พหุลาธิการา กฺวจิ นิสฺส ฎา, เฎปิ โหนฺติฯ ปาฬิยํ ปน นิสฺส ฎา, เฎปิ ทิสฺสนฺติ- ‘‘ยา ปุเพฺพ โพธิสตฺตานํ, ปลฺลงฺกวรมาภุเชฯ นิมิตฺตานิ ปทิสฺสนฺติ, ตานิ อชฺช ปทิสฺสเร ฯ กิํ มาณวสฺส รตนานิ อตฺถิ, เย ตํ ชินโนฺต หเร อกฺขธุโตฺต’’ติ ฯ เอวํ กตร, กตมสทฺทาปิ เญยฺยาฯ</p>


<p>อุภยสเทฺท อิตฺถิ, ปุเมสุ อุภยา, อุภโยติ ปฐเมกวจนรูปํ อปฺปสิทฺธํฯ มหาวุตฺตินา โยนํ โฎ วา โหติ, อุภโย อิตฺถิโย, อุภยํ อิตฺถิํ, อุภโย อิตฺถิโย, อุภยาย, อุภยาหิ, อุภยาภิฯ เสสํ สพฺพสมํฯ</p>


<p>อุภโย ปุริสา, อุภเย ปุริสา, อุภยํ, อุภโย, อุภเย, อุภเยน, อุภเยหิ, อุภเยภิ, อุภยสฺส, อุภเยสํ, อุภเยสานํฯ สพฺพสมํฯ</p>


<p>อุภยํ กุลํ ติฎฺฐติ, อุภยานิ, อุภยํ, อุภยานิฯ สพฺพสมํฯ ‘‘เอกรเตฺตน อุภโย, ตุวญฺจ ธนุเสข จ , โตเทยฺย, กปฺปา อุภโย, อิเธกรตฺติํ อุภโย วเสม, อุภเย เทวมนุสฺสา, อุภเย วสามเส’’ติ ปาฬิฯ</p>


<p>  ฯ</p>


<p>สฺสมาทีสุ  อิตรา, เอกา, อญฺญา, เอตา, อิมาสทฺทานํ อิ โหติฯ</p>


<p>อิตริสฺสา กตํ, อิตริสฺสา เทติ, อิตริสฺสา อเปติ, อิตริสฺสา ธนํ, อิตริสฺสา, อิตริสฺสํ ฐิตํฯ เสสํ สพฺพสมํฯ</p>


<p>อญฺญา, อญฺญา, อญฺญาโย, อญฺญํ, อญฺญา, อญฺญาโย, อญฺญาย, อญฺญิสฺสา, อญฺญาหิ, อญฺญาภิ, อญฺญาย, อญฺญิสฺสา, อญฺญาสํ, อญฺญาสานํ, อญฺญิสฺสา, อญฺญาหิ, อญฺญาภิ, อญฺญาย, อญฺญิสฺสา, อญฺญาสํ, อญฺญาสานํ, อญฺญาย, อญฺญิสฺสา, อญฺญายํ, อญฺญิสฺสํ, อญฺญาสุฯ เสสลิเงฺคสุ สพฺพสมํฯ</p>


<p>‘‘อญฺญตริสฺสา อิตฺถิยา ปฎิพทฺธจิโตฺต โหตี’’ติ  ปาฬิ, อิธ สุตฺตวิภเตฺตน สิชฺฌติฯ เสสํ อญฺญตร, อญฺญตเมสุ สพฺพสมํฯ</p>

</p>


<p>ปุพฺพา อิตฺถี, ปุพฺพา, ปุพฺพาโย, ปุพฺพํ, ปุพฺพา, ปุพฺพาโย, ปุพฺพาย, ปุพฺพสฺสา, ปุพฺพาหิ, ปุพฺพาภิ, ปุพฺพาย, ปุพฺพสฺสา, ปุพฺพาสํ, ปุพฺพาสานํ, สตฺตมิยํ ปุพฺพาย, ปุพฺพสฺสา, ปุพฺพายํ, ปุพฺพสฺสํ, ปุพฺพาสุฯ</p>


<p>  ฯ</p>


<p>เตหิ ฉหิ โยนํ เอฎ โหติ วาฯ</p>


<p>ปุเพฺพ, ปุพฺพา, ปเร, ปรา, อปเร, อปรา, ทกฺขิเณ, ทกฺขิณา, อุตฺตเร, อุตฺตรา, อธเร, อธราฯ ตตฺถ ‘ปุเพฺพ ปุพฺพา’ติ ปุรตฺถิมทิสาภาคา, ตตฺรฎฺฐกา วา อตฺถา, ปุราตนา วา สตฺตา สงฺขารา จฯ ‘‘ปุพฺพพุทฺธา, ปุพฺพเทวา, ปุพฺพาจริยา’’ติอาทีสุ ‘‘ปุเพฺพ พุทฺธา  ปุพฺพพุทฺธา, ปุพฺพา พุทฺธา วา ปุพฺพพุทฺธา’’ติอาทินา อโตฺถ เวทิตโพฺพฯ เอวํ เสเสสุฯ</p>


<p>ปุเพฺพสํ, ปุเพฺพสานํ, ปเรสํ, ปเรสานํ, อปเรสํ, อปเรสานํ, ทกฺขิเณสํ, ทกฺขิเณสานํ, อุตฺตเรสํ, อุตฺตเรสานํ, อธเรสํ, อธเรสานํฯ เสสํ เญยฺยํฯ</p>


<p>ปุพฺพาทีหีติ กิํ? สเพฺพฯ</p>


<p>ฉหีติ กิํ? เย, เตฯ</p>


<p>  ฯ</p>


<p>สุทฺธนามภูตา จ สมาเส อปฺปธานภูตา จ สพฺพาทิโต ปุเพฺพ วุตฺตํ สพฺพาทิการิยํ อญฺญญฺจ อุปริ วุจฺจมานํ สพฺพาทิการิยํ น โหติฯ ตตฺถ สุทฺธนามภูตํ สพฺพาทินาม น ชานาตีติ อเตฺถน พาลวาจโก อญฺญสโทฺท, อาชานาตีติ อเตฺถน มเชฺฌมคฺคผลญาณวาจโก อญฺญสโทฺท, อรหตฺตผลญาณวาจโก อญฺญสโทฺท, ‘ปุโพฺพ โลหิต’นฺติอาทีสุ ปุพฺพสโทฺท, อติเรกปรมาทิวาจโก ปรสโทฺท, ทิสากาลาทิโต อเญฺญสุ อเตฺถสุ ปวตฺตา ทกฺขิณุ’ตฺตรสทฺทา จ สงฺขฺยตฺถวาจิโต อโญฺญ เอกสโทฺท จาติ สพฺพเมตํ สุทฺธนามํ นาม, ตโต สพฺพาทิการิยํ นตฺถิฯ</p>


<p>อปฺปธาเน ทิฎฺฐปุพฺพ, คตปุพฺพ, ปิยปุพฺพ อิจฺจาทิฯ ตตฺถ ปุเพฺพ ทิโฎฺฐ ทิฎฺฐปุโพฺพ พุโทฺธ ปุริเสนฯ ปุเพฺพ ทิโฎฺฐ เยนาติ วา ทิฎฺฐปุโพฺพ ปุริโส พุทฺธํฯ เอวํ คตปุโพฺพ มโคฺค ปุริเสน, คตปุโพฺพ วา ปุริโส มคฺคํฯ ปิยา วุจฺจติ ภริยา, ปิยา ปุพฺพา ปุราณา เอตสฺสาติ ปิยปุโพฺพ, ปิโย วุจฺจติ ปติ, ปิโย ปุโพฺพ ยสฺสาติ ปิยปุพฺพาฯ เอเตหิ จ สพฺพาทิการิยํ นตฺถิฯ</p>


<p>  ฯ</p>


<p>ตติยเตฺถน  ปเทน โยเค สพฺพาทิการิยํ นตฺถิฯ</p>


<p>มาเสน ปุพฺพานํ มาสปุพฺพานํฯ</p>


<p>  ฯ</p>


<p>จตฺถสมาโส วุจฺจติ ทฺวนฺทสมาโส, ตสฺมิํ สพฺพาทิการิยํ นตฺถิฯ</p>


<p>ทกฺขิณา จ อุตฺตรา จ ปุพฺพา จ ทกฺขิณุตฺตรปุพฺพา, ทกฺขิณุตฺตรปุพฺพานํฯ</p>


<p>จเตฺถติ กิํ? ทกฺขิณสฺสา จ ปุพฺพสฺสา จ ยา อนฺตรทิสาติ ทกฺขิณปุพฺพา, ทกฺขิณา จ สา ปุพฺพา จาติ ทกฺขิณปุพฺพา, ทกฺขิณปุพฺพสฺสา, ทกฺขิณปุพฺพสฺสํฯ</p>


<p>  ฯ</p>


<p>จตฺถสมาเส โยนํ เอฎ โหติ วาฯ</p>


<p>กตรกตเม, กตรกตมา, อิตริตเร, อิตริตรา, อญฺญมเญฺญ, อญฺญมญฺญา, ปุพฺพปเร, ปุพฺพปรา, ปุพฺพาปเร, ปุพฺพาปรา อิจฺจาทิฯ</p>


<p>อิเมสุ ปุพฺพาทีสุ สฺมา, สฺมิํนํ อา, เอตฺตํ โหติ, ปุพฺพา, ปุเพฺพ, ปรา, ปเร, อปรา, อปเร, ทกฺขิณา, ทกฺขิเณ, อุตฺตรา, อุตฺตเร, อธรา, อธเรฯ</p>

</p>


<p>ยา อิตฺถี, ยา, ยาโย, ยํ, ยา, ยาโย, ยาย, ยสฺสา, ยาหิ, ยาภิ, ยาย, ยสฺสา, ยาสํ, ยาสานํ, ยาย , ยสฺสา, ยาหิ, ยาภิ, ยาย, ยสฺสา, ยาสํ, ยาสานํ, ยาย, ยสฺสา, ยายํ, ยสฺสํ, ยาสุฯ</p>


<p>โย ปุริโส, เย, ยํ, เย, เยน, เยหิ, เยภิ, ยสฺส, เยสํ, เยสานํ, ยสฺมา, ยมฺหา, เยหิ, เยภิ, ยสฺส, เยสํ, เยสานํ, ยสฺมิํ, ยมฺหิ, เยสุฯ</p>


<p>ยํ จิตฺตํ, ยานิ จิตฺตานิ, ยํ, ยานิฯ เสสํ ปุลฺลิงฺคสมํฯ</p>


<p>  ฯ</p>


<p>อนปุํสกานํตฺย, ต, เอตสทฺทานํ ตพฺยญฺชนสฺส โส โหติ สิมฺหิฯ สิโลโปฯ</p>


<p>สา อิตฺถี, ตา, ตาโย, อิตฺถิโย, ตํ, ตา, ตาโย, ตายฯ</p>


<p>  ฯ</p>


<p>ฆ, ปสเญฺญหิ ตา, เอตา, อิมา, อมุสเทฺทหิ นาทีนํ ปญฺจนฺนํ เอกวจนานํ สฺสา โหติ วาฯ รโสฺสฯ</p>


<p>ตสฺสา กตํ, ตาหิ, ตาภิ, ตาย, ตสฺสาฯ</p>


<p>  ฯ</p>


<p>สฺสํ, สฺสา, สฺสาเยสุ ฆสญฺญสฺส ตาสทฺทสฺส อิ โหติ วาฯ</p>


<p>ติสฺสาฯ</p>


<p>    ฯ</p>


<p>ตา, เอตา, อิมาหิ สสฺส สฺสายาเทโส โหติ วาฯ</p>


<p>ตสฺสาย, ติสฺสาย, ตาสํ, ตาสานํ, ตาย, ตสฺสา, ตสฺสาย, ติสฺสาย, ตาสํ, ตาสานํ, ตาย, ตายํ, ตสฺสา, ตสฺสํ, ติสฺสา, ติสฺสํ, ตาสุฯ</p>


<p>โส ปุริโส, เต ปุริสา, ตํ, เต, เตน, เตหิ, เตภิ, ตสฺส, เตสํ, เตสานํ, ตสฺมิํ, ตมฺหิ, เตสุฯ</p>


<p>ตํ จิตฺตํ, ตานิ จิตฺตานิ, ตํ, ตานิฯ เสสํ ปุลฺลิงฺคสมํฯ</p>


<p>  ฯ</p>


<p>ยฺวาทีสุ สพฺพาสุ วิภตฺตีสุ ตสฺส โน โหติฯ</p>


<p>เน ปุริสา, นํ, เน, เนหิ, เนภิ, เนสํ, เนสานํ, เนหิ, เนภิ, เนสํ, เนสานํ, นมฺหิ, เนสุฯ</p>


<p>เอตฺถ จ ‘สพฺพาสู’ติ วุเตฺตปิ ยา ยา วิภตฺติ ลพฺภติ, ตํ ตํ ญตฺวา โยเชตพฺพาฯ</p>


<p>นํ จิตฺตํ, เนหิ, เนภิฯ ปุลฺลิงฺคสมํฯ</p>


<p>  ฯ</p>


<p>สาทีสุ ตสฺส จ อิมสฺส จ ฎ โหติ วาฯ</p>


<p>อสฺสา อิตฺถิยา กตํ, อสฺสา, อสฺสาย เทติฯ สํมฺหิ ทีโฆ  – อาสํ อิตฺถีนํ, นาสํ กุชฺฌนฺติ ปณฺฑิตา , อสฺสา อเปติ, อสฺสา, อสฺสาย ธนํ, อาสํ ธนํ, ‘‘อภิกฺกโม สานํ ปญฺญายติ, โน ปฎิกฺกโม’’ติ  เอตฺถ ‘สาน’นฺติ เวทนานํ, มหาวุตฺตินา ตสฺส สตฺตํฯ อสฺสา, อสฺสํ ฐิตํฯ</p>


<p>อสฺส  ปุริสสฺส, อาสํ ปุริสานํฯ เนวาสํ เกสา ทิสฺสนฺติ, หตฺถปาทา จ ชาลิโน ฯ อสฺมา, อมฺหา, อสฺส, อาสํ, อสฺมิํ, อมฺหิฯ</p>


<p>อสฺส จิตฺตสฺสฯ ปุลฺลิงฺคสมํฯ</p>


<p>เอสา อิตฺถี, เอตา, เอตาโย, เอตํ, เอตา, เอตาโย, เอตาย, เอตสฺสา, เอติสฺสา กตํฯ</p>


<p>เอโส ปุริโส, เอเต, เอตํ, เอเต, เอเตนฯ</p>


<p>เอตํ จิตฺตํ, เอตานิ, เอตํ, เอตานิ, เอเตนฯ สพฺพํ ตสทฺทสมํ ฐเปตฺวา นตฺตํ, ฎตฺตญฺจฯ</p>


<p>  ฯ</p>


<p>สิมฺหิ นปุํสกโต อญฺญสฺส อิมสฺส อยํ โหติฯ สิโลโปฯ</p>


<p>อยํ อิตฺถี, อิมา, อิมาโย, อิมํ, อิมา, อิมาโย, อิมาย, อิมสฺสา, อิมิสฺสา, อิมาหิ, อิมาภิ, อิมาย, อิมสฺสา, อิมสฺสาย, อิมิสฺสา, อิมิสฺสาย, อิมิสฺสํ, อสฺสา, อสฺสาย, อิมาสํ, อิมาสานํ, อาสํฯ ปญฺจมีรูปํ ตติยาสมํ, ฉฎฺฐีรูปํ จตุตฺถีสมํฯ อิมาย, อิมายํ, อิมสฺสา, อิมสฺสาย, อิมสฺสํ, อิมิสฺสา, อิมิสฺสาย, อิมิสฺสํ, อสฺสา, อสฺสํ, อิมาสุฯ</p>


<p>อยํ ปุริโส, อิเม, อิมํ, อิเมฯ</p>


<p>  ฯ</p>


<p>นามฺหิ อนิตฺถิลิเงฺค อิมสฺส อน, อิมิอาเทสา โหนฺติฯ</p>


<p>อิมินา, อเนน, อิเมหิ, อิเมภิฯ</p>


<p>  ฯ</p>


<p>อนิตฺถิลิเงฺค  อิมสฺส เฎ โหติ วา สุ, นํ, หิสุฯ</p>


<p>เอหิ, เอภิ, อิมสฺส, อสฺส, อิเมสํ, อิเมสานํ, เอสํ, เอสานํ, อิมสฺมา, อิมมฺหา, อสฺมา, อมฺหา, อิเมหิ, อิเมภิ, เอหิ, เอภิ, อิมสฺส, อสฺส, อิเมสํ, อิเมสานํ, เอสํ, เอสานํ, อิมสฺมิํ, อิมมฺหิ, อสฺมิํ, อมฺหิ, อิเมสุ, เอสุฯ</p>


<p>‘‘อนมฺหิ ภเทฺท สุโสเณ, กินฺนุ ชคฺฆสิ โสภเน’’ติ  ปาฬิ- ‘อนมฺหี’ติ อิมสฺมิํ ฐาเน, มหาวุตฺตินา สฺมิํมฺหิ อนาเทโสฯ</p>


<p>อิมํ จิตฺตํฯ</p>


<p>  ฯ</p>


<p>นปุํสเก อํ, สิสุ อิมสฺส เตหิ อํ, สีหิ สห อิทํ โหติ วาฯ</p>


<p>อิทํ จิตฺตํ, อิมานิ จิตฺตานิ, อิมํ, อิทํ, อิมานิ, อิมินา, อเนนฯ สพฺพํ ปุลฺลิงฺคสมํฯ</p>


<p>อิธ มิสฺสกรูปํ วุจฺจติ –</p>


<p>ยา, สา อิตฺถี, ยา, ตา อิตฺถิโย, ยํ, ตํ อิตฺถิํ, ยา, เอสา อิตฺถี, ยา, เอตา อิตฺถิโย, ยํ, เอตํ อิตฺถิํ, ยา, อยํ อิตฺถี, ยา, อิมา อิตฺถิโย, ยํ, อิมํ อิตฺถิํ, โย, โส ปุริโส, เย, เต ปุริสาอิจฺจาทโยฯ</p>


<p>‘‘ส โข โส กุมาโร วุทฺธิมนฺวายา’’ติ เอตฺถ โส โส กุมาโรติ, ‘เอเส เส เอเก เอกเตฺถ’ติ เอตฺถ เอโส โส เอโก เอกโตฺถติ วตฺตพฺพํฯ ตตฺถ ปุพฺพํ ปุพฺพํ อตฺถปทํ, ปรํ ปรํ พฺยญฺชนมตฺตํฯ ‘‘อยํ โส สารถิ เอตี’’ติ  เอตฺถ ปน เทฺวปิ วิสุํ  วิสุํ อตฺถปทานิ เอวาติฯ ยํ, ตํ, อิทนฺติ อิเม สทฺทา นิปาตรูปาปิ หุตฺวา ปาฬิวาเกฺยสุ สญฺจรนฺติ สพฺพลิงฺควิภตฺตีสุ อภินฺนรูปาติฯ</p>


<p>  ฯ</p>


<p>อนฺวาเทโส วุจฺจติ อนุกถนํ, ปุนกถนํ, อนฺวาเทสฐาเน อิม, เอตานํ เอนาเทโส โหติ ทุติยาวิภตฺตีสุฯ</p>


<p>อิมํ ภิกฺขุํ วินยํ อชฺฌาเปหิ, อโถ เอนํ ภิกฺขุํ ธมฺมํ อชฺฌาเปหิ, อิเม ภิกฺขู วินยํ อชฺฌาเปหิ, อโถ เอเน ภิกฺขู ธมฺมํ อชฺฌาเปหิ, เอตํ ภิกฺขุํ วินยํ อชฺฌาเปหิอิจฺจาทินา วตฺตพฺพํฯ ตเมนํ ภิกฺขเว นิรยปาลา , ยตฺวาธิกรณเมนํ ภิกฺขุํ อิจฺจาทีสุปิ  อนุกถนเมวฯ</p>


<p>  ฯ</p>


<p>สิมฺหิ อนปุํสกสฺส อมุสฺส มสฺส โส โหติฯ</p>


<p>อสุ อิตฺถี, อมุ วา, อมู, อมุโย, อมุํ, อมู, อมุโย, อมุยา, อมุสฺสา, อมูหิ, อมูภิ, อมุยา, อมุสฺสา, อมูสํ, อมูสานํ, อมุยา, อมุสฺสา, อมูหิ, อมูภิ, อมุยา, อมุสฺสา, อมูสํ, อมูสานํ, อมุยา, อมุยํ, อมุสฺสา, อมุสฺสํ, อมูสุฯ</p>


<p>อสุ ปุริโส, อมุ วาฯ</p>


<p>  ฯ</p>


<p>อมุโต โยนํ โลโป โหติฯ โว, โนปวาโทยํ ฯ</p>


<p>อมู , อมุํ, อมู, อมุนา, อมูหิ, อมูภิฯ</p>


<p> ฯ</p>


<p>อมุโต สสฺส โน น โหติฯ</p>


<p>อมุสฺสฯ</p>


<p>มหาวุตฺตินา สมฺหิ มุสฺส ทุตฺตํ, อทุสฺสฯ ปาฬิยํ ‘‘ทุสฺส เม เขตฺตปาลสฺส, รตฺติํ ภตฺตํ อปาภต’’นฺติ  เอตฺถ คาถาวเสน อ-การโลโปฯ อมูสํ, อมูสานํ, อมุสฺมา, อมุมฺหา, อมูหิ, อมูภิ, อมุสฺส, อทุสฺส, อมูสํ, อมูสานํ, อมุสฺมิํ, อมุมฺหิ, อมูสุฯ</p>


<p>  ฯ</p>


<p>นปุํสเก อํ, สิสุ อมุสฺส เตหิ สห อทุํ โหติ วาฯ</p>


<p>อมุํ จิตฺตํ, อทุํ จิตฺตํ, อมูนิ, อมุํ, อทุํ, อมูนิฯ เสสํ ปุลฺลิงฺคสมํฯ ‘สกเตฺถ’ติ สุเตฺตน กปจฺจเย กเต สพฺพาทิรูปํ นตฺถิฯ อมุกา กญฺญา, อมุกา, อมุกาโยฯ อมุโก ปุริโส, อมุกา ปุริสาฯ อมุกํ จิตฺตํ, อมุกานิ จิตฺตานิ อิจฺจาทิฯ</p>


<p> ฯ</p>


<p>เก ปเร อมุสฺส มสฺส โส โหติ วาฯ</p>


<p>อสุกา อิตฺถี, อสุกา, อสุกาโยฯ อสุโก ปุริโส, อสุกา ปุริสาฯ อสุกํ กุลํ, อสุกานิ กุลานิฯ สพฺพํ กญฺญา, ปุริส, จิตฺตสมํฯ</p>


<p>‘อิตฺถิยมตฺวา’ติ เอตฺถ ‘อิตฺถิยํ อา’ติ วิภตฺตสุเตฺตน กิํสทฺทโต อิตฺถิยํ อาปจฺจโยฯ</p>


<p>  ฯ</p>


<p>สเพฺพสุ  วิภตฺติปจฺจเยสุ กิํสฺส โก โหติฯ</p>


<p>กา อิตฺถี, กา, กาโย, กํ, กา, กาโย, กาย, กสฺสา อิจฺจาทิ สพฺพสมํฯ โก ปุริโส, เก ปุริสา, กํ, เก, เกน, เกหิ, เกภิ, กสฺสฯ</p>


<p> ฯ</p>


<p>อนิตฺถิลิเงฺค ส, สฺมิํสุ กิํสทฺทสฺส กิ โหติ วาฯ</p>


<p>กิสฺส, เกสํ, เกสานํ, กสฺมา, กมฺหา, เกหิ, เกภิ, กสฺส, กิสฺส, เกสํ, เกสานํ, กสฺมิํ, กมฺหิ, กิสฺมิํ, กิมฺหิ, เกสุฯ</p>


<p>  ฯ</p>


<p>นปุํสเก อํ, สิสุ กิํสทฺทสฺส เตหิ อํสีหิ สห กิํ โหติฯ</p>


<p>กิํ จิตฺตํ, กานิ, กิํ, กํ วา, กานิฯ เสสํ ปุลฺลิงฺคสมํฯ อิทํ ปุจฺฉนตฺถสฺส สุทฺธกิํสทฺทสฺส รูปํฯ</p>


<p>‘จิ’อิตินิปาเตน ยุเตฺต ปน เอกจฺจตฺถํ วา อปฺปตฺถํ วา วทติฯ กาจิ อิตฺถี, กาจิ อิตฺถิโย, กิญฺจิ อิตฺถิํ, กาจิ, กายจิ, กาหิจิ, กายจิ, กสฺสาจิ, กาสญฺจิ, กุโตจิ, กาหิจิฯ สตฺตมิยํ - กายจิ, กตฺถจิ, กาสุจิฯ</p>


<p>โกจิ ปุริโส, เกจิ, กิญฺจิ, เกจิ, เกนจิ, เกหิจิ, กสฺสจิ, เกสญฺจิ, กิสฺมิญฺจิ, กิมฺหิจิ, กตฺถจิ, เกสุจิฯ</p>


<p>กิญฺจิ กุลํ, กานิจิ กุลานิ, กิญฺจิ, กานิจิฯ เสสํ ปุลฺลิงฺคสมํฯ</p>


<p>ปุน  ยสเทฺทน ยุเตฺต สกลตฺถํ วทติฯ ยา กาจิ อิตฺถี, ยากาจิ อิตฺถิโยฯ</p>


<p>โย โกจิ ปุริโส, เย เกจิ, ยํ กิญฺจิ, เย เกจิ เยน เกนจิ, เยหิ เกหิจิ, ยสฺส กสฺสจิ, เยสํ เกสญฺจิ ยโต กุโตจิ, เยหิ เกหิจิ, ยสฺส กสฺสจิ, เยสํเกสญฺจิ, ยสฺมิํ กิสฺมิญฺจิ, ยมฺหิ กิมฺหิจิ, ยตฺถ กตฺถจิ, เยสุ เกสุจิฯ</p>


<p>ยํ กิญฺจิจิตฺตํ, ยานิ กานิจิ, ยํ กิญฺจิ, ยานิ กานิจิฯ เสสํ ปุลฺลิงฺคสมํฯ</p>


<h3>สงฺขฺยาราสิ</h3>
<p>เอกสโทฺท สงฺขฺยเตฺถ ปวโตฺต เอกวจนโนฺตว, อญฺญเตฺถ ปวโตฺต เอกพหุวจนโนฺตฯ</p>


<p>ตตฺถ สงฺขฺยเตฺถ – เอกา อิตฺถี, เอกํ, เอกาย, เอกิสฺสา อิจฺจาทิฯ ปุนฺนปุํสเกสุ เอกวจเนสุ ปุริส, จิตฺตรูปเมวฯ</p>


<p>อญฺญเตฺถ – เอกา อิตฺถี, เอกา อิตฺถิโย, เอกํ, เอกา, เอกาย, เอกิสฺสา, เอกาหิ, เอกาภิ อิจฺจาทิฯ</p>


<p>เอโก ปุริโส, เอเก, เอกํ, เอเก, เอเกน, เอเกหิ, เอเกภิ, เอกสฺส, เอเกสํ, เอเกสานํฯ ปุลฺลิงฺค สพฺพสมํฯ</p>


<p>เอกํ กุลํ, เอกานิ กุลานิ, เอกํ กุลํ, เอกานิ กุลานิฯ เสสํ ปุลฺลิงฺคสมํฯ</p>


<p>กปจฺจเย ปเร สพฺพาทิรูปํ นตฺถิฯ</p>


<p>‘‘เอกิกา สยเน เสตุ, ยา เต อเมฺพ อวาหริ ฯ เอกากินี คหฎฺฐาหํ, มาตุยา ปริโจทิตา’’ติ  ปาฬิ, เอกโก ปุริโส, เอกกํ, เอกเกนฯ เอกกํ กุลํ อิจฺจาทิ เอกวจนนฺตเมว, เอกกานํ พหุเตฺต วตฺตเพฺพ เทฺว เอกกา, เทฺว เอกเก , ทฺวีหิ เอกเกหีติ ลพฺภติฯ ‘‘ปญฺจาโล จ วิเทโห จ, อุโภ เอกา ภวนฺตุ เต’’ติ ปาฬิฯ อิมินา นเยน พหุวจนมฺปิ ลพฺภติฯ ‘เอกา’ติ มิสฺสกาฯ</p>


<p>ปฎิเสธยุเตฺต ปน อเนกา อิตฺถิโย, อเนกาสํ อิตฺถีนํฯ อเนเก ปุริสา, อเนเกสํ ปุริสานํฯ อเนกานิ กุลานิ, อเนเกสํ กุลานํฯ ปาฬิยํ ปน ‘‘เนกานิ ธญฺญคณานิ, เนกานิ เขตฺตคณานิ, เนกานํ ธญฺญคณานํ, เนกานํ เขตฺตคณาน’’นฺติปิ อตฺถิฯ</p>


<p>เอกจฺจ, เอกจฺจิย, กติ, พหุสทฺทาปิ อิธ วตฺตพฺพาฯ เอกจฺจา อิตฺถี, เอกจฺจา, เอกจฺจาโยติ สพฺพํ กญฺญาสมํฯ</p>


<p>เอกโจฺจ ปุริโสฯ</p>


<p>  ฯ</p>


<p>อการเนฺตหิ เอกจฺจาทีหิ โยนํ เฎ โหติฯ</p>


<p>เอกเจฺจ ปุริสา, เอกเจฺจ ปุริเสฯ เสสํ ปุริสสมํฯ อาทิสเทฺทน อเปฺปกจฺจ, เอกติย, อุภาทโย สงฺคยฺหนฺติฯ อเปฺปกเจฺจ ปุริสา, เอกติเย ปุริสา, อุเภ ปุริสาฯ</p>


<p>เอกจฺจํ จิตฺตํฯ</p>


<p> ฯ</p>


<p>เอกจฺจาทีหิ นิสฺส ฎา น โหติฯ</p>


<p>เอกจฺจานิ จิตฺตานิฯ เสสํ จิตฺตสมํฯ</p>


<p>เอกจฺจิย, เอกเจฺจยฺย, เอกติยสทฺทา กญฺญา, ปุริส, จิตฺตนยาฯ ‘‘อิตฺถีปิ หิ เอกจฺจิยา, เสยฺยา โปส ชนาธิป ฯ สจฺจํ กิเรวมาหํสุ, นรา เอกจฺจิยา อิธฯ กฎฺฐํ นิปฺลวิตํ เสโยฺย, น เตฺวเวกจฺจิโย  นโร’’ติ  จ ‘‘ปริวาริตา มุญฺจเร เอกเจฺจยฺยา’’ติ จ ‘‘น วิสฺสเส เอกติเยสู’’ติ จ ปาฬี – ตตฺถ ‘นิปฺลวิต’นฺติ อุทกโต อุพฺภตํฯ</p>


<p>กติสโทฺท พหุวจนโนฺตวฯ</p>


<p>  ฯ</p>


<p>กติมฺหา โยนํ ฎิ โหติฯ</p>


<p>กติ อิตฺถิโย, กติ ปุริสา, กติ ปุริเส, กติ จิตฺตานิฯ กติหิ อิตฺถีหิ, กติหิ ปุริเสหิ, กติหิ จิเตฺตหิฯ</p>


<p>  ฯ</p>


<p>นํมฺหิ พหุ, กตีนํ อเนฺต นุก โหติฯ</p>


<p>กตินฺนํ อิตฺถีนํ, กตินฺนํ ปุริสานํ, กตินฺนํ จิตฺตานํ, อยํ นาคโม พหุลํ น โหติ, ‘กตินํ ติถีนํ ปูรณี กติมี’ติ จ ทิสฺสติฯ ‘‘พหูนํ วสฺสสตานํ, พหูนํ วสฺสสหสฺสาน’’นฺติ จ ‘‘พหูนํ กุสลธมฺมานํ, พหูนํ อกุสลธมฺมาน’’นฺติ จ ‘‘พหูนํ วต อตฺถาย, อุปฺปชฺชิํสุ ตถาคตา’’ติ  จ ปาฬีฯ</p>


<p>กติสุ อิตฺถีสุ, กติสุ ปุริเสสุ, กติสุ จิเตฺตสุฯ</p>


<p>พหุสเทฺท ทฺวีสุ นํวจเนสุ พหุนฺนํ, พหุนฺนนฺติ วตฺตพฺพํฯ เสสํ เธนุ, ภิกฺขุ, อายุสทิสํฯ</p>


<p>กปจฺจเย กญฺญา, ปุริส, จิตฺตสทิสํ, พหู อิตฺถิโย, พหุกา อิตฺถิโยฯ พหู ปุริสา, พหโว ปุริสา, พหุกา ปุริสาฯ พหูนิ จิตฺตานิ, พหุกานิ จิตฺตานิ อิจฺจาทินา วตฺตพฺพํฯ พหูนํ  สมุทายาเปกฺขเน สติ เอกวจนมฺปิ ลพฺภติ, ‘‘พหุชนสฺส อตฺถาย พหุชนสฺส หิตาย, พหุโน ชนสฺส อตฺถาย หิตายา’’ติ  ปาฬิฯ</p>


<p>อุภสโทฺท พหุวจนโนฺตว, ‘อุภโคหิ โฎ’ติ โยนํ โฎ, อุโภ อิตฺถิโย, ปุริสา, กุลานิ คจฺฉนฺติ, อุโภ อิตฺถิโย, ปุริสา, กุลานิ ปสฺสติฯ</p>


<p>  ฯ</p>


<p>สุ, หิสุ อุภสฺส อโนฺต โอ โหติฯ</p>


<p>อุโภหิ, อุโภสุฯ</p>


<p>  ฯ</p>


<p>อุภมฺหา นํวจนสฺส อินฺนํ โหติฯ</p>


<p>อุภินฺนํฯ สพฺพตฺถ อิตฺถิ, ปุริส, กุเลหิ โยเชตพฺพํฯ</p>


<p>  ฯ</p>


<p>โยสุ สวิภตฺติสฺส ทฺวิสฺส ทุเว, เทฺว โหนฺติฯ ‘ทฺวินฺน’นฺติ วจนํ ทฺวิสฺส พหุวจนนฺตนิยมตฺถํฯ</p>


<p>เทฺว อิตฺถิโย, เทฺว ปุริสา, เทฺว ปุริเส, เทฺว จิตฺตานิ, ทุเว อิตฺถิโย, ทุเว ปุริสา, ทุเว ปุริเส, ทุเว จิตฺตานิ, ทฺวีหิ, ทฺวีภิฯ</p>


<p>  ฯ</p>


<p>นํมฺหิ  ปเร ทฺวาทีนํ อฎฺฐารสนฺตานํ สตฺตรสนฺนํ สงฺขฺยานํ อเนฺต นุก โหติฯ อุ-กาโร อุจฺจารณโตฺถฯ กานุพนฺธํ ทิสฺวา อเนฺตติ ญายติฯ</p>


<p>ทฺวินฺนํฯ</p>


<p>  ฯ</p>


<p>นํมฺหิ สวิภตฺติสฺส ทฺวิสฺส ทุวินฺนํ โหติ วาฯ</p>


<p>ทุวินฺนํ, ทฺวีหิ, ทฺวีภิ, ทฺวินฺนํ, ทุวินฺนํ, ทฺวีสุฯ มหาวุตฺตินา สุมฺหิ ทุเว โหติ, นาคสฺส ทุเวสุ ทเนฺตสุ นิมฺมิตา , จกฺกานิ ปาเทสุ ทุเวสุ วินฺทติ ฯ เอวญฺจ สติ ทุเวหิ, ทุเวภีติปิ สิทฺธเมว โหติ, อยํ ทฺวิสโทฺท อุภสโทฺท วิย อลิโงฺคฯ</p>


<p>  ฯ</p>


<p>อิตฺถิยํ โยสุ สวิภตฺตีนนฺติ, จตุนฺนํ ติโสฺส, จตโสฺส โหนฺติฯ</p>


<p>ติโสฺส อิตฺถิโย, จตโสฺส อิตฺถิโยฯ</p>


<p>มหาวุตฺตินา หิสุ จ ติสฺส, จตสฺสา โหนฺติ, ‘‘ติเสฺสหิ จตเสฺสหิ ปริสาหิ, จตเสฺสหิ สหิโต โลกนายโก’’ติ ปาฬีฯ ตีหิ, ตีภิ อิตฺถีหิ, จตูหิ, จตูภิ, จตุพฺภิ อิตฺถีหิฯ</p>


<p>  ฯ</p>


<p>อิตฺถิยํ นํมฺหิติ, จตุนฺนํ ติสฺส, จตสฺสา โหนฺติฯ</p>


<p>ติสฺสนฺนํ  อิตฺถีนํ, จตสฺสนฺนํ อิตฺถีนํ, ติณฺณํ อิตฺถีนํ, จตุนฺนํ อิตฺถีนํ, สมโณ โคตโม จตุนฺนํ ปริสานํ สกฺกโต โหติ, จตุนฺนํ ปริสานํ ปิโย โหติ มนาโปติ , ติเสฺสหิ, จตเสฺสหิ, ตีหิ, ตีภิ, จตูหิ, จตูภิ, จตุพฺภิ, ติสฺสนฺนํ, จตสฺสนฺนํ, ติณฺณํ, จตุนฺนํ, ตีสุ, จตูสุฯ</p>


<p>ปาฬิยํ ‘‘จตเสฺสหี’’ติ ทิฎฺฐตฺตา ติเสฺสสุ, จตเสฺสสูติปิ ทิฎฺฐเมว โหติฯ</p>


<p>  ฯ</p>


<p>ปุลฺลิเงฺค โยสุ สวิภตฺตีนนฺติ, จตุนฺนํ ตโย, จตฺตาโร โหนฺติฯ</p>


<p>ตโย ปุริสา, ตโย ปุริเส, จตฺตาโร ปุริสา, จตฺตาโร ปุริเสฯ</p>


<p>  ฯ</p>


<p>ปุเม สวิภตฺติสฺส จตุสทฺทสฺส จตุโร โหติฯ</p>


<p>จตุโร ปุริสา, จตุโร ปุริเสฯ กถํ จตุโร นิมิเตฺต นาทสฺสิํ, จตุโร ผลมุตฺตเมติ? ‘‘ลิงฺควิปลฺลาสา’’ติ วุตฺติยํ วุตฺตํ, ตีหิ, ตีภิ, จตูหิ, จตูภิ, จตุพฺภิฯ</p>


<p>  ฯ</p>


<p>ฌสญฺญมฺหา ติมฺหา นํวจนสฺส อิณฺณํ, อิณฺณนฺนํ โหนฺติฯ</p>


<p>ติณฺณํ, ติณฺณนฺนํ, จตุนฺนํ, ตีหิ, ตีภิ, จตูหิ, จตูภิ, จตุพฺภิ, ติณฺณํ, ติณฺณนฺนํ, จตุนฺนํ, ตีสุ, จตูสุฯ</p>


<p>  ฯ</p>


<p>นปุํสเก  โยสุ สวิภตฺตีนนฺติ, จตุนฺนํ ตีณิ, จตฺตาริ โหนฺติฯ</p>


<p>ตีณิ จิตฺตานิ, จตฺตาริ จิตฺตานิฯ เสสํ ปุลฺลิงฺคสมํฯ</p>


<p>วจนสิลิฎฺฐเตฺต ปน สติ วิสทิสลิงฺควจนานมฺปิ ปทานํ อญฺญมญฺญสํโยโค โหติ, จตฺตาโร สติปฎฺฐานา , จตฺตาโร สมฺมปฺปธานา , ตโยมหาภูตา, ตโย มหาภูเต , สเพฺพ มาลา อุเปนฺติ มํ , สเพฺพ กญฺญา อุเปนฺติ มํ , สเพฺพ รตนา อุเปนฺติ มํ , สเพฺพ ยานา อุเปนฺติ มํ , อวิชฺชาย สติ สงฺขารา โหนฺติ, สงฺขาเรสุ สติ วิญฺญาณํ โหติ  อิจฺจาทิฯ</p>


<p>คาถาสุ วิปลฺลาสาปิ พหุลํ ทิสฺสนฺติ, อเญฺญ ธมฺมานิ เทเสนฺติ, เอวํ ธมฺมานิ สุตฺวาน, สตญฺจ ธมฺมานิ สุกิตฺติตานิ สุตฺวา, อตฺถานิ จินฺตยิตฺวาน, อุตฺตมตฺถานิ ตยิ ลภิมฺหา, กิํ ตฺวํ อตฺถานิ ชานาสิ, อิเจฺฉยฺยามิ ภเนฺต สตฺตปุตฺตานิ, สิวิปุตฺตานิ อวฺหย , ปุตฺตทารานิ โปเสนฺติ, พลีพทฺทานิ โสฬส อิจฺจาทิฯ</p>


<p>อิธ เสสสงฺขฺยานามานิ ทีปิยเนฺตฯ</p>


<p>  ฯ</p>


<p>ปญฺจาทีหิ อฎฺฐารสเนฺตหิ สงฺขฺยาสเทฺทหิ โยนํ ฎ โหติฯ</p>


<p>ปญฺจ อิตฺถิโย, ปญฺจ ปุริสา, ปุริเส, ปญฺจ จิตฺตานิ, ฉ อิตฺถิโยฯ</p>


<p>ฬาคเม  ปน ‘‘อิตฺถิภาวา น มุจฺจิสฺสํ, ฉฬานิ คติโย อิมา’’ติ ปาฬิฯ</p>


<p>ฉ ปุริสา, ฉ ปุริเส, ฉ จิตฺตานิฯ เอวํ สตฺต, อฎฺฐ, นว, ทส, เอกาทส…เป.… อฎฺฐารสฯ</p>


<p>  ฯ</p>


<p>สุ, นํ, หิสุ ปญฺจาทีนํ จุทฺทสนฺนํ อสฺส อตฺตเมว โหติ, น เอตฺตํ วา ทีฆตฺตํ วา โหติฯ</p>


<p>ปญฺจหิ, ปญฺจนฺนํ, ปญฺจสุ, ฉหิ, ฉนฺนํ, ฉสุ, สตฺตหิ, สตฺตนฺนํ, สตฺตสุ, อฎฺฐหิ, อฎฺฐนฺนํ, อฎฺฐสุ, นวหิ, นวนฺนํ, นวสุ, ทสหิ, ทสนฺนํ, ทสสุ, เอกาทสหิ, เอกาทสนฺนํ, เอกาทสสุ…เป.… อฎฺฐารสหิ, อฎฺฐารสนฺนํ, อฎฺฐารสสุฯ</p>


<p>เอเต สเพฺพ อลิงฺคา พหุวจนนฺตา เอวฯ</p>


<p>‘อิตฺถิยมตฺวา’ติ วีส, ติํส, จตฺตาลีส, ปญฺญาเสหิ อาปจฺจโย, มหาวุตฺตินา สิมฺหิ รโสฺส สิโลโป จ, ‘นิคฺคหีต’นฺติ วิกเปฺปน นิคฺคหีตาคโม, วิกเปฺปน อํโลโป, นาทีนํ เอกวจนานํ ยาเทโส, วีส อิตฺถิโย, วีสํ อิตฺถิโย, วีส ปุริสา, วีสํ ปุริสา, วีส ปุริเส, วีสํ ปุริเส, วีส จิตฺตานิ, วีสํ จิตฺตานิ, วีสาย อิตฺถีหิ กมฺมํ กตํ, วีสาย ปุริเสหิ กมฺมํ กตํ, วีสาย กุเลหิ กมฺมํ กตํ, วีสาย อิตฺถีนํ, ปุริสานํ, กุลานํ, สตฺตมิยํ วีสาย อิตฺถีสุ, ปุริเสสุ, กุเลสุฯ</p>


<p>ติปจฺจเย วีสติ, ติํสติสทฺทาปิ สฎฺฐิ, สตฺตติ, อสีติ, นวุติสทฺทา วิย นิจฺจํ อิตฺถิ ลิเงฺคกวจนนฺตา เอว, สิ, อํโลโป, วีสติ อิตฺถิโย, วีสติ ปุริสา, ปุริเส, วีสติ กุลานิ, วีสติยา อิตฺถีหิ, อิตฺถีนํ, ปุริเสหิ, ปุริสานํ, กุเลหิ, กุลานํ , วีสติยา, วีสติยํ อิตฺถิ, ปุริส, กุเลสุ, เอวํ ยาวนวุติยา เวทิตพฺพาฯ วคฺคเภเท ปน สติ พหุวจนมฺปิ วิกเปฺปน ทิสฺสติ, เทฺว วีสติโย อิจฺจาทิฯ</p>


<p>สตํ, สหสฺสํ, ทสสหสฺสํ, สตสหสฺสํ, ทสสตสหสฺสนฺติ อิเม นปุํสกลิงฺคาเยวฯ สเงฺขฺยยฺยปธาเน ปน อิตฺถิลิเงฺค วตฺตเพฺพ สหสฺสี, ทสสหสฺสี, สตสหสฺสีติ อิตฺถิลิงฺคํ ภวติฯ วคฺคเภเท ปน เทฺว สตานิ, ตีณิ สตานิ, เทฺว สหสฺสานิ, ตีณิ สหสฺสานิ อิจฺจาทีนิ ภวนฺติฯ โกฎิ, ปโกฎิ, โกฎิปโกฎิ, อโกฺขภิณีสทฺทา อิตฺถิลิงฺคา เอวฯ เสสํ สพฺพํ ยาวอสเงฺขฺยยฺยา นปุํสกเมวฯ</p>


<p>สหสฺสํ  นาม, ทสสหสฺสํ  นาม, สตสหสฺสํ  นามฯ</p>


<p>ทุวิธํ ปธานํ สงฺขฺยาปธานํ, สเงฺขฺยยฺยปธานญฺจฯ ปุริสานํ วีสติ โหติ, ปุริสานํ นวุติ โหติ, ปุริสานํ สตํ โหติ, สหสฺสํ โหติ อิจฺจาทิ  นาม, วีสติ ปุริสา, นวุติ ปุริสา, สตํ ปุริสา, สหสฺสํ ปุริสา อิจฺจาทิ  นามฯ</p>


<p>เอตฺถปิ วีสติสโทฺท อิตฺถิลิเงฺคกวจโน เอวฯ สต, สหสฺสสทฺทา นปุํสเกกวจนา เอวฯ สงฺขฺยาสทฺทานํ ปน ปทวิธานญฺจ คุณวิธานญฺจ สมาสกเณฺฑ อาคมิสฺสติฯ</p>

</p>


<p>  ฯ</p>


<p>สิมฺหิ สวิภตฺติสฺส อมฺหสฺส อหํ โหติฯ</p>


<p>อหํ คจฺฉามิฯ</p>


<p>  ฯ</p>


<p>โยสุ  สวิภตฺติสฺส อมฺหสฺส กเมน มยํ, อสฺมา โหนฺติ วาฯ</p>


<p>มยํ คจฺฉาม, อเสฺม ปสฺสามิฯ</p>


<p>ปเกฺข –</p>


<p>‘โยนเมฎ’ อิติ วิธิ, อเมฺห คจฺฉามฯ</p>


<p>  ฯ</p>


<p>สิมฺหิ จ อํมฺหิ จ สวิภตฺติสฺส ตุมฺหสฺส ตุวํ, ตฺวํ โหนฺติฯ</p>


<p>ตุวํ พุโทฺธ ตุวํ สตฺถา, ตุวํ มาราภิภู มุนิ , ตฺวํ โน สตฺถา อนุตฺตโร, ตุเมฺห คจฺฉถ, ตุวํ ปสฺสติ, ตฺวํ ปสฺสติฯ</p>


<p>  ฯ</p>


<p>อํมฺหิ สวิภตฺตีนํ ตุมฺหา’มฺหานํ ตํ, มํ, ตวํ, มมํ โหนฺติฯ</p>


<p>มํ ปสฺสติ, มมํ ปสฺสติ, ตํ ปสฺสติ, ตวํ ปสฺสติ, อเมฺห ปสฺสติ, ตุเมฺห ปสฺสติฯ</p>


<p>  ฯ</p>


<p>ทุติยาโยมฺหิ สวิภตฺตีนํ ตุมฺหา’มฺหานํ งานุพนฺธา อํ, อากํอาเทสา โหนฺติ วาฯ</p>


<p>อมฺหํ, อมฺหากํ ปสฺสติ, ตุมฺหํ, ตุมฺหากํ ปสฺสติฯ</p>


<p>  ฯ</p>


<p>นา , สฺมาสุ สวิภตฺตีนํ ตุมฺหา’มฺหานํ ตยา, มยา โหนฺติฯ</p>


<p>มยา กตํ, ตยา กตํ, มยา อเปติ, ตยา อเปติฯ</p>


<p>  ฯ</p>


<p>ตยา, ตยีนํ ตสฺส ตฺว โหติ วาฯ</p>


<p>ตฺวยา กตํ, ตฺวยา อเปติ, อเมฺหหิ กตํ, ตุเมฺหหิ กตํฯ</p>


<p>  ฯ</p>


<p>สมฺหิ สวิภตฺตีนํ ตุมฺหา’มฺหานํ ตวาทโย โหนฺติฯ</p>


<p>มม ทียเต, มยฺหํ ทียเต, ตว ทียเต, ตุยฺหํ ทียเตฯ</p>


<p>  ฯ</p>


<p>นํ, เสสุ สวิภตฺติสฺส อมฺหสฺส กเมน อสฺมากํ, มมํ โหนฺติฯ</p>


<p>มมํ ทียเต, อสฺมากํ ทียเตฯ</p>


<p>  ฯ</p>


<p>นํมฺหิ สวิภตฺตีนํ ตุมฺหา’มฺหานํ งานุพนฺธา อํ, อากํอาเทสา โหนฺติ วาฯ</p>


<p>อมฺหํ ทียเต, อมฺหากํ ทียเต, ตุมฺหํ ทียเต, ตุมฺหากํ ทียเตฯ ปญฺจมิยํ มยา, ตยา, ตฺวยา, ปุเพฺพ วุตฺตาวฯ</p>


<p> ฯ</p>


<p>สฺมามฺหิ  สวิภตฺติสฺส ตุมฺหสฺส ตฺวมฺหา โหติฯ</p>


<p>ตฺวมฺหา อเปติ, อเมฺหหิ, ตุเมฺหหิ, มม, มมํ, มยฺหํ, ตว, ตุยฺหํ, อมฺหํ, อมฺหากํ, อสฺมากํ, ตุมฺหํ, ตุมฺหากํฯ</p>


<p>  ฯ</p>


<p>สฺมิํมฺหิ สวิภตฺตีนํ ตุมฺหา’มฺหานํ ตยิ, มยิ โหนฺติฯ</p>


<p>ตยิ, มยิ, ตฺวเตฺต ตฺวยิ, อเมฺหสุ, ตุเมฺหสุฯ</p>


<p>  ฯ</p>


<p>สุมฺหิ อมฺหสฺส อสฺมา โหติฯ</p>


<p>อสฺมาสุฯ</p>


<p>มหาวุตฺตินา โย, หิสุ อมฺหสฺส อสฺมาเทโส, โยนํ เอตฺตญฺจ, อสฺมา คจฺฉาม, อเสฺม ปสฺสติ, อสฺมาหิ กตํ, อสฺมากํ ทียเต, อสฺมาหิ อเปติ, อสฺมากํ ธนํ, อสฺมาสุ ฐิตํฯ ‘‘อสฺมาภิชปฺปนฺติ ชนา อเนกา’’ติ  ปาฬิ-อเสฺม อภิชปฺปนฺติ ปเตฺถนฺตีติ อโตฺถฯ ‘‘อสฺมาภิ ปริจิโณฺณสิ, เมตฺตจิตฺตา หิ นายกา’’ติ  เถรีปาฬิ – ‘ปริจิโณฺณ’ติ ปริจาริโตฯ</p>


<p>จตุตฺถิยํ อสฺมากํ อธิปนฺนานํ, ขมสฺสุ ราชกุญฺชร  – ‘อธิปนฺนาน’นฺติ ทุกฺขาภิภูตานํฯ</p>


<p>ฉฎฺฐิยํ เอสสฺมากํ กุเล ธโมฺม , เอสา อสฺมากํ ธมฺมตาฯ</p>


<p>สตฺตมิยํ ยํ กิจฺจํ ปรเม มิเตฺต, กตมสฺมาสุ ตํ ตยาฯ ปตฺตา นิสฺสํสยํ ตฺวมฺหา, ภตฺติรสฺมาสุ ยา ตว  – ตตฺถ ‘ยํ  กิจฺจ’นฺติ ยํ กมฺมํ กตฺตพฺพํ, ตว อสฺมาสุ ยา ภตฺติ, ตาย มยํ ตฺวมฺหา นิสฺสํสยตํ ปตฺตาติ อโตฺถฯ</p>


<p>  ฯ</p>


<p>อปาทาทิมฺหิ ปวตฺตานํ ปทโต ปเรสํ เอกวาเกฺย ฐิตานํ ตุมฺหา’มฺหานํ วิธิ โหติฯ อธิการสุตฺตมิทํฯ</p>


<p>  ฯ</p>


<p>ปญฺจมีวชฺชิเตสุ โย, นํ, หิสุ ปเรสุ อปาทาโทปวตฺตานํ ปทโต ปเรสํ เอกวาเกฺย ฐิตานํ สวิภตฺตีนํ ตุมฺหา’มฺหสทฺทานํ โว, โน โหนฺติ วาฯ</p>


<p>คจฺฉถ โว, คจฺฉถ ตุเมฺห, คจฺฉาม โน, คจฺฉาม อเมฺห, ปเสฺสยฺย โว, ปเสฺสยฺย ตุเมฺห, ปเสฺสยฺย โน, ปเสฺสยฺย อเมฺห, ทียเต โว, ทียเต ตุมฺหากํ, ทียเต โน, ทียเต อมฺหากํ, ธนํ โว, ธนํ ตุมฺหากํ, ธนํ โน, ธนํ อมฺหากํ, กตํ โว ปุญฺญํ, กตํ ตุเมฺหหิ ปุญฺญํ, กตํ โน ปุญฺญํ, กตํ อเมฺหหิ ปุญฺญํฯ</p>


<p>อปญฺจมฺยาติ กิํ? นิสฺสฎํ ตุเมฺหหิ, นิสฺสฎํ อเมฺหหิฯ</p>


<p>อปาทาโทเตฺวว? พลญฺจ ภิกฺขูนมนุปฺปทินฺนํ, ตุเมฺหหิ ปุญฺญํ ปสุตํ อนปฺปกํ ฯ</p>


<p>ปทโตเตฺวว? ตุเมฺห คจฺฉถ, อเมฺห คจฺฉามฯ</p>


<p>เอกวาเกฺยเตฺวว? เทวทโตฺต ติฎฺฐติ คาเม, ตุเมฺห ติฎฺฐถ นคเรฯ</p>


<p>สวิภตฺตีนเนฺตฺวว? อรหติ ธโมฺม ตุมฺหาทิสานํฯ</p>


<p>  ฯ</p>


<p>นา , เสสุ ตาทิสานํ สวิภตฺตีนํ ตุมฺห, อมฺหสทฺทานํ เต, เม โหนฺติ วาฯ</p>


<p>กตํ เต ปุญฺญํ, กตํ ตยา ปุญฺญํ, กตํ เม ปุญฺญํ, กตํ มยา ปุญฺญํ, ทินฺนํ เต วตฺถํ, ทินฺนํ ตุยฺหํ วตฺถํ, ทินฺนํ เม วตฺถํ, ทินฺนํ มยฺหํ วตฺถํ, อิทํ เต รฎฺฐํ, อิทํ ตว รฎฺฐํ, อิทํ เม รฎฺฐํ, อิทํ มม รฎฺฐํฯ</p>


<p>  ฯ</p>


<p>อนฺวาเทสฎฺฐาเน ตุมฺหา’มฺหสทฺทานํ โว, โน, เต, เมอาเทสา นิจฺจํ ภวนฺติ ปุนพฺพิธานาฯ</p>


<p>คาโม ตุมฺหากํ ปริคฺคโห, อโถ นครมฺปิ โว ปริคฺคโหฯ เอวํ เสเสสุฯ</p>


<p>  ฯ</p>


<p>สํวิชฺชติ ปุพฺพปทํ อสฺสาติ สปุพฺพํ, สปุพฺพา ปฐมนฺตปทมฺหา ปเรสํ สวิภตฺตีนํ ตุมฺหา’มฺหสทฺทานํ โว, โน, เต, เมอาเทสา วิกเปฺปน โหนฺติ อนฺวาเทสฎฺฐาเนปิฯ</p>


<p>คาเม ปโฎ ตุมฺหากํ, อโถ นคเร กมฺพลํ โว, อโถ นคเร กมฺพลํ ตุมฺหากํ วาฯ เอวํ เสเสสุฯ</p>


<p>  ฯ</p>


<p>จ, วา, ห, อห, เอวสเทฺทหิ โยเค ตุมฺหา’มฺหานํ โว, โน, เต, เมอาเทสา น โหนฺติฯ</p>


<p>คาโม  ตว จ มม จ ปริคฺคโห, คาโม ตว วา มม วา ปริคฺคโห อิจฺจาทิฯ</p>


<p>จาทิโยเคติ กิํ? คาโม จ เต ปริคฺคโห, นครญฺจ เม ปริคฺคโหฯ</p>


<p>  ฯ</p>


<p>อาโลจนํ โอโลกนํ, อาโลจนโต อญฺญสฺมิํ ทสฺสนเตฺถ ปยุชฺชมาเน ตุมฺหา’มฺหานํ โว, โน, เต, เมอาเทสา น โหนฺติฯ</p>


<p>คาโม ตุเมฺห อุทฺทิสฺส อาคโต, คาโม อเมฺห อุทฺทิสฺส อาคโต – ‘คาโม’ติ คามวาสี มหาชโนฯ</p>


<p>อนาโลจเนติ กิํ? คาโม โว ปสฺสติ, คาโม โน ปสฺสติฯ</p>


<p>  ฯ</p>


<p>อามนฺตนภูตํ ปุพฺพปทํ อสนฺตํ วิย โหติ, ปทโตติ สงฺขฺยํ น คจฺฉติฯ</p>


<p>เทวทตฺต! ตว ปริคฺคโหฯ</p>


<p>  ฯ</p>


<p>ตุลฺยาธิกรณภูเต ปเท สติ ปุพฺพํ สามญฺญวจนภูตํ อามนฺตนปทํ อสนฺตํ วิย น โหติ, ปทโตติ สงฺขฺยํ คจฺฉติฯ</p>


<p>มาณวก ชฎิล! เต ปริคฺคโหฯ</p>


<p>สามญฺญวจนนฺติ  กิํ? มาณวก เทวทตฺต! ตุยฺหํ ปริคฺคโหฯ</p>


<p>เอกเตฺถติ กิํ? เทวทตฺต! ยญฺญทตฺต! ตุมฺหากํ ปริคฺคโหฯ</p>


<p>  ฯ</p>


<p>พหูสุ ชเนสุ ปวตฺตมานํ สามญฺญวจนภูตมฺปิ อามนฺตนปทํ เอกเตฺถ ปเท สติ อสนฺตํ วิย น โหติ วาฯ</p>


<p>พฺราหฺมณา คุณวโนฺต โว ปริคฺคโห, พฺราหฺมณา คุณวโนฺต ตุมฺหากํ ปริคฺคโหฯ</p>

</p>


<h3>วิภตฺติปจฺจยนฺตราสิ</h3>
<p>อถ วิภตฺติปจฺจยา ทีปิยเนฺตฯ</p>


<p>วิภตฺยตฺถานํ โชตกตฺตา วิภตฺติฎฺฐาเน ฐิตา ปจฺจยา วิภตฺติปจฺจยาฯ</p>


<p>  ฯ</p>


<p>ปญฺจมิยา วิภตฺติยา อเตฺถ โตปจฺจโย โหติฯ</p>


<p>โตมฺหิ ทีฆานํ รโสฺส, กญฺญโต, รตฺติโต, อิตฺถิโต, เธนุโตฯ มหาวุตฺตินา โตมฺหิ มาตาปิตูนํ อิตฺตํ, มาติโต, ปิติโต, วธุโต, ปุริสโต, มุนิโต, ทณฺฑิโต , ภิกฺขุโต, สตฺถารโต, กตฺตุโต, โคตฺรภุโต, สพฺพโต, ยโต, ตโตฯ</p>


<p>อิม, เอต, กิํสเทฺทหิ โตฯ</p>


<p>  ฯ</p>


<p>อิโต, อโต, เอโตฺต, กุโตติ เอเต สทฺทา โตปจฺจยนฺตา นิปจฺจเนฺตฯ</p>


<p>อิมมฺหา อิเมหีติ วา อิโต, เอตสฺมา เอเตหีติ วา อโต, เอโตฺต, กสฺมา เกหีติ วา กุโตฯ เอตฺถ จ อิมมฺหา, อิเมหีติอาทิกํ อตฺถวากฺยํ ทิสฺวา ปกติลิงฺคํ เวทิตพฺพํฯ อิมินา สุเตฺตน อิมสฺส อิตฺตํ, เอตสฺส อตฺตํ เอตฺตญฺจ, ‘สรมฺหา เทฺว’ติ เอสรมฺหา ทฺวิตฺตํ, กิํสทฺทสฺส กุตฺตํฯ เอส นโย เสเสสุ นิปาตเนสุฯ</p>


<p>  ฯ</p>


<p>อภิอาทีหิ โต โหติ, ปุนพฺพิธานา’ปญฺจมฺยเตฺถปีติปิ สิทฺธํฯ</p>


<p>อภิโต คามํ คามสฺส อภิมุเขติ อโตฺถฯ</p>


<p>ปริโต คามํ คามสฺส สมนฺตโตติ อโตฺถฯ</p>


<p>อุภโต คามํ คามสฺส อุโภสุ ปเสฺสสูติ อโตฺถฯ</p>


<p>ปจฺฉโต, เหฎฺฐโต, อุปริโตฯ</p>


<p>  ฯ</p>


<p>อาทิปภุตีหิ อปญฺจมฺยเตฺถปิ โต โหติฯ</p>


<p>อาทิโต , มชฺฌโต, ปุรโต, ปสฺสโต, ปิฎฺฐิโต, โอรโต, ปรโต, ปจฺฉโต, ปุรตฺถิมโต, ทกฺขิณโตอิจฺจาทีสุ พหุลํ สตฺตมฺยเตฺถ ทิสฺสติฯ</p>


<p>ตถา ตติยเตฺถปิ รูปํ อตฺตโต สมนุปสฺสติ , ปญฺจกฺขเนฺธ อนิจฺจโต วิปสฺสติ อิจฺจาทิฯ</p>


<p>ยโตนิทานํ , ยตฺวาธิกรณํ, ยโตทกํ ตทาทิตฺตมิจฺจาทีสุ  ปฐมเตฺถ อิจฺฉนฺติฯ</p>


<p>อิโต เอหิ, อิโต พลาเก อาคจฺฉ, จโณฺฑ เม วายโส สขา อิจฺจาทีสุ ทุติยเตฺถฯ</p>


<p>ปรโตโฆโส, นาทิฎฺฐา ปรโต โทสํ อิจฺจาทีสุ ฉฎฺฐฺยเตฺถฯ</p>


<p>  ฯ</p>


<p>สพฺพาทินามเกหิ สพฺพนาเมหิ สตฺตมิยา อเตฺถ ตฺร, ตฺถา โหนฺติฯ</p>


<p>สพฺพสฺมิํ สเพฺพสูติ วา สพฺพตฺร, สพฺพตฺถ, สพฺพสฺสํ สพฺพาสุ วาติปิฯ เอวํ กตรตฺร, กตรตฺถ, อญฺญตฺร, อญฺญตฺถ อิจฺจาทิฯ</p>


<p>ยตฺร, ยตฺถ, ตตฺร, ตตฺถฯ</p>


<p>  ฯ</p>


<p>กตฺถ, เอตฺถ, กุตฺร, อตฺร, ตฺว, อิห, อิธาติ เอเต สทฺทาตฺถ, ตฺร,ว ห, ธาปจฺจยนฺตา สตฺตมฺยเตฺถ สิชฺฌนฺติฯ</p>


<p>กสฺมิํ เกสูติ วา กตฺถ, กุตฺร, กฺวฯ ‘กุว’นฺติปิ สิชฺฌติ, ‘‘กุวํ สตฺตสฺส การโก, กุวํ สโตฺต สมุปฺปโนฺน , กุวํ อสิสฺสํ, กุวํ ขาทิสฺส’’นฺติ ปาฬิฯ</p>


<p>เอตสฺมิํ  เอเตสูติ วา เอตฺถ, อตฺร, อิมสฺมิํ อิเมสูติ วา อิห, อิธฯ</p>


<p>  ฯ</p>


<p>สพฺพสทฺทมฺหา สตฺตมฺยเตฺถ ธิ โหติ วาฯ</p>


<p>นโม เต พุทฺธ วีร’ตฺถุ, วิปฺปมุโตฺตสิ สพฺพธิ ฯ</p>


<p>  ฯ</p>


<p>ยมฺหา สตฺตมฺยเตฺถ หิํ โหติฯ</p>


<p>ยหิํฯ</p>


<p>  ฯ</p>


<p>ตมฺหา สตฺตมฺยเตฺถ หิํ โหติ หญฺจฯ</p>


<p>ตหิํ, ตหํฯ ทุติยเตฺถปิ ทิสฺสติ ‘‘ตหํ ตหํ โอโลเกโนฺต คจฺฉตี’’ติฯ</p>


<p>  ฯ</p>


<p>กิํมฺหา สตฺตมฺยเตฺถ หิํ, ตํ โหติฯ กิํสฺส กุตฺตํ กตฺตญฺจ โหติฯ</p>


<p>กุหิํ คจฺฉติ, กุหํ คจฺฉติฯ กหํ เอกปุตฺตก กหํ เอกปุตฺตก ฯ กุหิญฺจิ, กุหิญฺจนนฺติ เทฺว จิ, จน-นิปาตนฺตา สิชฺฌนฺติฯ</p>

</p>


<p>กาลสตฺตมฺยนฺตํ  วุจฺจเตฯ</p>


<p>  ฯ</p>


<p>สพฺพ, เอก, อญฺญ, ย, ตสเทฺทหิ กาเล ทา โหติฯ</p>


<p>สพฺพสฺมิํ กาเล สพฺพทา, เอกสฺมิํ กาเล เอกทา, อญฺญสฺมิํ กาเล อญฺญทา, ยสฺมิํ กาเล ยทา, ตสฺมิํ กาเล ตทาฯ</p>


<p>  ฯ</p>


<p>เอเตปิ สตฺตมฺยเตฺถ กาเล ทา, ธุนา, ทานิปจฺจยนฺตา สิชฺฌนฺติฯ</p>


<p>กิํสฺมิํ กาเล กทา, กุทา, สพฺพสฺมิํ กาเล สทา, อิมสฺมิํ กาเล อธุนา, อิทานิฯ</p>


<p>  ฯ</p>


<p>เอเตปิ กาเล ชฺช, ชฺชุ, รหิ, รห ปจฺจยนฺตา สิชฺฌนฺติฯ</p>


<p>อิมสฺมิํ กาเล อชฺช, อิมสฺมิํ ทิวเสตฺยโตฺถฯ</p>


<p>สมาเน กาเล สชฺชุ-‘สมาเน’ติ วิชฺชมาเนฯ น หิ ปาปํ กตํ กมฺมํ, สชฺชุ ขีรํว มุจฺจติ , สชฺชุกํ ปาเหสิ – ตตฺถ ‘สชฺชู’ติ ตสฺมิํ ทิวเสฯ</p>


<p>อปรสฺมิํ กาเล อปรชฺชุ, ปุนทิวเสติ อโตฺถฯ</p>


<p>อิมสฺมิํ กาเล เอตรหิ, กิํสฺมิํ กาเล กรหฯ กุโตจิ, กฺวจิ, กตฺถจิ, กุหิญฺจิ, กทาจิ, กรหจิสทฺทา ปน จิ-นิปาตนฺตา โหนฺติ, ตถา ยโต กุโตจิ, ยตฺถ กตฺถจิ, ยทา กทาจีติฯ กิญฺจนํ, กุหิญฺจนํ, กุทาจนนฺติ จน-นิปาตนฺตาติฯ</p>

</p>


<h3>อพฺยยปทานิ</h3>
<h3>อุปสคฺคปทราสิ</h3>
<p>อถ  อพฺยยปทานิ ทีปิยเนฺตฯ</p>


<p>ฉพฺพิธานิ อพฺยยปทานิ อุปสคฺคปทํ, นิปาตปทํ, วิภตฺติปจฺจยนฺตปทํ, อพฺยยีภาวสมาสปทํ, อพฺยยตทฺธิตปทํ, ตฺวาทิปจฺจยนฺตปทนฺติฯ พฺยโย วุจฺจติ วิกาโร, นานาลิงฺควิภตฺติวจเนหิ นตฺถิ รูปพฺยโย เอเตสนฺติ อพฺยยา, อสงฺขฺยาติ จ วุจฺจนฺติฯ</p>


<p>ตตฺถ วิภตฺติปจฺจยนฺตปทโต ปุน วิภตฺตุปฺปตฺติ นาม นตฺถิฯ อพฺยยีภาวสมาสมฺหิ วิภตฺตีนํ วิธิ สมาสกเณฺฑ วกฺขติ, ตสฺมา ตานิ เทฺว ฐเปตฺวา เสสานิ จตฺตาริ อิธ วุจฺจเนฺตฯ</p>


<p>  ฯ</p>


<p>อสเงฺขฺยหิ ปเทหิ ยถารหํ สพฺพาสํ วิภตฺตีนํ โลโป โหติ, เกหิจิ ปเทหิ ปฐมาย โลโป, เกหิจิ ปเทหิ ทุติยาย โลโป…เป.… เกหิจิ สตฺตมิยา, เกหิจิ ทฺวินฺนํ, เกหิจิ ติสฺสนฺนํ…เป.… เกหิจิ สตฺตนฺนนฺติ วุตฺตํ โหติฯ</p>


<p>ตตฺถ อาวุโส, โภ, ภเนฺตอิจฺจาทีหิ อามนฺตนนิปาเตหิ อตฺถิ, นตฺถิ, สกฺกา, ลพฺภา, สิยา, สิยุํ, สาธุ, ตุณฺหีอิจฺจาทีหิ จ ปฐมาย โลโปฯ</p>


<p>จิรํ, จิรสฺสํ, นิจฺจํ, สตตํ, อภิณฺหํ, อภิกฺขณํ, มุหุตฺตํ อิจฺจาทีหิ อจฺจนฺตสํโยคลกฺขเณ ทุติยายฯ</p>


<p>ยถา, ตถา, สพฺพถา, สพฺพโส, มุสา, มิจฺฉาอิจฺจาทีหิ ตติยายฯ</p>


<p>กาตุํ, กาตเว อิจฺจาทีหิ จตุตฺถิยาฯ</p>


<p>สมนฺตา , สมนฺตโต, ทีฆโส, โอรโสอิจฺจาทีหิ ปญฺจมิยาฯ</p>


<p>ปุเร, ปุรา, ปจฺฉา, อุทฺธํ, อุปริ, อโธ, เหฎฺฐา, อนฺตรา, อโนฺต, รโห, อาวิ, หิโยฺย, สุเวอิจฺจาทีหิ สตฺตมิยา โลโปฯ</p>


<p>นโมสทฺทมฺหา ‘‘นโม เต พุทฺธ วีร’ตฺถู’’ติ เอตฺถ ปฐมายฯ ‘‘นโม กโรหิ นาคสฺสา’’ติ เอตฺถ ทุติยายฯ</p>


<p>สยํสทฺทมฺหา ‘‘กุสูโล สยเมว ภิชฺชเต’’ติ เอตฺถ ปฐมายฯ ‘‘สยํ กตํ สุขทุกฺข’’นฺติ  เอตฺถ ตติยาย, อิจฺจาทินา ยถารหวิภาโค เวทิตโพฺพฯ</p>


<p>อิติ, เอวํสเทฺทหิ ปโยคานุรูปํ สตฺตนฺนํ วิภตฺตีนํ โลปํ อิจฺฉนฺติฯ</p>


<p>อุปสเคฺคหิปิ อตฺถานุรูปํ ตํตํวิภตฺติโลโปฯ</p>


<p>รูปสิทฺธิยํ ปน ‘‘เตหิ ปฐเมกวจนเมว ภวตี’’ติ  วุตฺตํฯ</p>


<p>ตตฺถ ‘‘อภิกฺกมติ, อภิธโมฺม’’ อิจฺจาทีสุ ธาตุลิงฺคานิ อุเปจฺจ เตสํ อตฺถํ นานาปฺปการํ กโรนฺตา สชฺชนฺติ สงฺขโรนฺตีติ อุปสคฺคาฯ เต หิ กฺวจิ ตทตฺถํ วิสิฎฺฐํ กโรนฺติ ‘‘ชานาติ, ปชานาติ, สญฺชานาติ, อวชานาติ, อภิชานาติ, ปริชานาติ, สุสีโล, ทุสฺสีโล, สุวโณฺณ, ทุพฺพโณฺณ, สุราชา, ทุราชา’’ อิจฺจาทีสุฯ</p>


<p>กฺวจิ ตทตฺถํ นานาปฺปการํ กตฺวา วิภชฺชนฺติ ‘‘คจฺฉติ, อาคจฺฉติ, อุคฺคจฺฉติ, โอคจฺฉติ’’อิจฺจาทีสุฯ</p>


<p>กฺวจิ ตทตฺถํ พาเธตฺวา ตปฺปฎิวิรุเทฺธ วา ตทญฺญสฺมิํ วา อเตฺถ ตานิ โยเชนฺติฯ</p>


<p>ตตฺถ  ตปฺปฎิวิรุเทฺธ –</p>


<p>เชติ, ปราเชติ, โอมุญฺจติ, ปฎิมุญฺจติ, คิลติ, อุคฺคิลติ, นิมฺมุชฺชติ, อุมฺมุชฺชติ, ธโมฺม, อุทฺธโมฺมอิจฺจาทิฯ</p>


<p>ตทญฺญสฺมิํ –</p>


<p>ททาติ, อาททาติ, ทธาติ, วิเธติ, ปิเธติ, นิเธติ, สนฺธิยติ, สทฺทหติ, อภิธาติอิจฺจาทิฯ</p>


<p>กฺวจิ ปน ปทโสภณํ กตฺวา ตทตฺถํ อนุวตฺตนฺติ, ‘‘วิชฺชติ, สํวิชฺชติ, ลภติ, ปฎิลภติ’’ อิจฺจาทิฯ</p>


<p>เต วีสติ โหนฺติ-ป, อา, อุ, โอ, ทุ, นิ, วิ, สุ, สํ, อติ, อธิ, อนุ, อป, อปิ, อภิ, อว, อุป, ปติ, ปรา, ปริฯ</p>


<p>กจฺจายเน ปน โอสโทฺท อวการิยมตฺตนฺติ ตํ อคฺคเหตฺวา นีสทฺทํ คณฺหาติ, อิธ ปน นีสโทฺท นิสฺส ทีฆมตฺตนฺติ ตํ อคฺคเหตฺวา โอสทฺทํ คณฺหาติฯ</p>


<p>ตตฺถ ป –</p>


<p>ปการเตฺถ-ปญฺญาฯ อาทิกเมฺม-วิปฺปกตํฯ ปธาเน-ปณีตํฯ อิสฺสริเย-ปภูฯ อโนฺตภาเว-ปกฺขิตฺตํ, ปสฺสาโสฯ วิโยเค-ปวาโสฯ ตปฺปเร-ปาจริโยฯ ตทนุพเนฺธ-ปุโตฺต, ปปุโตฺต, นตฺตา, ปนตฺตาฯ ภุสเตฺถ-ปวโฑฺฒฯ สมฺภเว-ปภวติฯ ติตฺติยํ-ปหุตํ อนฺนํฯ อนาวิเล-ปสโนฺนฯ ปตฺถนายํ-ปณิธานํฯ</p>


<p>อา –</p>


<p>อภิมุเข-อาคจฺฉติฯ อุทฺธํกเมฺม-อาโรหติฯ มริยาทายํ-อาปพฺพตา เขตฺตํฯ อภิวิธิมฺหิ-อาพฺรหฺมโลกา กิตฺติสโทฺทฯ ปตฺติยํ-อาปโนฺนฯ อิจฺฉายํ-อากงฺขาฯ ปริสฺสชเน-อาลิงฺคติฯ อาทิกเมฺม-อารโมฺภฯ คหเณ-อาทียติฯ นิวาเส-อาวสโถฯ สมีเป-อาสนฺนํฯ อวฺหาเน-อามนฺตนํฯ</p>


<p>อุ –</p>


<p>อุคฺคเต-อุคฺคจฺฉติ ฯ อุทฺธํกเมฺม-อุฎฺฐาติฯ ปธาเน-อุตฺตโรฯ วิโยเค-อุปวาโสฯ สมฺภเว-อุพฺภูโตฯ อตฺถลาเภ-รูปสฺส อุปฺปาโทฯ สตฺติยํ-อุสฺสหติ คนฺตุํฯ สรูปขฺยาเน-อุเทฺทโสฯ</p>


<p>โอ –</p>


<p>อโนฺตภาเว-โอจรโก, โอโรโธฯ อโธกเมฺม-โอกฺขิโตฺตฯ นิคฺคเห-โอวาโทฯ อนฺตเร, เทเส จ-โอกาโสฯ ปาตุภาเว-โอปปาติโกฯ เยสุ อเตฺถสุ อวสโทฺท วตฺตติ, เตสุปิ โอสโทฺท วตฺตติฯ</p>


<p>ทุ –</p>


<p>อโสภเณ-ทุคฺคโนฺธฯ อภาเว-ทุพฺภิกฺขํ, ทุสฺสีโล, ทุปฺปโญฺญฯ กุจฺฉิเต-ทุกฺกฎํฯ อสมิทฺธิยํ-ทุสสฺสํฯ กิเจฺฉ-ทุกฺกรํฯ วิรูเป-ทุพฺพโณฺณ, ทุมฺมุโขฯ</p>


<p>นิ –</p>


<p>นิเสฺสเส-นิรุตฺติฯ นิคฺคเต-นิยฺยานํฯ นีหรเณ-นิทฺธารณํฯ อโนฺตปเวสเน-นิขาโตฯ อภาเว-นิมฺมกฺขิกํฯ นิเสเธ-นิวาเรติฯ นิกฺขเนฺต-นิพฺพานํฯ ปาตุภาเว-นิมฺมิตํฯ อวธารเณ-วินิจฺฉโยฯ วิภชฺชเน-นิเทฺทโสฯ อุปมายํ-นิทสฺสนํฯ อุปธารเณ-นิสาเมติฯ อวสาเน-นิฎฺฐิตํฯ เฉเก-นิปุโณฯ</p>


<p>วิ –</p>


<p>วิเสเส-วิปสฺสติฯ วิวิเธ-วิจิตฺตํฯ วิรุเทฺธ-วิวาโทฯ วิคเต-วิมโลฯ วิโยเค-วิปฺปยุโตฺตฯ วิรูเป-วิปฺปฎิสาโรฯ</p>


<p>สุ –</p>


<p>โสภเณ-สุคฺคติ ฯ สุนฺทเร-สุมโนฯ สมฺมาสทฺทเตฺถ-สุคโตฯ สมิทฺธิยํ-สุภิกฺขํฯ สุขเตฺถ-สุกโรฯ</p>


<p>สํ –</p>


<p>สโมธาเน-สนฺธิฯ สมฺมา, สมเตฺถสุ-สมาธิ, สมฺปยุโตฺตฯ สมนฺตภาเว-สํกิโณฺณฯ สงฺคเต-สมาคโม, สเงฺขเป-สมาโสฯ ภุสเตฺถ-สารโตฺตฯ สหเตฺถ-สํวาโส, สโมฺภโคฯ อปฺปเตฺถ-สมโคฺฆฯ ปภเว-สมฺภโวฯ อภิมุเข-สมฺมุขํฯ สงฺคเห-สงฺคยฺหติฯ ปิทหเน-สํวุโตฯ ปุนปฺปุนกเมฺม-สนฺธาวติ, สํสรติฯ สมิทฺธิยํ-สมฺปโนฺนฯ</p>


<p>อติ –</p>


<p>อติกฺกเม-อติโรจติ, อจฺจโย, อตีโตฯ อติกฺกเนฺต-อจฺจนฺตํฯ อติสฺสเย-อติกุสโลฯ ภุสเตฺถ-อติโกโธฯ อโนฺตกเมฺม-มญฺจํ วา ปีฐํ วา อติหริตฺวา ฐเปติฯ</p>


<p>อธิ –</p>


<p>อธิเก-อธิสีลํฯ อิสฺสเร-อธิปติ, อธิพฺรหฺมทเตฺต ปญฺจาลาฯ อุปริภาเว-อธิเสติฯ ปริภวเน-อธิภูโตฯ อชฺฌายเน-อเชฺฌติ, พฺยากรณมธีเตฯ อธิฎฺฐาเน-นวกมฺมํ อธิฎฺฐาติ, จีวรํ อธิฎฺฐาติ, อิทฺธิวิกุพฺพนํ อธิฎฺฐาติฯ นิจฺฉเย-อธิมุจฺจติฯ ปาปุณเน-โภคกฺขนฺธํ อธิคจฺฉติ, อมตํ อธิคจฺฉติฯ</p>


<p>อนุ –</p>


<p>อนุคเต-อเนฺวติฯ อนุปฺปจฺฉิเนฺน-อนุสโยฯ ปจฺฉาสทฺทเตฺถ-อนุรถํฯ ปุนปฺปุนภาเว-อนฺวฑฺฒมาสํ, อนุสํวจฺฉรํฯ โยคฺยภาเว-อนุรูปํ ฯกนิฎฺฐภาเว-อนุพุโทฺธ, อนุเถโรฯ เสสํ การกกเณฺฑ วกฺขติฯ</p>


<p>อป –</p>


<p>อปคเต-อเปติ, อปาโยฯ ครเห-อปคโพฺภ, อปสโทฺทฯ วชฺชเน-อปสาลาย อายนฺติฯ ปูชายํ-วุฑฺฒ-มปจายนฺติฯ ปทุสฺสเน-อปรชฺฌติฯ</p>


<p>อปิ –</p>


<p>สมฺภาวเน-อปิปพฺพตํ ภิเนฺทยฺย, เมรุมฺปิ วินิวิเชฺฌยฺยฯ อเปกฺขายํ-อยมฺปิ ธโมฺม อนิยโตฯ สมุจฺจเย-อิติปิ อรหํ, ฉวิมฺปิ ทหติ, จมฺมมฺปิ ทหติ, มํสมฺปิ ทหติฯ ครหายํ-อปิ อมฺหากํ ปณฺฑิตกฯ ปุจฺฉายํ-อปิ ภเนฺต ภิกฺขํ ลภิตฺถ, อปิ นุ ตุเมฺห โสตุกามาตฺถฯ</p>


<p>อภิ –</p>


<p>อภิมุเข-อภิกฺกโนฺตฯ วิสิเฎฺฐ-อภิญฺญาฯ อธิเก-อภิธโมฺมฯ อุทฺธํกเมฺม-อภิรูหติฯ กุเล-อภิชาโตฯ สารุเปฺป-อภิรูโปฯ วนฺทเน-อภิวาเทติฯ เสสํ การกกเณฺฑ วกฺขติฯ</p>


<p>อว –</p>


<p>อโธภาเค-อวกฺขิโตฺตฯ วิโยเค-อวโกกิลํ วนํฯ ปริภเว-อวชานาติฯ ชานเน-อวคจฺฉติฯ สุทฺธิยํ-โวทายติ, โวทานํฯ นิจฺฉเย-อวธารณํฯ เทเส-อวกาโสฯ เถเยฺย-อวหาโรฯ</p>


<p>อุป –</p>


<p>อุปคเม-อุปนิสีทติฯ สมีเป-อุปจาโร, อุปนครํฯ อุปปตฺติยํ-สคฺคํ โลกํ อุปปชฺชติฯ สทิเส-อุปมาณํ, อุปเมยฺยํฯ อธิเก-อุปขาริยํ โทโณฯ อุปริภาเว – อุปสมฺปโนฺน , อุปจโยฯ อนสเน-อุปวาโสฯ โทสกฺขาเน-ปรํ อุปวทติฯ สญฺญายํ-อุปธา, อุปสโคฺคฯ ปุพฺพกเมฺม-อุปกฺกโม, อุปหาโรฯ ปูชายํ-พุทฺธํ อุปฎฺฐาติฯ คยฺหากาเร-ปจฺจุปฎฺฐานํฯ ภุสเตฺถ-อุปาทานํ, อุปายาโส, อุปนิสฺสโยฯ</p>


<p>ปติ –</p>


<p>ปติคเต-ปจฺจกฺขํฯ ปฎิโลเม-ปฎิโสตํฯ ปฎิโยคิมฺหิ-ปฎิปุคฺคโลฯ นิเสเธ-ปฎิเสโธฯ นิวเตฺต-ปฎิกฺกมติฯ สทิเส-ปฎิรูปกํฯ ปฎิกเมฺม-โรคสฺส ปฎิกาโรฯ อาทาเน-ปฎิคฺคณฺหาติฯ ปฎิโพเธ-ปฎิเวโธฯ ปฎิเจฺจ-ปจฺจโยฯ เสสํ การกกเณฺฑ วกฺขติฯ</p>


<p>ปรา –</p>


<p>ปริหานิยํ-ปราภโวฯ ปราชเย-ปราชิโตฯ คติยํ-ปรายนํฯ วิกฺกเม-ปรกฺกโมฯ อามสเน-ปรามสนํฯ</p>


<p>ปริ –</p>


<p>สมนฺตภาเว-ปริวุโต, ปริกฺขิโตฺต, ปริกฺขาโรฯ ปริเจฺฉเท-ปริเญฺญยฺยํ, ปริชานาติฯ วชฺชเน-ปริหรติฯ ปริหาโรฯ อาลิงฺคเน-ปริสฺสชติฯ นิวาสเน-วตฺถํ ปริทหติฯ ปูชายํ-ปาริจริยาฯ โภชเน-ปริวิสติฯ อภิภเว-ปริภวติฯ โทสกฺขาเน-ปริภาสติฯ เสสํ การกกเณฺฑ วกฺขติฯ</p>


<p>นีสโทฺท ปน นีหรณ, นีวรณาทีสุ วตฺตติ, นีหรณํ, นีวรณํอิจฺจาทิฯ</p>

</p>


<h3>นิปาตปทราสิ</h3>
<p>นิจฺจํ  เอกรูเปน วากฺยปเถ ปตนฺตีติ ฯ ปทานํ อาทิ, มชฺฌา’วสาเนสุ นิปตนฺตีติ นิปาตาติปิ วทนฺติฯ</p>


<p>อสตฺววาจกา จาทิสทฺทา นิปาตา นามฯ เต ปน วิภตฺติยุตฺตา, อยุตฺตา จาติ ทุวิธา โหนฺติฯ ตตฺถ วิภตฺติยุตฺตา ปุเพฺพ ทสฺสิตา เอวฯ จาทโย อยุตฺตา นามฯ เต ปน อเนกสตปฺปเภทา โหนฺติฯ นิฆณฺฎุสเตฺถสุ คเหตพฺพาติฯ</p>


<h3>อพฺยยตทฺธิตปจฺจยปทราสิ</h3>
<p>อพฺยยตทฺธิตปจฺจยนฺตา นาม ยถา, ตถา, เอกธา, เอกชฺฌํ, สพฺพโส, กถํ, อิตฺถํ อิจฺจาทโยฯ เตหิ ตติยาโลโปฯ</p>


<h3>ตฺวาทิปจฺจยนฺตปทราสิ</h3>
<p>ตฺวาทิปจฺจยนฺตา นาม กตฺวา, กตฺวาน, กาตุน, กาตุํ, กาตเว, ทกฺขิตาเย, เหตุเย, อาทาย, อุปาทาย, วิเจยฺย, วิเนยฺย, สกฺกจฺจ, อาหจฺจ, อุปสมฺปชฺช, สเมจฺจ, อเวจฺจ, ปฎิจฺจ, อติจฺจ, อาคมฺม, อารพฺภอิจฺจาทโยฯ เตสุ ตฺวา, ตฺวานเนฺตหิ ปฐมาโลโปฯ ตุํ, ตเว, ตาเย, ตุเยปจฺจยเนฺตหิ จตุตฺถีโลโปติฯ</p>


<p>ธาตโว ปจฺจยา เจว, อุปสคฺคนิปาตกาฯ</p>


<p>อเนกตฺถาว เต ปฎิ-สมฺภิทา ญาณโคจราฯ</p>

</p>

</p>





