<h1>จูฬามณิทุสฺส ถุปทฺวยกถา</h1>
<p> โพธิสโตฺต ปพฺพชิตฺวา อนุกฺกเมน ราชคหํ คนฺตฺวา ตตฺถ ปิณฺฑาย จริตฺวา ปณฺฑว ปพฺพตปพฺภาเร นิสิโนฺน มคธราเชน รเชฺชน นิมนฺติยมาโน ตํ ปฎิกฺขิปิตฺวา สพฺพญฺญุตํ ปตฺวา ติสฺสวิชิตํ อาคมนตฺถายเตนคหิต ปฎิโญฺญ อาฬารํ-อุทฺทกญฺจ อุปสงฺกมิตฺวา  เตสํ สนฺติเก อธิคตวิเสเสน อปริตุโฎฺฐ ฉพฺพสฺสานิ มหาปธานํ ปทหิตฺวา วิสาข ปุณฺณม ทิวเส เสนานินิคเม สุชาตาย ทินฺนปายาสํ ปริภุญฺชิตฺวา เนรญฺชราย นทิยา สุวณฺณปาติํ ปวาเหตฺวา เนรญฺชราย ตีเร มหาวนสเณฺฑ นานาสมาปตฺตีหิ ทิวาภาคํ วิตินาเมตฺวา สายณฺห สมเย โสตฺถิเยน ทินฺนํ ติณมุฎฺฐิํ คเหตฺวา กาเฬน นาคราเชน อภิตฺถุตคุโณ โพธิมณฺฑํ อารุยฺห ติณานิฯ สตฺถริตฺวา น ตาวีมํ ปลฺลงฺกํ ภิณฺทิสฺสามิ ยาว เม อนุปาทาย อาสเวหิ จิตฺตํ วิมุจฺจิสฺสตี’’ติ ปฎิญฺญํ กตฺวา ปาจีน ทาสาภิมุโข นิสีทิตฺวา-สูริเย อนตฺถมิเตเยว มารพลํ วิธเมตฺวา ปฐมยาเม ปุเพฺพ นิวาสญาณํ มชฺฌิมยาเม จุตูปปาตญาณํ ปตฺวา ปจฺฉิมยามาวสาเน ทสพล จตุเวสารชฺชาทิ สพฺพคุณปติมณฺฑิตํสพฺพญฺญุตญาณํ ปฎิวิชฺฌิตฺวา สตฺต สตฺตาหํ โพธิสมีเปเยว วีตินาเมตฺวา อฎฺฐเม สตฺตาเห อชปาล นิโคฺรธมูเล นิสิโนฺน ธมฺมคมฺภีรตา ปจฺจเวกฺขเนน อโปฺปสฺสุกฺกตํ อาปชฺชมาโน ทสทหสฺสี มหาพฺรหฺม ปริวาเรน สหมฺปติ มหาพฺรหฺมุนา อายาจิต ธมฺมเทสโน พุทฺธจกฺขุนา โลกํ โอโลเกโนฺต พฺรหฺมุโน อเชฺฌสนํ อาทาย กสฺส นุ โข ปฐมํ ธมฺมํ เทเสยฺยนฺติ โอโลเกโนฺต อาฬารุทฺทกานํ กาลกตภาวํ ญตฺวา ปญฺจวคฺคียานํ ภิกฺขุนํ พหูปการตํ อนุสฺสริตฺวา อุฎฺฐายาสนา กาสิปุรํ คจฺฉโนฺต อนฺตรามเคฺค อุปเกน สทฺธิํ มเนฺตตฺวา อาสาฬหิปุณฺณม ทิวเส อิสิปตเน มิคทาเย ปญฺจ วคฺคิยานํ ภิกฺขุนํ วสนฎฺฐานํ ปตฺวา เต อนนุจฺฉวิเกน อาวุโส วาเทน สมุทาจรเนฺต อญฺญาเปตฺวา ธมฺมจกฺกํ ปวเตฺตโนฺต อญฺญาโกณฺฑญฺญเตฺถรปมุเข อฎฺฐารส โกฎิโย อมตปานํ ปาเยสิฯ</p>


<p>ตโต ปฎฺฐาย จตฺตาลีส สํวจฺฉรานิ ฐตฺวา จตุราสีติ ธมฺมกฺขณฺธ สหสฺสานิ เทเสตฺวา คณนปถมตีเต สเตฺต ภวกนฺตารโต สนฺตาเรตฺวา สพฺพพุทฺธกิจฺจานิ นิฎฺฐเปตฺวา กุสินารายํ อุปวตฺตเน มลฺลานํ สาลวเน ยมกสาลาน มนฺตเร อุตฺตสีสกํ ปญฺญเตฺต มญฺจเก วิสาขปุณฺณม ทิวเส ทกฺขิเณน ปเสฺสน สโต สมฺปชาโน อนุฎฺฐานเสยฺยาย นิปชฺชิฯ ตทา กิร ภควโต ปูชาย ยมกสาลา สพฺพปาลิผุลฺลา มูลโต ปฎฺฐาย ยาว อคฺคา เอกจฺฉนฺนา อเหสุํฯ น เกวลญฺจ ยมกสาลาเยว สเพฺพปิ รุกฺขสาขา สพฺพปาลิผุลฺลาว อเหสุํฯ</p>


<p>น เกวลญฺจ ตสฺมิํเยว อุยฺยาเน สกเลปิ ทสสหสฺส จกฺกวาเฬ ผลุปค รุกฺขา ผลํ คณฺหิํสุฯ สพฺพรุกฺขานํ ขเณฺธสุ ขณฺธ ปทุมานิ,  วลลีสุ วลลิปทุมานิฯ อากาเส อุโลฺลกปทุมานิ, ปถวิตลํ ภิณฺทิตฺวา ทณฺฑกปทุมานิ ปุปฺผิํสุฯ สโพฺพ มหา สมุโทฺท ปญฺจวณฺณ ปทุมสญฺฉโนฺน อโหสิ ติโยชน สหสฺสวิตฺถโต ปน หิมวา ฆนพทฺธโมรปิญฺฉกลาโป วิย นิรนฺตรํ มาลาทามควกฺขิโต วิย สุฎฺฐุ ปีเฬตฺวา อาพทฺธปุปฺผวฎํสโก วิย สุปูริต ปุปฺผจเงฺคฎกํ วิย จ อติรมณีโย อโหสิฯ</p>


<p>ยมกสาลา ภุมฺมเทวตานิ สญฺจาลิตกฺขวิณฺธฎปา ตถาคตสรีรสฺส อุปริปุปฺผานิ วิกิรนฺติฯ ทิพฺพานิปิ มณฺทารว ปุปฺผานิ อนฺตลิกฺขา ปตนฺติฯ ตานิ โหนฺติ สุวณฺณ วณฺณานิ ปณฺณจฺฉตฺตปฺปมาณานิ มหาตุมฺพมตฺตํ เรณุ คณฺหนฺติ น เกวลญฺจ มณฺทารว ปุปฺผาเนจ, อญฺญานิปิ สพฺพานิ ปาริจฺฉตฺตก ปุปฺผาทีนิ สุวณฺณวโงฺคฎกานิ รชตจโงฺคฎกานิ จ ปูเรตฺวา ปูเรตฺวา ติทส ปุเรปิ พฺรหฺมโลเกปิ ฐิตาหิ เทวตาหิ วิวิธานิ อนฺตรา อวิปฺปกิณฺณาเนว หุตฺวา อาคนฺตฺวา ปตฺตกิํชกฺข เรณุ จุเณฺณหิ ตถาคตสฺส สรีรเมว โอกีรนฺติ น เกวลญฺจ เทวตานํเยว นาค สุปณฺณ มนุสฺสานมฺปิ อุปกปฺปน จณฺทน จุณฺณานิ น เกวลญฺจ จณฺทนจุณฺณาเนว กาฬานุสารี ตคร โลหิตจณฺทนาทิ สพฺพคณฺธชาตจุณฺณานิ, หริตาลญฺชน สุวณฺณ รชต จุณฺณานิ, สพฺพคณฺธวาส วิกติโย สุวณฺณ รชตาทิสมุเคฺค ปูเรตฺวา จกฺกวาฬ มุขวฎฺฎิอาทิสุ ฐิตาหิ เทวตาหิ ปวิทฺธา อนฺตรา อวิปฺปกิริตฺวา ตถาคตเสฺสว สรีรํ โอกิรนฺติ ทิพฺพานิปิ ตุริยานิ อนฺตลิเกฺข วชฺชนฺติฯ น เกวลญฺจ ตานิเยว สพฺพานิปิ ตนฺติพทฺธ จมฺมปริโยนทฺธ สุสิราทิ เภทานิ ทสสหสฺสจกฺกวาเฬ เทว-นาคว-สุปณฺณ-มนุสฺสานํ ตุริยานิ เอกจกฺกวาเฬ สนฺนิปติตฺวา อนฺตลิเกฺข วชฺชนฺติฯ</p>


<p>วรจารณเทวตา กิร นาเมกา ทีฆายุกา เทวตา มหาปุริโส มนุสฺสปเถ นิพฺพตฺติตฺวา พุโทฺธ ภวิสฺสตีติ สุตฺว ปฎิสณฺธิทิวเส คณฺหิตฺวา คมิสฺสามาติ มาลา คนฺถิตุํ อารภิํสุ ตา คณฺถมานาว มหาปุริเส มาตุกุจฺฉิยํ นิพฺพเตฺต ตุเมฺภ กสฺส คณฺถถาติ วุตฺตา น ตาว ติฎฺฐาติ กุจฺฉิโต นิกฺขมน ทิวเส คเหตฺวา คมิสฺสามาติ อาหํสุ ปุน นิเกฺขโนฺตติ สุตฺวา มหาภินิกฺขมนทิวเส คมิสฺสามาติ มหาภินิกฺขมนํ นิกฺขโนฺตติ สุตฺวา อภิสโมฺพธิ ทิวเส คมิสฺสามาติฯ อชฺช อภิสมฺพุโทฺธติ สุตฺวา ธมฺมจกฺกปฺปวตฺตนทิวเส คมิสฺสามาติ ธมฺมจกฺกํ ปวตฺตยีติ สุตฺวา ยมกปาฎิหาริยทิวเส คมิสฺสามาติฯ อชฺช ยมกปาฎิหาริยํ กรีติ สุตฺวา เทโว โรหนทิวเส คมิสฺสามาติฯ อชฺช เทโวโรหนํ กรีติ สุตฺวา อายุสงฺขาโรสฺสชฺชเน คมิสฺสามาติ อายุสงฺขารํ โอสฺสชีติ สุตฺวา น ตาว นิฎฺฐาติ ปรินิพฺพานทิวเส คมิสฺสามาติ?</p>


<p>อชฺช  ภควา ยมกสาลานมนฺตเร ทกฺขิเณน ปเสฺสน สโต สมฺปชาโน สีหเสยฺยํ อุปคโต พลว ปจฺจุสมเย ปรินิพฺพายิสฺสติ ตุเมฺห กสฺส คณฺถถาติ วุตฺตา ปน กินฺนาเมตํ อเชฺชว มาตุกุจฺฉิยํ ปฎิสณฺธิํ คณฺหิ อเชฺชว กุจฺฉิโต นิกฺขโนฺต, อเชฺชว มหาภินิกฺขมนํ นิกฺขมิฯ อเชฺชวพุโทฺธ อโหสิ อเชฺชว ธมฺมจกฺกํ ปวตฺตยิฯ อเชฺชว ยมกปาฎิหาริยํ อกาสิฯ อเชฺชว เทวโลกา โอตินณฺณาฯ อเชฺชว อายุสงฺขรํ โอสฺสชิฯ อเชฺชว กิร ปรินิพฺพุโตฯ นนุ นาม ทุติย ทิวเส ยาคุปาน กาลมตฺตมฺปิ ฐาตพฺพํ อสฺส, ทส ปารมิโย ปูเรตฺวา พุทฺธตฺตํ ปตฺตสฺส นาม อนนุจฺฉวิกนฺติ อปริ นิฎฺฐิตาว มาลาโย คเหตฺวา อาคมฺม อโนฺต จกฺกวาเฬ โอกาสํ อาลภมานา จกฺกวาฬ มุขวฎฺฎิยํ ลภิตฺวา อาธาวนฺติโย หเตฺถน หตฺถํ คีวาย คีวํ คเหตฺวา ตีณิ รตนานิ อารพฺภทฺวตฺติํสมหปุริสลกฺขณานิ ฉพฺพณฺณรํสิโย ทสปารมิโย อทฺธจฺฉฎฺฐานิ ชาตกสตานิ จุทฺทสฺส พุทฺธญาณานิ อารพฺภ คายิตฺวา ตสฺส ตสฺส อวสาเน สหาย เห สหาย เหติ วทนฺติฯ อิทเมตํ ปฎิจฺจวุตฺตํ-ทิพฺพานิปิ สํคีตานิ อนฺตลิเกฺข วตฺตนฺติติฯ</p>


<p>ภควา ปน เอวํ มหติยา ปูชาย วตฺตมานยา ปฐมยาเม มลฺลานํ ธมฺมํ เทเสสิ มชฺฌิมยาเม สุภทฺทสฺส ธมฺมํ เทเสตฺวา ตํ มคฺคผเล ปติฎฺฐาเปสิ ปจฺฉิมยาเม ภิกฺขุ โอวทิตฺวา พลว ปจฺจูส สมเย มหาปถวิํ กเมฺปโนฺต อนุปาทิเสสาย นิพฺพานธาตุยา ปรินิพฺพายิ ปรินิพฺพุเต ปน ภควติ โลกนาเถ อานณฺทเตฺถโร มลฺลราชุนํ ตํ ปวตฺติํ อาโรเจติ เต สุตฺวาว คณฺธมาลํ สพฺพญฺจ ตาลาวจรํ ปญฺจ จ ทุสฺสยุคสตานิ อาทาย คนฺตฺวา ภควโต สรีรํ นเจฺจหิ - คีเตหิ - วาทิเตหิ - มาเลหิ - คเณฺธหิ สกฺกโรนฺตา ครุกโรนฺตา มาเนนฺตา - ปูเชนฺตา เจลวิตานานิ กโรนฺตา มณฺฑล มาลานิ ปฎิยาเทนฺตา เอวํ ตา ทิวสํ วีตินาเมสุํฯ</p>


<p>อถ เทวตานญฺจ โกสินารกานํ มลฺลานญฺจ เอตทโหสิ-อติวิกาโล โข อชฺช ภควโต สรีร ฌาเปตุํ, เสฺวทานิ ภควโต สรีรํ ฌเปสฺสามาติ ตถา ทุติยมฺปิ ทิวสํ วีตินาเมสุํฯ ตถา ตติยํ จตุตฺถํ ปญฺจมํ ฉฎฺฐมฺปิ ทิวสํ วีตินาเมสุํ สตฺต เม ทิวเส เทวตา จ โทสินารกา มลฺลา จ ภควโต สรีรํ ทิเพฺพหิ มานุสเกหิ จ นเจฺฉหิ - คีเตหิ - วาทิเตหิ - มาเลหิ - คเณฺธหิ สกฺกาโรโนฺต ครุกโรนฺตา มาเนนฺตา ปูเชนฺตา นครมเชฺฌน นีหริตฺวา ยตฺถ มกุฎพณฺธนํ นาม มลฺลานํ เจติยํ ตตฺถ นิกฺขิปิํสุ</p>


<p>เตน โข ปน สมเยน กุสินารา ยาว สณฺธิสมล สํกฎีราชนฺนุมเตฺตน โอธินา มณฺทารว ปุเปฺผน สตฺถตา โหติ อถ โข โกสินารกา  มลฺลา ภควโต สรีรํ จกฺกวตฺติสฺส สรีรํ วิย อหเตน วเตฺถน เวเฐสุํ อหเตน วเตฺถน เวเฐตฺวา วิหเตน กปฺปาเสน เวเฐสุํ วิหเตน กปฺปาเสน เวเฐตฺวา อหเตน วเตฺถน เวเฐสุํฯ เอเตเนว นเยน ปญฺจหิยุคสเตหิ เวเฐตฺวา อายสาย เตลโทณิยา ปกฺขิปิตฺวา อญฺญิสฺสา อายสาย โทณิยา ปฎิกุเชฺชตฺวา สพฺพคณฺธานํ จิตกํ กริตฺวา ภควโต สรีรํ จิตกํ อาโรเปสุํฯ เตน โข ปน สมเยน อายสฺมา มหา กสฺสโป ปาวาย กุสินารํ อทฺธานมคฺค ปฎิปโนฺน โหติ มหตาภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ เตน โข ปน สมเยน เถเร จิตฺตํ ปสาเทตฺวา สเคฺค นิพฺพตฺตา เทวตา ตสฺมิํ สมาคเม เถรํ อทิสฺวา กุหินฺนุ โข อมฺหากํ กุลุปค เถโรติ อาวเชฺชโนฺต อนฺตรามคฺคปฎิปนฺนํ ทิสฺวา อมฺหากํ กุลุปค เถเร อวณฺทิเต จิตโก มา ปชฺชลิตฺถาติ อธิฎฺฐิหิํสุฯ</p>


<p>อถ โข จตฺตาโร มลฺลปาโมกฺขา สีสํ นหาตา อหตานิ วตฺถานิ นิจตฺถา วี สํรตนสติกํ จณฺทนจิตกํ อาลิเมฺปสฺสามาติ อฎฺฐปิ โสลสปิ ทฺวตฺติํสาปิ ชนา หุตฺวา ยมก อุกฺกโย คเหตฺวา ตาลวเณฎหิ วิชนฺตา ภสฺตานิ ธมนฺตา น สโกฺกนฺติเยว อคฺคิํ คาหาเปตุํฯ อถ โข โกสินารกา มลฺลา จิตกสฺส อปชฺชลน การณํ อายสฺมนฺตํ อนุรุทฺธํ ปุจฺฉิตฺวํ เทวตานํ อภิปฺปายํ สุตฺวา มหากสฺสโป กิร โภ ปญฺจหิ ภิกฺขุสเตหิ สทฺธิํ ทสพลสฺส ปาเท วณฺทิสฺสามีติ อาคจฺฉติ ตสฺมิํ กิร อนาคเต จิตโก น ปชฺชลติ กีทิโส โภโส ภิกฺขุ กาโล โอทาโต ทีโฆ รโสฺส เอวรูเป นาม โภ ภิกฺขุมฺหิ ฐิโต กิํ ทสพลสฺส ปรินิพฺพานํ นามาติ เทจิ คณฺธมาลาทิ หตฺถา ปฎิปถํ คจฺฉิํสุ เกจิ วีถิโย วิจิตฺตา กตฺวา อาคมนมคฺคํ โอโลกยมานา อฎฺฐํสุฯ อถ โข อายสฺมา มหากสฺสโป เยน กุสินารา มกูฎพณฺธนํ นาม มลฺลานํ เจติยํ, เยน ภควโต จิตโก เตนุปสงฺกมิฯ อุปสงฺกมิตฺวา เอกํสํ จีวรํ กตฺวา ติกฺขตฺตุํ จิตกํ ปทกฺขิณํ กตฺวา อาวเชฺชโนฺตว สลฺลเกฺขสิ-อิมสฺมิํ ฐาเน ปาทาติ ตเต ปาทสมีเป ฐตฺวา อภิญฺญาปาทกํ จตุตฺถชฺฌานํ สมาปชฺชิตฺวา วุฎฺฐาย อรสหสฺส ปติมณฺฑิตา ทสพลสฺส ปาทา สทฺธิํ กปฺปาส ปฎเลหิ ปญฺจทุสฺสยุคสตานิ สุวณฺณโทณิํ วณฺทนจิตกญฺจ เทฺวธา กตฺวา มยฺหํ อุตฺตมเงฺค สิรสิ ปติฎฺฐหนฺตูติ อธิฎฺฐาสิ สห อธิฎฺฐาน จิเตฺตน ตานิ ทุสฺสยุคาทินิ เทฺวธา กตฺวา วลาหกนฺตรา ปุณฺณจโณฺท วิย ปาทา นิกฺขมิํสุฯ</p>


<p>เถโร วิกสิต รตฺตปทุม สทิเส หเตฺถ ปสาเรตฺวา สุวณฺณวเณฺณ สตฺถุ ปาเท ยาว โคปฺผกา พาฬฺหํ คเหตฺว อตฺตโน สิรวเร ปติฎฺฐาเปสิ มหาชโน ตํ อจฺฉริยํ ทิสฺวา เอกปฺปหาเร เนว มหานาทํ นทิฯ คณฺธมาลาทีหิ ปูเชตฺวา ยถารุจิํ วณฺทิฯ เอว ปน  เถเรน จ มหาชเนน จ เตหิ จ ปญฺจหิ ภิกฺขุสเตหิ วณฺทิต มเตฺตเถรสฺส หตฺถโต มุญฺจิตฺวา อลตฺตก วณฺณานิ ภควโต ปาทตาลานิ ทารุอาทิสุ กิญฺจิ อจาเลตฺวาว ยถาฎฺฐาเน ปติฎฺฐหิํสุฯ ภควโต ปาเทสุ นิกฺขมเนฺตสุ วา ปวิสเนฺตสุ วา กปฺปาสอํสุ วา ทสาตนฺตุ วา เตลพิณฺทุ วา ทารุขณฺฑํ วา ฐานา จลิตํ นาม นาโหสิฯ สพฺพํ ยถาฎฺฐาเน ฐิตเมว อโหสิฯ อุฎฺฐหิตฺวา ปน อตฺถงฺคเต จเณฺท วิย สูริเย วิย จ ตถาคตสฺส ปาเทสุ อนฺตรหิเตสุ มหาชโน มหากณฺทิตํ กณฺทิฯ ปรินิพฺพุตกาลโต อธิกตรํ การุญฺญํ อโหสิ อถ โข เทวาตานุภาเวน ปเนส จิตเก สมนฺตโต เอกปฺปหาเรเนว ปชฺชลิฯ ฌายมานสฺส ภควโต สรีรสฺส ฉวิ จมฺม มํสาทีนํ เนว ฉาริกามตฺตมฺปิ อนฺตมโส ปญฺญายิตฺถ น มสิ, สุมน มกุล สทิสา ปน โธตมุตฺต สทิสา สุวณฺณสทิสา จ ธาตุโย อวสิสฺสิํสุฯ</p>


<p>ทีฆายุก พุทฺธานญฺหิ สรีรํ สุวณฺณกฺขณฺธสทิสํ เอกฆนเมว โหติฯ ภควา ปน อหํน จิรํ ฐตฺวา ฐตฺวา ปรินิพฺพายามิฯ มยฺหํ สาสนํ น ตาว สพฺพตฺถ วิตฺถาริตํ, ตสฺมา ปรินิพฺพุตสฺสปิ เม สาสสมตฺตมฺปิ ธาตุํ คเหตฺวา อตฺตโน อตฺตโน วสนฎฺฐาเน เจติยํ กตฺวา ปริจรโนฺต มหาชโน สคฺคปรายโน โหติติ ธาตูนํ วิกิรณํ อธิฎฺฐาสิฯ กติ ปนสฺส ธาตุโย วิปฺปกิณฺณา, กติ น วิปฺปกิณฺณาติ จตโสฺส ทาฎฺฐา, เทฺว อกฺขกา, อุณฺหีสนฺติ อิมา สตฺตธาตุโย น วิปฺปกิณฺณาฯ เสสา วิปฺปกิริํสุฯ ตตฺถ สพฺพขุทฺทกา ธาตุ สาสป พีชมตฺตา อโหสิ มหาธาตุ มเชฺฌ ภินฺน ตณฺฑุลมตฺตาฯ อติมหตี มเชฺฌ ภินฺนมุคฺค พีชมตฺตา อโหสิฯ</p>


<p>ทเฑฺฒ โข ปน ภควโต สรีเร อากาสโต อคฺคพาหุมตฺตาปิ ชงฺฆมตฺตาปิ ตาลกฺขณฺธมตฺตาปิ อุทกธารา ปติตฺวา จิตกํ นิพฺพาเปสิ น เกวลํ อากาสโตเยว ปริวาเรตฺวา ฐิตสาลรุกฺขานมฺปิ สาขตฺตร วิฎปนฺตเรหิ อุทกธารา นิกฺขมิตฺวา นิพฺพาเปสุํ, ภควโต จิตโก มหโนฺต, สมนฺตา ปถวิํ ภิณฺทิตฺวา ตํงฺคลสีสมตฺตา อุทกวฎฺฎิ เอฬิก วฎํสก สทิสา คนฺตฺวา จิตกเมว คณฺหิ มลฺลราชาโน จ สุวณฺณฆเฎ รชตฆเฎ จ ปูเรตฺวา อาภต นานาคโณฺธทเกน สุวณฺณ รชตมเยหิ อฎฺฐทนฺตเกหิ วิกิริตฺวา จณฺทนจิตกํ นิพฺพาเปสุํฯ ตตฺถ จิตเก ฌยมาเน ปริวาเรตฺวา ฐิต สาลรุกฺขานํ สาขนฺตเรหิ วิฎปนฺตเรหิ ปตฺตนฺตเรหิ จ ชาเล อุคฺคจฺฉเนฺต ปตฺตํ วา สาขา วา ทฑฺฒา นาม นตฺถิ กิปิลฺลิกาปิ มกฺกฎกาปิ ปาณกาปิ ชาลานํ อนฺตเร เนว วิจรนฺติฯ</p>


<p>อากาสโต ปติต อุทกธาราสุปิ สาลรุเกฺขหิ นิกฺขนฺตौทกธาราสุปิ ปถวิํ ภิณฺทิตฺวา นิกฺขนฺต อุทกธาราสุปิ ธมฺมตาว ปมาณํ เอวํ  จิตกํ นิพฺพาเปตฺวา ปน มลฺลราชาโน สณฺถาคาเร จตุชาติคณฺธ ปริภณฺฑํ กาเรตฺวา ลาช ปญฺจมานิ ปุปฺผานิ วิกิริตฺวา อุปริ เจลวิตานํ พณฺธาเปตฺวา สุวณฺณตารกาหิ ขเจตฺวา ตตฺถ คณฺธทาม มาลาทาม รตนทามานิ โอลเมฺพตฺวา สตฺถาคารโต ยาว มกุฎ พณฺธน สงฺขาตา สีสปฺปสาธน มงฺคลสาลา ตาว อุโภหิ ปเสฺสหิ สาณิกิลญฺช ปริเกฺขปํ กาเรตฺวา อุปริ เจลวิตานํ พณฺธาเปตฺวา สุวณฺณตารกาหิ ขเจตฺวา ตตฺถาปิ คณฺธทาม มาลาทาม รตนทามานิ โอลเมฺพตฺวา มณิทเณฺฑหิ ปญฺจวณฺณธเช อุสฺสเปตฺวา สมนฺตา ธชปตากา ปิริกฺขิปิตฺวา สิตฺตสมฺมฎฺฐาสุ วีถิสุ กทลิโย ปุณฺณฆเฎ จ ฐเปตฺวา ทณฺฑทีปิกา ชาเลตฺวา อลงฺกต หตฺถิกฺขเณฺธ สหธาตูหิ สุวณฺณโทณิํ ฐเปตฺวา มาลาคณฺธาทีหิ ปูเชตฺวา สาธุกีฬํ กีฬนฺตา อโนฺตนครํ ปเวเสตฺวา สณฺถาคาเร สรภมย ปลฺลเงฺก ฐเปตฺวา อุปริ เสตจฺฉตฺตํ ธารยิตฺวา สตฺติ หเตฺถหิ ปุริเสหิ ปริกฺขิปาเปตฺวา หตฺถีหิ กุเมฺภน กุมฺภํ ปหรเนฺตหิ ปริกฺขิปาเปตฺวา ตโต อเสฺสหิ คีวาย คีวํ ปหรเนฺตหิ ตโต รเถหิ อาณิโกฎิยา อาณิโกฎิํ ปหเนฺตหิ ตโต โยเธหิ พาหูหิ พาหุํ ปหรเนฺตหิ เตสํ ปริยเนฺต โกฎิยา โกฎิํ ปหรมาเนหิ ธนูหิ ปริกฺขิปาเปสุํฯ</p>


<p>อิติ สมนฺตา โยชนปฺปมาณํ ฐานํ สนฺนาหคจฺฉิตํ วิย กตฺวา อารกฺขํ สํวิทหิํสุฯ กสฺมา ปเนเต เอวมกํสูติฯ อิโต ปุริเมสุ ทฺวีสุ สตฺตาเหสุ เต ภิกฺขุสงฺฆสฺส ฐานนิสโชฺชกาสํ กโรนฺตา ขาทนีย โภชนียํ สํวิทหนฺตา สาธุกีฬาย โอกาสํ น ลภิํสุ ตโต เตสํ อโหสิ - อิมํ สตฺตาหํ สาธุกีฬํ กีฬิสฺสามฯ ฐานํ โข ปเนตํ วิชฺชติ ยํ อมฺหากํ ปมตฺตภาวํ ญตฺวา โกจีเทว อาคนฺตฺวา ธาตุโย คณฺหยฺย-ตสฺมา อารกฺขํ ฐเปตฺวา กีฬิสฺสามาติ เตน เต เอวมกํสุฯ</p>


<p>อถ โข อโสฺสสิ โข ราชา มาคโธ อชาตสตฺตุ ภควา กิร กุสินารายํ ปรินิพฺพุโตติ กถํ อโสฺสสิ ปฐมเมวสฺส อมจฺจา สุตฺวา จินฺตยิํสุ? สตฺถา นาม ปรินิพฺพุโต, น โส สกฺกา ปุน อาหริํตุ โปถุชฺชนิก สทฺธาย ปน อมฺหากํ รญฺญา สทิโส นตฺถิฯ สเจ เอส อิมินาว นิยาเมน สุณิสฺสติ, หทยมสฺส เอฬิสฺสติ ราชา โข ปนเมฺภหิ อนุรกฺขิตโพฺพติ เต ติโสฺส สุวณฺณโทณิโย อาหริตฺวา จตุมธุรสฺส ปูเรตฺวา รโญฺญ สนฺติกํ คนฺตฺวา เอตทโวจุํฯ เทฺว อเมฺหหิ สุปินโก ทิโฎฺฐ ตสฺส ปฎิฆาตตฺถํ ตุเมฺหหิ ทุกูลปฎฺฎํ นิวาเสตฺวา ยถา นาสาปุฎมตฺตํ ปญฺญายติ เอวํ จตุมธุรโทณิยํ นิปชฺชิตุํ วฎฺฎตีติฯ ราชา อตฺถวรกานํ วจนํ สุตฺวา เอวํ โหตุ ตาตา’ติ สมฺปฎิจฺฉิตฺวา ตถา อกาสิฯ</p>


<p>อเถโก  อมโจฺจ อลงฺการํ โอมุญฺจิตฺวา เกเส ปริกิริย ยาย ทิสาย สตฺถา ปรินิพฺพุโต ตทภิมุโข หุตฺวา อญฺชลิมฺปคฺคยฺห ราชานํ อาห- เทวมรณโต มุญฺจนกสโตฺต นาม นตฺถิฯ อมฺหากํ อายุวทฺธเกนา เจติยฎฺฐานํ ปุญฺญเกฺขตฺตํ อภิเสกปิฎฺฐิกา ภควา สตฺถา กุสินารายํ ปรินิพฺพุโตติ ราชา สุตฺวา วิสญฺญี ชาโต จตุมธุรโทณิ อุสุมํ มุญฺจิ ราชานํ อุกฺขิปิตฺวา ทุติยาย โทณิยา นิปชฺชาเปสุํ โส สญฺญํ ลภิตฺวา ตาต กิํ วทถาติ ปุจฺฉิฯ สตฺถา มหาราช ปรินิพฺพุโตติ, ปุน วิสญฺญิ ชาโต จตุมธุรโทณิํ อุสุมํ มุญฺจิฯ อถ นํ ตโตปิ อุกฺขิปิตฺวา ตติยาย โทณิยา นิปชฺชาเปสุํ โส ปุน สญฺญํ ปฎิลภิตฺวา ตาต กิํ วทถาติ ปุจฺฉิ สตฺถา มหาราช ปรินิพฺพุโตติฯ ราชา ปุน วิสญฺญี ชาโต จ มธุรโทณิ อุสุมํ มุญฺจิฯ</p>


<p>อถ นํ ตโตปิ อุกฺขิปิตฺวา นหาเปตฺวา มตฺถเก ฆเฎหิ อุทกํ อาสิญฺจิํสุ ราชา สญฺญํ ปฎิลภิตฺวา อาสนา อุฎฺฐาย คณฺธปริภาวีเต มณิวณฺณเกเส สุวณฺณผลก วณฺณาย ปิฎฺฐิยํ ปกิริตฺวา ปวาฬงฺคุรวณฺณาหิ สุวฎฺฎิตงฺคุลีหิ สุวณฺณพิมฺพก วณฺณํ อุรํ สํสิพฺพโนฺต วิย คเหตฺวา ปริเทวมาโน อุมฺมตฺตกเวเสเนว อนฺตรวีถิํ โอติโณฺณ โส อลงฺกต นาฎก ปริวุโต นครา นิกฺขมฺม ชีวกมฺพวนํ คนฺตฺวา ยสฺมิํ ฐาเน นิสิเนฺนน ภควตา ธโมฺม เทสิโต ตํ โอโลเกตฺวา ภควา สพฺพญฺญุ นนุ เม อิมสฺมิํ ฐาเน นิสีทิตฺวา ธมฺมํ เทสยิตฺถ ตุเมฺห โสกสลฺลํ วิโนทยิตฺถฯ ตุเมฺห มยฺหํ โสกสลฺลํ นีหริตฺถฯ อหํ ตุมฺหากํ สรณํ คโตฯ อิทานิ ปน เม ปฎิวจนมฺปิ น เทถ ภควาติ ปุนปฺปุน ปริเทวิตฺวา นนุ ภควา อหํ อญฺญทา เอวรูเป กาเล ตุเฎฺฐ มหาภิกฺขุสงฺฆปริวารา ชมฺพุทีปตเล จาริกํ จรถาติ สุณาม อิทานิ ปน อหํ ตุมฺหากํ อนนุรูปํ อยุตฺตํ ปวตฺติํ สุณามีติ เอวมาทีนิ จ วตฺตา สฎฺฐิมตฺตาหิ คาถาหิ ภควโต คุณํ อนุสฺสริตฺวา จิเนฺตสิ มม ปริเทวิเต เนว น สิชฺฌติฯ ทสพลสฺส ธาตุโย อาหราเปสฺสามิติ มลฺลราชุนํ ทูตญฺจ ปณฺณญฺจ ปาเหสิฯ</p>


<p>ภควาปิ ขตฺติโย, อหมฺปิ ขตฺติโย, อหมฺปิ อรหามิ ภควโต สรีรานํ ถูปญฺจ มหญฺจ กาเรตุนฺติ เปเสตฺวา ปน สเจ ทสฺสนฺติ สุณฺทรํ, โน เจ ทสฺสนฺติ อาหรณุปาเยน อาหริสฺสามีติ จตุรงฺคินิํ เสนํ สนฺนยฺหิตฺวา สยมฺปิ นิกฺขโนฺตเยว ยถา จ อชาตสตฺตุ เอวํ เวสาลิยํ ลิจฺฉวิราชาโน กปิลวตฺถุมฺหิ สกฺยราชาโน อลฺลกปฺปเก พุลโย รามคามเก โกฬิยา เวฐทีปเก พฺราหฺมโณ ปาวายญฺจ มลฺลา ทูตํ เปเสตฺวา สยมฺปิ จตุรงฺคินิยา เสนาย นิกฺขมิํสุเยว ตตฺถ ปาเจยฺยกา สเพฺพหิ อาสนฺนตรา กุสินาราโต  ติคาวุตนฺตเร นคเร วสนฺติฯ ภควาปิ ปาวํ ปวิสิตฺวา กุสินารํ คโตฯ มหาปริหารา ปเนเต ราชาโน ปริหารา กาเรํนฺตาว ปจฺฉโต ชาตาฯ เต สเพฺพปิ สตฺตนครวาสิโน อาคตฺตฺวา อมฺหากํ ธาตุโย วา เทนฺตุ ยุทฺธํ วาติ กุสินารา นครํ ปริวารยิํสุฯ</p>


<p>ตโต มลฺลราชาโนเอตทโวจุํ-ภควาอมฺหากํคามเกฺขเตฺต ปรินิพฺพุโต, น มยํ สตฺถุ สาสนํ ปหิณิมฺห น คตฺตฺวา อานยิมฺหฯ สตฺถา ปส สยเมว อาคนฺตฺวา สาสนํ เปเสตฺวา อเมฺห ปโกฺกสเปสิ ตุเมฺหปิ โข ปน ยํ ตุมฺหากํ คามเกฺขเตฺต รตนํ อุปฺปชฺชติ น ตํ อมฺหากํ เทถ สเทวเก โลเก พุทฺธรตนสมํ รตนํ นาม นตฺถิ, เอวรูปํฯ อุตฺตมํ รตนํ ลภิตฺวา มยํ น ทสฺสมาติ เอวํ เต กลหํ วเฑฺฒตฺวา น โข ปน ตุเมฺหหิเยว มาตุ ถนโต ขิรํ ปีตํ, อเมฺหหิปิ ปีตํ ตุเมฺหเยว ปุริสา อเมฺห น ปุริสา โหตุ โหตูติ อญฺญมญฺญํ อหํการํ กตฺวา สาสน ปฎิสาสนํ เปเสนฺตา อญฺญมญฺญํ มานคชฺชิตํ คชฺชิํสุ ยุเทฺธ ปน สติ โกสินารกานํเยว ชโย อภวิสฺส, กสฺมา ธาตุปาสนตฺถํ อาคตา เทวตา เตสํ ปกฺขาอเหสุํฯ</p>


<p>ตโต โทโณ พฺราหฺมโณ อิมํ วิวาทํ สุตฺวา เอเต ราชาโน ภควเต ปรินิพฺพุตฎฺฐาเน วิวิทํ กโรนฺติ น โข ปเนตํ ปติรูปํ อลํ อิมินา กลเหน จูปสเมสฺสามิ น นฺติ อุณฺณตปฺปเทเส ฐตฺวา เทฺวภาณวารปริมาณํ โทณคชฺชิตํ นาม อโวจ ตตฺถ ปฎฺฐมกภาณวาเร ตาว เอกปทมฺปิ เต น ชานิํสุ ทุติยก ภาณวาร ปริโยสาเน’อาจริยสฺส วิย โภสโทฺท, อาจริยสฺส วิย โภ สโทฺท’ติ สเพฺพ นี รวา อเหสุํ สกลชมฺพุทีปตเล กิร กุลฆเร ชาโต เยภุเยฺยน ตสฺส น อเนฺตวาสิโก นาม นตฺถิ อถ โส เต อตฺตโน วจนํ สุตฺวา ตุณฺหีภูเต วิทิตฺวา ปุน เอตทโวจ</p>


<p>
‘‘สุณนฺตุ โภโนฺต มม เอกวากฺยํ  
  
อมฺหากํ พุโทฺธ อหุ ขนฺติวาโท,  
  
น หิ สาธยํ อุตฺตม ปุคฺคลสฺส  
  
สรีรภเงฺค สิยา สมฺปหาโร  
  
สเพฺพว โภโนฺต สหิตา สมคฺคา  
  
สโมฺมทมานา กโรมฎฺฐภาเค,  
  
วิตฺถาริกา โหนฺตุ ทิสายุ ถูปา  
  
พหุชฺชโน จกฺขุมโต ปสโนฺน’’ติ;  
</p>
  
<p>ตตฺรายมโตฺถ ‘‘อมฺหากํ พุโทฺธ อหุ ขนฺติวาโท‘‘ติ พุทฺธภูมิํ อปฺปตฺวาปิ ปารมิโย ปูเรโนฺต ขนฺติวาท ตาปสกาเล ธมฺมปาลกุมาร กาเล ฉทฺทนฺตหตฺถิกาเล ภูริทตฺต นาคราช กาเล จเมฺปยฺย  นาคราช กาเล สงฺขปาล นาคราช กาเล มหากปิกาเล อเญฺญสุปิ พหูสุ ชาตเกสุ ปเรสุ โกปํ อกตฺวา ขนฺติเมว อกาสิฯ ขนฺติเมว วณฺณยิ, กิมงฺค ปน เอตรหิ อิฎฺฐานิเฎฺฐสุ ตาทิลกฺขณํ ปโตฺต สพฺพถาปิ อมฺหากํ พุโทฺธ ขนฺติวาโท อโหสิฯ</p>


<p>ตสฺส เอวํ วิธสฺส น หิ สาธย อุตฺตมปุคฺคลสฺส สรีรภเงฺค สิยา สมฺปหาโร, ‘‘น หิ สาธยนฺติ‘‘น หิ สาธุ อยํ, ‘‘สรีรภเงฺคติ สรีร ภงฺคนิมิตฺตํ ธาตุโกฎฺฐาสเหตูติ อโตฺถ ‘‘สิยา สมฺปหาโร‘‘ติ อายุธ สมฺปหาโร น หิ สาธุ สิยาติ วุตฺตํ โหติฯ ‘‘สเพฺพว โภโนฺต สหิตา‘‘ติ สเพฺพว ภวโนฺต สหิตา โภถ มา ภิชฺชิตฺถฯ ‘‘สมคฺคาติ‘‘ กาเยน วาจาย จ เอกสนฺนิปาตา เอกวจนา สมคฺคา โภถ ‘‘สโมฺมทมานา‘‘ติ จิเตฺตนาปิ อญฺญมญฺญํ โมทมานา โภถฯ’กโรมฎฺฐภาเค‘‘ติ ภควตา สรีรานิ อฎฺฐภาเค กโรมฯ ‘‘จกฺขุมโต‘‘ติ ปญฺจหิ จกฺขุหี จกฺขุตา พุทฺธสฺส, น เกวลํ ตุเมฺหเยว พหุชฺชโน ปสโนฺน เตสุ เอโกปิ ลทฺธุ อยุโตฺต นาม นตฺถิติ พหุํ การณํ วตฺวา สญฺญาเปสิฯ</p>


<p>อถ สเพฺพปิ ราชาโน เอวมาหํสุ-เตน หิ พฺราหฺมณ ตฺวเญฺญว ภควโต สรีรานิ อฎฺฐธา สมํ สุวิภตฺตํ วิภชาหีติฯ เอวํ โภติ โข โทโณ พฺราหฺมโณ เตสํ ราชูนํ ปฎิสฺสุตฺวา ธาตุโย สมํ สุวิภตฺตํ วิภชิฯ</p>


<p>ตตฺรายมนุกฺกโม โทโณ กิร เตสํ ปฎิสฺสุตฺวา สุวณฺณโทณิํ วิวราเปสิฯ ราชาโน อาคนฺตฺวา โทณิยํ เยวตา สุวณฺณวณฺณา ธาตุโย ทิสฺวา ภควา สพฺพญฺญุ ปุเพฺพ มยํ ตุมฺหากํ ทฺวตฺติํส ลกฺขณ ปติมณฺฑิตํ ฉพฺพณฺณพุทฺธรสฺมิขจิตํ สุวณฺณวณฺณํ สรีรํ อทฺทสาม อิทานิ ปน สุวณฺณวณฺณา ธาตุโยว อวสิฎฺฐา ชาตา, น ยุตฺตมิทํ ภควา ตุมฺหากนฺติ ปริเทวิํสุฯ พฺราหฺมโณ ตสฺมิํ สมเย เตสํ ปมตฺตภาวํ ญตฺวา ทกฺขิณทาฐํ คเหตฺวา เวฐนฺตเร ฐเปสิ อถ ปจฺฉา สมํ สุวิภตฺตํ วิภชิฯ สพฺพาปิ ธาตุโย ปากติก นาฬิยา โสฬส นาฬิโย อโหสุํฯ เอเกก นครวาสิโน เทฺว เทฺว นาฬิโย ลภิํสุฯ</p>


<p>พฺราหฺมณสฺส ปน ธาตุโย วิภชนฺตเสฺสว สโกฺกเทวานมิโณฺท เกน นุ โข สเทวกสฺส โลกสฺส กงฺขาเจฺฉทนาย จตุสจฺจกถาย ปจฺจยภูตา ภควโต ทกฺขิณทาฐา คหิตาติ โอโลเกโนฺต พฺราหฺมเณน คหิตาติ ทิสฺวา พฺราหฺมโณ ทาฐาย อนุจฺฉวิกํ สกฺการํ กาตุํ น สกฺขิสฺสติ คณฺหามิ นนฺติ เวฐนฺตรโต คเหตฺวา สุวณฺณ จโงฺคฎเก ฐเปตฺวา เทวโลกํ เนตฺวา จุฬามณี  เจติเย ปติฎฺฐาเปสิ พฺราหฺมโณปิ ธาตุโย วิภชิตฺวา ทาฐํ อปสฺสโนฺต เกน เม ฐา คหิตาติ ปุจฺฉิตุมฺปิ นาสกฺขิฯ นนุ ตยา ธาตุโย วิภชิตา, กิํ ตฺวํ ปฐมํเยว อตฺตโน ธาตูหิ อตฺถิภาวํ น อญฺญาสีติ, อตฺตนิ โทสาโรปนํ สมฺปสฺสมาโน มยฺหมฺปิ โกฎฺฐาสํ เทถาติ วตฺตุมฺปิ นาสกฺขิฯ</p>


<p>ตโต อยํ สุวณฺณกุโมฺภปิ ธาตุคติโกเยว เยน ตถาคตสฺส ธาตุโย มินิตาฯ อิมสฺสาหํ ถูปํ กริสฺสามีติ จิเนฺตตฺวา อิมํ เม โภโนฺต กุมฺภํ ททนฺตูติ อาห ตโต ราชาโน พฺราหฺมณสฺส กุมฺภมทํสุ ปิปฺผลิวนิยาปิ โข โมริยา ภควโต ปรินิพฺพุตภาวํ สุตฺวา ภควาปิ ขตฺติโย, มยมฺปิ ขตฺติโย มยมฺปิ, อรหาม ลภิตุํ ภควโต สรีรานํ ภาคนฺติ ทูตํ เปเสตฺวา ยุทฺธ สชฺชา นิกฺขมิตฺวา อาคตา เตสํ ราชาโน เอวมาหํสุ - นตฺถิ ภควโต สรีรานํ ภาโค, วิภตฺตานิ ภควโต สรีรานิ อิโต องฺคารํ ครถาติฯ เต ตโต องฺคารํ หริํสุฯ</p>


<p>อถ โข ราชา อชาตสตฺตุ กุสินาราย จ ราชคหสฺส จ อนฺตเร ปญฺจวีสติ โยชนมคฺคํ อฎฺฐ อุสภวิตฺถตํ สมตลํ กาเรตฺวา สาทิสํ มลฺลราชาโน มกุฎพณฺธนสฺส จ สณฺถาคารสฺส จ อนฺตเร ปูชํ กาเรสุํ ตาทิสํ ปญฺจวีสติโยชเนปิ มเคฺค ปูชา กาเรตฺวา โลกสฺส อนุกฺกณฺฐนตฺถํ สพฺพตฺถ อนฺตราปเณ ปสาเรตฺวา สุวณฺณโทณิยํ ปกฺขิตฺตธาตุโย สตฺติปญฺชเรน ปริกฺขิปาเปตฺวา อตฺตโน วิชิเต ปญฺจโยชนสต ปริมณฺฑเล มนุเสฺส สนฺนิปาตาเปสิฯ</p>


<p>เต ธาตุโย คเหตฺวา กุสินาราโต ธาตุกีฬํ กีฬนฺตา นิกฺขมิตฺวา ยตฺถ ยตฺถ วณฺณวนฺตานิ ปุปฺผานิ ปสฺสนฺติ, ตตฺถ ตตฺถ ธาตุโย สตฺติ อนฺตเร ฐเปตฺวา เตสํ ปุปฺผานํ ขีณกาเล คจฺฉนฺติฯ รถสฺส ธุรฎฺฐานํ ปจฺฉิมฎฺฐาเน สมฺปเตฺต สตฺต ทิวเส สาธุกีฬํ กีฬนฺติ เอวํ ธาตุโย คเหตฺวา อาคจฺฉนฺตานํ สตฺตวสฺสานิ สตฺตมาสานิ สตฺต จ ทิวสานิ วิติวตฺตานิ มิจฺฉาทิฎฺฐิกา สมณสฺส โคตมสฺส ปรินิพฺพุต กาลโต ปฎฺฐาย พลกฺกาเรน สาธุกีฬิกาย อุปทฺทุตมฺหา, สเพฺพ โน กมฺมนฺตา นฎฺฐาติ อุชฺฌายนฺตา มนํ ปทูเสตฺวา ฉฬาสีติสหสฺสมตฺตา อปาเย นิพฺพตฺตา, ขีณาสว อาวชฺชิตฺวา มหาชโน มนํ ปทูเสตฺวา อปาเย นิพฺพโตฺตติ สกฺกํ เทวราชานํ ทิสฺวา ธาตุ อาหรณุปายํ กริสฺสามาติ ตสฺส สนฺติกํ คนฺตฺวา ตมตฺถํ อาโรเจตฺวา ธาตุ อาหรณุปายํ กาโรหิ มหาราชาติ อาหํสุฯ สโกฺก อาห ‘‘ปุถุชฺชโน นาม อชาตสตฺตุนา สโม สโทฺธ นตฺถิ, น โส มม วจนํ กริสฺสติ อปิ จ โข มารวิภิสกสทิสํ วิภีสกํ ทเสฺสสฺสามิ ยกฺข คาหก ขิปนก อโรจเก กริสฺสามิ ตุเมฺห ’มหาราช อมนุสฺสา กุปิตา, ธาตุโย อาหราเปถาติ’ฯ วเทยฺยาถ เอวํ โส อาหราเปสฺสตีติฯ อถ โข สโกฺก ตํ สพฺพํ อกาสิฯ</p>


<p>เถราปิ ราชานํ อุปสงฺกมิตฺวา มหาราช อมนุสฺสา กุปิตํ, ธาตุโย อาหราเปหีติ ภณิํสุ ราชา น ตาว ภเนฺต มยฺหํ จิตฺตํ ตุสฺสติฯ เอวํ สเนฺตปิ อาหรตูติ อาห สตฺตเม ทิวเส ธาตุโย อาหริํสุฯ เอวํ อาหตธาตุโย คเหตฺวา ราชา ราชคเห ถุปมกาสิ อิตเรปิ ราชาโน อตฺตโน อตฺตโน พลานุรูเปน นีหริตฺวา สกสกฎฺฐาเน ถูปมกํสุฯ โทณิปิ พฺราหฺมโณ ปิผฺผลีวนิยาปิ โมริยา สกสกฎฺฐาเน ถูปมกํสูติฯ</p>


<p>
เอโก ถูโป ราชคเห - เอโก เวสาลิยา ปุเร,  
  
เอโก กปิลวตฺถุสฺมิํ - เอโก จ อลฺลกปฺปเก;  
</p>
  
<p>
เอโก ถูโป รามคาเม - เอโก จ เวฐทีปเก,  
  
เอโก ปาเจยฺยเก มเลฺล - เอโก จ กุสินารเก;  
</p>
  
<p>
เย เต สารีริกา ถูปา - ชมฺพุวทีเป ปติฎฺฐิตา;  
  
องฺคารกุมฺภถูเปหิ - ทส ถูปา ภวนฺติ เต;  
</p>
  
<p>
ทสาปิ ถูปา ปุริสุตฺตมสฺส เย-  
  
ยถานุรูปํ นรราช ปูชิตา,  
  
สเพฺพน โลเกน สเทวเกน เต-  
  
นมสฺสเนยฺยาจ ภวนฺติ สพฺพทาติ;  
</p>
  
  
  
  
  