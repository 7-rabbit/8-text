<h2>สุตฺตนฺตปิฎก</h2>
<h2>สํยุตฺตนิกาเย</h2>
<h1>สคาถาวคฺคปาฬิ</h1>
<h3>สํคายนสฺส ปุจฺฉา วิสฺสชฺชนา</h3>
<p> ปฐมมหาสํคีติกาเล  อาวุโส ธมฺมสํคาหกา มหากสฺสปาทโย มหาเถรวรา โปราณสํคีติการา ปฐมํ วินยปิฎกํ สํคายิตฺวา ตทนนฺตรํ สุตฺตนฺตปิฎกํ สํคายนฺตา ทีฆนิกายญฺจ มชฺฌิมนิกายญฺจ สํคายิตฺวา ตทนนฺตรํ กิํนาม ปาวจนํ สํคายิํสุฯ</p>


<p> ปฐมมหาสํคีติกาเล ภเนฺต ธมฺมสํคาหกา มหากสฺสปาทโย โปราณเถรวรา ปฐมํ วินยปิฎกํ สํคายิตฺวา ตทนนฺตรํ สุตฺตนฺตปิฎกํ สํคายนฺตา ทีฆนิกายญฺจ มชฺฌิมนิกายญฺจ สํคายิตฺวา ตทนนฺตรํ สตฺตหิ จ สุตฺตสหเสฺสหิ สตฺตหิ จ สุตฺตสเตหิ ทฺวาสฎฺฐิยา จ สุเตฺตหิ ปฎิมณฺฑิตํ ภาณวารสตปริมาณํ สํยุตฺตนิกายํ นาม ปาวจนํ สํคายิํสุฯ</p>


<p> สํยุตฺตนิกาเย  จ อาวุโส สคาถาวโคฺค นิทานวโคฺค ขนฺธวโคฺค สฬายตนวโคฺค มหาวโคฺคติ ปญฺจสํยุตฺตปฺปกรณานิ, เตสุ ปฐมํ กตรํ สํยุตฺตปฺปกรณํ เต สํคายิํสุฯ</p>


<p> ปญฺจสุ ภเนฺต สํยุตฺตปฺปกรเณสุ ปฐมํ สคาถาวคฺคสํยุตฺตปฺปกรณํ สํคายิํสุฯ</p>


<p> สคาถาวเคฺคปิ  อาวุโส เทวตาสํยุตฺตาทิวเสน เอกาทสสํยุตฺตานิ, เตสุ ปฐมํ กตรํ สํยุตฺตํ เต สํคายิํสุฯ</p>


<p> เอกาทสสุ ภเนฺต สํยุเตฺตสุ ปฐมํ เทวตาสํยุตฺตํ สํคายิํสุฯ</p>


<p> เทวตาสํยุเตฺตปิ อาวุโส นฬวคฺคาทโย อฎฺฐ วคฺคา, โอฆตรณสุตฺตาทีนิ จ เอกาสีติ สุตฺตานิ, เตสุ ปฐมํ กตรํ วคฺคํ กตรญฺจ สุตฺตํ สคายิํสุฯ</p>


<p> อฎฺฐสุ ภเนฺต วเคฺคสุ ปฐมํ นฬวคฺคํ เอกาสีติยา จ สุเตฺตสุ ปฐมํ โอฆตรณสุตฺตํ สํคายิํสุฯ</p>


<p>สาธุ  สาธุ อาวุโส, มยมฺปิ ทานิ ตโตเยว ปฎฺฐาย สํคีติปุพฺพงฺคมานิ ปุจฺฉนวิสฺสชฺชนกิจฺจานิ อาวหิตุํ สมารภารฯ</p>


<h2>เทวตาสํยุตฺต</h2>
<h3>โอฆตรณสุตฺต</h3>
<p> เตนาวุโส ภควตา ชานตา ปสฺสตา อรหตา สมฺมาสมฺพุเทฺธน โอฆตรณสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ เทวตํ อารพฺภ ภาสิตํ, อญฺญตรา ภเนฺต เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิ, เอกมนฺตํ ฐิตา โข สา เทวตา ภควนฺตํ เอตทโวจ ‘‘กถํ นุ ตฺวํ มาริส โอฆมตรี’’ติ,</p>


<p>ตสฺมิํ  ภเนฺต วตฺถุสฺมิํ ‘‘อปติฎฺฐํ ขฺวาหํ อาวุโส อนายูหํ โอฆมตริํ’’ติ, เอวํ โข ภเนฺต ภควตา ภาสิตํฯ</p>


<h3>อเจฺจนฺติสุตฺต</h3>
<p> อเจฺจนฺติสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ เทวตํ อารพฺภ ภาสิตํฯ อญฺญตรา ภเนฺต เทวตา ภควนฺตํ เอตทโวจ–</p>


<p>
‘‘อเจฺจนฺติ กาลา ตรยนฺติ รตฺติโย,  
  
วโยคุณา อนุปุพฺพํ ชหนฺติ,  
  
เอตํ ภยํ มรเณ เปกฺขมาโน,  
  
ปุญฺญานิ กยิราถ สุขาวหานี’’ติ–  
</p>
  
<p>ตสฺมิํ ภเนฺต วตฺถุสฺมิํ –</p>


<p>
‘‘อเจฺจนฺติ กาลา ตรยนฺติ รตฺติโย,  
  
วโยคุณา อนุปุพฺพํ ชหนฺติ,  
  
เอตํ ภยํ มรเณ เปกฺขมาโน,  
  
โลกามิสํ ปชเห สนฺติเปโกฺข’’ติ –  
</p>
  
<p>เอวํ โข ภเนฺต ภควตา ภาสิตํฯ</p>


<h3>สตฺติสุตฺต</h3>
<p> สตฺติสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ เทวตํ อารพฺภ ภาสิตํ, อญฺญตรา ภเนฺต เทวตา ภควนฺตํ เอตทโวจ–</p>


<p>
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
กามราคปฺปหานาย, สโต ภิกฺขุ ปริพฺพเช’’ติ–  
</p>
  
<p>ตสฺมิํ ภเนฺต วตฺถุสฺมิํ–</p>


<p>
สตฺติยา  
วิย โอมโฎฺฐ ฑยฺหมาโนว มตฺถเก;  
  
สกฺกายทิฎฺฐิปฺปหานาย, สโต ภิกฺขุ ปริพฺพเชติ;  
</p>
  
<p>เอวํ โข ภเนฺต ภควตา ภาสิตํฯ</p>


<p>
สตฺติยา วิย โอมโฎฺฐ, ฑยฺหมาโนว มตฺถเก;  
  
กามราคปฺปหานาย, สโต ภิกฺขุ ปริพฺพเช –  
</p>
  
<p>
สตฺติยา  
วิย โอมโฎฺฐ, ฑยฺหมาโนว มตฺถเก,  
  
สกฺกายทิฎฺฐิปฺปมานาย, สโต ภิกฺขุ ปริพฺพเช –  
</p>
  
<h3>ชฎาสุตฺต</h3>
<p> ชฎาสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ เทวตํ อารพฺภ ภาสิตํ, อญฺญตรา ภเนฺต เทวตา ภวคนฺตํ เอตทโวจ–</p>


<p>
‘‘อโนฺต ชฎา พหิชฎา, ชฎาย ชฎิตา ปชา;  
  
ตํ ตํ โคตม ปุจฺฉามิ, โก อิมํ วิชฎเย ชฎ’’นฺติ–  
</p>
  
<p>ตสฺมิํ ภเนฺต วตฺถุสฺมิํ –</p>


<p>
สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎํฯ  
</p>
  
<p>
เยสํ  
ราโค จ โทโส จ, อวิชฺชา จ วิราชิตา;  
  
ขีณาสวา อรหโนฺต, เตสํ วิชฎิตา ชฎาติ;  
</p>
  
<p>เอวมาทินา ภเนฺต ภควตา ภาสิตํฯ</p>


<p>
สีเล  
ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎํ–  
</p>
  
<p>
เยสํ ราโค จ โทโส จ, อวิชฺชา จ วิราชิตา;  
  
ขีณาสวา อรหโนฺต, เตสํ วิชฎิตา ชฎา–  
</p>
  
<p>
ยตฺถ  
นามญฺจ รูปญฺจ, อเสสํ อุปรุชฺฌติ;  
  
ปฎิฆํ รูปสญฺญา จ, เอเตฺถสา ฉิชฺชเต ชฎาฯ  
</p>
  
<h3>อจฺฉราสุตฺต</h3>
<p> อจฺฉราสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ เทวปุตฺตํ อารพฺภ ภาสิตํฯ อญฺญตโร ภเนฺต เทวปุโตฺต ภควนฺตํ เอตทโวจ–</p>


<p>
‘‘อจฺฉราคณสงฺฆฎฺฐํ, ปิสาจ คณเสวิตํ;  
  
วนนฺตํ โมหนํ นาม, กถํ ยาตฺรา ภวิสฺสตี’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘อุชุโก นาม โส มโคฺค, อภยา นาม สา ทิสา,  
  
รโถ อกูชโน นาม, ธมฺมจเกฺกหิ สํยุโตฯ  
</p>
  
<p>
หิรี  
ตสฺส อปาลโมฺพ, สตฺยสฺส ปริวารณํ;  
  
ธมฺมาหํ สารถิํ พฺรูมิ, สมฺมาทิฎฺฐิ ปุเรชวํฯ  
</p>
  
<p>
ยสฺส เอตาทิสํ ยานํ, อิตฺถิยา ปุริสสฺส วา;  
  
ส เว เอเตน ยาเนน, นิพฺพานเสฺสว สนฺติเก’’ติฯ  
</p>
  
<p>เอวํ โข ภเนฺต ภควตา ภาสิตํฯ</p>


<p>
อจฺฉราคณสงฺฆุฎฺฐํ  
, ปิสาจคณเสวิตํ;  
  
วนนฺตํ โมหนํ นาม, กถํ ยาตฺรา ภวิสฺสติ–  
</p>
  
<h3>ชราสุตฺต</h3>
<p> ชราสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ เทวตํ อารพฺภ ภาสิตํฯ อญฺญตรา ภเนฺต เทวตา ภควนฺตํ เอตทโวจ–</p>


<p>
‘‘กิํ สุ ยาว ชรา สาธุ, กิํ สุ สาธุ ปติฎฺฐิตํ;  
  
กิํ สุ นรานํ รตนํ, กิํ สุ โจเรหิ ทูหร’’นฺติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘สีลํ ยาว ชรา สาธุ, สทฺธา สาธุ ปติฎฺฐิตา;  
  
ปญฺญา นรานํ รตนํ, ปุญฺญํ โจเรหิ ทูหร’’นฺติฯ  
</p>
  
<p>เอวํ โข ภเนฺต ภควตา ภาสิตํฯ</p>


<p>กิํ สุ ยาว ชรา สาธุฯ</p>


<p>กิํ สุ สาธุ ปติฎฺฐิตํฯ</p>


<p>กิํ  สุ นรานํ รตนํฯ</p>


<p>กิํ สุ โจเรหิ ทูหรํฯ</p>


<h2>เทวปุตฺตสํยุตฺต</h2>
<h3>สุพฺรหฺมสุตฺต</h3>
<p> เตนาวุโส ภควตา ชานตา ปสฺสตา อรหตา สมฺมาสมฺพุเทฺธน สุพฺรหฺมสุตฺตํ กตฺถ กํ อารพฺภ กิสฺมิํ วตฺถุสฺมิํ กตญฺจ ภาสิตํฯ กีทิโส จ ตตฺถ ธมฺมปฎิคฺคาหกสฺส ธมฺมสฺสวนานิสํโส อธิคโตฯ</p>


<p> ราชคเห  ภเนฺต สุพฺรหฺมเทวปุตฺตํ อารพฺภ ภาสิตํฯ สุพฺรหฺมา ภเนฺต เทวปุโตฺต มรณภยภีโต ภควนฺตํ อุปสงฺกมิตฺวา เอตทโวจ–</p>


<p>
‘‘นิจฺจํ อุตฺรสฺตมิทํ จิตฺตํ, นิจฺจํ อุพฺพิคฺคมิทํ มโน;  
  
อนุปฺปเนฺนสุ กิเจฺฉสุ, อโถ อุปฺปติเตสุ จ;  
  
สเจ อตฺถิ อนุตฺรสฺตํ, ตํ เม อกฺขาหิ ปุจฺฉิโต’’ติ–  
</p>
  
<p>ตสฺมิํ ภเนฺต วตฺถุสฺมิํฯ</p>


<p>
‘‘นาญฺญตฺร โพชฺชา ตปสา, นาญฺญตฺรินฺทฺริยสํวรา;  
  
นาญฺญตฺร สพฺพนิสฺสคฺคา, โสตฺถิํ ปสฺสามิ ปาณิน’’นฺติฯ  
</p>
  
<p>เอวํ โข ภเนฺต ภควตา ภาสิตํฯ เทสนาปริโยสาเน จ ภเนฺต สุพฺรหฺมสฺส เทวปุตฺตสฺส ตสฺมิํเยว อาสเน วิรชํ วีตมลํ ธมฺมจกฺขุํ อุทปาทิ, ‘‘ยํกิญฺจิ สมุทยธมฺมํ, สพฺพํ ตํ นิโรธธมฺม’’นฺติฯ</p>


<p>
นิจฺจํ  
อุตฺรสฺตมิทํ จิตฺตํ, นิจฺจํ อุพฺพิคฺคมิทํ มโน;  
  
อนุปฺปเนฺนสุ กิเจฺฉสุ, อโถ อุปฺปติเตสุ จ;  
  
สเจ อตฺถิ อนุตฺรสฺต, ตํ เม อกฺขาหิ ปุจฺฉิโต-หุ–  
</p>
  
<p>
นาญฺญตฺร  
โพชฺชา ตปสา, นาญฺญตฺรินฺทฺริยสํวรา;  
  
นาญฺญตฺร สพฺพนิสฺสคฺคา, โสตฺถิํ ปสฺสามิ ปาณินํ–  
</p>
  
<h3>โรหิตสฺสสุตฺต</h3>
<p> โรหิตสฺสสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต โรหิตสฺสํ เทวปุตฺตํ อารพฺภ ภาสิตํฯ โรหิตโสฺส ภเนฺต เทวปุโตฺต ภควนฺตํ เอตทโวจ ‘‘ยตฺถ นุ โข ภเนฺต น ชายติ น ชียติ น มียติ น จวติ น อุปปชฺชติ, สกฺกา นุ โข โส ภเนฺต คมเนน โลกสฺส อโนฺต ญาตุํ วา ทฎฺฐุํ วา ปาปุณิตุํ วา’’ติฯ ตสฺมิํ ภเนฺต วตฺถุสฺมิํ ‘‘ยตฺถ โข อาวุโส น ชายติ น ชียติ น มียติ น จวติ น อุปปชฺชติ, นาหํ ตํ คมเนน โลกสฺส อนฺตํ ญาเตยฺยํ อเฎฺฐยฺยํ ปเตฺตยฺยนฺติ วทามี’’ติ เอวมาทินา ภเนฺต ภควตา ภาสิตํฯ</p>


<h2>โกสลสํยุตฺต</h2>
<h3>ทหรสุตฺต</h3>
<p> ทหรสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํ ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล เยน ภควา เตนุปสงฺกมิ, อุปสงฺกมิตฺวา ภควตา สทฺธิํ สโมฺมทิ, เอกมนฺตํ นิสิโนฺน โข ภเนฺต ราชา ปเสนทิ โกสโล ภควนฺตํ เอตทโวจ ‘‘ภวมฺปิ โน โคตโม ‘อนุตฺตรํ สมฺมาสโมฺพธิํ อภิสมฺพุโทฺธ’ติ ปฎิชานาตี’’ติฯ ตสฺมิํ ภเนฺต วตฺถุสฺมิํ ‘‘ยญฺหิ ตํ มหาราช สมฺมา วทมาโนวเทยฺย ‘อนุตฺตรํ สมฺมาสโมฺพธิํ อภิสมฺพุโทฺธ’ติ , มเมว ตํ สมฺมา วทมาโน วเทยฺยา’’ติ เอวมาทินา ภเนฺต ภควตา ภาสิตํฯ</p>


<p>
ตสฺมา  
หิ ปณฺฑิโต โปโส, สมฺปสฺสํ อตฺถมตฺตโน;  
  
ภุชงฺคมํ ปาวกญฺจ, ขตฺติยญฺจ ยสสฺสินํ;  
  
ภิกฺขุญฺจ สีลสมฺปนฺนํ, สมฺมเทว สมาจเร–  
</p>
  
<h3>อตฺตรกฺขิตสุตฺต</h3>
<p> อตฺตรกฺขิตสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํเยว ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล ภควนฺตํ อุปสงฺกมิตฺวา ‘‘อิธ มยฺหํ ภเนฺต รโหคตสฺส ปฎิสลฺลีนสฺส  เอวํ เจตโส ปริวิตโกฺก อุทปาที’’ติ เอวมาทิกํ วจนํ อโวจฯ ภควา จ ภเนฺต เอวเมตํ มหาราช เอวเมตํ มหาราชาติ เอวมาทินา วิภชิตฺวา ภาสิตํฯ</p>


<p>
กาเยน  
สํวโร สาธุ, สาธุ วาจาย สํวโร;  
  
มนสา สํวโร สาธุ, สาธุ, สพฺพตฺถ สํวโร;  
  
สพฺพตฺถ สํวุโต ลชฺชี, รกฺขิโตติ ปวุจฺจติฯ  
</p>
  
<h3>อปฺปกสุตฺต</h3>
<p> อปฺปกสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํเยว ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล ภควนฺตํ อุปสงฺกมิตฺวา ‘‘อิธ มยฺหํ ภเนฺต รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ อปฺปกา เต สตฺตา โลกสฺมิํ, เย อุฬาเร อุฬาเร โภเค ลภิตฺวา น เจว มชฺชนฺติ น จ ปมชฺชนฺติ, น จ กาเมสุ เคธํ อาปชฺชนฺตี’’ติ เอวมาทิกํ วจนํ อโวจฯ ภควา จ ภเนฺต ‘‘เอวเมตํ มหาราช เอวเมตํ มหาราชา’’ติ เอวมาทินา อปฺปกสุตฺตํ ภาสิตํฯ</p>


<h3>มลฺลิกาสุตฺต</h3>
<p> มลฺลิกาสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํเยว ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล มลฺลิกํ เทวิํ เอตทโวจ ‘‘อตฺถิ นุ โข เต มลฺลิเก โกจโญฺญ อตฺตนา ปิยตโร’’ติฯ ตสฺมิํ วตฺถุสฺมิํ สพฺพาทิสา อนุปริคมฺม เจตสาติ เอวมาทินา ภเนฺต ภควตา ภาสิตํฯ</p>


<p>สพฺพา  ทิสา อนุปริคมฺม เจตสา, เนวชฺฌคา ปิยตรมตฺตนา กฺวจิฯ เอวํ ปิโย ปุถุ อตฺตา ปเรสํ, ตสฺมา น หิํเส ปรมตฺตกาโม–</p>


<h3>สตฺตชฎิลสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน สตฺตชฎิลสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํ ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล อจิรปกฺกเนฺตสุ สตฺตสุ จ ชฎิเลสุ สตฺตสุ จ นิคเณฺฐสุ สตฺตสุ จ อเจลเกสุ สตฺตสุ จ เอกสาฎเกสุ สตฺตสุ จ ปริพฺพาชเกสุ เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ, เอกมนฺตํ นิสิโนฺน โข ภเนฺต ราชา ปเสนทิ โกสโล ภควนฺตํ เอตทโวจ ‘‘เย เต ภเนฺต โลเก อรหโนฺต วา อรหตฺตมคฺคํ วา สมาปนฺนา, เอเต เตสํ อญฺญตรา’’ติฯ ตสฺมิํ ภเนฺต วตฺถุสฺมิํ ‘‘ทุชฺชานํ โข เอตํ มหาราช ตยา คิหินา กามโภคินา ปุตฺตสมฺพาธสยนํ อชฺฌาวสเนฺตน กาสิณจนฺทนํ ปจฺจนุโภเนฺตน มาลาคนฺธวิเลปนํ ธารยเนฺตน ชาตรูปรชตํ สาทิยเนฺตน ‘‘อิเม วา อรหโนฺต, อิเม วา อรหตฺตมคฺคํ สมาปนฺนา’’ติ เอวมาทินา ภเนฺต ภควตา ภาสิตํฯ</p>


<p>
น  
วณฺณรูเปน นโร สุชาโน, น วิสฺสเส อิตฺตรทสฺสเนน;  
  
สุสญฺญตานญฺหิ วิยญฺชเนน, อสญฺญตา โลกมิมํ จรนฺติฯ  
</p>
  
<p>
ปติรูปโก มตฺติกากุณฺฑโลว, โลหฑฺฒมาโสว สุวณฺณฉโนฺน;  
  
จรนฺติ โลเก ปริวารฉนฺนา, อโนฺต อสุทฺธา พหิโสภมานา-หู  
</p>
  
<h3>ปญฺจราชสุตฺต</h3>
<p> ปญฺจราชสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํเยว ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล ภควนฺตํ เอตทโวจ ‘‘กิํ นุ โข ภเนฺต กามานํ อคฺค’’นฺติฯ ตสฺมิํ ภเนฺต วตฺถุสฺมิํ ‘‘มนาปปริยนฺตํ ขฺวาหํ มหาราช ปญฺจสุ กามคุเณสุ อคฺคนฺติ วทามี’’ติ เอวมาทินา ภเนฺต ภควตา ภาสิตํฯ</p>


<p>อิธ  ภเนฺต อมฺหากํ ปญฺจนฺนํ ราชูนํ ปญฺจหิ กามคุเณหิ สมปฺปิตานํ สมงฺคีภูตานํ ปริจารยมานานํ อยมนฺตรากถา อุทปาทิํ ‘กิํ นุ โข กามานํ อคฺค’นฺติ–</p>


<p>ปทุมํ  ยถา โกกนทํ สุคนฺธํ, ปาโต สิยา ผุลฺลมวีตคนฺธํฯ องฺคีรสํ ปสฺส วิโรจมานํ, ตปนฺตมาทิจฺจมิวนฺตลิเกฺข–</p>


<h3>ทุติยอปุตฺตกสุตฺต</h3>
<p> ทุติยอปุตฺตกสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ราชานํเยว ปเสนทิํ โกสลํ อารพฺภ ภาสิตํฯ ราชา ภเนฺต ปเสนทิ โกสโล ภควนฺตํ อุปสงฺกมิตฺวา ‘‘อิธ ภเนฺต สาวตฺถิยํ เสฎฺฐิ คหปติ กาลงฺกโต, ตมหํ อปุตฺตกํ สาปเตยฺยํ ราชเนฺตปุรํ อติหริตฺวา อาคจฺฉามี’’ติ เอวมาทิกํ วจนํ อโวจฯ ภควา จ ภเนฺต ‘‘เอวเมตํ มหาราช, เอวเมตํ มหาราช, ภูตปุพฺพํ โส มหาราช เสฎฺฐิ คหปติ ตคฺครสิขิํ นาม ปเจฺจกสมฺพุทฺธํ ปิณฺฑปาเตน ปฎิปาเทสี’’ติ เอวมาทินา ตสฺส เสฎฺฐิสฺส คหปติสฺส อตีตํ วตฺถุํ อาหริตฺวา ปริโยสาเน จตูหิ คาถาหิ ภาสิตํฯ</p>


<p>
ธญฺญํ  
ธนํ รชตํ ชาตรูปํ, ปริคฺคหํ วาปิ ยทตฺถิ กิญฺจิ,  
  
ทาสา กมฺมกรา เปสฺสา, เย จสฺส อนุชีวิโนฯ  
</p>
  
<p>
สพฺพํ นาทาย คนฺตพฺพํ, สพฺพํ นิกฺขิปฺปคามินํ;  
  
ยญฺจ กโรติ กาเยน, วาจาย อุทเจตสาฯ  
</p>
  
<p>
ตญฺหิ ตสฺส สกํ โหติ, ตํว อาทาย คจฺฉติ;  
  
ตํวสฺส อนุคํ โหติ, ฉายาว อนปายินีฯ  
</p>
  
<p>
ตสฺมา กเรยฺย กลฺยาณํ, นิจยํ สมฺปรายิกํ;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณินํ –  
</p>
  
<h2>มารสํยุตฺต</h2>
<h3>ตโปกมฺมสุตฺต</h3>
<p> ตโปกมฺมสุตฺตํ  ปนาวุโส ภควตา ชิเนน กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> อุรุเวลายํ ภเนฺต มารํ ปาปิมนฺตํ อารพฺภ ภาสิตํฯ มาโร ภเนฺต ปาปิมา ภควนฺตํ อุปสงฺกมิตฺวา คาถาย อชฺฌภาสิฯ</p>


<p>
‘‘ตโปกมฺมา อปกฺกมฺม, เยน สุชฺฌนฺติ มาณวา;  
  
อสุโทฺธ มญฺญสิ สุโทฺธ, สุทฺธิมคฺคา อปรโทฺธ’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘อนตฺตสํหิตํ ญตฺวา, ยํ กิญฺจิ อมรํ ตปํ;  
  
สพฺพํ นตฺถาวหํ โหติ, ผิยาริตฺตํว ธมฺมนิ;  
  
สีลํ สมาธิ ปญฺญญฺจ, มคฺคํ โพธาย ภาวยํ;  
  
ปโตฺตสฺมิ ปรมํ สุทฺธิํ, นิหโต ตฺวมสิ อนฺตกา’’ติฯ  
</p>
  
<p>เอวํ โข ภเนฺต ภควตา ชิเนน ภาสิตํฯ</p>


<p>
ตโปกมฺมา  
อปกฺกมฺม, เย น สุชฺฌนฺติ มาณวา;  
  
อสุโทฺธ มญฺญสิ สุโทฺธ, สุทฺธิมคฺคา อปรโทฺธ–  
</p>
  
<p>
อนตฺถสํหิตํ  
อุตฺวา, ยํกิญฺจิ อมรํ ตปํ;  
  
สพฺพํ นตฺถาวหํ โหติ, ผิยาริตฺตํว ธมฺมนิ;  
</p>
  
<h3>หตฺถิราชวณฺณสุตฺต</h3>
<p> หตฺถิราชวณฺณสุตฺตํ  ปนาวุโส ภวคตา ชิเนน กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> อุรุเวลายํ ภเนฺต มารกํเยว ปาปิมนฺตํ อารพฺภ ภาสิตํฯ มาโร ภเนฺต ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม มหนฺตํ หตฺถิราชวณฺณํ อภินิมฺมินิตฺวา เยน ภควา เตนุปสงฺกมิฯ</p>


<p>ตสฺมิํ ภเนฺต วตฺถุสฺมิํ–</p>


<p>
‘‘สํสรํ ทีฆมทฺธานํ, วณฺณํ กตฺวา สุภาสุภํ;  
  
อลํ เต เตน ปาปิม, นิหโต ตฺวมสิ อนฺตกา’’ติฯ  
</p>
  
<p>เอวํ โข ภเนฺต ภควตา ชิเนน ภาสิตํฯ</p>


<p>
สํสรํ  
ทีฆมทฺธานํ, วณฺณํ กตฺวา สุภาสุภํ,  
  
อลํ เต เตน ปาปิม, นิหโต ตฺวมสิ อนฺตก –  
</p>
  
<h2>ภิกฺขุนีสํยุตฺต</h2>
<h3>อาฬวิกาสุตฺต</h3>
<p> อิทานิ อาวุโส ภิกฺขุนี สํยุตฺตํ ปุจฺฉามิ, ยํ ตสฺส ภควโต อรหโต สมฺมาสมฺพุทฺธสฺส สาวิกาหิ เถรีหิ อตฺตโน</p>


<p>จ  พุทฺธสาสนสฺส จ ยถาภูตํ คุณํ ปกาเสตฺวา ภาสิตํฯ ตตฺถาวุโส ปฐมํ โปราณเกหิ มหากสฺสปาทีหิ ธมฺมสํคาหเกหิ เถรวเรหิ สํคีตํ อาฬวิกาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํ ภเนฺต มารํ ปาปิมนฺตํ อารพฺภ อาฬวิกาย ภิกฺขุนิยา ภาสิตํฯ มาโร ภเนฺต ปาปิมา อาฬวิกาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม อาฬวิกํ ภิกฺขุนิํ คาถาย อชฺฌภาสิ–</p>


<p>
‘‘นตฺถิ นิสฺสรณํ โลเก, กิํ วิเวเกน กาหสิ;  
  
ภุญฺชสฺส กามรติโย, มาหุ ปจฺฉานุตาปินี’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘อตฺถิ นิสฺสรณํ โลเก, ปญฺญาย เม สุผุสฺสิตํ;  
  
ปมตฺตพนฺธุ ปาปิม, น ตฺวํ ชานาสิ ตํ ปทํ;  
  
สตฺติสูลูปมา กามา, ขนฺธาสํ อธิกุฎฺฎนา;  
  
ยํ ตฺวํ กามรติํ พฺรูสิ, อรหิ มยฺห สา อหู’’ติฯ  
</p>
  
<p>เอวํ โข ภเนฺต อาฬวิกาย ภิกฺขุนิยา ภาสิตํฯ</p>


<p>
นตฺถิ  
นิสฺสรณํ โลเก, กิํ วิเวเกน กาหสิ;  
  
ภุญฺชสฺสุ กามรติโย, มาหุ ปจฺฉานุตาปินี-หุ–  
</p>
  
<p>
อตฺถิ  
นิสฺสรณํ โลเก, ปญฺญาย เม สุผุสฺสิตํ;  
  
ปมตฺตพนฺธุ ปาปิม, น ตฺวํ ชานาสิ ตํ ปทํฯ  
</p>
  
<p>
สตฺติสูลูปมา กามา, ขนฺธาสํ อธิกุฎฺฎนา;  
  
ยํ ตฺวํ กามรติํ พฺรูสิ, อรติ มยฺห สา อหุ–  
</p>
  
<h3>โสมาสุตฺต</h3>
<p> โสมาสุตฺตํ  ปนาวุโส กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํเยว ภเนฺต อนฺธวเน มารํ ปาปิมนฺตํ อารพฺภ โสมาย ภิกฺขุนิยา ภาสิตํฯ มาโร ภเนฺต ปาปิมา โสมาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม โสมํ ภิกฺขุนิํ คาถาย อชฺฌภาสิฯ</p>


<p>
‘‘ยํ ตํ อิสีหิ ปตฺตพฺพํ, ฐานํ ทุรภิสมฺภวํ;  
  
น ตํ ทฺวงฺคุลปญฺญาย, สกฺกา ปโปฺปตุมิตฺถิยา’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘อิตฺถิภาโว กิํ กยิรา, จิตฺตมฺหิ สุสมาหิเต;  
  
ญาณมฺหิ วตฺตมานมฺหิ, สมฺมา ธมฺมํ วิปสฺสโต;  
  
ยสฺส นูน สิยา เอวํ, อิตฺถาหํ ปุริโสติ วา;  
  
กิญฺจิ วา ปน อญฺญสฺมิ, ตํ มาโร วตฺตุมรหตี’’ติฯ  
</p>
  
<p>เอวํ โข ภเนฺต โสมาย ภิกฺขุนิยา อริยสาวิกาย ภาสิตํฯ</p>


<p>
ยํ  
ตํ อิสีหิ ปตฺตพฺพํ, ฐานํ ทุรภิสมฺภวํ;  
  
น ตํ ทฺวงฺคุลปญฺญาย, สกฺกา ปโปฺปตุมิตฺถิยา–  
</p>
  
<p>
อิตฺถิ  
ภาโว กิํ กยิรา, จิตฺตมฺหิ สุสมาหิเต;  
  
ญาณมฺหิ วตฺต มานมฺหิ, สมฺมา ธมฺมํ วิปสฺสโตฯ  
</p>
  
<p>
ยสฺส นูน สิยา เอวํ, อิตฺถาหํ ปุริโสติ วา;  
  
กิญฺจิ วา ปน อญฺญสฺมิ, ตํ มาโร วตฺตุมรหติฯ  
</p>
  
<h3>กิสาโคตมีสุตฺต</h3>
<p> ตตฺถาวุโส  กิสาโคตมีสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํเยว ภเนฺต อนฺธวเน มารํ ปาปิมนฺตํ อารพฺภ กิสาโคตมิยา ภิกฺขุนิยา เถริยา ภาสิตํฯ มาโร ภเนฺต ปาปิมา กิสาโคตมิยา ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม กิสาโคตมิํ ภิกฺขุนิํ คาถาย อชฺฌภาสิ–</p>


<p>
‘‘กิํ นุ ตฺวํ มตปุตฺตาว, เอกมาสิ รุทมฺมุขี;  
  
วนมชฺฌคตา เอกา, ปุริสํ นุ คเวสสี’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
อจฺจนฺตํ มตปุตฺตามฺหิ, ปุริสา เอกทนฺติกา;  
  
น โสจามิ น โรทามิ, น ตํ ภายามิ อาวุโสฯ  
</p>
  
<p>
สพฺพตฺถ วิหตา นนฺที, ตโมกฺขโนฺธ ปทาลิโต;  
  
เชตฺวาน มจฺจุโน เสนํ, วิหรามิ อนาสวา’’ติฯ  
</p>
  
<p>เอวํ โข ภเนฺต กิสาโคตมิยา ภิกฺขุนิยา ภาสิตํฯ</p>


<p>
กิํ  
นุ ตฺวํ มตปุตฺตาว, เอกมาสิ รุทมฺมุขี;  
  
วนมชฺฌคตา เอกา, ปุริสํ นุ คเสสสิ-หุ–  
</p>
  
<p>
อจฺจนฺตํ มตปุตฺตามฺหิ, ปุริสา เอตทนฺติกา;  
  
น โสจามิ น โรทามิ, น ตํ ภายามิ อาวุโสฯ  
</p>
  
<p>
สพฺพตฺถ  
วิหตา นนฺที, ตโมกฺขโนฺธ ปทาลิโต;  
  
เชตฺวาน มจฺจุโน เสนํ, วิหรามิ อนาสวาฯ  
</p>
  
<h3>อุปฺปลวณฺณาสุตฺต</h3>
<p> ตตฺถาวุโส โปราเณหิ สํคีติการมหาเถรวเรหิ สํคีตํ อุปฺปลวณฺณสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํเยว ภเนฺต อนฺธวเน มารํ ปาปิมนฺตํ อารพฺภ อุปฺปลวณฺณาย ภิกฺขุนิยา ภาสิตํฯ มาโร ภเนฺต ปาปิมา อุปฺปลวณฺณาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม อุปฺปลวณฺณํ ภิกฺขุนิํ คาถาย อชฺฌภาสิ–</p>


<p>‘‘สุปุปฺผิตคฺคํ  อุปคมฺม ภิกฺขุนิ, เอกา ตุวํ ติฎฺฐสิ สาลมูเลฯ น จตฺถิ เต ทุติยา วณฺณธาตุ, พาเล น ตฺวํ ภายสิ ธุตฺตกาน’’นฺติฯ</p>


<p>ตสฺมิํ ภเนฺต วตฺถุสฺมิํ–</p>


<p>
‘‘สตํ สหสฺสานิปิ ธุตฺตกานํ,  
  
อิธาคตา ตาทิสกา ภเวยฺยุํ;  
  
โลมํ น อิญฺชามิ น สนฺตสามิ,  
  
น มาร ภายามิ ตเมกิกาปิฯ  
</p>
  
<p>
เอสา อนฺตรธายามิ, กุจฺฉิํ วา ปวิสามิ เต;  
  
ปขุมนฺตริกายมฺปิ, ติฎฺฐนฺติํ มํ น ทกฺขสิฯ  
</p>
  
<p>
จิตฺตสฺมิํ วสีภูตามฺหิ, อิทฺธิปาทา สุภาวิตา;  
  
สพฺพพนฺธนมุตฺตามฺหิ, น ตํ ภายามิ อาวุโส’’ติฯ  
</p>
  
<p>เอวํ โข ภเนฺต อุปฺปลวณฺณาย ภิกฺขุนิยา ภาสิตํฯ</p>


<h3>จาลาสุตฺต</h3>
<p> ตตฺถาวุโส  จาลาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํ ภเนฺต อนฺธวเน มารํเยว ปาปิมนฺตํ อารพฺภ จาลาย ภิกฺขุนิยา อริยสาวิกาย ภาสิตํฯ มาโร ภเนฺต ปาปิมา จาลํ ภิกฺขุนิํ อุปสงฺกมิตฺวา เอตทโวจ ‘‘กิํ นุ ตฺวํ ภิกฺขุนิ น โรเจสี’’ติฯ ชาติํ ขฺวาหํ อาวุโส น โรเจมี’’ติฯ</p>


<p>
กิํ นุ ชาติํ น โรเจสิ, ชาโต กามานิ ภุญฺชติ;  
  
โก นุ ตํ อิทมาทปยิ, ชาติํ มา โรจ ภิกฺขุนีติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
ชาตสฺส มรณํ โหติ, ชาโต ทุกฺขานิ ผุสฺสติ;  
  
พนฺธํ วธํ ปริเกฺลสํ, ตสฺมา ชาติํ น โรจเยฯ  
</p>
  
<p>
พุโทฺธ ธมฺมมเทเสสิ, ชาติยา สมติกฺกมํ;  
  
สพฺพทุกฺขปฺปหานาย, โส มํ สเจฺจ นิเวสยิฯ  
</p>
  
<p>
เย จ รูปูปคา สตฺตา, เย จ อรูปฎฺฐายิโน;  
  
นิโรธํ อปฺปชานนฺตา, อาคนฺตาโร ปุนพฺภวนฺติฯ  
</p>
  
<p>เอวํ โข ภเนฺต จาลาย ภิกฺขุนิยา ภาสิตํฯ</p>


<p>
กิํ  
นุ ชาติํ น โรเจสิ, ชาโต กามานิ ภุญฺชติ;  
  
โก นุ ตํ อิทมาทปยิ, ชาติํ มา โรจ ภิกฺขุนีฯ  
</p>
  
<p>
ชาตสฺส  
มรณํ โหติ, ชาโต ทุกฺขานิ ผุสฺสติ;  
  
พนฺธํ วธํ ปริเกฺลสํ, ตสฺมา ชาติํ น โรจเยฯ  
</p>
  
<p>
พุโทฺธ ธมฺมมเทเสสิ, ชาติยา สมติกฺกมํ,  
  
สพฺพทุกฺขปฺปหานาย, โส มํ สเจฺจ นิเวสยิฯ  
</p>
  
<h3>เสลาสุตฺต</h3>
<p> ตตฺถาวุโส  เสลาสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํ ภเนฺต มารํเยว ปาปิมนฺตํ อารพฺพฺภ เสลาย ภิกฺขุนิยา อริยสาวิกาย ภาสิตํฯ มาโร ภเนฺต ปาปิมา เสลาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เสลํ ภิกฺขุนิํ คาถาย อชฺฌภาสิ–</p>


<p>
เกนิทํ ปกตํ พิมฺพํ, กฺวนุ พิมฺพสฺส การโก;  
  
กฺวนุ พิมฺพํ สมุปฺปนฺนํ, กฺวนุ พิมฺพํ นิรุชฺฌตีติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
นยิทํ อตฺตกตํ พิมฺพํ, นยิทํ ปรกตํ อฆํ;  
  
เหตุํ ปฎิจฺจ สมฺภูตํ, เหตุภงฺคา นิรุชฺฌตีติฯ  
</p>
  
<p>เอวมาทินา ภเนฺต เสลาย ภิกฺขุนิยา ภาสิตํฯ</p>


<p>
เกนิทํ  
ปกตํ พิมฺพํ, กฺวนุ พิมฺพสฺส การโก;  
  
กฺวนุ พิมฺพํ สมุปฺปนฺนํ, กฺวนุ พิมฺพํ นิรุชฺฌติ-หุ–  
</p>
  
<p>
นยิทํ อตฺตกตํ พิมฺพํ, นยิทํ ปรกตํ อฆํ;  
  
เหตุํ ปฎิจฺจ สมฺภูตํ, เหตุภงฺคา นิรุชฺฌติฯ  
</p>
  
<h3>วชิราสุตฺต</h3>
<p> ตตฺถาวุโส  โปราณเกหิ มหากสฺสปาทีหิ ธมฺมสํคาหกเถรวเรหิ สํคีตํ วชิราสุตฺตํ กตฺถ กํ อารพฺภ เกน กถญฺจ ภาสิตํฯ</p>


<p> สาวตฺถิยํ ภเนฺต มารํ ปาปิมนฺตํ อารพฺภ วชิราย เถริยา ภิกฺขุนิยา ภาสิตํฯ มาโร ภเนฺต ปาปิมา ปุริมนเยเนว วชิรํ ภิกฺขุนิํ คาถาย อชฺฌภาสิ–</p>


<p>
เกนายํ  
ปกโต สโตฺต, กุวํ สตฺตสฺส การโก,  
  
กุวํ สโตฺต สมุปฺปโนฺน, กุวํ สโตฺต นิรุชฺฌตีติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
กิํ นุ สโตฺตติ ปเจฺจสิ, มารทิฎฺฐิคตํ นุ เต;  
  
สุทฺธสงฺขารปุโญฺชยํ, นยิธ สตฺตุปลพฺภติฯ  
</p>
  
<p>
ยถา หิ องฺคสมฺภารา, โหติ สโทฺท รโถ อิติ;  
  
เอวํ ขเนฺธสุ สเนฺตสุ, โหติ สโตฺตติ สมฺมุติฯ  
</p>
  
<p>
ทุกฺขเมว หิ สโมฺภติ, ทุกฺขํ ติฎฺฐติ เวติ จ,  
  
นาญฺญตฺร ทุกฺขา สโมฺภติ, นาญฺญํ ทุกฺขา นิรุชฺฌตีติฯ  
</p>
  
<p>เอวํ โข ภเนฺต วชิราย ภิกฺขุนิยา ภาสิตํฯ</p>


<p>
เกนายํ ปกโต สโตฺต, กุวํ สตฺตสฺสการโก;  
  
กุวํ สโตฺต สมุปฺปโนฺน, กุวํ สโตฺต นิรุชฺฌติ-หุ–  
</p>
  
<p>
กิํ  
นุ สโตฺตติ ปเจฺจสิ, มาร ทิฎฺฐิคตํ นุ เต;  
  
สุทฺธสงฺขารปุโญฺชยํ, นยิธ สตฺตุปลพฺภติฯ  
</p>
  
<h2>พฺรหฺมสํยุตฺต</h2>
<h3>คารวสุตฺต</h3>
<p> พฺรหฺมสํยุเตฺต  อาวุโส โปราเณหิ มหากสฺสปเถราทีหิ ธมฺมสํคาหกเถรวเรหิ ทุติยํ สํคีตํ คารวสุตฺตํ กตฺถ กถญฺจ สมุปฺปนฺนํฯ</p>


<p> อุรุเวลายํ ภเนฺต สมุปฺปนฺนํฯ ภควา ภเนฺต อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุโทฺธฯ อถ โข ภควโต รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ ‘‘ทุกฺขํ โข อคารโว วิหรติ อปฺปติโสฺส, กํ นุ ขฺวาหํ สมณํ วา พฺราหฺมณํ วา สกฺกตฺวา ครุํ กตฺวา อุปนิสฺสาย วิหเรยฺย’’นฺติฯ</p>


<p>อถ โข ภเนฺต ภควโต เอตทโหสิ ‘‘อปริปุณฺณสฺส โข สีลกฺขนฺธสฺส ปาริปูริยา อญฺญํ สมณํ วา พฺราหฺมณํ วา สกฺกตฺวา ครุํ กตฺวา อุปนิสฺสาย วิหเรยฺยุํ, น โข ปนาหํ ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อตฺตนา สีลสมฺปนฺนตรํ อญฺญํ สมณํ วา</p>


<p>พฺราหฺมณํ  วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยุํฯ</p>


<p>
อปริปุณฺณสฺส โข สมาธิกฺขนฺธสฺส;  
  
อปริปุณฺณสฺส โข ปญฺญากฺขนฺธสฺส;  
  
อปริปุณฺณสฺส โข วิมุตฺติกฺขนฺธสฺสฯ  
</p>
  
<p>อปริปุณฺณสฺส โข วิมุตฺติญาณทสฺสนกฺขนฺธสฺส ปาริปูริยา อญฺญํ สมณํ วา พฺราหฺมณํ วา สกฺกตฺวา ครุํ กตฺวา อุปนินิสฺสาย วิหเรยฺยํฯ น โข ปนาหํ ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อตฺตนา วิมุตฺติญาณทสฺสนสมฺปนฺนตรํ อญฺญํ สมณํ วา พฺราหฺมณํ วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยํฯ ยํนูนาหํ ยฺวายํ ธโมฺม มยา อภิสมฺพุโทฺธ, ตเมว ธมฺมํ สกฺกตฺวา ครุํ กตฺวา อุปนิสฺสาย วิหเรยฺย’’นฺติฯ เอวํ โข ภเนฺต ภควโต เจตโส ปริวิตกฺกวเสน อุปฺปนฺนํฯ</p>


<p>
เย  
จ อตีตา สมฺพุทฺธา, เย จ พุทฺธา อนาคตา;  
  
โย เจตรหิ สมฺพุโทฺธ, พหูนํ โสกนาสโน;  
  
สเพฺพ สทฺธมฺมครุโน, วิหํสุ วิหรนฺติ จ;  
  
ตถาปิ วิหริสฺสนฺติ, เอสา พุทฺธาน ธมฺมตาฯ  
</p>
  
<p>
ตสฺมา หิ อตฺตกาเมน, มหตฺตมภิกงฺขตา;  
  
สทฺธโมฺม ครุกาตโพฺพ, สรํ พุทฺธาน สาสนํฯ  
</p>
  
<h3>อญฺญรตพฺรหฺมสุตฺต</h3>
<p>ปุจฺฉา- ตตฺถาวุโส  โปราณเกหิ มหากสฺสปาทีหิ ธมฺมสํคาหกเถรวเรหิ ปฐมํ สํคีตํ อญฺญตรพฺรหฺมสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> พฺรหฺมโลเก ภเนฺต อญฺญตรํ พฺรหฺมานํ อารพฺภ อายสฺมตา มหาโมคฺคลฺลานเตฺถเรน ภาสิตํฯ อญฺญตรสฺส ภเนฺต พฺรหฺมุโน เอวรูปํ ปาปกํ ทิฎฺฐิคตํ อุปฺปนฺนํ โหติ ‘‘นตฺถิ โส สมโณ วา พฺราหฺมโณ วา, โย อิธ อาคเจฺฉยฺยา’’ติฯ ตสฺมิํ ภเนฺต วตฺถุสฺมิํ–</p>


<p>
อชฺชาปิ เต อาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺตํ, พฺรหฺมโลเก ปภสฺสรนฺติ;  
  
เอวํ โข ภเนฺต อายสฺมตา มหาโมคฺคลฺลานเตฺถเรน ภาสิตํฯ  
</p>
  
<p>
อชฺชาปิ  
เต อาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺต, พฺรหฺมโลเก ปภสฺสรํ-หุ–  
</p>
  
<p>
น เม มาริส สา ทิฎฺฐิ, ยา เม ทิฎฺฐิ ปุเร อหุ;  
  
ปสฺสามิ วีติวตฺตนฺตํ, พฺรหฺมโลเก ปภสฺสรํ;  
  
สฺวาหํ อชฺช กถํ วชฺชํ, อหํ นิโจฺจมฺหิ สสฺสโต หุ–  
</p>
  
<p>
เตวิชฺชา  
อิทฺธิปตฺตา จ, เจโตปริยาย โกวิทา;  
  
ขีณาสวา อรหโนฺต, พหู พุทฺธสฺส สาวกา-หุ–  
</p>
  
<h3>อรุณวตีสุตฺต</h3>
<p> ตตฺถาวุโส  อรุณวตีสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ภูตปุพฺพํ ภิกฺขเว ราชา อโหสิ อรุณวา นามฯ รโญฺญ โข ปน ภิกฺขเว อรุณวโต อรุณวตี นาม ราชธานี อโหสี’’ติ เอวมาทินา ภเนฺต ภควตา อรุณวตี สุตฺตํ ภาสิตํฯ</p>


<p>
อารมฺภถ  
นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโร;  
  
โย อิมสฺมิํ ธมฺมวินเย, อปฺปมโตฺต วิหสฺสติ;  
  
ปหาย ชาติ สํสารํ, ทุกฺขสฺสนฺตํ กริสฺสติ-หุ–  
</p>
  
<h2>พฺราหฺมณสํยุตฺต</h2>
<h3>ธนญฺชานีสุตฺต</h3>
<p> พฺราหฺมณสํยุเตฺต  อาวุโส ปฐมํ สํคีตํ ธนญฺชานีสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต ภารทฺวาชโคตฺตํ พฺราหฺมณํ อารพฺภ ภาสิตํฯ ภารทฺวาชโคโตฺต ภเนฺต พฺราหฺมโณ ภควนฺตํ อุปสงฺกมิตฺวา คาถาย อชฺฌภาสิฯ</p>


<p>
‘‘กิํ สุ เฉตฺวา สุขํ เสติ,  
  
กิํ สุ เฉตฺวา น โสจติ;  
  
กิสฺสสฺสุ เอกธมฺมสฺส,  
  
วธํ โรเจสิ โคตมา’’ติ–  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘โกธํ เฉตฺวา สุขํ เสติ;  
  
โกธํ เฉตฺวา น โสจติ;  
  
โกธสฺส วิสมูลสฺส,  
  
มธุรคฺคสฺส พฺราหฺมณ;  
  
วธํ อริยา ปสํสนฺติ,  
  
ตญฺหิ เฉตฺวา น โสจตี’’ติ;  
</p>
  
<p>เอวํ โข ภเนฺต ภควตา ภาสิตํฯ</p>


<p>
กิํ  
สุ เฉตฺวา สุขํเสติ, กิํ สุ เฉตฺวา น โสจติ;  
  
กิสฺสสฺสุ เอกธมฺมสฺส, วธํ โรเจสิ โคตม–  
</p>
  
<p> อิมญฺจ  ปนาวุโส ธมฺมเทสนํ สุตฺวา ภารทฺวาชโคโตฺต พฺราหฺมโณ อิมสฺมิํ ธมฺมวินเย ปสโนฺน กีทิสํ ปสนฺนาการมกาสิ, กีวตฺตกญฺจ อตฺถํ สมฺปาเทสิฯ</p>


<p> อิมญฺจ ปน ภเนฺต ธมฺมเทสนํ สุตฺวา ภารทฺวาชโคโตฺต พฺราหฺมโณ ‘‘อภิกฺกนฺตํ โภ โคตม, อภิกฺกนฺตํ โภ โคตม, เสยฺยถาปิ โภ โคตม นิกฺกุชฺชิตํ วา อุกฺกุเชฺชยฺย, ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย, อนฺธกาเร วา เตลปโชฺชตํ ธาเรยฺย จกฺขุมโนฺต รูปานิ ทกฺขนฺตี’’ติ เอวมาทินา ภเนฺต อิมสฺมิํ ธมฺมวินเย ปสโนฺน ปสนฺนาการมกาสิฯ อิมญฺจ ปน ภเนฺต ธมฺมเทสนํ สุตฺวา ภารทฺวาชโคโตฺต พฺราหฺมโณ ภควโต สนฺติเก ปพฺพชฺชํ อุปสมฺปทํ ยาจิตฺวา อจิรูปสมฺปโนฺน ยาว อรหตฺตํ สมฺปาเทสิฯ</p>


<h3>อโกฺกสสุตฺต</h3>
<p> อโกฺกสกภารทฺวาชสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อโกฺกสกภารทฺวาชํ พฺราหฺมณํ อารพฺภ ภาสิตํฯ อโกฺกสกภารทฺวาโช ภเนฺต พฺราหฺมโณ ภควนฺตํ อุปสงฺกมิตฺวา อสพฺภาหิ ผรุสาหิ วาจาหิ ภควนฺตํ อโกฺกสติ ปริภาสติฯ ตสฺมิํ ภเนฺต วตฺถุสฺมิํ ‘‘ตํ กิํ มญฺญสิ พฺราหฺมณ, อปิ นุโข เต อาคจฺฉนฺติ มิตฺตามจฺจา  ญาติสาโลหิตา อติติโย’’ติ เอวมาทินา ภเนฺต ภควตา ภาสิตํฯ</p>


<p>
อโกฺกธสฺส  
กุโต โกโธ,  
  
ทนฺตสฺส สมชีวิโน;  
  
สมฺมทญฺญา วิมุตฺตสฺส,  
  
อุปสนฺตสฺส ตาทิโนฯ  
</p>
  
<p>
ตเสฺสว  
เตน ปาปิโย,  
  
โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต,  
  
สงฺคามํ เชติ ทุชฺชยํฯ  
</p>
  
<p>
อุภินฺนมตฺถํ จรติ,  
  
อตฺตโน จ ปรสฺส จ;  
  
ปรํ สงฺกุปิตํ ญตฺวา,  
  
โย สโต อุปสมฺมติฯ  
</p>
  
<p>
อุภินฺนํ ติกิจฺฉนฺตานํ,  
  
อตฺตโน จ ปรสฺส จ;  
  
ชนา มญฺญนฺติ พาโลติ,  
  
เย ธมฺมสฺส อโกวิทาฯ  
</p>
  
<p> อิมญฺจ  ปนาวุโส ธมฺมเทสนํ สุตฺวา อโกฺกสกภารทฺวาโช พฺราหฺมโณ อิมสฺมิํ ธมฺมวินเย ปสโนฺน กีทิสํ ปสนฺนาการมกาสิฯ กีวตฺตกญฺจ อตฺถํ สมฺปาเทสิฯ</p>


<p> อิมญฺจ ปน ภเนฺต ธมฺมเทสนํ สุตฺวา อโกฺกสกภารทฺวาโช พฺราหฺมโณ ‘‘อภิกฺกนฺตํ โภ โคตม, อภิกฺกนฺตํ โภ โคตมา’’ติ เอวมาทินา อิมสฺมิํ ธมฺมวินเย ปสโนฺน ปสนฺนาการมกาสิฯ ยาว อรหตฺตา จ ปน มหนฺตํ อตฺถํ สมฺปาเทสิฯ</p>


<h3>พหุธีตรสุตฺต</h3>
<p> เตนาวุโส  ภควตา ชานตา…เป.… สมฺมาสมฺพุเทฺธน พฺราหฺมณสํยุเตฺต พหุธีตรสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> โกสเลสุ ภเนฺต อญฺญตรสฺมิํ วนสเณฺฑ อญฺญตรํ ภารทฺวาชโคตฺตํ พฺราหฺมณํ อารพฺภ ภาสิตํฯ อญฺญตโร ภเนฺต ภารทฺวาชโคโตฺต พฺราหฺมโณ โคเณ นเฎฺฐ ปริเยสโนฺต ภควโต สนฺติเก อิมา คาถาโย อภาสิฯ</p>


<p>
‘‘น หิ นูนิมสฺส สมณสฺส, พลีพทฺทา จตุทฺทส;  
  
อชฺชสฎฺฐิํ น ทิสฺสนฺติ, เตนายํ สมโณ สุขี;  
  
น หิ นูนิมสฺส สมณสฺส, ติลาเขตฺตสฺมิ ปาปกา;  
  
เอกปณฺณา ทุปณฺณา จ, เตนายํ สมโณ สุขีฯ  
</p>
  
<p>(เปยฺยาล)</p>


<p>
น หิ นูนิมสฺส สมณสฺส, ปจฺจูสมฺหิ อิณายิกา;  
  
เทถ เทถาติ โจเทนฺติ, เตนายํ สมโณ สุขี’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
น หิ มยฺหํ พฺราหฺมณ, พลีพทฺทา จตุทฺทส;  
  
อชฺชสฎฺฐิํ น ทิสฺสนฺติ, เตนาหํ พฺราหฺมณา สุขี;  
  
น หิ มยฺหํ พฺราหฺมณ, ติลาเขตฺตสฺมิ ปาปกา;  
  
เอกปณฺณา ทุปณฺณา จ, เตนาหํ พฺราหฺมณา สุขีฯ  
</p>
  
<p>(เปยฺยาล)</p>


<p>
น หิ มยฺหํ พฺราหฺมณ, ปจฺจูสมฺหิ อิณายิกา;  
  
เทถ เทถาติ โจเทนฺติ, เตนาหํ พฺราหฺมณา สุขีติฯ  
</p>
  
<p>เอวํ โข ภเนฺต ภควตา ภาสิตํฯ</p>


<p>(๑)</p>


<p>
น  
หิ นูนิมสฺส สมณสฺส, พลีพทฺทา จตุทฺทส;  
  
อชฺชสฎฺฐิํ น ทิสฺสนฺติ, เตนาหํ สมโณ สุขีฯ  
</p>
  
<p>(๒)</p>


<p>
น หิ นูนิมสฺส สมณสฺส, ติลาเขตฺตสฺมิ ปาปกา;  
  
เอกปณฺณา ทุปณฺณา จ, เตนายํ สมโณ สุขีฯ  
</p>
  
<p>(๓)</p>


<p>
น  
หิ นูนิมสฺส สมณสฺส, ตุจฺฉโกฎฺฐสฺมิ มูสิกา;  
  
อุโสฺสฬฺหิกาย นจฺจนฺติ, เตนายํ สมโณ สุขีฯ  
</p>
  
<p>(๔)</p>


<p>
น หิ นูนิมสฺส สมณสฺส, สนฺถาโร สตฺตมาสิโก;  
  
อุปฺปาฎเกหิ สญฺฉโนฺน, เตนายํ สมโณ สุขีฯ  
</p>
  
<p>(๕)</p>


<p>
น หิ นูนิมสฺส สมณสฺส, วิธวา สตฺต ธีตโร;  
  
เอกปุตฺตา ทุปุตฺตา จ, เตนายํ สมโณ สุขีฯ  
</p>
  
<p>(๖)</p>


<p>
น  
หิ นูนิมสฺส สมณสฺส, ปิงฺคลา ติลกาหตา;  
  
โสตฺตํ ปาเทน โพเธติ, เตนายํ สมโณ สุขีฯ  
</p>
  
<p>(๗)</p>


<p>
น หิ นูนิมสฺส สมณสฺส, ปจฺจูสมิ อิณายิกา;  
  
เทถ เทถาติ โจเทนฺติ, เตนายํ สมโณ สุขีฯ  
</p>
  
<p>(๑)</p>


<p>
น  
หิ มยฺหํ พฺราหฺมณ, พลีพทฺทา จตุทฺทส;  
  
อชฺชสฎฺฐิํ น ทิสฺสนฺติ, เตนาหํ พฺราหฺมณา สุขีฯ  
</p>
  
<p>(๒)</p>


<p>
น หิ มยฺหํ พฺราหฺมณ, ติลาเขตฺตสฺมิ ปาปกา;  
  
เอกปณฺณา ทุปณฺณา จ, เตนาหํ พฺราหฺมณา สุขีฯ  
</p>
  
<p>(๓)</p>


<p>
น หิ มยฺหํ พฺราหฺมณ, ตุจฺฉโกฎฺฐสฺมิ มูสิกา;  
  
อุโสฺสฬฺหีกาย นจฺจนฺติ, เตนาหํ พฺราหฺมณา สุขีฯ  
</p>
  
<p>(๔)</p>


<p>
น หิ มยฺหํ พฺราหฺมณ, สนฺถาโร สตฺตมาสิโก;  
  
อุปฺปาฎเกหิ สญฺฉโนฺน, เตนาหํ พฺราหฺมณา สุขีฯ  
</p>
  
<p>(๕)</p>


<p>
น  
หิ มยฺหํ พฺราหฺมณ, วิธวา สตฺต ธีตโร;  
  
เอกปุตฺตา ทุปุตฺตา จ, เตนาหํ พฺราหฺมณา สุขีฯ  
</p>
  
<p>(๖)</p>


<p>
น หิ มยฺหํ พฺราหฺมณ, ปิงฺคลา ติลกาหตา;  
  
โสตฺตํ ปาเทน โพเธติ, เตนาหํ พฺราหฺมณา สุขีฯ  
</p>
  
<p>(๗)</p>


<p>
น หิ มยฺหํ พฺราหฺมณ, ปจฺจูสมฺหิ อิณายิกา;  
  
เทถ เทถาติ โจเทนฺติ, เตนาหํ พฺราหฺมณา สุขีฯ  
</p>
  
<p> อิมญฺจ  ปนาวุโส ธมฺมเทสนํ สุตฺวา โส ภารทฺวาชโคโตฺต พฺราหฺมโณ อิมสฺมิํ ธมฺมวินเย ปสโนฺน กีทิสํ ปสนฺนาการมกาสิฯ กีว มหนฺตญฺจ อิมสฺมิํ ธมฺมวินเย อตฺถํ สมฺปาเทสิฯ</p>


<p> อิมญฺจ ปน ภเนฺต ธมฺมเทสนํ สุตฺวา โส ภารทฺวาชโคโตฺต พฺราหฺมโณ ‘‘อภิกฺกนฺตํ โภ โคตม อภิกฺกนฺตํ โภ โคตม, เสยฺยถาปิ โภโคตม, นิกฺกุชฺชิตํ วา อุกฺกุเชฺชยฺย, ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย, อนฺธกาเร วา เตลปโชฺชตํ ธาเรยฺย, จกฺขุมโนฺต รูปานิ ทุกฺขนฺตี’’ติ เอวมาทินา อิมสฺมิ ธมฺมวินเย ปสโนฺน ปสนฺนาการมกาสิฯ ภควโต จ สนฺติเก ‘‘ลเภยฺยาหํ โภโต โคตมสฺส สนฺติเก ปพฺพชํ, ลเภยฺยํ อุปสมฺปท’’นฺติ เอวมาทินา ปพฺพชฺชํ อุปสมฺปทํ ยาจิตฺวา อจิรูปสมฺปโนฺน ยาว อรหตฺตา มหนฺตํ วิเสสํ สมฺปาเทสิฯ</p>


<h3>กสิภารทฺวาชสุตฺต</h3>
<p> ตตฺถาวุโส  เอกาทสมํ มหากสฺสปาทีหิ โปราณธมฺมสํคาหกเถเรหิ สํคีตํ กสิภารทฺวาชสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> มคเธสุ ภเนฺต ทกฺขิณาคิริสฺมิํ เอกนาฬายํ พฺราหฺมณคาเม กสิภารทฺวาชํ พฺราหฺมณํ อารพฺภ ภาสิตํฯ กสิภารทฺวาโช ภเนฺต พฺราหฺมโณ ภควนฺตํ คาถาย อชฺฌภาสิฯ</p>


<p>‘‘กสฺสโก  ปฎิชานาสิ, น จ ปสฺสามิ เต กสิํฯ กสฺสโก ปุจฺฉิโต พฺรูหิ, กถํ ชาเนมุ ตํ กสิ’’นฺติฯ ตสฺมิํ ภเนฺต วตฺถุสฺมิํ–</p>


<p>
‘‘สทฺธา พีชํ ตโป วุฎฺฐิ, ปญฺญา เม ยุคนงฺคลํ;  
  
หิรี อีสา มโน โยตฺตํ, สติ เม ผาลปาจนํฯ  
</p>
  
<p>
กายคุโตฺต วจีคุโตฺต, อาหาเร อุทเร ยโต;  
  
สจฺจํ กโรมิ นิทฺทานํ, โสรจฺจํ เม ปโมจนํฯ  
</p>
  
<p>
วีริยํ เม ธุรโธรยฺหํ, โยคเกฺขมาธิวาหนํ;  
  
คจฺฉติ อนิวตฺตนฺตํ, ยตฺถ คนฺตฺวา น โสจติฯ  
</p>
  
<p>
เอวเมสา กสี กฎฺฐา, สา โหติ อมตปฺผลา;  
  
เอตํ กสิํ กสิตฺวาน, สพฺพทุกฺขา ปมุจฺจตี’’ติฯ  
</p>
  
<p>เอวํ โข ภเนฺต ภควตา ภาสิตํฯ</p>


<p>
กสฺสโก  
ปฎิชานาสิ, น จ ปสฺสามิ เต กสิํ;  
  
กสฺสโก ปุจฺฉิโต พฺรูหิ, กถํ ชาเนมุ ตํ กสิํฯ  
</p>
  
<p>
สทฺธา  
พีชํ ตโป วุฎฺฐิ, ปญฺญา เม ยุคนงฺคลํ;  
  
หิรี อีสา มโน โยตฺตํ, สติ เม ผาลปาจนํฯ  
</p>
  
<p> อิมญฺจ  ปนาวุโส ธมฺมเทสนํ สุตฺวา โส กสิภารทฺวาโช พฺราหฺมโณ อิมสฺมิํ ธมฺมวินเย ปสโนฺน กีทิสํ ปสนฺนาการมกาสิฯ</p>


<p> อิมญฺจ ปน ภเนฺต ธมฺมเทสนํ สุตฺวา กสิภารทฺวาโช พฺราหฺมโณ ‘‘อภิกฺกนฺตํ โภ โคตม, อภิกฺกนฺตํ โภ โคตมา’’ติเอวมาทินา อิมสฺมิํ ธมฺมวินเย ปสโนฺน ปสนฺนาการมกาสิฯ</p>


<p>เสยฺยถาปิ โภ โคตม อุกฺกุชฺชิตํ วา นิกฺกุเชฺชยฺยฯ</p>


<h3>อุทยสุตฺต</h3>
<p> อุทยสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อุทยํ พฺราหฺมณํ อารพฺภ ภาสิตํฯ อุทโย ภเนฺต พฺราหฺมโณ ภควนฺตํ เอตทโวจ ‘‘ปกฎฺฐโกยํ สมโณ โคตโม ปุนปฺปุนํ อาคจฺฉตี’’ติฯ ตสฺมิํ ภเนฺต วตฺถุสฺมิํ–</p>


<p>
ปุนปฺปุนเญฺจว วปนฺติ พีชํ, ปุนปฺปุนํ วสฺสติ เทวราชา;  
  
ปุนปฺปุนํ เขตฺตํ กสนฺติ กสฺสกา, ปุนปฺปุนํ ธญฺญมุเปติ รฎฺฐํฯ  
</p>
  
<p>เอวมาทินา ภเนฺต ภควตา ภาสิตํฯ</p>


<p>
ปุนปฺปุนํ  
เจว วปนฺติ พีชํ, ปุนปฺปุนํ วสฺสติ เทว ราชา;  
  
ปุนปฺปุนํ เขตฺตํ กสนฺติ กสฺสกา, ปุนปฺปุนํ ธญฺญมุเปติ รฎฺฐํฯ  
</p>
  
<p>
ปุนปฺปุนํ  
ยาจกา ยาจยนฺติ, ปุนปฺปุนํ ทานปตี ททนฺติ;  
  
ปุนปฺปุนํ ทานปตี ททิตฺวา, ปุนปฺปุนํ สคฺคมุเปติ ฐานํฯ  
</p>
  
<p>
ปุนปฺปุนํ ขีรนิกา ทุหนฺติ, ปุนปฺปุนํ วโจฺฉ อุเปติ มาตรํ;  
  
ปุนปฺปุนํ กิลมติ ผนฺทติ จ, ปุนปฺปุนํ คพฺภมุเปติ มโนฺทฯ  
</p>
  
<p>
ปุนปฺปุนํ ชายติ มียติ จ, ปุนปฺปุนํ สิวถิกํ หรนฺติ;  
  
มคฺคญฺจ ลทฺธา อปุนพฺภวาย, น ปุนปฺปุนํ ชายติ ภูริปโญฺญ-หุ–  
</p>
  
<h3>มาตุโปสกสุตฺต</h3>
<p> มาตุโปสกสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต มาตุโปสกํ พฺราหฺมณํ อารพฺภ ภาสิตํฯ มาตุโปสโก ภเนฺต พฺราหฺมโณ ภควนฺตํ เอตทโวจ ‘‘อหญฺหิ โภ โคตม ธเมฺมน ภิกฺขํ ปริเยสามิ, ธเมฺมน ภิกฺขํ ปริเยสิตฺวา มาตาปิตโร โปเสมิ, กจฺจาหํ โภ โคตม เอวํการี กิจฺจการี โหมี’’ติ, ตสฺมิํ ภเนฺต วตฺถุสฺมิํ ‘‘ตคฺฆ ตฺวํ พฺราหฺมณ เอวํการี กิจฺจการี โหสิ, โย โข พฺราหฺมณ ธเมฺมน ภิกฺขํ ปริเยสติ, ธเมฺมน ภิกฺขํ ปริเยสิตฺวา มาตาปิตโร โปเสติ, พหุํ โส ปุญฺญํ ปสวตี’’ติ เอวมาทินา ภเนฺต ภควตา ภาสิตาฯ</p>


<p>
โย  
มาตรํ วา ปิตรํ วา, มโจฺจ ธเมฺมน โปสติ;  
  
ตาย นํ ปาริจริยาย, มาตาปิตูสุ ปณฺฑิตา;  
  
อิเธว นํ ปสํสนฺติ, เปจฺจ สเคฺค ปโมทติ–  
</p>
  
<h3>โขมทุสฺสสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน พฺราหฺมณสํยุเตฺต โขมทุสฺสสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ ภเนฺต โขมทุเสฺส นาม สกฺยานํ นิคเม โขมทุสฺสเก พฺราหฺมณคหปติเก อารพฺภ ภาสิต, โขมทุสฺสกา ภเนฺต พฺราหฺมณคหปติกา ภควนฺตํ เอตทโวจุํ ‘‘เก จ มุณฺฑกา สมณกา, เก จ สภาธมฺมํ ชานิสฺสนฺตี’’ติฯ</p>


<p>ตสฺมิํ ภเนฺต วตฺถุสฺมิํ–</p>


<p>
‘‘เนสา สภา ยตฺถ น สนฺติ สโนฺต,  
  
สโนฺต น เต เย น วทนฺติ ธมฺมํ;  
  
ราคญฺจ โทสญฺจ ปหาย โมหํ,  
  
ธมฺมํ วทนฺตา จ ภวนฺติ สโนฺต’’ติฯ  
</p>
  
<p>เอวํ โข ภเนฺต ภควตา ภาสิตํฯ</p>


<p>
เนสา  
สภา ยตฺถ นสนฺติ สโนฺต,  
  
สโนฺต น เต เย น วทนฺติ ธมฺมํ;  
  
ราคญฺจ โทสญฺจ ปหาย โมหํ,  
  
ธมฺมํ วทนฺตา จ ภวนฺติ สโนฺต–  
</p>
  
<h2>วงฺคีสสํยุตฺต</h2>
<h3>อานนฺทสุตฺต</h3>
<p> วงฺคีสสํยุเตฺต  ปนาวุโส จตุตฺถํ สํงฺคีตํ อานนฺทสุตฺตํ กตฺถกํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํ วงฺคีสเตฺถรํ อารพฺภ อายสฺมตา อานนฺทเตฺถเรน ธมฺมภณฺฑาคาริเกน ภาสิตํฯ อายสฺมตา ภเนฺต วงฺคีโส อายสฺมนฺตํ อานนฺทํ คาถาย อชฺฌภาสิ–</p>


<p>
‘‘กามราเคน ฑยฺหามิ, จิตฺตํ เม ปริฑยฺหติ;  
  
สาธุ นิพฺพาปนํ พฺรูหิ, อนุกมฺปาย โคตมา’’ติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘สญฺญาย วิปริเยสา, จิตฺตํ เต ปริฑยฺหติ;  
  
นิมิตฺตํ ปริวเชฺชหิ, สุภํ ราคูปสํหิตํ;  
  
สงฺขาเร ปรโต ปสฺส, ทุกฺขโต มา จ อตฺตโต;  
  
นิพฺพาเปหิ มหาราคํ, มา ฑยฺหิโตฺถ ปุนปฺปุนํ;  
  
อสุภาย จิตฺตํ ภาเวหิ, เอกคฺคํ สุสมาหิตํ;  
  
สติ กายคตา ตฺยตฺถุ, นิพฺพิทาพหุโล ภว;  
  
อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสโนฺต จริสฺสสี’’ติฯ  
</p>
  
<p>เอวํ โข ภเนฺต อายสฺมตา อานนฺทเตฺถเรน ธมฺมภณฺฑาคาริเกน ภาสิตํฯ</p>


<p>
กามราเคน  
ฑยฺหามิ, จิตฺตํ เม ปริฑยฺหติ;  
  
สาธุ นิพฺพาปนํ พฺรูหิ, อนุกมฺปาย โคตม–  
</p>
  
<p>
สญฺญาย  
วิปริเยสา, จิตฺตํ เต ปริฑยฺหติ;  
  
นิมิตฺตํ ปริวเชฺชหิ, สุภํ ราคูปสํหิตํฯ  
</p>
  
<p>
สงฺขาเร ปรโตปสฺส, ทุกฺขโต มา จ อตฺตโต;  
  
นิพฺพาเปหิ มหาราคํ, มา ฑยฺหิโตฺถ ปุนปฺปุนํฯ  
</p>
  
<p>
อสุภาย จิตฺตํ ภาเวหิ, เอกคฺคํ สุสมาหิตํ;  
  
สติ กายคตา ตฺยตฺถุ, นิพฺพิทาพหุโล ภวฯ  
</p>
  
<p>
อนิมิตฺตญฺจ  
ภาเวหิ, มานานุสยมุชฺชห;  
  
ตโต มานาภิสมยา, อุปสโนฺต จริสฺสสิฯ  
</p>
  
<h3>วงฺคีสสุตฺต</h3>
<p> ตตฺถ อาวุโส ทฺวาทสมํ วงฺคีสสุตฺตํ กตฺถ เกน กถญฺจ ภาสิตํฯ</p>


<p> สาวตฺถิยํ ภเนฺต อายสฺมตา วงฺคีสเตฺถเรน อจิร อรหตฺตปฺปเตฺตน วิมุตฺติสุขปฎิสํเวทินา–</p>


<p>
‘‘กาเวยฺยมตฺตา วิจริมฺห ปุเพฺพ, คามาคามํ ปุราปุรํ,  
  
อถทฺทสาม สมฺพุทฺธํ, สทฺธา โน อุปปชฺชถ;  
  
โส เม ธมฺม มเทเสสิ, ขนฺธายตน ธาตุโย;  
  
ตสฺสาหํ ธมฺมํ สุตฺวาน, ปพฺพชิํ อนคาริยํ;  
  
พหุนฺนํ วต อตฺถาย, โพธิํ อชฺฌคมา มุนิ;  
  
ภิกฺขูนํ ภิกฺขูนีนญฺจ, เย นิยามคตทฺทสา;  
  
สฺวาคตํ  
วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํ;  
  
ปุเพฺพ นิวาสํ ชานามิ, ทิพฺพจกฺขุํ วิโสธิตํ;  
  
เตวิโชฺช อิทฺธิปโตฺตมฺหิ, เจโตปริยาย โกวิโทฯ  
</p>
  
<p>เอวํ โข ภเนฺต อุทานวเสน ภาสิตํฯ</p>


<p>
กาเวยฺย  
มตฺตา วิจริมฺห ปุเพฺพ; คามาคามํปุราปุรํ,  
  
อถทฺทสาม สมฺพุทฺธํ, สทฺธา โน อุปปชฺชถฯ  
</p>
  
<p>
โส  
เม ธมฺมมเทเสสิ, ขนฺธายตน ธาตุโย;  
  
ตสฺสาหํ ธมฺมํ สุตฺวาน, ปพฺพชิํ อนคาริยํฯ  
</p>
  
<p>
พหุนฺนํ วต อตฺถาย, โพธิํ อชฺฌคมา มุนิ;  
  
ภิกฺขูนํ ภิกฺขุนี นญฺจ, เย นิยามคตทฺทสาฯ  
</p>
  
<p>
สฺวาคตํ วต เม อาสิ, มม พุทฺธสฺส สนฺติเก;  
  
ตโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</p>
  
<p>
ปุเพฺพนิวาสํ  
ชานามิ; ทิพฺพจกฺขุ วิโสธิตํ;  
  
เตวิโชฺช อิทฺธิปโตฺตมฺหิ, เจโตปริยายโกวิโทฯ  
</p>
  
<h2>วนสํยุตฺต</h2>
<h3>อานนฺทสุตฺต</h3>
<p> วนสํยุเตฺต ปนาวุโส ปญฺจมํ สํคีตํ อานนฺทสุตฺตํ กทา กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> โกสเลสุ ภเนฺต อญฺญตรสฺมิํ วนสเณฺฑ อจิรปรินิพฺพุเต ภควติ อายสฺมนฺตํ อานนฺทํ อารพฺภ ตสฺมิํ วนสเณฺฑ อธิวตฺถาย เทวตาย ภาสิตํฯ อายสฺมา ภเนฺต อานโนฺท อจิรปรินิพฺพุเต ภควติ อติเวลํ คิหิสญฺญตฺติพหุโล วิหรติ, ตสฺมิํ ภเนฺต วตฺถุสฺมิํ–</p>


<p>
‘‘รุกฺขมูลคหนํ ปสกฺกิย,  
  
นิพฺพานํ หทยสฺมิํ โอปิย;  
  
ฌาย โคตม มา ปมาโท,  
  
กิํ เต พิฬิพิฬิกา กริสฺสตี’’ติฯ  
</p>
  
<p>เอวํ  โข ภเนฺต วนสเณฺฑ อธิวตฺถาย เทวตาย อายสฺมโต อานนฺทเตฺถรสฺส อนุกมฺปิกาย อตฺถกามาย ภาสิตํฯ</p>


<p>
รุกฺขมูล  
คหนํ ปสกฺกิย, นิพฺพานํ หทยสฺมิํ โอปิย;  
  
ฌาย โคตม มา ปมาโท, กิํ เต พิฬิพิฬิกา กริสฺสติ-หุ–  
</p>
  
<h2>ยกฺขสํยุตฺต</h2>
<h3>อินฺทกสุตฺต</h3>
<p> ยกฺขสํยุเตฺต  ปนาวุโส ปฐมํ สํคีตํ อินฺทกสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อินฺทกูเฎ ปพฺพเต อินฺทกสฺส ยกฺขสฺส ภวเน อินฺทกํ ยกฺขํ อารพฺภ ภาสิตํฯ อินฺทโก ภเนฺต ยโกฺข อตฺตวาโท ภควนฺตํ อุปสงฺกมิตฺวา คาถาย อชฺฌภาสิ–</p>


<p>
‘‘รูปํ น ชีวนฺติ วทนฺติ พุทฺธา,  
  
กถํ นฺวยํ วินฺทติมํ สรีรํ;  
  
กุตสฺส อฎฺฐียกปิณฺฑเมภิ,  
  
กถํ นฺวยํ สชฺชติ คพฺภรสฺมิ’’นฺติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘ปฐมํ กลลํ โหติ, กลลา โหติ อพฺพุทํ,  
  
อพฺพุทา ชายเต เปสิ, เปสิ นิพฺพตฺตตี ฆโน;  
  
ฆนา ปสาขา ชายนฺติ, เกสา โลมา นขาปิจ;  
  
ยญฺจสฺส ภุญฺชตี มาตา, อนฺนํ ปานญฺจ โภชนํ;  
  
เตน โส ตตฺถ ยาเปติ, มาตุกุจฺฉิคโตนโร’’ติฯ  
</p>
  
<p>เอวํ โข ภเนฺต ภควตา ภาสิตํฯ</p>


<h3>อาฬวกสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน ยกฺขสํยุเตฺต อาฬวกสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> อาฬวิยํ ภเนฺต อาฬวกสฺส ยกฺขสฺส ภวเน อาฬวกํ ยกฺขํ อารพฺภ ภาสิตํฯ อาฬวโก ภเนฺต ยโกฺข ภควนฺตํ คาถาย อชฺฌภาสิ–</p>


<p>
กิํ สูธวิตฺตํ ปุริสสฺส เสฎฺฐํ,  
  
กิํ สุ สุจิณฺณํ สุขมาวหาติ;  
  
กิํ สุ หเว สาทุตรํ รสานํ,  
  
กถํ ชีวิํ ชีวิตามาหุ เสฎฺฐนฺติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
สทฺธีจ วิตฺตํ ปุริสสฺส เสฎฺฐํ,  
  
ธโมฺม สุจิโณฺณ สุขมาวหาติ;  
  
สจฺจํ หเว สาทุตรํ รสานํ,  
  
ปญฺญาชีวิํ ชีวิตมาหุ เสฎฺฐนฺติฯ  
</p>
  
<p>เอวมาทินา ภเนฺต ภควตา ภาสิตํฯ</p>


<p>น  ขฺวาหํ ตํ อาวุโส นิกฺขมิสฺสามิ, ยํ เต กรณียํ, ตํ กโรหิ,</p>


<p>ปญฺหํ ตํ สมณ ปุจฺฉิสฺสามิ, สเจ เม น พฺยากริสฺสสิ, จิตฺตํ วา เต ขิปิสฺสามิ, หทยํ วา เต ผาเลสฺสามิ, ปาเทสุ วา คเหตฺวา ปารคงฺคาย ขิปิสฺสามิ–</p>


<p>
กิํ  
สูข วิตฺตํ ปุริสสฺส เสฎฺฐํ, กิํ สุ สุจิณฺณํ สุขมาวหาติ;  
  
กิํ สุ หเว สาทุภรํ รสานํ, กถํ ชีวิํ ชีวิตมาหุ เสฎฺฐํ–  
</p>
  
<p>
สทฺธีธ วิตฺตํ ปุริสสฺส เสฎฺฐํ, ธโมฺม สุจิโณฺณ สุขมาวหาติ;  
  
สจฺจํ หเว สาทุตรํ รสานํ, ปญฺญาชีวิํ ชีวิตมาหุ เสฎฺฐํ;  
</p>
  
<p>
กถํสุ  
ตรติ โอฆํ, กถํสุ ตรติ อณฺณวํ;  
  
กถํสุ ทุกฺข มเจฺจติ, กถํสุ ปริสุชฺฌติฯ  
</p>
  
<p>
สทฺธาย ตรติ โอฆํ, อปฺปมาเทน อณฺณวํ;  
  
วีริเยน ทุกฺข มเจฺจติ, ปญฺญาย ปริสุชฺฌติ–  
</p>
  
<p>
กถํสุ  
ลภเต ปญฺญํ, กถํสุ วินฺทเต ธนํ;  
  
กถํสุ กิตฺติํ ปโปฺปติ, กถํ มิตฺตานิ คนฺถติ;  
  
อสฺมา โลกา ปรํ โลกํ, กถํ เปจฺจ น โสจติ–  
</p>
  
<p>
สทฺทหาโน อรหตํ, ธมฺมํ นิพฺพานปตฺติยา;  
  
สุสฺสูสํ ลภเต ปญฺญํ, อปฺปมโตฺต วิจกฺขโณ;  
  
ปติรูปการี ธุรวา, อุฎฺฐาตา วินฺทเต ธนํ;  
  
สเจฺจน  
กิตฺติํ ปโปฺปติ, ททํ มิตฺตานิ คนฺถติ;  
  
อสฺมา โลกา ปรํ โลกํ, เอวํ เปจฺจ น โสจติ;  
  
ยเสฺสเต จตุโร ธมฺมา, สทฺธสฺส ฆรเมสิโน;  
  
สจฺจํ ธโมฺม ธิติ จาโค, ส เว เปจฺจน โสจติ–  
</p>
  
<h2>สกฺกสํยุตฺต</h2>
<h3>วตปทสุตฺต</h3>
<p> สกฺกสํยุเตฺต  ปนาวุโส วตปทสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ สกฺกสฺส ภิกฺขเว เทวานมินฺทสฺส ปุเพฺพ มนุสฺสภูตสฺส สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคาติ เอวมาทินา ภเนฺต ภควตา ภาสิตํฯ</p>


<p>สกฺกสฺส  ภิกฺขเว เทวานมินฺทสฺส ปุเพฺพ มนุสฺสภูตสฺส อิมานิ สตฺต วตปทานิ สมตฺตานิ สมาทินฺนานิ อเหสุํฯ</p>


<p>
มาตาเปตฺติภรํ ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํ;  
  
มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ ‘‘สปฺปุริโส’’อิติฯ  
</p>
  
<h3>ทลิทฺทสุตฺต</h3>
<p> ทลิทฺทสุตฺตํ ปนาวุโส กตฺถ กํ อารพฺภ กถญฺจ ภาสิตํฯ วิสฺสชฺชนาฯ ราชคเห ภเนฺต สมฺพหุเล ภิกฺขู อารพฺภ ‘‘ภูตปุพฺพํ ภิกฺขเว อญฺญตโร ปุริโส อิมสฺมิํเยว ราชคเห มนุสฺสทลิโทฺท  อโหสิ มนุสฺสกปโณ มนุสฺสวราโก, โส ตถาคตปฺปเวทิเต ธมฺมวินเย สทฺธํ สมาทิยิ, สีลํ, สุตํ, จาคํ, ปญฺญํ สมาทิยี’’ติ เอวมาทินา ภเนฺต ภควตา ภาสิตํฯ</p>


<p>
ยสฺส  
สทฺธา ตถาคเต, อจลา สุปฺปติฎฺฐิตา;  
  
สีลญฺจ ยสฺส กลฺยาณํ, อริยกนฺตํ ปสํสิตํฯ  
</p>
  
<h3>ยชมานสุตฺต</h3>
<p> ยชมานสุตฺตํ ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห  ภเนฺต สกฺกํ เทวานมินฺทํ อารพฺภ ภาสิตํฯ สโกฺก ภเนฺต เทวานมิโนฺท ภควนฺตํ คาถาย อชฺฌภาสิ–</p>


<p>
‘‘ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, กตฺถ ทินฺนํ มหปฺผล’’นฺติฯ  
</p>
  
<p>ตสฺมิํ ภเนฺต วตฺถุสฺมิํ–</p>


<p>
‘‘จตฺตาโร จ ปฎิปนฺนา, จตฺตาโรจ ผเล ฐิตา;  
  
เอส สโงฺฆ อุชุภูโต, ปญฺญาสีลสมาหิโต;  
  
ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, สเงฺฆ ทินฺนํ มหปฺผลํ’’นฺติฯ  
</p>
  
<p>เอวํ โข ภเนฺต ภควตา ภาสิตํฯ</p>


<p>
ยชมานานํ  
มนุสฺสานํ, ปุญฺญเปกฺขาน ปาณินํ,  
  
กโรตํ โอปธิตํ ปุญฺญํ, กตฺถ ทินฺนํ มหปฺผลํ–  
</p>
  
<p>
จตฺตาโร จ ปฎิปนฺนา, จตฺตาโร จ ผเล ฐิตา;  
  
เอส สโงฺฆ อุชุภูโต, ปญฺญาสีลสมาหิโต;  
  
ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, สเงฺฆ ทินฺนํ มหปฺผลํ–  
</p>
  
<h3>คหฎฺฐวนฺทนาสุตฺต</h3>
<p> คหฎฺฐวนฺทนาสุตฺตํ  ปนาวุโส ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ภูตปุพฺพํ ภิกฺขเว สโกฺก เทวานมิโนฺท มาตลิํ สงฺคาหกํ อามเนฺตสี’’ติ เอวมาทินา ภเนฺต ภควตา ภาสิตํฯ</p>


<p>
ตํ  
นมสฺสนฺติ เตวิชฺชา, สเพฺพ ภุมฺมาจ ขตฺติยา;  
  
จตฺตาโร จ มหาราชา, ติทสาจ ยสสฺสิโน;  
  
อถโก นาม โส ยโกฺข, ยํ ตฺวํ สกฺก นมสฺสสิ–  
</p>
  
<p>
อหญฺจ  
สีลสมฺปเนฺน, จิรรตฺตสมาหิเต;  
  
สมฺมาปพฺพชิเต วเนฺท, พฺรหฺมจริยปรายเนฯ  
</p>
  
<p>
เย คหฎฺฐา ปุญฺญกรา, สีลวโนฺต อุปาสกา;  
  
ธเมฺมน ทารํ โปเสนฺติ, เต นมสฺสามิ มาตลิฯ  
</p>
  
  
  
  
  