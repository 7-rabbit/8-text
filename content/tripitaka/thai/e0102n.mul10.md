<h1>๒๒. ญาณทสฺสนวิสุทฺธินิเทฺทโส</h1>
<h3>ปฐมมคฺคญาณกถา</h3>
<p> อิโต   ปรํ โคตฺรภุญาณํ โหติ, ตํ มคฺคสฺส อาวชฺชนฎฺฐานิยตฺตา เนว ปฎิปทาญาณทสฺสนวิสุทฺธิํ น ญาณทสฺสนวิสุทฺธิํ ภชติ, อนฺตรา อโพฺพหาริกเมว โหติฯ วิปสฺสนาโสเต ปติตตฺตา ปน วิปสฺสนาติ สงฺขํ คจฺฉติฯ โสตาปตฺติมโคฺค สกทาคามิมโคฺค อนาคามิมโคฺค อรหตฺตมโคฺคติ อิเมสุ ปน จตูสุ มเคฺคสุ ญาณํ ญาณทสฺสนวิสุทฺธิ นามฯ</p>


<p>ตตฺถ ปฐมมคฺคญาณํ ตาว สมฺปาเทตุกาเมน อญฺญํ กิญฺจิ กาตพฺพํ นาม นตฺถิฯ ยญฺหิ อเนน กาตพฺพํ สิยา, ตํ อนุโลมาวสานํ วิปสฺสนํ อุปฺปาเทเนฺตน กตเมวฯ เอวํ อุปฺปนฺนอนุโลมญาณสฺส ปนสฺส เตหิ ตีหิปิ อนุโลมญาเณหิ อตฺตโน พลานุรูเปน ถูลถูเล สจฺจปฎิจฺฉาทเก ตมมฺหิ อนฺตรธาปิเต สพฺพสงฺขารคเตสุ จิตฺตํ น ปกฺขนฺทติ, น สนฺติฎฺฐติ, นาธิมุจฺจติ, น สชฺชติ, น ลคฺคติ, น พชฺฌติฯ ปทุมปลาสโต อุทกํ วิย ปติลียติ ปติกุฎติ ปติวตฺตติฯ สพฺพํ นิมิตฺตารมฺมณมฺปิ สพฺพํ ปวตฺตารมฺมณมฺปิ ปลิโพธโต อุปฎฺฐาติฯ อถสฺส สพฺพสฺมิํ นิมิตฺตปวตฺตารมฺมเณ ปลิโพธโต อุปฎฺฐิเต อนุโลมญาณสฺส อาเสวนเนฺต อนิมิตฺตํ อปฺปวตฺตํ วิสงฺขารํ นิโรธํ นิพฺพานํ อารมฺมณํ กุรุมานํ ปุถุชฺชนโคตฺตํ ปุถุชฺชนสงฺขํ ปุถุชฺชนภูมิํ อติกฺกมมานํ อริยโคตฺตํ อริยสงฺขํ อริยภูมิํ โอกฺกมมานํ นิพฺพานารมฺมเณ ปฐมาวฎฺฎนปฐมาโภคปฐมสมนฺนาหารภูตํ มคฺคสฺส อนนฺตรสมนนฺตราเสวนอุปนิสฺสยนตฺถิวิคตวเสน ฉหิ อากาเรหิ ปจฺจยภาวํ สาธยมานํ สิขาปฺปตฺตํ วิปสฺสนาย มุทฺธภูตํ อปุนราวฎฺฎกํ อุปฺปชฺชติ โคตฺรภุญาณํฯ</p>


<p>ยํ สนฺธาย วุตฺตํ –</p>

 พหิทฺธา วุฎฺฐานวิวฎฺฎเน ปญฺญา โคตฺรภุญาณํ? อุปฺปาทํ อภิภุยฺยตีติ โคตฺรภุฯ ปวตฺตํ…เป.… อุปายาสํ อภิภุยฺยตีติ โคตฺรภุฯ พหิทฺธา สงฺขารนิมิตฺตํ อภิภุยฺยตีติ โคตฺรภุฯ อนุปฺปาทํ ปกฺขนฺทตีติ โคตฺรภุฯ อปฺปวตฺตํ…เป.… อนุปายาสํ นิโรธํ นิพฺพานํ ปกฺขนฺทตีติ  โคตฺรภุฯ อุปฺปาทํ อภิภุยฺยิตฺวา อนุปฺปาทํ ปกฺขนฺทตีติ โคตฺรภู’’ติ (ปฎิ. ม. ๑.๕๙) สพฺพํ วิตฺถาเรตพฺพํฯ</p>


<p> ตตฺรายํ เอกาวชฺชเนน เอกวีถิยํ ปวตฺตมานานมฺปิ อนุโลมโคตฺรภูนํ นานารมฺมเณ ปวตฺตนาการทีปิกา อุปมา – ยถา หิ มหามาติกํ ลงฺฆิตฺวา ปรตีเร ปติฎฺฐาตุกาโม ปุริโส เวเคน ธาวิตฺวา มาติกาย โอริมตีเร รุกฺขสาขาย พนฺธิตฺวา โอลมฺพิตํ รชฺชุํ วา ยฎฺฐิํ วา คเหตฺวา อุลฺลงฺฆิตฺวา ปรตีรนินฺนโปณปพฺภารกาโย หุตฺวา ปรตีรสฺส อุปริภาคํ ปโตฺต ตํ มุญฺจิตฺวา เวธมาโน ปรตีเร ปติตฺวา สณิกํ ปติฎฺฐาติ, เอวเมวายํ โยคาวจโรปิ ภวโยนิคติฎฺฐิตินิวาสานํ ปรตีรภูเต นิพฺพาเน ปติฎฺฐาตุกาโม อุทยพฺพยานุปสฺสนาทินา เวเคน ธาวิตฺวา อตฺตภาวรุกฺขสาขาย พนฺธิตฺวา โอลมฺพิตํ รูปรชฺชุํ วา เวทนาทีสุ อญฺญตรทณฺฑํ วา อนิจฺจนฺติ วา ทุกฺขนฺติ วา อนตฺตาติ วาติ อนุโลมาวชฺชเนน คเหตฺวา ตํ อมุญฺจมาโนว ปฐเมน อนุโลมจิเตฺตน อุลฺลงฺฆิตฺวา ทุติเยน ปรตีรนินฺนโปณปพฺภารกาโย วิย นิพฺพานนินฺนโปณปพฺภารมานโส หุตฺวา ตติเยน ปรตีรสฺส อุปริภาคํ ปโตฺต วิย อิทานิ ปตฺตพฺพสฺส นิพฺพานสฺส อาสโนฺน หุตฺวา ตสฺส จิตฺตสฺส นิโรเธน ตํ สงฺขารารมฺมณํ มุญฺจิตฺวา โคตฺรภุจิเตฺตน วิสงฺขาเร ปรตีรภูเต นิพฺพาเน ปตติฯ เอการมฺมเณ ปน อลทฺธาเสวนตาย เวธมาโน โส ปุริโส วิย น ตาว สุปฺปติฎฺฐิโต โหติ, ตโต มคฺคญาเณน ปติฎฺฐาตีติฯ</p>


<p> ตตฺถ อนุโลมํ สจฺจปฎิจฺฉาทกํ กิเลสตมํ วิโนเทตุํ สโกฺกติ, น นิพฺพานมารมฺมณํ กาตุํฯ โคตฺรภุ นิพฺพานเมว อารมฺมณํ กาตุํ สโกฺกติ, น สจฺจปฎิจฺฉาทกํ ตมํ วิโนเทตุํฯ ตตฺรายํ อุปมา – เอโก กิร จกฺขุมา ปุริโส ‘‘นกฺขตฺตโยคํ ชานิสฺสามี’’ติ รตฺติภาเค นิกฺขมิตฺวา จนฺทํ ปสฺสิตุํ อุทฺธํ อุโลฺลเกสิ, ตสฺส วลาหเกหิ ปฎิจฺฉนฺนตฺตา จโนฺท น ปญฺญายิตฺถฯ อเถโก วาโต อุฎฺฐหิตฺวา ถูลถูเล วลาหเก วิทฺธํเสติฯ อปโร มชฺฌิเม, อปโร สุขุเมติฯ ตโต โส ปุริโส วิคตวลาหเก นเภ จนฺทํ ทิสฺวา นกฺขตฺตโยคํ อญฺญาสิฯ</p>


<p>ตตฺถ   ตโย วลาหกา วิย สจฺจปฎิจฺฉาทกถูลมชฺฌิมสุขุมํ กิเลสนฺธการํ, ตโย วาตา วิย ตีณิ อนุโลมจิตฺตานิ, จกฺขุมา ปุริโส วิย โคตฺรภุญาณํ, จโนฺท วิย นิพฺพานํ, เอเกกสฺส วาตสฺส ยถากฺกเมน วลาหกวิทฺธํสนํ วิย เอเกกสฺส อนุโลมจิตฺตสฺส สจฺจปฎิจฺฉาทกตมวิโนทนํ, วิคตวลาหเก นเภ ตสฺส ปุริสสฺส วิสุทฺธจนฺททสฺสนํ วิย วิคเต สจฺจปฎิจฺฉาทเก ตเม โคตฺรภุญาณสฺส วิสุทฺธนิพฺพานทสฺสนํฯ</p>


<p>ยเถว หิ ตโย วาตา จนฺทปฎิจฺฉาทเก วลาหเกเยว วิทฺธํเสตุํ สโกฺกนฺติ, น จนฺทํ ทฎฺฐุํ, เอวํ อนุโลมานิ สจฺจปฎิจฺฉาทกํ ตมเญฺญว วิโนเทตุํ สโกฺกนฺติ, น นิพฺพานํ ทฎฺฐุํฯ ยถา โส ปุริโส จนฺทเมว ทฎฺฐุํ สโกฺกติ, น วลาหเก วิทฺธํเสตุํ, เอวํ โคตฺรภุญาณํ นิพฺพานเมว ทฎฺฐุํ สโกฺกติ, น กิเลสตมํ วิโนเทตุํฯ เตเนว เจตํ มคฺคสฺส อาวชฺชนนฺติ วุจฺจติฯ ตญฺหิ อนาวชฺชนมฺปิ สมานํ อาวชฺชนฎฺฐาเน ฐตฺวา ‘‘เอวํ นิพฺพตฺตาหี’’ติ มคฺคสฺส สญฺญํ ทตฺวา วิย นิรุชฺฌติฯ มโคฺคปิ เตน ทินฺนสญฺญํ อมุญฺจิตฺวาว อวีจิสนฺตติวเสน ตํ ญาณํ อนุปฺปพนฺธมาโน อนิพฺพิทฺธปุพฺพํ อปทาลิตปุพฺพํ โลภกฺขนฺธํ โทสกฺขนฺธํ โมหกฺขนฺธํ นิพฺพิชฺฌมาโนว ปทาลยมาโนว นิพฺพตฺตติฯ</p>


<p> ตตฺรายํ อุปมา – เอโก กิร อิสฺสาโส อฎฺฐอุสภมเตฺต ปเทเส ผลกสตํ ฐปาเปตฺวา วเตฺถน มุขํ เวเฐตฺวา สรํ สนฺนหิตฺวา จกฺกยเนฺต อฎฺฐาสิฯ อโญฺญ ปุริโส จกฺกยนฺตํ อาวิชฺฌิตฺวา ยทา อิสฺสาสสฺส ผลกํ อภิมุขํ โหติ, ตทา ตตฺถ ทณฺฑเกน สญฺญํ เทติฯ อิสฺสาโส ทณฺฑกสญฺญํ อมุญฺจิตฺวาว สรํ ขิปิตฺวา ผลกสตํ นิพฺพิชฺฌติฯ ตตฺถ ทณฺฑกสญฺญํ วิย โคตฺรภุญาณํ, อิสฺสาโส วิย มคฺคญาณํฯ อิสฺสาสสฺส ทณฺฑกสญฺญํ อมุญฺจิตฺวาว ผลกสตนิพฺพิชฺฌนํ วิย มคฺคญาณสฺส โคตฺรภุญาเณน ทินฺนสญฺญํ อมุญฺจิตฺวาว นิพฺพานํ อารมฺมณํ กตฺวา อนิพฺพิทฺธปุพฺพานํ อปทาลิตปุพฺพานํ โลภโทสโมหกฺขนฺธานํ นิพฺพิชฺฌนปทาลนํฯ</p>


<p> น เกวลเญฺจส มโคฺค โลภกฺขนฺธาทีนํ นิพฺพิชฺฌนเมว กโรติ, อปิจ โข อนมตคฺคสํสารวฎฺฎทุกฺขสมุทฺทํ โสเสติ, สพฺพอปายทฺวารานิ ปิทหติ, สตฺตนฺนํ อริยธนานํ สมฺมุขีภาวํ กโรติ, อฎฺฐงฺคิกํ มิจฺฉามคฺคํ ปชหติ, สพฺพเวรภยานิ วูปสเมติ, สมฺมาสมฺพุทฺธสฺส โอรสปุตฺตภาวํ อุปเนติ  , อเญฺญสญฺจ อเนกสตานํ อานิสํสานํ ปฎิลาภาย สํวตฺตตีติ เอวํ อเนกานิสํสทายเกน โสตาปตฺติมเคฺคน สมฺปยุตฺตํ ญาณํ โสตาปตฺติมเคฺค ญาณนฺติฯ</p>

</p>


<h3>โสตาปนฺนปุคฺคลกถา</h3>
<p> อิมสฺส ปน ญาณสฺส อนนฺตรํ ตเสฺสว วิปากภูตานิ เทฺว ตีณิ วา ผลจิตฺตานิ อุปฺปชฺชนฺติฯ อนนฺตรวิปากตฺตาเยว หิ โลกุตฺตรกุสลานํ ‘‘สมาธิมานนฺตริกญฺญมาหู’’ติ (ขุ. ปา. ๖.๕) จ ‘‘ทนฺธํ อานนฺตริกํ ปาปุณาติ อาสวานํ ขยายา’’ติ (อ. นิ. ๔.๑๖๒) จ อาทิ วุตฺตํฯ เกจิ ปน เอกํ เทฺว ตีณิ จตฺตาริ วา ผลจิตฺตานีติ วทนฺติ, ตํ น คเหตพฺพํฯ</p>


<p>อนุโลมสฺส หิ อาเสวนเนฺต โคตฺรภุญาณํ อุปฺปชฺชติฯ ตสฺมา สพฺพนฺติเมน ปริเจฺฉเทน ทฺวีหิ อนุโลมจิเตฺตหิ ภวิตพฺพํฯ น หิ เอกํ อาเสวนปจฺจยํ ลภติ, สตฺตจิตฺตปรมา จ เอกาวชฺชนวีถิฯ ตสฺมา ยสฺส เทฺว อนุโลมานิ, ตสฺส ตติยํ โคตฺรภุ จตุตฺถํ มคฺคจิตฺตํ ตีณิ ผลจิตฺตานิ โหนฺติฯ ยสฺส ตีณิ อนุโลมานิ, ตสฺส จตุตฺถํ โคตฺรภุ ปญฺจมํ มคฺคจิตฺตํ เทฺว ผลจิตฺตานิ โหนฺติฯ เตน วุตฺตํ ‘‘เทฺว ตีณิ วา ผลจิตฺตานิ อุปฺปชฺชนฺตี’’ติฯ</p>


<p>เกจิ ปน ยสฺส จตฺตาริ อนุโลมานิ, ตสฺส ปญฺจมํ โคตฺรภุ ฉฎฺฐํ มคฺคจิตฺตํ เอกํ ผลจิตฺตนฺติ วทนฺติ, ตํ ปน ยสฺมา จตุตฺถํ ปญฺจมํ วา อเปฺปติ, น ตโต ปรํ อาสนฺนภวงฺคตฺตาติ ปฎิกฺขิตฺตํฯ ตสฺมา น สารโต ปเจฺจตพฺพํฯ</p>


<p> เอตฺตาวตา จ ปเนส  นาม ทุติโย อริยปุคฺคโล โหติฯ ภุสํ ปมโตฺตปิ หุตฺวา สตฺตกฺขตฺตุํ เทเวสุ จ มนุเสฺสสุ จ สนฺธาวิตฺวา สํสริตฺวา ทุกฺขสฺสนฺตสฺส กรณสมโตฺถ โหติฯ ผลปริโยสาเน ปนสฺส จิตฺตํ ภวงฺคํ โอตรติ, ตโต ภวงฺคํ อุปจฺฉินฺทิตฺวา มคฺคปจฺจเวกฺขณตฺถาย อุปฺปชฺชติ มโนทฺวาราวชฺชนํ, ตสฺมิํ นิรุเทฺธ ปฎิปาฎิยา สตฺต มคฺคปจฺจเวกฺขณชวนานีติฯ ปุน ภวงฺคํ โอตริตฺวา เตเนว นเยน  ผลาทีนํ ปจฺจเวกฺขณตฺถาย อาวชฺชนาทีนิ  อุปฺปชฺชนฺติฯ เยสํ อุปฺปตฺติยา เอส มคฺคํ ปจฺจเวกฺขติ, ผลํ ปจฺจเวกฺขติ, ปหีนกิเลเส ปจฺจเวกฺขติ, อวสิฎฺฐกิเลเส ปจฺจเวกฺขติ, นิพฺพานํ ปจฺจเวกฺขติฯ</p>


<p>โส หิ ‘‘อิมินา วตาหํ มเคฺคน อาคโต’’ติ มคฺคํ ปจฺจเวกฺขติ, ตโต ‘‘อยํ เม อานิสํโส ลโทฺธ’’ติ ผลํ ปจฺจเวกฺขติฯ ตโต ‘‘อิเม นาม เม กิเลสา ปหีนา’’ติ ปหีนกิเลเส ปจฺจเวกฺขติฯ ตโต ‘‘อิเม นาม เม กิเลสา อวสิฎฺฐา’’ติ อุปริมคฺคตฺตยวเชฺฌ กิเลเส ปจฺจเวกฺขติฯ อวสาเน จ ‘‘อยํ เม ธโมฺม อารมฺมณโต ปฎิวิโทฺธ’’ติ อมตํ นิพฺพานํ ปจฺจเวกฺขติฯ อิติ โสตาปนฺนสฺส อริยสาวกสฺส ปญฺจ ปจฺจเวกฺขณานิ โหนฺติฯ ยถา จ โสตาปนฺนสฺส, เอวํ สกทาคามิอนาคามีนมฺปิฯ อรหโต ปน อวสิฎฺฐกิเลสปจฺจเวกฺขณํ นาม นตฺถีติฯ เอวํ สพฺพานิปิ เอกูนวีสติ ปจฺจเวกฺขณานิ นามฯ</p>


<p>อุกฺกฎฺฐปริเจฺฉโทเยว เจโสฯ ปหีนาวสิฎฺฐกิเลสปจฺจเวกฺขณญฺหิ เสกฺขานมฺปิ โหติ วา น วาฯ ตสฺส หิ ปจฺจเวกฺขณสฺส อภาเวเนว มหานาโม ภควนฺตํ ปุจฺฉิ ‘‘โกสุ นาม เม ธโมฺม อชฺฌตฺตํ อปฺปหีโน, เยน เม เอกทา โลภธมฺมาปิ จิตฺตํ ปริยาทาย ติฎฺฐนฺตี’’ติ (ม. นิ. ๑.๑๗๕) สพฺพํ วิตฺถารโต เวทิตพฺพํฯ</p>


<h3>ทุติยมคฺคญาณกถา</h3>
<p> เอวํ ปจฺจเวกฺขิตฺวา ปน โส โสตาปโนฺน อริยสาวโก ตสฺมิเญฺญว วา อาสเน นิสิโนฺน, อปเรน วา สมเยน กามราคพฺยาปาทานํ ตนุภาวาย ทุติยาย ภูมิยา ปตฺติยา โยคํ กโรติฯ โส อินฺทฺริยพลโพชฺฌงฺคานิ สโมธาเนตฺวา ตเทว รูปเวทนาสญฺญาสงฺขารวิญฺญาณเภทํ สงฺขารคตํ อนิจฺจํ ทุกฺขมนตฺตาติ ญาเณน ปริมทฺทติ, ปริวเตฺตติ, วิปสฺสนาวีถิํ โอคาหติฯ ตเสฺสวํ ปฎิปนฺนสฺส วุตฺตนเยเนว สงฺขารุเปกฺขาวสาเน เอกาวชฺชเนน อนุโลมโคตฺรภุญาเณสุ อุปฺปเนฺนสุ โคตฺรภุอนนฺตรํ  อุปฺปชฺชติฯ เตน สมฺปยุตฺตํ ญาณํ นฺติฯ</p>

</p>


<h3>ตติยมคฺคญาณกถา</h3>
<p> อิมสฺสาปิ   ญาณสฺส อนนฺตรํ วุตฺตนเยเนว ผลจิตฺตานิ เวทิตพฺพานิฯ เอตฺตาวตา เจส  นาม จตุโตฺถ อริยปุคฺคโล โหติ สกิํเทว อิมํ โลกํ อาคนฺตฺวา ทุกฺขสฺสนฺตกรณสมโตฺถฯ ตโต ปรํ ปจฺจเวกฺขณํ วุตฺตนยเมวฯ</p>


<p>เอวํ ปจฺจเวกฺขิตฺวา จ โส สกทาคามี อริยสาวโก ตสฺมิเญฺญว วา อาสเน นิสิโนฺน อปเรน วา สมเยน กามราคพฺยาปาทานํ อนวเสสปฺปหานาย ตติยาย ภูมิยา ปตฺติยา โยคํ กโรติ, โส อินฺทฺริยพลโพชฺฌงฺคานิ สโมธาเนตฺวา ตเทว สงฺขารคตํ อนิจฺจํ ทุกฺขมนตฺตาติ ญาเณน ปริมทฺทติ, ปริวเตฺตติ, วิปสฺสนาวีถิํ โอคาหติฯ ตเสฺสวํ ปฎิปนฺนสฺส วุตฺตนเยเนว สงฺขารุเปกฺขาวสาเน เอกาวชฺชเนน อนุโลมโคตฺรภุญาเณสุ อุปฺปเนฺนสุ โคตฺรภุอนนฺตรํ  อุปฺปชฺชติ, เตน สมฺปยุตฺตํ ญาณํ นฺติฯ</p>

</p>


<h3>จตุตฺถมคฺคญาณกถา</h3>
<p> อิมสฺสปิ ญาณสฺส อนนฺตรํ วุตฺตนเยเนว ผลจิตฺตานิ เวทิตพฺพานิฯ เอตฺตาวตา เจส  นาม ฉโฎฺฐ อริยปุคฺคโล โหติ โอปปาติโก ตตฺถปรินิพฺพายี อนาวตฺติธโมฺม ปฎิสนฺธิวเสน อิมํ โลกํ ปุน อนาคนฺตาฯ ตโต ปรํ ปจฺจเวกฺขณํ วุตฺตนยเมวฯ</p>


<p>เอวํ ปจฺจเวกฺขิตฺวา จ โส อนาคามี อริยสาวโก ตสฺมิเญฺญว วา อาสเน นิสิโนฺน, อปเรน วา สมเยน รูปารูปราคมานอุทฺธจฺจอวิชฺชานํ อนวเสสปฺปหานาย จตุตฺถาย ภูมิยา ปตฺติยา โยคํ กโรติ, โส อินฺทฺริยพลโพชฺฌงฺคานิ สโมธาเนตฺวา ตเทว สงฺขารคตํ อนิจฺจํ ทุกฺขมนตฺตาติ ญาเณน ปริมทฺทติ, ปริวเตฺตติ, วิปสฺสนาวีถิํ โอคาหติฯ ตเสฺสวํ ปฎิปนฺนสฺส วุตฺตนเยเนว สงฺขารุเปกฺขาวสาเน เอกาวชฺชเนน อนุโลมโคตฺรภุญาเณสุ  อุปฺปเนฺนสุ โคตฺรภุอนนฺตรํ  อุปฺปชฺชติ, เตน สมฺปยุตฺตํ ญาณํ นฺติฯ</p>

</p>


<h3>อรหนฺตปุคฺคลกถา</h3>
<p> อิมสฺสปิ  ญาณสฺส อนนฺตรํ วุตฺตนเยเนว ผลจิตฺตานิ เวทิตพฺพานิฯ เอตฺตาวตา เจส  นาม อฎฺฐโม อริยปุคฺคโล โหติ มหาขีณาสโว อนฺติมเทหธารี โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมาทญฺญา วิมุโตฺต สเทวกสฺส โลกสฺส อคฺคทกฺขิเณโยฺยติฯ</p>


<p>อิติ ยํ ตํ วุตฺตํ ‘‘โสตาปตฺติมโคฺค สกทาคามิมโคฺค อนาคามิมโคฺค อรหตฺตมโคฺคติ อิเมสุ ปน จตูสุ มเคฺคสุ ญาณํ ญาณทสฺสนวิสุทฺธิ นามา’’ติ, ตํ อิมานิ อิมินา อนุกฺกเมน ปตฺตพฺพานิ จตฺตาริ ญาณานิ สนฺธาย วุตฺตํฯ</p>


<h3>โพธิปกฺขิยกถา</h3>
<p> อิทานิ อิมิสฺสาเยว จตุญาณาย ญาณทสฺสนวิสุทฺธิยา อานุภาววิชานนตฺถํ –</p>


<p>
ปริปุณฺณโพธิปกฺขิย, ภาโว วุฎฺฐานพลสมาโยโค;  
  
เย เยน ปหาตพฺพา, ธมฺมา เตสํ ปหานญฺจฯ  
</p>
  
<p>
กิจฺจานิ ปริญฺญาทีนิ, ยานิ วุตฺตานิ อภิสมยกาเล;  
  
ตานิ จ ยถาสภาเวน, ชานิตพฺพานิ สพฺพานีติฯ  
</p>
  
<p> ตตฺถ ติ โพธิปกฺขิยานํ ปริปุณฺณภาโวฯ จตฺตาโร สติปฎฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อริโย อฎฺฐงฺคิโก มโคฺคติ หิ อิเม สตฺตติํส ธมฺมา พุชฺฌนเฎฺฐน ติ ลทฺธนามสฺส อริยมคฺคสฺส ปเกฺข ภวตฺตา  นามฯ ติ อุปการภาเว ฐิตตฺตาฯ</p>


<p> เตสุ  เตสุ อารมฺมเณสุ โอกฺขนฺทิตฺวา ปกฺขนฺทิตฺวา อุปฎฺฐานโต ปฎฺฐานํฯ สติเยว ปฎฺฐานํ ฯ กายเวทนาจิตฺตธเมฺมสุ ปนสฺสา อสุภ-ทุกฺข-อนิจฺจ-อนตฺตาการคหณวเสน  สุภ-สุข-นิจฺจ-อตฺต-สญฺญาปหานกิจฺจสาธนวเสน จ ปวตฺติโต จตุธา เภโท โหติฯ ตสฺมา จตฺตาโร สติปฎฺฐานาติ วุจฺจนฺติฯ</p>


<p> ปทหนฺติ เอเตนาติ ปธานํฯ โสภนํ ปธานํ ฯ สมฺมา วา ปทหนฺติ เอเตนาติ สมฺมปฺปธานํฯ โสภนํ วา ตํ กิเลสวิรูปตฺตวิรหโต ปธานญฺจ หิตสุขนิปฺผาทกเตฺตน เสฎฺฐภาวาวหนโต ปธานภาวการณโต จาติ สมฺมปฺปธานํฯ วีริยเสฺสตํ อธิวจนํฯ ตยิทํ อุปฺปนฺนานุปฺปนฺนานํ อกุสลานํ ปหานานุปฺปตฺติกิจฺจํ อนุปฺปนฺนุปฺปนฺนานญฺจ กุสลานํ อุปฺปตฺติฎฺฐิติกิจฺจํ สาธยตีติ จตุพฺพิธํ โหติ, ตสฺมา จตฺตาโร สมฺมปฺปธานาติ วุจฺจนฺติฯ</p>


<p> ปุเพฺพ วุเตฺตน อิชฺฌนเฎฺฐน อิทฺธิฯ ตสฺสา สมฺปยุตฺตาย ปุพฺพงฺคมเฎฺฐน ผลภูตาย ปุพฺพภาคการณเฎฺฐน จ อิทฺธิยา ปาโทติ ฯ โส ฉนฺทาทิวเสน จตุพฺพิโธ โหติ, ตสฺมา จตฺตาโร อิทฺธิปาทาติ วุจฺจนฺติฯ ยถาห – ‘‘จตฺตาโร อิทฺธิปาทา ฉนฺทิทฺธิปาโท จิตฺติทฺธิปาโท วีริยิทฺธิปาโท วีมํสิทฺธิปาโท’’ติ (วิภ. ๔๕๗)ฯ อิเม โลกุตฺตราวฯ โลกิยา ปน ‘‘ฉนฺทเญฺจ ภิกฺขุ อธิปติํ กริตฺวา ลภติ สมาธิํ, ลภติ จิตฺตสฺส เอกคฺคตํฯ อยํ วุจฺจติ ฉนฺทสมาธี’’ติอาทิวจนโต (วิภ. ๔๓๒) ฉนฺทาทิอธิปติวเสน ปฎิลทฺธธมฺมาปิ โหนฺติฯ</p>


<p> อสฺสทฺธิยโกสชฺชปมาทวิเกฺขปสโมฺมหานํ อภิภวนโต อภิภวนสงฺขาเตน อธิปติยเฎฺฐน ฯ อสฺสทฺธิยาทีหิ จ อนภิภวนียโต อกมฺปิยเฎฺฐน ฯ ตทุภยมฺปิ สทฺธาทิวเสน ปญฺจวิธํ โหติ, ตสฺมา ปญฺจินฺทฺริยานิ ปญฺจ พลานีติ วุจฺจนฺติฯ</p>


<p> พุชฺฌนกสตฺตสฺส ปน องฺคภาเวน สติอาทโย ฯ นิยฺยานิกเฎฺฐน จ สมฺมาทิฎฺฐิอาทโย  โหนฺติฯ เตน วุตฺตํ ‘‘สตฺต โพชฺฌงฺคา อริโย อฎฺฐงฺคิโก มโคฺค’’ติฯ</p>


<p> อิติ  อิเม สตฺตติํส โพธิปกฺขิยธมฺมา ปุพฺพภาเค โลกิยวิปสฺสนาย วตฺตมานาย จุทฺทสวิเธน กายํ ปริคฺคณฺหโต จ กายานุปสฺสนาสติปฎฺฐานํ, นววิเธน เวทนํ ปริคฺคณฺหโต จ เวทนานุปสฺสนาสติปฎฺฐานํ, โสฬสวิเธน จิตฺตํ ปริคฺคณฺหโต จ จิตฺตานุปสฺสนาสติปฎฺฐานํ, ปญฺจวิเธน ธเมฺม ปริคฺคณฺหโต จ ธมฺมานุปสฺสนาสติปฎฺฐานํฯ อิมสฺมิํ อตฺตภาเว  อนุปฺปนฺนปุพฺพํ ปรสฺส อุปฺปนฺนํ อกุสลํ ทิสฺวา ‘‘ยถา ปฎิปนฺนเสฺสตํ อุปฺปนฺนํ, น ตถา ปฎิปชฺชิสฺสามิ เอวํ เม เอตํ นุปฺปชฺชิสฺสตี’’ติ, ตสฺส อนุปฺปาทาย วายมนกาเล ปฐมํ สมฺมปฺปธานํฯ อตฺตโน สมุทาจารปฺปตฺตํ อกุสลํ ทิสฺวา ตสฺส ปหานาย วายมนกาเล ทุติยํฯ อิมสฺมิํ อตฺตภาเว อนุปฺปนฺนปุพฺพํ ฌานํ วา วิปสฺสนํ วา อุปฺปาเทตุํ วายมนฺตสฺส ตติยํฯ อุปฺปนฺนํ ยถา น ปริหายติ, เอวํ ปุนปฺปุนํ อุปฺปาเทนฺตสฺส จตุตฺถํ สมฺมปฺปธานํฯ ฉนฺทํ ธุรํ กตฺวา กุสลุปฺปาทนกาเล ฉนฺทิทฺธิปาโทฯ มิจฺฉาวาจาย วิรมณกาเล สมฺมาวาจาติ เอวํ นานาจิเตฺตสุ ลพฺภนฺติฯ อิเมสํ ปน จตุนฺนํ ญาณานํ อุปฺปตฺติกาเล เอกจิเตฺต ลพฺภนฺติฯ ผลกฺขเณ ฐเปตฺวา จตฺตาโร สมฺมปฺปธาเน อวเสสา เตตฺติํส ลพฺภนฺติฯ</p>


<p> เอวํ เอกจิเตฺต ลพฺภมาเนสุ เจเตสุ เอกาว นิพฺพานารมฺมณา สติ กายาทีสุ สุภสญฺญาทิปฺปหานกิจฺจสาธนวเสน จตฺตาโร สติปฎฺฐานาติ วุจฺจติฯ เอกเมว จ วีริยํ อนุปฺปนฺนานํ อนุปฺปาทาทิกิจฺจสาธนวเสน จตฺตาโร สมฺมปฺปธานาติ วุจฺจติฯ เสเสสุ ปน หาปนวฑฺฒนํ นตฺถิฯ</p>


<p> อปิจ เตสุ –</p>


<p>
นว เอกวิธา เอโก, เทฺวธาถ จตุ ปญฺจธา;  
  
อฎฺฐธา นวธา เจว, อิติ ฉทฺธา ภวนฺติ เตฯ  
</p>
  
<p>ติ ฉโนฺท, จิตฺตํ, ปีติ, ปสฺสทฺธิ, อุเปกฺขา, สงฺกโปฺป, วาจา, กมฺมโนฺต, อาชีโวติ อิเม นว ฉนฺทิทฺธิปาทาทิวเสน เอกวิธาว โหนฺติ, น อญฺญํ โกฎฺฐาสํ ภชนฺติฯ ติ สทฺธา อินฺทฺริย, พลวเสน เทฺวธา ฐิตาฯ ติ อถโญฺญ เอโก จตุธา, อโญฺญ ปญฺจธา ฐิโตติ อโตฺถฯ ตตฺถ สมาธิ เอโก อินฺทฺริย, พล, โพชฺฌงฺค, มคฺคงฺควเสน จตุธา ฐิโตฯ ปญฺญา เตสญฺจ จตุนฺนํ อิทฺธิปาทโกฎฺฐาสสฺส จ  วเสน ปญฺจธาฯ ติ อปโร เอโก อฎฺฐธา, เอโก นวธา ฐิโตติ อโตฺถฯ จตุสติปฎฺฐาน, อินฺทฺริย, พล, โพชฺฌงฺค, มคฺคงฺควเสน สติ อฎฺฐธา ฐิตาฯ จตุสมฺมปฺปธาน, อิทฺธิปาท, อินฺทฺริย, พล, โพชฺฌงฺค, มคฺคงฺควเสน วีริยํ นวธาติฯ เอวํ –</p>


<p>
จุทฺทเสว  
อสมฺภินฺนา, โหเนฺตเต โพธิปกฺขิยา;  
  
โกฎฺฐาสโต สตฺตวิธา, สตฺตติํสปฺปเภทโตฯ  
</p>
  
<p>
สกิจฺจนิปฺผาทนโต, สรูเปน จ วุตฺติโต;  
  
สเพฺพว อริยมคฺคสฺส, สมฺภเว สมฺภวนฺติ เตติฯ  
</p>
  
เอวํ ตาเวตฺถ ปริปุณฺณโพธิปกฺขิยภาโว ชานิตโพฺพฯ  
</p>
  
<h3>วุฎฺฐานพลสมาโยคกถา</h3>
<p> ติ วุฎฺฐานเญฺจว พลสมาโยโค จฯ โลกิยวิปสฺสนา หิ นิมิตฺตารมฺมณตฺตา เจว ปวตฺติการณสฺส จ สมุทยสฺส อสมุจฺฉินฺทนโต เนว นิมิตฺตา น ปวตฺตา วุฎฺฐาติฯ โคตฺรภุญาณํ สมุทยสฺส อสมุจฺฉินฺทนโต ปวตฺตา น วุฎฺฐาติฯ นิพฺพานารมฺมณโต ปน นิมิตฺตา วุฎฺฐาตีติ เอกโต วุฎฺฐานํ โหติฯ เตนาห ‘‘พหิทฺธาวุฎฺฐานวิวฎฺฎเน ปญฺญา โคตฺรภุญาณ’’นฺติ (ปฎิ. ม. มาติกา ๑.๑๐)ฯ ตถา ‘‘อุปฺปาทา วิวฎฺฎิตฺวา อนุปฺปาทํ ปกฺขนฺทตีติ โคตฺรภุ, ปวตฺตา วิวฎฺฎิตฺวา’’ติ (ปฎิ. ม. ๑.๕๙) สพฺพํ เวทิตพฺพํฯ อิมานิ ปน จตฺตาริปิ ญาณานิ อนิมิตฺตารมฺมณตฺตา นิมิตฺตโต วุฎฺฐหนฺติ, สมุทยสฺส สมุจฺฉินฺทนโต ปวตฺตา วุฎฺฐหนฺตีติ ทุภโต วุฎฺฐานานิ โหนฺติฯ</p>


<p>เตน วุตฺตํ –</p>


<p>‘‘กถํ ทุภโต วุฎฺฐานวิวฎฺฎเน ปญฺญา มเคฺค ญาณํ?</p>

ฯ อุปฎฺฐานเฎฺฐน สมฺมาสติฯ อวิเกฺขปเฎฺฐน สมฺมาสมาธิ มิจฺฉาสมาธิโต วุฎฺฐาติ, ตทนุวตฺตกกิเลเสหิ จ  ขเนฺธหิ จ วุฎฺฐาติ, พหิทฺธา จ สพฺพนิมิเตฺตหิ วุฎฺฐาติฯ เตน วุจฺจติ ‘ทุภโต วุฎฺฐานวิวฎฺฎเน ปญฺญา มเคฺค ญาณ’นฺติฯ</p>

</p>

</p>

</p>


<p> โลกิยานญฺจ อฎฺฐนฺนํ สมาปตฺตีนํ ภาวนากาเล สมถพลํ อธิกํ โหติฯ อนิจฺจานุปสฺสนาทีนํ ภาวนากาเล วิปสฺสนาพลํฯ อริยมคฺคกฺขเณ ปน ยุคนทฺธา เต ธมฺมา ปวตฺตนฺติ อญฺญมญฺญํ อนติวตฺตนเฎฺฐนฯ ตสฺมา อิเมสุ จตูสุปิ ญาเณสุ อุภยพลสมาโยโค โหติฯ ยถาห –</p>

 โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตีติฯ เตน วุจฺจติ วุฎฺฐานเฎฺฐน สมถวิปสฺสนํ ยุคนทฺธํ ภาเวตี’’ติ (ปฎิ. ม. ๒.๕)ฯ</p>

</p>


<h3>ปหาตพฺพธมฺมปหานกถา</h3>
<p>   ติ อิเมสุ ปน จตูสุ ญาเณสุ เย ธมฺมา เยน ญาเณน ปหาตพฺพา, เตสํ ปหานญฺจ ชานิตพฺพํฯ เอตานิ หิ ยถาโยคํ สํโยชนกิเลสมิจฺฉตฺตโลกธมฺมมจฺฉริยวิปลฺลาสคนฺถอคติอาสวโอฆโยคนีวรณปรามาสอุปาทานอนุสยมลอกุสลกมฺมปถจิตฺตุปฺปาทสงฺขาตานํ ธมฺมานํ ปหานกรานิฯ</p>


<p>ตตฺถ ติ ขเนฺธหิ ขนฺธานํ ผเลน กมฺมสฺส ทุเกฺขน วา สตฺตานํ สํโยชกตฺตา รูปราคาทโย ทส ธมฺมา วุจฺจนฺติฯ ยาวญฺหิ เต, ตาว เอเตสํ อนุปรโมติฯ ตตฺราปิ รูปราโค อรูปราโค มาโน อุทฺธจฺจํ อวิชฺชาติ อิเม ปญฺจ อุทฺธํนิพฺพตฺตนกขนฺธาทิสํโยชกตฺตา  นามฯ สกฺกายทิฎฺฐิ วิจิกิจฺฉา สีลพฺพตปรามาโส กามราโค ปฎิโฆติ อิเม ปญฺจ อโธนิพฺพตฺตนกขนฺธาทิสํโยชกตฺตา  นามฯ</p>


<p>ติ สยํ สํกิลิฎฺฐตฺตา สมฺปยุตฺตธมฺมานญฺจ สํกิเลสิกตฺตา โลโภ โทโส โมโห มาโน ทิฎฺฐิ วิจิกิจฺฉา ถินํ อุทฺธจฺจํ อหิริกํ อโนตฺตปฺปนฺติ อิเม ทส ธมฺมาฯ</p>


<p>ติ มิจฺฉาปวตฺตนโต มิจฺฉาทิฎฺฐิ มิจฺฉาสงฺกโปฺป มิจฺฉาวาจา มิจฺฉากมฺมโนฺต มิจฺฉาอาชีโว มิจฺฉาวายาโม มิจฺฉาสติ มิจฺฉาสมาธีติ อิเม อฎฺฐ ธมฺมาฯ มิจฺฉาวิมุตฺติมิจฺฉาญาเณหิ วา สทฺธิํ ทสฯ</p>


<p>ติ โลกปฺปวตฺติยา สติ อนุปรมธมฺมกตฺตา ลาโภ อลาโภ ยโส อยโส สุขํ ทุกฺขํ นินฺทา ปสํสาติ อิเม อฎฺฐฯ อิธ ปน การโณปจาเรน ลาภาทิวตฺถุกสฺส อนุนยสฺส อลาภาทิวตฺถุกสฺส ปฎิฆสฺส เจตํ โลกธมฺมคฺคหเณน คหณํ กตนฺติ เวทิตพฺพํฯ</p>


<p>ติ  อาวาสมจฺฉริยํ กุลมจฺฉริยํ ลาภมจฺฉริยํ ธมฺมมจฺฉริยํ วณฺณมจฺฉริยนฺติ อิมาสุ อาวาสาทีสุ อเญฺญสํ สาธารณภาวํ อสหนากาเรน ปวตฺตานิ ปญฺจ มจฺฉริยานิฯ</p>


<p>ติ  อนิจฺจทุกฺขอนตฺตอสุเภสุเยว วตฺถูสุ ‘‘นิจฺจํ สุขํ อตฺตา สุภ’’นฺติ เอวํ ปวโตฺต สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโสติ อิเม ตโยฯ</p>


<p>ติ นามกายสฺส เจว รูปกายสฺส จ คนฺถนโต อภิชฺฌาทโย จตฺตาโรฯ ตถา หิ เต อภิชฺฌา กายคโนฺถ, พฺยาปาโท กายคโนฺถ, สีลพฺพตปรามาโส กายคโนฺถ, อิทํสจฺจาภินิเวโส กายคโนฺถ อิเจฺจว วุตฺตาฯ</p>


<p>ติ ฉนฺทโทสโมหภเยหิ อกตฺตพฺพกรณสฺส, กตฺตพฺพากรณสฺส จ อธิวจนํฯ ตญฺหิ อริเยหิ อคนฺตพฺพตฺตา อคตีติ วุจฺจติฯ</p>


<p>ติ อารมฺมณวเสน อาโคตฺรภุโต, อาภวคฺคโต จ สวนา, อสํวุเตหิ วา ทฺวาเรหิ ฆฎฉิเทฺทหิ อุทกํ วิย สวนโต นิจฺจปคฺฆรณเฎฺฐน สํสารทุกฺขสฺส วา สวนโต กามราคภวราคมิจฺฉาทิฎฺฐิอวิชฺชานเมตํ อธิวจนํฯ</p>


<p>ภวสาคเร อากฑฺฒนเฎฺฐน ทุรุตฺตรณเฎฺฐน จ ติปิ, อารมฺมณวิโยคสฺส เจว ทุกฺขวิโยคสฺส จ อปฺปทานโต ติปิ เตสเญฺญว อธิวจนํฯ</p>


<p>ติ จิตฺตสฺส อาวรณนีวรณปฎิจฺฉาทนเฎฺฐน กามจฺฉนฺทาทโย ปญฺจฯ</p>


<p>ติ ตสฺส ตสฺส ธมฺมสฺส สภาวํ อติกฺกมฺม ปรโต อภูตํ สภาวํ อามสนากาเรน ปวตฺตนโต มิจฺฉาทิฎฺฐิยา เอตํ อธิวจนํฯ</p>


<p>ติ สพฺพากาเรน ปฎิจฺจสมุปฺปาทนิเทฺทเส วุตฺตานิ กามุปาทานาทีนิ จตฺตาริฯ</p>


<p>ติ ถามคตเฎฺฐน กามราคานุสโย, ปฎิฆ, มาน, ทิฎฺฐิ, วิจิกิจฺฉา, ภวราค, อวิชฺชานุสโยติ เอวํ วุตฺตา กามราคาทโย สตฺต ฯ เต หิ ถามคตตฺตา ปุนปฺปุนํ กามราคาทีนํ อุปฺปตฺติเหตุภาเวน อนุเสนฺติเยวาติ อนุสยาฯ</p>


<p>ติ  เตลญฺชนกลลํ วิย สยญฺจ อสุทฺธตฺตา, อเญฺญสญฺจ อสุทฺธภาวกรณโต โลภโทสโมหา ตโยฯ</p>


<p>ติ อกุสลกมฺมภาเวน เจว ทุคฺคตีนญฺจ ปถภาเวน ปาณาติปาโต อทินฺนาทานํ กาเมสุมิจฺฉาจาโร มุสาวาโท ปิสุณวาจา ผรุสวาจา สมฺผปฺปลาโป อภิชฺฌา พฺยาปาโท มิจฺฉาทิฎฺฐีติ อิเม ทสฯ</p>


<p>ติ โลภมูลา อฎฺฐ โทสมูลา เทฺว โมหมูลา เทฺวติ อิเม ทฺวาทสฯ</p>


<p> อิติ เอเตสํ สํโยชนาทีนํ ธมฺมานํ เอตานิ ยถาโยคํ ปหานกรานิฯ กถํ? สํโยชเนสุ ตาว สกฺกายทิฎฺฐิ วิจิกิจฺฉา สีลพฺพตปรามาโส อปายคมนียา จ กามราคปฎิฆาติ เอเต ปญฺจ ธมฺมา ปฐมญาณวชฺฌา, เสสา กามราคปฎิฆา โอฬาริกา ทุติยญาณวชฺฌา, สุขุมา ตติยญาณวชฺฌา, รูปราคาทโย ปญฺจปิ จตุตฺถญาณวชฺฌา เอวฯ ปรโตปิ จ ยตฺถ ยตฺถ เอวสเทฺทน นิยมํ น กริสฺสามฯ ตตฺถ ตตฺถ ยํ ยํ ‘‘อุปริญาณวโชฺฌ’’ติ วกฺขาม, โส โส ปุริมญาเณหิ หตาปายคมนียาทิภาโวว หุตฺวา อุปริญาณวโชฺฌ โหตีติ เวทิตโพฺพฯ</p>


<p>กิเลเสสุ ทิฎฺฐิวิจิกิจฺฉา ปฐมญาณวชฺฌา, โทโส ตติยญาณวโชฺฌ, โลภโมหมานถินอุทฺธจฺจอหิริกอโนตฺตปฺปานิ จตุตฺถญาณวชฺฌานิฯ</p>


<p>มิจฺฉเตฺตสุ มิจฺฉาทิฎฺฐิ มุสาวาโท มิจฺฉากมฺมโนฺต มิจฺฉาอาชีโวติ อิเม ปฐมญาณวชฺฌา, มิจฺฉาสงฺกโปฺป ปิสุณวาจา ผรุสวาจาติ อิเม ตติยญาณวชฺฌา, เจตนาเยว เจตฺถ ติ เวทิตพฺพาฯ สมฺผปฺปลาปมิจฺฉาวายามสติสมาธิวิมุตฺติญาณานิ จตุตฺถญาณวชฺฌานิฯ</p>


<p>โลกธเมฺมสุ ปฎิโฆ ตติยญาณวโชฺฌ, อนุนโย จตุตฺถญาณวโชฺฌ, ยเส จ ปสํสาย จ อนุนโย จตุตฺถญาณวโชฺฌติ เอเกฯ มจฺฉริยานิ ปฐมญาณวชฺฌาเนวฯ</p>


<p>วิปลฺลาเสสุ   อนิเจฺจ นิจฺจํ, อนตฺตนิ อตฺตาติ จ สญฺญาจิตฺตทิฎฺฐิวิปลฺลาสา, ทุเกฺข สุขํ, อสุเภ สุภนฺติ ทิฎฺฐิวิปลฺลาโส จาติ อิเม ปฐมญาณวชฺฌา, อสุเภ สุภนฺติ สญฺญาจิตฺตวิปลฺลาสา ตติยญาณวชฺฌา, ทุเกฺข สุขนฺติ สญฺญาจิตฺตวิปลฺลาสา จตุตฺถญาณวชฺฌาฯ</p>


<p>คเนฺถสุ สีลพฺพตปรามสอิทํสจฺจาภินิเวสกายคนฺถา ปฐมญาณวชฺฌา, พฺยาปาทกายคโนฺถ ตติยญาณวโชฺฌ, อิตโร จตุตฺถญาณวโชฺฌฯ</p>


<p>อคติ ปฐมญาณวชฺฌาวฯ</p>


<p>อาสเวสุ ทิฎฺฐาสโว ปฐมญาณวโชฺฌ, กามาสโว ตติยญาณวโชฺฌ, อิตเร เทฺว จตุตฺถญาณวชฺฌาฯ โอฆโยเคสุปิ เอเสว นโยฯ</p>


<p>นีวรเณสุ วิจิกิจฺฉานีวรณํ ปฐมญาณวชฺฌํ, กามจฺฉโนฺท พฺยาปาโท กุกฺกุจฺจนฺติ ตีณิ ตติยญาณวชฺฌานิ, ถินมิทฺธอุทฺธจฺจานิ จตุตฺถญาณวชฺฌานิฯ</p>


<p>ปรามาโส ปฐมญาณวโชฺฌวฯ</p>


<p>อุปาทาเนสุ สเพฺพสมฺปิ โลกิยธมฺมานํ วตฺถุกามวเสน กามาติ อาคตตฺตา รูปารูปราโคปิ กามุปาทาเน ปตติ, ตสฺมา ตํ จตุตฺถญาณวชฺฌํ, เสสานิ ปฐมญาณวชฺฌานิฯ</p>


<p>อนุสเยสุ ทิฎฺฐิวิจิกิจฺฉานุสยา ปฐมญาณวชฺฌาว, กามราคปฎิฆานุสยา ตติยญาณวชฺฌา, มานภวราคาวิชฺชานุสยา จตุตฺถญาณวชฺฌาฯ</p>


<p>มเลสุ โทสมลํ ตติยญาณวชฺฌํ, อิตรานิ จตุตฺถญาณวชฺฌานิฯ</p>


<p>อกุสลกมฺมปเถสุ ปาณาติปาโต อทินฺนาทานํ มิจฺฉาจาโร มุสาวาโท มิจฺฉาทิฎฺฐีติ อิเม ปฐมญาณวชฺฌา , ปิสุณวาจา ผรุสวาจา พฺยาปาโทติ ตโย ตติยญาณวชฺฌา, สมฺผปฺปลาปาภิชฺฌา จตุตฺถญาณวชฺฌาฯ</p>


<p>อกุสลจิตฺตุปฺปาเทสุ จตฺตาโร ทิฎฺฐิคตสมฺปยุตฺตา วิจิกิจฺฉาสมฺปยุโตฺต จาติ ปญฺจ ปฐมญาณวชฺฌาว, เทฺว ปฎิฆสมฺปยุตฺตา ตติยญาณวชฺฌา, เสสา จตุตฺถญาณวชฺฌาติฯ</p>


<p>ยญฺจ เยน วชฺฌํ, ตํ เตน ปหาตพฺพํ นามฯ เตน วุตฺตํ ‘‘อิติ เอเตสํ สํโยชนาทีนํ ธมฺมานํ เอตานิ ยถาโยคํ ปหานกรานี’’ติฯ</p>


<p> กิํ  ปเนตานิ เอเต ธเมฺม อตีตานาคเต ปชหนฺติ อุทาหุ ปจฺจุปฺปเนฺนติฯ กิํ ปเนตฺถ ยทิ ตาว อตีตานาคเต, อผโล วายาโม อาปชฺชติฯ กสฺมา? ปหาตพฺพานํ นตฺถิตายฯ อถ ปจฺจุปฺปเนฺน, ตถาปิ อผโล, วายาเมน สทฺธิํ ปหาตพฺพานํ อตฺถิตาย, สํกิเลสิกา จ มคฺคภาวนา อาปชฺชติ, วิปฺปยุตฺตตา วา กิเลสานํ, น จ ปจฺจุปฺปนฺนกิเลโส จิตฺตวิปฺปยุโตฺต นาม อตฺถีติฯ นายํ อาเวณิกา โจทนาฯ ปาฬิยํเยว หิ ‘‘สฺวายํ กิเลเส ปชหติ, อตีเต กิเลเส ปชหติ, อนาคเต กิเลเส ปชหติ, ปจฺจุปฺปเนฺน กิเลเส ปชหตี’’ติ วตฺวา, ปุน ‘‘หญฺจิ อตีเต กิเลเส ปชหติ, เตนหิ ขีณํ เขเปติ, นิรุทฺธํ นิโรเธติ, วิคตํ วิคเมติ, อตฺถงฺคตํ อตฺถงฺคเมติฯ อตีตํ ยํ นตฺถิ, ตํ ปชหตี’’ติ (ปฎิ. ม. ๓.๒๑) จ วตฺวา, ‘‘น อตีเต กิเลเส ปชหตี’’ติ ปฎิกฺขิตฺตํฯ</p>


<p>ตถา ‘‘หญฺจิ อนาคเต กิเลเส ปชหติ, เตนหิ อชาตํ ปชหติ, อนิพฺพตฺตํ ปชหติ, อนุปฺปนฺนํ ปชหติ, อปาตุภูตํ ปชหติฯ อนาคตํ ยํ นตฺถิ, ตํ ปชหตี’’ติ จ วตฺวา, ‘‘น อนาคเต กิเลเส ปชหตี’’ติ ปฎิกฺขิตฺตํฯ</p>


<p>ตถา ‘‘หญฺจิ ปจฺจุปฺปเนฺน กิเลเส ปชหติ, เตนหิ รโตฺต ราคํ ปชหติฯ ทุโฎฺฐ โทสํ, มูโฬฺห โมหํ, วินิพโทฺธ มานํ, ปรามโฎฺฐ ทิฎฺฐิํ, วิเกฺขปคโต อุทฺธจฺจํ, อนิฎฺฐงฺคโต วิจิกิจฺฉํ, ถามคโต อนุสยํ ปชหติฯ กณฺหสุกฺกา ธมฺมา ยุคนทฺธาว วตฺตนฺติฯ สํกิเลสิกา มคฺคภาวนา โหตี’’ติ จ วตฺวา, ‘‘น อตีเต กิเลเส ปชหติ, น อนาคเต, น ปจฺจุปฺปเนฺน กิเลเส ปชหตี’’ติ สพฺพํ ปฎิกฺขิปิตฺวา, ‘‘เตนหิ นตฺถิ มคฺคภาวนา, นตฺถิ ผลสจฺฉิกิริยา , นตฺถิ กิเลสปฺปหานํ, นตฺถิ ธมฺมาภิสมโย’’ติ ปญฺหาปริโยสาเน ‘‘น หิ นตฺถิ มคฺคภาวนา…เป.… นตฺถิ ธมฺมาภิสมโย’’ติ ปฎิชานิตฺวา ‘‘ยถา กถํ วิยา’’ติ วุเตฺต อิทํ วุตฺตํ –</p>

 อุปฺปาโท เหตุ อุปฺปาโท ปจฺจโย กิเลสานํ นิพฺพตฺติยาติ อุปฺปาเท อาทีนวํ ทิสฺวา อนุปฺปาเท จิตฺตํ ปกฺขนฺทติ, อนุปฺปาเท จิตฺตสฺส ปกฺขนฺทตฺตา เย อายูหนปจฺจยา กิเลสา นิพฺพเตฺตยฺยุํ, เต อชาตาเยว น ชายนฺติ…เป.… อปาตุภูตาเยว น ปาตุภวนฺติ, เอวํ เหตุนิโรธา ทุกฺขนิโรโธฯ ปวตฺตํ เหตุ…เป.… นิมิตฺตํ เหตุ…เป.… อายูหนา เหตุ…เป.… อนายูหเน จิตฺตสฺส ปกฺขนฺทตฺตา เย อายูหนปจฺจยา กิเลสา นิพฺพเตฺตยฺยุํ, เต อชาตาเยว…เป.… อปาตุภูตาเยว น ปาตุภวนฺติ, เอวํ เหตุนิโรธา ทุกฺขนิโรโธฯ เอวํ อตฺถิ มคฺคภาวนา, อตฺถิ ผลสจฺฉิกิริยา, อตฺถิ กิเลสปฺปหานํ, อตฺถิ ธมฺมาภิสมโย’’ติ (ปฎิ. ม. ๓.๒๑)ฯ</p>


<p> เอเตน กิํ ทีปิตํ โหติ? ภูมิลทฺธานํ กิเลสานํ ปหานํ ทีปิตํ โหติฯ ภูมิลทฺธา ปน กิํ อตีตานาคตา อุทาหุ ปจฺจุปฺปนฺนาติฯ ภูมิลทฺธุปฺปนฺนา เอว นาม เตฯ</p>


<p> อุปฺปนฺนํ หิ วตฺตมานภูตาปคโตกาสกตภูมิลทฺธวเสน อเนกปฺปเภทํฯ ตตฺถ สพฺพมฺปิ อุปฺปาทชราภงฺคสมงฺคิสงฺขาตํ  นามฯ อารมฺมณรสํ อนุภวิตฺวา นิรุทฺธํ อนุภูตาปคตสงฺขาตํ กุสลากุสลํ อุปฺปาทาทิตฺตยํ อนุปฺปตฺวา นิรุทฺธํ ภูตาปคตสงฺขาตํ เสสสงฺขตญฺจ  นามฯ ‘‘ยานิสฺส ตานิ ปุเพฺพกตานิ กมฺมานี’’ติ (ม. นิ. ๓.๒๔๘) เอวมาทินา นเยน วุตฺตํ กมฺมํ อตีตมฺปิ สมานํ อญฺญํ วิปากํ ปฎิพาหิตฺวา อตฺตโน วิปากโสฺสกาสํ กตฺวา ฐิตตฺตา ตถา กโตกาสญฺจ วิปากํ อนุปฺปนฺนมฺปิ สมานํ เอวํ กเต โอกาเส เอกเนฺตน อุปฺปชฺชนโต  นามฯ ตาสุ ตาสุ ภูมีสุ อสมูหตํ อกุสลํ  นามฯ</p>


<p> เอตฺถ  จ ภูมิยา ภูมิลทฺธสฺส จ นานตฺตํ เวทิตพฺพํฯ ติ หิ วิปสฺสนาย อารมฺมณภูตา เตภูมกา ปญฺจกฺขนฺธาฯ  นาม เตสุ ขเนฺธสุ อุปฺปตฺติรหํ กิเลสชาตํฯ เตนหิ สา ภูมิ ลทฺธา นาม โหตีติ ตสฺมา ภูมิลทฺธนฺติ วุจฺจติ, สา จ โข น อารมฺมณวเสนฯ อารมฺมณวเสน  หิ สเพฺพปิ อตีตานาคเต ปริญฺญาเตปิ จ ขีณาสวานํ ขเนฺธ อารพฺภ กิเลสา อุปฺปชฺชนฺติ มหากจฺจานอุปฺปลวณฺณาทีนํ ขเนฺธ อารพฺภ โสเรยฺยเสฎฺฐิ นนฺทมาณวกาทีนํ วิยฯ ยทิ จ ตํ ภูมิลทฺธํ นาม สิยา, ตสฺส อปฺปเหยฺยโต น โกจิ ภวมูลํ ปชเหยฺยฯ วตฺถุวเสน ปน ภูมิลทฺธํ เวทิตพฺพํฯ ยตฺถ ยตฺถ หิ วิปสฺสนาย อปริญฺญาตา ขนฺธา อุปฺปชฺชนฺติ, ตตฺถ ตตฺถ อุปฺปาทโต ปภุติ เตสุ วฎฺฎมูลํ กิเลสชาตํ อนุเสติฯ ตํ อปฺปหีนเฎฺฐน ภูมิลทฺธนฺติ เวทิตพฺพํฯ</p>


<p> ตตฺถ จ ยสฺส เยสุ ขเนฺธสุ อปฺปหีนเฎฺฐน อนุสยิตา กิเลสา, ตสฺส เต เอว ขนฺธา เตสํ กิเลสานํ วตฺถุ, น อเญฺญสํ สนฺตกา ขนฺธาฯ อตีตกฺขเนฺธสุ จ อปฺปหีนานุสยิตานํ กิเลสานํ อตีตกฺขนฺธาว วตฺถุ, น อิตเรฯ เอส นโย อนาคตาทีสุฯ ตถา กามาวจรกฺขเนฺธสุ อปฺปหีนานุสยิตานํ กิเลสานํ กามาวจรกฺขนฺธาว วตฺถุ, น อิตเรฯ เอส นโย รูปารูปาวจเรสุฯ โสตาปนฺนาทีสุ ปน ยสฺส ยสฺส อริยปุคฺคลสฺส ขเนฺธสุ ตํ ตํ วฎฺฎมูลํ กิเลสชาตํ เตน เตน มเคฺคน ปหีนํ, ตสฺส ตสฺส เต เต ขนฺธา ปหีนานํ เตสํ เตสํ วฎฺฎมูลกิเลสานํ อวตฺถุโต ภูมีติ สงฺขํ น ลภนฺติฯ ปุถุชฺชนสฺส สพฺพโสว วฎฺฎมูลกิเลสานํ อปฺปหีนตฺตา ยํกิญฺจิ กริยมานํ กมฺมํ กุสลํ อกุสลํ วา โหติฯ อิจฺจสฺส กมฺมกิเลสปจฺจยา วฎฺฎํ วฎฺฎติฯ ตเสฺสตํ วฎฺฎมูลํ รูปกฺขเนฺธเยว, น เวทนากฺขนฺธาทีสุฯ วิญฺญาณกฺขเนฺธเยว วา, น รูปกฺขนฺธาทีสูติ น วตฺตพฺพํฯ กสฺมา? อวิเสเสน ปญฺจสุปิ ขเนฺธสุ อนุสยิตตฺตาฯ</p>


<p> กถํ? ปถวีรสาทิ วิย รุเกฺขฯ ยถา หิ มหารุเกฺข ปถวีตลํ อธิฎฺฐาย ปถวีรสญฺจ อาโปรสญฺจ นิสฺสาย ตปฺปจฺจยา มูลขนฺธสาขปสาขปลฺลวปลาสปุปฺผผเลหิ วฑฺฒิตฺวา นภํ ปูเรตฺวา ยาว กปฺปาวสานา พีชปรมฺปราย รุกฺขปเวณิํ สนฺตานยมาเน ฐิเต ตํ ปถวีรสาทิ มูเลเยว, น ขนฺธาทีสุ…เป.… ผเลเยว วา, น มูลาทีสูติ น วตฺตพฺพํฯ กสฺมา? อวิเสเสน สเพฺพสุ มูลาทีสุ อนุคตตฺตาติฯ</p>


<p>ยถา  ปน ตเสฺสว รุกฺขสฺส ปุปฺผผลาทีสุ นิพฺพิโนฺน โกจิ ปุริโส จตูสุ ทิสาสุ มณฺฑูกกณฺฎกํ นาม วิสกณฺฎกํ อาโกเฎยฺย, อถ โส  รุโกฺข เตน วิสสมฺผเสฺสน ผุโฎฺฐ ปถวีรสอาโปรสานํ ปริยาทิณฺณตฺตา อปฺปสวนธมฺมตํ อาคมฺม ปุน สนฺตานํ นิพฺพเตฺตตุํ น สกฺกุเณยฺย, เอวเมว ขนฺธปวตฺติยํ นิพฺพิโนฺน กุลปุโตฺต ตสฺส ปุริสสฺส จตูสุ ทิสาสุ รุเกฺข วิสโยชนํ วิย อตฺตโน สนฺตาเน จตุมคฺคภาวนํ อารภติฯ อถสฺส โส ขนฺธสนฺตาโน เตน จตุมคฺควิสสมฺผเสฺสน สพฺพโส วฎฺฎมูลกกิเลสานํ ปริยาทิณฺณตฺตา กิริยภาวมตฺตอุปคตกายกมฺมาทิสพฺพกมฺมปฺปเภโท หุตฺวา อายติํ ปุนพฺภวานภินิพฺพตฺตนธมฺมตํ อาคมฺม ภวนฺตรสนฺตานํ นิพฺพเตฺตตุํ น สโกฺกติฯ เกวลํ จริมวิญฺญาณนิโรเธน นิรินฺธโน วิย ชาตเวโท อนุปาทาโน ปรินิพฺพายติ, เอวํ ภูมิยา ภูมิลทฺธสฺส จ นานตฺตํ เวทิตพฺพํฯ</p>


<p> อปิจ อปรมฺปิ สมุทาจารอารมฺมณาธิคฺคหิตอวิกฺขมฺภิตอสมูหตวเสน จตุพฺพิธํ อุปฺปนฺนํฯ ตตฺถ วตฺตมานุปฺปนฺนเมว ฯ จกฺขาทีนํ ปน อาปาถคเต อารมฺมเณ ปุพฺพภาเค อนุปฺปชฺชมานมฺปิ กิเลสชาตํ อารมฺมณสฺส อธิคฺคหิตตฺตา เอว อปรภาเค เอกเนฺตน อุปฺปตฺติโต นฺติ วุจฺจติ, กลฺยาณิคาเม ปิณฺฑาย จรโต มหาติสฺสเตฺถรสฺส วิสภาครูปทสฺสเนน อุปฺปนฺนกิเลสชาตํ วิยฯ สมถวิปสฺสนานํ อญฺญตรวเสน อวิกฺขมฺภิตํ กิเลสชาตํ จิตฺตสนฺตติมนารูฬฺหมฺปิ อุปฺปตฺตินิวารกสฺส เหตุโน อภาวา  นามฯ สมถวิปสฺสนาวเสน ปน วิกฺขมฺภิตมฺปิ อริยมเคฺคน อสมูหตตฺตา อุปฺปตฺติธมฺมตํ อนตีตตาย นฺติ วุจฺจติ, อากาเสน คจฺฉนฺตสฺส อฎฺฐสมาปตฺติลาภิโน เถรสฺส กุสุมิตรุเกฺข อุปวเน ปุปฺผานิ อุจฺจินนฺตสฺส มธุเรน สเรน คายโต มาตุคามสฺส คีตสวเนน อุปฺปนฺนกิเลสชาตํ วิยฯ ติวิธมฺปิ เจตํ อารมฺมณาธิคฺคหิตาวิกฺขมฺภิตอสมูหตุปฺปนฺนํ ภูมิลเทฺธเนว สงฺคหํ คจฺฉตีติ เวทิตพฺพํฯ</p>


<p> อิเจฺจตสฺมิํ วุตฺตปฺปเภเท อุปฺปเนฺน ยเทตํ วตฺตมานภูตาปคโตกาสกตสมุทาจารสงฺขาตํ จตุพฺพิธํ อุปฺปนฺนํ, ตํ อมคฺควชฺฌตฺตา เกนจิปิ ญาเณน ปหาตพฺพํ น โหติฯ ยํ ปเนตํ ภูมิลทฺธารมฺมณาธิคฺคหิตอวิกฺขมฺภิตอสมูหตสงฺขาตํ อุปฺปนฺนํ, ตสฺส ตํ อุปฺปนฺนภาวํ วินาสยมานํ ยสฺมา ตํ ตํ โลกิยโลกุตฺตรญาณํ อุปฺปชฺชติ, ตสฺมา ตํ สพฺพมฺปิ ปหาตพฺพํ โหตีติฯ เอวเมตฺถ เย เยน ปหาตพฺพา ธมฺมา, เตสํ ปหานญฺจ ชานิตพฺพํฯ</p>


<h3>ปริญฺญาทิกิจฺจกถา</h3>
<ol>
<li>
กิจฺจานิ  
  
ปริญฺญาทีนิ, ยานิ วุตฺตานิ อภิสมยกาเล;  
  
ตานิ จ ยถาสภาเวน, ชานิตพฺพานิ สพฺพานีติฯ  
</li>
  
<p>สจฺจาภิสมยกาลํ หิ เอเตสุ จตูสุ ญาเณสุ เอเกกสฺส เอกกฺขเณ ปริญฺญา ปหานํ สจฺฉิกิริยา ภาวนาติ เอตานิ ปริญฺญาทีนิ จตฺตาริ กิจฺจานิ วุตฺตานิ, ตานิ ยถาสภาเวน ชานิตพฺพานิฯ วุตฺตํ เหตํ โปราเณหิ –
</ol></p>


<p>‘‘ยถา ปทีโป อปุพฺพํ อจริมํ เอกกฺขเณ จตฺตาริ กิจฺจานิ กโรติ, วฎฺฎิํ ฌาเปติ, อนฺธการํ วิธมติ, อาโลกํ ปริวิทํเสติ, สิเนหํ ปริยาทิยติ, เอวเมว มคฺคญาณํ อปุพฺพํ อจริมํ เอกกฺขเณ จตฺตาริ สจฺจานิ อภิสเมติ, ทุกฺขํ ปริญฺญาภิสมเยน อภิสเมติ, สมุทยํ ปหานาภิสมเยน อภิสเมติ, มคฺคํ ภาวนาภิสมเยน อภิสเมติ, นิโรธํ สจฺฉิกิริยาภิสมเยน อภิสเมติฯ กิํ วุตฺตํ โหติ? นิโรธํ อารมฺมณํ กริตฺวา จตฺตาริปิ สจฺจานิ ปาปุณาติ ปสฺสติ ปฎิวิชฺฌตี’’ติฯ</p>


<p>วุตฺตมฺปิ เจตํ ‘‘โย, ภิกฺขเว, ทุกฺขํ ปสฺสติ, ทุกฺขสมุทยมฺปิ โส ปสฺสติ, ทุกฺขนิโรธมฺปิ ปสฺสติ, ทุกฺขนิโรธคามินิํ ปฎิปทมฺปิ ปสฺสตี’’ติ (สํ. นิ. ๕.๑๑๐๐) สพฺพํ เวทิตพฺพํฯ</p>


<p>อปรมฺปิ วุตฺตํ ‘‘มคฺคสมงฺคิสฺส ญาณํ, ทุเกฺขเปตํ ญาณํ, ทุกฺขสมุทเยเปตํ ญาณํ, ทุกฺขนิโรเธเปตํ ญาณํ, ทุกฺขนิโรธคามินิยา ปฎิปทายเปตํ ญาณ’’นฺติ (วิภ. ๗๙๔; ปฎิ. ม. ๑.๑๐๙)ฯ</p>


<p>ตตฺถ ยถา ปทีโป วฎฺฎิํ ฌาเปติ, เอวํ มคฺคญาณํ ทุกฺขํ ปริชานาติฯ ยถา อนฺธการํ วิธมติ, เอวํ สมุทยํ ปชหติฯ ยถา อาโลกํ ปริวิทํเสติ, เอวํ สหชาตาทิปจฺจยตาย สมฺมาสงฺกปฺปาทิธมฺมสงฺขาตํ มคฺคํ ภาเวติฯ ยถา สิเนหํ ปริยาทิยติ, เอวํ กิเลสปริยาทานํ นิโรธํ สจฺฉิกโรตีติ เอวํ อุปมาสํสนฺทนํ เวทิตพฺพํฯ</p>


<p> อปโร  นโย – ยถา สูริโย อุทยโนฺต อปุพฺพํ อจริมํ สห ปาตุภาวา จตฺตาริ กิจฺจานิ กโรติ, รูปคตานิ โอภาเสติ, อนฺธการํ  วิธมติ, อาโลกํ ทเสฺสติ, สีตํ ปฎิปฺปสฺสเมฺภติ, เอวเมว มคฺคญาณํ…เป.… นิโรธํ สจฺฉิกิริยาภิสมเยน อภิสเมติฯ อิธาปิ ยถา สูริโย รูปคตานิ โอภาเสติ, เอวํ มคฺคญาณํ ทุกฺขํ ปริชานาติฯ ยถา อนฺธการํ วิธมติ, เอวํ สมุทยํ ปชหติฯ ยถา อาโลกํ ทเสฺสติ, เอวํ สหชาตาทิปจฺจยตาย มคฺคํ ภาเวติฯ ยถา สีตํ ปฎิปฺปสฺสเมฺภติ, เอวํ กิเลสปฎิปฺปสฺสทฺธิํ นิโรธํ สจฺฉิกโรตีติ เอวํ อุปมาสํสนฺทนํ เวทิตพฺพํฯ</p>


<p> อปโร นโย – ยถา นาวา อปุพฺพํ อจริมํ เอกกฺขเณ จตฺตาริ กิจฺจานิ กโรติ, โอริมตีรํ ปชหติ, โสตํ ฉินฺทติ, ภณฺฑํ วหติ, ปาริมตีรํ อเปฺปติ, เอวเมว มคฺคญาณํ…เป.… นิโรธํ สจฺฉิกิริยาภิสมเยน อภิสเมติฯ เอตฺถาปิ ยถา นาวา โอริมตีรํ ปชหติ, เอวํ มคฺคญาณํ ทุกฺขํ ปริชานาติฯ ยถา โสตํ ฉินฺทติ, เอวํ สมุทยํ ปชหติฯ ยถา ภณฺฑํ วหติ, เอวํ สหชาตาทิปจฺจยตาย มคฺคํ ภาเวติฯ ยถา ปาริมตีรํ อเปฺปติ, เอวํ ปาริมตีรภูตํ นิโรธํ สจฺฉิกโรตีติ เอวํ อุปมาสํสนฺทนํ เวทิตพฺพํฯ</p>


<p> เอวํ สจฺจาภิสมยกาลสฺมิํ เอกกฺขเณ จตุนฺนํ กิจฺจานํ วเสน ปวตฺตญาณสฺส ปนสฺส โสฬสหากาเรหิ ตถเฎฺฐน จตฺตาริ กิจฺจานิ เอกปฎิเวธานิ โหนฺติฯ ยถาห –</p>

 ปีฬนโฎฺฐ, สงฺขตโฎฺฐ, สนฺตาปโฎฺฐ, วิปริณามโฎฺฐ, ตถโฎฺฐฯ  อายูหนโฎฺฐ, นิทานโฎฺฐ, สํโยคโฎฺฐ, ปลิโพธโฎฺฐ, ตถโฎฺฐฯ  นิสฺสรณโฎฺฐ, วิเวกโฎฺฐ, อสงฺขตโฎฺฐ, อมตโฎฺฐ, ตถโฎฺฐฯ  นิยฺยานโฎฺฐ, เหตุโฎฺฐ, ทสฺสนโฎฺฐ, อธิปเตยฺยโฎฺฐ, ตถโฎฺฐฯ อิเมหิ โสฬสหิ อากาเรหิ ตถเฎฺฐน จตฺตาริ สจฺจานิ เอกสงฺคหิตานิฯ ยํ เอกสงฺคหิตํ, ตํ เอกตฺตํฯ ยํ เอกตฺตํ, ตํ เอเกน ญาเณน ปฎิวิชฺฌตีติ จตฺตาริ สจฺจานิ เอกปฎิเวธานี’’ติ (ปฎิ. ม. ๒.๑๑)ฯ</p>


<p> ตตฺถ  สิยา ยทา ทุกฺขาทีนํ อเญฺญปิ โรคคณฺฑาทโย อตฺถา อตฺถิ, อถ กสฺมา จตฺตาโรเยว วุตฺตาติฯ เอตฺถ วทาม, อญฺญสจฺจทสฺสนวเสน อาวิภาวโตฯ ‘‘ตตฺถ กตมํ  ทุเกฺข ญาณํ? ทุกฺขํ อารพฺภ ยา อุปฺปชฺชติ ปญฺญา ปชานนา’’ติอาทินา (วิภ. ๗๙๔; ปฎิ. ม. ๑.๑๐๙) หิ นเยน เอเกกสจฺจารมฺมณวเสนาปิ สจฺจญาณํ วุตฺตํฯ ‘‘โย, ภิกฺขเว, ทุกฺขํ ปสฺสติ, สมุทยมฺปิ โส ปสฺสตี’’ติอาทินา (สํ. นิ. ๕.๑๑๐๐) นเยน เอกํ สจฺจํ อารมฺมณํ กตฺวา เสเสสุปิ กิจฺจนิปฺผตฺติวเสนาปิ วุตฺตํฯ</p>


<p>ตตฺถ ยทา เอเกกํ สจฺจํ อารมฺมณํ กโรติ, ตทา สมุทยทสฺสเนน ตาว สภาวโต ปีฬนลกฺขณสฺสาปิ  ยสฺมา ตํ อายูหนลกฺขเณน สมุทเยน อายูหิตํ สงฺขตํ ราสิกตํ, ตสฺมาสฺส โส สงฺขตโฎฺฐ อาวิภวติฯ ยสฺมา ปน มโคฺค กิเลสสนฺตาปหโร สุสีตโล, ตสฺมาสฺส มคฺคสฺส ทสฺสเนน สนฺตาปโฎฺฐ อาวิภวติ อายสฺมโต นนฺทสฺส อจฺฉราทสฺสเนน สุนฺทริยา อนภิรูปภาโว วิยฯ อวิปริณามธมฺมสฺส ปน นิโรธสฺส ทสฺสเนนสฺส วิปริณามโฎฺฐ อาวิภวตีติ วตฺตพฺพเมเวตฺถ นตฺถิฯ</p>


<p>ตถา สภาวโต อายูหนลกฺขณสฺสาปิ  ทุกฺขทสฺสเนน นิทานโฎฺฐ อาวิภวติ อสปฺปายโภชนโต อุปฺปนฺนพฺยาธิทสฺสเนน โภชนสฺส พฺยาธินิทานภาโว วิยฯ วิสํโยคภูตสฺส นิโรธสฺส ทสฺสเนน สํโยคโฎฺฐฯ นิยฺยานภูตสฺส จ มคฺคสฺส ทสฺสเนน ปลิโพธโฎฺฐติฯ</p>


<p>ตถา นิสฺสรณลกฺขณสฺสาปิ  อวิเวกภูตสฺส สมุทยสฺส ทสฺสเนน วิเวกโฎฺฐ อาวิภวติฯ มคฺคทสฺสเนน อสงฺขตโฎฺฐ, อิมินา หิ อนมตคฺคสํสาเร มโคฺค นทิฎฺฐปุโพฺพ, โสปิ จ สปฺปจฺจยตฺตา สงฺขโตเยวาติ อปฺปจฺจยธมฺมสฺส อสงฺขตภาโว อติวิย ปากโฎ โหติฯ ทุกฺขทสฺสเนน ปนสฺส อมตโฎฺฐ อาวิภวติ, ทุกฺขํ หิ วิสํ, อมตํ นิพฺพานนฺติฯ</p>


<p>ตถา นิยฺยานลกฺขณสฺสาปิ  สมุทยทสฺสเนน ‘‘นายํ เหตุ นิพฺพานสฺส ปตฺติยา, อยํ เหตู’’ติ เหตุโฎฺฐ อาวิภวติฯ นิโรธทสฺสเนน ทสฺสนโฎฺฐ, ปรมสุขุมานิ รูปานิ ปสฺสโต ‘‘วิปฺปสนฺนํ วต เม  จกฺขู’’นฺติ จกฺขุสฺส วิปฺปสนฺนภาโว วิยฯ ทุกฺขทสฺสเนน อธิปเตยฺยโฎฺฐ, อเนกโรคาตุรกปณชนทสฺสเนน อิสฺสรชนสฺส อุฬารภาโว วิยาติ เอวเมตฺถ สลกฺขณวเสน เอเกกสฺส, อญฺญสจฺจทสฺสนวเสน จ อิตเรสํ ติณฺณํ ติณฺณํ อาวิภาวโต เอเกกสฺส จตฺตาโร จตฺตาโร อตฺถา วุตฺตาฯ มคฺคกฺขเณ ปน สเพฺพ เจเต อตฺถา เอเกเนว ทุกฺขาทีสุ  จตุกิเจฺจน ญาเณน ปฎิเวธํ คจฺฉนฺตีติฯ เย ปน นานาภิสมยํ อิจฺฉนฺติ, เตสํ อุตฺตรํ อภิธเมฺม กถาวตฺถุสฺมิํ วุตฺตเมวฯ</p>


<h3>ปริญฺญาทิปฺปเภทกถา</h3>
<p> อิทานิ ยานิ ตานิ ปริญฺญาทีนิ จตฺตาริ กิจฺจานิ วุตฺตานิ, เตสุ –</p>


<p>
ติวิธา โหติ ปริญฺญา, ตถา ปหานมฺปิ สจฺฉิกิริยาปิ;  
  
เทฺว ภาวนา อภิมตา, วินิจฺฉโย ตตฺถ ญาตโพฺพฯ  
</p>
  
<p> ติ ญาตปริญฺญา ตีรณปริญฺญา ปหานปริญฺญาติ เอวํ ปริญฺญา ติวิธา โหติฯ ตตฺถ ‘‘อภิญฺญาปญฺญา ญาตเฎฺฐน ญาณ’’นฺติ (ปฎิ. ม. มาติกา ๑.๒๐) เอวํ อุทฺทิสิตฺวา ‘‘เย เย ธมฺมา อภิญฺญาตา โหนฺติ, เต เต ธมฺมา ญาตา โหนฺตี’’ติ (ปฎิ. ม. ๑.๗๕) เอวํ สเงฺขปโต, ‘‘สพฺพํ, ภิกฺขเว, อภิเญฺญยฺยํฯ กิญฺจ, ภิกฺขเว, สพฺพํ อภิเญฺญยฺยํ? จกฺขุํ, ภิกฺขเว, อภิเญฺญยฺย’’นฺติอาทินา (ปฎิ. ม. ๑.๒) นเยน วิตฺถารโต วุตฺตา  นามฯ ตสฺสา สปฺปจฺจยนามรูปาภิชานนา อาเวณิกา ภูมิฯ</p>


<p> ‘‘ปริญฺญาปญฺญา ตีรณเฎฺฐน ญาณ’’นฺติ (ปฎิ. ม. มาติกา ๑.๒๑) เอวํ อุทฺทิสิตฺวา ปน ‘‘เย เย ธมฺมา ปริญฺญาตา โหนฺติ, เต เต ธมฺมา ตีริตา โหนฺตี’’ติ (ปฎิ. ม. ๑.๗๕) เอวํ สเงฺขปโต, ‘‘สพฺพํ, ภิกฺขเว, ปริเญฺญยฺยํฯ กิญฺจ, ภิกฺขเว, สพฺพํ ปริเญฺญยฺยํ? จกฺขุํ, ภิกฺขเว, ปริเญฺญยฺย’’นฺติอาทินา (ปฎิ. ม. ๑.๒๑) นเยน วิตฺถารโต วุตฺตา  นามฯ ตสฺสา กลาปสมฺมสนโต ปฎฺฐาย อนิจฺจํ ทุกฺขมนตฺตาติ ตีรณวเสน ปวตฺตมานาย ยาว อนุโลมา อาเวณิกา ภูมิฯ</p>


<p> ‘‘ปหานปญฺญา ปริจฺจาคเฎฺฐน ญาณ’’นฺติ (ปฎิ. ม. มาติกา ๑.๒๒) เอวํ ปน อุทฺทิสิตฺวา ‘‘เย เย ธมฺมา ปหีนา โหนฺติ, เต เต ธมฺมา ปริจฺจตฺตา โหนฺตี’’ติ (ปฎิ. ม. ๑.๗๕) เอวํ วิตฺถารโต  วุตฺตา ‘‘อนิจฺจานุปสฺสนาย นิจฺจสญฺญํ ปชหตี’’ติอาทินยปฺปวตฺตา  ฯ ตสฺสา ภงฺคานุปสฺสนโต ปฎฺฐาย ยาว มคฺคญาณา ภูมิ, อยํ อิธ อธิเปฺปตาฯ</p>


<p>ยสฺมา วา ญาตตีรณปริญฺญาโยปิ ตทตฺถาเยว, ยสฺมา จ เย ธเมฺม ปชหติ, เต นิยมโต ญาตา เจว ตีริตา จ โหนฺติ, ตสฺมา ปริญฺญาตฺตยมฺปิ อิมินา ปริยาเยน มคฺคญาณสฺส กิจฺจนฺติ เวทิตพฺพํฯ</p>


<p> ติ ปหานมฺปิ หิ วิกฺขมฺภนปฺปหานํ ตทงฺคปฺปหานํ สมุเจฺฉทปฺปหานนฺติ ปริญฺญา วิย ติวิธเมว โหติฯ ตตฺถ ยํ สเสวาเล อุทเก ปกฺขิเตฺตน ฆเฎน เสวาลสฺส วิย เตน เตน โลกิยสมาธินา นีวรณาทีนํ ปจฺจนีกธมฺมานํ วิกฺขมฺภนํ, อิทํ  นามฯ ปาฬิยํ ปน ‘‘วิกฺขมฺภนปฺปหานญฺจ นีวรณานํ ปฐมํ ฌานํ ภาวยโต’’ติ (ปฎิ. ม. ๑.๒๔) นีวรณานเญฺญว วิกฺขมฺภนํ วุตฺตํ, ตํ ปากฎตฺตา วุตฺตนฺติ เวทิตพฺพํฯ นีวรณานิ หิ ฌานสฺส ปุพฺพภาเคปิ ปจฺฉาภาเคปิ น สหสา จิตฺตํ อโชฺฌตฺถรนฺติ, วิตกฺกาทโย อปฺปิตกฺขเณเยวฯ ตสฺมา นีวรณานํ วิกฺขมฺภนํ ปากฎํฯ</p>


<p> ยํ ปน รตฺติภาเค สมุชฺชลิเตน ปทีเปน อนฺธการสฺส วิย เตน เตน วิปสฺสนาย อวยวภูเตน ญาณเงฺคน ปฎิปกฺขวเสเนว ตสฺส ตสฺส ปหาตพฺพธมฺมสฺส ปหานํ, อิทํ  นามฯ เสยฺยถิทํ – นามรูปปริเจฺฉเทน ตาว สกฺกายทิฎฺฐิยาฯ ปจฺจยปริคฺคเหน อเหตุวิสมเหตุทิฎฺฐิยา เจว กงฺขามลสฺส จฯ กลาปสมฺมสเนน ‘‘อหํ มมา’’ติ สมูหคาหสฺสฯ มคฺคามคฺคววตฺถาเนน อมเคฺค มคฺคสญฺญายฯ อุทยทสฺสเนน อุเจฺฉททิฎฺฐิยาฯ วยทสฺสเนน สสฺสตทิฎฺฐิยาฯ ภยตุปฎฺฐาเนน สภเย อภยสญฺญายฯ อาทีนวทสฺสเนน อสฺสาทสญฺญายฯ นิพฺพิทานุปสฺสเนน อภิรติสญฺญายฯ มุญฺจิตุกมฺยตาย อมุญฺจิตุกามภาวสฺสฯ ปฎิสงฺขาเนน อปฺปฎิสงฺขานสฺสฯ อุเปกฺขาย อนุเปกฺขนสฺสฯ อนุโลเมน สจฺจปฎิโลมคาหสฺส ปหานํฯ</p>


<p>ยํ วา ปน อฎฺฐารสสุ มหาวิปสฺสนาสุ อนิจฺจานุปสฺสนาย นิจฺจสญฺญายฯ ทุกฺขานุปสฺสนาย สุขสญฺญายฯ อนตฺตานุปสฺสนาย อตฺตสญฺญายฯ นิพฺพิทานุปสฺสนาย นนฺทิยาฯ วิราคานุปสฺสนาย ราคสฺสฯ นิโรธานุปสฺสนาย  สมุทยสฺสฯ ปฎินิสฺสคฺคานุปสฺสนาย  อาทานสฺสฯ ขยานุปสฺสนาย ฆนสญฺญายฯ วยานุปสฺสนาย อายูหนสฺสฯ วิปริณามานุปสฺสนาย ธุวสญฺญายฯ อนิมิตฺตานุปสฺสนาย นิมิตฺตสฺสฯ อปฺปณิหิตานุปสฺสนาย ปณิธิยาฯ สุญฺญตานุปสฺสนาย อภินิเวสสฺสฯ อธิปญฺญาธมฺมวิปสฺสนาย สาราทานาภินิเวสสฺสฯ ยถาภูตญาณทสฺสเนน สโมฺมหาภินิเวสสฺสฯ อาทีนวานุปสฺสนาย อาลยาภินิเวสสฺสฯ ปฎิสงฺขานุปสฺสนาย อปฺปฎิสงฺขายฯ วิวฎฺฎานุปสฺสนาย สํโยคาภินิเวสสฺส ปหานํฯ อิทมฺปิ เมวฯ</p>


<p> ตตฺถ ยถา อนิจฺจานุปสฺสนาทีหิ สตฺตหิ นิจฺจสญฺญาทีนํ ปหานํ โหติ, ตํ ภงฺคานุปสฺสเน วุตฺตเมวฯ</p>


<p>ติ ปน ฆนวินิโพฺภคํ กตฺวา อนิจฺจํ ขยเฎฺฐนาติ เอวํ ขยํ ปสฺสโต ญาณํฯ เตน ฆนสญฺญาย ปหานํ โหติฯ</p>


<p>ติ –</p>


<p>
อารมฺมณานฺวเยน, อุโภ เอกววตฺถานา;  
  
นิโรเธ อธิมุตฺตตา, วยลกฺขณวิปสฺสนาติฯ –  
</p>
  
<p>เอวํ วุตฺตา ปจฺจกฺขโต เจว อนฺวยโต จ สงฺขารานํ ภงฺคํ ทิสฺวา ตสฺมิเญฺญว ภงฺคสงฺขาเต นิโรเธ อธิมุตฺตตา, ตาย อายูหนสฺส ปหานํ โหติฯ เยสํ หิ อตฺถาย อายูเหยฺย, ‘‘เต เอวํ วยธมฺมา’’ติ วิปสฺสโต อายูหเน จิตฺตํ น นมติฯ</p>


<p>ติ รูปสตฺตกาทิวเสน ตํ ตํ ปริเจฺฉทํ อติกฺกมฺม อญฺญถาปวตฺติทสฺสนํฯ อุปฺปนฺนสฺส วา ชราย เจว มรเณน จ ทฺวีหากาเรหิ วิปริณามทสฺสนํ, ตาย ธุวสญฺญาย ปหานํ โหติฯ</p>


<p>ติ อนิจฺจานุปสฺสนาว, ตาย นิจฺจนิมิตฺตสฺส ปหานํ โหติฯ</p>


<p>ติ ทุกฺขานุปสฺสนาว, ตาย สุขปณิธิสุขปตฺถนาปหานํ โหติฯ</p>


<p>ติ อนตฺตานุปสฺสนาว, ตาย ‘‘อตฺถิ อตฺตา’’ติ อภินิเวสสฺส ปหานํ โหติฯ</p>


<p>ติ   –</p>


<p>
‘‘อารมฺมณญฺจ ปฎิสงฺขา, ภงฺคญฺจ อนุปสฺสติ;  
  
สุญฺญโต จ อุปฎฺฐานํ, อธิปญฺญา วิปสฺสนา’’ติฯ –  
</p>
  
<p>เอวํ วุตฺตา รูปาทิอารมฺมณํ ชานิตฺวา ตสฺส จ อารมฺมณสฺส ตทารมฺมณสฺส จ จิตฺตสฺส ภงฺคํ ทิสฺวา ‘‘สงฺขาราว ภิชฺชนฺติ, สงฺขารานํ มรณํ, น อโญฺญ โกจิ อตฺถี’’ติ ภงฺควเสน สุญฺญตํ คเหตฺวา ปวตฺตา วิปสฺสนาฯ สา อธิปญฺญา จ ธเมฺมสุ จ วิปสฺสนาติ กตฺวา อธิปญฺญาธมฺมวิปสฺสนาติ วุจฺจติ, ตาย นิจฺจสาราภาวสฺส จ อตฺตสาราภาวสฺส จ สุฎฺฐุ ทิฎฺฐตฺตา สาราทานาภินิเวสสฺส ปหานํ โหติฯ</p>


<p>นฺติ สปฺปจฺจยนามรูปปริคฺคโห, เตน ‘‘อโหสิํ นุ โข อหํ อตีตมทฺธาน’’นฺติอาทิวเสน เจว, ‘‘อิสฺสรโต โลโก สโมฺภตี’’ติอาทิวเสน จ ปวตฺตสฺส สโมฺมหาภินิเวสสฺส ปหานํ โหติฯ</p>


<p>ติ ภยตุปฎฺฐานวเสน อุปฺปนฺนํ สพฺพภวาทีสุ อาทีนวทสฺสนญาณํ, เตน ‘‘กิญฺจิ อลฺลียิตพฺพํ น ทิสฺสตี’’ติ อาลยาภินิเวสสฺส ปหานํ โหติฯ</p>


<p>ติ มุญฺจนสฺส อุปายกรณํ ปฎิสงฺขาญาณํ, เตน อปฺปฎิสงฺขาย ปหานํ โหติฯ</p>


<p>ติ สงฺขารุเปกฺขา เจว อนุโลมญฺจฯ ตทา หิสฺส จิตฺตํ อีสกโปเณ ปทุมปลาเส อุทกพินฺทุ วิย สพฺพสฺมา สงฺขารคตา ปติลียติ, ปติกุฎติ, ปติวตฺตตีติ วุตฺตํฯ ตสฺมา ตาย สํโยคาภินิเวสสฺส ปหานํ โหติ, กามสํโยคาทิกสฺส กิเลสาภินิเวสสฺส กิเลสปฺปวตฺติยา ปหานํ โหตีติ อโตฺถฯ เอวํ วิตฺถารโต ตทงฺคปฺปหานํ เวทิตพฺพํฯ ปาฬิยํ ปน ‘‘ตทงฺคปฺปหานญฺจ ทิฎฺฐิคตานํ นิเพฺพธภาคิยํ สมาธิํ ภาวยโต’’ติ (ปฎิ. ม. ๑.๒๔) สเงฺขเปเนว วุตฺตํฯ</p>


<p> ยํ  ปน อสนิวิจกฺกาภิหตสฺส รุกฺขสฺส วิย อริยมคฺคญาเณน สํโยชนาทีนํ ธมฺมานํ ยถา น ปุน ปวตฺติ, เอวํ ปหานํ, อิทํ  นามฯ ยํ สนฺธาย วุตฺตํ ‘‘สมุเจฺฉทปฺปหานญฺจ โลกุตฺตรํ ขยคามิมคฺคํ ภาวยโต’’ติ (ปฎิ. ม. ๑.๒๔) ฯ อิติ อิเมสุ ตีสุ ปหาเนสุ สมุเจฺฉทปฺปหานเมว อิธ อธิเปฺปตํฯ ยสฺมา ปน ตสฺส โยคิโน ปุพฺพภาเค วิกฺขมฺภนตทงฺคปฺปหานานิปิ ตทตฺถาเนว, ตสฺมา ปหานตฺตยมฺปิ อิมินา ปริยาเยน มคฺคญาณสฺส กิจฺจนฺติ เวทิตพฺพํฯ ปฎิราชานํ วธิตฺวา รชฺชํ ปเตฺตน หิ ยมฺปิ ตโต ปุเพฺพ กตํ, สพฺพํ ‘‘อิทญฺจิทญฺจ รญฺญา กต’’นฺติเยว วุจฺจติฯ</p>


<p> ติ โลกิยสจฺฉิกิริยา โลกุตฺตรสจฺฉิกิริยาติ เทฺวธา ภินฺนาปิ โลกุตฺตราย ทสฺสนภาวนาวเสน เภทโต ติวิธา โหติฯ ตตฺถ ‘‘ปฐมสฺส ฌานสฺส ลาภีมฺหิ, วสีมฺหิ, ปฐมชฺฌานํ สจฺฉิกตํ มยา’’ติอาทินา (ปารา. ๒๐๓-๒๐๔) นเยน อาคตา ปฐมชฺฌานาทีนํ ผสฺสนา โลกิยสจฺฉิกิริยา นามฯ ติ อธิคนฺตฺวา ‘‘อิทํ มยา อธิคต’’นฺติ ปจฺจกฺขโต ญาณผเสฺสน ผุสนาฯ อิมเมว หิ อตฺถํ สนฺธาย ‘‘สจฺฉิกิริยา ปญฺญา ผสฺสนเฎฺฐ ญาณ’’นฺติ (ปฎิ. ม. มาติกา ๑.๒๔) อุทฺทิสิตฺวา ‘‘เย เย ธมฺมา สจฺฉิกตา โหนฺติ, เต เต ธมฺมา ผสฺสิตา โหนฺตี’’ติ (ปฎิ. ม. ๑.๗๕) สจฺฉิกิริยนิเทฺทโส วุโตฺตฯ</p>


<p>อปิจ อตฺตโน สนฺตาเน อนุปฺปาเทตฺวาปิ เย ธมฺมา เกวลํ อปรปฺปจฺจเยน ญาเณน ญาตา, เต สจฺฉิกตา โหนฺติฯ เตเนว หิ ‘‘สพฺพํ, ภิกฺขเว, สจฺฉิกาตพฺพํฯ กิญฺจ, ภิกฺขเว, สพฺพํ สจฺฉิกาตพฺพํ? จกฺขุ, ภิกฺขเว, สจฺฉิกาตพฺพ’’นฺติอาทิ (ปฎิ. ม. ๑.๒๙) วุตฺตํฯ</p>


<p>อปรมฺปิ วุตฺตํ ‘‘รูปํ ปสฺสโนฺต สจฺฉิกโรติฯ เวทนํ…เป.… วิญฺญาณํ ปสฺสโนฺต สจฺฉิกโรติฯ จกฺขุํ…เป.… ชรามรณํ…เป.… อมโตคธํ นิพฺพานํ ปสฺสโนฺต สจฺฉิกโรตีติฯ เย เย ธมฺมา สจฺฉิกตา โหนฺติ, เต เต ธมฺมา ผสฺสิตา โหนฺตี’’ติ (ปฎิ. ม. ๑.๒๙)ฯ</p>


<p>ปฐมมคฺคกฺขเณ ปน นิพฺพานทสฺสนํ ทสฺสนสจฺฉิกิริยาฯ เสสมคฺคกฺขเณสุ ภาวนาสจฺฉิกิริยาติฯ สา ทุวิธาปิ อิธ อธิเปฺปตาฯ ตสฺมา ทสฺสนภาวนาวเสน นิพฺพานสฺส สจฺฉิกิริยา อิมสฺส ญาณสฺส กิจฺจนฺติ เวทิตพฺพํฯ</p>


<p>    ติ ภาวนา ปน โลกิยภาวนา โลกุตฺตรภาวนาติ เทฺวเยว อภิมตาฯ ตตฺถ โลกิยานํ สีลสมาธิปญฺญานํ อุปฺปาทนํ, ตาหิ จ สนฺตานวาสนํ โลกิยภาวนาฯ โลกุตฺตรานํ อุปฺปาทนํ, ตาหิ จ สนฺตานวาสนํ โลกุตฺตรภาวนาฯ ตาสุ อิธ โลกุตฺตรา อธิเปฺปตาฯ โลกุตฺตรานิ หิ สีลาทีนิ จตุพฺพิธเมฺปตํ ญาณํ อุปฺปาเทติฯ เตสํ สหชาตปจฺจยาทิตาย เตหิ จ สนฺตานํ วาเสตีติ โลกุตฺตรภาวนาวสฺส กิจฺจนฺติฯ</p>


<p>เอวํ –</p>


<p>
กิจฺจานิ ปริญฺญาทีนิ, ยานิ วุตฺตานิ อภิสมยกาเล;  
  
ตานิ จ ยถาสภาเวน, ชานิตพฺพานิ สพฺพานีติฯ  
</p>
  
<p>เอตฺตาวตา จ –</p>


‘‘สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวย’’นฺติฯ –  
</p>
  
<p>เอวํ สรูเปเนว อาภตาย ปญฺญาภาวนาย วิธานทสฺสนตฺถํ ยํ วุตฺตํ ‘‘มูลภูตา เทฺว วิสุทฺธิโย สมฺปาเทตฺวา สรีรภูตา ปญฺจ วิสุทฺธิโย สมฺปาเทเนฺตน ภาเวตพฺพา’’ติ, ตํ วิตฺถาริตํ โหติฯ กถํ ภาเวตพฺพาติ อยญฺจ ปโญฺห วิสฺสชฺชิโตติฯ</p>

</p>

</p>

</p>

</p>





