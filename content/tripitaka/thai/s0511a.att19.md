<h1>๑๙. ติสฺสพุทฺธวํสวณฺณนา</h1>
<p>ตสฺส  ปน สิทฺธตฺถสฺส ภควโต อปรภาเค เอโก กโปฺป พุทฺธสุโญฺญ อโหสิฯ อิโต ทฺวานวุติกปฺปมตฺถเก ติ เอกสฺมิํ กเปฺป เทฺว พุทฺธา นิพฺพตฺติํสุฯ ตตฺถ  นาม มหาปุริโส ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา เขมกนคเร ชนสนฺธสฺส นาม รโญฺญ อคฺคมเหสิยา ปทุมทลสทิสนยนาย ปทุมานามาย เทวิยา กุจฺฉิสฺมิํ ปฎิสนฺธิํ คเหตฺวา ทสนฺนํ  มาสานํ อจฺจเยน อโนมุยฺยาเน มาตุกุจฺฉิโต นิกฺขมิฯ สตฺตวสฺสสหสฺสานิ อคารํ อชฺฌาวสิฯ ตสฺส คุหาเสล-นาริสย-นิสภนามกา ตโย ปาสาทา อเหสุํฯ สุภทฺทาเทวิปฺปมุขานิ เตตฺติํส อิตฺถิสหสฺสานิ อเหสุํฯ</p>


<p>โส จตฺตาริ นิมิตฺตานิ ทิสฺวา สุภทฺทาเทวิยา ปุเตฺต อานนฺทกุมาเร อุปฺปเนฺน โสนุตฺตรํ นาม อนุตฺตรํ ตุรงฺควรมารุยฺห มหาภินิกฺขมนํ นิกฺขมิตฺวา ปพฺพชิฯ ตํ มนุสฺสานํ โกฎิ อนุปพฺพชิฯ โส เตหิ ปริวุโต อฎฺฐ มาเส ปธานจริยํ จริตฺวา วิสาขปุณฺณมาย วีรนิคเม วีรเสฎฺฐิสฺส ธีตาย ทินฺนํ มธุปายาสํ ปริภุญฺชิตฺวา สลลวเน ทิวาวิหารํ วีตินาเมตฺวา สายนฺหสมเย วิชิตสงฺคามเกน นาม ยวปาเลน อุปนีตา อฎฺฐ ติณมุฎฺฐิโย คเหตฺวา อสนโพธิํ อุปสงฺกมิตฺวา จตฺตาลีสหตฺถวิตฺถตํ ติณสนฺถรํ สนฺถริตฺวา ตตฺถ ปลฺลงฺกํ อาภุชิตฺวา สมารํ มารพลํ วิธมิตฺวา อธิคตสพฺพญฺญุตญฺญาโณ – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหํ โพธิสมีเปเยว วีตินาเมตฺวา ยสวตี นคเร พฺรหฺมเทวํ อุทยญฺจ เทฺว ราชปุเตฺต สปริวาเร อุปนิสฺสยสมฺปเนฺน อากาเสน คนฺตฺวา ยสวตีมิคทาเย  โอตริตฺวา อุยฺยานปาเลน ราชปุเตฺต ปโกฺกสาเปตฺวา เตสํ สปริวารานํ อวิสารินา พฺยาปินา มธุเรน พฺรหฺมสฺสเรน ทสสหสฺสิโลกธาตุํ วิญฺญาเปโนฺตว ธมฺมจกฺกํ ปวเตฺตสิ, ตทา โกฎิสตานํ ปฐโม ธมฺมาภิสมโย อโหสิฯ เตน วุตฺตํ –</p>


<ol>
<li>
‘‘สิทฺธตฺถสฺส อปเรน, อสโม อปฺปฎิปุคฺคโล;  
  
อนนฺตเตโช อมิตยโส, ติโสฺส โลกคฺคนายโกฯ  
</li>
  
<li>
‘‘ตมนฺธการํ  
วิธมิตฺวา, โอภาเสตฺวา สเทวกํ;  
  
อนุกมฺปโก มหาวีโร, โลเก อุปฺปชฺชิ จกฺขุมาฯ  
</li>
  
<li>
‘‘ตสฺสาปิ อตุลา อิทฺธิ, อตุลํ สีลํ สมาธิ จ;  
  
สพฺพตฺถ ปารมิํ คนฺตฺวา, ธมฺมจกฺกํ ปวตฺตยิฯ  
</li>
  
<li>
‘‘โส  
พุโทฺธ ทสสหสฺสิมฺหิ, วิญฺญาเปสิ คิรํ สุจิํ;  
  
โกฎิสตานิ อภิสมิํสุ, ปฐเม ธมฺมเทสเน’’ติฯ  
</li>
  
<p>ตตฺถ ติ สเพฺพสุ ธเมฺมสุ ปารํ คนฺตฺวาฯ ติ ทสสหสฺสิยํ อถาปเรน สมเยน ติเสฺสน สตฺถารา สทฺธิํ ปพฺพชิตานํ ภิกฺขูนํ โกฎิ มหาปุริสสฺส คณวาสํ ปหาย โพธิมูลมุปคมนสมเย อญฺญตฺร คตาฯ สา ติเสฺสน สมฺมาสมฺพุเทฺธน ธมฺมจกฺกํ ปวตฺติต’’นฺติ สุตฺวา ยสวตีมิคทายํ อาคนฺตฺวา ทสพลมภิวาเทตฺวา ตํ ปริวาเรตฺวา นิสีทิฯ เตสํ ภควา ธมฺมํ เทเสสิ, ตทา นวุติยา โกฎีนํ ทุติยาภิสมโย อโหสิฯ ปุน มหามงฺคลสมาคเม มงฺคลปริโยสาเน สฎฺฐิยา โกฎีนํ ตติโย อภิสมโย อโหสิฯ เตน วุตฺตํ –
</ol></p>


<ol>
<li>
‘‘ทุติโย นวุติโกฎีนํ, ตติโย สฎฺฐิโกฎิโย;  
  
พนฺธนาโต ปโมเจสิ, สเตฺต นรมรู ตทา’’ติฯ  
</li>
  
<p>ตตฺถ นฺติ ทุติโย อภิสมโย อโหสิ นวุติโกฎิปาณีนนฺติ อโตฺถฯ ติ พนฺธนโต, ทสหิ สํโยชเนหิ ปริโมเจสีติ อโตฺถฯ อิทานิ ปริโมจิเต สเตฺต สรูปโต ทเสฺสโนฺต ติ อาหฯ ติ นรามเรฯ
</ol></p>


<p>ยสวตีนคเร กิร อโนฺตวสฺสํ ปพฺพชิตานํ อรหนฺตานํ สตสหเสฺสหิ ปริวุโต ปวาเรสิ, โส ปฐโม สนฺนิปาโต อโหสิฯ อุภโต สุชาตสฺส  สุชาตสฺส นาม รโญฺญ นาริวาหนกุมาโร นาริวาหนนครํ อนุปฺปเตฺต ภควติ โลกนาเถ สปริวาโร ปจฺจุคฺคนฺตฺวา ทสพลํ สภิกฺขุสงฺฆํ นิมเนฺตตฺวา สตฺตาหํ อสทิสทานํ ทตฺวา อตฺตโน รชฺชํ ปุตฺตสฺส นิยฺยาเตตฺวา สปริวาโร สพฺพโลกาธิปติสฺส ติสฺสสมฺมาสมฺพุทฺธสฺส สนฺติเก เอหิภิกฺขุปพฺพชฺชาย ปพฺพชิฯ ตสฺส กิร สา ปพฺพชฺชา สพฺพทิสาสุ ปากฎา อโหสิฯ ตสฺมา ตโต ตโต อาคนฺตฺวา นาริวาหนกุมารํ มหาชโน อนุปพฺพชิฯ ตทา ตถาคโต นวุติยา ภิกฺขุสตสหสฺสสฺส มชฺฌคโต ปาติโมกฺขํ อุทฺทิสิ , โส ทุติโย สนฺนิปาโต อโหสิฯ ปุน เขมวตีนคเร  ญาติสมาคเม พุทฺธวํสธมฺมกถํ สุตฺวา อสีติสตสหสฺสานิ ตสฺส สนฺติเก ปพฺพชิตฺวา อรหตฺตํ ปาปุณิํสุ, เตหิ ปริวุโต สุคโต ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา ตโย อาสุํ, ติเสฺส โลกคฺคนายเก;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘ขีณาสวสตสหสฺสานํ, ปฐโม อาสิ สมาคโม;  
  
นวุติสตสหสฺสานํ, ทุติโย อาสิ สมาคโมฯ  
</li>
  
<li>
‘‘อสีติสตสหสฺสานํ, ตติโย อาสิ สมาคโม;  
  
ขีณาสวานํ วิมลานํ, ปุปฺผิตานํ วิมุตฺติยา’’ติฯ  
</li>
  
<p>ตทา อมฺหากํ โพธิสโตฺต ยสวตีนคเร สุชาโต นาม ราชา หุตฺวา อิทฺธํ ผีตํ ชนปทํ อเนกโกฎิธนสนฺนิจยํ อนุราคมุปคตหทยญฺจ ปริชนํ ติณนฬมิว ปริจฺจชิตฺวา ชาติอาทีสุ สํวิคฺคหทโย นิกฺขมิตฺวา ตาปสปพฺพชฺชํ ปพฺพชิตฺวา มหิทฺธิโก มหานุภาโว หุตฺวา ‘‘พุโทฺธ โลเก อุปฺปโนฺน’’ติ สุตฺวา ปญฺจวณฺณาย ปีติยา ผุฎสรีโร หุตฺวา สปติโสฺส ติสฺสํ ภควนฺตํ อุปสงฺกมิตฺวา วนฺทิตฺวา จิเนฺตสิ – ‘‘หนฺทาหํ มนฺทารวปาริจฺฉตฺตกาทีหิ ทิพฺพกุสุเมหิ ภควนฺตํ ปูเชสฺสามี’’ติฯ อถ โส เอวํ จิเนฺตตฺวา อิทฺธิยา สคฺคโลกํ คนฺตฺวา จิตฺตลตาวนํ ปวิสิตฺวา ปทุมปาริจฺฉตฺตกมนฺทารวาทีหิ ทิพฺพกุสุเมหิ รตนมยํ จโงฺกฎกํ คาวุตปฺปมาณํ ปูเรตฺวา คเหตฺวา คคนตเลน อาคนฺตฺวา ทิเพฺพหิ สุรภิกุสุเมหิ ภควนฺตํ ปูเชสิฯ เอกญฺจ มณิทณฺฑกํ สุวณฺณมยกณฺณิกํ ปทุมราคมณิมยปณฺณํ สุคนฺธเกสรจฺฉตฺตํ วิย ปทุมจฺฉตฺตํ ภควโต สิรสิ ธารยโนฺต จตุปริสมเชฺฌ อฎฺฐาสิฯ อถ ภควา นํ – ‘‘อิโต เทฺวนวุเต กเปฺป โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –
</ol></p>


<ol>
<li>
‘‘อหํ  
เตน สมเยน, สุชาโต นาม ขตฺติโย;  
  
มหาโภคํ ฉฑฺฑยิตฺวา, ปพฺพชิํ อิสิปพฺพชํฯ  
</li>
  
<li>
‘‘มยิ  
ปพฺพชิเต สเนฺต, อุปฺปชฺชิ โลกนายโก;  
  
พุโทฺธติ สทฺทํ สุตฺวาน, ปีติ เม อุปปชฺชถฯ  
</li>
  
<li>
‘‘ทิพฺพํ  
มนฺทารวํ ปุปฺผํ, ปทุมํ ปาริฉตฺตกํ;  
  
อุโภ หเตฺถหิ ปคฺคยฺห, ธุนมาโน อุปาคมิํฯ  
</li>
  
<li>
‘‘จาตุวณฺณปริวุตํ, ติสฺสํ โลกคฺคนายกํ;  
  
ตมหํ ปุปฺผํ คเหตฺวา, มตฺถเก ธารยิํ ชินํฯ  
</li>
  
<li>
‘‘โสปิ มํ พุโทฺธ พฺยากาสิ, ชนมเชฺฌ นิสีทิย;  
  
เทฺวนวุเต อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตตฺถ ติ มยิ ปพฺพชิตภาวํ อุปคเตฯ ‘‘มม ปพฺพชิตํ สนฺต’’นฺติ โปตฺถเกสุ ลิขนฺติ, โส ปมาทเลโขติ เวทิตโพฺพฯ ติ อุปฺปชฺชิตฺถฯ ติ อุเภหิ หเตฺถหิฯ ติ คเหตฺวานฯ ติ วากจีรานิ วิธุนมาโนวฯ นฺติ จตุปริสปริวุตํ, ขตฺติยพฺราหฺมณคหปติสมณปริวุตนฺติ อโตฺถฯ ‘‘จตุวเณฺณหิ ปริวุต’’นฺติ ปฐนฺติ เกจิฯ
</ol></p>


<p>ตสฺส ปน ภควโต เขมํ นาม นครํ อโหสิฯ ชนสโนฺธ นาม ขตฺติโย ปิตา, ปทุมา นาม ชนิกา, พฺรหฺมเทโว จ อุทโย จ เทฺว อคฺคสาวกา, สมโงฺค นามุปฎฺฐาโก, ผุสฺสา จ สุทตฺตา จ เทฺว อคฺคสาวิกา, อสนรุโกฺข โพธิ, สรีรํ สฎฺฐิหตฺถุเพฺพธํ อโหสิ, วสฺสสตสหสฺสํ อายุ, สุภทฺทา นาม อคฺคมเหสี, อานโนฺท นาม ปุโตฺต, ตุรงฺคยาเนน นิกฺขมิฯ เตน วุตฺตํ –</p>


<ol>
<li>
‘‘เขมกํ นาม นครํ, ชนสโนฺธ นาม ขตฺติโย;  
  
ปทุมา นาม ชนิกา, ติสฺสสฺส จ มเหสิโนฯ  
</li>
  
<li>
‘‘พฺรหฺมเทโว  
  
จ อุทโย จ, อเหสุํ อคฺคสาวกา;  
  
สมโงฺค นามุปฎฺฐาโก, ติสฺสสฺส จ มเหสิโนฯ  
</li>
  
<li>
‘‘ผุสฺสา  
เจว สุทตฺตา จ, อเหสุํ อคฺคสาวิกา;  
  
โพธิ ตสฺส ภควโต, อสโนติ ปวุจฺจติฯ  
</li>
  
<li>
‘‘โส พุโทฺธ สฎฺฐิรตโน, อหุ อุจฺจตฺตเน ชิโน;  
  
อนูปโม อสทิโส, หิมวา วิย ทิสฺสติฯ  
</li>
  
<li>
‘‘ตสฺสาปิ อตุลเตชสฺส, อายุ อาสิ อนุตฺตโร;  
  
วสฺสสตสหสฺสานิ, โลเก อฎฺฐาสิ จกฺขุมาฯ  
</li>
  
<li>
‘‘อุตฺตมํ ปวรํ เสฎฺฐํ, อนุโภตฺวา มหายสํ;  
  
ชลิตฺวา อคฺคิกฺขโนฺธว, นิพฺพุโต โส สสาวโกฯ  
</li>
  
<li>
‘‘วลาหโกว อนิเลน, สูริเยน วิย อุสฺสโว;  
  
อนฺธกาโรว ปทีเปน, นิพฺพุโต โส สสาวโก’’ติฯ  
</li>
  
<p>ตตฺถ ติ อุจฺจภาเวนฯ ติ หิมวาว ปทิสฺสติฯ อยเมว วา ปาโฐฯ ยถา โยชนานํ สตานุโจฺจ หิมวา ปญฺจปพฺพโต สุทูเร ฐิตานมฺปิ อุจฺจภาเวน จ โสมฺมภาเวน จ อติรมณีโย หุตฺวา ทิสฺสติ, เอวํ ภควาปิ ทิสฺสตีติ อโตฺถฯ ติ นาติทีโฆ นาติรโสฺสฯ อายุ วสฺสสตสหสฺสนฺติ อโตฺถฯ นฺติ อญฺญมญฺญเววจนานิฯ ติ หิมพินฺทุ วลาหกอุสฺสวอนฺธการา วิย อนิลสูริยทีเปหิ อนิจฺจตานิลสูริยทีเปหิ อุปทฺทุโต ปรินิพฺพุโต สสาวโก ภควาติ อโตฺถฯ
</ol></p>


<p>ติโสฺส กิร ภควา สุนนฺทวตีนคเร สุนนฺทาราเม ปรินิพฺพายิฯ เสสเมตฺถ คาถาสุ ปากฎเมวาติฯ</p>

</p>

</p>





