<h1>ปญฺจวโคฺค</h1>
<h3>กมฺมวคฺควณฺณนา</h3>
<p> กมฺมวเคฺค   ฐปิตอุโปสถปวารณานํ กตฺติกมาเส สามคฺคิยา กตาย สามคฺคีปวารณํ มุญฺจิตฺวา อุโปสถํ กาตุํ น วฎฺฎตีติ อาห นฺติฯ สเจ ปน เตสํ นานาสีมาสุ มหาปวารณาย วิสุํ ปวาริตานํ กตฺติกมาสพฺภนฺตเร สามคฺคี โหติ, สามคฺคีอุโปสโถ เอว เตหิ กตฺตโพฺพ, น ปวารณาฯ เอกสฺมิํ วเสฺส กตปวารณานํ ปุน ปวารณาย อวิหิตตฺตาฯ ติ อนุโปสถทิวเส สามคฺคีกรณํ สนฺธาย วุตฺตํฯ สเจ ปน จาตุทฺทสิยํ, ปนฺนรสิยํ วา สโงฺฆ สามคฺคิํ กโรติ, ตทา สามคฺคีอุโปสถทิวโส น โหติ, จาตุทฺทสีปนฺนรสีอุโปสโถว โหติฯ อุปริ ปวารณายปิ เอเสว นโยฯ</p>


<p>ติ ภณฺฑนการเกหิ อุปทฺทุตา วา เกนจิเทว กรณีเยน ปวารณาสงฺคหํ วา กตฺวา ฐปิโต กาฬปกฺขจาตุทฺทสีทิวโสวฯ ติ ปุพฺพ-กตฺติกปุณฺณมา, ปจฺฉิมกตฺติกปุณฺณมา จาติ เทฺว ปุณฺณมาสิโยฯ ติ ปุณฺณมาสีทฺวเยน สทฺธิํ สามคฺคีปวารณํ, จาตุทฺทสีปวารณญฺจ สมฺปิเณฺฑตฺวา วุตฺตํฯ อิทญฺจ ปกติจาริตฺตวเสน วุตฺตํฯ ตถารูปปจฺจเย ปน สติ อุภินฺนํ ปุณฺณมาสีนํ ปุริมา เทฺว จาตุทฺทสิโยปิ กาฬปกฺขจาตุทฺทสิยา อนนฺตรา ปนฺนรสีปีติ อิเมปิ ตโย ทิวสา ปวารณาทิวสา เอวาติ อิมํ สตฺตวิธมฺปิ ปวารณาทิวสํ ฐเปตฺวา อญฺญสฺมิํ ทิวเส ปวาเรตุํ น วฎฺฎติฯ</p>


<p> ติ ปฐมํ อนุสฺสาวนํ สาเวตฺวา ‘‘เอสา ญตฺตี’’ติ อนุสฺสาวนานนฺตรเมว สกลํ ญตฺติํ วตฺวา, ปริโยสาเน ‘‘เอสา ญตฺตี’’ติ วตฺวาติ อธิปฺปาโยฯ</p>


<p> นฺติ  พฺยญฺชนปฺปเภโท อธิเปฺปโตฯ ติ เอตฺถ ทสธา ทสวิเธน พฺยญฺชนานํ ปเภโทติ โยเชตพฺพํฯ เกนายํ ปเภโทติ อาห ติฯ ยถาธิเปฺปตตฺถพฺยญฺชนโต พฺยญฺชนสงฺขาตานํ อกฺขรานํ ชนิกา พุทฺธิ พฺยญฺชนพุทฺธิ, ตาย พฺยญฺชนพุทฺธิยา , อกฺขรสมุฎฺฐาปกจิตฺตเภเทเนวาติ อโตฺถฯ ยํ วา สํโยคปรํ กตฺวา วุจฺจติ, อิทมฺปิ ครุกนฺติ โยชนาฯ</p>


<p>ตตฺถ ติอาทีสุ ยานิ อนนฺตริตานิ -การ-การาทิพฺยญฺชนานิ ‘‘สํโยโค’’ติ วุจฺจนฺติ, โส สํโยโค ปโร ยสฺส -การาทิโน, โส  นามฯ นฺติ อการาทิพฺยญฺชนรหิตํ สรํฯ นฺติ ‘‘ยสฺส นกฺขมตี’’ติอาทีสุ -การ -การาทิพฺยญฺชนสหิตสรํ สนฺธาย วุตฺตํฯ -การสฺส -การํ อกตฺวา วคฺคนฺตเร สิถิลเมว กตฺวา ‘‘สุณาฎุ เม’’ติอาทิํ วทโนฺตปิ ทุรุตฺตํ กโรติเยว ฐเปตฺวา อนุรูปํ อาเทสํฯ ยญฺหิ ‘‘สจฺจิกตฺถปรมเตฺถนา’’ติ วตฺตเพฺพ ‘‘สจฺจิกฎฺฐปรมเฎฺฐนา’’ติ จ ‘‘อตฺถกถา’’ติ วตฺตเพฺพ ‘‘อฎฺฐกถา’’ติ จ ตตฺถ ตตฺถ วุจฺจติ, ตาทิสํ ปาฬิอฎฺฐกถาสุ ทิฎฺฐปโยคํ, ตทนุรูปญฺจ วตฺตุํ วฎฺฎติ, ตโต อญฺญํ น วฎฺฎติฯ เตนาห ติอาทิฯ</p>


<p>นฺติอาทีสุ ‘‘ภิกฺขูน’’นฺติ วตฺตเพฺพ ‘‘ภิกฺขุน’’นฺติ วา ‘‘พหูสู’’ติ วตฺตเพฺพ ‘‘พหุสู’’ติ วา ‘‘นกฺขมตี’’ติ วตฺตเพฺพ ‘‘น ขมตี’’ติ วา ‘‘อุปสมฺปทาเปโกฺข’’ติ วตฺตเพฺพ ‘‘อุปสมฺปทาเปโข’’ติ วา เอวํ อนุรูปฎฺฐาเนสุ เอว ทีฆรสฺสาทิ รสฺสทีฆาทิวเสน ปริวเตฺตตุํ วฎฺฎติ, น ปน ‘‘นาโค’’ติ วตฺตเพฺพ ‘‘นโค’’ติ วา ‘‘สโงฺฆ’’ติ วตฺตเพฺพ ‘‘สโฆ’’ติ วา ‘‘ติโสฺส’’ติ วตฺตเพฺพ ‘‘ติโส’’ติ วา ‘‘ยาจตี’’ติ วตฺตเพฺพ ‘‘ยาจนฺตี’’ติ วา เอวํ อนนุรูปฎฺฐาเนสุ วตฺตุํฯ สมฺพนฺธํ, ปน ววตฺถานญฺจ สพฺพถาปิ วฎฺฎตีติ คเหตพฺพํฯ</p>


<p> ติ อติมหตีอาทีสุ ทสสุปิฯ</p>


<p> ติ จตุวเคฺคน สเงฺฆน กตฺตเพฺพฯ ติ อุโปสถฎฺฐปนาทินา วา ลทฺธินานาสํวาสกภาเวน วา น พหิกตาฯ อฎฺฐกถายญฺหิ ‘‘อปกตตฺตสฺสาติ อุกฺขิตฺตกสฺส วา, ยสฺส วา อุโปสถปวารณา ฐปิตา โหนฺตี’’ติ (ปริ. อฎฺฐ. ๔๒๕) วุตฺตตฺตา ฐปิตอุโปสถปวารโณ ภิกฺขุ อปกตโตฺต เอวาติ คเหตพฺพํฯ ติ ปาราชิกํ อนาปนฺนา อธิเปฺปตาฯ ปริวาสาทิกเมฺมสุ ปน ครุกฎฺฐาปิ อปกตตฺตา เอวาติ คเหตพฺพํ ฯ ติ สงฺฆโต  หตฺถปาสํ วิชหิตฺวา ฐิเต สนฺธาย วุตฺตํฯ อวิชหิตฺวา ฐิตา ปน ฉนฺทารหา น โหนฺติ, เตปิ จตุวคฺคาทิโต อธิกา หตฺถปาสํ วิชหิตฺวาว ฉนฺทารหา โหนฺติฯ ตสฺมา สงฺฆโต หตฺถปาสํ วิชหิตฺวา ฐิเตเนว ฉโนฺท วา ปาริสุทฺธิ วา ทาตพฺพาฯ</p>

</p>


<h3>อปโลกนกมฺมกถาวณฺณนา</h3>
<p> ติอาทีสุ พุทฺธาทีนํ อวณฺณภาสนมฺปิ อกปฺปิยาทิํ กปฺปิยาทิภาเวน ทีปนมฺปิ ทิฎฺฐิวิปตฺติยเญฺญว ปวิสติฯ เตเนว วกฺขติ ‘‘ตํ ลทฺธิํ นิสฺสชฺชาเปตโพฺพ’’ติฯ ภิกฺขูนมฺปิ เอเสว นโยฯ ติ พุทฺธวจนาธิปฺปายํ วิปรีตโต คณฺหโนฺต, ติ จ วุโตฺตฯ เกจิ ปน ‘‘สสฺสตุเจฺฉทานํ อญฺญตรทิฎฺฐิยา สมนฺนาคโต’’ติ วทนฺติ, ตํ น ยุตฺตํ, สสฺสตุเจฺฉทคฺคาหสฺส สามเณรานํ ลิงฺคนาสนาย การณเตฺตน เหฎฺฐา เมว (มหาว. อฎฺฐ. ๑๐๘) วุตฺตตฺตา, อิธ จ ทณฺฑกมฺมนาสนาย เอว อธิเปฺปตตฺตาฯ</p>


<p>ติ วิชฺชมานํ มุขราทิภาวํ นิสฺสาย อปฺปฎิปุจฺฉิตฺวาปิ ปฎิญฺญํ อคฺคเหตฺวาปิ อาปตฺติํ อนาโรเปตฺวาปิ เทสิตายปิ อาปตฺติยา ขุํสนาทิโต อโนรมนฺตสฺส ทาตโพฺพวฯ โอรมนฺตสฺส ปน ขมาเปนฺตสฺส น ทาตโพฺพฯ</p>


<p>นฺติ ขรทณฺฑสฺส อุกฺกฎฺฐทณฺฑสฺส ทานํฯ ตชฺชนียาทิกเมฺม หิ กเต โอวาทานุสาสนิปฺปทานปฎิเกฺขโป นตฺถิฯ ทินฺนพฺรหฺมทเณฺฑ ปน ตสฺมิํ สทฺธิํ ตชฺชนียาทิกมฺมกเตหิ ปฎิกฺขิตฺตมฺปิ กาตุํ น วฎฺฎติ, ‘‘เนว วตฺตโพฺพ’’ติอาทินา อาลาปสลฺลาปาทิมตฺตสฺสาปิ นกาเรน ปฎิกฺขิตฺตตฺตาฯ ตญฺหิ ทิสฺวา ภิกฺขู คีวํ ปริวเตฺตตฺวา โอโลกนมตฺตมฺปิ น กโรนฺติ, เอวํ วิวเชฺชตพฺพํ นิมฺมทนกรณตฺถเมว ตสฺส ทณฺฑสฺส อนุญฺญาตตฺตาฯ เตเนว ฉนฺนเตฺถโรปิ อุเกฺขปนียาทิกมฺมกโตปิ อภายิตฺวา พฺรหฺมทเณฺฑ ทิเนฺน ‘‘สเงฺฆนาหํ สพฺพถา วิวชฺชิโต’’ติ มุจฺฉิโต ปปติฯ โย ปน พฺรหฺมทณฺฑกเตน สทฺธิํ ญตฺวา สํสโฎฺฐ อวิวเชฺชตฺวา วิหรติ, ตสฺส ทุกฺกฎเมวาติ คเหตพฺพํ อญฺญถา พฺรหฺมทณฺฑวิธานสฺส  นิรตฺถกตาปสงฺคโตฯ ติ พฺรหฺมทณฺฑกเตนฯ ยถา ตชฺชนียาทิกมฺมกเตหิ, เอวเมว ตโต อธิกมฺปิ  สงฺฆํอาราเธเนฺตน สมฺมาวตฺติตพฺพํฯ ตญฺจ ‘‘โสรโต นิวาตวุตฺตี’’ติอาทินา สรูปโต ทสฺสิตเมวฯ เตนาห ติฯ</p>


<p>ยํ ตํ ภควตา อวนฺทิยกมฺมํ อนุญฺญาตนฺติ สมฺพโนฺธฯ นฺติ สามญฺญโต อนุญฺญาตปฺปการํ ทเสฺสตฺวา ปุน วิเสสโต อนุญฺญาตปฺปการํ ทเสฺสตุํ ติอาทิปาฬิ อุทฺธฎาติ เวทิตพฺพํฯ ติ อปโลกนกมฺมสฺส สามญฺญสฺส ปวตฺติฎฺฐานํ โหตีติฯ วิเสสพฺยติเรเกน อวิชฺชมานมฺปิ ตทญฺญตฺถ อปฺปวตฺติํ ทเสฺสตุํ วิเสสนิสฺสิตํ วิย โวหรียติฯ นฺติ อิมินา โอสารณาทิวเสน คหิตาวเสสานํ สเพฺพสํ อปโลกนกมฺมสฺส สามญฺญลกฺขณวเสน คหิตตฺตา กมฺมเญฺญว ลกฺขณมสฺสาติ กมฺมลกฺขณนฺติ นิพฺพจนํ ทเสฺสติฯ อิทญฺจ วุตฺตาวเสสานํ กมฺมานํ นิฎฺฐานฎฺฐานํ, สงฺขารกฺขนฺธธมฺมายตนานิ วิย วุตฺตาวเสสขนฺธายตนานนฺติ ทฎฺฐพฺพํฯ เตเนว วกฺขติ ‘‘อยํ ปเนตฺถ ปาฬิมุตฺตโกปิ กมฺมลกฺขณวินิจฺฉโย’’ติอาทิ (ปริ. อฎฺฐ. ๔๙๕-๔๙๖)ฯ ยถา เจตฺถ, เอวํ อุปริ ญตฺติกมฺมาทีสุปิ กมฺมลกฺขณํ วุตฺตนฺติ เวทิตพฺพํฯ นฺติ อวนฺทิยกมฺมสฺส กรณวิธานํฯ</p>


<p>ติ อิมินา วนฺทนฺติยา ทุกฺกฎนฺติ ทเสฺสตีติ ทฎฺฐพฺพํฯ สเงฺฆน กตํ กติกํ ญตฺวา มทฺทนํ วิย หิ สงฺฆสมฺมุติํ อนาทเรน อติกฺกมนฺตสฺส อาปตฺติ เอว โหติฯ</p>


<p>ติ อวนฺทิยกมฺมสฺส อุปลกฺขณมเตฺตน คหิตตฺตา ภิกฺขุสงฺฆสฺสาปิ กมฺมลกฺขณํ ลพฺภติ เอวฯ</p>


<p>สลากทานฎฺฐานํ  นามฯ ยาคุภตฺตานํ ภาชนฎฺฐานานิ  นามฯ เอเตสุปิ หิ ฐาเนสุ สโพฺพ สโงฺฆ อุโปสเถ วิย สนฺนิปติโต, กมฺมญฺจ วคฺคกมฺมํ น โหติ, ‘‘มยเมตํ น ชานิมฺหา’’ติ ปจฺฉา ขิยฺยนฺตาปิ น โหนฺติฯ ขณฺฑสีมาย ปน กเต ขิยฺยนฺติฯ สงฺฆิกปจฺจยญฺหิ อจฺฉินฺนจีวราทีนํ ทาตุํ อปโลเกเนฺตหิ อุปจารสีมฎฺฐานํ สเพฺพสํ  อนุมติํ คเหตฺวาว กาตพฺพํฯ โย ปน วิสภาคปุคฺคโล ธมฺมิกํ อปโลกนํ ปฎิพาหติ, ตํ อุปาเยน พหิอุปจารสีมาคตํ วา กตฺวา ขณฺฑสีมํ วา ปวิสิตฺวา กาตุํ วฎฺฎติฯ</p>


<p>ยํ สนฺธาย ‘‘อปโลกนกมฺมํ กโรตี’’ติ สามญฺญโต ทเสฺสติ, ตํ อปโลกนกมฺมํ สรูปโต  ทเสฺสตุมาห อิจฺจาทิฯ ยทิ อปโลเกตฺวาว จีวรํ ทาตพฺพํ, กิํ ปน อปฺปมตฺตกวิสฺสชฺชกสมฺมุติยาติ อาห ติอาทิฯ ติ ทิวเส ทิวเส อปโลเกตฺวา ทาตพฺพสฺส ปมาณทสฺสนํฯ เตน ยาปนมตฺตเมว อปโลเกตพฺพํ, น อธิกนฺติ ทเสฺสติฯ ติอาทิ ทสวีสติทิวสานํ เอกสฺมิํ ทิวเสเยว ทาตพฺพปริเจฺฉททสฺสนํ, เตน ยาว ชีวนฺติ วา ยาว โรคา วุฎฺฐหตีติ วา เอวํ อปโลเกตุํ น วฎฺฎตีติ ทเสฺสติฯ นฺติ อิณวตฺถุํ ทาตุํ วฎฺฎตีติ สมฺพโนฺธฯ ตญฺจ อิณายิเกหิ ปลิพุทฺธสฺส ลชฺชิเปสลสฺส สาสนุปการกสฺส ปมาณยุตฺตเมว กปฺปิยภณฺฑํ นิยเมตฺวา อปโลเกตฺวา ทาตพฺพํ, น ปน สหสฺสํ วา สตสหสฺสํ วา มหาอิณํฯ ตาทิสญฺหิ ภิกฺขาจริยวเตฺตน สเพฺพหิ ภิกฺขูหิ ตาทิสสฺส ภิกฺขุโน ปริเยสิตฺวา ทาตพฺพํฯ</p>


<p>ติ เจติยปฎิชคฺคนตฺถาย วฑฺฒิยา ปโยเชตฺวา กปฺปิยการเกหิ ฐปิตวตฺถุโตฯ ติ น เกวลญฺจ ตตฺรุปฺปาทโต ปจฺจยทายเกหิ จตุปจฺจยตฺถาย สงฺฆสฺส ทินฺนวตฺถุนาปีติ อโตฺถฯ</p>


<p>ติ มหาทานํ เทเนฺตหิปิ กริยมานํ สงฺฆภตฺตํ วิย กาเรตุํ น วฎฺฎตีติ อธิปฺปาโยฯ</p>


<p>ติ วุตฺตตฺตา อตฺตโน ปริโภคปฺปโหนกํ อปฺปํ วา พหุํ วา คเหตพฺพํ, อธิกํ ปน คเหตุํ น ลภติฯ ติ นิทสฺสนมตฺตํ, ยสฺมิํ กิสฺมิญฺจิ ทิวเสปิ กตํ สุกตเมว โหติฯ กโรเนฺตน ‘‘ยํ อิมสฺมิํ วิหาเร อโนฺตสีมาย สงฺฆสนฺตกํ…เป.… ยถาสุขํ ปริภุญฺชิตุํ มยฺหํ รุจฺจตี’’ติ เอวํ กติกา กาตพฺพา, ตถา ทฺวีหิ ตีหิปิ ‘‘อายสฺมนฺตานํ รุจฺจตี’’ติ วจนเมว เหตฺถ วิเสโสฯ ติ รุกฺขานํฯ ติ วิสุํ กติกา น กาตพฺพาติ อโตฺถฯ</p>


<p>นฺติ  รุกฺขานํฯ สโงฺฆ สามีติ สมฺพโนฺธฯ ติ ปุริเม ยถาสุขํ ปริโภคตฺถาย กตกติเก วิหาเรฯ ติ ยตฺถ อรกฺขิยมาเน ผลาผลานิ, รุกฺขา จ วินสฺสนฺติ, ตาทิสํ ฐานํ สนฺธาย วุตฺตํ, ตตฺถ สงฺฆสฺส กติกา น ปวตฺตีติ อธิปฺปาโยฯ เย ปน รุกฺขา พีชานิ โรเปตฺวา อาทิโต ปฎฺฐาย ปฎิชคฺคิตา, เตปิ ทสมภาคํ ทตฺวา โรปเกเหว ปริภุญฺชิตพฺพาฯ ติ ชคฺคเกหิฯ</p>


<p>ติ  ตสฺมิํ วิหาเรฯ ติ อาทิกาเล, ปุเพฺพติ อโตฺถฯ ติ อปริจฺฉินฺนกาลา ยถาสุขํ ปริโภคตฺถาย กติกาฯ ติ ‘‘อภาชิตมิท’’นฺติ กุกฺกุจฺจํ อกตฺวาติ อโตฺถฯ นฺติ เตน ขิยฺยเนน พหุํ ขาทนฺตานํ โทโส นตฺถิ อตฺตโน ปริโภคปฺปมาณเสฺสว คหิตตฺตา, ขิยฺยเนฺตปิ อตฺตโน ปโหนกํ คเหตฺวา ขาทิตพฺพนฺติ อธิปฺปาโยฯ</p>


<p>ติ ตถาวุเตฺต เตเนว ภิกฺขุนา ทินฺนํ วิย มเญฺญยฺยุํ, ตํ นิสฺสาย มิจฺฉาชีวสมฺภโว โหตีติ วุตฺตํฯ เตนาห ติอาทิฯ ติ เอกภิกฺขุโน ปฎิวีสโต อุปฑฺฒภาโคฯ เทเนฺตน จ ‘‘เอตฺตกํ ทาตุํ สโงฺฆ อนุญฺญาสี’’ติ เอวํ อตฺตานํ ปริโมเจตฺวา ยถา เต สเงฺฆ เอว ปสีทนฺติ, เอวํ วตฺวา ทาตพฺพํฯ</p>


<p>ติ คิลานคมิกิสฺสราทีนํ อนุญฺญาตปุคฺคลานมฺปิ อตฺตโน สนฺตกํ เทเนฺตน อปจฺจาสีสเนฺตเนว ทาตพฺพํ, อนนุญฺญาตปุคฺคลานํ ปน อปจฺจาสีสเนฺตนาปิ ทาตุํ น วฎฺฎตีติฯ สงฺฆิกเมว ยถากติตาย ทาเปตพฺพํฯ อตฺตโน สนฺตกมฺปิ ปจฺจยทายกาที สยเมว วิสฺสาเสน คณฺหนฺติ, น วาเรตพฺพา, ลทฺธกปฺปิยนฺติ ตุณฺหี ภวิตพฺพํฯ ติ ‘‘กุโทฺธ หิ โส รุเกฺขปิ ฉิเนฺทยฺยา’’ติอาทินา ตุณฺหีภาเว การณํ ปุเพฺพ วุตฺตเมวฯ เตหิ กตอนตฺถาภาเวปิ การุเญฺญน ตุณฺหี ภวิตุํ วฎฺฎติ, ‘‘คณฺหถา’’ติอาทิ ปน วตฺตุํ น วฎฺฎติฯ</p>


<p>นฺติ ชีวรุกฺขานํ อารามฎฺฐานียตฺตา, ทารูนญฺจ เคหสมฺภารานุปคตตฺตา ‘‘สพฺพํ ตฺวเมว คณฺหา’’ติ ทาตุํ น วฎฺฎตีติ วุตฺตํฯ ติ ปุเพฺพ อวิชฺชมานํ เสนาสนํ กตฺวา ชคฺคิตกาเล ผลวาเร สมฺปเตฺตฯ</p>

</p>


<h3>อตฺถวสวคฺคาทิวณฺณนา</h3>
<p>   นฺติ เอตฺถ ปาณาติปาตาทิเวเรน นิพฺพตฺตตฺตา, เวรปฺปตฺติยา เหตุตฺตา จ ‘‘วิปากทุกฺขเวทนา’’ติ วุตฺตาฯ ปาณาติปาตาทิปญฺจเวรวินิมุตฺตานมฺปิ อกุสลานํ เวเรหิ สห เอกโต สงฺคณฺหนตฺถํ นฺติ ปุน วุตฺตํฯ</p>


<p>   นฺติ ตชฺชนียาทิกมฺมเมว, สตฺตา อาปตฺติกฺขนฺธา ปญฺญตฺตํ นามาติ สมฺพโนฺธฯ ติ อิมสฺมิํ กเปฺป อาทิโต ปฎฺฐาย ยาว อมฺหากํ ภควโต อภิสโมฺพธิ, ตาว อนฺตรากาเล กกุสนฺธาทิํ ฐเปตฺวา เกนจิ อปญฺญเตฺต สิกฺขาปเทติ อโตฺถฯ นฺติ วินีตวตฺถูนิ เอวฯ ตานิ หิ ตํตํสิกฺขาโกฎฺฐาสานํ ปกาสนโต ‘‘สิกฺขาปท’’นฺติ จ อาปตฺติอนาปตฺตีนํ อนุปญฺญาปนโต ‘‘อนุปญฺญตฺต’’นฺติ จ วุจฺจนฺติฯ</p>

</p>

</p>


<p>อิติ มหาวโคฺค, ปญฺญตฺติวโคฺค, สงฺคหวโคฺคติ ตีหิ มหาวเคฺคหิ ปฎิมณฺฑิโต ติ เวทิตโพฺพฯ</p>

</p>

</p>


<h3>นิคมนกถาวณฺณนา</h3>
<p>อวสานคาถาสุ  อุภโตวิภงฺค-ขนฺธก-ปริวาเรหิ วิภตฺตตฺตา วิภาคปฎิเทสนา ยสฺมิํ วินยปิฎเกฯ โส อุภโตวิภงฺค-ขนฺธก-ปริวารวิภตฺตเทสโน อาหาติ โยชนาฯ ติ วินยปิฎกสฺสฯ</p>


<p>ติ ทกฺขิณสาขํ สนฺธาย วทติฯ ยํ ปธานฆรํ นาม ปริเวณํ, ตตฺถ จารุปากาเรน สญฺจิตํ ปริกฺขิตฺตํ ยํ ปาสาทํ การยิ, ตตฺร ตสฺมิํ มหานิคมสามิโน ปาสาเท วสตาติ โยเชตพฺพาฯ</p>


<p>พุทฺธสิริํ อุทฺทิสิตฺวา นิสฺสาย, ตสฺส วา อเชฺฌสนมฺปิ ปฎิจฺจ ยา อิทฺธา ปริปุณฺณวินิจฺฉยตาย สมิทฺธา วินยสํวณฺณนา อารทฺธาติ โยชนาฯ</p>


<p>ติ สิริยา นิวาสนฎฺฐานภูตสฺส นามกสฺส รโญฺญฯ ติ วิชยยุเตฺต สํวจฺฉเรฯ อารทฺธกาลทสฺสนตฺถํ ปุน ‘‘ชยสํวจฺฉเร อยํ อารทฺธา’’ติ วุตฺตํฯ</p>


<p>  นฺติ ยุตฺตกาเล วสฺสนสีโลฯ ติ เมโฆฯ</p>

</p>


<h3>นิคมนกถา</h3>
<p>
เอตฺตาวตา  
จ อารทฺธา, วินยฎฺฐกถาย ยา;  
  
วณฺณนา นาติวิตฺถิณฺณา, ปริปุณฺณวินิจฺฉยาฯ  
</p>
  
<p>
ปญฺญาสภาณวาราย, ตนฺติยา ปริมาณโต;  
  
สมิชฺฌนิฎฺฐิปรมา, ยา  
วิมติวิโนทนี  
ฯ  
</p>
  
<p>
อนนฺตราเยน กตา, อยํ นิฎฺฐมุปาคตา;  
  
ยํ ตํ นิฎฺฐํ ตถา สเพฺพ, ปาณิโน สมโนรถาฯ  
</p>
  
<p>
เถเรหิ วินยญฺญูหิ, สุจิสเลฺลขวุตฺติหิ;  
  
อวิสฺสตฺถาติวิตฺถิณฺณ-คนฺถภีรู หิปตฺถิตํฯ  
</p>
  
<p>
กโรเนฺตน มยา เอวํ, วินยอตฺถวณฺณนํ;  
  
ยํ ปตฺตํ กุสลํ เตน, ปตฺวา สโมฺพธิมุตฺตมํฯ  
</p>
  
<p>
วินยตฺถํ ปกาเสตฺวา, โย โสปาเยน ลกฺขณํ;  
  
โสปายํ วิมติเจฺฉท-ญาณจกฺขุปทายกํฯ  
</p>
  
<p>
วิรทฺธตฺถวิปลฺลาส-คนฺถวิตฺถารหานิยา;  
  
วิสุทฺธิํ ปาปยิสฺสามิ, สเตฺต สํสารทุกฺขโตฯ  
</p>
  
<p>
โลกิเยหิ จ โภเคหิ, คุเณหิ นิขิลา ปชา;  
  
สเพฺพหิ สหิตา โหนฺตุ, รตา สมฺพุทฺธสาสเนติฯ  
</p>
  
วิมติวิโนทนีฎีกา นิฎฺฐิตาฯ  
</p>
  
  
  
  
  