<h1>๑๒. ทฺวาทสมวโคฺค</h1>
<h3>(๑๑๖) ๑. สํวโร กมฺมนฺติกถา</h3>
<p> สํวโร  กมฺมนฺติ? อามนฺตาฯ จกฺขุนฺทฺริยสํวโร จกฺขุกมฺมนฺติ? น เหวํ วตฺตเพฺพ…เป.… โสตินฺทฺริยสํวโร…เป.… ฆานินฺทฺริยสํวโร…เป.… ชิวฺหินฺทฺริยสํวโร…เป.… กายินฺทฺริยสํวโร กายกมฺมนฺติ? น เหวํ วตฺตเพฺพ…เป.…ฯ</p>


<p>กายินฺทฺริยสํวโร กายกมฺมนฺติ? อามนฺตาฯ จกฺขุนฺทฺริยสํวโร จกฺขุกมฺมนฺติ? น เหวํ วตฺตเพฺพ…เป.… กายินฺทฺริยสํวโร กายกมฺมนฺติ? อามนฺตาฯ โสตินฺทฺริยสํวโร…เป.… ฆานินฺทฺริยสํวโร…เป.… ชิวฺหินฺทฺริยสํวโร ชิวฺหากมฺมนฺติ? น เหวํ วตฺตเพฺพ…เป.… มนินฺทฺริยสํวโร มโนกมฺมนฺติ? น เหวํ วตฺตเพฺพ…เป.…ฯ</p>


<p>มนินฺทฺริยสํวโร มโนกมฺมนฺติ? อามนฺตาฯ จกฺขุนฺทฺริยสํวโร จกฺขุกมฺมนฺติ? น เหวํ วตฺตเพฺพ…เป.… มนินฺทฺริยสํวโร มโนกมฺมนฺติ? อามนฺตาฯ โสตินฺทฺริยสํวโร  …เป.… ฆานินฺทฺริยสํวโร… ชิวฺหินฺทฺริยสํวโร…เป.… กายินฺทฺริยสํวโร กายกมฺมนฺติ? น เหวํ วตฺตเพฺพ…เป.…ฯ</p>


<p> อสํวโร กมฺมนฺติ? อามนฺตาฯ จกฺขุนฺทฺริยอสํวโร จกฺขุกมฺมนฺติ ? น เหวํ วตฺตเพฺพ…เป.… โสตินฺทฺริยอสํวโร…เป.… ฆานินฺทฺริยอสํวโร…เป.… ชิวฺหินฺทฺริยอสํวโร… กายินฺทฺริยอสํวโร กายกมฺมนฺติ? น  เหวํ วตฺตเพฺพ…เป.…ฯ</p>


<p>กายินฺทฺริยอสํวโร  กายกมฺมนฺติ? อามนฺตาฯ จกฺขุนฺทฺริยอสํวโร จกฺขุกมฺมนฺติ? น เหวํ วตฺตเพฺพ…เป.… กายินฺทฺริยอสํวโร กายกมฺมนฺติ? อามนฺตาฯ โสตินฺทฺริยอสํวโร…เป.… ฆานินฺทฺริยอสํวโร…เป.… ชิวฺหินฺทฺริยอสํวโร ชิวฺหากมฺมนฺติ? น เหวํ วตฺตเพฺพ…เป.… มนินฺทฺริยอสํวโร มโนกมฺมนฺติ? น เหวํ วตฺตเพฺพ…เป.…ฯ</p>


<p>มนินฺทฺริยอสํวโร มโนกมฺมนฺติ? อามนฺตาฯ จกฺขุนฺทฺริยอสํวโร จกฺขุกมฺมนฺติ? น เหวํ วตฺตเพฺพ…เป.… มนินฺทฺริยอสํวโร มโนกมฺมนฺติ? อามนฺตาฯ โสตินฺทฺริยอสํวโร…เป.… ฆานินฺทฺริยอสํวโร…เป.… ชิวฺหินฺทฺริยอสํวโร…เป.… กายินฺทฺริยอสํวโร กายกมฺมนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สํวโรปิ อสํวโรปิ กมฺม’’นฺติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ จกฺขุนา รูปํ ทิสฺวา นิมิตฺตคฺคาหี โหติ…เป.… น นิมิตฺตคฺคาหี โหติ, โสเตน สทฺทํ สุตฺวา…เป.… มนสา ธมฺมํ วิญฺญาย นิมิตฺตคฺคาหี โหติ…เป.… น นิมิตฺตคฺคาหี โหตี’’ติ! อเตฺถว สุตฺตโนฺตติ? อามนฺตาฯ เตน หิ สํวโรปิ อสํวโรปิ กมฺมนฺติฯ</p>

</p>


<h2>๑๒. ทฺวาทสมวโคฺค</h2>
<h3>(๑๑๗) ๒. กมฺมกถา</h3>
<p> สพฺพํ  กมฺมํ สวิปากนฺติ? อามนฺตาฯ สพฺพา  เจตนา สวิปากาติ? น เหวํ วตฺตเพฺพ…เป.… สพฺพา เจตนา สวิปากาติ? อามนฺตาฯ วิปากาพฺยากตา เจตนา สวิปากาติ? น เหวํ วตฺตเพฺพ…เป.… สพฺพา เจตนา สวิปากาติ ? อามนฺตาฯ กิริยาพฺยากตา เจตนา สวิปากาติ? น เหวํ วตฺตเพฺพ…เป.…ฯ</p>


<p>สพฺพา  เจตนา สวิปากาติ? อามนฺตาฯ กามาวจรา วิปากาพฺยากตา เจตนา สวิปากาติ? น เหวํ วตฺตเพฺพ…เป.… สพฺพา เจตนา สวิปากาติ? อามนฺตาฯ รูปาวจรา อรูปาวจรา อปริยาปนฺนา วิปากาพฺยากตา เจตนา สวิปากาติ? น เหวํ วตฺตเพฺพ…เป.…ฯ</p>


<p>สพฺพา เจตนา สวิปากาติ? อามนฺตาฯ กามาวจรา กิริยาพฺยากตา เจตนา สวิปากาติ? น เหวํ วตฺตเพฺพ…เป.… สพฺพา เจตนา สวิปากาติ? อามนฺตาฯ รูปาวจรา อรูปาวจรา กิริยาพฺยากตา เจตนา สวิปากาติ? น เหวํ วตฺตเพฺพ…เป.…ฯ</p>


<p> วิปากาพฺยากตา เจตนา อวิปากาติ? อามนฺตาฯ หญฺจิ วิปากาพฺยากตา เจตนา อวิปากา, โน จ วต เร วตฺตเพฺพ – ‘‘สพฺพา เจตนา สวิปากา’’ติฯ</p>


<p>กิริยาพฺยากตา เจตนา อวิปากาติ? อามนฺตาฯ หญฺจิ กิริยาพฺยากตา เจตนา อวิปากา, โน จ วต เร วตฺตเพฺพ – ‘‘สพฺพา  เจตนา สวิปากา’’ติฯ</p>


<p>กามาวจรา รูปาวจรา อรูปาวจรา อปริยาปนฺนา วิปากาพฺยากตา เจตนา อวิปากาติ? อามนฺตา ฯ หญฺจิ อปริยาปนฺนา วิปากาพฺยากตา เจตนา อวิปากา, โน จ วต เร วตฺตเพฺพ – ‘‘สพฺพา เจตนา สวิปากา’’ติฯ</p>


<p>กามาวจรา รูปาวจรา อรูปาวจรา กิริยาพฺยากตา เจตนา อวิปากาติ? อามนฺตาฯ หญฺจิ อรูปาวจรา กิริยาพฺยากตา เจตนา อวิปากา, โน จ วต เร วตฺตเพฺพ – ‘‘สพฺพา เจตนา สวิปากา’’ติฯ</p>


<p> น วตฺตพฺพํ – ‘‘สพฺพํ กมฺมํ สวิปาก’’นฺติ? อามนฺตาฯ นนุ วุตฺตํ ภควตา – ‘‘นาหํ, ภิกฺขเว, สเญฺจตนิกานํ กมฺมานํ กตานํ อุปจิตานํ อปฺปฎิสํวิทิตฺวา พฺยนฺติภาวํ วทามิ, ตญฺจ โข ทิเฎฺฐว ธเมฺม อุปปเชฺช  วา อปเร วา ปริยาเย’’ติ ! อเตฺถว สุตฺตโนฺตติ? อามนฺตาฯ เตน หิ สพฺพํ กมฺมํ สวิปากนฺติฯ</p>

</p>


<h2>๑๒. ทฺวาทสมวโคฺค</h2>
<h3>(๑๑๘) ๓. สโทฺท วิปาโกติกถา</h3>
<p> สโทฺท   วิปาโกติ? อามนฺตาฯ สุขเวทนิโย ทุกฺขเวทนิโย อทุกฺขมสุขเวทนิโย, สุขาย เวทนาย สมฺปยุโตฺต, ทุกฺขาย เวทนาย สมฺปยุโตฺต , อทุกฺขมสุขาย เวทนาย สมฺปยุโตฺต, ผเสฺสน สมฺปยุโตฺต, เวทนาย สมฺปยุโตฺต, สญฺญาย สมฺปยุโตฺต, เจตนาย สมฺปยุโตฺต, จิเตฺตน สมฺปยุโตฺต, สารมฺมโณ; อตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? น เหวํ วตฺตเพฺพ…เป.… นนุ น สุขเวทนิโย น ทุกฺขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ  น สุขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘สโทฺท วิปาโก’’ติฯ</p>


<p>ผโสฺส วิปาโก, ผโสฺส สุขเวทนิโย…เป.… สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ สโทฺท วิปาโก, สโทฺท สุขเวทนิโย…เป.… สารมฺมโณ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>สโทฺท วิปาโก, สโทฺท น สุขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ ผโสฺส วิปาโก, ผโสฺส น สุขเวทนิโย, น ทุกฺขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สโทฺท วิปาโก’’ติ? อามนฺตาฯ นนุ วุตฺตํ ภควตา – ‘‘โส ตสฺส กมฺมสฺส กตตฺตา อุปจิตตฺตา อุสฺสนฺนตฺตา วิปุลตฺตา พฺรหฺมสฺสโร โหติ กรวิกภาณี’’ติ ! อเตฺถว สุตฺตโนฺตติ? อามนฺตา ฯ เตน หิ สโทฺท วิปาโกติฯ</p>

</p>


<h2>๑๒. ทฺวาทสมวโคฺค</h2>
<h3>(๑๑๙) ๔. สฬายตนกถา</h3>
<p> จกฺขายตนํ   วิปาโกติ? อามนฺตาฯ สุขเวทนิยํ ทุกฺขเวทนิยํ…เป.… สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ น สุขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ  น สุขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘จกฺขายตนํ วิปาโก’’ติ…เป.…ฯ</p>


<p>ผโสฺส วิปาโก, ผโสฺส สุขเวทนิโย…เป.… สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ จกฺขายตนํ วิปาโก, จกฺขายตนํ สุขเวทนิยํ…เป.… สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>จกฺขายตนํ วิปาโก, จกฺขายตนํ น สุขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ ผโสฺส วิปาโก, ผโสฺส น สุขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> โสตายตนํ…เป.… ฆานายตนํ…เป.… ชิวฺหายตนํ…เป.… กายายตนํ  วิปาโกติ? อามนฺตาฯ สุขเวทนิยํ…เป.… สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ …เป.… นนุ น สุขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ น สุขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘กายายตนํ วิปาโก’’ติฯ</p>


<p>ผโสฺส วิปาโก, ผโสฺส สุขเวทนิโย…เป.… สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ กายายตนํ วิปาโก, กายายตนํ สุขเวทนิยํ…เป.… สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ  …เป.… กายายตนํ วิปาโก, กายายตนํ น สุขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตา ฯ ผโสฺส วิปาโก, ผโสฺส น สุขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘สฬายตนํ วิปาโก’’ติ? อามนฺตาฯ นนุ สฬายตนํ กมฺมสฺส กตตฺตา อุปฺปนฺนนฺติ? อามนฺตาฯ หญฺจิ สฬายตนํ กมฺมสฺส กตตฺตา อุปฺปนฺนํ, เตน วต เร วตฺตเพฺพ – ‘‘สฬายตนํ วิปาโก’’ติฯ</p>

</p>


<h2>๑๒. ทฺวาทสมวโคฺค</h2>
<h3>(๑๒๐) ๕. สตฺตกฺขตฺตุปรมกถา</h3>
<p> สตฺตกฺขตฺตุปรโม  ปุคฺคโล สตฺตกฺขตฺตุปรมตานิยโตติ? อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต… อรหา ชีวิตา โวโรปิโต… ทุเฎฺฐน จิเตฺตน ตถาคตสฺส โลหิตํ อุปฺปาทิตํ… สโงฺฆ ภิโนฺนติ? น เหวํ วตฺตเพฺพ…เป.…ฯ</p>


<p>สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? อามนฺตาฯ อภโพฺพ อนฺตรา ธมฺมํ อภิสเมตุนฺติ? น เหวํ วตฺตเพฺพ…เป.…ฯ อภโพฺพ อนฺตรา ธมฺมํ อภิสเมตุนฺติ? อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต… อรหา ชีวิตา โวโรปิโต… ทุเฎฺฐน จิเตฺตน ตถาคตสฺส โลหิตํ อุปฺปาทิตํ… สโงฺฆ ภิโนฺนติ? น เหวํ วตฺตเพฺพ…เป.…ฯ</p>


<p> สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? อามนฺตาฯ อตฺถิ โส นิยโม  เยน นิยเมน สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? น เหวํ วตฺตเพฺพ…เป.… อตฺถิ  เต สติปฎฺฐานา…เป.… สมฺมปฺปธานา… อิทฺธิปาทา… อินฺทฺริยา… พลา… โพชฺฌงฺคา เยหิ โพชฺฌเงฺคหิ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? น เหวํ วตฺตเพฺพ…เป.…ฯ</p>


<p> นตฺถิ โส นิยโม เยน นิยเมน สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? อามนฺตาฯ หญฺจิ นตฺถิ โส  นิยโม เยน นิยเมน สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต, โน จ วต เร วตฺตเพฺพ – ‘‘สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต’’ติฯ</p>


<p>นตฺถิ  เต สติปฎฺฐานา… โพชฺฌงฺคา เยหิ โพชฺฌเงฺคหิ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? อามนฺตาฯ หญฺจิ นตฺถิ เต โพชฺฌงฺคา เยหิ โพชฺฌเงฺคหิ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต, โน จ วต เร วตฺตเพฺพ – ‘‘สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต’’ติฯ</p>


<p> สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? อามนฺตาฯ สกทาคามินิยเมนาติ? น เหวํ วตฺตเพฺพ…เป.… อนาคามินิยเมนาติ? น เหวํ วตฺตเพฺพ…เป.… อรหตฺตนิยเมนาติ? น เหวํ วตฺตเพฺพ…เป.…ฯ</p>


<p>กตเมน นิยเมนาติ? โสตาปตฺตินิยเมนาติฯ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ? อามนฺตาฯ เย เกจิ โสตาปตฺตินิยามํ โอกฺกมนฺติ, สเพฺพ เต สตฺตกฺขตฺตุปรมตานิยตาติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต’’ติ? อามนฺตา ฯ นนุ โส สตฺตกฺขตฺตุปรโมติ? อามนฺตาฯ หญฺจิ โส สตฺตกฺขตฺตุปรโม, เตน วต เร วตฺตเพฺพ – ‘‘สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต’’ติฯ</p>

</p>


<h2>๑๒. ทฺวาทสมวโคฺค</h2>
<h3>(๑๒๑) ๖. โกลโงฺกลกถา</h3>
<p> น   วตฺตพฺพํ – ‘‘โกลโงฺกโล ปุคฺคโล โกลโงฺกลตานิยโต’’ติ? อามนฺตาฯ นนุ โส โกลโงฺกโลติ? อามนฺตาฯ หญฺจิ โส โกลโงฺกโล, เตน วต เร วตฺตเพฺพ – ‘‘โกลโงฺกโล ปุคฺคโล โกลโงฺกลตานิยโต’’ติฯ</p>

</p>


<h2>๑๒. ทฺวาทสมวโคฺค</h2>
<h3>(๑๒๒) ๗. เอกพีชีกถา</h3>
<p> น  วตฺตพฺพํ – ‘‘เอกพีชี ปุคฺคโล เอกพีชิตานิยโต’’ติ? อามนฺตาฯ นนุ โส เอกพีชีติ? อามนฺตาฯ หญฺจิ โส เอกพีชี, เตน วต เร วตฺตเพฺพ – ‘‘เอกพีชี ปุคฺคโล เอกพีชิตานิยโต’’ติฯ</p>

</p>


<h2>๑๒. ทฺวาทสมวโคฺค</h2>
<h3>(๑๒๓) ๘. ชีวิตา โวโรปนกถา</h3>
<p> ทิฎฺฐิสมฺปโนฺน ปุคฺคโล สญฺจิจฺจ ปาณํ ชีวิตา โวโรเปยฺยาติ? อามนฺตาฯ ทิฎฺฐิสมฺปโนฺน ปุคฺคโล สญฺจิจฺจ มาตรํ ชีวิตา โวโรเปยฺย…เป.… ปิตรํ ชีวิตา โวโรเปยฺย  …เป.… อรหนฺตํ ชีวิตา โวโรเปยฺย…เป.… ทุเฎฺฐน จิเตฺตน ตถาคตสฺส โลหิตํ อุปฺปาเทยฺย…เป.… สงฺฆํ ภิเนฺทยฺยาติ? น  เหวํ วตฺตเพฺพ…เป.…ฯ</p>


<p>ทิฎฺฐิสมฺปโนฺน ปุคฺคโล สญฺจิจฺจ ปาณํ ชีวิตา โวโรเปยฺยาติ? อามนฺตาฯ ทิฎฺฐิสมฺปโนฺน ปุคฺคโล สตฺถริ อคารโวติ? น เหวํ วตฺตเพฺพ…เป.… ธเมฺม…เป.… สเงฺฆ…เป.… สิกฺขาย  อคารโวติ? น เหวํ วตฺตเพฺพ…เป.…ฯ</p>


<p>นนุ ทิฎฺฐิสมฺปโนฺน ปุคฺคโล สตฺถริ สคารโวติ? อามนฺตาฯ หญฺจิ ทิฎฺฐิสมฺปโนฺน ปุคฺคโล สตฺถริ สคารโว, โน จ วต เร วตฺตเพฺพ – ‘‘ทิฎฺฐิสมฺปโนฺน ปุคฺคโล สญฺจิจฺจ ปาณํ ชีวิตา โวโรเปยฺยา’’ติฯ นนุ ทิฎฺฐิสมฺปโนฺน ปุคฺคโล ธเมฺม…เป.… สเงฺฆ…เป.… สิกฺขาย สคารโวติ? อามนฺตาฯ หญฺจิ ทิฎฺฐิสมฺปโนฺน ปุคฺคโล สิกฺขาย สคารโว, โน จ วต เร วตฺตเพฺพ – ‘‘ทิฎฺฐิสมฺปโนฺน ปุคฺคโล สญฺจิจฺจ ปาณํ ชีวิตา โวโรเปยฺยา’’ติฯ</p>


<p> ทิฎฺฐิสมฺปโนฺน ปุคฺคโล สตฺถริ อคารโวติ? อามนฺตาฯ ทิฎฺฐิสมฺปโนฺน ปุคฺคโล พุทฺธถูเป โอหเทยฺย โอมุเตฺตยฺย นิฎฺฐุเภยฺย พุทฺธถูเป อปพฺยามโต  กเรยฺยาติ? น เหวํ วตฺตเพฺพ…เป.…ฯ</p>


<p>ทิฎฺฐิสมฺปโนฺน  ปุคฺคโล สญฺจิจฺจ ปาณํ ชีวิตา โวโรเปยฺยาติ? อามนฺตาฯ นนุ วุตฺตํ ภควตา – ‘‘เสยฺยถาปิ, ภิกฺขเว, มหาสมุโทฺท ฐิตธโมฺม เวลํ นาติวตฺตติ; เอวเมว โข, ภิกฺขเว, ยํ มยา สาวกานํ สิกฺขาปทํ ปญฺญตฺตํ ตํ มม สาวกา ชีวิตเหตุปิ นาติกฺกมนฺตี’’ติ ! อเตฺถว สุตฺตโนฺตติ? อามนฺตา ฯ เตน หิ น วตฺตพฺพํ – ‘‘ทิฎฺฐิสมฺปโนฺน ปุคฺคโล สญฺจิจฺจ ปาณํ ชีวิตา โวโรเปยฺยา’’ติฯ</p>

</p>


<h2>๑๒. ทฺวาทสมวโคฺค</h2>
<h3>(๑๒๔) ๙. ทุคฺคติกถา</h3>
<p> ทิฎฺฐิสมฺปนฺนสฺส   ปุคฺคลสฺส ปหีนา ทุคฺคตีติ? อามนฺตาฯ ทิฎฺฐิสมฺปโนฺน ปุคฺคโล อาปายิเก รูเป รเชฺชยฺยาติ? อามนฺตาฯ หญฺจิ ทิฎฺฐิสมฺปโนฺน ปุคฺคโล อาปายิเก รูเป รเชฺชยฺย, โน จ วต เร วตฺตเพฺพ – ‘‘ทิฎฺฐิสมฺปนฺนสฺส ปุคฺคลสฺส ปหีนา ทุคฺคตี’’ติฯ</p>


<p>ทิฎฺฐิสมฺปนฺนสฺส ปุคฺคลสฺส ปหีนา ทุคฺคตีติ? อามนฺตาฯ ทิฎฺฐิสมฺปโนฺน ปุคฺคโล อาปายิเก สเทฺท…เป.… คเนฺธ… รเส… โผฎฺฐเพฺพ…เป.… อมนุสฺสิตฺถิยา ติรจฺฉานคติตฺถิยา นาคกญฺญาย เมถุนํ ธมฺมํ ปฎิเสเวยฺย, อเชฬกํ ปฎิคฺคเณฺหยฺย, กุกฺกุฎสูกรํ ปฎิคฺคเณฺหยฺย, หตฺถิควสฺสวฬวํ ปฎิคฺคเณฺหยฺย… ติตฺติรวฎฺฎกโมรกปิญฺชรํ  ปฎิคฺคเณฺหยฺยาติ? อามนฺตาฯ หญฺจิ ทิฎฺฐิสมฺปโนฺน ปุคฺคโล ติตฺติรวฎฺฎกโมรกปิญฺชรํ ปฎิคฺคเณฺหยฺย, โน จ วต เร วตฺตเพฺพ – ‘‘ทิฎฺฐิสมฺปนฺนสฺส ปุคฺคลสฺส ปหีนา ทุคฺคตี’’ติฯ</p>


<p> ทิฎฺฐิสมฺปนฺนสฺส ปุคฺคลสฺส ปหีนา ทุคฺคติ, ทิฎฺฐิสมฺปโนฺน ปุคฺคโล อาปายิเก รูเป รเชฺชยฺยาติ? อามนฺตาฯ อรหโต ปหีนา ทุคฺคติ, อรหา อาปายิเก รูเป รเชฺชยฺยาติ? น เหวํ วตฺตเพฺพ…เป.… ทิฎฺฐิสมฺปนฺนสฺส ปุคฺคลสฺส ปหีนา ทุคฺคติ, ทิฎฺฐิสมฺปโนฺน ปุคฺคโล อาปายิเก สเทฺท… คเนฺธ… รเส… โผฎฺฐเพฺพ…เป.… ติตฺติรวฎฺฎกโมรกปิญฺชรํ ปฎิคฺคเณฺหยฺยาติ? อามนฺตา  ฯ อรหโต  ปหีนา ทุคฺคติ, อรหา ติตฺติรวฎฺฎกโมรกปิญฺชรํ ปฎิคฺคเณฺหยฺยาติ? น เหวํ วตฺตเพฺพ…เป.…ฯ</p>


<p>อรหโต ปหีนา ทุคฺคติ, น จ อรหา อาปายิเก รูเป รเชฺชยฺยาติ? อามนฺตาฯ ทิฎฺฐิสมฺปนฺนสฺส ปุคฺคลสฺส ปหีนา ทุคฺคติ, น จ ทิฎฺฐิสมฺปโนฺน ปุคฺคโล อาปายิเก รูเป รเชฺชยฺยาติ? น เหวํ วตฺตเพฺพ…เป.… อรหโต ปหีนา ทุคฺคติ, น จ อรหา อาปายิเก สเทฺท…เป.… คเนฺธ…เป.… รเส…เป.… โผฎฺฐเพฺพ…เป.… อมนุสฺสิตฺถิยา ติรจฺฉานคติตฺถิยา นาคกญฺญาย เมถุนํ ธมฺมํ ปฎิเสเวยฺย, อเชฬกํ ปฎิคฺคเณฺหยฺย, กุกฺกุฎสูกรํ ปฎิคฺคเณฺหยฺย, หตฺถิควสฺสวฬวํ ปฎิคฺคเณฺหยฺย…เป.… ติตฺติรวฎฺฎกโมรกปิญฺชรํ ปฎิคฺคเณฺหยฺยาติ? อามนฺตา ฯ ทิฎฺฐิสมฺปนฺนสฺส ปุคฺคลสฺส ปหีนา ทุคฺคติ, น จ ทิฎฺฐิสมฺปโนฺน ปุคฺคโล ติตฺติรวฎฺฎกโมรกปิญฺชรํ ปฎิคฺคเณฺหยฺยาติ? น เหวํ วตฺตเพฺพ…เป.…ฯ</p>


<p>  น วตฺตพฺพํ – ‘‘ทิฎฺฐิสมฺปนฺนสฺส ปุคฺคลสฺส ปหีนา ทุคฺคตี’’ติ? อามนฺตาฯ ทิฎฺฐิสมฺปโนฺน ปุคฺคโล นิรยํ อุปปเชฺชยฺย…เป.… ติรจฺฉานโยนิํ อุปปเชฺชยฺย… เปตฺติวิสยํ อุปปเชฺชยฺยาติ? น เหวํ วตฺตเพฺพฯ เตน หิ ทิฎฺฐิสมฺปนฺนสฺส ปุคฺคลสฺส ปหีนา ทุคฺคตีติฯ</p>

</p>


<h2>๑๒. ทฺวาทสมวโคฺค</h2>
<h3>(๑๒๕) ๑๐. สตฺตมภวิกกถา</h3>
<p> น   วตฺตพฺพํ ‘‘สตฺตมภวิกสฺส ปุคฺคลสฺส ปหีนา ทุคฺคตี’’ติ? อามนฺตาฯ สตฺตมภวิโก ปุคฺคโล นิรยํ อุปปเชฺชยฺย, ติรจฺฉานโยนิํ อุปปเชฺชยฺย, เปตฺติวิสยํ อุปปเชฺชยฺยาติ? น เหวํ วตฺตเพฺพฯ เตน หิ สตฺตมภวิกสฺส ปุคฺคลสฺส ปหีนา ทุคฺคตีติฯ</p>

</p>

</p>


<p>ตสฺสุทฺทานํ –</p>


<p>สํวโร  กมฺมํ ตเถว อสํวโร, สพฺพกมฺมํ สวิปากํ, สโทฺท วิปาโก, สฬายตนํ วิปาโก, สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต, โกลโงฺกลปุคฺคโล โกลโงฺกลตานิยโต, เอกพีชี ปุคฺคโล เอกพีชิตานิยโต, ทิฎฺฐิสมฺปโนฺน ปุคฺคโล สญฺจิจฺจ ปาณํ ชีวิตา โวโรเปยฺย, ทิฎฺฐิสมฺปนฺนสฺส ปุคฺคลสฺส ปหีนา ทุคฺคติ, ตเถว สตฺตมภวิกสฺสาติฯ</p>





