<h1>๘. อฎฺฐมวโคฺค</h1>
<h3>(๗๓) ๑. ฉคติกถา</h3>
<p> ฉ  คติโยติ? อามนฺตาฯ นนุ ปญฺจ คติโย วุตฺตา ภควตา – นิรโย, ติรจฺฉานโยนิ, เปตฺติวิสโย, มนุสฺสา, เทวาติ ? อามนฺตาฯ หญฺจิ ปญฺจ คติโย วุตฺตา ภควตา – นิรโย, ติรจฺฉานโยนิ, เปตฺติวิสโย, มนุสฺสา, เทวา; โน จ วต เร วตฺตเพฺพ – ‘‘ฉ คติโย’’ติฯ</p>


<p>ฉ  คติโยติ? อามนฺตาฯ นนุ กาลกญฺจิกา  สุรา เปตานํ สมานวณฺณา สมานโภคา สมานาหารา สมานายุกา เปเตหิ สห  อาวาหวิวาหํ คจฺฉนฺตีติ? อามนฺตาฯ หญฺจิ กาลกญฺจิกา อสุรา เปตานํ สมานวณฺณา สมานโภคา สมานาหารา สมานายุกา เปเตหิ สห อาวาหวิวาหํ คจฺฉนฺติ, โน จ วต เร วตฺตเพฺพ – ‘‘ฉ คติโย’’ติฯ</p>


<p>ฉ คติโยติ? อามนฺตาฯ นนุ เวปจิตฺติปริสา เทวานํ สมานวณฺณา สมานโภคา สมานาหารา สมานายุกา เทเวหิ สห อาวาหวิวาหํ คจฺฉนฺตีติ? อามนฺตาฯ หญฺจิ เวปจิตฺติปริสา  เทวานํ สมานวณฺณา สมานโภคา สมานาหารา สมานายุกา เทเวหิ สห อาวาหวิวาหํ คจฺฉนฺติ, โน จ วต เร วตฺตเพฺพ – ‘‘ฉ คติโย’’ติฯ</p>


<p>ฉ คติโยติ? อามนฺตาฯ นนุ เวปจิตฺติปริสา ปุพฺพเทวาติ? อามนฺตาฯ หญฺจิ เวปจิตฺติปริสา ปุพฺพเทวา, โน จ วต เร วตฺตเพฺพ – ‘‘ฉ คติโย’’ติฯ</p>


<p> น วตฺตพฺพํ – ‘‘ฉ คติโย’’ติ? อามนฺตาฯ นนุ  อตฺถิ อสุรกาโยติ, อามนฺตาฯ หญฺจิ อตฺถิ อสุรกาโย, เตน วต เร วตฺตเพฺพ – ‘‘ฉ คติโย’’ติฯ</p>

</p>


<h2>๘. อฎฺฐมวโคฺค</h2>
<h3>(๗๔) ๒. อนฺตราภวกถา</h3>
<p> อตฺถิ อนฺตราภโวติ? อามนฺตาฯ กามภโวติ? น เหวํ วตฺตเพฺพ…เป.… อตฺถิ อนฺตราภโวติ? อามนฺตาฯ รูปภโวติ ? น เหวํ วตฺตเพฺพ…เป.… อตฺถิ อนฺตราภโวติ? อามนฺตาฯ อรูปภโวติ? น เหวํ วตฺตเพฺพ…เป.… อตฺถิ อนฺตราภโวติ? อามนฺตาฯ กามภวสฺส จ รูปภวสฺส จ อนฺตเร อตฺถิ อนฺตราภโวติ? น เหวํ วตฺตเพฺพ…เป.… อตฺถิ อนฺตราภโวติ? อามนฺตาฯ รูปภวสฺส จ อรูปภวสฺส จ อนฺตเร อตฺถิ อนฺตราภโวติ? น เหวํ วตฺตเพฺพ…เป.…ฯ</p>


<p>กามภวสฺส  จ รูปภวสฺส จ อนฺตเร นตฺถิ อนฺตราภโวติ? อามนฺตาฯ หญฺจิ กามภวสฺส จ รูปภวสฺส จ อนฺตเร นตฺถิ อนฺตราภโว, โน จ วต เร วตฺตเพฺพ – ‘‘อตฺถิ อนฺตราภโว’’ติฯ รูปภวสฺส จ อรูปภวสฺส จ อนฺตเร นตฺถิ อนฺตราภโวติ? อามนฺตา ฯ หญฺจิ  รูปภวสฺส จ อรูปภวสฺส จ อนฺตเร นตฺถิ อนฺตราภโว, โน จ วต เร วตฺตเพฺพ – ‘‘อตฺถิ อนฺตราภโว’’ติฯ</p>


<p> อตฺถิ อนฺตราภโวติ? อามนฺตาฯ ปญฺจมี สา โยนิ, ฉฎฺฐมี สา คติ, อฎฺฐมี สา วิญฺญาณฎฺฐิติ, ทสโม โส สตฺตาวาโสติ? น เหวํ วตฺตเพฺพ…เป.… อตฺถิ อนฺตราภโวติ? อามนฺตาฯ อนฺตราภโว ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ วตฺตเพฺพ…เป.… อตฺถิ อนฺตราภวูปคํ กมฺมนฺติ? น เหวํ วตฺตเพฺพ…เป.… อตฺถิ อนฺตราภวูปคา สตฺตาติ? น เหวํ วตฺตเพฺพ…เป.… อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… อนฺตราภเว  อตฺถิ รูปํ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… อนฺตราภโว ปญฺจโวการภโวติ? น เหวํ วตฺตเพฺพ…เป.…ฯ</p>


<p> อตฺถิ กามภโว, กามภโว ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? อามนฺตาฯ อตฺถิ อนฺตราภโว, อนฺตราภโว ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ วตฺตเพฺพ…เป.… อตฺถิ กามภวูปคํ กมฺมนฺติ? อามนฺตาฯ อตฺถิ อนฺตราภวูปคํ กมฺมนฺติ? น เหวํ วตฺตเพฺพ…เป.… อตฺถิ กามภวูปคา สตฺตาติ? อามนฺตาฯ อตฺถิ  อนฺตราภวูปคา สตฺตาติ? น เหวํ วตฺตเพฺพ…เป.… กามภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… กามภเว อตฺถิ รูปํ เวทนา สญฺญา สงฺขารา วิญฺญาณนฺติ? อามนฺตาฯ อนฺตราภเว อตฺถิ รูปํ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… กามภโว ปญฺจโวการภโวติ? อามนฺตาฯ อนฺตราภโว ปญฺจโวการภโวติ? น เหวํ วตฺตเพฺพ…เป.…ฯ</p>


<p>อตฺถิ รูปภโว, รูปภโว ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? อามนฺตาฯ อตฺถิ อนฺตราภโว, อนฺตราภโว ภโว คติ สตฺตาวาโส สํสาโร โยนิ  วิญฺญาณฎฺฐิติ  อตฺตภาวปฎิลาโภติ? น เหวํ วตฺตเพฺพ…เป.… อตฺถิ รูปภวูปคํ กมฺมนฺติ? อามนฺตาฯ อตฺถิ อนฺตราภวูปคํ กมฺมนฺติ? น เหวํ วตฺตเพฺพ…เป.… อตฺถิ  รูปภวูปคา สตฺตาติ? อามนฺตาฯ อตฺถิ อนฺตราภวูปคา สตฺตาติ? น เหวํ วตฺตเพฺพ…เป.… รูปภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… รูปภเว  อตฺถิ รูปํ เวทนา สญฺญา สงฺขารา วิญฺญาณนฺติ? อามนฺตาฯ อนฺตราภเว อตฺถิ รูปํ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… รูปภโว ปญฺจโวการภโวติ? อามนฺตาฯ อนฺตราภโว ปญฺจโวการภโวติ? น เหวํ วตฺตเพฺพ…เป.…ฯ</p>


<p>อตฺถิ อรูปภโว, อรูปภโว ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? อามนฺตาฯ อตฺถิ อนฺตราภโว, อนฺตราภโว ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ วตฺตเพฺพ…เป.… อตฺถิ อรูปภวูปคํ กมฺมนฺติ? อามนฺตาฯ อตฺถิ อนฺตราภวูปคํ กมฺมนฺติ? น เหวํ วตฺตเพฺพ…เป.… อตฺถิ อรูปภวูปคา สตฺตาติ? อามนฺตาฯ อตฺถิ อนฺตราภวูปคา สตฺตาติ? น เหวํ วตฺตเพฺพ…เป.… อรูปภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ อนฺตราภเว สตฺตา ชายนฺติ ชียนฺติ มียนฺติ จวนฺติ  อุปปชฺชนฺตีติ? น เหวํ วตฺตเพฺพ…เป.… อรูปภเว อตฺถิ เวทนา สญฺญา สงฺขารา วิญฺญาณนฺติ? อามนฺตาฯ อนฺตราภเว อตฺถิ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… อรูปภโว จตุโวการภโวติ? อามนฺตาฯ อนฺตราภโว  จตุโวการภโวติ? น เหวํ วตฺตเพฺพ…เป.…ฯ</p>


<p> อตฺถิ อนฺตราภโวติ? อามนฺตาฯ สเพฺพสเญฺญว สตฺตานํ อตฺถิ อนฺตราภโวติ? น เหวํ วตฺตเพฺพ …เป.… สเพฺพสเญฺญว สตฺตานํ นตฺถิ อนฺตราภโวติ? อามนฺตาฯ หญฺจิ สเพฺพสเญฺญว สตฺตานํ นตฺถิ อนฺตราภโว, โน จ วต เร วตฺตเพฺพ – ‘‘อตฺถิ อนฺตราภโว’’ติฯ</p>


<p>อตฺถิ อนฺตราภโวติ? อามนฺตาฯ อานนฺตริยสฺส ปุคฺคลสฺส อตฺถิ อนฺตราภโวติ? น เหวํ วตฺตเพฺพ…เป.… อานนฺตริยสฺส ปุคฺคลสฺส นตฺถิ อนฺตราภโวติ? อามนฺตาฯ หญฺจิ อานนฺตริยสฺส ปุคฺคลสฺส นตฺถิ อนฺตราภโว, โน จ วต เร วตฺตเพฺพ – ‘‘อตฺถิ อนฺตราภโว’’ติฯ</p>


<p>น   อานนฺตริยสฺส ปุคฺคลสฺส อตฺถิ อนฺตราภโวติ? อามนฺตาฯ อานนฺตริยสฺส ปุคฺคลสฺส อตฺถิ อนฺตราภโวติ? น เหวํ วตฺตเพฺพ…เป.… อานนฺตริยสฺส ปุคฺคลสฺส นตฺถิ อนฺตราภโวติ? อามนฺตาฯ น อานนฺตริยสฺส ปุคฺคลสฺส นตฺถิ อนฺตราภโวติ? น เหวํ วตฺตเพฺพ…เป.… นิรยูปคสฺส ปุคฺคลสฺส…เป.… อสญฺญสตฺตูปคสฺส ปุคฺคลสฺส  …เป.… อรูปูปคสฺส ปุคฺคลสฺส อตฺถิ อนฺตราภโวติ? น เหวํ วตฺตเพฺพ…เป.… อรูปูปคสฺส ปุคฺคลสฺส นตฺถิ อนฺตราภโวติ? อามนฺตาฯ หญฺจิ อรูปูปคสฺส ปุคฺคลสฺส นตฺถิ อนฺตราภโว, โน จ วต เร วตฺตเพฺพ – ‘‘อตฺถิ อนฺตราภโว’’ติฯ</p>


<p>น อรูปูปคสฺส ปุคฺคลสฺส อตฺถิ อนฺตราภโวติ? อามนฺตาฯ อรูปูปคสฺส  ปุคฺคลสฺส อตฺถิ อนฺตราภโวติ? น เหวํ วตฺตเพฺพ…เป.… อรูปูปคสฺส ปุคฺคลสฺส นตฺถิ อนฺตราภโวติ? อามนฺตาฯ น อรูปูปคสฺส ปุคฺคลสฺส นตฺถิ อนฺตราภโวติ? น เหวํ วตฺตเพฺพ…เป.…ฯ</p>


<p> น วตฺตพฺพํ อตฺถิ อนฺตราภโวติ? อามนฺตาฯ นนุ อนฺตราปรินิพฺพายี ปุคฺคโล อตฺถีติ? อามนฺตาฯ หญฺจิ อนฺตราปรินิพฺพายี ปุคฺคโล อตฺถิ, เตน วต เร  วตฺตเพฺพ – ‘‘อตฺถิ อนฺตราภโว’’ติฯ</p>


<p>อนฺตราปรินิพฺพายี ปุคฺคโล อตฺถีติ กตฺวา อตฺถิ อนฺตราภโวติ? อามนฺตาฯ อุปหจฺจปรินิพฺพายี ปุคฺคโล อตฺถีติ กตฺวา อตฺถิ อุปหจฺจภโวติ? น เหวํ วตฺตเพฺพ…เป.… อนฺตราปรินิพฺพายี ปุคฺคโล อตฺถีติ กตฺวา อตฺถิ อนฺตราภโวติ? อามนฺตาฯ อสงฺขารปรินิพฺพายี ปุคฺคโล…เป.… สสงฺขารปรินิพฺพายี ปุคฺคโล อตฺถีติ กตฺวา อตฺถิ สสงฺขารภโวติ? น เหวํ วตฺตเพฺพ…เป.…ฯ</p>

</p>


<h2>๘. อฎฺฐมวโคฺค</h2>
<h3>(๗๕) ๓. กามคุณกถา</h3>
<p> ปเญฺจว   กามคุณา กามธาตูติ? อามนฺตาฯ นนุ อตฺถิ ตปฺปฎิสญฺญุโตฺต ฉโนฺทติ? อามนฺตาฯ หญฺจิ อตฺถิ ตปฺปฎิสญฺญุโตฺต ฉโนฺท, โน จ  วต เร วตฺตเพฺพ – ‘‘ปเญฺจว กามคุณา กามธาตู’’ติฯ นนุ อตฺถิ ตปฺปฎิสญฺญุโตฺต ราโค ตปฺปฎิสญฺญุโตฺต ฉโนฺท ตปฺปฎิสญฺญุโตฺต ฉนฺทราโค  ตปฺปฎิสญฺญุโตฺต สงฺกโปฺป ตปฺปฎิสญฺญุโตฺต ราโค ตปฺปฎิสญฺญุโตฺต สงฺกปฺปราโค ตปฺปฎิสญฺญุตฺตา ปีติ ตปฺปฎิสญฺญุตฺตํ โสมนสฺสํ ตปฺปฎิสญฺญุตฺตํ ปีติโสมนสฺสนฺติ? อามนฺตาฯ หญฺจิ อตฺถิ ตปฺปฎิสญฺญุตฺตํ ปีติโสมนสฺสํ, โน จ วต เร วตฺตเพฺพ – ‘‘ปเญฺจว กามคุณา กามธาตู’’ติฯ</p>


<p>ปเญฺจว กามคุณา กามธาตูติ? อามนฺตาฯ มนุสฺสานํ จกฺขุ น กามธาตูติ? น เหวํ วตฺตเพฺพ…เป.… มนุสฺสานํ โสตํ…เป.… มนุสฺสานํ ฆานํ…เป.… มนุสฺสานํ ชิวฺหา…เป.… มนุสฺสานํ กาโย…เป.… มนุสฺสานํ มโน น กามธาตูติ? น เหวํ วตฺตเพฺพ…เป.…ฯ</p>


<p>มนุสฺสานํ มโน น กามธาตูติ? อามนฺตาฯ นนุ วุตฺตํ ภควตา –</p>


<p>
‘‘ปญฺจ กามคุณา โลเก, มโนจฺฉฎฺฐา ปเวทิตา;  
  
เอตฺถ ฉนฺทํ วิราเชตฺวา, เอวํ ทุกฺขา ปมุจฺจตี’’ติ  
สุ. นิ. ๑๗๓; สํ. นิ. ๑.๓๐  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ น วตฺตพฺพํ – ‘‘มนุสฺสานํ มโน น กามธาตู’’ติฯ</p>


<p> ปเญฺจว กามคุณา กามธาตูติ? อามนฺตาฯ กามคุณา ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ วตฺตเพฺพ…เป.… อตฺถิ กามคุณูปคํ กมฺมนฺติ? น เหวํ วตฺตเพฺพ…เป.… อตฺถิ กามคุณูปคา สตฺตาติ? น เหวํ  วตฺตเพฺพ…เป.… กามคุเณ สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น  เหวํ วตฺตเพฺพ…เป.… กามคุเณ อตฺถิ รูปํ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… กามคุณา ปญฺจโวการภโวติ? น เหวํ วตฺตเพฺพ…เป.… กามคุเณ สมฺมาสมฺพุทฺธา อุปฺปชฺชนฺติ, ปเจฺจกสมฺพุทฺธา อุปฺปชฺชนฺติ, สาวกยุคํ อุปฺปชฺชตีติ? น เหวํ วตฺตเพฺพ…เป.…ฯ</p>


<p>กามธาตุ ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? อามนฺตาฯ กามคุณา ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ วตฺตเพฺพ…เป.… อตฺถิ กามธาตูปคํ กมฺมนฺติ? อามนฺตาฯ อตฺถิ กามคุณูปคํ กมฺมนฺติ ? น เหวํ วตฺตเพฺพ…เป.… อตฺถิ กามธาตูปคา สตฺตาติ? อามนฺตาฯ อตฺถิ กามคุณูปคา สตฺตาติ? น เหวํ วตฺตเพฺพ…เป.…ฯ</p>


<p>กามธาตุยา สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ กามคุเณ สตฺตา  ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ …เป.… กามธาตุยา อตฺถิ รูปํ เวทนา สญฺญา สงฺขารา วิญฺญาณนฺติ? อามนฺตาฯ กามคุเณ อตฺถิ รูปํ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… กามธาตุ ปญฺจโวการภโวติ? อามนฺตาฯ กามคุณา ปญฺจโวการภโวติ? น  เหวํ วตฺตเพฺพ…เป.… กามธาตุยา สมฺมาสมฺพุทฺธา อุปฺปชฺชนฺติ, ปเจฺจกสพุทฺธา อุปฺปชฺชนฺติ, สาวกยุคํ อุปฺปชฺชตีติ? อามนฺตาฯ กามคุเณ สมฺมาสมฺพุทฺธา อุปฺปชฺชนฺติ, ปเจฺจกสมฺพุทฺธา อุปฺปชฺชนฺติ, สาวกยุคํ อุปฺปชฺชตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปเญฺจว กามคุณา กามธาตู’’ติ? อามนฺตาฯ นนุ วุตฺตํ ภควตา – ‘‘ปญฺจิเม, ภิกฺขเว, กามคุณา! กตเม ปญฺจ? จกฺขุวิเญฺญยฺยา รูปา อิฎฺฐา กนฺตา มนาปา ปิยรูปา กามูปสํหิตา รชนียา, โสตวิเญฺญยฺยา สทฺทา…เป.… ฆานวิเญฺญยฺยา คนฺธา…เป.… ชิวฺหาวิเญฺญยฺยา รสา…เป.… กายวิเญฺญยฺยา โผฎฺฐพฺพา อิฎฺฐา กนฺตา มนาปา ปิยรูปา กามูปสํหิตา รชนียา – อิเม โข, ภิกฺขเว, ปญฺจ กามคุณา’’ติฯ อเตฺถว สุตฺตโนฺตติ? อามนฺตาฯ เตน หิ ปเญฺจว กามคุณา กามธาตูติฯ</p>

</p>


<h2>๘. อฎฺฐมวโคฺค</h2>
<h3>(๗๖) ๔. กามกถา</h3>
<p> ปเญฺจวายตนา   กามาติ? อามนฺตาฯ นนุ อตฺถิ ตปฺปฎิสํยุโตฺต ฉโนฺทติ? อามนฺตาฯ หญฺจิ อตฺถิ ตปฺปฎิสํยุโตฺต ฉโนฺท, โน จ วต เร วตฺตเพฺพ – ‘‘ปเญฺจวายตนา กามา’’ติฯ นนุ อตฺถิ ตปฺปฎิสํยุโตฺต ราโค ตปฺปฎิสํยุโตฺต ฉโนฺท ตปฺปฎิสํยุโตฺต ฉนฺทราโค ตปฺปฎิสํยุโตฺต สงฺกโปฺป ตปฺปฎิสํยุโตฺต ราโค ตปฺปฎิสํยุโตฺต สงฺกปฺปราโค ตปฺปฎิสํยุตฺตา ปีติ ตปฺปฎิสํยุตฺตํ โสมนสฺสํ ตปฺปฎิสํยุตฺตํ ปีติโสมนสฺสนฺติ? อามนฺตา ฯ หญฺจิ อตฺถิ ตปฺปฎิสํยุตฺตํ ปีติโสมนสฺสํ, โน จ วต เร วตฺตเพฺพ – ‘‘ปเญฺจวายตนา กามา’’ติฯ</p>


<p> น  วตฺตพฺพํ – ‘‘ปเญฺจวายตนา กามา’’ติ? อามนฺตาฯ นนุ วุตฺตํ ภควตา – ‘‘ปญฺจิเม, ภิกฺขเว, กามคุณา! กตเม ปญฺจ? จกฺขุวิเญฺญยฺยา รูปา…เป.… กายวิเญฺญยฺยา โผฎฺฐพฺพา อิฎฺฐา กนฺตา มนาปา ปิยรูปา กามูปสํหิตา รชนียา – อิเม โข, ภิกฺขเว, ปญฺจ กามคุณา’’ติฯ อเตฺถว สุตฺตโนฺตติ? อามนฺตาฯ เตน หิ ปเญฺจวายตนา กามาติฯ</p>


<p>ปเญฺจวายตนา กามาติ? อามนฺตาฯ นนุ วุตฺตํ ภควตา – ‘‘ปญฺจิเม, ภิกฺขเว, กามคุณา! กตเม ปญฺจ? จกฺขุวิเญฺญยฺยา รูปา…เป.… กายวิเญฺญยฺยา โผฎฺฐพฺพา อิฎฺฐา กนฺตา มนาปา ปิยรูปา กามูปสํหิตา รชนียา – อิเม โข, ภิกฺขเว, ปญฺจ กามคุณา ฯ อปิ จ, ภิกฺขเว, เนเต กามา กามคุณา นาเมเต อริยสฺส วินเย วุจฺจ’’นฺติ –</p>


<p>
‘‘สงฺกปฺปราโค ปุริสสฺส กาโม,  
  
น เต กามา ยานิ จิตฺรานิ โลเก;  
  
สงฺกปฺปราโค ปุริสสฺส กาโม,  
  
ติฎฺฐนฺติ จิตฺรานิ ตเถว โลเก;  
  
อเถตฺถ ธีรา วินยนฺติ ฉนฺท’’นฺติ  
อ. นิ. ๖.๖๓ นิเพฺพธิกสุเตฺต  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ปเญฺจวายตนา กามา’’ติฯ</p>

</p>


<h2>๘. อฎฺฐมวโคฺค</h2>
<h3>(๗๗) ๕. รูปธาตุกถา</h3>
<p> รูปิโน  ธมฺมา รูปธาตูติ? อามนฺตาฯ รูปํ  ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น เหวํ  วตฺตเพฺพ…เป.… อตฺถิ รูปูปคํ กมฺมนฺติ? น เหวํ วตฺตเพฺพ…เป.… อตฺถิ รูปูปคา สตฺตาติ? น เหวํ วตฺตเพฺพ…เป.… รูเป สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… รูเป อตฺถิ รูปํ เวทนา สญฺญา สงฺขารา  วิญฺญาณนฺติ? น เหวํ วตฺตเพฺพ…เป.… รูปํ ปญฺจโวการภโวติ? น เหวํ วตฺตเพฺพ…เป.…ฯ</p>


<p>รูปธาตุ ภโว คติ…เป.… อตฺตภาวปฎิลาโภติ? อามนฺตาฯ รูปํ ภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.… อตฺถิ รูปธาตูปคํ กมฺมนฺติ? อามนฺตาฯ อตฺถิ รูปูปคํ กมฺมนฺติ? น เหวํ วตฺตเพฺพ…เป.… อตฺถิ รูปธาตูปคา สตฺตาติ? อามนฺตาฯ อตฺถิ รูปูปคา สตฺตาติ? น เหวํ วตฺตเพฺพ…เป.…ฯ</p>


<p>รูปธาตุยา สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ รูเป สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… รูปธาตุยา อตฺถิ รูปํ เวทนา สญฺญา สงฺขารา วิญฺญาณนฺติ? อามนฺตาฯ รูเป อตฺถิ รูปํ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… รูปธาตุ  ปญฺจโวการภโวติ? อามนฺตาฯ รูปํ ปญฺจโวการภโวติ? น เหวํ วตฺตเพฺพ…เป.…ฯ</p>


<p> รูปิโน ธมฺมา รูปธาตุ, กามธาตุยา อตฺถิ รูปนฺติ? อามนฺตาฯ สาว กามธาตุ, สา รูปธาตูติ? น เหวํ วตฺตเพฺพ…เป.… สาว กามธาตุ, สา รูปธาตูติ? อามนฺตาฯ กามภเวน สมนฺนาคโต ปุคฺคโล ทฺวีหิ ภเวหิ สมนฺนาคโต โหติ – กามภเวน จ รูปภเวน จาติ? น เหวํ วตฺตเพฺพฯ</p>

</p>


<h2>๘. อฎฺฐมวโคฺค</h2>
<h3>(๗๘) ๖. อรูปธาตุกถา</h3>
<p> อรูปิโน   ธมฺมา อรูปธาตูติ? อามนฺตาฯ เวทนา ภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น  เหวํ วตฺตเพฺพ…เป.… อตฺถิ เวทนูปคํ กมฺมนฺติ? น เหวํ วตฺตเพฺพ…เป.… อตฺถิ เวทนูปคา สตฺตาติ? น เหวํ วตฺตเพฺพ…เป.… เวทนาย สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… เวทนาย อตฺถิ เวทนา สญฺญา สงฺขารา วิญฺญาณนฺติ? น เหวํ วตฺตเพฺพ…เป.… เวทนา จตุโวการภโวติ? น เหวํ วตฺตเพฺพ…เป.…ฯ</p>


<p>อรูปธาตุ ภโว คติ…เป.… อตฺตภาวปฎิลาโภติ? อามนฺตาฯ เวทนา  ภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.… อตฺถิ อรูปธาตูปคํ กมฺมนฺติ? อามนฺตาฯ อตฺถิ เวทนูปคํ กมฺมนฺติ? น เหวํ วตฺตเพฺพ…เป.… อตฺถิ อรูปธาตูปคา สตฺตาติ? อามนฺตาฯ อตฺถิ เวทนูปคา สตฺตาติ? น เหวํ วตฺตเพฺพ…เป.…ฯ</p>


<p>อรูปธาตุยา สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? อามนฺตาฯ เวทนาย สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ? น เหวํ วตฺตเพฺพ…เป.… อรูปธาตุยา อตฺถิ เวทนา สญฺญา สงฺขารา วิญฺญาณนฺติ? อามนฺตาฯ เวทนาย อตฺถิ เวทนา สญฺญา สงฺขารา วิญฺญาณนฺติ? น  เหวํ วตฺตเพฺพ…เป.… อรูปธาตุ จตุโวการภโวติ? อามนฺตาฯ เวทนา จตุโวการภโวติ? น เหวํ วตฺตเพฺพ…เป.…ฯ</p>


<p> อรูปิโน ธมฺมา อรูปธาตุ, กามธาตุยา อตฺถิ เวทนา สญฺญา สงฺขารา วิญฺญาณนฺติ? อามนฺตาฯ สาว กามธาตุ, สา อรูปธาตูติ? น เหวํ วตฺตเพฺพ…เป.… สาว กามธาตุ, สา อรูปธาตูติ? อามนฺตาฯ กามภเวน สมนฺนาคโต ปุคฺคโล ทฺวีหิ ภเวหิ สมนฺนาคโต โหติ – กามภเวน จ อรูปภเวน จาติ? น เหวํ วตฺตเพฺพ…เป.…ฯ</p>


<p>รูปิโน ธมฺมา รูปธาตุ, อรูปิโน ธมฺมา อรูปธาตุ, กามธาตุยา อตฺถิ รูปํ เวทนา สญฺญา  สงฺขารา วิญฺญาณนฺติ? อามนฺตา ฯ สาว กามธาตุ, สา รูปธาตุ, สา อรูปธาตูติ? น เหวํ วตฺตเพฺพ…เป.… สาว กามธาตุ, สา รูปธาตุ, สา อรูปธาตูติ? อามนฺตาฯ กามภเวน สมนฺนาคโต ปุคฺคโล ตีหิ ภเวหิ สมนฺนาคโต โหติ – กามภเวน จ รูปภเวน จ อรูปภเวน จาติ? น เหวํ วตฺตเพฺพ…เป.…ฯ</p>

</p>


<h2>๘. อฎฺฐมวโคฺค</h2>
<h3>(๗๙) ๗. รูปธาตุยาอายตนกถา</h3>
<p> อตฺถิ  สฬายตนิโก อตฺตภาโว รูปธาตุยาติ? อามนฺตาฯ อตฺถิ ตตฺถ ฆานายตนนฺติ? อามนฺตาฯ อตฺถิ ตตฺถ คนฺธายตนนฺติ? น เหวํ วตฺตเพฺพ…เป.… อตฺถิ ตตฺถ ชิวฺหายตนนฺติ? อามนฺตา ฯ อตฺถิ ตตฺถ รสายตนนฺติ? น เหวํ วตฺตเพฺพ…เป.… อตฺถิ ตตฺถ กายายตนนฺติ? อามนฺตาฯ อตฺถิ ตตฺถ โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>นตฺถิ ตตฺถ คนฺธายตนนฺติ? อามนฺตาฯ นตฺถิ ตตฺถ ฆานายตนนฺติ? น เหวํ วตฺตเพฺพ…เป.… นตฺถิ ตตฺถ รสายตนนฺติ? อามนฺตาฯ นตฺถิ ตตฺถ ชิวฺหายตนนฺติ? น เหวํ วตฺตเพฺพ…เป.… นตฺถิ ตตฺถ โผฎฺฐพฺพายตนนฺติ? อามนฺตา ฯ นตฺถิ ตตฺถ กายายตนนฺติ? น เหวํ วตฺตเพฺพ…เป.…ฯ</p>


<p> อตฺถิ ตตฺถ จกฺขายตนํ, อตฺถิ รูปายตนนฺติ? อามนฺตาฯ อตฺถิ ตตฺถ ฆานายตนํ, อตฺถิ คนฺธายตนนฺติ? น เหวํ วตฺตเพฺพ…เป.… อตฺถิ ตตฺถ จกฺขายตนํ, อตฺถิ รูปายตนนฺติ? อามนฺตาฯ อตฺถิ ตตฺถ ชิวฺหายตนํ, อตฺถิ รสายตนํ…เป.… อตฺถิ ตตฺถ กายายตนํ, อตฺถิ โผฎฺฐพฺพายตนนฺติ? น เหวํ วตฺตเพฺพ…เป.… อตฺถิ ตตฺถ โสตายตนํ, อตฺถิ สทฺทายตนํ…เป.… อตฺถิ ตตฺถ มนายตนํ, อตฺถิ ธมฺมายตนนฺติ? อามนฺตาฯ อตฺถิ ตตฺถ ฆานายตนํ, อตฺถิ คนฺธายตนนฺติ? น เหวํ วตฺตเพฺพ…เป.… อตฺถิ ตตฺถ มนายตนํ, อตฺถิ ธมฺมายตนนฺติ? อามนฺตาฯ อตฺถิ ตตฺถ ชิวฺหายตนํ, อตฺถิ รสายตนนฺติ…เป.… อตฺถิ ตตฺถ กายายตนํ, อตฺถิ โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>อตฺถิ ตตฺถ ฆานายตนํ, นตฺถิ คนฺธายตนนฺติ? อามนฺตา ฯ อตฺถิ ตตฺถ จกฺขายตนํ, นตฺถิ รูปายตนนฺติ? น เหวํ วตฺตเพฺพ…เป.… อตฺถิ ตตฺถ ฆานายตนํ, นตฺถิ คนฺธายตนนฺติ? อามนฺตาฯ อตฺถิ ตตฺถ โสตายตนํ, นตฺถิ สทฺทายตนํ…เป.… อตฺถิ ตตฺถ มนายตนํ, นตฺถิ ธมฺมายตนนฺติ? น เหวํ วตฺตเพฺพ…เป.… อตฺถิ ตตฺถ ชิวฺหายตนํ, นตฺถิ รสายตนํ…เป.… อตฺถิ ตตฺถ กายายตนํ, นตฺถิ โผฎฺฐพฺพายตนนฺติ? อามนฺตาฯ อตฺถิ ตตฺถ จกฺขายตนํ, นตฺถิ รูปายตนนฺติ? น เหวํ วตฺตเพฺพ…เป.… อตฺถิ  ตตฺถ กายายตนํ, นตฺถิ โผฎฺฐพฺพายตนนฺติ? อามนฺตาฯ อตฺถิ ตตฺถ โสตายตนํ, นตฺถิ สทฺทายตนํ …เป.… อตฺถิ ตตฺถ มนายตนํ, นตฺถิ ธมฺมายตนนฺติ? น เหวํ วตฺตเพฺพ…เป.…ฯ</p>


<p> อตฺถิ ตตฺถ จกฺขายตนํ อตฺถิ รูปายตนํ, เตน จกฺขุนา ตํ รูปํ ปสฺสตีติ? อามนฺตาฯ อตฺถิ ตตฺถ ฆานายตนํ อตฺถิ คนฺธายตนํ, เตน ฆาเนน ตํ คนฺธํ ฆายตีติ? น เหวํ วตฺตเพฺพ…เป.… อตฺถิ ตตฺถ จกฺขายตนํ อตฺถิ รูปายตนํ, เตน จกฺขุนา ตํ รูปํ ปสฺสตีติ? อามนฺตาฯ อตฺถิ ตตฺถ ชิวฺหายตนํ อตฺถิ รสายตนํ, ตาย ชิวฺหาย ตํ รสํ สายติ…เป.… อตฺถิ ตตฺถ กายายตนํ อตฺถิ โผฎฺฐพฺพายตนํ, เตน กาเยน ตํ โผฎฺฐพฺพํ ผุสตีติ? น เหวํ วตฺตเพฺพ…เป.…ฯ</p>


<p>อตฺถิ ตตฺถ โสตายตนํ อตฺถิ สทฺทายตนํ…เป.… อตฺถิ  ตตฺถ มนายตนํ อตฺถิ ธมฺมายตนํ, เตน มเนน ตํ ธมฺมํ วิชานาตีติ? อามนฺตาฯ อตฺถิ ตตฺถ ฆานายตนํ อตฺถิ คนฺธายตนํ, เตน ฆาเนน ตํ คนฺธํ ฆายตีติ? น เหวํ วตฺตเพฺพ…เป.… อตฺถิ ตตฺถ มนายตนํ อตฺถิ ธมฺมายตนํ, เตน มเนน ตํ ธมฺมํ วิชานาตีติ? อามนฺตาฯ อตฺถิ ตตฺถ ชิวฺหายตนํ อตฺถิ รสายตนํ…เป.… อตฺถิ ตตฺถ กายายตนํ อตฺถิ โผฎฺฐพฺพายตนํ, เตน กาเยน ตํ โผฎฺฐพฺพํ ผุสตีติ? น เหวํ วตฺตเพฺพ…เป.…ฯ</p>


<p>อตฺถิ  ตตฺถ ฆานายตนํ อตฺถิ คนฺธายตนํ, น จ เตน ฆาเนน ตํ คนฺธํ ฆายตีติ? อามนฺตาฯ อตฺถิ ตตฺถ จกฺขายตนํ อตฺถิ รูปายตนํ, น จ เตน จกฺขุนา ตํ รูปํ ปสฺสตีติ? น  เหวํ วตฺตเพฺพ…เป.… อตฺถิ ตตฺถ ฆานายตนํ อตฺถิ คนฺธายตนํ, น จ เตน ฆาเนน ตํ คนฺธํ ฆายตีติ? อามนฺตาฯ อตฺถิ ตตฺถ โสตายตนํ อตฺถิ สทฺทายตนํ…เป.… อตฺถิ ตตฺถ มนายตนํ อตฺถิ ธมฺมายตนํ, น จ เตน มเนน ตํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<p>อตฺถิ ตตฺถ ชิวฺหายตนํ อตฺถิ รสายตนํ…เป.… อตฺถิ ตตฺถ กายายตนํ อตฺถิ โผฎฺฐพฺพายตนํ, น จ เตน กาเยน ตํ โผฎฺฐพฺพํ ผุสตีติ? อามนฺตาฯ อตฺถิ  ตตฺถ โสตายตนํ อตฺถิ สทฺทายตนํ…เป.… อตฺถิ ตตฺถ มนายตนํ อตฺถิ ธมฺมายตนํ, น จ เตน มเนน ตํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<p> อตฺถิ  ตตฺถ ฆานายตนํ อตฺถิ คนฺธายตนํ, เตน ฆาเนน ตํ คนฺธํ ฆายตีติ? อามนฺตาฯ อตฺถิ ตตฺถ มูลคโนฺธ สารคโนฺธ ตจคโนฺธ ปตฺตคโนฺธ ปุปฺผคโนฺธ ผลคโนฺธ อามคโนฺธ วิสฺสคโนฺธ สุคโนฺธ ทุคฺคโนฺธติ? น เหวํ วตฺตเพฺพ…เป.…ฯ</p>


<p>อตฺถิ ตตฺถ ชิวฺหายตนํ อตฺถิ รสายตนํ, ตาย ชิวฺหาย ตํ รสํ สายตีติ? อามนฺตาฯ อตฺถิ ตตฺถ มูลรโส ขนฺธรโส ตจรโส ปตฺตรโส ปุปฺผรโส ผลรโส อมฺพิลํ มธุรํ ติตฺตกํ กฎุกํ โลณิยํ ขาริยํ ลมฺพิลํ กสาโว สาทุ อสาทูติ? น  เหวํ วตฺตเพฺพ…เป.…ฯ</p>


<p>อตฺถิ ตตฺถ กายายตนํ อตฺถิ โผฎฺฐพฺพายตนํ, เตน กาเยน ตํ โผฎฺฐพฺพํ ผุสตีติ? อามนฺตาฯ อตฺถิ ตตฺถ กกฺขฬํ มุทุกํ สณฺหํ ผรุสํ สุขสมฺผสฺสํ ทุกฺขสมฺผสฺสํ ครุกํ ลหุกนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สฬายตนิโก อตฺตภาโว รูปธาตุยา’’ติ? อามนฺตาฯ นนุ อตฺถิ ตตฺถ ฆานนิมิตฺตํ ชิวฺหานิมิตฺตํ กายนิมิตฺตนฺติ? อามนฺตาฯ หญฺจิ อตฺถิ ตตฺถ ฆานนิมิตฺตํ  ชิวฺหานิมิตฺตํ กายนิมิตฺตํ, เตน  วต เร วตฺตเพฺพ – ‘‘สฬายตนิโก อตฺตภาโว รูปธาตุยา’’ติฯ</p>

</p>


<h2>๘. อฎฺฐมวโคฺค</h2>
<h3>(๘๐) ๘. อรูเป รูปกถา</h3>
<p> อตฺถิ รูปํ อรูเปสูติ? อามนฺตาฯ รูปภโว รูปคติ รูปสตฺตาวาโส รูปสํสาโร รูปโยนิ รูปตฺตภาวปฎิลาโภติ? น เหวํ วตฺตเพฺพ…เป.… นนุ อรูปภโว อรูปคติ อรูปสตฺตาวาโส อรูปสํสาโร อรูปโยนิ อรูปตฺตภาวปฎิลาโภติ? อามนฺตาฯ หญฺจิ อรูปภโว…เป.… อรูปตฺตภาวปฎิลาโภ, โน จ วต เร วตฺตเพฺพ – ‘‘อตฺถิ รูปํ อรูเปสู’’ติฯ</p>


<p>อตฺถิ รูปํ อรูเปสูติ? อามนฺตาฯ ปญฺจโวการภโว คติ สตฺตาวาโส สํสาโร โยนิ วิญฺญาณฎฺฐิติ อตฺตภาวปฎิลาโภติ? น  เหวํ  วตฺตเพฺพ…เป.… นนุ จตุโวการภโว…เป.… อตฺตภาวปฎิลาโภติ? อามนฺตาฯ หญฺจิ จตุโวการภโว คติ…เป.… อตฺตภาวปฎิลาโภ, โน จ วต เร วตฺตเพฺพ – ‘‘อตฺถิ รูปํ อรูเปสู’’ติฯ</p>


<p> อตฺถิ รูปํ รูปธาตุยา, โส จ รูปภโว รูปคติ รูปสตฺตาวาโส รูปสํสาโร รูปโยนิ รูปตฺตภาวปฎิลาโภติ? อามนฺตาฯ อตฺถิ รูปํ อรูเปสุ, โส จ รูปภโว รูปคติ…เป.… รูปตฺตภาวปฎิลาโภติ? น เหวํ วตฺตเพฺพ…เป.… อตฺถิ รูปํ รูปธาตุยา, โส จ ปญฺจโวการภโว คติ…เป.… อตฺตภาวปฎิลาโภติ? อามนฺตา ฯ อตฺถิ รูปํ อรูเปสุ, โส จ ปญฺจโวการภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.…ฯ อตฺถิ รูปํ อรูเปสุ, โส จ  อรูปภโว อรูปคติ อรูปสตฺตาวาโส อรูปสํสาโร อรูปโยนิ อรูปตฺตภาวปฎิลาโภติ? อามนฺตาฯ อตฺถิ รูปํ รูปธาตุยา , โส จ อรูปภโว อรูปคติ…เป.… อรูปตฺตภาวปฎิลาโภติ? น เหวํ วตฺตเพฺพ…เป.… อตฺถิ รูปํ อรูเปสุ, โส จ จตุโวการภโว คติ…เป.… อตฺตภาวปฎิลาโภติ? อามนฺตาฯ อตฺถิ รูปํ รูปธาตุยา , โส จ จตุโวการภโว คติ…เป.… อตฺตภาวปฎิลาโภติ? น เหวํ วตฺตเพฺพ…เป.…ฯ</p>


<p> อตฺถิ รูปํ อรูเปสูติ? อามนฺตาฯ นนุ รูปานํ นิสฺสรณํ อรูปํ  วุตฺตํ ภควตาติ? อามนฺตาฯ หญฺจิ รูปานํ นิสฺสรณํ อรูปํ  วุตฺตํ ภควตา, โน จ วต เร วตฺตเพฺพ – ‘‘อตฺถิ รูปํ อรูเปสู’’ติฯ</p>


<p>รูปานํ นิสฺสรณํ อรูปํ วุตฺตํ ภควตา, อตฺถิ รูปํ อรูเปสูติ? อามนฺตา ฯ กามานํ นิสฺสรณํ เนกฺขมฺมํ วุตฺตํ ภควตา, อตฺถิ เนกฺขเมฺมสุ กามา, อตฺถิ อนาสเวสุ อาสวา, อตฺถิ อปริยาปเนฺนสุ ปริยาปนฺนาติ? น เหวํ วตฺตเพฺพ…เป.…ฯ</p>

</p>


<h2>๘. อฎฺฐมวโคฺค</h2>
<h3>(๘๑) ๙. รูปํ กมฺมนฺติกถา</h3>
<p> กุสเลน   จิเตฺตน สมุฎฺฐิตํ กายกมฺมํ รูปํ กุสลนฺติ? อามนฺตาฯ สารมฺมณํ, อตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธีติ, โน จ วต เร วตฺตเพฺพ – ‘‘กุสเลน จิเตฺตน สมุฎฺฐิตํ กายกมฺมํ รูปํ กุสล’’นฺติฯ</p>


<p>กุสเลน  จิเตฺตน สมุฎฺฐิโต ผโสฺส กุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ กุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตา เวทนา…เป.… สญฺญา… เจตนา… สทฺธา… วีริยํ… สติ… สมาธิ…เป.… ปญฺญา กุสลา สารมฺมณา, อตฺถิ ตาย อาวฎฺฎนา…เป.… ปณิธีติ? อามนฺตาฯ กุสเลน  จิเตฺตน สมุฎฺฐิตํ กายกมฺมํ รูปํ กุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>กุสเลน จิเตฺตน สมุฎฺฐิตํ กายกมฺมํ รูปํ กุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ กุสเลน  จิเตฺตน สมุฎฺฐิโต ผโสฺส กุสโล อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ กายกมฺมํ รูปํ กุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ กุสเลน จิเตฺตน สมุฎฺฐิตา เวทนา…เป.… สญฺญา… เจตนา… สทฺธา… วีริยํ… สติ… สมาธิ…เป.… ปญฺญา กุสลา อนารมฺมณา, นตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> กุสเลน จิเตฺตน สมุฎฺฐิตํ กายกมฺมํ รูปํ กุสลนฺติ? อามนฺตาฯ ยํ กิญฺจิ กุสเลน จิเตฺตน สมุฎฺฐิตํ รูปํ สพฺพํ ตํ กุสลนฺติ? น เหวํ วตฺตเพฺพ…เป.…ฯ</p>


<p>กุสเลน  จิเตฺตน สมุฎฺฐิตํ กายกมฺมํ รูปํ กุสลนฺติ? อามนฺตาฯ กุสเลน จิเตฺตน สมุฎฺฐิตํ รูปายตนํ กุสลนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ กายกมฺมํ รูปํ กุสลนฺติ? อามนฺตาฯ กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ … อาโปธาตุ… เตโชธาตุ…เป.… วาโยธาตุ กุสลาติ? น เหวํ วตฺตเพฺพ…เป.…ฯ</p>


<p>กุสเลน จิเตฺตน สมุฎฺฐิตํ รูปายตนํ อพฺยากตนฺติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ อพฺยากตนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ  … เตโชธาตุ  …เป.… วาโยธาตุ อพฺยากตาติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ อพฺยากตนฺติ? น เหวํ วตฺตเพฺพ…เป.…ฯ</p>


<p> กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ กุสลนฺติ? อามนฺตาฯ กุสเลน จิเตฺตน สมุฎฺฐิตํ รูปายตนํ อนารมฺมณํ กุสลนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ กุสลนฺติ? อามนฺตาฯ กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อนารมฺมณา กุสลาติ? น เหวํ วตฺตเพฺพ…เป.…ฯ</p>


<p>กุสเลน จิเตฺตน สมุฎฺฐิตํ รูปายตนํ อนารมฺมณํ อพฺยากตนฺติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ อพฺยากตนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ … รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อนารมฺมณา อพฺยากตาติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ อพฺยากตนฺติ? น เหวํ วตฺตเพฺพ…เป.…ฯ</p>


<p> กุสเลน จิเตฺตน สมุฎฺฐิตํ กายกมฺมํ รูปํ ผสฺสวิปฺปยุตฺตํ กุสลนฺติ? อามนฺตาฯ กุสเลน จิเตฺตน สมุฎฺฐิตํ รูปายตนํ ผสฺสวิปฺปยุตฺตํ กุสลนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ กายกมฺมํ รูปํ ผสฺสวิปฺปยุตฺตํ  กุสลนฺติ? อามนฺตาฯ กุสเลน  จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ ผสฺสวิปฺปยุตฺตา กุสลาติ? น เหวํ วตฺตเพฺพ…เป.…ฯ</p>


<p>กุสเลน จิเตฺตน สมุฎฺฐิตํ รูปายตนํ ผสฺสวิปฺปยุตฺตํ อพฺยากตนฺติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ ผสฺสวิปฺปยุตฺตา อพฺยากตาติ ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.…ฯ</p>


<p> กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ กุสลนฺติ? อามนฺตาฯ กุสเลน  จิเตฺตน สมุฎฺฐิตํ รูปายตนํ อนารมฺมณํ ผสฺสวิปฺปยุตฺตํ กุสลนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ กุสลนฺติ? อามนฺตาฯ กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อนารมฺมณา ผสฺสวิปฺปยุตฺตา กุสลาติ? น เหวํ วตฺตเพฺพ…เป.…ฯ</p>


<p>กุสเลน จิเตฺตน สมุฎฺฐิตํ รูปายตนํ อนารมฺมณํ ผสฺสวิปฺปยุตฺตํ อพฺยากตนฺติ? อามนฺตาฯ กุสเลน จิเตฺตน สมุฎฺฐิตํ กายกมฺมํ  รูปํ อนารมฺมณํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อนารมฺมณา ผสฺสวิปฺปยุตฺตา อพฺยากตาติ? อามนฺตาฯ กุสเลน จิเตฺตน สมุฎฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.…ฯ</p>


<p> กุสเลน จิเตฺตน สมุฎฺฐิตํ วจีกมฺมํ รูปํ กุสลนฺติ? อามนฺตาฯ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณํ , นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธิ; โน จ วต เร วตฺตเพฺพ – ‘‘กุสเลน จิเตฺตน สมุฎฺฐิตํ วจีกมฺมํ รูปํ กุสล’’นฺติฯ</p>


<p>กุสเลน  จิเตฺตน สมุฎฺฐิโต ผโสฺส กุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ กุสเลน จิเตฺตน สมุฎฺฐิตํ วจีกมฺมํ รูปํ กุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตา เวทนา…เป.… สญฺญา… เจตนา… สทฺธา… วีริยํ… สติ… สมาธิ…เป.… ปญฺญา กุสลา สารมฺมณา, อตฺถิ ตาย อาวฎฺฎนา…เป.… ปณิธีติ? อามนฺตาฯ กุสเลน จิเตฺตน สมุฎฺฐิตํ  วจีกมฺมํ รูปํ กุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>กุสเลน  จิเตฺตน สมุฎฺฐิตํ วจีกมฺมํ รูปํ กุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ กุสเลน จิเตฺตน สมุฎฺฐิโต ผโสฺส กุสโล อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… กุสเลน จิเตฺตน สมุฎฺฐิตํ วจีกมฺมํ รูปํ กุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ กุสเลน จิเตฺตน สมุฎฺฐิตา เวทนา…เป.… สญฺญา… เจตนา… สทฺธา… วีริยํ… สติ… สมาธิ…เป.… ปญฺญา กุสลา อนารมฺมณา, นตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>กุสเลน จิเตฺตน สมุฎฺฐิตํ วจีกมฺมํ รูปํ กุสลนฺติ? อามนฺตาฯ ยํ กิญฺจิ กุสเลน จิเตฺตน สมุฎฺฐิตํ รูปํ สพฺพํ ตํ กุสลนฺติ? น เหวํ วตฺตเพฺพ…เป.… ยถา กายกมฺมํ ตถา วจีกมฺมนฺติฯ</p>


<p> อกุสเลน จิเตฺตน สมุฎฺฐิตํ กายกมฺมํ รูปํ อกุสลนฺติ? อามนฺตา ฯ สารมฺมณํ, อตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธิ; โน จ วต เร วตฺตเพฺพ – ‘‘อกุสเลน จิเตฺตน สมุฎฺฐิตํ กายกมฺมํ รูปํ อกุสล’’นฺติฯ</p>


<p>อกุสเลน   จิเตฺตน สมุฎฺฐิโต ผโสฺส อกุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน จิเตฺตน สมุฎฺฐิตํ กายกมฺมํ รูปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตา เวทนา…เป.… สญฺญา… เจตนา… ราโค… โทโส… โมโห… มาโน… ทิฎฺฐิ… วิจิกิจฺฉา… ถินํ… อุทฺธจฺจํ… อหิริกํ…เป.… อโนตฺตปฺปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน จิเตฺตน สมุฎฺฐิตํ กายกมฺมํ  รูปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ กายกมฺมํ รูปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน จิเตฺตน สมุฎฺฐิโต ผโสฺส อกุสโล อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ กายกมฺมํ รูปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน  จิเตฺตน สมุฎฺฐิตา เวทนา…เป.… สญฺญา… เจตนา… ราโค… โทโส… โมโห… มาโน… ทิฎฺฐิ… วิจิกิจฺฉา… ถินํ… อุทฺธจฺจํ… อหิริกํ…เป.… อโนตฺตปฺปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ กายกมฺมํ รูปํ อกุสลนฺติ? อามนฺตา ฯ ยํ กิญฺจิ อกุสเลน จิเตฺตน สมุฎฺฐิตํ รูปํ สพฺพํ ตํ อกุสลนฺติ? น เหวํ วตฺตเพฺพ…เป.…ฯ</p>


<p> อกุสเลน จิเตฺตน สมุฎฺฐิตํ วจีกมฺมํ รูปํ อกุสลนฺติ? อามนฺตาฯ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธิ; โน จ วต เร วตฺตเพฺพ – ‘‘อกุสเลน จิเตฺตน สมุฎฺฐิตํ วจีกมฺมํ รูปํ อกุสล’’นฺติฯ</p>


<p>อกุสเลน จิเตฺตน สมุฎฺฐิโต ผโสฺส อกุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตา เวทนา…เป.… สญฺญา … เจตนา… ราโค… โทโส… โมโห… มาโน… ทิฎฺฐิ… วิจิกิจฺฉา… ถินํ… อุทฺธจฺจํ… อหิริกํ…เป.… อโนตฺตปฺปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ  รูปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น  เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ วจีกมฺมํ รูปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน  จิเตฺตน สมุฎฺฐิโต ผโสฺส อกุสโล อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ วจีกมฺมํ รูปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อกุสเลน จิเตฺตน สมุฎฺฐิตา เวทนา…เป.… สญฺญา… เจตนา… ราโค… โทโส… โมโห… มาโน… ทิฎฺฐิ… วิจิกิจฺฉา… ถินํ… อุทฺธจฺจํ… อหิริกํ…เป.… อโนตฺตปฺปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ วจีกมฺมํ รูปํ อกุสลนฺติ? อามนฺตาฯ ยํ กิญฺจิ อกุสเลน จิเตฺตน สมุฎฺฐิตํ รูปํ สพฺพํ ตํ อกุสลนฺติ? น เหวํ วตฺตเพฺพ…เป.…ฯ</p>


<p> อกุสเลน จิเตฺตน สมุฎฺฐิตํ วจีกมฺมํ รูปํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ รูปายตนํ อกุสลนฺติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ วจีกมฺมํ รูปํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อกุสโลติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ รูปายตนํ อพฺยากตนฺติ? อามนฺตา ฯ อกุสเลน จิเตฺตน สมุฎฺฐิตํ วจีกมฺมํ รูปํ อพฺยากตนฺติ ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อพฺยากโตติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อพฺยากตนฺติ? น เหวํ วตฺตเพฺพ…เป.…ฯ</p>


<p> อกุสเลน   จิเตฺตน สมุฎฺฐิตํ วจีกมฺมํ รูปํ อนารมฺมณํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ รูปายตนํ อนารมฺมณํ อกุสลนฺติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ…เป.… รสายตนํ…เป.… โผฎฺฐพฺพายตนํ… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อนารมฺมโณ อกุสโลติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ รูปายตนํ อนารมฺมณํ อพฺยากตนฺติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ อพฺยากตนฺติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ…เป.… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อนารมฺมโณ อพฺยากโตติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ อพฺยากตนฺติ? น  เหวํ  วตฺตเพฺพ…เป.…ฯ</p>


<p> อกุสเลน จิเตฺตน สมุฎฺฐิตํ วจีกมฺมํ รูปํ ผสฺสวิปฺปยุตฺตํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ รูปายตนํ ผสฺสวิปฺปยุตฺตํ อกุสลนฺติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ วจีกมฺมํ รูปํ ผสฺสวิปฺปยุตฺตํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท ผสฺสวิปฺปยุโตฺต อกุสโลติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ รูปายตนํ ผสฺสวิปฺปยุตฺตํ อพฺยากตนฺติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อนารมฺมโณ ผสฺสวิปฺปยุโตฺต อพฺยากโตติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.…ฯ</p>


<p>อกุสเลน   จิเตฺตน สมุฎฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อกุสลนฺติ? อามนฺตาฯ อกุสเลน จิเตฺตน สมุฎฺฐิตํ รูปายตนํ อนารมฺมณํ ผสฺสวิปฺปยุตฺตํ อกุสลนฺติ? น เหวํ วตฺตเพฺพ…เป.… อกุสเลน  จิเตฺตน สมุฎฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อกุสลนฺติ? อามนฺตาฯ อกุสเลน  จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อนารมฺมโณ ผสฺสวิปฺปยุโตฺต อกุสโลติ? น เหวํ วตฺตเพฺพ…เป.…ฯ</p>


<p>อกุสเลน จิเตฺตน สมุฎฺฐิตํ รูปายตนํ อนารมฺมณํ ผสฺสวิปฺปยุตฺตํ อพฺยากตนฺติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.… อกุสเลน จิเตฺตน สมุฎฺฐิตํ สทฺทายตนํ…เป.… คนฺธายตนํ… รสายตนํ… โผฎฺฐพฺพายตนํ… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท อนารมฺมโณ ผสฺสวิปฺปยุโตฺต อพฺยากโตติ? อามนฺตาฯ อกุสเลน จิเตฺตน สมุฎฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปํ กุสลมฺปิ อกุสลมฺปี’’ติ? อามนฺตาฯ นนุ กายกมฺมํ วจีกมฺมํ กุสลมฺปิ อกุสลมฺปีติ? อามนฺตาฯ หญฺจิ กายกมฺมํ วจีกมฺมํ กุสลมฺปิ อกุสลมฺปิ, เตน วต เร วตฺตเพฺพ – ‘‘รูปํ กุสลมฺปิ อกุสลมฺปี’’ติฯ</p>


<p>รูปํ กุสลมฺปิ อกุสลมฺปีติ? อามนฺตาฯ จกฺขายตนํ กุสลมฺปิ  อกุสลมฺปีติ? น เหวํ วตฺตเพฺพ…เป.… รูปํ กุสลมฺปิ อกุสลมฺปีติ? อามนฺตาฯ โสตายตนํ…เป.… ฆานายตนํ… ชิวฺหายตนํ… กายายตนํ… รูปายตนํ… สทฺทายตนํ… คนฺธายตนํ… รสายตนํ … โผฎฺฐพฺพายตนํ… ปถวีธาตุ… อาโปธาตุ… เตโชธาตุ…เป.… วาโยธาตุ อสุจิ อสฺสุ โลหิตํ เสโท กุสโลปิ อกุสโลปีติ? น เหวํ วตฺตเพฺพ…เป.…ฯ</p>


<p>กาโย รูปํ, กายกมฺมํ รูปนฺติ? อามนฺตาฯ มโน รูปํ, มโนกมฺมํ รูปนฺติ? น เหวํ วตฺตเพฺพ  …เป.… มโน อรูปํ, มโนกมฺมํ อรูปนฺติ? อามนฺตาฯ กาโย อรูปํ, กายกมฺมํ อรูปนฺติ? น เหวํ วตฺตเพฺพ…เป.…ฯ</p>


<p>กาโย  รูปนฺติ, กายกมฺมํ รูปนฺติ? อามนฺตาฯ จกฺขายตนํ รูปนฺติ, จกฺขุวิญฺญาณํ รูปนฺติ? น เหวํ วตฺตเพฺพ…เป.… กาโย รูปนฺติ, กายกมฺมํ รูปนฺติ? อามนฺตาฯ โสตายตนํ รูปนฺติ, โสตวิญฺญาณํ รูปนฺติ? น เหวํ วตฺตเพฺพ…เป.… กาโย รูปนฺติ, กายกมฺมํ รูปนฺติ? อามนฺตาฯ ฆานายตนํ รูปนฺติ, ฆานวิญฺญาณํ รูปนฺติ? น เหวํ วตฺตเพฺพ…เป.… กาโย รูปนฺติ, กายกมฺมํ รูปนฺติ? อามนฺตาฯ ชิวฺหายตนํ รูปนฺติ, ชิวฺหาวิญฺญาณํ รูปนฺติ ? น เหวํ วตฺตเพฺพ…เป.… กาโย รูปนฺติ, กายกมฺมํ รูปนฺติ? อามนฺตาฯ กายายตนํ  รูปนฺติ, กายวิญฺญาณํ รูปนฺติ? น เหวํ วตฺตเพฺพ…เป.…ฯ</p>


<p> รูปํ กมฺมนฺติ? อามนฺตาฯ นนุ วุตฺตํ ภควตา – ‘‘เจตนาหํ, ภิกฺขเว, กมฺมํ วทามิ; เจตยิตฺวา กมฺมํ กโรติ กาเยน วาจาย มนสา’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘รูปํ กมฺม’’นฺติฯ</p>


<p>รูปํ กมฺมนฺติ? อามนฺตาฯ นนุ วุตฺตํ ภควตา – ‘‘กาเย วา, อานนฺท , สติ กายสเญฺจตนาเหตุ อุปฺปชฺชติ อชฺฌตฺตํ สุขทุกฺขํ; วาจาย วา, อานนฺท , สติ วจีสเญฺจตนาเหตุ อุปฺปชฺชติ อชฺฌตฺตํ สุขทุกฺขํ; มเน วา, อานนฺท , สติ มโนสเญฺจตนาเหตุ อุปฺปชฺชติ อชฺฌตฺตํ สุขทุกฺข’’นฺติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘รูปํ กมฺม’’นฺติฯ</p>


<p>รูปํ กมฺมนฺติ? อามนฺตาฯ นนุ วุตฺตํ ภควตา – ‘‘ติวิธา, ภิกฺขเว, กายสเญฺจตนา อกุสลํ กายกมฺมํ ทุกฺขุทฺรยํ ทุกฺขวิปากํ; จตุพฺพิธา, ภิกฺขเว, วจีสเญฺจตนา อกุสลํ วจีกมฺมํ ทุกฺขุทฺรยํ ทุกฺขวิปากํ; ติวิธา, ภิกฺขเว, มโนสเญฺจตนา อกุสลํ มโนกมฺมํ ทุกฺขุทฺรยํ ทุกฺขวิปากํ; ติวิธา, ภิกฺขเว, กายสเญฺจตนา กุสลํ กายกมฺมํ สุขุทฺรยํ สุขวิปากํ; จตุพฺพิธา, ภิกฺขเว, วจีสเญฺจตนา กุสลํ วจีกมฺมํ สุขุทฺรยํ สุขวิปากํ; ติวิธา , ภิกฺขเว, มโนสเญฺจตนา กุสลํ มโนกมฺมํ สุขุทฺรยํ สุขวิปาก’’นฺติ ! อเตฺถว สุตฺตโนฺตติ? อามนฺตาฯ เตน  หิ น วตฺตพฺพํ – ‘‘รูปํ กมฺม’’นฺติฯ</p>


<p>รูปํ  กมฺมนฺติ? อามนฺตาฯ นนุ วุตฺตํ ภควตา – ‘‘สจายํ, อานนฺท, สมิทฺธิ โมฆปุริโส ปาฎลิปุตฺตสฺส  ปริพฺพาชกสฺส เอวํ ปุโฎฺฐ เอวํ พฺยากเรยฺย – ‘สเญฺจตนิยํ , อาวุโส ปาฎลิปุตฺต, กมฺมํ กตฺวา กาเยน วาจาย มนสา สุขเวทนิยํ สุขํ โส เวทยติ; สเญฺจตนิยํ, อาวุโส ปาฎลิปุตฺต, กมฺมํ กตฺวา กาเยน วาจาย มนสา ทุกฺขเวทนิยํ ทุกฺขํ โส เวทยติ; สเญฺจตนิยํ, อาวุโส ปาฎลิปุตฺต, กมฺมํ กตฺวา กาเยน วาจาย มนสา อทุกฺขมสุขเวทนิยํ อทุกฺขมสุขํ โส เวทยตี’ติ, เอวํ พฺยากรมาโน โข, อานนฺท, สมิทฺธิ โมฆปุริโส ปาฎลิปุตฺตสฺส ปริพฺพาชกสฺส สมฺมา พฺยากรมาโน พฺยากเรยฺยา’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘รูปํ กมฺม’’นฺติฯ</p>

</p>


<h2>๘. อฎฺฐมวโคฺค</h2>
<h3>(๘๒) ๑๐. ชีวิตินฺทฺริยกถา</h3>
<p> นตฺถิ รูปชีวิตินฺทฺริยนฺติ? อามนฺตาฯ นตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนาติ? น เหวํ วตฺตเพฺพ…เป.… อตฺถิ รูปีนํ ธมฺมานํ อายุ ฐิติ ยปนา ยาปนา  อิริยนา วตฺตนา ปาลนาติ? อามนฺตาฯ หญฺจิ อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา, โน จ วต เร วตฺตเพฺพ – ‘‘นตฺถิ รูปชีวิตินฺทฺริย’’นฺติฯ</p>


<p>อตฺถิ  อรูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา, อตฺถิ อรูปชีวิตินฺทฺริยนฺติ? อามนฺตาฯ อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา, อตฺถิ รูปชีวิตินฺทฺริยนฺติ? น เหวํ วตฺตเพฺพ…เป.… อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา, นตฺถิ รูปชีวิตินฺทฺริยนฺติ? อามนฺตา ฯ อตฺถิ อรูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา, นตฺถิ อรูปชีวิตินฺทฺริยนฺติ? น เหวํ วตฺตเพฺพ…เป.…ฯ</p>


<p>อรูปีนํ ธมฺมานํ อายุ อรูปชีวิตินฺทฺริยนฺติ? อามนฺตาฯ รูปีนํ ธมฺมานํ อายุ รูปชีวิตินฺทฺริยนฺติ? น เหวํ วตฺตเพฺพ…เป.… รูปีนํ ธมฺมานํ อายุ น วตฺตพฺพํ – ‘‘รูปชีวิตินฺทฺริย’’นฺติ? อามนฺตาฯ อรูปีนํ ธมฺมานํ อายุ น วตฺตพฺพํ – ‘‘อรูปชีวิตินฺทฺริย’’นฺติ? น เหวํ วตฺตเพฺพ…เป.…ฯ</p>


<p> รูปีนํ  ธมฺมานํ อายุ อรูปชีวิตินฺทฺริยนฺติ? อามนฺตาฯ อรูปีนํ ธมฺมานํ อายุ รูปชีวิตินฺทฺริยนฺติ? น เหวํ วตฺตเพฺพ…เป.…ฯ</p>


<p>อรูปีนํ ธมฺมานํ อายุ น วตฺตพฺพํ – ‘‘รูปชีวิตินฺทฺริย’’นฺติ? อามนฺตาฯ รูปีนํ ธมฺมานํ อายุ น วตฺตพฺพํ – ‘‘อรูปชีวิตินฺทฺริย’’นฺติ? น  เหวํ วตฺตเพฺพ…เป.…ฯ</p>


<p>รูปีนญฺจ อรูปีนญฺจ ธมฺมานํ อายุ อรูปชีวิตินฺทฺริยนฺติ? อามนฺตาฯ รูปีนญฺจ อรูปีนญฺจ ธมฺมานํ อายุ รูปชีวิตินฺทฺริยนฺติ? น  เหวํ วตฺตเพฺพ…เป.…ฯ</p>


<p>รูปีนญฺจ อรูปีนญฺจ ธมฺมานํ อายุ น วตฺตพฺพํ – ‘‘รูปชีวิตินฺทฺริย’’นฺติ? อามนฺตาฯ รูปีนญฺจ อรูปีนญฺจ ธมฺมานํ อายุ น วตฺตพฺพํ – ‘‘อรูปชีวิตินฺทฺริย’’นฺติ? น เหวํ วตฺตเพฺพ…เป.… นตฺถิ รูปชีวิตินฺทฺริยนฺติ? อามนฺตาฯ นิโรธํ สมาปนฺนสฺส นตฺถิ ชีวิตินฺทฺริยนฺติ? น เหวํ วตฺตเพฺพ…เป.…ฯ</p>


<p> นิโรธํ สมาปนฺนสฺส อตฺถิ ชีวิตินฺทฺริยนฺติ? อามนฺตาฯ หญฺจิ นิโรธํ สมาปนฺนสฺส อตฺถิ ชีวิตินฺทฺริยํ, โน จ วต เร วตฺตเพฺพ – ‘‘นตฺถิ รูปชีวิตินฺทฺริย’’นฺติฯ</p>


<p>นิโรธํ สมาปนฺนสฺส อตฺถิ ชีวิตินฺทฺริยนฺติ? อามนฺตาฯ กตมกฺขนฺธปริยาปนฺนนฺติ? สงฺขารกฺขนฺธปริยาปนฺนนฺติฯ นิโรธํ สมาปนฺนสฺส อตฺถิ สงฺขารกฺขโนฺธติ? น เหวํ วตฺตเพฺพ…เป.…ฯ</p>


<p>นิโรธํ  สมาปนฺนสฺส อตฺถิ สงฺขารกฺขโนฺธติ? อามนฺตาฯ นิโรธํ สมาปนฺนสฺส อตฺถิ เวทนากฺขโนฺธ…เป.… สญฺญากฺขโนฺธ…เป.… วิญฺญาณกฺขโนฺธติ? น เหวํ วตฺตเพฺพ…เป.…ฯ</p>


<p>นิโรธํ สมาปนฺนสฺส อตฺถิ เวทนากฺขโนฺธ…เป.… สญฺญากฺขโนฺธ…เป.… วิญฺญาณกฺขโนฺธติ? อามนฺตาฯ น นิโรธํ  สมาปโนฺนติ? น เหวํ วตฺตเพฺพ…เป.…ฯ</p>


<p> นตฺถิ รูปชีวิตินฺทฺริยนฺติ? อามนฺตาฯ อสญฺญสตฺตานํ นตฺถิ ชีวิตินฺทฺริยนฺติ? น เหวํ วตฺตเพฺพ…เป.…ฯ</p>


<p>อสญฺญสตฺตานํ อตฺถิ ชีวิตินฺทฺริยนฺติ? อามนฺตาฯ หญฺจิ  อสญฺญสตฺตานํ อตฺถิ ชีวิตินฺทฺริยํ, โน จ วต เร วตฺตเพฺพ – ‘‘นตฺถิ รูปชีวิตินฺทฺริย’’นฺติฯ อสญฺญสตฺตานํ อตฺถิ ชีวิตินฺทฺริยนฺติ? อามนฺตาฯ กตมกฺขนฺธปริยาปนฺนนฺติ? สงฺขารกฺขนฺธปริยาปนฺนนฺติฯ อสญฺญสตฺตานํ อตฺถิ สงฺขารกฺขโนฺธติ? น เหวํ วตฺตเพฺพ…เป.…ฯ</p>


<p>อสญฺญสตฺตานํ  อตฺถิ สงฺขารกฺขโนฺธติ? อามนฺตาฯ อสญฺญสตฺตานํ อตฺถิ เวทนากฺขโนฺธ…เป.… สญฺญากฺขโนฺธ…เป.… วิญฺญาณกฺขโนฺธติ? น เหวํ วตฺตเพฺพ…เป.…ฯ</p>


<p>อสญฺญสตฺตานํ อตฺถิ เวทนากฺขโนฺธ…เป.… สญฺญากฺขโนฺธ…เป.… วิญฺญาณกฺขโนฺธติ? อามนฺตาฯ ปญฺจโวการภโวติ? น เหวํ วตฺตเพฺพ…เป.…ฯ</p>


<p> อุปปเตฺตสิเยน จิเตฺตน สมุฎฺฐิตํ ชีวิตินฺทฺริยํ อุปปเตฺตสิเย จิเตฺต ภิชฺชมาเน เอกเทสํ ภิชฺชตีติ? อามนฺตาฯ อุปปเตฺตสิเยน จิเตฺตน สมุฎฺฐิโต ผโสฺส อุปปเตฺตสิเย จิเตฺต ภิชฺชมาเน เอกเทโส ภิชฺชตีติ? น เหวํ วตฺตเพฺพ…เป.…ฯ</p>


<p>อุปปเตฺตสิเยน จิเตฺตน สมุฎฺฐิโต ผโสฺส อุปปเตฺตสิเย จิเตฺต ภิชฺชมาเน อนวเสโส ภิชฺชตีติ? อามนฺตาฯ อุปปเตฺตสิเยน จิเตฺตน สมุฎฺฐิตํ ชีวิตินฺทฺริยํ อุปปเตฺตสิเย จิเตฺต ภิชฺชมาเน อนวเสสํ  ภิชฺชตีติ? น เหวํ วตฺตเพฺพ…เป.…ฯ</p>


<p> เทฺว  ชีวิตินฺทฺริยานีติ? อามนฺตาฯ ทฺวีหิ ชีวิเตหิ ชีวติ, ทฺวีหิ มรเณหิ มียตีติ? อามนฺตา ฯ</p>

</p>


<h2>๘. อฎฺฐมวโคฺค</h2>
<h3>(๘๓) ๑๑. กมฺมเหตุกถา</h3>
<p> กมฺมเหตุ  อรหา อรหตฺตา ปริหายตีติ? อามนฺตาฯ กมฺมเหตุ โสตาปโนฺน โสตาปตฺติผลา ปริหายตีติ? น เหวํ วตฺตเพฺพ…เป.… กมฺมเหตุ อรหา อรหตฺตา ปริหายตีติ? อามนฺตาฯ กมฺมเหตุ สกทาคามี…เป.… อนาคามี อนาคามิผลา ปริหายตีติ? น เหวํ วตฺตเพฺพ…เป.…ฯ</p>


<p>กมฺมเหตุ โสตาปโนฺน โสตาปตฺติผลา น ปริหายตีติ? อามนฺตาฯ กมฺมเหตุ อรหา อรหตฺตา น ปริหายตีติ? น เหวํ วตฺตเพฺพ  …เป.… กมฺมเหตุ สกทาคามี…เป.… อนาคามี อนาคามิผลา น ปริหายตีติ? อามนฺตาฯ กมฺมเหตุ อรหา อรหตฺตา น ปริหายตีติ? น เหวํ วตฺตเพฺพ…เป.…ฯ</p>


<p>กมฺมเหตุ อรหา อรหตฺตา ปริหายตีติ? อามนฺตาฯ ปาณาติปาตกมฺมสฺส เหตูติ? น เหวํ วตฺตเพฺพ…เป.… อทินฺนาทานกมฺมสฺส เหตุ…เป.… กาเมสุมิจฺฉาจารกมฺมสฺส เหตุ… มุสาวาทกมฺมสฺส  เหตุ… ปิสุณวาจากมฺมสฺส เหตุ… ผรุสวาจากมฺมสฺส เหตุ… สมฺผปฺปลาปกมฺมสฺส เหตุ… มาตุฆาตกมฺมสฺส  เหตุ… ปิตุฆาตกมฺมสฺส เหตุ… อรหนฺตฆาตกมฺมสฺส เหตุ… รุหิรุปฺปาทกมฺมสฺส เหตุ…เป.… สงฺฆเภทกมฺมสฺส เหตูติ? น เหวํ วตฺตเพฺพ…เป.…ฯ</p>


<p>กตมสฺส  กมฺมสฺส เหตูติ? หนฺท หิ อรหนฺตานํ อพฺภาจิกฺขตีติฯ อรหนฺตานํ  อพฺภาจิกฺขนกมฺมสฺส เหตุ อรหา อรหตฺตา ปริหายตีติ? อามนฺตาฯ เย เกจิ อรหนฺตานํ อพฺภาจิกฺขนฺติ, สเพฺพ เต อรหตฺตํ สจฺฉิกโรนฺตีติ? น เหวํ วตฺตเพฺพ…เป.…ฯ</p>

</p>

</p>


<p>ตสฺสุทฺทานํ –</p>


<p>ฉ คติโย, อนฺตราภโว, ปเญฺจว กามคุณา กามธาตุ, ปเญฺจว อายตนา กามา, รูปิโน ธมฺมา รูปธาตุ, อรูปิโน ธมฺมา อรูปธาตุ, สฬายตนิโก อตฺตภาโว รูปธาตุยา, อตฺถิ รูปํ อรูเปสุ, รูปํ กมฺมํ, รูปํ ชีวิตํ, กมฺมเหตุกา ปริหายตีติฯ</p>





