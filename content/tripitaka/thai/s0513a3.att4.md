<h1>๘. อฎฺฐกนิปาโต</h1>
<ol>
<li>
<p> [๔๑๗] ๑. กจฺจานิชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต อญฺญตรํ มาตุโปสกํ อุปาสกํ อารพฺภ กเถสิฯ โส กิร สาวตฺถิยํ กุลทารโก อาจารสมฺปโนฺน ปิตริ กาลกเต มาตุเทวโต หุตฺวา มุขโธวนทนฺตกฎฺฐทานนฺหาปนปาทโธวนาทิเวยฺยาวจฺจกเมฺมน เจว ยาคุภตฺตาทีหิ จ มาตรํ ปฎิชคฺคิฯ อถ นํ มาตา ‘‘ตาต, ตว อญฺญานิปิ ฆราวาสกิจฺจานิ อตฺถิ, เอกํ สมชาติกํ กุลกุมาริกํ คณฺหาหิ, สา มํ โปเสสฺสติ, ตฺวมฺปิ อตฺตโน กมฺมํ กริสฺสสี’’ติ อาหฯ ‘‘อมฺม, อหํ อตฺตโน หิตสุขํ อปจฺจาสีสมาโน ตุเมฺห อุปฎฺฐหามิ, โก อโญฺญ เอวํ อุปฎฺฐหิสฺสตี’’ติ? ‘‘กุลวฑฺฒนกมฺมํ นาม ตาต, กาตุํ วฎฺฎตี’’ติฯ ‘‘น มยฺหํ ฆราวาเสน อโตฺถ, อหํ ตุเมฺห อุปฎฺฐหิตฺวา ตุมฺหากํ ธูมกาเล ปพฺพชิสฺสามี’’ติฯ อถสฺส มาตา ปุนปฺปุนํ ยาจิตฺวาปิ มนํ อลภมานา ตสฺส ฉนฺทํ อคฺคเหตฺวา สมชาติกํ กุลกุมาริกํ อาเนสิฯ โส มาตรํ อปฺปฎิกฺขิปิตฺวา ตาย สทฺธิํ สํวาสํ กเปฺปสิฯ สาปิ ‘‘มยฺหํ สามิโก มหเนฺตน อุสฺสาเหน มาตรํ อุปฎฺฐหติ, อหมฺปิ นํ อุปฎฺฐหิสฺสามิ, เอวมสฺส ปิยา ภวิสฺสามี’’ติ จิเนฺตตฺวา ตํ สกฺกจฺจํ อุปฎฺฐหิฯ โส ‘‘อยํ เม มาตรํ สกฺกจฺจํ อุปฎฺฐหี’’ติ ตโต ปฎฺฐาย ลทฺธลทฺธานิ มธุรขาทนียาทีนิ ตสฺสาเยว เทติฯ สา อปรภาเค จิเนฺตสิ ‘‘อยํ ลทฺธลทฺธานิ มธุรขาทนียาทีนิ มยฺหเญฺญว เทติ, อทฺธา มาตรํ นีหริตุกาโม  ภวิสฺสติ, นีหรณูปายมสฺสา กริสฺสามี’’ติ เอวํ อโยนิโส อุมฺมุชฺชิตฺวา เอกํ ทิวสํ อาห – ‘‘สามิ, ตยิ พหิ นิกฺขมเนฺต ตว มาตา มํ อโกฺกสตี’’ติฯ โส ตุณฺหี อโหสิฯ</p>


<p>สา จิเนฺตสิ – ‘‘อิมํ มหลฺลิกํ อุชฺฌาเปตฺวา ปุตฺตสฺส ปฎิกูลํ กาเรสฺสามี’’ติฯ ตโต ปฎฺฐาย ยาคุํ ททมานา อจฺจุณฺหํ วา อติสีตลํ วา อติโลณํ วา อโลณํ วา เทติฯ ‘‘อมฺม, อจฺจุณฺหา’’ติ วา ‘‘อติโลณา’’ติ วา วุเตฺต ปูเรตฺวา สีโตทกํ ปกฺขิปติฯ ปุน ‘‘อติสีตลา , อโลณาเยวา’’ติ  วุเตฺต ‘‘อิทาเนว ‘อจฺจุณฺหา, อติโลณา’ติ วตฺวา ปุน ‘อติสีตลา, อโลณา’ติ วทสิ, กา ตํ โตเสตุํ สกฺขิสฺสตี’’ติ มหาสทฺทํ กโรติฯ นฺหาโนทกมฺปิ อจฺจุณฺหํ กตฺวา ปิฎฺฐิยํ อาสิญฺจติฯ ‘‘อมฺม, ปิฎฺฐิ เม ทหตี’’ติ จ วุเตฺต ปุน ปูเรตฺวา สีโตทกํ ปกฺขิปติฯ ‘‘อติสีตํ, อมฺมา’’ติ วุเตฺต ‘‘อิทาเนว ‘อจฺจุณฺห’นฺติ วตฺวา ปุน ‘อติสีต’นฺติ วทติ, กา เอติสฺสา อวมานํ สหิตุํ สกฺขิสฺสตี’’ติ ปฎิวิสฺสกานํ กเถสิฯ ‘‘อมฺม, มญฺจเก เม พหู มงฺคุลา’’ติ จ วุตฺตา มญฺจกํ นีหริตฺวา ตสฺส อุปริ อตฺตโน มญฺจกํ โปเถตฺวา ‘‘โปถิโต เม’’ติ อติหริตฺวา ปญฺญเปติฯ มหาอุปาสิกา ทิคุเณหิ มงฺคุเลหิ ขชฺชมานา สพฺพรตฺติํ นิสินฺนาว วีตินาเมตฺวา ‘‘อมฺม, สพฺพรตฺติํ มงฺคุเลหิ ขาทิตามฺหี’’ติ วทติฯ อิตรา ‘‘หิโยฺย เต มญฺจโก โปถิโต, กา อิมิสฺสา กิจฺจํ นิตฺถริตุํ สโกฺกตี’’ติ ปฎิวตฺวา ‘‘อิทานิ นํ ปุเตฺตน อุชฺฌาเปสฺสามี’’ติ ตตฺถ ตตฺถ เขฬสิงฺฆาณิกาทีนิ วิปฺปกิริตฺวา ‘‘กา อิมํ สกลเคหํ อสุจิํ กโรตี’’ติ วุเตฺต ‘‘มาตา เต เอวรูปํ กโรติ, ‘มา กรี’ติ วุจฺจมานา กลหํ กโรติ, อหํ เอวรูปาย กาฬกณฺณิยา สทฺธิํ เอกเคเห วสิตุํ น สโกฺกมิ, เอตํ วา ฆเร วสาเปหิ, มํ วา’’ติ อาหฯ</p>


<p>โส ตสฺสา วจนํ สุตฺวา ‘‘ภเทฺท, ตฺวํ ตรุณา ยตฺถ กตฺถจิ คนฺตฺวา ชีวิตุํ สกฺกา, มาตา ปน เม ชราทุพฺพลา, อหเมวสฺสา ปฎิสรณํ, ตฺวํ นิกฺขมิตฺวา อตฺตโน กุลเคหํ คจฺฉาหี’’ติ อาหฯ สา ตสฺส วจนํ สุตฺวา ภีตา จิเนฺตสิ ‘‘น สกฺกา อิมํ มาตุ อนฺตเร ภินฺทิตุํ, เอกํเสนสฺส มาตา ปิยา, สเจ ปนาหํ กุลฆรํ คมิสฺสํ, วิธววาสํ วสนฺตี ทุกฺขิตา ภวิสฺสามิ, ปุริมนเยเนว สสฺสุํ อาราเธตฺวา ปฎิชคฺคิสฺสามี’’ติ ฯ สา ตโต ปฎฺฐาย ปุริมสทิสเมว ตํ ปฎิชคฺคิฯ อเถกทิวสํ โส อุโปสโก ธมฺมสฺสวนตฺถาย เชตวนํ คนฺตฺวา สตฺถารํ วนฺทิตฺวา เอกมนฺตํ นิสีทิฯ ‘‘กิํ, อุปาสก, ตฺวํ ปุญฺญกเมฺมสุ น ปมชฺชสิ, มาตุอุปฎฺฐานกมฺมํ ปูเรสี’’ติ จ วุโตฺต ‘‘อาม, ภเนฺต, สา ปน มม มาตา มยฺหํ อรุจิยาเยว เอกํ กุลทาริกํ อาเนสิ, สา อิทญฺจิทญฺจ อนาจารกมฺมํ อกาสี’’ติ สพฺพํ สตฺถุ อาจิกฺขิตฺวา ‘‘อิติ ภควา สา อิตฺถี เนว มํ มาตุ  อนฺตเร ภินฺทิตุํ สกฺขิ, อิทานิ นํ สกฺกจฺจํ อุปฎฺฐหตี’’ติ อาหฯ สตฺถา ตสฺส กถํ สุตฺวา ‘‘อิทานิ ตาว ตฺวํ อุปาสก, ตสฺสา วจนํ น อกาสิ, ปุเพฺพ ปเนติสฺสา วจเนน ตว มาตรํ นิกฺกฑฺฒิตฺวา มํ นิสฺสาย ปุน เคหํ อาเนตฺวา ปฎิชคฺคี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต อญฺญตรสฺส กุลสฺส ปุโตฺต ปิตริ กาลกเต มาตุเทวโต หุตฺวา วุตฺตนิยาเมเนว มาตรํ ปฎิชคฺคีติ สพฺพํ เหฎฺฐา กถิตนเยเนว วิตฺถาเรตพฺพํ ฯ ‘‘อหํ เอวรูปาย กาฬกณฺณิยา สทฺธิํ วสิตุํ น สโกฺกมิ, เอตํ วา ฆเร วสาเปหิ, มํ วา’’ติ วุเตฺต ตสฺสา กถํ คเหตฺวา ‘‘มาตุเยว เม โทโส’’ติ มาตรํ อาห ‘‘อมฺม, ตฺวํ นิจฺจํ อิมสฺมิํ ฆเร กลหํ กโรสิ, อิโต นิกฺขมิตฺวา อญฺญสฺมิํ ยถารุจิเต ฐาเน วสาหี’’ติฯ สา ‘‘สาธู’’ติ โรทมานา นิกฺขมิตฺวา เอกํ สมิทฺธกุลํ นิสฺสาย ภติํ กตฺวา ทุเกฺขน ชีวิกํ กเปฺปสิฯ สสฺสุยา ฆรา นิกฺขนฺตกาเล สุณิสาย คโพฺภ ปติฎฺฐหิฯ สา ‘‘ตาย กาฬกณฺณิยา เคเห วสมานาย คพฺภมฺปิ น ปฎิลภิํ, อิทานิ เม คโพฺภ ลโทฺธ’’ติ ปติโน จ ปฎิวิสฺสกานญฺจ กเถนฺตี วิจรติฯ</p>


<p>อปรภาเค ปุตฺตํ วิชายิตฺวา สามิกํ อาห ‘‘ตว มาตริ เคเห วสมานาย ปุตฺตํ น ลภิํ, อิทานิ เม ลโทฺธ, อิมินาปิ การเณน ตสฺสา กาฬกณฺณิภาวํ ชานาหี’’ติฯ อิตรา ‘‘มม กิร นิกฺกฑฺฒิตกาเล ปุตฺตํ ลภี’’ติ สุตฺวา จิเนฺตสิ ‘‘อทฺธา อิมสฺมิํ โลเก ธโมฺม มโต ภวิสฺสติ, สเจ หิ ธโมฺม  มโต น ภเวยฺย, มาตรํ โปเถตฺวา นิกฺกฑฺฒนฺตา ปุตฺตํ น ลเภยฺยุํ, สุขํ น ชีเวยฺยุํ, ธมฺมสฺส มตกภตฺตํ ทสฺสามี’’ติฯ สา เอกทิวสํ ติลปิฎฺฐญฺจ ตณฺฑุลญฺจ ปจนถาลิญฺจ ทพฺพิญฺจ อาทาย อามกสุสานํ คนฺตฺวา ตีหิ มนุสฺสสีเสหิ อุทฺธนํ กตฺวา อคฺคิํ ชาเลตฺวา อุทกํ โอรุยฺห สสีสํ นฺหตฺวา สาฎกํ นิวาเสตฺวา มุขํ วิกฺขาเลตฺวา อุทฺธนฎฺฐานํ คนฺตฺวา เกเส โมเจตฺวา ตณฺฑุเล โธวิตุํ อารภิฯ ตทา โพธิสโตฺต สโกฺก เทวราชา อโหสิฯ โพธิสตฺตา จ นาม อปฺปมตฺตา โหนฺติ, โส ตสฺมิํ ขเณ โลกํ โอโลเกโนฺต ตํ ทุกฺขปฺปตฺตํ ‘‘ธโมฺม มโต’’ติ สญฺญาย ธมฺมสฺส มตกภตฺตํ ทาตุกามํ ทิสฺวา ‘‘อชฺช  มยฺหํ พลํ ทเสฺสสฺสามี’’ติ พฺราหฺมณเวเสน มหามคฺคํ ปฎิปโนฺน วิย หุตฺวา ตํ ทิสฺวา มคฺคา โอกฺกมฺม ตสฺสา สนฺติเก ฐตฺวา ‘‘อมฺม, สุสาเน อาหารํ ปจนฺตา นาม นตฺถิ, ตฺวํ อิมินา อิธ ปเกฺกน ติโลทเนน กิํ กริสฺสสี’’ติ กถํ สมุฎฺฐาเปโนฺต ปฐมํ คาถมาห –</p>


<ol>
<li>
‘‘โอทาตวตฺถา สุจิ อลฺลเกสา, กจฺจานิ กิํ กุมฺภิมธิสฺสยิตฺวา;  
  
ปิฎฺฐา ติลา โธวสิ ตณฺฑุลานิ, ติโลทโน เหหิติ กิสฺสเหตู’’ติฯ  
</li>
  
<p>ตตฺถ ติ ตํ โคเตฺตน อาลปติฯ ติ ปจนถาลิกํ มนุสฺสสีสุทฺธนํ อาโรเปตฺวาฯ ติ อยํ ติโลทโน กิสฺส เหตุ ภวิสฺสติ, กิํ อตฺตนา ภุญฺชิสฺสสิ, อุทาหุ อญฺญํ การณมตฺถีติฯ
</ol></p>


<p>อถสฺส สา อาจิกฺขนฺตี ทุติยํ คาถมาห –</p>


<ol>
<li>
‘‘น  
โข อยํ พฺราหฺมณ โภชนตฺถา, ติโลทโน เหหิติ สาธุปโกฺก;  
  
ธโมฺม มโต ตสฺส ปหุตฺตมชฺช, อหํ กริสฺสามิ สุสานมเชฺฌ’’ติฯ  
</li>
  
<p>ตตฺถ  ติ เชฎฺฐาปจายนธโมฺม เจว ติวิธสุจริตธโมฺม จฯ ติ ตสฺสาหํ ธมฺมสฺส อิทํ มตกภตฺตํ กริสฺสามีติ อโตฺถฯ
</ol></p>


<p>ตโต สโกฺก ตติยํ คาถมาห –</p>


<ol>
<li>
‘‘อนุวิจฺจ กจฺจานิ กโรหิ กิจฺจํ, ธโมฺม มโต โก นุ ตเวว สํสิ;  
  
สหสฺสเนโตฺต อตุลานุภาโว, น มิยฺยตี ธมฺมวโร กทาจี’’ติฯ  
</li>
  
<p>ตตฺถ ติ อุปปริกฺขิตฺวา ชานิตฺวาฯ ติ โก นุ ตว เอวํ อาจิกฺขิฯ ติ อตฺตานํ ธมฺมวรํ อุตฺตมธมฺมํ กตฺวา ทเสฺสโนฺต เอวมาหฯ
</ol></p>


<p>ตํ  วจนํ สุตฺวา อิตรา เทฺว คาถา อภาสิ –</p>


<ol>
<li>
‘‘ทฬฺหปฺปมาณํ มม เอตฺถ พฺรเหฺม, ธโมฺม มโต นตฺถิ มเมตฺถ กงฺขา;  
  
เย เยว ทานิ ปาปา ภวนฺติ, เต เตว ทานิ สุขิตา ภวนฺติฯ  
</li>
  
<li>
‘‘สุณิสา หิ มยฺหํ วญฺฌา อโหสิ, สา มํ วธิตฺวาน วิชายิ ปุตฺตํ;  
  
สา ทานิ สพฺพสฺส กุลสฺส อิสฺสรา, อหํ ปนมฺหิ อปวิทฺธา เอกิกา’’ติฯ  
</li>
  
<p>ตตฺถ นฺติ ทฬฺหํ ถิรํ นิสฺสํสยํ พฺราหฺมณ เอตฺถ มม ปมาณนฺติ วทติฯ ติ ตสฺส มตภาเว การณํ ทเสฺสนฺตี เอวมาหฯ ติ โปเถตฺวา นิกฺกฑฺฒิตฺวาฯ ติ ฉฑฺฑิตา อนาถา หุตฺวา เอกิกา วสามิฯ
</ol></p>


<p>ตโต สโกฺก ฉฎฺฐํ คาถมาห –</p>


<ol>
<li>
‘‘ชีวามิ โวหํ น มโตหมสฺมิ, ตเวว อตฺถาย อิธาคโตสฺมิ;  
  
ยา ตํ วธิตฺวาน วิชายิ ปุตฺตํ, สหาว ปุเตฺตน กโรมิ ภสฺม’’นฺติฯ  
</li>
  
<p>ตตฺถ  ติ นิปาตมตฺตํฯ
</ol></p>


<p>อิตรา  ตํ สุตฺวา ‘‘ธี อหํ กิํ กเถสิํ, มม นตฺตุ อมรณการณํ กริสฺสามี’’ติ สตฺตมํ คาถมาห –</p>


<ol>
<li>
‘‘เอวญฺจ เต รุจฺจติ เทวราช, มเมว อตฺถาย อิธาคโตสิ;  
  
อหญฺจ ปุโตฺต สุณิสา จ นตฺตา, สโมฺมทมานา ฆรมาวเสมา’’ติฯ  
</li>
  
<p>อถสฺสา  สโกฺก อฎฺฐมํ คาถมาห –
</ol></p>


<ol>
<li>
‘‘เอวญฺจ เต รุจฺจติ กาติยานิ, หตาปิ สนฺตา น ชหาสิ ธมฺมํ;  
  
ตุวญฺจ ปุโตฺต สุณิสา จ นตฺตา, สโมฺมทมานา ฆรมาวเสถา’’ติฯ  
</li>
  
<p>ตตฺถ ติ ยทิ ตฺวํ โปถิตาปิ นิกฺกฑฺฒิตาปิ สมานา ตว ทารเกสุ เมตฺตธมฺมํ น ชหาสิ, เอวํ สเนฺต ยถา ตฺวํ อิจฺฉสิ, ตถา โหตุ, อหํ เต อิมสฺมิํ คุเณ ปสโนฺนติฯ
</ol></p>


<p>เอวญฺจ ปน วตฺวา อลงฺกตปฎิยโตฺต สโกฺก อตฺตโน อานุภาเวน อากาเส ฐตฺวา ‘‘กจฺจานิ ตฺวํ มา ภายิ, ปุโตฺต จ เต สุณิสา จ มมานุภาเวน อาคนฺตฺวา อนฺตรามเคฺค ตํ ขมาเปตฺวา อาทาย คมิสฺสนฺติ, อปฺปมตฺตา โหหี’’ติ วตฺวา อตฺตโน ฐานเมว คโตฯ เตปิ สกฺกานุภาเวน ตสฺสา คุณํ อนุสฺสริตฺวา ‘‘กหํ โน มาตา’’ติ อโนฺตคาเม มนุเสฺส ปุจฺฉิตฺวา ‘‘สุสานาภิมุขํ คตา’’ติ สุตฺวา ‘‘อมฺม, อมฺมา’’ติ สุสานมคฺคํ ปฎิปชฺชิตฺวา ตํ ทิสฺวาว ปาเทสุ ปติตฺวา ‘‘อมฺม, อมฺหากํ โทสํ ขมาหี’’ติ ตํ ขมาเปสุํฯ สาปิ นตฺตารํ คณฺหิฯ อิติ เต สโมฺมทมานา เคหํ คนฺตฺวา ตโต ปฎฺฐาย สมคฺควาสํ วสิํสุฯ</p>


<ol>
<li>
‘‘สา กาติยานี สุณิสาย สทฺธิํ, สโมฺมทมานา ฆรมาวสิตฺถ;  
  
ปุโตฺต จ นตฺตา จ อุปฎฺฐหิํสุ, เทวานมิเนฺทน อธิคฺคหีตา’’ติฯ –  
</li>
  
<p>อยํ อภิสมฺพุทฺธคาถาฯ
</ol></p>


<p>ตตฺถ   ติ ภิกฺขเว, สา กจฺจานโคตฺตาฯ ติ เทวิเนฺทน สเกฺกน อนุคฺคหิตา หุตฺวา ตสฺสานุภาเวน สมคฺควาสํ วสิํสูติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส อุปาสโก โสตาปตฺติผเล ปติฎฺฐหิฯ ตทา มาตุโปสโก เอตรหิ มาตุโปสโก อโหสิ , ภริยาปิสฺส ตทา ภริยาเยว, สโกฺก ปน อหเมว อโหสินฺติฯ</p>

</p>


<ol>
<li>
<p> [๔๑๘] ๒. อฎฺฐสทฺทชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกสลรโญฺญ อฑฺฒรตฺตสมเย สุตํ ภิํสนกํ อวินิโพฺภคสทฺทํ อารพฺภ กเถสิฯ วตฺถุ เหฎฺฐา  (ชา. ๑.๔.๕๓ อาทโย) กถิตสทิสเมวฯ อิธ ปน สตฺถา ‘‘มยฺหํ, ภเนฺต, อิเมสํ สทฺทานํ สุตตฺตา กินฺติ ภวิสฺสตี’’ติ วุเตฺต ‘‘มา ภายิ, มหาราช, น เต เอเตสํ สุตปจฺจยา โกจิ อนฺตราโย ภวิสฺสติ, น หิ, มหาราช, เอวรูปํ ภยานกํ อวินิโพฺภคสทฺทํ ตฺวเมเวโก สุณิ, ปุเพฺพปิ ราชาโน เอวรูปํ สทฺทํ สุตฺวา พฺราหฺมณานํ กถํ คเหตฺวา สพฺพจตุกฺกยญฺญํ ยชิตุกามา ปณฺฑิตานํ วจนํ สุตฺวา ยญฺญหรณตฺถาย คหิตสเตฺต วิสฺสเชฺชตฺวา นคเร มาฆาตเภริํ จราเปสุ’’นฺติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อสีติโกฎิวิภเว พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ อุคฺคหิตสิโปฺป มาตาปิตูนํ อจฺจเยน รตนวิโลกนํ กตฺวา สพฺพํ วิภวชาตํ ทานมุเข วิสฺสเชฺชตฺวา กาเม ปหาย หิมวนฺตํ ปวิสิตฺวา อิสิปพฺพชฺชํ ปพฺพชิตฺวา ฌานาภิญฺญาโย นิพฺพเตฺตตฺวา อปรภาเค โลณมฺพิลเสวนตฺถาย มนุสฺสปถํ จรโนฺต พาราณสิํ ปตฺวา ราชุยฺยาเน วสิฯ ตทา พาราณสิราชา สิริสยเน นิสิโนฺน อฑฺฒรตฺตสมเย อฎฺฐ สเทฺท อโสฺสสิ – ปฐมํ ราชนิเวสนสามนฺตา อุยฺยาเน เอโก พโก สทฺทมกาสิ, ทุติยํ ตสฺมิํ สเทฺท อนุปจฺฉิเนฺนเยว หตฺถิสาลาย โตรณนิวาสินี กากี สทฺทมกาสิ, ตติยํ  ราชเคเห กณฺณิกายํ นิวุตฺถฆุณปาณโก สทฺทมกาสิ, จตุตฺถํ ราชเคเห โปสาวนิยโกกิโล สทฺทมกาสิ, ปญฺจมํ ตเตฺถว โปสาวนิยมิโค สทฺทมกาสิ, ฉฎฺฐํ ตเตฺถว โปสาวนิยวานโร สทฺทมกาสิ, สตฺตมํ ตเตฺถว โปสาวนิยกินฺนโร  สทฺทมกาสิ, อฎฺฐมํ ตสฺมิํ สเทฺท  อนุปจฺฉิเนฺนเยว ราชนิเวสนมตฺถเกน อุยฺยานํ คจฺฉโนฺต ปเจฺจกพุโทฺธ เอกํ อุทานํ อุทาเนโนฺต สทฺทมกาสิฯ</p>


<p>พาราณสิราชา อิเม อฎฺฐ สเทฺท สุตฺวา ภีตตสิโต ปุนทิวเส พฺราหฺมเณ ปุจฺฉิฯ พฺราหฺมณา ‘‘อนฺตราโย เต, มหาราช, ภวิสฺสติ, สพฺพจตุกฺกยญฺญํ ยชิสฺสามา’’ติ วตฺวา รญฺญา ‘‘ยถารุจิตํ กโรถา’’ติ อนุญฺญาตา หฎฺฐปหฎฺฐา ราชกุลโต นิกฺขมิตฺวา ยญฺญกมฺมํ อารภิํสุฯ อถ เนสํ เชฎฺฐกสฺส ยญฺญการพฺราหฺมณสฺส อเนฺตวาสี มาณโว ปณฺฑิโต พฺยโตฺต อาจริยํ อาห – ‘‘อาจริย, เอวรูปํ กกฺขฬํ ผรุสํ อสาตํ พหูนํ สตฺตานํ วินาสกมฺมํ มา กรี’’ติฯ ‘‘ตาต, ตฺวํ กิํ ชานาสิ, สเจปิ อญฺญํ กิญฺจิ น ภวิสฺสติ, มจฺฉมํสํ ตาว พหุํ ขาทิตุํ ลภิสฺสามา’’ติฯ ‘‘อาจริย, กุจฺฉิํ นิสฺสาย นิรเย นิพฺพตฺตนกมฺมํ มา กโรถา’’ติฯ ตํ สุตฺวา เสสพฺราหฺมณา ‘‘อยํ อมฺหากํ ลาภนฺตรายํ กโรตี’’ติ ตสฺส กุชฺฌิํสุฯ มาณโว เตสํ ภเยน ‘‘เตน หิ ตุเมฺหว มจฺฉมํสขาทนูปายํ กโรถา’’ติ วตฺวา นิกฺขมิตฺวา พหินคเร ราชานํ นิวาเรตุํ สมตฺถํ ธมฺมิกสมณพฺราหฺมณํ อุปธาเรโนฺต ราชุยฺยานํ คนฺตฺวา โพธิสตฺตํ ทิสฺวา วนฺทิตฺวา ‘‘ภเนฺต, กิํ ตุมฺหากํ สเตฺตสุ อนุกมฺปา นตฺถิ, ราชา พหู สเตฺต มาเรตฺวา ยญฺญํ ยชาเปติ, กิํ โว มหาชนสฺส พนฺธนโมกฺขํ กาตุํ น วฎฺฎตี’’ติ อาหฯ ‘‘มาณว, เอตฺถ เนว ราชา อเมฺห ชานาติ, น มยํ ราชานํ ชานามา’’ติฯ ‘‘ชานาถ ปน, ภเนฺต, รญฺญา สุตสทฺทานํ นิปฺผตฺติ’’นฺติ? ‘‘อาม, ชานามี’’ติฯ ‘‘ชานนฺตา รโญฺญ  กสฺมา น กเถถา’’ติ? ‘‘มาณว กิํ สกฺกา ‘อหํ ชานามี’ติ นลาเฎ สิงฺคํ พนฺธิตฺวา จริตุํ, สเจ อิธาคนฺตฺวา ปุจฺฉิสฺสติ, กเถสฺสามี’’ติฯ</p>


<p>มาณโว เวเคน ราชกุลํ คนฺตฺวา ‘‘กิํ, ตาตา’’ติ วุเตฺต ‘‘มหาราช, ตุเมฺหหิ สุตสทฺทานํ นิปฺผตฺติํ ชานนโก เอโก ตาปโส ตุมฺหากํ อุยฺยาเน มงฺคลสิลายํ นิสิโนฺน ‘สเจ มํ ปุจฺฉิสฺสติ, กเถสฺสามี’ติ วทติ, คนฺตฺวา ตํ ปุจฺฉิตุํ วฎฺฎตี’’ติ อาหฯ ราชา เวเคน ตตฺถ คนฺตฺวา ตาปสํ วนฺทิตฺวา กตปฎิสนฺถาโร นิสีทิตฺวา ‘‘สจฺจํ กิร, ภเนฺต, ตุเมฺห มยา สุตสทฺทานํ นิปฺผตฺติํ ชานาถา’’ติ ปุจฺฉิฯ ‘‘อาม, มหาราชา’’ติฯ ‘‘เตน หิ กเถถ ตํ เม’’ติฯ ‘‘มหาราช, เตสํ สุตปจฺจยา ตว โกจิ อนฺตราโย นตฺถิ , โปราณุยฺยาเน ปน เต เอโก พโก อตฺถิ, โส โคจรํ อลภโนฺต ชิฆจฺฉาย ปเรโต ปฐมํ สทฺทมกาสี’’ติ ตสฺส กิริยํ อตฺตโน ญาเณน ปริจฺฉินฺทิตฺวา ปฐมํ คาถมาห –</p>


<ol>
<li>
‘‘อิทํ  
ปุเร นินฺนมาหุ, พหุมจฺฉํ มโหทกํ;  
  
อาวาโส พกราชสฺส, เปตฺติกํ ภวนํ มม;  
  
ตฺยชฺช เภเกน ยาเปม, โอกํ น วิชหามเส’’ติฯ  
</li>
  
<p>ตตฺถ นฺติ มงฺคลโปกฺขรณิํ สนฺธาย วทติฯ สา หิ ปุเพฺพ อุทกตุเมฺพน อุทเก ปวิสเนฺต มโหทกา พหุมจฺฉา, อิทานิ ปน อุทกสฺส ปจฺฉินฺนตฺตา น มโหทกา ชาตาฯ ติ เต มยํ อชฺช มเจฺฉ อลภนฺตา มณฺฑูกมเตฺตน ยาเปมฯ นฺติ เอวํ ชิฆจฺฉาย ปีฬิตาปิ วสนฎฺฐานํ น วิชหามฯ
</ol></p>


<p>อิติ, มหาราช, โส พโก ชิฆจฺฉาปีฬิโต สทฺทมกาสิฯ สเจปิ ตํ ชิฆจฺฉาโต โมเจตุกาโม, ตํ อุยฺยานํ โสธาเปตฺวา โปกฺขรณิํ อุทกสฺส ปูเรหีติฯ ราชา ตถา กาเรตุํ เอกํ อมจฺจํ อาณาเปสิฯ</p>


<p>‘‘หตฺถิสาลโตรเณ ปน เต, มหาราช, เอกา กากี วสมานา อตฺตโน ปุตฺตโสเกน ทุติยํ สทฺทมกาสิ, ตโตปิ เต ภยํ นตฺถี’’ติ วตฺวา ทุติยํ คาถมาห –</p>


<ol>
<li>
‘‘โก ทุติยํ อสีลิสฺส, พนฺธรสฺสกฺขิ เภจฺฉติ;  
  
โก เม ปุเตฺต กุลาวกํ, มญฺจ โสตฺถิํ กริสฺสตี’’ติฯ  
</li>
  
<p>วตฺวา  จ ปน ‘‘โก นาม เต, มหาราช, หตฺถิสาลาย หตฺถิเมโณฺฑ’’ติ ปุจฺฉิฯ ‘‘พนฺธโร นาม, ภเนฺต’’ติฯ ‘‘เอกกฺขิกาโณ โส, มหาราชา’’ติ? ‘‘อาม, ภเนฺต’’ติฯ มหาราช, หตฺถิสาลาย เต ทฺวารโตรเณ เอกา กากี กุลาวกํ กตฺวา อณฺฑกานิ นิกฺขิปิฯ ตานิ ปริณตานิ กากโปตกา นิกฺขนฺตา, หตฺถิเมโณฺฑ หตฺถิํ อารุยฺห สาลโต นิกฺขมโนฺต จ ปวิสโนฺต จ องฺกุสเกน กากิมฺปิ ปุตฺตเกปิสฺสา ปหรติ, กุลาวกมฺปิ วิทฺธํเสติฯ สา เตน ทุเกฺขน ปีฬิตา ตสฺส อกฺขิเภทนํ อายาจนฺตี เอวมาห, สเจ เต กากิยา เมตฺตจิตฺตํ อตฺถิ, เอตํ พนฺธรํ ปโกฺกสาเปตฺวา กุลาวกวิทฺธํสนโต วาเรหีติ ฯ ราชา ตํ ปโกฺกสาเปตฺวา ปริภาสิตฺวา หาเรตฺวา อญฺญสฺส ตํ หตฺถิํ อทาสิฯ
</ol></p>


<p>‘‘ปาสาทกณฺณิกาย  ปน เต, มหาราช, เอโก ฆุณปาณโก วสติฯ โส ตตฺถ เผคฺคุํ ขาทิตฺวา ตสฺมิํ ขีเณ สารํ ขาทิตุํ นาสกฺขิ, โส ภกฺขํ อลภิตฺวา นิกฺขมิตุมฺปิ อสโกฺกโนฺต ปริเทวมาโน ตติยํ สทฺทมกาสิ, ตโตปิ เต ภยํ นตฺถี’’ติ วตฺวา ตสฺส กิริยํ อตฺตโน ญาเณน ปริจฺฉินฺทิตฺวา ตติยํ คาถมาห –</p>


<ol>
<li>
‘‘สพฺพา ปริกฺขตา เผคฺคุ, ยาว ตสฺสา คตี อหุ;  
  
ขีณภโกฺข มหาราช, สาเร น รมตี ฆุโณ’’ติฯ  
</li>
  
<p>ตตฺถ ติ ยาว ตสฺสา เผคฺคุยา นิปฺผตฺติ อโหสิ, สา สพฺพา ขาทิตาฯ ติ ‘‘มหาราช, โส ปาณโก ตโต นิกฺขมิตฺวา คมนฎฺฐานมฺปิ อปสฺสโนฺต ปริเทวติ, นีหราเปหิ น’’นฺติ อาหฯ ราชา เอกํ ปุริสํ อาณาเปตฺวา อุปาเยน นํ นีหราเปสิฯ
</ol></p>


<p>‘‘นิเวสเน ปน เต, มหาราช, เอกา โปสาวนิยา โกกิลา อตฺถี’’ติ? ‘‘อตฺถิ, ภเนฺต’’ติฯ ‘‘มหาราช, สา อตฺตนา นิวุตฺถปุพฺพํ วนสณฺฑํ สริตฺวา อุกฺกณฺฐิตฺวา ‘กทา นุ โข อิมมฺหา ปญฺชรา มุจฺจิตฺวา รมณียํ วนสณฺฑํ คจฺฉิสฺสามี’ติ จตุตฺถํ สทฺทมกาสิ, ตโตปิ เต ภยํ นตฺถี’’ติ วตฺวา จตุตฺถํ คาถมาห –</p>


<ol>
<li>
‘‘สา  
นูนาหํ อิโต คนฺตฺวา, รโญฺญ มุตฺตา นิเวสนา;  
  
อตฺตานํ รมยิสฺสามิ, ทุมสาขนิเกตินี’’ติฯ  
</li>
  
<p>ตตฺถ ติ สุปุปฺผิตาสุ รุกฺขสาขาสุ สกนิเกตา หุตฺวาฯ เอวญฺจ ปน วตฺวา ‘‘อุกฺกณฺฐิตา, มหาราช, สา โกกิลา, วิสฺสเชฺชหิ น’’นฺติ อาหฯ ราชา ตถา กาเรสิฯ
</ol></p>


<p>‘‘นิเวสเน ปน เต, มหาราช, เอโก โปสาวนิโย มิโค อตฺถี’’ติ? ‘‘อตฺถิ, ภเนฺต’’ติฯ ‘‘มหาราช, โส เอโก ยูถปติ อตฺตโน มิคิํ อนุสฺสริตฺวา กิเลสวเสน อุกฺกณฺฐิโต ปญฺจมํ สทฺทมกาสิ, ตโตปิ เต ภยํ นตฺถี’’ติ วตฺวา ปญฺจมํ คาถมาห –</p>


<ol>
<li>
‘‘โส  
  
นูนาหํ อิโต คนฺตฺวา, รโญฺญ มุโตฺต นิเวสนา;  
  
อโคฺคทกานิ ปิสฺสามิ, ยูถสฺส ปุรโต วช’’นฺติฯ  
</li>
  
<p>ตตฺถ ติ อคฺคอุทกานิ, อเญฺญหิ มิเคหิ ปฐมตรํ อปีตานิ อนุจฺฉิโฎฺฐทกานิ ยูถสฺส ปุรโต คจฺฉโนฺต กทา นุ โข ปิวิสฺสามีติฯ
</ol></p>


<p>มหาสโตฺต ตมฺปิ มิคํ วิสฺสชฺชาเปตฺวา ‘‘นิเวสเน ปน เต, มหาราช, โปสาวนิโย มกฺกโฎ อตฺถี’’ติ ปุจฺฉิฯ ‘‘อตฺถิ, ภเนฺต’’ติ วุเตฺต ‘‘โสปิ, มหาราช, หิมวนฺตปเทเส ยูถปติ มกฺกฎีหิ สทฺธิํ กามคิโทฺธ หุตฺวา วิจรโนฺต ภรเตน นาม ลุเทฺทน อิธ อานีโต, อิทานิ อุกฺกณฺฐิตฺวา ตเตฺถว คนฺตุกาโม ฉฎฺฐํ สทฺทมกาสิ, ตโตปิ เต ภยํ นตฺถี’’ติ วตฺวา ฉฎฺฐํ คาถมาห –</p>


<ol>
<li>
‘‘ตํ มํ กาเมหิ สมฺมตฺตํ, รตฺตํ กาเมสุ มุจฺฉิตํ;  
  
อานยี ภรโต ลุโทฺท, พาหิโก ภทฺทมตฺถุ เต’’ติฯ  
</li>
  
<p>ตตฺถ ติ พาหิกรฎฺฐวาสีฯ ติ อิมมตฺถํ โส วานโร อาห, ตุยฺหํ ปน ภทฺทมตฺถุ, วิสฺสเชฺชหิ นนฺติฯ
</ol></p>


<p>มหาสโตฺต ตํ วานรํ วิสฺสชฺชาเปตฺวา ‘‘นิเวสเน ปน เต, มหาราช, โปสาวนิโย กินฺนโร อตฺถี’’ติ ปุจฺฉิตฺวา ‘‘อตฺถี’’ติ วุเตฺต ‘‘โส, มหาราช, อตฺตโน กินฺนริยา กตคุณํ อนุสฺสริตฺวา  กิเลสาตุโร สทฺทมกาสิฯ โส หิ ตาย สทฺธิํ เอกทิวสํ ตุงฺคปพฺพตสิขรํ อารุหิฯ เต ตตฺถ วณฺณคนฺธรสสมฺปนฺนานิ นานาปุปฺผานิ โอจินนฺตา ปิฬนฺธนฺตา สูริยํ อตฺถงฺคตํ น สลฺลเกฺขสุํ, อตฺถงฺคเต สูริเย โอตรนฺตานํ อนฺธกาโร อโหสิฯ ตตฺร นํ กินฺนรี ‘สามิ, อนฺธกาโร วตฺตติ, อปกฺขลโนฺต อปฺปมาเทน โอตราหี’ติ วตฺวา หเตฺถ คเหตฺวา โอตาเรสิ, โส ตาย ตํ วจนํ อนุสฺสริตฺวา สทฺทมกาสิ, ตโตปิ เต ภยํ นตฺถี’’ติ ตํ การณํ อตฺตโน ญาณพเลน ปริจฺฉินฺทิตฺวา ปากฎํ กโรโนฺต สตฺตมํ คาถมาห –</p>


<ol>
<li>
‘‘อนฺธการติมิสายํ, ตุเงฺค อุปริปพฺพเต;  
  
สา มํ สเณฺหน มุทุนา, มา ปาทํ ขลิ ยสฺมนี’’ติฯ  
</li>
  
<p>ตตฺถ   นฺติ อนฺธภาวการเก ตเมฯ ติ ติขิเณฯ ติ มเฎฺฐน มุทุเกน วจเนนฯ ติ ย-กาโร พฺยญฺชนสนฺธิวเสน คหิโตฯ อิทํ วุตฺตํ โหติ – สา มํ กินฺนรี สเณฺหน มุทเกน วจเนน ‘‘สามิ, อปฺปมโตฺต โหหิ, มา ปาทํ ขลิ อสฺมนิ, ยถา เต อุปกฺขลิตฺวา ปาโท ปาสาณสฺมิํ น ขลติ, ตถา โอตรา’’ติ วตฺวา หเตฺถน คเหตฺวา โอตาเรสีติฯ
</ol></p>


<p>อิติ มหาสโตฺต กินฺนเรน กตสทฺทการณํ กเถตฺวา ตํ วิสฺสชฺชาเปตฺวา ‘‘มหาราช, อฎฺฐโม อุทานสโทฺท อโหสิฯ นนฺทมูลกปพฺภารสฺมิํ กิร เอโก ปเจฺจกพุโทฺธ อตฺตโน อายุสงฺขารปริกฺขยํ ญตฺวา ‘มนุสฺสปถํ คนฺตฺวา พาราณสิรโญฺญ อุยฺยาเน ปรินิพฺพายิสฺสามิ, ตสฺส เม มนุสฺสา สรีรนิเกฺขปํ กาเรตฺวา สาธุกีฬํ กีฬิตฺวา ธาตุปูชํ กตฺวา สคฺคปถํ ปูเรสฺสนฺตี’ติ อิทฺธานุภาเวน อาคจฺฉโนฺต ตว ปาสาทสฺส มตฺถกํ ปตฺตกาเล ขนฺธภารํ โอตาเรตฺวา นิพฺพานปุรปเวสนทีปนํ อุทานํ อุทาเนสี’’ติ ปเจฺจกพุเทฺธน วุตฺตํ คาถมาห –</p>


<ol>
<li>
‘‘อสํสยํ  
ชาติขยนฺตทสฺสี, น คพฺภเสยฺยํ ปุนราวชิสฺสํ;  
  
อยมนฺติมา ปจฺฉิมา คพฺภเสยฺยา, ขีโณ เม สํสาโร ปุนพฺภวายา’’ติฯ  
</li>
  
<p>ตสฺสโตฺถ – ชาติยา ขยนฺตสงฺขาตสฺส นิพฺพานสฺส ทิฎฺฐตฺตา  อหํ  ปุน คพฺภเสยฺยํ น อาวชิสฺสํ, อยํ เม อนฺติมา ชาติ, ปจฺฉิมา คพฺภเสยฺยา, ขีโณ เม ปุนพฺภวาย ขนฺธปฎิปาฎิสงฺขาโต สํสาโรติฯ
</ol></p>


<p>‘‘อิทญฺจ ปน โส อุทานํ วตฺวา อิมํ อุยฺยานวนํ อาคมฺม เอกสฺส สุปุปฺผิตสฺส สาลสฺส มูเล ปรินิพฺพุโต, เอหิ, มหาราช, สรีรกิจฺจมสฺส กริสฺสามา’’ติ มหาสโตฺต ราชานํ คเหตฺวา ปเจฺจกพุทฺธสฺส ปรินิพฺพุตฎฺฐานํ คนฺตฺวา สรีรํ ทเสฺสสิฯ ราชา ตสฺส สรีรํ ทิสฺวา สทฺธิํ พลกาเยน คนฺธมาลาทีหิ ปูเชตฺวา โพธิสตฺตสฺส วจนํ นิสฺสาย ยญฺญํ หาเรตฺวา สพฺพสตฺตานํ ชีวิตทานํ ทตฺวา นคเร มาฆาตเภริํ จราเปตฺวา สตฺตาหํ สาธุกีฬํ กีฬิตฺวา สพฺพคนฺธจิตเก มหเนฺตน สกฺกาเรน ปเจฺจกพุทฺธสฺส  สรีรํ ฌาเปตฺวา ธาตุโย จตุมหาปเถ ถูปํ กาเรสิฯ โพธิสโตฺตปิ รโญฺญ ธมฺมํ เทเสตฺวา ‘‘อปฺปมโตฺต โหหี’’ติ โอวทิตฺวา หิมวนฺตเมว ปวิสิตฺวา พฺรหฺมวิหาเรสุ ปริกมฺมํ กตฺวา อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘มหาราช, ตสฺส สทฺทสฺส สุตการณา ตว โกจิ อนฺตราโย  นตฺถี’’ติ ยญฺญํ หราเปตฺวา ‘‘มหาชนสฺส ชีวิตํ เทหี’’ติ ชีวิตทานํ ทาเปตฺวา นคเร ธมฺมเภริํ จราเปตฺวา ธมฺมํ เทเสตฺวา ชาตกํ สโมธาเนสิ ‘‘ตทา ราชา อานโนฺท อโหสิ, มาณโว สาริปุโตฺต, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๔๑๙] ๓. สุลสาชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ อนาถปิณฺฑิกสฺส ทาสิํ อารพฺภ กเถสิฯ สา กิร เอกสฺมิํ อุสฺสวทิวเส ทาสิคเณน สทฺธิํ อุยฺยานํ คจฺฉนฺตี อตฺตโน สามินิํ ปุญฺญลกฺขณเทวิํ อาภรณํ ยาจิฯ สา ตสฺสา สตสหสฺสมูลํ อตฺตโน อาภรณํ อทาสิฯ สา ตํ ปิฬนฺธิตฺวา ทาสิคเณน สทฺธิํ อุยฺยานํ ปาวิสิฯ อเถโก โจโร ตสฺสา อาภรเณ โลภํ อุปฺปาเทตฺวา ‘‘อิมํ มาเรตฺวา อาภรณํ หริสฺสามี’’ติ ตาย สทฺธิํ สลฺลปโนฺต อุยฺยานํ คนฺตฺวา ตสฺสา มจฺฉมํสสุราทีนิ อทาสิฯ สา ‘‘กิเลสวเสน เทติ มเญฺญ’’ติ คเหตฺวา อุยฺยานกีฬํ กีฬิตฺวา วีมํสนตฺถาย สายนฺหสมเย นิปเนฺน ทาสิคเณ อุฎฺฐาย ตสฺส สนฺติกํ อคมาสิฯ โส ‘‘ภเทฺท, อิมํ ฐานํ อปฺปฎิจฺฉนฺนํ, โถกํ ปุรโต คจฺฉามา’’ติ อาหฯ ตํ สุตฺวา อิตรา ‘‘อิมสฺมิํ ฐาเน สกฺกา รหสฺสกมฺมํ กาตุํ, อยํ ปน นิสฺสํสยํ มํ มาเรตฺวา ปิฬนฺธนภณฺฑํ หริตุกาโม ภวิสฺสติ, โหตุ, สิกฺขาเปสฺสามิ น’’นฺติ จิเนฺตตฺวา ‘‘สามิ, สุรามเทน เม สุกฺขํ สรีรํ, ปานียํ ตาว มํ ปาเยหี’’ติ เอกํ กูปํ เนตฺวา ‘‘อิโต เม ปานียํ โอสิญฺจา’’ติ รชฺชุญฺจ ฆฎญฺจ  ทเสฺสสิฯ โจโร รชฺชุํ กูเป โอตาเรสิ, อถ นํ โอนมิตฺวา อุทกํ โอสิญฺจนฺตํ มหพฺพลทาสี อุโภหิ หเตฺถหิ อาณิสทํ ปหริตฺวา กูเป ขิปิตฺวา ‘‘น ตฺวํ เอตฺตเกน มริสฺสสี’’ติ เอกํ มหนฺตํ อิฎฺฐกํ มตฺถเก อาสุมฺภิฯ โส ตเตฺถว ชีวิตกฺขยํ ปโตฺตฯ สาปิ นครํ ปวิสิตฺวา สามินิยา อาภรณํ ททมานา ‘‘มนมฺหิ อชฺช อิมํ อาภรณํ นิสฺสาย มตา’’ติ สพฺพํ ตํ ปวตฺติํ อาโรเจสิ, สาปิ อนาถปิณฺฑิกสฺส อาโรเจสิ, อนาถปิณฺฑิโก ตถาคตสฺส อาโรเจสิฯ สตฺถา ‘‘น โข, คหปติ, อิทาเนว สา ทาสี ฐานุปฺปตฺติกาย ปญฺญาย สมนฺนาคตา, ปุเพฺพปิ สมนฺนาคตาว, น จ อิทาเนว ตาย โส มาริโต, ปุเพฺพปิ นํ มาเรสิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต สุลสา นาม นครโสภินี ปญฺจสตวณฺณทาสิปริวารา อโหสิ, สหเสฺสน รตฺติํ คจฺฉติฯ ตสฺมิํเยว นคเร สตฺตุโก นาม   โจโร อโหสิ นาคพโล, รตฺติภาเค อิสฺสรฆรานิ ปวิสิตฺวา ยถารุจิํ วิลุมฺปติฯ นาครา สนฺนิปติตฺวา รโญฺญ อุปโกฺกสิํสุฯ ราชา นครคุตฺติกํ อาณาเปตฺวา ตตฺถ ตตฺถ คุมฺพํ ฐปาเปตฺวา โจรํ คณฺหาเปตฺวา ‘‘สีสมสฺส ฉินฺทถา’’ติ อาหฯ ตํ ปจฺฉาพาหํ พนฺธิตฺวา จตุเกฺก จตุเกฺก กสาหิ ตาเฬตฺวา อาฆาตนํ เนนฺติฯ ‘‘โจโร กิร คหิโต’’ติ สกลนครํ สงฺขุภิฯ ตทา สุลสา วาตปาเน ฐตฺวา อนฺตรวีถิํ โอโลเกนฺตี ตํ ทิสฺวา ปฎิพทฺธจิตฺตา หุตฺวา ‘‘สเจ อิมํ โจโรติ คหิตปุริสํ โมเจตุํ สกฺขิสฺสามิ, อิทํ กิลิฎฺฐกมฺมํ อกตฺวา อิมินาว สทฺธิํ สมคฺควาสํ กเปฺปสฺสามี’’ติ จิเนฺตตฺวา เหฎฺฐา  (ชา. ๑.๔.๖๙ อาทโย) วุตฺตนเยเนว นครคุตฺติกสฺส สหสฺสํ เปเสตฺวา ตํ โมเจตฺวา เตน สทฺธิํ สโมฺมทมานา สมคฺควาสํ วสิฯ โจโร ติณฺณํ จตุนฺนํ มาสานํ อจฺจเยน จิเนฺตสิ ‘‘อหํ อิมสฺมิํเยว ฐาเน วสิตุํ น สกฺขิสฺสามิ, ตุจฺฉหเตฺถน ปลายิตุมฺปิ น สกฺกา, สุลสาย ปิฬนฺธนภณฺฑํ สตสหสฺสํ อคฺฆติ, สุลสํ มาเรตฺวา อิทํ คณฺหิสฺสามี’’ติฯ อถ นํ เอกทิวสํ อาห – ‘‘ภเทฺท, อหํ ตทา ราชปุริเสหิ นียมาโน อสุกปพฺพตมตฺถเก รุกฺขเทวตาย พลิกมฺมํ ปฎิสฺสุณิํ, สา มํ พลิกมฺมํ อลภมานา  ภายาเปติ, พลิกมฺมมสฺสา กโรมา’’ติฯ ‘‘สาธุ, สามิ, สเชฺชตฺวา เปเสหี’’ติฯ ‘‘ภเทฺท, เปเสตุํ น วฎฺฎติ, มยํ อุโภปิ สพฺพาภรณปฎิมณฺฑิตา มหเนฺตน ปริวาเรน คนฺตฺวา ทสฺสามา’’ติฯ ‘‘สาธุ, สามิ, ตถา กโรมา’’ติฯ</p>


<p>อถ นํ ตถา กาเรตฺวา ปพฺพตปาทํ คตกาเล อาห – ‘‘ภเทฺท, มหาชนํ ทิสฺวา เทวตา พลิกมฺมํ น สมฺปฎิจฺฉิสฺสติ, มยํ อุโภว อภิรุหิตฺวา เทมา’’ติฯ โส ตาย ‘‘สาธู’’ติ สมฺปฎิจฺฉิโต ตํ พลิปาติํ อุกฺขิปาเปตฺวา สยํ สนฺนทฺธปญฺจาวุโธ หุตฺวา ปพฺพตมตฺถกํ อภิรุหิตฺวา เอกํ สตโปริสปปาตํ  นิสฺสาย ชาตรุกฺขมูเล พลิภาชนํ ฐปาเปตฺวา ‘‘ภเทฺท, นาหํ พลิกมฺมตฺถาย อาคโต, ตํ ปน มาเรตฺวา ปิฬนฺธนํ เต คเหตฺวา คมิสฺสามีติ อาคโตมฺหิ, ตว ปิฬนฺธนํ โอมุญฺจิตฺวา อุตฺตรสาฎเกน ภณฺฑิกํ กโรหี’’ติ อาหฯ ‘‘สามิ, มํ กสฺมา มาเรสี’’ติ? ‘‘ธนการณา’’ติฯ ‘‘สามิ, มยา กตคุณํ อนุสฺสร, อหํ ตํ พนฺธิตฺวา นียมานํ เสฎฺฐิปุเตฺตน ปริวเตฺตตฺวา พหุํ ธนํ ทตฺวา ชีวิตํ ลภาเปสิํ, เทวสิกํ สหสฺสํ ลภมานาปิ อญฺญํ ปุริสํ น โอโลเกมิ, เอวญฺหิ ตว อุปการิกํ มา มํ มาเรหิ, พหุญฺจ เต ธนํ ทสฺสามิ, ตว ทาสี จ ภวิสฺสามี’’ติ ยาจนฺตี ปฐมํ คาถมาห –</p>


<ol>
<li>
‘‘อิทํ สุวณฺณกายูรํ, มุตฺตา เวฬุริยา พหู;  
  
สพฺพํ หรสฺสุ ภทฺทเนฺต, มญฺจ ทาสีติ สาวยา’’ติฯ  
</li>
  
<p>ตตฺถ  นฺติ คีวายํ ปิฬนฺธนปสาธนํ กายูรํฯ ติ มหาชนมเชฺฌ สาเวตฺวา ทาสิํ กตฺวา คณฺหาติฯ
</ol></p>


<p>ตโต สตฺตุเกน –</p>


<ol>
<li>
‘‘โอโรปยสฺสุ กลฺยาณิ, มา พาฬฺหํ ปริเทวสิ;  
  
น จาหํ อภิชานามิ, อหนฺตฺวา ธนมาภต’’นฺติฯ –  
</li>
  
<p>อตฺตโน อชฺฌาสยานุรูปํ ทุติยคาถาย วุตฺตาย สุลสา ฐานุปฺปตฺติการณํ ปฎิลภิตฺวา ‘‘อยํ โจโร มยฺหํ ชีวิตํ น ทสฺสติ, อุปาเยน นํ ปฐมตรํ ปปาเต ปาเตตฺวา ชีวิตกฺขยํ ปาเปสฺสามี’’ติ จิเนฺตตฺวา คาถาทฺวยมาห –
</ol></p>


<ol>
<li>
‘‘ยโต  
สรามิ อตฺตานํ, ยโต ปตฺตาสฺมิ วิญฺญุตํ;  
  
น จาหํ อภิชานามิ, อญฺญํ ปิยตรํ ตยาฯ  
</li>
  
<li>
‘‘เอหิ ตํ อุปคูหิสฺสํ, กริสฺสญฺจ ปทกฺขิณํ;  
  
น หิ ทานิ ปุน อตฺถิ, มม ตุยฺหญฺจ สงฺคโม’’ติฯ  
</li>
  
<p>สตฺตุโก ตสฺสาธิปฺปายํ อชานโนฺต ‘‘สาธุ, ภเทฺท, เอหิ อุปคูหสฺสุ ม’’นฺติ อาหฯ สุลสา ตํ ติกฺขตฺตุํ ปทกฺขิณํ กตฺวา อุปคูหิตฺวา ‘‘อิทานิ ตํ, สามิ, จตูสุ ปเสฺสสุ วนฺทิสฺสามี’’ติ  วตฺวา ปาทปิฎฺฐิยํ สีสํ ฐเปตฺวา พาหุปเสฺส วนฺทิตฺวา ปจฺฉิมปสฺสํ คนฺตฺวา วนฺทมานา วิย หุตฺวา นาคพลา คณิกา โจรํ ทฺวีสุ ปจฺฉาปาเทสุ คเหตฺวา เหฎฺฐา สีสํ กตฺวา สตโปริเส นรเก ขิปิฯ โส ตเตฺถว จุณฺณวิจุณฺณํ ปตฺวา มริฯ ตํ กิริยํ ทิสฺวา ปพฺพตมตฺถเก นิพฺพตฺตเทวตา อิมา คาถา อภาสิ –
</ol></p>


<ol>
<li>
‘‘น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ตตฺถ ตตฺถ วิจกฺขณาฯ  
</li>
  
<li>
‘‘น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ลหุํ อตฺถํ วิจินฺติกาฯ  
</li>
  
<li>
‘‘ลหุญฺจ  
วต ขิปฺปญฺจ, นิกเฎฺฐ สมเจตยิ;  
  
มิคํ ปุณฺณายเตเนว, สุลสา สตฺตุกํ วธิฯ  
</li>
  
<li>
‘‘โยธ อุปฺปติตํ อตฺถํ, น ขิปฺปมนุพุชฺฌติ;  
  
โส หญฺญติ มนฺทมติ, โจโรว คิริคพฺภเรฯ  
</li>
  
<li>
‘‘โย จ อุปฺปติตํ อตฺถํ, ขิปฺปเมว นิโพธติ;  
  
มุจฺจเต สตฺตุสมฺพาธา, สุลสา สตฺตุกามิวา’’ติฯ  
</li>
  
<p>ตตฺถ ติ อิตฺถีปิ ปณฺฑิตา ตตฺถ ตตฺถ วิจกฺขณา โหติ, อถ วา อิตฺถี ปณฺฑิตา เจว ตตฺถ ตตฺถ วิจกฺขณา จ โหติฯ ติ ลหุํ ขิปฺปํ อตฺถํ วิจินฺติกาฯ ติ อทนฺธญฺจ วตฯ ติ อจิเรเนวฯ ติ สนฺติเก ฐิตาว ตสฺส มรณูปายํ จิเนฺตสิฯ ติ ปูริตธนุสฺมิํฯ อิทํ  วุตฺตํ โหติ – ยถา เฉโก มิคลุทฺทโก สกณฺฑปุณฺณธนุสฺมิํ ขิปฺปํ มิคํ วธติ, เอวํ สุลสา สตฺตุกํ วธีติฯ ติ โย อิมสฺมิํ สตฺตโลเกฯ ติ ชานาติฯ ติ สตฺตุกา อิว, ยถา สุลสา มุตฺตา, เอวํ มุจฺจตีติ อโตฺถฯ
</ol></p>


<p>อิติ สุลสา โจรํ วธิตฺวา ปพฺพตา โอรุยฺห อตฺตโน ปริชนสฺส สนฺติกํ คนฺตฺวา ‘‘อยฺยปุโตฺต กห’’นฺติ ปุฎฺฐา ‘‘มา ตํ ปุจฺฉถา’’ติ วตฺวา รถํ อภิรุหิตฺวา นครเมว ปาวิสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ ‘‘ตทา เต อุโภปิ อิเมเยว อเหสุํ, เทวตา ปน อหเมว อโหสิ’’นฺติฯ</p>

</p>


<ol>
<li>
<p> [๔๒๐] ๔. สุมงฺคลชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ราโชวาทสุตฺตํ อารพฺภ กเถสิฯ ตทา ปน สตฺถา รญฺญา ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพโตฺต วยปฺปโตฺต ปิตุ อจฺจเยน รชฺชํ กาเรสิ, มหาทานํ ปวเตฺตสิฯ ตสฺส สุมงฺคโล นาม อุยฺยานปาโล อโหสิฯ อเถโก ปเจฺจกพุโทฺธ นนฺทมูลกปพฺภารา นิกฺขมิตฺวา จาริกํ จรมาโน พาราณสิํ ปตฺวา อุยฺยาเน วสิตฺวา ปุนทิวเส นครํ ปิณฺฑาย ปาวิสิฯ ตเมนํ ราชา ทิสฺวา ปสนฺนจิโตฺต วนฺทิตฺวา ปาสาทํ อาโรเปตฺวา ราชาสเน นิสีทาเปตฺวา นานคฺครเสหิ ขาทนียโภชนีเยหิ ปริวิสิตฺวา อนุโมทนํ สุตฺวา ปสโนฺน อตฺตโน อุยฺยาเน วสนตฺถาย ปฎิญฺญํ คาหาเปตฺวา อุยฺยานํ ปเวเสตฺวา สยมฺปิ ภุตฺตปาตราโส ตตฺถ คนฺตฺวา รตฺติฎฺฐานทิวาฎฺฐานาทีนิ สํวิทหิตฺวา สุมงฺคลํ นาม อุยฺยานปาลํ เวยฺยาวจฺจกรํ กตฺวา นครํ ปาวิสิฯ ปเจฺจกพุโทฺธ ตโต ปฎฺฐาย นิพทฺธํ ราชเคเห ภุญฺชโนฺต ตตฺถ จิรํ วสิ, สุมงฺคโลปิ นํ สกฺกจฺจํ อุปฎฺฐหิฯ</p>


<p>อเถกทิวสํ  ปเจฺจกพุโทฺธ สุมงฺคลํ อามเนฺตตฺวา ‘‘อหํ กติปาหํ อสุกคามํ นิสฺสาย วสิตฺวา อาคจฺฉิสฺสามิ, รโญฺญ อาโรเจหี’’ติ วตฺวา ปกฺกามิฯ สุมงฺคโลปิ รโญฺญ อาโรเจสิฯ ปเจฺจกพุโทฺธ กติปาหํ ตตฺถ วสิตฺวา สายํ สูริเย อตฺถงฺคเต ตํ อุยฺยานํ  ปจฺจาคมิฯ สุมงฺคโล ตสฺส อาคตภาวํ อชานโนฺต อตฺตโน เคหํ อคมาสิฯ ปเจฺจกพุโทฺธปิ ปตฺตจีวรํ ปฎิสาเมตฺวา โถกํ จงฺกมิตฺวา ปาสาณผลเก นิสีทิฯ ตํ ทิวสํ ปน อุยฺยานปาลสฺส ฆรํ ปาหุนกา อาคมิํสุฯ โส เตสํ สูปพฺยญฺชนตฺถาย ‘‘อุยฺยาเน อภยลทฺธํ มิคํ มาเรสฺสามี’’ติ ธนุํ อาทาย อุยฺยานํ คนฺตฺวา มิคํ อุปธาเรโนฺต ปเจฺจกพุทฺธํ ทิสฺวา ‘‘มหามิโค ภวิสฺสตี’’ติ สญฺญาย สรํ สนฺนยฺหิตฺวา วิชฺฌิฯ ปเจฺจกพุโทฺธ สีสํ วิวริตฺวา ‘‘สุมงฺคลา’’ติ อาหฯ โส สํเวคปฺปโตฺต วนฺทิตฺวา ‘‘ภเนฺต, อหํ ตุมฺหากํ อาคตภาวํ อชานโนฺต ‘มิโค’ติ สญฺญาย วิชฺฌิํ, ขมถ เม’’ติ วตฺวา ‘‘โหตุ ทานิ กิํ กริสฺสสิ, เอหิ สรํ ลุญฺจิตฺวา คณฺหาหี’’ติ วุเตฺต วนฺทิตฺวา สรํ ลุญฺจิ, มหตี เวทนา อุปฺปชฺชิฯ ปเจฺจกพุโทฺธ ตเตฺถว ปรินิพฺพายิฯ อุยฺยานปาโล ‘‘สเจ ราชา ชานิสฺสติ, นาเสสฺสตี’’ติ ปุตฺตทารํ คเหตฺวา ตโตว ปลายิฯ ตาวเทว ‘‘ปเจฺจกพุโทฺธ ปรินิพฺพุโต’’ติ เทวตานุภาเวน สกลนครํ เอกโกลาหลํ ชาตํฯ</p>


<p>ปุนทิวเส มนุสฺสา อุยฺยานํ คนฺตฺวา ปเจฺจกพุทฺธํ ทิสฺวา ‘‘อุยฺยานปาโล ปเจฺจกพุทฺธํ มาเรตฺวา ปลาโต’’ติ รโญฺญ กถยิํสุฯ ราชา มหเนฺตน ปริวาเรน อุยฺยานํ คนฺตฺวา สตฺตาหํ สรีรปูชํ กตฺวา มหเนฺตน สกฺกาเรน ฌาเปตฺวา ธาตุโย อาทาย เจติยํ กตฺวา ตํ ปูเชโนฺต ธเมฺมน รชฺชํ กาเรสิฯ สุมงฺคโลปิ เอกสํวจฺฉรํ วีตินาเมตฺวา ‘‘รโญฺญ จิตฺตํ ชานิสฺสามี’’ติ อาคนฺตฺวา  เอกํ อมจฺจํ ปสฺสิตฺวา ‘‘มยิ รโญฺญ จิตฺตํ ชานาหี’’ติ อาหฯ อมโจฺจปิ รโญฺญ สนฺติกํ คนฺตฺวา ตสฺส คุณํ กเถสิฯ ราชา อสุณโนฺต วิย อโหสิฯ ปุน กิญฺจิ อวตฺวา รโญฺญ อนตฺตมนภาวํ สุมงฺคลสฺส กเถสิฯ โส ทุติยสํวจฺฉเรปิ อาคนฺตฺวา ตเถว ราชา ตุณฺหี อโหสิฯ ตติยสํวจฺฉเร อาคนฺตฺวา ปุตฺตทารํ คเหตฺวาว อาคมิฯ อมโจฺจ รโญฺญ จิตฺตมุทุภาวํ ญตฺวา ตํ ราชทฺวาเร  ฐเปตฺวา ตสฺสาคตภาวํ รโญฺญ กเถสิฯ ราชา ตํ ปโกฺกสาเปตฺวา ปฎิสนฺถารํ  กตฺวา ‘‘สุมงฺคล, กสฺมา ตยา มม ปุญฺญเกฺขตฺตํ ปเจฺจกพุโทฺธ มาริโต’’ติ ปุจฺฉิฯ โส ‘‘นาหํ, เทว, ‘ปเจฺจกพุทฺธํ มาเรมี’ติ มาเรสิํ, อปิจ โข อิมินา นาม การเณน อิทํ นาม อกาสิ’’นฺติ ตํ ปวตฺติํ อาจิกฺขิฯ อถ นํ ราชา ‘‘เตน หิ มา ภายี’’ติ สมสฺสาเสตฺวา ปุน อุยฺยานปาลเมว อกาสิฯ</p>


<p>อถ นํ โส อมโจฺจ ปุจฺฉิ ‘‘เทว, กสฺมา ตุเมฺห เทฺว วาเร สุมงฺคลสฺส คุณํ สุตฺวาปิ กิญฺจิ น กถยิตฺถ, กสฺมา ปน ตติยวาเร สุตฺวา ตํ ปโกฺกสิตฺวา อนุกมฺปิตฺถา’’ติ? ราชา ‘‘ตาต, รญฺญา นาม กุเทฺธน สหสา กิญฺจิ กาตุํ น วฎฺฎติ, เตนาหํ ปุเพฺพ ตุณฺหี หุตฺวา ตติยวาเร สุมงฺคเล มม จิตฺตสฺส มุทุภาวํ ญตฺวา ตํ ปโกฺกสาเปสิ’’นฺติ ราชวตฺตํ กเถโนฺต อิมา คาถา อาห –</p>


<ol>
<li>
‘‘ภุสมฺหิ กุโทฺธติ อเวกฺขิยาน, น ตาว ทณฺฑํ ปณเยยฺย อิสฺสโร;  
  
อฎฺฐานโส อปฺปติรูปมตฺตโน, ปรสฺส ทุกฺขานิ ภุสํ อุทีรเยฯ  
</li>
  
<li>
‘‘ยโต จ ชาเนยฺย ปสาทมตฺตโน, อตฺถํ นิยุเญฺชยฺย ปรสฺส ทุกฺกฎํ;  
  
ตทายมโตฺถติ สยํ อเวกฺขิย, อถสฺส ทณฺฑํ สทิสํ นิเวสเยฯ  
</li>
  
<li>
‘‘น จาปิ ฌาเปติ ปรํ น อตฺตนํ, อมุจฺฉิโต โย นยเต นยานยํ;  
  
โย ทณฺฑธาโร ภวตีธ อิสฺสโร, ส วณฺณคุโตฺต สิริยา น ธํสติฯ  
</li>
  
<li>
‘‘เย ขตฺติยา เส อนิสมฺมการิโน, ปเณนฺติ ทณฺฑํ สหสา ปมุจฺฉิตา;  
  
อวณฺณสํยุตา ชหนฺติ ชีวิตํ, อิโต วิมุตฺตาปิ จ ยนฺติ ทุคฺคติํฯ  
</li>
  
<li>
‘‘ธเมฺม  
  
จ เย อริยปฺปเวทิเต รตา, อนุตฺตรา เต วจสา มนสา กมฺมุนา จ;  
  
เต สนฺติโสรจฺจสมาธิสณฺฐิตา, วชนฺติ โลกํ ทุภยํ ตถาวิธาฯ  
</li>
  
<li>
‘‘ราชาหมสฺมิ  
นรปมทานมิสฺสโร, สเจปิ กุชฺฌามิ ฐเปมิ อตฺตนํ;  
  
นิเสธยโนฺต ชนตํ ตถาวิธํ, ปเณมิ ทณฺฑํ อนุกมฺป โยนิโส’’ติฯ  
</li>
  
<p>ตตฺถ ติ อเวกฺขิตฺวา ชานิตฺวาฯ อิทํ วุตฺตํ โหติ – ตาต, ปถวิสฺสโร ราชา นาม ‘‘อหํ ภุสํ กุโทฺธ พลวโกธาภิภูโต’’ติ ญตฺวา อฎฺฐวตฺถุกาทิเภทํ ทณฺฑํ ปรสฺส น ปณเยยฺย น วเตฺตยฺยฯ กิํการณา? กุโทฺธ หิ อฎฺฐวตฺถุกํ โสฬสวตฺถุกํ กตฺวา อฎฺฐาเนน อการเณน อตฺตโน ราชภาวสฺส อนนุรูปํ ‘‘อิมํ เอตฺตกํ นาม อาหรถ, อิทญฺจ ตสฺส กโรถา’’ติ ปรสฺส ภุสํ ทุกฺขานิ พลวทุกฺขานิ อุทีรเยฯ
</ol></p>


<p>ติ ยทาฯ อิทํ วุตฺตํ โหติ – ยทา ปน ราชา ปรสฺมิํ อุปฺปนฺนํ อตฺตโน ปสาทํ ชาเนยฺย, อถ ปรสฺส ทุกฺกฎํ อตฺถํ นิยุเญฺชยฺย อุปปริเกฺขยฺย, ตทา เอวํ นิยุญฺชโนฺต ‘‘อยํ นาเมตฺถ อโตฺถ, อยํ เอตสฺส โทโส’’ติ สยํ อตฺตปจฺจกฺขํ กตฺวา อถสฺส อปราธการกสฺส อฎฺฐวตฺถุกเหตุ อเฎฺฐว, โสฬสวตฺถุกเหตุ โสฬเสว กหาปเณ คณฺหมาโน ทณฺฑํ สทิสํ กตโทสานุรูปํ นิเวสเย ฐเปยฺย ปวเตฺตยฺยาติฯ</p>


<p>ติ ฉนฺทาทีหิ อคติกิเลเสหิ อมุจฺฉิโต อนภิภูโต หุตฺวา โย นยานยํ นยเต อุปปริกฺขติ, โส เนว ปรํ ฌาเปติ, น อตฺตานํฯ ฉนฺทาทิวเสน หิ อเหตุกํ ทณฺฑํ ปวเตฺตโนฺต ปรมฺปิ เตน ทเณฺฑน ฌาเปติ ทหติ ปีเฬติ, อตฺตานมฺปิ ตโตนิทาเนน ปาเปนฯ อยํ ปน น ปรํ ฌาเปติ, น อตฺตานํฯ ติ โย อิธ ปถวิสฺสโร ราชา อิธ สตฺตโลเก โทสานุจฺฉวิกํ ทณฺฑํ ปวเตฺตโนฺต ทณฺฑธาโร โหติฯ ติ คุณวเณฺณน เจว ยสวเณฺณน จ คุโตฺต รกฺขิโต สิริยา น ธํสติ น ปริหายติ ฯ ติ อธมฺมิกา โลลราชาโน อวเณฺณน ยุตฺตา หุตฺวา ชีวิตํ ชหนฺติฯ</p>


<p>ติ เย ราชาโน อาจารอริเยหิ ธมฺมิกราชูหิ ปเวทิเต ทสวิเธ ราชธเมฺม รตาฯ ติ เต วจสา มนสา กมฺมุนา จ ตีหิปิ เอเตหิ อนุตฺตรา  เชฎฺฐกาฯ ติ เต อคติปหาเนน กิเลสสนฺติยญฺจ สุสีลฺยสงฺขาเต โสรเจฺจ จ เอกคฺคตาสมาธิมฺหิ จ สณฺฐิตา ปติฎฺฐิตา ธมฺมิกราชาโนฯ นฺติ ธเมฺมน รชฺชํ กาเรตฺวา มนุสฺสโลกโต เทวโลกํ, เทวโลกโต มนุสฺสโลกนฺติ อุภยโลกเมว วชนฺติ, นิรยาทีสุ น นิพฺพตฺตนฺติฯ นฺติ นรานญฺจ นารีนญฺจฯ นฺติ กุโทฺธปิ โกธวเสน อคนฺตฺวา อตฺตานํ โปราณกราชูหิ ฐปิตนยสฺมิํเยว ธเมฺม ฐเปมิ, วินิจฺฉยธมฺมํ น ภินฺทามีติฯ</p>


<p>เอวํ  ฉหิ คาถาหิ รญฺญา อตฺตโน คุเณ กถิเต สพฺพาปิ ราชปริสา ตุฎฺฐา ‘‘อยํ สีลาจารคุณสมฺปตฺติ ตุมฺหากเญฺญว อนุรูปา’’ติ รโญฺญ คุเณ กเถสุํฯ สุมงฺคโล ปน ปริสาย กถิตาวสาเน อุฎฺฐาย ราชานํ วนฺทิตฺวา อญฺชลิํ ปคฺคยฺห รโญฺญ ถุติํ กโรโนฺต ติโสฺส คาถา อภาสิ –</p>


<ol>
<li>
‘‘สิรี จ ลกฺขี จ ตเวว ขตฺติย, ชนาธิป มา วิชหิ กุทาจนํ;  
  
อโกฺกธโน นิจฺจปสนฺนจิโตฺต, อนีโฆ ตุวํ วสฺสสตานิ ปาลยฯ  
</li>
  
<li>
‘‘คุเณหิ เอเตหิ อุเปต ขตฺติย, ฐิตมริยวตฺตี สุวโจ อโกธโน;  
  
สุขี อนุปฺปีฬ ปสาส เมทินิํ, อิโต วิมุโตฺตปิ จ ยาหิ สุคฺคติํฯ  
</li>
  
<li>
‘‘เอวํ สุนีเตน สุภาสิเตน, ธเมฺมน ญาเยน อุปายโส นยํ;  
  
นิพฺพาปเย สงฺขุภิตํ มหาชนํ, มหาว เมโฆ สลิเลน เมทินิ’’นฺติฯ  
</li>
  
<p>ตตฺถ  ติ ปริวารสมฺปตฺติ จ ปญฺญา จฯ ติ นิทฺทุโกฺข หุตฺวาฯ ติ อุเปโต ขตฺติย, อยเมว วา ปาโฐฯ ติ ฐิตอริยวตฺติ, อริยวตฺติ นาม ทสราชธมฺมสงฺขาตํ โปราณราชวตฺตํ, ตตฺถ ปติฎฺฐิตตฺตา ฐิตราชธโมฺม หุตฺวาติ อโตฺถฯ นฺติ อนุปฺปีฬํ ปสาส เมทินิญฺจ, อยเมว  วา ปาโฐฯ ติ สุนเยน สุฎฺฐุ การเณนฯ ติ ทสกุสลกมฺมปถธเมฺมนฯ ติ ปุริมปทเสฺสว เววจนํฯ ติ อุปายโกสเลฺลนฯ นฺติ นยโนฺต รชฺชํ อนุสาสโนฺต ธมฺมิกราชาฯ ติ อิมาย ปฎิปตฺติยา กายิกเจตสิกทุกฺขํ ทรถํ อปเนโนฺต กายิกเจตสิกทุกฺขสงฺขุภิตมฺปิ มหาชนํ มหาเมโฆ สลิเลน เมทินิํ วิย นิพฺพาเปยฺย, ตฺวมฺปิ ตเถว นิพฺพาเปหีติ ทเสฺสโนฺต เอวมาหฯ
</ol></p>


<p>สตฺถา โกสลรโญฺญ โอวาทวเสน อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปเจฺจกพุโทฺธ ปรินิพฺพุโต, สุมงฺคโล อานโนฺท อโหสิ, ราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๒๑] ๕. คงฺคมาลชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต อุโปสถกมฺมํ อารพฺภ กเถสิฯ เอกทิวสญฺหิ สตฺถา อุโปสถิเก อุปาสเก อามเนฺตตฺวา ‘‘อุปาสกา สาธุรูปํ โว กตํ อุโปสถํ อุปวสเนฺตหิ, ทานํ ทาตพฺพํ, สีลํ รกฺขิตพฺพํ, โกโธ น กาตโพฺพ, เมตฺตา ภาเวตพฺพา, อุโปสถวาโส วสิตโพฺพ, โปราณกปณฺฑิตา หิ เอกํ อุปฑฺฒุโปสถกมฺมํ นิสฺสาย มหายสํ ลภิํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ตสฺมิํ นคเร สุจิปริวาโร นาม เสฎฺฐิ อโหสิ อสีติโกฎิธนวิภโว ทานาทิปุญฺญาภิรโตฯ ตสฺส ปุตฺตทาราปิ ปริชโนปิ อนฺตมโส ตสฺมิํ ฆเร วจฺฉปาลกาปิ  สเพฺพ มาสสฺส ฉ ทิวเส อุโปสถํ อุปวสนฺติฯ ตทา โพธิสโตฺต เอกสฺมิํ ทลิทฺทกุเล นิพฺพตฺติตฺวา ภติํ กตฺวา กิเจฺฉน ชีวติฯ โส ‘‘ภติํ กริสฺสามี’’ติ ตสฺส เคหํ คนฺตฺวา วนฺทิตฺวา เอกมนฺตํ ฐิโต ‘‘กิํ อาคโตสี’’ติ วุเตฺต ‘‘ตุมฺหากํ เคเห ภติยา กมฺมกรณตฺถ’’นฺติ อาหฯ เสฎฺฐิ อเญฺญสํ ภติกานํ อาคตทิวเสเยว ‘‘อิมสฺมิํ เคเห กมฺมํ กโรนฺตา สีลํ รกฺขนฺติ, สีลํ รกฺขิตุํ สโกฺกนฺตา กมฺมํ กโรถา’’ติ วทติ, โพธิสตฺตสฺส ปน สีลรกฺขณอาจิกฺขเณ สญฺญํ อกตฺวา ‘‘สาธุ , ตาต, อตฺตโน ภติํ ชานิตฺวา กมฺมํ กโรหี’’ติ อาหฯ โส ตโต ปฎฺฐาย สุวโจ หุตฺวา อุรํ ทตฺวา อตฺตโน กิลมถํ อคเณตฺวา ตสฺส สพฺพกิจฺจานิ กโรติ, ปาโตว กมฺมนฺตํ คนฺตฺวา สายํ อาคจฺฉติฯ</p>


<p>อเถกทิวสํ นคเร ฉณํ โฆเสสุํฯ มหาเสฎฺฐิ ทาสิํ อามเนฺตตฺวา ‘‘อชฺชุโปสถทิวโส, เคเห กมฺมกรานํ ปาโตว ภตฺตํ ปจิตฺวา เทหิ, กาลเสฺสว ภุญฺชิตฺวา อุโปสถิกา ภวิสฺสนฺตี’’ติ อาหฯ โพธิสโตฺต กาลเสฺสว อุฎฺฐาย กมฺมนฺตํ อคมาสิ, ‘‘อชฺชุโปสถิโก ภเวยฺยาสี’’ติ ตสฺส โกจิ นาโรเจสิฯ เสสกมฺมกรา ปาโตว ภุญฺชิตฺวา อุโปสถิกาว อเหสุํฯ เสฎฺฐิปิ สปุตฺตทาโร สปริชโน อุโปสถํ อธิฎฺฐหิ, สเพฺพปิ อุโปสถิกา อตฺตโน อตฺตโน วสนฎฺฐานํ คนฺตฺวา สีลํ อาวเชฺชนฺตา นิสีทิํสุฯ โพธิสโตฺต สกลทิวสํ กมฺมํ กตฺวา สูริยตฺถงฺคมนเวลาย อาคโตฯ อถสฺส ภตฺตการิกา หตฺถโธวนํ ทตฺวา ปาติยํ ภตฺตํ วเฑฺฒตฺวา อุปนาเมสิฯ โพธิสโตฺต ‘‘อเญฺญสุ ทิวเสสุ อิมาย เวลาย มหาสโทฺท โหติ, อชฺช กหํ คตา’’ติ ปุจฺฉิฯ ‘‘สเพฺพ อุโปสถํ สมาทิยิตฺวา อตฺตโน อตฺตโน วสนฎฺฐานานิ คตา’’ติฯ ตํ สุตฺวา โพธิสโตฺต จิเนฺตสิ ‘‘เอตฺตกานํ สีลวนฺตานํ อนฺตเร อหํ เอโก ทุสฺสีโล หุตฺวา น วสิสฺสามิ, อิทานิ อุโปสถเงฺคสุ อธิฎฺฐิเตสุ โหติ นุ โข อุโปสถกมฺมํ, โน’’ติฯ โส คนฺตฺวา เสฎฺฐิํ  ปุจฺฉิฯ อถ นํ เสฎฺฐิ ‘‘ตาต ปาโตว อนธิฎฺฐิตตฺตา สกลํ อุโปสถกมฺมํ น โหติ, อุปฑฺฒุโปสถกมฺมํ ปน โหตี’’ติ อาหฯ</p>


<p>โส ‘‘เอตฺตกมฺปิ โหตู’’ติ เสฎฺฐิสฺส สนฺติเก สมาทินฺนสีโล หุตฺวา อุโปสถกมฺมํ อธิฎฺฐาย อตฺตโน วสโนกาสํ ปวิสิตฺวา สีลํ  อาวเชฺชโนฺต นิปชฺชิฯ อถสฺส สกลทิวสํ นิราหารตาย ปจฺฉิมยามสมนนฺตเร สตฺถกวาตา สมุฎฺฐหิํสุฯ เสฎฺฐินา นานาวิธานิ เภสชฺชานิ อาหริตฺวา ‘‘ภุญฺชา’’ติ วุจฺจมาโนปิ ‘‘อุโปสถํ น ภินฺทิสฺสามิ, ชีวิตปริยนฺติกํ กตฺวา สมาทิยิ’’นฺติ  อาหฯ พลวเวทนา อุปฺปชฺชิ, อรุณุคฺคมนเวลาย สติํ ปจฺจุปฎฺฐาเปตุํ นาสกฺขิฯ อถ นํ ‘‘อิทานิ มริสฺสตี’’ติ นีหริตฺวา ‘‘โอสารเก นิปชฺชาเปสุํฯ ตสฺมิํ ขเณ พาราณสิราชา รถวรคโต มหเนฺตน ปริวาเรน นครํ ปทกฺขิณํ กโรโนฺต ตํ ฐานํ สมฺปาปุณิฯ โพธิสโตฺต ตสฺส สิริํ โอโลเกตฺวา ตสฺมิํ โลภํ อุปฺปาเทตฺวา รชฺชํ ปเตฺถสิฯ โส จวิตฺวา อุปฑฺฒุโปสถกมฺมนิสฺสเนฺทน ตสฺส อคฺคมเหสิยา กุจฺฉิมฺหิ ปฎิสนฺธิํ คณฺหิฯ สา ลทฺธคพฺภปริหารา ทสมาสจฺจเยน ปุตฺตํ วิชายิ, ‘‘อุทยกุมาโร’’ติสฺส นามํ อกํสุฯ โส วยปฺปโตฺต สพฺพสิเปฺปสุ นิปฺผตฺติํ ปาปุณิ, ชาติสฺสรญาเณน อตฺตโน ปุพฺพกมฺมํ สริตฺวา ‘‘อปฺปกสฺส กมฺมสฺส ผลํ มม อิท’’นฺติ อภิกฺขณํ อุทานํ อุทาเนสิฯ โส ปิตุ อจฺจเยน รชฺชํ ปตฺวาปิ อตฺตโน มหนฺตํ สิริวิภวํ โอโลเกตฺวา ตเทว อุทานํ อุทาเนสิฯ</p>


<p>อเถกทิวสํ นคเร ฉณํ สชฺชยิํสุ, มหาชโน กีฬาปสุโต อโหสิฯ ตทา พาราณสิยา อุตฺตรทฺวารวาสี เอโก ภติโก อุทกภติํ กตฺวา ลทฺธํ อฑฺฒมาสกํ ปาการิฎฺฐกาย อนฺตเร ฐเปตฺวา ภติํ กโรโนฺต ทกฺขิณทฺวารํ ปตฺวา ตตฺถ อุทกภติเมว กตฺวา ชีวมานาย เอกาย กปณิตฺถิยา สทฺธิํ สํวาสํ กเปฺปสิฯ สา ตํ อาห – ‘‘สามิ, นคเร ฉโณ วตฺตติ, สเจ เต กิญฺจิ อตฺถิ, มยมฺปิ กีเฬยฺยามา’’ติ? ‘‘อาม, อตฺถี’’ติฯ ‘‘กิตฺตกํ, สามี’’ติ? ‘‘อฑฺฒมาสโก’’ติฯ ‘‘กหํ โส’’ติ? ‘‘อุตฺตรทฺวาเร อิฎฺฐกพฺภนฺตเร ฐปิโตติ อิโต เม ทฺวาทสโยชนนฺตเร นิธานํ, ตว ปน หเตฺถ กิญฺจิ อตฺถี’’ติ? ‘‘อาม, อตฺถี’’ติฯ ‘‘กิตฺตก’’นฺติ? ‘‘อฑฺฒมาสโกวา’’ติฯ ‘‘อิติ ตว อฑฺฒมาสโก, มม อฑฺฒมาสโกติ มาสโกว โหติ, ตโต เอเกน โกฎฺฐาเสน มาลํ, เอเกน โกฎฺฐาเสน คนฺธํ, เอเกน โกฎฺฐาเสน สุรํ คเหตฺวา กีฬิสฺสาม, คจฺฉ ตยา ฐปิตํ อฑฺฒมาสกํ  อาหรา’’ติฯ โส ‘‘ภริยาย เม สนฺติกา กถา ลทฺธา’’ติ หฎฺฐตุโฎฺฐ ‘‘ภเทฺท, มา จินฺตยิ, อาหริสฺสามิ น’’นฺติ วตฺวา ปกฺกามิฯ นาคพโล ภติโก ฉ โยชนานิ อติกฺกมฺม  มชฺฌนฺหิกสมเย วีตจฺจิกงฺคารสนฺถตํ วิย อุณฺหํ วาลุกํ มทฺทโนฺต ธนโลเภน หฎฺฐปหโฎฺฐ กสาวรตฺตนิวาสโน กเณฺณ ตาลปณฺณํ ปิฬนฺธิตฺวา เอเกน อาโยควเตฺตน คีตํ คายโนฺต ราชงฺคเณน ปายาสิฯ</p>


<p>อุทยราชา  สีหปญฺชรํ วิวริตฺวา ฐิโต ตํ ตถา คจฺฉนฺตํ ทิสฺวา ‘‘กิํ นุ โข เอส เอวรูปํ วาตาตปํ อคเณตฺวา หฎฺฐตุโฎฺฐ คายโนฺต คจฺฉติ, ปุจฺฉิสฺสามิ น’’นฺติ จิเนฺตตฺวา ปโกฺกสนตฺถาย เอกํ ปุริสํ ปหิณิฯ เตน คนฺตฺวา ‘‘ราชา ตํ ปโกฺกสตี’’ติ วุเตฺต ‘‘ราชา มยฺหํ กิํ โหติ, นาหํ ราชานํ ชานามี’’ติ วตฺวา พลกฺกาเรน นีโต เอกมนฺตํ อฎฺฐาสิฯ อถ นํ ราชา ปุจฺฉโนฺต เทฺว คาถา อภาสิ –</p>


<ol>
<li>
‘‘องฺคารชาตา ปถวี, กุกฺกุฬานุคตา มหี;  
  
อถ คายสิ วตฺตานิ, น ตํ ตปติ อาตโปฯ  
</li>
  
<li>
‘‘อุทฺธํ ตปติ อาทิโจฺจ, อโธ ตปติ วาลุกา;  
  
อถ คายสิ วตฺตานิ, น ตํ ตปติ อาตโป’’ติฯ  
</li>
  
<p>ตตฺถ ติ โภ ปุริส, อยํ ปถวี วีตจฺจิกงฺคารา วิย อุณฺหชาตาฯ ติ อาทิตฺตฉาริกสงฺขาเตน กุกฺกุเฬน วิย อุณฺหวาลุกาย อนุคตาฯ ติ อาโยควตฺตานิ อาโรเปตฺวา คีตํ คายสีติฯ
</ol></p>


<p>โส รโญฺญ กถํ สุตฺวา ตติยํ คาถมาห –</p>


<ol>
<li>
‘‘น มํ ตปติ อาตโป, อาตปา ตปยนฺติ มํ;  
  
อตฺถา หิ วิวิธา ราช, เต ตปนฺติ น อาตโป’’ติฯ  
</li>
  
<p>ตตฺถ ติ วตฺถุกามกิเลสกามาฯ ปุริสญฺหิ เต อภิตปนฺติ, ตสฺมา ‘‘อาตปา’’ติ วุตฺตาฯ ติ, มหาราช, มยฺหํ วตฺถุกามกิเลสกาเม นิสฺสาย กตฺตพฺพา นานากิจฺจสงฺขาตา วิวิธา อตฺถา อตฺถิ, เต มํ ตปนฺติ, น อาตโปติฯ
</ol></p>


<p>อถ  นํ ราชา ‘‘โก นาม เต อโตฺถ’’ติ ปุจฺฉิฯ โส อาห ‘‘อหํ, เทว, ทกฺขิณทฺวาเร กปณิตฺถิยา สทฺธิํ สํวาสํ กเปฺปสิํ, สา มํ ‘ฉณํ กีฬิสฺสาม, อตฺถิ เต กิญฺจิ หเตฺถ’ติ ปุจฺฉิ, อถ นํ อหํ ‘มม นิธานํ อุตฺตรทฺวาเร  ปาการนฺตเร ฐปิต’นฺติ อวจํ, สา ‘คจฺฉ ตํ อาหร, อุโภปิ กีฬิสฺสามา’ติ มํ ปหิณิ, สา เม ตสฺสา กถา หทยํ น วิชหติ, ตํ มํ อนุสฺสรนฺตํ กามตโป ตปติ, อยํ เม, เทว, อโตฺถ’’ติฯ อถ ‘‘เอวรูปํ  วาตาตปํ อคเณตฺวา กิํ เต ตุสฺสนการณํ, เยน คายโนฺต คจฺฉสี’’ติ? ‘‘เทว, ตํ นิธานํ อาหริตฺวา ‘ตาย สทฺธิํ อภิรมิสฺสามี’ติ อิมินา การเณน ตุโฎฺฐ คายามี’’ติฯ ‘‘กิํ ปน เต, โภ ปุริส, อุตฺตรทฺวาเร ฐปิตนิธานํ สตสหสฺสมตฺตํ อตฺถี’’ติ? ‘‘นตฺถิ, เทวา’’ติฯ ราชา ‘‘เตน หิ ปญฺญาส สหสฺสานิ, จตฺตาลีส, ติํส, วีส, ทส, สหสฺสํ, ปญฺจ สตานิ, จตฺตาริ, ตีณิ, เทฺว, เอกํ, สตํ, ปญฺญาสํ, จตฺตาลีสํ, ติํสํ, วีสํ, ทส, ปญฺจ, จตฺตาริ, ตโย, เทฺว, เอโก กหาปโณ, อโฑฺฒ, ปาโท, จตฺตาโร มาสกา, ตโย, เทฺว, เอโก มาสโก’’ติ ปุจฺฉิฯ สพฺพํ ปฎิกฺขิปิตฺวา ‘‘อฑฺฒมาสโก’’ติ วุโตฺต ‘‘อาม, เทว, เอตฺตกํ มยฺหํ ธนํ, ตํ อาหริตฺวา ตาย สทฺธิํ อภิรมิสฺสามีติ คจฺฉามิ, ตาย ปีติยา เตน โสมนเสฺสน น มํ เอส วาตาตโป ตปตี’’ติ อาหฯ</p>


<p>อถ นํ ราชา ‘‘โภ ปุริส, เอวรูเป อาตเป ตตฺถ มา คมิ, อหํ เต อฑฺฒมาสกํ ทสฺสามี’’ติ อาหฯ ‘‘เทว, อหํ ตุมฺหากํ กถาย ฐตฺวา ตญฺจ คณฺหิสฺสามิ, อิตรญฺจ ธนํ น นาเสสฺสามิ, มม คมนํ อหาเปตฺวา ตมฺปิ คเหสฺสามี’’ติฯ ‘‘โภ ปุริส, นิวตฺต, มาสกํ เต ทสฺสามิ, เทฺว มาสเกหิ เอวํ วเฑฺฒตฺวา โกฎิํ โกฎิสตํ อปริมิตํ ธนํ ทสฺสามิ, นิวตฺตา’’ติ วุเตฺตปิ ‘‘เทว, ตํ คเหตฺวา อิตรมฺปิ คณฺหิสฺสามิ’’อิเจฺจว อาหฯ ตโต เสฎฺฐิฎฺฐานาทีหิ ฐานนฺตเรหิ ปโลภิโต ยาว อุปรชฺชา ตเถว วตฺวา ‘‘อุปฑฺฒรชฺชํ  เต ทสฺสามิ, นิวตฺตา’’ติ วุเตฺต สมฺปฎิจฺฉิฯ ราชา ‘‘คจฺฉถ มม สหายสฺส เกสมสฺสุํ กาเรตฺวา นฺหาเปตฺวา อลงฺกริตฺวา อาเนถ น’’นฺติ อมเจฺจ อาณาเปสิฯ อมจฺจา ตถา อกํสุฯ ราชา รชฺชํ ทฺวิธา ภินฺทิตฺวา ตสฺส อุปฑฺฒรชฺชํ อทาสิฯ ‘‘โส ปน ตํ คเหตฺวาปิ อฑฺฒมาสกเปเมน อุตฺตรปสฺสํ คโตเยวา’’ติ วทนฺติฯ โส อฑฺฒมาสกราชา นาม อโหสิฯ เต สมคฺคา สโมฺมทมานา รชฺชํ กาเรนฺตา เอกทิวสํ อุยฺยานํ คมิํสุฯ ตตฺถ กีฬิตฺวา อุทยราชา อฑฺฒมาสกรโญฺญ อเงฺก สีสํ กตฺวา นิปชฺชิฯ ตสฺมิํ นิทฺทํ โอกฺกเนฺต ปริวารมนุสฺสา กีฬานุภวนวเสน ตตฺถ ตตฺถ อคมํสุฯ</p>


<p>อฑฺฒมาสกราชา  ‘‘กิํ เม นิจฺจกาลํ อุปฑฺฒรเชฺชน, อิมํ มาเรตฺวา อหเมว สกลรชฺชํ กาเรสฺสามี’’ติ ขคฺคํ อพฺพาหิตฺวา ‘‘ปหริสฺสามิ น’’นฺติ จิเนฺตตฺวา ปุน ‘‘อยํ ราชา มํ ทลิทฺทกปณํ มนุสฺสํ อตฺตนา สมานํ กตฺวา มหเนฺต อิสฺสริเย ปติฎฺฐเปสิ, เอวรูปํ นาม ยสทายกํ มาเรตฺวา รชฺชํ กาเรสฺสามีติ มม อิจฺฉา อุปฺปนฺนา, อยุตฺตํ วต เม กมฺม’’นฺติ สติํ ปฎิลภิตฺวา อสิํ ปเวเสสิฯ อถสฺส ทุติยมฺปิ ตติยมฺปิ ตเถว จิตฺตํ อุปฺปชฺชิฯ ตโต จิเนฺตสิ ‘‘อิทํ จิตฺตํ ปุนปฺปุนํ อุปฺปชฺชมานํ มํ ปาปกเมฺม นิโยเชยฺยา’’ติฯ โส อสิํ ภูมิยํ ขิปิตฺวา ราชานํ อุฎฺฐาเปตฺวา ‘‘ขมาหิ เม, เทวา’’ติ ปาเทสุ ปติฯ ‘‘นนุ สมฺม, ตว มมนฺตเร  โทโส นตฺถี’’ติ? ‘‘อตฺถิ, มหาราช, อหํ อิทํ นาม อกาสิ’’นฺติฯ ‘‘เตน หิ สมฺม, ขมามิ เต, อิจฺฉโนฺต ปน รชฺชํ กาเรหิ, อหํ อุปราชา หุตฺวา ตํ อุปฎฺฐหิสฺสามี’’ติฯ โส ‘‘น เม, เทว, รเชฺชน อโตฺถ, อยญฺหิ ตณฺหา มํ อปาเยสุ นิพฺพตฺตาเปสฺสติ, ตว รชฺชํ ตฺวเมว คณฺห, อหํ ปพฺพชิสฺสามิ, ทิฎฺฐํ เม กามสฺส มูลํ, อยญฺหิ สงฺกเปฺปน วฑฺฒติ, น ทานิ  นํ ตโต ปฎฺฐาย สงฺกเปฺปสฺสามี’’ติ อุทาเนโนฺต จตุตฺถํ คาถมาห –</p>


<ol>
<li>
‘‘อทฺทสํ กาม เต มูลํ, สงฺกปฺปา กาม ชายสิ;  
  
น ตํ สงฺกปฺปยิสฺสามิ, เอวํ กาม น เหหิสี’’ติฯ  
</li>
  
<p>ตตฺถ นฺติ เอวํ มมนฺตเรฯ ติ น อุปฺปชฺชิสฺสสีติฯ
</ol></p>


<p>เอวญฺจ ปน วตฺวา ปุน กาเมสุ อนุยุญฺชนฺตสฺส มหาชนสฺส ธมฺมํ เทเสโนฺต ปญฺจมํ คาถมาห –</p>


<ol>
<li>
‘‘อปฺปาปิ กามา น อลํ, พหูหิปิ น ตปฺปติ;  
  
อหหา พาลลปนา, ปริวเชฺชถ ชคฺคโต’’ติฯ  
</li>
  
<p>ตตฺถ ติ สํเวคทีปนํฯ ติ ชคฺคโนฺตฯ อิทํ วุตฺตํ โหติ – มหาราช, อิมสฺส มหาชนสฺส อปฺปกาปิ วตฺถุกามกิเลสกามา น อลํ ปริยตฺตาว, พหูหิปิ จ เตหิ น ตปฺปเตว, ‘‘อโห อิเม มม รูปา มม สทฺทา’’ติ ลปนโต พาลลปนา กามา, อิเม วิปสฺสนํ วเฑฺฒตฺวา โพธิปกฺขิยานํ ธมฺมานํ ภาวนานุโยคมนุยุโตฺต ชคฺคโนฺต กุลปุโตฺต ปริวเชฺชถ, ปริญฺญาปหานาภิสมเยหิ อภิสเมตฺวา ปชเหยฺยาติฯ
</ol></p>


<p>เอวํ  โส มหาชนสฺส ธมฺมํ เทเสตฺวา อุทยราชานํ รชฺชํ ปฎิจฺฉาเปตฺวา มหาชนํ อสฺสุมุขํ โรทมานํ ปหาย หิมวนฺตํ ปวิสิตฺวา ปพฺพชิตฺวา ฌานาภิญฺญาโย นิพฺพเตฺตตฺวา วิหาสิฯ ตสฺส ปพฺพชิตกาเล ราชา ตํ อุทานํ สกลํ กตฺวา อุทาเนโนฺต ฉฎฺฐํ คาถมาห –</p>


<ol>
<li>
‘‘อปฺปสฺส  
กมฺมสฺส ผลํ มเมทํ, อุทโย อชฺฌาคมา มหตฺตปตฺตํ;  
  
สุลทฺธลาโภ วต มาณวสฺส, โย ปพฺพชี กามราคํ ปหายา’’ติฯ  
</li>
  
<p>ตตฺถ ติ อตฺตานํ สนฺธาย วทติฯ นฺติ มหนฺตภาวปฺปตฺตํ วิปุลํ อิสฺสริยํ อชฺฌาคมาฯ ติ สตฺตสฺส มยฺหํ สหายสฺส สุลทฺธลาโภ, โย กามราคํ ปหาย ปพฺพชิโตติ อธิปฺปาเยเนวมาหฯ
</ol></p>


<p>อิมิสฺสา  ปน คาถาย น โกจิ อตฺถํ ชานาติฯ อถ นํ เอกทิวสํ อคฺคมเหสี คาถาย อตฺถํ ปุจฺฉิ, ราชา น กเถสิฯ เอโก ปนสฺส คงฺคมาโล นาม มงฺคลนฺหาปิโต, โส รโญฺญ มสฺสุํ กโรโนฺต ปฐมํ ขุรปริกมฺมํ กตฺวา ปจฺฉา สณฺฑาเสน โลมานิ คณฺหาติ, รโญฺญ จ ขุรปริกมฺมกาเล สุขํ โหติ, โลมหรณกาเล ทุกฺขํฯ โส ปฐมํ ตสฺส วรํ ทาตุกาโม โหติ, ปจฺฉา สีสเจฺฉทนมากงฺขติฯ อเถกทิวสํ ‘‘ภเทฺท, อมฺหากํ คงฺคมาลกปฺปโก พาโล’’ติ เทวิยา ตมตฺถํ อาโรเจตฺวา ‘‘กิ ปน, เทว, กาตุํ วฎฺฎตี’’ติ วุเตฺต ‘‘ปฐมํ สณฺฑาเสน โลมานิ คเหตฺวา ปจฺฉา ขุรปริกมฺม’’นฺติ อาหฯ สา ตํ กปฺปกํ ปโกฺกสาเปตฺวา ‘‘ตาต, อิทานิ รโญฺญ มสฺสุกรณทิวเส ปฐมํ โลมานิ คเหตฺวา ปจฺฉา ขุรปริกมฺมํ กเรยฺยาสิ, รญฺญา จ ‘วรํ คณฺหาหี’ติ วุเตฺต ‘อเญฺญน, เทว, เม อโตฺถ นตฺถิ, ตุมฺหากํ อุทานคาถาย อตฺถํ อาจิกฺขถา’ติ วเทยฺยาสิ, อหํ เต พหุํ ธนํ ทสฺสามี’’ติ อาหฯ โส ‘‘สาธู’’ติ สมฺปฎิจฺฉิตฺวา มสฺสุกรณทิวเส ปฐมํ สณฺฑาสํ คณฺหิฯ ‘‘กิํ, ภเณ คงฺคมาล, อปุพฺพํ เต กรณ’’นฺติ รญฺญา วุเตฺต ‘‘เทว, กปฺปกา นาม อปุพฺพมฺปิ กโรนฺตี’’ติ วตฺวา ปฐมํ โลมานิ คเหตฺวา ปจฺฉา ขุรปริกมฺมํ อกาสิฯ ราชา ‘‘วรํ คณฺหาหี’’ติ อาหฯ ‘‘เทว, อเญฺญน เม  อโตฺถ นตฺถิ, ตุมฺหากํ อุทานคาถาย อตฺถํ กเถถา’’ติฯ ราชา อตฺตโน ทลิทฺทกาเล กตํ กเถตุํ ลชฺชโนฺต ‘‘ตาต, อิมินา เต วเรน โก อโตฺถ, อญฺญํ คณฺหาหี’’ติ อาหฯ ‘‘เอตเมว เทหิ, เทวา’’ติฯ โส มุสาวาทภเยน ‘‘สาธู’’ติ สมฺปฎิจฺฉิตฺวา กุมฺมาสปิณฺฑิชาตเก วุตฺตนเยเนว สพฺพํ สํวิทหาเปตฺวา รตนปลฺลเงฺก นิสีทิตฺวา ‘‘อหํ คงฺคมาล, ปุริมภเว อิมสฺมิํเยว นคเร’’ติ สพฺพํ ปุริมกิริยํ อาจิกฺขิตฺวา ‘‘อิมินา การเณน อุปฑฺฒคาถํ, ‘สหาโย ปน เม ปพฺพชิโต, อหํ ปมโตฺต หุตฺวา รชฺชเมว กาเรมี’ติ อิมินา การเณน  ปจฺฉา อุปฑฺฒคาถํ วทามี’’ติ อุทานสฺส อตฺถํ กเถสิฯ</p>


<p>ตํ สุตฺวา กปฺปโก ‘‘อุปฑฺฒุโปสถกเมฺมน กิร รญฺญา อยํ สมฺปตฺติ ลทฺธา, กุสลํ นาม กาตพฺพเมว, ยํนูนาหํ ปพฺพชิตฺวา อตฺตโน ปติฎฺฐํ กเรยฺย’’นฺติ จิเนฺตตฺวา ญาติโภคปริวฎฺฎํ ปหาย  ราชานํ ปพฺพชฺชํ อนุชานาเปตฺวา หิมวนฺตํ คนฺตฺวา อิสิปพฺพชฺชํ ปพฺพชิตฺวา ติลกฺขณํ อาโรเปโนฺต วิปสฺสนํ วเฑฺฒตฺวา ปเจฺจกโพธิํ ปตฺวา อิทฺธิยา นิพฺพตฺตปตฺตจีวรธโร คนฺธมาทนปพฺพเต ปญฺจฉพฺพสฺสานิ วสิตฺวา ‘‘พาราณสิราชานํ โอโลเกสฺสามี’’ติ อากาเสนาคนฺตฺวา อุยฺยาเน มงฺคลสิลายํ นิสีทิฯ อุยฺยานปาโล สญฺชานิตฺวา คนฺตฺวา รโญฺญ อาโรเจสิ ‘‘เทว, คงฺคมาโล ปเจฺจกพุโทฺธ หุตฺวา อากาเสนาคนฺตฺวา อุยฺยาเน นิสิโนฺน’’ติฯ ราชา ตํ สุตฺวา ‘‘ปเจฺจกพุทฺธํ วนฺทิสฺสามี’’ติ เวเคน นิกฺขมิฯ ราชมาตา จ ปุเตฺตน สทฺธิํเยว นิกฺขมิฯ ราชา อุยฺยานํ ปวิสิตฺวา ตํ วนฺทิตฺวา เอกมนฺตํ นิสีทิ สทฺธิํ ปริสายฯ โส รญฺญา สทฺธิํ ปฎิสนฺถารํ กโรโนฺต ‘‘กิํ, พฺรหฺมทตฺต, อปฺปมโตฺตสิ, ธเมฺมน รชฺชํ กาเรสิ, ทานาทีนิ ปุญฺญานิ กโรสี’’ติ ราชานํ กุลนาเมน อาลปิตฺวา ปฎิสนฺถารํ กโรติฯ ตํ สุตฺวา รโญฺญ มาตา ‘‘อยํ หีนชโจฺจ มลมชฺชโก นฺหาปิตปุโตฺต อตฺตานํ น ชานาติ, มม ปุตฺตํ ปถวิสฺสรํ ชาติขตฺติยํ ‘พฺรหฺมทตฺตา’ติ นาเมนาลปตี’’ติ กุชฺฌิตฺวา สตฺตมํ คาถมาห –</p>


<ol>
<li>
‘‘ตปสา ปชหนฺติ ปาปกมฺมํ, ตปสา นฺหาปิตกุมฺภการภาวํ;  
  
ตปสา อภิภุยฺย คงฺคมาล, นาเมนาลปสชฺช พฺรหฺมทตฺตา’’ติฯ  
</li>
  
<p>ตสฺสโตฺถ  – อิเม ตาว สตฺตา  อตฺตนา กเตน ตโปคุเณน  ชหนฺติ, กิํ ปเนเต ตปสา มฺปิ ชหนฺติ, ยํ ตฺวํ คงฺคมาล, อตฺตโน  อภิภุยฺย มม ปุตฺตํ พฺรหฺมทตฺตํ นาเมนาลปสิ, ปติรูปํ นุ เต เอตนฺติ?
</ol></p>


<p>ราชา  มาตรํ วาเรตฺวา ปเจฺจกพุทฺธสฺส คุณํ ปกาเสโนฺต อฎฺฐมํ คาถมาห –</p>


<ol>
<li>
‘‘สนฺทิฎฺฐิกเมว อมฺม ปสฺสถ, ขนฺตีโสรจฺจสฺส อยํ วิปาโก;  
  
โย สพฺพชนสฺส วนฺทิโตหุ, ตํ วนฺทาม สราชิกา สมจฺจา’’ติฯ  
</li>
  
<p>ตตฺถ ติ อธิวาสนขนฺติยา จ โสรจฺจสฺส จฯ ติ ตํ อิทานิ มยํ สราชิกา สมจฺจา สเพฺพ วนฺทาม, ปสฺสถ อมฺม, ขนฺตีโสรจฺจานํ วิปากนฺติฯ
</ol></p>


<p>รญฺญา มาตริ วาริตาย เสสมหาชโน อุฎฺฐหิตฺวา ‘‘อยุตฺตํ วต, เทว, เอวรูปสฺส หีนชจฺจสฺส ตุเมฺห นาเมนาลปน’’นฺติ อาหฯ ราชา มหาชนมฺปิ ปฎิพาหิตฺวา ตสฺส คุณกถํ กเถตุํ โอสานคาถมาห –</p>


<ol>
<li>
‘‘มา  
กิญฺจิ อวจุตฺถ คงฺคมาลํ, มุนินํ โมนปเถสุ สิกฺขมานํ;  
  
เอโส หิ อตริ อณฺณวํ, ยํ ตริตฺวา จรนฺติ วีตโสกา’’ติฯ  
</li>
  
<p>ตตฺถ นฺติ อคาริกานคาริกเสกฺขาเสกฺขปเจฺจกมุนีสุ ปเจฺจกมุนิํฯ นฺติ ปุพฺพภาคปฎิปทาโพธิปกฺขิยธมฺมสงฺขาเตสุ โมนปเถสุ สิกฺขมานํฯ นฺติ สํสารมหาสมุทฺทํฯ
</ol></p>


<p>เอวญฺจ ปน วตฺวา ราชา ปเจฺจกพุทฺธํ วนฺทิตฺวา ‘‘ภเนฺต, มยฺหํ มาตุ ขมถา’’ติ อาหฯ ‘‘ขมามิ, มหาราชา’’ติฯ ราชปริสาปิ นํ ขมาเปสิฯ ราชา อตฺตานํ นิสฺสาย วสนตฺถาย ปฎิญฺญํ ยาจิฯ ปเจฺจกพุโทฺธ ปน ปฎิญฺญํ อทตฺวา สราชิกาย  ปริสาย ปสฺสนฺติยาว อากาเส ฐตฺวา รโญฺญ โอวาทํ ทตฺวา คนฺธมาทนเมว คโตฯ</p>


<p>สตฺถา  อิมํ ธมฺมเทสนํ อาหริตฺวา ‘‘เอวญฺจ อุปาสกา อุโปสถวาโส นาม วสิตพฺพยุตฺตโก’’ติ วตฺวา ชาตกํ สโมธาเนสิ – ‘‘ตทา ปเจฺจกพุโทฺธ ปรินิพฺพายิ, อฑฺฒมาสกราชา อานโนฺท อโหสิ, รโญฺญ มาตา มหามายา, อคฺคมเหสี ราหุลมาตา, อุทยราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๒๒] ๖. เจติยชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เทวทตฺตสฺส ปถวิปเวสนํ อารพฺภ กเถสิฯ ตสฺมิญฺหิ ทิวเส ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, เทวทโตฺต มุสาวาทํ กตฺวา ปถวิํ ปวิโฎฺฐ อวีจิปรายโณ ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ ปถวิํ ปวิโฎฺฐเยวา’’ติ วตฺวา อตีตํ อาหริฯ</p>


<p>อตีเต ปฐมกเปฺป มหาสมฺมโต นาม ราชา อสเงฺขฺยยฺยายุโก อโหสิฯ ตสฺส ปุโตฺต โรโช นาม, ตสฺส ปุโตฺต วรโรโช นาม, ตสฺส ปุโตฺต กลฺยาโณ นาม, กลฺยาณสฺส ปุโตฺต วรกลฺยาโณ นาม, วรกลฺยาณสฺส ปุโตฺต อุโปสโถ นาม, อุโปสถสฺส  ปุโตฺต วรอุโปสโถ นาม, วรอุโปสถสฺส ปุโตฺต มนฺธาตา นาม, มนฺธาตุสฺส ปุโตฺต วรมนฺธาตา นาม, วรมนฺธาตุสฺส ปุโตฺต วโร นาม, วรสฺส ปุโตฺต อุปวโร นาม อโหสิ, อุปริวโรติปิ ตเสฺสว นามํฯ โส เจติยรเฎฺฐ โสตฺถิยนคเร รชฺชํ กาเรสิ, จตูหิ ราชิทฺธีหิ สมนฺนาคโต อโหสิ อุปริจโร อากาสคามี, จตฺตาโร นํ เทวปุตฺตา จตูสุ ทิสาสุ ขคฺคหตฺถา รกฺขนฺติ, กายโต จนฺทนคโนฺธ วายติ, มุขโต อุปฺปลคโนฺธฯ ตสฺส กปิโล นาม พฺราหฺมโณ  ปุโรหิโต อโหสิฯ กปิลพฺราหฺมณสฺส ปน กนิโฎฺฐ โกรกลโมฺพ นาม รญฺญา สทฺธิํ เอกาจริยกุเล อุคฺคหิตสิโปฺป พาลสหาโยฯ โส ตสฺส กุมารกาเลเยว ‘‘อหํ รชฺชํ ปตฺวา ตุยฺหํ  ปุโรหิตฎฺฐานํ ทสฺสามี’’ติ ปฎิชานิฯ โส รชฺชํ ปตฺวา ปิตุ ปุโรหิตํ กปิลพฺราหฺมณํ ปุโรหิตฎฺฐานโต จาเวตุํ นาสกฺขิฯ ปุโรหิเต ปน อตฺตโน อุปฎฺฐานํ อาคจฺฉเนฺต ตสฺมิํ คารเวน อปจิตาการํ ทเสฺสสิฯ พฺราหฺมโณ ตํ สลฺลเกฺขตฺวา ‘‘รชฺชํ นาม สมวเยหิ สทฺธิํ สุปริหารํ โหติ, อหํ ราชานํ อาปุจฺฉิตฺวา ปพฺพชิสฺสามี’’ติ จิเนฺตตฺวา ‘‘เทว, อหํ มหลฺลโก, เคเห กุมารโก อตฺถิ, ตํ ปุโรหิตํ กโรหิ, อหํ ปพฺพชิสฺสามี’’ติ ราชานํ อนุชานาเปตฺวา ปุตฺตํ ปุโรหิตฎฺฐาเน ฐปาเปตฺวา ราชุยฺยานํ ปวิสิตฺวา อิสิปพฺพชฺชํ ปพฺพชิตฺวา ฌานาภิญฺญาโย นิพฺพเตฺตตฺวา ปุตฺตํ นิสฺสาย ตเตฺถว วาสํ กเปฺปสิฯ</p>


<p>โกรกลโมฺพ ‘‘อยํ ปพฺพชโนฺตปิ น มยฺหํ ฐานนฺตรํ ทาเปสี’’ติ ภาตริ อาฆาตํ พนฺธิตฺวา เอกทิวสํ สุขกถาย นิสินฺนสมเย รญฺญา ‘‘โกรกลมฺพ กิํ ตฺวํ ปุโรหิตฎฺฐานํ น กโรสี’’ติ วุเตฺต ‘‘อาม, เทว, น กโรมิ, ภาตา เม กโรตี’’ติ อาหฯ ‘‘นนุ เต ภาตา ปพฺพชิโต’’ติ? ‘‘อาม ปพฺพชิโต, ฐานนฺตรํ ปน ปุตฺตสฺส ทาเปสี’’ติฯ ‘‘เตน หิ ตฺวํ กโรหี’’ติ? ‘‘เทว, ปเวณิยา อาคตํ ฐานนฺตรํ มม ภาตรํ อปเนตฺวา น สกฺกา มยา กาตุ’’นฺติฯ ‘‘เอวํ สเนฺต อหํ ตํ มหลฺลกํ กตฺวา ภาตรํ เต กนิฎฺฐํ กริสฺสามี’’ติฯ ‘‘กถํ, เทวา’’ติ? ‘‘มุสาวาทํ กตฺวา’’ติฯ ‘‘กิํ เทว, น ชานาถ, ยทา มม ภาตา มหเนฺตน อพฺภุตธเมฺมน สมนฺนาคโต วิชฺชาธโร, โส อพฺภุตธเมฺมน ตุเมฺห วเญฺจสฺสติ, จตฺตาโร เทวปุเตฺต อนฺตรหิเต วิย กริสฺสติ, กายโต จ มุขโต จ สุคนฺธํ ทุคฺคนฺธํ วิย กริสฺสติ, ตุเมฺห อากาสา โอตาเรตฺวา ภูมิยํ ฐิเต วิย กริสฺสติ, ตุเมฺห ปถวิํ ปวิสนฺตา วิย ภวิสฺสถ, ตทา ตุมฺหากํ กถาย ปติฎฺฐาตุํ น สกฺขิสฺสถา’’ติฯ ‘‘ตฺวํ เอวํ สญฺญํ มา กริ, อหํ กาตุํ สกฺขิสฺสามี’’ติฯ ‘‘กทา กริสฺสถ, เทวา’’ติ? ‘‘อิโต  สตฺตเม ทิวเส’’ติฯ สา กถา สกลนคเร ปากฎา อโหสิฯ ‘‘ราชา กิร มุสาวาทํ กตฺวา มหลฺลกํ ขุทฺทกํ, ขุทฺทกํ มหลฺลกํ กริสฺสติ, ฐานนฺตรํ ขุทฺทกสฺส ทาเปสฺสติ, กีทิโส นุ โข มุสาวาโท นาม, กิํ นีลโก, อุทาหุ  ปีตกาทีสุ อญฺญตรวโณฺณ’’ติ เอวํ มหาชนสฺส วิตโกฺก อุทปาทิ ฯ ตทา กิร โลกสฺส สจฺจวาทีกาโล, ‘‘มุสาวาโท นาม เอวรูโป’’ติ น ชานนฺติฯ</p>


<p>ปุโรหิตปุโตฺตปิ ตํ กถํ สุตฺวา ปิตุ สนฺติกํ คนฺตฺวา กเถสิ ‘‘ตาต, ราชา กิร มุสาวาทํ กตฺวา ตุเมฺห ขุทฺทเก กตฺวา อมฺหากํ ฐานนฺตรํ มม จูฬปิตุสฺส ทสฺสตี’’ติฯ ‘‘ตาต, ราชา มุสาวาทํ กตฺวาปิ อมฺหากํ ฐานนฺตรํ หริตุํ น สกฺขิสฺสติฯ กตรทิวเส ปน กริสฺสตี’’ติ? ‘‘อิโต กิร สตฺตเม ทิวเส’’ติฯ ‘‘เตน หิ ตทา มยฺหํ อาโรเจยฺยาสี’’ติฯ สตฺตเม ทิวเส มหาชนา ‘‘มุสาวาทํ ปสฺสิสฺสามา’’ติ ราชงฺคเณ สนฺนิปติตฺวา มญฺจาติมเญฺจ พนฺธิตฺวา อฎฺฐํสุฯ กุมาโร คนฺตฺวา ปิตุ อาโรเจสิฯ ราชา อลงฺกตปฎิยโตฺต นิกฺขมฺม มหาชนมเชฺฌ ราชงฺคเณ อากาเส อฎฺฐาสิฯ ตาปโส อากาเสนาคนฺตฺวา รโญฺญ ปุรโต นิสีทนจมฺมํ อตฺถริตฺวา อากาเส ปลฺลเงฺกน นิสีทิตฺวา ‘‘สจฺจํ กิร ตฺวํ มหาราช, มุสาวาทํ กตฺวา ขุทฺทกํ มหลฺลกํ กตฺวา ตสฺส ฐานนฺตรํ ทาตุกาโมสี’’ติ? ‘‘อาม อาจริย, เอวํ เม กถิต’’นฺติฯ อถ นํ โส โอวทโนฺต ‘‘มหาราช, มุสาวาโท นาม ภาริโย คุณปริธํสโก จตูสุ อปาเยสุ นิพฺพตฺตาเปติฯ ราชา นาม มุสาวาทํ กโรโนฺต ธมฺมํ หนติ, โส ธมฺมํ หนิตฺวา สยเมว หญฺญตี’’ติ วตฺวา ปฐมํ คาถมาห –</p>


<ol>
<li>
‘‘ธโมฺม หเว หโต หนฺติ, นาหโต หนฺติ กิญฺจนํ;  
  
ตสฺมา หิ ธมฺมํ น หเน, มา ตฺวํ ธโมฺม หโต หนี’’ติฯ  
</li>
  
<p>ตตฺถ  ติ เชฎฺฐาปจายนธโมฺม อิธาธิเปฺปโตฯ
</ol></p>


<p>อถ นํ อุตฺตริปิ โอวทโนฺต ‘‘สเจ, มหาราช, มุสาวาทํ กริสฺสสิ, จตโสฺส อิทฺธิโย อนฺตรธายิสฺสนฺตี’’ติ วตฺวา ทุติยํ คาถมาห –</p>


<ol>
<li>
‘‘อลิกํ ภาสมานสฺส, อปกฺกมนฺติ เทวตา;  
  
ปูติกญฺจ มุขํ วาติ, สกฎฺฐานา จ ธํสติ;  
  
โย ชานํ ปุจฺฉิโต ปญฺหํ, อญฺญถา นํ วิยากเร’’ติฯ  
</li>
  
<p>ตตฺถ  ติ มหาราช, สเจ อลิกํ ภณิสฺสสิ, จตฺตาโร เทวปุตฺตา อารกฺขํ  ฉเฑฺฑตฺวา อนฺตรธายิสฺสนฺตีติ อธิปฺปาเยเนตํ วทติฯ ติ มุขญฺจ เต กาโย จ อุโภ ปูติคนฺธํ วายิสฺสนฺตีติ สนฺธายาหฯ ติ อากาสโต ภสฺสิตฺวา ปถวิํ ปวิสิสฺสสีติ ทีเปโนฺต เอวมาหฯ
</ol></p>


<p>ตํ สุตฺวา ราชา ภีโต โกรกลมฺพํ โอโลเกสิฯ อถ นํ โส ‘‘มา ภายิ, มหาราช, นนุ มยา ปฐมเมว ตุมฺหากํ เอตํ กถิต’’นฺติ อาหฯ ราชา กปิลสฺส วจนํ สุตฺวาปิ อนาทิยิตฺวา อตฺตนา กถิตเมว ปุรโต กโรโนฺต ‘‘ตฺวํสิ, ภเนฺต, กนิโฎฺฐ, โกรกลโมฺพ เชโฎฺฐ’’ติ อาหฯ อถสฺส สห มุสาวาเทน จตฺตาโร เทวปุตฺตา ‘‘ตาทิสสฺส มุสาวาทิโน อารกฺขํ น คณฺหิสฺสามา’’ติ ขเคฺค ปาทมูเล ฉเฑฺฑตฺวา อนฺตรธายิํสุ, มุขํ ภินฺนกุกฺกุฎณฺฑปูติ วิย, กาโย วิวฎวจฺจกุฎี วิย ทุคฺคนฺธํ วายิ, อากาสโต ภสฺสิตฺวา ปถวิยํ ปติฎฺฐหิ, จตโสฺสปิ อิทฺธิโย ปริหายิํสุฯ อถ นํ มหาปุโรหิโต ‘‘มา ภายิ, มหาราช, สเจ สจฺจํ ภณิสฺสสิ, สพฺพํ เต ปากติกํ กริสฺสามี’’ติ วตฺวา ตติยํ คาถมาห –</p>


<ol>
<li>
‘‘สเจ หิ สจฺจํ ภณสิ, โหหิ ราช ยถา ปุเร;  
  
มุสา เจ ภาสเส ราช, ภูมิยํ ติฎฺฐ เจติยา’’ติฯ  
</li>
  
<p>ตตฺถ  ติ ภูมิยํเยว ปติฎฺฐ, ปุน อากาสํ ลงฺฆิตุํ น สกฺขิสฺสสีติ อโตฺถฯ
</ol></p>


<p>โส ‘‘ปสฺส, มหาราช, ปฐมํ มุสาวาเทเนว เต จตโสฺส อิทฺธิโย อนฺตรหิตา, สลฺลเกฺขหิ, อิทานิปิ สกฺกา ปากติกํ กาตุ’’นฺติ วุโตฺตปิ ‘‘เอวํ วตฺวา ตุเมฺห มํ วเญฺจตุกามา’’ติ ทุติยมฺปิ มุสาวาทํ ภณิตฺวา ยาว โคปฺผกา ปถวิํ ปาวิสิฯ อถ นํ ปุนปิ พฺราหฺมโณ ‘‘สลฺลเกฺขหิ, มหาราช, อิทานิปิ สกฺกา ปากติกํ กาตุ’’นฺติ วตฺวา จตุตฺถํ คาถมาห –</p>


<ol>
<li>
‘‘อกาเล วสฺสตี ตสฺส, กาเล ตสฺส น วสฺสติ;  
  
โย ชานํ ปุจฺฉิโต ปญฺหํ, อญฺญถา นํ วิยากเร’’ติฯ  
</li>
  
<p>ตตฺถ  ติ โย ชานโนฺต ปุจฺฉิตํ ปญฺหํ มุสาวาทํ กตฺวา อญฺญถา พฺยากโรติ, ตสฺส รโญฺญ วิชิเต เทโว ยุตฺตกาเล อวสฺสิตฺวา อกาเล วสฺสตีติ อโตฺถฯ
</ol></p>


<p>อถ  นํ ปุนปิ มุสาวาทผเลน ยาว ชงฺฆา ปถวิํ ปวิฎฺฐํ ‘‘สลฺลเกฺขหิ, มหาราชา’’ติ วตฺวา ปญฺจมํ คาถมาห –</p>


<ol>
<li>
‘‘สเจ หิ สจฺจํ ภณสิ, โหหิ ราช ยถา ปุเร;  
  
มุสา เจ ภาสเส ราช, ภูมิํ ปวิส เจติยา’’ติฯ  
</li>
  
<p>โส ตติยมฺปิ ‘‘ตฺวํสิ, ภเนฺต, กนิโฎฺฐ, เชโฎฺฐ โกรกลโมฺพ’’ติ มุสาวาทเมว กตฺวา ยาว ชาณุกา ปถวิํ ปาวิสิฯ อถ นํ ปุนปิ ‘‘สลฺลเกฺขหิ, มหาราชา’’ติ วตฺวา เทฺว คาถา อภาสิ –
</ol></p>


<ol>
<li>
‘‘ชิวฺหา ตสฺส ทฺวิธา โหติ, อุรคเสฺสว ทิสมฺปติ;  
  
โย ชานํ ปุจฺฉิโต ปญฺหํ, อญฺญถา นํ วิยากเรฯ  
</li>
  
<li>
‘‘สเจ หิ สจฺจํ ภณสิ, โหหิ ราช ยถา ปุเร;  
  
มุสา เจ ภาสเส ราช, ภิโยฺย ปวิส เจติยา’’ติฯ  
</li>
  
<p>อิมา เทฺว คาถา วตฺวา ‘‘อิทานิ สกฺกา ปากติกํ กาตุ’’นฺติ อาหฯ ราชา ตสฺส วจนํ สุตฺวาปิ อนาทิยิตฺวา ‘‘ตฺวํสิ, ภเนฺต, กนิโฎฺฐ, เชโฎฺฐ โกรกลโมฺพ’’ติ จตุตฺถมฺปิ มุสาวาทํ กตฺวา  ยาว กฎิโต ปถวิํ ปาวิสิฯ อถ นํ พฺราหฺมโณ ‘‘สลฺลเกฺขหิ, มหาราชา’’ติ วตฺวา ปุน เทฺว คาถา อภาสิ –
</ol></p>


<ol>
<li>
‘‘ชิวฺหา ตสฺส น ภวติ, มจฺฉเสฺสว ทิสมฺปติ;  
  
โย ชานํ ปุจฺฉิโต ปญฺหํ, อญฺญถา นํ วิยากเรฯ  
</li>
  
<li>
‘‘สเจ หิ สจฺจํ ภณสิ, โหหิ ราช ยถา ปุเร;  
  
มุสา เจ ภาสเส ราช, ภิโยฺย ปวิส เจติยา’’ติฯ  
</li>
  
<p>ตตฺถ ติ นิพฺพตฺตนิพฺพตฺตฎฺฐาเน มุสาวาทิโน มจฺฉสฺส วิย กถนสมตฺถา ชิวฺหา น โหติ, มูโคว โหตีติ อโตฺถฯ
</ol></p>


<p>โส  ปญฺจมมฺปิ ‘‘ตฺวํสิ กนิโฎฺฐ, เชโฎฺฐ โกรกลโมฺพ’’ติ มุสาวาทํ กตฺวา ยาว นาภิโต ปถวิํ ปาวิสิฯ อถ นํ พฺราหฺมโณ ปุนปิ ‘‘สลฺลเกฺขหิ, มหาราชา’’ติ วตฺวา เทฺว คาถา อภาสิ –</p>


<ol>
<li>
‘‘ถิโยว  
ตสฺส ชายนฺติ, น ปุมา ชายเร กุเล;  
  
โย ชานํ ปุจฺฉิโต ปญฺหํ, อญฺญถา นํ วิยากเรฯ  
</li>
  
<li>
‘‘สเจ หิ สจฺจํ ภณสิ, โหหิ ราช ยถา ปุเร;  
  
มุสา เจ ภาสเส ราช, ภิโยฺย ปวิส เจติยา’’ติฯ  
</li>
  
<p>ตตฺถ ติ นิพฺพตฺตนิพฺพตฺตฎฺฐาเน มุสาวาทิสฺส ธีตโรว ชายนฺติ, ปุตฺตา น ชายนฺตีติ อโตฺถฯ
</ol></p>


<p>ราชา ตสฺส วจนํ อนาทิยิตฺวา ฉฎฺฐมฺปิ ตเถว มุสาวาทํ ภณิตฺวา ยาว ถนา ปถวิํ ปาวิสิฯ อถ นํ ปุนปิ พฺราหฺมโณ ‘‘สลฺลเกฺขหิ, มหาราชา’’ติ วตฺวา เทฺว คาถา อภาสิ –</p>


<ol>
<li>
‘‘ปุตฺตา ตสฺส น ภวนฺติ, ปกฺกมนฺติ ทิโสทิสํ;  
  
โย ชานํ ปุจฺฉิโต ปญฺหํ, อญฺญถา นํ วิยากเรฯ  
</li>
  
<li>
‘‘สเจ หิ สจฺจํ ภณสิ, โหหิ ราช ยถา ปุเร;  
  
มุสา เจ ภาสเส ราช, ภิโยฺย ปวิส เจติยา’’ติฯ  
</li>
  
<p>ตตฺถ ติ สเจ มุสาวาทิสฺส ปุตฺตา ภวนฺติ, มาตาปิตูนํ อนุปการา หุตฺวา ปลายนฺตีติ อโตฺถฯ
</ol></p>


<p>โส ปาปมิตฺตสํสคฺคโทเสน ตสฺส วจนํ อนาทิยิตฺวา สตฺตมมฺปิ ตเถว มุสาวาทํ อกาสิฯ อถสฺส ปถวี วิวรํ อทาสิ, อวีจิโต ชาลา อุฎฺฐหิตฺวา คณฺหิฯ</p>


<ol>
<li>
‘‘ส  
ราชา อิสินา สโตฺต, อนฺตลิกฺขจโร ปุเร;  
  
ปาเวกฺขิ ปถวิํ เจโจฺจ, หีนโตฺต ปตฺว ปริยายํฯ  
</li>
  
<li>
ตสฺมา  
หิ ฉนฺทาคมนํ, นปฺปสํสนฺติ ปณฺฑิตา;  
  
อทุฎฺฐจิโตฺต ภาเสยฺย, คิรํ สจฺจูปสํหิต’’นฺติฯ –  
</li>
  
<p>อิมา เทฺว อภิสมฺพุทฺธคาถา โหนฺติฯ
</ol></p>


<p>ตตฺถ ติ ภิกฺขเว, โส ราชา เจติโย ปุเพฺพ อนฺตลิกฺขจโร หุตฺวา ปจฺฉา อิสินา อภิสโตฺต ปริหีนสภาโว หุตฺวาฯ นฺติ อตฺตโน กาลปริยายํ ปตฺวา ปถวิํ ปาวิสีติ อโตฺถฯ ติ  ยสฺมา เจติยราชา ฉนฺทาคมเนน อวีจิปรายโณ ชาโต, ตสฺมาฯ ติ ฉนฺทาทีหิ อทูสิตจิโตฺต หุตฺวา สจฺจเมว ภาเสยฺยฯ</p>


<p>มหาชโน ‘‘เจติยราชา อิสิํ อโกฺกสิตฺวา มุสาวาทํ กตฺวา อวีจิํ ปวิโฎฺฐ’’ติ ภยปฺปโตฺต อโหสิฯ รโญฺญ ปญฺจ ปุตฺตา อาคนฺตฺวา พฺราหฺมณสฺส ปาเทสุ ปติตฺวา ‘‘อมฺหากํ อวสฺสโย โหหี’’ติ วทิํสุฯ พฺราหฺมโณ ‘‘ตาตา, ตุมฺหากํ ปิตา ธมฺมํ นาเสตฺวา มุสาวาทํ กตฺวา อิสิํ อโกฺกสิตฺวา อวีจิํ อุปปโนฺน, ธโมฺม นาเมส หโต หนติ, ตุเมฺหหิ น สกฺกา อิธ วสิตุ’’นฺติ วตฺวา เตสุ สพฺพเชฎฺฐกํ ‘‘เอหิ ตฺวํ, ตาต, ปาจีนทฺวาเรน นิกฺขมิตฺวา อุชุกํ คจฺฉโนฺต สพฺพเสตํ สตฺตปติฎฺฐํ หตฺถิรตนํ ปสฺสิสฺสสิ, ตาย สญฺญาย ตตฺถ นครํ มาเปตฺวา วส, ตํ นครํ  นาม ภวิสฺสตี’’ติ อาหฯ ทุติยํ อามเนฺตตฺวา ‘‘ตฺวํ, ตาต, ทกฺขิณทฺวาเรน นิกฺขมิตฺวา อุชุกเมว คจฺฉโนฺต สพฺพเสตํ อสฺสรตนํ ปสฺสิสฺสสิ, ตาย สญฺญาย ตตฺถ นครํ มาเปตฺวา วส, ตํ นครํ  นาม ภวิสฺสตี’’ติ อาหฯ ตติยํ อามเนฺตตฺวา ‘‘ตฺวํ, ตาต, ปจฺฉิมทฺวาเรน นิกฺขมิตฺวา อุชุกเมว คจฺฉโนฺต เกสรสีหํ ปสฺสิสฺสสิ, ตาย สญฺญาย ตตฺถ นครํ มาเปตฺวา วส, ตํ นครํ  นาม ภวิสฺสตี’’ติ อาหฯ จตุตฺถํ อามเนฺตตฺวา ‘‘ตฺวํ, ตาต, อุตฺตรทฺวาเรน นิกฺขมิตฺวา อุชุกเมว คจฺฉโนฺต สพฺพรตนมยํ จกฺกปญฺชรํ ปสฺสิสฺสสิ, ตาย สญฺญาย ตตฺถ  นครํ มาเปตฺวา วส, ตํ นครํ  นาม ภวิสฺสตี’’ติ อาหฯ ปญฺจมํ อามเนฺตตฺวา ‘‘ตาต, ตยา อิมสฺมิํ ฐาเน วสิตุํ น สกฺกา, อิมสฺมิํ นคเร มหาถูปํ กตฺวา นิกฺขมิตฺวา ปจฺฉิมุตฺตราย ทิสาย อุชุกเมว คจฺฉโนฺต เทฺว ปพฺพเต อญฺญมญฺญํ ปหริตฺวา ปหริตฺวา ททฺทรสทฺทํ กโรเนฺต ปสฺสิสฺสสิ, ตาย สญฺญาย ตตฺถ นครํ มาเปตฺวา วส, ตํ นครํ  นาม ภวิสฺสตี’’ติ อาหฯ เต ปญฺจปิ ชนา ตาย ตาย สญฺญาย คนฺตฺวา ตสฺมิํ ตสฺมิํ ฐาเน นครานิ มาเปตฺวา วสิํสุฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปิ เทวทโตฺต มุสาวาทํ กตฺวา  ปถวิํ ปวิโฎฺฐ’’ติ วตฺวา ชาตกํ สโมธาเนสิ – ‘‘ตทา เจติยราชา เทวทโตฺต อโหสิ, กปิลพฺราหฺมโณ ปน อหเมว อโหสิ’’นฺติฯ</p>

</p>


<ol>
<li>
<p> [๔๒๓] ๗. อินฺทฺริยชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ สาวตฺถิยํ กิเรโก กุลปุโตฺต สตฺถุ ธมฺมเทสนํ สุตฺวา ‘‘น สกฺกา อคารมเชฺฌ วสเนฺตน เอกนฺตปริปุณฺณํ เอกนฺตปริสุทฺธํ พฺรหฺมจริยํ จริตุํ, นิยฺยานิกสาสเน ปพฺพชิตฺวา ทุกฺขสฺสนฺตํ กริสฺสามี’’ติ ฆเร วิภวํ ปุตฺตทารสฺส นิยฺยาเทตฺวา นิกฺขมิตฺวา สตฺถารํ ปพฺพชฺชํ ยาจิฯ สตฺถาปิสฺส ปพฺพชฺชํ ทาเปสิฯ ตสฺส อาจริยุปชฺฌาเยหิ สทฺธิํ ปิณฺฑาย จรโต นวกตฺตา เจว ภิกฺขูนํ พหุภาเวน จ กุลฆเร วา อาสนสาลาย วา อาสนํ น ปาปุณาติ, สงฺฆนวกานํ โกฎิยํ ปีฐกํ วา ผลกํ วา ปาปุณาติฯ อาหาโรปิ อุฬุงฺกปิเฎฺฐน ฆฎฺฎิตา ภินฺนสิตฺถกยาคุ วา ปูติสุกฺขขชฺชกํ วา ฌามสุกฺขกูโร วา ปาปุณาติ, ยาปนปมาณํ น โหติฯ โส อตฺตนา  ลทฺธํ คเหตฺวา ปุราณทุติยิกาย สนฺติกํ คจฺฉติฯ อถสฺส สา ปตฺตํ คเหตฺวา วนฺทิตฺวา ปตฺตโต ภตฺตํ นีหริตฺวา สุสมฺปาทิตานิ ยาคุภตฺตสูปพฺยญฺชนานิ เทติฯ มหลฺลโก รสตณฺหาย พชฺฌิตฺวา ปุราณทุติยิกํ ชหิตุํ น สโกฺกติฯ สา จิเนฺตสิ ‘‘พโทฺธ นุ โข, โนติ วีมํสิสฺสามิ น’’นฺติฯ</p>


<p>อเถกทิวสํ ชนปทมนุสฺสํ เสตมตฺติกาย นฺหาเปตฺวา เคเห นิสีทาเปตฺวา อเญฺญปิสฺส กติปเย ปริวารมนุเสฺส อาณาเปตฺวา โถกโถกํ ปานโภชนํ ทาเปสิฯ เต ขาทนฺตา ภุญฺชนฺตา นิสีทิํสุฯ เคหทฺวาเร จ จเกฺกสุ โคเณ พนฺธาเปตฺวา เอกํ สกฎมฺปิ ฐปาเปสิ, สยํ ปน ปิฎฺฐิคเพฺภ นิสีทิตฺวา ปูเว ปจิฯ มหลฺลโก อาคนฺตฺวา ทฺวาเร อฎฺฐาสิฯ ตํ ทิสฺวา เอโก มหลฺลกปุริโส ‘‘อเยฺย, เอโก เถโร ทฺวาเร ฐิโต’’ติ อาหฯ ‘‘วนฺทิตฺวา อติจฺฉาเปหี’’ติฯ โส ‘‘อติจฺฉถ, ภเนฺต’’ติ ปุนปฺปุนํ กเถตฺวาปิ ตํ อคจฺฉนฺตํ ทิสฺวา ‘‘อเยฺย, เถโร น คจฺฉตี’’ติ อาหฯ สา อาคนฺตฺวา สาณิํ อุกฺขิปิตฺวา โอโลเกตฺวา ‘‘อโมฺภ อยํ มม ทารกปิตา’’ติ วตฺวา นิกฺขมิตฺวา ปตฺตํ คเหตฺวา เคหํ ปเวเสตฺวา ปริวิสิตฺวา โภชนปริโยสาเน วนฺทิตฺวา ‘‘ภเนฺต, ตุเมฺห อิเธว ปรินิพฺพายถ, มยํ เอตฺตกํ กาลํ อญฺญํ กุลํ น คณฺหิมฺห, อสามิเก ปน ฆเร ฆราวาโส น สณฺฐาติ, มยํ อญฺญํ กุลํ คณฺหาม, ทูรํ ชนปทํ  คจฺฉิสฺสาม, ตุเมฺห อปฺปมตฺตา โหถ, สเจ เม โทโส อตฺถิ, ขมถา’’ติ อาหฯ มหลฺลกสฺส หทยผาลนกาโล วิย อโหสิฯ อถ นํ ‘‘อหํ  ตํ ชหิตุํ น สโกฺกมิ, มา คจฺฉ, วิพฺภมิสฺสามิ, อสุกฎฺฐาเน เม สาฎกํ เปเสหิ, ปตฺตจีวรํ ปฎิจฺฉาเปตฺวา อาคจฺฉิสฺสามี’’ติ อาหฯ สา ‘‘สาธู’’ติ สมฺปฎิจฺฉิฯ มหลฺลโก วิหารํ คนฺตฺวา อาจริยุปชฺฌาเย ปตฺตจีวรํ ปฎิจฺฉาเปโนฺต ‘‘กสฺมา, อาวุโส, เอวํ กโรสี’’ติ วุโตฺต ‘‘ปุราณทุติยิกํ ชหิตุํ น สโกฺกมิ วิพฺภมิสฺสามี’’ติ อาหฯ อถ นํ เต อนิจฺฉนฺตเญฺญว สตฺถุ สนฺติกํ เนตฺวา ‘‘กิํ, ภิกฺขเว, อิมํ อนิจฺฉนฺตเญฺญว อานยิตฺถา’’ติ วุเตฺต ‘‘ภเนฺต, อยํ อุกฺกณฺฐิตฺวา วิพฺภมิตุกาโม’’ติ วทิํสุฯ อถ นํ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิฯ ‘‘สจฺจํ, ภเนฺต’’ติฯ ‘‘โก ตํ อุกฺกณฺฐาเปสี’’ติ? ‘‘ปุราณทุติยิกา ภเนฺต’’ติ วุเตฺต ‘‘ภิกฺขุ น อิทาเนว สา อิตฺถี ตุยฺหํ อนตฺถการิกา, ปุเพฺพปิ ตฺวํ ตํ นิสฺสาย จตูหิ ฌาเนหิ ปริหีโน มหาทุกฺขํ ปตฺวา มํ นิสฺสาย ตมฺหา ทุกฺขา มุจฺจิตฺวา นฎฺฐชฺฌานํ ปฎิลภี’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโรหิตํ ปฎิจฺจ ตสฺส พฺราหฺมณิยา กุจฺฉิมฺหิ นิพฺพตฺติฯ ชาตทิวเส จสฺส สกลนคเร อาวุธานิ ปชฺชลิํสุ, เตนสฺส ‘‘โชติปาลกุมาโร’’ติ นามํ กริํสุฯ โส วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา รโญฺญ สิปฺปํ ทเสฺสตฺวา อิสฺสริยํ ปหาย กญฺจิ อชานาเปตฺวา อคฺคทฺวาเรน นิกฺขมิตฺวา อรญฺญํ ปวิสิตฺวา สกฺกทตฺติเย กวิฎฺฐกอสฺสเม อิสิปพฺพชฺชํ ปพฺพชิตฺวา ฌานาภิญฺญาโย นิพฺพเตฺตสิฯ ตํ ตตฺถ วสนฺตํ อเนกานิ อิสิสตานิ ปริวาเรสุํ, มหาสมาคโม อโหสิฯ โส สรภงฺคสตฺถา นาม อโหสิ, ตสฺส สตฺต อเนฺตวาสิกเชฎฺฐกา อเหสุํฯ เตสุ สาลิสฺสโร นาม อิสิ กวิฎฺฐกอสฺสมา นิกฺขมิตฺวา สุรฎฺฐชนปเท ปุรตฺถิมชนปเท สาโตทิกาย นาม นทิยา ตีเร อเนกสหสฺสอิสิปริวาโร วสิฯ เมณฺฑิสฺสโร นาม อิสิ ปโชฺชตกปญฺจาลรโญฺญ วิชิเต กลพฺพจูฬกํ นาม นิคมํ นิสฺสาย อเนกสหสฺสอิสิปริวาโร วสิฯ ปพฺพโต นาม อิสิ เอกํ อฎวิชนปทํ นิสฺสาย อเนกสหสฺสอิสิปริวาโร วสิฯ กาฬเทวิโล นาม อิสิ อวนฺติทกฺขิณาปเถ เอกคฺฆนเสลํ นิสฺสาย อเนกสหสฺสอิสิปริวาโร วสิฯ กิสวโจฺฉ นาม อิสิ เอกโกว ทณฺฑกิรโญฺญ กุมฺภวตีนครํ นิสฺสาย อุยฺยาเน วสิฯ อนุปิยตาปโส ปน โพธิสตฺตสฺส อุปฎฺฐาโก ตสฺส สนฺติเก  วสิฯ นารโท นาม อิสิ กาฬเทวิลสฺส กนิโฎฺฐ มชฺฌิมเทเส อารญฺชรคิริมฺหิ ปพฺพตชาลนฺตเร เอกโกว เอกสฺมิํ คุหาเลเณ วสิฯ</p>


<p>อารญฺชรคิริโน นาม อวิทูเร เอโก อากิณฺณมนุโสฺส นิคโม อตฺถิ, เตสํ อนฺตเร มหตี  นที อตฺถิ, ตํ นทิํ พหู มนุสฺสา โอตรนฺติฯ อุตฺตมรูปธรา วณฺณทาสิโยปิ ปุริเส ปโลภยมานา ตสฺสา นทิยา ตีเร นิสีทนฺติฯ นารทตาปโส ตาสุ เอกํ ทิสฺวา ปฎิพทฺธจิโตฺต หุตฺวา ฌานํ อนฺตรธาเปตฺวา นิราหาโร ปริสุสฺสโนฺต  กิเลสวสํ คนฺตฺวา สตฺตาหํ วสิตฺวา นิปชฺชิฯ อถสฺส ภาตา กาฬเทวิโล อาวเชฺชโนฺต ตํ การณํ ญตฺวา อากาเสนาคนฺตฺวา เลณํ ปาวิสิฯ นารโท ตํ ทิสฺวา ‘‘กสฺมา ภวํ อาคโตสี’’ติ อาหฯ ‘‘ภวํ ‘อกลฺลโก’ติ ภวนฺตํ ปฎิชคฺคิตุํ อาคโตมฺหี’’ติฯ อถ นํ โส ‘‘อภูตํ กถํ กเถสิ, อลิกํ ตุจฺฉํ กเถสี’’ติ มุสาวาเทน นิคฺคณฺหิฯ โส ‘‘เนตํ ปหาตุํ วฎฺฎตี’’ติ สาลิสฺสรํ อาเนสิ, เมณฺฑิสฺสรํ อาเนสิ, ปพฺพตมฺปิ อาเนสิฯ อิตโรปิ เต ตโย มุสาวาเทน นิคฺคณฺหิฯ กาฬเทวิโล ‘‘สรภงฺคสตฺถารํ อาเนสฺสามี’’ติ อากาเสนาคนฺตฺวา ตํ อาเนสิฯ โส อาคนฺตฺวา ตํ ทิสฺวา ‘‘อินฺทฺริยวสํ คโต’’ติ ญตฺวา ‘‘กจฺจิ นารท, อินฺทฺริยานํ วสํ คโต’’ติ ปุจฺฉิฯ อิตเรน ตํ สุตฺวาว อุฎฺฐาย วนฺทิตฺวา ‘‘อาม, อาจริยา’’ติ วุเตฺต ‘‘นารท, อินฺทฺริยวสํ คตา นาม อิมสฺมิํ อตฺตภาเว สุสฺสนฺตา ทุกฺขํ อนุภวิตฺวา ทุติเย อตฺตภาเว นิรเย นิพฺพตฺตนฺตี’’ติ วตฺวา ปฐมํ คาถมาห –</p>


<ol>
<li>
‘‘โย อินฺทฺริยานํ กาเมน, วสํ นารท คจฺฉติ;  
  
โส ปริจฺจชฺชุโภ โลเก, ชีวโนฺตว วิสุสฺสตี’’ติฯ  
</li>
  
<p>ตตฺถ นฺติ นารท, โย ปุริโส รูปาทีสุ สุภาการํ คเหตฺวา กิเลสกามวเสน ฉนฺนํ อินฺทฺริยานํ วสํ คจฺฉติฯ ติ โส มนุสฺสโลกญฺจ เทวโลกญฺจาติ อุโภโลเก ปริจฺจชิตฺวา นิรยาทีสุ นิพฺพตฺตนฺตีติ อโตฺถฯ ติ ชีวโนฺตเยว อตฺตนา อิจฺฉิตํ กิเลสวตฺถุํ อลภโนฺต โสเกน วิสุสฺสติ, มหาทุกฺขํ ปาปุณาตีติฯ
</ol></p>


<p>ตํ สุตฺวา นารโท ‘‘อาจริย, กามเสวนํ นาม สุขํ, เอวรูปํ สุขํ กิํ สนฺธาย ทุกฺขนฺติ วทสี’’ติ ปุจฺฉิฯ อถสฺส สรภโงฺค ‘‘เตน หิ สุณาหี’’ติ ทุติยํ คาถมาห –</p>


<ol>
<li>
‘‘สุขสฺสานนฺตรํ  
ทุกฺขํ, ทุกฺขสฺสานนฺตรํ สุขํ;  
  
โสสิ ปโตฺต สุขา ทุกฺขํ, ปาฎิกงฺข วรํ สุข’’นฺติฯ  
</li>
  
<p>ตตฺถ  นฺติ กามสุขสฺส อนนฺตรํ นิรยทุกฺขํฯ ติ สีลรกฺขณทุกฺขสฺส  อนนฺตรํ ทิพฺพมานุสกสุขเญฺจว นิพฺพานสุขญฺจฯ อิทํ วุตฺตํ โหติ – นารท, อิเม หิ สตฺตา กามเสวนสมเย กาลํ กตฺวา เอกนฺตทุเกฺข นิรเย นิพฺพตฺตนฺติ, สีลํ รกฺขนฺตา วิปสฺสนาย กมฺมํ กโรนฺตา จ ปน กิลมนฺติ, เต ทุเกฺขน สีลํ รกฺขิตฺวา สีลพเลน วุตฺตปฺปการํ สุขํ ลภนฺติ, อิทํ ทุกฺขํ สนฺธายาหํ เอวํ วทามีติฯ ติ โส ตฺวํ นารท, อิทานิ ฌานสุขํ นาเสตฺวา ตโต สุขา มหนฺตํ กามนิสฺสิตํ เจตสิกทุกฺขํ ปโตฺตฯ ติ อิทํ กิเลสทุกฺขํ ฉเฑฺฑตฺวา ปุน ตเทว วรํ อุตฺตมํ ฌานสุขํ อิจฺฉ ปเตฺถหีติฯ
</ol></p>


<p>นารโท ‘‘อิทํ อาจริย, ทุกฺขํ ทุสฺสหํ, น ตํ อธิวาเสตุํ สโกฺกมี’’ติ อาหฯ อถ นํ มหาสโตฺต ‘‘นารท, ทุกฺขํ นาม อุปฺปนฺนํ อธิวาเสตพฺพเมวา’’ติ วตฺวา ตติยํ คาถมาห –</p>


<ol>
<li>
‘‘กิจฺฉกาเล กิจฺฉสโห, โย กิจฺฉํ นาติวตฺตติ;  
  
ส กิจฺฉนฺตํ สุขํ ธีโร, โยคํ สมธิคจฺฉตี’’ติฯ  
</li>
  
<p>ตตฺถ ติ นานุวตฺตติ, อยเมว วา ปาโฐฯ อิทํ วุตฺตํ โหติ – นารท, โย กายิกเจตสิกทุกฺขสงฺขาตสฺส กิจฺฉสฺส อุปฺปนฺนกาเล อปฺปมโตฺต ตสฺส กิจฺฉสฺส หรณูปายํ กโรโนฺต กิจฺฉสโห หุตฺวา ตํ กิจฺฉํ นานุวตฺตติ, ตสฺส วเส อวตฺติตฺวา เตหิ เตหิ อุปาเยหิ ตํ กิจฺฉํ อภิภวติ วินาเสติ, โส ธีโร กิจฺฉสฺส อนฺติมสงฺขาตํ นิรามิสสุขสงฺขาตํ ฌานสุขํ อธิคจฺฉติ, ตํ วา กิจฺฉนฺตํ โยคสุขํ อธิคจฺฉติ, อกิลมโนฺตว ปาปุณาตีติฯ
</ol></p>


<p>โส ‘‘อาจริย, กามสุขํ นาม อุตฺตมสุขํ, น ตํ ชหิตุํ สโกฺกมี’’ติ อาหฯ อถ นํ มหาสโตฺต ‘‘นารท, ธโมฺม นาม น เกนจิ การเณน นาเสตโพฺพ’’ติ วตฺวา จตุตฺถํ คาถมาห –</p>


<ol>
<li>
‘‘น  
เหว กามาน กามา, นานตฺถา นาตฺถการณา;  
  
น กตญฺจ นิรงฺกตฺวา, ธมฺมา จวิตุมรหสี’’ติฯ  
</li>
  
<p>ตตฺถ  ติ กามานํ กามา, วตฺถุกามานํ ปตฺถนายาติ อโตฺถฯ ติ น อนตฺถโต น อตฺถการณาฯ ติ กตญฺจ นิปฺผาทิตํ ฌานํ  นิรํกตฺวาฯ อิทํ วุตฺตํ โหติ – นารท, น เหว วตฺถุกามปตฺถนาย ธมฺมา จวิตุมรหสิ, เอกสฺมิํ อนเตฺถ อุปฺปเนฺน ตํ ปฎิหนิตุกาโม นานตฺถา น อเตฺถนปิ การณภูเตน ธมฺมา จวิตุมรหสิ, ‘‘อสุโก นาม เม อโตฺถ อุปฺปชฺชิสฺสตี’’ติ เอวมฺปิ อตฺถการณาปิ น ธมฺมา จวิตุมรหสิ, กตํ ปน นิปฺผาทิตํ ฌานสุขํ นิรํกตฺวา วินาเสตฺวา เนว ธมฺมา จวิตุมรหสีสิฯ
</ol></p>


<p>เอวํ สรภเงฺคน จตูหิ คาถาหิ ธเมฺม เทสิเต กาฬเทวิโล อตฺตโน กนิฎฺฐํ โอวทโนฺต ปญฺจมํ คาถมาห –</p>


<ol>
<li>
‘‘ทกฺขํ คหปตี สาธุ, สํวิภชฺชญฺจ โภชนํ;  
  
อหาโส อตฺถลาเภสุ, อตฺถพฺยาปตฺติ อพฺยโถ’’ติฯ  
</li>
  
<p>ตตฺถ ติ นารท ฆราวาสํ วสนฺตานํ คหปตีนํ โภคุปฺปาทนตฺถาย อนลสฺยเฉกกุสลภาวสงฺขาตํ ทกฺขํ นาม สาธุ, ทกฺขภาโว ภทฺทโกฯ นฺติ ทุเกฺขน อุปฺปาทิตโภคานํ ธมฺมิกสมณพฺราหฺมเณหิ สทฺธิํ สํวิภชิตฺวา ปริโภคกรณํ ทุติยํ สาธุฯ ติ มหเนฺต อิสฺสริเย อุปฺปเนฺน อปฺปมาทวเสน อหาโส อนุปฺปิลาวิตตฺตํ ตติยํ สาธุฯ ติ ยทา ปน อตฺตโน อตฺถพฺยาปตฺติ ยสวินาโส โหติ, ตทา  อกิลมนํ จตุตฺถํ สาธุ, ตสฺมา ตฺวํ, นารท, ‘‘ฌานํ เม อนฺตรหิต’’นฺติ มา โสจิ, สเจ อินฺทฺริยานํ วสํ น คมิสฺสสิ, นฎฺฐมฺปิ เต ฌานํ ปุน ปากติกเมว ภวิสฺสตีติฯ
</ol></p>


<p>ตํ ปุน กาฬเทวิเลน นารทสฺส โอวทิตภาวํ ญตฺวา สตฺถา อภิสมฺพุโทฺธ หุตฺวา ฉฎฺฐํ คาถมาห –</p>


<ol>
<li>
‘‘เอตฺตาวเตตํ ปณฺฑิจฺจํ, อปิ โส เทวิโล พฺรวิ;  
  
น ยิโต กิญฺจิ ปาปิโย, โย อินฺทฺริยานํ วสํ วเช’’ติฯ  
</li>
  
<p>ตสฺสโตฺถ  – ภิกฺขเว, เอตฺตกํ เอตํ ปณฺฑิจฺจํ โสยํ เทวิโล อพฺรวิฯ โย ปน กิเลสวเสน อินฺทฺริยานํ วสํ วชติ, อิโต อโญฺญ ปาปิโย นตฺถีติฯ
</ol></p>


<p>อถ   นํ สรภโงฺค อามเนฺตตฺวา ‘‘นารท, อิทํ ตาว สุณ, โย หิ ปฐมเมว กตฺตพฺพยุตฺตกํ น กโรติ, โส อรญฺญํ ปวิฎฺฐมาณวโก วิย โสจติ ปริเทวตี’’ติ วตฺวา อตีตํ อาหริฯ</p>


<p>อตีเต เอกสฺมิํ กาสินิคเม เอโก พฺราหฺมณมาณโว อภิรูโป อโหสิ ถามสมฺปโนฺน นาคพโลฯ โส จิเนฺตสิ – ‘‘กิํ เม กสิกมฺมาทีนิ กตฺวา มาตาปิตูหิ ปุเฎฺฐหิ, กิํ ปุตฺตทาเรน, กิํ ทานาทีหิ ปุเญฺญหิ กเตหิ, กญฺจิ อโปเสตฺวา กิญฺจิ ปุญฺญํ อกตฺวา อรญฺญํ ปวิสิตฺวา มิเค มาเรตฺวา อตฺตานํเยว โปเสสฺสามี’’ติ? โส ปญฺจาวุธสนฺนโทฺธ หิมวนฺตํ คนฺตฺวา นานามิเค วธิตฺวา ขาทโนฺต อโนฺตหิมวเนฺต วิธวาย นาม นทิยา ตีเร คิริปริกฺขิตฺตํ มหนฺตํ ปพฺพตชาลํ ปตฺวา ตตฺถ มิเค วธิตฺวา องฺคาเร ปกฺกมํสํ ขาทโนฺต วาสํ กเปฺปสิฯ โส จิเนฺตสิ ‘‘อหํ สพฺพทา ถามสมฺปโนฺน น ภวิสฺสามิ, ทุพฺพลกาเล อรเญฺญ จริตุํ น สกฺขิสฺสามิ, อิทาเนว นานาวเณฺณ มิเค ปพฺพตชาลํ ปเวเสตฺวา ทฺวารํ โยเชตฺวา อรญฺญํ อนาหิณฺฑโนฺตว ยถารุจิยา มิเค วธิตฺวา ขาทิสฺสามี’’ติ ตถา อกาสิฯ อถสฺส กาเล อติกฺกเนฺต ตํ กมฺมํ มตฺถกปฺปตฺตํ ทิฎฺฐธมฺมเวทนียํ ชาตํ, อตฺตโน หตฺถปาเทหิ น ลภิ คนฺตุํ, อปราปรํ ปริวเตฺตตุํ นาสกฺขิ, เนว กิญฺจิ ขาทนียํ โภชนียํ, น ปานียํ ปสฺสิ, สรีรํ มิลายิ, มนุสฺสเปโต อโหสิ, คิมฺหกาเล ปถวี วิย สรีรํ ภิชฺชิตฺวา ราชิโย ทเสฺสสิ, โส ทุรูโป ทุสฺสณฺฐิโต มหาทุกฺขํ อนุภวิฯ</p>


<p>เอวํ อทฺธาเน คเต สิวิรเฎฺฐ สิวิราชา นาม ‘‘อรเญฺญ องฺคารปกฺกมํสํ ขาทิสฺสามี’’ติ อมจฺจานํ รชฺชํ นิยฺยาเทตฺวา ปญฺจาวุธสนฺนโทฺธ อรญฺญํ ปวิสิตฺวา มิเค วธิตฺวา มํสํ ขาทมาโน อนุปุเพฺพน ตํ ปเทสํ ปตฺวา ตํ ปุริสํ ทิสฺวา ภีโตปิ สติํ อุปฎฺฐเปตฺวา ‘‘โกสิ ตฺวํ อโมฺภ ปุริสา’’ติ ปุจฺฉิฯ ‘‘สามิ, มนุสฺสเปโต อหํ, อตฺตโน กตกมฺมสฺส ผลํ อนุโภมิ, ตฺวํ ปน โกสี’’ติ? ‘‘สิวิราชาหมสฺมี’’ติฯ ‘‘อถ กสฺมา อิธาคโตสี’’ติ? ‘‘มิคมํสํ  ขาทนตฺถายา’’ติฯ อถสฺส โส ‘‘อหมฺปิ มหาราช, อิมินาว การเณน อาคนฺตฺวา มนุสฺสเปโต ชาโต’’ติ สพฺพํ วิตฺถาเรน กเถตฺวา อตฺตโน ทุกฺขิตภาวํ รโญฺญ อาจิกฺขโนฺต เสสคาถา อาห –</p>


<ol>
<li>
‘‘อมิตฺตานํว  
หตฺถตฺถํ, สิวิ ปโปฺปติ มามิว;  
  
กมฺมํ วิชฺชญฺจ ทเกฺขยฺยํ, วิวาหํ สีลมทฺทวํ;  
  
เอเต จ ยเส หาเปตฺวา, นิพฺพโตฺต เสหิ กเมฺมหิฯ  
</li>
  
<li>
‘‘โสหํ  
สหสฺสชีโนว, อพนฺธุ อปรายโณ;  
  
อริยธมฺมา อปกฺกโนฺต, ยถา เปโต ตเถวหํฯ  
</li>
  
<li>
‘‘สุขกาเม ทุกฺขาเปตฺวา, อาปโนฺนสฺมิ ปทํ อิมํ;  
  
โส สุขํ นาธิคจฺฉามิ, ฐิโต ภาณุมตามิวา’’ติฯ  
</li>
  
<p>ตตฺถ นฺติ อมิตฺตานํ หเตฺถ อตฺถํ วินาสํ วิยฯ ติ ราชานํ อาลปติฯ ติ มาทิโส ปาปกเมฺมน ปาปุณาติ, อตฺตโนว กเมฺมน วินาสํ ปาปุณาตีติ วุตฺตํ โหติฯ นฺติ กสิกมฺมาทิเภทํ อาชีวสาธกํ กิจฺจํฯ นฺติ นานปฺปการกํ หตฺถิสิปฺปาทิกํ สิปฺปํฯ นฺติ นานปฺปกาเรน โภคุปฺปาทนโกสลฺลํฯ นฺติ อาวาหวิวาหสมฺพนฺธํฯ นฺติ ปญฺจวิธสีลเญฺจว มุทุวจนํ หิตกามํ ปาปนิวารณํ กลฺยาณมิตฺตตญฺจฯ โส หิ อิธ มทฺทโวติ อธิเปฺปโตฯ ติ เอเต เอตฺตเก ยสทายเก ธเมฺม หาเปตฺวา จฯ ติ อตฺตโน กเมฺมหิ นิพฺพโตฺตฯ อิทํ วุตฺตํ โหติ – อหํ, มหาราช, อิมสฺมิํ โลเก อิสฺสริยทายกํ กตฺตพฺพยุตฺตกํ กมฺมํ อกตฺวา สิปฺปํ อสิกฺขิตฺวา อุปาเยน โภเค อนุปฺปาเทตฺวา อาวาหวิวาหํ อกตฺวา สีลํ อรกฺขิตฺวา มํ อกิจฺจํ กโรนฺตํ ปาปนิวารณสมเตฺถ กลฺยาณมิเตฺต อภชิตฺวา อิเม เอตฺตเก ยสทายกตฺตา ‘‘ยเส’’ติ สงฺขฺยํ คเต โลกปฺปวตฺติธเมฺม หาเปตฺวา ฉเฑฺฑตฺวา อิมํ อรญฺญํ ปวิสิตฺวา สยํ กเตหิ ปาปกเมฺมหิ อิทานิ มนุสฺสเปโต หุตฺวา นิพฺพโตฺตสฺมีติฯ
</ol></p>


<p>ติ สหสฺสชีนปุริโส วิยาติ อโตฺถฯ สฺวาหํ สมฺมา ปฎิปชฺชิตฺวา โภเค อุปฺปาเทยฺยํ, เตหิ อเนกสหเสฺสหิ โภเคหิ ชิโตติปิ อโตฺถฯ ติ อสรโณ, นิปฺปติโฎฺฐติ อโตฺถฯ ติ สปฺปุริสธมฺมโตฯ   ติ ยถา มโต เปโต หุตฺวา อุปฺปเชฺชยฺย, ชีวมาโนเยว ตถา  มนุสฺสเปโต ชาโตสฺมีติ อโตฺถฯ ติ สุขกาเม สเตฺต ทุกฺขาเปตฺวาฯ ‘‘สุขกาโม’’ติปิ ปาโฐ, สยํ สุขกาโม ปรํ ทุกฺขาเปตฺวาติ อโตฺถฯ นฺติ เอวรูปํ โกฎฺฐาสํ ปโตฺตสฺมิฯ ปถนฺติปิ ปาโฐ, อิทํ ทุกฺขสฺส ปถภูตํ อตฺตภาวํ ปโตฺตสฺมีติ อโตฺถฯ ติ ภาณุมา วุจฺจติ อคฺคิ, วีตจฺจิกงฺคาเรหิ สมนฺตา ปริกิโณฺณ วิย สรีเร อุฎฺฐิเตน มหาทาเหน ทยฺหโนฺต กายิกเจตสิกสุขํ น วินฺทามีติ วทติฯ</p>


<p>เอวญฺจ ปน วตฺวา ‘‘อหํ, มหาราช, สุขกาโม ปรํ ทุกฺขาเปตฺวา ทิเฎฺฐว ธเมฺม มนุสฺสเปโต  ชาโต, ตสฺมา ตฺวํ ปาปํ มา กริ, อตฺตโน นครํ คนฺตฺวา ทานาทีนิ ปุญฺญานิ กโรหี’’ติ อาหฯ ราชา ตถา กตฺวา สคฺคปุรํ ปูเรสิฯ สรภงฺคสตฺถา อิมํ การณํ อาหริตฺวา ตาปสํ สญฺญาเปสิฯ โส ตสฺส ธมฺมกถาย สํเวคํ ปฎิลภิตฺวา ตํ วนฺทิตฺวา ขมาเปตฺวา กสิณปริกมฺมํ กตฺวา นฎฺฐํ ฌานํ ปฎิปากติกํ อกาสิฯ สรภโงฺค ตสฺส ตตฺถ วสิตุํ อทตฺวา ตํ อาทาย อตฺตโน อสฺสมํ คโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ</p>


<p>ตทา นารโท อุกฺกณฺฐิตภิกฺขุ อโหสิ, นครโสภิณี ปุราณทุติยิกา, สาลิสฺสโร สาริปุโตฺต, เมณฺฑิสฺสโร กสฺสโป, ปพฺพโต อนุรุโทฺธ, กาฬเทวิโล กจฺจายโน, อนุปิโย อานโนฺท, กิสวโจฺฉ มหาโมคฺคลฺลาโน, สรภโงฺค ปน อหเมว อโหสินฺติฯ</p>

</p>


<ol>
<li>
<p> [๔๒๔] ๘. อาทิตฺตชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต อสทิสทานํ อารพฺภ กเถสิฯ อสทิสทานํ  (ที. นิ. อฎฺฐ. ๒.๒๙๖) วิตฺถาเรตฺวา กเถตพฺพํฯ ตสฺส ปน ทินฺนทิวสโต ทุติยทิวเส ธมฺมสภายํ กถํ สมุฎฺฐาเปสุํ ‘‘อาวุโส, โกสลราชา วิจินิตฺวาว , ปุญฺญเกฺขตฺตํ ญตฺวา พุทฺธปฺปมุขสฺส  อริยสงฺฆสฺส อสทิสทานํ อทาสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘อนจฺฉริยํ, ภิกฺขเว, รโญฺญ วิจินิตฺวา อนุตฺตเร ปุญฺญเกฺขเตฺต ทานปติฎฺฐาปนํ, โปราณกปณฺฑิตาปิ วิจินิตฺวาว มหาทานํ อทํสู’’ติ วตฺวา อตีตํ อาหริฯ</p>


<p>อตีเต สิวิรเฎฺฐ โรรุวนคเร โรรุวมหาราชา นาม ทส ราชธเมฺม อโกเปตฺวา จตูหิ สงฺคหวตฺถูหิ ชนํ สงฺคณฺหโนฺต มหาชนสฺส มาตาปิตุฎฺฐาเน ฐตฺวา กปณทฺธิกวนิพฺพกยาจกาทีนํ มหาทานํ ปวเตฺตสิฯ ตสฺส สมุทฺทวิชยา นาม อคฺคมเหสี อโหสิ ปณฺฑิตา ญาณสมฺปนฺนาฯ โส เอกทิวสํ ทานคฺคํ โอโลเกโนฺต ‘‘มยฺหํ ทานํ ทุสฺสีลา โลลสตฺตา ภุญฺชนฺติ, ตํ มํ น หาเสติ, อหํ โข ปน สีลวนฺตานํ อคฺคทกฺขิเณยฺยานํ ปเจฺจกพุทฺธานํ ทาตุกาโม, เต จ หิมวนฺตปเทเส  วสนฺติ, โก นุ โข เต นิมเนฺตตฺวา อาเนสฺสติ, กํ เปเสสฺสามี’’ติ จิเนฺตตฺวา ตมตฺถํ เทวิยา อาโรเจสิฯ อถ นํ สา อาห ‘‘มหาราช, มา จินฺตยิตฺถ, อมฺหากํ ทาตพฺพทานพเลน สีลพเลน สจฺจพเลน ปุปฺผานิ เปเสตฺวา ปเจฺจกพุเทฺธ นิมเนฺตตฺวา เตสํ อาคตกาเล สพฺพปริกฺขารสมฺปนฺนทานํ ทสฺสามา’’ติฯ ราชา ‘‘สาธู’’ติ สมฺปฎิจฺฉิตฺวา ‘‘สกลนครวาสิโน สีลํ สมาทิยนฺตู’’ติ นคเร เภริํ จราเปตฺวา สยมฺปิ สปริชโน อุโปสถงฺคานิ อธิฎฺฐาย มหาทานํ ปวเตฺตตฺวา สุมนปุปฺผปุณฺณํ สุวณฺณสมุคฺคํ คาหาเปตฺวา ปาสาทา โอรุยฺห ราชงฺคเณ ฐตฺวา ปญฺจงฺคานิ ปถวิยํ ปติฎฺฐาเปตฺวา ปาจีนทิสาภิมุโข วนฺทิตฺวา ‘‘ปาจีนทิสาย อรหเนฺต วนฺทามิ, สเจ อมฺหากํ โกจิ คุโณ อตฺถิ, อเมฺหสุ อนุกมฺปํ กตฺวา อมฺหากํ ภิกฺขํ คณฺหถา’’ติ วตฺวา สตฺต ปุปฺผมุฎฺฐิโย ขิปิฯ ปาจีนทิสาย ปเจฺจกพุทฺธานํ อภาเวน ปุนทิวเส นาคมิํสุฯ ทุติยทิวเส ทกฺขิณทิสํ นมสฺสิ, ตโตปิ นาคตาฯ ตติยทิวเส ปจฺฉิมทิสํ  นมสฺสิ, ตโตปิ นาคตาฯ จตุตฺถทิวเส อุตฺตรทิสํ นมสฺสิ, นมสฺสิตฺวา จ ปน ‘‘อุตฺตรหิมวนฺตปเทสวาสิโน ปเจฺจกพุทฺธา อมฺหากํ ภิกฺขํ คณฺหนฺตู’’ติ สตฺต ปุปฺผมุฎฺฐิโย วิสฺสเชฺชสิฯ ปุปฺผานิ คนฺตฺวา นนฺทมูลกปพฺภาเร ปญฺจนฺนํ ปเจฺจกพุทฺธสตานํ อุปริ ปติํสุฯ</p>


<p>เต  อาวชฺชมานา รญฺญา อตฺตโน นิมนฺติตภาวํ ญตฺวา ปุนทิวเส สตฺต ปเจฺจกพุเทฺธ อามเนฺตตฺวา ‘‘มาริสา, ราชา โว นิมเนฺตติ, ตสฺส สงฺคหํ กโรถา’’ติ วทิํสุฯ สตฺต ปเจฺจกพุทฺธา อากาเสนาคนฺตฺวา ราชทฺวาเร โอตริํสุฯ เต ทิสฺวา ราชา โสมนสฺสชาโต วนฺทิตฺวา ปาสาทํ อาโรเปตฺวา มหนฺตํ สกฺการํ กตฺวา ทานํ ทตฺวา ภตฺตกิจฺจปริโยสาเน ปุนทิวสตฺถาย ปุนทิวสตฺถายาติ เอวํ ฉ ทิวเส นิมเนฺตตฺวา สตฺตเม ทิวเส สพฺพปริกฺขารทานํ สเชฺชตฺวา สตฺตรตนขจิตานิ มญฺจปีฐาทีนิ ปญฺญเปตฺวา ติจีวราทิเก สพฺพสมณปริโภเค สตฺตนฺนํ ปเจฺจกพุทฺธานํ สนฺติเก ฐเปตฺวา ‘‘มยํ อิเม ปริกฺขาเร ตุมฺหากํ เทมา’’ติ วตฺวา เตสํ ภตฺตกิจฺจปริโยสาเน ราชา จ เทวี จ อุโภปิ นมสฺสมานา อฎฺฐํสุฯ อถ เนสํ อนุโมทนํ กโรโนฺต สงฺฆเตฺถโร เทฺว คาถา อภาสิ –</p>


<ol>
<li>
‘‘อาทิตฺตสฺมิํ อคารสฺมิํ, ยํ นีหรติ ภาชนํ;  
  
ตํ ตสฺส โหติ อตฺถาย, โน จ ยํ ตตฺถ ฑยฺหติฯ  
</li>
  
<li>
‘‘เอวมาทีปิโต โลโก, ชราย มรเณน จ;  
  
นีหเรเถว ทาเนน, ทินฺนํ โหติ สุนีหต’’นฺติฯ  
</li>
  
<p>ตตฺถ  นฺติ ตงฺขเณ ปชฺชลิเตฯ นฺติ อุปกรณํฯ ติ ยํ ปน ตตฺถ ฑยฺหติ, อนฺตมโส ติณสนฺถาโรปิ, สพฺพํ ตสฺส อนุปกรณเมว โหติฯ ติ เทสนาสีสเมตํ, อตฺถโต ปเนส เอกาทสหิ อคฺคีหิ อาทีปิโต นามฯ ติ  ตโต เอกาทสติ อคฺคีหิ ปชฺชลิตโลกา ทสวิธทานวตฺถุเภทํ ตํ ตํ ปริกฺขารทานํ เจตนาย นิกฺกเฑฺฒเถวฯ ติ อปฺปํ วา พหุํ วา ยํ ทินฺนํ, ตเทว สุนีหตํ นาม โหตีติฯ
</ol></p>


<p>เอวํ สงฺฆเตฺถโร อนุโมทนํ กตฺวา ‘‘อปฺปมโตฺต โหหิ, มหาราชา’’ติ รโญฺญ โอวาทํ ทตฺวา อากาเส อุปฺปติตฺวา ปาสาทกณฺณิกํ ทฺวิธา กตฺวา คนฺตฺวา นนฺทมูลกปพฺภาเรเยว โอตริฯ ตสฺส ทินฺนปริกฺขาโรปิ เตเนว สทฺธิํ อุปฺปติตฺวา นนฺทมูลกปพฺภาเรเยว โอตริฯ รโญฺญ จ เทวิยา จ สกลสรีรํ ปีติยา ปุณฺณํ อโหสิฯ เอวํ ตสฺมิํ คเต อวเสสาปิ –</p>


<ol>
<li>
‘‘โย  
ธมฺมลทฺธสฺส ททาติ ทานํ, อุฎฺฐานวีริยาธิคตสฺส ชนฺตุ;  
  
อติกฺกมฺม โส เวตรณิํ ยมสฺส, ทิพฺพานิ ฐานานิ อุเปติ มโจฺจฯ  
</li>
  
<li>
‘‘ทานญฺจ ยุทฺธญฺจ สมานมาหุ, อปฺปาปิ สนฺตา พหุเก ชินนฺติ;  
  
อปฺปมฺปิ เจ สทฺทหาโน ททาติ, เตเนว โส โหติ สุขี ปรตฺถฯ  
</li>
  
<li>
‘‘วิเจยฺย ทานํ สุคตปฺปสตฺถํ, เย ทกฺขิเณยฺยา อิธ ชีวโลเก;  
  
เอเตสุ ทินฺนานิ มหปฺผลานิ, พีชานิ วุตฺตานิ ยถา สุเขเตฺตฯ  
</li>
  
<li>
‘‘โย ปาณภูตานิ อเหฐยํ จรํ, ปรูปวาทา น กโรติ ปาปํ;  
  
ภีรุํ ปสํสนฺติ น ตตฺถ สูรํ, ภยา หิ สโนฺต น กโรนฺติ ปาปํฯ  
</li>
  
<li>
‘‘หีเนน พฺรหฺมจริเยน, ขตฺติเย อุปปชฺชติ;  
  
มชฺฌิเมน จ เทวตฺตํ, อุตฺตเมน วิสุชฺฌติฯ  
</li>
  
<li>
‘‘อทฺธา หิ ทานํ พหุธา ปสตฺถํ, ทานา จ โข ธมฺมปทํว เสโยฺย;  
  
ปุเพฺพว  
หิ ปุพฺพตเรว สโนฺต, นิพฺพานเมวชฺฌคมุํ สปญฺญา’’ติฯ –  
</li>
  
<p>เอวเมเกกาย คาถาย อนุโมทนํ กตฺวา ตเถว อคมิํสุ สทฺธิํ ปริกฺขาเรหิฯ
</ol></p>


<p>ตตฺถ  ติ ขีณาสวํ อาทิํ กตฺวา ยาว สุกฺขวิปสฺสกโยคาวจโร ปุคฺคโล ธมฺมสฺส ลทฺธตฺตา ธมฺมลโทฺธ นามฯ เสฺวว อุฎฺฐานวีริเยน ตสฺส ธมฺมสฺส อธิคตตฺตา อุฎฺฐานวีริยาธิคโต นามฯ ตสฺส ปุคฺคลสฺส โย ชนฺตุ ททาติ ทานนฺติ อโตฺถ, ธเมฺมน ลทฺธสฺส อุฎฺฐานสงฺขาเตน วีริเยน  อธิคตสฺส เทยฺยธมฺมสฺส อคฺคํ คเหตฺวา โย ชนฺตุ สีลวเนฺตสุ ทานํ ททาตีติปิ อโตฺถฯ อุปโยคเตฺถ วา สามิวจนํ กตฺวาเปตฺถ อโตฺถ เวทิตโพฺพฯ นฺติ เทสนาสีสเมตํ, อฎฺฐ มหานิรเย โสฬส จ อุสฺสเท อติกฺกมิตฺวาติ อโตฺถฯ ติ เทวโลเก อุปฺปชฺชติฯ</p>


<p>ติ สทิสํ วทนฺติฯ ขยภีรุกสฺส หิ ทานํ นตฺถิ, ภยภีรุกสฺส ยุทฺธํ นตฺถิฯ ชีวิเต อาลยํ วิชหิตฺวา ยุชฺชโนฺตว ยุชฺฌิตุํ สโกฺกติ, โภเคสุ อาลยํ วิชหิตฺวา ทายโก ทาตุํ สโกฺกติ, เตเนว ตํ อุภยํ ‘‘สมาน’’นฺติ วทนฺติฯ ติ โถกาปิ สมานา ปริจฺจตฺตชีวิตา พหุเก ชินนฺติ, เอวเมว อปฺปาปิ มุญฺจเจตนา พหุมฺปิ มเจฺฉรจิตฺตํ โลภาทิํ วา กิเลสคหนํ ชินาติฯ ติ โถกมฺปิ เจ เทยฺยธมฺมํ กมฺมญฺจ ผลญฺจ สทฺทหโนฺต เทติฯ ติ เตน ปริตฺตเทยฺยธมฺมวตฺถุเกน ปริตฺตเกนาปิ จาเคน โส ปรตฺถ สุขี โหติ, มหาราชาติฯ</p>


<p>นฺติ ทกฺขิณญฺจ ทกฺขิเณยฺยญฺจ วิจินิตฺวา ทินฺนทานํฯ ตตฺถ ยํ วา ตํ วา อทตฺวา อคฺคํ ปณีตํ เทยฺยธมฺมํ วิจินิตฺวา ททโนฺต ทกฺขิณํ วิจินาติ นาม, เยสํ เตสํ วา อทตฺวา สีลาทิคุณสมฺปเนฺน วิจินิตฺวา เตสํ ททโนฺต ทกฺขิเณยฺยํ วิจินาติ นามฯ นฺติ เอวรูปํ ทานํ พุเทฺธหิ ปสตฺถํฯ ตตฺถ ทกฺขิเณยฺยวิจินนํ ทเสฺสตุํ ติอาทิ วุตฺตํฯ ตตฺถ ติ ทกฺขิณาย อนุจฺฉวิกา พุทฺธาทโยฯ</p>


<p>ติ ปาณสงฺขาตานิ ภูตานิฯ นฺติ การุเญฺญน อวิเหฐยโนฺต จรมาโนฯ ติ ปรูปวาทภเยน ปาปํ น กโรติฯ นฺติ อุปวาทภีรุกํฯ นฺติ โย ปน อโยนิโสมนสิกาเรน ตสฺมิํ อุปวาเท สูโร โหติ, ตํ ปณฺฑิตา นปฺปสํสนฺติฯ ติ อุปวาทภเยน หิ ปณฺฑิตา ปาปํ น กโรนฺติฯ</p>


<p>ติ พาหิรติตฺถายตเน ตาว เมถุนวิรติสีลมตฺตกํ  หีนํ พฺรหฺมจริยํ นาม, เตน ขตฺติยกุเล อุปฺปชฺชติฯ ฌานสฺส อุปจารมตฺตํ มชฺฌิมํ, เตน เทวโลเก อุปฺปชฺชติฯ อฎฺฐ สมาปตฺติโย อุตฺตมํ, เตน  พฺรหฺมโลเก อุปฺปชฺชโนฺต วิสุชฺฌติ นามฯ สาสเน ปน  สีลวนฺตเสฺสว เอกํ เทวนิกายํ ปณิธาย พฺรหฺมจริยํ หีนํ นาม, ปริสุทฺธสีลเสฺสว สมาปตฺตินิพฺพตฺตนํ มชฺฌิมํ นาม, ปริสุทฺธสีเล ฐตฺวา วิปสฺสนํ วเฑฺฒตฺวา อรหตฺตุปฺปตฺติ อุตฺตมํ นามฯ</p>


<p>โอสานคาถาย อยมโตฺถ – มหาราช, กิญฺจาปิ เอกํเสเนว ทานํ พหุธา ปสตฺถํ วณฺณิตํ, ทานโต ปน สมถวิปสฺสนาสงฺขาตํ นิพฺพานสงฺขาตญฺจ ธมฺมโกฎฺฐาสภูตํ ธมฺมปทเมว อุตฺตริตรํฯ กิํการณา? ปุเพฺพว หิ อิมสฺมิํ กเปฺป กสฺสปทสพลาทโย ปุพฺพตเรว เวสฺสภูทสพลาทโย สโนฺต สปฺปุริสา สปญฺญา สมถวิปสฺสนํ ภาเวตฺวา นิพฺพานเมว อชฺฌคมุํ อธิคตาติฯ</p>


<p>เอวํ สตฺต ปเจฺจกพุทฺธา อนุโมทนาย รโญฺญ อมตมหานิพฺพานํ วเณฺณตฺวา ราชานํ อปฺปมาเทน โอวทิตฺวา วุตฺตนเยเนว อตฺตโน วสนฎฺฐานเมว คตาฯ ราชาปิ สทฺธิํ อคฺคมเหสิยา ทานํ ทตฺวา ยาวชีวํ ฐตฺวา ตโต จวิตฺวา สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ ปุเพฺพปิ ปณฺฑิตา วิเจยฺย ทานํ อทํสู’’ติ วตฺวา ชาตกํ สโมธาเนสิ – ‘‘ตทา ปเจฺจกพุทฺธา ปรินิพฺพายิํสุ, สมุทฺทวิชยา ราหุลมาตา อโหสิ, โรรุวมหาราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๒๕] ๙. อฎฺฐานชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ ตญฺหิ ภิกฺขุํ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กิํการณา’’ติ วตฺวา ‘‘กิเลสวเสนา’’ติ วุเตฺต ‘‘ภิกฺขุ มาตุคาโม นาม อกตญฺญู มิตฺตทุพฺภี อวิสฺสาสนีโยฯ อตีเต ปณฺฑิตา เทวสิกํ สหสฺสํ เทนฺตาปิ มาตุคามํ โตเสตุํ นาสกฺขิํสุฯ สา เอกทิวสมตฺตํ สหสฺสํ อลภิตฺวาว  เต คีวายํ คาหาเปตฺวา นีหราเปสิ , เอวํ อกตญฺญู มาตุคาโม, มา ตสฺส การณา กิเลสวสํ คจฺฉา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต ตสฺส จ ปุโตฺต พฺรหฺมทตฺตกุมาโร, พาราณสิเสฎฺฐิโน จ ปุโตฺต มหาธนกุมาโร นามฯ เต อุโภปิ สหปํสุกีฬกา สหายกา อเหสุํ, เอกาจริยกุเลเยว สิปฺปํ คณฺหิํสุฯ ราชกุมาโร ปิตุ อจฺจเยน รเชฺช ปติฎฺฐาสิ, เสฎฺฐิปุโตฺตปิสฺส สนฺติเกเยว อโหสิฯ พาราณสิยญฺจ เอกา นครโสภิณี วณฺณทาสี อภิรูปา อโหสิ โสภคฺคปฺปตฺตาฯ เสฎฺฐิปุโตฺต เทวสิกํ สหสฺสํ ทตฺวา นิจฺจกาเล ตาเยว สทฺธิํ อภิรมโนฺต ปิตุ อจฺจเยน เสฎฺฐิฎฺฐานํ ลภิตฺวาปิ น ตํ วิชหิ, ตเถว เทวสิกํ สหสฺสํ ทตฺวา อภิรมิฯ เสฎฺฐิปุโตฺต ทิวสสฺส ตโย วาเร ราชุปฎฺฐานํ คจฺฉติฯ อถสฺส เอกทิวสํ ราชุปฎฺฐานํ คตสฺส รญฺญา สทฺธิํ สมุลฺลปนฺตเสฺสว สูริโย อตฺถงฺคมิ, อนฺธการํ ชาตํฯ โส ราชกุลา นิกฺขมิตฺวา ‘‘อิทานิ เคหํ คนฺตฺวา อาคมนเวลา นตฺถิ, นครโสภิณิยาเยว เคหํ คมิสฺสามี’’ติ อุปฎฺฐาเก อุโยฺยเชตฺวา เอกโกว ตสฺสา เคหํ ปาวิสิฯ อถ นํ สา ทิสฺวา ‘‘อยฺยปุตฺต, สหสฺสํ อาภต’’นฺติ อาหฯ ‘‘ภเทฺท, อหํ อเชฺชว อติวิกาโล ชาโต, ตสฺมา เคหํ อคนฺตฺวา มนุเสฺส อุโยฺยเชตฺวา เอกโกว ปวิโฎฺฐสฺมิ, เสฺว ปน เต เทฺว สหสฺสานิ ทสฺสามี’’ติฯ</p>


<p>สา จิเนฺตสิ ‘‘สจาหํ อชฺช โอกาสํ กริสฺสามิ, อเญฺญสุปิ ทิวเสสุ ตุจฺฉหตฺถโกว อาคมิสฺสติ, เอวํ เม ธนํ ปริหายิสฺสติ, น ทานิสฺส โอกาสํ กริสฺสามี’’ติฯ อถ นํ เอวมาห ‘‘สามิ, มยํ วณฺณทาสิโย นาม, อมฺหากํ สหสฺสํ อทตฺวา เกฬิ นาม นตฺถี’’ติฯ ‘‘ภเทฺท, เสฺว ทิคุณํ อาหริสฺสามี’’ติ ปุนปฺปุนํ  ยาจิฯ นครโสภิณี ทาสิโย อาณาเปสิ ‘‘เอตสฺส อิธ ฐตฺวา มํ โอโลเกตุํ มา อทตฺถ, คีวายํ ตํ คเหตฺวา นีหริตฺวา ทฺวารํ ปิทหถา’’ติฯ ตํ สุตฺวา ทาสิโย ตถา กริํสุฯ อถ โส จิเนฺตสิ ‘‘อหํ อิมาย สทฺธิํ อสีติโกฎิธนํ ขาทิํ, สา มํ เอกทิวสํ ตุจฺฉหตฺถํ ทิสฺวา คีวายํ คเหตฺวา นีหราเปสิ, อโห มาตุคาโม นาม ปาโป นิลฺลโชฺช อกตญฺญู มิตฺตทุพฺภี’’ติฯ โส มาตุคามสฺส อคุณํ อนุสฺสรโนฺตว วิรชฺชิ, ปฎิกูลสญฺญํ ปฎิลภิ, ฆราวาเสปิ อุกฺกณฺฐิโต  ‘‘กิํ เม ฆราวาเสน, อเชฺชว นิกฺขมิตฺวา ปพฺพชิสฺสามี’’ติ ปุน เคหํ อคนฺตฺวา ราชานมฺปิ อทิสฺวาว นครา นิกฺขมิตฺวา อรญฺญํ ปวิสิตฺวา คงฺคาตีเร อสฺสมํ มาเปตฺวา อิสิปพฺพชฺชํ ปพฺพชิตฺวา ฌานาภิญฺญาโย อุปฺปาเทตฺวา วนมูลผลาหาโร ตตฺถ วาสํ กเปฺปสิฯ</p>


<p>ราชา ตํ อปสฺสโนฺต ‘‘กหํ มม สหาโย’’ติ ปุจฺฉิฯ นครโสภิณิยาปิ กตกมฺมํ สกลนคเร ปากฎํ ชาตํฯ อถสฺส ตมตฺถํ อาจิกฺขิตฺวา ‘‘อิติ เต เทว, สหาโย ลชฺชาย ฆรมฺปิ อคนฺตฺวา อรญฺญํ ปวิสิตฺวา ปพฺพชิโต ภวิสฺสตี’’ติ อาหํสุฯ ราชา ตํ สุตฺวา นครโสภิณิํ  ปโกฺกสาเปตฺวา ‘‘สจฺจํ กิร ตฺวํ เอกทิวสํ สหสฺสํ อลภิตฺวา มม สหายํ คีวายํ คาหาเปตฺวา นีหราเปสี’’ติ ปุจฺฉิฯ ‘‘สจฺจํ, เทวา’’ติฯ ‘‘ปาเป ชมฺมี, สีฆํ มม สหายสฺส คตฎฺฐานํ คนฺตฺวา ตํ อาเนหิ, โน เจ อาเนสฺสสิ, ชีวิตํ เต นตฺถี’’ติฯ สา รโญฺญ วจนํ สุตฺวา ภีตา รถํ อารุยฺห มหเนฺตน ปริวาเรน นครา นิกฺขมิตฺวา ตสฺส วสนฎฺฐานํ ปริเยสนฺตี สุตวเสน ตํ ฐานํ สุตฺวา ตตฺถ คนฺตฺวา วนฺทิตฺวา ‘‘อยฺย, มยา อนฺธพาลภาเวน กตํ โทสํ ขมถ, อหํ น ปุเนวํ กริสฺสามี’’ติ ยาจิตฺวา ‘‘สาธุ, ขมามิ เต, นตฺถิ เม ตยิ อาฆาโต’’ติ วุเตฺต ‘‘สเจ เม ขมถ, มยา สทฺธิํ รถํ อภิรุหถ, นครํ คจฺฉิสฺสาม, คตกาเล  ยํ มม ฆเร ธนํ อตฺถิ, สพฺพํ ทสฺสามี’’ติ อาหฯ โส ตสฺสา วจนํ สุตฺวา ‘‘ภเทฺท, อิทานิ ตยา สทฺธิํ คนฺตุํ น สกฺกา, ยทา ปน อิมสฺมิํ โลเก เยน น ภวิตพฺพํ, ตํ ภวิสฺสติ, อปิ นาม ตทา คเจฺฉยฺย’’นฺติ วตฺวา ปฐมํ คาถมาห –</p>


<ol>
<li>
‘‘คงฺคา กุมุทินี สนฺตา, สงฺขวณฺณา จ โกกิลา;  
  
ชมฺพู ตาลผลํ ทชฺชา, อถ นูน ตทา สิยา’’ติฯ  
</li>
  
<p>ตสฺสโตฺถ – ภเทฺท, ยถา หิ กุมุทสรา กุมุเทหิ สญฺฉนฺนา ติฎฺฐนฺติ, ตเถว สเจ สกลาปิ มหาคงฺคา กุมุทินี สีฆโสตํ ปหาย สนฺตา อุปสนฺตา สิยา, สเพฺพ โกกิลา จ สงฺขวณฺณา ภเวยฺยุํ, สโพฺพ ชมฺพุรุโกฺข จ ตาลผลํ ทเทยฺยฯ ติ อถ ตาทิเส กาเล อมฺหากมฺปิ สมาคโม นูน สิยา, ภเวยฺย นามาติ วุตฺตํ โหติฯ
</ol></p>


<p>เอวญฺจ  วตฺวา ปุนปิ ตาย ‘‘เอหิ, อยฺย, คจฺฉามา’’ติ วุเตฺต ‘‘คจฺฉิสฺสามา’’ติ วตฺวา ‘‘กสฺมิํ กาเล’’ติ วุเตฺต ‘‘อสุกสฺมิญฺจ อสุกสฺมิญฺจา’’ติ วตฺวา เสสคาถา อภาสิ –</p>


<ol>
<li>
‘‘ยทา กจฺฉปโลมานํ, ปาวาโร ติวิโธ สิยา;  
  
เหมนฺติกํ ปาวุรณํ, อถ นูน ตทา สิยาฯ  
</li>
  
<li>
‘‘ยทา มกสปาทานํ, อฎฺฎาโล สุกโต สิยา;  
  
ทโฬฺห จ อวิกมฺปี จ, อถ นูน ตทา สิยาฯ  
</li>
  
<li>
‘‘ยทา สสวิสาณานํ, นิเสฺสณี สุกตา สิยา;  
  
สคฺคสฺสาโรหณตฺถาย, อถ นูน ตทา สิยาฯ  
</li>
  
<li>
‘‘ยทา  
นิเสฺสณิมารุยฺห, จนฺทํ ขาเทยฺยุ มูสิกา;  
  
ราหุญฺจ ปริปาเตยฺยุํ, อถ นูน ตทา สิยาฯ  
</li>
  
<li>
‘‘ยทา สุราฆฎํ ปิตฺวา, มกฺขิกา คณจาริณี;  
  
องฺคาเร วาสํ กเปฺปยฺยุํ, อถ นูน ตทา สิยาฯ  
</li>
  
<li>
‘‘ยทา พิโมฺพฎฺฐสมฺปโนฺน, คทฺรโภ สุมุโข สิยา;  
  
กุสโล นจฺจคีตสฺส, อถ นูน ตทา สิยาฯ  
</li>
  
<li>
‘‘ยทา กากา อุลูกา จ, มนฺตเยยฺยุํ รโหคตา;  
  
อญฺญมญฺญํ ปิหเยฺยยฺยุํ, อถ นูน ตทา สิยาฯ  
</li>
  
<li>
‘‘ยทา  
มุฬาลปตฺตานํ, ฉตฺตํ ถิรตรํ สิยา;  
  
วสฺสสฺส ปฎิฆาตาย, อถ นูน ตทา สิยาฯ  
</li>
  
<li>
‘‘ยทา กุลโก สกุโณ, ปพฺพตํ คนฺธมาทนํ;  
  
ตุเณฺฑนาทาย คเจฺฉยฺย, อถ นูน ตทา สิยาฯ  
</li>
  
<li>
‘‘ยทา สามุทฺทิกํ นาวํ, สยนฺตํ สวฎากรํ;  
  
เจโฎ อาทาย คเจฺฉยฺย, อถ นูน ตทา สิยา’’ติฯ  
</li>
  
<p>ตตฺถ  ติ เอโก กจฺฉปโลมมเยน ปุเปฺผน, เอโก ตูเลน, เอโก อุภเยนาติ เอวํ ติปฺปกาโรฯ นฺติ หิมปาตสมเย ปาวุรณาย ภวิตุํ สมโตฺถฯ ติ อถ ตสฺมิํ กาเล มม ตยา สทฺธิํ เอกํเสเนว สํสโคฺค สิยาฯ เอวํ สพฺพตฺถ ปจฺฉิมปทํ โยเชตพฺพํฯ ติ อภิรุหิตฺวา ยุชฺฌนฺตํ ปุริสสตํ ธาเรตุํ ยถา สโกฺกติ, เอวํ สุกโตฯ นฺติ ปลาเปยฺยุํฯ ติ วีตจฺจิกงฺคารสนฺถเรฯ นฺติ เอเกกํ สุราฆฎํ ปิวิตฺวา มตฺตา วเสยฺยุํฯ ติ พิมฺพผลสทิเสหิ โอเฎฺฐหิ สมนฺนาคโตฯ ติ สุวณฺณอาทาสสทิโส มุโขฯ นฺติ อญฺญมญฺญสฺส สมฺปตฺติํ อิจฺฉนฺตา ปิหเยยฺยุํ ปเตฺถยฺยุํฯ นฺติ สณฺหานํ มุฬาลคจฺฉปตฺตานํฯ ติ เอโก ขุทฺทกสกุโณฯ นฺติ สมุทฺทปกฺขนฺทนมหานาวํฯ นฺติ ยเนฺตน เจว วฎากเรน  จ สทฺธิํ สพฺพสมฺภารยุตฺตํฯ ติ ยทา เอวรูปํ นาวํ ขุทฺทโก คามทารโก หเตฺถน คเหตฺวา คเจฺฉยฺยาติ อโตฺถฯ
</ol></p>


<p>อิติ มหาสโตฺต อิมินา อฎฺฐานปริกเปฺปน เอกาทส คาถา อภาสิฯ ตํ สุตฺวา นครโสภิณี มหาสตฺตํ ขมาเปตฺวา นครํ คนฺตฺวา รโญฺญ ตํ การณํ อาโรเจตฺวา อตฺตโน ชีวิตํ ยาจิตฺวา คณฺหิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ ภิกฺขุ มาตุคาโม นาม อกตญฺญู มิตฺตทุพฺภี’’ติ วตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา ราชา อานโนฺท อโหสิ, ตาปโส ปน อหเมว อโหสินฺติฯ</p>

</p>


<ol>
<li>
<p> [๔๒๖] ๑๐. ทีปิชาตกวณฺณนา
</ol></p>


<p>   นฺติ อิทํ สตฺถา เวฬุวเน วิหรโนฺต เอกํ เอฬิกํ อารพฺภ กเถสิฯ เอกสฺมิญฺหิ สมเย มหาโมคฺคลฺลานเตฺถโร คิริปริกฺขิเตฺต เอกทฺวาเร คิริพฺพชเสนาสเน วิหาสิฯ ทฺวารสมีเปเยวสฺส จงฺกโม อโหสิฯ ตทา เอฬกปาลกา ‘‘เอฬกา เอตฺถ จรนฺตู’’ติ คิริพฺพชํ ปเวเสตฺวา กีฬนฺตา วิหรนฺติฯ เตสุ เอกทิวสํ สายํ อาคนฺตฺวา เอฬเก คเหตฺวา คจฺฉเนฺตสุ เอกา เอฬิกา ทูเร จรมานา เอฬเก นิกฺขมเนฺต อทิสฺวา โอหียิฯ ตํ ปจฺฉา นิกฺขมนฺติํ เอโก ทีปิโก ทิสฺวา ‘‘ขาทิสฺสามิ น’’นฺติ คิริพฺพชทฺวาเร อฎฺฐาสิฯ สาปิ อิโต จิโต จ โอโลเกนฺตี ตํ ทิสฺวา ‘‘เอส มํ มาเรตฺวา ขาทิตุกามตาย ฐิโต, สเจ นิวตฺติตฺวา ปลายิสฺสามิ, ชีวิตํ เม นตฺถิ, อชฺช มยา ปุริสการํ กาตุํ วฎฺฎตี’’ติ จิเนฺตตฺวา สิงฺคานิ อุกฺขิปิตฺวา ตสฺส อภิมุขํ เวเคน ปกฺขนฺทิตฺวา ทีปิกสฺส ‘‘อิโต คณฺหิสฺสามิ, อิโต คณฺหิสฺสามี’’ติ วิปฺผนฺทโตว คหณํ อนุปคนฺตฺวา เวเคน ปลายิตฺวา เอฬกานํ อนฺตรํ ปาวิสิฯ อถ เถโร ตํ เตสํ กิริยํ ทิสฺวา ปุนทิวเส คนฺตฺวา ตถาคตสฺส อาโรเจตฺวา ‘‘เอวํ ภเนฺต, สา เอฬิกา อตฺตโน อุปายกุสลตาย ปรกฺกมํ กตฺวา ทีปิกโต มุจฺจี’’ติ อาหฯ สตฺถา ‘‘โมคฺคลฺลาน, อิทานิ ตาว โส ทีปิโก ตํ คเหตุํ นาสกฺขิ, ปุเพฺพ ปน นํ วิรวนฺติํ มาเรตฺวา ขาที’’ติ วตฺวา เตน ยาจิโต อตีตํ อาหริฯ</p>


<p>อตีเต  มคธรเฎฺฐ โพธิสโตฺต เอกสฺมิํ คาเม มหาโภคกุเล นิพฺพตฺติตฺวา วยปฺปโตฺต กาเม ปหาย อิสิปพฺพชฺชํ ปพฺพชิตฺวา ฌานาภิญฺญาโย นิพฺพเตฺตตฺวา จิรํ หิมวเนฺต วสิตฺวา โลณมฺพิลเสวนตฺถาย ราชคหํ คนฺตฺวา เอกสฺมิํเยว คิริพฺพเช ปณฺณสาลํ มาเปตฺวา วาสํ กเปฺปสิฯ ตทา อิมินาว นิยาเมน เอฬกปาลเกสุ เอฬเก จรเนฺตสุ เอกทิวสํ เอวเมว เอกํ เอฬิกํ ปจฺฉา นิกฺขมนฺติํ ทิสฺวา เอโก ทีปิโก ‘‘ขาทิสฺสามิ น’’นฺติ ทฺวาเร อฎฺฐาสิฯ สาปิ ตํ ทิสฺวา ‘‘อชฺช มยฺหํ ชีวิตํ นตฺถิ, เอเกนุปาเยน อิมินา สทฺธิํ มธุรปฎิสนฺถารํ กตฺวา หทยมสฺส มุทุกํ ชเนตฺวา  ชีวิตํ รกฺขิสฺสามี’’ติ จิเนฺตตฺวา ทูรโตว เตน สทฺธิํ ปฎิสนฺถารํ กโรนฺตี อาคจฺฉมานา ปฐมํ คาถมาห –</p>


<ol>
<li>
‘‘ขมนียํ  
ยาปนียํ, กจฺจิ มาตุล เต สุขํ;  
  
สุขํ เต อมฺมา อวจ, สุขกามาว เต มย’’นฺติฯ  
</li>
  
<p>ตตฺถ ติ มยฺหํ มาตาปิ ‘‘ตุมฺหากํ สุขํ ปุเจฺฉยฺยาสี’’ติ อชฺช มํ อวจาติ อโตฺถฯ นฺติ มาตุล มยมฺปิ ตุมฺหากํ สุขํ เอว อิจฺฉามาติฯ
</ol></p>


<p>ตํ สุตฺวา ทีปิโก ‘‘อยํ ธุตฺติกา มํ มาตุลวาเทน วเญฺจตุกามา, น เม กกฺขฬภาวํ ชานาตี’’ติ จิเนฺตตฺวา ทุติยํ คาถมาห –</p>


<ol>
<li>
‘‘นงฺคุฎฺฐํ เม อวกฺกมฺม, เหฐยิตฺวาน เอฬิเก;  
  
สาชฺช มาตุลวาเทน, มุญฺจิตพฺพา นุ มญฺญสี’’ติฯ  
</li>
  
<p>ตสฺสโตฺถ – ตฺวํ มม นงฺคุฎฺฐมณฺฑลํ อกฺกมิตฺวา เหฐยิตฺวา อาคจฺฉสิ, สา ตฺวํ ‘‘อชฺช มาตุลวาเทน มุญฺจิตพฺพาหมสฺมี’’ติ มญฺญสิ นุ, เอวํ มญฺญสิ มเญฺญติฯ
</ol></p>


<p>ตํ สุตฺวา อิตรา ‘‘มาตุล, มา เอวํ กรี’’ติ วตฺวา ตติยํ คาถมาห –</p>


<ol>
<li>
‘‘ปุรตฺถามุโข นิสิโนฺนสิ, อหํ เต มุขมาคตา;  
  
ปจฺฉโต ตุยฺหํ นงฺคุฎฺฐํ, กถํ ขฺวาหํ อวกฺกมิ’’นฺติฯ  
</li>
  
<p>ตตฺถ  นฺติ อภิมุขํฯ นฺติ ตว ปจฺฉโต ฐิตํ อหํ กถํ อวกฺกมินฺติ อโตฺถฯ
</ol></p>


<p>อถ นํ โส ‘‘กิํ กเถสิ เอฬิเก, มม นงฺคุฎฺฐสฺส อฎฺฐิตฎฺฐานํ นาม นตฺถี’’ติ วตฺวา จตุตฺถํ คาถมาห –</p>


<ol>
<li>
‘‘ยาวตา  
จตุโร ทีปา, สสมุทฺทา สปพฺพตา;  
  
ตาวตา มยฺหํ นงฺคุฎฺฐํ, กถํ โข ตํ วิวชฺชยี’’ติฯ  
</li>
  
<p>ตตฺถ ตาวตาติ เอตฺตกํ ฐานํ มม นงฺคุฎฺฐํ ปริกฺขิปิตฺวา คตนฺติ วทติฯ
</ol></p>


<p>ตํ สุตฺวา เอฬิกา ‘‘อยํ ปาโป มธุรกถาย น อลฺลียติ, ปฎิสตฺตุ หุตฺวา ตสฺส กเถสฺสามี’’ติ วตฺวา ปญฺจมํ คาถมาห –</p>


<ol>
<li>
‘‘ปุเพฺพว  
เมตมกฺขิํสุ, มาตา ปิตา จ ภาตโร;  
  
ทีฆํ ทุฎฺฐสฺส นงฺคุฎฺฐํ, สามฺหิ เวหายสาคตา’’ติฯ  
</li>
  
<p>ตตฺถ ติ ปุเพฺพว เม เอตํ มาตา จ ปิตา จ ภาตโร จ อาจิกฺขิํสุฯ ติ สา อหํ ญาตกานํ สนฺติกา ตว นงฺคุฎฺฐสฺส ทีฆภาวํ สุตฺวา ตว นงฺคุฎฺฐํ ปริหรนฺตี  อากาเสน อาคตาติฯ
</ol></p>


<p>อถ นํ โส ‘‘ชานามิ เต อหํ อากาเสน อาคตภาวํ, เอวํ อาคจฺฉนฺตี ปน มยฺหํ ภเกฺข นาเสตฺวา อาคตาสี’’ติ วตฺวา ฉฎฺฐํ คาถมาห –</p>


<ol>
<li>
‘‘ตญฺจ ทิสฺวาน อายนฺติํ, อนฺตลิกฺขสฺมิ เอฬิเก;  
  
มิคสโงฺฆ ปลายิตฺถ, ภโกฺข เม นาสิโต ตยา’’ติฯ  
</li>
  
<p>ตํ สุตฺวา อิตรา มรณภยภีตา อญฺญํ การณํ อาหริตุํ อสโกฺกนฺตี ‘‘มาตุล, มา เอวรูปํ กกฺขฬกมฺมํ กริ, ชีวิตํ เม เทหี’’ติ วิลปิฯ อิตโรปิ นํ วิลปนฺติเญฺญว ขเนฺธ คเหตฺวา มาเรตฺวา ขาทิฯ
</ol></p>


<ol>
<li>
‘‘อิเจฺจวํ  
วิลปนฺติยา, เอฬกิยา รุหคฺฆโส;  
  
คลกํ อนฺวาวมทฺทิ, นตฺถิ ทุเฎฺฐ สุภาสิตํฯ  
</li>
  
<li>
‘‘เนว ทุเฎฺฐ นโย อตฺถิ, น ธโมฺม น สุภาสิตํ;  
  
นิกฺกมํ ทุเฎฺฐ ยุเญฺชถ, โส จ สพฺภิํ น รญฺชตี’’ติฯ –  
</li>
  
<p>อิมา เทฺว อภิสมฺพุทฺธคาถา –
</ol></p>


<p>ตตฺถ  ติ รุหิรภโกฺข โลหิตปายี สาหสิกทีปิโกฯ ติ คีวํ มทฺทิ, ฑํสิตฺวา ผาเลสีติ อโตฺถฯ ติ การณํฯ ติ สภาโวฯ นฺติ สุกถิตวจนํ, สพฺพเมตํ ทุเฎฺฐ นตฺถีติ อโตฺถฯ ติ ภิกฺขเว, ทุฎฺฐปุคฺคเล ปรกฺกมเมว ยุเญฺชยฺยฯ ติ โส ปน ปุคฺคโล สพฺภิํ สุนฺทรํ สุภาสิตํ น รญฺชติ, น ปิยายตีติ อโตฺถฯ ตาปโส เตสํ กิริยํ สพฺพํ อทฺทสฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เอฬิกาว เอตรหิ เอฬิกา อโหสิ, ทีปิโกปิ เอตรหิ ทีปิโกว, ตาปโส ปน อหเมว อโหสิ’’นฺติฯ</p>

</p>


<p>ชาตกุทฺทานํ –</p>


<p>
กจฺจานี อฎฺฐสทฺทญฺจ, สุลสา จ สุมงฺคลํ;  
  
คงฺคมาลญฺจ เจติยํ, อินฺทฺริยเญฺจว อาทิตฺตํ;  
  
อฎฺฐานเญฺจว ทีปิ จ, ทส อฎฺฐนิปาตเกฯ  
</p>
  
อฎฺฐกนิปาตวณฺณนา นิฎฺฐิตาฯ  
</p>
  
  
  
  
  