<h1>(๒๐) ๕. มหาวโคฺค</h1>
<h3>๑. โสตานุคตสุตฺตวณฺณนา</h3>
<p> ปญฺจมสฺส ปฐเม นฺติ ปสาทโสตํ อนุคนฺตฺวา คตานํ, ปคุณานํ วาจุคฺคตานนฺติ อโตฺถฯ เอวํภูตา จ ปสาทโสตํ โอทหิตฺวา  ญาณโสเตน สุฎฺฐุ ววตฺถปิตา นาม โหนฺตีติ อาห นฺติอาทิฯ เอกจฺจสฺส หิ อุคฺคหิตปุพฺพวจนํ ตํ ตํ ปคุณํ นิจฺฉริตํ สุฎฺฐุ ววตฺถปิตํ น โหติฯ ‘‘อสุกํ สุตฺตํ วา ชาตกํ วา กเถหี’’ติ วุเตฺต ‘‘สชฺฌายิตฺวา สํสนฺทิตฺวา สมนุคฺคาหิตฺวา ชานิสฺสามี’’ติ วทนฺติฯ เอกจฺจสฺส ตํ ตํ ปคุณํ ภวงฺคโสตสทิสํ โหติ ‘‘อสุกํ สุตฺตํ วา ชาตกํ วา กเถหี’’ติ วุเตฺต อุทฺธริตฺวา ตเมว กเถติฯ ตํ สนฺธาเยตํ วุตฺตํ นฺติฯ อิตฺถิลิงฺคาทีนิ ตีณิ ฯ นามาทีนิ จตฺตาริ ฯ ปฐมาทโย สตฺต ฯ</p>


<p>ติ ปาฬิํ อนุสนฺธิํ ปุพฺพาปรวเสน วาจุคฺคตํ กโรโนฺต ธาเรติฯ ติ สุตฺตทสกวคฺคทสกปณฺณาสทสกวเสน วาจาย สชฺฌายิตา, ‘‘ทสสุตฺตานิ คตานิ, ทสวคฺคานิ คตานี’’ติอาทินา สลฺลเกฺขตฺวา วาจาย สชฺฌายิตาติ อโตฺถฯ วคฺคาทิวเสน หิ อิธ วจสา ปริจโย อธิเปฺปโต, น ปน สุเตฺตกเทสสฺส สุตฺตมตฺตสฺส วจสา ปริจโยฯ มนสา อนุ อนุ เปกฺขิตา ภาคโส นิชฺฌายิตา วิทิตา ฯ ยสฺส วาจาย สชฺฌายิตํ พุทฺธวจนํ มนสา จิเนฺตนฺตสฺส ตตฺถ ตตฺถ ปากฎํ โหติ, มหาทีปํ ชาเลตฺวา ฐิตสฺส รูปคตํ วิย วิภูตํ หุตฺวา ปญฺญายติฯ ตํ สนฺธาเยตํ วุตฺตํฯ ติ นิชฺชฎํ นิคฺคุมฺพํ กตฺวา สุฎฺฐุ ยาถาวโต ปฎิวิทฺธาฯ เสสเมตฺถ สุวิเญฺญยฺยเมวฯ</p>

</p>


<h3>๒. ฐานสุตฺตวณฺณนา</h3>
<p> ทุติเย  ติ สหวาเสนฯ นฺติ ‘‘อยํ สุสีโล วา ทุสฺสีโล วา’’ติ สห วสเนฺตน อุปสงฺกมเนฺตน ชานิตโพฺพฯ นฺติ ตญฺจ สีลํ ทีเฆน กาเลน เวทิตพฺพํ, น อิตฺตเรนฯ ทฺวีหตีหญฺหิ สํยตากาโร จ สํวุตินฺทฺริยากาโร จ น สกฺกา ทเสฺสตุํฯ ติ ตมฺปิ ‘‘สีลมสฺส ปริคฺคเหสฺสามี’’ติ มนสิกโรเนฺตน ปจฺจเวกฺขเนฺตเนว สกฺกา ชานิตุํ, น อิตเรนฯ ติ ตมฺปิ สปฺปเญฺญเนว ปณฺฑิเตนฯ พาโล หิ มนสิกโรโนฺตปิ ชานิตุํ น สโกฺกติฯ</p>


<p>ติ  อปราปรํ กถเนนฯ</p>


<p>
‘‘โย หิ โกจิ มนุเสฺสสุ, โวหารํ อุปชีวติ;  
  
เอวํ วาเสฎฺฐ ชานาหิ, วาณิโช โส น พฺราหฺมโณ’’ติฯ (ม. นิ. ๒.๔๕๗; สุ. นิ. ๖๑๙) –  
</p>
  
<p>เอตฺถ หิ พฺยวหาโร นามฯ ‘‘จตฺตาโร อริยโวหารา, จตฺตาโร อนริยโวหารา’’ติ (ที. นิ. ๓.๓๑๓) เอตฺถ เจตนาฯ ‘‘สงฺขา สมญฺญา ปญฺญตฺติ โวหาโร’’ติ (ธ. ส. ๑๓๑๓-๑๓๑๕; มหานิ. ๗๓) เอตฺถ ปญฺญตฺติฯ ‘‘โวหารมเตฺตน โส โวหเรยฺยา’’ติ (สํ. นิ. ๑.๒๕) เอตฺถ กถาโวหาโรฯ อิธาปิ เอโสว อธิเปฺปโตฯ เอกจฺจสฺส หิ สมฺมุขากถา ปรมฺมุขากถาย น สเมติ ปรมฺมุขากถา สมฺมุขากถายฯ ตถา ปุริมกถา ปจฺฉิมกถาย, ปจฺฉิมกถา จ ปุริมกถายฯ โส กถเนเนว สกฺกา ชานิตุํ ‘‘อสุจิ เอโส ปุคฺคโล’’ติฯ สุจิสีลสฺส ปน ปุริมํ ปจฺฉิเมน, ปจฺฉิมญฺจ ปุริเมน สเมติฯ สมฺมุขากถิตํ ปรมฺมุขากถิเตน สเมติ, ปรมฺมุขากถิตญฺจ สมฺมุขากถิเตน, ตสฺมา กถเนน สกฺกา สุจิภาโว ชานิตุนฺติ ปกาเสโนฺต เอวมาหฯ</p>


<p>ติ ญาณถาโมฯ ยสฺส หิ ญาณถาโม นตฺถิ, โส อุปฺปเนฺนสุ อุปทฺทเวสุ คเหตพฺพํ คหณํ กตฺตพฺพํ กิจฺจํ อปสฺสโนฺต อทฺวารกฆรํ ปวิโฎฺฐ วิย จรติฯ เตนาห ติฯ</p>


<p>ติ สํกถายฯ ทุปฺปญฺญสฺส หิ กถา อุทเก เคณฺฑุ วิย อุปฺปิลวติฯ ปญฺญวโต  กเถนฺตสฺส ปฎิภานํ อนนฺตํ โหติฯ อุทกวิปฺผนฺทิเตเนว หิ มโจฺฉ ขุทฺทโก วา มหโนฺต วาติ ญายติฯ</p>


<p>ติ โจรโรคภยาทีหิ ญาตีนํ วินาโสฯ โภคานํ พฺยสนํ  ราชโจราทิวเสน โภควินาโสติ อโตฺถฯ เตนาห ติฯ ติ ปญฺหคเวสนํ, ญาตุํ อิจฺฉิตสฺส อตฺถสฺส วีมํสนนฺติ อโตฺถฯ นฺติ อติตฺติกรเฎฺฐน อตปฺปกํ สาทุรสโภชนํ วิยฯ นฺติ สุขุมสภาวํฯ</p>

</p>


<h3>๓. ภทฺทิยสุตฺตวณฺณนา</h3>
<p> ตติเย  กรณสฺส อุตฺตรํ กิริยํ กรณุตฺตริยํ, ตํ ลกฺขณํ เอตสฺสาติ ฯ เสสํ สุวิเญฺญยฺยเมวฯ</p>

</p>


<h3>๔. สามุคิยสุตฺตวณฺณนา</h3>
<p> จตุเตฺถ ปุคฺคลสฺส ปาริสุทฺธิยา ปธานภูตานิ วา องฺคานิ ฯ เสสเมตฺถ สุวิเญฺญยฺยเมวฯ</p>

</p>


<h3>๕. วปฺปสุตฺตวณฺณนา</h3>
<p> ปญฺจเม ติ อกุสลสฺส ปเวสนทฺวารํ ปิทหิตฺวา ฐิตตฺตาฯ กาเยน สํวริตพฺพญฺหิ อปิหิเตน ทฺวาเรน ปวตฺตนกํ ปาปธมฺมํ สํวริตฺวา ฐิโต ติ อจฺจนฺตขยสงฺขาเตน วิรชฺชเนน, อนุปฺปาทนิโรเธนาติ อโตฺถฯ กิํ วิชฺชา ปุเพฺพ อุปฺปนฺนาติ? อุภยเมตํ น วตฺตพฺพํฯ ปหานาภิสมยภาวนาภิสมยานํ อภินฺนกาลตฺตา ปทีปุชฺชลเนน  อนฺธการํ วิย วิชฺชุปฺปาเทน อวิชฺชา นิรุทฺธาว โหติ, วตฺตพฺพํ วา เหตุผลตฺตมุปจารวเสนฯ ยถา หิ ปทีปุชฺชลนเหตุโก อนฺธการวิคโม, เอวํ วิชฺชุปฺปาทเหตุโก อวิชฺชานิโรโธฯ เหตุผลธมฺมา จ สมานกาลาปิ ปุพฺพาปรกาลา วิย โวหรียนฺติ ยถา ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ (ม. นิ. ๑.๔๐๐; ๓.๔๒๑, ๔๒๕, ๔๒๖; สํ. นิ. ๒.๔๓-๔๔; ๒.๔.๖๐; กถา. ๔๖๕, ๔๖๗) ปจฺจยาทานุปฺปชฺชนกิริยาฯ จิตฺตสฺส กายสฺส จ วิหนนโต  ทุกฺขํฯ ปริทหนโต ฯ</p>


<p>ติ สพฺพทา ปวตฺตนกวิหาราฯ ฐเปตฺวา หิ สมาปตฺติเวลํ ภวงฺคเวลญฺจ ขีณาสวา อิมินา ฉฬงฺคุเปกฺขาวิหาเรน สพฺพกาลํ วิหรนฺติฯ ติ จกฺขุวิญฺญาเณน รูปํ ทิสฺวาฯ จกฺขุนา รูปํ ทิสฺวาติ  หิ นิสฺสยโวหาเรน วุตฺตํฯ สสมฺภารกถา เหสา ยถา ‘‘ธนุนา วิชฺฌตี’’ติ, ตสฺมา นิสฺสยสีเสน นิสฺสิตสฺส คหณํ ทฎฺฐพฺพํฯ ติ เคหสิตเปมวเสนปิ ชวนกฺขเณ โสมนสฺสชาโต น โหติ มเคฺคน สมุจฺฉินฺนตฺตา,  ปสาทญฺญถตฺตวเสนปิฯ ติ อสมเปกฺขเนน โมหํ อนุปฺปาเทโนฺต ญาณุเปกฺขาวเสเนว อุเปกฺขโก วิหรติ มชฺฌโตฺตฯ ขีณาสโว หิ อิเฎฺฐปิ อนิเฎฺฐปิ มชฺฌเตฺตปิ อารมฺมเณ โย อสมเปกฺขเนน สมสมา อโยนิโสคหเณ อขีณาสวานํ โมโห อุปฺปชฺชติ, ตํ อนุปฺปาเทโนฺต มเคฺคเนว ตสฺส สมุคฺฆาติตตฺตา ญาณุเปกฺขาวเสเนว อุเปกฺขโก วิหรติ, อยญฺจสฺส ปฎิปตฺติ สติเวปุลฺลปตฺติยา ปญฺญาเวปุลฺลปตฺติยา จาติ วุตฺตํ ติฯ</p>


<p>เอตฺถ จ ‘‘ฉสุ ทฺวาเรสุ อุเปกฺขโก วิหรตี’’ติ อิมินา ฉฬงฺคุเปกฺขา กถิตาฯ ‘‘สมฺปชาโน’’ติ วจนโต ปน จตฺตาริ ญาณสมฺปยุตฺตจิตฺตานิ ลพฺภนฺติ เตหิ วินา สมฺปชานตาย อสมฺภวโตฯ ‘‘สตตวิหารา’’ติ วจนโต อฎฺฐปิ มหากิริยจิตฺตานิ ลพฺภนฺติ ญาณุปฺปตฺติปจฺจยรหิตกาเลปิ ปวตฺติโชตนโตฯ ‘‘อรชฺชโนฺต อทุสฺสโนฺต’’ติ วจนโต หสิตุปฺปาทโวฎฺฐพฺพเนหิ สทฺธิํ ทส จิตฺตานิ ลพฺภนฺติฯ อรชฺชนาทุสฺสนวเสน ปวตฺติ หิ เตสมฺปิ สาธารณาติฯ นนุ เจตฺถ ‘‘อุเปกฺขโก วิหรตี’’ติ ฉฬงฺคุเปกฺขาวเสน อิเมสํ สตตวิหารานํ อาคตตฺตา โสมนสฺสํ กถํ ลพฺภตีติ? อาเสวนโตติฯ กิญฺจาปิ หิ ขีณาสโว อิฎฺฐานิเฎฺฐปิ อารมฺมเณ มชฺฌเตฺต วิย พหุลํ อุเปกฺขโก วิหรติ อตฺตโน ปริสุทฺธปฺปกติภาวาวิชหนโต, กทาจิ ปน ตถา เจโตภิสงฺขารภาเว ยํ ตํ สภาวโต อิฎฺฐํ อารมฺมณํ , ตสฺส ยาถาวโต สภาวคฺคหณวเสนปิ อรหโต จิตฺตํ โสมนสฺสสหคตํ หุตฺวา ปวตฺตเตว, ตญฺจ โข ปุพฺพาเสวนวเสนฯ</p>


<p>ติ (สํ. นิ. ฎี. ๒.๒.๕๑) ปญฺจทฺวารกาโย, โส อโนฺต อวสานํ เอติสฺสาติ กายนฺติกา, ตํ ฯ เตนาห – นฺติฯ นฺติ เอตฺถาปิ เอเสว นโยฯ ติ เอตสฺมิํ อตฺตภาเว มโนทฺวาริกเวทนาโต ปจฺฉา อุปฺปชฺชิตฺวา ตโต ปฐมํ  นิรุชฺฌติ, ตโต เอว อตฺถสิทฺธมตฺถํ สรูเปเนว ทเสฺสตุํ ติ วุตฺตํฯ อิทานิ ตเมว สเงฺขเปน วุตฺตํ วิวริตุํ ติอาทิมาหฯ ยาว เตตฺติํสวสฺสานิ ปฐมวโยฯ ติ ปฐมวยโต ยาว ปญฺญาสวสฺสกาลา, ตาวฯ ติ วฑฺฒิหานิโย อนุปคนฺตฺวา สมรูเปเนว ฐิตา โหติฯ ติ มุทุกา อติขิณาฯ ติ อสีตินวุติวสฺสกาเล  ตถาจิรปริจิเตปีติ อธิปฺปาโยฯ ติ เตโชภเคฺคน ภคฺคา ทุพฺพณฺณาฯ ติ จกฺขาทิวตฺถูสุ อปฺปวตฺติตฺวา เตสํ อาทิอนฺตโกฎิภูตํ หทยวตฺถุํเยวฯ ติ ยาว เวทนา วตฺตติ, ตาวฯ</p>


<p>ติ มหาตฬาเกนฯ นฺติ ปญฺจหิ อุทกสฺส ปวิสนนิกฺขมนมเคฺคหิ ยุตฺตํฯ  สพฺพโส ปุณฺณตฺตาฯ ติอาทิ อุปมาสํสนฺทนํฯ ติ อิมํ ยถาวุตฺตํ ปริโยสานปฺปตฺตํ มโนทฺวาริกเวทนํ สนฺธายฯ</p>


<p>ติ อตฺตภาวสฺส วินาสนโตฯ ติ ปรโลกวเสน อคนฺตฺวาฯ เวทนานํ สีติภาโว นาม สงฺขารทรถปริฬาหาภาโวฯ โส ปนายํ สพฺพโส อปฺปวตฺติวเสเนวาติ อาห ติฯ</p>


<p>อตฺตภาวํ นาเสตุกามสฺส ทฬฺหํ อุปฺปนฺนํ สํเวคญาณํ สนฺธายาห ติฯ ตโต นิพฺพตฺติตชฺฌานสมาธิํ สนฺธาย ติฯ ตนฺนิสฺสาย ปวเตฺตตพฺพวิปสฺสนารมฺภญาณํ สนฺธาย ติ จ วุตฺตํฯ เสสเมตฺถ อุตฺตานเมวฯ</p>

</p>


<h3>๖. สาฬฺหสุตฺตวณฺณนา</h3>
<p> ฉเฎฺฐ  กายทฬฺหิพหุลตํ ตปตีติ ตโป, อตฺตกิลมถานุโยควเสน ปวตฺตํ วีริยํฯ เตน กายทฬฺหิพหุลตานิมิตฺตสฺส ปาปสฺส ชิคุจฺฉนํ วิรชฺชนํ ติ อาห ติอาทิฯ ติอาทีสุ ตโปชิคุจฺฉํ วทนฺติ, มนสาปิ ตเมว สารโต  คเหตฺวา วิจรนฺติ, กาเยนปิ ตเมว อลฺลีนา นานปฺปการํ อตฺตกิลมถานุโยคมนุยุตฺตา วิหรนฺตีติ อโตฺถฯ ติ อปริสุเทฺธน ปาณาติปาตาทินา กายสมาจาเรน สมนฺนาคตาฯ ติ อปริสุเทฺธน มุสาวาทาทินา วจีสมาจาเรน สมนฺนาคตาฯ ติ อปริสุเทฺธน อภิชฺฌาทินา มโนสมาจาเรน สมนฺนาคตาฯ กามํ อกุสลกายสมาจารวจีสมาจารปฺปวตฺติกาเลปิ อภิชฺฌาทโย ปวตฺตนฺติเยว, ตทา ปน เต เจตนาปกฺขิกา วา อโพฺพหาริกา วาติ, มโนสมาจารวาเร เอว อภิชฺฌาทิวเสน โยชนา กตาฯ อถ วา ทฺวารนฺตเร ปวตฺตานํ ปาณาติปาตาทีนํ วจีสมาจาราทิภาวาภาโว วิย ทฺวารนฺตเร ปวตฺตานมฺปิ อภิชฺฌาทีนํ กายสมาจาราทิภาโว อสิโทฺธ, มโนสมาจารภาโว เอว ปน สิโทฺธติ กตฺวา มโนสมาจารวาเร เอว อภิชฺฌาทโย อุทฺธฎาฯ ตถา หิ วุตฺตํ –</p>


<p>
‘‘ทฺวาเร จรนฺติ กมฺมานิ, น ทฺวารา ทฺวารจาริโน;  
  
ตสฺมา ทฺวาเรหิ กมฺมานิ, อญฺญมญฺญํ ววตฺถิตา’’ติฯ (ธ. ส. อฎฺฐ. ๑ กามาวจรกุสลทฺวารกถา);  
</p>
  
<p>ติ อปริสุเทฺธน เวชฺชกมฺมทูตกมฺมวฑฺฒิโยคาทินา เอกวีสติอเนสนาเภเทน อาชีเวน สมนฺนาคตาฯ อิทญฺจ สาสเน ปพฺพชิตานํเยว วเสน วุตฺตํ, ‘‘เยปิ เต สมณพฺราหฺมณา’’ติ ปน วจนโต พาหิรกวเสน คหฎฺฐวเสน จ โยชนา เวทิตพฺพาฯ คหฎฺฐานมฺปิ หิ ชาติธมฺมกุลธมฺมเทสธมฺมวิโลมนวเสน อญฺญถาปิ มิจฺฉาชีโว ลพฺภเตวฯ</p>


<p>ติ เอตฺถ นฺติ มคฺคญาณมฺปิ วุจฺจติ ผลญาณมฺปิ สพฺพญฺญุตญฺญาณมฺปิ ปจฺจเวกฺขณญาณมฺปิ วิปสฺสนาญาณมฺปิฯ ‘‘กิํ นุ โข, อาวุโส, ญาณทสฺสนวิสุทฺธตฺถํ ภควติ พฺรหฺมจริยํ วุสฺสตี’’ติ (ม. นิ. ๑.๒๕๗) หิ เอตฺถ มคฺคญาณํ ‘‘ญาณทสฺสน’’นฺติ วุตฺตํฯ ‘‘อยมโญฺญ อุตฺตริมนุสฺสธโมฺม อลมริยญาณทสฺสนวิเสโส อธิคโต ผาสุวิหาโร’’ติ (ม. นิ. ๑.๓๒๘) เอตฺถ ผลญาณํฯ ‘‘ภควโตปิ โข ญาณํ  อุทปาทิ สตฺตาหกาลกโต อาฬาโร กาลาโม’’ติ (มหาว. ๑๐) เอตฺถ สพฺพญฺญุตญฺญาณํฯ ‘‘ญาณญฺจ ปน เม ทสฺสนํ อุทปาทิ, อกุปฺปา เม วิมุตฺติ, อยมนฺติมา ชาตี’’ติ (สํ. นิ. ๕.๑๐๘๑; มหาว. ๑๖; ปฎิ. ม. ๒.๓๐) เอตฺถ ปจฺจเวกฺขณญาณํฯ ‘‘ญาณทสฺสนาย จิตฺตํ อภินีหรตี’’ติ (ที. นิ. ๑.๒๓๔-๒๓๕) เอตฺถ วิปสฺสนาญาณํฯ อิธ ปน ญาณทสฺสนายาติ  มคฺคญาณํ ‘‘ญาณทสฺสน’’นฺติ วุตฺตํฯ เตนาห ติฯ ติ อวิราธิตํ กตฺวา วิชฺฌติฯ เสสเมตฺถ สุวิเญฺญยฺยเมวฯ</p>

</p>


<h3>๗. มลฺลิกาเทวีสุตฺตวณฺณนา</h3>
<p> สตฺตเม ติ อปฺปานุภาวาฯ สา ปน อเปฺปสกฺขตา อาธิปเตยฺยสมฺปตฺติยา ปริวารสมฺปตฺติยา จ อภาเวน ปากฎา โหติฯ ตตฺถ ปริวารสมฺปตฺติยา อภาวํ ทเสฺสโนฺต ติ อาหฯ ติ อาธิปเตยฺยสํวตฺตนกมฺมพเลน อีสนสีลาฯ สา ปนสฺสา อิสฺสรตา วิภวสมฺปตฺติปจฺจยา ปากฎา ชาตาติ อฑฺฒตาปริยายภาเวน วทโนฺต ติ อาหฯ มหนฺตํ ธนเมติสฺสา ภูมิคตเญฺจว วฬญฺชนกญฺจาติ ฯ อิธ ปน วฬญฺชนเกเนว ธเนน มหทฺธนตํ ทเสฺสโนฺต ติ อาหฯ อีสตีติ อีสา, อภิภูติ อโตฺถฯ มหตี อีสา มเหสา, สุปฺปติฎฺฐิตมเหสตาย ปน ปเรหิ มเหโสติ อกฺขาตพฺพตาย ฯ ยสฺมา ปน โส มเหสกฺขาภาโว อาธิปเตยฺยปริวารสมฺปตฺติยา วิญฺญายติ, ตสฺมา ติ วุตฺตํฯ</p>


<p>สณฺฐานปาริปูริยา อธิกํ รูปมสฺสาติ ติ จ หตฺถปาทาทิสรีราวยวานํ สุสณฺฐิตตายาติ อโตฺถฯ อวยวปาริปูริยา หิ สมุทายปาริปูริสิทฺธิฯ นฺติ จ สรีรํ ‘‘รูปวเนฺตว สงฺขฺยํ คจฺฉตี’’ติอาทีสุ วิยฯ ติ สุรูปภาเวน ปสฺสิตพฺพยุตฺตา, ทิสฺสมานา จกฺขูนิ ปิยายตีติ อญฺญกิจฺจวิเกฺขปํ หิตฺวาปิ ทฎฺฐพฺพาติ วุตฺตํ โหติฯ ทิสฺสมานาว โสมนสฺสวเสน จิตฺตํ ปสาเทตีติ ฯ เตนาห ติฯ โปกฺขรตาติ วุจฺจติ สุนฺทรภาโว, วณฺณสฺส โปกฺขรตา  ตาย วณฺณสมฺปตฺติยาติ อโตฺถฯ โปราณา ปน นฺติ สรีรํ วทนฺติ ,  วณฺณเมวฯ เตสํ มเตน วณฺณญฺจ โปกฺขรญฺจ วณฺณโปกฺขรานิ, เตสํ ภาโว  ฯ อิติ ติ อุตฺตมปริสุเทฺธน วเณฺณน เจว สรีรสณฺฐานสมฺปตฺติยา จาติ อโตฺถ ทฎฺฐโพฺพฯ เตเนวาห ติฯ ตตฺถ ติ วณฺณธาตุยาฯ สรีรํ นาม สนฺนิเวสวิสิโฎฺฐ กรจรณคีวาสีสาทิอวยวสมุทาโย, โส จ สณฺฐานมุเขน คยฺหตีติ อาห ติฯ</p>


<p>ติ กุชฺฌนวเสเนว กุฎิลกณฺฎโก วิย ตสฺมิํ ตสฺมิํ สมุฎฺฐาเน มกรทโนฺต วิย ลคติฯ ยญฺหิ โกธสฺส อุปฺปตฺติฎฺฐานภูเต อารมฺมเณ อุปนาหสฺส ปจฺจยภูตํ กุชฺฌนวเสน อภิสชฺชนํ, ตํ อิธาธิเปฺปตํ, น ลุพฺภนวเสนฯ ติอาทีสุ ปุพฺพุปฺปตฺติ  ตโต พลวตโร  ลทฺธาเสวนตาย จิตฺตสฺส พฺยาปชฺชนโตฯ สาติสยํ ลทฺธาเสวนตาย ตโต พฺยาปาทโตปิ พลวตรา ปจฺจตฺถิกภาเวน ถามปฺปตฺติ นฺติอาทีสุ อทียโต  ขาทนียํ โภชนียญฺจฯ ปาตพฺยโต  ยํกิญฺจิ ปานํฯ วสิตพฺพโต อจฺฉาเทตพฺพโต  นิวาสนปาวุรณํฯ ยนฺติ เตนาติ  ฉตฺตุปาหนวยฺหสิวิกาทิ ยํกิญฺจิ คมนปจฺจยํฯ ฉตฺตมฺปิ หิ วสฺสาตปทุกฺขนิวารเณน มคฺคคมนสาธนนฺติ กตฺวา นฺติ วุจฺจติฯ นฺติ ยํกิญฺจิ สุมนมาลาทิปุปฺผํฯ นฺติ ยํกิญฺจิ จนฺทนาทิวิเลปนํฯ</p>

</p>


<h3>๘. อตฺตนฺตปสุตฺตวณฺณนา</h3>
<p> อฎฺฐเม อาหิโต อหํมาโน เอตฺถาติ อตฺตา, อตฺตภาโวฯ อิธ ปน โย ปโร น โหติ, โส อตฺตา, ตํ นฺติ อตฺตโต อญฺญํฯ ติ ปจฺจกฺขภูเตฯ ติ อุปาทานกฺขนฺธธเมฺมฯ ตตฺถ หิ อตฺตา ภวติ, อตฺตสญฺญาทิฎฺฐิ ภวตีติ อตฺตภาวสมญฺญาฯ เตนาห ติฯ  ชิฆจฺฉาเหตุตายฯ นฺติ อตฺตโน สนฺตาเน ทรถปริฬาหชนเนน สนฺตาปนกิเลสานํฯ</p>


<p>ปเรสํ  หนนฆาตนาทินา โรทาปนโต ฯ ตถา วิฆาตกภาเวน กายจิตฺตานํ วิทาลนโต ฯ ถทฺธหทโย ฯ พนฺธนาคาเร นิยุโตฺต ฯ</p>


<p>ติ  ขตฺติยานํ กาตพฺพอภิเสเกนฯ นฺติ สนฺถารวเสน กตํ อคารํ ยญฺญาคารํฯ ติ สปฺปิมิเสฺสน เตเลนฯ ยมกเสฺนเหน หิ เอสา ตทา กายํ อพฺภญฺชติฯ วจฺฉภาวํ ตริตฺวา ฐิโต ติ นวมาลาหิ สทฺธิํ ทเพฺภหิ เวทิยา ปริกฺขิปนตฺถายฯ นฺติ อวเสสยญฺญฎฺฐาเนฯ</p>


<p>ทูรสมุสฺสาริตมานเสฺสว สาสเน สมฺมาปฎิปตฺติ สมฺภวติ, น มานชาติกสฺสาติ อาห ติฯ ติ พหุภาวโตฯ โภคาโรคฺยาทิวตฺถุกา มทา สุปฺปหิยา โหนฺติ นิมิตฺตสฺส อวฎฺฐานโต, น ตถา กุลวิชฺชามทาติ ขตฺติยพฺราหฺมณกุลานํ ปพฺพชิตานมฺปิ ชาติวิชฺชา นิสฺสาย มานชปฺปนํ ทุปฺปชหนฺติ อาห ติฯ ติ นิหีนชาติตายฯ ติ สุวิสุทฺธํ กตฺวา สีลํ รกฺขิตุํ น สโกฺกนฺติฯ สีลวเสน หิ สาสเน ปติฎฺฐหนฺติฯ นฺติ วา สจฺจปฺปฎิเวเธน โลกุตฺตราย ปติฎฺฐาย ปติฎฺฐาตุํฯ เยภุเยฺยน หิ อุปนิสฺสยสมฺปนฺนา สุชาตาเยว โหนฺติ, น ทุชฺชาตาฯ</p>


<p>นฺติ ราคาทีนํ อจฺจนฺตเมว ปหานทีปนโต นิรุปกฺกิเลสตาย สพฺพโส วิสุทฺธํฯ ติ โปถุชฺชนิกสทฺธาวเสน สทฺทหติฯ วิญฺญุชาติกานญฺหิ ธมฺมสมฺปตฺติคฺคหณปุพฺพิกา สทฺธาสิทฺธิ ธมฺมปฺปมาณธมฺมปฺปสนฺนภาวโตฯ ติ ฆรณิปติกาฯ กามํ ‘‘ชายมฺปติกา’’ติ วุเตฺต ฆรสามิกฆรสามินิวเสน ทฺวินฺนํเยว คหณํ วิญฺญายติ, ยสฺส ปน ปุริสสฺส อเนกา ปชาปติโย โหนฺติ, ตตฺถ กิํ วตฺตพฺพนฺติ เอกายปิ สํวาโส สมฺพาโธติ ทสฺสนตฺถํ ติ วุตฺตํฯ ราคาทินา สกิญฺจนเฎฺฐน, เขตฺตวตฺถุอาทินา สปลิโพธเฎฺฐน ราครชาทีนํ อาคมนปถตาปิ อุปฺปชฺชนฎฺฐานตา เอวาติ เทฺวปิ วณฺณนา เอกตฺถา, พฺยญฺชนเมว นานํฯ ติ อสชฺชนเฎฺฐน อปฺปฎิพทฺธภาเวนฯ เอวํ อกุสลกุสลปฺปวตฺตีนํ ฐานภาเวน ฆราวาสปพฺพชฺชานํ สมฺพาธโพฺภกาสตํ ทเสฺสตฺวา อิทานิ  กุสลปฺปวตฺติยาเยว อฎฺฐานฎฺฐานภาเวน เตสํ ตํ ทเสฺสตุํ ติอาทิ วุตฺตํฯ</p>


<p>ติ วิสุํ วิสุํ ปทุทฺธารํ อกตฺวา สเงฺขปโต อตฺถวณฺณนาฯ นฺติ เอกทิวสมตฺตมฺปิฯ ติ ทุกฺกฎมตฺตสฺสปิ อนาปชฺชเนน อขณฺฑิตํ กตฺวาฯ นฺติ ตณฺหาสํกิเลสาทิวเสน อสํกิลิฎฺฐํ กตฺวาฯ ติ นิวาเสตฺวา เจว ปารุปิตฺวา จฯ อคารวาโส อคารํ อุตฺตรปทโลเปน, ตสฺส วฑฺฒิอาวหํ ฯ</p>


<p>ติ  โภคราสิ โภคสมุทาโยฯ ติ ปุโตฺต นตฺตาติอาทินา เปมวเสน สปริเจฺฉทวเสน พนฺธนเฎฺฐนฯ อมฺหากเมเตติ ญายนฺตีติ  ปิตามหปิตุปุตฺตาทิวเสน ปริวตฺตนเฎฺฐน ฯ สามญฺญวาจีปิ สิกฺขา-สโทฺท อาชีวสทฺทสนฺนิธานโต อุปริวุจฺจมานวิเสสาเปกฺขาย จ วิเสสนิวิโฎฺฐว โหตีติ วุตฺตํ ติฯ สิกฺขิตพฺพเฎฺฐน  สห อาชีวนฺติ เอตฺถาติ ติ สิกฺขาย สาชีเว จ สิกฺขนภาเวนฯ ติ สีลสํวรํ ปริปูเรโนฺตฯ ติ ‘‘นามกาโย, ปทกาโย, นิรุตฺติกาโย, พฺยญฺชนกาโย’’ติ (ปารา. อฎฺฐ. ๑.๓๙) วุตฺตํ สิกฺขาปทํ ภควโต จ วจนํ อวีติกฺกมโนฺต หุตฺวาติ อโตฺถฯ อิทเมว จ ‘‘สิกฺขน’’นฺติ วุตฺตํ, ตตฺถ สาชีวานํ อวีติกฺกโม สิกฺขาปาริปูริยา ปจฺจโยฯ ตโต หิ ยาว มคฺคา สิกฺขาปาริปูรี โหตีติฯ</p>


<p>ติ อนุพลปฺปทาตา, อนุวตฺตนวเสน วา ปทาตาฯ กสฺส ปน อนุวตฺตนํ ปทานญฺจาติ? ‘‘สหิตาน’’นฺติ วุตฺตตฺตา สนฺธานสฺสาติ วิญฺญายติฯ เตนาห ติฯ ยสฺมา ปน อนุวตฺตนวเสน สนฺธานสฺส ปทานํ อาธานํ อารกฺขนํ วา ทฬฺหกรณํ โหติ, เตน วุตฺตํ ติอาทิฯ อารมนฺติ เอตฺถาติ  รมิตพฺพฎฺฐานํฯ ยสฺมา ปน อา-กาเรน วินาปิ อยมโตฺถ ลพฺภติ, ตสฺมา วุตฺตํ ติฯ</p>


<p>ติ  –</p>


<p>
‘‘เนลโงฺค เสตปจฺฉาโท, เอกาโร วตฺตตี รโถ;  
  
อนีฆํ ปสฺส อายนฺตํ, ฉินฺนโสตํ อพนฺธน’’นฺติฯ (สํ. นิ. ๔.๓๔๗; อุทา. ๖๕; เปฎโก. ๒๕) –  
</p>
  
<p>อิมิสฺสา คาถายฯ สีลเญฺหตฺถ เนลงฺคนฺติ วุตฺตํฯ เตเนวาห – ‘‘จิโตฺต คหปติ, เนลงฺคนฺติ โข, ภเนฺต, สีลานเมตํ อธิวจน’’นฺติ (สํ. นิ. ๔.๓๔๗)ฯ ติ อปฺผรุสตาย มุทุกาฯ ติ เอตฺถ -สโทฺท ตนฺนิวาสิวาจโก ทฎฺฐโพฺพ – ‘‘คาโม อาคโต’’ติอาทีสุ วิยฯ เตเนวาห นฺติฯ มนํ อปฺปายติ วเฑฺฒตีติ ฯ เตน วุตฺตํ ติฯ</p>


<p>ติอาทิ  สมฺผปฺปลาปา ปฎิวิรตสฺส ปฎิปตฺติทสฺสนํฯ อตฺถสํหิตาปิ หิ วาจา อยุตฺตกาลปฺปโยเคน อตฺถาวหา น สิยาติ อนตฺถวิญฺญาปนวาจํ อนุโลเมติ, ตสฺมา สมฺผปฺปลาปํ ปชหเนฺตน อกาลวาทิตา ปริหริตพฺพาติ วุตฺตํ ติฯ กาเลน วทเนฺตนปิ อุภยานตฺถสาธนโต อภูตํ ปริวเชฺชตพฺพนฺติ อาห ติฯ ภูตญฺจ วทเนฺตน ยํ อิธโลกปรโลกหิตสมฺปาทกํ, ตเทว วตฺตพฺพนฺติ ทเสฺสตุํ ติ วุตฺตํฯ อตฺถํ วทเนฺตนปิ โลกิยธมฺมสนฺนิสฺสิตเมว อวตฺวา โลกุตฺตรธมฺมสนฺนิสฺสิตํ กตฺวา วตฺตพฺพนฺติ ทสฺสนตฺถํ ติ วุตฺตํฯ ยถา จ อโตฺถ โลกุตฺตรธมฺมสนฺนิสฺสิโต โหติ, ตํ ทเสฺสตุํ ติ วุตฺตํฯ ปญฺจนฺนญฺหิ สํวรวินยานํ ปญฺจนฺนญฺจ ปหานวินยานํ วเสน วุจฺจมาโน อโตฺถ นิพฺพานาธิคมนเหตุภาวโต โลกุตฺตรธมฺมสนฺนิสฺสิโต โหตีติฯ เอวํ คุณวิเสสยุโตฺตว อโตฺถ วุจฺจมาโน เทสนาโกสเลฺล สติ โสภติ, กิจฺจกโร จ โหติ, น อญฺญถาติ ทเสฺสตุํ ติ วุตฺตํฯ อิทานิ ตํ เทสนาโกสลฺลํ วิภาเวตุํ ติอาทิมาหฯ ปุจฺฉาทิวเสน หิ โอติณฺณวาจาวตฺถุสฺมิํ เอกํสาทิพฺยากรณวิภาคํ สลฺลเกฺขตฺวา ฐปนาเหตูทาหรณสนฺทสฺสนาทิํ ตํตํกาลานุรูปํ วิภาเวนฺติยา ปริมิตปริจฺฉินฺนรูปาย วิปุลตรคมฺภีโรทารปรมตฺถวิตฺถารสงฺคาหิกาย กถาย ญาณพลานุรูปํ ปเร ยาถาวโต ธเมฺม ปติฎฺฐาเปโนฺต ‘‘เทสนากุสโล’’ติ วุจฺจตีติ เอวเมตฺถ อตฺถโยชนา เวทิตพฺพาฯ</p>


<p>เอวํ  ปฎิปาฎิยา สตฺต มูลสิกฺขาปทานิ วิภชิตฺวา อภิชฺฌาทิปฺปหานํ อินฺทฺริยสํวรชาคริยานุโยเคหิ วิภาเวตุํ ตมฺปิ นีหริตฺวา อาจารสีลเสฺสว วิภชนวเสน ปาฬิ ปวตฺตาติ ตทตฺถํ วิวริตุํ ติอาทิ วุตฺตํฯ ตตฺถ พีชานํ คาโม สมูโห ฯ ภูตานํ ชาตานํ นิพฺพตฺตานํ รุกฺขคจฺฉลตาทีนํ สมูโห ฯ นนุ จ รุกฺขาทโย จิตฺตรหิตตาย น ชีวา, จิตฺตรหิตตา จ ปริปฺผนฺทาภาวโต ฉิเนฺน วิรุหนโต วิสทิสชาติภาวโต จตุโยนิอปริยาปนฺนโต จ เวทิตพฺพา, วุทฺธิ ปน ปวาฬสิลาลวณานมฺปิ วิชฺชตีติ น เตสํ ชีวภาเว การณํ, วิสยคฺคหณญฺจ เนสํ ปริกปฺปนามตฺตํ สุปนํ วิย จิญฺจาทีนํ, ตถา โทหฬาทโย, อถ กสฺมา พีชคามภูตคามสมารมฺภา ปฎิวิรติ อิจฺฉิตาติ? สมณสารุปฺปโต ตนฺนิวาสิสตฺตานุรกฺขณโต จฯ เตเนวาห – ‘‘ชีวสญฺญิโน หิ โมฆปุริส มนุสฺสา รุกฺขสฺมิ’’นฺติอาทิ (ปาจิ. ๘๙)ฯ</p>


<p>มูลเมว พีชํ  มูลํ พีชํ เอตสฺสาติปิ ฯ เสเสสุปิ เอเสว นโยฯ นฺติ ปพฺพพีชํฯ ปจฺจยนฺตรสมวาเย สทิสผลุปฺปตฺติยา วิเสสการณภาวโต วิรุหนสมเตฺถ  สารผเล นิรุโฬฺห พีช-สโทฺท ตทตฺถสํสิทฺธิยา มูลาทีสุปิ เกสุจิ ปวตฺตตีติ มูลาทิโต นิวตฺตนตฺถํ เอเกน พีช-สเทฺทน วิเสเสตฺวา วุตฺตํ นฺติ ‘‘รูปรูปํ, ทุกฺขทุกฺข’’นฺติ (สํ. นิ. ๔.๓๒๗) จ ยถาฯ กสฺมา ปเนตฺถ พีชคามภูตคามํ อุทฺธริตฺวา พีชคาโม เอว นิทฺทิโฎฺฐติ? น โข ปเนตํ เอวํ ทฎฺฐพฺพํ, นนุ อโวจุมฺหา ‘‘มูลเมว พีชํ มูลพีชํ, มูลํ พีชํ เอตสฺสาติปิ มูลพีช’’นฺติฯ ตตฺถ ปุริเมน พีชคาโม นิทฺทิโฎฺฐ, ทุติเยน ภูตคาโมฯ ทุวิโธเปส มูลพีชญฺจ มูลพีชญฺจ มูลพีชนฺติ สามญฺญนิเทฺทเสน, เอกเสสนเยน วา อุทฺทิโฎฺฐติ เวทิตโพฺพฯ เตเนวาห ติอาทิฯ ติ อลฺลติณสฺส เจว อลฺลรุกฺขาทิกสฺส จฯ -สเทฺทน โอสธิคจฺฉลตาทีนํ สงฺคโหฯ</p>


<p>เอกํ ภตฺตํ เอกภตฺตํ, ตํ อสฺส อตฺถีติ ฯ โส ปน รตฺติโภชเนนปิ สิยาติ ตนฺนิวตฺตนตฺถํ อาห ติฯ เอวมฺปิ อปรณฺหโภชีปิ สิยา เอกภตฺติโกติ ตนฺนิวตฺตนตฺถํ ติ  วุตฺตํฯ อรุณุคฺคมนโต ปฎฺฐาย ยาว มชฺฌนฺหิกา อยํ พุทฺธาทีนํ อริยานํ อาจิณฺณสมาจิโณฺณ โภชนสฺส กาโล นาม, ตทโญฺญ วิกาโลฯ อฎฺฐกถายํ ปน ทุติยปเทน รตฺติโภชนสฺส ปฎิกฺขิตฺตตฺตา ‘‘อติกฺกเนฺต มชฺฌนฺหิเก ยาว สูริยตฺถงฺคมนา โภชนํ วิกาลโภชนํ นามา’’ติ วุตฺตํฯ</p>


<p>ติ -สเทฺทน เอวํปกาเร ทเสฺสติฯ อเญฺญหิ คาหาปเน อุปนิกฺขิตฺตสาทิยเน จ ปฎิคฺคหณโตฺถ ลพฺภตีติ ติ วุตฺตํฯ อถ วา ติวิธํ ปฎิคฺคหณํ กาเยน, วาจาย, มนสาติฯ ตตฺถ กาเยน ปฎิคฺคหณํ  วาจาย ปฎิคฺคหณํ  มนสา ปฎิคฺคหณํ นฺติ ติวิธมฺปิ ปฎิคฺคหณํ เอกชฺฌํ คเหตฺวา ปฎิคฺคหณาติ วุตฺตนฺติ อาห ติอาทิฯ เอส นโย ติอาทีสุปิฯ นีวาราทิอุปธญฺญสฺส สาลิอาทิมูลธญฺญโนฺตคธตฺตา วุตฺตํ ติฯ ‘‘อนุชานามิ, ภิกฺขเว, ปญฺจ วสานิ เภสชฺชานิ อจฺฉวสํ, มจฺฉวสํ, สุสุกาวสํ, สูกรวสํ, คทฺรภวส’’นฺติ (มหาว. ๒๖๒) วุตฺตตฺตา อิทํ  นามฯ ตสฺส ปน ‘‘กาเล ปฎิคฺคหิต’’นฺติ (มหาว. ๒๖๒) วุตฺตตฺตา ปฎิคฺคหณํ วฎฺฎติ สติ ปจฺจเยติ อาห ติฯ</p>


<p>สารุเปฺปน วญฺจนํ  ปติรูเปน วญฺจนาติ อโตฺถฯ อเงฺคน อตฺตโน สรีราวยเวน วญฺจนํ  ฯ คณฺหนวเสน วญฺจนํ ฯ ปฎิจฺฉนฺนํ กตฺวา วญฺจนํ ติ นิปฺปีเฬติ, ปุพฺพภาเค อกฺกมตีติ สมฺพโนฺธฯ นฺติ นาฬิอาทิมานภาชนานํ อพฺภนฺตรํฯ เตลาทีนํ นาฬิอาทีหิ มินนกาเล อุสฺสาปิตา สิขาเยว  ตสฺสา หาปนํฯ ติ สารสมาสาจริยา อุตฺตรวิหารวาสิโน จฯ</p>


<p>ติ มุฎฺฐิปฺปหารกสาตาฬนาทีหิ หิํสนํ, วิเหฐนนฺติ อโตฺถฯ วิเหฐนโตฺถปิ หิ -สโทฺท ทิสฺสติ ‘‘อตฺตานํ วธิตฺวา วธิตฺวา โรทตี’’ติอาทีสุฯ ยถา หิ อปฎิคฺคหภาวสามเญฺญ สติปิ ปพฺพชิเตหิ อปฺปฎิคฺคหิตพฺพวตฺถุวิเสสภาวสนฺทสฺสนตฺถํ อิตฺถิกุมาริทาสิทาสาทโย วิภาเคน วุตฺตา, เอวํ ปรสฺสหรณภาวโต อทินฺนาทานภาวสามเญฺญ สติปิ  ตุลากูฎาทโย อทินฺนาทานวิเสสภาวทสฺสนตฺถํ วิภาเคน วุตฺตาฯ น เอวํ ปาณาติปาตปริยายสฺส วธสฺส ปุน คหเณ ปโยชนํ อตฺถิ, ตตฺถ สยํกาโร, อิธ ปรํกาโรติ จ น สกฺกา วตฺตุํ ‘‘กายวจิปฺปโยคสมุฎฺฐาปิกา เจตนา ฉปฺปโยคา’’ติ (ที. นิ. ฎี. ๑.๑๐) วจนโต, ตสฺมา ยถาวุโตฺต เอวเมตฺถ อโตฺถ ยุโตฺตฯ อฎฺฐกถายํ ปน ‘‘วโธติ มารณ’’นฺติ วุตฺตํฯ ตมฺปิ โปถนเมว สนฺธายาติ จ สกฺกา วิญฺญาตุํ มารณสทฺทสฺส วิหิํสเนปิ ทิสฺสนโตฯ</p>


<p>จีวรปิณฺฑปาตานํ ยถากฺกมํ กายกุจฺฉิปริหรณมตฺตโชตนายํ อวิเสสโต อฎฺฐนฺนํ ปริกฺขารานํ ตปฺปโยชนตา สมฺภวตีติ ทเสฺสโนฺต ติอาทิมาหฯ ติ นวปริกฺขาริกาทโยปิ อปฺปิจฺฉา จ สนฺตุฎฺฐา จฯ น หิ ตตฺตเกน มหิจฺฉตา อสนฺตุฎฺฐิตา โหตีติฯ</p>


<p>จตูสุ ทิสาสุ สุขํ วิหรติ, ตโต เอว สุขวิหารฎฺฐานภูตา จตโสฺส ทิสา อสฺส สนฺตีติ ฯ ตตฺถ จายํ สเตฺต วา สงฺขาเร วา ภเยน นปฺปฎิหญฺญตีติ ฯ ทฺวาทสวิธสฺส สโนฺตสสฺส วเสน สนฺตุสฺสนโต ติ อุจฺจาวเจน ปริสฺสยานํ พาหิรานํ สีหพฺยคฺฆาทีนํ, อพฺภนฺตรานญฺจ กามจฺฉนฺทาทีนํ กายจิตฺตูปทฺทวานํ อภิภวนโต ฯ พนฺธนภาวกรภยาภาเวน  อสหาโยฯ ตโต เอว ขคฺคมิคสิงฺคสทิสตาย  จเรยฺยาติ อโตฺถฯ</p>


<p>ฉินฺนปโกฺข, อสญฺชาตปโกฺข วา สกุโณ คนฺตุํ น สโกฺกตีติ ปกฺขิ-สเทฺทน วิเสเสตฺวา สกุโณ ปาฬิยํ วุโตฺตติ อาห ติฯ ยสฺส สนฺนิธิการปริโภโค กิญฺจิ ฐเปตพฺพํ สาเปกฺขาฐปนญฺจ นตฺถิ, ตาทิโส อยํ ภิกฺขูติ ทเสฺสโนฺต   ติอาทิมาหฯ อริยนฺติ อเปนฺติ ตโต โทสา, เตหิ วา อารกาติ ติ อาห ติฯ นฺติ อตฺตนิฯ นฺติ นิรามิสสุขํ กิเลสวชฺชรหิตตฺตาฯ</p>


<p>ยถาวุเตฺต สีลสํวเร ปติฎฺฐิตเสฺสว อินฺทฺริยสํวโร อิจฺฉิตโพฺพ ตทธิฎฺฐานโต ตสฺส จ ปริปาลกภาวโตติ วุตฺตํ  สีลกฺขเนฺธน สมนฺนาคโต ภิกฺขู’’ติฯ ติ ‘‘น นิมิตฺตคฺคาหี โหตี’’ติอาทิปเทสุฯ อยํ ปเนตฺถ สเงฺขปโตฺถ – ติ อิตฺถิปุริสนิมิตฺตํ วา สุภนิมิตฺตาทิกํ วา กิเลสวตฺถุภูตํ นิมิตฺตํ น คณฺหาติ, ทิฎฺฐมเตฺตเยว สณฺฐาติฯ ติ กิเลสานํ อนุ อนุ พฺยญฺชนโต ปากฎภาวกรณโต อนุพฺยญฺชนนฺติลทฺธโวหารํ หตฺถปาทสิตหสิตกถิตวิโลกิตาทิเภทํ อาการํ น คณฺหาติฯ ยํ ตตฺถ ภูตํ, ตเทว คณฺหาติฯ นฺติอาทิมฺหิ ยํการณา ยสฺส จกฺขุนฺทฺริยาสํวรสฺส เหตุ เอตํ ปุคฺคลํ สติกวาเฎน จกฺขุนฺทฺริยํ อสํวุตํ อปิหิตจกฺขุทฺวารํ หุตฺวา วิหรนฺตํ เอเต อภิชฺฌาทโย ธมฺมา อนฺวสฺสเวยฺยุํ อนุปฺปพเนฺธยฺยุํฯ ติ ตสฺส จกฺขุนฺทฺริยสฺส สติกวาเฎน ปิทหนตฺถาย ปฎิปชฺชติฯ เอวํ ปฎิปชฺชโนฺตเยว จ ติ วุจฺจติฯ ติอาทีสุปิ เอเสว นโยฯ เอวมิทํ สเงฺขปโต รูปาทีสุ กิเลสานุพนฺธนิมิตฺตาทิคฺคาหปริวชฺชนลกฺขณํ อินฺทฺริยสํวรํ สีลํ เวทิตพฺพํฯ อยเมตฺถ สเงฺขโป, วิตฺถาโร ปน  (วิสุทฺธิ. มหาฎี. ๑.๑๓) วุตฺตนเยเนว เวทิตโพฺพฯ นฺติอาทีสุ รูปาทีสุ นิมิตฺตาทิคฺคาหปริวชฺชนลกฺขณตฺตา อินฺทฺริยสํวรสฺส กิเลเสหิ อนวสิตฺตสุขตา อวิกิณฺณสุขตา จสฺส วุตฺตาฯ</p>


<p>อภิกฺกมนํ  ปุรโต คมนํฯ ปฎิกฺกมนํ  ปจฺจาคมนํฯ ตทุภยมฺปิ จตูสุ อิริยาปเถสุ ลพฺภติฯ คมเน ตาว ปุรโต กายํ อภิหรโนฺต อภิกฺกมติ นาม, ปฎินิวเตฺตโนฺต ปฎิกฺกมติ นามฯ ฐาเนปิ ฐิตโกว กายํ ปุรโต โอณมโนฺต อภิกฺกมติ นาม, ปจฺฉโต อปนาเมโนฺต ปฎิกฺกมติ นามฯ นิสชฺชายปิ นิสินฺนโกว อาสนสฺส ปุริมองฺคาภิมุโข สํสรโนฺต อภิกฺกมติ นาม, ปจฺฉิมํ องฺคปฺปเทสํ ปจฺจาสํสรโนฺต ปฎิกฺกมติ นามฯ นิปชฺชายปิ เอเสว นโยฯ</p>


<p>นฺติอาทีสุ สมนฺตโต ปกาเรหิ, ปกฎฺฐํ วา สวิเสสํ ชานาตีติ สมฺปชาโน, สมฺปชานสฺส ภาโว สมฺปชญฺญํ, ตถาปวตฺตํ ญาณํฯ ธมฺมโต วฑฺฒิสงฺขาเตน สห อเตฺถน  วตฺตตีติ สาตฺถกํ, อภิกฺกนฺตาทิสาตฺถกสฺส สมฺปชญฺญํ ฯ สปฺปายสฺส อตฺตโน อุปการาวหสฺส สมฺปชญฺญํ ฯ อภิกฺกมาทีสุ  ภิกฺขาจารโคจเร, อญฺญตฺถาปิ ปวเตฺตสุ อวิชหิตกมฺมฎฺฐานสงฺขาเต โคจเร สมฺปชญฺญํ ฯ อภิกฺกมาทีสุ อสมฺมุยฺหนเมว สมฺปชญฺญํ ฯ ตตฺถ (ที. นิ. อฎฺฐ. ๑.๒๑๔; ม. นิ. อฎฺฐ. ๑.๑๐๙) อภิกฺกมนจิเตฺต อุปฺปเนฺน จิตฺตวเสเนว อคนฺตฺวา ‘‘กินฺนุ เม เอตฺถ คเตน อโตฺถ อตฺถิ นตฺถี’’ติ อตฺถานตฺถํ ปริคฺคเหตฺวา อตฺถปริคฺคหณํ ฯ ตตฺถ จ ติ เจติยทสฺสนโพธิทสฺสนสงฺฆทสฺสนเถรทสฺสนอสุภทสฺสนาทิวเสน ธมฺมโต วฑฺฒิฯ เจติยํ วา โพธิํ วา ทิสฺวาปิ หิ พุทฺธารมฺมณํ, สงฺฆทสฺสเนน สงฺฆารมฺมณํ ปีติํ อุปฺปาเทตฺวา ตเทว ขยวยโต สมฺมสโนฺต อรหตฺตํ ปาปุณาติฯ เถเร ทิสฺวา เตสํ โอวาเท ปติฎฺฐาย อสุภํ ทิสฺวา ตตฺถ ปฐมชฺฌานํ อุปฺปาเทตฺวา ตเทว ขยวยโต สมฺมสโนฺต อรหตฺตํ ปาปุณาติ, ตสฺมา เอเตสํ ทสฺสนํ ‘‘สาตฺถก’’นฺติ วุตฺตํฯ เกจิ ปน ‘‘อามิสโตปิ วฑฺฒิ อโตฺถเยว ตํ นิสฺสาย พฺรหฺมจริยานุคฺคหาย ปฎิปนฺนตฺตา’’ติ วทนฺติฯ</p>


<p>ตสฺมิํ ปน คมเน สปฺปายาสปฺปายํ ปริคฺคเหตฺวา สปฺปายปริคฺคณฺหนํ ฯ เสยฺยถิทํ – เจติยทสฺสนํ ตาว สาตฺถํฯ สเจ ปน เจติยสฺส มหาปูชาย ทสทฺวาทสโยชนนฺตเร ปริสา สนฺนิปตนฺติ, อตฺตโน วิภวานุรูปํ อิตฺถิโยปิ ปุริสาปิ อลงฺกตปฎิยตฺตา จิตฺตกมฺมรูปกานิ วิย สญฺจรนฺติฯ ตตฺร จสฺส อิเฎฺฐ อารมฺมเณ โลโภ, อนิเฎฺฐ ปฎิโฆ, อสมเปกฺขเน โมโห อุปฺปชฺชติ, กายสํสคฺคาปตฺติํ วา อาปชฺชติ, ชีวิตพฺรหฺมจริยานํ วา อนฺตราโย โหติฯ เอวํ ตํ ฐานํ อสปฺปายํ โหติ, วุตฺตปฺปการอนฺตรายาภาเว สปฺปายํฯ โพธิทสฺสเนปิ เอเสว นโยฯ สงฺฆทสฺสนมฺปิ สาตฺถํฯ สเจ ปน อโนฺตคาเม มหามณฺฑปํ กาเรตฺวา สพฺพรตฺติํ ธมฺมสฺสวนํ กโรเนฺตสุ มนุเสฺสสุ วุตฺตปฺปกาเรเนว ชนสนฺนิปาโต เจว อนฺตราโย จ โหติฯ เอวํ ตํ ฐานํ อสปฺปายํ, อนฺตรายาภาเว สปฺปายํฯ มหาปริสาปริวารานํ เถรานํ ทสฺสเนปิ เอเสว นโยฯ อสุภทสฺสนมฺปิ สาตฺถํ มคฺคผลาธิคมเหตุภาวโตฯ ทนฺตกฎฺฐตฺถาย สามเณรํ คเหตฺวา คตทหรภิกฺขุโน วตฺถุเปตฺถ กเถตพฺพํฯ เอวํ สาตฺถมฺปิ ปเนตํ ปุริสสฺส มาตุคามาสุภํ อสปฺปายํ, มาตุคามสฺส จ ปุริสาสุภํฯ สภาคเมว สปฺปายนฺติ เอวํ สปฺปายปริคฺคณฺหนํ สปฺปายสมฺปชญฺญํ นามฯ</p>


<p>เอวํ  ปริคฺคหิตสาตฺถกสปฺปายสฺส ปน อฎฺฐติํสาย กมฺมฎฺฐาเนสุ อตฺตโน จิตฺตรุจิยํ กมฺมฎฺฐานสงฺขาตํ โคจรํ อุคฺคเหตฺวา ภิกฺขาจารโคจเร ตํ คเหตฺวาว คมนํ  นามฯ</p>


<p>อภิกฺกมาทีสุ  ปน อสมฺมุยฺหนํ ฯ ตํ เอวํ เวทิตพฺพํ – อิธ ภิกฺขุ อภิกฺกมโนฺต วา ปฎิกฺกมโนฺต วา ยถา อนฺธปุถุชฺชนา อภิกฺกมาทีสุ ‘‘อตฺตา อภิกฺกมติ, อตฺตนา อภิกฺกโม นิพฺพตฺติโต’’ติ วา, ‘‘อหํ อภิกฺกมามิ, มยา อภิกฺกโม นิพฺพตฺติโต’’ติ วา สมฺมุยฺหนฺติ, ตถา อสมฺมุยฺหโนฺต ‘‘อภิกฺกมามี’’ติ จิเตฺต อุปฺปชฺชมาเน เตเนว จิเตฺตน สทฺธิํ จิตฺตสมุฎฺฐานา วาโยธาตุ วิญฺญตฺติํ ชนยมานา อุปฺปชฺชติ, อิติ จิตฺตกิริยวาโยธาตุวิปฺผารวเสน อยํ กายสมฺมโต อฎฺฐิสงฺฆาโฎ อภิกฺกมติ, ตเสฺสวํ อภิกฺกมโต เอเกกปทุทฺธรเณ ปถวีธาตุ, อาโปธาตูติ เทฺว ธาตุโย โอมตฺตา โหนฺติ มนฺทา, อิตรา เทฺว อธิมตฺตา โหนฺติ พลวติโยฯ ตถา อติหรณวีติหรเณสุฯ โวสฺสชฺชเน เตโชธาตุ, วาโยธาตูติ เทฺว ธาตุโย โอมตฺตา โหนฺติ มนฺทา, อิตรา เทฺว อธิมตฺตา พลวติโยฯ ตถา สนฺนิเกฺขปนสนฺนิรุมฺภเนสุฯ ตตฺถ อุทฺธรเณ ปวตฺตา รูปารูปธมฺมา อติหรณํ น ปาปุณนฺติ, ตถา อติหรเณ ปวตฺตา วีติหรณํ, วีติหรเณ ปวตฺตา โวสฺสชฺชนํ, โวสฺสชฺชเน ปวตฺตา สนฺนิเกฺขปนํ, สนฺนิเกฺขปเน ปวตฺตา สนฺนิรุมฺภนํ น ปาปุณนฺติฯ ตตฺถ ตเตฺถว ปพฺพปพฺพํ สนฺนิสนฺธิ โอธิโอธิ หุตฺวา ตตฺตกปาเล ปกฺขิตฺตติลํ วิย ปฎปฎายนฺตา ภิชฺชนฺติฯ ตตฺถ โก เอโก อภิกฺกมติ, กสฺส วา เอกสฺส อภิกฺกมนํ? ปรมตฺถโต หิ ธาตูนํเยว คมนํ, ธาตูนํ ฐานํ, ธาตูนํ นิสชฺชนํ, ธาตูนํ สยนํฯ ตสฺมิํ ตสฺมิญฺหิ โกฎฺฐาเส สทฺธิํ รูเปน –</p>


<p>
‘‘อญฺญํ อุปฺปชฺชเต จิตฺตํ, อญฺญํ จิตฺตํ นิรุชฺฌติ;  
  
อวีจิมนุสมฺพโนฺธ, นทีโสโตว วตฺตตี’’ติฯ (ที. นิ. อฎฺฐ. ๑.๒๑๔; ม. นิ. อฎฺฐ. ๑.๑๐๙; สํ. นิ. อฎฺฐ. ๓.๕.๓๖๘);  
</p>
  
<p>เอวํ อภิกฺกมาทีสุ อสมฺมุยฺหนํ อสโมฺมหสมฺปชญฺญํ นามาติฯ นฺติ ปจฺจยปาริปูริํฯ ติ สีลสํวโร, สโนฺตโส, อินฺทฺริยสํวโร, สติสมฺปชญฺญนฺติ อิเม จตฺตาโร อรญฺญวาสสฺส สมฺภารา ฯ ติ ‘‘อสุกสฺส ภิกฺขุโน อรเญฺญ ติรจฺฉานคตานํ วิย วนจรกานํ วิย จ นิวาสมตฺตเมว, น อรญฺญวาสานุจฺฉวิกา กาจิ สมฺมาปฎิปตฺตี’’ติ อปวาทวเสน วตฺตพฺพตํ, อารญฺญเกหิ วา ติรจฺฉานคเตหิ วนจรกวิสภาคชเนหิ วิปฺปฎิปตฺติวเสน วตฺถพฺพตํ อาปชฺชติฯ  ตาวตา อปลายนฺตานํ ฯ กาฬกสทิสตฺตา  วีติกฺกมสงฺขาตํ ถุลฺลวชฺชํฯ ติลกสทิสตฺตา  มิจฺฉาวิตกฺกสงฺขาตํ อณุมตฺตวชฺชํฯ นฺติ ปีติํฯ วิภูตภาเวน อุปฎฺฐานโต ฯ</p>


<p>นฺติ  ชนวิวิตฺตํฯ เตนาห นฺติฯ ตํ ปน ชนสทฺทนิโคฺฆสาภาเวน เวทิตพฺพํ สทฺทกณฺฎกตฺตา ฌานสฺสาติ อาห ติฯ ติ นิสฺสทฺทตํเยวฯ  ปาการปริจฺฉิโนฺน สกโล อาวาโสฯ  ทีฆปาสาโท, ‘‘ครุฬสณฺฐานปาสาโท’’ติปิ วทนฺติฯ  จตุรสฺสปาสาโทฯ  มุณฺฑจฺฉทนปาสาโทฯ  ปฎิราชูนํ ปฎิพาหนโยโคฺค จตุปฺปญฺจภูมโก ปติสฺสยวิเสโสฯ  เอกกูฎสงฺคหิโต อเนกโกณวโนฺต ปติสฺสยวิเสโสฯ อปโร นโย –  นาม ทีฆมุขปาสาโทฯ  เอกปสฺสจฺฉทนกเสนาสนํฯ ตสฺส กิร เอกปเสฺส ภิตฺติ อุจฺจตรา โหติ, อิตรปเสฺส นีจาฯ เอเตน ตํ เอกปสฺสจฺฉทนกํ โหติฯ  นาม อายตจตุรสฺสปาสาโทฯ  มุณฺฑจฺฉทนํ จนฺทิกงฺคณยุตฺตํฯ  นาม เกวลา ปพฺพตคุหาฯ  ทฺวารพทฺธํ ปพฺภารํฯ ติ สาขามณฺฑโปฯ อาวสถภูตํ เสนาสนํ วิหริตพฺพเฎฺฐน ฯ มสารกาทิ มญฺจปีฐํ ตตฺถ อตฺถริตพฺพภิสิ อุปธานญฺจ มญฺจปีฐสมฺพนฺธโต ฯ จิมิลิกาทิ ภูมิยํ สนฺถริตพฺพตาย ฯ อภิสงฺขตาภาวโต เกวลํ สยนสฺส นิสชฺชาย จ โอกาสภูตํ รุกฺขมูลาทิ ปฎิกฺกมิตพฺพฎฺฐานํ ติ ‘‘วิวิตฺตํ เสนาสน’’นฺติ อิมินา เสนาสนคฺคหเณน คหิตเมว สามญฺญโชตนาภาวโตฯ</p>


<p>ยทิ เอวํ กสฺมา ‘‘อรญฺญ’’นฺติ วุตฺตนฺติ อาห ติอาทิฯ นฺติ อิทํ วินเย ตถา อาคตํ สนฺธาย วุตฺตํ ,  (วิภ. ๕๒๙) ปน ‘‘อรญฺญนฺติ นิกฺขมิตฺวา พหิ อินฺทขิลา สพฺพเมตํ อรญฺญ’’นฺติ อาคตเมวฯ ตตฺถ หิ ยํ น คามปฺปเทสโนฺตคธํ, ตํ อรญฺญนฺติ นิปฺปริยายวเสน ตถา วุตฺตํฯ  (วิสุทฺธิ. ๑.๓๑) ยํ วุตฺตํ, ตํ ยุตฺตํ, ตสฺมา ตตฺถ วุตฺตนเยน คเหตพฺพนฺติ อธิปฺปาโยฯ นฺติ รุกฺขสมีปํฯ วุตฺตเญฺหตํ ‘‘ยาวตา มชฺฌนฺหิเก กาเล สมนฺตา ฉายา ผรติ, นิวาเต ปณฺณานิ ปตนฺติ, เอตฺตาวตา รุกฺขมูล’’นฺติฯ -สโทฺท อวิเสสโต ปพฺพตปริยาโยติ กตฺวา วุตฺตํ นฺติ, น สิลามยเมวฯ ปํสุมยาทิโก หิ ติวิโธปิ ปพฺพโต เอวาติฯ นฺติ ทฺวินฺนํ ปพฺพตานํ มิโถ อาสนฺนตเร ฐิตานํ โอวรกาทิสทิสํ วิวรํฯ  ปพฺพเตฯ นฺติ สุทุงฺคาสทิสํฯ นฺติ ปกติสญฺจารวเสน มนุเสฺสหิ น สญฺจริตพฺพฎฺฐานํฯ -สเทฺทน นฺติ วนสณฺฑานเมตํ เสนาสนานํ อธิวจนํฯ นฺติ ภิํสนกานเมตํฯ นฺติ สโลมหํสานเมตํฯ นฺติ ปริยนฺตานเมตํฯ นฺติ น มนุสฺสูปจารานเมตํ เสนาสนานํ อธิวจน’’นฺติ (วิภ. ๕๓๑) อิมํ ปาฬิปฺปเทสํ สงฺคณฺหาติฯ นฺติ เกนจิ ฉทเนน อนฺตมโส รุกฺขสาขายปิ น ฉาทิตํฯ ติ นีหริตฺวาฯ ติ ปพฺภารสทิเส, เลณสทิเส วาฯ</p>


<p>ปิณฺฑปาตปริเยสนํ   อุตฺตรปทโลเปนาติ อาห ติฯ นฺติ เอตฺถ -สโทฺท สมนฺตโตติ เอตสฺมิํ อเตฺถ, ตสฺมา วาโมรุํ ทกฺขิโณรุญฺจ สมํ ฐเปตฺวา อุโภ ปาเท อญฺญมญฺญํ สมฺพเนฺธ กตฺวา นิสชฺชา ปลฺลงฺกนฺติ อาห นฺติฯ อูรูนํ พนฺธนวเสน นิสชฺชา ปลฺลงฺกํฯ ติ จ ยถา ปลฺลงฺกวเสน นิสชฺชา โหติ, เอวํ อุโภ ปาเท อาภุชิเต สมิญฺชิเต กตฺวาฯ ตํ ปน อุภินฺนํ ปาทานํ ตถาสมฺพนฺธตากรณนฺติ อาห ติฯ เหฎฺฐิมกายสฺส อนุชุกํ ฐปนํ นิสชฺชาวจเนเนว โพธิตนฺติ นฺติ เอตฺถ -สโทฺท อุปริมกายวิสโยติ อาห ติฯ ตํ ปน อุชุกํ ฐปนํ สรูปโต ปโยชนโต จ ทเสฺสตุํ ติอาทิ วุตฺตํฯ ติ น โอณมนฺติฯ ติ น วิคจฺฉติ วีถิํ น ลเงฺฆติ, ตโต  เอว ปุเพฺพนาปรํ วิเสสสมฺปตฺติยา กมฺมฎฺฐานํ วุทฺธิํ ผาติํ คจฺฉติฯ นฺติ เอตฺถ -สโทฺท อภิ-สเทฺทน สมานโตฺถติ อาห นฺติ, พหิทฺธา ปุถุตฺตารมฺมณโต นิวาเรตฺวา กมฺมฎฺฐานํเยว ปุรกฺขตฺวาติ อโตฺถฯ สมีปโตฺถ วา -สโทฺทติ ทเสฺสโนฺต ติ อาหฯ เอตฺถ จ ยถา ‘‘วิวิตฺตํ เสนาสนํ ภชตี’’ติอาทินา ภาวนานุรูปํ เสนาสนํ ทสฺสิตํ, เอวํ ติ อิมินา อลีนานุทฺธจฺจปกฺขิโย สโนฺต อิริยาปโถ ทสฺสิโตฯ ‘‘ปลฺลงฺกํ อาภุชิตฺวา’’ติ อิมินา นิสชฺชาย ทฬฺหภาโวฯ ‘‘ปริมุขํ สติํ อุปฎฺฐเปตฺวา’’ติ อิมินา อารมฺมณปริคฺคหูปาโยฯ</p>


<p> ‘‘ปริณายิกา’’ติอาทีสุ (ธ. ส. ๑๖, ๒๐) วิยฯ  ‘‘สุญฺญตวิโมกฺขมุข’’นฺติอาทีสุ วิยฯ ปฎิปกฺขโต นิคฺคมนโฎฺฐ หิ นิยฺยานโฎฺฐ, ตสฺมา นฺติ สพฺพถา คหิตาสโมฺมสํ ปริจฺจตฺตสโมฺมสํ สติํ กตฺวา, ปรมสติเนปกฺกํ อุปฎฺฐเปตฺวาติ อโตฺถฯ</p>


<p>อภิชฺฌายติ คิชฺฌติ อภิกงฺขติ เอตายาติ  โลโภฯ ติ ภิชฺชนเฎฺฐน, ขเณ ขเณ ภิชฺชนเฎฺฐนาติ อโตฺถฯ ติ เอตฺถ วิกฺขมฺภนํ อนุปฺปาทนํ อปฺปวตฺตนํ ปฎิปเกฺขน สุปฺปหีนตฺตาฯ ติ จ ปหีนสทิสตํ สนฺธาย วุตฺตํ ฌานสฺส อนธิคตตฺตาฯ ตถาปิ นยิทํ จกฺขุวิญฺญาณํ วิย สภาวโต วิคตาภิชฺฌํ, อถ โข ภาวนาวเสนฯ เตนาห ติฯ ติ ยถา จกฺขุวิญฺญาณํ สภาเวน วิคตาภิชฺฌํ อพฺยาปนฺนญฺจ น ภาวนาย วิกฺขมฺภิตตฺตา, น เอวมิทํฯ อิทํ ปน จิตฺตํ ภาวนาย ปริโสธิตตฺตา อพฺยาปนฺนํ วิคตถินมิทฺธํ อนุทฺธตํ นิพฺพิจิกิจฺฉญฺจาติ อโตฺถฯ นฺติ ปริสุทฺธปณฺฑรสภาวํฯ ‘‘ยา ตสฺมิํ สมเย จิตฺตสฺส  อกลฺยตา’’ติอาทินา (ธ. ส. ๑๑๖๒; วิภ. ๕๔๖) ถินสฺส, ‘‘ยา ตสฺมิํ สมเย กายสฺส อกลฺยตา’’ติอาทินา (ธ. ส. ๑๑๖๓; วิภ. ๕๔๖) จ มิทฺธสฺส อภิธเมฺม นิทฺทิฎฺฐตฺตา วุตฺตํ นฺติฯ สติปิ หิ อญฺญมญฺญํ อวิปฺปโยเค จิตฺตกายลหุตาทีนํ วิย จิตฺตเจตสิกานํ ยถากฺกมํ ตํตํวิเสสสฺส ยา เตสํ อกลฺยตาทีนํ วิเสสปจฺจยตา, อยเมเตสํ สภาโวติ ทฎฺฐพฺพํฯ ติ เอตฺถ อติสยตฺตวิสิฎฺฐอตฺถิอตฺถาวโพธโกยมีกาโรติ ทเสฺสโนฺต อาห ติฯ นฺติ สติสมฺปชญฺญมาหฯ</p>


<p>ติ  วิกฺขมฺภนวเสน ปชหิตฺวาฯ กถมิทํ กถมิทนฺติ ปวตฺติยา กถํกถา, วิจิกิจฺฉา, สา เอตสฺส อตฺถีติ กถํกถี, น กถํกถีติ  นิพฺพิจิกิโจฺฉฯ ติ เอตฺถ -สเทฺทน ปจฺจยปริหานปฺปหายกาทีนมฺปิ สงฺคโห ทฎฺฐโพฺพฯ เตปิ หิ ปเภทโต ทฎฺฐพฺพาติฯ ติ เอตฺถ อุจฺฉินฺทนํ ปาตนญฺจ ตาสํ ปญฺญานํ อนุปฺปนฺนานํ อุปฺปชฺชิตุํ อปฺปทานเมวฯ อิติ มหคฺคตานุตฺตรปญฺญานํ เอกจฺจาย จ ปริตฺตปญฺญาย อนุปฺปตฺติเหตุภูตา นีวรณธมฺมา อิตราย จ สมตฺถตํ วิหนนฺติเยวาติ ติ วุตฺตาฯ ติ นิคเมโนฺตฯ</p>

</p>


<h3>๙-๑๐. ตณฺหาสุตฺตาทิวณฺณนา</h3>
<p> นวเม ตโย ภเว อโชฺฌตฺถริตฺวา ฐิตํ ‘‘อชฺฌตฺติกสฺส อุปาทาย อฎฺฐารส ตณฺหาวิจริตานี’’ติอาทินา วุตฺตํ ตํ ตํ อตฺตโน โกฎฺฐาสภูตํ ชาลเมติสฺสา อตฺถีติ ฯ เตนาห ติอาทิฯ ติ ตสฺมิํ ตสฺมิํ ภเว, อารมฺมเณ วาฯ ติอาทินา นิเทฺทสนเยน วิสตฺติกาปทสฺส อตฺถํ ทเสฺสโนฺต นิเทฺทสปาฬิยา เอกเทสํ ทเสฺสติ ติอาทินาฯ อยเญฺหตฺถ  (มหานิ. ๓; จูฬนิ. เมตฺตคูมาณวปุจฺฉานิเทฺทโส ๒๒, ขคฺควิสาณสุตฺตนิเทฺทโส ๑๒๔) –</p>

ฯ วิสปริโภคาติ วิสตฺติกาฯ วิสาลา วา ปน สา ตณฺหา รูเป สเทฺท คเนฺธ รเส โผฎฺฐเพฺพ กุเล คเณ อาวาเส ลาเภ ยเส ปสํสาย สุเข จีวรปิณฺฑปาตเสนาสนคิลานปจฺจยเภสชฺชปริกฺขาเร กามธาตุยา รูปธาตุยา อรูปธาตุยา กามภเว รูปภเว อรูปภเว สญฺญิภเว อสญฺญิภเว เนวสญฺญินาสญฺญิภเว  เอกโวการภเว จตุโวการภเว ปญฺจโวการภเว อตีเต อนาคเต ปจฺจุปฺปเนฺน ทิฎฺฐสุตมุตวิญฺญาตเพฺพสุ วิสฎา วิตฺถตาติ วิสตฺติกา’’ติฯ</p>


<p>ตตฺถ (มหานิ. อฎฺฐ. ๓; สํ. นิ. ฎี. ๑.๑.๑ โอฆตรณสุตฺตวณฺณนา) ติ วิตฺถตา รูปาทีสุ เตภูมกธมฺมพฺยาปนวเสนฯ ติ ปุริมวจนเมว ต-การสฺส ฎ-การํ กตฺวา วุตฺตํฯ ติ วิปุลาฯ ติ ปริสหติฯ รโตฺต หิ ราควตฺถุนา ปเรน ตาฬิยมาโนปิ สหติ, วิปฺผนฺทนํ วา ‘‘วิสกฺกน’’นฺติ วทนฺติฯ ติ ตถา ตถา กาเมสุ อานิสํสํ ทเสฺสนฺตี วิวิเธหิ อากาเรหิ เนกฺขมฺมาภิมุขปฺปวตฺติโต จิตฺตํ สํหรติ สํขิปติฯ วิสํ วา ทุกฺขํ, ตํ หรติ อุปเนตีติ อโตฺถฯ อนิจฺจาทิํ นิจฺจาทิโต คณฺหนฺตี  โหติฯ ทุกฺขนิพฺพตฺตกสฺส กมฺมสฺส เหตุภาวโต  วิสํ วา ทุกฺขทุกฺขาทิภูตา เวทนา มูลํ เอติสฺสาติ ฯ ทุกฺขสมุทยตฺตา วิสํ ผลํ เอติสฺสาติ ฯ ตณฺหาย รูปาทิกสฺส ทุกฺขสฺส ปริโภโค โหติ, น อมตสฺสาติ สา  วุตฺตาฯ สพฺพตฺถ นิรุตฺติวเสน ปทสิทฺธิ เวทิตพฺพาฯ โย ปเนตฺถ ปธาโน อโตฺถ, ตํ ทเสฺสตุํ ปุน ติอาทิ วุตฺตํฯ</p>


<p>ตนฺตํ วุจฺจติ (ที. นิ. ฎี. ๒.๙๕ อปสาทนาวณฺณนา; สํ. นิ. ฎี. ๒.๒.๖๐) วตฺถวินนตฺถํ ตนฺตวาเยหิ ทณฺฑเก อาสญฺจิตฺวา ปสาริตสุตฺตวฎฺฎิ ‘‘ตนียตี’’ติ กตฺวา, ตํ ปน สุตฺตํ สนฺตานากุลตาย นิทสฺสนภาเวน อากุลเมว คหิตนฺติ อาห ติฯ สเงฺขปโต วุตฺตมตฺถํ วิตฺถารโต ทเสฺสตุํ ติอาทิ วุตฺตํฯ นฺติ ปุเพฺพนาปรํ สมํ กตฺวา อาเนตุํ, อวิสมํ อุชุํ กาตุนฺติ อโตฺถฯ ตนฺตเมว วา อากุลํ ตนฺตากุลํ, ตนฺตากุลํ วิย ชาโต ภูโตติ ฯ วินนโต คุลาติ อิตฺถิลิงฺควเสน ลทฺธนามสฺส ตนฺตวายสฺส คุณฺฐิกํ นาม อากุลภาเวน อคฺคโต วา มูลโต วา ทุวิเญฺญยฺยเมว ขลิพทฺธตนฺตสุตฺตนฺติ อาห นฺติฯ</p>


<p>ติ ปฎปทสกุณิกาฯ สา หิ รุกฺขสาขาสุ โอลมฺพนกุฎวา โหติฯ ตญฺหิ   สา กุฎวํ ตโต ตโต ติณหีราทิเก อาเนตฺวา ตถา วินติ, ยถา เต เปสการกญฺชิยสุตฺตํ วิย อเคฺคน วา อคฺคํ, มูเลน วา มูลํ สมาเนตุํ วิเวเจตุํ วา น สกฺกาฯ เตนาห ติอาทิฯ  ‘‘คุลาคุณฺฐิก’’นฺติ วุตฺตํ กญฺชิยสุตฺตํ กุลาวกญฺจฯ ติ ‘‘เอวเมว สตฺตา’’ติอาทินา วุตฺตนเยเนวฯ กามํ มุญฺชปพฺพชติณานิ ยถาชาตานิปิ ทีฆภาเวน ปติตฺวา อรญฺญฎฺฐาเน อญฺญมญฺญํ วินนฺธิตฺวา อากุลพฺยากุลานิ หุตฺวา ติฎฺฐนฺติ, ตานิ ปน น ตถา ทุพฺพิเวจิยานิ ยถา รชฺชุภูตานีติ ทเสฺสตุํ ติอาทิ วุตฺตํฯ เสสเมตฺถ เหฎฺฐา วุตฺตนยเมวฯ</p>


<p>ติ อวฑฺฒิกา, สุเขน, สุขเหตุนา วา วิรหิตาติ อโตฺถฯ ติ อาปายิกสฺส ทุกฺขสฺส ปวตฺติฎฺฐานภาวโตฯ ติ อพฺภุทยโตฯ ติ วิรูปํ นิปาตตฺตา, ยถา เตนตฺตภาเวน สุขสมุสฺสโย น โหติ, เอวํ นิปติตตฺตาฯ ติ สํสาโรฯ นนุ ‘‘อปาย’’นฺติอาทินา วุโตฺตปิ สํสาโร เอวาติ? สจฺจเมตํ, นิรยาทีนํ ปน อธิมตฺตทุกฺขภาวทสฺสนตฺถํ อปายาทิคฺคหณํฯ โคพลีพทฺทญาเยนายมโตฺถ เวทิตโพฺพฯ</p>


<p>ติ ปญฺจนฺนํ ขนฺธานํ เหตุผลภาเวน อปราปรปฺปวตฺติฯ ติ อวิเจฺฉเทน วตฺตมานาฯ ติ ตํ ‘‘อปาย’’นฺติอาทินา วุตฺตํ สพฺพํ อปายทุกฺขญฺจ วฎฺฎทุกฺขญฺจฯ ติ อิทํ ปริพฺภมนฎฺฐานสฺส มหนฺตทสฺสนตฺถเญฺจว ปริพฺภมนสฺส อนวฎฺฐิตตาทสฺสนตฺถญฺจ อุปมาฯ ติ อิทํ ปน อวสีภาวทสฺสนตฺถเญฺจว ทุปฺปโมกฺขภาวทสฺสนตฺถญฺจาติ เวทิตพฺพํฯ</p>


<p>ติ ตณฺหามานทิฎฺฐีนํ สาธารณคฺคาโห’’ติ วทนฺติ, ‘‘อิตฺถํ เอวํ อญฺญถา’’ติ ปน วิเสสํ อกตฺวา คหณํ สมูหคฺคาโหติ ทฎฺฐโพฺพฯ ติ จ อนุปนิธานํ สมโต อสมโต จ อุปนิธานนฺติ อิมํ วิภาคํ อกตฺวาติ อโตฺถฯ นฺติ หิ อนุปนิธานํ กถิตํฯ ติ ปน สมโต อสมโต จ อุปนิธานํฯ นฺติ ปรสนฺตานคตํ อาการํฯ</p>


<p>ติ  สทา สํวิชฺชตีติ อโตฺถฯ ติ นสฺสติฯ ติ ‘‘กิํ นุ โข อหํ สิยํ, น สิย’’นฺติ เอวํ ปริวิตกฺกวเสนฯ ติ ‘‘อปิ นาม สาธุ ปนาหํ สิย’’นฺติ เอวํ ปตฺถนาย กปฺปนวเสนฯ ติ ตณฺหามานทิฎฺฐีนํ  สาธารณา สีสาฯ ‘‘อิตฺถํ เอวํ อญฺญถา’’ติ วุตฺตสฺส วิเสสสฺส อนิสฺสิตตฺตา ติ วุตฺตาฯ ตตฺถ ทิฎฺฐิสีเสหิ ทิฎฺฐิยา คหิตาย ตทวินาภาวินี ตณฺหา ทสฺสิตา, จตูหิ สีเสหิ ทฺวาทสหิ จ สีสมูลเกหิ มานทิฎฺฐีหิ อยเมว ตณฺหา ทสฺสิตาติ อาห ติฯ นนุ จ มานทิฎฺฐิคฺคาโหปิ อิธาธิเปฺปโต, ยโต ‘‘ตณฺหามานทิฎฺฐิวเสน สมูหคฺคาโห’’ติ อฎฺฐกถายํ วุตฺตํ, ตสฺมา กถํ ตณฺหาวิจริตานีติ อิทํ วจนํ? วุจฺจเต – ทิฎฺฐิมาเนสุปิ ตณฺหาวิจริตานีติ วจนํ อญฺญมญฺญํ วิปฺปโยคีนํ ทิฎฺฐิมานานํ ตณฺหาย อวิปฺปโยคานํ ตํมูลกตฺตา ตปฺปธานตาย กตนฺติ เวทิตพฺพํฯ ทสมํ อุตฺตานเมวฯ</p>

</p>

</p>

</p>


<h2>๕. ปญฺจมปณฺณาสกํ</h2>