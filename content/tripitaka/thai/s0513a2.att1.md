<h1>๓. ติกนิปาโต</h1>
<h2>๑. สงฺกปฺปวโคฺค</h2>
<ol>
<li>
<p> [๒๕๑] ๑. สงฺกปฺปราคชาตกวณฺณนา
</ol></p>


<p>ติ    อิทํ สตฺถา เชตวเน วิหรโนฺต อุกฺกณฺฐิตภิกฺขุํ อารพฺภ กเถสิฯ สาวตฺถินครวาสี กิเรโก กุลปุโตฺต สาสเน อุรํ ทตฺวา ปพฺพชิตฺวา เอกทิวสํ สาวตฺถิยํ ปิณฺฑาย จรโนฺต เอกํ อลงฺกตปฎิยตฺตํ อิตฺถิํ ทิสฺวา อุปฺปนฺนกามราโค อนภิรโต วิจริฯ ตเมนํ อาจริยุปชฺฌายาทโย ทิสฺวา อนภิรติการณํ ปุจฺฉิตฺวา วิพฺภมิตุกามภาวมสฺส ญตฺวา ‘‘อาวุโส, สตฺถา นาม กามราคาทิกิเลสปีฬิตานํ กิเลเส หาเรตฺวา สจฺจานิ ปกาเสตฺวา โสตาปตฺติผลาทีนิ เทติ, เอหิ ตํ สตฺถุ สนฺติกํ เนสฺสามา’’ติ อาทาย อคมํสุฯ สตฺถารา จ ‘‘กิํ นุ โข, ภิกฺขเว, อนิจฺฉมานกเญฺญว ภิกฺขุํ คเหตฺวา อาคตตฺถา’’ติ วุเตฺต ตมตฺถํ อาโรเจสุํฯ สตฺถา ‘‘สจฺจํ กิร ตฺวํ, ภิกฺขุ, อุกฺกณฺฐิโต’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กิํการณา’’ติ ปุจฺฉิฯ โส ตมตฺถํ อาโรเจสิฯ อถ นํ สตฺถา ‘‘อิตฺถิโย นาเมตา, ภิกฺขุ, ปุเพฺพ ฌานพเลน วิกฺขมฺภิตกิเลสานํ วิสุทฺธสตฺตานมฺปิ สํกิเลสํ อุปฺปาเทสุํ, ตาทิสํ ตุจฺฉปุคฺคลํ กิํการณา น สํกิเลสิสฺสนฺติ, วิสุทฺธาปิ สตฺตา สํกิลิสฺสนฺติ, อุตฺตมยสสมงฺคิโนปิ อายสกฺยํ ปาปุณนฺติ, ปเคว อปริสุทฺธาฯ สิเนรุกมฺปนกวาโต ปุราณปณฺณกสฎํ กิํ  น กเมฺปสฺสติ, โพธิตเล นิสีทิตฺวา อภิสมฺพุชฺฌนกสตฺตํ อยํ กิเลโส อาโลเฬสิ, ตาทิสํ กิํ น อาโลเฬสฺสตี’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อสีติโกฎิวิภเว พฺราหฺมณมหาสาลกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา พาราณสิํ ปจฺจาคนฺตฺวา กตทารปริคฺคโห มาตาปิตูนํ อจฺจเยน เตสํ มตกิจฺจานิ กตฺวา หิรโญฺญโลกนกมฺมํ กโรโนฺต ‘‘อิทํ ธนํ ปญฺญายติ, เยหิ ปเนตํ สมฺภตํ, เต  น ปญฺญายนฺตี’’ติ  อาวเชฺชโนฺต สํเวคปฺปโตฺต อโหสิ, สรีรา เสทา มุจฺจิํสุฯ โส ฆราวาเส จิรํ วสโนฺต มหาทานํ ทตฺวา กาเม ปหาย อสฺสุมุขํ ญาติสงฺฆํ ปริจฺจชิตฺวา หิมวนฺตํ ปวิสิตฺวา อิสิปพฺพชฺชํ ปพฺพชิตฺวา รมณีเย ปเทเส ปณฺณสาลํ มาเปตฺวา อุญฺฉาจริยาย วนมูลผลาทีหิ ยาเปโนฺต นจิรเสฺสว อภิญฺญา จ สมาปตฺติโย จ อุปฺปาเทตฺวา ฌานกีฬํ กีฬโนฺต จิรํ วสิตฺวา จิเนฺตสิ – ‘‘มนุสฺสปถํ คนฺตฺวา โลณมฺพิลํ อุปเสวิสฺสามิ, เอวํ เม สรีรเญฺจว ถิรํ ภวิสฺสติ, ชงฺฆวิหาโร จ กโต ภวิสฺสติ, เย จ มาทิสสฺส สีลสมฺปนฺนสฺส ภิกฺขํ วา ทสฺสนฺติ, อภิวาทนาทีนิ วา กริสฺสนฺติ, เต สคฺคปุรํ ปูเรสฺสนฺตี’’ติฯ</p>


<p>โส หิมวนฺตา โอตริตฺวา อนุปุเพฺพน จาริกํ จรมาโน พาราณสิํ ปตฺวา สูริยตฺถงฺคมนเวลาย วสนฎฺฐานํ โอโลเกโนฺต ราชุยฺยานํ ทิสฺวา ‘‘อิทํ ปฎิสลฺลานสารุปฺปํ, เอตฺถ วสิสฺสาเม’’ติ อุยฺยานํ ปวิสิตฺวา อญฺญตรสฺมิํ รุกฺขมูเล นิสิโนฺน ฌานสุเขน รตฺติํ เขเปตฺวา ปุนทิวเส กตสรีรปฎิชคฺคโน ปุพฺพณฺหสมเย ชฎาชินวกฺกลานิ สณฺฐเปตฺวา ภิกฺขาภาชนํ อาทาย สนฺตินฺทฺริโย สนฺตมานโส อิริยาปถสมฺปโนฺน ยุคมตฺตทสฺสโน หุตฺวา สพฺพาการสมฺปนฺนาย อตฺตโน รูปสิริยา โลกสฺส  โลจนานิ อากเฑฺฒโนฺต นครํ ปวิสิตฺวา ภิกฺขาย จรโนฺต รโญฺญ นิเวสนทฺวารํ ปาปุณิฯ ราชา มหาตเล จงฺกมโนฺต วาตปานนฺตเรน โพธิสตฺตํ ทิสฺวา อิริยาปถสฺมิเญฺญว ปสีทิตฺวา ‘‘สเจ สนฺตธโมฺม นาม อตฺถิ, อิมสฺส เตน อพฺภนฺตเร ภวิตพฺพ’’นฺติ จิเนฺตตฺวา ‘‘คจฺฉ, ตํ ตาปสํ อาเนหี’’ติ เอกํ อมจฺจํ อาณาเปสิฯ โส คนฺตฺวา วนฺทิตฺวา ภิกฺขาภาชนํ คเหตฺวา ‘‘ราชา, ภเนฺต, ตํ ปโกฺกสตี’’ติ อาหฯ โพธิสโตฺต ‘‘มหาปุญฺญ, อเมฺห ราชา น ชานาตี’’ติ อาหฯ ‘‘เตน หิ, ภเนฺต, ยาวาหํ อาคจฺฉามิ, ตาว อิเธว โหถา’’ติ คนฺตฺวา รโญฺญ อาโรเจสิฯ ราชา ‘‘อมฺหากํ กุลูปกตาปโส นตฺถิ, คจฺฉ, นํ อาเนหี’’ติ สยมฺปิ วาตปาเนน หตฺถํ ปสาเรตฺวา วนฺทโนฺต ‘‘อิโต เอถ, ภเนฺต’’ติ อาหฯ โพธิสโตฺต อมจฺจสฺส หเตฺถ ภิกฺขาภาชนํ ทตฺวา มหาตลํ อภิรุหิฯ</p>


<p>อถ นํ ราชา วนฺทิตฺวา ราชปลฺลเงฺก นิสีทาเปตฺวา อตฺตโน สมฺปาทิเตหิ ยาคุขชฺชกภเตฺตหิ ปริวิสิตฺวา กตภตฺตกิจฺจํ ปญฺหํ ปุจฺฉิฯ ปญฺหพฺยากรเณน ภิโยฺยโสมตฺตาย ปสีทิตฺวา วนฺทิตฺวา ‘‘ภเนฺต, ตุเมฺห กตฺถวาสิกา , กุโต อาคตตฺถา’’ติ ปุจฺฉิตฺวา ‘‘หิมวนฺตวาสิกา มยํ, มหาราช, หิมวนฺตโต อาคตา’’ติ วุเตฺต ปุน ‘‘กิํการณา’’ติ ปุจฺฉิตฺวา ‘‘วสฺสารตฺตกาเล, มหาราช, นิพทฺธวาโส นาม ลทฺธุํ วฎฺฎตี’’ติ วุเตฺต ‘‘เตน หิ, ภเนฺต, ราชุยฺยาเน วสถ, ตุเมฺห จ จตูหิ ปจฺจเยหิ น กิลมิสฺสถ, อหญฺจ สคฺคสํวตฺตนิกํ ปุญฺญํ ปาปุณิสฺสามี’’ติ ปฎิญฺญํ คเหตฺวา ภุตฺตปาตราโส โพธิสเตฺตน สทฺธิํ  อุยฺยานํ คนฺตฺวา ปณฺณสาลํ กาเรตฺวา จงฺกมํ มาเปตฺวา เสสานิปิ รตฺติฎฺฐานทิวาฎฺฐานาทีนิ สมฺปาเทตฺวา ปพฺพชิตปริกฺขาเร ปฎิยาเทตฺวา ‘‘สุเขน วสถ, ภเนฺต’’ติ อุยฺยานปาลํ สมฺปฎิจฺฉาเปสิฯ โพธิสโตฺต ตโต ปฎฺฐาย ทฺวาทส  สํวจฺฉรานิ ตเตฺถว วสิฯ</p>


<p>อเถกทิวสํ รโญฺญ ปจฺจโนฺต กุปิโตฯ โส ตสฺส วูปสมนตฺถาย คนฺตุกาโม เทวิํ อามเนฺตตฺวา ‘‘ภเทฺท, ตยา นคเร โอหียิตุํ วฎฺฎตี’’ติ อาหฯ ‘‘กิํ นิสฺสาย กเถถ, เทวา’’ติฯ ‘‘สีลวนฺตํ ตาปสํ, ภเทฺท’’ติฯ ‘‘เทว, นาหํ ตสฺมิํ ปมชฺชิสฺสามิ, อมฺหากํ อยฺยสฺส ปฎิชคฺคนํ มม ภาโร, ตุเมฺห นิราสงฺกา คจฺฉถา’’ติฯ ราชา นิกฺขมิตฺวา คโต, เทวีปิ โพธิสตฺตํ ตเถว สกฺกจฺจํ อุปฎฺฐาติฯ โพธิสโตฺต ปน รโญฺญ คตกาเล นิพทฺธเวลายํ อาคนฺตฺวา อตฺตโน รุจิตาย เวลาย ราชนิเวสนํ คนฺตฺวา ภตฺตกิจฺจํ กโรติฯ</p>


<p>อเถกทิวสํ โพธิสเตฺต อติจิรายเนฺต เทวี สพฺพํ ขาทนียโภชนียํ ปฎิยาเทตฺวา นฺหตฺวา อลงฺกริตฺวา นีจมญฺจกํ ปญฺญาเปตฺวา โพธิสตฺตสฺส อาคมนํ โอโลกยมานา มฎฺฐสาฎกํ สิถิลํ กตฺวา นิวาเสตฺวา นิปชฺชิฯ โพธิสโตฺตปิ เวลํ สลฺลเกฺขตฺวา ภิกฺขาภาชนํ อาทาย อากาเสนาคนฺตฺวา มหาวาตปานทฺวารํ ปาปุณิฯ ตสฺส วกฺกลสทฺทํ สุตฺวา สหสา อุฎฺฐหมานาย เทวิยา สรีรา มฎฺฐสาฎโก ภสฺสิตฺถ, โพธิสโตฺต วิสภาคารมฺมณํ ทิสฺวา อินฺทฺริยานิ ภินฺทิตฺวา สุภวเสน โอโลเกสิฯ อถสฺส ฌานพเลน สนฺนิสิโนฺนปิ กิเลโส กรณฺฑเก ปกฺขิตฺตอาสีวิโส วิย ผณํ กตฺวา อุฎฺฐหิ, ขีรรุกฺขสฺส วาสิยา อาโกฎิตกาโล วิย อโหสิฯ กิเลสุปฺปาทเนน สเหว ฌานงฺคานิ ปริหายิํสุ, อินฺทฺริยานิ อปริปุณฺณานิ อเหสุํ, สยํ ปกฺขจฺฉินฺนกาโก วิย อโหสิฯ โส ปุเพฺพ วิย นิสีทิตฺวา ภตฺตกิจฺจํ กาตุํ นาสกฺขิ , นิสีทาปิยมาโนปิ น นิสีทิฯ อถสฺส เทวี สพฺพํ ขาทนียโภชนียํ ภิกฺขาภาชเนเยว  ปกฺขิปิฯ ยถา จ ปุเพฺพ ภตฺตกิจฺจํ กตฺวา สีหปญฺชเรน นิกฺขมิตฺวา อากาเสเนว คจฺฉติ, เอวํ ตํ ทิวสํ คนฺตุํ นาสกฺขิฯ ภตฺตํ ปน คเหตฺวา มหานิเสฺสณิยา โอตริตฺวา อุยฺยานํ อคมาสิฯ เทวีปิ อสฺส อตฺตนิ ปฎิพทฺธจิตฺตตํ อญฺญาสิฯ โส อุยฺยานํ คนฺตฺวา ภตฺตํ อภุญฺชิตฺวาว เหฎฺฐามญฺจเก นิกฺขิปิตฺวา ‘‘เทวิยา เอวรูปา หตฺถโสภา ปาทโสภา, เอวรูปํ กฎิปริโยสานํ, เอวรูปํ อูรุลกฺขณ’’นฺติอาทีนิ วิปฺปลปโนฺต สตฺตาหํ นิปชฺชิ, ภตฺตํ ปูติกํ อโหสิ นีลมกฺขิกาปริปุณฺณํฯ</p>


<p>อถ ราชา ปจฺจนฺตํ วูปสเมตฺวา ปจฺจาคโต อลงฺกตปฎิยตฺตํ นครํ ปทกฺขิณํ กตฺวา ราชนิเวสนํ อคนฺตฺวาว ‘‘โพธิสตฺตํ ปสฺสิสฺสามี’’ติ อุยฺยานํ คนฺตฺวา อุกฺลาปํ อสฺสมปทํ ทิสฺวา  ‘‘ปกฺกโนฺต ภวิสฺสตี’’ติ ปณฺณสาลาย ทฺวารํ วิวริตฺวา อโนฺตปวิโฎฺฐ ตํ นิปนฺนกํ ทิสฺวา ‘‘เกนจิ อผาสุเกน ภวิตพฺพ’’นฺติ ปูติภตฺตํ ฉฑฺฑาเปตฺวา ปณฺณสาลํ ปฎิชคฺคาเปตฺวา ‘‘ภเนฺต, กิํ เต อผาสุก’’นฺติ ปุจฺฉิฯ ‘‘วิโทฺธสฺมิ, มหาราชา’’ติฯ ราชา ‘‘มม ปจฺจามิเตฺตหิ มยิ โอกาสํ อลภเนฺตหิ ‘มมายนฎฺฐานมสฺส ทุพฺพลํ กริสฺสามา’ติ อาคนฺตฺวา เอส วิโทฺธ ภวิสฺสติ มเญฺญ’’ติ สรีรํ ปริวเตฺตตฺวา วิทฺธฎฺฐานํ โอโลเกโนฺต วิทฺธฎฺฐานํ อทิสฺวา ‘‘กตฺถ วิโทฺธสิ, ภเนฺต’’ติ ปุจฺฉิฯ โพธิสโตฺต ‘‘นาหํ, มหาราช, อเญฺญน วิโทฺธ, อหํ ปน อตฺตนาว อตฺตานํ หทเย วิชฺฌิ’’นฺติ วตฺวา อุฎฺฐาย นิสีทิตฺวา อิมา คาถา อโวจ –</p>


<ol>
<li>
‘‘สงฺกปฺปราคโธเตน, วิตกฺกนิสิเตน จ;  
  
นาลงฺกเตน ภเทฺรน, อุสุการากเตน จฯ  
</li>
  
<li>
‘‘น กณฺณายตมุเตฺตน, นาปิ โมรูปเสวินา;  
  
เตนมฺหิ หทเย วิโทฺธ, สพฺพงฺคปริทาหินาฯ  
</li>
  
<li>
‘‘อาเวธญฺจ  
น ปสฺสามิ, ยโต รุหิรมสฺสเว;  
  
ยาว อโยนิโส จิตฺตํ, สยํ เม ทุกฺขมาภต’’นฺติฯ  
</li>
  
<p>ตตฺถ  ติ กามวิตกฺกสมฺปยุตฺตราคโธเตนฯ ติ เตเนว ราโคทเกน วิตกฺกปาสาเณ นิสิเตนฯ ติ เนว อลงฺกเตน ภเทฺรน, อนลงฺกเตน พีภเจฺฉนาติ อโตฺถฯ ติ อุสุกาเรหิปิ อกเตนฯ ติ ยาว ทกฺขิณกณฺณจูฬกํ อากฑฺฒิตฺวา อมุตฺตเกนฯ ติ โมรปตฺตคิชฺฌปตฺตาทีหิ อกตูปเสวเนนฯ ติ เตน กิเลสกเณฺฑนาหํ หทเย วิโทฺธ อมฺหิฯ ติ สพฺพานิ องฺคานิ ปริทหนสมเตฺถนฯ มหาราช, เตน หิ กิเลสกเณฺฑน หทเย วิทฺธกาลโต ปฎฺฐาย มม อคฺคิ ปทิตฺตานิว สพฺพานิ องฺคานิ ฑยฺหนฺตีติ ทเสฺสติฯ
</ol></p>


<p>ติ วิทฺธฎฺฐาเน วณญฺจ น ปสฺสามิฯ ติ ยโต เม อาเวธโต โลหิตํ ปคฺฆเรยฺย, ตํ น ปสฺสามีติ อโตฺถฯ นฺติ เอตฺถ ติ ทฬฺหเตฺถ นิปาโต, อติวิย ทฬฺหํ กตฺวา อโยนิโส จิตฺตํ วฑฺฒิตนฺติ อโตฺถฯ นฺติ อตฺตนาว มยา อตฺตโน ทุกฺขํ อานีตนฺติฯ</p>


<p>เอวํ  โพธิสโตฺต อิมาหิ ตีหิ คาถาหิ รโญฺญ ธมฺมํ เทเสตฺวา ราชานํ ปณฺณสาลโต พหิ กตฺวา กสิณปริกมฺมํ กตฺวา นฎฺฐํ ฌานํ อุปฺปาเทตฺวา ปณฺณสาลาย นิกฺขมิตฺวา อากาเส นิสิโนฺน ราชานํ โอวทิตฺวา ‘‘มหาราช, อหํ หิมวนฺตเมว คมิสฺสามี’’ติ วตฺวา ‘‘น สกฺกา, ภเนฺต, คนฺตุ’’นฺติ วุจฺจมาโนปิ ‘‘มหาราช, มยา อิธ วสเนฺตน เอวรูโป วิปฺปกาโร ปโตฺต, อิทานิ น สกฺกา อิธ วสิตุ’’นฺติ รโญฺญ ยาจนฺตเสฺสว อากาเส อุปฺปติตฺวา หิมวนฺตํ คนฺตฺวา ตตฺถ ยาวตายุกํ ฐตฺวา พฺรหฺมโลกูปโค อโหสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ อรหเตฺต ปติฎฺฐหิฯ เกจิ โสตาปนฺนา, เกจิ สกทาคามิโน, เกจิ อนาคามิโน, เกจิ อรหโนฺต อเหสุํฯ ‘‘ตทา ราชา อานโนฺท อโหสิ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๕๒] ๒. ติลมุฎฺฐิชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ โกธนํ ภิกฺขุํ อารพฺภ กเถสิฯ อญฺญตโร กิร, ภิกฺขุ, โกธโน อโหสิ อุปายาสพหุโล, อปฺปมฺปิ วุโตฺต สมาโน กุปฺปิ อภิสชฺชิ, โกปญฺจ โทสญฺจ อปฺปจฺจยญฺจ ปาตฺวากาสิฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุโก นาม ภิกฺขุ โกธโน อุปายาสพหุโล อุทฺธเน ปกฺขิตฺตโลณํ วิย ตฎตฎายโนฺต วิจรติ, เอวรูเป นิโกฺกธเน พุทฺธสาสเน ปพฺพชิโต สมาโน โกธมตฺตมฺปิ นิคฺคณฺหิตุํ น สโกฺกตี’’ติฯ สตฺถา เตสํ กถํ สุตฺวา เอกํ ภิกฺขุํ เปเสตฺวา ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ, ภิกฺขุ, โกธโน’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘น, ภิกฺขเว, อิทาเนว, ปุเพฺพปิ อยํ โกธโน อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ตสฺส ปุโตฺต พฺรหฺมทตฺตกุมาโร นาม อโหสิฯ โปราณกราชาโน จ อตฺตโน ปุเตฺต ‘‘เอวํ เอเต นิหตมานทปฺปา สีตุณฺหกฺขมา โลกจาริตฺตญฺญู จ ภวิสฺสนฺตี’’ติ อตฺตโน นคเร ทิสาปาโมกฺขอาจริเย วิชฺชมาเนปิ สิปฺปุคฺคหณตฺถาย ทูเร ติโรรฎฺฐํ เปเสนฺติ, ตสฺมา โสปิ ราชา โสฬสวสฺสุเทฺทสิกํ ปุตฺตํ ปโกฺกสาเปตฺวา เอกปฎลิกอุปาหนา  จ ปณฺณจฺฉตฺตญฺจ กหาปณสหสฺสญฺจ ทตฺวา ‘‘ตาต, ตกฺกสิลํ คนฺตฺวา สิปฺปํ อุคฺคณฺหา’’ติ  เปเสสิฯ โส ‘‘สาธู’’ติ มาตาปิตโร วนฺทิตฺวา นิกฺขมิตฺวา อนุปุเพฺพน ตกฺกสิลํ ปตฺวา อาจริยสฺส เคหํ ปุจฺฉิตฺวา อาจริเย มาณวกานํ สิปฺปํ วาเจตฺวา อุฎฺฐาย ฆรทฺวาเร จงฺกมเนฺต เคหํ คนฺตฺวา ยสฺมิํ ฐาเน ฐิโต อาจริยํ อทฺทส, ตเตฺถว อุปาหนา โอมุญฺจิตฺวา ฉตฺตญฺจ อปเนตฺวา อาจริยํ วนฺทิตฺวา อฎฺฐาสิฯ โส ตสฺส กิลนฺตภาวํ ญตฺวา อาคนฺตุกสงฺคหํ กาเรสิฯ กุมาโร ภุตฺตโภชโน โถกํ วิสฺสมิตฺวา อาจริยํ อุปสงฺกมิตฺวา วนฺทิตฺวา อฎฺฐาสิ, ‘‘กุโต อาคโตสิ, ตาตา’’ติ จ วุเตฺต ‘‘พาราณสิโต’’ติ อาหฯ ‘‘กสฺส ปุโตฺตสี’’ติ? ‘‘พาราณสิรโญฺญ’’ติฯ ‘‘เกนเตฺถนาคโตสี’’ติ? ‘‘สิปฺปํ อุคฺคณฺหตฺถายา’’ติฯ ‘‘กิํ เต อาจริยภาโค อาภโต, อุทาหุ ธมฺมเนฺตวาสิโก โหตุกาโมสี’’ติ? โส ‘‘อาจริยภาโค เม  อาภโต’’ติ วตฺวา อาจริยสฺส ปาทมูเล สหสฺสตฺถวิกํ ฐเปตฺวา วนฺทิฯ</p>


<p>ธมฺมเนฺตวาสิกา ทิวา อาจริยสฺส กมฺมํ กตฺวา รตฺติํ สิปฺปํ อุคฺคณฺหนฺติ, อาจริยภาคทายกา เคเห เชฎฺฐปุตฺตา วิย หุตฺวา สิปฺปเมว อุคฺคณฺหนฺติฯ ตสฺมา โสปิ อาจริโย สลฺลหุเกน สุภนกฺขเตฺตน กุมารสฺส สิปฺปํ ปฎฺฐเปสิฯ กุมาโรปิ สิปฺปํ อุคฺคณฺหโนฺต เอกทิวสํ อาจริเยน สทฺธิํ นฺหายิตุํ อคมาสิฯ อเถกา มหลฺลิกา อิตฺถี ติลานิ เสเต กตฺวา ปตฺถริตฺวา รกฺขมานา นิสีทิฯ กุมาโร เสตติเล ทิสฺวา ขาทิตุกาโม หุตฺวา เอกํ ติลมุฎฺฐิํ คเหตฺวา ขาทิ, มหลฺลิกา ‘‘ตณฺหาลุโก เอโส’’ติ กิญฺจิ อวตฺวา ตุณฺหี อโหสิฯ โส ปุนทิวเสปิ ตาย เวลาย ตเถว อกาสิ, สาปิ นํ น กิญฺจิ อาหฯ อิตโร ตติยทิวเสปิ ตเถวากาสิ, ตทา มหลฺลิกา ‘‘ทิสาปาโมโกฺข อาจริโย อตฺตโน อเนฺตวาสิเกหิ มํ วิลุมฺปาเปตี’’ติ พาหา ปคฺคยฺห กนฺทิฯ อาจริโย นิวตฺติตฺวา ‘‘กิํ เอตํ , อมฺมา’’ติ ปุจฺฉิฯ ‘‘สามิ, อเนฺตวาสิโก เต มยา กตานํ เสตติลานํ อเชฺชกํ มุฎฺฐิํ ขาทิ, หิโยฺย เอกํ, ปเร เอกํ, นนุ เอวํ ขาทโนฺต มม สนฺตกํ สพฺพํ นาเสสฺสตี’’ติฯ ‘‘อมฺม, มา โรทิ, มูลํ เต ทาเปสฺสามี’’ติฯ ‘‘น เม, สามิ, มูเลนโตฺถ, ยถา ปเนส กุมาโร ปุน เอวํ น กโรติ, ตถา ตํ สิกฺขาเปหี’’ติฯ อาจริโย ‘‘เตน หิ ปสฺส, อมฺมา’’ติ ทฺวีหิ มาณเวหิ ตํ กุมารํ ทฺวีสุ หเตฺถสุ คาหาเปตฺวา เวฬุเปสิกํ คเหตฺวา ‘‘ปุน เอวรูปํ มา อกาสี’’ติ ติกฺขตฺตุํ ปิฎฺฐิยํ ปหริฯ กุมาโร อาจริยสฺส กุชฺฌิตฺวา รตฺตานิ อกฺขีนิ กตฺวา ปาทปิฎฺฐิโต ยาว เกสมตฺถกา โอโลเกสิฯ โสปิสฺส กุชฺฌิตฺวา โอโลกิตภาวํ อญฺญาสิฯ กุมาโร สิปฺปํ นิฎฺฐาเปตฺวา ‘‘อนุโยคํ ทตฺวา มาราเปตโพฺพ เอส มยา’’ติ เตน กตโทสํ หทเย ฐเปตฺวา คมนกาเล อาจริยํ วนฺทิตฺวา ‘‘ยทาหํ, อาจริย, พาราณสิรชฺชํ ปตฺวา ตุมฺหากํ สนฺติกํ เปเสสฺสามิ, ตทา ตุเมฺห อาคเจฺฉยฺยาถา’’ติ สสิเนโห วิย ปฎิญฺญํ คเหตฺวา ปกฺกามิฯ</p>


<p>โส  พาราณสิํ ปตฺวา มาตาปิตโร วนฺทิตฺวา สิปฺปํ ทเสฺสสิฯ ราชา ‘‘ชีวมาเนน เม ปุโตฺต ทิโฎฺฐ, ชีวมาโนวสฺส รชฺชสิริํ ปสฺสามี’’ติ ปุตฺตํ รเชฺช ปติฎฺฐาเปสิฯ โส รชฺชสิริํ อนุภวมาโน อาจริเยน กตโทสํ  สริตฺวา อุปฺปนฺนโกโธ ‘‘มาราเปสฺสามิ น’’นฺติ ปโกฺกสนตฺถาย อาจริยสฺส ทูตํ ปาเหสิฯ อาจริโย ‘‘ตรุณกาเล นํ สญฺญาเปตุํ น สกฺขิสฺสามี’’ติ อคนฺตฺวา ตสฺส รโญฺญ มชฺฌิมวยกาเล ‘‘อิทานิ นํ สญฺญาเปตุํ สกฺขิสฺสามี’’ติ คนฺตฺวา ราชทฺวาเร ฐตฺวา ‘‘ตกฺกสิลาจริโย อาคโต’’ติ อาโรจาเปสิฯ ราชา ตุโฎฺฐ พฺราหฺมณํ ปโกฺกสาเปตฺวา ตํ อตฺตโน สนฺติกํ อาคตํ ทิสฺวาว โกธํ อุปฺปาเทตฺวา รตฺตานิ อกฺขีนิ กตฺวา อมเจฺจ อามเนฺตตฺวา ‘‘โภ, อชฺชาปิ เม อาจริเยน ปหฎฎฺฐานํ รุชฺชติ, อาจริโย นลาเฎน มจฺจุํ อาทาย ‘มริสฺสามี’ติ  อาคโต, อชฺชสฺส ชีวิตํ นตฺถี’’ติ วตฺวา ปุริมา เทฺว คาถา อโวจ –</p>


<ol>
<li>
‘‘อชฺชาปิ เม ตํ มนสิ, ยํ มํ ตฺวํ ติลมุฎฺฐิยา;  
  
พาหาย มํ คเหตฺวาน, ลฎฺฐิยา อนุตาฬยิฯ  
</li>
  
<li>
‘‘นนุ ชีวิเต น รมสิ, เยนาสิ พฺราหฺมณาคโต;  
  
ยํ มํ พาหา คเหตฺวาน, ติกฺขตฺตุํ อนุตาฬยี’’ติฯ  
</li>
  
<p>ตตฺถ นฺติ ทฺวีสุ ปเทสุ อุปโยควจนํ อนุตาฬนคหณาเปกฺขํฯ ยํ มํ ตฺวํ ติลมุฎฺฐิยา การณา อนุตาฬยิ, อนุตาเฬโนฺต จ มํ พาหาย คเหตฺวา อนุตาฬยิ, ตํ อนุตาฬนํ อชฺชาปิ เม มนสีติ อยเญฺหตฺถ อโตฺถฯ ติ มเญฺญ ตฺวํ อตฺตโน ชีวิตมฺหิ นาภิรมสิฯ ติ ยสฺมา พฺราหฺมณ อิธ มม สนฺติกํ อาคโตสิฯ ติ ยํ มม พาหา คเหตฺวา, ยํ มํ พาหาย คเหตฺวาติปิ อโตฺถฯ ติ ตโย วาเร เวฬุลฎฺฐิยา ตาเฬสิ, อชฺช ทานิ ตสฺส ผลํ วินฺทาหีติ นํ มรเณน สนฺตเชฺชโนฺต เอวมาหฯ
</ol></p>


<p>ตํ สุตฺวา อาจริโย ตติยํ คาถมาห –</p>


<ol>
<li>
‘‘อริโย อนริยํ กุพฺพนฺตํ, โย ทเณฺฑน นิเสธติ;  
  
สาสนํ ตํ น ตํ เวรํ, อิติ นํ ปณฺฑิตา วิทู’’ติฯ  
</li>
  
<p>ตตฺถ   ติ สุนฺทราธิวจนเมตํฯ โส ปน อริโย จตุพฺพิโธ โหติ อาจารอริโย ทสฺสนอริโย ลิงฺคอริโย ปฎิเวธอริโยติฯ ตตฺถ มนุโสฺส วา โหตุ ติรจฺฉาโน วา, อริยาจาเร ฐิโต  นามฯ วุตฺตมฺปิ เจตํ –
</ol></p>


<p>
‘‘อริยวตฺตสิ วกฺกงฺค, โย ปิณฺฑมปจายติ;  
  
จชามิ เต ตํ ภตฺตารํ, คจฺฉถูโภ ยถาสุข’’นฺติฯ (ชา. ๒.๒๑.๑๐๖);  
</p>
  
<p>รูเปน ปน อิริยาปเถน จ ปาสาทิเกน ทสฺสนีเยน สมนฺนาคโต ทสฺสนอริโย นามฯ วุตฺตมฺปิ เจตํ –</p>


<p>
‘‘อริยาวกาโสสิ  
ปสนฺนเนโตฺต, มเญฺญ ภวํ ปพฺพชิโต กุลมฺหา;  
  
กถํ นุ จิตฺตานิ ปหาย โภเค, ปพฺพชิ นิกฺขมฺม ฆรา สปญฺญา’’ติฯ (ชา. ๒.๑๗.๑๔๓);  
</p>
  
<p>นิวาสนปารุปนลิงฺคคฺคหเณน ปน สมณสทิโส หุตฺวา วิจรโนฺต ทุสฺสีโลปิ ลิงฺคอริโย นามฯ ยํ สนฺธาย วุตฺตํ –</p>


<p>
‘‘ฉทนํ กตฺวาน สุพฺพตานํ, ปกฺขนฺที กุลทูสโก ปคโพฺภ;  
  
มายาวี อสญฺญโต ปลาโป, ปติรูเปน จรํ ส มคฺคทูสี’’ติฯ  
</p>
  
<p>พุทฺธาทโย ปน ปฎิเวธอริยา นามฯ เตน วุตฺตํ – ‘‘อริยา วุจฺจนฺติ พุทฺธา จ ปเจฺจกพุทฺธา จ พุทฺธสาวกา จา’’ติฯ เตสุ อิธ อาจารอริโยว อธิเปฺปโตฯ</p>


<p>นฺติ ทุสฺสีลํ ปาปธมฺมํฯ นฺติ ปาณาติปาตาทิกํ ปญฺจวิธทุสฺสีลฺยกมฺมํ กโรนฺตํ, เอกเมว วา เอตํ อตฺถปทํ, อนริยํ หีนํ ลามกํ ปญฺจเวรภยกมฺมํ กโรนฺตํ ปุคฺคลํฯ ติ ขตฺติยาทีสุ โย โกจิฯ ติ เยน เกนจิ ปหรณเกนฯ ติ ‘‘มา ปุน เอวรูปํ กรี’’ติ ปหรโนฺต นิวาเรติฯ นฺติ ตํ, มหาราช, อกตฺตพฺพํ กโรเนฺต ปุตฺตธีตโร วา อเนฺตวาสิเก วา เอวํ ปหริตฺวา นิเสธนํ นาม อิมสฺมิํ โลเก สาสนํ อนุสิฎฺฐิ โอวาโท, น เวรํฯ   ติ เอวเมตํ ปณฺฑิตา ชานนฺติฯ ตสฺมา, มหาราช, ตฺวมฺปิ เอวํ ชาน, น เอวรูเป ฐาเน เวรํ กาตุํ อรหสิฯ สเจ หิ  ตฺวํ, มหาราช, มยา เอวํ สิกฺขาปิโต นาภวิสฺส, อถ คจฺฉเนฺต กาเล ปูวสกฺขลิอาทีนิ เจว ผลาผลาทีนิ จ หรโนฺต โจรกเมฺมสุ ปลุโทฺธ อนุปุเพฺพน สนฺธิเจฺฉทนปนฺถทูหนคามฆาตกาทีนิ กตฺวา ‘‘ราชาปราธิโก โจโร’’ติ สโหฑฺฒํ คเหตฺวา รโญฺญ ทสฺสิโต ‘‘คจฺฉถสฺส โทสานุรูปํ ทณฺฑํ อุปเนถา’’ติ ทณฺฑภยํ ปาปุณิสฺส, กุโต เต เอวรูปา สมฺปตฺติ อภวิสฺส, นนุ มํ นิสฺสาย อิทํ อิสฺสริยํ ตยา ลทฺธนฺติ เอวํ อาจริโย ราชานํ สญฺญาเปสิ ฯ ปริวาเรตฺวา ฐิตา อมจฺจาปิสฺส กถํ สุตฺวา ‘‘สจฺจํ, เทว, อิทํ อิสฺสริยํ ตุมฺหากํ อาจริยเสฺสว สนฺตก’’นฺติ อาหํสุฯ</p>


<p>ตสฺมิํ ขเณ ราชา อาจริยสฺส คุณํ สลฺลเกฺขตฺวา ‘‘สพฺพิสฺสริยํ เต, อาจริย, ทมฺมิ, รชฺชํ ปฎิจฺฉา’’ติ อาหฯ อาจริโย ‘‘น เม, มหาราช, รเชฺชนโตฺถ’’ติ ปฎิกฺขิปิฯ ราชา ตกฺกสิลํ เปเสตฺวา อาจริยสฺส ปุตฺตทารํ อาหราเปตฺวา มหนฺตํ อิสฺสริยํ ทตฺวา ตเมว ปุโรหิตํ กตฺวา ปิตุฎฺฐาเน ฐเปตฺวา ตโสฺสวาเท ฐิโต ทานาทีนิ ปุญฺญานิ กตฺวา สคฺคปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โกธโน ภิกฺขุ อนาคามิผเล ปติฎฺฐหิ, พหู ชนา โสตาปนฺนสกทาคามิอนาคามิโน อเหสุํฯ ‘‘ตทา ราชา โกธโน ภิกฺขุ อโหสิ, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๒๕๓] ๓. มณิกณฺฐชาตกวณฺณนา
</ol></p>


<p>นฺติ อิทํ สตฺถา อาฬวิํ นิสฺสาย อคฺคาฬเว เจติเย วิหรโนฺต  (ปารา. ๓๔๒) อารพฺภ กเถสิฯ อาฬวกา หิ ภิกฺขู สญฺญาจิกาย กุฎิโย การยมานา ยาจนพหุลา วิญฺญตฺติพหุลา วิหริํสุ ‘‘ปุริสํ เทถ, ปุริสตฺถกรํ เทถา’’ติอาทีนิ วทนฺตาฯ มนุสฺสา  อุปทฺทุตา ยาจนาย อุปทฺทุตา วิญฺญตฺติยา ภิกฺขู ทิสฺวา อุพฺพิชฺชิํสุปิ อุตฺตสิํสุปิ ปลายิํสุปิฯ อถายสฺมา มหากสฺสโป อาฬวิํ อุปสงฺกมิตฺวา ปิณฺฑาย ปาวิสิ, มนุสฺสา เถรมฺปิ ทิสฺวา ตเถว ปฎิปชฺชิํสุฯ โส ปจฺฉาภตฺตํ ปิณฺฑปาตปฎิกฺกโนฺต ภิกฺขู อามเนฺตตฺวา ‘‘ปุพฺพายํ, อาวุโส, อาฬวี สุลภปิณฺฑา, อิทานิ กสฺมา  ทุลฺลภปิณฺฑา ชาตา’’ติ ปุจฺฉิตฺวา ตํ การณํ สุตฺวา ภควติ อาฬวิํ อาคนฺตฺวา อคฺคาฬวเจติเย วิหรเนฺต ภควนฺตํ อุปสงฺกมิตฺวา เอตมตฺถํ อาโรเจสิฯ สตฺถา เอตสฺมิํ การเณ ภิกฺขุสงฺฆํ สนฺนิปาตาเปตฺวา อาฬวเก ภิกฺขู ปฎิปุจฺฉิ  – ‘‘สจฺจํ กิร ตุเมฺห, ภิกฺขเว, สญฺญาจิกาย กุฎิโย กาเรถา’’ติฯ ‘‘สจฺจํ, ภเนฺต’’ติ วุเตฺต เต ภิกฺขู ครหิตฺวา ‘‘ภิกฺขเว, ยาจนา นาเมสา สตฺตรตนปริปุเณฺณ นาคภวเน วสนฺตานํ นาคานมฺปิ อมนาปา, ปเคว มนุสฺสานํ, เยสํ เอกํ กหาปณกํ อุปฺปาเทนฺตานํ ปาสาณโต มํสํ อุปฺปาฎนกาโล วิย โหตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาวิภเว พฺราหฺมณกุเล นิพฺพตฺติฯ ตสฺส อาธาวิตฺวา ปริธาวิตฺวา วิจรณกาเล อโญฺญปิ ปุญฺญวา สโตฺต ตสฺส มาตุ กุจฺฉิสฺมิํ นิพฺพตฺติฯ เต อุโภปิ ภาตโร วยปฺปตฺตา มาตาปิตูนํ กาลกิริยาย สํวิคฺคหทยา อิสิปพฺพชฺชํ ปพฺพชิตฺวา คงฺคาตีเร ปณฺณสาลํ มาเปตฺวา วสิํสุฯ เตสุ เชฎฺฐสฺส อุปริคงฺคาย ปณฺณสาลา อโหสิ, กนิฎฺฐสฺส อโธคงฺคายฯ อเถกทิวสํ มณิกโณฺฐ นาม นาคราชา นาคภวนา นิกฺขมิตฺวา คงฺคาตีเร มาณวกเวเสน วิจรโนฺต กนิฎฺฐสฺส อสฺสมํ คนฺตฺวา วนฺทิตฺวา เอกมนฺตํ นิสีทิ, เต อญฺญมญฺญํ สโมฺมทนียกถํ กเถตฺวา วิสฺสาสิกา อเหสุํ, วินา วตฺติตุํ นาสกฺขิํสุฯ มณิกโณฺฐ อภิณฺหํ กนิฎฺฐตาปสสฺส สนฺติกํ อาคนฺตฺวา กถาสลฺลาเปน นิสีทิตฺวา คมนกาเล ตาปเส สิเนเหน อตฺตภาวํ วิชหิตฺวา โภเคหิ ตาปสํ ปริกฺขิปโนฺต ปริสฺสชิตฺวา อุปริมุทฺธนิ มหนฺตํ ผณํ ธาเรตฺวา โถกํ วสิตฺวา ตํ สิเนหํ วิโนเทตฺวา สรีรํ วินิเวเฐตฺวา ตาปสํ วนฺทิตฺวา สกฎฺฐานเมว คจฺฉติฯ ตาปโส ตสฺส ภเยน กิโส อโหสิ ลูโข ทุพฺพโณฺณ อุปฺปณฺฑุปฺปณฺฑุกชาโต ธมนิสนฺถตคโตฺตฯ</p>


<p>โส  เอกทิวสํ ภาตุ สนฺติกํ อคมาสิฯ อถ นํ โส ปุจฺฉิ – ‘‘กิสฺส, ตฺวํ โภ, กิโส ลูโข ทุพฺพโณฺณ อุปฺปณฺฑุปฺปณฺฑุกชาโต ธมนิสนฺถตคโตฺต’’ติฯ โส ตสฺส ตํ ปวตฺติํ อาโรเจตฺวา ‘‘กิํ ปน, ตฺวํ โภ, ตสฺส นาคราชสฺส อาคมนํ  อิจฺฉสิ, น อิจฺฉสี’’ติ ปุโฎฺฐ ‘‘น อิจฺฉามี’’ติ วตฺวา ‘‘โส ปน นาคราชา ตว สนฺติกํ อาคจฺฉโนฺต กิํ ปิฬนฺธนํ ปิฬนฺธิตฺวา อาคจฺฉตี’’ติ วุเตฺต ‘‘มณิรตน’’นฺติ อาหฯ เตน หิ ตฺวํ ตสฺมิํ นาคราเช ตว สนฺติกํ อาคนฺตฺวา อนิสิเนฺนเยว ‘‘มณิํ เม เทหี’’ติ ยาจ, เอวํ โส นาโค ตํ โภเคหิ อปริกฺขิปิตฺวาว คมิสฺสติฯ ปุนทิวเส อสฺสมปททฺวาเร ฐตฺวา อาคจฺฉนฺตเมว นํ ยาเจยฺยาสิ, ตติยทิวเส คงฺคาตีเร ฐตฺวา อุทกา อุมฺมุชฺชนฺตเมว นํ ยาเจยฺยาสิ, เอวํ โส ตว สนฺติกํ ปุน น อาคมิสฺสตีติฯ</p>


<p>ตาปโส  ‘‘สาธู’’ติ ปฎิสฺสุณิตฺวา อตฺตโน ปณฺณสาลํ คนฺตฺวา ปุนทิวเส นาคราชานํ อาคนฺตฺวา ฐิตมตฺตเมว ‘‘เอตํ อตฺตโน ปิฬนฺธนมณิํ เม เทหี’’ติ ยาจิ, โส อนิสีทิตฺวาว ปลายิฯ อถ นํ ทุติยทิวเส อสฺสมปททฺวาเร ฐตฺวา อาคจฺฉนฺตเมว ‘‘หิโยฺย เม มณิรตนํ นาทาสิ, อชฺช ทานํ ลทฺธุํ วฎฺฎตี’’ติ อาหฯ นาโค อสฺสมปทํ อปวิสิตฺวาว ปลายิฯ ตติยทิวเส อุทกโต อุมฺมุชฺชนฺตเมว นํ ‘‘อชฺช เม ตติโย ทิวโส ยาจนฺตสฺส, เทหิ ทานิ เม เอตํ มณิรตน’’นฺติ อาหฯ นาคราชา อุทเก ฐตฺวาว ตาปสํ ปฎิกฺขิปโนฺต เทฺว คาถา อาห –</p>


<ol>
<li>
‘‘มมนฺนปานํ วิปุลํ อุฬารํ, อุปฺปชฺชตีมสฺส มณิสฺส เหตุ;  
  
ตํ เต น ทสฺสํ อติยาจโกสิ, น จาปิ เต อสฺสมมาคมิสฺสํฯ  
</li>
  
<li>
‘‘สุสู ยถา สกฺขรโธตปาณี, ตาเสสิมํ เสลํ ยาจมาโน;  
  
ตํ เต น ทสฺสํ อติยาจโกสิ, น จาปิ เต อสฺสมมาคมิสฺส’’นฺติฯ  
</li>
  
<p>ตตฺถ  นฺติ มม ยาคุภตฺตาทิทิพฺพโภชนํ อฎฺฐปานกเภทญฺจ ทิพฺพปานํฯ นฺติ พหุฯ นฺติ เสฎฺฐํ ปณีตํฯ ติ ตํ มณิํ ตุยฺหํฯ ติ  กาลญฺจ ปมาณญฺจ อติกฺกมิตฺวา อชฺช ตีณิ ทิวสานิ มยฺหํ ปิยํ มนาปํ มณิรตนํ ยาจมาโน อติกฺกมฺม ยาจโกสิฯ ติ น เกวลํ น ทสฺสํ, อสฺสมมฺปิ เต นาคมิสฺสํฯ ติ ยถา นาม ยุวา ตรุณมนุโสฺสฯ ติ สกฺขราย โธตปาณิ, เตเลน ปาสาเณ โธตอสิหโตฺถฯ ติ อิมํ มณิํ ยาจโนฺต ตฺวํ กญฺจนถรุขคฺคํ อพฺพาหิตฺวา ‘‘สีสํ เต ฉินฺทามี’’ติ วทโนฺต ตรุณปุริโส วิย มํ ตาเสสิฯ
</ol></p>


<p>เอวํ วตฺวา โส นาคราชา อุทเก นิมุชฺชิตฺวา อตฺตโน นาคภวนเมว คนฺตฺวา น ปจฺจาคญฺฉิฯ อถ โส ตาปโส ตสฺส ทสฺสนียสฺส นาคราชสฺส อทสฺสเนน ภิโยฺยโสมตฺตาย กิโส อโหสิ ลูโข ทุพฺพโณฺณ อุปฺปณฺฑุปฺปณฺฑุกชาโต ธมนิสนฺถตคโตฺตฯ อถ เชฎฺฐตาปโส ‘‘กนิฎฺฐสฺส ปวตฺติํ ชานิสฺสามี’’ติ ตสฺส สนฺติกํ อาคนฺตฺวา ตํ ภิโยฺยโสมตฺตาย ปณฺฑุโรคินํ ทิสฺวา ‘‘กิํ นุ โข, โภ, ตฺวํ ภิโยฺยโสมตฺตาย ปณฺฑุโรคี ชาโต’’ติ วตฺวา ‘‘ตสฺส ทสฺสนียสฺส นาคราชสฺส อทสฺสเนนา’’ติ สุตฺวา ‘‘อยํ ตาปโส นาคราชานํ วินา วตฺติตุํ น สโกฺกตี’’ติ สลฺลเกฺขตฺวา ตติยํ คาถมาห –</p>


<ol>
<li>
‘‘น  
ตํ ยาเจ ยสฺส ปิยํ ชิคีเส, เทโสฺส โหติ อติยาจนาย;  
  
นาโค มณิํ ยาจิโต พฺราหฺมเณน, อทสฺสนํเยว ตทชฺฌคมา’’ติฯ  
</li>
  
<p>ตตฺถ ติ ตํ ภณฺฑํ น ยาเจยฺยฯ ติ ยํ ภณฺฑํ อสฺส ปุคฺคลสฺส ปิยนฺติ ชาเนยฺยฯ ติ อปฺปิโย โหติฯ ติ ปมาณํ อติกฺกมิตฺวา วรภณฺฑํ ยาจโนฺต ตาย อติยาจนายฯ ติ ตโต ปฎฺฐาย อทสฺสนเมว คโตติฯ
</ol></p>


<p>เอวํ ปน ตํ วตฺวา ‘‘อิโต ทานิ ปฎฺฐาย มา โสจี’’ติ สมสฺสาเสตฺวา เชฎฺฐภาตา อตฺตโน อสฺสมเมว คโตฯ อถาปรภาเค เต  เทฺวปิ ภาตโร อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายณา อเหสุํฯ</p>


<p>สตฺถา  ‘‘เอวํ, ภิกฺขเว, สตฺตรตนปริปุเณฺณ นาคภวเน วสนฺตานํ นาคานมฺปิ ยาจนา นาม อมนาปา, กิมงฺคํ ปน มนุสฺสาน’’นฺติ อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กนิโฎฺฐ อานโนฺท อโหสิ, เชโฎฺฐ ปน อหเมว อโหสิ’’นฺติฯ</p>

</p>


<ol>
<li>
<p> [๒๕๔] ๔. กุณฺฑกกุจฺฉิสินฺธวชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต สาริปุตฺตเตฺถรํ อารพฺภ กเถสิฯ เอกสฺมิญฺหิ สมเย สมฺมาสมฺพุเทฺธ สาวตฺถิยํ วสฺสํ วสิตฺวา จาริกํ จริตฺวา ปุน ปจฺจาคเต มนุสฺสา ‘‘อาคนฺตุกสกฺการํ กริสฺสามา’’ติ พุทฺธปฺปมุขสฺส ภิกฺขุสงฺฆสฺส มหาทานํ ททนฺติฯ วิหาเร เอกํ ธมฺมโฆสกภิกฺขุํ ฐเปสุํ, โส เย เย อาคนฺตฺวา ยตฺตเก ภิกฺขู อิจฺฉนฺติ, เตสํ เตสํ ภิกฺขู วิจาเรตฺวา เทติฯ</p>


<p>อเถกา ทุคฺคตมหลฺลิกา อิตฺถี เอกเมว ปฎิวีสํ สเชฺชตฺวา เตสํ เตสํ มนุสฺสานํ ภิกฺขูสุ วิจาเรตฺวา ทิเนฺนสุ อุสฺสูเร ธมฺมโฆสกสฺส สนฺติกํ อาคนฺตฺวา ‘‘มยฺหํ เอกํ ภิกฺขุํ เทถา’’ติ อาหฯ โส ‘‘มยา สเพฺพ ภิกฺขู วิจาเรตฺวา ทินฺนา, สาริปุตฺตเตฺถโร ปน วิหาเรเยว, ตฺวํ ตสฺส ภิกฺขํ เทหี’’ติ อาหฯ สา ‘‘สาธู’’ติ ตุฎฺฐจิตฺตา เชตวนทฺวารโกฎฺฐเก ฐตฺวา เถรสฺส อาคตกาเล  วนฺทิตฺวา หตฺถโต ปตฺตํ คเหตฺวา ฆรํ เนตฺวา นิสีทาเปสิฯ ‘‘เอกาย กิร มหลฺลิกาย ธมฺมเสนาปติ อตฺตโน ฆเร นิสีทาปิโต’’ติ พหูนิ สทฺธานิ กุลานิ อโสฺสสุํฯ เตสุ ราชา ปเสฺสนที โกสโล ตํ ปวตฺติํ สุตฺวา ตสฺสา สาฎเกน เจว สหสฺสตฺถวิกาย จ สทฺธิํ ภตฺตภาชนานิ ปหิณิ ‘‘มยฺหํ อยฺยํ ปริวิสมานา อิมํ สาฎกํ นิวาเสตฺวา อิเม กหาปเณ วฬเญฺชตฺวา เถรํ ปริวิสตู’’ติฯ ยถา จ ราชา, เอวํ อนาถปิณฺฑิโก  จูฬอนาถปิณฺฑิโก วิสาขา จ มหาอุปาสิกา ปหิณิฯ อญฺญานิปิ ปน กุลานิ เอกสตทฺวิสตาทิวเสน อตฺตโน อตฺตโน พลานุรูเปน กหาปเณ ปหิณิํสุฯ เอวํ เอกาเหเนว สา มหลฺลิกา สตสหสฺสมตฺตํ ลภิฯ เถโร ปน ตาย ทินฺนยาคุเมว ปิวิตฺวา  ตาย กตขชฺชกเมว ปกฺกภตฺตเมว จ ปริภุญฺชิตฺวา อนุโมทนํ กตฺวา ตํ มหลฺลิกํ โสตาปตฺติผเล ปติฎฺฐาเปตฺวา วิหารเมว อคมาสิฯ</p>


<p>ธมฺมสภายํ ภิกฺขู เถรสฺส คุณกถํ สมุฎฺฐาเปสุํ – ‘‘อาวุโส, ธมฺมเสนาปติ มหลฺลิกคหปตานิํ ทุคฺคตภาวโต โมเจสิ, ปติฎฺฐา อโหสิฯ ตาย ทินฺนมาหารํ อชิคุจฺฉโนฺต ปริภุญฺชี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, สาริปุโตฺต อิทาเนว เอติสฺสา มหลฺลิกาย อวสฺสโย ชาโต, น จ อิทาเนว ตาย ทินฺนํ อาหารํ อชิคุจฺฉโนฺต ปริภุญฺชติ, ปุเพฺพปิ ปริภุญฺชิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อุตฺตราปเถ อสฺสวาณิชกุเล นิพฺพตฺติฯ อุตฺตราปถชนปทโต ปญฺจสตา อสฺสวาณิชา อเสฺส พาราณสิํ อาเนตฺวา วิกฺกิณนฺติฯ อญฺญตโรปิ อสฺสวาณิโช ปญฺจอสฺสสตานิ อาทาย พาราณสิมคฺคํ ปฎิปชฺชิฯ อนฺตรามเคฺค จ พาราณสิโต อวิทูเร เอโก นิคมคาโม อตฺถิ, ตตฺถ ปุเพฺพ มหาวิภโว เสฎฺฐิ อโหสิฯ ตสฺส มหนฺตํ นิเวสนํ, ตํ ปน กุลํ อนุกฺกเมน ปริกฺขยํ คตํ, เอกาว มหลฺลิกา อวสิฎฺฐา, สา ตสฺมิํ นิเวสเน วสติฯ อถ โส อสฺสวาณิโช ตํ นิคมคามํ ปตฺวา ‘‘เวตนํ ทสฺสามี’’ติ ตสฺสา นิเวสเน นิวาสํ คณฺหิตฺวา อเสฺส เอกมเนฺต ฐเปสิฯ ตํทิวสเมวสฺส เอกิสฺสา อาชานียาวฬวาย คพฺภวุฎฺฐานํ อโหสิฯ โส เทฺว ตโย ทิวเส วสิตฺวา อเสฺส พลํ คาหาเปตฺวา ‘‘ราชานํ ปสฺสิสฺสามี’’ติ อเสฺส อาทาย ปายาสิฯ อถ นํ มหลฺลิกา ‘‘เคหเวตนํ เทหี’’ติ วตฺวา ‘‘สาธุ, อมฺม, เทมี’’ติ  วุเตฺต ‘‘ตาต, เวตนํ เม ททมาโน อิมมฺปิ อสฺสโปตกํ เวตนโต ขเณฺฑตฺวา เทหี’’ติ อาหฯ วาณิโช ตถา กตฺวา  ปกฺกามิฯ สา ตสฺมิํ อสฺสโปตเก ปุตฺตสิเนหํ ปจฺจุปฎฺฐเปตฺวา อวสฺสาวนฌามกภตฺตวิฆาสติณานิ ทตฺวา ตํ ปฎิชคฺคิฯ</p>


<p>อถาปรภาเค โพธิสโตฺต ปญฺจ อสฺสสตานิ อาทาย อาคจฺฉโนฺต ตสฺมิํ เคเห นิวาสํ คณฺหิฯ กุณฺฑกขาทกสฺส สินฺธวโปตกสฺส ฐิตฎฺฐานโต คนฺธํ ฆายิตฺวา เอกอโสฺสปิ เคหํ ปวิสิตุํ นาสกฺขิฯ โพธิสโตฺต มหลฺลิกํ ปุจฺฉิ – ‘‘อมฺม, กจฺจิ อิมสฺมิํ เคเห อโสฺส อตฺถี’’ติ ฯ ‘‘ตาต, อโญฺญ อโสฺส นาม นตฺถิ, อหํ ปน ปุตฺตํ กตฺวา เอกํ อสฺสโปตกํ ปฎิชคฺคามิ, โส เอตฺถ อตฺถี’’ติฯ ‘‘กหํ โส, อมฺมา’’ติ? ‘‘จริตุํ คโต, ตาตา’’ติฯ ‘‘กาย เวลาย อาคมิสฺสติ, อมฺมา’’ติ? ‘‘สายเนฺห, ตาตา’’ติฯ โพธิสโตฺต ตสฺส อาคมนํ ปฎิมาเนโนฺต อเสฺส พหิ ฐเปตฺวาว นิสีทิฯ สินฺธวโปตโกปิ วิจริตฺวา กาเลเยว อาคมิฯ โพธิสโตฺต กุณฺฑกกุจฺฉิสินฺธวโปตกํ ทิสฺวา ลกฺขณานิ สมาเนตฺวา ‘‘อยํ สินฺธโว อนโคฺฆ, มหลฺลิกาย มูลํ ทตฺวา คเหตุํ วฎฺฎตี’’ติ จิเนฺตสิฯ สินฺธวโปตโกปิ เคหํ ปวิสิตฺวา อตฺตโน วสนฎฺฐาเนเยว ฐิโตฯ ตสฺมิํ ขเณ เต อสฺสา เคหํ ปวิสิตุํ สกฺขิํสุฯ</p>


<p>โพธิสโตฺต ทฺวีหตีหํ วสิตฺวา อเสฺส สนฺตเปฺปตฺวา คจฺฉโนฺต ‘‘อมฺม, อิมํ อสฺสโปตกํ มูลํ คเหตฺวา มยฺหํ เทหี’’ติ อาหฯ ‘‘กิํ วเทสิ, ตาต, ปุตฺตํ วิกฺกิณนฺตา นาม อตฺถี’’ติฯ ‘‘อมฺม, ตฺวํ เอตํ กิํ ขาทาเปตฺวา ปฎิชคฺคสี’’ติ? ‘‘โอทนกญฺชิกญฺจ ฌามกภตฺตญฺจ วิฆาสติณญฺจ ขาทาเปตฺวา กุณฺฑกยาคุญฺจ ปาเยตฺวา ปฎิชคฺคามิ, ตาตา’’ติฯ ‘‘อมฺม, อหํ เอตํ ลภิตฺวา ปิณฺฑรสโภชนํ โภเชสฺสามิ, ฐิตฎฺฐาเน  เจลวิตานํ ปสาเรตฺวา อตฺถรณปิเฎฺฐ ฐเปสฺสามี’’ติฯ ‘‘ตาต, เอวํ สเนฺต มม ปุโตฺต จ สุขํ อนุภวตุ, ตํ คเหตฺวา คจฺฉา’’ติฯ อถ โพธิสโตฺต ตสฺส จตุนฺนํ ปาทานํ นงฺคุฎฺฐสฺส มุขสฺส จ มูลํ เอเกกํ กตฺวา ฉ สหสฺสตฺถวิกาโย ฐเปตฺวา มหลฺลิกํ นววตฺถํ นิวาสาเปตฺวา สินฺธวโปตกสฺส ปุรโต ฐเปสิฯ โส อกฺขีนิ อุมฺมีเลตฺวา มาตรํ โอโลเกตฺวา อสฺสูนิ ปวเตฺตสิฯ สาปิ ตสฺส ปิฎฺฐิํ ปริมชฺชิตฺวา อาห – ‘‘มยา ปุตฺตโปสาวนิกํ ลทฺธํ, ตฺวํ, ตาต, คจฺฉาหี’’ติ, ตทา โส อคมาสิฯ</p>


<p>โพธิสโตฺต ปุนทิวเส อสฺสโปตกสฺส ปิณฺฑรสโภชนํ สเชฺชตฺวา ‘‘วีมํสิสฺสามิ ตาว นํ, ชานาติ นุ โข อตฺตโน พลํ, อุทาหุ น ชานาตี’’ติ โทณิยํ กุณฺฑกยาคุํ อากิราเปตฺวา ทาเปสิฯ โส ‘‘นาหํ อิมํ โภชนํ ภุญฺชิสฺสามี’’ติ ตํ ยาคุํ ปายิตุํ น อิจฺฉิฯ โพธิสโตฺต ตสฺส วีมํสนวเสน ปฐมํ คาถมาห –</p>


<ol>
<li>
‘‘ภุตฺวา  
ติณปริฆาสํ, ภุตฺวา อาจามกุณฺฑกํ;  
  
เอตํ เต โภชนํ อาสิ, กสฺมา ทานิ น ภุญฺชสี’’ติฯ  
</li>
  
<p>ตตฺถ  นฺติ ตฺวํ ปุเพฺพ มหลฺลิกาย ทินฺนํ เตสํ เตสํ ขาทิตาวเสสํ วิฆาสติณสงฺขาตํ ปริฆาสํ ภุญฺชิตฺวา วฑฺฒิโตฯ นฺติ เอตฺถ อาจาโม วุจฺจติ โอทนาวเสสํฯ นฺติ กุณฺฑกเมวฯ เอตญฺจ ภุญฺชิตฺวา วฑฺฒิโตสีติ ทีเปติฯ ติ เอตํ ตว ปุเพฺพ โภชนํ อาสิฯ ติ มยาปิ เต ตเมว ทินฺนํ, ตฺวํ ตํ กสฺมา อิทานิ น ภุญฺชสีติฯ
</ol></p>


<p>ตํ สุตฺวา สินฺธวโปตโก อิตรา เทฺว คาถา อโวจ –</p>


<ol>
<li>
‘‘ยตฺถ โปสํ น ชานนฺติ, ชาติยา วินเยน วา;  
  
พหุ ตตฺถ มหาพฺรเหฺม, อปิ อาจามกุณฺฑกํฯ  
</li>
  
<li>
‘‘ตฺวญฺจ โขมํ ปชานาสิ, ยาทิสายํ หยุตฺตโม;  
  
ชานโนฺต ชานมาคมฺม, น เต ภกฺขามิ กุณฺฑก’’นฺติฯ  
</li>
  
<p>ตตฺถ  ติ ยสฺมิํ ฐาเนฯ นฺติ สตฺตํฯ ติ ‘‘ชาติสมฺปโนฺน วา เอโส, น วา, อาจารยุโตฺต วา, น วา’’ติ เอวํ น ชานนฺติฯ ติ ครุกาลปเนน อาลปโนฺต อาหฯ นฺติ ยาทิโส อยํ, อตฺตานํ สนฺธาย วทติฯ ติ อหํ อตฺตโน พลํ ชานโนฺต ชานนฺตเมว ตํ อาคมฺม ปฎิจฺจ ตว สนฺติเก กุณฺฑกํ กิํ ภุญฺชิสฺสามิฯ น หิ ตฺวํ กุณฺฑกํ โภชาเปตุกามตาย ฉ สหสฺสานิ ทตฺวา มํ คณฺหีติฯ
</ol></p>


<p>ตํ สุตฺวา โพธิสโตฺต ‘‘ตํ วีมํสนตฺถาย ตํ มยา กตํ, มา กุชฺฌี’’ติ ตํ สมสฺสาเสตฺวา สุโภชนํ โภเชตฺวา อาทาย ราชงฺคณํ คนฺตฺวา เอกสฺมิํ ปเสฺส ปญฺจ อสฺสสตานิ ฐเปตฺวา เอกสฺมิํ ปเสฺส วิจิตฺตสาณิํ ปริกฺขิปิตฺวา เหฎฺฐา อตฺถรณํ ปตฺถริตฺวา อุปริ เจลวิตานํ พนฺธิตฺวา สินฺธวโปตกํ ฐเปสิฯ</p>


<p>ราชา อาคนฺตฺวา อเสฺส โอโลเกโนฺต ‘‘อยํ อโสฺส กสฺมา วิสุํ ฐปิโต’’ติ ปุจฺฉิตฺวา ‘‘มหาราช , อยํ สินฺธโว อิเม อเสฺส วิสุํ อกโต โมเจสฺสตี’’ติ สุตฺวา ‘‘โสภโน, โภ, สินฺธโว’’ติ ปุจฺฉิฯ โพธิสโตฺต ‘‘อาม, มหาราชา’’ติ วตฺวา ‘‘เตน หิสฺส ชวํ ปสฺสิสฺสามี’’ติ  วุเตฺต ตํ อสฺสํ กเปฺปตฺวา อภิรุหิตฺวา ‘‘ปสฺส, มหาราชา’’ติ มนุเสฺส อุสฺสาเรตฺวา ราชงฺคเณ อสฺสํ ปาเหสิฯ สพฺพํ ราชงฺคณํ นิรนฺตรํ อสฺสปนฺตีหิ ปริกฺขิตฺตมิวาโหสิฯ ปุน โพธิสโตฺต ‘‘ปสฺส, มหาราช, สินฺธวโปตกสฺส เวค’’นฺติ วิสฺสเชฺชสิ, เอกปุริโสปิ นํ น อทฺทสฯ ปุน รตฺถปฎํ อุทเร ปริกฺขิปิตฺวา วิสฺสเชฺชสิ, รตฺตปฎเมว ปสฺสิํสุฯ อถ นํ อโนฺตนคเร เอกิสฺสา อุยฺยานโปกฺขรณิยา อุทกปิเฎฺฐ วิสฺสเชฺชสิ, ตตฺถสฺส อุทกปิเฎฺฐ ธาวโต ขุรคฺคานิปิ น เตมิํสุฯ ปุนวารํ ปทุมินิปตฺตานํ อุปริ  ธาวโนฺต เอกปณฺณมฺปิ น อุทเก โอสีทาเปสิฯ เอวมสฺส ชวสมฺปนฺนํ ทเสฺสตฺวา โอรุยฺห ปาณิํ ปหริตฺวา หตฺถตลํ อุปนาเมสิ, อโสฺส อุปคนฺตฺวา จตฺตาโร ปาเท เอกโต กตฺวา หตฺถตเล อฎฺฐาสิฯ อถ มหาสโตฺต ราชานํ อาห – ‘‘มหาราช, อิมสฺส อสฺสโปตกสฺส สพฺพากาเรน เวเค ทสฺสิยมาเน สมุทฺทปริยโนฺต นปฺปโหตี’’ติฯ ราชา ตุสฺสิตฺวา มหาสตฺตสฺส อุปฑฺฒรชฺชํ อทาสิฯ สินฺธวโปตกมฺปิ อภิสิญฺจิตฺวา มงฺคลอสฺสํ อกาสิฯ</p>


<p>โส รโญฺญ ปิโย อโหสิ มนาโป, สกฺกาโรปิสฺส มหา อโหสิฯ ตสฺส หิ วสนฎฺฐานํ รโญฺญ อลงฺกตปฎิยโตฺต วาสฆรคโพฺภ วิย อโหสิ, จตุชาติคเนฺธหิ ภูมิเลปนํ อกํสุ, คนฺธทามมาลาทามานิ โอสารยิํสุ, อุปริ สุวณฺณตารกขจิตํ เจลวิตานํ อโหสิ, สมนฺตโต จิตฺรสาณิ ปริกฺขิตฺตา อโหสิ, นิจฺจํ คนฺธเตลปทีปา ฌายิํสุ, อุจฺจารปสฺสาวฎฺฐาเนปิสฺส สุวณฺณกฎาหํ ฐปยิํสุ, นิจฺจํ ราชารหโภชนเมว ภุญฺชิฯ ตสฺส ปน อาคตกาลโต ปฎฺฐาย รโญฺญ สกลชมฺพุทีเป รชฺชํ หตฺถคตเมว อโหสิฯ ราชา โพธิสตฺตสฺส โอวาเท ฐตฺวา ทานาทีนิ ปุญฺญานิ กตฺวา สคฺคปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู โสตาปนฺนา สกทาคามิโน อนาคามิโน อรหโนฺต จ อเหสุํฯ ‘‘ตทา มหลฺลิกา อยเมว มหลฺลิกา อโหสิ, สินฺธโว สาริปุโตฺต, ราชา อานโนฺท, อสฺสวาณิโชฺช ปน อหเมว อโหสิ’’นฺติฯ</p>

</p>


<ol>
<li>
<p> [๒๕๕] ๕. สุกชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ อติพหุํ ภุญฺชิตฺวา อชีรเณน กาลกตํ ภิกฺขุํ อารพฺภ  กเถสิฯ ตสฺมิํ กิร เอวํ กาลกเต ธมฺมสภายํ ภิกฺขู ตสฺส อคุณกถํ สมุฎฺฐาเปสุํ – ‘‘อาวุโส, อสุโก นาม ภิกฺขุ อตฺตโน กุจฺฉิปฺปมาณํ อชานิตฺวา อติพหุํ ภุญฺชิตฺวา ชีราเปตุํ อสโกฺกโนฺต กาลกโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส อติโภชนปจฺจเยเนว มโต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส สุกโยนิยํ นิพฺพตฺติตฺวา อเนกานํ สุกสหสฺสานํ สมุทฺทานุคเต หิมวนฺตปเทเส วสนฺตานํ ราชา อโหสิฯ ตเสฺสโก ปุโตฺต อโหสิ, ตสฺมิํ พลปฺปเตฺต โพธิสโตฺต ทุพฺพลจกฺขุโก อโหสิฯ สุกานํ กิร สีโฆ เวโค โหติ, เตน เตสํ มหลฺลกกาเล ปฐมํ จกฺขุเมว ทุพฺพลํ โหติฯ โพธิสตฺตสฺส ปุโตฺต มาตาปิตโร กุลาวเก ฐเปตฺวา โคจรํ อาหริตฺวา โปเสสิฯ โส เอกทิวสํ โคจรภูมิํ คนฺตฺวา ปพฺพตมตฺถเก ฐิโต สมุทฺทํ โอโลเกโนฺต เอกํ ทีปกํ ปสฺสิฯ ตสฺมิํ ปน สุวณฺณวณฺณํ มธุรผลํ อมฺพวนํ อตฺถิฯ โส ปุนทิวเส โคจรเวลาย อุปฺปติตฺวา ตสฺมิํ อมฺพวเน โอตริตฺวา อมฺพรสํ ปิวิตฺวา อมฺพปกฺกํ อาทาย อาคนฺตฺวา มาตาปิตูนํ อทาสิฯ โพธิสโตฺต ตํ ขาทโนฺต รสํ สญฺชานิตฺวา ‘‘ตาต, นนุ อิมํ อสุกทีปเก อมฺพปกฺก’’นฺติ วตฺวา ‘‘อาม, ตาตา’’ติ วุเตฺต ‘‘ตาต, เอตํ ทีปกํ คจฺฉนฺตา นาม สุกา ทีฆมายุํ ปาเลนฺตา นาม นตฺถิ, มา โข ตฺวํ ปุน ตํ ทีปกํ อคมาสี’’ติ อาหฯ โส ตสฺส วจนํ อคฺคเหตฺวา อคมาสิเยวฯ</p>


<p>อเถกทิวสํ พหุํ อมฺพรสํ ปิวิตฺวา มาตาปิตูนํ อตฺถาย อมฺพปกฺกํ อาทาย สมุทฺทมตฺถเกนาคจฺฉโนฺต  อติธาตตาย กิลนฺตกาโย นิทฺทายาภิภูโต, โส นิทฺทายโนฺตปิ อาคจฺฉเตว, ตุเณฺฑน ปนสฺส คหิตํ อมฺพปกฺกํ ปติฯ โส อนุกฺกเมน อาคมนวีถิํ ชหิตฺวา โอสีทโนฺต อุทกปิเฎฺฐเนว อาคจฺฉโนฺต อุทเก ปติฯ อถ นํ เอโก มโจฺฉ คเหตฺวา  ขาทิฯ โพธิสโตฺต ตสฺมิํ อาคมนเวลาย อนาคจฺฉเนฺตเยว ‘‘สมุเทฺท ปติตฺวา มโต ภวิสฺสตี’’ติ อญฺญาสิฯ อถสฺส มาตาปิตโรปิ อาหารํ อลภมานา สุสฺสิตฺวา มริํสุฯ</p>


<p>สตฺถา  อิมํ อตีตํ อาหริตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘ยาว โส มตฺตมญฺญาสิ, โภชนสฺมิํ วิหงฺคโม;  
  
ตาว อทฺธานมาปาทิ, มาตรญฺจ อโปสยิฯ  
</li>
  
<li>
‘‘ยโต จ โข พหุตรํ, โภชนํ อชฺฌวาหริ;  
  
ตโต ตเตฺถว สํสีทิ, อมตฺตญฺญู หิ โส อหุฯ  
</li>
  
<li>
‘‘ตสฺมา มตฺตญฺญุตา สาธุ, โภชนสฺมิํ อคิทฺธตา;  
  
อมตฺตญฺญู หิ สีทนฺติ, มตฺตญฺญู จ น สีทเร’’ติฯ  
</li>
  
<p>ตตฺถ ติ ยาว โส วิหงฺคโม โภชเน มตฺตมญฺญาสิฯ ติ ตตฺถกํ กาลํ ชีวิตอทฺธานํ อาปาทิ, อายุํ วินฺทิฯ ติ เทสนาสีสเมตํ, มาตาปิตโร จ อโปสยีติ อโตฺถฯ ติ ยสฺมิญฺจ โข กาเลฯ ติ อมฺพรสํ อโชฺฌหริฯ ติ ตสฺมิํ กาเลฯ ติ ตสฺมิํ สมุเทฺทเยว โอสีทิ นิมุชฺชิ, มจฺฉโภชนตํ อาปชฺชิฯ
</ol></p>


<p>ติ ยสฺมา โภชเน อมตฺตญฺญู สุโก สมุเทฺท โอสีทิตฺวา มโต, ตสฺมา โภชนสฺมิํ อคิทฺธิตาสงฺขาโต มตฺตญฺญุภาโว สาธุ, ปมาณชานนํ สุนฺทรนฺติ อโตฺถฯ อถ วา ‘‘ปฎิสงฺขา โยนิโส อาหารํ อาหาเรติ, เนว ทวาย น มทาย…เป.… ผาสุวิหาโร จา’’ติฯ</p>


<p>
‘‘อลฺลํ สุกฺขญฺจ ภุญฺชโนฺต, น พาฬฺหํ สุหิโต สิยา;  
  
อูนุทโร มิตาหาโร, สโต ภิกฺขุ ปริพฺพเชฯ  
</p>
  
<p>
‘‘จตฺตาโร  
ปญฺจ อาโลเป, อภุตฺวา อุทกํ ปิเว;  
  
อลํ ผาสุวิหาราย, ปหิตตฺตสฺส ภิกฺขุโนฯ (เถรคา. ๙๘๒-๙๘๓);  
</p>
  
<p>
‘‘มนุชสฺส  
  
สทา สตีมโต, มตฺตํ ชานโต ลทฺธโภชเน;  
  
ตนู ตสฺส ภวนฺติ เวทนา, สณิกํ ชีรติ อายุํ ปาลย’’นฺติฯ (สํ. นิ. ๑.๑๒๔) –  
</p>
  
<p>เอวํ วณฺณิตา มตฺตญฺญุตาปิ สาธุฯ</p>


<p>
‘‘กนฺตาเร ปุตฺตมํสํว, อกฺขสฺสพฺภญฺชนํ ยถา;  
  
เอวํ อาหริ อาหรํ, ยาปนตฺถมมุจฺฉิโต’’ติฯ (วิสุทฺธิ. ๑.๑๙) –  
</p>
  
<p>เอวํ วณฺณิตา อคิทฺธิตาปิ สาธุฯ ปาฬิยํ ปน ‘‘อคิทฺธิมา’’ติ ลิขิตํ, ตโต อยํ อฎฺฐกถาปาโฐว สุนฺทรตโรฯ ติ โภชเน ปมาณํ อชานนฺตา หิ รสตณฺหาวเสน ปาปกมฺมํ กตฺวา จตูสุ อปาเยสุ สีทนฺติฯ ติ เย ปน โภชเน ปมาณํ ชานนฺติ, เต ทิฎฺฐธเมฺมปิ สมฺปราเยปิ น สีทนฺตีติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู โสตาปนฺนาปิ สกทาคามิโนปิ อนาคามิโนปิ อรหโนฺตปิ อเหสุํฯ ‘‘ตทา สุกราชปุโตฺต โภชเน อมตฺตญฺญู ภิกฺขุ อโหสิ, สุกราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๕๖] ๖. ชรูทปานชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต สาวตฺถิวาสิโน วาณิเช อารพฺภ กเถสิฯ เต กิร สาวตฺถิยํ ภณฺฑํ คเหตฺวา สกฎานิ ปูเรตฺวา โวหารตฺถาย คมนกาเล ตถาคตํ นิมเนฺตตฺวา สรณานิ คเหตฺวา สีเลสุ ปติฎฺฐาย สตฺถารํ วนฺทิตฺวา ‘‘มยํ, ภเนฺต, โวหารตฺถาย ทีฆมคฺคํ คมิสฺสาม, ภณฺฑํ วิสฺสเชฺชตฺวา สิทฺธิปฺปตฺตา โสตฺถินา ปจฺจาคนฺตฺวา ปน ตุเมฺห วนฺทิสฺสามา’’ติ วตฺวา มคฺคํ ปฎิปชฺชิํสุฯ เต กนฺตารมเคฺค ปุราณอุทปานํ ทิสฺวา ‘‘อิมสฺมิํ อุทปาเน ปานียํ นตฺถิ, มยญฺจ ปิปาสิตา, ขณิสฺสาม น’’นฺติ ขณนฺตา ปฎิปาฎิยา พหุํ  อยํ…เป.… เวฬุริยํ ลภิํสุฯ เต เตเนว สนฺตุฎฺฐา หุตฺวา เตสํ รตนานํ สกฎานิ  ปูเรตฺวา โสตฺถินา  สาวตฺถิํ ปจฺจาคมิํสุฯ เต อาภตํ ธนํ ปฎิสาเมตฺวา มยํ ‘‘สิทฺธิปฺปตฺตา ภตฺตํ ทสฺสามา’’ติ ตถาคตํ นิมเนฺตตฺวา ทานํ ทตฺวา วนฺทิตฺวา เอกมนฺตํ นิสินฺนา อตฺตโน ธนสฺส ลทฺธาการํ สตฺถุ อาโรเจสุํฯ สตฺถา ‘‘ตุเมฺห โข อุปาสกา เตน ธเนน สนฺตุฎฺฐา หุตฺวา ปมาณญฺญุตาย ธนญฺจ ชีวิตญฺจ อลภิตฺถ, โปราณกา ปน อสนฺตุฎฺฐา อมตฺตญฺญุโน ปณฺฑิตานํ วจนํ อกตฺวา ชีวิกฺขยํ ปตฺตา’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ วาณิชกุเล นิพฺพตฺติตฺวา วยปฺปโตฺต สตฺถวาหเชฎฺฐโก อโหสิฯ โส พาราณสิยํ ภณฺฑํ คเหตฺวา สกฎานิ ปูเรตฺวา พหู วาณิเช อาทาย ตเมว กนฺตารํ ปฎิปโนฺน ตเมว อุทปานํ อทฺทสฯ ตตฺถ เต วาณิชา ‘‘ปานียํ ปิวิสฺสามา’’ติ ตํ อุทปานํ ขณนฺตา ปฎิปาฎิยา พหูนิ อยาทีนิ ลภิํสุฯ เต พหุมฺปิ รตนํ ลภิตฺวา เตน อสนฺตุฎฺฐา ‘‘อญฺญมฺปิ เอตฺถ อิโต สุนฺทรตรํ ภวิสฺสตี’’ติ ภิโยฺยโสมตฺตาย ตํ ขณิํสุเยวฯ อถ โพธิสโตฺต เต อาห – ‘‘โภ วาณิชา, โลโภ นาเมส วินาสมูลํ, อเมฺหหิ พหุ ธนํ ลทฺธํ, เอตฺตเกเนว สนฺตุฎฺฐา โหถ, มา อติขณถา’’ติฯ เต เตน นิวาริยมานาปิ ขณิํสุเยวฯ โส จ อุทปาโน นาคปริคฺคหิโต, อถสฺส เหฎฺฐา วสนกนาคราชา อตฺตโน วิมาเน ภิชฺชเนฺต เลฑฺฑูสู จ ปํสูสุ จ ปตมาเนสุ กุโทฺธ ฐเปตฺวา โพธิสตฺตํ อวเสเส สเพฺพปิ นาสิกวาเตน ปหริตฺวา ชีวิตกฺขยํ  ปาเปตฺวา นาคภวนา นิกฺขมฺม สกฎานิ โยเชตฺวา สพฺพรตนานํ ปูเรตฺวา โพธิสตฺตํ สุขยานเก นิสีทาเปตฺวา นาคมาณวเกหิ สทฺธิํ สกฎานิ โยชาเปโนฺต โพธิสตฺตํ พาราณสิํ เนตฺวา ฆรํ ปเวเสตฺวา ตํ ปฎิสาเมตฺวา อตฺตโน นาคภวนเมว คโตฯ โพธิสโตฺต ตํ ธนํ วิสฺสเชฺชตฺวา สกลชมฺพุทีปํ อุนฺนงฺคลํ กตฺวา ทานํ ทตฺวา สีลํ สมาทิยิตฺวา อุโปสถกมฺมํ กตฺวา ชีวิตปริโยสาเน สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘ชรูทปานํ  
ขณมานา, วาณิชา อุทกตฺถิกา;  
  
อชฺฌคมุํ อยสํ โลหํ, ติปุสีสญฺจ วาณิชา;  
  
รชตํ ชาตรูปญฺจ, มุตฺตา เวฬุริยา พหูฯ  
</li>
  
<li>
‘‘เต จ เตน อสนฺตุฎฺฐา, ภิโยฺย ภิโยฺย อขาณิสุํ;  
  
เต ตตฺถาสีวิโส โฆโร, เตชสฺสี เตชสา หนิฯ  
</li>
  
<li>
‘‘ตสฺมา  
ขเณ นาติขเณ, อติขาตญฺหิ ปาปกํ;  
  
ขาเตน จ ธนํ ลทฺธํ, อติขาเตน นาสิต’’นฺติฯ  
</li>
  
<p>ตตฺถ นฺติ กาฬโลหํฯ นฺติ ตมฺพโลหํฯ ติ มุตฺตาโยฯ ติ เต จ วาณิชา เตน ธเนน อสนฺตุฎฺฐาฯ ติ เต วาณิชา ตสฺมิํ อุทปาเนฯ ติ วิสเตเชน สมนฺนาคโตฯ ติ วิสเตเชน ฆาเตสิฯ นฺติ อติขเณน ตญฺจ ธนํ ชีวิตญฺจ นาสิตํฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา นาคราชา สาริปุโตฺต อโหสิ, สตฺถวาหเชฎฺฐโก ปน อหเมว อโหสิ’’นฺติฯ</p>

</p>


<ol>
<li>
<p> [๒๕๗] ๗. คามณิจนฺทชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ปญฺญาปสํสนํ อารพฺภ กเถสิฯ ธมฺมสภายญฺหิ ภิกฺขู ทสพลสฺส ปญฺญํ ปสํสนฺตา นิสีทิํสุ – ‘‘อาวุโส, ตถาคโต มหาปโญฺญ ปุถุปโญฺญ หาสปโญฺญ ชวนปโญฺญ ติกฺขปโญฺญ นิเพฺพธิกปโญฺญ สเทวกํ โลกํ ปญฺญาย อติกฺกมตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ ตถาคโต ปญฺญวาเยวา’’ติ วตฺวา อตีตํ อาหริฯ</p>


<p>อตีเต พาราณสิยํ ชนสโนฺธ นาม ราชา รชฺชํ กาเรสิฯ โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติฯ ตสฺส มุขํ สุปริมชฺชิตกญฺจนาทาสตลํ  วิย ปริสุทฺธํ อโหสิ อติโสภคฺคปฺปตฺตํ, เตนสฺส นามคฺคหณทิวเส ‘‘อาทาสมุขมาโร’’ติ นามํ อกํสุฯ ตํ สตฺตวสฺสพฺภนฺตเรเยว ปน ปิตา ตโย เวเท จ สพฺพญฺจ โลเก กตฺตพฺพากตฺตพฺพํ สิกฺขาเปตฺวา ตสฺส สตฺตวสฺสิกกาเล กาลมกาสิฯ อมจฺจา มหเนฺตน สกฺกาเรน รโญฺญ สรีรกิจฺจํ กตฺวา มตกทานํ ทตฺวา สตฺตเม ทิวเส ราชงฺคเณ สนฺนิปติตฺวา ‘‘กุมาโร อติทหโร, น สกฺกา รเชฺช อภิสิญฺจิตุํ, วีมํสิตฺวา นํ อภิสิญฺจิสฺสามา’’ติ เอกทิวสํ นครํ อลงฺการาเปตฺวา วินิจฺฉยฎฺฐานํ  สเชฺชตฺวา ปลฺลงฺกํ ปญฺญเปตฺวา กุมารสฺส สนฺติกํ คนฺตฺวา ‘‘วินิจฺฉยฎฺฐานํ, เทว, คนฺตุํ วฎฺฎตี’’ติ อาหํสุฯ กุมาโร ‘‘สาธู’’ติ มหเนฺตน ปริวาเรน คนฺตฺวา ปลฺลเงฺก นิสีทิฯ</p>


<p>ตสฺส นิสินฺนกาเล อมจฺจา เอกํ ทฺวีหิ ปาเทหิ วิจรณมกฺกฎํ วตฺถุวิชฺชาจริยเวสํ คาหาเปตฺวา วินิจฺฉยฎฺฐานํ เนตฺวา ‘‘เทว, อยํ ปุริโส ปิตุ มหาราชสฺส กาเล วตฺถุวิชฺชาจริโย ปคุณวิโชฺช อโนฺตภูมิยํ สตฺตรตนฎฺฐาเน  คุณโทสํ ปสฺสติ, เอเตเนว คหิตํ ราชกุลานํ เคหฎฺฐานํ โหติ, อิมํ เทโว สงฺคณฺหิตฺวา ฐานนฺตเร ฐเปตู’’ติ อาหํสุฯ กุมาโร ตํ เหฎฺฐา จ อุปริจ โอโลเกตฺวา ‘‘นายํ มนุโสฺส, มกฺกโฎ เอโส’’ติ ญตฺวา ‘‘มกฺกฎา นาม กตํ กตํ วิทฺธํเสตุํ ชานนฺติ, อกตํ ปน กาตุํ วา วิจาเรตุํ วา น ชานนฺตี’’ติ จิเนฺตตฺวา อมจฺจานํ ปฐมํ คาถมาห –</p>


<ol>
<li>
‘‘นายํ ฆรานํ กุสโล, โลโล อยํ วลีมุโข;  
  
กตํ กตํ โข ทูเสยฺย, เอวํ ธมฺมมิทํ กุล’’นฺติฯ  
</li>
  
<p>ตตฺถ ติ อยํ สโตฺต น ฆรานํ กุสโล, ฆรานิ วิจาเรตุํ วา กาตุํ วา เฉโก น โหติฯ ติ โลลชาติโกฯ ติ วลิโย มุเข อสฺสาติ วลีมุโขฯ นฺติ อิทํ มกฺกฎกุลํ นาม กตํ กตํ ทูเสตพฺพํ วินาเสตพฺพนฺติ เอวํ สภาวนฺติฯ
</ol></p>


<p>อถามจฺจา ‘‘เอวํ ภวิสฺสติ, เทวา’’ติ ตํ อปเนตฺวา เอกาหทฺวีหจฺจเยน ปุน ตเมว อลงฺกริตฺวา วินิจฺฉยฎฺฐานํ อาเนตฺวา ‘‘อยํ, เทว, ปิตุ มหาราชสฺส กาเล วินิจฺฉยามโจฺจ, วินิจฺฉยสุตฺตมสฺส สุปวตฺติตํ, อิมํ  สงฺคณฺหิตฺวา วินิจฺฉยกมฺมํ กาเรตุํ วฎฺฎตี’’ติ อาหํสุฯ กุมาโร ตํ โอโลเกตฺวา ‘‘จิตฺตวโต มนุสฺสสฺส โลมํ นาม เอวรูปํ น โหติ, อยํ นิจิตฺตโก วานโร วินิจฺฉยกมฺมํ กาตุํ น สกฺขิสฺสตี’’ติ ญตฺวา ทุติยํ คาถมาห –</p>


<ol>
<li>
‘‘นยิทํ จิตฺตวโต โลมํ, นายํ อสฺสาสิโก มิโค;  
  
สิฎฺฐํ เม ชนสเนฺธน, นายํ กิญฺจิ วิชานตี’’ติฯ  
</li>
  
<p>ตตฺถ นฺติ ยํ อิทํ เอตสฺส สรีเร ผรุสโลมํ, อิทํ วิจารณปญฺญาย สมฺปยุตฺตจิตฺตวโต น โหติฯ ปากติกจิเตฺตน ปน อจิตฺตโก นาม ติรจฺฉานคโต นตฺถิฯ   ติ อยํ อวสฺสโย วา หุตฺวา อนุสาสนิํ วา ทตฺวา อญฺญํ อสฺสาเสตุํ อสมตฺถตาย น อสฺสาสิโกฯ ติ  มกฺกฎํ อาหฯ ติ มยฺหํ ปิตรา ชนสเนฺธน เอตํ สิฎฺฐํ กถิตํ, ‘‘มกฺกโฎ นาม การณาการณํ น ชานาตี’’ติ เอวํ อนุสาสนี ทินฺนาติ ทีเปติฯ ติ ตสฺมา อยํ วานโร น กิญฺจิ ชานาตีติ นิฎฺฐเมตฺถ คนฺตพฺพํฯ ปาฬิยํ ปน ‘‘นายํ กิญฺจิ น ทูสเย’’ติ ลิขิตํ, ตํ อฎฺฐกถายํ นตฺถิฯ
</ol></p>


<p>อมจฺจา อิมมฺปิ คาถํ สุตฺวา ‘‘เอวํ ภวิสฺสติ, เทวา’’ติ ตํ อปเนตฺวา ปุนปิ เอกทิวสํ ตเมว อลงฺกริตฺวา วินิจฺฉยฎฺฐานํ อาเนตฺวา ‘‘อยํ, เทว, ปุริโส ปิตุ มหาราชสฺส กาเล มาตาปิตุอุปฎฺฐานการโก, กุเลเชฎฺฐาปจายิกกมฺมการโก, อิมํ สงฺคณฺหิตุํ วฎฺฎตี’’ติ อาหํสุฯ กุมาโร ตํ โอโลเกตฺวา ‘‘มกฺกฎา นาม จลจิตฺตา, เอวรูปํ กมฺมํ กาตุํ น สมตฺถา’’ติ จิเนฺตตฺวา ตติยํ คาถมาห –</p>


<ol>
<li>
‘‘น มาตรํ ปิตรํ วา, ภาตรํ ภคินิํ สกํ;  
  
ภเรยฺย ตาทิโส โปโส, สิฎฺฐํ ทสรเถน เม’’ติฯ  
</li>
  
<p>ตตฺถ นฺติ อตฺตโน ภาตรํ วา ภคินิํ วาฯ ปาฬิยํ ปน ‘‘สข’’นฺติ ลิขิตํ, ตํ ปน อฎฺฐกถายํ ‘‘สกนฺติ วุเตฺต สกภาติกภคินิโย ลพฺภนฺติ, สขนฺติ วุเตฺต สหายโก ลพฺภตี’’ติ วิจาริตเมวฯ ติ โปเสยฺยฯ ติ ยาทิโส เอส ทิสฺสติ, ตาทิโส มกฺกฎชาติโก สโตฺต น ภเรยฺยฯ ติ  เอวํ เม ปิตรา อนุสิฎฺฐํฯ ปิตา หิสฺส ชนํ จตูหิ สงฺคหวตฺถูหิ สนฺทหนโต ‘‘ชนสโนฺธ’’ติ วุจฺจติ, ทสหิ รเถหิ กตฺตพฺพากตฺตพฺพํ อตฺตโน เอเกเนว รเถน กรณโต ‘‘ทสรโถ’’ติฯ ตสฺส สนฺติกา เอวรูปสฺส โอวาทสฺส สุตตฺตา เอวมาหฯ
</ol></p>


<p>อมจฺจา ‘‘เอวํ ภวิสฺสติ, เทวา’’ติ มกฺกฎํ อปเนตฺวา ‘‘ปณฺฑิโต กุมาโร, สกฺขิสฺสติ รชฺชํ กาเรตุ’’นฺติ โพธิสตฺตํ รเชฺช  อภิสิญฺจิตฺวา ‘‘อาทาสมุขรโญฺญ อาณา’’ติ นคเร เภริํ จราเปสุํฯ ตโต ปฎฺฐาย โพธิสโตฺต ธเมฺมน รชฺชํ กาเรสิ, ปณฺฑิตภาโวปิสฺส สกลชมฺพุทีปํ ปตฺถริตฺวา คโตฯ</p>


<p>ปณฺฑิตภาวทีปนตฺถํ ปนสฺส อิมานิ จุทฺทส วตฺถูนิ อาภตานิ –</p>


<p>
‘‘โคโณ  
ปุโตฺต หโย เจว, นฬกาโร คามโภชโก;  
  
คณิกา ตรุณี สโปฺป, มิโค ติตฺติรเทวตา;  
  
นาโค ตปสฺสิโน เจว, อโถ พฺราหฺมณมาณโว’’ติฯ  
</p>
  
<p>ตตฺรายํ อนุปุพฺพีกถา – โพธิสตฺตสฺมิญฺหิ รเชฺช อภิสิญฺจิเต เอโก ชนสนฺธรโญฺญ ปาทมูลิโก นาเมน คามณิจโนฺท นาม เอวํ จิเนฺตสิ – ‘‘อิทํ รชฺชํ นาม สมานวเยหิ สทฺธิํ โสภติ, อหญฺจ มหลฺลโก, ทหรํ กุมารํ อุปฎฺฐาตุํ น สกฺขิสฺสามิ, ชนปเท กสิกมฺมํ กตฺวา ชีวิสฺสามี’’ติ, โส นครโต ติโยชนมตฺตํ คนฺตฺวา เอกสฺมิํ คามเก วาสํ กเปฺปสิฯ กสิกมฺมตฺถาย ปนสฺส โคณาปิ นตฺถิ, โส เทเว วุเฎฺฐ เอกํ สหายกํ เทฺว โคเณ ยาจิตฺวา สพฺพทิวสํ กสิตฺวา ติณํ ขาทาเปตฺวา โคเณ สามิกสฺส นิยฺยาเทตุํ เคหํ อคมาสิฯ โส ตสฺมิํ ขเณ ภริยาย สทฺธิํ เคหมเชฺฌ นิสีทิตฺวา ภตฺตํ ภุญฺชติฯ โคณาปิ ปริจเยน เคหํ ปวิสิํสุ, เตสุ ปวิสเนฺตสุ สามิโก ถาลกํ อุกฺขิปิ, ภริยา ถาลกํ อปเนสิฯ คามณิจโนฺท ‘‘ภเตฺตน มํ นิมเนฺตยฺยุ’’นฺติ โอโลเกโนฺต โคเณ อนิยฺยาเทตฺวาว คโตฯ โจรา รตฺติํ วชํ ภินฺทิตฺวา เตเยว โคเณ หริํสุฯ โคณสามิโก ปาโตว วชํ ปวิโฎฺฐ เต โคเณ อทิสฺวา โจเรหิ หฎภาวํ ชานโนฺตปิ ‘‘คามณิจนฺทสฺส คีวํ กริสฺสามี’’ติ ตํ อุปสงฺกมิตฺวา  ‘‘โภ โคเณ, เม เทหี’’ติ อาหฯ ‘‘นนุ โคณา เคหํ ปวิฎฺฐา’’ติฯ ‘‘กิํ ปน เต มยฺหํ นิยฺยาทิตา’’ติ? ‘‘น นิยฺยาทิตา’’ติฯ ‘‘เตน หิ อยํ เต ราชทูโต, เอหี’’ติ  อาหฯ เตสุ หิ ชนปเทสุ ยํกิญฺจิ สกฺขรํ วา กปาลขณฺฑํ วา อุกฺขิปิตฺวา ‘‘อยํ เต ราชทูโต, เอหี’’ติ วุเตฺต โย น คจฺฉติ, ตสฺส ราชาณํ กโรติ, ตสฺมา โส ‘‘ราชทูโต’’ติ สุตฺวาว นิกฺขมิฯ</p>


<p>โส เตน สทฺธิํ ราชกุลํ คจฺฉโนฺต เอกํ สหายกสฺส วสนคามํ ปตฺวา ‘‘โภ, อติฉาโตมฺหิ, ยาว คามํ ปวิสิตฺวา อาหารกิจฺจํ กตฺวา อาคจฺฉามิ, ตาว อิเธว โหหี’’ติ วตฺวา สหายเคหํ ปาวิสิฯ สหาโย ปนสฺส เคเห นตฺถิ, สหายิกา ทิสฺวา ‘‘สามิ, ปกฺกาหาโร นตฺถิ, มุหุตฺตํ อธิวาเสหิ, อิทาเนว ปจิตฺวา ทสฺสามี’’ติ นิเสฺสณิยา เวเคน ตณฺฑุลโกฎฺฐกํ อภิรุหนฺตี ภูมิยํ ปติ, ตงฺขณเญฺญว ตสฺสา สตฺตมาสิโก คโพฺภ ปติโตฯ ตสฺมิํ ขเณ ตสฺสา สามิโก อาคนฺตฺวา ตํ ทิสฺวา ‘‘ตฺวํ เม ภริยํ ปหริตฺวา คพฺภํ ปาเตสิ, อยํ เต ราชทูโต, เอหี’’ติ ตํ คเหตฺวา นิกฺขมิฯ ตโต ปฎฺฐาย เทฺว ชนา คามณิํ มเชฺฌ กตฺวา คจฺฉนฺติฯ</p>


<p>อเถกสฺมิํ คามทฺวาเร เอโก อสฺสโคปโก อสฺสํ นิวเตฺตตุํ น สโกฺกติ, อโสฺสปิ เตสํ สนฺติเกน  คจฺฉติฯ อสฺสโคปโก คามณิจนฺทํ ทิสฺวา ‘‘มาตุล คามณิจนฺท, เอตํ ตาว อสฺสํ เกนจิเทว ปหริตฺวา นิวเตฺตหี’’ติ อาหฯ โส เอกํ ปาสาณํ คเหตฺวา ขิปิ, ปาสาโณ อสฺสสฺส ปาเท ปหริตฺวา เอรณฺฑทณฺฑกํ วิย ภินฺทิฯ อถ นํ อสฺสโคปโก ‘‘ตยา เม อสฺสสฺส ปาโท ภิโนฺน, อยํ เต ราชทูโต’’ติ วตฺวา คณฺหิฯ</p>


<p>โส ตีหิ ชเนหิ นียมาโน จิเนฺตสิ – ‘‘อิเม มํ รโญฺญ ทเสฺสสฺสนฺติ, อหํ โคณมูลมฺปิ  ทาตุํ น สโกฺกมิ, ปเคว คพฺภปาตนทณฺฑํ, อสฺสมูลํ ปน กุโต ลภิสฺสามิ, มตํ เม เสโยฺย’’ติฯ โส คจฺฉโนฺต อนฺตรามเคฺค อฎวิยํ มคฺคสมีเปเยว เอกํ เอกโต ปปาตํ ปพฺพตํ อทฺทส, ตสฺส ฉายาย เทฺว ปิตาปุตฺตา นฬการา เอกโต กิลญฺชํ จินนฺติฯ คามณิจโนฺท ‘‘โภ, สรีรกิจฺจํ กาตุกาโมมฺหิ, โถกํ อิเธว โหถ, ยาว อาคจฺฉามี’’ติ วตฺวา ปพฺพตํ อภิรุหิตฺวา ปปาตปเสฺส ปตมาโน ปิตุนฬการสฺส ปิฎฺฐิยํ ปติ, นฬกาโร เอกปฺปหาเรเนว ชีวิตกฺขยํ ปาปุณิฯ คามณิ อุฎฺฐาย อฎฺฐาสิฯ นฬการปุโตฺต ‘‘ตฺวํ เม ปิตุฆาตกโจโร, อยํ เต ราชทูโต’’ติ วตฺวา ตํ หเตฺถ คเหตฺวา คุมฺพโต นิกฺขมิ , ‘‘กิํ เอต’’นฺติ จ วุเตฺต ‘‘ปิตุฆาตกโจโร เม’’ติ อาหฯ ตโต ปฎฺฐาย คามณิํ มเชฺฌ กตฺวา จตฺตาโร ชนา ปริวาเรตฺวา นยิํสุฯ</p>


<p>อถาปรสฺมิํ คามทฺวาเร เอโก คามโภชโก คามณิจนฺทํ ทิสฺวา ‘‘มาตุล คามณิจนฺท, กหํ คจฺฉสี’’ติ วตฺวา ‘‘ราชานํ ปสฺสิตุ’’นฺติ วุเตฺต ‘‘อทฺธา ตฺวํ ราชานํ ปสฺสิสฺสสิ, อหํ รโญฺญ สาสนํ ทาตุกาโม, หริสฺสสี’’ติ อาหฯ ‘‘อาม, หริสฺสามี’’ติฯ ‘‘อหํ ปกติยา อภิรูโป ธนวา ยสสมฺปโนฺน อโรโค, อิทานิ ปนมฺหิ ทุคฺคโต เจว ปณฺฑุโรคี จ, ตตฺถ กิํ การณนฺติ ราชานํ ปุจฺฉ, ราชา กิร ปณฺฑิโต, โส เต กเถสฺสติ, ตสฺส สาสนํ ปุน มยฺหํ กเถยฺยาสี’’ติฯ โส ‘‘สาธู’’ติ สมฺปฎิจฺฉิฯ</p>


<p>อถ นํ ปุรโต อญฺญตรสฺมิํ คามทฺวาเร เอกา คณิกา ทิสฺวา ‘‘มาตุล คามณิจนฺท, กหํ คจฺฉสี’’ติ วตฺวา ‘‘ราชานํ ปสฺสิตุ’’นฺติ วุเตฺต ‘‘ราชา กิร ปณฺฑิโต, มม สาสนํ หรา’’ติ  วตฺวา เอวมาห – ‘‘ปุเพฺพ อหํ พหุํ ภติํ ลภามิ, อิทานิ ปน ตมฺพุลมตฺตมฺปิ น ลภามิ, โกจิ เม สนฺติกํ อาคโต นาม นตฺถิ, ตตฺถ กิํ การณนฺติ ราชานํ ปุจฺฉิตฺวา ปจฺจาคนฺตฺวา มยฺหํ กเถยฺยาสี’’ติฯ</p>


<p>อถ นํ ปุรโต อญฺญตรสฺมิํ คามทฺวาเร เอกา ตรุณิตฺถี ทิสฺวา ตเถว ปุจฺฉิตฺวา ‘‘อหํ เนว  สามิกสฺส เคเห วสิตุํ สโกฺกมิ, น กุลเคเห, ตตฺถ กิํ การณนฺติ ราชานํ ปุจฺฉิตฺวา ปจฺจาคนฺตฺวา มยฺหํ กเถยฺยาสี’’ติ อาหฯ</p>


<p>อถ นํ ตโต ปรภาเค มหามคฺคสมีเป เอกสฺมิํ วมฺมิเก วสโนฺต สโปฺป ทิสฺวา ‘‘คามณิจนฺท, กหํ ยาสี’’ติ ปุจฺฉิตฺวา ‘‘ราชานํ ปสฺสิตุ’’นฺติ วุเตฺต ‘‘ราชา กิร ปณฺฑิโต, สาสนํ เม หรา’’ติ วตฺวา ‘‘อหํ โคจรตฺถาย คมนกาเล ฉาตชฺฌโตฺต มิลาตสรีโร วมฺมิกโต นิกฺขมโนฺต สรีเรน พิลํ ปูเรตฺวา สรีรํ กเฑฺฒโนฺต กิเจฺฉน นิกฺขมามิ, โคจรํ จริตฺวา อาคโต ปน สุหิโต ถูลสรีโร หุตฺวา ปวิสโนฺต พิลปสฺสานิ อผุสโนฺต สหสาว ปวิสามิ, ตตฺถ กิํ การณนฺติ ราชานํ ปุจฺฉิตฺวา มยฺหํ กเถยฺยาสี’’ติ อาหฯ</p>


<p>อถ  นํ ปุรโต เอโก มิโค ทิสฺวา ตเถว ปุจฺฉิตฺวา ‘‘อหํ อญฺญตฺถ ติณํ ขาทิตุํ น สโกฺกมิ, เอกสฺมิํเยว รุกฺขมูเล สโกฺกมิ, ตตฺถ กิํ การณนฺติ ราชานํ ปุเจฺฉยฺยาสี’’ติ อาหฯ</p>


<p>อถ นํ ตโต ปรภาเค เอโก ติตฺติโร ทิสฺวา ตเถว ปุจฺฉิตฺวา ‘‘อหํ เอกสฺมิํเยว วมฺมิกปาเท นิสีทิตฺวา วสฺสโนฺต มนาปํ กริตฺวา วสฺสิตุํ สโกฺกมิ, เสสฎฺฐาเนสุ นิสิโนฺน น สโกฺกมิ, ตตฺถ กิํ การณนฺติ ราชานํ ปุเจฺฉยฺยาสี’’ติ อาหฯ</p>


<p>อถ นํ ปุรโต เอกา  รุกฺขเทวตา ทิสฺวา ‘‘จนฺท, กหํ ยาสี’’ติ ปุจฺฉิตฺวา ‘‘รโญฺญ สนฺติก’’นฺติ วุเตฺต ‘‘ราชา กิร ปณฺฑิโต, อหํ ปุเพฺพ สกฺการปฺปโตฺต อโหสิํ, อิทานิ ปน ปลฺลวมุฎฺฐิมตฺตมฺปิ น ลภามิ, ตตฺถ กิํ การณนฺติ ราชานํ ปุเจฺฉยฺยาสี’’ติ อาหฯ</p>


<p>ตโต อปรภาเค เอโก นาคราชา ตํ ทิสฺวา ตเถว ปุจฺฉิตฺวา ‘‘ราชา กิร ปณฺฑิโต, ปุเพฺพ อิมสฺมิํ สเร อุทกํ ปสนฺนํ มณิวณฺณํ, อิทานิ อาวิลํ ปณฺณกเสวาลปริโยนทฺธํ, ตตฺถ กิํ การณนฺติ ราชานํ ปุเจฺฉยฺยาสี’’ติ อาหฯ</p>


<p>อถ นํ ปุรโต นครสฺส อาสนฺนฎฺฐาเน เอกสฺมิํ อาราเม วสนฺตา ตาปสา ทิสฺวา ตเถว ปุจฺฉิตฺวา ‘‘ราชา กิร ปณฺฑิโต, ปุเพฺพ อิมสฺมิํ อาราเม ผลาผลานิ มธุรานิ อเหสุํ, อิทานิ นิโรชานิ กสฎานิ ชาตานิ, ตตฺถ กิํ การณนฺติ ราชานํ ปุเจฺฉยฺยาสี’’ติ อาหํสุฯ</p>


<p>ตโต  นํ ปุรโต คนฺตฺวา นครทฺวารสมีเป เอกิสฺสํ สาลายํ พฺราหฺมณมาณวกา ทิสฺวา ‘‘กหํ, โภ จนฺท, คจฺฉสี’’ติ วตฺวา ‘‘รโญฺญ สนฺติก’’นฺติ วุเตฺต ‘‘เตน หิ โน สาสนํ คเหตฺวา คจฺฉ, อมฺหากญฺหิ ปุเพฺพ คหิตคหิตฎฺฐานํ ปากฎํ อโหสิ, อิทานิ ปน ฉิทฺทฆเฎ อุทกํ วิย น สณฺฐาติ น ปญฺญายติ, อนฺธกาโร วิย โหติ, ตตฺถ กิํ การณนฺติ ราชานํ ปุเจฺฉยฺยาสี’’ติ อาหํสุฯ</p>


<p>คามณิจโนฺท อิมานิ ทส สาสนานิ คเหตฺวา รโญฺญ สนฺติกํ อคมาสิฯ ราชา วินิจฺฉยฎฺฐาเน นิสิโนฺน อโหสิฯ โคณสามิโก คามณิจนฺทํ คเหตฺวา ราชานํ อุปสงฺกมิฯ ราชา คามณิจนฺทํ ทิสฺวา สญฺชานิตฺวา  ‘‘อยํ อมฺหากํ ปิตุ อุปฎฺฐาโก, อเมฺห อุกฺขิปิตฺวา ปริหริ, กหํ นุ โข เอตฺตกํ กาลํ วสี’’ติ  จิเนฺตตฺวา ‘‘อโมฺภ คามณิจนฺท, กหํ เอตฺตกํ กาลํ วสสิ, จิรกาลโต ปฎฺฐาย น ปญฺญายสิ, เกนเตฺถน อาคโตสี’’ติ อาหฯ ‘‘อาม, เทว, อมฺหากํ เทวสฺส สคฺคคตกาลโต ปฎฺฐาย ชนปทํ คนฺตฺวา กสิกมฺมํ กตฺวา ชีวามิ, ตโต มํ อยํ ปุริโส โคณอฑฺฑการณา ราชทูตํ ทเสฺสตฺวา ตุมฺหากํ สนฺติกํ อากฑฺฒี’’ติฯ ‘‘อนากฑฺฒิยมาโน นาคเจฺฉยฺยาสิ’’, ‘‘อากฑฺฒิตภาโวเยว โสภโน, อิทานิ ตํ ทฎฺฐุํ ลภามิ, กหํ โส ปุริโส’’ติ? ‘‘อยํ, เทวา’’ติฯ ‘‘สจฺจํ กิร, โภ, อมฺหากํ จนฺทสฺส ทูตํ ทเสฺสสี’’ติ? ‘‘สจฺจํ, เทวา’’ติฯ ‘‘กิํ การณา’’ติ? ‘‘อยํ เม เทว เทฺว โคเณ น เทตี’’ติฯ ‘‘สจฺจํ กิร, จนฺทา’’ติฯ ‘‘เตน หิ, เทว, มยฺหมฺปิ วจนํ สุณาถา’’ติ สพฺพํ ปวตฺติํ กเถสิฯ ตํ สุตฺวา ราชา โคณสามิกํ ปุจฺฉิ – ‘‘กิํ, โภ, ตว เคหํ ปวิสเนฺต โคเณ อทฺทสา’’ติฯ ‘‘นาทฺทสํ, เทวา’’ติฯ ‘‘กิํ, โภ, มํ ‘อาทาสมุขราชา นามา’ติ กเถนฺตานํ น สุตปุพฺพํ ตยา, วิสฺสโตฺถ กเถหี’’ติ? ‘‘อทฺทสํ, เทวา’’ติฯ ‘‘โภ จนฺท, โคณานํ อนิยฺยาทิตตฺตา โคณา ตว คีวา, อยํ ปน ปุริโส ทิสฺวาว ‘น ปสฺสามี’ติ สมฺปชานมุสาวาทํ ภณิ, ตสฺมา ตฺวเญฺญว กมฺมิโก หุตฺวา อิมสฺส จ ปุริสสฺส ปชาปติยาย จสฺส อกฺขีนิ อุปฺปาเฎตฺวา สยํ โคณมูลํ จตุวีสติ กหาปเณ เทหี’’ติฯ เอวํ วุเตฺต โคณสามิกํ พหิ กริํสุฯ โส ‘‘อกฺขีสุ อุปฺปาฎิเตสุ จตุวีสติกหาปเณหิ กิํ กริสฺสามี’’ติ คามณิจนฺทสฺส ปาเทสุ ปติตฺวา ‘‘สามิ จนฺท, โคณมูลกหาปณา ตุเยฺหว โหนฺตุ, อิเม จ คณฺหาหี’’ติ อเญฺญปิ กหาปเณ ทตฺวา ปลายิฯ</p>


<p>ตโต ทุติโย อาห – ‘‘อยํ, เทว, มม ปชาปติํ ปหริตฺวา  คพฺภํ ปาเตสี’’ติฯ ‘‘สจฺจํ จนฺทา’’ติ? ‘‘สุโณหิ มหาราชา’’ติ จโนฺท สพฺพํ วิตฺถาเรตฺวา กเถสิฯ อถ นํ ราชา ‘‘กิํ ปน ตฺวํ เอตสฺส ปชาปติํ ปหริตฺวา คพฺภํ ปาเตสี’’ติ ปุจฺฉิฯ ‘‘น ปาเตมิ, เทวา’’ติ ฯ ‘‘อโมฺภ สกฺขิสฺสสิ ตฺวํ อิมินา คพฺภสฺส ปาติตภาวํ สาเธตุ’’นฺติ? ‘‘น สโกฺกมิ, เทวา’’ติฯ ‘‘อิทานิ กิํ กโรสี’’ติ? ‘‘เทว, ปุตฺตํ เม ลทฺธุํ วฎฺฎตี’’ติฯ ‘‘เตน หิ, อโมฺภ จนฺท, ตฺวํ เอตสฺส ปชาปติํ ตว เคเห กริตฺวา ยทา ปุตฺตวิชาตา  โหติ, ตทา นํ เนตฺวา เอตเสฺสว เทหี’’ติฯ โสปิ คามณิจนฺทสฺส ปาเทสุ ปติตฺวา ‘‘มา เม, สามิ, เคหํ, ภินฺที’’ติ กหาปเณ ทตฺวา ปลายิฯ</p>


<p>อถ ตติโย อาคนฺตฺวา ‘‘อิมินา เม, เทว, ปหริตฺวา อสฺสสฺส ปาโท ภิโนฺน’’ติ อาหฯ ‘‘สจฺจํ จนฺทา’’ติฯ ‘‘สุโณหิ, มหาราชา’’ติ จโนฺท ตํ ปวตฺติํ วิตฺถาเรน กเถสิฯ ตํ สุตฺวา ราชา อสฺสโคปกํ อาห – ‘‘สจฺจํ กิร ตฺวํ ‘อสฺสํ ปหริตฺวา นิวเตฺตหี’ติ กเถสี’’ติฯ ‘‘น กเถมิ, เทวา’’ติฯ โส ปุนวาเร ปุจฺฉิโต ‘‘อาม, กเถมี’’ติ อาหฯ ราชา จนฺทํ อามเนฺตตฺวา ‘‘อโมฺภ จนฺท, อยํ กเถตฺวาว ‘น กเถมี’ติ มุสาวาทํ วทติ, ตฺวํ เอตสฺส ชิวฺหํ ฉินฺทิตฺวา อสฺสมูลํ อมฺหากํ สนฺติกา คเหตฺวา สหสฺสํ เทหี’’ติ อาหฯ อสฺสโคปโก อปเรปิ กหาปเณ ทตฺวา ปลายิฯ</p>


<p>ตโต นฬการปุโตฺต ‘‘อยํ เม, เทว, ปิตุฆาตกโจโร’’ติ อาหฯ ‘‘สจฺจํ กิร, จนฺทา’’ติฯ ‘‘สุโณหิ, เทวา’’ติ จโนฺท ตมฺปิ การณํ วิตฺถาเรตฺวา กเถสิฯ อถ ราชา นฬการํ อามเนฺตตฺวา ‘‘อิทานิ กิํ กโรสี’’ติ ปุจฺฉิฯ ‘‘เทว  เม ปิตรํ ลทฺธุํ วฎฺฎตี’’ติฯ ‘‘อโมฺภ จนฺท, อิมสฺส กิร ปิตรํ ลทฺธุํ วฎฺฎติ, มตกํ ปน น สกฺกา ปุน อาเนตุํ, ตฺวํ อิมสฺส มาตรํ อาเนตฺวา ตว เคเห กตฺวา เอตสฺส ปิตา โหหี’’ติฯ นฬการปุโตฺต ‘‘มา เม, สามิ, มตสฺส ปิตุ เคหํ ภินฺที’’ติ คามณิจนฺทสฺส กหาปเณ ทตฺวา ปลายิฯ</p>


<p>คามณิจโนฺท อเฑฺฑ ชยํ ปตฺวา ตุฎฺฐจิโตฺต ราชานํ อาห – ‘‘อตฺถิ, เทว, ตุมฺหากํ เกหิจิ สาสนํ ปหิตํ, ตํ โว กเถมี’’ติฯ ‘‘กเถหิ, จนฺทา’’ติฯ จโนฺท พฺราหฺมณมาณวกานํ สาสนํ อาทิํ กตฺวา ปฎิโลมกฺกเมน เอเกกํ กถํ กเถสิฯ ราชา ปฎิปาฎิยา วิสฺสเชฺชสิฯ</p>


<p>กถํ? ปฐมํ ตาว สาสนํ สุตฺวา ‘‘ปุเพฺพ เตสํ วสนฎฺฐาเน เวลํ ชานิตฺวา วสฺสนกุกฺกุโฎ อโหสิ, เตสํ เตน สเทฺทน อุฎฺฐาย มเนฺต คเหตฺวา สชฺฌายํ กโรนฺตานเญฺญว อรุโณ อุคฺคจฺฉติ, เตน เตสํ คหิตคหิตํ น นสฺสติฯ อิทานิ ปน เนสํ วสนฎฺฐาเน อเวลาย วสฺสนกกุกฺกุโฎ อตฺถิ, โส อติรตฺติํ วา วสฺสติ อติปภาเต วา, อติรตฺติํ วสฺสนฺตสฺส ตสฺส สเทฺทน อุฎฺฐาย มเนฺต คเหตฺวา นิทฺทาภิภูตา  สชฺฌายํ อกตฺวาว ปุน สยนฺติ , อติปภาเต วสฺสนฺตสฺส สเทฺทน อุฎฺฐาย สชฺฌายิตุํ น ลภนฺติ, เตน เตสํ คหิตคหิตํ น ปญฺญายตี’’ติ อาหฯ</p>


<p>ทุติยํ สุตฺวา ‘‘เต ปุเพฺพ สมณธมฺมํ กโรนฺตา กสิณปริกเมฺม ยุตฺตปยุตฺตา อเหสุํฯ อิทานิ ปน สมณธมฺมํ วิสฺสเชฺชตฺวา อกตฺตเพฺพสุ ยุตฺตปยุตฺตา อาราเม อุปฺปนฺนานิ ผลาผลานิ อุปฎฺฐากานํ ทตฺวา ปิณฺฑปฎิปิณฺฑเกน มิจฺฉาชีเวน ชีวิกํ กเปฺปนฺติ, เตน เนสํ ผลาผลานิ น มธุรานิ  ชาตานิฯ สเจ ปน เต ปุเพฺพ วิย ปุน สมณธเมฺม ยุตฺตปยุตฺตา ภวิสฺสนฺติ, ปุน เตสํ ผลาผลานิ มธุรานิ ภวิสฺสนฺติฯ เต ตาปสา ราชกุลานํ ปณฺฑิตภาวํ น ชานนฺติ, สมณธมฺมํ เตสํ กาตุํ วเทหี’’ติ อาหฯ</p>


<p>ตติยํ สุตฺวา ‘‘เต นาคราชาโน อญฺญมญฺญํ กลหํ กโรนฺติ, เตน ตํ อุทกํ อาวิลํ ชาตํฯ สเจ เต ปุเพฺพ วิย สมคฺคา ภวิสฺสนฺติ, ปุน ปสนฺนํ ภวิสฺสตี’’ติ อาหฯ</p>


<p>จตุตฺถํ สุตฺวา ‘‘สา รุกฺขเทวตา ปุเพฺพ อฎวิยํ ปฎิปเนฺน มนุเสฺส รกฺขติ, ตสฺมา นานปฺปการํ พลิกมฺมํ ลภติฯ อิทานิ ปน อารกฺขํ น กโรติ, ตสฺมา พลิกมฺมํ น ลภติฯ สเจ ปุเพฺพ วิย อารกฺขํ กริสฺสติ, ปุน ลาภคฺคปฺปตฺตา ภวิสฺสติฯ สา ราชูนํ อตฺถิภาวํ น ชานาติ, ตสฺมา อฎวิอารุฬฺหมนุสฺสานํ อารกฺขํ กาตุํ วเทหี’’ติ อาหฯ</p>


<p>ปญฺจมํ สุตฺวา ‘‘ยสฺมิํ วมฺมิกปาเท นิสีทิตฺวา โส ติตฺติโร มนาปํ วสฺสติ, ตสฺส เหฎฺฐา มหนฺตี นิธิกุมฺภิ อตฺถิ, ตํ อุทฺธริตฺวา ตฺวํ คณฺหาหี’’ติ อาหฯ</p>


<p>ฉฎฺฐํ สุตฺวา ‘‘ยสฺส รุกฺขสฺส มูเล โส มิโค ติณานิ ขาทิตุํ สโกฺกติ, ตสฺส รุกฺขสฺส อุปริ มหนฺตํ ภมรมธุ อตฺถิ, โส มธุมกฺขิเตสุ ติเณสุ ปลุโทฺธ อญฺญานิ ขาทิตุํ น สโกฺกติ, ตฺวํ ตํ มธุปฎลํ หริตฺวา อคฺคมธุํ อมฺหากํ ปหิณ, เสสํ อตฺตนา ปริภุญฺชา’’ติ อาหฯ</p>


<p>สตฺตมํ สุตฺวา ‘‘ยสฺมิํ วมฺมิเก โส สโปฺป วสติ, ตสฺส เหฎฺฐา มหนฺตี นิธิกุมฺภิ อตฺถิ, โส ตํ รกฺขมาโน วสโนฺต นิกฺขมนกาเล ธนโลเภน สรีรํ สิถิลํ กตฺวา ลคฺคโนฺต นิกฺขมติ, โคจรํ คเหตฺวา  ธนสิเนเหน อลคฺคโนฺต เวเคน สหสา ปวิสติฯ ตํ นิธิกุมฺภิํ อุทฺธริตฺวา ตฺวํ คณฺหาหี’’ติ อาหฯ</p>


<p>อฎฺฐมํ  สุตฺวา ‘‘ตสฺสา ตรุณิตฺถิยา สามิกสฺส จ มาตาปิตูนญฺจ วสนคามานํ  อนฺตเร เอกสฺมิํ คามเก ชาโร อตฺถิฯ สา ตํ สริตฺวา ตสฺมิํ สิเนเหน สามิกสฺส เคเห วสิตุํ อสโกฺกนฺตี ‘มาตาปิตโร ปสฺสิสฺสามี’ติ ชารสฺส เคเห กติปาหํ วสิตฺวา มาตาปิตูนํ เคหํ คจฺฉติ, ตตฺถ กติปาหํ วสิตฺวา ปุน ชารํ สริตฺวา ‘สามิกสฺส เคหํ คมิสฺสามี’ติ ปุน ชารเสฺสว เคหํ คจฺฉติฯ ตสฺสา อิตฺถิยา ราชูนํ อตฺถิภาวํ อาจิกฺขิตฺวา ‘สามิกเสฺสว กิร เคเห วสตุฯ สเจ ตํ ราชา คณฺหาเปติ, ชีวิตํ เต นตฺถิ, อปฺปมาทํ กาตุํ วฎฺฎตี’ติ ตสฺสา กเถหี’’ติ อาหฯ</p>


<p>นวมํ สุตฺวา ‘‘สา คณิกา ปุเพฺพ เอกสฺส หตฺถโต ภติํ คเหตฺวา ตํ อชีราเปตฺวา อญฺญสฺส หตฺถโต น คณฺหาติ, เตนสฺสา ปุเพฺพ พหุํ อุปฺปชฺชิฯ อิทานิ ปน อตฺตโน ธมฺมตํ วิสฺสเชฺชตฺวา เอกสฺส หตฺถโต คหิตํ อชีราเปตฺวาว อญฺญสฺส หตฺถโต คณฺหาติ, ปุริมสฺส โอกาสํ อกตฺวา ปจฺฉิมสฺส กโรติ, เตนสฺสา ภติ น อุปฺปชฺชติ, น เกจิ นํ อุปสงฺกมนฺติฯ สเจ อตฺตโน ธเมฺม ฐสฺสติ, ปุพฺพสทิสาว ภวิสฺสติฯ อตฺตโน ธเมฺม ฐาตุมสฺสา กเถหี’’ติ อาหฯ</p>


<p>ทสมํ สุตฺวา ‘‘โส คามโภชโก ปุเพฺพ ธเมฺมน สเมน อฑฺฑํ วินิจฺฉินิ, เตน มนุสฺสานํ ปิโย อโหสิ มนาโป, สมฺปิยายมานา จสฺส มนุสฺสา พหุปณฺณาการํ อาหริํสุ, เตน อภิรูโป ธนวา ยสสมฺปโนฺน อโหสิฯ อิทานิ ปน ลญฺชวิตฺตโก หุตฺวา อธเมฺมน อฑฺฑํ วินิจฺฉินติ, เตน ทุคฺคโต กปโณ หุตฺวา ปณฺฑุโรเคน อภิภูโตฯ สเจ ปุเพฺพ วิย ธเมฺมน อฑฺฑํ วินิจฺฉินิสฺสติ, ปุน ปุพฺพสทิโส ภวิสฺสติฯ โส รโญฺญ อตฺถิภาวํ น ชานาติ, ธเมฺมน อฑฺฑํ วินิจฺฉินิตุมสฺส กเถหี’’ติ อาหฯ</p>


<p>อิติ โส คามณิจโนฺท อิมานิ เอตฺตกานิ สาสนานิ รโญฺญ อาโรเจสิ, ราชา อตฺตโน ปญฺญาย สพฺพานิปิ ตานิ สพฺพญฺญุพุโทฺธ  วิย พฺยากริตฺวา คามณิจนฺทสฺส พหุํ ธนํ ทตฺวา ตสฺส วสนคามํ พฺรหฺมเทยฺยํ กตฺวา ตเสฺสว ทตฺวา อุโยฺยเชสิฯ โส นครา นิกฺขมิตฺวา โพธิสเตฺตน ทินฺนสาสนํ  พฺราหฺมณมาณวกานญฺจ ตาปสานญฺจ นาคราชสฺส จ รุกฺขเทวตาย จ อาโรเจตฺวา ติตฺติรสฺส วสนฎฺฐานโต นิธิํ คเหตฺวา มิคสฺส ติณขาทนฎฺฐาเน รุกฺขโต ภมรมธุํ คเหตฺวา รโญฺญ มธุํ เปเสตฺวา สปฺปสฺส วสนฎฺฐาเน วมฺมิกํ ขณิตฺวา นิธิํ คเหตฺวา ตรุณิตฺถิยา จ คณิกาย จ คามโภชกสฺส จ รโญฺญ กถิตนิยาเมเนว สาสนํ อาโรเจตฺวา มหเนฺตน ยเสน  อตฺตโน คามกํ คนฺตฺวา ยาวตายุกํ ฐตฺวา ยถากมฺมํ คโตฯ อาทาสมุขราชาปิ ทานาทีนิ ปุญฺญานิ กตฺวา ชีวิตปริโยสาเน สคฺคปุรํ ปูเรโนฺต คโตฯ</p>


<p>สตฺถา ‘‘น, ภิกฺขเว, ตถาคโต อิทาเนว มหาปโญฺญ, ปุเพฺพปิ มหาปโญฺญเยวา’’ติ วตฺวา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู โสตาปนฺนสกทาคามิอนาคามิอรหโนฺต อเหสุํฯ ‘‘ตทา คามณิจโนฺท อานโนฺท อโหสิ, อาทาสมุขราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๕๘] ๘. มนฺธาตุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ โส กิร สาวตฺถิํ ปิณฺฑาย จรมาโน เอกํ อลงฺกตปฎิยตฺตํ อิตฺถิํ ทิสฺวา อุกฺกณฺฐิฯ อถ นํ ภิกฺขู ธมฺมสภํ อาเนตฺวา ‘‘อยํ, ภเนฺต, ภิกฺขุ อุกฺกณฺฐิโต’’ติ สตฺถุ ทเสฺสสุํฯ สตฺถา ‘‘สจฺจํ กิร ตฺวํ, ภิกฺขุ, อุกฺกณฺฐิโต’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กทา ตฺวํ , ภิกฺขุ, อคารํ อชฺฌาวสมาโน ตณฺหํ ปูเรตุํ สกฺขิสฺสสิ, กามตณฺหา หิ นาเมสา สมุโทฺท วิย ทุปฺปูรา, โปราณกราชาโน ทฺวิสหสฺสปริตฺตทีปปริวาเรสุ จตูสุ มหาทีเปสุ จกฺกวตฺติรชฺชํ กาเรตฺวา มนุสฺสปริหาเรเนว จาตุมหาราชิกเทวโลเก รชฺชํ กาเรตฺวา ตาวติํสเทวโลเก ฉตฺติํสาย สกฺกานญฺจ วสนฎฺฐาเน เทวรชฺชํ กาเรตฺวาปิ อตฺตโน กามตณฺหํ ปูเรตุํ อสโกฺกนฺตาว กาลมกํสุ, ตฺวํ ปเนตํ ตณฺหํ กทา ปูเรตุํ สกฺขิสฺสสี’’ติ วตฺวา อตีตํ อาหริฯ</p>


<p>อตีเต ปฐมกปฺปิเกสุ มหาสมฺมโต นาม ราชา อโหสิฯ ตสฺส ปุโตฺต โรโช นาม, ตสฺส ปุโตฺต วรโรโช นาม, ตสฺส ปุโตฺต กลฺยาโณ นาม, ตสฺส ปุโตฺต  วรกลฺยาโณ นาม, ตสฺส ปุโตฺต อุโปสโถ นาม, ตสฺส ปุโตฺต มนฺธาตุ นาม อโหสิฯ โส สตฺตหิ รตเนหิ จตูหิ จ อิทฺธีหิ สมนฺนาคโต จกฺกวตฺติรชฺชํ กาเรสิฯ ตสฺส วามหตฺถํ สมญฺชิตฺวา ทกฺขิณหเตฺถน อโปฺผฎิตกาเล อากาสา ทิพฺพเมโฆ วิย ชาณุปฺปมาณํ สตฺตรตนวสฺสํ วสฺสติ, เอวรูโป อจฺฉริยมนุโสฺส อโหสิฯ โส จตุราสีติ วสฺสสหสฺสานิ กุมารกีฬํ กีฬิฯ จตุราสีติ วสฺสสหสฺสานิ  โอปรชฺชํ กาเรสิ, จตุราสีติ วสฺสสหสฺสานิ จกฺกวตฺติรชฺชํ กาเรสิ, อายุปฺปมาณํ อสเงฺขฺยยฺยํ อโหสิฯ</p>


<p>โส เอกทิวสํ กามตณฺหํ ปูเรตุํ อสโกฺกโนฺต อุกฺกณฺฐิตาการํ ทเสฺสสิฯ อถามจฺจา ‘‘กิํ นุ โข, เทว, อุกฺกณฺฐิโตสี’’ติ ปุจฺฉิํสุฯ ‘‘มยฺหํ ปุญฺญพเล โอโลกิยมาเน อิทํ รชฺชํ กิํ กริสฺสติ, กตรํ นุ โข ฐานํ รมณีย’’นฺติ? ‘‘เทวโลโก, มหาราชา’’ติฯ โส จกฺกรตนํ อพฺภุกฺกิริตฺวา สทฺธิํ ปริสาย จาตุมหาราชิกเทวโลกํ  อคมาสิฯ อถสฺส จตฺตาโร มหาราชาโน ทิพฺพมาลาคนฺธหตฺถา เทวคณปริวุตา ปจฺจุคฺคมนํ กตฺวา ตํ อาทาย จาตุมหาราชิกเทวโลกํ คนฺตฺวา เทวรชฺชํ อทํสุฯ ตสฺส สกปริสาย ปริวาริตเสฺสว ตสฺมิํ รชฺชํ กาเรนฺตสฺส ทีโฆ อทฺธา วีติวโตฺตฯ</p>


<p>โส ตตฺถาปิ ตณฺหํ ปูเรตุํ อสโกฺกโนฺต อุกฺกณฺฐิตาการํ ทเสฺสสิ, จตฺตาโร มหาราชาโน ‘‘กิํ นุ โข, เทว, อุกฺกณฺฐิโตสี’’ติ ปุจฺฉิํสุฯ ‘‘อิมมฺหา เทวโลกา กตรํ ฐานํ รมณีย’’นฺติฯ ‘‘มยํ, เทว, ปเรสํ อุปฎฺฐากปริสา, ตาวติํสเทวโลโก รมณีโย’’ติฯ มนฺธาตา จกฺกรตนํ อพฺภุกฺกิริตฺวา อตฺตโน ปริสาย ปริวุโต ตาวติํสาภิมุโข ปายาสิฯ อถสฺส สโกฺก เทวราชา ทิพฺพมาลาคนฺธหโตฺถ เทวคณปริวุโต ปจฺจุคฺคมนํ กตฺวา ตํ หเตฺถ คเหตฺวา ‘‘อิโต เอหิ, มหาราชา’’ติ อาหฯ รโญฺญ เทวคณปริวุตสฺส คมนกาเล ปริณายกรตนํ จกฺกรตนํ อาทาย สทฺธิํ ปริสาย มนุสฺสปถํ โอตริตฺวา อตฺตโน นครเมว ปาวิสิฯ สโกฺก มนฺธาตุํ ตาวติํสภวนํ เนตฺวา เทวตา เทฺว โกฎฺฐาเส กตฺวา อตฺตโน เทวรชฺชํ มเชฺฌ ภินฺทิตฺวา อทาสิฯ ตโต ปฎฺฐาย เทฺว ราชาโน รชฺชํ กาเรสุํฯ เอวํ กาเล คจฺฉเนฺต สโกฺก สฎฺฐิ จ วสฺสสตสหสฺสานิ ติโสฺส จ วสฺสโกฎิโย อายุํ เขเปตฺวา จวิ, อโญฺญ สโกฺก นิพฺพตฺติฯ โสปิ เทวรชฺชํ  กาเรตฺวา อายุกฺขเยน จวิฯ เอเตนูปาเยน ฉตฺติํส สกฺกา จวิํสุ, มนฺธาตา ปน มนุสฺสปริหาเรน เทวรชฺชํ กาเรสิเยวฯ</p>


<p>ตสฺส เอวํ กาเล คจฺฉเนฺต ภิโยฺยโสมตฺตาย กามตณฺหา อุปฺปชฺชิ, โส ‘‘กิํ เม อุปฑฺฒรเชฺชน, สกฺกํ มาเรตฺวา เอกรชฺชเมว กริสฺสามี’’ติ จิเนฺตสิฯ สกฺกํ มาเรตุํ นาม น สกฺกา, ตณฺหา นาเมสา วิปตฺติมูลา, เตนสฺส อายุสงฺขาโร ปริหายิ, ชรา สรีรํ ปหริฯ มนุสฺสสรีรญฺจ  นาม เทวโลเก น ภิชฺชติ, อถ โส เทวโลกา ภสฺสิตฺวา อุยฺยาเน โอตริฯ อุยฺยานปาโล ตสฺส อาคตภาวํ ราชกุเล นิเวเทสิฯ ราชกุลํ อาคนฺตฺวา อุยฺยาเนเยว สยนํ ปญฺญเปสิฯ ราชา อนุฎฺฐานเสยฺยาย นิปชฺชิฯ อมจฺจา ‘‘เทว, ตุมฺหากํ ปรโต  กินฺติ กเถมา’’ติ ปุจฺฉิํสุฯ ‘‘มม ปรโต ตุเมฺห อิมํ สาสนํ มหาชนสฺส กเถยฺยาถ – ‘มนฺธาตุมหาราชา ทฺวิสหสฺสปริตฺตทีปปริวาเรสุ จตูสุ มหาทีเปสุ จกฺกวตฺติรชฺชํ กาเรตฺวา ทีฆรตฺตํ จาตุมหาราชิเกสุ รชฺชํ กาเรตฺวา ฉตฺติํสาย สกฺกานํ อายุปฺปมาเณน เทวโลเก รชฺชํ กาเรตฺวา ตณฺหํ อปูเรตฺวา กาลมกาสี’’’ติฯ โส เอวํ วตฺวา กาลํ กตฺวา ยถากมฺมํ คโตฯ</p>


<p>สตฺถา อิมํ อตีตํ อาหริตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘ยาวตา จนฺทิมสูริยา, ปริหรนฺติ ทิสา ภนฺติ วิโรจนา;  
  
สเพฺพว ทาสา มนฺธาตุ, เย ปาณา ปถวิสฺสิตาฯ  
</li>
  
<li>
‘‘น กหาปณวเสฺสน, ติตฺติ กาเมสุ วิชฺชติ;  
  
อปฺปสฺสาทา ทุขา กามา, อิติ วิญฺญาย ปณฺฑิโตฯ  
</li>
  
<li>
‘‘อปิ ทิเพฺพสุ กาเมสุ, รติํ โส นาธิคจฺฉติ;  
  
ตณฺหกฺขยรโต โหติ, สมฺมาสมฺพุทฺธสาวโก’’ติฯ  
</li>
  
<p>ตตฺถ ติ ปริเจฺฉทวจนํฯ ติ ยตฺตเกน ปริเจฺฉเทน สิเนรุํ ปริหรนฺติฯ ติ ทสสุ ทิสาสุ ภาสนฺติ ปภาสนฺติฯ ติ อาโลกกรณตาย วิโรจนสภาวาฯ ติ เอตฺตเก ปเทเส เย ปถวินิสฺสิตา  ปาณา ชนปทวาสิโน มนุสฺสา, สเพฺพว เต ‘‘ทาสา มยํ รโญฺญ มนฺธาตุสฺส, อยฺยโก โน ราชา มนฺธาตา’’ติ เอวํ อุปคตตฺตา ภุชิสฺสาปิ สมานา ทาสาเยวฯ
</ol></p>


<p>ติ เตสํ ทาสภูตานํ มนุสฺสานํ อนุคฺคหาย ยํ มนฺธาตา อโปฺผเฎตฺวา  สตฺตรตนวสฺสํ วสฺสาเปติ, ตํ อิธ ‘‘กหาปณวสฺส’’นฺติ วุตฺตํฯ ติ เตนาปิ กหาปณวเสฺสน วตฺถุกามกิเลสกาเมสุ ติตฺติ นาม นตฺถิ, เอวํ ทุปฺปูรา เอสา ตณฺหาฯ ติ สุปินกูปมตฺตา กามา นาม อปฺปสฺสาทา ปริตฺตสุขา, ทุกฺขเมว ปเนตฺถ พหุตรํฯ ตํ ทุกฺขกฺขนฺธสุตฺตปริยาเยน ทีเปตพฺพํฯ ติ เอวํ ชานิตฺวาฯ</p>


<p>ติ เทวตานํ ปริโภเคสุ รูปาทีสุฯ ติ โส วิปสฺสโก ภิกฺขุ ทิเพฺพหิ กาเมหิ  นิมนฺติยมาโนปิ เตสุ รติํ นาธิคจฺฉติ อายสฺมา สมิทฺธิ วิยฯ ติ นิพฺพานรโตฯ นิพฺพานญฺหิ อาคมฺม ตณฺหา ขียติ, ตสฺมา ตํ ‘‘ตณฺหกฺขโย’’ติ วุจฺจติฯ ตตฺถ รโต โหติ อภิรโตฯ ติ พุทฺธสฺส สวนเนฺต ชาโต พหุสฺสุโต โยคาวจรปุคฺคโลฯ</p>


<p>เอวํ สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิ, อเญฺญ ปน พหู โสตาปตฺติผลาทีนิ ปาปุณิํสุฯ ‘‘ตทา มนฺธาตุราชา อหเมว อโหสิ’’นฺติฯ</p>

</p>


<ol>
<li>
<p> [๒๕๙] ๙. ติรีฎวจฺฉชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อายสฺมโต อานนฺทสฺส โกสลรโญฺญ มาตุคามานํ หตฺถโต ปญฺจสตานิ, รโญฺญ หตฺถโต ปญฺจสตานีติ ทุสฺสสหสฺสปฎิลาภวตฺถุํ อารพฺภ กเถสิฯ วตฺถุ เหฎฺฐา ทุกนิปาเต  (ชา. อฎฺฐ. ๒.๒.คุณชาตกวณฺณนา) วิตฺถาริตเมวฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา นามคฺคหณทิวเส ติ กตนาโม อนุปุเพฺพน วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา อคารํ อชฺฌาวสโนฺต มาตาปิตูนํ กาลกิริยาย สํวิคฺคหทโย หุตฺวา นิกฺขมิตฺวา อิสิปพฺพชฺชํ  ปพฺพชิตฺวา อรญฺญายตเน วนมูลผลาหาโร หุตฺวา วาสํ กเปฺปสิฯ ตสฺมิํ ตตฺถ วสเนฺต พาราณสิรโญฺญ ปจฺจโนฺต กุปิ, โส ตตฺถ คนฺตฺวา ยุเทฺธ ปราชิโต มรณภยภีโต หตฺถิกฺขนฺธคโต เอเกน ปเสฺสน ปลายิตฺวา อรเญฺญ วิจรโนฺต ปุพฺพณฺหสมเย ติรีฎวจฺฉสฺส ผลาผลตฺถาย คตกาเล ตสฺส อสฺสมปทํ ปาวิสิฯ โส ‘‘ตาปสานํ วสนฎฺฐาน’’นฺติ หตฺถิโต โอตริตฺวา วาตาตเปน กิลโนฺต ปิปาสิโต ปานียฆฎํ โอโลเกโนฺต กตฺถจิ อทิสฺวา จงฺกมนโกฎิยํ อุทปานํ อทฺทสฯ อุทกอุสฺสิญฺจนตฺถาย ปน รชฺชุฆฎํ อทิสฺวา ปิปาสํ สนฺธาเรตุํ อสโกฺกโนฺต หตฺถิสฺส กุจฺฉิยํ พทฺธโยตฺตํ คเหตฺวา หตฺถิํ อุทปานตเฎ ฐเปตฺวา ตสฺส ปาเท โยตฺตํ พนฺธิตฺวา โยเตฺตน อุทปานํ โอตริตฺวา โยเตฺต อปาปุณเนฺต อุตฺตริตฺวา อุตฺตรสาฎกํ โยตฺตโกฎิยา สงฺฆาเฎตฺวา ปุน โอตริ, ตถาปิ นปฺปโหสิเยวฯ โส อคฺคปาเทหิ  อุทกํ ผุสิตฺวา อติปิปาสิโต ‘‘ปิปาสํ วิโนเทตฺวา มรณมฺปิ สุมรณ’’นฺติ จิเนฺตตฺวา อุทปาเน ปติตฺวา ยาวทตฺถํ ปิวิตฺวา ปจฺจุตฺตริตุํ อสโกฺกโนฺต ตเตฺถว อฎฺฐาสิฯ หตฺถีปิ สุสิกฺขิตตฺตา อญฺญตฺถ อคนฺตฺวา ราชานํ โอโลเกโนฺต ตเตฺถว อฎฺฐาสิฯ โพธิสโตฺต สายนฺหสมเย ผลาผลํ อาหริตฺวา หตฺถิํ ทิสฺวา ‘‘ราชา อาคโต ภวิสฺสติ, วมฺมิตหตฺถีเยว ปน ปญฺญายติ, กิํ นุ โข การณ’’นฺติ โส หตฺถิสมีปํ อุปสงฺกมิฯ หตฺถีปิ ตสฺส อุปสงฺกมนภาวํ ญตฺวา เอกมนฺตํ อฎฺฐาสิฯ โพธิสโตฺต อุทปานตฎํ คนฺตฺวา ราชานํ ทิสฺวา ‘‘มา ภายิ, มหาราชา’’ติ สมสฺสาเสตฺวา นิเสฺสณิํ พนฺธิตฺวา ราชานํ อุตฺตาเรตฺวา กายมสฺส สมฺพาหิตฺวา เตเลน มเกฺขตฺวา นฺหาเปตฺวา ผลาผลานิ ขาทาเปตฺวา  หตฺถิสฺส สนฺนาหํ โมเจสิฯ ราชา ทฺวีหตีหํ วิสฺสมิตฺวา โพธิสตฺตสฺส อตฺตโน สนฺติกํ อาคมนตฺถาย ปฎิญฺญํ คเหตฺวา ปกฺกามิฯ ราชพลกาโย นครสฺส อวิทูเร ขนฺธาวารํ พนฺธิตฺวา ฐิโตฯ ราชานํ อาคจฺฉนฺตํ ทิสฺวา ปริวาเรสิ, ราชา นครํ ปาวิสิฯ</p>


<p>โพธิสโตฺตปิ  อฑฺฒมาสจฺจเยน พาราณสิํ ปตฺวา อุยฺยาเน วสิตฺวา ปุนทิวเส ภิกฺขํ จรมาโน ราชทฺวารํ คโตฯ ราชา มหาวาตปานํ อุคฺฆาเฎตฺวา ราชงฺคณํ โอโลกยมาโน โพธิสตฺตํ ทิสฺวา สญฺชานิตฺวา ปาสาทา โอรุยฺห วนฺทิตฺวา มหาตลํ อาโรเปตฺวา สมุสฺสิตเสตจฺฉเตฺต ราชปลฺลเงฺก นิสีทาเปตฺวา อตฺตโน ปฎิยาทิตํ อาหารํ โภเชตฺวา สยมฺปิ ภุญฺชิตฺวา อุยฺยานํ เนตฺวา ตตฺถสฺส จงฺกมนาทิปริวารํ วสนฎฺฐานํ กาเรตฺวา สเพฺพ ปพฺพชิตปริกฺขาเร ทตฺวา อุยฺยานปาลํ ปฎิจฺฉาเปตฺวา วนฺทิตฺวา ปกฺกามิฯ ตโต ปฎฺฐาย โพธิสโตฺต ราชนิเวสเนเยว ปริภุญฺชิ, มหาสกฺการสมฺมาโน อโหสิฯ</p>


<p>ตํ อสหมานา อมจฺจา ‘‘เอวรูปํ สกฺการํ เอโกปิ โยโธ ลภมาโน กิํ นาม น กเรยฺยา’’ติ วตฺวา อุปราชานํ อุปคนฺตฺวา ‘‘เทว, อมฺหากํ ราชา เอกํ ตาปสํ อติวิย มมายติ, กิํ นาม เตน ตสฺมิํ ทิฎฺฐํ, ตุเมฺหปิ ตาว รญฺญา สทฺธิํ มเนฺตถา’’ติ อาหํสุฯ โส ‘‘สาธู’’ติ สมฺปฎิจฺฉิตฺวา อมเจฺจหิ สทฺธิํ ราชานํ อุปสงฺกมิตฺวา ปฐมํ คาถมาห –</p>


<ol>
<li>
‘‘นยิมสฺส วิชฺชามยมตฺถิ กิญฺจิ, น พนฺธโว โน ปน เต สหาโย;  
  
อถ เกน วเณฺณน ติรีฎวโจฺฉ, เตทณฺฑิโก ภุญฺชติ อคฺคปิณฺฑ’’นฺติฯ  
</li>
  
<p>ตตฺถ ติ อิมสฺส ตาปสสฺส วิชฺชามยํ กิญฺจิ กมฺมํ นตฺถิฯ  ติปุตฺตพนฺธวสิปฺปพนฺธวโคตฺตพนฺธวญาติพนฺธเวสุ  อญฺญตโรปิ น โหติ ฯ ติ สหปํสุกีฬิโก สหายโกปิ เต น โหติฯ ติ เกน การเณนฯ ติ ตสฺส นามํฯ ติ กุณฺฑิกฐปนตฺถาย ติทณฺฑกํ คเหตฺวา จรโนฺตฯ นฺติ รสสมฺปนฺนํ ราชารหํ อคฺคโภชนํฯ
</ol></p>


<p>ตํ สุตฺวา ราชา ปุตฺตํ อามเนฺตตฺวา ‘‘ตาต, มม ปจฺจนฺตํ คนฺตฺวา ยุทฺธปราชิตสฺส ทฺวีหตีหํ อนาคตภาวํ สรสี’’ติ วตฺวา ‘‘สรามี’’ติ วุเตฺต ‘‘ตทา มยา อิมํ นิสฺสาย ชีวิตํ ลทฺธ’’นฺติ สพฺพํ ตํ ปวตฺติํ อาจิกฺขิตฺวา ‘‘ตาต , มยฺหํ ชีวิตทายเก มม สนฺติกํ อาคเต รชฺชํ ททโนฺตปิ อหํ เนว เอเตน กตคุณานุรูปํ กาตุํ สโกฺกมี’’ติ วตฺวา อิตรา เทฺว คาถา อโวจ –</p>


<ol>
<li>
‘‘อาปาสุ เม ยุทฺธปราชิตสฺส, เอกสฺส กตฺวา วิวนสฺมิ โฆเร;  
  
ปสารยี กิจฺฉคตสฺส ปาณิํ, เตนูทตาริํ ทุขสมฺปเรโตฯ  
</li>
  
<li>
‘‘เอตสฺส กิเจฺจน อิธานุปโตฺต, เวสายิโน วิสยา ชีวโลเก;  
  
ลาภารโห ตาต ติรีฎวโจฺฉ, เทถสฺส โภคํ ยชถญฺจ ยญฺญ’’นฺติฯ  
</li>
  
<p>ตตฺถ ติ อาปทาสุฯ ติ อทุติยสฺสฯ ติ อนุกมฺปํ กริตฺวา เปมํ อุปฺปาเทตฺวาฯ นฺติ ปานียรหิเต อรเญฺญฯ ติ ทารุเณฯ นฺติ นิเสฺสณิํ พนฺธิตฺวา กูปํ โอตาเรตฺวา ทุกฺขคตสฺส มยฺหํ อุตฺตารณตฺถาย วีริยปฎิสํยุตฺตํ หตฺถํ ปสาเรสิฯ ติ เตน การเณนมฺหิ ทุกฺขปริวาริโตปิ ตมฺหา กูปา อุตฺติโณฺณฯ
</ol></p>


<p>ติ อหํ เอตสฺส ตาปสสฺส กิเจฺจน, เอเตน กตสฺส กิจฺจสฺสานุภาเวน อิธานุปฺปโตฺต ฯ ติ เวสายี วุจฺจติ ยโม, ตสฺส วิสยาฯ ติ มนุสฺสโลเกฯ อหญฺหิ อิมสฺมิํ ชีวโลเก ฐิโต ยมวิสยํ มจฺจุวิสยํ ปรโลกํ คโต นาม อโหสิํ, โสมฺหิ เอตสฺส การณา ตโต ปุน อิธาคโตติ วุตฺตํ โหติฯ ติ ลาภํ อรโห จตุปจฺจยลาภสฺส อนุจฺฉวิโกฯ นฺติ เอเตน ปริภุญฺชิตพฺพํ จตุปจฺจยสมณปริกฺขารสงฺขาตํ โภคํ เอตสฺส เทถฯ นฺติ ตฺวญฺจ อมจฺจา จ นาครา จาติ สเพฺพปิ ตุเมฺห เอตสฺส โภคญฺจ เทถ, ยญฺญญฺจ ยชถฯ ตสฺส หิ ทียมาโน เทยฺยธโมฺม  เตน ภุญฺชิตพฺพตฺตา โภโค โหติ, อิตเรสํ ทานยญฺญตฺตา ยโญฺญฯ เตนาห ‘‘เทถสฺส โภคํ ยชถญฺจ ยญฺญ’’นฺติฯ</p>


<p>เอวํ  รญฺญา คคนตเล ปุณฺณจนฺทํ อุฎฺฐาเปเนฺตน วิย โพธิสตฺตสฺส คุเณ ปกาสิเต ตสฺส คุโณ สพฺพตฺถเมว ปากโฎ ชาโต, อติเรกตโร ตสฺส ลาภสกฺกาโร อุทปาทิฯ ตโต ปฎฺฐาย อุปราชา วา อมจฺจา วา อโญฺญ วา โกจิ กิญฺจิ ราชานํ วตฺตุํ น วิสหิฯ ราชา โพธิสตฺตสฺส โอวาเท ฐตฺวา ทานาทีนิ ปุญฺญานิ กตฺวา สคฺคปุรํ ปูเรสิฯ โพธิสโตฺตปิ อภิญฺญา จ สมาปตฺติโย จ อุปฺปาเทตฺวา พฺรหฺมโลกปรายโณ อโหสิฯ</p>


<p>สตฺถา ‘‘โปราณกปณฺฑิตาปิ อุปการวเสน กริํสู’’ติ อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๖๐] ๑๐. ทูตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ โลลภิกฺขุํ อารพฺภ กเถสิฯ วตฺถุ นวกนิปาเต  (ชา. ๑.๙.๖๙ อาทโย) อาวิภวิสฺสติฯ สตฺถา ปน ตํ ภิกฺขุํ อามเนฺตตฺวา  ‘‘น โข, ภิกฺขุ, อิทาเนว, ปุเพฺพปิ ตฺวํ โลโล, โลลฺยการเณเนว ปน อสินา สีสเจฺฉทนํ ลภี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโตฺต หุตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา ปิตุ อจฺจเยน รเชฺช ปติฎฺฐาย โภชนสุทฺธิโก อโหสิ, เตนสฺส เตฺวว นามํ ชาตํฯ โส กิร ตถารูเปน วิธาเนน ภตฺตํ ภุญฺชติ, ยถาสฺส เอกิสฺสา ภตฺตปาติยา สตสหสฺสํ วยํ คจฺฉติฯ ภุญฺชโนฺต ปน อโนฺตเคเห น ภุญฺชติ, อตฺตโน โภชนวิธานํ โอโลเกนฺตํ มหาชนํ ปุญฺญํ กาเรตุกามตาย ราชทฺวาเร รตนมณฺฑปํ กาเรตฺวา โภชนเวลาย ตํ อลงฺกราเปตฺวา กญฺจนมเย สมุสฺสิตเสตจฺฉเตฺต ราชปลฺลเงฺก นิสีทิตฺวา ขตฺติยกญฺญาหิ ปริวุโต  สตสหสฺสคฺฆนิกาย สุวณฺณปาติยา สพฺพรสโภชนํ ภุญฺชติฯ อเถโก โลลปุริโส ตสฺส โภชนวิธานํ โอโลเกตฺวา ตํ โภชนํ ภุญฺชิตุกาโม  หุตฺวา ปิปาสํ สนฺธาเรตุํ อสโกฺกโนฺต ‘‘อเตฺถโก อุปาโย’’ติ คาฬฺหํ นิวาเสตฺวา หเตฺถ อุกฺขิปิตฺวา ‘‘โภ, อหํ ทูโต, ทูโต’’ติ อุจฺจาสทฺทํ กโรโนฺต ราชานํ อุปสงฺกมิฯ เตน จ สมเยน ตสฺมิํ ชนปเท ‘‘ทูโตมฺหี’’ติ วทนฺตํ น วาเรนฺติ, ตสฺมา มหาชโน ทฺวิธา ภิชฺชิตฺวา โอกาสํ อทาสิฯ โส เวเคน คนฺตฺวา รโญฺญ ปาติยา เอกํ ภตฺตปิณฺฑํ คเหตฺวา มุเข ปกฺขิปิ, อถสฺส ‘‘สีสํ ฉินฺทิสฺสามี’’ติ อสิคาโห อสิํ อพฺพาเหสิ, ราชา ‘‘มา ปหรี’’ติ นิวาเรสิ, ‘‘มา ภายิ, ภุญฺชสฺสู’’ติ หตฺถํ โธวิตฺวา นิสีทิฯ โภชนปริโยสาเน  จสฺส อตฺตโน ปิวนปานียเญฺจว ตมฺพูลญฺจ ทาเปตฺวา ‘‘โภ ปุริส, ตฺวํ ‘ทูโตมฺหี’ติ วทสิ, กสฺส ทูโตสี’’ติ ปุจฺฉิฯ ‘‘มหาราช อหํ ตณฺหาทูโต, อุทรทูโต, ตณฺหา มํ อาณาเปตฺวา ‘ตฺวํ คจฺฉาหี’ติ ทูตํ กตฺวา เปเสสี’’ติ วตฺวา ปุริมา เทฺว คาถา อโวจ –</p>


<ol>
<li>
‘‘ยสฺสตฺถา ทูรมายนฺติ, อมิตฺตมปิ ยาจิตุํ;  
  
ตสฺสูทรสฺสหํ ทูโต, มา เม กุชฺฌ รเถสภฯ  
</li>
  
<li>
‘‘ยสฺส ทิวา จ รโตฺต จ, วสมายนฺติ มาณวา;  
  
ตสฺสูทรสฺสหํ ทูโต, มา เม กุชฺฌ รเถสภา’’ติฯ  
</li>
  
<p>ตตฺถ ติ ยสฺส อตฺถาย อิเม สตฺตา ตณฺหาวสิกา หุตฺวา ทูรมฺปิ คจฺฉนฺติฯ ติ รถโยธเชฎฺฐกฯ
</ol></p>


<p>ราชา ตสฺส วจนํ สุตฺวา ‘‘สจฺจเมตํ, อิเม สตฺตา อุทรทูตา ตณฺหาวเสน วิจรนฺติ, ตณฺหาว อิเม สเตฺต วิจาเรติ, ยาว มนาปํ วต อิมินา กถิต’’นฺติ ตสฺส ปุริสสฺส ตุสฺสิตฺวา ตติยํ คาถมาห –</p>


<ol>
<li>
‘‘ททามิ เต พฺราหฺมณ โรหิณีนํ, ควํ สหสฺสํ สห ปุงฺคเวน;  
  
ทูโต หิ ทูตสฺส กถํ น ทชฺชํ, มยมฺปิ ตเสฺสว ภวาม ทูตา’’ติฯ  
</li>
  
<p>ตตฺถ  ติ อาลปนมตฺตเมตํฯ นฺติ รตฺตวณฺณานํฯ ติ ยูถปริณายเกน อุปทฺทวรกฺขเกน อุสเภน สทฺธิํฯ ติ อหญฺจ อวเสสา จ สเพฺพ สตฺตา ตเสฺสว อุทรสฺส ทูตา ภวาม, ตสฺมา อหํ อุทรทูโต สมาโน อุทรทูตสฺส ตุยฺหํ กสฺมา น  ทชฺชนฺติฯ เอวญฺจ ปน วตฺวา ‘‘อิมินา วต ปุริเสน อสฺสุตปุพฺพํ การณํ กถิต’’นฺติ ตุฎฺฐจิโตฺต ตสฺส มหนฺตํ ยสํ อทาสิฯ
</ol></p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส โลลภิกฺขุ สกทาคามิผเล ปติฎฺฐหิ, อเญฺญปิ พหู โสตาปนฺนาทโย อเหสุํฯ ‘‘ตทา โลลปุริโส เอตรหิ โลลภิกฺขุ อโหสิ, โภชนสุทฺธิกราชา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
สงฺกปฺป ติลมุฎฺฐิ จ, มณิ จ สินฺธวาสุกํ;  
  
ชรูทปานํ คามณิ, มนฺธาตา ติรีฎทูตนฺติฯ  
</p>
  
<h2>๒. ปทุมวโคฺค</h2>
<ol>
<li>
<p> [๒๖๑] ๑. ปทุมชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อานนฺทโพธิมฺหิ มาลาปูชการเก ภิกฺขู อารพฺภ กเถสิฯ วตฺถุ  อาวิภวิสฺสติฯ โส ปน อานนฺทเตฺถเรน โรปิตตฺตา ‘‘อานนฺทโพธี’’ติ ชาโตฯ เถเรน หิ เชตวนทฺวารโกฎฺฐเก โพธิสฺส โรปิตภาโว สกลชมฺพุทีเป ปตฺถริฯ อเถกเจฺจ ชนปทวาสิโน ภิกฺขู ‘‘อานนฺทโพธิมฺหิ มาลาปูชํ กริสฺสามา’’ติ เชตวนํ  อาคนฺตฺวา สตฺถารํ วนฺทิตฺวา ปุนทิวเส สาวตฺถิํ ปวิสิตฺวา อุปฺปลวีถิํ คนฺตฺวา มาลํ อลภิตฺวา อาคนฺตฺวา อานนฺทเตฺถรสฺส อาโรเจสุํ – ‘‘อาวุโส, มยํ ‘โพธิมฺหิ มาลาปูชํ กริสฺสามา’ติ อุปฺปลวีถิํ คนฺตฺวา เอกมาลมฺปิ น ลภิมฺหา’’ติฯ เถโร ‘‘อหํ โว, อาวุโส, อาหริสฺสามี’’ติ อุปฺปลวีถิํ คนฺตฺวา พหู นีลุปฺปลกลาเป อุกฺขิปาเปตฺวา อาคมฺม เตสํ ทาเปสิ, เต ตานิ คเหตฺวา โพธิสฺส ปูชํ กริํสุฯ ตํ ปวตฺติํ สุตฺวา ธมฺมสภายํ ภิกฺขู เถรสฺส คุณกถํ สมุฎฺฐาเปสุํ – ‘‘อาวุโส, ชานปทา ภิกฺขู อปฺปปุญฺญา อุปฺปลวีถิํ คนฺตฺวา มาลํ น ลภิํสุ, เถโร ปน คนฺตฺวาว อาหราเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว  วตฺตุเฉกา กถากุสลา มาลํ ลภนฺติ, ปุเพฺพปิ ลภิํสุเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิปุโตฺต อโหสิฯ อโนฺตนคเร จ เอกสฺมิํ สเร ปทุมานิ ปุปฺผนฺติฯ เอโก ฉินฺนนาโส ปุริโส ตํ สรํ รกฺขติฯ อเถกทิวสํ พาราณสิยํ อุสฺสเว ฆุเฎฺฐ มาลํ ปิฬนฺธิตฺวา อุสฺสวํ กีฬิตุกามา ตโย เสฎฺฐิปุตฺตา ‘‘นาสจฺฉินฺนสฺส อภูเตน วณฺณํ วตฺวา มาลํ ยาจิสฺสามา’’ติ ตสฺส ปทุมานิ ภญฺชนกาเล สรสฺส สนฺติกํ คนฺตฺวา เอกมนฺตํ อฎฺฐํสุฯ</p>


<p>เตสุ เอโก ตํ อามเนฺตตฺวา ปฐมํ คาถมาห –</p>


<ol>
<li>
‘‘ยถา  
เกสา จ มสฺสู จ, ฉินฺนํ ฉินฺนํ วิรูหติ;  
  
เอวํ รุหตุ เต นาสา, ปทุมํ เทหิ ยาจิโต’’ติฯ  
</li>
  
<p>โส ตสฺส กุชฺฌิตฺวา ปทุมํ น อทาสิฯ
</ol></p>


<p>อถสฺส ทุติโย ทุติยํ คาถมาห –</p>


<ol>
<li>
‘‘ยถา สารทิกํ พีชํ, เขเตฺต วุตฺตํ วิรูหติ;  
  
เอวํ รุหตุ เต นาสา, ปทุมํ เทหิ ยาจิโต’’ติฯ  
</li>
  
<p>ตตฺถ นฺติ สรทสมเย คเหตฺวา นิกฺขิตฺตํ สารสมฺปนฺนํ พีชํฯ โส ตสฺสปิ กุชฺฌิตฺวา ปทุมํ น อทาสิฯ
</ol></p>


<p>อถสฺส ตติโย ตติยํ คาถมาห –</p>


<ol>
<li>
‘‘อุโภปิ  
ปลปเนฺตเต, อปิ ปทฺมานิ ทสฺสติ;  
  
วชฺชุํ วา เต น วา วชฺชุํ, นตฺถิ นาสาย รูหนา;  
  
เทหิ สมฺม ปทุมานิ, อหํ ยาจามิ ยาจิโต’’ติฯ  
</li>
  
<p>ตตฺถ ติ เอเต เทฺวปิ มุสา วทนฺติฯ ติ ‘‘อปิ นาม โน ปทุมานิ ทสฺสตี’’ติ จิเนฺตตฺวา เอวํ วทนฺติฯ   นฺติ ‘‘ตว นาสา รุหตู’’ติ เอวํ วเทยฺยุํ วา น วา วเทยฺยุํ, เอเตสํ วจนํ อปฺปมาณํ, สพฺพตฺถาปิ นตฺถิ นาสาย รุหนา, อหํ ปน เต นาสํ ปฎิจฺจ น กิญฺจิ วทามิ, เกวลํ ยาจามิ, ตสฺส เม เทหิ, สมฺม, ปทุมานิ ยาจิโตติฯ
</ol></p>


<p>ตํ สุตฺวา ปทุมสรโคปโก ‘‘อิเมหิ ทฺวีหิ มุสาวาโท กถิโต, ตุเมฺหหิ สภาโว กถิโต, ตุมฺหากํ อนุจฺฉวิกานิ ปทุมานี’’ติ มหนฺตํ ปทุมกลาปํ อาทาย ตสฺส ทตฺวา อตฺตโน ปทุมสรเมว คโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปทุมลาภี เสฎฺฐิปุโตฺต อหเมว อโหสิ’’นฺติฯ</p>

</p>


<ol>
<li>
<p> [๒๖๒] ๒. มุทุปาณิชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ ตญฺหิ สตฺถา ธมฺมสภํ อานีตํ ‘‘สจฺจํ กิร ตฺวํ, ภิกฺขุ, อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขุ, อิตฺถิโย นาเมตา กิเลสวเสน คมนโต อรกฺขิยา, โปราณกปณฺฑิตาปิ อตฺตโน ธีตรํ รกฺขิตุํ นาสกฺขิํสุ, ปิตรา หเตฺถ คเหตฺวา ฐิตาว ปิตรํ อชานาเปตฺวา กิเลสวเสน ปุริเสน สทฺธิํ ปลายี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา ปิตุ อจฺจเยน รเชฺช ปติฎฺฐาย ธเมฺมน รชฺชํ กาเรสิฯ โส  ธีตรญฺจ ภาคิเนยฺยญฺจ เทฺวปิ อโนฺตนิเวสเน โปเสโนฺต เอกทิวสํ อมเจฺจหิ สทฺธิํ นิสิโนฺน ‘‘มมจฺจเยน มยฺหํ ภาคิเนโยฺย ราชา  ภวิสฺสติ, ธีตาปิ เม ตสฺส อคฺคมเหสี ภวิสฺสตี’’ติ วตฺวา อปรภาเค ภาคิเนยฺยสฺส วยปฺปตฺตกาเล ปุน อมเจฺจหิ สทฺธิํ นิสิโนฺน ‘‘มยฺหํ ภาคิเนยฺยสฺส อญฺญสฺส รโญฺญ ธีตรํ อาเนสฺสาม, มยฺหํ ธีตรมฺปิ อญฺญสฺมิํ ราชกุเล ทสฺสาม, เอวํ โน ญาตกา พหุตรา ภวิสฺสนฺตี’’ติ อาหฯ อมจฺจา สมฺปฎิจฺฉิํสุฯ</p>


<p>อถ ราชา ภาคิเนยฺยสฺส พหิเคหํ ทาเปสิ, อโนฺต ปเวสนํ นิวาเรสิฯ เต ปน อญฺญมญฺญํ ปฎิพทฺธจิตฺตา อเหสุํฯ กุมาโร ‘‘เกน นุ โข อุปาเยน ราชธีตรํ พหิ นีหราเปยฺย’’นฺติ จิเนฺตโนฺต ‘‘อตฺถิ อุปาโย’’ติ ธาติยา ลญฺชํ ทตฺวา ‘‘กิํ, อยฺยปุตฺต, กิจฺจ’’นฺติ วุเตฺต ‘‘อมฺม, กถํ นุ โข ราชธีตรํ พหิ กาตุํ โอกาสํ ลเภยฺยามา’’ติ อาหฯ ‘‘ราชธีตาย สทฺธิํ กเถตฺวา ชานิสฺสามี’’ติฯ ‘‘สาธุ, อมฺมา’’ติฯ สา คนฺตฺวา ‘‘เอหิ, อมฺม, สีเส เต อูกา คณฺหิสฺสามี’’ติ ตํ นีจปีฐเก นิสีทาเปตฺวา สยํ อุเจฺจ นิสีทิตฺวา ตสฺสา สีสํ อตฺตโน อูรูสุ ฐเปตฺวา อูกา คณฺหยมานา ราชธีตาย สีสํ นเขหิ วิชฺฌิ ฯ ราชธีตา ‘‘นายํ อตฺตโน นเขหิ วิชฺฌติ, ปิตุจฺฉาปุตฺตสฺส เม กุมารสฺส นเขหิ วิชฺฌตี’’ติ ญตฺวา ‘‘อมฺม, ตฺวํ กุมารสฺส สนฺติกํ อคมาสี’’ติ ปุจฺฉิฯ ‘‘อาม, อมฺมา’’ติฯ ‘‘กิํ เตน สาสนํ กถิต’’นฺติ? ‘‘ตว พหิกรณูปายํ ปุจฺฉติ, อมฺมา’’ติฯ ราชธีตา ‘‘ปณฺฑิโต โหโนฺต ชานิสฺสตี’’ติ ปฐมํ คาถํ พนฺธิตฺวา ‘‘อมฺม, อิมํ อุคฺคเหตฺวา กุมารสฺส กเถหี’’ติ อาหฯ</p>


<ol>
<li>
‘‘ปาณิ เจ มุทุโก จสฺส, นาโค จสฺส สุการิโต;  
  
อนฺธกาโร จ วเสฺสยฺย, อถ นูน ตทา สิยา’’ติฯ  
</li>
  
<p>สา ตํ อุคฺคณฺหิตฺวา กุมารสฺส สนฺติกํ คนฺตฺวา ‘‘อมฺม, ราชธีตา กิมาหา’’ติ วุเตฺต ‘‘อยฺยปุตฺต, อญฺญํ กิญฺจิ อวตฺวา อิมํ คาถํ  ปหิณี’’ติ ตํ คาถํ อุทาหาสิฯ กุมาโร จ ตสฺสตฺถํ ญตฺวา ‘‘คจฺฉ, อมฺมา’’ติ ตํ อุโยฺยเชสิฯ
</ol></p>


<p>คาถายโตฺถ – สเจ เต เอกิสฺสา จูฬุปฎฺฐากาย มม หโตฺถ วิย หโตฺถ มุทุ อสฺส, ยทิ จ เต อาเนญฺชการณํ สุการิโต เอโก หตฺถี อสฺส, ยทิ จ ตํ ทิวสํ จตุรงฺคสมนฺนาคโต อติวิย พหโล อนฺธกาโร อสฺส, เทโว จ วเสฺสยฺยฯ ติ  ตาทิเส กาเล อิเม จตฺตาโร ปจฺจเย อาคมฺม เอกํเสน เต มโนรถสฺส มตฺถกคมนํ สิยาติฯ</p>


<p>กุมาโร เอตมตฺถํ ตถโต ญตฺวา เอกํ อภิรูปํ มุทุหตฺถํ จูฬุปฎฺฐากํ สชฺชํ กตฺวา มงฺคลหตฺถิโคปกสฺส ลญฺชํ ทตฺวา หตฺถิํ อาเนญฺชการณํ กาเรตฺวา กาลํ อาคเมโนฺต อจฺฉิฯ</p>


<p>อเถกสฺมิํ กาฬปกฺขุโปสถทิวเส มชฺฌิมยามสมนนฺตเร ฆนกาฬเมโฆ วสฺสิฯ โส ‘‘อยํ ทานิ ราชธีตาย วุตฺตทิวโส’’ติ วารณํ อภิรุหิตฺวา มุทุหตฺถกํ จูฬุปฎฺฐากํ หตฺถิปิเฎฺฐ นิสีทาเปตฺวา คนฺตฺวา ราชนิเวสนสฺส อากาสงฺคณาภิมุเข ฐาเน หตฺถิํ มหาภิตฺติยํ อลฺลียาเปตฺวา วาตปานสมีเป เตเมโนฺต อฎฺฐาสิฯ ราชาปิ ธีตรํ รกฺขโนฺต อญฺญตฺถ สยิตุํ น เทติ, อตฺตโน สนฺติเก จูฬสยเน สยาเปติฯ สาปิ ‘‘อชฺช กุมาโร อาคมิสฺสตี’’ติ ญตฺวา นิทฺทํ อโนกฺกมิตฺวาว นิปนฺนา ‘‘ตาต นฺหายิตุกามามฺหี’’ติ อาหฯ ราชา ‘‘เอหิ, อมฺมา’’ติ ตํ หเตฺถ คเหตฺวา วาตปานสมีปํ เนตฺวา ‘‘นฺหายาหิ, อมฺมา’’ติ อุกฺขิปิตฺวา วาตปานสฺส พหิปเสฺส ปมุเข ฐเปตฺวา เอกสฺมิํ หเตฺถ คเหตฺวา อฎฺฐาสิฯ สา นฺหายมานาว กุมารสฺส หตฺถํ ปสาเรสิ, โส ตสฺสา หตฺถโต อาภรณานิ โอมุญฺจิตฺวา อุปฎฺฐากาย หเตฺถ ปิฬนฺธิตฺวา  ตํ อุกฺขิปิตฺวา ราชธีตรํ นิสฺสาย ปมุเข ฐเปสิ ฯ สา ตสฺสา หตฺถํ คเหตฺวา ปิตุ หเตฺถ ฐเปสิ, โส ตสฺสา หตฺถํ คเหตฺวา ธีตุ หตฺถํ มุญฺจิ, สา อิตรสฺมาปิ หตฺถา อาภรณานิ โอมุญฺจิตฺวา ตสฺสา ทุติยหเตฺถ ปิฬนฺธิตฺวา ปิตุ หเตฺถ ฐเปตฺวา กุมาเรน สทฺธิํ อคมาสิฯ ราชา ‘‘ธีตาเยว เม’’ติ สญฺญาย ตํ ทาริกํ นฺหานปริโยสาเน สิริคเพฺภ สยาเปตฺวา ทฺวารํ ปิธาย ลเญฺฉตฺวา อารกฺขํ ทตฺวา อตฺตโน สยนํ คนฺตฺวา นิปชฺชิฯ</p>


<p>โส ปภาตาย รตฺติยา ทฺวารํ วิวริตฺวา ตํ ทาริกํ ทิสฺวา ‘‘กิเมต’’นฺติ ปุจฺฉิฯ สา ตสฺสา กุมาเรน สทฺธิํ คตภาวํ กเถสิฯ ราชา วิปฺปฎิสารี หุตฺวา ‘‘หเตฺถ คเหตฺวา จรเนฺตนปิ มาตุคามํ รกฺขิตุํ น สกฺกา, เอวํ อรกฺขิยา นามิตฺถิโย’’ติ จิเนฺตตฺวา อิตรา เทฺว คาถา อโวจ –</p>


<ol>
<li>
‘‘อนลา มุทุสมฺภาสา, ทุปฺปูรา ตา นทีสมา;  
  
สีทนฺติ นํ วิทิตฺวาน, อารกา ปริวชฺชเยฯ  
</li>
  
<li>
‘‘ยํ  
เอตา อุปเสวนฺติ, ฉนฺทสา วา ธเนน วา;  
  
ชาตเวโทว สํ ฐานํ, ขิปฺปํ อนุทหนฺติ น’’นฺติฯ  
</li>
  
<p>ตตฺถ ติ มุทุวจเนนปิ อสกฺกุเณยฺยา, เนว สกฺกา สณฺหวาจาย สงฺคณฺหิตุนฺติ อโตฺถฯ ปุริเสหิ วา เอตาสํ น อลนฺติ อนลาฯ ติ หทเย ถเทฺธปิ สมฺภาสาว มุทุ เอตาสนฺติ มุทุสมฺภาสาฯ ติ ยถา นที อาคตาคตสฺส อุทกสฺส สนฺทนโต อุทเกน ทุปฺปูรา, เอวํ อนุภูตานุภูเตหิ เมถุนาทีหิ อปริตุสฺสนโต ทุปฺปูราฯ เตน วุตฺตํ –
</ol></p>

</p>


<p>ติ อฎฺฐสุ มหานิรเยสุ โสฬสสุ อุสฺสทนิรเยสุ นิมุชฺชนฺติฯ นฺติ นิปาตมตฺตํ ฯ ติ เอวํ ชานิตฺวาฯ ติ ‘‘เอตา อิตฺถิโย นาม เมถุนธมฺมาทีหิ อติตฺตา กาลํ กตฺวา เอเตสุ นิรเยสุ สีทนฺติ, เอตา เอวํ อตฺตนา สีทมานา กสฺสญฺญสฺส  สุขาย ภวิสฺสนฺตี’’ติ เอวํ ญตฺวา ปณฺฑิโต ปุริโส ทูรโตว ตา ปริวชฺชเยติ ทีเปติฯ ติ อตฺตโน วา ฉเนฺทน รุจิยา เปเมน, ภติวเสน ลทฺธธเนน วา ยํ ปุริสํ เอตา อิตฺถิโย อุปเสวนฺติ ภชนฺติฯ ติ อคฺคิฯ โส หิ ชาตมโตฺตว เวทิยติ, วิทิโต ปากโฎ โหตีติ ชาตเวโทฯ โส ยถา อตฺตโน ฐานํ การณํ โอกาสํ อนุทหติ, เอวเมตาปิ ยํ อุปเสวนฺติ, ตํ ปุริสํ ธนยสสีลปญฺญาสมนฺนาคตมฺปิ เตสํ สเพฺพสํ ธนาทีนํ วินาสนโต ปุน ตาย สมฺปตฺติยา อภพฺพุปฺปตฺติกํ กุรุมานา ขิปฺปํ อนุทหนฺติ ฌาเปนฺติฯ วุตฺตมฺปิ เจตํ –</p>


<p>
‘‘พลวโนฺต ทุพฺพลา โหนฺติ, ถามวโนฺตปิ หายเร;  
  
จกฺขุมา อนฺธกา โหนฺติ, มาตุคามวสํ คตาฯ  
</p>
  
<p>
‘‘คุณวโนฺต  
นิคฺคุณา โหนฺติ, ปญฺญวโนฺตปิ หายเร;  
  
ปมตฺตา พนฺธเน เสนฺติ, มาตุคามวสํ คตาฯ  
</p>
  
<p>
‘‘อเชฺฌนญฺจ ตปํ สีลํ, สจฺจํ จาคํ สติํ มติํ;  
  
อจฺฉินฺทนฺติ ปมตฺตสฺส, ปนฺถทูภีว ตกฺกราฯ  
</p>
  
<p>
‘‘ยสํ กิตฺติํ ธิติํ สูรํ, พาหุสจฺจํ ปชานนํ;  
  
เขปยนฺติ ปมตฺตสฺส, กฎฺฐปุญฺชํว ปาวโก’’ติฯ  
</p>
  
<p>เอวํ วตฺวา มหาสโตฺต ‘‘ภาคิเนโยฺยปิ มยาว โปเสตโพฺพ’’ติ มหเนฺตน สกฺกาเรน ธีตรํ ตเสฺสว ทตฺวา ตํ โอปรเชฺช ปติฎฺฐเปสิฯ โสปิ มาตุลสฺส อจฺจเยน รเชฺช ปติฎฺฐหิฯ</p>


<p>สตฺถา อิมํ ธมฺมเทเสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา ราชา อหเมว อโหสิ’’นฺติฯ</p>

</p>


<ol>
<li>
<p> [๒๖๓] ๓. จูฬปโลภนชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุเมว อารพฺภ กเถสิฯ ตญฺหิ สตฺถา ธมฺมสภํ อานีตํ ‘‘สจฺจํ กิร, ตฺวํ ภิกฺขุ, อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขุ, อิตฺถิโย นาเมตา โปราณเก สุทฺธสเตฺตปิ สํกิเลเสสุ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทโตฺต ราชา อปุตฺตโก หุตฺวา อตฺตโน อิตฺถิโย ‘‘ปุตฺตปตฺถนํ กโรถา’’ติ อาหฯ ตา ปุเตฺต ปเตฺถนฺติฯ เอวํ อทฺธาเน คเต โพธิสโตฺต พฺรหฺมโลกา จวิตฺวา อคฺคมเหสิยา กุจฺฉิสฺมิํ นิพฺพตฺติฯ ตํ ชาตมตฺตํ นฺหาเปตฺวา ถญฺญปายนตฺถาย ธาติยา อทํสุฯ โส ปายมาโน โรทติ, อถ นํ อญฺญิสฺสา อทํสุฯ มาตุคามหตฺถคโต เนว ตุณฺหี โหติฯ อถ นํ เอกสฺส ปาทมูลิกสฺส อทํสุ, เตน คหิตมโตฺตเยว ตุณฺหี อโหสิฯ ตโต ปฎฺฐาย ปุริสาว  ตํ คเหตฺวา จรนฺติฯ ถญฺญํ ปาเยนฺตา ทุหิตฺวา วา ปาเยนฺติ, สาณิอนฺตเรน วา ถนํ มุเข ฐเปนฺติฯ เตนสฺส ติ นามํ กริํสุฯ ตสฺส อปราปรํ วทฺธมานสฺสปิ มาตุคามํ นาม ทเสฺสตุํ น สกฺกาฯ เตนสฺส ราชา วิสุํเยว นิสชฺชาทิฎฺฐานานิ ฌานาคารญฺจ กาเรสิฯ</p>


<p>โส ตสฺส โสฬสวสฺสิกกาเล จิเนฺตสิ – ‘‘มยฺหํ อโญฺญ ปุโตฺต นตฺถิ, อยํ ปน กุมาโร กาเม น ปริภุญฺชติ, รชฺชมฺปิ น อิจฺฉิสฺสติ, ทุลฺลโทฺธ วต เม ปุโตฺต’’ติฯ อถ นํ เอกา นจฺจคีตวาทิตกุสลา ปุริเส ปริจริตฺวา อตฺตโน วเส กาตุํ ปฎิพลา ตรุณนาฎกิตฺถี อุปสงฺกมิตฺวา ‘‘เทว, กิํ นุ จิเนฺตสี’’ติ อาห, ราชา ตํ การณํ อาจิกฺขิฯ ‘‘โหตุ, เทว , อหํ ตํ ปโลเภตฺวา กามรสํ ชานาเปสฺสามี’’ติฯ ‘‘สเจ เม ปุตฺตํ อนิตฺถิคนฺธกุมารํ ปโลเภตุํ สกฺกิสฺสสิ, โส ราชา ภวิสฺสติ, ตฺวํ อคฺคมเหสี’’ติฯ สา ‘‘มเมโส ภาโร, ตุเมฺห มา จินฺตยิตฺถา’’ติ วตฺวา อารกฺขมนุเสฺส อุปสงฺกมิตฺวา อาห – ‘‘อหํ ปจฺจูสสมเย อาคนฺตฺวา อยฺยปุตฺตสฺส สยนฎฺฐาเน พหิฌานาคาเร ฐตฺวา คายิสฺสามิฯ สเจ โส กุชฺฌติ, มยฺหํ กเถยฺยาถ, อหํ อปคจฺฉิสฺสามิฯ สเจ สุณาติ, วณฺณํ เม กเถยฺยาถา’’ติฯ เต ‘‘สาธู’’ติ สมฺปฎิจฺฉิํสุฯ</p>


<p>สาปิ ปจฺจูสกาเล ตสฺมิํ ปเทเส ฐตฺวา ตนฺติสฺสเรน คีตสฺสรํ, คีตสฺสเรน ตนฺติสฺสรํ อนติกฺกมิตฺวา มธุเรน สเทฺทน คายิ, กุมาโร สุณโนฺตว นิปชฺชิ, ปุนทิวเส จ อาสนฺนฎฺฐาเน ฐตฺวา  คายิตุํ อาณาเปสิ, ปุนทิวเส ฌานาคาเร ฐตฺวา คายิตุํ อาณาเปสิ, ปุนทิวเส อตฺตโน สมีเป ฐตฺวาติ เอวํ อนุกฺกเมเนว ตณฺหํ อุปฺปาเทตฺวา โลกธมฺมํ เสวิตฺวา กามรสํ ญตฺวา ‘‘มาตุคามํ นาม อเญฺญสํ น ทสฺสามี’’ติ อสิํ คเหตฺวา อนฺตรวีถิํ โอตริตฺวา ปุริเส อนุพนฺธโนฺต วิจริฯ อถ นํ ราชา คาหาเปตฺวา ตาย กุมาริกาย สทฺธิํ นครา นีหราเปสิฯ อุโภปิ อรญฺญํ ปวิสิตฺวา อโธคงฺคํ คนฺตฺวา เอกสฺมิํ ปเสฺส คงฺคํ, เอกสฺมิํ สมุทฺทํ กตฺวา อุภินฺนมนฺตเร อสฺสมปทํ มาเปตฺวา วาสํ กปฺปยิํสุฯ กุมาริกา ปณฺณสาลายํ นิสีทิตฺวา กนฺทมูลาทีนิ ปจติ, โพธิสโตฺต อรญฺญโต ผลาผลํ อาหรติฯ</p>


<p>อเถกทิวสํ  ตสฺมิํ ผลาผลตฺถาย คเต สมุทฺททีปกา เอโก ตาปโส ภิกฺขาจารตฺถาย อากาเสน คจฺฉโนฺต ธูมํ ทิสฺวา อสฺสมปเท โอตริฯ อถ นํ สา ‘‘นิสีท, ยาว ปจฺจตี’’ติ นิสีทาเปตฺวา อิตฺถิกุเตฺตน ปโลเภตฺวา ฌานา จาเวตฺวา พฺรหฺมจริยมสฺส อนฺตรธาเปสิฯ โส ปกฺขจฺฉินฺนกาโก วิย หุตฺวา  ตํ ชหิตุํ อสโกฺกโนฺต สพฺพทิวสํ ตเตฺถว ฐตฺวา โพธิสตฺตํ อาคจฺฉนฺตํ ทิสฺวา เวเคน สมุทฺทาภิมุโข ปลายิฯ อถ นํ โส ‘‘ปจฺจามิโตฺต เม อยํ ภวิสฺสตี’’ติ อสิํ คเหตฺวา อนุพนฺธิฯ ตาปโส อากาเส อุปฺปตนาการํ ทเสฺสตฺวา สมุเทฺท ปติฯ โพธิสโตฺต ‘‘เอส ตาปโส อากาเสนาคโต ภวิสฺสติ, ฌานสฺส ปริหีนตฺตา สมุเทฺท ปติโต, มยา ทานิสฺส อวสฺสเยน ภวิตุํ วฎฺฎตี’’ติ จิเนฺตตฺวา เวลเนฺต ฐตฺวา อิมา คาถา อโวจ –</p>


<ol>
<li>
‘‘อภิชฺชมาเน วาริสฺมิํ, สยํ อาคมฺม อิทฺธิยา;  
  
มิสฺสีภาวิตฺถิยา คนฺตฺวา, สํสีทสิ มหณฺณเวฯ  
</li>
  
<li>
‘‘อาวฎฺฎนี มหามายา, พฺรหฺมจริยวิโกปนา;  
  
สีทนฺติ นํ วิทิตฺวาน, อารกา ปริวชฺชเยฯ  
</li>
  
<li>
‘‘ยํ เอตา อุปเสวนฺติ, ฉนฺทสา วา ธเนน วา;  
  
ชาตเวโทว สํ ฐานํ, ขิปฺปํ อนุทหนฺติ น’’นฺติฯ  
</li>
  
<p>ตตฺถ นฺติ อิมสฺมิํ อุทเก อจลมาเน อกมฺปมาเน อุทกํ อนามสิตฺวา สยํ อากาเสเนว อิทฺธิยา อาคนฺตฺวาฯ ติ โลกธมฺมวเสน อิตฺถิยา  สทฺธิํ มิสฺสีภาวํฯ ติ อิตฺถิโย นาเมตา กามาวเฎฺฎน อาวฎฺฎนโต อาวฎฺฎนี, อนนฺตาหิ อิตฺถิมายาหิ สมนฺนาคตตฺตา มหามายา นามฯ วุตฺตเญฺหตํ –
</ol></p>


<p>
‘‘มายา เจตา มรีจี จ, โสโก โรโค จุปทฺทโว;  
  
ขรา จ พนฺธนา เจตา, มจฺจุปาโส คุหาสโย;  
  
ตาสุ โย วิสฺสเส โปโส, โส นเรสุ นราธโม’’ติฯ (ชา. ๒.๒๑.๑๑๘);  
</p>
  
<p>ติ  เสฎฺฐจริยสฺส เมถุนวิรติพฺรหฺมจริยสฺส วิโกปนาฯ ติ อิตฺถิโย นาเมตา อิสีนํ พฺรหฺมจริยวิโกปเนน อปาเยสุ สีทนฺติฯ เสสํ ปุริมนเยเนว โยเชตพฺพํฯ</p>


<p>เอตํ ปน โพธิสตฺตสฺส วจนํ สุตฺวา ตาปโส สมุทฺทมเชฺฌ ฐิโตเยว นฎฺฐชฺฌานํ ปุน อุปฺปาเทตฺวา อากาเสน อตฺตโน วสนฎฺฐานเมว คโตฯ โพธิสโตฺต จิเนฺตสิ – ‘‘อยํ ตาปโส เอวํ ภาริโก สมาโน สิมฺพลิตูลํ วิย อากาเสน คโต, มยาปิ อิมินา  วิย ฌานํ อุปฺปาเทตฺวา อากาเสน จริตุํ วฎฺฎตี’’ติฯ โส อสฺสมํ คนฺตฺวา ตํ อิตฺถิํ มนุสฺสปถํ เนตฺวา ‘‘คจฺฉ, ตฺว’’นฺติ อุโยฺยเชตฺวา อรญฺญํ ปวิสิตฺวา มนุเญฺญ ภูมิภาเค อสฺสมํ มาเปตฺวา อิสิปพฺพชฺชํ ปพฺพชิตฺวา กสิณปริกมฺมํ กตฺวา อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา อนิตฺถิคนฺธกุมาโร อหเมว อโหสิ’’นฺติฯ</p>

</p>


<ol>
<li>
<p> [๒๖๔] ๔. มหาปนาทชาตกวณฺณนา
</ol></p>


<p>ติ อิทํ สตฺถา คงฺคาตีเร นิสิโนฺน ภทฺทชิเตฺถรสฺสานุภาวํ อารพฺภ กเถสิฯ เอกสฺมิญฺหิ สมเย สตฺถา สาวตฺถิยํ วสฺสํ วสิตฺวา ‘‘ภทฺทชิกุมารสฺส สงฺคหํ กริสฺสามี’’ติ ภิกฺขุสงฺฆปริวุโต จาริกํ จรมาโน ภทฺทิยนครํ ปตฺวา ชาติยาวเน ตโย มาเส  วสิ กุมารสฺส ญาณปริปากํ อาคมยมาโนฯ ภทฺทชิกุมาโร มหายโส อสีติโกฎิวิภวสฺส ภทฺทิยเสฎฺฐิโน เอกปุตฺตโกฯ ตสฺส ติณฺณํ อุตูนํ อนุจฺฉวิกา ตโย ปาสาทา อเหสุํฯ เอเกกสฺมิํ จตฺตาโร จตฺตาโร มาเส วสติฯ เอกสฺมิํ วสิตฺวา นาฎกปริวุโต มหเนฺตน ยเสน อญฺญํ ปาสาทํ คจฺฉติฯ ตสฺมิํ ขเณ ‘‘กุมารสฺส ยสํ ปสฺสิสฺสามา’’ติ สกลนครํ สงฺขุภิ, ปาสาทนฺตเร จกฺกาติจกฺกานิ มญฺจาติมญฺจานิ พนฺธนฺติฯ</p>


<p>สตฺถา  ตโย มาเส วสิตฺวา ‘‘มยํ คจฺฉามา’’ติ นครวาสีนํ อาโรเจสิฯ นาครา ‘‘ภเนฺต, เสฺว คมิสฺสถา’’ติ สตฺถารํ นิมเนฺตตฺวา ทุติยทิวเส พุทฺธปฺปมุขสฺส ภิกฺขุสงฺฆสฺส มหาทานํ สเชฺชตฺวา นครมเชฺฌ มณฺฑปํ กตฺวา อลงฺกริตฺวา อาสนานิ ปญฺญเปตฺวา กาลํ อาโรเจสุํฯ สตฺถา ภิกฺขุสงฺฆปริวุโต ตตฺถ คนฺตฺวา นิสีทิ, มนุสฺสา มหาทานํ อทํสุฯ สตฺถา นิฎฺฐิตภตฺตกิโจฺจ มธุรสฺสเรน อนุโมทนํ อารภิฯ ตสฺมิํ ขเณ ภทฺทชิกุมาโรปิ ปาสาทโต ปาสาทํ คจฺฉติ , ตสฺส สมฺปตฺติทสฺสนตฺถาย ตํ ทิวสํ น โกจิ อคมาสิ, อตฺตโน มนุสฺสาว ปริวาเรสุํฯ โส มนุเสฺส ปุจฺฉิ – ‘‘อญฺญสฺมิํ กาเล มยิ ปาสาทโต ปาสาทํ คจฺฉเนฺต สกลนครํ สงฺขุภติ, จกฺกาติจกฺกานิ มญฺจาติมญฺจานิ พนฺธนฺติ, อชฺช ปน ฐเปตฺวา มยฺหํ มนุเสฺส อโญฺญ โกจิ นตฺถิ, กิํ นุ โข การณ’’นฺติฯ ‘‘สามิ, สมฺมาสมฺพุโทฺธ อิมํ ภทฺทิยนครํ อุปนิสฺสาย ตโย มาเส วสิตฺวา อเชฺชว คมิสฺสติ, โส ภตฺตกิจฺจํ นิฎฺฐาเปตฺวา มหาชนสฺส ธมฺมํ เทเสติ, สกลนครวาสิโนปิ ตสฺส ธมฺมกถํ สุณนฺตี’’ติฯ โส ‘‘เตน หิ เอถ, มยมฺปิ สุณิสฺสามา’’ติ สพฺพาภรณปฎิมณฺฑิโตว มหเนฺตน ปริวาเรน อุปสงฺกมิตฺวา ปริสปริยเนฺต ฐิโต ธมฺมํ สุณโนฺต ฐิโตว สพฺพกิเลเส เขเปตฺวา อคฺคผลํ อรหตฺตํ ปาปุณิฯ</p>


<p>สตฺถา ภทฺทิยเสฎฺฐิํ อามเนฺตตฺวา ‘‘มหาเสฎฺฐิ, ปุโตฺต เต อลงฺกตปฎิยโตฺตว ธมฺมกถํ สุณโนฺต อรหเตฺต ปติฎฺฐิโต, เตนสฺส อเชฺชว ปพฺพชิตุํ วา วฎฺฎติ ปรินิพฺพายิตุํ วา’’ติ อาหฯ ‘‘ภเนฺต, มยฺหํ ปุตฺตสฺส ปรินิพฺพาเนน กิจฺจํ นตฺถิ, ปพฺพาเชถ นํ, ปพฺพาเชตฺวา จ ปน นํ คเหตฺวา เสฺว อมฺหากํ เคหํ อุปสงฺกมถา’’ติฯ ภควา นิมนฺตนํ อธิวาเสตฺวา กุลปุตฺตํ อาทาย วิหารํ คนฺตฺวา ปพฺพาเชตฺวา อุปสมฺปทํ ทาเปสิฯ ตสฺส มาตาปิตโร สตฺตาหํ มหาสกฺการํ กริํสุฯ สตฺถา สตฺตาหํ วสิตฺวา กุลปุตฺตมาทาย จาริกํ จรโนฺต โกฎิคามํ ปาปุณิฯ โกฎิคามวาสิโน มนุสฺสา พุทฺธปฺปมุขสฺส ภิกฺขุสงฺฆสฺส มหาทานํ อทํสุฯ สตฺถา ภตฺตกิจฺจาวสาเน อนุโมทนํ อารภิฯ กุลปุโตฺต อนุโมทนกรณกาเล พหิคามํ คนฺตฺวา ‘‘สตฺถุ อาคตกาเลเยว อุฎฺฐหิสฺสามี’’ติ คงฺคาติตฺถสมีเป เอกสฺมิํ รุกฺขมูเล ฌานํ สมาปชฺชิตฺวา นิสีทิ ฯ มหลฺลกเตฺถเรสุ อาคจฺฉเนฺตสุปิ อนุฎฺฐหิตฺวา สตฺถุ อาคตกาเลเยว อุฎฺฐหิฯ ปุถุชฺชนา ภิกฺขู ‘‘อยํ ปุเร วิย ปพฺพชิตฺวา มหาเถเร อาคจฺฉเนฺตปิ ทิสฺวา น อุฎฺฐหตี’’ติ กุชฺฌิํสุฯ</p>


<p>โกฎิคามวาสิโน  มนุสฺสา นาวาสงฺฆาเต พนฺธิํสุฯ สตฺถา นาวาสงฺฆาเต ฐตฺวา ‘‘กหํ , ภทฺทชี’’ติ ปุจฺฉิฯ ‘‘เอส, ภเนฺต, อิเธวา’’ติฯ ‘‘เอหิ, ภทฺทชิ, อเมฺหหิ สทฺธิํ เอกนาวํ อภิรุหา’’ติฯ เถโรปิ อุปฺปติตฺวา เอกนาวาย อฎฺฐาสิฯ อถ นํ คงฺคาย มชฺฌํ คตกาเล สตฺถา อาห – ‘‘ภทฺทชิ, ตยา มหาปนาทราชกาเล อชฺฌาวุตฺถปาสาโท กห’’นฺติฯ อิมสฺมิํ ฐาเน นิมุโคฺค, ภเนฺตติฯ ปุถุชฺชนา ภิกฺขู ‘‘ภทฺทชิเตฺถโร อญฺญํ พฺยากโรตี’’ติ อาหํสุฯ สตฺถา ‘‘เตน หิ, ภทฺทชิ, สพฺรหฺมจารีนํ กงฺขํ ฉินฺทา’’ติ อาหฯ ตสฺมิํ ขเณ เถโร สตฺถารํ วนฺทิตฺวา อิทฺธิพเลน คนฺตฺวา ปาสาทถูปิกํ ปาทงฺคุลิยา คเหตฺวา ปญฺจวีสติโยชนํ ปาสาทํ คเหตฺวา อากาเส อุปฺปติฯ อุปฺปติโต จ ปน เหฎฺฐาปาสาเท ฐิตานํ ปาสาทํ ภินฺทิตฺวา ปญฺญายิฯ โส เอกโยชนํ ทฺวิโยชนํ ติโยชนนฺติ ยาว วีสติโยชนา อุทกโต ปาสาทํ อุกฺขิปิฯ อถสฺส ปุริมภเว ญาตกา ปาสาทโลเภน มจฺฉกจฺฉปนาคมณฺฑูกา หุตฺวา ตสฺมิํเยว ปาสาเท นิพฺพตฺตา ปาสาเท อุฎฺฐหเนฺต ปริวตฺติตฺวา ปริวตฺติตฺวา อุทเกเยว ปติํสุฯ สตฺถา เต ปตเนฺต ทิสฺวา ‘‘ญาตกา เต, ภทฺทชิ, กิลมนฺตี’’ติ อาหฯ เถโร สตฺถุ วจนํ สุตฺวา ปาสาทํ วิสฺสเชฺชสิ, ปาสาโท ยถาฐาเนเยว ปติฎฺฐหิ, สตฺถา ปารคงฺคํ คโตฯ อถสฺส คงฺคาตีเรเยว อาสนํ ปญฺญาปยิํสุ, โส ปญฺญเตฺต วรพุทฺธาสเน ตรุณสูริโย วิย รสฺมิโย มุญฺจโนฺต นิสีทิฯ อถ นํ ภิกฺขู ‘‘กสฺมิํ กาเล, ภเนฺต, อยํ ปาสาโท ภทฺทชิเตฺถเรน อชฺฌาวุโตฺถ’’ติ ปุจฺฉิํสุฯ สตฺถา ‘‘มหาปนาทราชกาเล’’ติ วตฺวา อตีตํ อาหริฯ</p>


<p>อตีเต วิเทหรเฎฺฐ มิถิลายํ สุรุจิ นาม ราชา อโหสิ, ปุโตฺตปิ ตสฺส สุรุจิเยว, ตสฺส ปน ปุโตฺต มหาปนาโท นาม อโหสิ, เต อิมํ ปาสาทํ ปฎิลภิํสุฯ ปฎิลาภตฺถาย ปนสฺส อิทํ ปุพฺพกมฺมํ – เทฺว ปิตาปุตฺตา นเฬหิ จ อุทุมฺพรทารูหิ จ ปเจฺจกพุทฺธสฺส วสนปณฺณสาลํ กริํสุฯ อิมสฺมิํ ชาตเก สพฺพํ อตีตวตฺถุ ปกิณฺณกนิปาเต  (ชา. ๑.๑๔.๑๐๒ อาทโย) อาวิภวิสฺสติฯ</p>


<p>สตฺถา  อิมํ อตีตํ อาหริตฺวา สมฺมาสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘ปนาโท  
นาม โส ราชา, ยสฺส ยูโป สุวณฺณโย;  
  
ติริยํ โสฬสุเพฺพโธ, อุทฺธมาหุ สหสฺสธาฯ  
</li>
  
<li>
‘‘สหสฺสกโณฺฑ  
สตเคณฺฑุ, ธชาลุ หริตามโย;  
  
อนจฺจุํ ตตฺถ คนฺธพฺพา, ฉ สหสฺสานิ สตฺตธาฯ  
</li>
  
<li>
‘‘เอวเมตํ ตทา อาสิ, ยถา ภาสสิ ภทฺทชิ;  
  
สโกฺก อหํ ตทา อาสิํ, เวยฺยาวจฺจกโร ตวา’’ติฯ  
</li>
  
<p>ตตฺถ ติ ปาสาโทฯ ติ วิตฺถารโต โสฬสกณฺฑปาตวิตฺถาโร อโหสิฯ ติ อุเพฺพเธน สหสฺสกณฺฑคมนมตฺตํ อุโจฺจ อหุ, สหสฺสกณฺฑคมนคณนาย ปญฺจวีสติโยชนปฺปมาณํ โหติฯ วิตฺถาโร ปนสฺส อฎฺฐโยชนมโตฺตฯ
</ol></p>


<p>ติ โส ปเนส สหสฺสกณฺฑุเพฺพโธ ปาสาโท สตภูมิโก อโหสิฯ ติ ธชสมฺปโนฺนฯ ติ หริตมณิปริกฺขิโตฺตฯ อฎฺฐกถายํ ปน ‘‘สมาลุหริตามโย’’ติ ปาโฐ, หริตมณิมเยหิ ทฺวารกวาฎวาตปาเนหิ สมนฺนาคโตติ อโตฺถฯ ติ กิร ทฺวารกวาฎวาตปานานํ นามํฯ ติ นฎา, ติ ฉ คนฺธพฺพสหสฺสานิ สตฺตธา หุตฺวา ตสฺส ปาสาทสฺส สตฺตสุ ฐาเนสุ รโญฺญ รติชนนตฺถาย นจฺจิํสูติ อโตฺถฯ เต เอวํ นจฺจนฺตาปิ ราชานํ หาเสตุํ นาสกฺขิํสุ, อถ สโกฺก เทวราชา เทวนฎํ เปเสตฺวา สมชฺชํ กาเรสิ, ตทา มหาปนาโท หสิฯ</p>


<p>ติ ภทฺทชิเตฺถเรน หิ ‘‘ภทฺทชิ, ตยา มหาปนาทราชกาเล อชฺฌาวุตฺถปาสาโท กห’’นฺติ วุเตฺต ‘‘อิมสฺมิํ ฐาเน นิมุโคฺค, ภเนฺต’’ติ วทเนฺตน ตสฺมิํ กาเล อตฺตโน อตฺถาย ตสฺส ปาสาทสฺส นิพฺพตฺตภาโว จ มหาปนาทราชภาโว จ ภาสิโต โหติฯ ตํ คเหตฺวา สตฺถา ‘‘ยถา ตฺวํ, ภทฺทชิ, ภาสสิ, ตทา เอตํ ตเถว อโหสิ, อหํ ตทา ตว กายเวยฺยาวจฺจกโร สโกฺก เทวานมิโนฺท อโหสิ’’นฺติ อาหฯ ตสฺมิํ  ขเณ ปุถุชฺชนภิกฺขู นิกฺกงฺขา อเหสุํฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มหาปนาโท ราชา ภทฺทชิ อโหสิ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๒๖๕] ๕. ขุรปฺปชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ โอสฺสฎฺฐวีริยํ ภิกฺขุํ อารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ, ภิกฺขุ, โอสฺสฎฺฐวีริโย’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขุ, กสฺมา เอวํ ตฺวํ นิยฺยานิกสาสเน ปพฺพชิตฺวา วีริยํ โอสฺสชิ, โปราณกปณฺฑิตา อนิยฺยานิกฎฺฐาเนปิ วีริยํ กริํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ อฎวิอารกฺขกกุเล นิพฺพตฺติตฺวา วยปฺปโตฺต ปญฺจปุริสสตปริวาโร อฎวิอารกฺขเกสุ สพฺพเชฎฺฐโก หุตฺวา อฎวิมุเข เอกสฺมิํ คาเม วาสํ กเปฺปสิฯ โส ภติํ คเหตฺวา มนุเสฺส อฎวิํ อติกฺกาเมติฯ อเถกสฺมิํ ทิวเส พาราณเสยฺยโก สตฺถวาหปุโตฺต ปญฺจหิ สกฎสเตหิ ตํ คามํ ปตฺวา ตํ ปโกฺกสาเปตฺวา ‘‘สมฺม, สหสฺสํ คเหตฺวา มํ อฎวิํ อติกฺกาเมหี’’ติ อาหฯ โส ‘‘สาธู’’ติ ตสฺส หตฺถโต สหสฺสํ คณฺหิ, ภติํ คณฺหโนฺตเยว ตสฺส ชีวิตํ ปริจฺจชิฯ โส ตํ อาทาย อฎวิํ ปาวิสิ, อฎวิมเชฺฌ ปญฺจสตา โจรา อุฎฺฐหิํสุ, โจเร ทิสฺวาว เสสปุริสา อุเรน นิปชฺชิํสุ, อารกฺขกเชฎฺฐโก เอโกว นทโนฺต วคฺคโนฺต ปหริตฺวา ปญฺจสเตปิ โจเร ปลาเปตฺวา สตฺถวาหปุตฺตํ โสตฺถินา กนฺตารํ ตาเรสิฯ</p>


<p>สตฺถวาหปุโตฺต ปรกนฺตาเร สตฺถํ นิเวเสตฺวา  อารกฺขกเชฎฺฐกํ นานคฺครสโภชนํ โภเชตฺวา สยมฺปิ ภุตฺตปาตราโส สุขนิสิโนฺน เตน สทฺธิํ สลฺลปโนฺต ‘‘สมฺม, ตถาทารุณานํ โจรานํ อาวุธานิ คเหตฺวา อวตฺถรณกาเล เกน นุ โข เต การเณน จิตฺตุตฺราสมตฺตมฺปิ น อุปฺปนฺน’’นฺติ ปุจฺฉโนฺต ปฐมํ คาถมาห –</p>


<ol>
<li>
‘‘ทิสฺวา  
ขุรเปฺป ธนุเวคนุเนฺน, ขเคฺค คหีเต ติขิเณ เตลโธเต;  
  
ตสฺมิํ ภยสฺมิํ มรเณ วิยูเฬฺห, กสฺมา นุ เต นาหุ ฉมฺภิตตฺต’’นฺติฯ  
</li>
  
<p>ตตฺถ ติ ธนุเวเคน วิสฺสเฎฺฐฯ ติ ถรุทเณฺฑหิ สุคหิเต ขเคฺคฯ ติ มรเณ ปจฺจุปฎฺฐิเตฯ ติ เกน นุ โข การเณน นาโหสิฯ นฺติ สรีรจลนํฯ
</ol></p>


<p>ตํ สุตฺวา อารกฺขกเชฎฺฐโก อิตรา เทฺว คาถา อภาสิ –</p>


<ol>
<li>
‘‘ทิสฺวา  
ขุรเปฺป ธนุเวคนุเนฺน, ขเคฺค คหีเต ติขิเณ เตลโธเต;  
  
ตสฺมิํ ภยสฺมิํ มรเณ วิยูเฬฺห, เวทํ อลตฺถํ วิปุลํ อุฬารํฯ  
</li>
  
<li>
‘‘โส เวทชาโต อชฺฌภวิํ อมิเตฺต, ปุเพฺพว เม ชีวิตมาสิ จตฺตํ;  
  
น หิ ชีวิเต อาลยํ กุพฺพมาโน, สูโร กยิรา สูรกิจฺจํ กทาจี’’ติฯ  
</li>
  
<p>ตตฺถ นฺติ ตุฎฺฐิเญฺจว โสมนสฺสญฺจ ปฎิลภิํฯ นฺติ พหุํฯ นฺติ อุตฺตมํฯ นฺติ ชีวิตํ ปริจฺจชิตฺวา อภิภวิํฯ นฺติ มยา ปุเพฺพว ตว หตฺถโต ภติํ คณฺหเนฺตเนว ชีวิตํ จตฺตมาสิฯ ติ ชีวิตสฺมิญฺหิ นิกนฺติํ กุรุมาโน ปุริสกิจฺจํ กทาจิปิ น กโรติฯ
</ol></p>


<p>เอวํ  โส สรวเสฺส วสฺสเนฺต ชีวิตนิกนฺติยา วิสฺสฎฺฐตฺตา อตฺตนา สูรกิจฺจสฺส กตภาวํ ญาเปตฺวา สตฺถวาหปุตฺตํ อุโยฺยเชตฺวา สกคามเมว ปจฺจาคนฺตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โอสฺสฎฺฐวีริโย ภิกฺขุ อรหเตฺต ปติฎฺฐหิฯ ‘‘ตทา อารกฺขกเชฎฺฐโก อหเมว อโหสิ’’นฺติฯ</p>

</p>


<ol>
<li>
<p> [๒๖๖] ๖. วาตคฺคสินฺธวชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สาวตฺถิยํ อญฺญตรํ กุฎุมฺพิกํ อารพฺภ กเถสิฯ สาวตฺถิยํ กิเรกา อภิรูปา อิตฺถี เอกํ อภิรูปํ กุฎุมฺพิกํ ทิสฺวา ปฎิพทฺธจิตฺตา อโหสิ, สกลสรีรํ ฌายมาโน วิยสฺสา อพฺภนฺตเร กิเลสคฺคิ อุปฺปชฺชิฯ สา เนว กายสฺสาทํ ลภิ, น จิตฺตสฺสาทํ, ภตฺตมฺปิสฺสา น รุจฺจิ, เกวลํ มญฺจกอฎนิํ คเหตฺวา นิปชฺชิฯ อถ นํ อุปฎฺฐายิกา จ สหายิกา จ ปุจฺฉิํสุ – ‘‘กิํ นุ โข ตฺวํ กมฺปมานจิตฺตา อฎนิํ คเหตฺวา นิปนฺนา, กิํ เต อผาสุก’’นฺติฯ สา เอกํ เทฺว วาเร อกเถตฺวา ปุนปฺปุนํ วุจฺจมานา ตมตฺถํ อาโรเจสิฯ อถ นํ ตา สมสฺสาเสตฺวา ‘‘ตฺวํ มา จินฺตยิ, มยํ ตํ  อาเนสฺสามา’’ติ วตฺวา คนฺตฺวา กุฎุมฺพิเกน สทฺธิํ มเนฺตสุํ, โส ปฎิกฺขิปิตฺวา ปุนปฺปุนํ วุจฺจมาโน อธิวาเสสิฯ ตา ‘‘อสุกทิวเส อสุกเวลายํ อาคจฺฉา’’ติ ปฎิญฺญํ คเหตฺวา คนฺตฺวา ตสฺสา อาโรเจสุํฯ สา อตฺตโน สยนคพฺภํ สเชฺชตฺวา อตฺตานํ อลงฺกริตฺวา สยนปิเฎฺฐ นิสินฺนา ตสฺมิํ อาคนฺตฺวา สยเนกเทเส นิสิเนฺน จิเนฺตสิ – ‘‘สจาหํ อิมสฺส  ครุกํ อกตฺวา อิทาเนว โอกาสํ กริสฺสามิ, อิสฺสริยํ เม ปริหายิสฺสติ, อาคตทิวเสเยว โอกาสกรณํ นาม อการณํ, อชฺช น มงฺกุํ กตฺวา อญฺญสฺมิํ ทิวเส โอกาสํ กริสฺสามี’’ติฯ อถ นํ หตฺถคหณาทิวเสน เกฬิํ กาตุํ อารทฺธํ หเตฺถ คเหตฺวา ‘‘อเปหิ อเปหิ, น เม ตยา อโตฺถ’’ติ นิพฺภเจฺฉสิฯ โส โอสกฺกิตฺวา ลชฺชิโต อุฎฺฐาย อตฺตโน เคหเมว คโตฯ</p>


<p>อิตรา อิตฺถิโย ตาย ตถา กตภาวํ ญตฺวา กุฎุมฺพิเก นิกฺขเนฺต ตํ อุปสงฺกมิตฺวา เอวมาหํสุ – ‘‘ตฺวํ เอตสฺมิํ ปฎิพทฺธจิตฺตา อาหารํ ปฎิกฺขิปิตฺวา นิปชฺชิ, อถ นํ มยํ ปุนปฺปุนํ ยาจิตฺวา อานยิมฺห, ตสฺส กสฺมา โอกาสํ น อกาสี’’ติฯ สา ตมตฺถํ อาโรเจสิฯ อิตรา ‘‘เตน หิ ปญฺญายิสฺสสี’’ติ วตฺวา ปกฺกมิํสุฯ กุฎุมฺพิโก ปุน นิวตฺติตฺวาปิ น โอโลเกสิฯ สา ตํ อลภมานา นิราหารา ตเตฺถว ชีวิตกฺขยํ ปาปุณิฯ กุฎุมฺพิโก ตสฺสา มตภาวํ ญตฺวา พหุํ มาลาคนฺธวิเลปนํ อาทาย เชตวนํ คนฺตฺวา สตฺถารํ ปูเชตฺวา เอกมนฺตํ นิสีทิตฺวา สตฺถารา จ ‘‘กิํ นุ โข, อุปาสก, น ปญฺญายสี’’ติ ปุจฺฉิเต ตมตฺถํ อาโรเจตฺวา ‘‘สฺวาหํ, ภเนฺต, เอตฺตกํ กาลํ ลชฺชาย พุทฺธุปฎฺฐานํ นาคโต’’ติ อาหฯ สตฺถา ‘‘น , อุปาสก, อิทาเนเวสา กิเลสวเสน ตํ ปโกฺกสาเปตฺวา อาคตกาเล ตํ โอกาสํ อกตฺวา ลชฺชาเปสิ, ปุเพฺพปิ ปน ปณฺฑิเตสุ ปฎิพทฺธจิตฺตา หุตฺวา ปโกฺกสาเปตฺวา อาคตกาเล โอกาสํ อกตฺวา กิลเมตฺวาว อุโยฺยเชสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สินฺธวกุเล นิพฺพตฺติตฺวา วาตคฺคสินฺธโว นาม หุตฺวา ตสฺส มงฺคลอโสฺส อโหสิฯ อสฺสโคปกา ตํ เนตฺวา คงฺคายํ นฺหาเปนฺติฯ อถ นํ ภทฺทลี นาม คทฺรภี ทิสฺวา ปฎิพทฺธจิตฺตา หุตฺวา กิเลสวเสน กมฺปมานา เนว ติณํ ขาทิ , น อุทกํ ปิวิ, ปริสุสฺสิตฺวา กิสา อฎฺฐิจมฺมมตฺตา อโหสิฯ อถ นํ ปุโตฺต คทฺรภโปตโก มาตรํ ปริสุสฺสมานํ ทิสฺวา ‘‘กิํ นุ โข ตฺวํ, อมฺม, เนว ติณํ ขาทสิ, น อุทกํ ปิวสิ, ปริสุสฺสิตฺวา ตตฺถ ตตฺถ กมฺปมานา นิปชฺชสิ, กิํ เต อผาสุก’’นฺติ ปุจฺฉิฯ สา อกเถตฺวา ปุนปฺปุนํ วุจฺจมานา ตมตฺถํ กเถสิฯ อถ นํ ปุโตฺต สมสฺสาเสตฺวา ‘‘อมฺม, มา จินฺตยิ, อหํ ตํ อาเนสฺสามี’’ติ วตฺวา วาตคฺคสินฺธวสฺส นฺหายิตุํ  อาคตกาเล ตํ อุปสงฺกมิตฺวา ‘‘ตาต, มยฺหํ มาตา ตุเมฺหสุ ปฎิพทฺธจิตฺตา นิราหารา สุสฺสิตฺวา มริสฺสติ, ชีวิตทานมสฺสา เทถา’’ติ อาหฯ ‘‘สาธุ, ตาต, ทสฺสามิ, อสฺสโคปกา มํ นฺหาเปตฺวา โถกํ คงฺคาตีเร วิจรณตฺถาย วิสฺสเชฺชนฺติ, ตฺวํ มาตรํ คเหตฺวา ตํ ปเทสํ เอหี’’ติฯ โส คนฺตฺวา มาตรํ อาเนตฺวา ตสฺมิํ ปเทเส วิสฺสเชฺชตฺวา เอกมนฺตํ ปฎิจฺฉโนฺน อฎฺฐาสิฯ</p>


<p>อสฺสโคปกาปิ วาตคฺคสินฺธวํ ตสฺมิํ ฐาเน วิสฺสเชฺชสุํฯ โส ตํ คทฺรภิํ โอโลเกตฺวา อุปสงฺกมิฯ อถ สา คทฺรภี ตสฺมิํ อุปสงฺกมิตฺวา อตฺตโน สรีรํ อุปสิงฺฆมาเน ‘‘สจาหํ ครุํ อกตฺวา อาคตกฺขเณเยวสฺส โอกาสํ กริสฺสามิ, เอวํ เม ยโส จ อิสฺสริยญฺจ ปริหายิสฺสติ, อนิจฺฉมานา วิย ภวิตุํ วฎฺฎตี’’ติ จิเนฺตตฺวา สินฺธวสฺส เหฎฺฐาหนุเก ปาเทน ปหริตฺวา ปลายิ, ทนฺตมูลมสฺส ภิชฺชิตฺวา คตกาโล วิย อโหสิฯ วาตคฺคสินฺธโว ‘‘โก เม เอตาย อโตฺถ’’ติ  ลชฺชิโต ตโตว ปลายิฯ สา วิปฺปฎิสารินี หุตฺวา ตเตฺถว ปติตฺวา โสจมานา นิปชฺชิฯ</p>


<p>อถ  นํ ปุโตฺต อุปสงฺกมิตฺวา ปุจฺฉโนฺต ปฐมํ คาถมาห –</p>


<ol>
<li>
‘‘เยนาสิ กิสิยา ปณฺฑุ, เยน ภตฺตํ น รุจฺจติ;  
  
อยํ โส อาคโต ภตฺตา, กสฺมา ทานิ ปลายสี’’ติฯ  
</li>
  
<p>ตตฺถ ติ ตสฺมิํ ปฎิพทฺธจิตฺตตาย เยน การณภูเตนฯ
</ol></p>


<p>ปุตฺตสฺส วจนํ สุตฺวา คทฺรภี ทุติยํ คาถมาห –</p>


<ol>
<li>
‘‘สเจ ปนาทิเกเนว, สนฺถโว นาม ชายติ;  
  
ยโส หายติ อิตฺถีนํ, ตสฺมา ตาต ปลายห’’นฺติฯ  
</li>
  
<p>ตตฺถ ติอาทิโตว ปฐมเมวฯ ติ เมถุนธมฺมสํโยควเสน มิตฺตสนฺถโวฯ นฺติ, ตาต, อิตฺถีนญฺหิ ครุกํ อกตฺวา อาทิโตว สนฺถวํ กุรุมานานํ ยโส หายติ, อิสฺสริยคพฺพิตภาโว ปริหายตีติฯ เอวํ สา อิตฺถีนํ สภาวํ ปุตฺตสฺส กเถสิฯ
</ol></p>


<p>ตติยคาถํ  ปน สตฺถา อภิสมฺพุโทฺธ หุตฺวา อาห –</p>


<ol>
<li>
‘‘ยสสฺสินํ กุเล ชาตํ, อาคตํ ยา น อิจฺฉติ;  
  
โสจติ จิรรตฺตาย, วาตคฺคมิว ภทฺทลี’’ติฯ  
</li>
  
<p>ตตฺถ นฺติ ยสสมฺปนฺนํฯ ติ ยา อิตฺถี ตถารูปํ ปุริสํ น อิจฺฉติฯ ติ จิรรตฺตํ, ทีฆมทฺธานนฺติ อโตฺถฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน กุฎุมฺพิโก โสตาปตฺติผเล ปติฎฺฐหิฯ ‘‘ตทา คทฺรภี สา อิตฺถี อโหสิ, วาตคฺคสินฺธโว ปน อหเมว อโหสิ’’นฺติฯ</p>

</p>


<ol>
<li>
<p> [๒๖๗] ๗. กกฺกฎกชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต อญฺญตรํ อิตฺถิํ อารพฺภ กเถสิฯ สาวตฺถิยํ กิเรโก กุฎุมฺพิโก อตฺตโน ภริยํ คเหตฺวา อุทฺธารโสธนตฺถาย ชนปทํ คนฺตฺวา อุทฺธารํ โสเธตฺวา อาคจฺฉโนฺต อนฺตรามเคฺค โจเรหิ คหิโตฯ ภริยา ปนสฺส อภิรูปา ปาสาทิกา ทสฺสนียา, โจรเชฎฺฐโก ตสฺสา สิเนเหน กุฎุมฺพิกํ มาเรตุํ อารภิฯ สา ปน อิตฺถี สีลวตี อาจารสมฺปนฺนา ปติเทวตา, สา โจรเชฎฺฐกสฺส ปาเทสุ นิปติตฺวา ‘‘สามิ, สเจ มยิ สิเนโห อตฺถิ, มา มยฺหํ สามิกํ มาเรหิฯ สเจ มาเรสิ, อหมฺปิ วิสํ วา ขาทิตฺวา นาสวาตํ วา สนฺนิรุมฺภิตฺวา มริสฺสามิ, ตยา ปน สทฺธิํ น คมิสฺสามิ, มา เม อการเณน สามิกํ มาเรหี’’ติ ยาจิตฺวา ตํ วิสฺสชฺชาเปสิฯ เต อุโภปิ โสตฺถินา สาวตฺถิํ ปตฺวา เชตวนปิฎฺฐิวิหาเรน คจฺฉนฺตา ‘‘วิหารํ ปวิสิตฺวา สตฺถารํ วนฺทิสฺสามา’’ติ คนฺธกุฎิปริเวณํ คนฺตฺวา สตฺถารํ วนฺทิตฺวา เอกมนฺตํ นิสีทิํสุฯ เต สตฺถารา ‘‘กหํ คตตฺถ, อุปาสกา’’ติ ปุฎฺฐา ‘‘อุทฺธารโสธนตฺถายา’’ติ อาหํสุฯ ‘‘อนฺตรามเคฺค ปน อาโรเคฺยน อาคตตฺถา’’ติ วุเตฺต กุฎุมฺพิโก อาห – ‘‘อนฺตรามเคฺค โน, ภเนฺต, โจรา คณฺหิํสุ, ตเตฺรสา มํ มาริยมานํ โจรเชฎฺฐกํ ยาจิตฺวา โมเจสิ, อิมํ นิสฺสาย มยา ชีวิตํ ลทฺธ’’นฺติฯ สตฺถา ‘‘น, อุปาสก, อิทาเนเวตาย  เอวํ ตุยฺหํ ชีวิตํ ทินฺนํ, ปุเพฺพปิ ปณฺฑิตานมฺปิ ชีวิตํ อทาสิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต หิมวเนฺต มหาอุทกรหโท, ตตฺถ มหาสุวณฺณกกฺกฎโก อโหสิฯ โส ตสฺส นิวาสภาเวน ‘‘กุฬีรทโห’’ติ ปญฺญายิตฺถฯ กกฺกฎโก มหา อโหสิ ขลมณฺฑลปฺปมาโณ, หตฺถี คเหตฺวา วธิตฺวา ขาทติฯ หตฺถี ตสฺส ภเยน ตตฺถ โอตริตฺวา โคจรํ  คณฺหิตุํ น สโกฺกนฺติฯ ตทา โพธิสโตฺต กุฬีรทหํ อุปนิสฺสาย วสมานํ หตฺถิยูถเชฎฺฐกํ ปฎิจฺจ กเรณุยา กุจฺฉิสฺมิํ ปฎิสนฺธิํ คณฺหิฯ อถสฺส มาตา ‘‘คพฺภํ รกฺขิสฺสามี’’ติ อญฺญํ ปพฺพตปฺปเทสํ คนฺตฺวา คพฺภํ รกฺขิตฺวา ปุตฺตํ วิชายิฯ โส อนุกฺกเมน วิญฺญุตํ ปโตฺต  มหาสรีโร ถามสมฺปโนฺน โสภคฺคปฺปโตฺต อญฺชนปพฺพโต วิย อโหสิฯ โส เอกาย กเรณุยา สทฺธิํ สํวาสํ กเปฺปตฺวา ‘‘กกฺกฎกํ คณฺหิสฺสามี’’ติ อตฺตโน ภริยญฺจ มาตรญฺจ อาทาย ตํ หตฺถิยูถํ อุปสงฺกมิตฺวา ปิตรํ ปสฺสิตฺวา ‘‘ตาต, อหํ กกฺกฎกํ คณฺหิสฺสามี’’ติ อาหฯ อถ นํ ปิตา ‘‘น สกฺขิสฺสสิ, ตาตา’’ติ วาเรตฺวา ปุนปฺปุนํ วทนฺตํ ‘‘ตฺวเญฺญว ชานิสฺสสี’’ติ อาหฯ</p>


<p>โส กุฬีรทหํ อุปนิสฺสาย วสเนฺต สพฺพวารเณ สนฺนิปาเตตฺวา สเพฺพหิ สทฺธิํ ทหสมีปํ คนฺตฺวา ‘‘กิํ โส กกฺกฎโก โอตรณกาเล คณฺหาติ, อุทาหุ โคจรํ คณฺหนกาเล, อุทาหุ อุตฺตรณกาเล’’ติ ปุจฺฉิตฺวา ‘‘อุตฺตรณกาเล’’ติ สุตฺวา ‘‘เตน หิ ตุเมฺห กุฬีรทหํ โอตริตฺวา ยาวทตฺถํ โคจรํ คเหตฺวา ปฐมํ อุตฺตรถ, อหํ ปจฺฉโต ภวิสฺสามี’’ติ อาหฯ วารณา ตถา กริํสุฯ กุฬีโร ปจฺฉโต อุตฺตรนฺตํ โพธิสตฺตํ มหาสณฺฑาเสน กมฺมาโร โลหสลากํ วิย อฬทฺวเยน ปาเท ทฬฺหํ คณฺหิ, กเรณุกา โพธิสตฺตํ อวิชหิตฺวา สมีเปเยว อฎฺฐาสิฯ โพธิสโตฺต อากฑฺฒโนฺต กุฬีรํ จาเลตุํ นาสกฺขิ, กุฬีโร ปน ตํ อากฑฺฒโนฺต อตฺตโน อภิมุขํ กโรติฯ โส มรณภยตชฺชิโต พทฺธรวํ รวิ, สเพฺพ วารณา มรณภยตชฺชิตา โกญฺจนาทํ กตฺวา มุตฺตกรีสํ จชมานา ปลายิํสุ, กเรณุกาปิสฺส สณฺฐาตุํ อสโกฺกนฺตี ปลายิตุํ อารภิฯ</p>


<p>อถ นํ  โส อตฺตโน พทฺธภาวํ สญฺญาเปตฺวา ตสฺสา อปลายนตฺถํ ปฐมํ คาถมาห –</p>


<p> ตตฺถ  ติ สิงฺคี สุวณฺณวโณฺณ มิโคฯ ทฺวีหิ อเฬหิ สิงฺคกิจฺจํ สาเธเนฺตหิ ยุตฺตตาย สิงฺคีติ อโตฺถฯ มิโคติ ปน สพฺพปาณสงฺคาหกวเสน อิธ กุฬีโร วุโตฺตฯ ติ เอตฺถ ทสฺสนเฎฺฐน จกฺขุ, นยนเฎฺฐน เนตฺตํ, อายตานิ จกฺขุสงฺขาตานิ เนตฺตานิ  อสฺสาติ อายตจกฺขุเนโตฺต, ทีฆอกฺขีติ อโตฺถฯ อฎฺฐิเมวสฺส ตจกิจฺจํ สาเธตีติ ติ เตน มิเคน อภิภูโต อโชฺฌตฺถโต นิจฺจลํ คหิโต หุตฺวาฯ ติ การุญฺญปฺปโตฺต หุตฺวา รุทามิ วิรวามิฯ นฺติ มํ เอวรูปํ พฺยสนปฺปตฺตํ อตฺตโน ปาณสมํ ปิยสามิกํ ตฺวํ มา เหว ชหีติฯ</p>


<p>อถ สา กเรณุกา นิวตฺติตฺวา ตํ อสฺสาสยมานา ทุติยํ คาถมาห –</p>


<ol>
<li>
‘‘อยฺย น ตํ ชหิสฺสามิ, กุญฺชรํ สฎฺฐิหายนํ;  
  
ปถพฺยา จาตุรนฺตาย, สุปฺปิโย โหสิ เม ตุว’’นฺติฯ  
</li>
  
<p>ตตฺถ นฺติ ชาติยา สฎฺฐิวสฺสกาลสฺมิญฺหิ กุญฺชรา ถาเมน ปริหายนฺติ, สา อหํ เอวํ ถามหีนํ อิมํ พฺยสนํ ปตฺตํ ตํ น ชหิสฺสามิ, มา ภายิ, อิมิสฺสา หิ จตูสุ ทิสาสุ สมุทฺทํ ปตฺวา ฐิตาย จาตุรนฺตาย ปถวิยา ตฺวํ มยฺหํ สุฎฺฐุ ปิโยติฯ
</ol></p>


<p>อถ นํ สนฺถเมฺภตฺวา ‘‘อยฺย, อิทานิ ตํ กุฬีเรน สทฺธิํ โถกํ กถาสลฺลาปํ ลภมานา วิสฺสชฺชาเปสฺสามี’’ติ วตฺวา กุฬีรํ ยาจมานา ตติยํ คาถมาห –</p>


<ol>
<li>
‘‘เย  
กุฬีรา สมุทฺทสฺมิํ, คงฺคาย ยมุนาย จ;  
  
เตสํ ตฺวํ วาริโช เสโฎฺฐ, มุญฺจ โรทนฺติยา ปติ’’นฺติฯ  
</li>
  
<p>ตสฺสโตฺถ – เย สมุเทฺท วา คงฺคาย วา ยมุนาย วา กุฬีรา, สเพฺพสํ วณฺณสมฺปตฺติยา จ มหนฺตเตฺตน จ ตฺวเมว เสโฎฺฐ อุตฺตโมฯ เตน ตํ ยาจามิ, มยฺหํ โรทมานาย สามิกํ มุญฺจาติฯ
</ol></p>


<p>กุฬีโร ตสฺสา กถยมานาย อิตฺถิสเทฺท นิมิตฺตํ คเหตฺวา อากฑฺฒิยมานโส หุตฺวา วารณสฺส ปาทโต อเฬ วินิเวเฐโนฺต ‘‘อยํ วิสฺสโฎฺฐ อิทํ นาม กริสฺสตี’’ติ น กิญฺจิ อญฺญาสิฯ อถ นํ วารโณ ปาทํ อุกฺขิปิตฺวา ปิฎฺฐิยํ อกฺกมิ, ตาวเทว อฎฺฐีนิ ภิชฺชิํสุฯ วารโณ ตุฎฺฐรวํ  รวิ, สเพฺพ วารณา สนฺนิปติตฺวา กุฬีรํ นีหริตฺวา มหีตเล ฐเปตฺวา มทฺทนฺตา จุณฺณวิจุณฺณมกํสุฯ ตสฺส เทฺว อฬา สรีรโต ภิชฺชิตฺวา เอกมเนฺต ปติํสุฯ โส จ กุฬีรทโห คงฺคาย เอกาพโทฺธ , คงฺคาย ปูรณกาเล คโงฺคทเกน ปูรติ, อุทเก มนฺทีภูเต ทหโต อุทกํ คงฺคํ โอตรติฯ อถ เทฺวปิ เต อฬา อุปฺลวิตฺวา คงฺคาย วุยฺหิํสุฯ เตสุ เอโก สมุทฺทํ ปาวิสิ, เอกํ ทสภาติกราชาโน อุทเก กีฬมานา ลภิตฺวา อาฬิงฺคํ นาม มุทิงฺคํ อกํสุฯ สมุทฺทํ ปน ปวิฎฺฐํ อสุรา คเหตฺวา อาลมฺพรํ นาม เภริํ กาเรสุํฯ เต อปรภาเค สเกฺกน สงฺคาเม ปราชิตา ตํ ฉเฑฺฑตฺวา ปลายิํสุ, อถ นํ สโกฺก อตฺตโน อตฺถาย คณฺหาเปสิฯ ‘‘อาลมฺพรเมโฆ วิย ถนตี’’ติ ตํ สนฺธาย วทนฺติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุโภ ชยมฺปติกา โสตาปตฺติผเล ปติฎฺฐหิํสุ ฯ ‘‘ตทา กเรณุกา อยํ อุปาสิกา อโหสิ, วารโณ ปน อหเมว อโหสิ’’นฺติฯ</p>

</p>


<ol>
<li>
<p> [๒๖๘] ๘. อารามทูสกชาตกวณฺณนา
</ol></p>


<p>นฺติ อิทํ สตฺถา ทกฺขิณาคิริชนปเท อญฺญตรํ อุยฺยานปาลปุตฺตํ อารพฺภ กเถสิฯ สตฺถา กิร วุตฺถวโสฺส เชตวนา นิกฺขมิตฺวา ทกฺขิณาคิริชนปเท จาริกํ จริฯ อเถโก อุปาสโก พุทฺธปฺปมุขํ ภิกฺขุสงฺฆํ นิมเนฺตตฺวา อุยฺยาเน นิสีทาเปตฺวา ยาคุขชฺชเกหิ สนฺตเปฺปตฺวา ‘‘อยฺยา, อุยฺยานจาริกํ จริตุกามา อิมินา อุยฺยานปาเลน สทฺธิํ จรนฺตู’’ติ วตฺวา ‘‘อยฺยานํ ผลาผลานิ ทเทยฺยาสี’’ติ อุยฺยานปาลํ อาณาเปสิฯ ภิกฺขู จรมานา เอกํ ฉิทฺทฎฺฐานํ ทิสฺวา ‘‘อิทํ ฐานํ ฉิทฺทํ วิรฬรุกฺขํ, กิํ นุ โข การณ’’นฺติ ปุจฺฉิํสุฯ อถ เนสํ อุยฺยานปาโล อาจิกฺขิ – ‘‘เอโก กิร อุยฺยานปาลปุโตฺต อุปโรปเกสุ อุทกํ อาสิญฺจโนฺต ‘มูลปฺปมาเณน อาสิญฺจิสฺสามี’ติ อุปฺปาเฎตฺวา มูลปฺปมาเณน อุทกํ อาสิญฺจิ, เตน ตํ ฐานํ ฉิทฺทํ ชาต’’นฺติฯ ภิกฺขู สตฺถุ สนฺติกํ คนฺตฺวา ตมตฺถํ อาโรเจสุํฯ สตฺถา ‘‘น, ภิกฺขเว, อิทาเนว ปุเพฺพปิ โส กุมารโก อารามทูสโกเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ วิสฺสเสเน นาม รเญฺญ รชฺชํ กาเรเนฺต อุสฺสเว ฆุเฎฺฐ อุยฺยานปาโล ‘‘อุสฺสวํ กีฬิสฺสามี’’ติ อุยฺยานวาสิโน มกฺกเฎ อาห – ‘‘อิทํ อุยฺยานํ ตุมฺหากํ พหูปการํ , อหํ สตฺตาหํ อุสฺสวํ กีฬิสฺสามิ, ตุเมฺห สตฺต ทิวเส อุปโรปเกสุ อุทกํ อาสิญฺจถา’’ติฯ เต ‘‘สาธู’’ติ สมฺปฎิจฺฉิํสุฯ โส เตสํ จมฺมฆฎเก ทตฺวา ปกฺกามิฯ มกฺกฎา อุทกํ อาสิญฺจนฺตา อุปโรปเกสุ อาสิญฺจิํสุฯ อถ เน มกฺกฎเชฎฺฐโก อาห – ‘‘อาคเมถ ตาว, อุทกํ นาม สพฺพกาลํ ทุลฺลภํ, ตํ รกฺขิตพฺพํ, อุปโรปเก อุปฺปาเฎตฺวา มูลปฺปมาณํ  ญตฺวา ทีฆมูลเกสุ พหุํ, รสฺสมูลเกสุ อปฺปํ อุทกํ สิญฺจิตุํ วฎฺฎตี’’ติฯ เต ‘‘สาธู’’ติ วตฺวา เอกเจฺจ อุปโรปเก อุปฺปาเฎตฺวา คจฺฉนฺติ, เอกเจฺจ เต โรเปตฺวา อุทกํ สิญฺจนฺติฯ</p>


<p>ตสฺมิํ กาเล โพธิสโตฺต พาราณสิยํ เอกสฺส กุลสฺส ปุโตฺต อโหสิ, โส เกนจิเทว กรณีเยน อุยฺยานํ คนฺตฺวา เต มกฺกเฎ ตถา กโรเนฺต ทิสฺวา ‘‘โก ตุเมฺห เอวํ กาเรตี’’ติ ปุจฺฉิตฺวา ‘‘วานรเชฎฺฐโก’’ติ วุเตฺต ‘‘เชฎฺฐกสฺส ตาว โว อยํ ปญฺญา, ตุมฺหากํ ปน กีทิสี ภวิสฺสตี’’ติ ตมตฺถํ ปกาเสโนฺต อิมํ ปฐมํ คาถมาห –</p>


<ol>
<li>
‘‘โย เว สพฺพสเมตานํ, อหุวา เสฎฺฐสมฺมโต;  
  
ตสฺสายํ เอทิสี ปญฺญา, กิเมว อิตรา ปชา’’ติฯ  
</li>
  
<p>ตตฺถ นฺติ อิเมสํ สเพฺพสํ สมานชาตีนํฯ ติ อโหสิฯ ติ ยา อิตรา เอเตสุ ลามิกา ปชา, กีทิสา นุ โข ตสฺสา ปญฺญาติฯ
</ol></p>


<p>ตสฺส กถํ สุตฺวา วานรา ทุติยํ คาถมาหํสุ –</p>


<ol>
<li>
‘‘เอวเมว ตุวํ พฺรเหฺม, อนญฺญาย วินินฺทสิ;  
  
กถํ มูลํ อทิสฺวาน, รุกฺขํ ชญฺญา ปติฎฺฐิต’’นฺติฯ  
</li>
  
<p>ตตฺถ ติ อาลปนมตฺตํฯ อยํ ปเนตฺถ สเงฺขปโตฺถ – ตฺวํ, โภ ปุริส, การณาการณํ อชานิตฺวา เอวเมว อเมฺห วินินฺทสิ, รุกฺขํ นาม ‘‘คมฺภีเร ปติฎฺฐิโต วา เอส, น วา’’ติ มูลํ อนุปฺปาเฎตฺวา กถํ ญาตุํ สกฺกา, เตน มยํ อุปฺปาเฎตฺวา มูลปฺปมาเณน อุทกํ อาสิญฺจามาติฯ
</ol></p>


<p>ตํ  สุตฺวา โพธิสโตฺต ตติยํ คาถมาห –</p>


<ol>
<li>
‘‘นาหํ  
ตุเมฺห วินินฺทามิ, เย จเญฺญ วานรา วเน;  
  
วิสฺสเสโนว คารโยฺห, ยสฺสตฺถา รุกฺขโรปกา’’ติฯ  
</li>
  
<p>ตตฺถ ติ พาราณสิราชา วิสฺสเสโนเยว เอตฺถ ครหิตโพฺพฯ ติ ยสฺสตฺถาย ตุมฺหาทิสา รุกฺขโรปกา ชาตาติฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา วานรเชฎฺฐโก อารามทูสกกุมาโร อโหสิ, ปณฺฑิตปุริโส ปน อหเมว อโหสิ’’นฺติฯ</p>

</p>


<ol>
<li>
<p> [๒๖๙] ๙. สุชาตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อนาถปิณฺฑิกสฺส สุณิสํ ธนญฺจยเสฎฺฐิธีตรํ วิสาขาย กนิฎฺฐภคินิํ สุชาตํ อารพฺภ กเถสิฯ สา กิร มหเนฺตน ยเสน อนาถปิณฺฑิกสฺส ฆรํ ปูรยมานา ปาวิสิ, ‘‘มหากุลสฺส ธีตา อห’’นฺติ มานถทฺธา อโหสิ โกธนา จณฺฑี ผรุสา, สสฺสุสสุรสามิกวตฺตานิ น กโรติ, เคหชนํ ตเชฺชนฺตี ปหรนฺตี จรติฯ อเถกทิวสํ สตฺถา ปญฺจหิ ภิกฺขุสเตหิ ปริวุโต อนาถปิณฺฑิกสฺส เคหํ คนฺตฺวา นิสีทิฯ มหาเสฎฺฐิ ธมฺมํ สุณโนฺตว ภควนฺตํ อุปนิสีทิ, ตสฺมิํ ขเณ สุชาตา ทาสกมฺมกเรหิ สทฺธิํ กลหํ กโรติฯ สตฺถา ธมฺมกถํ ฐเปตฺวา ‘‘กิํ สโทฺท เอโส’’ติ อาหฯ เอสา, ภเนฺต, กุลสุณฺหา อคารวา, เนวสฺสา สสฺสุสสุรสามิกวตฺตํ อตฺถิ, อสฺสทฺธา อปฺปสนฺนา อโหรตฺตํ กลหํ กุรุมานา วิจรตีติฯ เตน หิ นํ ปโกฺกสถาติฯ สา อาคนฺตฺวา วนฺทิตฺวา เอกมนฺตํ อฎฺฐาสิฯ</p>


<p>อถ นํ สตฺถา ‘‘สตฺติมา, สุชาเต, ปุริสสฺส ภริยา, ตาสํ ตฺวํ กตรา’’ติ ปุจฺฉิฯ ‘‘ภเนฺต, นาหํ สํขิเตฺตน กถิตสฺส อตฺถํ อาชานามิ, วิตฺถาเรน เม กเถถา’’ติฯ สตฺถา ‘‘เตน หิ โอหิตโสตา สุโณหี’’ติ วตฺวา อิมา คาถา อภาสิ –</p>


<p>
‘‘ปทุฎฺฐจิตฺตา  
  
อหิตานุกมฺปินี, อเญฺญสุ รตฺตา อติมญฺญเต ปติํ,  
  
<p>
ธเนน กีตสฺส วธาย อุสฺสุกา; ยา เอวรูปา ปุริสสฺส ภริยา,  
  
วธกา จ ภริยา  
ติ จ สา ปวุจฺจติฯ [๑]  
</p>
  
<p>
‘‘ยํ อิตฺถิยา วินฺทติ สามิโก ธนํ, สิปฺปํ วณิชฺชญฺจ กสิํ อธิฎฺฐหํ,  
  
อปฺปมฺปิ  
ตสฺส อปหาตุมิจฺฉติ; ยา เอวรูปา ปุริสสฺส ภริยา,  
  
โจรี จ  
ภริยา  
ติ จ สา ปวุจฺจติฯ [๒]  
</p>
  
<p>
‘‘อกมฺมกามา อลสา มหคฺฆสา, ผรุสา จ จณฺฑี จ ทุรุตฺตวาทินี,  
  
อุฎฺฐายกานํ อภิภุยฺย วตฺตติ; ยา เอวรูปา ปุริสสฺส ภริยา,  
  
อยฺยา จ ภริยา  
ติ จ สา ปวุจฺจติฯ [๓]  
</p>
  
<p>
‘‘ยา สพฺพทา โหติ หิตานุกมฺปินี, มาตาว ปุตฺตํ อนุรกฺขเต ปติํ,  
  
<p>
ตโต ธนํ สมฺภตมสฺส รกฺขติ; ยา เอวรูปา ปุริสสฺส ภริยา,  
  
มาตา จ  
ภริยา  
ติ จ สา ปวุจฺจติฯ [๔]  
</p>
  
<p>
‘‘ยถาปิ เชฎฺฐา ภคินี กนิฎฺฐกา, สคารวา โหติ สกมฺหิ สาธิเก,  
  
หิรีมนา ภตฺตุ วสานุวตฺตินี; ยา เอวรูปา ปุริสสฺส ภริยา,  
  
ภคินี จ ภริยา  
ติ จ สา ปวุจฺจติฯ [๕]  
</p>
  
<p>
‘‘ยาจีธ ทิสฺวาน ปติํ ปโมทติ, สขี สขารํว จิรสฺสมาคตํ,  
  
โกเลยฺยกา สีลวตี ปติพฺพตา; ยา เอวรูปา ปุริสสฺส ภริยา,  
  
สขี จ ภริยา  
ติ จ สา ปวุจฺจติฯ [๖]  
</p>
  
<p>
‘‘อกฺกุทฺธสนฺตา  
วธทณฺฑตชฺชิตา, อทุฎฺฐจิตฺตา ปติโน ติติกฺขติ,  
  
อโกฺกธนา ภตฺตุ วสานุวตฺตินี; ยา เอวรูปา ปุริสสฺส ภริยา,  
  
ทาสี จ ภริยา  
ติ จ สา ปวุจฺจติ’’ฯ (อ. นิ. ๗.๖๓); [๗]  
</p>
  
<p>อิมา  โข, สุชาเต, ปุริสสฺส สตฺต ภริยาฯ ตาสุ วธกสมา โจรีสมา อยฺยสมาติ อิมา ติโสฺส นิรเย นิพฺพตฺตนฺติ, อิตรา จตโสฺส นิมฺมานรติเทวโลเกฯ</p>


<p>
‘‘ยาจีธ  
ภริยา วธกาติ วุจฺจติ, โจรีติ อยฺยาติ จ ยา ปวุจฺจติ;  
  
ทุสฺสีลรูปา ผรุสา อนาทรา, กายสฺส เภทา นิรยํ วชนฺติ ตาฯ  
</p>
  
<p>
‘‘ยาจีธ มาตา ภคินี สขีติ จ, ทาสีติ ภริยาติ จ ยา ปวุจฺจติ;  
  
สีเล ฐิตตฺตา จิรรตฺตสํวุตา, กายสฺส เภทา สุคติํ วชนฺติ ตา’’ติฯ (อ. นิ. ๗.๖๓);  
</p>
  
<p>เอวํ สตฺถริ อิมา สตฺต ภริยา ทเสฺสเนฺตเยว สุชาตา โสตาปตฺติผเล ปติฎฺฐหิฯ ‘‘สุชาเต, ตฺวํ อิมาสํ สตฺตนฺนํ ภริยานํ กตรา’’ติ วุเตฺต ‘‘ทาสิสมา อหํ, ภเนฺต’’ติ วตฺวา ตถาคตํ วนฺทิตฺวา ขมาเปสิฯ อิติ สตฺถา สุชาตํ ฆรสุณฺหํ เอโกวาเทเนว ทเมตฺวา กตภตฺตกิโจฺจ เชตวนํ คนฺตฺวา ภิกฺขุสเงฺฆน วเตฺต ทสฺสิเต คนฺธกุฎิํ ปาวิสิฯ ธมฺมสภายมฺปิ โข, ภิกฺขู, สตฺถุ คุณกถํ สมุฎฺฐาเปสุํ – ‘‘อาวุโส, เอโกวาเทเนว สตฺถา สุชาตํ ฆรสุณฺหํ ทเมตฺวา โสตาปตฺติผเล ปติฎฺฐาเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ มยา สุชาตา เอโกวาเทเนว ทมิตา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิสฺมิํ นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ  อุคฺคณฺหิตฺวา ปิตุ อจฺจเยน รเชฺช ปติฎฺฐาย ธเมฺมน สเมน รชฺชํ กาเรสิฯ ตสฺส มาตา โกธนา อโหสิ จณฺฑา ผรุสา อโกฺกสิกา ปริภาสิกาฯ โส มาตุ โอวาทํ ทาตุกาโมปิ ‘‘อวตฺถุกํ กเถตุํ น ยุตฺต’’นฺติ ตสฺสา อนุสาสนตฺถํ เอกํ อุปมํ โอโลเกโนฺต จรติฯ อเถกทิวสํ อุยฺยานํ อคมาสิ, มาตาปิ ปุเตฺตน สทฺธิํเยว อคมาสิ ฯ อถ อนฺตรามเคฺค กิกี สกุโณ วิรวิ, โพธิสตฺตปริสา ตํ สทฺทํ สุตฺวา กเณฺณ ปิทหิตฺวา ‘‘อโมฺภ, จณฺฑวาเจ ผรุสวาเจ มา สทฺทมกาสี’’ติ อาหฯ โพธิสเตฺต ปน นาฎกปริวาริเต มาตรา สทฺธิํ อุยฺยาเน วิจรเนฺต เอกสฺมิํ สุปุปฺผิตสาลรุเกฺข นิลีนา เอกา โกกิลา มธุเรน สเรน วสฺสิฯ มหาชโน ตสฺสา สเทฺทน สมฺมโตฺต หุตฺวา อญฺชลิํ ปคฺคเหตฺวา ‘‘สณฺหวาเจ สขิลวาเจ มุทุวาเจ วสฺส วสฺสา’’ติ คีวํ อุกฺขิปิตฺวา โอหิตโสโต โอโลเกโนฺต อฎฺฐาสิฯ</p>


<p>อถ มหาสโตฺต ตานิ เทฺว การณานิ ทิสฺวา ‘‘อิทานิ มาตรํ สญฺญาเปตุํ สกฺขิสฺสามี’’ติ จิเนฺตตฺวา ‘‘อมฺม, อนฺตรามเคฺค กิกีสทฺทํ สุตฺวา มหาชโน ‘มา สทฺทมกาสิ , มา สทฺทมกาสี’ติ กเณฺณ ปิทหิ, ผรุสวาจา นาม น กสฺสจิ ปิยา’’ติ วตฺวา อิมา คาถา อโวจ –</p>


<ol>
<li>
‘‘น หิ วเณฺณน สมฺปนฺนา, มญฺชุกา ปิยทสฺสนา;  
  
ขรวาจา ปิยา โหนฺติ, อสฺมิํ โลเก ปรมฺหิ จฯ  
</li>
  
<li>
‘‘นนุ ปสฺสสิมํ กาฬิํ, ทุพฺพณฺณํ ติลกาหตํ;  
  
โกกิลํ สณฺหภาเณน, พหูนํ ปาณินํ ปิยํฯ  
</li>
  
<li>
‘‘ตสฺมา สขิลวาจสฺส, มนฺตภาณี อนุทฺธโต;  
  
อตฺถํ ธมฺมญฺจ ทีเปติ, มธุรํ ตสฺส ภาสิต’’นฺติฯ  
</li>
  
<p>ตาสํ อยมโตฺถ – อมฺม, อิเม สตฺตา ปิยงฺคุสามาทินา สรีรวเณฺณน สมนฺนาคตา กถานิโคฺฆสสฺส มธุรตาย  อภิรูปตาย  สมานาปิ อนฺตมโส มาตาปิตโรปิ อโกฺกสปริภาสาทิวเสน ปวตฺตาย ขรวาจาย สมนฺนาคตตฺตา  อิมสฺมิญฺจ ปรสฺมิญฺจ โลเก ปิยา นาม น โหนฺติ อนฺตรามเคฺค ขรวาจา กิกี วิย, สณฺหภาณิโน  ปน มฎฺฐาย มธุราย วาจาย สมนฺนาคตา วิรูปาปิ ปิยา โหนฺติฯ เตน ตํ วทามิ – นนุ ปสฺสสิ ตฺวํ อิมํ กาฬิํ ทุพฺพณฺณํ สรีรวณฺณโตปิ กาฬตเรหิ ติลเกหิ  อาหตํ โกกิลํ, ยา เอวํ ทุพฺพณฺณา สมานาปิ สณฺหภาสเนน พหูนํ ปิยา ชาตาฯ อิติ ยสฺมา ขรวาโจ สโตฺต โลเก มาตาปิตูนมฺปิ อปฺปิโย, ตสฺมา พหุชนสฺส ปิยภาวํ อิจฺฉโนฺต โปโส สขิลวาโจ สณฺหมฎฺฐมุทุวาโจ อสฺสฯ ปญฺญาสงฺขาตาย มนฺตาย ปริจฺฉินฺทิตฺวา วจนโต  วินา อุทฺธเจฺจน ปมาณยุตฺตเสฺสว กถนโต ฯ โย หิ เอวรูโป ปุคฺคโล ปาฬิญฺจ อตฺถญฺจ ทีเปติ, ตสฺส ภาสิตํ การณสนฺนิสฺสิตํ กตฺวา ปรํ อนโกฺกเสตฺวา กถิตตาย มธุรนฺติฯ
</ol></p>


<p>เอวํ โพธิสโตฺต อิมาหิ ตีหิ คาถาหิ มาตุ ธมฺมํ เทเสตฺวา มาตรํ สญฺญาเปสิ, สา ตโต ปฎฺฐาย อาจารสมฺปนฺนา อโหสิฯ โพธิสโตฺตปิ มาตรํ เอโกวาเทน นิพฺพิเสวนํ กตฺวา ยถากมฺมํ คโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พาราณสิรโญฺญ มาตา สุชาตา อโหสิ, ราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๗๐] ๑๐. อุลูกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต กาโกลูกกลหํ อารพฺภ กเถสิฯ ตสฺมิญฺหิ กาเล กากา ทิวา อุลูเก ขาทนฺติ, อุลูกา สูริยตฺถงฺคมนโต ปฎฺฐาย ตตฺถ ตตฺถ สยิตานํ กากานํ สีสานิ ฉินฺทิตฺวา เต ชีวิตกฺขยํ ปาเปนฺติฯ อเถกสฺส ภิกฺขุโน เชตวนปจฺจเนฺต เอกสฺมิํ ปริเวเณ วสนฺตสฺส สมฺมชฺชนกาเล รุกฺขโต ปติตานิ สตฺตฎฺฐนาฬิมตฺตานิปิ พหุตรานิปิ กากสีสานิ ฉเฑฺฑตพฺพานิ โหนฺติฯ โส ตมตฺถํ ภิกฺขูนํ อาโรเจสิฯ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อมุกสฺส กิร ภิกฺขุโน วสนฎฺฐาเน  ทิวเส ทิวเส เอตฺตกานิ  นาม กากสีสานิ ฉเฑฺฑตพฺพานิ โหนฺตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิ, ภิกฺขู ‘‘อิมาย นามา’’ติ วตฺวา ‘‘กทา ปฎฺฐาย ปน, ภเนฺต, กากานญฺจ อุลูกานญฺจ อญฺญมญฺญํ เวรํ อุปฺปนฺน’’นฺติ ปุจฺฉิํสุ, สตฺถา ‘‘ปฐมกปฺปิกกาลโต ปฎฺฐายา’’ติ วตฺวา อตีตํ อาหริฯ</p>


<p>อตีเต ปฐมกปฺปิกา มนุสฺสา สนฺนิปติตฺวา เอกํ อภิรูปํ โสภคฺคปฺปตฺตํ อาจารสมฺปนฺนํ สพฺพาการปริปุณฺณํ ปุริสํ คเหตฺวา ราชานํ กริํสุ, จตุปฺปทาปิ สนฺนิปติตฺวา เอกํ สีหํ ราชานํ อกํสุ, มหาสมุเทฺท มจฺฉา อานนฺทํ นาม มจฺฉํ ราชานํ อกํสุฯ ตโต สกุณคณา หิมวนฺตปเทเส เอกสฺมิํ ปิฎฺฐิปาสาเณ สนฺนิปติตฺวา ‘‘มนุเสฺสสุ ราชา ปญฺญายติ, ตถา จตุปฺปเทสุ เจว มเจฺฉสุ จฯ อมฺหากํ ปนนฺตเร ราชา นาม นตฺถิ, อปฺปติสฺสวาโส นาม น วฎฺฎติ, อมฺหากมฺปิ ราชานํ ลทฺธุํ วฎฺฎติ, เอกํ ราชฎฺฐาเน ฐเปตพฺพยุตฺตกํ ชานาถา’’ติฯ เต ตาทิสํ สกุณํ โอโลกยมานา เอกํ อุลูกํ โรเจตฺวา ‘‘อยํ โน รุจฺจตี’’ติ อาหํสุฯ อเถโก สกุโณ สเพฺพสํ อชฺฌาสยคฺคหณตฺถํ ติกฺขตฺตุํ สาเวสิฯ ตสฺส สาเวนฺตสฺส เทฺว สาวนา อธิวาเสตฺวา ตติยสาวนาย เอโก กาโก อุฎฺฐาย ‘‘ติฎฺฐ ตาเวตสฺส อิมสฺมิํ ราชาภิเสกกาเล เอวรูปํ มุขํ ภวติ, กุทฺธสฺส กีทิสํ ภวิสฺสติ, อิมินา หิ กุเทฺธน โอโลกิตา มยํ ตตฺตกปาเล ปกฺขิตฺตโลณํ วิย ตตฺถ ตเตฺถว ภิชฺชิสฺสาม, อิมํ ราชานํ กาตุํ มยฺหํ น รุจฺจตี’’ติ อิมมตฺถํ ปกาเสตุํ ปฐมํ คาถมาห –</p>


<ol>
<li>
‘‘สเพฺพหิ  
  
กิร ญาตีหิ, โกสิโย อิสฺสโร กโต;  
  
สเจ ญาตีหนุญฺญาโต, ภเณยฺยาหํ เอกวาจิก’’นฺติฯ  
</li>
  
<p>ตสฺสโตฺถ – ยา เอสา สาวนา วตฺตติ, ตํ สุตฺวา วทามิฯ สเพฺพหิ กิร อิเมหิ สมาคเตหิ ญาตีหิ อยํ โกสิโย ราชา กโตฯ สเจ ปนาหํ ญาตีหิ อนุญฺญาโต ภเวยฺยํ, เอตฺถ วตฺตพฺพํ เอกวาจิกํ กิญฺจิ ภเณยฺยนฺติฯ
</ol></p>


<p>อถ  นํ อนุชานนฺตา สกุณา ทุติยํ คาถมาหํสุ –</p>


<ol>
<li>
‘‘ภณ สมฺม อนุญฺญาโต, อตฺถํ ธมฺมญฺจ เกวลํ;  
  
สนฺติ หิ ทหรา ปกฺขี, ปญฺญวโนฺต ชุตินฺธรา’’ติฯ  
</li>
  
<p>ตตฺถ ติ, สมฺม, วายส ตฺวํ อเมฺหหิ สเพฺพหิ อนุญฺญาโต, ยํ เต ภณิตพฺพํ, ตํ ภณฯนฺติ ภณโนฺต จ การณเญฺจว ปเวณิอาคตญฺจ วจนํ อมุญฺจิตฺวา ภณฯ ติ ปญฺญาสมฺปนฺนา เจว ญาโณภาสธรา จ ทหราปิ ปกฺขิโน อตฺถิเยวฯ
</ol></p>


<p>โส เอวํ อนุญฺญาโต ตติยํ คาถมาห –</p>


<ol>
<li>
‘‘น เม รุจฺจติ ภทฺทํ โว, อุลูกสฺสาภิเสจนํ;  
  
อกฺกุทฺธสฺส มุขํ ปสฺส, กถํ กุโทฺธ กริสฺสตี’’ติฯ  
</li>
  
<p>ตสฺสโตฺถ – ภทฺทํ ตุมฺหากํ โหตุ, ยํ ปเนตํ ติกฺขตฺตุํ สาวนวาจาย อุลูกสฺส อภิเสจนํ กรียติ, เอตํ มยฺหํ น รุจฺจติฯ เอตสฺส หิ อิทานิ ตุฎฺฐจิตฺตสฺส อกฺกุทฺธสฺส มุขํ ปสฺสถ, กุโทฺธ ปนายํ กถํ กริสฺสตีติ น ชานามิ, สพฺพถาปิ เอตํ มยฺหํ น รุจฺจตีติฯ
</ol></p>


<p>โส เอวํ วตฺวา ‘‘มยฺหํ น รุจฺจติ, มยฺหํ น รุจฺจตี’’ติ วิรวโนฺต อากาเส อุปฺปติ, อุลูโกปิ นํ อุฎฺฐาย อนุพนฺธิฯ ตโต ปฎฺฐาย เต อญฺญมญฺญํ เวรํ พนฺธิํสุฯ สกุณา สุวณฺณหํสํ ราชานํ กตฺวา ปกฺกมิํสุฯ</p>


<p>สตฺถา   อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู โสตาปนฺนาทโย อเหสุํฯ ‘‘ตทา รเชฺช อภิสิตฺตหํสโปโต อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
ปทุมํ มุทุปาณี จ, ปโลภนํ ปนาทกํ;  
  
ขุรปฺปํ สินฺธวเญฺจว, กกฺกฎา, รามทูสกํ;  
  
สุชาตํ อุลูกํ ทสฯ  
</p>
  
<h2>๓. อุทปานวโคฺค</h2>
<ol>
<li>
<p> [๒๗๑] ๑. อุทปานทูสกชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ อุทปานทูสกสิงฺคาลํ อารพฺภ กเถสิฯ เอโก กิร สิงฺคาโล ภิกฺขุสงฺฆสฺส ปานียอุทปานํ อุจฺจารปสฺสาวกรเณน ทูเสตฺวา ปกฺกามิฯ อถ นํ เอกทิวสํ อุทปานสมีปํ อาคตํ สามเณรา เลฑฺฑูหิ ปหริตฺวา กิลเมสุํ, โส ตโต ปฎฺฐาย ตํ ฐานํ ปุน นิวตฺติตฺวาปิ น โอโลเกสิฯ ภิกฺขู ตํ ปวตฺติํ ญตฺวา ธมฺมสภายํ กถํ สมุฎฺฐาเปสุํ – ‘‘อาวุโส, อุทปานทูสกสิงฺคาโล กิร สามเณเรหิ กิลมิตกาลโต ปฎฺฐาย ปุน นิวตฺติตฺวาปิ น โอโลเกสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส สิงฺคาโล อุทปานทูสโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ อิทเมว อิสิปตนํ อยเมว อุทปาโน อโหสิฯ ตทา โพธิสโตฺต พาราณสิยํ กุลฆเร นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา อิสิคณปริวุโต อิสิปตเน วาสํ กเปฺปสิฯ ตทา เอโก สิงฺคาโล อิทเมว อุทปานํ ทูเสตฺวา ปกฺกมติฯ อถ นํ เอกทิวสํ ตาปสา ปริวาเรตฺวา ฐิตา เอเกนุปาเยน คเหตฺวา โพธิสตฺตสฺส สนฺติกํ อานยิํสุฯ โพธิสโตฺต สิงฺคาเลน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘อารญฺญิกสฺส อิสิโน, จิรรตฺตตปสฺสิโน;  
  
กิจฺฉากตํ อุทปานํ, กถํ สมฺม อวาหยี’’ติฯ  
</li>
  
<p>ตสฺสโตฺถ  – อรเญฺญ วสนตาย  เอสิตคุณตฺตา  จิรรตฺตํ ตปํ นิสฺสาย วุตฺถตฺตา  กิเจฺฉน ทุเกฺขน นิปฺผาทิตํ อุทปานํ  กิมตฺถาย  สิงฺคาล, ตฺวํ  มุตฺตกรีเสน อโชฺฌตฺถริ ทูเสสิ, ตํ วา มุตฺตกรีสํ เอตฺถ อวาหยิ ปาเตสีติฯ
</ol></p>


<p>ตํ  สุตฺวา สิงฺคาโล ทุติยํ คาถมาห –</p>


<ol>
<li>
‘‘เอส ธโมฺม สิงฺคาลานํ, ยํ ปิตฺวา โอหทามเส;  
  
ปิตุปิตามหํ ธโมฺม, น ตํ อุชฺฌาตุมรหสี’’ติฯ  
</li>
  
<p>ตตฺถ  ติ เอส สภาโวฯ ติ, สมฺม, ยํ มยํ ยตฺถ ปานียํ ปิวาม, ตเมว อูหทามปิ โอมุเตฺตมปิ, เอส อมฺหากํ สิงฺคาลานํ ธโมฺมติ ทเสฺสติฯ นฺติ ปิตูนญฺจ ปิตามหานญฺจ โน เอส ธโมฺมฯ ติ ตํ อมฺหากํ ปเวณิอาคตํ ธมฺมํ สภาวํ ตฺวํ อุชฺฌาตุํ น อรหสิ, น ยุตฺตํ เต เอตฺถ กุชฺฌิตุนฺติฯ
</ol></p>


<p>อถสฺส โพธิสโตฺต ตติยํ คาถมาห –</p>


<ol>
<li>
‘‘เยสํ โว เอทิโส ธโมฺม, อธโมฺม ปน กีทิโส;  
  
มา โว ธมฺมํ อธมฺมํ วา, อทฺทสาม กุทาจน’’นฺติฯ  
</li>
  
<p>ตตฺถ ติ ตุมฺหากํ ธมฺมํ วา อธมฺมํ วา น มยํ กทาจิ อทฺทสามาติฯ
</ol></p>


<p>เอวํ โพธิสโตฺต ตสฺส โอวาทํ ทตฺวา ‘‘มา ปุน อาคจฺฉา’’ติ อาหฯ โส ตโต ปฎฺฐาย ปุน นิวตฺติตฺวาปิ น โอโลเกสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา อุทปานทูสโก อยเมว สิงฺคาโล อโหสิ, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๒๗๒] ๒. พฺยคฺฆชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โกกาลิกํ อารพฺภ กเถสิฯ โกกาลิกวตฺถุ เตรสกนิปาเต  (ชา. ๑.๑๓.๑๐๔ อาทโย) อาวิภวิสฺสติฯ โกกาลิโก ปน ‘‘สาริปุตฺตโมคฺคลฺลาเน คเหตฺวา อาคมิสฺสามี’’ติ โกกาลิกรฎฺฐโต  เชตวนํ อาคนฺตฺวา สตฺถารํ วนฺทิตฺวา เถเร อุปสงฺกมิตฺวา ‘‘อาวุโส, โกกาลิกรฎฺฐวาสิโน มนุสฺสา ตุเมฺห ปโกฺกสนฺติ, เอถ คจฺฉามา’’ติ อาหฯ ‘‘คจฺฉ ตฺวํ, อาวุโส, น มยํ อาคจฺฉามา’’ติฯ โส เถเรหิ ปฎิกฺขิโตฺต สยเมว อคมาสิฯ อถ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, โกกาลิโก สาริปุตฺตโมคฺคลฺลาเนหิ สหาปิ  วินาปิ วตฺติตุํ น สโกฺกติ, สํโยคมฺปิ น สหติ, วิโยคมฺปิ น สหตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ โกกาลิโก สาริปุตฺตโมคฺคลฺลาเนหิ เนว สห, น วินา วตฺติตุํ สโกฺกตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อญฺญตรสฺมิํ อรญฺญายตเน รุกฺขเทวตา หุตฺวา นิพฺพตฺติฯ ตสฺส วิมานโต อวิทูเร อญฺญตรสฺมิํ วนปฺปติเชฎฺฐเก อญฺญา รุกฺขเทวตา วสติฯ ตสฺมิํ วนสเณฺฑ สีโห จ พฺยโคฺฆ จ วสนฺติฯ เตสํ ภเยน โกจิ ตตฺถ น เขตฺตํ กโรติ, น รุกฺขํ ฉินฺทติ, นิวตฺติตฺวา โอโลเกตุํ สมโตฺถ นาม นตฺถิฯ เต ปน สีหพฺยคฺฆา นานปฺปกาเร มิเค วธิตฺวา ขาทนฺติ, ขาทิตาวเสสํ ตเตฺถว ปหาย คจฺฉนฺติฯ เตน โส วนสโณฺฑ อสุจิกุณปคโนฺธ โหติฯ อถ อิตรา รุกฺขเทวตา อนฺธพาลา การณาการณํ อชานมานา เอกทิวสํ โพธิสตฺตํ อาห – ‘‘สมฺม, เอเต โน สีหพฺยเคฺฆ นิสฺสาย วนสโณฺฑ อสุจิกุณปคโนฺธ ชาโต, อหํ เอเต ปลาเปมี’’ติฯ โพธิสโตฺต ‘‘สมฺม, อิเม เทฺว นิสฺสาย อมฺหากํ วิมานานิ  รกฺขิยนฺติ, เอเตสุ ปลายเนฺตสุ วิมานานิ โน วินสฺสิสฺสนฺติ, สีหพฺยคฺฆานํ ปทํ อปสฺสนฺตา มนุสฺสา สพฺพํ วนํ ฉินฺทิตฺวา เอกงฺคณํ กตฺวา เขตฺตานิ กริสฺสนฺติ, มา เต เอวํ รุจฺจี’’ติ วตฺวา ปุริมา เทฺว คาถา อโวจ –</p>


<ol>
<li>
‘‘เยน มิเตฺตน สํสคฺคา, โยคเกฺขโม วิหิยฺยติ;  
  
ปุเพฺพวชฺฌาภวํ ตสฺส, รเกฺข อกฺขีว ปณฺฑิโตฯ  
</li>
  
<li>
‘‘เยน มิเตฺตน สํสคฺคา, โยคเกฺขโม ปวฑฺฒติ;  
  
กเรยฺยตฺตสมํ วุตฺติํ, สพฺพกิเจฺจสุ ปณฺฑิโต’’ติฯ  
</li>
  
<p>ตตฺถ ติ เยน ปาปมิเตฺตน สทฺธิํ สํสคฺคเหตุ สํสคฺคการณา, เยน สทฺธิํ ทสฺสนสํสโคฺค สวนสํสโคฺค กายสํสโคฺค สมุลฺลปนสํสโคฺค ปริโภคสํสโคฺคติ อิมสฺส ปญฺจวิธสฺส สํสคฺคสฺส กตตฺตาติ อโตฺถฯ ติ กายจิตฺตสุขํฯ ตญฺหิ  ทุกฺขโยคโต เขมตฺตา  อิธ โยคเกฺขโมติ อธิเปฺปตํฯ ติ ปริหายติฯ ติ ตสฺส ปาปมิตฺตสฺส อชฺฌาภวํ เตน อภิภวิตพฺพํ อตฺตโน ลาภยสชีวิตํ, ยถา นํ โส น อชฺฌาภวติ, ตถา ปฐมตรเมว อตฺตโน อกฺขี วิย ปณฺฑิโต ปุริโส รเกฺขยฺยฯ
</ol></p>


<p>ทุติยคาถาย ติ เยน กลฺยาณมิเตฺตน สห สํสคฺคการณาฯ ติ กายจิตฺตสุขํ วฑฺฒติฯ นฺติ ตสฺส กลฺยาณมิตฺตสฺส สพฺพกิเจฺจสุ ปณฺฑิโต ปุริโส ยถา อตฺตโน ชีวิตวุตฺติญฺจ อุปโภคปริโภควุตฺติญฺจ กโรติ, เอวเมตํ สพฺพํ กเรยฺย, อธิกมฺปิ กเรยฺย, หีนํ ปน น กเรยฺยาติฯ</p>


<p>เอวํ โพธิสเตฺตน การเณ กถิเตปิ สา พาลเทวตา อนุปธาเรตฺวา เอกทิวสํ เภรวรูปารมฺมณํ ทเสฺสตฺวา เต สีหพฺยเคฺฆ ปลาเปสิฯ มนุสฺสา เตสํ ปทวลญฺชํ อทิสฺวา ‘‘สีหพฺยคฺฆา อญฺญํ วนสณฺฑํ คตา’’ติ ญตฺวา วนสณฺฑสฺส เอกปสฺสํ ฉินฺทิํสุฯ เทวตา โพธิสตฺตํ อุปสงฺกมิตฺวา  ‘‘อหํ, สมฺม, ตว วจนํ อกตฺวา เต ปลาเปสิํ, อิทานิ เตสํ คตภาวํ ญตฺวา มนุสฺสา วนสณฺฑํ ฉินฺทนฺติ, กิํ นุ โข กาตพฺพ’’นฺติ วตฺวา ‘‘อิทานิ เต อสุกวนสเณฺฑ นาม วสนฺติ, คนฺตฺวา เต อาเนหี’’ติ วุตฺตา ตตฺถ คนฺตฺวา เตสํ ปุรโต ฐตฺวา อญฺชลิํ ปคฺคยฺห ตติยํ คาถมาห –</p>


<ol>
<li>
‘‘เอถ พฺยคฺฆา นิวตฺตโวฺห, ปจฺจุเปถ มหาวนํ;  
  
มา วนํ ฉินฺทิ นิพฺยคฺฆํ, พฺยคฺฆา มาเหสุ นิพฺพนา’’ติฯ  
</li>
  
<p>ตตฺถ ติ อุโภปิ เต พฺยคฺฆนาเมเนวาลปนฺตี อาหฯ ติ นิวตฺตถฯ นฺติ ตํ มหาวนํ ปจฺจุเปถ ปุน อุปคจฺฉถ, อยเมว วา ปาโฐฯ นฺติ อมฺหากํ วสนกวนสณฺฑํ อิทานิ ตุมฺหากํ อภาเวน นิพฺยคฺฆํ มนุสฺสา มา ฉินฺทิํสุฯ ติ ตุมฺหาทิสา จ พฺยคฺฆราชาโน อตฺตโน วสนฎฺฐานา ปลายิตตฺตา นิพฺพนา วสนฎฺฐานภูเตน วเนน วิรหิตา มา อเหสุํฯ เต เอวํ ตาย เทวตาย ยาจิยมานาปิ ‘‘คจฺฉ ตฺวํ, น มยํ อาคมิสฺสามา’’ติ ปฎิกฺขิปิํสุเยวฯ เทวตา เอกิกาว วนสณฺฑํ ปจฺจาคญฺฉิฯ มนุสฺสาปิ กติปาเหเนว สพฺพํ วนํ ฉินฺทิตฺวา เขตฺตานิ กริตฺวา กสิกมฺมํ กริํสุฯ
</ol></p>


<p>สตฺถา   อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา อปณฺฑิตา เทวตา โกกาลิโก อโหสิ, สีโห สาริปุโตฺต, พฺยโคฺฆ โมคฺคลฺลาโน, ปณฺฑิตเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๗๓] ๓. กจฺฉปชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โกสลราชสฺส ทฺวินฺนํ มหามตฺตานํ กลหวูปสมนํ อารพฺภ กเถสิฯ ปจฺจุปฺปนฺนวตฺถุ ทุกนิปาเต กถิตเมวฯ</p>


<p>อตีเต ปน พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา กาเม ปหาย อิสิปพฺพชฺชํ ปพฺพชิตฺวา หิมวนฺตปเทเส คงฺคาตีเร อสฺสมปทํ มาเปตฺวา ตตฺถ อภิญฺญา จ สมาปตฺติโย จ นิพฺพเตฺตตฺวา ฌานกีฬํ กีฬโนฺต วาสํ กเปฺปสิฯ อิมสฺมิํ กิร ชาตเก โพธิสโตฺต ปรมมชฺฌโตฺต อโหสิ, อุเปกฺขาปารมิํ ปูเรสิฯ ตสฺส ปณฺณสาลทฺวาเร นิสินฺนสฺส เอโก ปคโพฺภ ทุสฺสีโล มกฺกโฎ อาคนฺตฺวา กณฺณโสเตสุ องฺคชาเตน สลากปเวสนกมฺมํ กโรติ, โพธิสโตฺต อวาเรตฺวา มชฺฌโตฺต หุตฺวา นิสีทติเยวฯ อเถกทิวสํ เอโก กจฺฉโป อุทกา อุตฺตริตฺวา คงฺคาตีเร มุขํ วิวริตฺวา อาตปํ ตปฺปโนฺต นิทฺทายติฯ ตํ ทิสฺวา โส โลลวานโร ตสฺส มุเข สลากปเวสนกมฺมํ อกาสิฯ อถสฺส กจฺฉโป ปพุชฺฌิตฺวา องฺคชาตํ สมุเคฺค ปกฺขิปโนฺต วิย ฑํสิ, พลวเวทนา อุปฺปชฺชิฯ เวทนํ อธิวาเสตุํ อสโกฺกโนฺต ‘‘โก นุ โข มํ อิมมฺหา ทุกฺขา โมเจยฺย, กสฺส สนฺติกํ คจฺฉามี’’ติ จิเนฺตตฺวา ‘‘อโญฺญ มํ อิมมฺหา ทุกฺขา โมเจตุํ สมโตฺถ นตฺถิ อญฺญตฺร ตาปเสน, ตเสฺสว สนฺติกํ มยา คนฺตุํ วฎฺฎตี’’ติ กจฺฉปํ ทฺวีหิ หเตฺถหิ อุกฺขิปิตฺวา โพธิสตฺตสฺส สนฺติกํ อคมาสิฯ โพธิสโตฺต เตน ทุสฺสีลมกฺกเฎน สทฺธิํ ทวํ กโรโนฺต ปฐมํ คาถมาห –</p>


<ol>
<li>
‘‘โก  
  
นุ อุทฺธิตภโตฺตว, ปูรหโตฺถว พฺราหฺมโณ;  
  
กหํ นุ ภิกฺขํ อจริ, กํ สทฺธํ อุปสงฺกมี’’ติฯ  
</li>
  
<p>ตตฺถ ติ โก นุ เอส วฑฺฒิตภโตฺต วิย, เอกํ วฑฺฒิตภตฺตํ ภตฺตปูรปาติํ  หเตฺถหิ คเหตฺวา วิย โก นุ เอโส อาคจฺฉตีติ อโตฺถฯ ติ กตฺติกมาเส วาจนกํ ลภิตฺวา ปูรหโตฺถ พฺราหฺมโณ วิย จ โก นุ โข เอโสติ วานรํ สนฺธาย วทติฯ ติ, โภ วานร, กสฺมิํ ปเทเส อชฺช ตฺวํ ภิกฺขํ อจริฯ ติ กตรํ นาม ปุพฺพเปเต อุทฺทิสฺส กตํ สทฺธภตฺตํ, กตรํ วา สทฺธํ ปุคฺคลํ ตฺวํ อุปสงฺกมิ, กุโต เต อยํ เทยฺยธโมฺม ลโทฺธติ ทีเปติฯ
</ol></p>


<p>ตํ สุตฺวา ทุสฺสีลวานโร ทุติยํ คาถมาห –</p>


<ol>
<li>
‘‘อหํ กปิสฺมิ ทุเมฺมโธ, อนามาสานิ อามสิํ;  
  
ตฺวํ มํ โมจย ภทฺทํ เต, มุโตฺต คเจฺฉยฺย ปพฺพต’’นฺติฯ  
</li>
  
<p>ตตฺถ ติ ภทฺทํ เต อหํ อสฺมิ ทุเมฺมโธ จปลจิโตฺต มกฺกโฎฯ นฺติ อนามสิตพฺพฎฺฐานานิ อามสิํฯ ติ ตฺวํ ทยาลุ อนุกมฺปโก มํ อิมมฺหา ทุกฺขา โมเจหิ,  เต โหตุฯ นฺติ โสหํ ตวานุภาเวน อิมมฺหา พฺยสนา มุโตฺต ปพฺพตเมว คเจฺฉยฺยํ, น เต ปุน จกฺขุปเถ อตฺตานํ ทเสฺสยฺยนฺติฯ
</ol></p>


<p>โพธิสโตฺต ตสฺมิํ การุเญฺญน กจฺฉเปน สทฺธิํ สลฺลปโนฺต ตติยํ คาถมาห –</p>


<ol>
<li>
‘‘กจฺฉปา กสฺสปา โหนฺติ, โกณฺฑญฺญา โหนฺติ มกฺกฎา;  
  
มุญฺจ กสฺสป โกณฺฑญฺญํ, กตํ เมถุนกํ ตยา’’ติฯ  
</li>
  
<p>ตสฺสโตฺถ  – กจฺฉปา นาม กสฺสปโคตฺตา โหนฺติ, มกฺกฎา โกณฺฑญฺญโคตฺตา, กสฺสปโกณฺฑญฺญานญฺจ อญฺญมญฺญํ อาวาหวิวาหสมฺพโนฺธ อตฺถิฯ อทฺธา ตยิทํ โลเลน ทุสฺสีลมกฺกเฎน ตยา สทฺธิํ, ตยา จ ทุสฺสีเลน อิมินา มกฺกเฎน สทฺธิํ โคตฺตสทิสตาสงฺขาตสฺส เมถุนธมฺมสฺส  อนุจฺฉวิกํ ทุสฺสีลฺยกมฺมสงฺขาตมฺปิ เมถุนกํ กตํ, ตสฺมา นฺติฯ
</ol></p>


<p>กจฺฉโป โพธิสตฺตสฺส วจนํ สุตฺวา การเณน ปสโนฺน วานรสฺส องฺคชาตํ มุญฺจิฯ มกฺกโฎ มุตฺตมโตฺตว โพธิสตฺตํ วนฺทิตฺวา ปลาโต, ปุน ตํ ฐานํ นิวตฺติตฺวาปิ น โอโลเกสิฯ กจฺฉโปปิ  โพธิสตฺตํ วนฺทิตฺวา สกฎฺฐานเมว คโตฯ โพธิสโตฺตปิ อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา กจฺฉปวานรา เทฺว มหามตฺตา อเหสุํ, ตาปโส ปน อหเมว อโหสิ’’นฺติฯ</p>


<p>กจฺฉปชาตกวณฺณนา ตติยาฯ</p>


<ol>
<li>
<p> [๒๗๔] ๔. โลลชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ โลลภิกฺขุํ อารพฺภ กเถสิฯ ตญฺหิ ธมฺมสภํ อานีตํ สตฺถา ‘‘น ตฺวํ ภิกฺขุ อิทาเนว โลโล, ปุเพฺพปิ โลโลเยว, โลลตาเยว จ ชีวิตกฺขยํ ปโตฺต, ตํ นิสฺสาย โปราณกปณฺฑิตาปิ อตฺตโน วสนฎฺฐานา ปริพาหิรา อเหสุ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิเสฎฺฐิโน มหานเส ภตฺตการโก ปุญฺญตฺถาย นีฬปจฺฉิํ ฐเปสิฯ ตทา โพธิสโตฺต ปาราวตโยนิยํ นิพฺพตฺติตฺวา ตตฺถ วาสํ กเปฺปสิฯ อเถโก โลลกาโก มหานสมตฺถเกน คจฺฉโนฺต นานปฺปการํ มจฺฉมํสวิกติํ ทิสฺวา ปิปาสาภิภูโต ‘‘กํ นุ โข นิสฺสาย สกฺกา ภเวยฺยํ โอกาสํ  ลทฺธุ’’นฺติ จิเนฺตตฺวา โพธิสตฺตํ ทิสฺวา ‘‘อิมํ นิสฺสาย สกฺกา’’ติ สนฺนิฎฺฐานํ กตฺวา ตสฺส โคจราย อรญฺญคมนกาเล ปิฎฺฐิโต ปิฎฺฐิโต อนุพนฺธิฯ อถ นํ โพธิสโตฺต ‘‘มยํ โข, กาก, อญฺญโคจรา, ตฺวมฺปิ อญฺญโคจโร, กิํ นุ โข มํ อนุพนฺธสี’’ติ อาหฯ ‘‘ตุมฺหากํ, สามิ, กิริยา มยฺหํ รุจฺจติ, อหมฺปิ ตุเมฺหหิ สมานโคจโร หุตฺวา ตุเมฺห อุปฎฺฐาตุํ  อิจฺฉามี’’ติฯ โพธิสโตฺต สมฺปฎิจฺฉิฯ โส เตน สทฺธิํ โคจรภูมิยํ เอกโคจรํ จรโนฺต วิย โอสกฺกิตฺวา โคมยราสิํ วิทฺธํเสตฺวา ปาณเก ขาทิตฺวา กุจฺฉิปูรํ กตฺวา โพธิสตฺตํ อุปสงฺกมิตฺวา ‘‘ตุเมฺห เอตฺตกํ กาลํ จรเถว, นนุ โภชเน นาม ปมาณํ ญาตุํ วฎฺฎติ, เอถ นาติสายเมว คจฺฉามา’’ติ อาหฯ โพธิสโตฺต ตํ อาทาย วสนฎฺฐานํ อคมาสิฯ ภตฺตการโก ‘‘อมฺหากํ ปาราวโต สหายํ คเหตฺวา อาคโต’’ติ กากสฺสาปิ เอกํ ถุสปจฺฉิํ ฐเปสิฯ กาโกปิ จตูหปญฺจาหํ เตเนว นีหาเรน วสิฯ</p>


<p>อเถกทิวสํ  เสฎฺฐิโน พหุมจฺฉมํสํ อาหริยิตฺถ, กาโก ตํ ทิสฺวา โลภาภิภูโต ปจฺจูสกาลโต ปฎฺฐาย นิตฺถุนโนฺต นิปชฺชิฯ อถ นํ ปุนทิวเส โพธิสโตฺต ‘‘เอหิ, สมฺม, โคจราย ปกฺกมิสฺสามา’’ติ อาหฯ ‘‘ตุเมฺห คจฺฉถ, มยฺหํ อชิณฺณาสงฺกา อตฺถี’’ติฯ ‘‘สมฺม, กากานํ อชีรโก นาม นตฺถิ, ทีปวฎฺฎิมตฺตเมว หิ ตุมฺหากํ กุจฺฉิยํ โถกํ ติฎฺฐติ, เสสํ อโชฺฌหฎมตฺตเมว ชีรติ, มม วจนํ กโรหิ, มา เอตํ  มจฺฉมํสํ ทิสฺวา เอวมกาสี’’ติฯ ‘‘สามิ, กิํ นาเมตํ กเถถ, อชิณฺณาสงฺกาว มยฺห’’นฺติฯ ‘‘เตน หิ อปฺปมโตฺต โหหี’’ติ ตํ โอวทิตฺวา โพธิสโตฺต ปกฺกามิฯ</p>


<p>ภตฺตการโกปิ นานามจฺฉมํสวิกติโย สมฺปาเทตฺวา สรีรโต เสทํ อปเนโนฺต มหานสทฺวาเร อฎฺฐาสิฯ กาโก ‘‘อยํ อิทานิ กาโล มํสํ ขาทิตุ’’นฺติ คนฺตฺวา รสกโรฎิมตฺถเก นิสีทิฯ ภตฺตการโก ‘‘กิรี’’ติ สทฺทํ สุตฺวา นิวตฺติตฺวา โอโลเกโนฺต กากํ ทิสฺวา ปวิสิตฺวา ตํ คเหตฺวา สกลสรีรโลมํ ลุญฺจิตฺวา มตฺถเก จูฬํ ฐเปตฺวา สิงฺคีเวรมริจาทีนิ ปิสิตฺวา ตเกฺกน อาโลเฬตฺวา ‘‘ตฺวํ อมฺหากํ เสฎฺฐิโน มจฺฉมํสํ อุจฺฉิฎฺฐกํ กโรสี’’ติ สกลสรีรมสฺส มเกฺขตฺวา ขิปิตฺวา นีฬปจฺฉิยํ ปาเตสิ, พลวเวทนา อุปฺปชฺชิฯ โพธิสโตฺต โคจรภูมิโต อาคนฺตฺวา ตํ นิตฺถุนนฺตํ ทิสฺวา ทวํ กโรโนฺต ปฐมํ คาถมาห –</p>


<ol>
<li>
‘‘กายํ พลากา สิขินี, โจรี ลงฺฆิปิตามหา;  
  
โอรํ พลาเก อาคจฺฉ, จโณฺฑ เม วายโส สขา’’ติฯ  
</li>
  
<p>ตตฺถ  ติ ตํ กากํ ตสฺส พหลตเกฺกน มกฺขิตสรีรเสตวณฺณตฺตา มตฺถเก จ สิขาย ฐปิตตฺตา ‘‘กา เอสา พลากา สิขินี’’ติ ปุจฺฉโนฺต อาลปติฯ ติ กุลสฺส อนนุญฺญาย กุลฆรํ, กากสฺส วา อรุจิยา ปจฺฉิํ ปวิฎฺฐตฺตา ‘‘โจรี’’ติ วทติฯ ติ ลงฺฆี วุจฺจติ อากาเส ลงฺฆนโต เมโฆ, พลากา จ นาม เมฆสเทฺทน คพฺภํ คณฺหนฺตีติ เมฆสโทฺท พลากานํ ปิตา, เมโฆ ปิตามโห โหติฯ เตนาห ‘‘ลงฺฆิปิตามหา’’ติฯ ติ, อโมฺภ พลาเก, อิโต เอหิฯ ติ มยฺหํ สขา ปจฺฉิสามิโก วายโส จโณฺฑ ผรุโส , โส อาคโต ตํ ทิสฺวา กณยสทิเสน ตุเณฺฑน โกเฎฺฎตฺวา ชีวิตกฺขยํ ปาเปยฺย, ตสฺมา ยาว วายโส นาคจฺฉติ, ตาว ปจฺฉิโต โอตริตฺวา อิโต เอหิ, สีฆํ ปลายสฺสูติ วทติฯ
</ol></p>


<p>ตํ สุตฺวา กาโก ทุติยํ คาถมาห –</p>


<ol>
<li>
‘‘นาหํ  
พลากา สิขินี, อหํ โลโลสฺมิ วายโส;  
  
อกตฺวา วจนํ ตุยฺหํ, ปสฺส ลูโนสฺมิ อาคโต’’ติฯ  
</li>
  
<p>ตตฺถ ติ ตฺวํ อิทานิ โคจรภูมิโต อาคโต, มํ ลูนํ ปสฺสาติ อโตฺถฯ
</ol></p>


<p>ตํ สุตฺวา โพธิสโตฺต ตติยํ คาถมาห –</p>


<ol>
<li>
‘‘ปุนปาปชฺชสี สมฺม, สีลญฺหิ ตว ตาทิสํ;  
  
น หิ มานุสกา โภคา, สุภุญฺชา โหนฺติ ปกฺขินา’’ติฯ  
</li>
  
<p>ตตฺถ ติ สมฺม วายส, ปุนปิ ตฺวํ เอวรูปํ ทุกฺขํ ปฎิลภิสฺสเสว, นตฺถิ เต เอตฺตเกน โมโกฺขฯ กิํการณา?  ปาปกํ, ยสฺมา ตว อาจารสีลํ ตาทิสํ ทุกฺขาธิคมเสฺสว อนุรูปํฯ ติ มนุสฺสา นาม มหาปุญฺญา, ติรจฺฉานคตานํ ตถารูปํ ปุญฺญํ นตฺถิ, ตสฺมา มานุสกา โภคา ติรจฺฉานคเตน ปกฺขินา น ภุญฺชียนฺตีติฯ
</ol></p>


<p>เอวญฺจ  ปน วตฺวา โพธิสโตฺต ‘‘อิโต ทานิ ปฎฺฐาย มยา เอตฺถ วสิตุํ น สกฺกา’’ติ อุปฺปติตฺวา อญฺญตฺถ อคมาสิฯ กาโกปิ นิตฺถุนโนฺต ตเตฺถว กาลมกาสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โลลภิกฺขุ อนาคามิผเล ปติฎฺฐหิฯ ‘‘ตทา โลลกาโก โลลภิกฺขุ อโหสิ, ปาราวโต ปน อหเมว อโหสิ’’นฺติฯ</p>

</p>


<ol>
<li>
<p> [๒๗๕] ๕. รุจิรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ โลลภิกฺขุํ อารพฺภ กเถสิฯ เทฺวปิ วตฺถูนิ ปุริมสทิสาเนว คาถาปิฯ</p>


<ol>
<li>
‘‘กายํ  
พลากา รุจิรา, กากนีฬสฺมิมจฺฉติ;  
  
จโณฺฑ กาโก สขา มยฺหํ, ยสฺส เจตํ กุลาวกํฯ  
</li>
  
<li>
‘‘นนุ มํ สมฺม ชานาสิ, ทิช สามากโภชน;  
  
อกตฺวา วจนํ ตุยฺหํ, ปสฺส ลูโนสฺมิ อาคโตฯ  
</li>
  
<li>
‘‘ปุนปาปชฺชสี สมฺม, สีลญฺหิ ตว ตาทิสํ;  
  
น หิ มานุสกา โภคา, สุภุญฺชา โหนฺติ ปกฺขินา’’ติฯ –  
</li>
  
<p>คาถา หิ เอกนฺตริกาเยวฯ
</ol></p>


<p>ตตฺถ ติ ตกฺกมกฺขิตสรีรตาย เสตวณฺณตํ สนฺธาย วทติฯ รุจิรา ปิยทสฺสนา, ปณฺฑราติ อโตฺถฯ นฺติ กากกุลาวเกฯ ‘‘กากนิฑฺฒสฺมิ’’นฺติปิ ปาโฐฯ ติ กาโก ปาเรวตํ อาลปติฯ ติ ติณพีชโภชนฯ สามากคฺคหเณน เหตฺถ สพฺพมฺปิ ติณพีชํ คหิตํฯ อิธาปิ โพธิสโตฺต ‘‘น อิทานิ สกฺกา อิโต ปฎฺฐาย มยา เอตฺถ วสิตุ’’นฺติ อุปฺปติตฺวา อญฺญตฺถ คโตฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โลลภิกฺขุ อนาคามิผเล ปติฎฺฐหิฯ ‘‘ตทา โลลกาโก โลลภิกฺขุ อโหสิ, ปาราวโต ปน อหเมว อโหสิ’’นฺติฯ</p>

</p>


<ol>
<li>
<p> [๒๗๖] ๖. กุรุธมฺมชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ หํสฆาตกภิกฺขุํ อารพฺภ กเถสิฯ สาวตฺถิวาสิโน  เทฺว สหายกา ภิกฺขู ปพฺพชิตฺวา ลทฺธูปสมฺปทา เยภุเยฺยน เอกโต วิจรนฺติฯ เต เอกทิวสํ อจิรวติํ คนฺตฺวา นฺหตฺวา วาลุกปุลิเน อาตปํ ตปฺปมานา สารณียกถํ กเถนฺตา อฎฺฐํสุ, ตสฺมิํ ขเณ เทฺว หํสา อากาเสน คจฺฉนฺติฯ อเถโก ทหรภิกฺขุ สกฺขรํ คเหตฺวา ‘‘เอกสฺส หํสโปตกสฺส อกฺขิํ ปหริสฺสามี’’ติ อาห, อิตโร ‘‘น สกฺขิสฺสสี’’ติ  อาหฯ ‘‘ติฎฺฐตุ อิมสฺมิํ ปเสฺส อกฺขิ, ปรปเสฺส อกฺขิํ ปหริสฺสามี’’ติฯ ‘‘อิทมฺปิ น สกฺขิสฺสสิเยวา’’ติฯ ‘‘เตน หิ อุปธาเรหี’’ติ ติยํสํ สกฺขรํ คเหตฺวา หํสสฺส ปจฺฉาภาเค ขิปิฯ หํโส สกฺขรสทฺทํ สุตฺวา นิวตฺติตฺวา โอโลเกสิ, อถ นํ อิตโร วฎฺฎสกฺขรํ คเหตฺวา ปรปเสฺส อกฺขิมฺหิ ปหริตฺวา โอริมกฺขินา นิกฺขมาเปสิฯ หํโส วิรวโนฺต ปริวตฺติตฺวา เตสํ ปาทมูเลเยว ปติฯ ตตฺถ ตตฺถ ฐิตา ภิกฺขู ทิสฺวา อาคนฺตฺวา ‘‘อาวุโส, เอวรูเป นิยฺยานิกสาสเน ปพฺพชิตฺวา อนนุจฺฉวิกํ โว กตํ ปาณาติปาตํ กโรเนฺตหี’’ติ วตฺวา เต อาทาย ตถาคตสฺส ทเสฺสสุํฯ สตฺถา ‘‘สจฺจํ, กิร ตยา ภิกฺขุ ปาณาติปาโต กโต’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขุ, กสฺมา เอวรูเป นิยฺยานิกสาสเน ปพฺพชิตฺวา เอวมกาสิ, โปราณกปณฺฑิตา อนุปฺปเนฺน พุเทฺธ อคารมเชฺฌ สํกิลิฎฺฐวาสํ วสมานา อปฺปมตฺตเกสุปิ ฐาเนสุ กุกฺกุจฺจํ กริํสุ, ตฺวํ ปน เอวรูเป นิยฺยานิกสาสเน ปพฺพชิตฺวา กุกฺกุจฺจมตฺตมฺปิ น อกาสิ, นนุ นาม ภิกฺขุนา กายวาจาจิเตฺตหิ สญฺญเตน ภวิตพฺพ’’นฺติ วตฺวา อตีตํ อาหริฯ</p>


<p>อตีเต  กุรุรเฎฺฐ อินฺทปตฺถนคเร ธนญฺจเย โกรเพฺย รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ ปฎิสนฺธิํ คเหตฺวา อนุปุเพฺพน วิญฺญุตํ ปโตฺต ตกฺกสิลายํ สพฺพสิปฺปานิ อุคฺคณฺหิตฺวา ปิตรา โอปรเชฺช ปติฎฺฐาปิโต อปรภาเค  ปิตุ อจฺจเยน รชฺชํ ปตฺวา ทส ราชธเมฺม อโกเปโนฺต กุรุธเมฺม วตฺติตฺถฯ กุรุธโมฺม นาม ปญฺจ สีลานิ, ตานิ โพธิสโตฺต ปริสุทฺธานิ กตฺวา รกฺขิฯ ยถา จ โพธิสโตฺต, เอวมสฺส มาตา อคฺคมเหสี กนิฎฺฐภาตา อุปราชา ปุโรหิโต พฺราหฺมโณ รชฺชุคาหโก อมโจฺจ สารถิ เสฎฺฐิ โทณมาปโก มหามโตฺต โทวาริโก นครโสภินี วณฺณทาสีติ เอวเมเตฯ</p>


<p>
‘‘ราชา มาตา มเหสี จ, อุปราชา ปุโรหิโต;  
  
รชฺชุโก สารถิ เสฎฺฐิ, โทโณ โทวาริโก ตถา;  
  
คณิเกกาทส ชนา, กุรุธเมฺม ปติฎฺฐิตา’’ติฯ  
</p>
  
<p>อิติ อิเม สเพฺพปิ ปริสุทฺธานิ กตฺวา ปญฺจ สีลานิ รกฺขิํสุฯ ราชา จตูสุ นครทฺวาเรสุ จ นครมเชฺฌ จ นิเวสนทฺวาเร จาติ ฉ ทานสาลาโย กาเรตฺวา เทวสิกํ ฉสตสหสฺสํ ธนํ วิสฺสเชฺชโนฺต สกลชมฺพุทีปํ อุนฺนงฺคลํ กตฺวา ทานํ อทาสิ, ตสฺส ปน ทานชฺฌาสยตา ทานาภิรตตา สกลชมฺพุทีปํ อโชฺฌตฺถริฯ ตสฺมิํ กาเล กาลิงฺครเฎฺฐ ทนฺตปุรนคเร กาลิงฺคราชา รชฺชํ กาเรสิฯ ตสฺส รเฎฺฐ เทโว น วสฺสิ, ตสฺมิํ อวสฺสเนฺต สกลรเฎฺฐ  ฉาตกํ ชาตํ, อาหารวิปตฺติยา จ มนุสฺสานํ โรโค อุทปาทิ, ทุพฺพุฎฺฐิภยํ ฉาตกภยํ โรคภยนฺติ ตีณิ ภยานิ อุปฺปชฺชิํสุฯ มนุสฺสา นิคฺคหณา ทารเก หเตฺถสุ คเหตฺวา ตตฺถ ตตฺถ วิจรนฺติฯ</p>


<p>สกลรฎฺฐวาสิโน เอกโต หุตฺวา ทนฺตปุรํ คนฺตฺวา ราชทฺวาเร อุกฺกุฎฺฐิมกํสุฯ ราชา วาตปานํ นิสฺสาย ฐิโต ตํ สทฺทํ สุตฺวา ‘‘กิํ การณา เอเต วิรวนฺตี’’ติ ปุจฺฉิฯ ‘‘มหาราช , สกลรเฎฺฐ ตีณิ ภยานิ อุปฺปนฺนานิ, เทโว น วสฺสติ, สสฺสานิ น วิปนฺนานิ, ฉาตกํ ชาตํฯ มนุสฺสา ทุโพฺภชนา โรคาภิภูตา นิคฺคหณา ปุเตฺต หเตฺถสุ คเหตฺวา วิจรนฺติ, เทวํ วสฺสาเปหิ มหาราชา’’ติฯ ‘‘โปราณกราชาโน เทเว อวสฺสเนฺต กิํ กโรนฺตี’’ติ? ‘‘โปราณกราชาโน, มหาราช, เทเว อวสฺสเนฺต ทานํ ทตฺวา  อุโปสถํ อธิฎฺฐาย สมาทินฺนสีลา สิริคพฺภํ ปวิสิตฺวา ทพฺพสนฺถเร สตฺตาหํ นิปชฺชนฺติ, ตทา เทโว วสฺสตี’’ติฯ ราชา ‘‘สาธู’’ติ สมฺปฎิจฺฉิตฺวา ตถา อกาสิฯ เอวํ สเนฺตปิ เทโว น วสฺสิฯ</p>


<p>ราชา อมเจฺจ ปุจฺฉิ – ‘‘อหํ กตฺตพฺพกิจฺจํ อกาสิํ, เทโว น วสฺสติ, กินฺติ กโรมา’’ติ? ‘‘มหาราช, อินฺทปตฺถนคเร ธนญฺจยสฺส โกรพฺยรโญฺญ อญฺชนวโณฺณ นาม มงฺคลหตฺถี อตฺถิ, ตํ อาเนสฺสาม, เอวํ สเนฺต เทโว วสฺสตี’’ติฯ ‘‘โส ราชา พลวาหนสมฺปโนฺน ทุปฺปสโห, กถมสฺส หตฺถิํ อาเนสฺสามา’’ติ? ‘‘มหาราช, เตน สทฺธิํ ยุทฺธกิจฺจํ นตฺถิ, ทานชฺฌาสโย ราชา ทานาภิรโต ยาจิโต สมาโน อลงฺกตสีสมฺปิ ฉินฺทิตฺวา ปสาทสมฺปนฺนานิ อกฺขีนิปิ อุปฺปาเฎตฺวา สกลรชฺชมฺปิ นิยฺยาเทตฺวา ทเทยฺย, หตฺถิมฺหิ วตฺตพฺพเมว นตฺถิ, อวสฺสํ ยาจิโต ทสฺสตี’’ติฯ ‘‘เก ปน ตํ ยาจิตุํ สมตฺถา’’ติ? ‘‘พฺราหฺมณา, มหาราชา’’ติฯ ราชา พฺราหฺมณคามโต อฎฺฐ พฺราหฺมเณ ปโกฺกสาเปตฺวา สกฺการสมฺมานํ กตฺวา หตฺถิํ ยาจนตฺถาย เปเสสิฯ เต ปริพฺพยํ อาทาย อทฺธิกเวสํ คเหตฺวา สพฺพตฺถ เอกรตฺติวาเสน ตุริตคมนํ คนฺตฺวา กติปาหํ นครทฺวาเร ทานสาลาสุ ภุญฺชิตฺวา สรีรํ สนฺตเปฺปตฺวา ‘‘กทา ราชา ทานคฺคํ อาคจฺฉิสฺสตี’’ติ ปุจฺฉิํสุฯ มนุสฺสา ‘‘ปกฺขสฺส ตโย ทิวเส  จาตุทฺทเส ปนฺนรเส อฎฺฐมิยญฺจ อาคจฺฉติ, เสฺว ปน ปุณฺณมี, ตสฺมา เสฺว อาคจฺฉิสฺสตี’’ติ วทิํสุฯ</p>


<p>พฺราหฺมณา ปุนทิวเส ปาโตว คนฺตฺวา ปาจีนทฺวาเร อฎฺฐํสุฯ โพธิสโตฺต ปาโตว นฺหตฺวา คตฺตานุลิโตฺต สพฺพาลงฺการปฎิมณฺฑิโต อลงฺกตหตฺถิกฺขนฺธวรคโต มหเนฺตน ปริวาเรน ปาจีนทฺวาเรน ทานสาลํ คนฺตฺวา โอตริตฺวา สตฺตฎฺฐชนานํ สหตฺถา ภตฺตํ ทตฺวา ‘‘อิมินาว นีหาเรน  เทถา’’ติ วตฺวา หตฺถิํ อภิรุหิตฺวา ทกฺขิณทฺวารํ อคมาสิฯ พฺราหฺมณา ปาจีนทฺวาเร อารกฺขสฺส พลวตาย โอกาสํ อลภิตฺวา ทกฺขิณทฺวารเมว คนฺตฺวา ราชานํ อาคจฺฉนฺตํ โอโลกยมานา ทฺวารโต นาติทูเร อุนฺนตฎฺฐาเน ฐิตา สมฺปตฺตํ ราชานํ หเตฺถ อุกฺขิปิตฺวา ‘‘ชยตุ ภวํ, มหาราชา’’ติ ชยาเปสุํฯ ราชา วชิรงฺกุเสน วารณํ นิวเตฺตตฺวา เตสํ สนฺติกํ  คนฺตฺวา ‘‘โภ พฺราหฺมณา, กิํ อิจฺฉถา’’ติ ปุจฺฉิฯ พฺราหฺมณา โพธิสตฺตสฺส คุณํ วเณฺณนฺตา ปฐมํ คาถมาหํสุ –</p>


<ol>
<li>
‘‘ตว สทฺธญฺจ สีลญฺจ, วิทิตฺวาน ชนาธิป;  
  
วณฺณํ อญฺชนวเณฺณน, กาลิงฺคสฺมิํ นิมิมฺหเส’’ติฯ  
</li>
  
<p>ตตฺถ นฺติ กมฺมผลานํ สทฺทหนวเสน โอกปฺปนิยสทฺธํฯ นฺติ สํวรสีลํ อวีติกฺกมสีลํฯ นฺติ ตทา ตสฺมิํ เทเส สุวณฺณํ วุจฺจติ, เทสนาสีสเมว เจตํฯ อิมินา ปน ปเทน สพฺพมฺปิ หิรญฺญสุวณฺณาทิธนธญฺญํ สงฺคหิตํฯ ติ อญฺชนปุญฺชสมานวเณฺณน อิมินา ตว นาเคน, นฺติ กาลิงฺครโญฺญ สนฺติเกฯ ติ วินิมยวเสน คณฺหิมฺห, ปริโภควเสน วา อุทเร ปกฺขิปิมฺหาติ อโตฺถฯ ติ นิปาตมตฺตํฯ อิทํ วุตฺตํ โหติ – มยญฺหิ, ชนาธิป, ตว สทฺธญฺจ สีลญฺจ วิทิตฺวาน ‘‘อทฺธา โน เอวํ สทฺธาสีลสมฺปโนฺน  ราชา ยาจิโต อญฺชนวณฺณํ นาคํ ทสฺสตี’’ติ อิมินา อตฺตโน สนฺตเกน วิย อญฺชนวเณฺณน กาลิงฺครโญฺญ สนฺติเก นาคํ โว อาหริสฺสามาติ วตฺวา พหุธนธญฺญํ นิมิมฺหเส ปริวตฺตยิมฺห เจว อุทเร จ ปกฺขิปิมฺหฯ เอวํ ตํ มยํ ธารยมานา อิธาคตาฯ ตตฺถ กตฺตพฺพํ เทโว ชานาตูติฯ
</ol></p>


<p>อปโร นโย – ตว สทฺธญฺจ สีลคุณสงฺขาตํ วณฺณญฺจ สุตฺวา ‘‘อุฬารคุโณ ราชา ชีวิตมฺปิ ยาจิโต ทเทยฺย, ปเคว ติรจฺฉานคตํ นาค’’นฺติ เอวํ กาลิงฺคสฺส สนฺติเก อิมินา อญฺชนวเณฺณน ตว วณฺณํ นิมิมฺหเส นิมิมฺห ตุลยิมฺห, เตนมฺหา อิธาคตาติฯ</p>


<p>ตํ สุตฺวา โพธิสโตฺต ‘‘สเจ, โว พฺราหฺมณา, อิมํ นาคํ ปริวเตฺตตฺวา ธนํ ขาทิตํ สุขาทิตํ มา จินฺตยิตฺถ, ยถาลงฺกตเมว โว นาคํ ทสฺสามี’’ติ สมสฺสาเสตฺวา อิตรา เทฺว คาถา อโวจ –</p>


<ol>
<li>
‘‘อนฺนภจฺจา จภจฺจา จ, โยธ อุทฺทิสฺส คจฺฉติ;  
  
สเพฺพ เต อปฺปฎิกฺขิปฺปา, ปุพฺพาจริยวโจ อิทํฯ  
</li>
  
<li>
‘‘ททามิ  
  
โว พฺราหฺมณา นาคเมตํ, ราชารหํ ราชโภคฺคํ ยสสฺสินํ;  
  
อลงฺกตํ เหมชาลาภิฉนฺนํ, สสารถิํ คจฺฉถ เยนกาม’’นฺติฯ  
</li>
  
<p>ตตฺถ ติ ปุริสํ อุปนิสฺสาย ชีวมานา ยาคุภตฺตาทินา อเนฺนน ภริตพฺพาติ อนฺนภจฺจา, อิตเร ตถา อภริตพฺพตฺตา อภจฺจาฯ สนฺธิวเสน ปเนตฺถ อการโลโป เวทิตโพฺพฯ เอตฺตาวตา อตฺตานํ อุปนิสฺสาย จ อนุปนิสฺสาย จ ชีวมานวเสน สเพฺพปิ สตฺตา เทฺว โกฎฺฐาเส กตฺวา ทสฺสิตา โหนฺติฯ ติ เตสุ สเตฺตสุ อิธ ชีวโลเก โย สโตฺต ยํ ปุริสํ กายจิเทว ปจฺจาสีสนาย อุทฺทิสฺส คจฺฉติฯ ติ ตถา อุทฺทิสฺส คจฺฉนฺตา สเจปิ พหู โหนฺติ, ตถาปิ เตน ปุริเสน สเพฺพ เต อปฺปฎิกฺขิปฺปา, ‘‘อเปถ, น โว ทสฺสามี’’ติ เอวํ น ปฎิกฺขิปิตพฺพาติ อโตฺถฯ นฺติ ปุพฺพาจริยา วุจฺจนฺติ มาตาปิตโร, อิทํ เตสํ วจนํฯ เอวมหํ มาตาปิตูหิ สิกฺขาปิโตติ ทีเปติฯ
</ol></p>


<p>นฺติ ยสฺมา  อิทํ อมฺหากํ ปุพฺพาจริยวโจ, ตสฺมาหํ พฺราหฺมณา ตุมฺหากํ อิมํ นาคํ ททามิฯ นฺติ รโญฺญ อนุจฺฉวิกํฯ นฺติ ราชปริโภคํฯ นฺติ ปริวารสมฺปนฺนํ, ตํ กิร หตฺถิํ นิสฺสาย หตฺถิโคปกหตฺถิเวชฺชาทีนิ ปญฺจ กุลสตานิ ชีวนฺติ, เตหิ สทฺธิเญฺญว โว ททามีติ อโตฺถฯ นฺติ นานาวิเธหิ หตฺถิอลงฺกาเรหิ อลงฺกตํฯ นฺติ สุวณฺณชาเลน อภิจฺฉนฺนํฯ นฺติ โย ปนสฺส สารถิ หตฺถิโคปโก อาจริโย, เตน สทฺธิํเยว ททามิ, ตสฺมา สสารถิ หุตฺวา ตุเมฺห สปริวารํ อิมํ นาคํ คเหตฺวา เยนกามํ คจฺฉถาติฯ</p>


<p>เอวํ หตฺถิกฺขนฺธวรคโตว มหาสโตฺต วาจาย ทตฺวา ปุน หตฺถิกฺขนฺธา โอรุยฺห ‘‘สเจ อนลงฺกตฎฺฐานํ อตฺถิ, อลงฺกริตฺวา ทสฺสามี’’ติ วตฺวา ติกฺขตฺตุํ ปทกฺขิณํ กโรโนฺต อุปธาเรตฺวา อนลงฺกตฎฺฐานํ อทิสฺวา ตสฺส โสณฺฑํ พฺราหฺมณานํ หเตฺถสุ ฐเปตฺวา สุวณฺณภิงฺกาเรน ปุปฺผคนฺธวาสิตํ อุทกํ ปาเตตฺวา อทาสิฯ พฺราหฺมณา สปริวารํ นาคํ สมฺปฎิจฺฉิตฺวา  หตฺถิปิเฎฺฐ นิสินฺนา ทนฺตปุรํ คนฺตฺวา หตฺถิํ รโญฺญ อทํสุ, หตฺถิมฺหิ อาคเตปิ เทโว น วสฺสเตวฯ ราชา ‘‘กิํ นุ โข การณ’’นฺติ อุตฺตริํ ปุจฺฉโนฺต ‘‘ธนญฺจยโกรพฺยราชา กุรุธมฺมํ รกฺขติ, เตนสฺส รเฎฺฐ อนฺวฑฺฒมาสํ อนุทสาหํ เทโว วสฺสติ, รโญฺญ คุณานุภาโว เจส, อิมสฺส ปน ติรจฺฉานคตสฺส คุณา โหนฺตาปิ กิตฺตกา ภเวยฺยุ’’นฺติ สุตฺวา ‘‘เตน หิ ยถาลงฺกตเมว สปริวารํ หตฺถิํ ปติเนตฺวา รโญฺญ ทตฺวา ยํ โส กุรุธมฺมํ รกฺขติ, ตํ สุวณฺณปเฎฺฎ ลิขิตฺวา อาเนถา’’ติ  พฺราหฺมเณ จ อมเจฺจ จ เปเสสิฯ เต คนฺตฺวา รโญฺญ หตฺถิํ นิยฺยาเทตฺวา ‘‘เทว, อิมสฺมิํ หตฺถิมฺหิ คเตปิ อมฺหากํ รเฎฺฐ  เทโว น วสฺสติ, ตุเมฺห กิร กุรุธมฺมํ นาม รกฺขถ, อมฺหากมฺปิ ราชา ตํ รกฺขิตุกาโม อิมสฺมิํ สุวณฺณปเฎฺฎ ลิขิตฺวา อาเนถา’’ติ เปเสสิฯ ‘‘เทถ โน กุรุธมฺม’’นฺติฯ ‘‘ตาตา, สจฺจาหํ เอตํ กุรุธมฺมํ รกฺขามิ, อิทานิ ปน เม ตตฺถ กุกฺกุจฺจํ อตฺถิ, น เม โส กุรุธโมฺม จิตฺตํ อาราเธติ, ตสฺมา ตุมฺหากํ ทาตุํ น สกฺกา’’ติฯ</p>


<p>กสฺมา ปน ตํ สีลํ ราชานํ น อาราเธตีติ? ตทา กิร ราชูนํ ตติเย ตติเย สํวจฺฉเร กตฺติกมาเส ปวโตฺต ฉโณ นาม โหติ, ตํ ฉณํ กีฬนฺตา ราชาโน สพฺพาลงฺการปฎิมณฺฑิตา เทวเวสํ คเหตฺวา จิตฺตราชสฺส นาม ยกฺขสฺส สนฺติเก ฐตฺวา จตุทฺทิสา ปุปฺผปฎิมณฺฑิเต จิตฺตสเร ขิปนฺติฯ อยมฺปิ ราชา ตํ ขณํ กีฬโนฺต เอกิสฺสา ตฬากปาฬิยา จิตฺตราชสฺส ยกฺขสฺส สนฺติเก ฐตฺวา จตุทฺทิสา จิตฺตสเร ขิปิตฺวา เตสุ เสสทิสาคเต ตโย สเร ทิสฺวา อุทกปิเฎฺฐ ขิตฺตสรํ น อทฺทสฯ รโญฺญ ‘‘กจฺจิ นุ โข มยา ขิโตฺต สโร มจฺฉสรีเร ปติโต’’ติ กุกฺกุจฺจํ อโหสิ ปาณาติปาตกเมฺมน สีลเภทํ อารพฺภ, ตสฺมา สีลํ น อาราเธติฯ โส เอวมาห – ‘‘ตาตา, มยฺหํ กุรุธเมฺม กุกฺกุจฺจํ อตฺถิ, มาตา ปน เม สุรกฺขิตํ รกฺขติ, ตสฺสา สนฺติเก คณฺหถา’’ติฯ ‘‘มหาราช, ตุมฺหากํ ‘ปาณํ วธิสฺสามี’ติ เจตนา นตฺถิ, ตํ วินา ปาณาติปาโต นาม น โหติ, เทถ โน อตฺตนา รกฺขิตํ กุรุธมฺม’’นฺติฯ ‘‘เตน หิ ลิขถา’’ติ สุวณฺณปเฎฺฎ ลิขาเปสิ – ‘‘ปาโณ น หนฺตโพฺพ, อทินฺนํ นาทาตพฺพํ , กาเมสุ มิจฺฉา น จริตพฺพํ, มุสา น ภณิตพฺพํ , มชฺชํ น ปาตพฺพ’’นฺติ ลิขาเปตฺวา จ ปน ‘‘เอวํ สเนฺตปิ เนว มํ อาราเธติ, มาตุ เม สนฺติเก คณฺหถา’’ติ อาหฯ</p>


<p>ทูตา ราชานํ วนฺทิตฺวา ตสฺสา สนฺติกํ คนฺตฺวา ‘‘เทวิ, ตุเมฺห กิร กุรุธมฺมํ รกฺขถ, ตํ โน เทถา’’ติ วทิํสุฯ ‘‘ตาตา, สจฺจาหํ กุรุธมฺมํ รกฺขามิ, อิทานิ ปน เม ตตฺถ กุกฺกุจฺจํ อุปฺปนฺนํ, น เม โส กุรุธโมฺม อาราเธติ เตน โว ทาตุํ น สกฺกา’’ติฯ ตสฺสา กิร เทฺว ปุตฺตา เชโฎฺฐ ราชา, กนิโฎฺฐ อุปราชาฯ อเถโก ราชา โพธิสตฺตสฺส สตสหสฺสคฺฆนกํ จนฺทนสารํ สหสฺสคฺฆนกํ กญฺจนมาลํ เปเสสิฯ โส ‘‘มาตรํ ปูเชสฺสามี’’ติ ตํ สพฺพํ มาตุ เปเสสิฯ สา จิเนฺตสิ – ‘‘อหํ เนว จนฺทนํ วิลิมฺปามิ, น มาลํ ธาเรมิ, สุณิสานํ ทสฺสามี’’ติฯ อถสฺสา เอตทโหสิ – ‘‘เชฎฺฐสุณิสา เม อิสฺสรา, อคฺคมเหสิฎฺฐาเน ฐิตา, ตสฺสา สุวณฺณมาลํ ทสฺสามิฯ กนิฎฺฐสุณิสา ปน ทุคฺคตา, ตสฺสา จนฺทนสารํ ทสฺสามี’’ติฯ สา รโญฺญ เทวิยา สุวณฺณมาลํ ทตฺวา อุปราชภริยาย จนฺทนสารํ อทาสิ, ทตฺวา จ ปนสฺสา ‘‘อหํ  กุรุธมฺมํ รกฺขามิ, เอตาสํ ทุคฺคตาทุคฺคตภาโว มยฺหํ อปฺปมาณํ, เชฎฺฐาปจายิกกมฺมเมว ปน กาตุํ มยฺหํ อนุรูปํ, กจฺจิ นุ โข เม ตสฺส อกตตฺตา สีลํ ภินฺน’’นฺติ กุกฺกุจฺจํ อโหสิ, ตสฺมา เอวมาหฯ อถ นํ ทูตา ‘‘อตฺตโน สนฺตกํ นาม ยถารุจิยา ทียติ, ตุเมฺห เอตฺตเกนปิ กุกฺกุจฺจํ กุรุมานา กิํ อญฺญํ ปาปํ กริสฺสถ, สีลํ นาม เอวรูเปน น  ภิชฺชติ, เทถ โน กุรุธมฺม’’นฺติ วตฺวา ตสฺสาปิ สนฺติเก คเหตฺวา สุวณฺณปเฎฺฎ ลิขิํสุฯ</p>


<p>‘‘ตาตา, เอวํ สเนฺตปิ เนว มํ อาราเธติ, สุณิสา ปน เม สุฎฺฐุ รกฺขติ, ตสฺสา สนฺติเก คณฺหถา’’ติ วุตฺตา จ ปน อคฺคมเหสิํ อุปสงฺกมิตฺวา ปุริมนเยเนว กุรุธมฺมํ ยาจิํสุฯ สาปิ ปุริมนเยเนว วตฺวา ‘‘อิทานิ มํ สีลํ นาราเธติ, เตน โว ทาตุํ น สกฺกา’’ติ อาหฯ สา กิร เอกทิวสํ สีหปญฺชเร ฐิตา รโญฺญ นครํ ปทกฺขิณํ กโรนฺตสฺส ปจฺฉโต หตฺถิปิเฎฺฐ นิสินฺนํ อุปราชํ ทิสฺวา โลภํ อุปฺปาเทตฺวา ‘‘สจาหํ อิมินา สทฺธิํ สนฺถวํ กเรยฺยํ, ภาตุ อจฺจเยน รเชฺช ปติฎฺฐิโต มํ เอส สงฺคเณฺหยฺยา’’ติ จิเนฺตสิฯ อถสฺสา ‘‘อหํ กุรุธมฺมํ รกฺขมานา สสามิกา หุตฺวา กิเลสวเสน อญฺญํ ปุริสํ โอโลเกสิํ, สีเลน เม ภิเนฺนน ภวิตพฺพ’’นฺติ  กุกฺกุจฺจํ อโหสิ, ตสฺมา เอวมาหฯ อถ นํ ทูตา ‘‘อติจาโร นาม อเยฺย จิตฺตุปฺปาทมเตฺตน  น โหติ, ตุเมฺห เอตฺตเกนปิ กุกฺกุจฺจํ กุรุมานา วีติกฺกมํ กิํกริสฺสถ, น เอตฺตเกน สีลํ ภิชฺชติ, เทถ โน กุรุธมฺม’’นฺติ วตฺวา ตสฺสาปิ สนฺติเก คเหตฺวา สุวณฺณปเฎฺฎ ลิขิํสุฯ</p>


<p>‘‘ตาตา, เอวํ สเนฺตปิ เนว มํ อาราเธติ, อุปราชา ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน อุปราชานํ อุปสงฺกมิตฺวา ปุริมนเยเนว กุรุธมฺมํ ยาจิํสุฯ โส ปน สายํ ราชุปฎฺฐานํ คจฺฉโนฺต รเถเนว ราชงฺคณํ ปตฺวา สเจ รโญฺญ สนฺติเก ภุญฺชิตฺวา ตเตฺถว สยิตุกาโม โหติ, รสฺมิโย จ ปโตทญฺจ อโนฺตธุเร ฉเฑฺฑติฯ ตาย สญฺญาย ชโน ปกฺกมิตฺวา ปุนทิวเส ปาโตว คนฺตฺวา ตสฺส นิกฺขมนํ โอโลเกโนฺตว ติฎฺฐติฯ สารถิปิ รถํ โคปยิตฺวา  ปุนทิวเส ปาโตว ตํ อาทาย ราชทฺวาเร ติฎฺฐติฯ สเจ ตงฺขณเญฺญว นิกฺขนฺตุกาโม โหติ, รสฺมิโย จ ปโตทญฺจ อโนฺตรเถเยว ฐเปตฺวา ราชุปฎฺฐานํ คจฺฉติฯ มหาชโน ตาย สญฺญาย ‘‘อิทาเนว นิกฺขมิสฺสตี’’ติ ราชทฺวาเรเยว ติฎฺฐติฯ โส เอกทิวสํ เอวํ กตฺวา ราชนิเวสนํ ปาวิสิ, ปวิฎฺฐมตฺตสฺสเยวสฺส เทโว ปาวสฺสิฯ ราชา ‘‘เทโว วสฺสตี’’ติ ตสฺส นิกฺขนฺตุํ นาทาสิ, โส ตเตฺถว ภุญฺชิตฺวา สยิฯ มหาชโน ‘‘อิทานิ นิกฺขมิสฺสตี’’ติ สพฺพรตฺติํ เตเมโนฺต อฎฺฐาสิฯ อุปราชา ทุติยทิวเส นิกฺขมิตฺวา เตเมตฺวา ฐิตํ มหาชนํ ทิสฺวา ‘‘อหํ กุรุธมฺมํ รกฺขโนฺต เอตฺตกํ ชนํ กิลเมสิํ, สีเลน เม ภิเนฺนน ภวิตพฺพ’’นฺติ กุกฺกุจฺจํ อโหสิ, เตน เตสํ ทูตานํ ‘‘สจฺจาหํ กุรุธมฺมํ รกฺขามิ, อิทานิ ปน เม กุกฺกุจฺจํ อตฺถิ, เตน โว น สกฺกา ทาตุ’’นฺติ วตฺวา ตมตฺถํ อาโรเจสิฯ อถ นํ ทูตา ‘‘ตุมฺหากํ, เทว, ‘เอเต กิลมนฺตู’ติ จิตฺตํ นตฺถิ, อเจตนกํ กมฺมํ น โหติ, เอตฺตเกนปิ กุกฺกุจฺจํ กโรนฺตานํ กถํ ตุมฺหากํ วีติกฺกโม ภวิสฺสตี’’ติ วตฺวา ตสฺสปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>‘‘เอวํ สเนฺตปิ เนว มํ อาราเธติ, ปุโรหิโต ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ปุโรหิตํ อุปสงฺกมิตฺวา ยาจิํสุฯ โสปิ เอกทิวสํ ราชุปฎฺฐานํ คจฺฉโนฺต เอเกน รญฺญา ตสฺส รโญฺญ เปสิตํ ตรุณรวิวณฺณํ รถํ อนฺตรามเคฺค ทิสฺวา ‘‘กสฺสายํ รโถ’’ติ ปุจฺฉิตฺวา ‘‘รโญฺญ อาภโต’’ติ สุตฺวา ‘‘อหํ  มหลฺลโก, สเจ เม ราชา อิมํ รถํ ทเทยฺย, สุขํ อิมํ อารุยฺห วิจเรยฺย’’นฺติ จิเนฺตตฺวา ราชุปฎฺฐานํ คโตฯ ตสฺส ชยาเปตฺวา ฐิตกาเล รโญฺญ รถํ  ทเสฺสสุํฯ ราชา ทิสฺวา ‘‘อติ วิย สุนฺทโร อยํ รโถ, อาจริยสฺส นํ เทถา’’ติ อาหฯ ปุโรหิโต น อิจฺฉิ, ปุนปฺปุนํ วุจฺจมาโนปิ น อิจฺฉิเยวฯ กิํการณา? เอวํ กิรสฺส อโหสิ – ‘‘อหํ กุรุธมฺมํ รกฺขโนฺตว ปรสนฺตเก โลภํ อกาสิํ, ภิเนฺนน เม สีเลน ภวิตพฺพ’’นฺติฯ โส เอตมตฺถํ อาจิกฺขิตฺวา ‘‘ตาตา, กุรุธเมฺม เม กุกฺกุจฺจํ อตฺถิ, น มํ โส ธโมฺม อาราเธติ, ตสฺมา น สกฺกา ทาตุ’’นฺติ อาหฯ อถ นํ ทูตา ‘‘อยฺย, โลภุปฺปาทมเตฺตน น สีลํ ภิชฺชติ, ตุเมฺห เอตฺตเกนปิ กุกฺกุจฺจํ กโรนฺตา กิํ วีติกฺกมํ กริสฺสถา’’ติ วตฺวา ตสฺสปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>‘‘เอวํ สเนฺตปิ เนว มํ อาราเธติ, รชฺชุคาหโก อมโจฺจ ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ตมฺปิ อุปสงฺกมิตฺวา ยาจิํสุฯ โสปิ เอกทิวสํ ชนปเท เขตฺตํ มินโนฺต รชฺชุํ ทณฺฑเก พนฺธิตฺวา เอกํ โกฎิํ เขตฺตสามิเกน คณฺหาเปตฺวา เอกํ อตฺตนา อคฺคเหสิ, เตน คหิตรชฺชุโกฎิยา พทฺธทณฺฑโก เอกสฺส กกฺกฎกสฺส พิลมชฺฌํ ปาปุณิฯ โส จิเนฺตสิ – ‘‘สเจ ทณฺฑกํ พิเล โอตาเรสฺสามิ, อโนฺตพิเล กกฺกฎโก นสฺสิสฺสติฯ สเจ ปน ปรโต กริสฺสามิ, รโญฺญ สนฺตกํ นสฺสิสฺสติฯ สเจ โอรโต กริสฺสามิ, กุฎุมฺพิกสฺส สนฺตกํ นสฺสิสฺสติ, กิํ นุ โข กาตพฺพ’’นฺติ? อถสฺส เอตทโหสิ – ‘‘พิเล กกฺกฎเกน ภวิตพฺพํ, สเจ ภเวยฺย, ปญฺญาเยยฺย, เอเตฺถว นํ โอตาเรสฺสามี’’ติ พิเล ทณฺฑกํ โอตาเรสิ, กกฺกฎโก ‘‘กิรี’’ติ สทฺทมกาสิฯ อถสฺส เอตทโหสิ – ‘‘ทณฺฑโก กกฺกฎกปิเฎฺฐ โอติโณฺณ ภวิสฺสติ, กกฺกฎโก มโต ภวิสฺสติ, อหญฺจ กุรุธมฺมํ รกฺขามิ, เตน เม สีเลน ภิเนฺนน ภวิตพฺพ’’นฺติ ฯ โส เอตมตฺถํ อาจิกฺขิตฺวา ‘‘อิมินา เม  การเณน กุรุธเมฺม กุกฺกุจฺจํ อตฺถิ, เตน โว น สกฺกา ทาตุ’’นฺติ อาหฯ อถ นํ ทูตา ‘‘ตุมฺหากํ ‘กกฺกฎโก มรตู’ติ จิตฺตํ นตฺถิ, อเจตนกํ กมฺมํ นาม น โหติฯ ตุเมฺห เอตฺตเกนปิ กุกฺกุจฺจํ กโรนฺตา กิํ วีติกฺกมํ กริสฺสถา’’ติ วตฺวา ตสฺสปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>‘‘เอวํ  สเนฺตปิ เนว มํ อาราเธติ, สารถิ ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ตมฺปิ อุปสงฺกมิตฺวา ยาจิํสุฯ โส เอกทิวสํ ราชานํ รเถน อุยฺยานํ เนสิฯ ราชา ตตฺถ ทิวา กีฬิตฺวา สายํ นิกฺขมิตฺวา รถํ อภิรุหิ, ตสฺส นครํ อสมฺปตฺตเสฺสว สูริยตฺถงฺคมนเวลาย เมโฆ อุฎฺฐหิฯ สารถิ รโญฺญ เตมนภเยน สินฺธวานํ ปโตทสญฺญมทาสิฯ สินฺธวา ชเวน ปกฺขนฺทิํสุฯ ตโต ปฎฺฐาย จ ปน เต อุยฺยานํ คจฺฉนฺตาปิ ตโต อาคจฺฉนฺตาปิ ตํ ฐานํ ปตฺวา ชเวน คจฺฉนฺติ อาคจฺฉนฺติฯ กิํ การณา? เตสํ กิร เอตทโหสิ – ‘‘อิมสฺมิํ ฐาเน ปริสฺสเยน ภวิตพฺพํ, เตน โน สารถิ ตทา ปโตทสญฺญํ อทาสี’’ติฯ สารถิสฺสปิ เอตทโหสิ – ‘‘รโญฺญ เตมเน วา อเตมเน วา มยฺหํ โทโส นตฺถิ, อหํ ปน อฎฺฐาเน สุสิกฺขิตสินฺธวานํ ปโตทสญฺญํ อทาสิํ, เตน อิเม อิทานิ อปราปรํ ชวนฺตา กิลมนฺติ, อหญฺจ กุรุธมฺมํ รกฺขามิ, เตน เม ภิเนฺนน สีเลน ภวิตพฺพ’’นฺติฯ โส เอตมตฺถํ อาจิกฺขิตฺวา ‘‘อิมินา การเณน กุรุธเมฺม กุกฺกุจฺจํ อตฺถิ, เตน โว น สกฺกา ทาตุ’’นฺติ อาหฯ อถ นํ ทูตา ‘‘ตุมฺหากํ ‘สินฺธวา กิลมนฺตู’ติ จิตฺตํ นตฺถิ, อเจตนกํ กมฺมํ นาม น โหติ, เอตฺตเกนปิ จ ตุเมฺห กุกฺกุจฺจํ กโรนฺตา กิํ วีติกฺกมํ กริสฺสถา’’ติ วตฺวา ตสฺส สนฺติเก สีลํ คเหตฺวา สุวณฺณปเฎฺฎ  ลิขิํสุฯ</p>


<p>‘‘เอวํ สเนฺตปิ เนว มํ อาราเธติ, เสฎฺฐิ ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ตมฺปิ อุปสงฺกมิตฺวา ยาจิํสุฯ โสปิ เอกทิวสํ คพฺภโต นิกฺขนฺตสาลิสีสํ อตฺตโน สาลิเขตฺตํ คนฺตฺวา ปจฺจเวกฺขิตฺวา นิวตฺตมาโน ‘‘วีหิมาลํ พนฺธาเปสฺสามี’’ติ เอกํ สาลิสีสมุฎฺฐิํ คาหาเปตฺวา ถูณาย พนฺธาเปสิฯ อถสฺส เอตทโหสิ – ‘‘อิมมฺหา เกทารา มยา รโญฺญ ภาโค ทาตโพฺพ, อทินฺนภาคโตเยว เม เกทารโต สาลิสีสมุฎฺฐิ คาหาปิโต, อหญฺจ กุรุธมฺมํ รกฺขามิ, เตน เม ภิเนฺนน สีเลน ภวิตพฺพ’’นฺติฯ โส เอตมตฺถํ อาจิกฺขิตฺวา ‘‘อิมินา เม การเณน กุรุธเมฺม กุกฺกุจฺจํ อตฺถิ, เตน โว น สกฺกา ทาตุ’’นฺติ อาหฯ อถ นํ ทูตา ‘‘ตุมฺหากํ เถยฺยจิตฺตํ นตฺถิ, เตน วินา อทินฺนาทานํ นาม ปญฺญาเปตุํ น สกฺกา, เอตฺตเกนปิ กุกฺกุจฺจํ กโรนฺตา ตุเมฺห ปรสนฺตกํ นาม  กิํ คณฺหิสฺสถา’’ติ วตฺวา ตสฺสปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>‘‘เอวํ  สเนฺตปิ เนว มํ อาราเธติ, โทณมาปโก ปน มหามโตฺต สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ตมฺปิ อุปสงฺกมิตฺวา ยาจิํสุฯ โส กิร เอกทิวสํ โกฎฺฐาคารทฺวาเร นิสีทิตฺวา ราชภาเค วีหิํ มินาเปโนฺต อมิตวีหิราสิโต วีหิํ คเหตฺวา ลกฺขํ ฐเปสิ, ตสฺมิํ ขเณ เทโว ปาวสฺสิฯ มหามโตฺต ลกฺขานิ คเณตฺวา ‘‘มิตวีหี เอตฺตกา นาม โหนฺตี’’ติ วตฺวา ลกฺขวีหิํ สํกฑฺฒิตฺวา มิตราสิมฺหิ ปกฺขิปิตฺวา เวเคน คนฺตฺวา ทฺวารโกฎฺฐเก ฐตฺวา จิเนฺตสิ – ‘‘กิํ นุ โข มยา ลกฺขวีหี มิตวีหิราสิมฺหิ ปกฺขิตฺตา, อุทาหุ อมิตราสิมฺหี’’ติฯ อถสฺส เอตทโหสิ – ‘‘สเจ เม  มิตวีหิราสิมฺหิ ปกฺขิตฺตา อการเณเนว รโญฺญ สนฺตกํ วฑฺฒิตํ, คหปติกานํ สนฺตกํ นาสิตํ, อหญฺจ กุรุธมฺมํ รกฺขามิ, เตน เม ภิเนฺนน สีเลน ภวิตพฺพ’’นฺติฯ โส เอตมตฺถํ อาจิกฺขิตฺวา ‘‘อิมินา เม การเณน กุรุธเมฺม กุกฺกุจฺจํ อตฺถิ, เตน โว น สกฺกา ทาตุ’’นฺติ อาหฯ อถ นํ ทูตา ‘‘ตุมฺหากํ เถยฺยจิตฺตํ นตฺถิ, เตน วินา อทินฺนาทานํ นาม ปญฺญาเปตุํ น สกฺกา, เอตฺตเกนปิ กุกฺกุจฺจํ กโรนฺตา กิํ ตุเมฺห ปรสฺส สนฺตกํ คณฺหิสฺสถา’’ติ วตฺวา ตสฺสปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>‘‘เอวํ สเนฺตปิ เนว มํ อาราเธติ, โทวาริโก ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ตมฺปิ อุปสงฺกมิตฺวา ยาจิํสุฯ โสปิ เอกทิวสํ นครทฺวารํ ปิธานเวลาย ติกฺขตฺตุํ สทฺทมนุสฺสาเวสิฯ อเถโก ทลิทฺทมนุโสฺส อตฺตโน กนิฎฺฐภคินิยา สทฺธิํ ทารุปณฺณตฺถาย อรญฺญํ คนฺตฺวา นิวตฺตโนฺต ตสฺส สทฺทํ สุตฺวา ภคินิํ อาทาย เวเคน ทฺวารํ สมฺปาปุณิฯ อถ นํ โทวาริโก ‘‘ตฺวํ นคเร รโญฺญ อตฺถิภาวํ กิํ น ชานาสิ, ‘สกลเสฺสว อิมสฺส นครสฺส ทฺวารํ ปิธียตี’ติ น ชานาสิ, อตฺตโน มาตุคามํ คเหตฺวา อรเญฺญ กามรติกีฬํ กีฬโนฺต ทิวสํ วิจรสี’’ติ อาหฯ อถสฺส อิตเรน ‘‘น เม, สามิ, ภริยา, ภคินี เม เอสา’’ติ วุเตฺต เอตทโหสิ – ‘‘อการณํ วต เม กตํ ภคินิํ ภริยาติ กเถเนฺตน, อหญฺจ กุรุธมฺมํ รกฺขามิ, เตน เม ภิเนฺนน สีเลน ภวิตพฺพ’’นฺติฯ โส เอตมตฺถํ อาจิกฺขิตฺวา ‘‘อิมินา เม การเณน กุรุธเมฺม กุกฺกุจฺจํ  อตฺถิ, เตน โว น สกฺกา ทาตุ’’นฺติ อาหฯ อถ นํ ทูตา ‘‘เอตํ ตุเมฺหหิ ตถาสญฺญาย กถิตํ, เอตฺถ  โว สีลเภโท นตฺถิ, เอตฺตเกนปิ จ ตุเมฺห กุกฺกุจฺจายนฺตา กุรุธเมฺม สมฺปชานมุสาวาทํ นาม กิํ กริสฺสถา’’ติ วตฺวา ตสฺสปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>‘‘เอวํ สเนฺตปิ เนว มํ อาราเธติ, วณฺณทาสี ปน สุฎฺฐุ รกฺขติ, ตสฺส สนฺติเก คณฺหถา’’ติ วุตฺตา จ ปน ตมฺปิ อุปสงฺกมิตฺวา ยาจิํสุฯ สา ปุริมนเยเนว ปฎิกฺขิปิฯ กิํการณา ? สโกฺก กิร เทวานมิโนฺท ‘‘ตสฺสา สีลํ วีมํสิสฺสามี’’ติ มาณวกวเณฺณน อาคนฺตฺวา ‘‘อหํ อาคมิสฺสามี’’ติ วตฺวา สหสฺสํ ทตฺวา เทวโลกเมว คนฺตฺวา ตีณิ สํวจฺฉรานิ นาคจฺฉิฯ สา อตฺตโน สีลเภทภเยน ตีณิ สํวจฺฉรานิ อญฺญสฺส ปุริสสฺส หตฺถโต ตมฺพูลมตฺตมฺปิ น คณฺหิ, สา อนุกฺกเมน ทุคฺคตา หุตฺวา จิเนฺตสิ – ‘‘มยฺหํ สหสฺสํ ทตฺวา คตปุริสสฺส ตีณิ สํวจฺฉรานิ อนาคจฺฉนฺตสฺส ทุคฺคตา ชาตา, ชีวิตวุตฺติํ ฆเฎตุํ น สโกฺกมิ, อิโต ทานิ ปฎฺฐาย มยา วินิจฺฉยมหามตฺตานํ อาโรเจตฺวา ปริพฺพยํ คเหตุํ วฎฺฎตี’’ติฯ สา วินิจฺฉยํ คนฺตฺวา ‘‘สามิ, ปริพฺพยํ ทตฺวา คตปุริสสฺส เม ตีณิ สํวจฺฉรานิ, มตภาวมฺปิสฺส น ชานามิ, ชีวิตํ ฆเฎตุํ น สโกฺกมิ, กิํ กโรมิ, สามี’’ติ อาหฯ ตีณิ สํวจฺฉรานิ อนาคจฺฉเนฺต กิํ กริสฺสสิ, อิโต ปฎฺฐาย ปริพฺพยํ คณฺหาติฯ ตสฺสา ลทฺธวินิจฺฉยาย วินิจฺฉยโต นิกฺขมมานาย เอว เอโก ปุริโส สหสฺสภณฺฑิกํ อุปนาเมสิฯ</p>


<p>ตสฺส คหณตฺถาย หตฺถํ ปสารณกาเล สโกฺก อตฺตานํ ทเสฺสสิฯ สา ทิสฺวาว ‘‘มยฺหํ สํวจฺฉรตฺตยมตฺถเก สหสฺสทายโก ปุริโส อาคโต, ตาต, นตฺถิ เม ตว กหาปเณหิ อโตฺถ’’ติ หตฺถํ สมิเญฺชสิฯ สโกฺก อตฺตโน สรีรเญฺญว อภินิมฺมินิตฺวา ตรุณสูริโย วิย ชลโนฺต อากาเส อฎฺฐาสิ, สกลนครํ สนฺนิปติฯ สโกฺก มหาชนมเชฺฌ ‘‘อหํ  เอติสฺสา วีมํสนวเสน สํวจฺฉรตฺตยมตฺถเก สหสฺสํ อทาสิํ, สีลํ รกฺขนฺตา นาม เอวรูปา หุตฺวา รกฺขถา’’ติ โอวาทํ ทตฺวา ตสฺสา นิเวสนํ สตฺตรตเนหิ ปูเรตฺวา ‘‘อิโต ปฎฺฐาย อปฺปมตฺตา โหหี’’ติ ตํ อนุสาสิตฺวา เทวโลกเมว อคมาสิฯ อิมินา การเณน สา ‘‘อหํ คหิตภติํ อชีราเปตฺวาว อเญฺญน ทียมานาย ภติยา หตฺถํ ปสาเรสิํ, อิมินา การเณน  มํ สีลํ นาราเธติ, เตน โว ทาตุํ น สกฺกา’’ติ ปฎิกฺขิปิฯ อถ นํ ทูตา ‘‘หตฺถปฺปสารณมเตฺตน สีลเภโท นตฺถิ, สีลํ นาม เอตํ ปรมวิสุทฺธิ โหตี’’ติ วตฺวา ตสฺสาปิ สนฺติเก สีลํ คเหตฺวา สุวณฺณปเฎฺฎ ลิขิํสุฯ</p>


<p>อิติ อิเมสํ เอกาทสนฺนํ ชนานํ รกฺขณสีลํ สุวณฺณปเฎฺฎ ลิขิตฺวา ทนฺตปุรํ คนฺตฺวา กาลิงฺครโญฺญ สุวณฺณปฎฺฎํ ทตฺวา ตํ ปวตฺติํ อาโรเจสุํฯ ราชา ตสฺมิํ กุรุธเมฺม วตฺตมาโน ปญฺจ สีลานิ ปูเรสิฯ ตสฺมิํ ขเณ สกลกาลิงฺครเฎฺฐ เทโว วสฺสิ, ตีณิ ภยานิ วูปสนฺตานิ, รฎฺฐํ เขมํ สุภิกฺขํ อโหสิฯ โพธิสโตฺต ยาวชีวํ ทานาทีนิ ปุญฺญานิ กตฺวา สปริวาโร สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิฯ ‘‘สจฺจปริโยสาเน  เกจิ โสตาปนฺนา อเหสุํ, เกจิ สกทาคามิโน, เกจิ อนาคามิโน, เกจิ อรหโนฺต’’ติฯ ชาตกสโมธาเน ปน –</p>


<p>
‘‘คณิกา อุปฺปลวณฺณา, ปุโณฺณ โทวาริโก ตทา;  
  
รชฺชุคาโห กจฺจายโน, โมคฺคลฺลาโน โทณมาปโกฯ  
</p>
  
<p>
‘‘สาริปุโตฺต ตทา เสฎฺฐิ, อนุรุโทฺธ จ สารถิ;  
  
พฺราหฺมโณ กสฺสโป เถโร, อุปราชา นนฺทปณฺฑิโตฯ  
</p>
  
<p>
‘‘มเหสี ราหุลมาตา, มายาเทวี ชเนตฺติยา;  
  
กุรุราชา โพธิสโตฺต, เอวํ ธาเรถ ชาตก’’นฺติฯ  
</p>
  
กุรุธมฺมชาตกวณฺณนา ฉฎฺฐาฯ  
</p>
  
<ol>
<li>
<p> [๒๗๗] ๗. โรมกชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต ภควโต วธาย ปริสกฺกนํ อารพฺภ กเถสิฯ ปจฺจุปฺปนฺนวตฺถุ อุตฺตานเมวฯ</p>


<p>อตีเต ปน พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปาราวโต หุตฺวา พหุปาราวตปริวุโต อรเญฺญ ปพฺพตคุหายํ วาสํ กเปฺปสิฯ อญฺญตโรปิ โข ตาปโส สีลสมฺปโนฺน เตสํ ปาราวตานํ วสนฎฺฐานโต  อวิทูเร เอกํ ปจฺจนฺตคามํ อุปนิสฺสาย อสฺสมปทํ มาเปตฺวา ปพฺพตคุหายํ วาสํ กเปฺปสิฯ โพธิสโตฺต อนฺตรนฺตรา ตสฺส สนฺติกํ อาคนฺตฺวา โสตพฺพยุตฺตกํ สุณาติฯ ตาปโส ตตฺถ จิรํ วสิตฺวา ปกฺกามิ, อถโญฺญ กูฎชฎิโล อาคนฺตฺวา ตตฺถ วาสํ กเปฺปสิฯ โพธิสโตฺต ปาราวตปริวุโต ตํ อุปสงฺกมิตฺวา วนฺทิตฺวา ปฎิสนฺถารํ กตฺวา อสฺสมปเท วิจริตฺวา คิริกนฺทรสมีเป โคจรํ คเหตฺวา สายํ อตฺตโน วสนฎฺฐานํ คจฺฉติฯ กูฎตาปโส ตตฺถ อติเรกปณฺณาสวสฺสานิ วสิฯ</p>


<p>อถสฺส เอกทิวสํ ปจฺจนฺตคามวาสิโน มนุสฺสา ปาราวตมํสํ อภิสงฺขริตฺวา อทํสุฯ โส ตตฺถ รสตณฺหาย พชฺฌิตฺวา ‘‘กิํ มํสํ นาเมต’’นฺติ ปุจฺฉิตฺวา ‘‘ปาราวตมํส’’นฺติ สุตฺวา จิเนฺตสิ  – ‘‘มยฺหํ อสฺสมปทํ พหู ปาราวตา อาคจฺฉนฺติ, เต มาเรตฺวา มํสํ ขาทิตุํ วฎฺฎตี’’ติฯ โส ตณฺฑุลสปฺปิทธิขีรมริจาทีนิ อาหริตฺวา เอกมเนฺต ฐเปตฺวา มุคฺครํ จีวรกเณฺณน ปฎิจฺฉาเทตฺวา ปาราวตานํ อาคมนํ โอโลเกโนฺต ปณฺณสาลทฺวาเร นิสีทิฯ โพธิสโตฺต ปาราวตปริวุโต อาคนฺตฺวา ตสฺส กูฎชฎิลสฺส ทุฎฺฐกิริยํ โอโลเกตฺวา ‘‘อยํ ทุฎฺฐตาปโส อเญฺญนากาเรน นิสิโนฺน, กจฺจิ นุ โข อมฺหากํ สมานชาตีนํ มํสํ ขาทิ, ปริคณฺหิสฺสามิ น’’นฺติ อนุวาเต ฐตฺวา ตสฺส สรีรคนฺธํ  ฆายิตฺวา ‘‘อยํ อเมฺห มาเรตฺวา มํสํ ขาทิตุกาโม, น ตสฺส สนฺติกํ คนฺตุํ วฎฺฎตี’’ติ ปาราวเต อาทาย ปฎิกฺกมิตฺวา จริฯ ตาปโส ตํ อนาคจฺฉนฺตํ ทิสฺวา ‘‘มธุรกถํ เตหิ สทฺธิํ กเถตฺวา วิสฺสาเสน อุปคเต มาเรตฺวา มํสํ ขาทิตุํ วฎฺฎตี’’ติ จิเนฺตตฺวา ปุริมา เทฺว คาถา อโวจ –</p>


<ol>
<li>
‘‘วสฺสานิ ปญฺญาส สมาธิกานิ, วสิมฺห เสลสฺส คุหาย โรมก;  
  
อสงฺกมานา อภินิพฺพุตตฺตา, หตฺถตฺตมายนฺติ มมณฺฑชา ปุเรฯ  
</li>
  
<li>
‘‘เตทานิ วกฺกงฺค กิมตฺถมุสฺสุกา, ภชนฺติ อญฺญํ คิริกนฺทรํ ทิชา;  
  
น นูน มญฺญนฺติ มมํ ยถา ปุเร, จิรปฺปวุตฺถา อถ วา น เต อิเม’’ติฯ  
</li>
  
<p>ตตฺถ  ติ สมอธิกานิฯ ติ รุมาย อุปฺปนฺน, สุโธตปวาเฬน สมานวณฺณเนตฺตปาทตาย โพธิสตฺตํ ปาราวตํ อาลปติฯ ติ เอวํ อติเรกปญฺญาสวสฺสานิ อิมิสฺสา ปพฺพตคุหาย วสเนฺตสุ อเมฺหสุ เอเต อณฺฑชา เอกทิวสมฺปิ มยิ อาสงฺกํ อกตฺวา อภินิพฺพุตจิตฺตาว หุตฺวา ปุเพฺพ มม หตฺถตฺตํ หตฺถปฺปสารโณกาสํ อาคจฺฉนฺตีติ อโตฺถฯ
</ol></p>


<p>ติ เต อิทานิฯ ติ โพธิสตฺตํ อาลปติ, สเพฺพปิ ปน ปกฺขิโน อุปฺปตนกาเล คีวํ วกฺกํ กตฺวา อุปฺปตนโต ‘‘วกฺกงฺคา’’ติ วุจฺจนฺติฯ นฺติ กิํการณํ สมฺปสฺสมานา? ติ อุกฺกณฺฐิตรูปา หุตฺวาฯ นฺติ คิริโต อญฺญํ ปพฺพตกนฺทรํฯ ติ ยถา ปุเพฺพ เอเต ปกฺขิโน มํ ครุํ กตฺวา ปิยํ กตฺวา มญฺญนฺติ, ตถา อิทานิ น นูน มญฺญนฺติ, ปุเพฺพ อิธ นิวุตฺถตาปโส อโญฺญ, อยํ อโญฺญ, เอวํ มเญฺญ เอเต มํ มญฺญนฺตีติ ทีเปติฯ ติ กิํ นุ โข อิเม จิรํ วิปฺปวสิตฺวา ทีฆสฺส อทฺธุโน อจฺจเยน อาคตตฺตา มํ ‘‘โสเยว  อย’’นฺติ น สญฺชานนฺติ, อุทาหุ เย อเมฺหสุ อภินิพฺพุตจิตฺตา, น เต อิเม, อเญฺญว อาคนฺตุกปกฺขิโน, อิเม เกน มํ น อุปสงฺกมนฺตีติ ปุจฺฉติฯ</p>


<p>ตํ  สุตฺวา โพธิสโตฺต ปกฺกมิตฺวา ฐิโตว ตติยํ คาถมาห –</p>


<ol>
<li>
‘‘ชานาม ตํ น มยํ สมฺปมูฬฺหา, โสเยว ตฺวํ เต มยมสฺม นาเญฺญ;  
  
จิตฺตญฺจ เต อสฺมิํ ชเน ปทุฎฺฐํ, อาชีวิกา เตน ตมุตฺตสามา’’ติฯ  
</li>
  
<p>ตตฺถ ติ มยํ มูฬฺหา ปมตฺตา น โหมฯ นฺติ ตฺวํ, โสเยว มยมฺปิ เตเยว, น ตํ สญฺชานาม, อปิจ โข ปน ตว จิตฺตํ อสฺมิํ ชเน ปทุฎฺฐํ อเมฺห มาเรตุํ อุปฺปนฺนํฯ ติ อาชีวเหตุ ปพฺพชิต ปทุฎฺฐตาปสฯ ติ เตน การเณน ตํ อุตฺตสาม ภายาม น อุปสงฺกมามฯ
</ol></p>


<p>กูฎตาปโส  ‘‘ญาโต อหํ อิเมหี’’ติ มุคฺครํ ขิปิตฺวา วิรชฺฌิตฺวา ‘‘คจฺฉ ตาว ตฺวํ วิรโทฺธมฺหี’’ติ อาหฯ อถ นํ โพธิสโตฺต ‘‘มํ ตาว วิรโทฺธสิ, จตฺตาโร ปน อปาเย น วิรชฺฌสิฯ สเจ อิธ วสิสฺสสิ, คามวาสีนํ ‘โจโร อย’นฺติ อาจิกฺขิตฺวา ตํ คาหาเปสฺสามิ สีฆํ ปลายสฺสู’’ติ ตํ ตเชฺชตฺวา ปกฺกามิฯ กูฎชฎิโล ตตฺถ วสิตุํ นาสกฺขิ, อญฺญตฺถ อคมาสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา กูฎตาปโส เทวทโตฺต อโหสิ, ปุริโม สีลวนฺตตาปโส สาริปุโตฺต, ปาราวตเชฎฺฐโก ปน อหเมว อโหสิ’’นฺติฯ</p>

</p>


<ol>
<li>
<p> [๒๗๘] ๘. มหิํสราชชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต เอกํ โลลมกฺกฎํ อารพฺภ กเถสิฯ สาวตฺถิยํ กิร เอกสฺมิํ กุเล เอโก โปสาวนิยโลลมกฺกโฎ หตฺถิสาลํ คนฺตฺวา เอกสฺส สีลวนฺตสฺส หตฺถิสฺส ปิฎฺฐิยํ นิสีทิตฺวา อุจฺจารปสฺสาวํ กโรติ, ปิฎฺฐิยํ จงฺกมติฯ หตฺถี อตฺตโน สีลวนฺตตาย ขนฺติสมฺปทาย น กิญฺจิ กโรติฯ อเถกทิวสํ ตสฺส หตฺถิสฺส ฐาเน อโญฺญ ทุฎฺฐหตฺถิโปโต อฎฺฐาสิฯ มกฺกโฎ ‘‘โสเยว อย’’นฺติ สญฺญาย ทุฎฺฐหตฺถิสฺส ปิฎฺฐิํ อภิรุหิฯ อถ นํ โส โสณฺฑาย คเหตฺวา ภูมิยํ ฐเปตฺวา ปาเทน อกฺกมิตฺวา สญฺจุเณฺณสิฯ สา  ปวตฺติ ภิกฺขุสเงฺฆ ปากฎา ชาตาฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, โลลมกฺกโฎ กิร สีลวนฺตหตฺถิสญฺญาย ทุฎฺฐหตฺถิปิฎฺฐิํ อภิรุหิ, อถ นํ โส ชีวิตกฺขยํ ปาเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวส, โลลมกฺกโฎ เอวํสีโล, โปราณโต ปฎฺฐาย เอวํสีโลเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส มหิํสโยนิยํ นิพฺพตฺติตฺวา วยปฺปโตฺต ถามสมฺปโนฺน มหาสรีโร  ปพฺพตปาทปพฺภารคิริทุคฺควนฆเฎสุ วิจรโนฺต เอกํ ผาสุกํ รุกฺขมูลํ ทิสฺวา โคจรํ คเหตฺวา ทิวา ตสฺมิํ รุกฺขมูเล อฎฺฐาสิฯ อเถโก โลลมกฺกโฎ รุกฺขา โอตริตฺวา ตสฺส ปิฎฺฐิํ อภิรุหิตฺวา อุจฺจารปสฺสาวํ กตฺวา สิเงฺค คณฺหิตฺวา โอลมฺพโนฺต นงฺคุเฎฺฐ คเหตฺวา โทลายโนฺตว กีฬิฯ โพธิสโตฺต ขนฺติเมตฺตานุทฺทยสมฺปทาย ตํ ตสฺส อนาจารํ น มนสากาสิ, มกฺกโฎ ปุนปฺปุนํ ตเถว กริฯ อเถกทิวสํ ตสฺมิํ รุเกฺข อธิวตฺถา เทวตา รุกฺขกฺขเนฺธ ฐตฺวา นํ ‘‘มหิํสราช  กสฺมา อิมสฺส ทุฎฺฐมกฺกฎสฺส อวมานํ สหสิ, นิเสเธหิ น’’นฺติ วตฺวา เอตมตฺถํ ปกาเสนฺตี ปุริมา เทฺว คาถา อโวจ –</p>


<ol>
<li>
‘‘กิมตฺถมภิสนฺธาย, ลหุจิตฺตสฺส ทุพฺภิโน;  
  
สพฺพกามททเสฺสว, อิมํ ทุกฺขํ ติติกฺขสิฯ  
</li>
  
<li>
‘‘สิเงฺคน นิหนาเหตํ, ปทสา จ อธิฎฺฐห;  
  
ภิโยฺย พาลา ปกุเชฺฌยฺยุํ, โน จสฺส ปฎิเสธโก’’ติฯ  
</li>
  
<p>ตตฺถ ติ กิํ นุ โข การณํ ปฎิจฺจ กิํ สมฺปสฺสมาโนฯ ติ มิตฺตทุพฺภิสฺสฯ ติ สพฺพกามททสฺส สามิกสฺส อิวฯ ติ อธิวาเสสิฯ ติ ปาเทน จ นํ ติณฺหขุรเคฺคน ยถา เอเตฺถว มรติ, เอวํ อกฺกมฯ ติ สเจ หิ ปฎิเสธโก น ภเวยฺย, พาลา อญฺญาณสตฺตา ปุนปฺปุนํ กุเชฺฌยฺยุํ ฆเฎฺฎยฺยุํ วิเหเฐยฺยุํ เอวาติ ทีเปติฯ
</ol></p>


<p>ตํ สุตฺวา โพธิสโตฺต ‘‘รุกฺขเทวเต, สจาหํ อิมินา ชาติโคตฺตพลาทีหิ อธิโก สมาโน อิมสฺส โทสํ น สหิสฺสามิ, กถํ เม มโนรโถ นิปฺผตฺติํ คมิสฺสติฯ อยํ ปน มํ วิย อญฺญมฺปิ มญฺญมาโน เอวํ อนาจารํ กริสฺสติ, ตโต เยสํ จณฺฑมหิํสานํ เอส เอวํ กริสฺสติ , เอเตเยว เอตํ วธิสฺสนฺติฯ สา ตสฺส อเญฺญหิ มารณา มยฺหํ ทุกฺขโต จ ปาณาติปาตโต จ วิมุตฺติ ภวิสฺสตี’’ติ วตฺวา ตติยํ คาถมาห –</p>


<ol>
<li>
‘‘มเมวายํ มญฺญมาโน, อเญฺญเปวํ กริสฺสติ;  
  
เต นํ ตตฺถ วธิสฺสนฺติ, สา เม มุตฺติ ภวิสฺสตี’’ติฯ  
</li>
  
<p>กติปาหจฺจเยน  ปน โพธิสโตฺต อญฺญตฺถ คโตฯ อโญฺญ จณฺฑมหิํโส ตตฺถ อาคนฺตฺวา อฎฺฐาสิฯ ทุฎฺฐมกฺกโฎ ‘‘โสเยว  อย’’นฺติ สญฺญาย ตสฺส ปิฎฺฐิํ อภิรุหิตฺวา ตเถว อนาจารํ จริฯ อถ นํ โส วิธุนโนฺต ภูมิยํ ปาเตตฺวา สิเงฺคน หทเย วิชฺฌิตฺวา ปาเทหิ มทฺทิตฺวา สญฺจุเณฺณสิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา ทุฎฺฐมหิํโส อยํ ทุฎฺฐหตฺถี อโหสิ, ทุฎฺฐมกฺกโฎ เอตรหิ อยํ มกฺกโฎ, สีลวา มหิํสราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๗๙] ๙. สตปตฺตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปณฺฑุกโลหิตเก อารพฺภ กเถสิฯ ฉพฺพคฺคิยานญฺหิ เทฺว ชนา เมตฺติยภูมชกา ราชคหํ อุปนิสฺสาย วิหริํสุ, เทฺว อสฺสชิปุนพฺพสุกา กีฎาคิริํ อุปนิสฺสาย วิหริํสุ, ปณฺฑุกโลหิตกา อิเม ปน เทฺว สาวตฺถิํ อุปนิสฺสาย เชตวเน วิหริํสุฯ เต ธเมฺมน นีหฎํ อธิกรณํ อุโกฺกเฎนฺติฯ เยปิ เตสํ สนฺทิฎฺฐสมฺภตฺตา โหนฺติ, เตสํ อุปตฺถมฺภา หุตฺวา ‘‘น, อาวุโส, ตุเมฺห เอเตหิ ชาติยา วา โคเตฺตน วา สีเลน วา นิหีนตราฯ สเจ ตุเมฺห อตฺตโน คาหํ วิสฺสเชฺชถ, สุฎฺฐุตรํ โว เอเต อธิภวิสฺสนฺตี’’ติอาทีนิ วตฺวา คาหํ วิสฺสเชฺชตุํ น เทนฺติฯ เตน ภณฺฑนานิ เจว กลหวิคฺคหวิวาทา จ ปวตฺตนฺติฯ ภิกฺขู เอตมตฺถํ ภควโต อาโรเจสุํฯ อถ ภควา เอตสฺมิํ นิทาเน เอตสฺมิํ ปกรเณ ภิกฺขู สนฺนิปาตาเปตฺวา ปณฺฑุกโลหิตเก ปโกฺกสาเปตฺวา ‘‘สจฺจํ กิร ตุเมฺห, ภิกฺขเว, อตฺตนาปิ อธิกรณํ อุโกฺกเฎถ, อเญฺญสมฺปิ คาหํ วิสฺสเชฺชตุํ น เทถา’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘เอวํ สเนฺต, ภิกฺขเว, ตุมฺหากํ กิริยา สตปตฺตมาณวสฺส กิริยา วิย โหตี’’ติ วตฺวา อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อญฺญตรสฺมิํ กาสิคามเก เอกสฺมิํ กุเล นิพฺพตฺติตฺวา วยปฺปโตฺต กสิวณิชฺชาทีหิ ชีวิกํ อกเปฺปตฺวา ปญฺจสตมเตฺต  โจเร คเหตฺวา เตสํ เชฎฺฐโก หุตฺวา ปนฺถทูหนสนฺธิเจฺฉทาทีนิ กโรโนฺต ชีวิกํ กเปฺปสิฯ ตทา พาราณสิยํ เอโก กุฎุมฺพิโก เอกสฺส ชานปทสฺส กหาปณสหสฺสํ ทตฺวา ปุน อคฺคเหตฺวาว กาลมกาสิฯ อถสฺส ภริยา อปรภาเค คิลานา มรณมเญฺจ นิปนฺนา ปุตฺตํ อามเนฺตตฺวา ‘‘ตาต, ปิตา เต เอกสฺส สหสฺสํ ทตฺวา อนาหราเปตฺวาว มโต, สเจ อหมฺปิ มริสฺสามิ, น โส ตุยฺหํ ทสฺสติ, คจฺฉ นํ มยิ ชีวนฺติยา อาหราเปตฺวา คณฺหา’’ติ อาหฯ โส ‘‘สาธู’’ติ สมฺปฎิจฺฉิตฺวา ตตฺถ คนฺตฺวา กหาปเณ ลภิฯ อถสฺส มาตา กาลกิริยํ กตฺวา ปุตฺตสิเนเหน ตสฺส อาคมนมเคฺค โอปปาติกสิงฺคาลี หุตฺวา นิพฺพติฯ</p>


<p>ตทา โส โจรเชฎฺฐโก มคฺคปฎิปเนฺน วิลุมฺปมาโน สปริโส ตสฺมิํ มเคฺค อฎฺฐาสิฯ อถ สา สิงฺคาลี ปุเตฺต อฎวีมุขํ สมฺปเตฺต ‘‘ตาต, มา อฎวิํ อภิรุหิ, โจรา เอตฺถ ฐิตา, เต ตํ มาเรตฺวา กหาปเณ คณฺหิสฺสนฺตี’’ติ ปุนปฺปุนํ มคฺคํ โอจฺฉินฺทมานา นิวาเรติฯ โส ตํ การณํ อชานโนฺต ‘‘อยํ กาฬกณฺณี สิงฺคาลี มยฺหํ มคฺคํ โอจฺฉินฺทตี’’ติ เลฑฺฑุทณฺฑํ คเหตฺวา มาตรํ ปลาเปตฺวา อฎวิํ ปฎิปชฺชิฯ อเถโก สตปตฺตสกุโณ ‘‘อิมสฺส ปุริสสฺส หเตฺถ กหาปณสหสฺสํ อตฺถิ, อิมํ มาเรตฺวา ตํ กหาปณํ คณฺหถา’’ติ วิรวโนฺต โจราภิมุโข ปกฺขนฺทิฯ มาณโว เตน กตการณํ อชานโนฺต ‘‘อยํ มงฺคลสกุโณ, อิทานิ เม โสตฺถิ ภวิสฺสตี’’ติ จิเนฺตตฺวา ‘‘วสฺส, สามิ, วสฺส, สามี’’ติ วตฺวา อญฺชลิํ ปคฺคณฺหิฯ</p>


<p>โพธิสโตฺต สพฺพรุตญฺญู เตสํ ทฺวินฺนํ กิริยํ ทิสฺวา จิเนฺตสิ – อิมาย สิงฺคาลิยา เอตสฺส มาตรา ภวิตพฺพํ, เตน สา ‘‘อิมํ มาเรตฺวา กหาปเณ คณฺหนฺตี’’ติ ภเยน วาเรติฯ อิมินา ปน สตปเตฺตน ปจฺจามิเตฺตน ภวิตพฺพํ, เตน โส ‘‘อิมํ มาเรตฺวา กหาปเณ คณฺหถา’’ติ อมฺหากํ อาโรเจสิฯ อยํ ปน เอตมตฺถํ อชานโนฺต อตฺถกามํ  มาตรํ ตเชฺชตฺวา ปลาเปสิ, อนตฺถกามสฺส สตปตฺตสฺส ‘‘อตฺถกาโม เม’’ติ สญฺญาย อญฺชลิํ ปคฺคณฺหาติ, อโห วตายํ พาโลติ ฯ โพธิสตฺตานญฺหิ เอวํ มหาปุริสานมฺปิ สตํ ปรสนฺตกคฺคหณํ วิสมปฎิสนฺธิคฺคหณวเสน โหติ, ‘‘นกฺขตฺตโทเสนา’’ติปิ วทนฺติฯ</p>


<p>มาณโว อาคนฺตฺวา โจรานํ สีมนฺตรํ ปาปุณิฯ โพธิสโตฺต ตํ คาหาเปตฺวา ‘‘กตฺถ วาสิโกสี’’ติ ปุจฺฉิฯ ‘‘พาราณสิวาสิโกมฺหี’’ติฯ ‘‘กหํ อคมาสี’’ติ? ‘‘เอกสฺมิํ คามเก สหสฺสํ ลทฺธพฺพํ อตฺถิ, ตตฺถ อคมาสิ’’นฺติฯ ‘‘ลทฺธํ ปน เต’’ติ? ‘‘อาม, ลทฺธ’’นฺติ ฯ ‘‘เกน ตฺวํ เปสิโตสี’’ติ? ‘‘สามิ, ปิตา เม มโต, มาตาปิ เม คิลานา, สา ‘มยิ มตาย เอส น ลภิสฺสตี’ติ มญฺญมานา มํ เปเสสี’’ติฯ ‘‘อิทานิ ตว มาตุ ปวตฺติํ ชานาสี’’ติ? ‘‘น ชานามิ, สามี’’ติฯ ‘‘มาตา เต ตยิ นิกฺขเนฺต กาลํ กตฺวา ปุตฺตสิเนเหน สิงฺคาลี หุตฺวา ตว มรณภยภีตา มคฺคํ เต โอจฺฉินฺทิตฺวา ตํ วาเรสิ, ตํ ตฺวํ ตเชฺชตฺวา ปลาเปสิ, สตปตฺตสกุโณ ปน เต ปจฺจามิโตฺตฯ โส ‘อิมํ มาเรตฺวา กหาปเณ คณฺหถา’ติ อมฺหากํ อาจิกฺขิ, ตฺวํ อตฺตโน พาลตาย อตฺถกามํ มาตรํ ‘อนตฺถกามา เม’ติ มญฺญสิ, อนตฺถกามํ สตปตฺตํ ‘อตฺถกาโม เม’ติฯ ตสฺส ตุมฺหากํ กตคุโณ นาม นตฺถิ, มาตา ปน เต มหาคุณา, กหาปเณ คเหตฺวา คจฺฉา’’ติ วิสฺสเชฺชสิฯ</p>


<p>สตฺถา อิมํ ธมฺมเทสนํ อาหริตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘ยถา มาณวโก ปเนฺถ, สิงฺคาลิํ วนโคจริํ;  
  
อตฺถกามํ ปเวเทนฺติํ, อนตฺถกามาติ มญฺญติ;  
  
อนตฺถกามํ สตปตฺตํ, อตฺถกาโมติ มญฺญติฯ  
</li>
  
<li>
‘‘เอวเมว อิเธกโจฺจ, ปุคฺคโล โหติ ตาทิโส;  
  
หิเตหิ วจนํ วุโตฺต, ปฎิคฺคณฺหาติ วามโตฯ  
</li>
  
<li>
‘‘เย  
จ โข นํ ปสํสนฺติ, ภยา อุกฺกํสยนฺติ วา;  
  
ตญฺหิ โส มญฺญเต มิตฺตํ, สตปตฺตํว มาณโว’’ติฯ  
</li>
  
<p>ตตฺถ ติ หิตํ วุฑฺฒิํ อิจฺฉมาเนหิฯ ติ หิตสุขาวหํ โอวาทานุสาสนํ วุโตฺตฯ ติ โอวาทํ อคณฺหโนฺต ‘‘อยํ เม น อตฺถาวโห โหติ, อนตฺถาวโห เม อย’’นฺติ คณฺหโนฺต วามโต ปฎิคฺคณฺหาติ นามฯ
</ol></p>


<p>  นฺติ เย จ โข ตํ อตฺตโน คาหํ คเหตฺวา ฐิตปุคฺคลํ ‘‘อธิกรณํ คเหตฺวา ฐิเตหิ นาม ตุมฺหาทิเสหิ ภวิตพฺพ’’นฺติ วเณฺณนฺติฯ ติ อิมสฺส คาหสฺส วิสฺสฎฺฐปจฺจยา ตุมฺหากํ อิทญฺจิทญฺจ ภยํ อุปฺปชฺชิสฺสติ, มา วิสฺสชฺชยิตฺถ, น เอเต พาหุสจฺจกุลปริวาราทีหิ ตุเมฺห สมฺปาปุณนฺตีติ เอวํ วิสฺสชฺชนปจฺจยา ภยํ ทเสฺสตฺวา อุกฺขิปนฺติฯ นฺติ เย เอวรูปา โหนฺติ, เตสุ ยํกิญฺจิ โส เอกโจฺจ พาลปุคฺคโล  อตฺตโน พาลตาย มิตฺตํ มญฺญติ, ‘‘อยํ เม อตฺถกาโม มิโตฺต’’ติ มญฺญติฯ ติ ยถา อนตฺถกามเญฺญว สตปตฺตํ โส มาณโว อตฺตโน พาลตาย ‘‘อตฺถกาโม เม’’ติ มญฺญติ, ปณฺฑิโต ปน เอวรูปํ ‘‘อนุปฺปิยภาณี มิโตฺต’’ติ อคเหตฺวา ทูรโตว นํ วิวเชฺชติฯ เตน วุตฺตํ –</p>


<p>
‘‘อญฺญทตฺถุหโร มิโตฺต, โย จ มิโตฺต วจีปโร;  
  
อนุปฺปิยญฺจ โย อาห, อปาเยสุ จ โย สขาฯ  
</p>
  
<p>
‘‘เอเต อมิเตฺต จตฺตาโร, อิติ วิญฺญาย ปณฺฑิโต;  
  
อารกา ปริวเชฺชยฺย, มคฺคํ ปฎิภยํ ยถา’’ติฯ (ที. นิ. ๓.๒๕๙);  
</p>
  
<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา โจรเชฎฺฐโก อหเมว อโหสิ’’นฺติฯ</p>

</p>


<ol>
<li>
<p> [๒๘๐] ๑๐. ปุฎทูสกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ ปุฎทูสกํ อารพฺภ กเถสิฯ สาวตฺถิยํ กิเรโก อมโจฺจ พุทฺธปฺปมุขํ ภิกฺขุสงฺฆํ นิมเนฺตตฺวา อุยฺยาเน นิสีทาเปตฺวา  ทานํ ททมาโน ‘‘อนฺตราภเตฺต อุยฺยาเน จริตุกามา จรนฺตู’’ติ อาหฯ ภิกฺขู อุยฺยานจาริกํ จริํสุฯ ตสฺมิํ ขเณ อุยฺยานปาโล ปตฺตสมฺปนฺนํ รุกฺขํ อภิรุหิตฺวา มหนฺตมหนฺตานิ ปณฺณานิ คเหตฺวา ‘‘อยํ ปุปฺผานํ ภวิสฺสติ, อยํ ผลาน’’นฺติ ปุเฎ กตฺวา รุกฺขมูเล ปาเตติฯ ตสฺส ปุโตฺต ทารโก ปาติตปาติตํ ปุฎํ วิทฺธํเสติฯ ภิกฺขู ตมตฺถํ ภควโต อาโรเจสุํฯ สตฺถา  ‘‘น, ภิกฺขเว, อิทาเนว, ปุเพฺพเปส ปุฎทูสโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ เอกสฺมิํ พฺราหฺมณกุเล นิพฺพตฺติตฺวา วยปฺปโตฺต อคารํ อชฺฌาวสมาโน เอกทิวสํ เกนจิเทว กรณีเยน อุยฺยานํ อคมาสิฯ ตตฺถ พหู วานรา วสนฺติฯ อุยฺยานปาโล อิมินาว นิยาเมน ปตฺตปุเฎ ปาเตติ, เชฎฺฐวานโร ปาติตปาติเต วิทฺธํเสติฯ โพธิสโตฺต ตํ อามเนฺตตฺวา ‘‘อุยฺยานปาเลน ปาติตปาติตํ ปุฎํ วิทฺธํเสตฺวา มนาปตรํ กาตุกาโม มเญฺญ’’ติ วตฺวา ปฐมํ คาถมาห –</p>


<ol>
<li>
‘‘อทฺธา  
หิ นูน มิคราชา, ปุฎกมฺมสฺส โกวิโท;  
  
ตถา หิ ปุฎํ ทูเสติ, อญฺญํ นูน กริสฺสตี’’ติฯ  
</li>
  
<p>ตตฺถ ติ มกฺกฎํ วเณฺณโนฺต วทติฯ ติ มาลาปุฎกรณสฺสฯ ติ เฉโกฯ อยํ ปเนตฺถ สเงฺขปโตฺถ – อยํ มิคราชา เอกํเสน ปุฎกมฺมสฺส โกวิโท มเญฺญ, ตถา หิ ปาติตปาติตํ ปุฎํ ทูเสติ, อญฺญํ นูน ตโต มนาปตรํ กริสฺสตีติฯ
</ol></p>


<p>ตํ สุตฺวา มกฺกโฎ ทุติยํ คาถมาห –</p>


<ol>
<li>
‘‘น เม มาตา วา ปิตา วา, ปุฎกมฺมสฺส โกวิโท;  
  
กตํ กตํ โข ทูเสม, เอวํ ธมฺมมิทํ กุล’’นฺติฯ  
</li>
  
<p>ตํ  สุตฺวา โพธิสโตฺต ตติยํ คาถมาห –
</ol></p>


<ol>
<li>
‘‘เยสํ โว เอทิโส ธโมฺม, อธโมฺม ปน กีทิโส;  
  
มา โว ธมฺมํ อธมฺมํ วา, อทฺทสาม กุทาจน’’นฺติฯ  
</li>
  
<p>เอวํ วตฺวา จ ปน วานรคณํ ครหิตฺวา ปกฺกามิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา วานโร ปุฎทูสกทารโก อโหสิ, ปณฺฑิตปุริโส ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
อุทปานวรํ  
วนพฺยคฺฆ กปิ, สิขินี จ พลาก รุจิรวโร;  
  
สุชนาธิป โรมก ทูส ปุน, สตปตฺตวโร ปุฎกมฺม ทสาติฯ  
</p>
  
<h2>๔. อพฺภนฺตรวโคฺค</h2>
<ol>
<li>
<p> [๒๘๑] ๑. อพฺภนฺตรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สาริปุตฺตเตฺถรสฺส พิมฺพาเทวีเถริยา อมฺพรสทานํ อารพฺภ กเถสิฯ สมฺมาสมฺพุเทฺธ หิ ปวตฺติตวรธมฺมจเกฺก เวสาลิยํ กูฎาคารสาลายํ วิหรเนฺต มหาปชาปตี โคตมี ปญฺจ สากิยสตานิ อาทาย คนฺตฺวา ปพฺพชฺชํ ยาจิตฺวา ปพฺพชฺชเญฺจว อุปสมฺปทญฺจ ลภิฯ อปรภาเค ตา ปญฺจสตา ภิกฺขุนิโย  (ม. นิ. ๓.๓๙๘ อาทโย) สุตฺวา อรหตฺตํ ปาปุณิํสุฯ สตฺถริ ปน สาวตฺถิํ อุปนิสฺสาย วิหรเนฺต ราหุลมาตา พิมฺพาเทวี ‘‘สามิโก เม ปพฺพชิตฺวา สพฺพญฺญุตํ ปโตฺต, ปุโตฺตปิ เม ปพฺพชิตฺวา ตเสฺสว สนฺติเก วสติ, อหํ อคารมเชฺฌ กิํกริสฺสามิ, อหมฺปิ ปพฺพชิตฺวา สาวตฺถิํ คนฺตฺวา สมฺมาสมฺพุทฺธญฺจ ปุตฺตญฺจ นิพทฺธํ ปสฺสมานา วิหริสฺสามี’’ติ จิเนฺตตฺวา ภิกฺขุนุปสฺสยํ คนฺตฺวา ปพฺพชิตฺวา อาจริยุปชฺฌายาหิ สทฺธิํ สาวตฺถิํ คนฺตฺวา สตฺถารญฺจ ปิยปุตฺตญฺจ ปสฺสมานา เอกสฺมิํ ภิกฺขุนุปสฺสเย วาสํ กเปฺปสิฯ ราหุลสามเณโร อาคนฺตฺวา มาตรํ ปสฺสติฯ</p>


<p>อเถกทิวสํ เถริยา อุทรวาโต  กุปฺปิฯ สา ปุเตฺต ทฎฺฐุํ อาคเต ตสฺส ทสฺสนตฺถาย นิกฺขมิตุํ นาสกฺขิ, อญฺญาว อาคนฺตฺวา อผาสุกภาวํ กถยิํสุฯ โส มาตุ สนฺติกํ คนฺตฺวา ‘‘กิํ เต ลทฺธุํ วฎฺฎตี’’ติ ปุจฺฉิฯ ‘‘ตาต, อคารมเชฺฌ เม สกฺขรโยชิเต อมฺพรเส ปีเต อุทรวาโต วูปสมฺมติ, อิทานิ ปิณฺฑาย จริตฺวา ชีวิกํ กเปฺปม, กุโต ตํ ลภิสฺสามา’’ติฯ สามเณโร ‘‘ลภโนฺต อาหริสฺสามี’’ติ วตฺวา นิกฺขมิฯ ตสฺส  ปนายสฺมโต อุปชฺฌาโย ธมฺมเสนาปติ, อาจริโย มหาโมคฺคลฺลาโน, จูฬปิตา อานนฺทเตฺถโร, ปิตา สมฺมาสมฺพุโทฺธติ มหาสมฺปตฺติฯ เอวํ สเนฺตปิ อญฺญสฺส สนฺติกํ อคนฺตฺวา อุปชฺฌายสฺส สนฺติกํ คนฺตฺวา วนฺทิตฺวา ทุมฺมุขากาโร หุตฺวา อฎฺฐาสิฯ อถ นํ เถโร ‘‘กิํ นุ โข, ราหุล, ทุมฺมุโข วิยาสี’’ติ อาหฯ ‘‘มาตุ เม, ภเนฺต, เถริยา อุทรวาโต กุปิโต’’ติฯ ‘‘กิํ ลทฺธุํ วฎฺฎตี’’ติ? ‘‘สกฺขรโยชิเตน กิร อมฺพรเสน ผาสุ โหตี’’ติฯ ‘‘โหตุ ลภิสฺสามิ, มา จินฺตยี’’ติฯ</p>


<p>โส  ปุนทิวเส ตํ อาทาย สาวตฺถิํ ปวิสิตฺวา สามเณรํ อาสนสาลายํ นิสีทาเปตฺวา ราชทฺวารํ อคมาสิฯ โกสลราชา เถรํ ทิสฺวา นิสีทาเปสิ, ตงฺขณเญฺญว อุยฺยานปาโล ปิณฺฑิปกฺกานํ มธุรอมฺพานํ เอกํ ปุฎํ อาหริฯ ราชา อมฺพานํ ตจํ อปเนตฺวา สกฺขรํ ปกฺขิปิตฺวา สยเมว มทฺทิตฺวา เถรสฺส ปตฺตํ ปูเรตฺวา อทาสิฯ เถโร ราชนิเวสนา นิกฺขมิตฺวา อาสนสาลํ คนฺตฺวา สามเณรสฺส อทาสิ ‘‘หริตฺวา มาตุ เต เทหี’’ติฯ โส หริตฺวา อทาสิ, เถริยา ปริภุตฺตมเตฺตว อุทรวาโต วูปสมิฯ ราชาปิ มนุสฺสํ เปเสสิ – ‘‘เถโร อิธ นิสีทิตฺวา อมฺพรสํ น ปริภุญฺชิ, คจฺฉ กสฺสจิ ทินฺนภาวํ ชานาหี’’ติฯ โส เถเรน สทฺธิํเยว คนฺตฺวา ตํ ปวตฺติํ ญตฺวา อาคนฺตฺวา รโญฺญ กเถสิฯ ราชา จิเนฺตสิ – ‘‘สเจ สตฺถา อคารํ อชฺฌาวสิสฺส, จกฺกวตฺติราชา อภวิสฺส, ราหุลสามเณโร ปริณายกรตนํ, เถรี อิตฺถิรตนํ, สกลจกฺกวาฬรชฺชํ เอเตสเญฺญว อภวิสฺสฯ อเมฺหหิ เอเต อุปฎฺฐหเนฺตหิ จริตพฺพํ อสฺส, อิทานิ ปพฺพชิตฺวา อเมฺห อุปนิสฺสาย วสเนฺตสุ เอเตสุ น ยุตฺตํ อมฺหากํ ปมชฺชิตุ’’นฺติฯ โส ตโต ปฎฺฐาย เถริยา นิพทฺธํ อมฺพรสํ ทาเปสิฯ เถเรน พิมฺพาเทวีเถริยา อมฺพรสสฺส ทินฺนภาโว ภิกฺขุสเงฺฆ ปากโฎ ชาโตฯ อเถกทิวสํ  ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, สาริปุตฺตเตฺถโร กิร พิมฺพาเทวีเถริํ อมฺพรเสน สนฺตเปฺปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว ราหุลมาตา สาริปุเตฺตน อมฺพรเสน สนฺตปฺปิตา, ปุเพฺพเปส เอตํ สนฺตเปฺปสิเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิคามเก พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา สณฺฐปิตฆราวาโส มาตาปิตูนํ อจฺจเยน อิสิปพฺพชฺชํ ปพฺพชิตฺวา หิมวนฺตปเทเส อภิญฺญา จ สมาปตฺติโย จ นิพฺพเตฺตตฺวา อิสิคณปริวุโต คณสตฺถา หุตฺวา ทีฆสฺส อทฺธุโน อจฺจเยน โลณมฺพิลเสวนตฺถาย ปพฺพตปาทา โอตริตฺวา จาริกํ จรมาโน พาราณสิํ ปตฺวา อุยฺยาเน วาสํ กเปฺปสิฯ อถสฺส อิสิคณสฺส สีลเตเชน สกฺกสฺส ภวนํ กมฺปิฯ สโกฺก อาวชฺชมาโน ตํ การณํ ญตฺวา ‘‘อิเมสํ ตาปสานํ อวาสาย ปริสกฺกิสฺสามิ, อถ เต ภินฺนาวาสา อุปทฺทุตา จรมานา จิเตฺตกคฺคตํ น ลภิสฺสนฺติ, เอวํ เม ผาสุกํ ภวิสฺสตี’’ติ จิเนฺตตฺวา ‘‘โก นุ โข อุปาโย’’ติ วีมํสโนฺต อิมํ อุปายํ อทฺทส – มชฺฌิมยามสมนนฺตเร รโญฺญ อคฺคมเหสิยา สิริคพฺภํ ปวิสิตฺวา อากาเส ฐตฺวา ‘‘ภเทฺท, สเจ ตฺวํ อพฺภนฺตรอมฺพปกฺกํ ขาเทยฺยาสิ, ปุตฺตํ ลภิสฺสสิ, โส จกฺกวตฺติราชา ภวิสฺสตี’’ติ อาจิกฺขิสฺสามิฯ ราชา เทวิยา กถํ สุตฺวา อมฺพปกฺกตฺถาย อุยฺยานํ เปเสสฺสติ, อถาหํ อมฺพานิ อนฺตรธาเปสฺสามิ, รโญฺญ อุยฺยาเน อมฺพานํ อภาวํ อาโรเจสฺสนฺติ , ‘‘เก เต ขาทนฺตี’’ติ วุเตฺต ‘‘ตาปสา ขาทนฺตี’’ติ วกฺขนฺติ, ตํ สุตฺวา ราชา ตาปเส โปเถตฺวา นีหราเปสฺสติ, เอวํ เต อุปทฺทุตา ภวิสฺสนฺตีติฯ</p>


<p>โส มชฺฌิมยามสมนนฺตเร สิริคพฺภํ ปวิสิตฺวา อากาเส ฐิโต อตฺตโน เทวราชภาวํ ชานาเปตฺวา ตาย สทฺธิํ สลฺลปโนฺต ปุริมา เทฺว คาถา อโวจ –</p>


<ol>
<li>
‘‘อพฺภนฺตโร  
นาม ทุโม, ยสฺส ทิพฺยมิทํ ผลํ;  
  
ภุตฺวา โทหฬินี นารี, จกฺกวตฺติํ วิชายติฯ  
</li>
  
<li>
‘‘ตฺวมฺปิ ภเทฺท มเหสีสิ, สา จาปิ ปติโน ปิยา;  
  
อาหริสฺสติ เต ราชา, อิทํ อพฺภนฺตรํ ผล’’นฺติฯ  
</li>
  
<p>ตตฺถ ติ อิมินา ตาว คามนิคมชนปทปพฺพตาทีนํ อสุกสฺส อพฺภนฺตโรติ อวตฺวา เกวลํ เอกํ อพฺภนฺตรํ อมฺพรุกฺขํ  กเถสิฯ นฺติ ยสฺส อมฺพรุกฺขสฺส เทวตานํ ปริโภคารหํ ทิพฺยํ ผลํฯ นฺติ ปน นิปาตมตฺตเมวฯ ติ สญฺชาตโทหฬาฯ ติ ตฺวํ, โสภเน มเหสี, อสิฯ อฎฺฐกถายํ ปน ‘‘มเหสี จา’’ติปิ ปาโฐฯ ติ โสฬสนฺนํ เทวีสหสฺสานํ อพฺภนฺตเร อคฺคมเหสี จาปิ ปติโน จาปิ ปิยาติ อโตฺถฯ นฺติ ตสฺสา เต ปิยาย อคฺคมเหสิยา อิทํ มยา วุตฺตปฺปการํ ผลํ ราชา อาหราเปสฺสติ, สา ตฺวํ ตํ ปริภุญฺชิตฺวา จกฺกวตฺติคพฺภํ ลภิสฺสสีติฯ
</ol></p>


<p>เอวํ สโกฺก เทวิยา อิมา เทฺว คาถา วตฺวา ‘‘ตฺวํ อปฺปมตฺตา โหหิ, มา ปปญฺจํ อกาสิ, เสฺว รโญฺญ อาโรเจยฺยาสี’’ติ ตํ อนุสาสิตฺวา อตฺตโน วสนฎฺฐานเมว คโตฯ สา ปุนทิวเส คิลานาลยํ ทเสฺสตฺวา ปริจาริกานํ สญฺญํ ทตฺวา นิปชฺชิฯ ราชา สมุสฺสิตเสตจฺฉเตฺต สีหาสเน นิสิโนฺน นาฎกานิ ปสฺสโนฺต เทวิํ อทิสฺวา ‘‘กหํ, เทวี’’ติ ปริจาริเก ปุจฺฉิฯ ‘‘คิลานา, เทวา’’ติฯ โส ตสฺสา สนฺติกํ คนฺตฺวา สยนปเสฺส นิสีทิตฺวา ปิฎฺฐิํ ปริมชฺชโนฺต ‘‘กิํ เต, ภเทฺท, อผาสุก’’นฺติ ปุจฺฉิฯ ‘‘มหาราช อญฺญํ อผาสุกํ นาม นตฺถิ, โทหโฬ เม อุปฺปโนฺน’’ติฯ ‘‘กิํ อิจฺฉสิ, ภเทฺท’’ติ? ‘‘อพฺภนฺตรอมฺพผลํ เทวา’’ติฯ ‘‘อพฺภนฺตรอโมฺพ นาม กหํ อตฺถี’’ติ? ‘‘นาหํ, เทว, อพฺภนฺตรอมฺพํ ชานามิ, ตสฺส ปน เม ผลํ ลภมานาย ชีวิตํ อตฺถิ, อลภมานาย นตฺถี’’ติฯ ‘‘เตน หิ อาหราเปสฺสามิ , มา จินฺตยี’’ติ ราชา เทวิํ อสฺสาเสตฺวา อุฎฺฐาย คนฺตฺวา ราชปลฺลเงฺก นิสิโนฺน อมเจฺจ ปโกฺกสาเปตฺวา ‘‘เทวิยา  อพฺภนฺตรอเมฺพ นาม โทหโฬ อุปฺปโนฺน, กิํ กาตพฺพ’’นฺติ ปุจฺฉิฯ ‘‘เทว ทฺวินฺนํ อมฺพานํ อนฺตเร ฐิโต อโมฺพ อพฺภนฺตรอโมฺพ นาม, อุยฺยานํ เปเสตฺวา อพฺภนฺตเร ฐิตอมฺพโต ผลํ อาหราเปตฺวา เทวิยา ทาเปถา’’ติฯ</p>


<p>ราชา ‘‘สาธุ, เอวรูปํ อมฺพํ อาหรถา’’ติ อุยฺยานํ เปเสสิฯ สโกฺก อตฺตโน อานุภาเวน อุยฺยาเน อมฺพานิ ขาทิตสทิสานิ กตฺวา อนฺตรธาเปสิฯ อมฺพตฺถาย คตา มนุสฺสา สกลอุยฺยานํ วิจรนฺตา เอกํ อมฺพมฺปิ อลภิตฺวา คนฺตฺวา อุยฺยาเน อมฺพานํ อภาวํ รโญฺญ กถยิํสุฯ ‘‘เก  อมฺพานิ ขาทนฺตี’’ติ? ‘‘ตาปสา, เทวา’’ติฯ ‘‘ตาปเส อุยฺยานโต โปเถตฺวา นีหรถา’’ติฯ มนุสฺสา ‘‘สาธู’’ติ ปฎิสฺสุณิตฺวา นีหริํสุฯ สกฺกสฺส มโนรโถ มตฺถกํ ปาปุณิฯ เทวี อมฺพผลตฺถาย นิพทฺธํ กตฺวา นิปชฺชิเยวฯ ราชา กตฺตพฺพกิจฺจํ อปสฺสโนฺต อมเจฺจ จ พฺราหฺมเณ จ สนฺนิปาตาเปตฺวา ‘‘อพฺภนฺตรอมฺพสฺส อตฺถิภาวํ ชานาถา’’ติ ปุจฺฉิฯ พฺราหฺมณา อาหํสุ – ‘‘เทว, อพฺภนฺตรอโมฺพ นาม เทวตานํ ปริโภโค, ‘หิมวเนฺต กญฺจนคุหาย อโนฺต อตฺถี’ติ อยํ โน ปรมฺปราคโต อนุสฺสโว’’ติฯ ‘‘โก ปน ตโต อมฺพํ อาหริตุํ สกฺขิสฺสตี’’ติ? ‘‘น สกฺกา ตตฺถ มนุสฺสภูเตน คนฺตุํ, เอกํ สุวโปตกํ เปเสตุํ วฎฺฎตี’’ติฯ</p>


<p>เตน จ สมเยน ราชกุเล เอโก สุวโปตโก มหาสรีโร กุมารกานํ ยานกจกฺกนาภิมโตฺต ถามสมฺปโนฺน ปญฺญวา อุปายกุสโลฯ ราชา ตํ อาหราเปตฺวา ‘‘ตาต สุวโปตก, อหํ ตว พหูปกาโร, กญฺจนปญฺชเร วสสิ, สุวณฺณตฎฺฎเก มธุลาเช ขาทสิ, สกฺขรปานกํ ปิวสิ, ตยาปิ อมฺหากํ เอกํ กิจฺจํ นิตฺถริตุํ วฎฺฎตี’’ติ อาหฯ ‘‘กิํ, เทวา’’ติฯ ‘‘ตาต เทวิยา อพฺภนฺตรอเมฺพ โทหโฬ อุปฺปโนฺน, โส จ อโมฺพ หิมวเนฺต กญฺจนปพฺพตนฺตเร อตฺถิ เทวตานํ ปริโภโค, น สกฺกา  มนุสฺสภูเตน ตตฺถ คนฺตุํ, ตยา ตโต อมฺพผลํ อาหริตุํ วฎฺฎตี’’ติฯ ‘‘สาธุ, เทว, อาหริสฺสามี’’ติฯ อถ นํ ราชา สุวณฺณตฎฺฎเก มธุลาเช ขาทาเปตฺวา สกฺขรปานกํ ปาเยตฺวา สตปากเตเลน ตสฺส ปกฺขนฺตรานิ มเกฺขตฺวา อุโภหิ หเตฺถหิ คเหตฺวา สีหปญฺชเร ฐตฺวา อากาเส วิสฺสเชฺชสิฯ โสปิ รโญฺญ นิปจฺจการํ ทเสฺสตฺวา อากาเส ปกฺขนฺทโนฺต มนุสฺสปถํ อติกฺกมฺม หิมวเนฺต ปฐเม ปพฺพตนฺตเร วสนฺตานํ สุกานํ สนฺติกํ คนฺตฺวา อพฺภนฺตรอโมฺพ นาม กตฺถ อตฺถิ, กเถถ เม ตํ ฐาน’’นฺติ ปุจฺฉิฯ ‘‘มยํ น ชานาม, ทุติเย ปพฺพตนฺตเร สุกา ชานิสฺสนฺตี’’ติฯ</p>


<p>โส เตสํ วจนํ สุตฺวา ตโต อุปฺปติตฺวา ทุติยํ ปพฺพตนฺตรํ อคมาสิ, ตถา ตติยํ, จตุตฺถํ , ปญฺจมํ, ฉฎฺฐํ อคมาสิฯ ตตฺถปิ นํ สุกา ‘‘น มยํ ชานาม, สตฺตมปพฺพตนฺตเร สุกา ชานิสฺสนฺตี’’ติ อาหํสุฯ โส ตตฺถปิ คนฺตฺวา ‘‘อพฺภนฺตรอโมฺพ นาม กตฺถ อตฺถี’’ติ ปุจฺฉิฯ ‘‘อสุกฎฺฐาเน นาม กญฺจนปพฺพตนฺตเร’’ติ อาหํสุฯ ‘‘อหํ ตสฺส ผลตฺถาย อาคโต, มํ ตตฺถ เนตฺวา ตโต เม ผลํ ทาเปถา’’ติฯ สุกคณา  อาหํสุ – ‘‘สมฺม, โส เวสฺสวณมหาราชสฺส ปริโภโค, น สกฺกา อุปสงฺกมิตุํ, สกลรุโกฺข มูลโต ปฎฺฐาย สตฺตหิ โลหชาเลหิ ปริกฺขิโตฺต, สหสฺสกุมฺภณฺฑรกฺขสา รกฺขนฺติ, เตหิ ทิฎฺฐสฺส ชีวิตํ นาม นตฺถิ, กปฺปุฎฺฐานคฺคิอวีจิมหานิรยสทิสฎฺฐานํ, มา ตตฺถ ปตฺถนํ กรี’’ติฯ ‘‘สเจ ตุเมฺห น คจฺฉถ, มยฺหํ ฐานํ อาจิกฺขถา’’ติฯ ‘‘เตน หิ อสุเกน จ อสุเกน จ ฐาเนน ยาหี’’ติฯ โส เตหิ อาจิกฺขิตวเสเนว สุฎฺฐุ มคฺคํ อุปธาเรตฺวา ตํ ฐานํ คนฺตฺวา ทิวา อตฺตานํ อทเสฺสตฺวา มชฺฌิมยามสมนนฺตเร รกฺขสานํ นิโทฺทกฺกมนสมเย อพฺภนฺตรอมฺพสฺส สนฺติกํ คนฺตฺวา เอเกน มูลนฺตเรน สณิกํ อภิรุหิตุํ อารภิฯ โลหชาลํ ‘‘กิรี’’ติ สทฺทมกาสิ ฯ</p>


<p>รกฺขสา ปพุชฺฌิตฺวา สุกโปตกํ ทิสฺวา ‘‘อมฺพโจโรย’’นฺติ คเหตฺวา กมฺมกรณํ สํวิทหิํสุฯ เอโก ‘‘มุเข ปกฺขิปิตฺวา คิลิสฺสามิ น’’นฺติ อาห, อปโร ‘‘หเตฺถหิ มทฺทิตฺวา ปุญฺชิตฺวา วิปฺปกิริสฺสามิ น’’นฺติ, อปโร ‘‘เทฺวธา ผาเลตฺวา องฺคาเรสุ ปจิตฺวา ขาทิสฺสามี’’ติฯ โส เตสํ กมฺมกรณสํวิธานํ สุตฺวาปิ อสนฺตสิตฺวาว เต รกฺขเส อามเนฺตตฺวา ‘‘อโมฺภ รกฺขสา, ตุเมฺห กสฺส มนุสฺสา’’ติ อาหฯ ‘‘เวสฺสวณมหาราชสฺสา’’ติฯ ‘‘อโมฺภ, ตุเมฺหปิ เอกสฺส รโญฺญว มนุสฺสา, อหมฺปิ รโญฺญว มนุโสฺส, พาราณสิราชา มํ อพฺภนฺตรอมฺพผลตฺถาย เปเสสิ, สฺวาหํ ตเตฺถว อตฺตโน รโญฺญ ชีวิตํ ทตฺวา อาคโตฯ โย หิ อตฺตโน มาตาปิตูนเญฺจว สามิกสฺส จ อตฺถาย ชีวิตํ ปริจฺจชติ, โส เทวโลเกเยว นิพฺพตฺตติ, ตสฺมา อหมฺปิ อิมมฺหา ติรจฺฉานโยนิยา จวิตฺวา เทวโลเก นิพฺพตฺติสฺสามี’’ติ วตฺวา ตติยํ คาถมาห –</p>


<ol>
<li>
‘‘ภตฺตุรเตฺถ ปรกฺกโนฺต, ยํ ฐานมธิคจฺฉติ;  
  
สูโร อตฺตปริจฺจาคี, ลภมาโน ภวามห’’นฺติฯ  
</li>
  
<p>ตตฺถ ติ ภตฺตา วุจฺจนฺติ ภตฺตาทีหิ ภรณโปสกา ปิตา มาตา สามิโก จ, อิติ ติวิธสฺสเปตสฺส ภตฺตุ อตฺถายฯ ติ ปรกฺกมํ กโรโนฺต วายมโนฺตฯ ติ ยํ สุขการณํ ยสํ วา ลาภํ วา สคฺคํ วา อธิคจฺฉติฯ ติ อภีรุ วิกฺกมสมฺปโนฺนฯ ติ  กาเย จ ชีวิเต จ นิรเปโกฺข หุตฺวา ตสฺส ติวิธสฺสปิ ภตฺตุ อตฺถาย อตฺตานํ ปริจฺจชโนฺตฯ นฺติ ยํ โส เอวรูโป สูโร เทวสมฺปตฺติํ วา  มนุสฺสสมฺปตฺติํ วา ลภติ, อหมฺปิ ตํ ลภมาโน ภวามิ, ตสฺมา หาโสว เม เอตฺถ, น ตาโส, กิํ มํ ตุเมฺห ตาเสถาติฯ
</ol></p>


<p>เอวํ โส อิมาย คาถาย เตสํ ธมฺมํ เทเสสิฯ เต ตสฺส ธมฺมกถํ สุตฺวา ปสนฺนจิตฺตา ‘‘ธมฺมิโก เอส, น สกฺกา มาเรตุํ, วิสฺสเชฺชม น’’นฺติ วตฺวา สุกโปตกํ วิสฺสเชฺชตฺวา ‘อโมฺภ สุกโปตก, มุโตฺตสิ, อมฺหากํ หตฺถโต โสตฺถินา คจฺฉา’’ติ  อาหํสุฯ ‘‘มยฺหํ อาคมนํ มา ตุจฺฉํ กโรถ, เทถ เม เอกํ อมฺพผล’’นฺติฯ ‘‘สุกโปตก, ตุยฺหํ เอกํ อมฺพผลํ ทาตุํ นาม น ภาโร, อิมสฺมิํ ปน รุเกฺข อมฺพานิ อเงฺกตฺวา คหิตานิ, เอกสฺมิํ ผเล อสเมเนฺต อมฺหากํ ชีวิตํ นตฺถิฯ เวสฺสวเณน หิ กุชฺฌิตฺวา สกิํ โอโลกิเต ตตฺตกปาเล ปกฺขิตฺตติลา วิย กุมฺภณฺฑสหสฺสํ ภิชฺชิตฺวา วิปฺปกิรียติ, เตน เต ทาตุํ น สโกฺกม, ลภนฎฺฐานํ ปน อาจิกฺขิสฺสามา’’ติฯ ‘‘โย โกจิ เทตุ, ผเลเนว เม อโตฺถ, ลภนฎฺฐานํ อาจิกฺขถา’’ติฯ ‘‘เอตสฺส กญฺจนปพฺพตสฺส อนฺตเร โชติรโส นาม ตาปโส อคฺคิํ ชุหมาโน กญฺจนปตฺติยา นาม ปณฺณสาลายํ วสติ เวสฺสวณสฺส กุลูปโก, เวสฺสวโณ ตสฺส นิพทฺธํ จตฺตาริ อมฺพผลานิ เปเสติ, ตสฺส สนฺติกํ คจฺฉา’’ติฯ</p>


<p>โส ‘‘สาธู’’ติ สมฺปฎิจฺฉิตฺวา ตาปสสฺส สนฺติกํ คนฺตฺวา วนฺทิตฺวา เอกมนฺตํ นิสีทิฯ อถ นํ ตาปโส ‘‘กุโต อาคโตสี’’ติ ปุจฺฉิฯ ‘‘พาราณสิรโญฺญ สนฺติกา’’ติฯ ‘‘กิมตฺถาย อาคโตสี’’ติ? ‘‘สามิ, อมฺหากํ รโญฺญ เทวิยา อพฺภนฺตรอมฺพปเกฺก โทหโฬ อุปฺปโนฺน, ตทตฺถํ อาคโตมฺหิ, รกฺขสา ปน เม สยํ อมฺพปกฺกํ อทตฺวา ตุมฺหากํ สนฺติกํ เปเสสุ’’นฺติฯ ‘‘เตน หิ นิสีท, ลภิสฺสสี’’ติฯ อถสฺส เวสฺสวโณ จตฺตาริ ผลานิ เปเสสิฯ ตาปโส ตโต เทฺว ปริภุญฺชิ, เอกํ สุวโปตกสฺส ขาทนตฺถาย อทาสิฯ เตน ตสฺมิํ ขาทิเต เอกํ ผลํ สิกฺกาย ปกฺขิปิตฺวา สุวโปตกสฺส คีวาย ปฎิมุญฺจิตฺวา ‘‘อิทานิ คจฺฉา’’ติ สุกโปตกํ วิสฺสเชฺชสิ ฯ โส ตํ อาหริตฺวา เทวิยา อทาสิฯ สา ตํ ขาทิตฺวา โทหฬํ ปฎิปฺปสฺสเมฺภสิ, ตโตนิทานํ ปนสฺสา ปุโตฺต นาโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เทวี ราหุลมาตา อโหสิ, สุโก อานโนฺท, อมฺพปกฺกทายโก ตาปโส สาริปุโตฺต, อุยฺยาเน นิวุตฺถตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๘๒] ๒. เสยฺยชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ โกสลรโญฺญ อมจฺจํ อารพฺภ กเถสิฯ โส กิร รโญฺญ พหูปกาโร สพฺพกิจฺจนิปฺผาทโก อโหสิฯ ราชา ‘‘พหูปกาโร เม อย’’นฺติ ตสฺส มหนฺตํ ยสํ อทาสิฯ ตํ อสหมานา อเญฺญ รโญฺญ เปสุญฺญํ อุปสํหริตฺวา ตํ ปริภินฺทิํสุฯ ราชา เตสํ วจนํ สทฺทหิตฺวา โทสํ อนุปปริกฺขิตฺวาว ตํ สีลวนฺตํ นิโทฺทสํ สงฺขลิกพนฺธเนน พนฺธาเปตฺวา พนฺธนาคาเร ปกฺขิปาเปสิฯ โส ตตฺถ เอกโก วสโนฺต สีลสมฺปตฺติํ นิสฺสาย จิเตฺตกคฺคตํ ลภิตฺวา เอกคฺคจิโตฺต สงฺขาเร สมฺมสิตฺวา โสตาปตฺติผลํ ปาปุณิฯ อถสฺส ราชา อปรภาเค นิโทฺทสภาวํ ญตฺวา สงฺขลิกพนฺธนํ ภินฺทาเปตฺวา ปุริมยสโต มหนฺตตรํ ยสํ อทาสิฯ โส ‘‘สตฺถารํ วนฺทิสฺสามี’’ติ พหูนิ มาลาคนฺธาทีนิ อาทาย วิหารํ คนฺตฺวา ตถาคตํ ปูเชตฺวา วนฺทิตฺวา เอกมนฺตํ นิสีทิฯ สตฺถา เตน สทฺธิํ ปฎิสนฺถารํ กโรโนฺต ‘‘อนโตฺถ กิร เต อุปฺปโนฺนติ อสฺสุมฺหา’’ติ อาหฯ ‘‘อาม, ภเนฺต, อุปฺปโนฺน, อหํ ปน เตน อนเตฺถน อตฺถํ อกาสิํ, พนฺธนาคาเร นิสีทิตฺวา โสตาปตฺติผลํ นิพฺพเตฺตสิ’’นฺติฯ สตฺถา ‘‘น โข, อุปาสก, ตฺวเญฺญว อนเตฺถน อตฺถํ อาหริ, โปราณกปณฺฑิตาปิ อตฺตโน อนเตฺถน อตฺถํ อาหริํ สุเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ  อุคฺคณฺหิตฺวา ปิตุ อจฺจเยน รเชฺช ปติฎฺฐาย ทส ราชธเมฺม อโกเปตฺวา ทานํ เทติ, ปญฺจ สีลานิ รกฺขติ , อุโปสถกมฺมํ กโรติฯ อถเสฺสโก อมโจฺจ อเนฺตปุเร ปทุสฺสิฯ ปาทมูลิกาทโย ญตฺวา ‘‘อสุกอมโจฺจ อเนฺตปุเร ปทุโฎฺฐ’’ติ รโญฺญ อาโรเจสุํฯ ราชา ปริคฺคณฺหโนฺต ยถาสภาวโต ญตฺวา ปโกฺกสาเปตฺวา ‘‘มา มํ อิโต ปฎฺฐาย อุปฎฺฐาหี’’ติ นิพฺพิสยํ อกาสิฯ โส คนฺตฺวา อญฺญตรํ สามนฺตราชานํ อุปฎฺฐหีติ สพฺพํ วตฺถุ เหฎฺฐา  (ชา. ๑.๑.๕๑) กถิตสทิสเมวฯ อิธาปิ โส ราชา ติกฺขตฺตุํ วีมํสิตฺวา ตสฺส อมจฺจสฺส วจนํ สทฺทหิตฺวา ‘‘พาราณสิรชฺชํ คณฺหิสฺสามี’’ติ มหเนฺตน ปริวาเรน รชฺชสีมํ ปาปุณิฯ พาราณสิรโญฺญ สตฺตสตมตฺตา มหาโยธา ตํ ปวตฺติํ สุตฺวา ‘‘เทว, อสุโก นาม กิร ราชา พาราณสิรชฺชํ คณฺหิสฺสามี’ติ ชนปทํ ภินฺทโนฺต อาคจฺฉติ, เอเตฺถว นํ คนฺตฺวา คณฺหิสฺสามา’’ติ อาหํสุฯ ‘‘มยฺหํ ปรวิหิํสาย ลเทฺธน รเชฺชน กิจฺจํ นตฺถิ, มา กิญฺจิ กริตฺถา’’ติ?</p>


<p>โจรราชา  อาคนฺตฺวา นครํ ปริกฺขิปิ, ปุน อมจฺจา ราชานํ อุปสงฺกมิตฺวา ‘‘เทว, มา เอวํ กริตฺถ, คณฺหิสฺสาม น’’นฺติ อาหํสุฯ ราชา ‘‘น ลพฺภา กิญฺจิ กาตุํ, นครทฺวารานิ วิวรถา’’ติ วตฺวา สยํ อมจฺจคณปริวุโต มหาตเล ราชปลฺลเงฺก นิสีทิฯ โจรราชา จตูสุ ทฺวาเรสุ มนุเสฺส โปเถโนฺต นครํ ปวิสิตฺวา ปาสาทํ อภิรุยฺห อมจฺจปริวุตํ ราชานํ คาหาเปตฺวา สงฺขลิกาหิ พนฺธาเปตฺวา พนฺธนาคาเร ปกฺขิปาเปสิฯ ราชา พนฺธนาคาเร นิสิโนฺนว โจรราชานํ เมตฺตายโนฺต เมตฺตชฺฌานํ อุปฺปาเทสิฯ ตสฺส เมตฺตานุภาเวน โจรรโญฺญ กาเย ฑาโห อุปฺปชฺชิ, สกลสรีรํ ยมกอุกฺกาหิ ฌาปิยมานํ วิย ชาตํฯ โส มหาทุกฺขาภิตุโนฺน ‘‘กิํ นุ โข การณ’’นฺติ ปุจฺฉิฯ ‘‘ตุเมฺห สีลวนฺตํ ราชานํ พนฺธนาคาเร ปกฺขิเปถ, เตน โว อิทํ ทุกฺขํ อุปฺปนฺนํ ภวิสฺสตี’’ติฯ โส คนฺตฺวา โพธิสตฺตํ ขมาเปตฺวา ‘‘ตุมฺหากํ รชฺชํ ตุมฺหากเมว โหตู’’ติ รชฺชํ ตเสฺสว  นิยฺยาเทตฺวา ‘‘อิโต ปฎฺฐาย ตุมฺหากํ ปจฺจตฺถิโก เม ภาโร โหตู’’ติ วตฺวา ปทุฎฺฐามจฺจสฺส ราชาณํ กาเรตฺวา อตฺตโน นครเมว คโตฯ</p>


<p>โพธิสโตฺต อลงฺกตมหาตเล สมุสฺสิตเสตจฺฉเตฺต ราชปลฺลเงฺก นิสิโนฺน อมเจฺจหิ สทฺธิํ สลฺลปโนฺต ปุริมา เทฺวคาถา อโวจ –</p>


<ol>
<li>
‘‘เสยฺยํโส  
เสยฺยโส โหติ, โย เสยฺยมุปเสวติ;  
  
เอเกน สนฺธิํ กตฺวาน, สตํ วเชฺฌ อโมจยิํฯ  
</li>
  
<li>
‘‘ตสฺมา สเพฺพน โลเกน, สนฺธิํ กตฺวาน เอกโต;  
  
เปจฺจ สคฺคํ นิคเจฺฉยฺย, อิทํ สุณาถ กาสิยา’’ติฯ  
</li>
  
<p>ตตฺถ ติ อนวชฺชอุตฺตมธมฺมสงฺขาโต เสโยฺย อํโส โกฎฺฐาโส อสฺสาติ เสยฺยํโส, กุสลธมฺมนิสฺสิตปุคฺคโลฯ โย ปุนปฺปุนํ ตํ เสยฺยํ กุสลธมฺมภาวนํ กุสลาภิรตํ วา อุตฺตมปุคฺคลมุปเสวติ, โส เสยฺยโส โหติ ปาสํสตโร เจว อุตฺตริตโร จ โหติฯ นฺติ ตทมินาปิ เจตํ เวทิตพฺพํ – อหญฺหิ เสยฺยํ เมตฺตาภาวนํ อุปเสวโนฺต ตาย เมตฺตาภาวนาย เอเกน โจรรญฺญา สนฺธิํ สนฺถวํ กตฺวา เมตฺตาภาวนํ ภาเวตฺวา ตุเมฺห สตชเน วเชฺฌ อโมจยิํฯ
</ol></p>


<p>ทุติยคาถาย อโตฺถ – ยสฺมา อหํ เอเกน สทฺธิํ เอกโต เมตฺตาภาวนาย สนฺธิํ กตฺวา ตุเมฺห วชฺฌปฺปเตฺต สตชเน โมจยิํ, ตสฺมา เวทิตพฺพเมเวตํ, ตสฺมา สเพฺพน โลเกน สทฺธิํ เมตฺตาภาวนาย  สนฺธิํ กตฺวา เอกโต ปุคฺคโล เปจฺจ ปรโลเก สคฺคํ นิคเจฺฉยฺยฯ เมตฺตาย หิ อุปจารํ กามาวจเร ปฎิสนฺธิํ เทติ, อปฺปนา พฺรหฺมโลเกฯ อิทํ มม วจนํ สเพฺพปิ ตุเมฺห กาสิรฎฺฐวาสิโน สุณาถาติฯ</p>


<p>เอวํ มหาสโตฺต มหาชนสฺส เมตฺตาภาวนาย คุณํ วเณฺณตฺวา ทฺวาทสโยชนิเก พาราณสินคเร เสตจฺฉตฺตํ ปหาย หิมวนฺตํ ปวิสิตฺวา อิสิปพฺพชฺชํ ปพฺพชิฯ สตฺถา  สมฺมาสมฺพุโทฺธ หุตฺวา ตติยํ คาถมาห –</p>


<ol>
<li>
‘‘อิทํ วตฺวา มหาราชา, กํโส พาราณสิคฺคโห;  
  
ธนุํ กณฺฑญฺจ นิกฺขิปฺป, สํยมํ อชฺฌุปาคมี’’ติฯ  
</li>
  
<p>ตตฺถ มหโนฺต ราชาติ ติ ตสฺส นามํฯ พาราณสิํ คเหตฺวา อชฺฌาวสนโต ฯ โส ราชา อิทํ วจนํ วตฺวา ญฺจ สรสงฺขาตํ  โอหาย ฉเฑฺฑตฺวา สีลสํยมํ  อุปคโต ปพฺพชิโต, ปพฺพชิตฺวา จ ปน ฌานํ อุปฺปาเทตฺวา อปริหีนชฺฌาโน พฺรหฺมโลเก อุปฺปโนฺนติฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา โจรราชา อานโนฺท อโหสิ, พาราณสิราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๘๓] ๓. วฑฺฒกีสูกรชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ธนุคฺคหติสฺสเตฺถรํ อารพฺภ กเถสิฯ ปเสนทิรโญฺญ ปิตา มหาโกสโล พิมฺพิสารรโญฺญ ธีตรํ เวเทหิํ นาม โกสลเทวิํ ททมาโน ตสฺสา นฺหานจุณฺณมูลํ สตสหสฺสุฎฺฐานํ กาสิคามํ อทาสิฯ อชาตสตฺตุนา ปน ปิตริ มาริเต โกสลเทวีปิ โสกาภิภูตา กาลมกาสิฯ ตโต ปเสนทิ โกสลราชา จิเนฺตสิ – ‘‘อชาตสตฺตุนา ปิตา มาริโต, ภคินีปิ เม สามิเก กาลกเต เตน โสเกน กาลกตา, ปิตุฆาตกสฺส โจรสฺส กาสิคามํ น ทสฺสามี’’ติฯ โส ตํ อชาตสตฺตุสฺส น อทาสิฯ ตํ คามํ นิสฺสาย เตสํ ทฺวินฺนมฺปิ กาเลน กาลํ ยุทฺธํ โหติ, อชาตสตฺตุ ตรุโณ สมโตฺถ, ปเสนทิ  มหลฺลโกเยวฯ โส อภิกฺขณํ ปรชฺชติ, มหาโกสลสฺสาปิ มนุสฺสา เยภุเยฺยน ปราชิตาฯ อถ ราชา ‘‘มยํ อภิณฺหํ ปรชฺชาม, กิํ นุ โข กาตพฺพ’’นฺติ อมเจฺจ ปุจฺฉิฯ ‘‘เทว, อยฺยา นาม มนฺตเจฺฉกา โหนฺติ, เชตวนวิหาเร ภิกฺขูนํ กถํ โสตุํ วฎฺฎตี’’ติฯ ราชา ‘‘เตน หิ ตายํ เวลายํ ภิกฺขูนํ กถาสลฺลาปํ สุณาถา’’ติ จรปุริเส อาณาเปสิฯ เต ตโต ปฎฺฐาย ตถา อกํสุฯ</p>


<p>ตสฺมิํ ปน กาเล เทฺว มหลฺลกเตฺถรา วิหารปจฺจเนฺต ปณฺณสาลายํ วสนฺติ ทตฺตเตฺถโร จ ธนุคฺคหติสฺสเตฺถโร  จฯ เตสุ ธนุคฺคหติสฺสเตฺถโร ปฐมยาเมปิ มชฺฌิมยาเมปิ นิทฺทายิตฺวา ปจฺฉิมยาเม ปพุชฺฌิตฺวา อุมฺมุกฺกานิ โสเธตฺวา  อคฺคิํ ชาเลตฺวา นิสินฺนโก อาห – ‘‘ภเนฺต, ทตฺตเตฺถรา’’ติฯ ‘‘กิํ, ภเนฺต, ติสฺสเตฺถรา’’ติ? ‘‘กิํ นิทฺทายสิ โน ตฺว’’นฺติฯ ‘‘อนิทฺทายนฺตา กิํ กริสฺสามา’’ติ? ‘‘อุฎฺฐาย ตาว นิสีทถา’’ติฯ โส อุฎฺฐาย นิสิโนฺน ตํ ทตฺตเตฺถรํ อาห – ‘‘ภเนฺต ทตฺตเตฺถร, อยํ เต โลโล มโหทรโกสโล จาฎิมตฺตํ ภตฺตเมว ปูติํ กโรติ, ยุทฺธวิจารณํ ปน กิญฺจิ น ชานาติ, ปราชิโต ปราชิโตเตฺวว วทาเปตี’’ติฯ ‘‘กิํ ปน กาตุํ วฎฺฎตี’’ติ? ตสฺมิํ ขเณ เต จรปุริสา เตสํ กถํ สุณนฺตา อฎฺฐํสุฯ</p>


<p>ธนุคฺคหติสฺสเตฺถโร ยุทฺธํ วิจาเรสิ – ‘‘ภเนฺต, ยุโทฺธ นาม ติวิโธ – ปทุมพฺยูโห, จกฺกพฺยูโห, สกฎพฺยูโหติฯ อชาตสตฺตุํ คณฺหิตุกาเมน อสุเก นาม ปพฺพตกุจฺฉิสฺมิํ ทฺวีสุ ปพฺพตภิตฺตีสุ มนุเสฺส ฐเปตฺวา ปุรโต ทุพฺพลพลํ ทเสฺสตฺวา ปพฺพตนฺตรํ ปวิฎฺฐภาวํ ชานิตฺวา ปวิฎฺฐมคฺคํ โอจฺฉินฺทิตฺวา ปุรโต จ ปจฺฉโต จ อุโภสุ ปพฺพตภิตฺตีสุ วคฺคิตฺวา อุนฺนทิตฺวา ขิเป ปติตมจฺฉํ วิย อโนฺตมุฎฺฐิยํ วฎฺฎโปตกํ วิย จ กตฺวา สกฺกา อสฺส ตํ คเหตุ’’นฺติฯ จรปุริสา ตํ สาสนํ รโญฺญ อาโรเจสุํฯ ตํ สุตฺวา ราชา สงฺคามเภริํ จราเปตฺวา คนฺตฺวา สกฎพฺยูหํ กตฺวา อชาตสตฺตุํ ชีวคฺคาหํ คาหาเปตฺวา อตฺตโน ธีตรํ วชิรกุมาริํ ภาคิเนยฺยสฺส ทตฺวา กาสิคามํ ตสฺสา นฺหานมูลํ กตฺวา ทตฺวา อุโยฺยเชสิฯ สา ปวตฺติ ภิกฺขุสเงฺฆ ปากฎา ชาตาฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, โกสลราชา กิร ธนุคฺคหติสฺสเตฺถรสฺส วิจารณาย อชาตสตฺตุํ ชินี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ ธนุคฺคหติโสฺส ยุทฺธวิจารณาย เฉโกเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรเญฺญ รุกฺขเทวตา หุตฺวา นิพฺพตฺติ ฯ ตทา พาราณสิํ นิสฺสาย นิวุตฺถวฑฺฒกิคามกา เอโก วฑฺฒกี ถมฺภตฺถาย อรญฺญํ คนฺตฺวา อาวาเฎ ปติตํ สูกรโปตกํ ทิสฺวา ตํ ฆรํ เนตฺวา ปฎิชคฺคิฯ โส วุฑฺฒิปฺปโตฺต มหาสรีโร วงฺกทาโฐ  อาจารสมฺปโนฺน อโหสิ, วฑฺฒกินา โปสิตตฺตา ปน ‘‘วฑฺฒกีสูกโร’’เตฺวว ปญฺญายิฯ วฑฺฒกิสฺส รุกฺขตจฺฉนกาเล ตุเณฺฑน รุกฺขํ ปริวเตฺตติ, มุเขน ฑํสิตฺวา วาสิผรสุนิขาทนมุคฺคเร อาหรติ, กาลสุตฺตโกฎิยํ คณฺหาติฯ อถ โส วฑฺฒกี ‘‘โกจิเทว, นํ ขาเทยฺยา’’ติ ภเยน เนตฺวา อรเญฺญ วิสฺสเชฺชสิฯ โสปิ อรญฺญํ ปวิสิตฺวา เขมํ ผาสุกฎฺฐานํ โอโลเกโนฺต เอกํ ปพฺพตนฺตเร มหนฺตํ คิริกนฺทรํ อทฺทส สมฺปนฺนกนฺทมูลผลํ ผาสุกํ วสนฎฺฐานํ อเนกสตสูกรสมากิณฺณํฯ เต สูกรา ตํ ทิสฺวา ตสฺส สนฺติกํ อาคมํสุฯ โสปิ เต อาห – ‘‘อหํ ตุเมฺหว โอโลเกโนฺต วิจรามิ, อปิจ โว มยา ทิฎฺฐา, อิทญฺจ ฐานํ รมณียํ, อหมฺปิ อิทานิ อิเธว วสิสฺสามี’’ติฯ ‘‘สจฺจํ อิทํ ฐานํ รมณียํ, ปริสฺสโย ปเนตฺถ อตฺถี’’ติฯ ‘‘อหมฺปิ ตุเมฺห ทิสฺวา เอตํ อญฺญาสิํ, เอวํ โคจรสมฺปเนฺน ฐาเน วสนฺตานํ โว สรีเรสุ มํสโลหิตํ นตฺถิ, กิํ ปน โว เอตฺถ ภย’’นฺติ? ‘‘เอโก พฺยโคฺฆ ปาโตว อาคนฺตฺวา ทิฎฺฐทิฎฺฐํเยว คเหตฺวา คจฺฉตี’’ติฯ ‘‘กิํ ปน โส นิพทฺธํ คณฺหาติ, อุทาหุ อนฺตรนฺตรา’’ติ? ‘‘นิพทฺธํ คณฺหาตี’’ติฯ ‘‘กติ ปน เต พฺยคฺฆา’’ติ? ‘‘เอโกเยวา’’ติฯ ‘‘เอตฺตกา ตุเมฺห เอกสฺส ยุชฺฌิตุํ น สโกฺกถา’’ติ? ‘‘อาม, น สโกฺกมา’’ติฯ ‘‘อหํ ตํ คณฺหิสฺสามิ, เกวลํ ตุเมฺห มม วจนํ กโรถ, โส พฺยโคฺฆ กหํ วสตี’’ติ? ‘‘เอตสฺมิํ ปพฺพเต’’ติฯ</p>


<p>โส รตฺติเญฺญว สูกเร จราเปตฺวา ยุทฺธํ วิจาเรโนฺต ‘‘ยุทฺธํ นาม  ปทุมพฺยูหจกฺกพฺยูหสกฎพฺยูหวเสน ติวิธํ โหตี’’ติ วตฺวา ปทุมพฺยูหวเสน วิจาเรสิฯ โส หิ ภูมิสีสํ ชานาติฯ ตสฺมา ‘‘อิมสฺมิํ ฐาเน ยุทฺธํ วิจาเรตุํ วฎฺฎตี’’ติ สูกรปิลฺลเก มาตโร จ เตสํ มชฺฌฎฺฐาเน ฐเปสิฯ โส ตา อาวิชฺฌิตฺวา มชฺฌิมสูกริโย, ตา อาวิชฺฌิตฺวา โปตกสูกเร, เต อาวิชฺฌิตฺวา ชรสูกเร, เต อาวิชฺฌิตฺวา ทีฆทาฐสูกเร, เต อาวิชฺฌิตฺวา ยุทฺธสมเตฺถ พลวตรสูกเร ทส วีส ติํส ชเน ตสฺมิํ ตสฺมิํ ฐาเน พลคุมฺพํ กตฺวา ฐเปสิฯ อตฺตโน ฐิตฎฺฐานสฺส ปุรโต เอกํ ปริมณฺฑลํ อาวาฎํ ขณาเปสิ, ปจฺฉโต เอกํ สุปฺปสณฺฐานํ อนุปุพฺพนินฺนํ ปพฺภารสทิสํฯ ตสฺส สฎฺฐิสตฺตติมเตฺต โยธสูกเร อาทาย ตสฺมิํ ตสฺมิํ ฐาเน ‘‘มา ภายิตฺถา’’ติ กมฺมํ วิจารโต อรุณํ อุฎฺฐหิฯ</p>


<p>พฺยโคฺฆ  อุฎฺฐาย ‘‘กาโล’’ติ ญตฺวา คนฺตฺวา เตสํ สมฺมุขา ฐิเต ปพฺพตตเล ฐตฺวา อกฺขีนิ อุมฺมีเลตฺวา สูกเร โอโลเกสิฯ วฑฺฒกีสูกโร ‘‘ปฎิโอโลเกถ น’’นฺติ สูกรานํ สญฺญํ  อทาสิ, เต ปฎิโอโลเกสุํฯ พฺยโคฺฆ มุขํ อุคฺฆาเฎตฺวา อโสฺสสิ, สูกราปิ ตถา กริํสุฯ พฺยโคฺฆ มุตฺตํ ฉเฑฺฑสิ, สูกราปิ ฉฑฺฑยิํสุฯ อิติ ยํ ยํ โส กโรติ, ตํ ตํ เต ปฎิกริํสุฯ โส จิเนฺตสิ – ‘‘ปุเพฺพ สูกรา มยา โอโลกิตกาเล ปลายนฺตา ปลายิตุมฺปิ น สโกฺกนฺติ, อชฺช อปลายิตฺวา มม ปฎิสตฺตุ หุตฺวา มยา กตเมว ปฎิกโรนฺติฯ เอตสฺมิํ ภูมิสีเส ฐิโต เอโก เตสํ สํวิธายโกปิ อตฺถิ, อชฺช มยฺหํ คตสฺส ชโย น ปญฺญายตี’’ติฯ โส นิวตฺติตฺวา อตฺตโน วสนฎฺฐานเมว อคมาสิฯ เตน ปน คหิตมํสขาทโก เอโก กูฎชฎิโล อตฺถิ, โส ตํ ตุจฺฉหตฺถเมว อาคจฺฉนฺตํ ทิสฺวา เตน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘วรํ  
วรํ ตฺวํ นิหนํ ปุเร จริ,  
  
อสฺมิํ ปเทเส อภิภุยฺย สูกเร;  
  
โสทานิ เอโก พฺยปคมฺม ฌายสิ,  
  
พลํ นุ เต พฺยคฺฆ น จชฺช วิชฺชตี’’ติฯ  
</li>
  
<p>ตตฺถ ติ อโมฺภ พฺยคฺฆ, ตฺวํ ปุเพฺพ อิมสฺมิํ ปเทเส สพฺพสูกเร อภิภวิตฺวา อิเมสุ สูกเรสุ วรํ วรํ ตฺวํ อุตฺตมุตฺตมํ สูกรํ นิหนโนฺต วิจริฯ ติ โส ตฺวํ อิทานิ อญฺญตรํ สูกรํ อคฺคเหตฺวา เอกโกว อปคนฺตฺวา ฌายสิ ปชฺฌายสิฯ ติ กิํ นุ เต, อโมฺภ พฺยคฺฆ, อชฺช กายพลํ นตฺถีติฯ
</ol></p>


<p>ตํ สุตฺวา พฺยโคฺฆ ทุติยํ คาถมาห –</p>


<ol>
<li>
‘‘อิเม สุทํ ยนฺติ ทิโสทิสํ ปุเร, ภยฎฺฎิตา เลณคเวสิโน ปุถู;  
  
เต ทานิ สงฺคมฺม วสนฺติ เอกโต, ยตฺถฎฺฐิตา ทุปฺปสหชฺชเม มยา’’ติฯ  
</li>
  
<p>ตตฺถ  นฺติ นิปาโตฯ อยํ ปน สเงฺขปโตฺถ – อิเม สูกรา ปุเพฺพ มํ ทิสฺวา ภเยน อฎฺฎิตา ปีฬิตา อตฺตโน เลณคเวสิโน  วิสุํ วิสุํ หุตฺวา  ตํ ตํ ทิสํ อภิมุขา ปลายนฺติ, เต ทานิ สเพฺพปิ สมาคนฺตฺวา เอกโต วสนฺติ ติฎฺฐนฺติ, ตญฺจ ภูมิสีสํ อุปคตา, ยตฺถ ฐิตา ทุปฺปสหา ทุมฺมทฺทยา อชฺช อิเม มยาติฯ
</ol></p>


<p>อถสฺส  อุสฺสาหํ ชเนโนฺต กูฎชฎิโล ‘‘มา ภายิ, คจฺฉ ตยิ นทิตฺวา ปกฺขนฺทเนฺต สเพฺพปิ ภีตา ภิชฺชิตฺวา ปลายิสฺสนฺตี’’ติ อาหฯ พฺยโคฺฆ ตสฺมิํ อุสฺสาหํ ชเนเนฺต สูโร หุตฺวา ปุน คนฺตฺวา ปพฺพตตเล อฎฺฐาสิฯ วฑฺฒกีสูกโร ทฺวินฺนํ อาวาฎานํ อนฺตเร อฎฺฐาสิฯ สูกรา ‘‘สามิ, มหาโจโร ปุนาคโต’’ติ อาหํสุฯ ‘‘มา ภายิตฺถ, อิทานิ ตํ คณฺหิสฺสามี’’ติฯ พฺยโคฺฆ นทิตฺวา วฑฺฒกีสูกรสฺส อุปริ ปตติ, สูกโร ตสฺส อตฺตโน อุปริ ปตนกาเล  ปริวตฺติตฺวา เวเคน อุชุกํ ขตอาวาเฎ ปติฯ พฺยโคฺฆ เวคํ สนฺธาเรตุํ อสโกฺกโนฺต อุปริภาเคน คนฺตฺวา สุปฺปมุขสฺส ติริยํ ขตอาวาฎสฺส อติสมฺพาเธ มุขฎฺฐาเน ปติตฺวา ปุญฺชกโต วิย อโหสิฯ สูกโร อาวาฎา อุตฺตริตฺวา อสนิเวเคน คนฺตฺวา พฺยคฺฆํ อนฺตรสตฺถิมฺหิ ทาฐาย ปหริตฺวา ยาว วกฺกปเทสา ผาเลตฺวา ปญฺจมธุรมํสํ ทาฐาย ปลิเวเฐตฺวา พฺยคฺฆสฺส มตฺถเก อาวิชฺฌิตฺวา ‘‘คณฺหถ ตุมฺหากํ ปจฺจามิตฺต’’นฺติ อุกฺขิปิตฺวา พหิอาวาเฎ ฉเฑฺฑสิฯ ปฐมํ อาคตา พฺยคฺฆมํสํ ลภิํสุ, ปจฺฉา อาคตา ‘‘พฺยคฺฆมํสํ กีทิสํ โหตี’’ติ เตสํ มุขํ อุปสิงฺฆนฺตา วิจริํสุฯ</p>


<p>สูกรา น ตาว ตุสฺสนฺติฯ วฑฺฒกีสูกโร เตสํ อิงฺฆิตํ ทิสฺวา ‘‘กิํ นุ โข ตุเมฺห น ตุสฺสถา’’ติ อาหฯ ‘‘สามิ, กิํ เอเตน พฺยเคฺฆน ฆาติเตน, อโญฺญ ปน พฺยคฺฆอาณาปนสมโตฺถ กูฎชฎิโล อตฺถิเยวา’’ติฯ ‘‘โก นาเมโส’’ติ? ‘‘เอโก ทุสฺสีลตาปโส’’ติฯ ‘‘พฺยโคฺฆปิ มยา ฆาติโต, โส เม กิํ ปโหติ, เอถ คณฺหิสฺสาม น’’นฺติ สูกรฆฎาย สทฺธิํ ปายาสิฯ กูฎตาปโสปิ พฺยเคฺฆ จิรายเนฺต ‘‘กิํ นุ โข สูกรา พฺยคฺฆํ คณฺหิํสู’’ติ ปฎิปถํ คจฺฉโนฺต เต สูกเร อาคจฺฉเนฺต ทิสฺวา อตฺตโน ปริกฺขารํ อาทาย ปลายโนฺต เตหิ อนุพนฺธิโต ปริกฺขารํ ฉเฑฺฑตฺวา เวเคน อุทุมฺพรรุกฺขํ อภิรุหิฯ สูกรา ‘‘อิทานิมฺห, สามิ, นฎฺฐา, ตาปโส ปลายิตฺวา  รุกฺขํ อภิรุหี’’ติ อาหํสุฯ ‘‘กิํ รุกฺขํ นามา’’ติ? ‘‘อุทุมฺพรรุกฺข’’นฺติฯ โส ‘‘สูกริโย อุทกํ อาหรนฺตุ, สูกรโปตกา ปถวิํ ขณนฺตุ, ทีฆทาฐา สูกรา มูลานิ ฉินฺทนฺตุ, เสสา ปริวาเรตฺวา อารกฺขนฺตู’’ติ สํวิทหิตฺวา เตสุ ตถา กโรเนฺตสุ สยํ อุทุมฺพรสฺส อุชุกํ ถูลมูลํ  ผรสุนา ปหรโนฺต วิย เอกปฺปหารเมว กตฺวา อุทุมฺพรรุกฺขํ ปาเตสิฯ ปริวาเรตฺวา ฐิตสูกรา กูฎชฎิลํ ภูมิยํ ปาเตตฺวา ขณฺฑาขณฺฑิกํ กตฺวา ยาว อฎฺฐิโต ขาทิตฺวา วฑฺฒกีสูกรํ อุทุมฺพรขเนฺธเยว นิสีทาเปตฺวา กูฎชฎิลสฺส ปริโภคสเงฺขน อุทกํ อาหริตฺวา อภิสิญฺจิตฺวา ราชานํ กริํสุ, เอกญฺจ ตรุณสูกริํ ตสฺส อคฺคมเหสิํ อกํสุฯ ตโต ปฎฺฐาย กิร ยาวชฺชตนา ราชาโน อุทุมฺพรภทฺทปีเฐ นิสีทาเปตฺวา ตีหิ สเงฺขหิ อภิสิญฺจนฺติฯ</p>


<p>ตสฺมิํ  วนสเณฺฑ อธิวตฺถา เทวตา ตํ อจฺฉริยํ ทิสฺวา เอกสฺมิํ วิฎปนฺตเร สูกรานํ อภิมุขา หุตฺวา ตติยํ คาถมาห –</p>


<ol>
<li>
‘‘นมตฺถุ สงฺฆาน สมาคตานํ, ทิสฺวา สยํ สขฺย วทามิ อพฺภุตํ;  
  
พฺยคฺฆํ มิคา ยตฺถ ชินิํสุ ทาฐิโน, สามคฺคิยา ทาฐพเลสุ มุจฺจเร’’ติฯ  
</li>
  
<p>ตตฺถ นฺติ อยํ มม นมกฺกาโร สมาคตานํ สูกรสงฺฆานํ อตฺถุฯ นฺติ อิทํ ปุเพฺพ อภูตปุพฺพํ อพฺภุตํ สขฺยํ มิตฺตภาวํ สยํ ทิสฺวา วทามิฯ ติ ยตฺร หิ นาม ทาฐิโน สูกรมิคา พฺยคฺฆํ ชินิํสุ, อยเมว วา ปาโฐฯ ติ ยา สา ทาฐพเลสุ สูกเรสุ สามคฺคี เอกชฺฌาสยตา, ตาย เตสุ สามคฺคิยา เต ทาฐพลา ปจฺจามิตฺตํ คเหตฺวา อชฺช มรณภยา มุตฺตาติ อโตฺถฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ธนุคฺคหติโสฺส วฑฺฒกีสูกโร อโหสิ, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๘๔] ๔. สิริชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ สิริโจรพฺราหฺมณํ อารพฺภ กเถสิฯ อิมสฺมิํ ชาตเก  ปจฺจุปฺปนฺนวตฺถุ เหฎฺฐา  (ชา. ๑.๑.๔๐) วิตฺถาริตเมวฯ อิธาปิ ปน สา อนาถปิณฺฑิกสฺส ฆเร จตุเตฺถ ทฺวารโกฎฺฐเก วสนกา มิจฺฉาทิฎฺฐิเทวตา ทณฺฑกมฺมํ กโรนฺตี จตุปญฺญาสหิรญฺญโกฎิโย อาหริตฺวา โกเฎฺฐ ปูเรตฺวา เสฎฺฐินา สทฺธิํ สหายิกา อโหสิฯ อถ นํ โส อาทาย สตฺถุ สนฺติกํ เนสิฯ สตฺถา ตสฺสา ธมฺมํ เทเสสิ, สา ธมฺมํ สุตฺวา โสตาปนฺนา อโหสิฯ ตโต ปฎฺฐาย เสฎฺฐิโน ยโส ยถาโปราโณว ชาโตฯ อเถโก สาวตฺถิวาสี สิริลกฺขณญฺญู พฺราหฺมโณ จิเนฺตสิ – ‘‘อนาถปิณฺฑิโก ทุคฺคโต หุตฺวา ปุน อิสฺสโร ชาโต, ยํนูนาหํ ตํ ทฎฺฐุกาโม วิย คตฺวา ตสฺส ฆรโต สิริํ เถเนตฺวา อาคเจฺฉยฺย’’นฺติฯ โส ตสฺส ฆรํ คนฺตฺวา เตน กตสกฺการสมฺมาโน สารณียกถาย วตฺตมานาย ‘‘กิมตฺถํ อาคโตสี’’ติ วุเตฺต ‘‘กตฺถ นุ โข สิรี ปติฎฺฐิตา’’ติ โอโลเกสิฯ เสฎฺฐิโน จ สพฺพเสโต  โธตสงฺขปฎิภาโค กุกฺกุโฎ สุวณฺณปญฺชเร ปกฺขิปิตฺวา ฐปิโต อตฺถิ, ตสฺส จูฬาย สิรี ปติฎฺฐาสิฯ พฺราหฺมโณ โอโลกยมาโน สิริยา ตตฺถ ปติฎฺฐิตภาวํ ญตฺวา อาห – ‘‘อหํ, มหาเสฎฺฐิ, ปญฺจสเต มาณเว มเนฺต วาเจมิ, อกาลรวิํ เอกํ กุกฺกุฎํ นิสฺสาย เต จ มยญฺจ กิลมาม, อยญฺจ กิร กุกฺกุโฎ กาลรวี, อิมสฺสตฺถาย อาคโตมฺหิ, เทหิ เม เอตํ กุกฺกุฎ’’นฺติฯ ‘‘คณฺห, พฺราหฺมณ, เทมิ เต กุกฺกุฎ’’นฺติฯ ‘‘เทมี’’ติ จ วุตฺตกฺขเณเยว สิรี ตสฺส จูฬโต อปคนฺตฺวา อุสฺสีสเก ฐปิเต มณิกฺขเนฺธ ปติฎฺฐาสิฯ</p>


<p>พฺราหฺมโณ สิริยา มณิมฺหิ ปติฎฺฐิตภาวํ ญตฺวา มณิมฺปิ ยาจิฯ ‘‘มณิมฺปิ เทมี’’ติ วุตฺตกฺขเณเยว สิรี มณิโต อปคนฺตฺวา อุสฺสีสเก ฐปิตอารกฺขยฎฺฐิยํ ปติฎฺฐาสิฯ พฺราหฺมโณ สิริยา ตตฺถ ปติฎฺฐิตภาวํ ญตฺวา ตมฺปิ ยาจิฯ ‘‘คเหตฺวา คจฺฉาหี’’ติ วุตฺตกฺขเณเยว สิรี ยฎฺฐิโต อปคนฺตฺวา ปุญฺญลกฺขณเทวิยา นาม เสฎฺฐิโน อคฺคมเหสิยา สีเส ปติฎฺฐาสิฯ สิริโจรพฺราหฺมโณ ตตฺถ ปติฎฺฐิตภาวํ ญตฺวา ‘‘อวิสฺสชฺชิยภณฺฑํ เอตํ, ยาจิตุมฺปิ น สกฺกา’’ติ จิเนฺตตฺวา เสฎฺฐิํ เอตทโวจ – ‘‘มหาเสฎฺฐิ, อหํ  ตุมฺหากํ เคเห ‘สิริํ เถเนตฺวา คมิสฺสามี’ติ อาคจฺฉิํ, สิรี ปน เต กุกฺกุฎสฺส จูฬายํ ปติฎฺฐิตา อโหสิ, ตสฺมิํ มม ทิเนฺน ตโต อปคนฺตฺวา มณิมฺหิ ปติฎฺฐหิ, มณิมฺหิ ทิเนฺน อารกฺขยฎฺฐิยํ ปติฎฺฐหิ, อารกฺขยฎฺฐิยา ทินฺนาย ตโต อปคนฺตฺวา ปุญฺญลกฺขณเทวิยา  สีเส ปติฎฺฐหิ, ‘อิทํ โข ปน อวิสฺสชฺชิยภณฺฑ’นฺติ อิมมฺปิ เม น คหิตํ, น สกฺกา ตว สิริํ เถเนตุํ, ตว สนฺตกํ ตเวว โหตู’’ติ อุฎฺฐายาสนา ปกฺกามิฯ อนาถปิณฺฑิโก ‘‘อิมํ การณํ สตฺถุ กเถสฺสามี’’ติ วิหารํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสิโนฺน สพฺพํ ตถาคตสฺส อาโรเจสิฯ สตฺถา ตํ สุตฺวา ‘‘น โข, คหปติ, อิทาเนว อเญฺญสํ สิรี อญฺญตฺถ คจฺฉติ, ปุเพฺพปิ อปฺปปุเญฺญหิ อุปฺปาทิตสิรี ปน ปุญฺญวนฺตานํเยว ปาทมูลํ คตา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สิปฺปํ อุคฺคณฺหิตฺวา อคารํ อชฺฌาวสโนฺต มาตาปิตูนํ กาลกิริยาย สํวิโคฺค นิกฺขมิตฺวา หิมวนฺตปเทเส อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ อุปฺปาเทตฺวา ทีฆสฺส อทฺธุโน อจฺจเยน โลณมฺพิลเสวนตฺถาย ชนปทํ คนฺตฺวา พาราณสิรโญฺญ อุยฺยาเน วสิตฺวา ปุนทิวเส ภิกฺขํ จรมาโน หตฺถาจริยสฺส ฆรทฺวารํ อคมาสิฯ โส ตสฺส อาจารวิหาเร ปสโนฺน ภิกฺขํ ทตฺวา อุยฺยาเน วสาเปตฺวา นิจฺจํ ปฎิชคฺคิฯ ตสฺมิํ กาเล เอโก กฎฺฐหารโก อรญฺญโต ทารูนิ อาหรโนฺต เวลาย นครทฺวารํ ปาปุณิตุํ  นาสกฺขิฯ สายํ เอกสฺมิํ เทวกุเล ทารุกลาปํ อุสฺสีสเก กตฺวา นิปชฺชิ, เทวกุเล วิสฺสฎฺฐา พหู กุกฺกุฎา ตสฺส อวิทูเร เอกสฺมิํ รุเกฺข สยิํสุฯ เตสุ อุปริสยิตกุกฺกุโฎ ปจฺจูสกาเล วจฺจํ ปาเตโนฺต เหฎฺฐาสยิตกุกฺกุฎสฺส สรีเร ปาเตสิฯ ‘‘เกน เม สรีเร วจฺจํ ปาติต’’นฺติ จ วุเตฺต ‘‘มยา’’ติ อาหฯ ‘‘กิํการณา’’ติ จ วุเตฺต ‘‘อนุปธาเรตฺวา’’ติ วตฺวา ปุนปิ ปาเตสิฯ ตโต อุโภปิ อญฺญมญฺญํ กุทฺธา ‘‘กิํ เต พลํ, กิํ เต พล’’นฺติ กลหํ กริํสุฯ อถ เหฎฺฐาสยิตกุกฺกุโฎ อาห – ‘‘มํ มาเรตฺวา องฺคาเร ปกฺกมํสํ ขาทโนฺต ปาโตว กหาปณสหสฺสํ  ลภตี’’ติฯ อุปริสยิตกุกฺกุโฎ อาห – ‘‘อโมฺภ, มา ตฺวํ เอตฺตเกน คชฺชิ, มม ถูลมํสํ ขาทโนฺต ราชา โหติ, พหิมํสํ  ขาทโนฺต ปุริโส เจ, เสนาปติฎฺฐานํ, อิตฺถี เจ, อคฺคมเหสิฎฺฐานํ ลภติฯ อฎฺฐิมํสํ ปน เม ขาทโนฺต คิหี เจ, ภณฺฑาคาริกฎฺฐานํ, ปพฺพชิโต เจ, ราชกุลูปกภาวํ ลภตี’’ติฯ</p>


<p>กฎฺฐหารโก เตสํ วจนํ สุตฺวา ‘‘รเชฺช ปเตฺต สหเสฺสน กิจฺจํ นตฺถี’’ติ สณิกํ อภิรุหิตฺวา อุปริสยิตกุกฺกุฎํ คเหตฺวา มาเรตฺวา อุจฺฉเงฺค กตฺวา ‘‘ราชา ภวิสฺสามี’’ติ คนฺตฺวา วิวฎทฺวาเรเนว นครํ ปวิสิตฺวา กุกฺกุฎํ นิตฺตจํ กตฺวา อุทรํ โสเธตฺวา ‘‘อิทํ กุกฺกุฎมํสํ สาธุกํ สมฺปาเทหี’’ติ ปชาปติยา อทาสิฯ สา กุกฺกุฎมํสญฺจ ภตฺตญฺจ สมฺปาเทตฺวา ‘‘ภุญฺช, สามี’’ติ ตสฺส อุปนาเมสิฯ ‘‘ภเทฺท, เอตํ มํสํ มหานุภาวํ, เอตํ ขาทิตฺวา อหํ ราชา ภวิสฺสามิ, ตฺวํ อคฺคมเหสี ภวิสฺสสิ, ตํ ภตฺตญฺจ มํสญฺจ อาทาย คงฺคาตีรํ คนฺตฺวา นฺหายิตฺวา ภุญฺชิสฺสามา’’ติ ภตฺตภาชนํ ตีเร ฐเปตฺวา นฺหานตฺถาย โอตริํสุฯ ตสฺมิํ ขเณ วาเตน ขุภิตํ อุทกํ อาคนฺตฺวา ภตฺตภาชนํ อาทาย อคมาสิฯ ตํ นทีโสเตน วุยฺหมานํ เหฎฺฐานทิยํ หตฺถิํ นฺหาเปโนฺต เอโก หตฺถาจริโย มหามโตฺต ทิสฺวา อุกฺขิปาเปตฺวา วิวราเปตฺวา ‘‘กิเมตฺถา’’ติ ปุจฺฉิฯ ‘‘ภตฺตเญฺจว กุกฺกุฎมํสญฺจ สามี’’ติฯ โส ตํ ปิทหาเปตฺวา ลญฺฉาเปตฺวา ‘‘ยาว มยํ อาคจฺฉาม, ตาวิมํ ภตฺตํ มา วิวรา’’ติ ภริยาย เปเสสิฯ โสปิ โข กฎฺฐหารโก มุขโต ปวิเฎฺฐน วาลุโกทเกน อุทฺธุมาตอุทโร ปลายิฯ</p>


<p>อเถโก ตสฺส หตฺถาจริยสฺส กุลูปโก ทิพฺพจกฺขุกตาปโส ‘‘มยฺหํ อุปฎฺฐาโก หตฺถิฎฺฐานํ น วิชหติ, กทา นุ โข สมฺปตฺติํ ปาปุณิสฺสตี’’ติ ทิพฺพจกฺขุนา อุปธาเรโนฺต ตํ ปุริสํ ทิสฺวา ตํ การณํ ญตฺวา ปุเรตรํ คนฺตฺวา หตฺถาจริยสฺส นิเวสเน นิสีทิฯ หตฺถาจริโย อาคนฺตฺวา ตํ วนฺทิตฺวา  เอกมนฺตํ นิสิโนฺน ตํ ภตฺตภาชนํ อาหราเปตฺวา ‘‘ตาปสํ มํโสทเนน ปริวิสถา’’ติ อาหฯ ตาปโส ภตฺตํ คเหตฺวา มํเส ทียมาเน อคฺคเหตฺวา ‘‘อิมํ มํสํ อหํ วิจาเรมี’’ติ วตฺวา ‘‘วิจาเรถ , ภเนฺต’’ติ วุเตฺต ถูลมํสาทีนิ เอเกกํ โกฎฺฐาสํ กาเรตฺวา ถูลมํสํ หตฺถาจริยสฺส ทาเปสิ, พหิมํสํ ตสฺส ภริยาย, อฎฺฐิมํสํ อตฺตนา ปริภุญฺชิฯ โส ภตฺตกิจฺจาวสาเน คจฺฉโนฺต ‘‘ตฺวํ อิโต ตติยทิวเส ราชา ภวิสฺสสิ, อปฺปมโตฺต โหหี’’ติ วตฺวา ปกฺกามิฯ ตติยทิวเส เอโก สามนฺตราชา อาคนฺตฺวา พาราณสิํ ปริวาเรสิฯ พาราณสิราชา  หตฺถาจริยํ ราชเวสํ คาหาเปตฺวา ‘‘หตฺถิํ อภิรุหิตฺวา ยุชฺฌา’’ติ อาณาเปตฺวา สยํ อญฺญาตกเวเสน เสนาย วิจาเรโนฺต เอเกน มหาเวเคน สเรน วิโทฺธ ตงฺขณเญฺญว มริฯ ตสฺส มตภาวํ ญตฺวา หตฺถาจริโย พหู กหาปเณ นีหราเปตฺวา ‘‘ธนตฺถิกา ปุรโต หุตฺวา ยุชฺฌนฺตู’’ติ เภริํ จราเปสิฯ พลกาโย มุหุเตฺตเนว สามนฺตราชานํ ชีวิตกฺขยํ ปาเปสิฯ อมจฺจา รโญฺญ สรีรกิจฺจํ กตฺวา ‘‘กํ ราชานํ กโรมา’’ติ มนฺตยมานา ‘‘อมฺหากํ ราชา ชีวมาโน อตฺตโน เวสํ หตฺถาจริยสฺส อทาสิ, อยเมว ยุทฺธํ กตฺวา รชฺชํ คณฺหิ, เอตเสฺสว รชฺชํ ทสฺสามา’’ติ ตํ รเชฺชน อภิสิญฺจิํสุ, ภริยมฺปิสฺส อคฺคมเหสิํ อกํสุฯ โพธิสโตฺต ราชกุลูปโก อโหสิฯ</p>


<p>สตฺถา อตีตํ อาหริตฺวา อภิสมฺพุโทฺธ หุตฺวา อิมา เทฺว คาถา อภาสิ –</p>


<ol>
<li>
‘‘ยํ อุสฺสุกา สงฺฆรนฺติ, อลกฺขิกา พหุํ ธนํ;  
  
สิปฺปวโนฺต อสิปฺปา จ, ลกฺขิวา ตานิ ภุญฺชติฯ  
</li>
  
<li>
‘‘สพฺพตฺถ กตปุญฺญสฺส, อติจฺจเญฺญว ปาณิโน;  
  
อุปฺปชฺชนฺติ พหู โภคา, อปฺปนายตเนสุปี’’ติฯ  
</li>
  
<p>ตตฺถ ติ ยํ ธนสงฺฆรเณ อุสฺสุกฺกมาปนฺนา ฉนฺทชาตา กิเจฺฉน พหุํ ธนํ สงฺฆรนฺติฯ‘‘เย อุสฺสุกา’’ติปิ ปาโฐ, เย ปุริสา  ธนสํหรเณ อุสฺสุกา หตฺถิสิปฺปาทิวเสน สิปฺปวโนฺต อสิปฺปา จ อนฺตมโส เวตเนน กมฺมํ กตฺวา พหุํ ธนํ สงฺฆรนฺตีติ อโตฺถฯ ติ ตานิ ‘‘พหุํ ธน’’นฺติ วุตฺตานิ ธนานิ ปุญฺญวา ปุริโส อตฺตโน ปุญฺญผลํ ปริภุญฺชโนฺต กิญฺจิ กมฺมํ อกตฺวาปิ ปริภุญฺชติฯ
</ol></p>


<p>ติ อติจฺจ อเญฺญ เอว ปาณิโนฯ เอว-กาโร ปุริมปเทน โยเชตโพฺพ, สพฺพเตฺถว กตปุญฺญสฺส อเญฺญ อกตปุเญฺญ สเตฺต อติกฺกมิตฺวาติ อโตฺถฯ ติ อปิ อนายตเนสุปิ อรตนากเรสุ รตนานิ อสุวณฺณายตนาทีสุ สุวณฺณาทีนิ อหตฺถายตนาทีสุ หตฺถิอาทโยติ สวิญฺญาณกอวิญฺญาณกา พหู โภคา อุปฺปชฺชนฺติ ฯ ตตฺถ มุตฺตามณิอาทีนํ อนากเร อุปฺปตฺติยํ ทุฎฺฐคามณิอภยมหาราชสฺส วตฺถุ กเถตพฺพํฯ</p>


<p>สตฺถา  ปน อิมา คาถา วตฺวา ‘‘คหปติ, อิเมสํ สตฺตานํ ปุญฺญสทิสํ อญฺญํ อายตนํ นาม นตฺถิ, ปุญฺญวนฺตานญฺหิ อนากเรสุ รตนานิ อุปฺปชฺชนฺติเยวา’’ติ วตฺวา อิมํ ธมฺมํ เทเสสิ –</p>


<p>
‘‘เอส เทวมนุสฺสานํ, สพฺพกามทโท นิธิ;  
  
ยํ ยเทวาภิปเตฺถนฺติ, สพฺพเมเตน ลพฺภติฯ  
</p>
  
<p>
‘‘สุวณฺณตา สุสรตา, สุสณฺฐานา สุรูปตา;  
  
อาธิปจฺจปริวาโร, สพฺพเมเตน ลพฺภติฯ  
</p>
  
<p>
‘‘ปเทสรชฺชํ อิสฺสริยํ, จกฺกวตฺติสุขํ ปิยํ;  
  
เทวรชฺชมฺปิ ทิเพฺพสุ, สพฺพเมเตน ลพฺภติฯ  
</p>
  
<p>
‘‘มานุสฺสิกา จ สมฺปตฺติ, เทวโลเก จ ยา รติ;  
  
ยา จ นิพฺพานสมฺปตฺติ, สพฺพเมเตน ลพฺภติฯ  
</p>
  
<p>
‘‘มิตฺตสมฺปทมาคมฺม, โยนิโสว ปยุญฺชโต;  
  
วิชฺชาวิมุตฺติวสีภาโว, สพฺพเมเตน ลพฺภติฯ  
</p>
  
<p>
‘‘ปฎิสมฺภิทา วิโมกฺขา จ, ยา จ สาวกปารมี;  
  
ปเจฺจกโพธิ พุทฺธภูมิ, สพฺพเมเตน ลพฺภติฯ  
</p>
  
<p>
‘‘เอวํ มหตฺถิกา เอสา, ยทิทํ ปุญฺญสมฺปทา;  
  
ตสฺมา ธีรา ปสํสนฺติ, ปณฺฑิตา กตปุญฺญต’’นฺติฯ (ขุ. ปา. ๘.๑๐-๑๖);  
</p>
  
<p>อิทานิ  เยสุ อนาถปิณฺฑิกสฺส สิรี ปติฎฺฐิตา, ตานิ รตนานิ ทเสฺสตุํ ติอาทิมาหฯ</p>


<ol>
<li>
‘‘กุกฺกุโฎ  
มณโย ทโณฺฑ, ถิโย จ ปุญฺญลกฺขณา;  
  
อุปฺปชฺชนฺติ อปาปสฺส, กตปุญฺญสฺส ชนฺตุโน’’ติฯ  
</li>
  
<p>ตตฺถ ติ อารกฺขยฎฺฐิํ สนฺธาย วุตฺตํ, ติ เสฎฺฐิภริยํ ปุญฺญลกฺขณเทวิํฯ เสสเมตฺถ อุตฺตานเมวฯ คาถํ วตฺวา จ ปน ชาตกํ สโมธาเนสิ – ‘‘ตทา ราชา อานโนฺท อโหสิ, กุลูปกตาปโส ปน อหเมว สมฺมาสมฺพุโทฺธ อโหสิ’’นฺติฯ
</ol></p>

</p>


<ol>
<li>
<p> [๒๘๕] ๕. มณิสูกรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สุนฺทรีมารณํ อารพฺภ กเถสิฯ เตน โข ปน สมเยน ภควา สกฺกโต โหติ ครุกโตติ วตฺถุ  (อุทา. ๓๘) อาคตเมวฯ อยํ ปเนตฺถ สเงฺขโป – ภควโต กิร ภิกฺขุสงฺฆสฺส จ ปญฺจนฺนํ มหานทีนํ มโหฆสทิเส ลาภสกฺกาเร อุปฺปเนฺน หตลาภสกฺการา อญฺญติตฺถิยา สูริยุคฺคมนกาเล ขโชฺชปนกา วิย นิปฺปภา หุตฺวา เอกโต สนฺนิปติตฺวา มนฺตยิํสุ – ‘‘มยํ สมณสฺส โคตมสฺส อุปฺปนฺนกาลโต ปฎฺฐาย หตลาภสกฺการา, น โกจิ อมฺหากํ อตฺถิภาวมฺปิ ชานาติ, เกน นุ โข สทฺธิํ เอกโต หุตฺวา สมณสฺส โคตมสฺส อวณฺณํ อุปฺปาเทตฺวา ลาภสกฺการมสฺส อนฺตรธาเปยฺยามา’’ติฯ อถ เนสํ เอตทโหสิ – ‘‘สุนฺทริยา สทฺธิํ เอกโต หุตฺวา สกฺกุณิสฺสามา’’ติฯ</p>


<p>เต เอกทิวสํ สุนฺทริํ ติตฺถิยารามํ ปวิสิตฺวา วนฺทิตฺวา ฐิตํ นาลปิํสุฯ สา ปุนปฺปุนํ สลฺลปนฺตีปิ ปฎิวจนํ อลภิตฺวา ‘‘อปิ นุ, อยฺยา, ตุเมฺห เกนจิ วิเหฐิตาตฺถา’’ติ ปุจฺฉิฯ ‘‘กิํ, ภคินิ, สมณํ โคตมํ อเมฺห วิเหเฐตฺวา หตลาภสกฺกาเร กตฺวา วิจรนฺตํ น ปสฺสสี’’ติฯ สา เอวมาห – ‘‘มยา เอตฺถ กิํ กาตุํ วฎฺฎตี’’ติ? ตฺวํ โขสิ, ภคินิ, อภิรูปา โสภคฺคปฺปตฺตา, สมณสฺส โคตมสฺส อยสํ อาโรเปตฺวา มหาชนํ ตว กถํ  คาหาเปตฺวา หตลาภสกฺการํ กโรหี’’ติ? สา ‘‘สาธู’’ติ สมฺปฎิจฺฉิตฺวา วนฺทิตฺวา ปกฺกนฺตาฯ ตโต ปฎฺฐาย มาลาคนฺธวิเลปนกปฺปูรกฎุกผลาทีนิ คเหตฺวา สายํ มหาชนสฺส สตฺถุ ธมฺมเทสนํ สุตฺวา นครํ ปวิสนกาเล เชตวนาภิมุขี คจฺฉติฯ ‘‘กหํ คจฺฉสี’’ติ จ ปุฎฺฐา ‘‘สมณสฺส โคตมสฺส สนฺติกํ, อหญฺหิ เตน สทฺธิํ เอกคนฺธกุฎิยํ วสามี’’ติ วตฺวา อญฺญตรสฺมิํ  ติตฺถิยาราเม วสิตฺวา ปาโตว เชตวนมคฺคํ โอตริตฺวา นคราภิมุขี คจฺฉติฯ ‘‘กิํ, สุนฺทริ, กหํ คตาสี’’ติ จ ปุฎฺฐา ‘‘สมเณน โคตเมน สทฺธิํ เอกคนฺธกุฎิยํ วสิตฺวา ตํ กิเลสรติยา รมาเปตฺวา อาคตามฺหี’’ติ วทติฯ</p>


<p>อถ นํ กติปาหจฺจเยน ธุตฺตานํ กหาปเณ ทตฺวา ‘‘คจฺฉถ สุนฺทริํ มาเรตฺวา สมณสฺส โคตมสฺส คนฺธกุฎิยา สมีเป มาลากจวรนฺตเร นิกฺขิปิตฺวา  เอถา’’ติ วทิํสุ, เต ตถา อกํสุฯ ตโต ติตฺถิยา ‘‘สุนฺทริํ น ปสฺสามา’’ติ โกลาหลํ กตฺวา รโญฺญ อาโรเจตฺวา ‘‘กหํ โว อาสงฺกา’’ติ วุตฺตา ‘‘อิเมสุ ทิวเสสุ เชตวเน วสติ, ตตฺรสฺสา ปวตฺติํ น ชานามา’’ติ วตฺวา ‘‘เตน หิ คจฺฉถ, นํ วิจินถา’’ติ รญฺญา อนุญฺญาตา อตฺตโน อุปฎฺฐาเก คเหตฺวา เชตวนํ คนฺตฺวา วิจินนฺตา มาลากจวรนฺตเร ทิสฺวา มญฺจกํ อาโรเปตฺวา นครํ ปเวเสตฺวา ‘‘สมณสฺส โคตมสฺส สาวกา ‘สตฺถารา กตปาปกมฺมํ ปฎิจฺฉาเทสฺสามา’ติ สุนฺทริํ มาเรตฺวา มาลากจวรนฺตเร นิกฺขิปิํสู’’ติ รโญฺญ อาโรเจสุํ, ราชา ‘‘เตน หิ คจฺฉถ, นครํ อาหิณฺฑถา’’ติ อาหฯ เต นครวีถีสุ ‘‘ปสฺสถ สมณานํ สกฺยปุตฺติยานํ กมฺม’’นฺติอาทีนิ วิรวิตฺวา ปุน รโญฺญ นิเวสนทฺวารํ อคมํสุฯ</p>


<p>ราชา สุนฺทริยา สรีรํ อามกสุสาเน อฎฺฎกํ อาโรเปตฺวา รกฺขาเปสิฯ สาวตฺถิวาสิโน ฐเปตฺวา อริยสาวเก เสสา เยภุเยฺยน ‘‘ปสฺสถ สมณานํ สกฺยปุตฺติยานํ กมฺม’’นฺติอาทีนิ วตฺวา อโนฺตนคเร จ พหินคเร จ ภิกฺขู อโกฺกสนฺตา ปริภาสนฺตา วิจรนฺติฯ ภิกฺขู ตํ ปวตฺติํ ตถาคตสฺส อาโรเจสุํฯ สตฺถา ‘‘เตน หิ ตุเมฺหปิ เต มนุเสฺส เอวํ ปฎิโจเทถา’’ติ –</p>


<p>
‘‘อภูตวาที นิรยํ อุเปติ, โย วาปิ กตฺวา น กโรมิ จาห;  
  
อุโภปิ  
เต เปจฺจ สมา ภวนฺติ, นิหีนกมฺมา มนุชา ปรตฺถา’’ติฯ (อุทา. ๓๘) –  
</p>
  
<p>อิมํ คาถมาหฯ</p>


<p>ราชา ‘‘สุนฺทริยา อเญฺญหิ มาริตภาวํ ชานาถา’’ติ ปุริเส เปเสสิฯ เตปิ โข ธุตฺตา เตหิ กหาปเณหิ สุรํ ปิวนฺตา อญฺญมญฺญํ กลหํ กโรนฺติฯ ตเตฺถโก เอวมาห – ‘‘ตฺวํ สุนฺทริํ เอกปฺปหาเรเนว มาเรตฺวา มาลากจวรนฺตเร นิกฺขิปิตฺวา ตโต ลทฺธกหาปเณหิ สุรํ ปิวสิ, โหตุ โหตู’’ติฯ ราชปุริสา เต ธุเตฺต คเหตฺวา รโญฺญ ทเสฺสสุํฯ อถ เต ราชา ‘‘ตุเมฺหหิ  มาริตา’’ติ ปุจฺฉิฯ ‘‘อาม, เทวา’’ติฯ ‘‘เกหิ มาราปิตา’’ติ? ‘‘อญฺญติตฺถิเยหิ, เทวา’’ติฯ ราชา  ติตฺถิเย ปโกฺกสาเปตฺวา สุนฺทริํ อุกฺขิปาเปตฺวา ‘‘คจฺฉถ ตุเมฺห, เอวํ วทนฺตา นครํ อาหิณฺฑถ ‘อยํ สุนฺทรี สมณสฺส โคตมสฺส อวณฺณํ อาโรเปตุกาเมหิ อเมฺหหิ มาราปิตา, เนว สมณสฺส โคตมสฺส, น โคตมสาวกานํ โทโส อตฺถิ, อมฺหากํเยว โทโส’’’ติ อาณาเปสิฯ เต ตถา อกํสุฯ พาลมหาชโน ตทา สทฺทหิ, ติตฺถิยาปิ ปุริสวธทเณฺฑน ปลิพุทฺธาฯ ตโต ปฎฺฐาย พุทฺธานํ มหนฺตตโร ลาภสกฺกาโร อโหสิฯ</p>


<p>อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, ติตฺถิยา ‘พุทฺธานํ กาฬกภาวํ อุปฺปาเทสฺสามา’ติ สยํ กาฬกา ชาตา, พุทฺธานํ ปน มหนฺตตโร ลาภสกฺกาโร อุทปาที’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, สกฺกา พุทฺธานํ สํกิเลสํ อุปฺปาเทตุํ, พุทฺธานํ สํกิลิฎฺฐภาวกรณํ นาม ชาติมณิโน กิลิฎฺฐภาวกรณสทิสํ, ปุเพฺพ ชาติมณิํ ‘กิลิฎฺฐํ กริสฺสามา’ติ วายมนฺตาปิ นาสกฺขิํสุ กิลิฎฺฐํ กาตุ’’นฺติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คามเก พฺราหฺมณกุเล นิพฺพตฺติตฺวา วยปฺปโตฺต กาเมสุ อาทีนวํ ทิสฺวา นิกฺขมิตฺวา หิมวนฺตปเทเส ติโสฺส ปพฺพตราชิโย อติกฺกมิตฺวา ตาปโส หุตฺวา ปณฺณสาลายํ วสิฯ ตสฺสา อวิทูเร มณิคุหา อโหสิ, ตตฺถ ติํสมตฺตา สูกรา วสนฺติ, คุหาย อวิทูเร เอโก สีโห จรติ, ตสฺส มณิมฺหิ  ฉายา ปญฺญายติฯ สูกรา สีหจฺฉายํ ทิสฺวา ภีตา อุตฺรสฺตา อปฺปมํสโลหิตา อเหสุํฯ เต ‘‘อิมสฺส มณิโน วิปฺปสนฺนตฺตา อยํ ฉายา ปญฺญายติ, อิมํ มณิํ สํกิลิฎฺฐํ วิวณฺณํ กโรมา’’ติ จิเนฺตตฺวา อวิทูเร เอกํ สรํ คนฺตฺวา กลเล ปวเฎฺฎตฺวา อาคนฺตฺวา ตํ มณิํ ฆํสนฺติฯ โส สูกรโลเมหิ ฆํสิยมาโน วิปฺปสนฺนตโร อโหสิฯ สูกรา อุปายํ อปสฺสนฺตา ‘‘อิมสฺส มณิโน วิวณฺณกรณูปายํ ตาปสํ ปุจฺฉิสฺสามา’’ติ โพธิสตฺตํ อุปสงฺกมิตฺวา วนฺทิตฺวา เอกมนฺตํ ฐิตา ปุริมา เทฺว คาถา อุทาหริํสุ –</p>


<ol>
<li>
‘‘ทริยา สตฺต วสฺสานิ, ติํสมตฺตา วสามเส;  
  
หญฺญาม มณิโน อาภํ, อิติ โน มนฺตรํ อหุฯ  
</li>
  
<li>
‘‘ยาวตา  
  
มณิํ ฆํสาม, ภิโยฺย โวทายเต มณิ;  
  
อิทญฺจทานิ ปุจฺฉาม, กิํ กิจฺจํ อิธ มญฺญสี’’ติฯ  
</li>
  
<p>ตตฺถ ติ มณิคุหายํฯ ติ วสามฯ ติ หนิสฺสาม, มยมฺปิ วิวณฺณํ กริสฺสามฯ ติ อิทานิ มยํ ‘‘เกน การเณน อยํ มณิ กิลิสฺสมาโน โวทายเต’’ติ อิทํ ตํ ปุจฺฉามฯ ติ อิมสฺมิํ อเตฺถ ตฺวํ อิมํ กิจฺจํ กินฺติ มญฺญสี’’ติฯ
</ol></p>


<p>อถ เนสํ อาจิกฺขโนฺต โพธิสโตฺต ตติยํ คาถมาห –</p>


<ol>
<li>
‘‘อยํ มณิ เวฬุริโย, อกาโจ วิมโล สุโภ;  
  
นาสฺส สกฺกา สิริํ หนฺตุํ, อปกฺกมถ สูกรา’’ติฯ  
</li>
  
<p>ตตฺถ ติ อกกฺกโสฯ ติ โสภโนฯ นฺติ ปภํฯ ติ อิมสฺส มณิสฺส ปภา นาเสตุํ น สกฺกา, ตุเมฺห ปน อิมํ มณิคุหํ ปหาย อญฺญตฺถ คจฺฉถาติฯ
</ol></p>


<p>เต ตสฺส กถํ สุตฺวา ตถา อกํสุฯ โพธิสโตฺต ฌานํ อุปฺปาเทตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ตาปโส อหเมว อโหสิ’’นฺติฯ</p>

</p>


<ol>
<li>
<p> [๒๘๖] ๖. สาลูกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ถุลฺลกุมาริกาปโลภนํ อารพฺภ กเถสิฯ ตํ  (ชา. ๑.๑๓.๔๐ อาทโย) อาวิภวิสฺสติฯ ตํ ปน ภิกฺขุํ สตฺถา ปโกฺกสาเปตฺวา ‘‘สจฺจํ กิร ตฺวํ, ภิกฺขุ, อุกฺกณฺฐิโตสี’’ติ ปุจฺฉิฯ ‘‘เอวํ, ภเนฺต’’ติฯ ‘‘โก ตํ อุกฺกณฺฐาเปตี’’ติ? ‘‘ถุลฺลกุมาริกา, ภเนฺต’’ติฯ สตฺถา ‘‘เอสา เต ภิกฺขุ  อนตฺถการิกา, ปุเพฺพปิ ตฺวํ เอติสฺสา วิวาหตฺถาย อาคตปริสาย อุตฺตริภโงฺค อโหสี’’ติ วตฺวา ภิกฺขูหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มหาโลหิตโคโณ นาม อโหสิ, กนิฎฺฐภาตา ปนสฺส จูฬโลหิโต นามฯ อุโภปิ โคณา คามเก เอกสฺมิํ กุเล กมฺมํ กโรนฺติฯ ตสฺส กุลสฺส เอกา วยปฺปตฺตา กุมาริกา อตฺถิ, ตํ อญฺญกุลํ วาเรสิฯ อถ นํ กุลํ ‘‘วิวาหกาเล อุตฺตริภโงฺค ภวิสฺสตี’’ติ สาลูกํ นาม สูกรํ ยาคุภเตฺตน ปฎิชคฺคิ, โส เหฎฺฐามเญฺจ สยติฯ อเถกทิวสํ จูฬโลหิโต ภาตรํ อาห – ‘‘ภาติก, มยํ อิมสฺมิํ กุเล กมฺมํ กโรม, อเมฺห นิสฺสาย อิมํ กุลํ ชีวติ, อถ จ ปนิเม มนุสฺสา อมฺหากํ ติณปลาลมตฺตํ เทนฺติ, อิมํ สูกรํ ยาคุภเตฺตน โปเสนฺติ, เหฎฺฐามเญฺจ สยาเปนฺติ, กิํ นาเมส เอเตสํ กริสฺสตี’’ติฯ มหาโลหิโต ‘‘ตาต, มา ตฺวํ เอตสฺส ยาคุภตฺตํ ปตฺถย, เอติสฺสา กุมาริกาย วิวาหทิวเส เอตํ อุตฺตริภงฺคํ กาตุกามา เอเต มํสสฺส ถูลภาวกรณตฺถํ โปเสนฺติ, กติปาหจฺจเยน ตํ ปสฺสิสฺสสิ เหฎฺฐามญฺจโต นิกฺขาเมตฺวา วธิตฺวา ขณฺฑาขณฺฑิกํ ฉินฺทิตฺวา อาคนฺตุกภตฺตํ กริยมาน’’นฺติ วตฺวา ปุริมา เทฺว คาถา สมุฎฺฐาเปสิ –</p>


<ol>
<li>
‘‘มา  
สาลูกสฺส ปิหยิ, อาตุรนฺนานิ ภุญฺชติ;  
  
อโปฺปสฺสุโกฺก ภุสํ ขาท, เอตํ ทีฆายุลกฺขณํฯ  
</li>
  
<li>
‘‘อิทานิ โส อิธาคนฺตฺวา, อติถี ยุตฺตเสวโก;  
  
อถ ทกฺขสิ สาลูกํ, สยนฺตํ มุสลุตฺตร’’นฺติฯ  
</li>
  
<p>ตตฺถายํ สเงฺขปโตฺถ – ตาต, ตฺวํ มา สาลูกสูกรภาวํ ปตฺถยิ, อยญฺหิ  มรณโภชนานิ ภุญฺชติ, ยานิ ภุญฺชิตฺวา นจิรเสฺสว มรณํ ปาปุณิสฺสติ, ตฺวํ ปน  นิราลโย หุตฺวา อตฺตนา ลทฺธํ อิมํ ปลาลมิสฺสกํ ภุสํ ขาท, เอตํ ทีฆายุภาวสฺส  สญฺชานนนิมิตฺตํฯ อิทานิ กติปาหเสฺสว โส เววาหิกปุริโส มหติยา ปริสาย ยุโตฺต ยุตฺตเสวโก อิธ อติถิ หุตฺวา อาคโต ภวิสฺสติ, อเถตํ สาลูกํ มุสลสทิเสน อุตฺตโรเฎฺฐน สมนฺนาคตตฺตา  มาริตํ สยนฺตํ ทกฺขสีติฯ
</ol></p>


<p>ตโต กติปาหเสฺสว เววาหิเกสุ อาคเตสุ สาลูกํ มาเรตฺวา อุตฺตริภงฺคมกํสุฯ อุโภ โคณา  ตํ ตสฺส วิปตฺติํ ทิสฺวา ‘‘อมฺหากํ  ภุสเมว วร’’นฺติ จินฺตยิํสุฯ สตฺถา อภิสมฺพุโทฺธ หุตฺวา ตทตฺถโชติกํ ตติยํ คาถมาห –</p>


<ol>
<li>
‘‘วิกนฺตํ สูกรํ ทิสฺวา, สยนฺตํ มุสลุตฺตรํ;  
  
ชรคฺควา วิจิเนฺตสุํ, วรมฺหากํ ภุสามิวา’’ติฯ  
</li>
  
<p>ตตฺถ ติ ภุสเมว อมฺหากํ วรํ อุตฺตมนฺติ อโตฺถฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ ‘‘ตทา กุมาริกา เอตรหิ ถุลฺลกุมาริกา อโหสิ, สาลูโก อุกฺกณฺฐิตภิกฺขุ, จูฬโลหิโต อานโนฺท, มหาโลหิโต ปน อหเมว อโหสิ’’นฺติฯ</p>

</p>


<ol>
<li>
<p> [๒๘๗] ๗. ลาภครหชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต สาริปุตฺตเตฺถรสฺส สทฺธิวิหาริกํ อารพฺภ กเถสิฯ เถรสฺส กิร สทฺธิวิหาริโก  เถรํ อุปสงฺกมิตฺวา วนฺทิตฺวา เอกมนฺตํ นิสิโนฺน ‘‘ลาภุปฺปตฺติปฎิปทํ เม, ภเนฺต, กเถถ, กิํ กโรโนฺต จีวราทีนํ ลาภี โหตี’’ติ ปุจฺฉิฯ อถสฺส เถโร ‘‘อาวุโส, จตูหเงฺคหิ สมนฺนาคตสฺส ลาภสกฺกาโร อุปฺปชฺชติ, อตฺตโน อพฺภนฺตเร หิโรตฺตปฺปํ ภินฺทิตฺวา สามญฺญํ ปหาย อนุมฺมเตฺตเนว อุมฺมเตฺตน วิย ภวิตพฺพํ, ปิสุณวาจา วตฺตพฺพา, นฎสทิเสน ภวิตพฺพํ, วิกิณฺณวาเจน กุตูหเลน ภวิตพฺพ’’นฺติ อิมํ ลาภุปฺปตฺติปฎิปทํ กเถสิฯ โส ตํ ปฎิปทํ ครหิตฺวา อุฎฺฐาย ปกฺกโนฺตฯ เถโร สตฺถารํ อุปสงฺกมิตฺวา วนฺทิตฺวา ตํ ปวตฺติํ อาจิกฺขิฯ สตฺถา ‘‘เนโส, สาริปุตฺต, ภิกฺขุ อิทาเนว ลาภํ ครหติ, ปุเพฺพเปส ครหิเยวา’’ติ วตฺวา เถเรน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต โสฬสวสฺสิกกาเลเยว ติณฺณํ เวทานํ อฎฺฐารสนฺนญฺจ สิปฺปานํ ปริโยสานํ ปตฺวา ทิสาปาโมโกฺข อาจริโย  หุตฺวา ปญฺจ มาณวกสตานิ สิปฺปํ วาเจสิฯ ตเตฺรโก มาณโว สีลาจารสมฺปโนฺน เอกทิวสํ อาจริยํ อุปสงฺกมิตฺวา ‘‘กถํ อิเมสํ สตฺตานํ ลาโภ อุปฺปชฺชตี’’ติ  ลาภุปฺปตฺติปฎิปทํ ปุจฺฉิฯ อาจริโย ‘‘ตาต, อิเมสํ สตฺตานํ จตูหิ การเณหิ ลาโภ อุปฺปชฺชตี’’ติ วตฺวา ปฐมํ คาถมาห –</p>


<ol>
<li>
‘‘นานุมฺมโตฺต นาปิสุโณ, นานโฎ นากุตูหโล;  
  
มูเฬฺหสุ ลภเต ลาภํ, เอสา เต อนุสาสนี’’ติฯ  
</li>
  
<p>ตตฺถ ติ น อนุมฺมโตฺตฯ อิทํ วุตฺตํ โหติ – ยถา อุมฺมตฺตโก นาม อิตฺถิปุริสทาริกทารเก ทิสฺวา เตสํ วตฺถาลงฺการาทีนิ วิลุมฺปติ, ตโต ตโต มจฺฉมํสปูวาทีนิ พลกฺกาเรน คเหตฺวา ขาทติ, เอวเมว โย คิหิภูโต อชฺฌตฺตพหิทฺธสมุฎฺฐานํ หิโรตฺตปฺปํ ปหาย กุสลากุสลํ อคเณตฺวา นิรยภยํ อภายโนฺต โลภาภิภูโต ปริยาทิณฺณจิโตฺต กาเมสุ ปมโตฺต สนฺธิเจฺฉทาทีนิ สาหสิกกมฺมานิ กโรติ, ปพฺพชิโตปิ หิโรตฺตปฺปํ ปหาย กุสลากุสลํ อคเณตฺวา นิรยภยํ อภายโนฺต สตฺถารา ปญฺญตฺตํ สิกฺขาปทํ มทฺทโนฺต โลเภน อภิภูโต ปริยาทิณฺณจิโตฺต จีวราทิมตฺตํ นิสฺสาย อตฺตโน สามญฺญํ วิชหิตฺวา ปมโตฺต เวชฺชกมฺมทูตกมฺมาทีนิ กโรติ, เวฬุทานาทีนิ นิสฺสาย ชีวิกํ กเปฺปติ, อยํ อนุมฺมโตฺตปิ อุมฺมตฺตสทิสตฺตา อุมฺมโตฺต นาม , เอวรูปสฺส ขิปฺปํ ลาโภ อุปฺปชฺชติฯ โย ปน เอวํ อนุมฺมโตฺต ลชฺชี กุกฺกุจฺจโก, เอส มูเฬฺหสุ อปณฺฑิเตสุ ปุริเสสุ ลาภํ น ลภติ, ตสฺมา ลาภตฺถิเกน อุมฺมตฺตเกน วิย ภวิตพฺพนฺติฯ
</ol></p>


<p>ติ เอตฺถาปิ โย ปิสุโณ โหติ, ‘‘อสุเกน อิทํ นาม กต’’นฺติ ราชกุเล เปสุญฺญํ อุปสํหรติ, โส อเญฺญสํ ยสํ อจฺฉินฺทิตฺวา อตฺตโน คณฺหาติฯ ราชาโนปิ นํ ‘‘อยํ อเมฺหสุ สสเสฺนโห’’ติ อุเจฺจ ฐาเน ฐเปนฺติ, อมจฺจาทโยปิสฺส ‘‘อยํ โน ราชกุเล ปริภิเนฺทยฺยา’’ติ ภเยน ทาตพฺพํ มญฺญนฺติ, เอวํ เอตรหิ ปิสุณสฺส ลาโภ อุปฺปชฺชติฯ โย ปน อปิสุโณ, โส มูเฬฺหสุ ลาภํ น ลภตีติ เอวมโตฺถ เวทิตโพฺพฯ</p>


<p>ติ ลาภํ อุปฺปาเทเนฺตน นเฎน วิย ภวิตพฺพํฯ ยถา นโฎ หิโรตฺตปฺปํ ปหาย นจฺจคีตวาทิเตหิ กีฬํ กตฺวา ธนํ สํหรติ, เอวเมว ลาภตฺถิเกน  หิโรตฺตปฺปํ ภินฺทิตฺวา อิตฺถิปุริสทาริกทารกานํ โสณฺฑสหาเยน วิย นานปฺปการํ เกฬิํ กโรเนฺตน วิจริตพฺพํฯ โย เอวํ อนโฎ, โส มูเฬฺหสุ ลาภํ น ลภติฯ</p>


<p>ติ  กุตูหโล นาม วิปฺปกิณฺณวาโจฯ ราชาโน หิ อมเจฺจ ปุจฺฉนฺติ – ‘‘อสุกฎฺฐาเน กิร ‘มนุโสฺส มาริโต, ฆรํ วิลุตฺตํ, ปเรสํ ทารา ปธํสิตา’ติ สุยฺยติ, เกสํ นุ โข อิทํ กมฺม’’นฺติฯ ตตฺถ เสเสสุ อกเถเนฺตสุเยว โย อุฎฺฐหิตฺวา ‘‘อสุโก จ อสุโก จ นามา’’ติ วทติ, อยํ กุตูหโล นามฯ ราชาโน ตสฺส วจเนน เต ปุริเส ปริเยสิตฺวา นิเสเธตฺวา ‘‘อิมํ นิสฺสาย โน นครํ นิโจฺจรํ ชาต’’นฺติ ตสฺส มหนฺตํ ยสํ เทนฺติ, เสสาปิ ชนา ‘‘อยํ โน ราชปุริเสหิ ปุโฎฺฐ สุยุตฺตทุยุตฺตํ กเถยฺยา’’ติ ภเยน ตเสฺสว ธนํ เทนฺติ, เอวํ กุตูหลสฺส ลาโภ อุปฺปชฺชติฯ โย ปน อกุตูหโล, เอส น มูเฬฺหสุ ลภติ ลาภํฯ ติ เอสา อมฺหากํ สนฺติกา ตุยฺหํ ลาภานุสิฎฺฐีติฯ</p>


<p>อเนฺตวาสิโก อาจริยสฺส กถํ สุตฺวา ลาภํ ครหโนฺต –</p>


<ol>
<li>
‘‘ธิรตฺถุ ตํ ยสลาภํ, ธนลาภญฺจ พฺราหฺมณ;  
  
ยา วุตฺติ วินิปาเตน, อธมฺมจรเณน วาฯ  
</li>
  
<li>
‘‘อปิ เจ ปตฺตมาทาย, อนคาโร ปริพฺพเช;  
  
เอสาว ชีวิกา เสโยฺย, ยา จาธเมฺมน เอสนา’’ติฯ – คาถาทฺวยมาห;  
</li>
  
<p>ตตฺถ ติ ยา ชีวิตวุตฺติฯ ติ อตฺตโน วินิปาเตนฯ ติ อธมฺมกิริยาย วิสมกิริยาย วธพนฺธนครหาทีหิ อตฺตานํ วินิปาเตตฺวา อธมฺมํ จริตฺวา ยา วุตฺติ, ตญฺจ ยสธนลาภญฺจ  สพฺพํ  นินฺทามิ ครหามิ, น เม เอเตนโตฺถติ อธิปฺปาโยฯ ติ ภิกฺขาภาชนํ คเหตฺวาฯ ติ อเคโห ปพฺพชิโต หุตฺวา จเรยฺย, น จ สปฺปุริโส กายทุจฺจริตาทิวเสน อธมฺมจริยํ จเรยฺยฯ กิํการณา? ติ, ยา  เอสา อธเมฺมน ชีวิกปริเยสนา, ตโต เอสา ปตฺตหตฺถสฺส ปรกุเลสุ ภิกฺขาจริยาว เสโยฺย, สตคุเณน สหสฺสคุเณน สุนฺทรตโรติ ทเสฺสติฯ
</ol></p>


<p>เอวํ มาณโว ปพฺพชฺชาย คุณํ วเณฺณตฺวา นิกฺขมิตฺวา อิสิปพฺพชฺชํ ปพฺพชิตฺวา ธเมฺมน ภิกฺขํ ปริเยสโนฺต อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มาณโว ลาภครหี ภิกฺขุ อโหสิ, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๒๘๘] ๘. มจฺฉุทฺทานชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ กูฎวาณิชํ อารพฺภ กเถสิฯ วตฺถุ เหฎฺฐา กถิตเมวฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กุฎุมฺพิกกุเล นิพฺพตฺติตฺวา วิญฺญุตํ ปโตฺต กุฎุมฺพํ สณฺฐเปสิฯ กนิฎฺฐภาตาปิสฺส อตฺถิ, เตสํ อปรภาเค ปิตา กาลกโตฯ เต เอกทิวสํ ‘‘ปิตุ สนฺตกํ โวหารํ สาเธสฺสามา’’ติ เอกํ คามํ คนฺตฺวา กหาปณสหสฺสํ ลภิตฺวา อาคจฺฉนฺตา นทีติเตฺถ นาวํ ปฎิมาเนนฺตา ปุฎภตฺตํ ภุญฺชิํสุฯ โพธิสโตฺต อติเรกภตฺตํ คงฺคาย มจฺฉานํ ทตฺวา นทีเทวตาย ปตฺติํ อทาสิฯ เทวตา ปตฺติํ อนุโมทิตฺวาเยว ทิเพฺพน ยเสน วฑฺฒิตฺวา อตฺตโน ยสวุฑฺฒิํ อาวชฺชมานา ตํ การณํ อญฺญาสิฯ โพธิสโตฺตปิ วาลิกายํ  อุตฺตราสงฺคํ ปตฺถริตฺวา นิปโนฺน นิทฺทํ โอกฺกมิ, กนิฎฺฐภาตา ปนสฺส โถกํ โจรปกติโกฯ โส เต กหาปเณ โพธิสตฺตสฺส อทตฺวา สยเมว คณฺหิตุกามตาย กหาปณภณฺฑิกสทิสํ เอกํ สกฺขรภณฺฑิกํ กตฺวา เทฺวปิ ภณฺฑิกา เอกโตว ฐเปสิฯ เตสํ นาวํ อภิรุหิตฺวา คงฺคามชฺฌคตานํ กนิโฎฺฐ นาวํ โขเภตฺวา ‘‘สกฺขรภณฺฑิกํ อุทเก  ขิปิสฺสามี’’ติ สหสฺสภณฺฑิกํ ขิปิตฺวา ‘‘ภาติก, สหสฺสภณฺฑิกา อุทเก ปติตา, กินฺติ กโรมา’’ติ อาหฯ ‘‘อุทเก ปติตาย กิํ กริสฺสาม, มา จินฺตยี’’ติฯ นทีเทวตา จิเนฺตสิ – ‘‘อหํ อิมินา ทินฺนปตฺติํ อนุโมทิตฺวา ทิพฺพยเสน วฑฺฒิตฺวา เอตสฺส สนฺตกํ รกฺขิสฺสามี’’ติ อตฺตโน อานุภาเวน ตํ ภณฺฑิกํ เอกํ มหามจฺฉํ คิลาเปตฺวา สยํ อารกฺขํ คณฺหิฯ โสปิ โจโร เคหํ คนฺตฺวา ‘‘ภาตา เม วญฺจิโต’’ติ ภณฺฑิกํ โมเจโนฺต สกฺขรา ปสฺสิตฺวา หทเยน สุสฺสเนฺตน มญฺจสฺส อฎนิํ อุปคูหิตฺวา นิปชฺชิฯ</p>


<p>ตทา เกวฎฺฎา มจฺฉคหณตฺถาย ชาลํ ขิปิํสุฯ โส มโจฺฉ เทวตานุภาเวน ชาลํ ปาวิสิฯ เกวฎฺฎา ตํ คเหตฺวา วิกฺกิณิตุํ นครํ ปวิฎฺฐาฯ มนุสฺสา มหามจฺฉํ ทิสฺวา มูลํ ปุจฺฉนฺติฯ เกวฎฺฎา ‘‘กหาปณสหสฺสญฺจ สตฺต จ มาสเก ทตฺวา คณฺหถา’’ติ วทนฺติฯ มนุสฺสา ‘‘สหสฺสคฺฆนกมโจฺฉปิ  โน ทิโฎฺฐ’’ติ ปริหาสํ กโรนฺติฯ เกวฎฺฎา มจฺฉํ คเหตฺวา โพธิสตฺตสฺส ฆรทฺวารํ คนฺตฺวา ‘‘อิมํ มจฺฉํ คณฺหถา’’ติ อาหํสุฯ ‘‘กิมสฺส มูล’’นฺติ? ‘‘สตฺต มาสเก ทตฺวา คณฺหถา’’ติฯ ‘‘อเญฺญสํ ททมานา กถํ เทถา’’ติ? ‘‘อเญฺญสํ สหเสฺสน จ สตฺตหิ จ มาสเกหิ เทม, ตุเมฺห ปน สตฺต มาสเก ทตฺวา คณฺหถา’’ติฯ โส เตสํ สตฺต มาสเก ทตฺวา มจฺฉํ ภริยาย เปเสสิฯ สา มจฺฉสฺส กุจฺฉิํ ผาลยมานา สหสฺสภณฺฑิกํ ทิสฺวา โพธิสตฺตสฺส  อาโรเจสิฯ โพธิสโตฺต ตํ โอโลเกตฺวา อตฺตโน ลญฺฉํ ทิสฺวา สกสนฺตกภาวํ ญตฺวา ‘‘อิทานิ อิเม เกวฎฺฎา อิมํ มจฺฉํ อเญฺญสํ ททมานา สหเสฺสน เจว สตฺตหิ จ มาสเกหิ เทนฺติ, อเมฺห ปน ปตฺวา สหสฺสสฺส อมฺหากํ สนฺตกตฺตา สเตฺตว มาสเก คเหตฺวา อทํสุ, อิทํ อนฺตรํ อชานนฺตํ น สกฺกา กญฺจิ สทฺทหาเปตุ’’นฺติ จิเนฺตตฺวา ปฐมํ คาถมาห –</p>


<ol>
<li>
‘‘อคฺฆนฺติ มจฺฉา อธิกํ สหสฺสํ, น โส อตฺถิ โย อิมํ สทฺทเหยฺย;  
  
มยฺหญฺจ อสฺสุ อิธ สตฺต มาสา, อหมฺปิ ตํ มจฺฉุทฺทานํ กิเณยฺย’’นฺติฯ  
</li>
  
<p>ตตฺถ นฺติ อเญฺญหิ ปุจฺฉิตา เกวฎฺฎา ‘‘สตฺตมาสาธิกํ สหสฺสํ อคฺฆนฺตี’’ติ วทนฺติฯ ติ โส ปุริโส น  อตฺถิ, โย อิมํ การณํ ปจฺจกฺขโต อชานโนฺต มม วจเนน สทฺทเหยฺย, เอตฺตกํ วา มจฺฉา อคฺฆนฺตีติ โย อิมํ สทฺทเหยฺย, โส นตฺถิ, ตสฺมาเยว เต อเญฺญหิ น คหิตาติปิ อโตฺถฯ ติ มยฺหํ ปน สตฺต มาสกา อเหสุํฯ นฺติ มจฺฉวคฺคํฯ เตน หิ มเจฺฉน สทฺธิํ อเญฺญปิ มจฺฉา เอกโต พทฺธา ตํ สกลมฺปิ มจฺฉุทฺทานํ สนฺธาเยตํ วุตฺตํฯ นฺติ กิณิํ, สเตฺตว มาสเก ทตฺวา เอตฺตกํ มจฺฉวคฺคํ คณฺหินฺติ อโตฺถฯ
</ol></p>


<p>เอวญฺจ ปน วตฺวา อิทํ จิเนฺตสิ – ‘‘กิํ นุ โข นิสฺสาย มยา เอเต กหาปณา ลทฺธา’’ติ? ตสฺมิํ ขเณ นทีเทวตา อากาเส ทิสฺสมานรูเปน ฐตฺวา ‘‘อหํ, คงฺคาเทวตา, ตยา มจฺฉานํ อติเรกภตฺตํ ทตฺวา มยฺหํ ปตฺติ ทินฺนา, เตนาหํ ตว สนฺตกํ รกฺขนฺตี อาคตา’’ติ ทีปยมานา คาถมาห –</p>


<ol>
<li>
‘‘มจฺฉานํ โภชนํ ทตฺวา, มม ทกฺขิณมาทิสิ;  
  
ตํ ทกฺขิณํ สรนฺติยา, กตํ อปจิติํ ตยา’’ติฯ  
</li>
  
<p>ตตฺถ   นฺติ อิมสฺมิํ ฐาเน ปตฺติทานํ ทกฺขิณา นามฯ ติ ตํ ตยา มยฺหํ กตํ อปจิติํ สรนฺติยา มยา อิทํ ตว ธนํ รกฺขิตนฺติ อโตฺถฯ
</ol></p>


<p>อิทํ วตฺวา จ ปน สา เทวตา ตสฺส กนิเฎฺฐน กตกูฎกมฺมํ สพฺพํ กเถตฺวา ‘‘เอโส อิทานิ หทเยน สุสฺสเนฺตน นิปโนฺน, ทุฎฺฐจิตฺตสฺส วุฑฺฒิ นาม นตฺถิ, อหํ ปน ‘ตว สนฺตกํ มา นสฺสี’ติ ธนํ เต อาหริตฺวา อทาสิํ, อิทํ กนิฎฺฐโจรสฺส อทตฺวา สพฺพํ ตฺวเญฺญว คณฺหา’’ติ วตฺวา ตติยํ คาถมาห –</p>


<ol>
<li>
‘‘ปทุฎฺฐจิตฺตสฺส น ผาติ โหติ, น จาปิ ตํ เทวตา ปูชยนฺติ;  
  
โย ภาตรํ เปตฺติกํ สาปเตยฺยํ, อวญฺจยี ทุกฺกฎกมฺมการี’’ติฯ  
</li>
  
<p>ตตฺถ ติ เอวรูปสฺส ปุคฺคลสฺส อิธโลเก วา ปรโลเก วา วุฑฺฒิ นาม น โหติฯ นฺติ ตํ ปุคฺคลํ ตสฺส สนฺตกํ รกฺขมานา เทวตา น ปูชยนฺติฯ
</ol></p>


<p>อิติ  เทวตา มิตฺตทุพฺภิโจรสฺส กหาปเณ อทาตุกามา เอวมาหฯ โพธิสโตฺต ปน ‘‘น สกฺกา เอวํ กาตุ’’นฺติ ตสฺสปิ ปญฺจ กหาปณสตานิ เปเสสิเยวฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน วาณิโช โสตาปตฺติผเล ปติฎฺฐหิฯ ‘‘ตทา กนิฎฺฐภาตา อิทานิ กูฎวาณิโช, เชฎฺฐภาตา ปน อหเมว อโหสิ’’นฺติฯ</p>


<p>มจฺฉุทฺทานชาตกวณฺณนา อฎฺฐมาฯ</p>


<ol>
<li>
<p> [๒๘๙] ๙. นานาฉนฺทชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อายสฺมโต อานนฺทสฺส อฎฺฐวรลาภํ อารพฺภ กเถสิฯ วตฺถุ เอกาทสกนิปาเต  (ชา. ๑.๑๑.๑๓ อาทโย) อาวิภวิสฺสติฯ</p>


<p>อตีเต  ปน โพธิสโตฺต พาราณสิยํ พฺรหฺมทเตฺต รชฺชํ กาเรเนฺต ตสฺส อคฺคมเหสิยา กุจฺฉิมฺหิ  นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคเหตฺวา ปิตุ อจฺจเยน รชฺชํ ปาปุณิฯ ตสฺส ฐานโต อปนีโต ปิตุ ปุโรหิโต อตฺถิฯ โส ทุคฺคโต หุตฺวา เอกสฺมิํ ชรเคเห วสติฯ อเถกทิวสํ โพธิสโตฺต อญฺญาตกเวเสน รตฺติภาเค นครํ ปริคฺคณฺหโนฺต วิจรติฯ ตเมนํ กตกมฺมโจรา เอกสฺมิํ สุราปาเน สุรํ ปิวิตฺวา อปรมฺปิ ฆเฎนาทาย อตฺตโน เคหํ คจฺฉนฺตา อนฺตรวีถิยํ ทิสฺวา ‘‘อเร โกสิ ตฺว’’นฺติ วตฺวา ปหริตฺวา อุตฺตริสาฎกํ คเหตฺวา ฆฎํ อุกฺขิปาเปตฺวา ตาเสนฺตา คจฺฉิํสุฯ โสปิ โข พฺราหฺมโณ ตสฺมิํ ขเณ นิกฺขมิตฺวา อนฺตรวีถิยํ ฐิโต นกฺขตฺตํ โอโลเกโนฺต รโญฺญ อมิตฺตานํ หตฺถคตภาวํ ญตฺวา พฺราหฺมณิํ อามเนฺตสิฯ สา ‘‘กิํ, อยฺยา’’ติ วตฺวา เวเคน ตสฺส สนฺติกํ อาคตาฯ อถ นํ โส อาห – ‘‘โภติ อมฺหากํ ราชา อมิตฺตานํ วสํ คโต’’ติฯ ‘‘อยฺย, กิํ เต รโญฺญ สนฺติเก ปวตฺติยา, พฺราหฺมณา ชานิสฺสนฺตี’’ติฯ</p>


<p>ราชา  พฺราหฺมณสฺส สทฺทํ สุตฺวา โถกํ คนฺตฺวา ธุเตฺต อาห – ‘‘ทุคฺคโตมฺหิ, สามิ, อุตฺตราสงฺคํ คเหตฺวา วิสฺสเชฺชถ ม’’นฺติฯ เต ปุนปฺปุนํ กเถนฺตํ การุเญฺญน วิสฺสเชฺชสุํฯ โส เตสํ วสนเคหํ สลฺลเกฺขตฺวา นิวตฺติฯ อถ โปราณกปุโรหิโต พฺราหฺมโณปิ ‘‘โภติ, อมฺหากํ ราชา อมิตฺตหตฺถโต มุโตฺต’’ติ อาหฯ ราชา ตมฺปิ สุตฺวา ตมฺปิ เคหํ สลฺลเกฺขตฺวา ปาสาทํ อภิรุหิฯ โส วิภาตาย รตฺติยา พฺราหฺมเณ ปโกฺกสาเปตฺวา ‘‘กิํ อาจริยา รตฺติํ นกฺขตฺตํ โอโลกยิตฺถา’’ติ ปุจฺฉิฯ ‘‘อาม, เทวา’’ติฯ ‘‘กิํ โสภน’’นฺติ? ‘‘โสภนํ, เทวา’’ติฯ ‘‘โกจิ คาโห นตฺถี’’ติฯ ‘‘นตฺถิ, เทวา’’ติฯ ราชา ‘‘อสุกเคหโต พฺราหฺมณํ ปโกฺกสถา’’ติ โปราณกปุโรหิตํ ปโกฺกสาเปตฺวา ‘‘กิํ, อาจริย, รตฺติํ เต นกฺขตฺตํ  ทิฎฺฐ’’นฺติ ปุจฺฉิฯ ‘‘อาม, เทวา’’ติฯ ‘‘อตฺถิ โกจิ คาโห’’ติฯ ‘‘อาม, มหาราช, อชฺช รตฺติํ ตุเมฺห อมิตฺตวสํ คนฺตฺวา มุหุเตฺตเนว มุตฺตา’’ติฯ ราชา ‘‘นกฺขตฺตชานนเกน นาม เอวรูเปน ภวิตพฺพ’’นฺติ เสสพฺราหฺมเณ นิกฺกฑฺฒาเปตฺวา ‘‘พฺราหฺมณ, ปสโนฺนสฺมิ เต, วรํ ตฺวํ คณฺหา’’ติ อาหฯ ‘‘มหาราช, ปุตฺตทาเรน สทฺธิํ มเนฺตตฺวา คณฺหิสฺสามี’’ติฯ ‘‘คจฺฉ มเนฺตตฺวา เอหี’’ติฯ</p>


<p>โส คนฺตฺวา พฺราหฺมณิญฺจ ปุตฺตญฺจ สุณิสญฺจ ทาสิญฺจ ปโกฺกสิตฺวา ‘‘ราชา เม วรํ ททาติ, กิํ คณฺหามา’’ติ ปุจฺฉิฯ พฺราหฺมณี ‘‘มยฺหํ เธนุสตํ อาเนหี’’ติ อาห, ปุโตฺต ฉตฺตมาณโว นาม ‘‘มยฺหํ กุมุทวเณฺณหิ จตูหิ สินฺธเวหิ ยุตฺตํ อาชญฺญรถ’’นฺติ, สุณิสา ‘‘มยฺหํ มณิกุณฺฑลํ อาทิํ กตฺวา สพฺพาลงฺการ’’นฺติ, ปุณฺณา นาม ทาสี ‘‘มยฺหํ อุทุกฺขลมุสลเญฺจว สุปฺปญฺจา’’ติฯ พฺราหฺมโณ ปน คามวรํ คเหตุกาโม รโญฺญ สนฺติกํ คนฺตฺวา ‘‘กิํ , พฺราหฺมณ, ปุจฺฉิโต เต ปุตฺตทาโร’’ติ ปุโฎฺฐ ‘‘อาม, เทว, ปุจฺฉิโต, อเนกจฺฉโนฺท’’ติ วตฺวา ปฐมํ คาถาทฺวยมาห –</p>


<ol>
<li>
‘‘นานาฉนฺทา มหาราช, เอกาคาเร วสามเส;  
  
อหํ คามวรํ อิเจฺฉ, พฺราหฺมณี จ ควํ สตํฯ  
</li>
  
<li>
‘‘ปุโตฺต จ อาชญฺญรถํ, กญฺญา จ มณิกุณฺฑลํ;  
  
ยา เจสา ปุณฺณิกา ชมฺมี, อุทุกฺขลํภิกงฺขตี’’ติฯ  
</li>
  
<p>ตตฺถ  ติ อิจฺฉามิฯ นฺติ เธนูนํ คุนฺนํ สตํฯ ติ สุณิสาฯ ติ ยา เอสา อมฺหากํ ฆเร ปุณฺณิกา นาม ทาสี, สา ชมฺมี ลามิกา สุปฺปมุสเลหิ สทฺธิํ อุทุกฺขลํ อภิกงฺขติ อิจฺฉตีติฯ
</ol></p>


<p>ราชา ‘‘สเพฺพสํ อิจฺฉิติจฺฉิตํ เทถา’’ติ อาณาเปโนฺต –</p>


<ol>
<li>
‘‘พฺราหฺมณสฺส  
คามวรํ, พฺราหฺมณิยา ควํ สตํ;  
  
ปุตฺตสฺส อาชญฺญรถํ, กญฺญาย มณิกุณฺฑลํ;  
  
ยเญฺจตํ ปุณฺณิกํ ชมฺมิํ, ปฎิปาเทถุทุกฺขล’’นฺติฯ – คาถมาห;  
</li>
  
<p>ตตฺถ นฺติ ยญฺจ เอตํ ปุณฺณิกนฺติ วทติ, ตํ ชมฺมิํ อุทุกฺขลํ ปฎิปาเทถ สมฺปฎิจฺฉาเปถาติฯ
</ol></p>


<p>อิติ ราชา พฺราหฺมเณน ปตฺถิตญฺจ อญฺญญฺจ มหนฺตํ ยสํ ทตฺวา ‘‘อิโต ปฎฺฐาย อมฺหากํ กตฺตพฺพกิเจฺจสุ อุสฺสุกฺกํ อาปชฺชา’’ติ วตฺวา พฺราหฺมณํ อตฺตโน สนฺติเก อกาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พฺราหฺมโณ อานโนฺท อโหสิ, ราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๙๐] ๑๐. สีลวีมํสกชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ สีลวีมํสกพฺราหฺมณํ อารพฺภ กเถสิฯ วตฺถุ ปน ปจฺจุปฺปนฺนมฺปิ อตีตมฺปิ เหฎฺฐา เอกกนิปาเต  (ชา. ๑.๑.๘๖) วิตฺถาริตเมวฯ อิธ ปน พาราณสิยํ พฺรหฺมทเตฺต รชฺชํ กาเรเนฺต ตสฺส ปุโรหิโต สีลสมฺปโนฺน ‘‘อตฺตโน สีลํ วีมํสิสฺสามี’’ติ เหรญฺญิกผลกโต เทฺว ทิวเส เอเกกํ กหาปณํ คณฺหิฯ อถ นํ ตติยทิวเส ‘‘โจโร’’ติ คเหตฺวา รโญฺญ สนฺติกํ นยิํสุฯ โส อนฺตรามเคฺค อหิตุณฺฑิเก สปฺปํ กีฬาเปเนฺต อทฺทสฯ อถ นํ ราชา ทิสฺวา ‘‘กสฺมา เอวรูปํ อกาสี’’ติ ปุจฺฉิ ฯ พฺราหฺมโณ ‘‘อตฺตโน สีลํ วีมํสิตุกามตายา’’ติ วตฺวา อิมา คาถา อโวจ –</p>


<ol>
<li>
‘‘สีลํ กิเรว กลฺยาณํ, สีลํ โลเก อนุตฺตรํ;  
  
ปสฺส โฆรวิโส นาโค, สีลวาติ น หญฺญติฯ  
</li>
  
<li>
‘‘โสหํ  
สีลํ สมาทิสฺสํ, โลเก อนุมตํ สิวํ;  
  
อริยวุตฺติสมาจาโร, เยน วุจฺจติ สีลวาฯ  
</li>
  
<li>
‘‘ญาตีนญฺจ ปิโย โหติ, มิเตฺตสุ จ วิโรจติ;  
  
กายสฺส เภทา สุคติํ, อุปปชฺชติ สีลวา’’ติฯ  
</li>
  
<p>ตตฺถ นฺติ อาจาโรฯ ติ อนุสฺสวเตฺถ นิปาโตฯ นฺติ โสภนํ, ‘‘สีลํ กิเรว กลฺยาณ’’นฺติ เอวํ ปณฺฑิตา วทนฺตีติ อโตฺถฯ ติ อตฺตานเมว วทติฯ ติ ปรมฺปิ น วิเหเฐติ, ปเรหิปิ น วิเหฐียติฯ นฺติ สมาทิยิสฺสามิฯ นฺติ ‘‘เขมํ นิพฺภย’’นฺติ เอวํ ปณฺฑิเตหิ สมฺปฎิจฺฉิตํฯ ติ เยน สีเลน สีลวา ปุริโส อริยานํ พุทฺธาทีนํ ปฎิปตฺติํ สมาจรโนฺต ‘‘อริยวุตฺติสมาจาโร’’ติ วุจฺจติ, ตมหํ สมาทิยิสฺสามีติ อโตฺถฯ ติ ปพฺพตมตฺถเก อคฺคิกฺขโนฺธ วิย วิโรจติฯ
</ol></p>


<p>เอวํ โพธิสโตฺต ตีหิ คาถาหิ สีลสฺส วณฺณํ ปกาเสโนฺต รโญฺญ ธมฺมํ เทเสตฺวา ‘‘มหาราช, มม เคเห ปิตุ สนฺตกํ มาตุ สนฺตกํ อตฺตนา อุปฺปาทิตํ ตยา ทินฺนญฺจ พหุ ธนํ อตฺถิ , ปริยโนฺต นาม น ปญฺญายติ, อหํ ปน สีลํ วีมํสโนฺต เหรญฺญิกผลกโต กหาปเณ คณฺหิํฯ อิทานิ มยา อิมสฺมิํ โลเก ชาติโคตฺตกุลปเทสานํ ลามกภาโว, สีลเสฺสว จ เชฎฺฐกภาโว ญาโต, อหํ ปพฺพชิสฺสามิ, ปพฺพชฺชํ เม อนุชานาหี’’ติ อนุชานาเปตฺวา รญฺญา ปุนปฺปุนํ ยาจิยมาโนปิ นิกฺขมฺม หิมวนฺตํ ปวิสิตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สีลวีมํสโก ปุโรหิโต พฺราหฺมโณ อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
ทุม กํสวรุตฺตมพฺยคฺฆมิคา, มณโย มณิ สาลุกมวฺหยโน;  
  
อนุสาสนิโยปิ จ มจฺฉวโร, มณิกุณฺฑลเกน กิเรน ทสาติฯ  
</p>
  
<h2>๕. กุมฺภวโคฺค</h2>
<ol>
<li>
<p> [๒๙๑] ๑. สุราฆฎชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต อนาถปิณฺฑิกสฺส ภาคิเนยฺยํ อารพฺภ กเถสิฯ โส กิร มาตาปิตูนํ สนฺตกา จตฺตาลีส หิรญฺญโกฎิโย ปานพฺยสเนน นาเสตฺวา เสฎฺฐิโน สนฺติกํ อคมาสิฯ โสปิสฺส ‘‘โวหารํ กโรหี’’ติ สหสฺสํ อทาสิ, ตมฺปิ นาเสตฺวา ปุน อคมาสิฯ ปุนสฺส ปญฺจ สตานิ ทาเปสิ, ตานิปิ นาเสตฺวา ปุน อาคตสฺส เทฺว ถูลสาฎเก ทาเปสิฯ เตปิ นาเสตฺวา ปุน อาคตํ คีวายํ คาหาเปตฺวา นีหราเปสิฯ โส อนาโถ หุตฺวา ปรกุฎฺฎํ นิสฺสาย กาลมกาสิ, ตเมนํ กฑฺฒิตฺวา พหิ ฉเฑฺฑสุํฯ อนาถปิณฺฑิโก วิหารํ คนฺตฺวา สพฺพํ ตํ ภาคิเนยฺยสฺส ปวตฺติํ ตถาคตสฺส อาโรเจสิฯ สตฺถา ‘‘ตฺวํ เอตํ กถํ สนฺตเปฺปสฺสสิ, ยมหํ ปุเพฺพ สพฺพกามททํ กุมฺภํ ทตฺวาปิ สนฺตเปฺปตุํ นาสกฺขิ’’นฺติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิกุเล นิพฺพตฺติตฺวา ปิตุ อจฺจเยน เสฎฺฐิฎฺฐานํ ลภิฯ ตสฺส เคเห ภูมิคตเมว  จตฺตาลีสโกฎิธนํ อโหสิ, ปุโตฺต ปนสฺส เอโกเยวฯ โพธิสโตฺต ทานาทีนิ ปุญฺญานิ กตฺวา กาลกโต สโกฺก เทวราชา หุตฺวา นิพฺพตฺติฯ อถสฺส ปุโตฺต วีถิํ อาวริตฺวา มณฺฑปํ กาเรตฺวา มหาชนปริวุโต นิสีทิตฺวา สุรํ ปาตุํ อารภิฯ โส ลงฺฆนธาวนนจฺจคีตาทีนิ กโรนฺตานํ สหสฺสํ สหสฺสํ ททมาโน อิตฺถิโสณฺฑสุราโสณฺฑมํสโสณฺฑาทิภาวํ อาปชฺชิตฺวา ‘‘กฺว คีตํ, กฺว นจฺจํ, กฺว วาทิต’’นฺติ สมชฺชตฺถิโก ปมโตฺต หุตฺวา อาหิณฺฑโนฺต นจิรเสฺสว จตฺตาลีสโกฎิธนํ อุปโภคปริโภคูปกรณานิ  จ วินาเสตฺวา ทุคฺคโต กปโณ ปิโลติกํ นิวาเสตฺวา วิจริฯ สโกฺก อาวเชฺชโนฺต ตสฺส ทุคฺคตภาวํ ญตฺวา ปุตฺตเปเมน อาคนฺตฺวา สพฺพกามททํ กุมฺภํ ทตฺวา ‘‘ตาต, ยถา อยํ กุโมฺภ น ภิชฺชติ, ตถา นํ รกฺข, อิมสฺมิํ เต สติ ธนสฺส ปริเจฺฉโท นาม น ภวิสฺสติ, อปฺปมโตฺต โหหี’’ติ โอวทิตฺวา เทวโลกเมว คโตฯ ตโต ปฎฺฐาย สุรํ ปิวโนฺต วิจริฯ อเถกทิวสํ มโตฺต ตํ กุมฺภํ อากาเส ขิปิตฺวา สมฺปฎิจฺฉโนฺต เอกวารํ วิรชฺฌิ , กุโมฺภ ภูมิยํ ปติตฺวา ภิชฺชิฯ ตโต ปฎฺฐาย ปุน ทลิโทฺท หุตฺวา ปิโลติกํ นิวาเสตฺวา กปาลหโตฺถ ภิกฺขํ จรโนฺต ปรกุฎฺฎํ นิสฺสาย กาลมกาสิฯ</p>


<p>สตฺถา อิมํ อตีตํ อาหริตฺวา –</p>


<ol>
<li>
‘‘สพฺพกามททํ กุมฺภํ, กุฎํ ลทฺธาน ธุตฺตโก;  
  
ยาว นํ อนุปาเลติ, ตาว โส สุขเมธติฯ  
</li>
  
<li>
‘‘ยทา มโตฺต จ ทิโตฺต จ, ปมาทา กุมฺภมพฺภิทา;  
  
ตทา นโคฺค จ โปโตฺถ จ, ปจฺฉา พาโล วิหญฺญติฯ  
</li>
  
<li>
‘‘เอวเมว โย ธนํ ลทฺธา, ปมโตฺต ปริภุญฺชติ;  
  
ปจฺฉา ตปฺปติ ทุเมฺมโธ, กุฎํ ภิตฺวาว ธุตฺตโก’’ติฯ –  
</li>
  
<p>อิมา อภิสมฺพุทฺธคาถา วตฺวา ชาตกํ สโมธาเนสิฯ
</ol></p>


<p>ตตฺถ นฺติ สเพฺพ วตฺถุกาเม ทาตุํ สมตฺถํ กุมฺภํฯ นฺติ กุมฺภเววจนํฯ ติ ยตฺตกํ กาลํฯ ติ โย โกจิ เอวรูปํ ลภิตฺวา ยาว รกฺขติ, ตาว โส สุขเมธตีติ อโตฺถฯ   ติ สุรามเทน มโตฺต ทเปฺปน ทิโตฺตฯ ติ ปมาเทน กุมฺภํ ภินฺทิฯ ติ กทาจิ นโคฺค, กทาจิ โปตฺถกปิโลติกาย นิวตฺถตฺตา โปโตฺถฯ ติ เอวํ เอวฯ ติ ปมาเทนฯ ติ โสจติฯ</p>


<p>‘‘ตทา สุราฆฎเภทโก ธุโตฺต เสฎฺฐิภาคิเนโยฺย อโหสิ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๒๙๒] ๒. สุปตฺตชาตกวณฺณนา
</ol></p>


<p>  , ติ อิทํ สตฺถา เชตวเน วิหรโนฺต พิมฺพาเทวิยา สาริปุตฺตเตฺถเรน ทินฺนํ โรหิตมจฺฉรสํ นวสปฺปิมิสฺสกํ สาลิภตฺตํ อารพฺภ กเถสิฯ วตฺถุ เหฎฺฐา กถิต (ชา. ๑.๓.๙๑-๙๓) วตฺถุสทิสเมวฯ ตทาปิ หิ เถริยา อุทรวาโต กุปฺปิ, ราหุลภโทฺท เถรสฺส อาจิกฺขิฯ เถโร ตํ อาสนสาลายํ นิสีทาเปตฺวา โกสลรโญฺญ นิเวสนํ คนฺตฺวา โรหิตมจฺฉรสํ นวสปฺปิมิสฺสกํ สาลิภตฺตํ อาหริตฺวา ตสฺส อทาสิฯ โส อาหริตฺวา มาตุ เถริยา อทาสิ, ตสฺสา ภุตฺตมตฺตาย อุทรวาโต ปฎิปฺปสฺสมฺภิฯ ราชา ปุริเส เปเสตฺวา ปริคฺคณฺหาเปตฺวา ตโต ปฎฺฐาย เถริยา ตถารูปํ ภตฺตํ อทาสิฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส ธมฺมเสนาปติ, เถริํ เอวรูเปน นาม โภชเนน สนฺตเปฺปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว สาริปุโตฺต ราหุลมาตาย ปตฺถิตํ เทติ, ปุเพฺพปิ อทาสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กากโยนิยํ นิพฺพตฺติตฺวา วยปฺปโตฺต อสีติยา กากสหสฺสานํ เชฎฺฐโก สุปโตฺต นาม กากราชา อโหสิ, อคฺคมเหสี ปนสฺส สุผสฺสา นาม กากี อโหสิ, เสนาปติ สุมุโข นามฯ โส อสีติยา กากสหเสฺสหิ ปริวุโต พาราณสิํ อุปนิสฺสาย วสิฯ โส  เอกทิวสํ สุผสฺสํ อาทาย โคจรํ ปริเยสโนฺต พาราณสิรโญฺญ มหานสมตฺถเกน อคมาสิฯ สูโท รโญฺญ นานามจฺฉมํสวิกติปริวารํ โภชนํ สมฺปาเทตฺวา โถกํ ภาชนานิ วิวริตฺวา อุสุมํ ปลาเปโนฺต อฎฺฐาสิฯ สุผสฺสา มจฺฉมํสคนฺธํ ฆายิตฺวา ราชโภชนํ ภุญฺชิตุกามา หุตฺวา ตํ ทิวสํ อกเถตฺวา ทุติยทิวเส ‘‘เอหิ, ภเทฺท, โคจราย คมิสฺสามา’’ติ วุตฺตา ‘‘ตุเมฺห คจฺฉถ, มยฺหํ เอโก โทหโฬ อตฺถี’’ติ วตฺวา ‘‘กีทิโส โทหโฬ’’ติ วุเตฺต ‘‘พาราณสิรโญฺญ โภชนํ ภุญฺชิตุกามามฺหิ, น โข ปน สกฺกา  มยา ตํ ลทฺธุํ, ตสฺมา ชีวิตํ ปริจฺจชิสฺสามิ, เทวา’’ติ อาหฯ โพธิสโตฺต จินฺตยมาโน นิสีทิฯ สุมุโข อาคนฺตฺวา ‘‘กิํ, มหาราช, อนตฺตมโนสี’’ติ ปุจฺฉิ, ราชา ตมตฺถํ อาโรเจสิฯ เสนาปติ ‘‘มา จินฺตยิ, มหาราชา’’ติ เต อุโภปิ อสฺสาเสตฺวา ‘‘อชฺช ตุเมฺห อิเธว โหถ, มยํ ภตฺตํ อาหริสฺสามา’’ติ วตฺวา ปกฺกามิฯ</p>


<p>โส กาเก สนฺนิปาเตตฺวา ตํ การณํ กเถตฺวา ‘‘เอถ ภตฺตํ อาหริสฺสามา’’ติ กาเกหิ สทฺธิํ พาราณสิํ ปวิสิตฺวา มหานสสฺส อวิทูเร กาเก วเคฺค วเคฺค กตฺวา ตสฺมิํ ตสฺมิํ ฐาเน  อารกฺขตฺถาย ฐเปตฺวา สยํ อฎฺฐหิ กากโยเธหิ สทฺธิํ มหานสฉทเน นิสีทิ รโญฺญ ภตฺตหรณกาลํ โอโลกยมาโนฯ เต จ กาเก อาห – ‘‘อหํ รโญฺญ ภเตฺต หริยมาเน ภาชนานิ ปาเตสฺสามิ, ภาชเนสุ ปติเตสุ มยฺหํ ชีวิตํ นตฺถิ, ตุเมฺหสุ จตฺตาโร ชนา มุขปูรํ ภตฺตํ, จตฺตาโร มจฺฉมํสํ คเหตฺวา เนตฺวา สุปตฺตํ สปชาปติกํ กากราชานํ โภเชถ, ‘กหํ เสนาปตี’ติ วุเตฺต ‘ปจฺฉโต เอหิตี’ติ วเทยฺยาถา’’ติฯ อถ สูโท รโญฺญ โภชนวิกติํ สมฺปาเทตฺวา กาเชน คเหตฺวา ราชกุลํ ปายาสิฯ ตสฺส ราชงฺคณํ คตกาเล กากเสนาปติ กากานํ สญฺญํ ทตฺวา สยํ อุปฺปติตฺวา ภตฺตหารกสฺส อุเร นิสีทิตฺวา นขปญฺชเรน ปหริตฺวา กณยคฺคสทิเสน ตุเณฺฑน นาสคฺคมสฺส อภิหนฺตฺวา อุฎฺฐาย ทฺวีหิ ปเกฺขหิ มุขมสฺส ปิทหิฯ ราชา มหาตเล จงฺกมโนฺต มหาวาตปาเนน โอโลเกตฺวา ตํ กากสฺส กิริยํ ทิสฺวา ภตฺตหารกสฺส สทฺทํ ทตฺวา ‘‘โภ ภตฺตการก, ภาชนานิ ฉเฑฺฑตฺวา กากเมว คณฺหา’’ติ อาหฯ โส ภาชนานิ ฉเฑฺฑตฺวา กากํ ทฬฺหํ คณฺหิฯ ราชาปิ นํ ‘‘อิโต เอหี’’ติ อาหฯ</p>


<p>ตสฺมิํ  ขเณ กากา อาคนฺตฺวา อตฺตโน ปโหนกํ ภุญฺชิตฺวา  เสสํ วุตฺตนิยาเมเนว คเหตฺวา อคมิํสุฯ ตโต เสสา อาคนฺตฺวา เสสํ ภุญฺชิํสุฯ เตปิ อฎฺฐ ชนา คนฺตฺวา ราชานํ สปชาปติกํ โภเชสุํ, สุผสฺสาย โทหโฬ วูปสมิฯ ภตฺตหารโก กากํ รโญฺญ อุปเนสิฯ อถ นํ ราชา ปุจฺฉิ – ‘‘โภ กาก, ตฺวํ มมญฺจ น ลชฺชิ, ภตฺตหารกสฺส จ นาสํ ขเณฺฑสิ, ภตฺตภาชนานิ จ ภินฺทิ, อตฺตโน จ ชีวิตํ น รกฺขิ, กสฺมา เอวรูปํ กมฺมมกาสี’’ติ? กาโก ‘‘มหาราช, อมฺหากํ ราชา พาราณสิํ อุปนิสฺสาย วสติ, อหมสฺส เสนาปติ, ตสฺส สุผสฺสา นาม ภริยา โทหฬินี ตุมฺหากํ โภชนํ ภุญฺชิตุกามา, ราชา ตสฺสา โทหฬํ มยฺหํ อาจิกฺขิฯ อหํ ตเตฺถว มม ชีวิตํ ปริจฺจชิตฺวา อาคโต, อิทานิ เม ตสฺสา โภชนํ เปสิตํ, มยฺหํ มโนรโถ มตฺถกํ ปโตฺต, อิมินา การเณน มยา เอวรูปํ กมฺมํ กต’’นฺติ ทีเปโนฺต อิมา คาถา อาหฯ</p>


<ol>
<li>
‘‘พาราณสฺยํ มหาราช, กากราชา นิวาสโก;  
  
อสีติยา สหเสฺสหิ, สุปโตฺต ปริวาริโตฯ  
</li>
  
<li>
‘‘ตสฺส โทหฬินี ภริยา, สุผสฺสา ภกฺขิตุมิจฺฉติ;  
  
รโญฺญ มหานเส ปกฺกํ, ปจฺจคฺฆํ ราชโภชนํฯ  
</li>
  
<li>
‘‘เตสาหํ  
ปหิโต ทูโต, รโญฺญ จมฺหิ อิธาคโต;  
  
ภตฺตุ อปจิติํ กุมฺมิ, นาสายมกรํ วณ’’นฺติฯ  
</li>
  
<p>ตตฺถ นฺติ พาราณสิยํฯ ติ นิพทฺธวสนโกฯ นฺติ นานปฺปกาเรน สมฺปาทิตํฯ เกจิ ‘‘สิทฺธ’’นฺติ สชฺฌายนฺติฯ นฺติ อพฺภุณฺหํ อปาริวาสิกํ, มจฺฉมํสวิกตีสุ วา ปเจฺจกํ มหคฺฆํ เอตฺถาติ ปจฺจคฺฆํฯ ติ เตสํ อุภินฺนมฺปิ อหํ ทูโต อาณตฺติกโร รโญฺญ จ อมฺหิ ปหิโต, ตสฺมา อิธ อาคโตติ อโตฺถฯ ติ สฺวาหํ เอวํ อาคโต อตฺตโน ภตฺตุ อปจิติํ สกฺการสมฺมานํ กโรมิฯ นฺติ, มหาราช, อิมินา การเณน ตุเมฺห จ อตฺตโน  จ ชีวิตํ อคเณตฺวา ภตฺตภาชนํ ปาตาเปตุํ ภตฺตหารกสฺส นาสาย มุขตุณฺฑเกน วณํ อกาสิํ, มยา อตฺตโน รโญฺญ อปจิติ กตา, อิทานิ ตุเมฺห ยํ อิจฺฉถ, ตํ ทณฺฑํ กโรถาติฯ
</ol></p>


<p>ราชา  ตสฺส วจนํ สุตฺวา ‘‘มยํ ตาว มนุสฺสภูตานํ มหนฺตํ ยสํ ทตฺวา อมฺหากํ สุหเชฺช กาตุํ น สโกฺกม, คามาทีนิ ททมานาปิ อมฺหากํ ชีวิตทายกํ น ลภาม, อยํ กาโก สมาโน อตฺตโน รโญฺญ ชีวิตํ ปริจฺจชติ, อติวิย สปฺปุริโส มธุรสฺสโร ธมฺมกถิโก’’ติ คุเณสุ ปสีทิตฺวา ตํ เสตจฺฉเตฺตน ปูเชสิฯ โส อตฺตนา ลเทฺธน เสตจฺฉเตฺตน ราชานเมว ปูเชตฺวา โพธิสตฺตสฺส คุเณ กเถสิฯ ราชา นํ ปโกฺกสาเปตฺวา ธมฺมํ สุตฺวา อุภินฺนมฺปิ เตสํ อตฺตโน โภชนนิยาเมน ภตฺตํ ปฎฺฐเปสิ, เสสกากานํ เทวสิกํ เอกํ ตณฺฑุลมฺพณํ ปจาเปสิ, สยญฺจ โพธิสตฺตสฺส โอวาเท ฐตฺวา สพฺพสตฺตานํ อภยํ ทตฺวา ปญฺจ สีลานิ รกฺขิฯ สุปตฺตกาโกวาโท ปน สตฺต วสฺสสตานิ ปวตฺติฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, สุมุโข เสนาปติ สาริปุโตฺต, สุผสฺสา ราหุลมาตา, สุปโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๒๙๓] ๓. กายนิพฺพินฺทชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ ปุริสํ อารพฺภ กเถสิฯ สาวตฺถิยํ กิเรโก ปุริโส ปณฺฑุโรเคน อฎฺฎิโต เวเชฺชหิ ปฎิกฺขิโตฺตฯ ปุตฺตทาโรปิสฺส ‘‘โก อิมํ ปฎิชคฺคิตุํ  สโกฺกตี’’ติ จิเนฺตสิฯ ตสฺส เอตทโหสิ – ‘‘สจาหํ อิมมฺหา โรคา วุฎฺฐหิสฺสามิ, ปพฺพชิสฺสามี’’ติฯ โส กติปาเหเนว กิญฺจิ สปฺปายํ ลภิตฺวา อโรโค หุตฺวา เชตวนํ คนฺตฺวา สตฺถารํ ปพฺพชฺชํ ยาจิฯ โส สตฺถุ สนฺติเก ปพฺพชฺชญฺจ อุปสมฺปทญฺจ ลภิตฺวา นจิรเสฺสว อรหตฺตํ ปาปุณิฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุโก นาม ปณฺฑุโรคี  ‘อิมมฺหา โรคา วุฎฺฐิโต ปพฺพชิสฺสามี’ติ จิเนฺตตฺวา ปพฺพชิโต เจว อรหตฺตญฺจ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ฯ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทานิ อยเมว; ปุเพฺพ ปณฺฑิตาปิ เอวํ วตฺวา โรคา วุฎฺฐาย ปพฺพชิตฺวา อตฺตโน วุฑฺฒิมกํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต กุฎุมฺพํ สณฺฐเปตฺวา วสโนฺต ปณฺฑุโรคี อโหสิฯ เวชฺชาปิ ปฎิชคฺคิตุํ นาสกฺขิํสุ, ปุตฺตทาโรปิสฺส วิปฺปฎิสารี อโหสิฯ โส ‘‘อิมมฺหา โรคา วุฎฺฐิโต ปพฺพชิสฺสามี’’ติ จิเนฺตตฺวา กิญฺจิเทว สปฺปายํ ลภิตฺวา อโรโค หุตฺวา หิมวนฺตํ ปวิสิตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ อุปฺปาเทตฺวา ฌานสุเขน วิหรโนฺต ‘‘เอตฺตกํ กาลํ เอวรูปํ สุขํ นาม นาลตฺถ’’นฺติ อุทานํ อุทาเนโนฺต อิมา คาถา อาห –</p>


<ol>
<li>
‘‘ผุฎฺฐสฺส เม อญฺญตเรน พฺยาธินา, โรเคน พาฬฺหํ ทุขิตสฺส รุปฺปโต;  
  
ปริสุสฺสติ ขิปฺปมิทํ กเฬวรํ, ปุปฺผํ ยถา ปํสุนิ อาตเป กตํฯ  
</li>
  
<li>
‘‘อชญฺญํ ชญฺญสงฺขาตํ, อสุจิํ สุจิสมฺมตํ;  
  
นานากุณปปริปูรํ, ชญฺญรูปํ อปสฺสโตฯ  
</li>
  
<li>
‘‘ธิรตฺถุมํ อาตุรํ ปูติกายํ, เชคุจฺฉิยํ อสฺสุจิํ พฺยาธิธมฺมํ;  
  
ยตฺถปฺปมตฺตา อธิมุจฺฉิตา ปชา, หาเปนฺติ มคฺคํ สุคตูปปตฺติยา’’ติฯ  
</li>
  
<p>ตตฺถ ติ อฎฺฐนวุติยา โรเคสุ เอเกน ปณฺฑุโรคพฺยาธินาฯ ติ รุชฺชนสภาวตฺตา เอวํลทฺธนาเมนฯ ติ ฆฎฺฎิยมานสฺส ปีฬิยมานสฺสฯ นฺติ ยถา อาตเป ตตฺตวาลิกาย ฐปิตํ สุขุมปุปฺผํ ปริสุเสฺสยฺย, เอวํ ปริสุสฺสตีติ อโตฺถฯ
</ol></p>


<p>นฺติ ปฎิกูลํ อมนาปเมว พาลานํ มนาปนฺติ สงฺขํ คตํฯ นฺติ  เกสาทีหิ ทฺวตฺติํสาย กุณเปหิ ปริปุณฺณํ ฯ ติ อปสฺสนฺตสฺส อนฺธพาลปุถุชฺชนสฺส  มนาปํ สาธุรูปํ ปริโภคสภาวํ หุตฺวา อุปฎฺฐาติ, ‘‘อกฺขิมฺหา อกฺขิคูถโก’’ติอาทินา นเยน ปกาสิโต อสุภสภาโว พาลานํ น อุปฎฺฐาติฯ</p>


<p>นฺติ นิจฺจคิลานํฯ ติ กิเลสมุจฺฉาย อติวิย มุจฺฉิตาฯ ติ อนฺธพาลปุถุชฺชนาฯ ติ อิมสฺมิํ ปูติกาเย ลคฺคา ลคฺคิตา หุตฺวา อปายมคฺคํ ปูเรนฺตา เทวมนุสฺสเภทาย สุคติอุปปตฺติยา มคฺคํ ปริหาเปนฺติฯ</p>


<p>อิติ มหาสโตฺต นานปฺปกาเรน อสุจิภาวญฺจ นิจฺจาตุรภาวญฺจ ปริคฺคณฺหโนฺต กาเย นิพฺพินฺทิตฺวา ยาวชีวํ จตฺตาโร พฺรหฺมวิหาเร ภาเวตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหุชนา โสตาปตฺติผลาทีนิ ปาปุณิํสุฯ ‘‘ตทา ตาปโส อหเมว อโหสิ’’นฺติฯ</p>

</p>


<ol>
<li>
<p> [๒๙๔] ๔. ชมฺพุขาทกชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตโกกาลิเก อารพฺภ กเถสิฯ ตทา หิ เทวทเตฺต ปริหีนลาภสกฺกาเร โกกาลิโก กุลานิ อุปสงฺกมิตฺวา ‘‘เทวทตฺตเตฺถโร นาม มหาสมฺมตปเวณิยา โอกฺกากราชวํเส ชาโต อสมฺภินฺนขตฺติยวํเส วฑฺฒิโต ติปิฎกธโร ฌานลาภี มธุรกโถ ธมฺมกถิโก, เทถ กโรถ เถรสฺสา’’ติ เทวทตฺตสฺส วณฺณํ ภาสติฯ เทวทโตฺตปิ ‘‘โกกาลิโก อุทิจฺจพฺราหฺมณกุลา นิกฺขมิตฺวา ปพฺพชิโต พหุสฺสุโต ธมฺมกถิโก, เทถ กโรถ โกกาลิกสฺสา’’ติ โกกาลิกสฺส วณฺณํ ภาสติฯ อิติ เต อญฺญมญฺญสฺส วณฺณํ ภาสิตฺวา กุลฆเรสุ ภุญฺชนฺตา วิจรนฺติฯ อเถกทิวสํ ธมฺมสภายํ ภิกฺขู  กถํ สมุฎฺฐาเปสุํ – ‘‘อาวุโส เทวทตฺตโกกาลิกา, อญฺญมญฺญสฺส อภูตคุณกถํ กเถตฺวา ภุญฺชนฺตา วิจรนฺตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว เต อญฺญมญฺญสฺส อภูตคุณกถํ กเถตฺวา ภุญฺชนฺติ, ปุเพฺพเปวํ ภุญฺชิํสุเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อญฺญตรสฺมิํ ชมฺพุวนสเณฺฑ รุกฺขเทวตา หุตฺวา  นิพฺพตฺติฯ ตเตฺรโก กาโก ชมฺพุสาขาย นิสิโนฺน ชมฺพุปกฺกานิ ขาทติฯ อเถโก สิงฺคาโล อาคนฺตฺวา อุทฺธํ โอโลเกโนฺต กากํ ทิสฺวา ‘‘ยํนูนาหํ อิมสฺส อภูตคุณกถํ กเถตฺวา ชมฺพูนิ ขาเทยฺย’’นฺติ ตสฺส วณฺณํ กเถโนฺต อิมํ คาถมาห –</p>


<ol>
<li>
‘‘โกยํ พินฺทุสฺสโร วคฺคุ, สรวนฺตานมุตฺตโม;  
  
<p>อจฺจุโต ชมฺพุสาขาย, โมรจฺฉาโปว กูชตี’’ติฯ
</ol></p>


<p>ตตฺถ ติ พินฺทุนา อวิสาเรน ปิณฺฑิเตน สเรน สมนฺนาคโตฯ ติ มธุรสโทฺทฯ ติ น จุโต สนฺนิสิโนฺนฯ ติ ตรุณโมโรว มนาเปน สเทฺทน ‘‘โก นาเมโส กูชตี’’ติ วทติฯ</p>


<p>อถ นํ กาโก ปฎิปสํสโนฺต ทุติยํ คาถมาห –</p>


<ol>
<li>
‘‘กุลปุโตฺตว ชานาติ, กุลปุตฺตํ ปสํสิตุํ;  
  
พฺยคฺฆจฺฉาปสรีวณฺณ, ภุญฺช สมฺม ททามิ เต’’ติฯ  
</li>
  
<p>ตตฺถ ติ ตฺวํ อมฺหากํ พฺยคฺฆโปตกสมานวโณฺณว ขายสิ, เตน ตํ วทามิ อโมฺภ พฺยคฺฆจฺฉาปสรีวณฺณฯ ติ วยสฺส ยาวทตฺถํ ชมฺพุปกฺกานิ ขาท, อหํ เต ททามีติฯ
</ol></p>


<p>เอวญฺจ ปน วตฺวา ชมฺพุสาขํ จาเลตฺวา ผลานิ ปาเตสิฯ อถ ตสฺมิํ ชมฺพุรุเกฺข อธิวตฺถา เทวตา เต อุโภปิ อภูตคุณกถํ กเถตฺวา ชมฺพูนิ ขาทเนฺต ทิสฺวา ตติยํ คาถมาห –</p>


<ol>
<li>
‘‘จิรสฺสํ  
วต ปสฺสามิ, มุสาวาที สมาคเต;  
  
วนฺตาทํ กุณปาทญฺจ, อญฺญมญฺญํ ปสํสเก’’ติฯ  
</li>
  
<p>ตตฺถ นฺติ ปเรสํ วนฺตภตฺตขาทกํ กากํฯ ติ กุณปขาทกํ สิงฺคาลญฺจฯ
</ol></p>


<p>อิมญฺจ ปน คาถํ วตฺวา สา เทวตา เภรวรูปารมฺมณํ ทเสฺสตฺวา เต ตโต ปลาเปสิฯ</p>


<p>สตฺถา   อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล เทวทโตฺต อโหสิ, กาโก โกกาลิโก, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๙๕] ๕. อนฺตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เตเยว เทฺว ชเน อารพฺภ กเถสิฯ ปจฺจุปฺปนฺนวตฺถุ ปุริมสทิสเมวฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คามูปจาเร เอรณฺฑรุกฺขเทวตา หุตฺวา นิพฺพตฺติฯ ตทา เอกสฺมิํ คามเก มตํ ชรคฺควํ นิกฺกฑฺฒิตฺวา คามทฺวาเร เอรณฺฑวเน ฉเฑฺฑสุํฯ เอโก สิงฺคาโล อาคนฺตฺวา ตสฺส มํสํ ขาทิฯ เอโก กาโก อาคนฺตฺวา เอรเณฺฑ นิลีโน ตํ ทิสฺวา ‘‘ยํนูนาหํ เอตสฺส อภูตคุณกถํ กเถตฺวา มํสํ ขาเทยฺย’’นฺติ จิเนฺตตฺวา ปฐมํ คาถมาห –</p>


<ol>
<li>
‘‘อุสภเสฺสว เต ขโนฺธ, สีหเสฺสว วิชมฺภิตํ;  
  
มิคราช นโม ตฺยตฺถุ, อปิ กิญฺจิ ลภามเส’’ติฯ  
</li>
  
<p>ตตฺถ ติ นโม เต อตฺถุฯ
</ol></p>


<p>ตํ สุตฺวา สิงฺคาโล ทุติยํ คาถมาห –</p>


<ol>
<li>
‘‘กุลปุโตฺตว ชานาติ, กุลปุตฺตํ ปสํสิตุํ;  
  
มยูรคีวสงฺกาส, อิโต ปริยาหิ วายสา’’ติฯ  
</li>
  
<p>ตตฺถ  ติ เอรณฺฑโต โอตริตฺวา อิโต เยนาหํ, เตนาคนฺตฺวา มํสํ ขาทาติ วทติฯ
</ol></p>


<p>ตํ เตสํ กิริยํ ทิสฺวา รุกฺขเทวตา ตติยํ คาถมาห –</p>


<ol>
<li>
‘‘มิคานํ  
สิงฺคาโล อโนฺต, ปกฺขีนํ ปน วายโส;  
  
เอรโณฺฑ อโนฺต รุกฺขานํ, ตโย อนฺตา สมาคตา’’ติฯ  
</li>
  
<p>ตตฺถ ติ หีโน ลามโกฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล เทวทโตฺต อโหสิ, กาโก โกกาลิโก, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๙๖] ๖. สมุทฺทชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต อุปนนฺทเตฺถรํ อารพฺภ กเถสิฯ โส หิ มหคฺฆโส มหาตโณฺห อโหสิ, สกฎปูเรหิ ปจฺจเยหิปิ สนฺตเปฺปตุํ น สกฺกาฯ วสฺสูปนายิกกาเล ทฺวีสุ ตีสุ วิหาเรสุ วสฺสํ อุปคนฺตฺวา เอกสฺมิํ อุปาหเน ฐเปติ, เอกสฺมิํ กตฺตรยฎฺฐิํ, เอกสฺมิํ อุทกตุมฺพํฯ เอกสฺมิํ สยํ วสติ, ชนปทวิหารํ คนฺตฺวา ปณีตปริกฺขาเร ภิกฺขู ทิสฺวา อริยวํสกถํ กเถตฺวา เตสํ ปํสุกูลานิ คาหาเปตฺวา เตสํ จีวรานิ คณฺหาติ, มตฺติกาปเตฺต คาหาเปตฺวา มนาปมนาเป ปเตฺต ถาลกานิ จ คเหตฺวา ยานกํ ปูเรตฺวา เชตวนํ อาคจฺฉติฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อุปนโนฺท สกฺยปุโตฺต มหคฺฆโส มหิโจฺฉ อเญฺญสํ ปฎิปตฺติํ กเถตฺวา สมณปริกฺขาเรน ยานกํ ปูเรตฺวา อาคจฺฉตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘อยุตฺตํ, ภิกฺขเว, อุปนเนฺทน กตํ ปเรสํ อริยวํสกถํ กเถเนฺตน, ปฐมตรญฺหิ อตฺตนา อปฺปิเจฺฉน หุตฺวา ปจฺฉา ปเรสํ อริยวํสํ กเถตุํ วฎฺฎตี’’ติฯ</p>


<p>
‘‘อตฺตานเมว  
ปฐมํ, ปติรูเป นิเวสเย;  
  
อถญฺญมนุสาเสยฺย, น กิลิเสฺสยฺย ปณฺฑิโต’’ติฯ (ธ. ป. ๑๕๘) –  
</p>
  
<p>อิมํ ธมฺมปเท คาถํ เทเสตฺวา อุปนนฺทํ ครหิตฺวา ‘‘น, ภิกฺขเว, อิทาเนว อุปนโนฺท มหิโจฺฉ, ปุเพฺพ มหาสมุเทฺทปิ อุทกํ รกฺขิตพฺพํ มญฺญี’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สมุทฺทเทวตา หุตฺวา นิพฺพตฺติฯ อเถโก กาโก สมุทฺทสฺส อุปริภาเค วิจรโนฺต ‘‘สมุเทฺท อุทกํ ปมาเณน ปิวถ, รกฺขนฺตา ปิวถา’’ติ มจฺฉสงฺฆสกุณสเงฺฆ  วาเรโนฺต วาเรโนฺต จรติฯ ตํ ทิสฺวา สมุทฺทเทวตา ปฐมํ คาถมาห –</p>


<ol>
<li>
‘‘โก นายํ โลณโตยสฺมิํ, สมนฺตา ปริธาวติ;  
  
มเจฺฉ มกเร จ วาเรติ, อูมีสุ จ วิหญฺญตี’’ติฯ  
</li>
  
<p>ตตฺถ นฺติ โก นุ อยํฯ
</ol></p>


<p>ตํ สุตฺวา สมุทฺทกาโก ทุติยํ คาถมาห –</p>


<ol>
<li>
‘‘อนนฺตปายี สกุโณ, อติโตฺตติ ทิสาสุโต;  
  
สมุทฺทํ ปาตุมิจฺฉามิ, สาครํ สริตํปติ’’นฺติฯ  
</li>
  
<p>ตสฺสโตฺถ – อหํ อนนฺตสาครํ ปาตุมิจฺฉามิ, เตนมฺหิ  นาม  มหติยาปิ อปูรณิยา ตณฺหาย สมนฺนาคตตฺตา ปิ อหํ ทิสาสุ  วิสฺสุโต ปากโฎ, สฺวาหํ อิมํ สกลสมุทฺทํ สุนฺทรานํ รตนานํ อากรตฺตา สาคเรน วา ขตตฺตา  สริตานํ ปติภาเวน  ปาตุมิจฺฉามีติฯ
</ol></p>


<p>ตํ สุตฺวา สมุทฺทเทวตา ตติยํ คาถมาห –</p>


<ol>
<li>
‘‘โส อยํ หายติ เจว, ปูรเต จ มโหทธิ;  
  
นาสฺส นายติ ปีตโนฺต, อเปโยฺย กิร สาคโร’’ติฯ  
</li>
  
<p>ตตฺถ  ติ อุทกสฺส โอสกฺกนเวลาย หายติ, นิกฺขมนเวลาย ปูรติฯ ติ อสฺส มหาสมุทฺทสฺส สเจปิ นํ สกลโลโก ปิเวยฺย, ตถาปิ ‘‘อิโต เอตฺตกํ นาม อุทกํ ปีต’’นฺติ ปริยโนฺต น ปญฺญายติฯ ติ เอโส กิร สาคโร น สกฺกา เกนจิ อุทกํ เขเปตฺวา ปาตุนฺติฯ
</ol></p>


<p>เอวญฺจ ปน วตฺวา สา เภรวรูปารมฺมณํ ทเสฺสตฺวา สมุทฺทกากํ ปลาเปสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สมุทฺทกาโก อุปนโนฺท อโหสิ, เทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๙๗] ๗. กามวิลาปชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ ปจฺจุปฺปนฺนวตฺถุ  (ชา. ๑.๑.๑๔๗) กถิตํ, อตีตวตฺถุ  (ชา. ๑.๘.๖๐ อาทโย) อาวิภวิสฺสติฯ ตํ ปน ปุริสํ ชีวนฺตํ สูเล อุตฺตาเสสุํฯ โส ตตฺถ นิสิโนฺน อากาเสน คจฺฉนฺตํ เอกํ กากํ ทิสฺวา ตาวขรมฺปิ ตํ เวทนํ อคเณตฺวา ปิยภริยาย สาสนํ เปเสตุํ กากํ อามเนฺตโนฺต อิมา คาถา อาห –</p>


<ol>
<li>
‘‘อุเจฺจ สกุณ เฑมาน, ปตฺตยาน วิหงฺคม;  
  
วชฺชาสิ โข ตฺวํ วามูรุํ, จิรํ โข สา กริสฺสติฯ  
</li>
  
<li>
‘‘อิทํ โข สา น ชานาติ, อสิํ สตฺติญฺจ โอฑฺฑิตํ;  
  
สา จณฺฑี กาหติ โกธํ, ตํ เม ตปติ โน อิทํฯ  
</li>
  
<li>
‘‘เอส อุปฺปลสนฺนาโห, นิกฺขญฺจุสฺสีสโกหิตํ;  
  
กาสิกญฺจ มุทุํ วตฺถํ, ตเปฺปตุ ธนิกา ปิยา’’ติฯ  
</li>
  
<p>ตตฺถ  ติ คจฺฉมาน จรมานฯ ติ ตเมวาลปติ, ตถา ติฯ โส หิ ปเตฺตหิ ยานํ กตฺวา คมนโต ปตฺตยาโน, อากาเส คมนโต วิหงฺคโมฯ ติ วเทยฺยาสิฯ นฺติ กทลิกฺขนฺธสมานอูรุํ, มม สูเล นิสินฺนภาวํ วเทยฺยาสิฯ ติ สา อิมํ ปวตฺติํ อชานมานา มม อาคมนํ จิรํ กริสฺสติ, ‘‘จิรํ เม คตสฺส ปิยสฺส น จ อาคจฺฉตี’’ติ เอวํ จิเนฺตสฺสตีติ อโตฺถฯ
</ol></p>


<p>ติ อสิสมานตาย สตฺติสมานตาย จ สูลเมว สนฺธาย วทติฯ ตญฺหิ  ตสฺส อุตฺตาสนตฺถาย โอฑฺฑิตํ ฐปิตํฯ ติ โกธนาฯ นฺติ ‘‘อติจิรายตี’’ติ  มยิ โกธํ กริสฺสติฯ ติ ตํ ตสฺสา กุชฺฌนํ มํ ตปติฯ นฺติ อิธ ปน อิทํ สูลํ มํ น ตปตีติ ทีเปติฯ</p>


<p>ติอาทีหิ ฆเร อุสฺสีสเก ฐปิตํ อตฺตโน ภณฺฑํ อาจิกฺขติฯ ตตฺถ ติ อุปฺปโล จ สนฺนาโห จ อุปฺปลสนฺนาโห, อุปฺปลสทิโส กณโย จ สนฺนาหโก จาติ อโตฺถฯ ติ ปญฺจหิ สุวเณฺณหิ กตํ องฺคุลิมุทฺทิกํฯ นฺติ มุทุํ กาสิกสาฎกยุคํ สนฺธายาหฯ เอตฺตกํ กิร เตน อุสฺสีสเก นิกฺขิตฺตํฯ ติ เอตํ สพฺพํ คเหตฺวา สา มม ปิยา ธนตฺถิกา อิมินา ธเนน ตเปฺปตุ ปูเรตุ, สนฺตุฎฺฐา โหตูติฯ</p>


<p>เอวํ โส ปริเทวมาโนว กาลํ กตฺวา นิรเย นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ, โสตาปตฺติผเล ปติฎฺฐหิฯ ‘‘ตทา ภริยา เอตรหิ ภริยา อโหสิ, เยน ปน เทวปุเตฺตน ตํ การณํ ทิฎฺฐํ, โส อหเมว อโหสิ’’นฺติฯ</p>

</p>


<ol>
<li>
<p> [๒๙๘] ๘. อุทุมฺพรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ โส กิร อญฺญตรสฺมิํ ปจฺจนฺตคามเก วิหารํ กาเรตฺวา วสติฯ รมณีโย วิหาโร ปิฎฺฐิปาสาเณ นิวิโฎฺฐ, มนฺทํ สมฺมชฺชนฎฺฐานํ อุทกผาสุกํ, โคจรคาโม นาติทูเร นาจฺจาสเนฺน, สมฺปิยายมานา มนุสฺสา ภิกฺขํ เทนฺติฯ อเถโก ภิกฺขุ จาริกํ จรมาโน ตํ วิหารํ ปาปุณิฯ เนวาสิโก ตสฺส อาคนฺตุกวตฺตํ กตฺวา ปุนทิวเส ตํ อาทาย คามํ ปิณฺฑาย ปาวิสิฯ มนุสฺสา ปณีตํ ภิกฺขํ ทตฺวา สฺวาตนาย นิมนฺตยิํสุฯ อาคนฺตุโก กติปาหํ ภุญฺชิตฺวา จิเนฺตสิ – ‘‘เอเกนุปาเยน อิมํ ภิกฺขุํ วเญฺจตฺวา  นิกฺกฑฺฒิตฺวา อิมํ วิหารํ คณฺหิสฺสามี’’ติฯ อถ นํ เถรูปฎฺฐานํ อาคตํ ปุจฺฉิ – ‘‘กิํ, อาวุโส, พุทฺธูปฎฺฐานํ นากาสี’’ติ? ‘‘ภเนฺต, อิมํ วิหารํ ปฎิชคฺคโนฺต นตฺถิ, เตนมฺหิ น คตปุโพฺพ’’ติฯ ‘‘ยาว ตฺวํ  พุทฺธูปฎฺฐานํ คนฺตฺวา อาคจฺฉสิ, ตาวาหํ ปฎิชคฺคิสฺสามี’’ติฯ ‘‘สาธุ, ภเนฺต’’ติ เนวาสิโก ‘‘ยาว มมาคมนา เถเร มา ปมชฺชิตฺถา’’ติ มนุสฺสานํ วตฺวา ปกฺกามิฯ</p>


<p>ตโต ปฎฺฐาย อาคนฺตุโก ‘‘ตสฺส เนวาสิกสฺส อยญฺจ อยญฺจ โทโส’’ติ เต มนุเสฺส ปริภินฺทิฯ อิตโรปิ สตฺถารํ วนฺทิตฺวา ปุนาคโต, อถสฺส โส เสนาสนํ น อทาสิฯ โส เอกสฺมิํ ฐาเน วสิตฺวา ปุนทิวเส ปิณฺฑาย คามํ ปาวิสิ, มนุสฺสา สามีจิมตฺตมฺปิ น กริํสุฯ โส วิปฺปฎิสารี หุตฺวา ปุน เชตวนํ คนฺตฺวา ตํ การณํ ภิกฺขูนํ อาโรเจสิฯ เต ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุโก กิร ภิกฺขุ อสุกํ ภิกฺขุํ วิหารา นิกฺกฑฺฒิตฺวา สยํ ตตฺถ วสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ โส อิมํ วสนฎฺฐานา นิกฺกฑฺฒิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรเญฺญ รุกฺขเทวตา หุตฺวา นิพฺพตฺติฯ ตตฺถ วสฺสาเน สตฺตสตฺตาหํ เทโว วสฺสิฯ อเถโก รตฺตมุขขุทฺทกมกฺกโฎ เอกิสฺสา อโนวสฺสิกาย ปาสาณทริยา วสมาโน เอกทิวสํ ทริทฺวาเร อเตมนฎฺฐาเน สุเขน  นิสีทิฯ ตตฺถ เอโก กาฬมุขมหามกฺกโฎ ติโนฺต สีเตน ปีฬิยมาโน วิจรโนฺต ตํ ตถานิสินฺนํ ทิสฺวา ‘‘อุปาเยน นํ นีหริตฺวา เอตฺถ วสิสฺสามี’’ติ จิเนฺตตฺวา กุจฺฉิํ โอลเมฺพตฺวา สุหิตาการํ ทเสฺสตฺวา ตสฺส ปุรโต ฐตฺวา ปฐมํ คาถมาห –</p>


<ol>
<li>
‘‘อุทุมฺพรา จิเม ปกฺกา, นิโคฺรธา จ กปิตฺถนา;  
  
เอหิ นิกฺขม ภุญฺชสฺสุ, กิํ ชิฆจฺฉาย มิยฺยสี’’ติฯ  
</li>
  
<p>ตตฺถ  ติ ปิลกฺขาฯ ติ เอเต อุทุมฺพราทโย ผลภารนมิตา, อหมฺปิ ขาทิตฺวา สุหิโต อาคโตสฺมิ, ตฺวมฺปิ คจฺฉ ภุญฺชสฺสูติฯ
</ol></p>


<p>โสปิ ตสฺส วจนํ สุตฺวา สทฺทหิตฺวา ผลานิ ขาทิตุกาโม นิกฺขมิตฺวา ตตฺถ ตตฺถ วิจริตฺวา กิญฺจิ อลภโนฺต ปุนาคนฺตฺวา ตํ อโนฺตปาสาณทริยํ ปวิสิตฺวา นิสินฺนํ ทิสฺวา ‘‘วเญฺจสฺสามิ น’’นฺติ ตสฺส ปุรโต ฐตฺวา ทุติยํ คาถมาห –</p>


<ol>
<li>
‘‘เอวํ  
โส สุหิโต โหติ, โย วุฑฺฒมปจายติ;  
  
ยถาหมชฺช สุหิโต, ทุมปกฺกานิ มาสิโต’’ติฯ  
</li>
  
<p>ตตฺถ ติ อุทุมฺพราทีนิ รุกฺขผลานิ ขาทิตฺวา อสิโต ธาโต สุหิโตฯ
</ol></p>


<p>ตํ สุตฺวา มหามกฺกโฎ ตติยํ คาถมาห –</p>


<ol>
<li>
‘‘ยํ วเนโช วเนชสฺส, วเญฺจยฺย กปิโน กปิ;  
  
ทหโร กปิ สเทฺธยฺย, น หิ ชิโณฺณ ชรากปี’’ติฯ  
</li>
  
<p>ตสฺสโตฺถ – ยํ วเน ชาโต กปิ วเน ชาตสฺส กปิโน วญฺจนํ กเรยฺย, ตํ ตยา สทิโส ทหโร วานโร สทฺทเหยฺย, มาทิโส ปน ชิโณฺณ ชรากปิ มหลฺลกมกฺกโฎ น หิ สทฺทเหยฺย, สตกฺขตฺตุมฺปิ ภณนฺตสฺส ตุมฺหาทิสสฺส น สทฺทหติฯ อิมสฺมิญฺหิ หิมวนฺตปเทเส สพฺพํ ผลาผลํ  วเสฺสน กิลินฺนํ ปติตํ, ปุน ตว อิทํ ฐานํ นตฺถิ, คจฺฉาติฯ โส ตโตว ปกฺกามิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ขุทฺทกมกฺกโฎ เนวาสิโก อโหสิ, กาฬมหามกฺกโฎ อาคนฺตุโก, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๙๙] ๙. โกมารปุตฺตชาตกวณฺณนา
</ol></p>


<p>  นฺติ อิทํ สตฺถา ปุพฺพาราเม วิหรโนฺต เกฬิสีเล ภิกฺขู อารพฺภ กเถสิฯ เต กิร ภิกฺขู สตฺถริ อุปริปาสาเท วิหรเนฺต เหฎฺฐาปาสาเท ทิฎฺฐสุตาทีนิ กเถนฺตา กลหญฺจ ปริภาสญฺจ กโรนฺตา นิสีทิํสุฯ สตฺถา มหาโมคฺคลฺลานํ อามเนฺตตฺวา ‘‘เอเต ภิกฺขู สํเวเชหี’’ติ อาหฯ เถโร อากาเส อุปฺปติตฺวา ปาทงฺคุฎฺฐเกน ปาสาทถุปิกํ ปหริตฺวา ยาว อุทกปริยนฺตา ปาสาทํ กเมฺปสิฯ เต ภิกฺขู มรณภยภีตา นิกฺขมิตฺวา พหิ อฎฺฐํสูฯ เตสํ โส เกฬิสีลภาโว ภิกฺขูสุ ปากโฎ ชาโตฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ  – ‘‘อาวุโส, เอกเจฺจ ภิกฺขู เอวรูเป นิยฺยานิกสาสเน ปพฺพชิตฺวา เกฬิสีลา หุตฺวา วิจรนฺติ, ‘อนิจฺจํ ทุกฺขํ อนตฺตา’ติ วิปสฺสนาย กมฺมํ น กโรนฺตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปเต เกฬิสีลกาเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คามเก พฺราหฺมณกุเล นิพฺพตฺติ, ‘‘โกมารปุโตฺต’’ติ นํ สญฺชานิํสุฯ โส อปรภาเค นิกฺขมิตฺวา อิสิปพฺพชฺชํ ปพฺพชิตฺวา หิมวนฺตปเทเส วสิฯ อถเญฺญ เกฬิสีลา ตาปสา หิมวนฺตปเทเส อสฺสมํ มาเปตฺวา วสิํสุ, กสิณปริกมฺมมตฺตมฺปิ เนสํ นตฺถิ, อรญฺญโต ผลาผลานิ อาหริตฺวา ขาทิตฺวา หสมานา นานปฺปการาย เกฬิยา วีตินาเมนฺติฯ เตสํ สนฺติเก เอโก มกฺกโฎ อตฺถิ, โสปิ เกฬิสีลโกว  มุขวิการาทีนิ กโรโนฺต ตาปสานํ นานาวิธํ เกฬิํ ทเสฺสติฯ ตาปสา ตตฺถ จิรํ วสิตฺวา โลณมฺพิลเสวนตฺถาย มนุสฺสปถํ อคมํสุฯ เตสํ คตกาลโต ปฎฺฐาย โพธิสโตฺต ตํ ฐานํ คนฺตฺวา วาสํ กเปฺปสิ, มกฺกโฎ เตสํ วิย ตสฺสปิ เกฬิํ ทเสฺสสิฯ</p>


<p>โพธิสโตฺต อจฺฉรํ ปหริตฺวา ‘‘สุสิกฺขิตปพฺพชิตานํ สนฺติเก วสเนฺตน นาม อาจารสมฺปเนฺนน  กายาทีหิ สุสญฺญเตน ฌาเนสุ ยุเตฺตน ภวิตุํ วฎฺฎตี’’ติ ตสฺส โอวาทํ อทาสิฯ โส ตโต ปฎฺฐาย สีลวา อาจารสมฺปโนฺน อโหสิ, โพธิสโตฺตปิ ตโต อญฺญตฺถ อคมาสิฯ อถ เต ตาปสา โลณมฺพิลํ เสวิตฺวา ตํ ฐานํ อคมํสุฯ มกฺกโฎ ปุเพฺพ วิย เตสํ เกฬิํ น ทเสฺสสิฯ อถ นํ ตาปสา ‘‘ปุเพฺพ, ตฺวํ อาวุโส, อมฺหากํ ปุรโต เกฬิํ อกาสิ, อิทานิ น กโรสิ, กิํการณา’’ติ ปุจฺฉนฺตา ปฐมํ คาถมาหํสุ –</p>


<ol>
<li>
‘‘ปุเร ตุวํ สีลวตํ สกาเส, โอกฺกนฺติกํ กีฬสิ อสฺสมมฺหิ;  
  
กโรหเร มกฺกฎิยานิ มกฺกฎ, น ตํ มยํ สีลวตํ รมามา’’ติฯ  
</li>
  
<p>ตตฺถ ติ เกฬิสีลานํ อมฺหากํ สนฺติเกฯ นฺติ มิโค วิย โอกฺกนฺติตฺวา กีฬสิฯ ติ เอตฺถ ติ อาลปนํฯ ติ มุขมกฺกฎิกกีฬาสงฺขาตานิ มุขวิการานิฯ ติ ยํ ปุเพฺพ ตว เกฬิสีลํ เกฬิวตํ, ตํ มยํ เอตรหิ น รมาม, ตฺวมฺปิ โน น รมาเปสิ, กิํ นุ โข การณนฺติฯ
</ol></p>


<p>ตํ  สุตฺวา มกฺกโฎ ทุติยํ คาถมาห –</p>


<ol>
<li>
‘‘สุตา หิ มยฺหํ ปรมา วิสุทฺธิ, โกมารปุตฺตสฺส พหุสฺสุตสฺส;  
  
มา ทานิ มํ มญฺญิ ตุวํ ยถา ปุเร, ฌานานุยุโตฺต วิหรามิ อาวุโส’’ติฯ  
</li>
  
<p>ตตฺถ  นฺติ กรณเตฺถ สมฺปทานํฯ ติ ฌานวิสุทฺธิฯ ติ พหูนํ กสิณปริกมฺมานํ อฎฺฐนฺนญฺจ สมาปตฺตีนํ สุตตฺตา เจว ปฎิวิทฺธตฺตา จ พหุสฺสุตสฺสฯ นฺติ เตสุ เอกํ ตาปสํ อาลปโนฺต อิทานิ มา มํ ตฺวํ ปุเร วิย สญฺชานิ, นาหํ ปุริมสทิโส, อาจริโย เม ลโทฺธติ ทีเปติฯ
</ol></p>


<p>ตํ  สุตฺวา ตาปสา ตติยํ คาถมาหํสุ –</p>


<ol>
<li>
‘‘สเจปิ เสลสฺมิ วเปยฺย พีชํ, เทโว จ วเสฺส น หิ ตํ วิรูเฬฺห;  
  
สุตา หิ เต สา ปรมา วิสุทฺธิ, อารา ตุวํ มกฺกฎ ฌานภูมิยา’’ติฯ  
</li>
  
<p>ตสฺสโตฺถ – สเจปิ ปาสาณปิเฎฺฐ ปญฺจวิธํ พีชํ วเปยฺย, เทโว จ สมฺมา วเสฺสยฺย, อเขตฺตตาย ตํ น วิรูเฬฺหยฺย, เอวเมว ตยา ปรมา ฌานวิสุทฺธิ สุตา, ตฺวํ ปน ติรจฺฉานโยนิกตฺตา อารา ฌานภูมิยา ทูเร ฐิโต, น สกฺกา ตยา ฌานํ นิพฺพเตฺตตุนฺติ มกฺกฎํ ครหิํสุฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เกฬิสีลา ตาปสา อิเม ภิกฺขู อเหสุํ, โกมารปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๓๐๐] ๑๐. วกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปุราณสนฺถตํ อารพฺภ กเถสิฯ วตฺถุ  (ปารา. ๕๖๕ อาทโย) วิตฺถารโต อาคตเมวฯ อยํ ปเนตฺถ สเงฺขโป – อายสฺมา อุปเสโน ทุวสฺสิโก เอกวสฺสิเกน สทฺธิวิหาริเกน สทฺธิํ สตฺถารํ อุปสงฺกมิตฺวา สตฺถารา ครหิโต  วนฺทิตฺวา ปกฺกโนฺต วิปสฺสนํ ปฎฺฐเปตฺวา อรหตฺตปฺปโตฺต อปฺปิจฺฉตาทิคุณยุโตฺต เตรส ธุตงฺคานิ สมาทาย ปริสมฺปิ เตรสธุตงฺคธรํ กตฺวา ภควติ เตมาสํ ปฎิสลฺลีเน สปริโส สตฺถารํ อุปสงฺกมิตฺวา ปริสํ นิสฺสาย ปฐมํ ครหํ ลภิตฺวา อธมฺมิกาย กติกาย อนนุวตฺตเน ทุติยํ สาธุการํ ลภิตฺวา ‘‘อิโต ปฎฺฐาย ธุตงฺคธรา ภิกฺขู ยถาสุขํ อุปสงฺกมิตฺวา มํ ปสฺสนฺตู’’ติ สตฺถารา กตานุคฺคโห นิกฺขมิตฺวา ภิกฺขูนํ ตมตฺถํ อาโรเจสิฯ ตโต ปภุติ ภิกฺขู ธุตงฺคธรา หุตฺวา สตฺถารํ  ทสฺสนาย อุปสงฺกมิตฺวา สตฺถริ ปฎิสลฺลานา วุฎฺฐิเต ตตฺถ ตตฺถ ปํสุกูลานิ ฉเฑฺฑตฺวา อตฺตโน ปตฺตจีวราเนว คณฺหิํสุฯ สตฺถา สมฺพหุเลหิ ภิกฺขูหิ สทฺธิํ เสนาสนจาริกํ จรโนฺต  ตตฺถ ตตฺถ ปติตานิ ปํสุกูลานิ ทิสฺวา ปุจฺฉิตฺวา ตมตฺถํ สุตฺวา ‘‘ภิกฺขเว, อิเมสํ นาม ภิกฺขูนํ ธุตงฺคสมาทานํ น จิรฎฺฐิติกํ วกสฺส อุโปสถกมฺมสทิสํ อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สโกฺก เทวราชา อโหสิฯ อเถโก วโก คงฺคาตีเร ปาสาณปิเฎฺฐ วสติ, อถ คงฺคาย มโหทกํ อาคนฺตฺวา ตํ ปาสาณํ ปริกฺขิปิฯ วโก อภิรุหิตฺวา ปาสาณปิเฎฺฐ นิปชฺชิ, เนวสฺส โคจโร อตฺถิ, น โคจราย คมนมโคฺค, อุทกมฺปิ วฑฺฒเตวฯ โส จิเนฺตสิ – ‘‘มยฺหํ เนว โคจโร อตฺถิ, น โคจราย คมนมโคฺค, นิกฺกมฺมสฺส ปน นิปชฺชนโต อุโปสถกมฺมํ วร’’นฺติ มนสาว อุโปสถํ อธิฎฺฐาย สีลานิ สมาทิยิตฺวา นิปชฺชิฯ ตทา สโกฺก เทวราชา อาวชฺชมาโน ตสฺส ตํ ทุพฺพลสมาทานํ ญตฺวา ‘‘เอตํ วกํ วิเหเฐสฺสามี’’ติ เอฬกรูเปน อาคนฺตฺวา ตสฺส อวิทูเร ฐตฺวา อตฺตานํ ทเสฺสสิฯ วโก ตํ ทิสฺวา ‘‘อญฺญสฺมิํ ทิวเส อุโปสถกมฺมํ ชานิสฺสามี’’ติ อุฎฺฐาย ตํ คณฺหิตุํ ปกฺขนฺทิฯ เอฬโกปิ อิโต จิโต จ ปกฺขนฺทิตฺวา อตฺตานํ คเหตุํ นาทาสิฯ วโก ตํ คเหตุํ อสโกฺกโนฺต นิวตฺติตฺวา อาคมฺม ‘‘อุโปสถกมฺมํ ตาว เม น ภิชฺชตี’’ติ ตเตฺถว ปุน นิปชฺชิฯ สโกฺก สกฺกตฺตภาเวเนว อากาเส ฐตฺวา ‘‘ตาทิสสฺส ทุพฺพลชฺฌาสยสฺส กิํ อุโปสถกเมฺมน, ตฺวํ มม สกฺกภาวํ อชานโนฺต เอฬกมํสํ ขาทิตุกาโม อโหสี’’ติ ตํ วิเหเฐตฺวา ครหิตฺวา เทวโลกเมว คโตฯ</p>


<ol>
<li>
‘‘ปรปาณโรธา ชีวโนฺต, มํสโลหิตโภชโน;  
  
วโก วตํ สมาทาย, อุปปชฺชิ อุโปสถํฯ  
</li>
  
<li>
‘‘ตสฺส  
สโกฺก วตญฺญาย, อชรูเปนุปาคมิ;  
  
วีตตโป อชฺฌปฺปโตฺต, ภญฺชิ โลหิตโป ตปํฯ  
</li>
  
<li>
‘‘เอวเมว  
  
อิเธกเจฺจ, สมาทานมฺหิ ทุพฺพลา;  
  
ลหุํ กโรนฺติ อตฺตานํ, วโกว อชการณา’’ติฯ –  
</li>
  
<p>ติโสฺสปิ อภิสมฺพุทฺธคาถาวฯ
</ol></p>


<p>ตตฺถ นฺติ อุโปสถวาสํ อุปคโตฯ ติ ตสฺส ทุพฺพลวตํ อญฺญายฯ ติ วิคตตโป หุตฺวา อุปคโต, ตํ ขาทิตุํ ปกฺขนฺทีติ อโตฺถฯ ติ โลหิตปายีฯ นฺติ ตํ อตฺตโน สมาทานตปํ ภินฺทิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สโกฺก อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
วรกุมฺภ สุปตฺต สิริวฺหยโน, สุจิสมฺมต พินฺทุสโร จุสโภ;  
  
สริตํปติ จณฺฑิ ชรากปินา, อถ มกฺกฎิยา วกเกน ทสาติฯ  
</p>
  
<p>อถ วคฺคุทฺทานํ –</p>


<p>
สงฺกโปฺป ปทุโม เจว, อุทปาเนน ตติยํ;  
  
อพฺภนฺตรํ ฆฎเภทํ, ติกนิปาตมฺหิลงฺกตนฺติฯ  
</p>
  
ติกนิปาตวณฺณนา นิฎฺฐิตาฯ  
</p>
  
(ทุติโย ภาโค นิฎฺฐิโตฯ)  
</p>
  
  
  
  
  