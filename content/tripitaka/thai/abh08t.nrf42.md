<h1>๑๘. อฎฺฐารสโม ปริเจฺฉโท</h1>
<h3>ทิฎฺฐิวิสุทฺธินิเทฺทสวณฺณนา</h3>
<p> อิทานิ ยสฺมา เอวํ อภิญฺญาวเสน อธิคตานิสํสาย ถิรตราย สมาธิภาวนาย สมนฺนาคเตน ภิกฺขุนา ปญฺญา ภาเวตพฺพา โหติฯ เอวญฺหิ สา สพฺพากาเรน ถิรตรา สิขปฺปตฺตา จ โหติ, ตสฺมา ตสฺสา ภาวนานยวิภาวนตฺถมารภโนฺต อาห ติอาทิ ฯ ติ สรูปปุจฺฉาฯ ติ อิมิสฺสา โก อโตฺถฯ ติ ปทํ กํ อภิเธยฺยตฺถํ นิสฺสาย วตฺตตีติ อธิปฺปาโยฯ</p>


<p> ติ อิธาธิเปฺปตเมว ปญฺญํ ทเสฺสติ, อญฺญตฺถ ปน พหุวิโธ ปญฺญาปเภโท โหติฯ ติ กุสลจิตฺตสมฺปยุตฺตาฯ เอตฺถ จ -คฺคหเณน ทุวิธมฺปิ อพฺยากตํ นิวเตฺตติ, ตถา ‘‘อตฺถิ สํกิลิฎฺฐา’’ติ เอวํ ปวตฺตํ มิจฺฉาวาทํ ปฎิเสเธติฯ -คฺคหเณน กมฺมสฺสกตาทิวสปฺปวตฺตํ เสสกุสลปญฺญํฯ ติ วุเตฺต ‘‘กิมิทํ ปการโต ชานนํ นามา’’ติ อนุโยคํ มนสิ นิธาย สญฺชานนวิชานนาการวิสิฎฺฐํ นานปฺปการโต ชานนนฺติ ทเสฺสตุํ ‘‘สญฺญาวิญฺญาณปญฺญานํ, โก วิเสโส กิมนฺตร’’นฺติ กเถตุกมฺยตาปุจฺฉํ  กตฺวา วิสฺสชฺชนมาห นฺติอาทินาฯ ติ วิสยวิชานนากาเร สมาเนปิฯ</p>


<p> ติ ‘‘นีลปีต’’นฺติอาทิกํ อารมฺมเณ วิชฺชมานํ, อวิชฺชมานํ วา สญฺญานิมิตฺตํ กตฺวา ชานนํฯ ตถา เหสา ปุน สญฺชานนปจฺจยกรณรสาฯ -สเทฺทน วิเสสนิวตฺติอเตฺถน วิชานนปฺปชานนากาเร นิวเตฺตติ, -กาเรน กทาจิปิ อิมิสฺสา เต วิเสสา น สนฺติเยวาติ อวธาเรติฯ เตนาห นฺติอาทิฯ ‘‘อนิจฺจํ ทุกฺขมนตฺตา’’ติ ลกฺขณปฎิเวธํ กาตุํ เนว สโกฺกติ, วิญฺญาณกิจฺจมฺปิ กาตุํ น สโกฺกติ, สญฺญา กุโต ปญฺญากิจฺจํ กเรยฺยาติ ลกฺขณปฎิเวธํ กาตุํ น สโกฺกติเจฺจว วุตฺตํ, น วุตฺตํ ‘‘มคฺคํ ปาเปตุํ น สโกฺกตี’’ติฯ</p>


<p> วิญฺญาณํ ปน อารมฺมเณ ปวตฺตมานํ น ตตฺถ สญฺญา วิย นีลปีตาทิกสฺส สญฺชานนวเสเนว ปวตฺตติ, อถ โข ตํ ตตฺถ อนิจฺจตาทิวิเสสํ, อญฺญญฺจ ตาทิสํ วิเสสํ ชานนฺตเมว ปวตฺตตีติ อาห ติอาทิฯ กถํ ปน วิญฺญาณํ ลกฺขณปฎิเวธํ กโรตีติ? ปญฺญาย ทสฺสิตมเคฺคนฯ ลกฺขณารมฺมณิกวิปสฺสนาย หิ อเนกวารํ ลกฺขณานิ ปฎิวิชฺฌิตฺวา ปวตฺตมานาย ปคุณภาวโต ปริจยวเสน ญาณวิปฺปยุตฺตจิเตฺตนปิ วิปสฺสนา สมฺภวติ, ยถา ตํ ปคุณสฺส คนฺถสฺส สชฺฌายเน ญายาคตาปิ วารา น วิญฺญายนฺติฯ นฺติ จ ลกฺขณานํ อารมฺมณกรณํ สนฺธาย วุตฺตํ, น ปฎิวิชฺฌนํฯ</p>


<p> ติ ๒๒๐ อุทยพฺพยาทิญาณปฎิปาฎิยา อารภิตฺวา มคฺคํ ปาเปตุเมว ตํ วิญฺญาณํ น สโกฺกติ อสโมฺพธสภาวตฺตาฯ นฺติ วิญฺญาเณ วุตฺตนยํฯ สา หิ อารมฺมณญฺจ ชานาติ, ลกฺขณญฺจ ปฎิวิชฺฌติฯ อตฺตโน ปน  อนญฺญสาธารเณน อานุภาเวน มคฺคํ ปาเปตุญฺจ สโกฺกติฯ พาลคามิกเหรญฺญิกานํ กหาปณชานนมิว จ เนสํ อารมฺมณชานนํ เวทิตพฺพํฯ ยถา หิ เหรญฺญิกผลเก ฐปิตํ กหาปณราสิํ เอโก อสญฺชาตโวหารพุทฺธิ พาลทารโก, เอโก คามิกปุริโส, เอโก เหรญฺญิโกติ ตีสุ ชเนสุ ปสฺสมาเนสุ พาลทารโก กหาปณานํ จิตฺตวิจิตฺตทีฆรสฺสจตุรสฺสปริมณฺฑลภาวมตฺตเมว ชานาติ, ‘‘อิทํ มนุสฺสานํ อุปโภคปริโภคาวหํ รตนสมฺมต’’นฺติ น ชานาติฯ คามิกปุริโส ตทุภยํ ชานาติ, ‘‘อยํ เฉโก มหาสาโร, อยํ กูโฎ, อยํ อฑฺฒสาโร, อยํ ปาทสาโร’’ติอาทิกํ ปน วิภาคํ น ชานาติฯ เหรญฺญิโก สเพฺพปิ เต ปกาเร ชานาติ, ชานโนฺต จ โอโลเกตฺวาปิ ชานาติ, อาโกฎิตสทฺทํ สุตฺวาปิ ชานาติ, คนฺธํ ฆายิตฺวาปิ รสํ สายิตฺวาปิ หเตฺถน ธารยิตฺวาปิ ‘‘อสุกสฺมิํ คาเม วา นิคเม วา นคเร วา ปพฺพเต วา นทีตีเร วา กโต’’ติปิ ‘‘อสุกอาจริเยน กโต’’ติปิ ชานาติฯ ตตฺถ  อสญฺชาตโวหารพุทฺธิโน พาลทารกสฺส กหาปณทสฺสนํ วิย วิภาคํ อกตฺวา ปิณฺฑวเสเนว อารมฺมณํ คณฺหาติ นีลาทิวเสน อารมฺมณสฺส อุปฎฺฐานาการคฺคหณโต,  คามิกปุริสสฺส กหาปณทสฺสนมิว เอกจฺจวิเสสคฺคหณสมตฺถตาย,  อนวเสสคฺคหณสมตฺถตาย เหรญฺญิกสฺส กหาปณทสฺสนมิว ทฎฺฐพฺพาติฯ</p>


<p> นฺติ สโก ภาโว, สมาโน วา ภาโว สภาโว, ตสฺส ปฎิเวธนํ ญาตปริญฺญาตีรณปริญฺญาวเสน สภาวสามญฺญลกฺขณปฎิเวธนํฯ ฆฎปฎาทิปฎิจฺฉาทกสฺส พาหิรนฺธการสฺส ทีปาโลโก วิย ยถาวุตฺตธมฺมสภาวปฎิจฺฉาทกสฺส วิทฺธํสนรสาฯ อุปฺปชฺชมาโนเยว หิ ญาณาโลโก หทยนฺธการํ วิธเมโนฺต  อุปฺปชฺชตีติ อาห ติฯ ตโตเยว สพฺพธเมฺมสุ อสมฺมุยฺหนากาเรน ปจฺจุปติฎฺฐติ, การณภูตา วา สยํ ผลภูตํ อสโมฺมหํ ปจฺจุปติฎฺฐาเปตีติ อาห ติฯ วิปสฺสนาปญฺญาย อิธาธิเปฺปตตฺตา สมาธิ ตสฺสา ปทฎฺฐานํฯ ตถา หิ ‘‘สมาหิโต ยถาภูตํ ปชานาตี’’ติ (สํ. นิ. ๓.๕; ๔.๙๙; ๕.๑๐๗๑; อ. นิ. ๑๑.๒) สุตฺตปทนฺติ อาห ติฯ</p>


<p> ธมฺมสภาวปฎิเวโธ  นาม ปญฺญาย อาเวณิโก สภาโว, น เตนสฺสา โกจิ วิภาโค ลพฺภตีติ อาห ติฯ ลุชฺชนปลุชฺชนเฎฺฐน โลโก วุจฺจติ วฎฺฎํ, ตปฺปริยาปนฺนตาย โลเก นิยุตฺตา, ตตฺถ วา วิทิตาติ ฯ ตตฺถ อปริยาปนฺนตฺตา ฯ กตมา ปเนตฺถ โลกิยา, กตมา โลกุตฺตรา จาติ อาห ติอาทิฯ โลกิยกุสลจิตฺตุปฺปาเทสุ มคฺคสมฺปยุตฺตา ฯ วิเสสโต ปน ทิฎฺฐิวิสุทฺธิอาทิวิสุทฺธิจตุกฺกสงฺคหิตมคฺคสํยุตฺตา สมุทาเย ปวตฺตา ปญฺญา ตเทกเทเสสุปิ ปวตฺตตีติ มคฺค-คฺคหณํ กตํ, ปเจฺจกมฺปิ วา สมฺมาทิฎฺฐิอาทีนํ มคฺคสมญฺญาติ กตฺวาฯ โลกโต อุตฺตรา อุตฺติณฺณาติ ฯ โลกุตฺตราปิ หิ มคฺคสมฺปยุตฺตา ภาเวตพฺพา, วิปสฺสนาปริโยสาเน ลพฺภเตวาติ โลกุตฺตร-คฺคหณํ น วิรุชฺฌติฯ เตนาห ติอาทิฯ ติอาทิคฺคหเณน ภาวนามยํ สงฺคณฺหาติฯ</p>


<p> ติ ตสฺส ตสฺส อนวชฺชสฺส อตฺถสฺส สาธเน ปโรปเทเสน วินา อตฺตโน อุปายจินฺตาวเสเนว ฯ ติ มหาปเญฺญน, ปตฺถฎตาย ปถวีสมานปเญฺญน วาติ อโตฺถฯ ติ ปรโต อุปเทสํ สุตฺวาฯ ติ อโนฺตคตเหตฺวตฺถมิทํ วิเสสนํ, สุเตเนว นิปฺผนฺนตฺตาติ อโตฺถฯ ‘‘นิปฺผนฺนตฺตา สุเตน วา’’ติ วา ปาโฐฯ ติ ปรโต สุตฺวา วา อสุตฺวา วาฯ ติ อิทํ สิขาปตฺตํ ภาวนามยํ ทเสฺสตุํ วุตฺตํ, น ปน อปฺปนาปตฺตาว ภาวนามยาติฯ ติโสฺสปิ ปเนตา ปญฺญา ปาฬิวเสน เอวํ เวทิตพฺพา –</p>

</p>


<p>เอตฺถ จ กิญฺจาปิ กมฺมายตนาทิวเสน จินฺตามยสุตมยปญฺญา มหคฺคตโลกุตฺตรวเสน ภาวนามยปญฺญา  จ วุตฺตา, อิธ ปน อนฺติมภวิกานํ ทฺวินฺนํ โพธิสตฺตานเมว ลพฺภมานา จินฺตามยภูตา สจฺจานุโลมิกา ปญฺญา, ปูริตปารมีนํ อวเสสมหาปญฺญานํ ลพฺภมานา สุตมยา สจฺจานุโลมิกา ปญฺญา, โลกุตฺตรปฺปนาปตฺตาปิ ภาวนามยปญฺญาว อธิเปฺปตาฯ</p>


<p>  ติ อตฺถธมฺมนิรุตฺติปฎิภานสงฺขาตสฺส ปฎิสมฺภิทาจตุกฺกสฺส วเสนฯ นนุ เจตฺถ วิปสฺสนาปญฺญา อธิเปฺปตา, กสฺมา ปฎิสมฺภิทา อาหฎาติ? วิปสฺสกานํ ญาณปาฎวตฺถํ ปญฺญาปฺปเภเท นิทฺทิสิยมาเน ปฎิสมฺภิทาปญฺญาปิ วตฺตุกามตาย, ปฎิสมฺภิทาปญฺญาย วา วิปสฺสนาผลภูตตฺตา โลกิยโลกุตฺตรปญฺญาธิกาเร วา โลกุตฺตรปญฺญาย สห ปาปุณิตพฺพํ ปฎิสมฺภิทาปญฺญมฺปิ วตฺตุกามตาย อิเธว วุตฺตาติฯ นฺติ ‘‘อเตฺถ ญาณํ อตฺถปฎิสมฺภิทา, ธเมฺม ญาณํ ธมฺมปฎิสมฺภิทา, ตตฺร ธมฺมนิรุตฺตาภิลาเป ญาณํ นิรุตฺติปฎิสมฺภิทา’’ติ (วิภ. ๗๑๘) เอวมาคตํ อตฺถาทีสุ ตีสุ ปเภทคตํ ญาณตฺตยํฯ ติ ยถาวุเตฺตสุ ตีสุปิ ปฎิสมฺภิทาญาเณสุ โคจรกิจฺจลกฺขณรสปจฺจุปฎฺฐานปทฎฺฐานภูมิอาทิวเสน เต อารมฺมณํ กตฺวา ปจฺจเวกฺขนฺตสฺส อิมานิ ญาณานิ อิทมตฺถโชตกานีติ เอวํ ปเภทคตํ ญาณํ, ปริตฺตมหคฺคตอปฺปมาณวเสน วา ตีสุ ญาเณสุ ญาณํฯ ปฎิสมฺภิทารมฺมณมฺปิ หิ ปฎิภานปฎิสมฺภิทา โหติฯ เตเนว จ  ‘‘ญาเณสุ ญาณ’’นฺติ,  จ ‘‘สพฺพตฺถกญาณํ อารมฺมณํ กตฺวา ญาณํ ปจฺจเวกฺขนฺตสฺส ปเภทคตํ ญาณ’’นฺติ (วิภ. อฎฺฐ. ๗๑๘) อวิเสเสน วุตฺตํฯ เอวญฺจ กตฺวา มหคฺคตปฎิสมฺภิทาญาณสฺส อภาเวปิ นิรุตฺติปฎิสมฺภิทา ปริตฺตารมฺมณา, ติโสฺส ปฎิสมฺภิทา สิยา ปริตฺตารมฺมณา, สิยา มหคฺคตารมฺมณา, สิยา อปฺปมาณารมฺมณาติ ปฎิภานปฎิสมฺภิทาย มหคฺคตารมฺมณตาปิ ปญฺหาปุจฺฉกปาฬิยํ วุตฺตาฯ</p>


<p>อภิธมฺมภาชนีเย ปน –</p>

 สมเย ผโสฺส โหติ…เป.… อวิเกฺขโป โหติฯ เย วา ปน ตสฺมิํ สมเย อเญฺญปิ อตฺถิ อรูปิโน ธมฺมา, อิเม ธมฺมา กุสลาฯ เตสุ ธเมฺมสุ ญาณํ ธมฺมปฎิสมฺภิทาฯ เตสํ วิปาเก ญาณํ อตฺถปฎิสมฺภิทาฯ ยาย นิรุตฺติยา เตสํ ธมฺมานํ ปญฺญตฺติ โหติ, ตตฺร ธมฺมนิรุตฺตาภิลาเป  ญาณํ นิรุตฺติปฎิสมฺภิทาฯ เยน ญาเณน ตานิ ญาณานิ ชานาติ ‘อิมานิ ญาณานิ อิทมตฺถโชตกานี’ติ, เตสุ ญาเณสุ ญาณํ ปฎิภานปฎิสมฺภิทา’’ติ (วิภ. ๗๒๕) –</p>


<p>จิตฺตุปฺปาทกฺกเมน เทสนาย ปวตฺตตฺตา สาวเสโส ปาโฐ กโตฯ จิตฺตุปฺปาทสงฺคหิเต อเตฺถ อเสเสตฺวา เทสนา หิ อภิธมฺมภาชนีเย ปวตฺตา, น สพฺพเญเยฺยติ ยถาทสฺสิตวิสยวจนวเสน ‘‘เยน ญาเณน ตานิ ญาณานิ ชานาตี’’ติ วุตฺตํ, น ตํ อญฺญารมฺมณตํ ปฎิเสเธติ เทสนาย อตปฺปรภาวโตฯ เอวญฺจ กตฺวา ตตฺถ นิพฺพาเน, อนาคเตปิ อตฺถปฎิสมฺภิทา สิยา น วตฺตพฺพา อตีตารมฺมณาติปิ อนาคตารมฺมณาติปิ ปจฺจุปฺปนฺนารมฺมณาติปีติ อตฺถปฎิสมฺภิทาย นิพฺพานารมฺมณตา วุตฺตาฯ เอตฺถ จ ติ สเงฺขปโต เหตุผลเสฺสตํ อธิวจนํฯ เหตุผลญฺหิ ยสฺมา เหตุอนุสาเรน อรียติ อธิคมียติ สมฺปาปุณียติ, ตสฺมา อโตฺถติ วุจฺจติฯ ปิ สเงฺขปโต ปจฺจยเสฺสตํ อธิวจนํฯ โส หิ ยสฺมา ตํ ตํ ทหติ ปวเตฺตติ, สมฺปาปุณิตุํ วา ธาเรติ, ตสฺมา ธโมฺมติ วุจฺจติฯ ติ สตฺตานํ มูลภาสาภูตา มาคธิกภาสา, ยาย พุทฺธานํ เทสนา โหติฯ นฺติ เหฎฺฐา วุตฺตํ ญาณตฺตยเมวฯ วุตฺตเญฺหตํ อภิธเมฺม ‘‘ทุเกฺข ญาณํ…เป.… ตสฺส วิปาเก ญาณํ อตฺถปฎิสมฺภิทา’’ติอาทิฯ</p>


<p> ยสฺมา  ปนายํ สเงฺขปโตฺถว, ปเภทวเสน จ วุจฺจมาโน ปากโฎ โหติ, ตสฺมา ตํ สงฺคเหตฺวา ปเภทโตว อตฺถาทิเก ทเสฺสตุํ นฺติอาทิ อารทฺธํฯ นฺติ ยํ กิญฺจิ เหตาทิปจฺจยโต สมุปฺปนฺนํฯ ตํ ปน ‘‘อิทํ อิโต นิพฺพตฺต’’นฺติ เอวํ เหตุอนุสาเรน วิญฺญายมานเมว อิธ อธิเปฺปตํ, ตถา กุสลากุสลผลภูตา วิปากา อพฺยาปารสนฺติวเสน วิญฺญายมานา, เสสา อพฺยาปารภูตา กิริยา ธมฺมา อวิปากสนฺติวเสน, อสงฺขตํ นิสฺสรณภูโต นิโรโธ นิพฺพุติสนฺติวเสน, พุทฺธวจนตฺถภูโต ขนฺธาทิปรมตฺถธโมฺม อิมาย อยํ ทีปิโตติ เอวํ ปาฬิอนุสาเรน วิญฺญายมาโนว อตฺถสมญฺญํ ลภตีติ อาห ‘‘ยํ กิญฺจิ ปจฺจยุปฺปนฺน’’นฺติอาทิฯ ตตฺถ เหตุผลํ, ภาสิตโตฺถ จ สกสกเหตุปฎิพโทฺธ, ภาสิตปฎิพโทฺธ จ วิญฺญายตีติ ปริยายโต, เสสํ สกสกภาววเสเนว วิญฺญายตีติ นิปฺปริยายโตว อโตฺถ นามฯ ตตฺถ ปริยายโตฺถ สุตฺตนฺตภาชนียวเสน วุโตฺต, นิปฺปริยายโตฺถ อภิธมฺมภาชนียวเสนาติ ทฎฺฐพฺพํฯ ภาสิตนฺติ ปาฬิธมฺมมาหฯ เสสํ อตฺถปญฺจเกสุ วุตฺตนเยน ยถารหํ โยเชตฺวา เวทิตพฺพํฯ</p>


<p>เอตฺถ  จ นิพฺพานํ ปตฺตโพฺพ อโตฺถ, ภาสิตโตฺถ ญาเปตโพฺพ อโตฺถ, อิตโร นิพฺพเตฺตตโพฺพ อโตฺถติ ติวิโธ โหติ อโตฺถฯ มโคฺค สมฺปาปโก เหตุ, ภาสิตํ ญาปโก เหตุ, อิตรํ นิพฺพตฺตโก เหตูติ เอวํ ติวิโธ โหตีติ ทฎฺฐพฺพํฯ กิริยาธมฺมานเญฺจตฺถ อวิปากตาย ธมฺมภาโว น วุโตฺตฯ ยทิ เอวํ วิปากา น โหนฺตีติ อตฺถภาโว น วตฺตโพฺพ? น, ปจฺจยุปฺปนฺนภาวโตฯ เอวํ สติ กุสลากุสลานมฺปิ ปจฺจยุปฺปนฺนตฺตา อตฺถภาโว อาปชฺชติ? นายํ โทโส อปฺปฎิสิทฺธตฺตาฯ วิปากสฺส ปน ปธานเหตุตาย  ปากฎภาวโต ธมฺมภาโว เอว เตสํ วุโตฺต, กิริยานํ ปจฺจยภาวา ธมฺมภาโว อาปชฺชตีติ เจ? นายํ โทโส อปฺปฎิสิทฺธตฺตาฯ กมฺมผลสมฺพนฺธสฺส ปน เหตุภาวาภาวโต ธมฺมภาโว น ยุโตฺตติฯ อปิจ ‘‘อยํ อิมสฺส ปจฺจโย, อยํ ปจฺจยุปฺปโนฺน’’ติ เอวํ เภทมกตฺวา เกวลํ กุสลากุสเล วิปากกิริยธเมฺม จ ปจฺจเวกฺขนฺตสฺส ธมฺมตฺถปฎิสมฺภิทา น โหนฺตีติ เตสํ อตฺถธมฺมตา วุตฺตาติ ทฎฺฐพฺพํฯ</p>


<p> ติ อวิปรีตนิรุตฺติ, อวิปรีตนิรุตฺตีติ ตสฺส ตสฺส อตฺถสฺส โพธเน สพฺพกาลํ ปฎินิยตสมฺพโนฺธ อพฺยภิจารโวหาโร มาคธภาสาติ วุตฺตํ โหติฯ สา หิ สพฺพกาลํ ปฎินิยตสมฺพโนฺธ, อิตรา ภาสา ปน กาลนฺตเรน ปริวตฺตนฺติฯ อตฺถโต ปเนสา นามปญฺญตฺตีติ อาจริยาฯ ยถาหุ –</p>


<p>‘‘นิรุตฺติ มาคธา ภาสา, อตฺถโต นามสมฺมุตี’’ติฯ</p>


<p>อปเร ปน – ยทิ สภาวนิรุตฺติ ปญฺญตฺติสภาวา, เอวํ สติ ปญฺญตฺติ อภิลปิตพฺพา, น วจนนฺติ อาปชฺชติ, เอวญฺจ สติ ‘‘ตตฺร ธมฺมนิรุตฺตาภิลาเป ญาณํ นิรุตฺติปฎิสมฺภิทา’’ติ อิทํ น สกฺกา วตฺตุํ, อภิลปิตโพฺพติ อภิลาโปฯ น หิ วจนโต อญฺญํ อภิลปิตพฺพํ อุจฺจาเรตพฺพํ อตฺถิ, อถ ผสฺสาทิวจเนหิ โพเธตพฺพํ อภิลปิตพฺพํ, เอวญฺจ สติ อตฺถธมฺมานมฺปิ โพเธตพฺพตฺตา เตสมฺปิ นิรุตฺติภาโว อาปชฺชติ, อปิจ  ‘‘ผโสฺสติ จ สภาวนิรุตฺติ, ผสฺสา ผสฺสนฺติ น สภาวนิรุตฺตี’’ติ (วิภ. อฎฺฐ. ๗๑๘) วจนโต วิญฺญตฺติวิการสหิโต สโทฺท นิรุตฺตีติ ทสฺสิตเมว, ‘‘ตํ สภาวนิรุตฺติสทฺทํ อารมฺมณํ กตฺวา ปจฺจเวกฺขนฺตสฺส ตสฺมิํ สภาวนิรุตฺตาภิลาเป ปเภทคตํ ญาณํ นิรุตฺติปฎิสมฺภิทา, เอวมยํ นิรุตฺติปฎิสมฺภิทา  สทฺทารมฺมณา นาม ชาตา, น ปญฺญตฺติอารมฺมณา’’ติ  จ  (วิภ. อฎฺฐ. ๗๑๘) วุตฺตตฺตา นิรุตฺติสทฺทารมฺมณาย โสตวิญฺญาณวีถิยา ปรโต มโนทฺวาเร นิรุตฺติปฎิสมฺภิทา ปวตฺตติ, เอวญฺจ กตฺวา ‘‘นิรุตฺติปฎิสมฺภิทา ปริตฺตารมฺมณา’’ติ วจนํ อุปปนฺนํ โหตีติ วทนฺติฯ เตฺถราทโย ปนาหุ – ‘‘นิรุตฺติปฎิสมฺภิทา ปจฺจุปฺปนฺนารมฺมณา’’ติ วจนํ ปจฺจุปฺปนฺนํ สทฺทํ คเหตฺวา ปจฺฉาชานนํ สนฺธาย วุตฺตํ, เอวญฺจ สติ อญฺญสฺมิํ ปจฺจุปฺปนฺนารมฺมเณ อญฺญํ ปจฺจุปฺปนฺนารมฺมณนฺติ วุตฺตนฺติ อาปชฺชติ, ยถา ปน ทิพฺพโสตญาณํ มนุสฺสาทิสทฺทเภทนิจฺฉยสฺส ปจฺจยภูตํ ตํตํสทฺทวิภาวกํ, เอวํ สภาวาสภาวนิรุตฺตินิจฺฉยสฺส ปจฺจยภูตํ ปจฺจุปฺปนฺนสภาวนิรุตฺติสทฺทารมฺมณํ ตํวิภาวกํ ญาณํ นิรุตฺติปฎิสมฺภิทาติ วุจฺจมาเน น โกจิ ปาฬิวิโรโธ, ตํ สภาวนิรุตฺติสทฺทํ อารมฺมณํ กตฺวา ปจฺจเวกฺขนฺตสฺสาติ จ ปจฺจุปฺปนฺนสทฺทารมฺมณปจฺจเวกฺขณํ ปวเตฺตนฺตสฺสาติ น น สกฺกา วตฺตุํฯ ตมฺปิ หิ ญาณํ สภาวนิรุตฺติํ วิภาเวนฺตเมว ตํตํสทฺทปจฺจเวกฺขณานนฺตรํ ตํตํปเภทนิจฺฉยสฺส เหตุภาวโต นิรุตฺติํ ภินฺทนฺตํ ปฎิวิชฺฌนฺตเมว อุปฺปชฺชตีติ จ ปเภทคตมฺปิ โหตีติฯ</p>


<p> นฺติ อิทํ เหฎฺฐา วิภาวิตนยเมวาติฯ ติ อิมานิ ญาณานิ อิทมตฺถโชตกานีติ อสโมฺมหวเสน ปจฺจเวกฺขนฺตสฺสฯ นนุ จ ตีณิ ญาณานิปิ อตฺถธมฺมสภาวํ นาติวตฺตนฺตีติ ญาเณสุ ญาณํ อตฺถปฎิสมฺภิทา, ธมฺมปฎิสมฺภิทา จ โหติ, กสฺมา ปน ‘‘เตสุ…เป.… มต’’นฺติ วิสุํ วุตฺตนฺติ? สารมฺมเณสุ ตีสุ ญาเณสุ ปวตฺตญาณสฺส อธิเปฺปตตฺตาฯ ยญฺหิ ญาณารมฺมณํ ญาณํ ตสฺส อารมฺมณมฺปิ อสโมฺมหวเสน ปฎิวิชฺฌนฺตเมว ปวตฺตติ, ตํ อิธ ปฎิภานปฎิสมฺภิทา นามฯ เอวญฺจ กตฺวา วุตฺตํ ‘‘อิมานิ ญาณานิ  อิทมตฺถโชตกานี’’ติฯ ญาณมตฺตารมฺมณํ ปน ญาณํ อตฺถปฎิสมฺภิทาเยวฯ เอตฺถ จ กิญฺจาปิ อยํ ปฎิสมฺภิทา สารมฺมเณสุ ญาเณสุ ปวตฺตติ, อารมฺมณานํ ปน ปเภทํ เหฎฺฐา ญาณตฺตยเมว วิภาเวติฯ ยถา กิํ? ยถา ธมฺมเทสนาย อสมโตฺถ พหุสฺสุโต กิญฺจาปิ ธมฺมกถิเกน กเถตพฺพํ ธมฺมํ ชานาติ, เทสนา ปน ธมฺมกถิกเสฺสว วิสโยติ, เอวํสมฺปทมิทํ ทฎฺฐพฺพํฯ อิมาสุ ปน ปจฺฉิมานํ ติสฺสนฺนํ เสขาเสขมคฺคกฺขเณ อสโมฺมหวเสน ปฎิเวโธ โหติ, อตฺถปฎิสมฺภิทาย อารมฺมณกรณวเสนปิฯ ตถา หิ สา มคฺคผลสภาวาปิ โหติฯ เอวญฺจ กตฺวา สา โลกิยโลกุตฺตรา, เสสา ติโสฺส โลกิยาวฯ เตนาหุ โปราณา –</p>


<p>
‘‘ลาโภ  
ตาสมสโมฺมหา, เสขาเสขปถกฺขเณ;  
  
อตฺถปญฺญา ยถาลมฺพา, สา ทฺวิธาญฺญา ตุ สาสวา’’ติฯ  
</p>
  
<p> อิมา ปน จตโสฺส ปฎิสมฺภิทา ปญฺจหิ อากาเรหิ วิสทภาวํ คจฺฉนฺตีติ ทเสฺสตุํ ติอาทิ อารทฺธํฯ ตตฺถ  นาม พุทฺธวจนสฺส ปริยาปุณนํ, ปาฬิอฎฺฐกถาสุ คณฺฐิปทอตฺถปทวินิจฺฉยกถา  ปริโต สพฺพโต ญาตุํ ปุจฺฉาติ กตฺวาฯ  สกฺกจฺจํ อฎฺฐิํ กตฺวา โสตวิญฺญาณวเสน คหณํ,  มคฺคุปฺปตฺติฯ  ปน ‘‘อธิคโม นาม อรหตฺตมคฺคุปฺปตฺตี’’ติ (วิภ. อฎฺฐ. ๗๑๘) วุตฺตํฯ ตํ เสขภูมิยํ ปเภทคมนํ อปฺปวิสยํ, อเสขภูมิยํ พหุวิสยนฺติ กตฺวา วุตฺตํฯ สาติสยํ วา อธิคมนํ สนฺธาเยว วุตฺตํฯ เสเขน ปตฺตานมฺปิ หิ อิมาสํ อรหตฺตปฺปตฺติยา วิสทภาวาธิคโมติฯ ปุพฺพโยโค วิย ปน อรหตฺตปฺปตฺติ อรหโตปิ ปฎิสมฺภิทาวิสทตาย ปจฺจโย น น โหตีติ ปญฺจนฺนมฺปิ ยถาโยคํ เสกฺขาเสกฺขปฎิสมฺภิทาวิสทตาย การณตา โยเชตพฺพาฯ  นาม ปุพฺพพุทฺธานํ  สาสเน คตปจฺจาคติกภาเวน ยาว อนุโลมโคตฺรภุสมีปํ, ตาว วิปสฺสนาภิโยโคฯ อธิคมปุพฺพโยคา เจตฺถ อนุปฺปนฺนํ อุปฺปาเทนฺติ, อุปฺปนฺนญฺจ วิสทํ กโรนฺติ, เสสานิ ปน สุวิสทภาวเสฺสว ปจฺจยาติ ทฎฺฐพฺพํฯ</p>


<p> เอวํ เอกวิธาทิวเสน ปญฺญาย ปเภทํ ทเสฺสตฺวา อิทานิ ภาวนาวิธานํ วิภาเวตุํ ติอาทิ อารทฺธํฯ ตตฺถ ยสฺมา อิมาย ปญฺญาย ขนฺธาทโย ธมฺมา ภูมิ, สีลวิสุทฺธิ เจว จิตฺตวิสุทฺธิ จาติ อิมา เทฺว วิสุทฺธิโย มูลํ, ทิฎฺฐิวิสุทฺธิ กงฺขาวิตรณวิสุทฺธิ มคฺคามคฺคญาณทสฺสนวิสุทฺธิ ปฎิปทาญาณทสฺสนวิสุทฺธิ ญาณทสฺสนวิสุทฺธีติ อิมา ปญฺจ วิสุทฺธิโย สรีรํ, ตสฺมา เตสุ ภูมิภูเตสุ ธเมฺมสุ อุคฺคหปริปุจฺฉาวเสน ญาณปริจยํ กตฺวา มูลภูตา เทฺว วิสุทฺธิโย สมฺปาเทตฺวา สรีรภูตา ปญฺจ วิสุทฺธิโย สมฺปาเทเนฺตน ภาเวตพฺพาติ ทเสฺสตุํ ติอาทิ อารทฺธํฯ ติ ขนฺธายตนธาตุอินฺทฺริยปฎิจฺจสมุปฺปาทาทิเภเทสุฯ ติ ลกฺขณาทิคฺคหณวเสน ญาณสฺส ปวตฺติฎฺฐานภูเตสุฯ นฺติ มูลภูตํ สีลวิสุทฺธิํ, จิตฺตวิสุทฺธิญฺจฯ สติ หิ สีลวิสุทฺธิยํ, จิตฺตวิสุทฺธิยญฺจ อยํ ปญฺญา มูลชาตา นาม โหติ, นาสตีติฯ ติ อุปพฺรูเหตพฺพตฺตา สรีรภูตา ทิฎฺฐิวิสุทฺธิอาทโย ปญฺจฯ อิมิสฺสา หิ ปญฺญาย สนฺตานวเสน ปวตฺตมานาย ปาทปาณิสีสฎฺฐานิยา  ทิฎฺฐิวิสุทฺธิอาทโย อิมา ปญฺจ วิสุทฺธิโย อวยเวน สมุทายูปลกฺขณนเยน สรีรนฺติ เวทิตพฺพาฯ ติ อุคฺคหปริปุจฺฉาทิวเสน ขนฺธาทีสุ ธเมฺมสุ ปวตฺตปญฺญายฯ ติ ชาติชรามรณาทีหิฯ</p>


<p> ‘‘ภาเวตพฺพา’’ติ วตฺวา อิทานิ ยสฺมา ขนฺธาทิภูมีสุ สีลวิสุทฺธิจิตฺตวิสุทฺธิสงฺขาเตหิ มูเลหิ สุปฺปติฎฺฐิเตน ปญฺจวิสุทฺธิสงฺขาตสรีรสฺส วฑฺฒเนเนว ปญฺญาวฑฺฒนา นาม  โหติ, ตสฺมา วิปสฺสนาปญฺญาย ภูมิภูเตสุ ขนฺธาทีสุ เอกเทสทสฺสนตฺถํ ติอาทิ วุตฺตํฯ ติ เตสุ ปญฺจสุ ขเนฺธสุฯ ติ อนวเสสปริยาทานํฯ นฺติอาทินา ปน ตเทว เอกาทสสุ โอกาเสสุ ปกฺขิปิตฺวา ทเสฺสติฯ -คฺคหเณน ปจฺจุปฺปนฺนสฺส คหณํฯ</p>


<p> นฺติอาทีสุ อกุสลกมฺมสมุฎฺฐานตาย  กุสลกมฺมสมุฎฺฐานตาย ฯ อกุสลวิปากุปฺปตฺติเหตุภูตตาย วา  วิปริยาเยน ฯ ทุปฺปริคฺคหภูตสุขุมรูปาทิวเสน  อิตรวเสน นฺติอาทินา อโตฺถ เวทิตโพฺพฯ ติ อตีตาทิวิภาคภินฺนํ สพฺพํ ตํ รูปราสิวเสน พุทฺธิยา เอกชฺฌํ คเหตฺวา ‘‘มหาอุทกกฺขโนฺธ’’ติอาทีสุ วิย ‘‘ราสเฎฺฐน รูปกฺขโนฺธ’’ติ วุจฺจติฯ  หิ วุตฺตํ ‘‘ตเทกชฺฌํ อภิสํยูหิตฺวา อภิสงฺขิปิตฺวา’’ติฯ ติอาทีสุปิ เอเสว นโยฯ เอเกเกสุ ปน เวทนาทีสุ ‘‘สมุโทฺท มยา ทิโฎฺฐ’’ติอาทีสุ วิย สมุทายโวหารสฺส อวยเวปิ ทิสฺสนโต ขนฺธ-สโทฺท รุฬฺหีวเสน ปวตฺตตีติ ทฎฺฐพฺพํฯ ยํ ตํ กิญฺจิ เวทยิตลกฺขณนฺติ สมฺพโนฺธฯ เวทนากฺขโนฺธเยว ฯ เวทนาย อตีตาทิวิภาเค วิตฺถารกถา  (วิสุทฺธิ. ๒.๔๙๗ อาทโย) คเหตพฺพาฯ นฺติ สงฺขารกฺขนฺธสฺส เจตนาปธานตาย เอวํ วุตฺตํ, สมฺปยุตฺตธเมฺม อารมฺมเณ ราสิกรณลกฺขณํ สมฺปิณฺฑนลกฺขณนฺติ วุตฺตํ โหติฯ อถ วา ‘‘สงฺขตมภิสงฺขโรนฺตี’’ติ (สํ. นิ. ๓.๗๙) วุตฺตตฺตา ยถา อตฺตโน ผลสงฺขตํ สมฺมเทว นิปฺผนฺนํ โหติ, เอวํ อภิสงฺขรณสภาวนฺติ อโตฺถฯ อยํ ปน กุสลากุสลเจตนาย วเสน วฎฺฎติฯ</p>


<p> เอวํ  วิปสฺสนาปญฺญาย ภูมิภูเต ธเมฺม เอกเทสโต ทเสฺสตฺวา อิทานิ สีลจิตฺตวิสุทฺธีนํ เหฎฺฐา วุตฺตตฺตา ตา อวตฺวา อิทํ ปญฺญาภาวนาย อาทิภูตํ ทิฎฺฐิวิสุทฺธิํ ทเสฺสตุํ  ติอาทิ อารทฺธํฯ ตํ สมฺปาเทตุกาเมน จ โยคาวจเรน จตุธาตุววตฺถานวเสน วา ทฺวาทสายตนวเสน วา ปญฺจกฺขนฺธวเสน วา อุภินฺนํ สเงฺขปโกฎฺฐาสานํ วเสน วา ปฎิลทฺธชฺฌานวเสน วา นามรูปสฺส ววตฺถาเปตพฺพภาเวปิ เตน เตน มุเขน ววตฺถานปฺปกาสนสฺส อติปปญฺจาวหตฺตา ยถาธิคตกฺขนฺธวเสเนว อิธ ววตฺถานํ ทสฺสิตํฯ ติ เอกาสีติยา โลกิยจิเตฺตนฯ โลกุตฺตรจิตฺตานิ ปน เนว สุกฺขวิปสฺสกสฺส, น สมถยานิกสฺส ปริคฺคหํ คจฺฉนฺติ อนธิคตตฺตาฯ ติ จตฺตาโร อรูปิโน ขเนฺธฯ สีตุณฺหาทิวิโรธิปจฺจยสมวาเย วิการาปชฺชนโต ฯ อารมฺมณาภิมุขํ นมนโต ฯ ติ ปริเจฺฉทการิกาย ปญฺญาย ปริจฺฉินฺทิตฺวา คณฺหาติฯ</p>


<p> นฺติ ทฺวีหิ พีเชหิ นิพฺพตฺติตํ เอกีภูตํ ยมกตาลกนฺทํฯ ตญฺหิ ยมกํ ภินฺนสนฺตานมฺปิ อภินฺนํ วิย อุปฎฺฐาติ, เอวํ รูปารูปธมฺมาติฯ ติ เอเตเนว ตสฺส ทุวิธภาเว สิเทฺธ ติ อิทํ นามรูปวินิมุตฺตสฺส อญฺญสฺส อภาวทสฺสนตฺถํฯ เตเนวาห ติอาทิฯ นามรูปมตฺตตาย อวินิจฺฉิตตฺตา, สนฺตานาทิฆนเภทสฺส จ อกตตฺตา อภินิเวเสน วินา สมูเหกตฺตคฺคหณวเสน ‘‘สโตฺต’’ติ ปวโตฺต สโมฺมโห  ตสฺส  วิกฺขมฺภนตฺถํฯ ติ ‘‘ยถา หี’’ติอาทินา อิธ ทสฺสิตานํ, อเญฺญสญฺจ ‘‘รูปญฺจ หิทํ, มหาลิ, อตฺตา อภวิสฺส , นยิทํ รูปํ อาพาธาย สํวเตฺตยฺยา’’ติ (มหาว. ๒๐; สํ. นิ. ๓.๕๙) เอวมาทีนํ สมฺพหุลานํ  วเสนฯ นฺติ ตํ นามรูปํฯ</p>


<p> ติ องฺคสมฺภารเหตุ ตนฺนิมิตฺตํ อมุญฺจิตฺวา สติ เอว ตสฺมินฺติ อโตฺถฯ ติ โวหาโรฯ ติ ปญฺจสุ อุปาทานกฺขเนฺธสุ  เต อมุญฺจิตฺวาว  โวหาโรฯ อิทํ วุตฺตํ โหติ – ยถา อกฺขจกฺกปญฺชรอีสาทีสุ องฺคสมฺภาเรสุ เอเกนากาเรน เอกชฺฌํ ราสิ หุตฺวา สณฺฐิเตสุ ‘‘รโถ’’ติ โวหารมตฺตํ โหติ, ปรมตฺถโต ปน เอเกกสฺมิํ อเงฺค อุปปริกฺขิยมาเน รโถ นาม นตฺถิ, เอวเมว อุปาทานกฺขนฺธสงฺขาเตสุ รูปารูปธเมฺมสุ สนฺตานวเสน ปวตฺตมาเนสุ ‘‘สโตฺต’’ติ วา ‘‘ปุคฺคโล’’ติ วา ‘‘ชีโว’’ติ วา โวหารมตฺตํ, ปรมตฺถโต ปน เอเกกสฺมิํ ธเมฺม อุปปริกฺขิยมาเน ‘‘อสฺมี’’ติ วา ‘‘อห’’นฺติ วา คาหสฺส วตฺถุภูโต สโตฺต นาม นตฺถิ, เกวลํ นามรูปมตฺตเมว อตฺถีติฯ เอวํ ปสฺสโต หิ ทสฺสนํ  ยถาภูตทสฺสนํ นาม โหติ, ยํ ทิฎฺฐิวิสุทฺธีติ วุจฺจติฯ สเจ โกจิ สโตฺต นาม นตฺถิ, กถญฺจรหิ นามรูปมเตฺต คมนาทิอตฺถกิจฺจสิทฺธตา โหตีติ อนุโยคํ สนฺธายาห ติอาทิฯ อยํ ปเนตฺถ สเงฺขปโตฺถ – ยถา มยํ  ชีววิรหิตํ อพฺภนฺตเร วตฺตมานสฺส ชีวสฺส อภาวโต ตโตเยว  นิพฺยาปารํ, อถ จ ปน  ปจฺจยวิเสสวเสน  ทารุยนฺตํ  สชีวํ สพฺยาปารํ วิย คมนาทิกิจฺจํ สาเธนฺตมิว ขายติ,  กิญฺจาปิ นิชฺชีวํ นิรีหกญฺจ, อถ จ ปน สงฺขตปจฺจยวิเสสสฺส  สชีวํ สพฺยาปารํ คจฺฉนฺตํ ติฎฺฐนฺตญฺจ ขายตีติฯ</p>


<p> ติ  ภูตโต, ปรมตฺถโตติ วุตฺตํ โหติฯ  ชีวาทินาฯ ปจฺจเยหิ อภิสงฺขตํ อิทํ นามรูปํ ยนฺตมิว สุญฺญนฺติ วา สมฺพโนฺธฯ ติ นิจฺจาตุรตาย ทุกฺขสฺส ราสิฯ ติ อตฺตสุญฺญตาย ติณกฎฺฐสโมฯ</p>


<p> นฺติ ยุคฬํฯ โส จ ยมกภาโว อญฺญมญฺญนิสฺสิตภาเวนาติ อาห ติฯ ตโต เอว ฯ น หิ กทาจิ ปญฺจโวการภเว มรณวเสน รูเป นิรุชฺฌเนฺต อรูปํ อนิรุชฺฌนฺตํ, อรูเป วา นิรุชฺฌเนฺต รูปํ อนิรุชฺฌนฺตํ อตฺถิฯ เอกโวการภวจตุโวการภเวสุ ปน เตสํ อญฺญมญฺญํ อนิสฺสาย ปวตฺติยา การณํ เหฎฺฐา วุตฺตเมวาติฯ โส ปนายํ ภโงฺค ปจฺจยวเสเนว, ปจฺจยนิโรเธเนว นามรูปนิโรโธติ อโตฺถฯ ติ ปจฺจยภูตา, อญฺญมญฺญสฺส ปจฺจยา โหนฺตาปิ เอกสฺมิํ ภิชฺชมานสฺมิํ อุโภ ภิชฺชนฺติเยวาติ อโตฺถฯ</p>


<p> นฺติ เตชหีนํ อานุภาววิรหิตํฯ ยตฺถ ปน ตํ นิเตฺตชํ, ตํ ทเสฺสตุํ ติอาทิ วุตฺตํฯ น หิ อญฺญถา สทฺทหนุสฺสาหนาทีสุ นามํ นิเตฺตชนฺติ สกฺกา วตฺตุํ, นาปิ รูปํ สนฺธารณาพนฺธนาทีสุฯ เตเนว หิ นฺติ วตฺวา ติ วุตฺตํฯ</p>


<p> ติอาทินา พฺยติเรกวเสนปิ นามรูปานํ นิเตฺตชตํเยว วิภาเวติ ฯ รูปญฺหิ คมนาทิกิริยาสุ  ปวตฺตติ, นามํ ทสฺสนาทิกิริยาสุ ฯ อญฺญมญฺญํ สนฺนิสฺสาย จสฺส อตฺตกิจฺจสิทฺธิปิ ปเจฺจกํ อสมตฺถตํ วิภาเวติฯ ตถา หิ นามรูปสฺส อตฺตสุญฺญตา, นิพฺยาปารตา จ สุฎฺฐุตรํ ปากฎา โหนฺตีติฯ กถํ  ปน ปเจฺจกํ อสมตฺถานํ สมุทิตภาเว สติ สมตฺถตา โหติ อสามคฺคิยํ อเหตูนํ สามคฺคิยมฺปิ อเหตุกภาวาปตฺติโตฯ น หิ ปเจฺจกํ ทฎฺฐุํ อสโกฺกนฺตานํ สตมฺปิ สหสฺสมฺปิ สมุทิตํ ทฎฺฐุํ สโกฺกตีติ โจทนํ หทเย กตฺวา อาห ติอาทิฯ อุปมายปิ หิ อสิโทฺธ อโตฺถ สาเธตโพฺพฯ เตเนวาห ‘‘อุปมํ เต กริสฺสามิ, อุปมายปิ อิเธกเจฺจ วิญฺญู ปุริสา ภาสิตสฺส อตฺถํ ชานนฺตี’’ติ (ม. นิ. ๑.๒๕๘; อ. นิ. ๘.๘; ๑๐.๙๕; ชา. ๒.๑๙.๒๔)ฯ อยํ ปเนตฺถ  – ยถา ชจฺจโนฺธ จ ปีฐสปฺปี จ ทิสา ปกฺกมิตุกามา อสฺสุฯ ชจฺจโนฺธ ปีฐสปฺปิํ เอวมาห ‘‘อหํ โข, ภเณ, สโกฺกมิ ปาเทหิ ปาทกรณียํ กาตุํ, นตฺถิ จ เม จกฺขูนิ, เยหิ สมํ วิสมํ ปเสฺสยฺย’’นฺติฯ ปีฐสปฺปี ชจฺจนฺธํ เอวมาห ‘‘อหํ โข, ภเณ, สโกฺกมิ จกฺขุนา จกฺขุกรณียํ กาตุํ, นตฺถิ จ เม ปาทา, เยหิ อภิกฺกเมยฺยํ ปฎิกฺกเมยฺยํ วา’’ติฯ โส ตุฎฺฐหโฎฺฐ ชจฺจโนฺธ ปีฐสปฺปิํ อํสกูฎํ อาโรเปสิ, ปีฐสปฺปี ชจฺจนฺธสฺส อํสกูเฎ นิสีทิตฺวา เอวมาห ‘‘วามํ มุญฺจ, ทกฺขิณํ คณฺห, ทกฺขิณํ มุญฺจ, วามํ คณฺหา’’ติฯ ตตฺถ ชจฺจโนฺธปิ นิเตฺตโช ทุพฺพโล น สเกน พเลน คจฺฉติ, ตเถว ปีฐสปฺปี น สเกน พเลน คจฺฉติ, น จ เตสํ อญฺญมญฺญํ นิสฺสาย คมนํ น ปวตฺตติ, เอวเมว นามมฺปิ นิเตฺตชํ น สเกน เตเชน อุปฺปชฺชติ, น ตาสุ ตาสุ กิริยาสุ ปวตฺตติ, รูปมฺปิ นิเตฺตชํ น สเกน เตเชน อุปฺปชฺชติ, น ตาสุ ตาสุ กิริยาสุ ปวตฺตติ, น จ เตสํ อญฺญมญฺญํ นิสฺสาย อุปฺปตฺติ วา ปวตฺติ วา น โหตีติฯ เตนาหุ โปราณา –</p>


<p>
‘‘น สเกน พเลน ชายเร,  
  
โนปิ สเกน พเลน ติฎฺฐเร;  
  
ปรธมฺมวสานุวตฺติโน,  
  
ชายเร สงฺขตา อตฺตทุพฺพลาฯ  
</p>
  
<p>
‘‘ปรปจฺจยโต  
  
จ ชายเร, ปรอารมฺมณโต สมุฎฺฐิตา;  
  
อารมฺมณปจฺจเยหิ จ, ปรธเมฺมหิ จิเม ปภาวิตา’’ติฯ (วิสุทฺธิ. ๒.๖๗๗);  
</p>
  
<p> อิทานิ นาวายนฺติกูปมายปิ นามรูปานํ อวสวตฺติตํ วิภาเวตุํ ติอาทิคาถาทฺวยํ วุตฺตํฯ ตตฺถ ติ ปติฎฺฐายฯ ติ คจฺฉนฺติฯ ติ เนตุภูเต นิยามกกมฺมกราทิมนุเสฺส อปสฺสายฯ น หิ เตสํ อรณคฺคหณลงฺการสณฺฐาปนอุทกสิญฺจนาทิกิริยาย วินา นาวา อิจฺฉิตเทสํ ปาปุณาติ, ยถา ปน อุโภปิ อญฺญมญฺญํ นิสฺสาย  คจฺฉนฺติ, เอวํ นามญฺจ รูปญฺจ อุโภ อญฺญมญฺญํ นิสฺสิตา ปวตฺตนฺตีติ อธิปฺปาโยฯ</p>


<p> ติ ยถาวุตฺตนเยหิ อนาทิกาลภาวิตํ ขนฺธปญฺจเก สตฺตคฺคาหํ วิกฺขเมฺภตฺวาฯ ติ ‘‘อิทํ นามํ, เอตฺตกํ นามํ, น อิโต ภิโยฺยฯ อิทํ รูปํ, เอตฺตกํ รูปํ, น อิโต ภิโยฺย’’ติ จ เอวํ สพฺพากาเรน เตสํ ลกฺขณสลฺลกฺขณมุเขน ตมตฺถภาวทสฺสนํ  อตฺตทิฎฺฐิมลวิโสธนโต  พุทฺธาทีหีติ อโตฺถฯ น เกวลเญฺจตํ ทิฎฺฐิวิสุทฺธิเยว วุจฺจติ, นามรูปววตฺถาปนนฺติปิ เอตเสฺสว อธิวจนนฺติ เวทิตพฺพํฯ ติ ชาติชราพฺยาธิอาทิโต ทุกฺขโตฯ ยถาห ‘‘ชาติปิ ทุกฺขา, ชราปิ ทุกฺขา, พฺยาธิปิ ทุโกฺข, มรณมฺปิ ทุกฺขํ, ยมฺปิจฺฉํ น ลภติ, ตมฺปิ ทุกฺขํ, สํขิเตฺตน ปญฺจุปาทานกฺขนฺธา ทุกฺขา’’ติ (มหาว. ๑๔; สํ. นิ. ๕.๑๐๘๑; ปฎิ. ม. ๒.๓๐)ฯ นฺติ สสฺสตุเจฺฉทสงฺขาตํ อนฺตทฺวยํฯ อถ วา สตฺตสฺส อจฺจนฺตํ อตฺถิภาวสงฺขาตํ, ตสฺส นตฺถิภาวสงฺขาตญฺจ ฯ ปรมตฺถโต อนุปลพฺภนโต หิ สโตฺต  อตฺถีติ วชฺชิตพฺพเมว, โลกสเงฺกตโตว อุปลพฺภนโต นตฺถีติปิ วชฺชิตพฺพเมวาติฯ สุฎฺฐุตรํ ปริสุทฺธํ กโรตีติ สมฺพโนฺธฯ ติ ทิฎฺฐิคตสงฺขาตานิ มลานิฯ  นิเสฺสสโต  วินาสํ วิกฺขมฺภนํ ฯ ตถา เหตํ ทิฎฺฐิมลวิโสธนโต ทิฎฺฐิวิสุทฺธีติ วุจฺจติฯ</p>

</p>

</p>

</p>





