<h1>๘. อฎฺฐกนิปาโต</h1>
<h3>๑. สีสูปจาลาเถรีคาถาวณฺณนา</h3>
<p>อฎฺฐกนิปาเต   ติอาทิกา สีสูปจาลาย เถริยา คาถาฯ อิมิสฺสาปิ วตฺถุ จาลาย เถริยา วตฺถุมฺหิ วุตฺตนยเมวฯ อยมฺปิ หิ อายสฺมโต ธมฺมเสนาปติสฺส ปพฺพชิตภาวํ สุตฺวา สยมฺปิ อุสฺสาหชาตา ปพฺพชิตฺวา กตปุพฺพกิจฺจา วิปสฺสนํ ปฎฺฐเปตฺวา, ฆเฎนฺตี วายมนฺตี นจิรเสฺสว อรหตฺตํ ปาปุณิฯ อรหตฺตํ ปตฺวา ผลสมาปตฺติสุเขน วิหรนฺตี เอกทิวสํ อตฺตโน ปฎิปตฺติํ ปจฺจเวกฺขิตฺวา กตกิจฺจาติ โสมนสฺสชาตา อุทานวเสน –</p>


<ol>
<li>
‘‘ภิกฺขุนี สีลสมฺปนฺนา, อินฺทฺริเยสุ สุสํวุตา;  
  
อธิคเจฺฉ ปทํ สนฺตํ, อเสจนกโมชว’’นฺติฯ – คาถมาห;  
</li>
  
<p>ตตฺถ ติ ปริสุเทฺธน ภิกฺขุนิสีเลน สมนฺนาคตา ปริปุณฺณาฯ ติ มนจฺฉเฎฺฐสุ อินฺทฺริเยสุ สุฎฺฐุ สํวุตา, รูปาทิอารมฺมเณ อิเฎฺฐ ราคํ, อนิเฎฺฐ โทสํ, อสมเปกฺขเน โมหญฺจ ปหาย สุฎฺฐุ ปิหิตินฺทฺริยาฯ นฺติ เกนจิ อนาสิตฺตกํ โอชวนฺตํ สภาวมธุรํ สพฺพสฺสาปิ กิเลสโรคสฺส วูปสมโนสธภูตํ อริยมคฺคํ, นิพฺพานเมว วาฯ อริยมคฺคมฺปิ หิ นิพฺพานตฺถิเกหิ ปฎิปชฺชิตพฺพโต กิเลสปริฬาหาภาวโต จ ปทํ สนฺตนฺติ วตฺตุํ วฎฺฎติฯ
</ol></p>


<ol>
<li>
‘‘ตาวติํสา จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโน;  
  
ตตฺถ จิตฺตํ ปณีเธหิ, ยตฺถ เต วุสิตํ ปุเร’’ติฯ –  
</li>
  
<p>อยํ  คาถา กามสเคฺคสุ นิกนฺติํ อุปฺปาเทหีติ ตตฺถ อุโยฺยชนวเสน เถริํ สมาปตฺติยา จาเวตุกาเมน มาเรน วุตฺตาฯ
</ol></p>


<p>ตตฺถ  สหปุญฺญการิโน เตตฺติํส ชนา ยตฺถ อุปปนฺนา, ตํ ฐานํ ตาวติํสนฺติฯ ตตฺถ นิพฺพตฺตา สเพฺพปิ เทวปุตฺตา ฯ เกจิ ปน ‘‘ตาวติํสาติ  เตสํ เทวานํ นามเมวา’’ติ วทนฺติฯ ทฺวีหิ เทวโลเกหิ วิสิฎฺฐํ ทิพฺพํ สุขํ ยาตา อุปยาตา สมฺปนฺนาติ ฯ ทิพฺพาย สมฺปตฺติยา ตุฎฺฐา ปหฎฺฐาติ ฯ ปกติปฎิยตฺตารมฺมณโต อติเรเกน รมิตุกามตากาเล ยถารุจิเต โภเค นิมฺมินิตฺวา รมนฺตีติ ฯ จิตฺตรุจิํ ญตฺวา ปเรหิ นิมฺมิเตสุ โภเคสุ วสํ วเตฺตนฺตีติ ติ ตสฺมิํ ตาวติํสาทิเก เทวนิกาเย ตว จิตฺตํ ฐเปหิ, อุปปชฺชนาย นิกนฺติํ กโรหิฯ จาตุมหาราชิกานํ โภคา อิตเรหิ นิหีนาติ อธิปฺปาเยน ตาวติํสาทโยว วุตฺตาฯ ติ เยสุ เทวนิกาเยสุ ตยา ปุเพฺพ วุตฺถํฯ อยํ กิร ปุเพฺพ เทเวสุ อุปฺปชฺชนฺตี, ตาวติํสโต ปฎฺฐาย ปญฺจกามสเคฺค โสเธตฺวา ปุน เหฎฺฐโต โอตรนฺตี, ตุสิเตสุ ฐตฺวา ตโต จวิตฺวา อิทานิ มนุเสฺสสุ นิพฺพตฺตาฯ</p>


<p>ตํ สุตฺวา เถรี – ‘‘ติฎฺฐตุ, มาร, ตยา วุตฺตกามโลโกฯ อโญฺญปิ สโพฺพ โลโก ราคคฺคิอาทีหิ อาทิโตฺต สมฺปชฺชลิโตฯ น ตตฺถ วิญฺญูนํ จิตฺตํ รมตี’’ติ กามโต จ โลกโต จ อตฺตโน วินิวตฺติตมานสตํ ทเสฺสตฺวา มารํ ตเชฺชนฺตี –</p>


<ol>
<li>
ยามา จ‘‘ตาวติํสา จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโนฯ  
</li>
  
<li>
‘‘กาลํ กาลํ ภวา ภวํ, สกฺกายสฺมิํ ปุรกฺขตา;  
  
อวีติวตฺตา สกฺกายํ, ชาติมรณสาริโนฯ  
</li>
  
<li>
‘‘สโพฺพ อาทีปิโต โลโก, สโพฺพ โลโก ปทีปิโต;  
  
สโพฺพ ปชฺชลิโต โลโก, สโพฺพ โลโก ปกมฺปิโตฯ  
</li>
  
<li>
‘‘อกมฺปิยํ อตุลิยํ, อปุถุชฺชนเสวิตํ;  
  
พุโทฺธ ธมฺมมเทเสสิ, ตตฺถ เม นิรโต มโนฯ  
</li>
  
<li>
‘‘ตสฺสาหํ  
วจนํ สุตฺวา, วิหริํ สาสเน รตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สพฺพตฺถ  
  
วิหตา นนฺที, ตโมกฺขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ ตํ ตํ กาลํฯ นฺติ ภวโต ภวํฯ นฺติ ขนฺธปญฺจเกฯ ติ ปุรกฺขารการิโนฯ อิทํ วุตฺตํ โหติ – มาร, ตยา วุตฺตา ตาวติํสาทโย เทวา ภวโต ภวํ อุปคจฺฉนฺตา อนิจฺจตาทิอเนกาทีนวากุเล สกฺกาเย ปติฎฺฐิตา, ตสฺมา ตสฺมิํ ภเว อุปฺปตฺติกาเล, เวมชฺฌกาเล, ปริโยสานกาเลติ ตสฺมิํ ตสฺมิํ กาเล สกฺกายเมว ปุรกฺขตฺวา ฐิตาฯ ตโต เอว อวีติวตฺตา สกฺกายํ นิสฺสรณาภิมุขา อหุตฺวา สกฺกายตีรเมว อนุปริธาวนฺตา ชาติมรณสาริโน ราคาทีหิ อนุคตตฺตา ปุนปฺปุนํ ชาติมรณเมว อนุสฺสรนฺติ, ตโต น วิมุจฺจนฺตีติฯ</p>


<p>ติ, มาร, น เกวลํ ตยา วุตฺตกามโลโกเยว ธาตุตฺตยสญฺญิโต, สโพฺพปิ โลโก ราคคฺคิอาทีหิ เอกาทสหิ อาทิโตฺตฯ เตหิเยว ปุนปฺปุนํ อาทีปิตตาย ฯ นิรนฺตรํ เอกชาลีภูตตาย ฯ ตณฺหาย สพฺพกิเลเสหิ จ อิโต จิโต จ กมฺปิตตาย จลิตตาย ฯ</p>


<p>เอวํ อาทิเตฺต ปชฺชลิเต ปกมฺปิเต จ โลเก เกนจิปิ กเมฺปตุํ จาเลตุํ อสกฺกุเณยฺยตาย  คุณโต ‘‘เอตฺตโก’’ติ ตุเลตุํ อสกฺกุเณยฺยตาย อตฺตนา สทิสสฺส อภาวโต จ พุทฺธาทีหิ อริเยหิ เอว โคจรภาวนาภิคมโต เสวิตตฺตา ภควา มคฺคผลนิพฺพานปฺปเภทํ นววิธํ โลกุตฺตรธมฺมํ มหากรุณาย สโญฺจทิตมานโส  สเทวกสฺส โลกสฺส กเถสิ ปเวเทสิฯ  ตสฺมิํ อริยธเมฺม มยฺหํ มโน  อภิรโต, น ตโต วินิวตฺตตีติ อโตฺถฯ เสสํ เหฎฺฐา วุตฺตนยเมวฯ</p>

</p>

</p>





