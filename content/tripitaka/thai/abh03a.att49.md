<h1>๑๐. อินฺทฺริยยมกํ</h1>
<p>อิทานิ  เตสเญฺญว มูลยมเก เทสิตานํ กุสลาทิธมฺมานํ ลพฺภมานวเสน เอกเทสํ สํคณฺหิตฺวา ธมฺมยมกานนฺตรํ เทสิตสฺส อินฺทฺริยยมกสฺส วณฺณนา โหติฯ ตตฺถ ขนฺธยมกาทีสุ วุตฺตนเยเนว ปาฬิววตฺถานํ เวทิตพฺพํฯ อิธาปิ หิ ปณฺณตฺติวาราทโย ตโย มหาวารา อวเสสา อนฺตรวารา จ สทฺธิํ กาลปฺปเภทาทีหิ ขนฺธยมกาทีสุ อาคตสทิสาวฯ อินฺทฺริยานํ ปน พหุตาย ธาตุยมกโตปิ พหุตรานิ ยมกานิ โหนฺติฯ ยถา ปน เหฎฺฐา ปุคฺคลวาราทีสุ จกฺขายตนจกฺขุธาตุมูลเก นเย จกฺขายตนจกฺขุธาตูหิ สทฺธิํ ชิวฺหายตนกายายตนานิ น โยชิตานิฯ ชิวฺหายตนกายายตนมูลกานิ จ ยมกาเนว น คหิตานิ, ตถา อิธาปิ จกฺขุนฺทฺริยมูลเก นเย ชิวฺหินฺทฺริยกายินฺทฺริยานิ น โยชิตานิ, ชิวฺหินฺทฺริยกายินฺทฺริยมูลกานิ จ ยมกาเนว น คหิตานิฯ เตสํ อคฺคหเณ การณํ ตตฺถ วุตฺตนเยเนว เวทิตพฺพํฯ มนินฺทฺริยํ ปน ยถา จกฺขุนฺทฺริยาทิมูลเกหิ ตเถว อิตฺถินฺทฺริยาทิมูลเกหิปิ สทฺธิํ ยสฺมา โยชนํ คจฺฉติ, ตสฺมา นิกฺขิตฺตปฎิปาฎิยา อโยเชตฺวา สเพฺพหิปิ จกฺขุนฺทฺริยมูลกาทีหิ สทฺธิํ ปริโยสาเน โยชิตนฺติ เวทิตพฺพํฯ จกฺขุนฺทฺริเยน สทฺธิํ อิตฺถินฺทฺริยปุริสินฺทฺริยชีวิตินฺทฺริยานิ  โยชิตานิ สุขินฺทฺริยทุกฺขินฺทฺริยโทมนสฺสินฺทฺริยานิ ปฎิสนฺธิยํ นตฺถีติ น คหิตานิฯ โสมนสฺสินฺทฺริยอุเปกฺขินฺทฺริยานิ ปฎิสนฺธิยํ อุปฺปตฺติสพฺภาวโต คหิตานิฯ ตถา สทฺธินฺทฺริยาทีนิ ปญฺจฯ โลกุตฺตรานิ ตีณิ ปฎิสนฺธิยํ อภาเวเนว น คหิตานิฯ อิติ ยานิ คหิตานิ, เตสํ  วเสเนตฺถ จกฺขุนฺทฺริยมูลเก นเย ยมกคณนา เวทิตพฺพาฯ ยถา เจตฺถ, เอวํ สพฺพตฺถฯ ยานิ ปน น คหิตานิ, เตสํ วเสน ยมกานิ น คเณตพฺพานิฯ คเณเนฺตน วา โมฆปุจฺฉาวเสน คเณตพฺพานีติ เอวํ ตาว สพฺพวาเรสุ ปาฬิววตฺถานเมว เวทิตพฺพํฯ</p>


<h3>ปวตฺติวารวณฺณนา</h3>
<p> อตฺถวินิจฺฉเย ปเนตฺถ อิทํ นยมุขํ – นฺติ พฺรหฺมปาริสชฺชาทีนเญฺจว รูปีนํ ปุริสนปุํสกานญฺจ วเสน วุตฺตํฯ เตสญฺหิ อิตฺถินฺทฺริยํ นุปฺปชฺชติฯ นฺติ รูปีพฺรหฺมานเญฺจว อิตฺถินปุํสกานญฺจ วเสน วุตฺตํฯ เตสญฺหิ ปุริสินฺทฺริยํ นุปฺปชฺชติฯ ติ เอกโวการจตุโวการกามธาตุสเตฺต สนฺธาย วุตฺตํฯ ติ อุเปกฺขาสหคตานํ  จตุนฺนํ มหาวิปากปฎิสนฺธีนํ วเสน วุตฺตํฯ ติ โสมนสฺสสหคตปฎิสนฺธิกานํ วเสน วุตฺตํฯ นฺติ อเหตุกปฎิสนฺธิวเสน วุตฺตํฯ นฺติ อเหตุกปฎิสนฺธิจิเตฺตน สทฺธิํ สทฺธินฺทฺริยาทีนํ อภาวโต วุตฺตํฯ ตตฺถ หิ เอกเนฺตเนว สทฺธาสติปญฺญาโย นตฺถิฯ สมาธิวีริยานิ ปน อินฺทฺริยปฺปตฺตานิ น โหนฺติฯ นฺติ คพฺภเสยฺยกวเสน เจว อรูปีวเสน จ วุตฺตํฯ อโญฺญ หิ สเหตุโก อจกฺขุโก นาม นตฺถิฯ นฺติ อปาเย โอปปาติกวเสน วุตฺตํฯ นฺติ กามธาตุยํ ทุเหตุกปฎิสนฺธิกานํ วเสน วุตฺตํฯ นฺติ รูปีพฺรหฺมาโน เจว กามาวจรเทวมนุเสฺส จ สนฺธาย วุตฺตํฯ นฺติ อรูปิโน จ ติเหตุกคพฺภเสยฺยเก จ สนฺธาย วุตฺตํฯ</p>


<p> ชีวิตินฺทฺริยมูลเก นฺติ เทฺวปิ ชีวิตินฺทฺริยานิ สนฺธาย วุตฺตํฯ   ติ อรูปชีวิตินฺทฺริยํ สนฺธาย วุตฺตํฯ อิมินา นเยน สพฺพตฺถาปิ ปฎิสนฺธิปวตฺติวเสน ชีวิตินฺทฺริยโยชนา เวทิตพฺพาฯ โสมนสฺสินฺทฺริยาทิมูลเกสุปิ ปฎิสนฺธิปวตฺติวเสเนวโตฺถ คเหตโพฺพฯ ปฎิโลมนเย ปน นิโรธวาเร จ เอเตสเญฺจว อเญฺญสญฺจ ธมฺมานํ ยถาลาภวเสน จุติปฎิสนฺธิปวเตฺตสุ ตีสุปิ อนุปฺปาทนิโรธา เวทิตพฺพาฯ</p>


<p> อนาคตวาเร  ติ เอเตน ปุริสภาเวเนว, อนฺตรา อิตฺถิภาวํ อนาปชฺชิตฺวา ปุริสปฎิสนฺธิคฺคหเณเนวาติ อโตฺถฯ ติ กติจิ ปฎิสนฺธิโย คเหตฺวา อิตฺถิภาวํ อปฺปตฺวาว ปรินิพฺพายิสฺสนฺตีติ อโตฺถฯ ทุติยปุจฺฉายปิ เอเสว นโยฯ</p>


<p> ปจฺจุปฺปเนฺนน อตีตวาเร ติ จิตฺตยมเก วิย อุปฺปาทกฺขณาติกฺกมวเสน อตฺถํ อคฺคเหตฺวา ตสฺมิํ ภเว อนุปฺปนฺนปุพฺพวเสน คเหตโพฺพติฯ อิมินา นยมุเขน สพฺพสฺมิมฺปิ ปวตฺติวาเร อตฺถวินิจฺฉโย เวทิตโพฺพฯ</p>

</p>


<h3>ปริญฺญาวารวณฺณนา</h3>
<p> ปริญฺญาวาเร  ปน จกฺขุมูลกาทีสุ เอกเมว จกฺขุโสตยมกํ ทสฺสิตํฯ ยสฺมา ปน เสสานิปิ โลกิยอพฺยากตานิ เจว โลกิยอพฺยากตมิสฺสกานิ จ ปริเญฺญยฺยาเนว, ตสฺมา ตานิ อนุปทิฎฺฐานิปิ อิมินาว ทสฺสิตานิ โหนฺติฯ ยสฺมา ปน อกุสลํ เอกนฺตโต ปหาตพฺพเมว, เอกนฺตํ กุสลํ ภาเวตพฺพเมว, โลกุตฺตราพฺยากตํ สจฺฉิกาตพฺพํ, ตสฺมา ‘‘โทมนสฺสินฺทฺริยํ ปชหตี’’ติ ‘‘อนญฺญาตญฺญสฺสามีตินฺทฺริยํ ภาเวตี’’ติ ‘‘อญฺญาตาวินฺทฺริยํ สจฺฉิกโรตี’’ติ วุตฺตํฯ อญฺญินฺทฺริยํ ปน ภาเวตพฺพมฺปิ อตฺถิ สจฺฉิกาตพฺพมฺปิ, ตํ ภาวนาวเสเนว คหิตํฯ ตตฺถ ติ สกทาคามิมคฺคสมงฺคี จ, อรหตฺตมคฺคสมงฺคี จฯ เตสุ เอโก สมุจฺฉินฺทิตุํ อสมตฺถตฺตา โทมนสฺสินฺทฺริยํ น ปชหติ นามฯ เอโก ปหีนโทสตฺตา ติ อนุปฺปาทํ อาปาเทตุํ  อสมตฺถตาย น ปริชานาติฯ อิมินา นเยน สพฺพวิสฺสชฺชเนสุ อโตฺถ เวทิตโพฺพติฯ</p>

</p>

</p>


<h3>นิคมนกถา</h3>
<p>เอตฺตาวตา  จ –</p>


<p>
ยโสฺสวาเท ฐตฺวา, นิฎฺฐิตกิจฺจสฺส กิจฺจสมฺปโนฺน;  
  
ยุวติชโนปิ อตีโต, สุวิหิตนิยโม ยมสฺสาณํฯ  
</p>
  
<p>
เทวปริสาย มเชฺฌ, เทวปุเร สพฺพเทวเทเวน;  
  
ยมกํ นาม ปกาสิตํ, ยมามลโลเมน ยํ เตนฯ  
</p>
  
<p>
ปาฬิววตฺถานวิธิํ, ปุจฺฉาวิสฺสชฺชเน จ อตฺถนยํ;  
  
ทเสฺสตุํ อารทฺธา, ยมกอฎฺฐกถา มยา ตสฺสฯ  
</p>
  
<p>
สา  
สุพหุอนฺตราเย, โลกมฺหิ ยถา อนนฺตราเยน;  
  
อยมชฺช ปญฺจมเตฺตหิ, ตนฺติยา ภาณวาเรหิฯ  
</p>
  
<p>
นิฎฺฐํ ปตฺตา เอวํ, นิฎฺฐานํ ปาปุณนฺตุ สเพฺพปิ;  
  
หิตสุขนิพฺพตฺติกรา, มโนรถา สพฺพสตฺตานนฺติฯ  
</p>
  
ยมกปฺปกรณ-อฎฺฐกถา นิฎฺฐิตาฯ  
</p>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</p>
  
<h2>อภิธมฺมปิฎเก</h2>