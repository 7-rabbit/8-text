<h1>๔. ภูธาตุมยนามิกรูปวิภาค</h1>
<p>
‘‘ภู สตฺตาย’’นฺติ ธาตุสฺส, รูปมาขฺยาตสญฺญิตํ;  
  
ตฺยาทฺยนฺตํ ลปิตํ นาน-ปฺปกาเรหิ อนากุลํฯ  
</p>
  
<p>
สฺยาทฺยนฺตํ, ทานิ ตเสฺสว, รูปํ นามิกสวฺหยํ;  
  
ภาสิสฺสํ ภาสิตเตฺถสุ, ปฎุภาวาย โสตุนํฯ  
</p>
  
<p>
ยทเตฺถ’ตฺตนิ นาเมติ, ปร’มเตฺถสุ วา สยํ;  
  
นมตีติ ตทาหํสุ,  
นามํ  
อิติ วิภาวิโนฯ  
</p>
  
<p>
นามํ นามิก  
มิจฺจตฺร, เอกเมเวตฺถโต ภเว;  
  
ตเทวํ นามิกํ เญ ยฺยํ, สลิงฺคํ สวิภตฺติกํฯ  
</p>
  
<p>
สตฺวาภิธานํ ลิงฺคนฺติ, อิตฺถิปุมนปุํสกํ;  
  
วิภตฺตีติธ สเตฺตว, ตตฺถ จฎฺฐ ปวุจฺจเรฯ  
</p>
  
<p>
ปฐมา ทุติยา ตติยา, จตุตฺถี ปญฺจมี ตถา;  
  
ฉฎฺฐี จ สตฺตมี จาติ, โหนฺติ สตฺต วิภตฺติโยฯ  
</p>
  
<p>
ลิงฺคเตฺถ ปฐมา สายํ, ภินฺนา เทฺวธา  
สิโย  
อิติ;  
  
กมฺมเตฺถ ทุติยา สาปิ, ภินฺนา  
อํ โย  
อิติ ทฺวิธาฯ  
</p>
  
<p>
กรเณ  
ตติยา สาปิ, ภินฺนา  
นา หิ  
อิติ ทฺวิธา;  
  
สมฺปทาเน จตุตฺถี สา, ภินฺนา เทฺวธา  
ส นํ  
อิติฯ  
</p>
  
<p>
อปาทาเน ปญฺจมี สา, ภินฺนา เทฺวธา  
สฺมา หิ  
อิติ;  
  
ฉฎฺฐี สามิมฺหิ สา จาปิ, ภินฺนา เทฺวธา  
ส นํ  
อิติฯ  
</p>
  
<p>
โอกาเส สตฺตมี สาปิ, ภินฺนา เทฺวธา  
สฺมิํสุ  
อิติ;  
  
อามนฺตนฎฺฐมี สายํ,  
สิโย  
เยวาติ จุทฺทสฯ  
</p>
  
<p>
วจนทฺวยสํยุตฺตา, เอเกกา ตา วิภตฺติโย;  
  
สตฺวมิติห วิเญฺญโยฺย, อโตฺถ โส ทพฺพสญฺญิโตฯ  
</p>
  
<p>
โย กโรติส  
กตฺตา  
ตุ, ตํ  
กมฺมํ  
ยํ กโรติ วา;  
  
กุพฺพเต เยน วา ตนฺตุ,  
กรณํ  
อิติ สญฺญิตํฯ  
</p>
  
<p>
เทติ โรจติ วา ยสฺส,  
สมฺปทาน  
นฺติ ตํ มตํ;  
  
ยโตเปติ ภยํ วา ตํ,  
อปาทาน  
นฺติ กิตฺติตํฯ  
</p>
  
<p>
ยสฺสายโตฺต สมูโหวา, ตํ เว  
สามี  
ติ เทสิตํ;  
  
ยสฺมิํ กโรติ กิริยํ, ต  
โทกาส  
นฺติ สทฺทิตํฯ  
</p>
  
<p>
ยทาลปติ ตํ วตฺถุ,  
อามนฺตน  
มุทีริตํ;  
  
สเทฺทนาภิมุขีกาโร, วิชฺชมานสฺส วา ปนฯ  
</p>
  
<p>วินา อาลปนตฺถํ ลิงฺคตฺถาทีสุ ปฐมาทิวิภตฺตุปฺปตฺติ อุปลกฺขณวเสน วุตฺตาติ ทฎฺฐพฺพํฯ</p>


<p>อิทเมตฺถ นิรุตฺติลกฺขณํ ทฎฺฐพฺพํ – ปจฺจตฺตวจเน ปฐมา วิภตฺติ ภวติ, อุปโยควจเน ทุติยา วิภตฺติ ภวติ, กรณวจเน ตติยา วิภตฺติ ภวติ, สมฺปทานวจเน จตุตฺถี วิภตฺติ ภวติ, นิสฺสกฺกวจเน ปญฺจมี วิภตฺติ ภวติ, สามิวจเน ฉฎฺฐี วิภตฺติ ภวติ, ภุมฺมวจเน สตฺตมี วิภตฺติ ภวติ, อามนฺตนวจเน อฎฺฐมี วิภตฺติ ภวติฯ ตตฺรุทฺทานํ –</p>


<p>
ปจฺจตฺตมุปโยคญฺจ, กรณํ สมฺปทานิยํ;  
  
นิสฺสกฺกํ สามิวจนํ, ภุมฺมมาลปนฎฺฐมํฯ  
</p>
  
<p>ตตฺร   นาม ติวิธลิงฺคววตฺถานคตานํ อิตฺถิปุมนปุํสกานํ ปจฺจตฺตสภาวนิเทฺทสโตฺถฯ  นาม โย ยํ กโรติ, เตน ตทุปยุตฺตปริทีปนโตฺถฯ  นาม ตชฺชาปกตนิพฺพตฺตกปริทีปนโตฺถฯ  นาม ตปฺปทานปริทีปนโตฺถฯ  นาม ตนฺนิสฺสฎตทปคมปริทีปนโตฺถฯ  นาม ตทิสฺสรปริทีปนโตฺถฯ  นาม ตปฺปติฎฺฐาปริทีปนโตฺถฯ  นาม ตทามนฺตนปริทีปนโตฺถฯ เอวํ ญตฺวา ปโยคานิ อสมฺมุยฺหเนฺตน โยเชตพฺพานิฯ</p>


<p>ภูโต, ภาวโก, ภโว, อภโว, ภาโว, อภาโว, สภาโว, สพฺภาโว, สมฺภโว, ปภโว, ปภาโว, อนุภโว, อานุภาโว, ปราภโว, วิภโว, ปาตุภาโว, อาวิภาโว, ติโรภาโว, วินาภาโว, โสตฺถิภาโว, อตฺถิภาโว, นตฺถิภาโวติ การนฺตปุลฺลิงฺคํฯ</p>


<p>อภิภวิตา, ปริภวิตา, อนุภวิตา, สมนุภวิตา, ภาวิตา, ปจฺจนุภวิตาติ การนฺตปุลฺลิงฺคํฯ</p>


<p>ภวํ, ปราภวํ, ปริภวํ, อภิภวํ, อนุภวํ, สมนุภวํ, ปจฺจนุภวํ, ปภวํ, อปฺปภวนฺติ นิคฺคหีตนฺตปุลฺลิงฺคํฯ</p>


<p>ธนภูติ, สิริภูติ, โสตฺถิภูติ, สุวตฺถิภูตีติ การนฺตปุลฺลิงฺคํฯ</p>


<p>ภาวี, วิภาวี, สมฺภาวี, ปริภาวีติ การนฺตปุลฺลิงฺคํฯ</p>


<p>สยมฺภู, ปภู, อภิภู, วิภู, อธิภู, ปติภู, โคตฺรภู, วตฺรภู, ปราภิภู, รูปาภิภู, สทฺทาภิภู, คนฺธาภิภู, รสาภิภู, โผฎฺฐพฺพาภิภู, ธมฺมาภิภู, สพฺพาภิภูติ การนฺตปุลฺลิงฺคํฯ</p>


<p>อิมาเนตฺถ ฉพฺพิธานิ ปุลฺลิงฺคานิ ธาตุมยานิ อุทฺทิฎฺฐานิฯ</p>


<p>การนฺตํ  ปุลฺลิงฺคํตุ ธาตุมยมปฺปสิทฺธํ, อญฺญธาตุมยํ ปนุการนฺตปุลฺลิงฺคํ ปสิทฺธํ ‘‘ภิกฺขุ, เหตุ’’อิติฯ เตน สทฺธิํ สตฺตวิธานิ ปุลฺลิงฺคานิ โหนฺติ, สพฺพาเนตานิ สภาวโตเยว ปุลฺลิงฺคานีติ ทฎฺฐพฺพานิฯ เอตฺถ สโตฺตติ อตฺถวาจโก สโทฺทเยว นิโยคา ปุลฺลิงฺคนฺติปิ ทฎฺฐโพฺพฯ</p>


<p>เย ปน ‘‘โย ธโมฺม ภูโต, ยา ธมฺมชาติ ภูตา, ยํ ธมฺมชาตํ ภูต’’นฺติ เอวํ ลิงฺคตฺตเย โยชนารหตฺตา อนิยตลิงฺคา อเญฺญปิ สทฺทาทโย สนฺทิสฺสนฺติ ปาวจนวเร, เตปิ นาโนปสคฺคนิปาตปเทหิ โยชนวเสน สทฺทรจนายํ สุขุมตฺถคฺคหเณ จ วิญฺญูนํ โกสลฺลชนนตฺถํ นิยตปุลฺลิเงฺคสุ ปกฺขิปิตฺวา ทเสฺสสฺสามฯ</p>


<p>เสยฺยถิทํ? ภูโต, ปราภูโต, สมฺภูโต, วิภูโต, ปาตุภูโต, อาวิภูโต, ติโรภูโต, วินาภูโต, ภโพฺพ, ปริภูโต, อภิภูโต, อธิภูโต, อทฺธภูโต, อนุภูโต, สมนุภูโต, ปจฺจนุภูโต, ภาวิโต, สมฺภาวิโต, วิภาวิโต, ปริภาวิโต, อนุปริภูโต, ปริภวิตโพฺพ, ปริโภตโพฺพ, ปริภวนีโย, อภิภวิตโพฺพ, อภิโภตโพฺพ, อภิภวนีโย, อธิภวิตโพฺพ, อธิโภตโพฺพ, อธิภวนีโย, อนุภวิตโพฺพ, อนุโภตโพฺพ, อนุภวนีโย, สมนุภวิตโพฺพ, สมนุโภตโพฺพ, สมนุภวนีโย, ปจฺจนุภวิตโพฺพ, ปจฺจนุโภตโพฺพ, ปจฺจนุภวนีโย, ภาเวตโพฺพ, ภาวนีโย, สมฺภาเวตโพฺพ, สมฺภาวนีโย, วิภาเวตโพฺพ, วิภาวนีโย, ปริภาเวตโพฺพ, ปริภาวนีโย, ภวมาโน, วิภวมาโน, ปริภวมาโน, อภิภวมาโน, อนุภวมาโน, สมนุภวมาโน, ปจฺจนุภวมาโน, อนุโภโนฺต, สมนุโภโนฺต, ปจฺจนุโภโนฺต, สโมฺภโนฺต, อภิสโมฺภโนฺต, ภาเวโนฺต, สมฺภาเวโนฺต, วิภาเวโนฺต , ปริภาเวโนฺต, ปริภวิยมาโน, ปริภุยฺยมาโน, อภิภวิยมาโน, อภิภูยมาโน, อนุภวิยมาโน, อนุภุยฺยมาโน, สมนุภวิยมาโน, สมนุภุยฺยมาโน, ปจฺจนุภวิยมาโน, ปจฺจนุภุยฺยมาโนติ อิมานิ นิยตปุลฺลิเงฺคสุ ปกฺขิตฺตลิงฺคานิฯ เอวการนฺตาทิวเสน ฉพฺพิธานิ ปุลฺลิงฺคานิ ธาตุมยานิ ปกาสิตานิฯ อยํ ตาว ปุลฺลิงฺควเสน อุทาหรณุเทฺทโสฯ</p>


<p>ภาวิกา, ภาวนา, วิภาวนา, สมฺภาวนา, ปริภาวนาติ การนฺตอิตฺถิลิงฺคํฯ</p>


<p>ภูมิ, ภูติ, วิภูติฯ การนฺตอิตฺถิลิงฺคํฯ</p>


<p>ภูรี, ภูตี, โภตี, วิภาวินี, ปริวิภาวินี, สมฺภาวินี, ปาตุภวนฺตี, ปาตุโภนฺตี, ปริภวนฺตี, ปริโภนฺตี, อภิภวนฺตี, อภิโภนฺตี, อธิภวนฺตี, อธิโภนฺตี, อนุภวนฺตี, อนุโภนฺตี, สมนุภวนฺตี, สมนุโภนฺตี, ปจฺจนุภวนฺตี, ปจฺจนุโภนฺตี, อภิสมฺภวนฺตี, อภิสโมฺภนฺตีติ การนฺตอิตฺถิลิงฺคํฯ</p>


<p>ภู, อภูฯ การนฺตอิตฺถิลิงฺคํฯ</p>


<p>อิมาเนตฺถ จตุพฺพิธานิ อิตฺถิลิงฺคานิ ธาตุมยานิ อุทฺทิฎฺฐานิฯ</p>


<p>การนฺติตฺถิลิงฺคํ ธาตุมยมปฺปสิทฺธํ, อญฺญธาตุมยํ ปน การนฺติตฺถิลิงฺคํ ปสิทฺธํ ‘‘ธาตุ, เธนุ’’อิติฯ เตน สทฺธิํ ปญฺจวิธานิ อิตฺถิลิงฺคานิ โหนฺติ, โอการนฺตสฺส วา สทฺทสฺส อิตฺถิลิงฺคภาเว เตน สทฺธิํ ฉพฺพิธานิปิ โหนฺติ, สพฺพาเนตานิ สภาวโตเยวิตฺถิลิงฺคานีติ ทฎฺฐพฺพานิฯ เอตฺถาปิ อนิยตลิงฺคา สทฺทาทโย อิตฺถิลิงฺควเสน ยุชฺชเนฺตฯ</p>


<p>กถํ? ภูตา, ปราภูตา, สมฺภูตาติ สพฺพํ วิตฺถารโต คเหตพฺพํ ‘‘อนุโภโนฺต สมนุโภโนฺต’’ติอาทีนิ นว ปทานิ  วเชฺชตฺวาฯ ตานิ หิ การนฺตวเสน โยชิตานิฯ อิมานิ นิยตลิเงฺคสุ ปกฺขิตฺตลิงฺคานิฯ เอวํ การนฺตาทิวเสน จตุพฺพิธานิ อิตฺถิลิงฺคานิ ธาตุมยานิ ปกาสิตานิฯ อยํ อิตฺถิลิงฺควเสน อุทาหรณุเทฺทโสฯ</p>


<p>ภูตํ, มหาภูตํ, ภวิตฺตํ, ภูนํ, ภวนํ, ปราภวนํ, สมฺภวนํ, วิภวนํ, ปาตุภวนํ, อาวิภวนํ, ติโรภวนํ, วินาภวนํ, โสตฺถิภวนํ, ปริภวนํ, อภิภวนํ, อธิภวนํ, อนุภวนํ, สมนุภวนํ, ปจฺจนุภวนนฺติ นิคฺคหีตนฺตนปุํสกลิงฺคํฯ</p>


<p>อตฺถวิภาวิ, ธมฺมวิภาวิฯ การนฺตนปุํสกลิงฺคํฯ</p>


<p>โคตฺรภุ, จิตฺตสหภุ, นจิตฺตสหภุฯ การนฺตนปุํสกลิงฺคํฯ</p>


<p>สพฺพาเนตานิ สภาวโตเยว นปุํสกลิงฺคานีติ ทฎฺฐพฺพานิฯ เอตฺถ สตฺตภูตรูปวาจโก สโทฺทเยว นิโยคา นปุํสกลิโงฺคติปิ ทฎฺฐพฺพํฯ เอตฺถาปิ อนิยตลิงฺคา สทฺทาทโย นปุํสกลิงฺควเสน ยุชฺชเนฺตฯ</p>


<p>กถํ? ภูตํ, ปราภูตํ, สมฺภูตํ, วิภูตํฯ ฯ สมนุภวมานํ, ปจฺจนุภวมานํ, อนุโภนฺตํ, อนุภวนฺตํ, สมนุโภนฺตํ, สมนุภวนฺตํ, ปจฺจนุโภนฺตํ, ปจฺจนุภวนฺตํ, สโมฺภนฺตํ, สมฺภวนฺตํ, อภิสโมฺภนฺตํ, อภิสมฺภวนฺตํ, ปาตุโภนฺตํ, ปาตุภวนฺตํ, ปริโภนฺตํ, ปริภวนฺตํ, อภิโภนฺตํ, อภิภวนฺตํ, อธิโภนฺตํ, อธิภวนฺตํ, ภาเวนฺตํ, สมฺภาเวนฺตํ, วิภาเวนฺตํ, ปริภาเวนฺตํ, ปริภาวิยมานํ, ปริภุยฺยมานํ, ฯ ปจฺจนุภวิยมานํ, ปจฺจนุภุยฺยมานนฺติ อิมานิ นิยตนปุํสกลิเงฺคสุ ปกฺขิตฺตลิงฺคานิฯ เอวํ นิคฺคหีตนฺตาทิวเสน ติวิธานิ นปุํสกลิงฺคานิ ธาตุมยานิ ปกาสิตานิ ฯ อยํ นปุํสกลิงฺควเสน อุทาหรณุเทฺทโส, เอวํ ปุลฺลิงฺคาทิวเสน ลิงฺคตฺตยํ ธาตุมยมุทฺทิฎฺฐํฯ</p>


<p>
เอตฺถ เม อปฺปสิทฺธาติ, เย เย สทฺทา ปกาสิตา;  
  
เต เต ปาฬิปฺปเทเสสุ, มคฺคิตพฺพา วิภาวินาฯ  
</p>
  
<p>
โอ, อา, พินฺทุ, อิ, อี, อุ, อู-อนฺติเม สตฺตธา ฐิตา;  
  
เญ ยฺยา ปุลฺลิงฺคเภทาติ, นิรุตฺตญฺญูหิ ภาสิตาฯ  
</p>
  
<p>
อา อิ  
วโณฺณ  
จุ  
วโณฺณ จ, ปญฺจ อนฺตา สรูปโต;  
  
อิตฺถิเภทาติ วิเญฺญยฺยา,  
โอ  
การเนฺตน ฉาปิ วาฯ  
</p>
  
<p>
พินฺทุ, อิ, อุ-อิเม อนฺตา, ตโย เญยฺยา วิภาวินา;  
  
นปุํสกปฺปเภทาติ, นิรุตฺตญฺญูหิ ภาสิตาฯ  
</p>
  
<p>
อนฺตา สเตฺตว ปุลฺลิเงฺค, อิตฺถิยํ ปญฺจ วา ฉ วา;  
  
นปุํสเก ตโย เอวํ, ทส ปญฺจหิ ฉพฺพิธาฯ  
</p>
  
<p>ยสฺมา ปเนตฺถ ‘‘ภูโต’’ติอาทโย สทฺทา นิพฺพจนาภิเธยฺยกถนตฺถสาธกวจนปริยายวจนตฺถุทฺธารวเสน วุจฺจมานา ปากฎา โหนฺติ สุวิเญฺญยฺยา จ, ตสฺมา อิเมสํ นิพฺพจนาทีนิ ยถาสมฺภวํ วกฺขาม วิญฺญูนํ ตุฎฺฐิชนนตฺถเญฺจว โสตารานมเตฺถสุ ปฎุตรพุทฺธิปฎิลาภาย จฯ ตตฺร ติ ขนฺธปาตุภาเวน ภวตีติ ภูโต, อิทํ ตาว นิพฺพจนํฯ ‘‘ภูโต’’ติ สพฺพสงฺคาหกวเสน สโตฺต วุจฺจติ, อิทมภิเธยฺยกถนํฯ ‘‘โย จ กาลฆโส ภูโตฯ สเพฺพว นิกฺขิปิสฺสนฺติ, ภูตา โลเก สมุสฺสย’’นฺติ จ อิทเมตสฺส อตฺถสฺส สาธกวจนํฯ อถ วา ติ เอวํนามโก อมนุสฺสชาติโย สตฺตวิเสโส, อิทมภิเธยฺยกถนํฯ ‘‘ภูตวิชฺชา, ภูตเวโชฺช, ภูตวิคฺคหิโต’’ติ จ อิทเมตสฺส อตฺถสฺส สาธกวจนํฯ ยญฺจ ปน ‘‘สโตฺต มโจฺจ ปชา’’ติอาทิกํ ตตฺถ ตตฺถ อาคตํ วจนํ, อิทํ สโตฺตติ  อตฺถวาจกสฺส สทฺทสฺส ปริยายวจนํฯ ยญฺจ  ‘‘มโจฺจติ สโตฺต นโร มานโว โปโส ปุคฺคโล ชีโว ชคุ ชนฺตุ หินฺทคุ มนุโช’’ติ อาคตํ, อิทมฺปิ ปริยายวจนเมวฯ ตานิ สพฺพานิ ปิเณฺฑตฺวา วุจฺจเนฺต –</p>


<p>
สโตฺต มโจฺจ ชโน ภูโต, ปาโณ หินฺทคุ ปุคฺคโล;  
  
ชนฺตุ ชีโว ชคุ ยโกฺข, ปาณี เทหี ตถาคโตฯ  
</p>
  
<p>
สตฺตโว มาติโย โลโก, มนุโช มานโว นโร;  
  
โปโส สรีรีติ ปุเม, ภูตมิติ นปุํสเกฯ  
</p>
  
<p>
ปชาติ อิตฺถิยํ วุโตฺต, ลิงฺคโต, น จ อตฺถโต;  
  
เอวํ ติลิงฺคิกา โหนฺติ, สทฺทา สตฺตาภิธานกาฯ  
</p>
  
<p>
โย โส ชงฺฆาย อุลติ, โส สโตฺต ชงฺฆโล อิธ;  
  
ปาณเทหาภิธาเนหิ, สตฺตนามํ ปปญฺจิตํฯ  
</p>
  
<p>อิมสฺมิํ ปกรเณ ‘‘ปริยายวจน’’นฺติ จ ‘‘อภิธาน’’นฺติ จ ‘‘สงฺขา’’ติอาทีนิ จ เอกตฺถานิ อธิเปฺปตานิ, อตฺถุทฺธารวเสน ปน สโทฺท ปญฺจกฺขนฺธามนุสฺสธาตุสสฺสตวิชฺชมานขีณาสวสตฺตรุกฺขาทีสุ ทิสฺสติ, ตปฺปโยโค อุปริ อตฺถตฺติกวิภาเค อาวิภวิสฺสติฯ ติ ภาเวตีติ ภาวโก, อิทํ นิพฺพจนํฯ โย ภาวนํ กโรติ, โส ภาวโกฯ อิทมภิเธยฺยกถนํฯ ‘‘ภาวโก นิปโก ธีโร’’ติ อิทเมตสฺส อตฺถสฺส สาธกวจนํฯ ‘‘ภาวโก ภาวนาปสุโต ภาวนาปยุโตฺต ภาวนาสมฺปโนฺน’’ติ อิทํ ปริยายวจนํฯ อิมานิ ‘‘ภูโต ภาวโก’’ติ เทฺว ปทานิ สุทฺธกตฺตุเหตุกตฺตุวเสน วุตฺตานีติฯ อิโต ปรํ นยานุสาเรน สุวิเญฺญยฺยตฺตา ‘‘อิทํ นิพฺพจน’’นฺติ จ อาทีนิ  อวตฺวา กตฺถจิ อตฺถสาธกวจนํ ปริยายวจนํ อตฺถุทฺธารญฺจ ยถารหํ ทเสฺสสฺสามฯ เตสุ หิ สพฺพตฺถ ทสฺสิเตสุ คนฺถวิตฺถาโร สิยา, ตสฺมา เยสมโตฺถ อุตฺตาโน, เตสมฺปิ ปทานมภิเธยฺยํ น กเถสฺสาม, นิพฺพจนมตฺตเมว เนสํ กเถสฺสามฯ เยสํ ปน คมฺภีโร อโตฺถ, เตสมภิเธยฺยํ กเถสฺสามฯ</p>


<p>ภวนํ  ภโว วุจฺจติ วุทฺธิฯ สทฺทสฺส อตฺถาติสยโยคโต วฑฺฒเนปิ ทิสฺสมานตฺตา ภวนํ วฑฺฒนนฺติ กตฺวาฯ ‘‘ภโว จ รโญฺญ อภโว จ รโญฺญ’’ติ อิทํ วุทฺธิอตฺถสฺส สาธกํ วจนํฯ อถ วา ภโวติ วุจฺจติ สสฺสตํฯ ‘‘สสฺสโต อตฺตา จ โลโก จา’’ติ หิ สสฺสตวเสน ปวตฺตา ทิฎฺฐิ สสฺสตทิฎฺฐิ, ตสฺมา ภวทิฎฺฐี’’ติ อิทเมตสฺสตฺถสฺส สาธกํ วจนํฯ ตถา ภโวติ ภวทิฎฺฐิ, ภวติ สสฺสตํ ติฎฺฐตีติ ปวตฺตนโต สสฺสตทิฎฺฐิ ภวทิฎฺฐิ นามฯ ภวทิฎฺฐิ หิ อุตฺตรปทโลเปน ภโวติ วุจฺจติฯ ‘‘ภเวน ภวสฺส วิปฺปโมกฺขมาหํสู’’ติ อิทเมตสฺสตฺถสฺส สาธกํ วจนํฯ เอตฺถายํ ปาฬิวจนโตฺถ – เอกเจฺจ สมณา วา พฺราหฺมณา วา ภวทิฎฺฐิยา วา กามภวาทินา วา สพฺพภวโต วิมุตฺติํ สํสารวิสุทฺธิํ กถยิํสูติฯ อถ วา ภวนฺติ วฑฺฒนฺติ สตฺตา เอเตนาติ ภโวติ อเตฺถน สมฺปตฺติปุญฺญานิ ภโวติ จ วุจฺจนฺติฯ ‘‘อิติภวาภวตญฺจ วีติวโตฺต’’ติ อิทเมตสฺสตฺถสฺส สาธกํ วจนํฯ เอตฺถ ปนายํ ปาฬิวจนโตฺถ – ติ สมฺปตฺติ, ติ วิปตฺติฯ ตถา ภโวติ วุทฺธิ, อภโวติ หานิฯ ภโวติ สสฺสตํ, อภโวติ อุเจฺฉโทฯ ภโวติ ปุญฺญํ, อภโวติ ปาปํ, ตํ สพฺพํ วีติวโตฺตติฯ</p>


<p>สโหกาสา  ขนฺธาปิ ภโวฯ ‘‘กามภโว รูปภโว’’ อิเจฺจวมาทิ เอตสฺสตฺถสฺส สาธกํ วจนํฯ เอตฺถ ปน ขนฺธา ‘‘โย ปญฺญายติ, โส สรูปํ ลภตี’’ติ กตฺวา ‘‘ภวติ อวิชฺชาตณฺหาทิสมุทยา นิรนฺตรํ สมุเทตี’’ติ อเตฺถน วา ‘‘ภวา’’ติ วุจฺจนฺติฯ โอกาโส ปน ‘‘ภวนฺติ ชายนฺติ เอตฺถ สตฺตา นามรูปธมฺมา จา’’ติ อเตฺถน ‘‘ภโว’’ติฯ อปิจ กมฺมภโวปิ ภโว, อุปปตฺติภโวปิ ภโวฯ ‘‘อุปาทานปจฺจยา ภโว ทุวิเธน อตฺถิ กมฺมภโว, อตฺถิ อุปปตฺติภโว’’ติ อิทเมตสฺสตฺถสฺส สาธกํ วจนํฯ ตตฺถ กมฺมเมว ภโว กมฺมภโวฯ ตถา อุปปตฺติ เอว ภโว อุปปตฺติภโวฯ เอตฺถูปปตฺติ ภวตีติ ภโว, กมฺมํ ปน ยถา สุขการณตฺตา ‘‘สุโข พุทฺธานมุปฺปาโท’’ติ วุโตฺตฯ เอวํ ภวการณตฺตา ผลโวหาเรน ภโวติ ทฎฺฐพฺพํฯ อถ วา ภาวนลกฺขณตฺตา ภาเวตีติ ภโวฯ กิํ ภาเวติ? อุปปตฺติํฯ อิติ อุปปตฺติํ ภาเวตีติ ภโวติ วุจฺจติฯ ภาเวตีติมสฺส จ นิพฺพเตฺตตีติ เหตุกตฺตุวเสนโตฺถฯ อถ วา ‘‘ภวปจฺจยา ชาตี’’ติ วจนโต ภวติ เอเตนาติ ภโวติ กมฺมภโว วุจฺจติฯ</p>


<p>
‘‘ขนฺธานญฺจ ปฎิปาฎิ, ธาตุอายตนาน จ;  
  
อโพฺพจฺฉินฺนํ วตฺตมานา, สํสาโรติ ปวุจฺจตี’’ติ  
</p>
  
<p>วุตฺตลกฺขโณ สํสาโรปิ ภโวฯ ‘‘ภเว ทุกฺขํ ภวทุกฺขํ, ภเว สํสรโนฺต’’ติ อิมาเนตสฺสตฺถสฺส สาธกานิ วจนานิฯ ตตฺร เกนเฎฺฐน สํสาโร ภโวติ กถียติ? ภวติ เอตฺถ สตฺตสมฺมุติ ขนฺธาทิปฎิปาฎิสงฺขาเต ธมฺมปุญฺชสฺมินฺติ อเตฺถน ฯ อิทํ สทฺทสฺส ภาวกตฺตุกรณาธิกรณสาธนวเสนตฺถกถนํฯ</p>


<p>เอตฺถ สทฺทสฺส อตฺถุทฺธารํ วทาม –</p>


<p>
วุทฺธิสมฺปตฺติปุญฺญานิ, ขนฺธา โสกาสสญฺญิตา;  
  
สํสาโร สสฺสตเญฺจตํ,  
ภว  
สเทฺทน สทฺทิตํฯ  
</p>
  
<p>
ภวตณฺหา ภวทิฎฺฐิ, อุปปตฺติภโว ตถา;  
  
กมฺมภโว จ สพฺพนฺตํ,  
ภว  
สเทฺทน สทฺทิตํฯ  
</p>
  
<p>
ภวตณฺหาภวทิฎฺฐิ-ทฺวยํ กตฺถจิ ปาฬิยํ;  
  
อุตฺตรปทโลเปน,  
ภว  
สเทฺทน สทฺทิตํฯ  
</p>
  
<p>ติ น ภโว อภโวฯ</p>


<p>
วิปตฺติ หานิ อุเจฺฉโท, ปาปเญฺจว จตุพฺพิธา;  
  
อิเม  
อภว  
สเทฺทน, อตฺถา วุจฺจนฺติ สาสเนฯ  
</p>
  
<p>ติ อชฺฌาสโย, โย ‘‘อธิปฺปาโย’’ติปิ วุจฺจติฯ ‘‘ถีนํภาโว ทุราชาโนฯ นามโจฺจ ราชภริยาสุ, ภาวํ กุเพฺพถ ปณฺฑิโตฯ หทยงฺคตภาวํ ปกาเสตี’’ติ เอวมาทิ เอตสฺสตฺถสฺส สาธกํ วจนํฯ อปิจ วตฺถุธโมฺมปิ ภาโวฯ ‘‘ภาวสเงฺกตสิทฺธีน’’นฺติ อิทเมตสฺสตฺถสฺส สาธกํ วจนํ, จิตฺตมฺปิ ภาโวฯ ‘‘อจฺจาหิตํ กมฺมํ กโรสิ ลุทฺทํ, ภาเว จ เต กุสลํ นตฺถิ กิญฺจี’’ติ อิทเมตสฺสตฺถสฺส สาธกํ วจนํฯ กฺริยาปิภาโวฯ ‘‘ภาวลกฺขณํ ภาวสตฺตมี’’ติ จ อิทเมตสฺสตฺถสฺส สาธกํ วจนํฯ อปิจ ภาโวติ สตฺตเววจนนฺติ ภณนฺติ, ธาตุ วา เอตํ อธิวจนํฯ ตตฺถ อชฺฌาสโย จ วตฺถุธโมฺม จ จิตฺตญฺจ สโตฺต จาติ อิเม ภวตีติ ภาโวฯ ตถา ปน ภาเวตีติ ภาโว, กฺริยา  ตุ ภวนนฺติ ภาโวฯ สา จ ภวนคมนปจนาทิวเสนาเนกวิธาฯ อปิจ ภาวรูปมฺปิ ภาโว, ยํ อิตฺถิภาโว ปุมฺภาโว อิตฺถินฺทฺริยนฺติ จ วุจฺจติฯ ตตฺรายํ วจนโตฺถ – ‘‘อิตฺถี’’ติ วา ‘‘ปุริโส’’ติ วา ภวติ เอเตน จิตฺตํ อภิธานญฺจาติ ภาโวฯ</p>


<p>
นตฺตโนมติยา เอตํ, นิพฺพจนมุทาหฎํ;  
  
ปุพฺพาจริยสีหานํ, มตํ นิสฺสาย มาหฎํฯ  
</p>
  
<p>วุตฺตเญฺหตํ โปราเณหิ ‘‘อิตฺถิยา ภาโว อิตฺถิภาโว, อิตฺถีติ วา ภวติ เอเตน จิตฺตํ อภิธานญฺจาติ อิตฺถิภาโว’’ติ, ตสฺมา ปุมฺภาโวติ เอตฺถาปิ ปุมสฺส ภาโว ปุมฺภาโว, ปุมาติ วา ภวติ เอเตน จิตฺตํ อภิธานญฺจาติ ปุมฺภาโวติ นิพฺพจนํ สมธิคนฺตพฺพํฯ อิทํ สทฺทสฺส กตฺตุภาวกรณสาธนวเสนตฺถกถนํฯ</p>


<p>ติ น ภาโวติ อภาโว, โก โส? สุญฺญตา นตฺถิตาฯ ติ อตฺตโน ภาโว สภาโว, อตฺตโน ปกติ อิเจฺจวโตฺถฯ อถ วา สภาโวติ ธมฺมานํ สติ อตฺถสมฺภเว โย โกจิ สรูปํ ลภติ, ตสฺส ภาโว ลกฺขณมิติ สญฺญิโต นมนรุปฺปนกกฺขฬผุสนาทิอากาโร อิเจฺจวโตฺถฯ ‘‘สามญฺญํ วา สภาโว วา, ธมฺมานํ ลกฺขณํ มต’’นฺติ อิทเมตสฺสตฺถสฺส สาธกํ วจนํฯ อปิจ สภาโวติ สลกฺขโณ ปรมตฺถธโมฺมฯ เกนเฎฺฐน? สห ภาเวนาติ อเตฺถนฯ ติ สตํ ภาโว สพฺภาโว, สปฺปุริสธโมฺม อิเจฺจวโตฺถฯ อถ วา อตฺตโน ภาโว สพฺภาโวฯ ‘‘คาหาปยนฺติ สพฺภาว’’นฺติ อิทเมตสฺสตฺถสฺส สาธกํ วจนํฯ สํวิชฺชมาโน วา ภาโว สพฺภาโวฯ ‘‘เอวํ คหณสพฺภาโว’’ติ อิทเมตสฺสตฺถสฺส สาธกํ  วจนํฯ อิทํ สทฺทานํ ภาวสาธนวเสนตฺถกถนํฯ</p>


<p>ติ สมฺภวนํ สมฺภโว, สมฺภวนกฺริยา, ยุตฺติ วาฯ ยุตฺติ หิ สมฺภโวติ วุจฺจติ ‘‘สมฺภโว คหณสฺส การณ’’นฺติอาทีสุฯ อถ วา สมฺภวติ เอตสฺมาติ สมฺภโวฯ ยโต หิ ยํ กิญฺจิ สมฺภวติ, โส สมฺภโวฯ ติ ปภวนํ ปภโว, อจฺฉินฺนตา, ปภวติ เอตสฺมาติ วา ปภโวฯ ยโต หิ ยํ กิญฺจิ ปภวติ, โส ปภโวฯ อิเม ปน สทฺทา กตฺถจิ สมานตฺถา กตฺถจิ ภินฺนตฺถาติ เวทิตพฺพาฯ กถํ? สโทฺท หิ ภวนกฺริยมฺปิ วทติ ยุตฺติมฺปิ ปญฺญตฺติมฺปิ สมฺภวรูปมฺปิ ปจฺจยตฺถมฺปิ, สโทฺท ปน ภวนกฺริยมฺปิ วทติ นทิปฺปภวมฺปิ ปจฺจยตฺถมฺปิ, ตสฺมา ปจฺจยตฺถํ วเชฺชตฺวา ภินฺนตฺถาติ คเหตพฺพา, ปจฺจยเตฺถน ปน สมานตฺถาติ คเหตพฺพาฯ วุตฺตเญฺหตํ ‘‘ปจฺจโย เหตุ นิทานํ การณํ สมฺภโว ปภโวติอาทิ อตฺถโต เอกํ, พฺยญฺชนโต นาน’’นฺติฯ</p>


<p>
‘‘มูลํ เหตุ นิทานญฺจ, สมฺภโว ปภโว ตถา;  
  
สมุฎฺฐานาหารารมฺมณํ, ปจฺจโย สมุทเยน จา’’ติ  
</p>
  
<p>อยมฺปิ คาถา เอตสฺสตฺถสฺส สาธิกาฯ อิทํ สทฺทานํ ภาวาปาทานสาธนวเสนตฺถกถนํฯ</p>


<p>เอวเมตฺถ ภาวกตฺตุกมฺมกรณาปาทานาธิกรณวเสน ฉ สาธนานิ ปกาสิตานิฯ ตานิ สมฺปทานสาธเนน สตฺตวิธานิ ภวนฺติ, ตํ ปน อุตฺตริ อาวิภวิสฺสติ ‘‘ธนมสฺส ภวตูติ ธนภูตี’’ติอาทินาฯ อิเจฺจวํ กิตกวเสน สพฺพถาปิ สตฺตวิธานิ สาธนานิ โหนฺติ, ยานิ ‘‘การกานี’’ติปิ วุจฺจติ, อิโต อญฺญํ สาธนํ นตฺถิฯ อิธ ปโยเคสฺวเตฺถสุ จ วิญฺญูนํ  ปาฎวตฺถํ สาธนนามํ ปกาสิตํฯ ตถา หิ ทุนฺนิกฺขิตฺตสาธเนหิ ปเทหิ โยชิตา สทฺทปฺปโยคา ทุโพฺพธตฺถา โหนฺติ, สุนิกฺขิตฺตสาธเนหิ ปน ปเทหิ โยชิตา สุโพธตฺถา โหนฺติ, ตสฺมา ปโยคาสาธนมูลกา, อโตฺถ จ ปโยคมูลโกฯ ปโยคานุรูปญฺหิ อวิปรีตํ กตฺวา อตฺถํ กถนสีลา ‘‘ยาจิโตว พหุลํ จีวรํ ปริภุญฺชติ, อปฺปํ อยาจิโต’’ติ เอวมาทีสุ สาธนวเสน คเหตเพฺพสุ อเตฺถสุ, อเญฺญสุ จเตฺถสุ ปฎุตรพุทฺธิโน ปณฺฑิตาเยว เอกเนฺตน ภควโต ปริยตฺติสาสนธรา นาม โหนฺตีติ เวทิตพฺพํฯ อิโต ปรํ นยานุสาเรน สุวิเญฺญยฺยตฺตา ‘‘อิทํ นาม สาธน’’นฺติ น วกฺขาม, เกวลมิธ ทสฺสิเตสุ ปโยเคสุ วิญฺญูนํ พหุมานุปฺปาทนตฺถเญฺจว วิวิธวิจิตฺตปาฬิคติเก วิวิธตฺถสาเร ชินวรวจเน โสตูนํ พุทฺธิวิชมฺภนตฺถญฺจ อตฺถสาธกวจนานิเยว ยถารหํ สุตฺตเคยฺยเวยฺยากรณคาถาทีสุ ตโต ตโต อาหริตฺวา ทเสฺสสฺสามฯ</p>


<p>ติ ปการโต ภวตีติ ปภาโว, โสยมานุภาโวเยวฯ ‘‘ปภาวํ เต น ปสฺสามิ, เยน ตฺวํ มิถิลํ วเช’’ติ อิทเมตสฺสตฺถสฺส สาธกํ วจนํฯ ติ อนุภวนํ อนุภโว, กิํ ตํ? ปริภุญฺชนํฯ ติ เตชุสฺสาหมนฺตปภูสตฺติโยฯ ‘‘เตชสงฺขโต อุสฺสาหมนฺตปภูสตฺติสงฺขาโต วา มหโนฺต อานุภาโว เอตสฺสาติ มหานุภาโว’’ติ อิทเมตสฺสตฺถสฺส สาธกํ วจนํฯ</p>


<p>
เตโช อุสฺสาหมนฺตา จ, ปภูสตฺตีติ ปญฺจิเม;  
  
อานุภาวาติ วุจฺจนฺติ, ปภาวาติ จ เต วเทฯ  
</p>
  
<p>
เตชาทิวาจกตฺตมฺหิ,  
อานุภาว  
ปทสฺส ตุ;  
  
อตฺถนิพฺพจนํ ธีโร, ยถาสมฺภวมุทฺทิเสฯ  
</p>
  
<p>อถ  วา ติ อนุภวิตพฺพผลํฯ ‘‘อนุภวิตพฺพสฺส ผลสฺส มหนฺตตาย มหานุภาโว’’ติ อิทเมตสฺสตฺถสฺส สาธกํ วจนํฯ ติ ปราภวนํ ปราภโว, อถ วา ปราภวตีติ ปราภโวฯ ‘‘สุวิชาโน ปราภโว’’ติ อิทเมตสฺสตฺถสฺส สาธกํ วจนํฯ อปิจ ‘‘ธมฺมเทสฺสี ปราภโว’’ติ ปาฐานุรูปโต ปราภวิสฺสตีติ ปราภโวติ อนาคตกาลวเสนปิ นิพฺพจนํ ทฎฺฐพฺพํฯ อถ วา ปราภวนฺติ เอเตนาติ ปราภโวฯ กิํ ตํ? ธมฺมเทสฺสิตาทิฯ ‘‘ปฐโม โส ปราภโว’’ติ อิทเมตสฺสตฺถสฺส สาธกํ วจนํฯ ติ นิพฺพานํฯ ตญฺหิ ภวโต วิคตตฺตา ภวโต วิคโตติ วิภโว, ภวสฺส จ ตํเหตุ วิคตตฺตา วิคโต ภโว เอตสฺมาติ วิภโวฯ วิภวนฺติ อุจฺฉิชฺชนฺติ วินสฺสนฺติ อิโต อริยธนวิโลมกา กิเลสมหาโจราติปิ วิภโวฯ สทฺทสฺส นิพฺพานาภิธานเตฺต ‘‘เอวํ ภเว วิชฺชมาเน, วิภโว อิจฺฉิตพฺพโก’’ติ อิทเมตฺถ สาธกํ วจนํฯ อิมานิ ปน นิพฺพานสฺส ปริยายวจนานิ –</p>


<p>
นิพฺพานํ วิภโว โมโกฺข, นิโรโธ อมตํ สมํ;  
  
สงฺขารูปสโม ทุกฺข-นิโรโธ อจฺจุต’กฺขโยฯ  
</p>
  
<p>
วิวฎฺฎ’มกตํ อตฺถํ, สนฺติปท’มสงฺขตํ;  
  
ปารํ ตณฺหากฺขโย ทุกฺข-กฺขโย สโญฺญชนกฺขโยฯ  
</p>
  
<p>
โยคเกฺขโม วิราโค จ,  
  
โลกโนฺต จ ภวกฺขโย;  
  
อปวโคฺค วิสงฺขาโร,  
  
สพฺภิ สุทฺธิ วิสุทฺธิ จฯ  
</p>
  
<p>
วิมุตฺยา’ปจโย มุตฺติ, นิพฺพุติ อุปธิกฺขโย;  
  
สนฺติ อสงฺขตา ธาตุ, ทิสา จ สพฺพโตปภํฯ  
</p>
  
<p>
วินาเปตานิ  
นามานิ, วิเสสกปทํ อิธ;  
  
นิพฺพานวาจกานีติ, สลฺลเกฺขยฺย สุเมธโสฯ  
</p>
  
<p>
‘‘ตาณํ เลณ’’นฺติอาทีนิ-เปกฺขิกานิ ภวนฺติ หิ;  
  
วิเสสกปทานนฺติ, เอเตฺถตานิ ปกาสเยฯ  
</p>
  
<p>
ตาณํ เลณ’มรูปญฺจ, สนฺตํ สจฺจ’มนาลยํ;  
  
สุทุทฺทสํ สรณญฺจ, ปรายณ’มนีติกํฯ  
</p>
  
<p>
อนาสวํ ธุวํ นิจฺจํ, วิญฺญาณ’มนิทสฺสนํ;  
  
อพฺยาปชฺชํ สิวํ เขมํ, นิปุณํ อปโลกิกํฯ  
</p>
  
<p>
อนนฺต’มกฺขรํ ทีโป, อจฺจนฺตํ เกวลํ ปทํ;  
  
ปณีตํ อจฺจุตญฺจาติ, พหุธาปิ วิภาวเยฯ  
</p>
  
<p>
โคตฺรภู  
ติ ปทสฺสตฺถํ, วทเนฺตหิ ครูหิ ตุ;  
  
โคตฺตํ วุจฺจติ นิพฺพาน-มิติ โคตฺตนฺติ ภาสิตํฯ  
</p>
  
<p>ติ วา วินาสสมฺปตฺติธนุเจฺฉททิฎฺฐิโยปิ วุจฺจนฺติฯ ตตฺถ วินาโส วิภวนํ อุจฺฉิชฺชนํ นสฺสนนฺติ อเตฺถน วิภโวฯ ‘‘วิภโว สพฺพธมฺมานํ, อิเตฺถเก สโต สตฺตสฺส อุเจฺฉทํ วินาสํ วิภวํ ปญฺญเปนฺตี’’ติ จ อิทเมตสฺสตฺถสฺส สาธกํ วจนํฯ สมฺปตฺติ ปน วิเสสโต ภวตีติ วิภโวฯ ‘‘รโญฺญ สิริวิภวํ ทฎฺฐุกามา’’ติ อิทเมตสฺสตฺถสฺส สาธกํ วจนํฯ ธนํ ปน ภวนฺติ วฑฺฒนฺติ วุทฺธิํ วิรูฬฺหิํ เวปุลฺลํ อาปชฺชนฺติ สตฺตา เอเตนาติ วิภโวฯ ‘‘อสีติโกฎิวิภวสฺส พฺราหฺมณสฺส ปุโตฺต หุตฺวา นิพฺพตฺตี’’ติ อิทเมตสฺสตฺถสฺส สาธกํ วจนํฯ อิทํ ปน ปริยายวจนํ –</p>


<p>
ธนํ สํ วิภโว ทพฺพํ, สาปเตยฺยํ ปริคฺคโห;  
  
โอฑฺฑํ ภณฺฑํ สกํ อโตฺถ, อิเจฺจเต ธนวาจกาฯ  
</p>
  
<p>อุเจฺฉททิฎฺฐิ ปน วิภวติ อุจฺฉิชฺชติ ‘‘อตฺตา จ โลโก จ ปุน จุติโต อุทฺธํ น ชายตี’’ติ คหณโต วิภโวติฯ ‘‘วิภวตณฺหา’’ติ  อิทเมตสฺสตฺถสฺส สาธกํ วจนํฯ วิภวตณฺหาติ หิ อุเจฺฉททิฎฺฐิสหคตาย ตณฺหาย นามํฯ เอตฺถ อตฺถุทฺธาโร วุจฺจติ –</p>


<p>
ธนนิพฺพานสมฺปตฺติ-วินาสุเจฺฉททิฎฺฐิโย;  
  
วุตฺตา  
วิภว  
สเทฺทน, อิติ วิญฺญู วิภาวเยฯ  
</p>
  
<p>ติ ปาตุภวนํ ปาตุภาโวฯ ติ อาวิภวนํ อาวิภาโว, อุภินฺนเมเตสํ ปากฎตา อิเจฺจวโตฺถฯ ติ ติโรภวนํ ติโรภาโว, ปฎิจฺฉนฺนภาโวฯ ติ วินาภวนํ วินาภาโว, วิโยโคฯ ติ โสตฺถิภวนํ โสตฺถิภาโว, สุวตฺถิภาโว สุขสฺส อตฺถิตา, อตฺถโต ปน นิพฺภยตา นิรุปทฺทวตา เอวฯ ติ อตฺถิตา วิชฺชมานตา อวิวิตฺตตาฯ ติ นตฺถิตา อวิชฺชมานตา วิวิตฺตตา ริตฺตตา ตุจฺฉตา สุญฺญตาฯ การนฺตปุลฺลิงฺคนิเทฺทโสฯ</p>


<p>อภิภวตีติ  ปรํ อภิภวโนฺต โย โกจิฯ เอวํ  อนุภวตีติ  สุขํ วา ทุกฺขํ วา อทุกฺขมสุขํ วา อนุภวโนฺต โย โกจิฯ เอวํ  เอตฺถ ปน ยถา ‘‘อมตสฺส ทาตาฯ อนุปฺปนฺนสฺส มคฺคสฺส อุปฺปาเทตา’’ติอาทีสุ ‘‘ทาตา’’ติ ปทานํ กตฺตุวาจกานํ ‘‘อมตสฺสา’’ติอาทีหิ ปเทหิ กมฺมวาจเกหิ ฉฎฺฐิยเนฺตหิ สทฺธิํ โยชนา ทิสฺสติ, ตถา อิเมสมฺปิ ปทานํ ‘‘ปจฺจามิตฺตสฺส อภิภวิตา’’ติอาทินา โยชนา กาตพฺพาฯ เอวํ อเญฺญสมฺปิ เอวรูปานํ ปทานํฯ การนฺตปุลฺลิงฺคนิเทฺทโสฯ</p>


<p>ภวตีติ ฯ ภวิสฺสตีติ วา ภวํ, วฑฺฒมาโน ปุคฺคโลฯ ‘‘สุวิชาโน ภวํ โหติ, สุวิชาโน ปราภโวฯ ธมฺมกาโม  ภวํ โหติ, ธมฺมเทสฺสี ปราภโว’’ติ อิทเมตสฺสตฺถสฺส สาธกํ วจนํฯ อถ วา เยน สทฺธิํ กเถติ, โส ‘‘ภว’’นฺติ วตฺตโพฺพ, ‘‘ภวํ กจฺจายโนฯ ภวํ อานโนฺทฯ มเญฺญ ภวํ ปตฺถยติ, รโญฺญ ภริยํ ปติพฺพต’’นฺติอาทีสุฯ เอตฺถ ปน ธาตุอเตฺถ อาทโร น กาตโพฺพ, สมฺมุติอเตฺถเยวาทโร กาตโพฺพ ‘‘สเงฺกตวจนํ สจฺจํ, โลกสมฺมุติการณ’’นฺติ วจนโตฯ โวหารวิสยสฺมิญฺหิ โลกสมฺมุติ เอว ปธานา อวิลงฺฆนียาฯ ปราภวตีติ ฯ เอวํ ฯ ปภวติ ปโหติ สโกฺกตีติ  ปโหโนฺต โย โกจิฯ  ปภวํ อปฺปภวํ, ‘‘อปฺปภว’’นฺติ จ อิทํ ชาตเก ทิฎฺฐํ –</p>


<p>
‘‘ฉินฺนพฺภมิว วาเตน, รุโณฺณ รุกฺขมุปาคมิํ;  
  
โสหํ อปฺปภวํ ตตฺถ, สาขํ หเตฺถหิ อคฺคหิ’’นฺติ  
</p>
  
<p>ตตฺถ สาธกวจนมิทํฯ นิคฺคหีตนฺตปุลฺลิงฺคนิเทฺทโสฯ</p>


<p>ติ ธนมสฺส ภวตูติ ธนภูติฯ ติ โสภาย เจว ปญฺญาปุญฺญานญฺจ อธิวจนํฯ สา อสฺส ภวตูติ สิริภูติฯ เอวํ การนฺตปุลฺลิงฺคนิเทฺทโสฯ</p>


<p>ติ ภวนสีโล ภาวี, ภวนธโมฺม ภาวี, ภวเน สาธุการี ภาวีฯ เอวํ ติฯ ตตฺร ติ อตฺถวิภาวเน สมโตฺถ ปณฺฑิโต วุจฺจติฯ เอตฺถ วิทฺวา, วิชฺชาคโต, ญาณีติอาทิ ปริยายวจนํ ทฎฺฐพฺพํฯ ภวนฺติ จตฺร –</p>


<p>
วิทฺวา วิชฺชาคโต ญาณี, วิภาวี ปณฺฑิโต สุธี;  
  
พุโธ วิสารโท วิญฺญู, โทสญฺญู วิทฺทสุ วิทูฯ  
</p>
  
<p>
วิปสฺสี  
ปฎิภาณี จ, เมธาวี นิปโก กวิ;  
  
กุสโล วิทุโร ธีมา, คติมา มุติมา จยํฯ  
</p>
  
<p>
จกฺขุมา กณฺณวา ทโพฺพ, ธีโร ภูริ วิจกฺขโณ;  
  
สปฺปโญฺญ พุทฺธิมา ปโญฺญ, เอวํนามา วิภาวิโนติฯ  
</p>
  
อีการนฺตปุลฺลิงฺคนิเทฺทโสฯ  
</p>
  
<p>ติ สยเมว ภวตีติ สยมฺภูฯ โก โส? อนฺตเรน ปโรปเทสํ สามํเยว สพฺพํ เญยฺยธมฺมํ ปฎิวิชฺฌิตฺวา สพฺพญฺญุตํ ปโตฺต สกฺยมุนิ ภควาฯ วุตฺตเญฺหตํ ภควตา –</p>


<p>
‘‘น เม อาจริโย อตฺถิ, สทิโส เม น วิชฺชติ;  
  
สเทวกสฺมิํ โลกสฺมิํ, นตฺถิ เม ปฎิปุคฺคโลฯ  
</p>
  
<p>
อหญฺหิ อรหา โลเก, อหํ สตฺถา อนุตฺตโร;  
  
เอโกมฺหิ สมฺมาสมฺพุโทฺธ, สีตีภูโตสฺมิ นิพฺพุโต’’ติฯ  
</p>
  
<p>อตฺถโต ปน ปารมิตาปริภาวิโต สยมฺภูญาเณน สห วาสนาย วิคตวิทฺธสฺตนิรวเสสกิเลโส มหากรุณาสพฺพญฺญุตญฺญาณาทิอปริเมยฺยคุณคณาธาโร ขนฺธสนฺตาโน สยมฺภูฯ โส เอวํภูโต ขนฺธสนฺตาโน โลเก อคฺคปุคฺคโลติ วุจฺจติฯ วุตฺตเญฺหตํ ภควตา ‘‘เอกปุคฺคโล ภิกฺขเว โลเก อุปฺปชฺชมาโน อุปฺปชฺชติ อจฺฉริยมนุโสฺส, กตโม เอกปุคฺคโล? ตถาคโต ภิกฺขเว อรหํ สมฺมาสมฺพุโทฺธ’’ติฯ โส เอกปุคฺคโล เอตรหิ ‘‘สพฺพญฺญู, สุคโต’’ติอาทีหิ ยถาภุจฺจคุณาธิคตนาเมหิ จ ปสิโทฺธ, ‘‘โคตโม อาทิจฺจพนฺธู’’ติ โคตฺตโต จ ปสิโทฺธ, สกฺยปุโตฺต สโกฺก สกฺยมุนิ สกฺยสีโห สกฺยปุงฺคโวติ กุลโต จ ปสิโทฺธ, สุโทฺธทนิมายาเทวีสุโตติ  มาตาปิติโต จ ปสิโทฺธ, สิทฺธโตฺถติ คหิตนาเมน จ ปสิโทฺธฯ ภวนฺติ จตฺร –</p>


<p>
โย เอกปุคฺคโล อาสิ, พุโทฺธ โส วทตํ วโร;  
  
โคตฺตโต โคตโม นาม, ตเถวาทิจฺจพนฺธุ จฯ  
</p>
  
<p>
สกฺยกุเล ปสูตตฺตา, สกฺยปุโตฺตติ วิสฺสุโต;  
  
สโกฺก อิติ จ อวฺหิโต, ตถา สกฺยมุนีติ จฯ  
</p>
  
<p>
สพฺพตฺถ เสฎฺฐภาเวน, สเกฺย จ เสฎฺฐภาวโต;  
  
สกฺยสีโหติ โส สกฺย-ปุงฺคโวติ จ สมฺมโตฯ  
</p>
  
<p>
สุโทฺธทนีติ ปิติโต, นเภ จโนฺทว วิสฺสุโต;  
  
มาติโตปิ จ สญฺญาโต, มายาเทวีสุโต อิติฯ  
</p>
  
<p>
สพฺพญฺญู สุคโต พุโทฺธ, ธมฺมราชา ตถาคโต;  
  
สมนฺตภโทฺท ภควา, ชิโน ทสพโล มุนิฯ  
</p>
  
<p>
สตฺถา วินายโก นาโถ,  
  
มุนิโนฺท โลกนายโก;  
  
นราสโภ โลกชิโน,  
  
สมฺพุโทฺธ ทฺวิปทุตฺตโมฯ  
</p>
  
<p>
เทวเทโว โลกครุ, ธมฺมสฺสามี มหามุนิ;  
  
สมนฺตจกฺขุ ปุริส-ทมฺมสารถิ มารชิฯ  
</p>
  
<p>
ธมฺมิสฺสโร จ อเทฺวชฺฌ-วจโน สตฺถวาหโก;  
  
วิสุทฺธิเทโว เทวาติ-เทโว จ สมณิสฺสโรฯ  
</p>
  
<p>
ภูริปโญฺญ’นธิวโร, นรสีโห จ จกฺขุมา;  
  
มุนิมุนิ นรวโร, ฉฬภิโญฺญ ชเน สุโตฯ  
</p>
  
<p>
องฺคีรโส ยติราชา, โลกพนฺธุ’มตนฺทโท;  
  
วตฺตา ปวตฺตา สทฺธมฺม-จกฺกวตฺตี ยติสฺสโรฯ  
</p>
  
<p>
โลกทีโป  
สิรีฆโน, สมณิโนฺท นรุตฺตโม;  
  
โลกตฺตยวิทู โลก-ปโชฺชโต ปุริสุตฺตโมฯ  
</p>
  
<p>
สจฺจทโส สตปุญฺญ-ลกฺขโณ สจฺจสวฺหโย;  
  
รวิพนฺธา’สมสโม, ปญฺจเนตฺต’คฺคปุคฺคโลฯ  
</p>
  
<p>
สพฺพาภิภู สพฺพวิทู, สจฺจนาโม จ ปารคู;  
  
ปุริสาติสโย สพฺพ-ทสฺสาวี นรสารถิฯ  
</p>
  
<p>
สมฺมาสมฺพุโทฺธ อิติ โส, ญาโต สตฺตุตฺตโมติ จ;  
  
ตาที วิภชฺชวาทีติ, มหาการุณิโกติ จฯ  
</p>
  
<p>
จกฺขุภูโต ธมฺมภูโต, ญาณภูโตติ วณฺณิโต;  
  
พฺรหฺมภูโตติ ปุริสา-ชโญฺญ อิติ จ โถมิโตฯ  
</p>
  
<p>
โลกเชโฎฺฐ สยมฺภู จ, มเหสิ มารภญฺชโน;  
  
อโมฆวจโน ธมฺม-กาโย มาราภิภู อิติฯ  
</p>
  
<p>
อสเงฺขฺยยฺยานิ นามานิ, สคุเณน มเหสิโน;  
  
นามํ คุเณหิ นิสฺสิตํ, โก กวิโนฺท กเถสฺสติฯ  
</p>
  
<p>
ตตฺร สพฺพญฺญุ อิจฺจาทิ-นามํ สาธารณํ ภเว;  
  
สเพฺพสานมฺปิ พุทฺธานํ, โคตโม อิติอาทิ นฯ  
</p>
  
<p>
พุโทฺธ ปเจฺจกพุโทฺธ จ, ‘‘สยมฺภู’’อิติ สาสเน;  
  
เกจิ ‘‘พฺรหฺมา สยมฺภู’’ติ, สาสนาวจรํ น ตํฯ  
</p>
  
<p>
‘‘พุโทฺธ ตถาคโต สตฺถา, ภควา’’ติ ปทานิ ตุ;  
  
ฐาเนเนกสหสฺสมฺหิ, สญฺจรนฺติ อภิณฺหโสฯ  
</p>
  
<p>
ตตฺร จาทิปทํ อนฺต-ปทเญฺจว อิมานิ ตุ;  
  
เอกโตปิ จรนฺตีติ, วิภาเวยฺย วิสารโทฯ  
</p>
  
<p>
วิเสสกปทานํ ตุ, อเปกฺขกปทานิ จ;  
  
อนเปกฺขปทานีติ, ปทานิ ทุวิธา สิยุํฯ  
</p>
  
<p>ตถา  หิ สตฺถวาโห นรวโร ฉฬภิโญฺญติ เอวํปการานิ อภิธานปทานิ วิเสสกปทาเปกฺขกานิฯ กถํ?</p>


<p>
‘‘เอวํ วิชิตสงฺคามํ, สตฺถวาหํ อนุตฺตรํ;  
  
สาวกา ปยิรุปาสนฺติ, เตวิชฺชา มจฺจุหายิโนฯ  
</p>
  
<p>
ยํ โลโก ปูชยเต,  
  
สโลกปาโล สทา นมสฺสติ จ;  
  
ตเสฺสต สาสนวรํ,  
  
วิทูหิ เญยฺยํ นรวรสฺสา’’ติ,  
</p>
  
<p>‘‘ฉฬภิญฺญสฺส สาสน’’นฺติ จ เอวํ วิเสสกปทาเปกฺขกานิ ภวนฺติฯ พุโทฺธ ชิโน ภควาติ เอวํปการานิ ปน โน วิเสสกาเปกฺขานีติ ทฎฺฐพฺพํฯ</p>


<p>เกจิ ปเนตฺถ เอวํ วเทยฺยุํ ‘‘มุนิโนฺท สมณิโนฺท สมณิสฺสโร ยติสฺสโร อาทิจฺจพนฺธุ รวิพนฺธูติ เอวํปการานํ อิธ วุตฺตานมภิธานานํ วิเสสตฺถาภาวโต ปุนรุตฺติโทโส อตฺถี’’ติฯ ตนฺน, อภิธานานํ อภิสงฺขรณียานภิสงฺขรณียวเสน อภิสงฺขตาภิธานานิ อนภิสงฺขตาภิธานานีติ เทฺวธา ทิสฺสนโตฯ ตถา หิ กตฺถจิ เกจิ ‘‘สกฺยสีโห’’ติ อภิธานํ ปฎิจฺจ ‘‘สกฺยเกสรี สกฺยมิคาธิโป’’ติอาทินา นานาวิวิธมภิธานมภิสงฺขโรนฺติ, ปาวจเนปิ หิ ‘‘ทฺวิทุคฺคมวรหนุตฺต’มลตฺถา’’ติ ปาโฐ ทิสฺสติฯ ตถา เกจิ ‘‘ธมฺมราชา’’ติ อภิธานํ ปฎิจฺจ ‘‘ธมฺมทิสมฺปตี’’ติอาทีนิ อภิสงฺขโรนฺติฯ ‘‘สพฺพญฺญู’’ติ อภิธานํ ปฎิจฺจ ‘‘สพฺพทสฺสาวี สพฺพทสฺสี’’ติอาทีนิ อภิสงฺขโรนฺติ, ‘‘สหสฺสโกฺข’’ติ อภิธานํ ปฎิจฺจ ‘‘ทสสตโลจโน’’ติอาทีนิ อภิสงฺขโรนฺติฯ ‘‘อาทิจฺจพนฺธู’’ติ อภิธานํ ปฎิจฺจ ‘‘อรวินฺทสหายพนฺธู’’ติอาทีนิ อภิสงฺขโรนฺติฯ ‘‘อมฺพุช’’นฺติ อภิธานํ ปฎิจฺจ ‘‘นีรชํ กุญฺช’’นฺติอาทีนิ อภิสงฺขโรนฺติฯ ปาวจเนปิ หิ  ยํ ปทุมํ, ตํ ชลชํ นามาติ มนฺตฺวา ปฎิสมฺภิทาปฺปเตฺตหิ อริเยหิ เทสนาวิลาสวเสน วุโตฺต ‘‘ปทุมุตฺตรนามิโน’’ติ วตฺตพฺพฎฺฐาเน ‘‘ชลชุตฺตรนามิโน’’ติ ปาโฐ ทิสฺสติฯ เอวํ อภิสงฺขตาภิธานานิ ทิสฺสนฺติฯ</p>


<p>‘‘พุโทฺธ ภควา’’ติ อภิธานานิ ปน อนภิสงฺขตาภิธานานิฯ วุตฺตเญฺหตํ ธมฺมเสนาปตินา อายสฺมตา  ‘‘พุโทฺธติ เนตํ นามํ มาตรา กตํ, น ปิตรา กตํ, น ภคินิยา กตํ, น ญาติสาโลหิเตหิ กตํ, น เทวตาหิ กตํ, วิโมกฺขนฺติกเมตํ พุทฺธานํ ภควนฺตานํ โพธิยา มูเล สห สพฺพญฺญุตญฺญาณปฺปฎิลาภา สจฺฉิกา ปญฺญตฺติ ยทิทํ พุโทฺธ’’ติ, ตถา ‘‘ภควาติ เนตํ นามํ มาตรา กตํ…เป.… สจฺฉิกา ปญฺญตฺติ ยทิทํ ภควา’’ติฯ เอวํ ‘‘พุโทฺธ ภควา’’ติ อภิธานานิ อนภิสงฺขตาภิธานานิฯ น หิ ตานิ อภิธานานิ เจว ‘‘สตฺถา สุคโต ชิโน’’ติอาทีนิ จ อญฺญํ กิญฺจิ อภิธานํ ปฎิจฺจ อภิสงฺขตานิ, นาปิ อญฺญานิ อภิธานานิ เอตานิ ปฎิจฺจ อภิสงฺขตานิ ทิสฺสนฺติฯ ตถา หิ ‘‘พุโทฺธ’’ติ อภิธานํ ปฎิจฺจ ‘‘พุชฺฌิตา โพเธตา โพธโก’’ติอาทีนิ นามาภิธานานิ น อภิสงฺขโรนฺติฯ ตถา ‘‘ภควา สตฺถา สุคโต’’ติอาทีนิ นามาภิธานานิ ปฎิจฺจ ‘‘สมฺปนฺนภโค อนุสาสโก สุนฺทรวจโน’’ติอาทีนิ นามาภิธานานิ นาภิสงฺขโรนฺติฯ เอวํ อิมํ วิภาคํ ทเสฺสตุํ ‘‘มุนิโนฺท สมณิโนฺท สมณิสฺสโร ยติสฺสโร อาทิจฺจพนฺธุ รวิพนฺธู’’ติอาทินา นเยน ปุนรุตฺติ อเมฺหหิ กตาติ ทฎฺฐพฺพาฯ เอวมญฺญตฺราปิ นโย เนตโพฺพฯ อตฺริทํ วุจฺจติ –</p>


<p>
‘‘อภิสงฺขตนามญฺจ, นามญฺจานภิสงฺขตํ;  
  
ทฺวิทุคฺคมวโร พุโทฺธ, อิติ นามํ ทฺวิธา ภเว’’ติฯ  
</p>
  
<p>ติ ปรํ ปสยฺห ภวตีติ ปภู, อิสฺสโรฯ ‘‘อรญฺญสฺส ปภู อยํ ลุทฺทโก’’ติ อิทเมตสฺสตฺถสฺส สาธกํ วจนํฯ ติ  อภิภวตีติ อภิภู, อสญฺญสโตฺตฯ กิํ โส อภิภวิ? จตฺตาโร ขเนฺธ อรูปิโนฯ อิติ จตฺตาโร ขเนฺธ อรูปิโน อภิภวีติ อภิภูฯ โส จ โข นิเจฺจตนตฺตา อภิภวนกฺริยายาสติ ปุเพฺพวา’สญฺญุปฺปตฺติโต ฌานลาภิกาเล อตฺตนา อธิคตปญฺจมชฺฌานํ สญฺญาวิราควเสน ภาเวตฺวา จตฺตาโร อรูปกฺขเนฺธ อสญฺญิภเว อปฺปวตฺติกรเณน อภิภวิตุมารภิ, ตทภิภวนกิจฺจํ อิทานิ สิทฺธนฺติ อภิภวีติ อภิภูติ วุจฺจติฯ อปิจ นิเจฺจตนภาเวน อภิภวนพฺยาปาเร อสติปิ ปุเพฺพ สเจตนกาเล สพฺยาปารตฺตา สเจตนสฺส วิย นิเจฺจตนสฺสาปิ สโต ตสฺส อุปจาเรน สพฺยาปารตาวจนํ ยุชฺชเตวฯ ทิสฺสติ หิ โลเก สาสเน จ สเจตนสฺส วิย อเจตนสฺสปิ อุปจาเรน สพฺยาปารตาวจนํฯ ตํ ยถา? กูลํ ปติตุกามํ, เอวํ โลเกฯ สาสเน ปน –</p>


<p>
‘‘โรทเนฺต ทารเก ทิสฺวา, อุพฺพิคฺคา วิปุลา ทุมา;  
  
สยเมโวนมิตฺวาน, อุปคจฺฉนฺติ ทารเก’’ติ จ  
</p>
  
<p>‘‘องฺคาริโน ทานิ ทุมา ภทเนฺต, ผเลสิโน ฉทนํ วิปฺปหายา’’ติ จ ‘‘ผลํ โตเสติ กสฺสก’’นฺติ จ อาทิฯ สทฺทสฺส อสญฺญสตฺตาภิธานเตฺต ‘‘อภิภุํ อภิภุโต มญฺญตี’’ติ อิทเมตฺถ สาธกํ วจนํฯ อถ วา อภิภวตีติ อภิภู, ปเรสมภิภวิตา โย โกจิฯ วิเสสโต ปน ตถาคโตเยว อภิภูฯ วุตฺตเญฺหตํ ภควตา ‘‘ตถาคโต ภิกฺขเว อภิภู อนภิภูโต อญฺญทตฺถุทโส วสวตฺตี’’ติฯ เกจิ ปน ‘‘อภิภู นาม สหโสฺส พฺรหฺมา’’ติ วทนฺติฯ</p>


<p>ติ วิเสสภูโตติ วิภู, ‘‘ภวโสตํ สเจ พุโทฺธ, ติโณฺณ โลกนฺตคู วิภู’’ติ อิทเมตสฺสตฺถสฺส สาธกํ  วจนํฯ ติ เหตฺถ รูปกายธมฺมกายสมฺปตฺติยา วิเสสภูโตติ อโตฺถฯ อาห จ –</p>


<p>
‘‘ทิสฺสมาโนปิ ตาวสฺส, รูปกาโย อจินฺติโย;  
  
อสาธารณญาณเฎฺฐ, ธมฺมกาเย กถาว กา’’ติฯ  
</p>
  
<p>ติ อธิภวตีติ อธิภู, อิสฺสโรฯ</p>


<p>
‘‘ตทา มํ ตปเตเชน, สนฺตโตฺต ติทิวาธิภู;  
  
ธาเรโนฺต พฺราหฺมณํ วณฺณํ, ภิกฺขาย มํ อุปาคมี’’ติ –  
</p>
  
<p>อิทเมตสฺสตฺถสฺส สาธกํ วจนํฯ ติ ปติภูโตติ ปติภู, ‘‘โคณสฺส ปติภู’’ติ อิทเมตสฺสตฺถสฺส สาธกํ วจนํฯ ติ โคตฺตสงฺขาตํ อมตมหานิพฺพานํ อารมฺมณํ กตฺวา ภูโตติ โคตฺรภู, โสตาปตฺติมคฺคสฺส อนนฺตรปจฺจเยน สิขาปฺปตฺตพลววิปสฺสนาจิเตฺตน สมนฺนาคโต ปุคฺคโลฯ วุตฺตเญฺหตํ ภควตา ‘‘กตโม จ ปุคฺคโล โคตฺรภู? เยสํ ธมฺมานํ สมนนฺตรา อริยธมฺมสฺส อวกฺกนฺติ โหติ, เตหิ ธเมฺมหิ สมนฺนาคโต ปุคฺคโล โคตฺรภู’’ติ, อิทเมเวตฺถ อตฺถสาธกํ วจนํฯ อปิจ สมโณติ โคตฺตมตฺตมนุภวมาโน กาสาวกณฺฐสมโณปิ โคตฺรภูฯ โส หิ ‘‘สมโณ’’ติ โคตฺตมตฺตํ อนุภวติ วินฺทติ, น สมณธเมฺม อตฺตนิ อวิชฺชมานตฺตาติ ‘‘โคตฺรภู’’ติ วุจฺจติ, ‘‘ภวิสฺสนฺติ โข ปนานนฺท อนาคตมทฺธานํ โคตฺรภุโน กาสาวกณฺฐา ทุสฺสีลา ปาปธมฺมา’’ติ อิทเมตสฺสตฺถสฺส สาธกํ วจนํฯ ติ สโกฺกฯ โส หิ มาตาปิติภรณาทีหิ สตฺตหิ วเตฺตหิ สกฺกตฺตํ ลภิตฺวา อเญฺญ เทเว วเตฺตน อภิภวตีติ วตฺรภูฯ  ปน ธาตุมฺหิ ลพฺภมานํ ปตฺติอตฺถมฺปิ คเหตฺวา ‘‘วเตฺตน อเญฺญ อภิภวิตฺวา เทวิสฺสริยํ ปโตฺตติ วตฺรภู’’ติ  วุตฺตํ, ‘‘วตฺรนามกํ วา อสุรํ อภิภวตีติ วตฺรภู’’ติ จ, ‘‘วตฺรภู ชยตํปิตา’’ติ อิทเมตสฺสตฺถสฺส สาธกํ วจนํฯ เอตฺถ หิ ติ วตฺรนามกสฺส อสุรสฺส อภิภวิตาฯ ติ ชยนฺตานํ ปิตาฯ ‘‘สโกฺก อิโนฺท ปุรินฺทโท’’ อิจฺจาทิ ปริยายวจนํฯ อิทํ ตุ ธาตาธิกาเร ปกาเสสฺสามฯ ติ ปรมภิภวตีติ ปราภิภูฯ เอวํ ติอาทีสุปิฯ ติ สพฺพมภิภวิตพฺพํ อภิภวตีติ สพฺพาภิภูฯ สพฺพาภิภูติ จ อิทํ นามํ ตถาคตเสฺสว ยุชฺชติฯ วุตฺตเญฺหตํ ภควตา –</p>


<p>
‘‘สพฺพาภิภู สพฺพวิทูหมสฺมิ,  
  
สเพฺพสุ ธเมฺมสุ อนูปลิโตฺต;  
  
สพฺพญฺชโห ตณฺหกฺขเย วิมุโตฺต,  
  
สยํ อภิญฺญาย กมุทฺทิเสยฺย’’นฺติฯ  
</p>
  
<p>การนฺตปุลฺลิงฺคนิเทฺทโสฯ นิยตปุลฺลิงฺคนิเทฺทโสยํฯ</p>


<p>อิทานิ อนิยตลิงฺคานํ นิยตลิเงฺคสุ ปกฺขิตฺตานํ สทฺทาทีนํ นิเทฺทโส วุจฺจติฯ ตตฺร ติ อตฺตโน ปจฺจเยหิ อภวีติ ภูโต, ภูโตติ ชาโต สญฺชาโต นิพฺพโตฺต อภินิพฺพโตฺต ปาตุภูโต, ภูโตติ วา ลทฺธสรูโป โย โกจิ สวิญฺญาณโก วา อวิญฺญาณโก วาฯ อถ วา ตถากาเรน ภวตีติ ภูโต, ภูโตติ สโจฺจ ตโถ อวิตโถ อวิปรีโต โย โกจิ, เอตฺถ โย สโทฺท สจฺจโตฺถ, ตสฺส ‘‘ภูตโฎฺฐ’’ติ อิทเมตฺถ สาธกํ วจนํฯ ติ ปราภวีติ ปราภูโตฯ สุฎฺฐุ ภูโตติ ฯ วิเสเสน ภูโตติ ฯ วิสฺสุโต ภูโตติ วา วิภูโต, ‘‘วิภูตารมฺมณ’’นฺติ อิทเมตสฺสตฺถสฺส สาธกํ วจนํฯ วิภวีติ วา  วินโฎฺฐติ อโตฺถ, ‘‘รูเป วิภูเต น ผุสนฺติ ผสฺสา’’ติ  อิทเมตสฺสตฺถสฺส สาธกํ วจนํฯ ปากโฎ ภูโตติ ฯ อาวิ ภวตีติ ฯ เอวํ ฯ ภวิตุมนุจฺฉวิโกติ ฯ ปริภวิยเต โสติ ฯ เยน เกนจิ โย ปีฬิโต หีฬิโต วา, โส ปริภูโตฯ คมฺยมานโตฺถ ยถากามจารีฯ อภิภวิยฺยเต โสติ ฯ อธิภวิยเต โสติ ฯ เอวํ ฯ เอตฺถ สเทฺทน สมานโตฺถ สโทฺท, ‘‘จกฺขุ ภิกฺขเว อทฺธภูตํ, รูปา อทฺธภูตา, จกฺขุวิญฺญาณํ อทฺธภูต’’นฺติ อิทเมตสฺสตฺถสฺส สาธกํ วจนํ, ตถา ‘‘อิธ ภิกฺขเว ภิกฺขุ น เหว อนทฺธภูตํ อตฺตานํ น อทฺธภาเวตี’’ติ ปทมฺปิฯ ตตฺถ นฺติ ทุเกฺขน อนธิภูตํฯ ทุเกฺขน อนธิภูโต นาม มนุสฺสตฺตภาโว วุจฺจติ, ตํ น อทฺธภาเวติ นาภิภวตีติ สุตฺตปทโตฺถฯ</p>


<p>อนุภวิยเต โสติ ฯ เอวํ ฯ เอตฺถ ภาวิโตติ อิมินา สมานาธิกรณํ ‘‘สติสโมฺพชฺฌโงฺค โข กสฺสป มยา สมฺมทกฺขาโต ภาวิโต’’ติอาทีสุ คุณีวาจกํ ปธานปทํ สาสเน ทฎฺฐพฺพํฯ ติตฺถิยสมเย ปน ภาวิโตติ กามคุโณ วุจฺจติฯ วุตฺตเญฺหตํ  ‘‘น ภาวิตมาสีสตี’’ติฯ ตตฺร ภาวิตา นาม ปญฺจ กามคุณา, เต น อาสีสติ น เสวตีติ สุตฺตปทโตฺถฯ สมฺภาวิยเต โสติ ฯ เอวํ ติ มนํ ปริภวิยิตฺถ โสติ มนํปริภูโตฯ เอตฺถ ติ อีสกํ อปฺปตฺตปริภวโน วุจฺจติฯ นฺติ หิ นิปาตปทํฯ ‘‘อติปณฺฑิเตน ปุเตฺตน, มนมฺหิ อุปกูลิโต, เทวทเตฺตน อตฺตโน อพุทฺธภาเวน เจว ขนฺติเมตฺตาทีนญฺจ  อภาเวน กุมารกสฺสปเตฺถโร จ เถรี จ มนํ นาสิโต, มนํ วุโฬฺห อโหสี’’ติอาทีสุ จสฺส ปโยโค เวทิตโพฺพฯ อตฺร สทฺทสฺส กิญฺจิ ยุตฺติํ วทามฯ</p>


<p>
มนํ  
สโทฺท ทฺวิธา ภิโนฺน, นามํ เนปาติกญฺจิติ;  
  
สนฺตํ ตสฺส มนํ โหติ, มนมฺหิ อุปกูลิโตติฯ  
</p>
  
<p>ติ อเญฺญน ปริภวิตุํ สกฺกุเณโยฺยติ ปริภวิตโพฺพฯ เอวํ ปจฺจยฎฺฐาเน หิ ปทโยชนา ทิสฺสติ ‘‘อลทฺธํ อารมฺมณํ ลทฺธพฺพํ ลภนียํ ลทฺธุํ วา สกฺกุเณยฺย’’นฺติฯ อถ วา ปริภวนมรหตีติ ปริภวิตโพฺพฯ เอวํ ฯ ตถา หิ ปจฺจยฎฺฐาเน ปทโยชนา ทิสฺสติ ‘‘ปริสกฺกุเณยฺยํ ลาภมรหตีติ ลทฺธพฺพ’’นฺติฯ เอตฺถ ปน ติ ปทสฺส อตฺถิภาเว ‘‘ขตฺติโย โข มหาราช ทหโรติ น อุญฺญาตโพฺพ น ปริโภตฺตโพฺพ’’ติ ปาฬิ นิทสฺสนํฯ ปุพฺพา ธาตุโย สมานตฺถาฯ เสสานิ ทุกานิ นยานุสาเรน เญยฺยานิฯ ติ ภวตีติ ภมาโน, มเชฺฌ การโลโป ทฎฺฐโพฺพฯ อตฺริทํ วตฺตพฺพํ –</p>


<p>
‘‘กิํ โส ภมาโน สจฺจโก’’, อิจฺจตฺร ปาฬิยํ ปน;  
  
รูปํ  
ภวติ  
ธาตุสฺส, วโลเปเนว ทิสฺสติฯ  
</p>
  
<p>อตฺรายํ ปาฬิ ‘‘กิํ โส ภมาโน สจฺจโก นิคณฺฐปุโตฺต, โย ภควโต วาทํ อาโรเปสฺสตี’’ติฯ ติ วิภวตีติ วิภวมาโนฯ เอวํ ติอาทีสุฯ ตตฺถ ‘‘อภิสโมฺภโนฺต’’ติมสฺส กโรโนฺต นิปฺผาเทโนฺต อิเจฺจวโตฺถฯ ‘‘สพฺพานิ อภิสโมฺภโนฺต, ส ราชวสติํ วเส’’ติ อิทเมตสฺสตฺถสฺส สาธกํ วจนํฯ ยสฺมา ปนิมานิ  ‘‘ภวมาโน’’ติอาทีนิ วิปฺปกตปจฺจตฺตวจนานิ, ตสฺมา สรมาโน โรทติ, คจฺฉโนฺต คณฺหาติ, ‘‘คจฺฉโนฺต โส ภารทฺวาโช, อทฺทส อจฺจุตํ อิสิ’’นฺติอาทีนิ วิย ปริปุณฺณุตฺตรกฺริยาปทานิ กตฺวา ราชา ภวมาโน สมฺปตฺติมนุภวตีติอาทินา โยเชตพฺพานิฯ ‘‘สรมาโน คจฺฉโนฺต’’ติอาทีนิ หิ ‘‘ยาโต คโต ปโตฺต’’ติอาทีหิ สทิสานิ น โหนฺติ, อุตฺตรกฺริยาปทาเปกฺขกานิ โหนฺติ ปจฺจยนฺตปทานิ วิยาติฯ</p>


<p>ติ ปริภวิยเต โสติ ปริภวิยมาโนฯ เอวํ ติอาทีสุปิฯ อิมานิปิ วิปฺปกตปจฺจตฺตวจนานิ, ตสฺมา ‘‘ราชปุริเสหิ นียมาโน โจโร เอวํ จิเนฺตสี’’ติอาทีนิ วิย ปริปุณฺณุตฺตรกฺริยาปทานิ กตฺวา อเญฺญหิ ปริภวิยมาโน ตาณํ คเวสติฯ โภโค ปุคฺคเลนานุภวิยมาโน ปริกฺขยํ คจฺฉตีติอาทินา โยเชตพฺพานิฯ เอวํ สพฺพตฺร อีทิเสสุ วิปฺปกตวจเนสุ โยเชตพฺพานิฯ อยํ อนิยตลิงฺคานํ นิยตลิเงฺคสุ ปกฺขิตฺตานํ สทฺทานํ นิเทฺทโสฯ อิเจฺจวํ ปุลฺลิงฺคานํ ธาตุมยานํ ยถารหํ นิพฺพจนาทิวเสน นิเทฺทโส วิภาวิโตฯ</p>


<p>อิทานิ อิตฺถิลิงฺคนิเทฺทโส วุจฺจติ – ตตฺร ติ ภาเวตีติ ภาวิกาฯ ยา ภาวนํ กโรติ, สา ภาวิกาฯ ติ วฑฺฒนา พฺรูหนา ผาติกรณํ อาเสวนา พหุลีกาโรฯ ติ ปกาสนา สนฺทสฺสนาฯ อถ วา ติ อภาวนา อนฺตรธาปนาฯ ติ อุกฺกํสนา โถมนาฯ ติ วาสนา, สมนฺตโต วา วฑฺฒนาฯ การนฺติตฺถิลิงฺคนิเทฺทโสฯ</p>


<p>ติ สตฺตายมานา ภวตีติ ภูมิ, อถ วา ภวนฺติ ชายนฺติ วฑฺฒนฺติ เจตฺถ ถาวรา จ ชงฺคมา จาติ ภูมิฯ ภูมิ วุจฺจติ  ปถวีฯ ‘‘ปฐมาย ภูมิยา ปตฺติยา’’ติอาทีสุ ปน โลกุตฺตรมโคฺค ภูมีติ วุจฺจติฯ ยา ปนนฺธพาลมหาชเนน วิญฺญาตา ปถวี, ตสฺสิมานิ อภิธานานิ –</p>


<p>
‘‘ปถวี เมทนี ภูมิ, ภูรี ภู ปุถุวี มหี;  
  
ฉมา วสุมตี อุพฺพี, อวนี กุ วสุนฺธรา;  
  
ชคตี ขิติ วสุธา, ธรณี โค ธรา’’อิติฯ  
</p>
  
<p>อตฺร สทฺทา ปถวีปทเตฺถ วตฺตนฺตีติ กุตฺร ทิฎฺฐปุพฺพาติ เจ?</p>


<p>
วิทฺวา ภูปาล กุมุท-โครกฺขาทิปเทสุ เว;  
  
ภู กุ โค  
อิติ ปถวี, วุจฺจตีติ วิภาวเยฯ  
</p>
  
<p>ติ ภวนํ ภูติฯ ติ วินาโส, วิเสสโต ภวนํ วา, อถ วา วิเสสโต ภวนฺติ สตฺตา เอตายาติ วิภูติ, สมฺปตฺติเยว, ‘‘รโญฺญ วิภูติฯ ปิหนียา วิภูติโย’’ติ จ อิทเมตสฺสตฺถสฺส สาธกํ วจนํฯ การนฺติตฺถิลิงฺคนิเทฺทโสฯ</p>


<p>ติ ปถวีฯ สา หิ ภวนฺติ เอตฺถาติ ภูรีติ วุจฺจติ, ภวติ วา ปญฺญายติ วฑฺฒติ จาติ ภูรี, อถ วา ภูตาภูตา ตนฺนิสฺสิตา สตฺตา รมนฺติ เอตฺถาติ ภูรีฯ ปถวีนิสฺสิตา หิ สตฺตา ปถวิยํเยว รมนฺติ, ตสฺมา สา อิมินาปิ อเตฺถน ภูรีติ วุจฺจติฯ สทฺทสฺส ปถวีวจเน ‘‘ภูริปโญฺญ’’ติ อตฺถสาธกํ วจนํฯ อปิจ ภูรี วิยาติ ภูรี, ปญฺญา, ภูรีติ ปถวีสมาย วิตฺถตาย ปญฺญาย นามํ, ‘‘โยคา เว ชายตี ภูรี, อโยคา ภูริสงฺขโย’’ติ เอตฺถ อฎฺฐกถาวจนํ อิมสฺสตฺถสฺส สาธกํฯ อถ วา ภูเต อเตฺถ รมตีติ ภูรี, ปญฺญาเยตํ นามํ, ‘‘ภูรี เมธา ปริณายิกา’’ติ เอตฺถ  อฎฺฐกถาวจนํ อิมสฺสตฺถสฺส สาธกํฯ อถ วา ปญฺญาเยว ราคาทโย ธเมฺม อภิภวตีติ ภูรี, ราคาทิอรโย อภิภวตีติปิ ภูรีฯ ตถา หิ  อายสฺมตา สาริปุเตฺตน วุตฺตํ ‘‘ราคํ อภิภูยตีติ ภูรี, ปญฺญาฯ โทสํ โมหํ…เป.… ราโค อริ, ตํ อริํ มทฺทตีติ ภูรี, ปญฺญาฯ โทโสฯ โมโห…เป.… สเพฺพ ภวคามิโน กมฺมา อริ, ตํ อริํ มทฺทตีติ ภูรี, ปญฺญา’’ฯ เอตฺถ ปน ‘‘โคตฺรภู’’ติ ปทมิว ‘‘อริภู’’ติ วตฺตเพฺพปิ สทฺทํ ปุพฺพนิปาตํ กตฺวา สนฺธิวเสน ภูรีติ ปทมุจฺจาริตนฺติ ทฎฺฐพฺพํฯ อปิจ อีทิเสสุ นามิกปเทสุ วินาปิ อุปสเคฺคน อภิภวนาทิอตฺถา ลพฺภนฺติเยว, นาขฺยาติกปเทสูติ ทฎฺฐพฺพํฯ อิทํ ปน ปญฺญาย ปริยายวจนํ –</p>


<p>
ปญฺญา ปชานนา จินฺตา, วิจโย อุปลกฺขณา;  
  
ปวิจโย จ ปณฺฑิจฺจํ, ธมฺมวิจยเมว จฯ  
</p>
  
<p>
สลฺลกฺขณา จ โกสลฺลํ, ภูรี ปจฺจุปลกฺขณา;  
  
เนปุญฺญเญฺจว เวภพฺยา, เมธา จุปปริกฺขกาฯ  
</p>
  
<p>
สมฺปชญฺญญฺจ ปริณา-ยิกา เจว วิปสฺสนา;  
  
ปญฺญินฺทฺริยํ ปญฺญาพลํ, อโมโห สมฺมาทิฎฺฐิ จ;  
  
ปโตโท  
จาภิธมฺมสฺมา,  
อิมานิ คหิตานิ เมฯ  
</p>
  
<p>
ญาณํ ปญฺญาณมุมฺมโงฺค, สโตฺถ โสโต จ ทิฎฺฐิ จ;  
  
มนฺตา โพโธ พุทฺธิ พุทฺธํ, ปฎิภานญฺจ โพธิติฯ  
</p>
  
<p>
ธโมฺม วิชฺชา คติ โมนํ, เนปกฺกํ โค มตี มุติ;  
  
วีมํสา โยนิ โธนา จ, ปณฺฑา ปณฺฑิจฺจยมฺปิ จ;  
  
เวโท ปณฺฑิติยเญฺจว, จิกิจฺฉา มิริยาปิ จฯ  
</p>
  
<p>
‘‘โสโต โพธี’’ติ ยํ วุตฺตํ, ญาณนามทฺวยํ อิทํ;  
  
พุทฺธปเจฺจกสมฺพุทฺธ-สาวกานมฺปิ รูหติฯ  
</p>
  
<p>
‘‘อภิสโมฺพธิ  
สโมฺพธิ’’, อิติ นามทฺวยํ ปน;  
  
ปเจฺจกพุทฺธสพฺพญฺญุ-พุทฺธานํเยว รูหติฯ  
</p>
  
<p>
อภิสโมฺพธิสงฺขาตา,  
ปรโม  
ปปทา ปน;  
  
ญาณปณฺณตฺติ สพฺพญฺญุ-สมฺพุทฺธเสฺสว รูหติฯ  
</p>
  
<p>
สมฺมาสโมฺพธิสงฺขาตา,  
อนุตฺตร  
ปทาทิกา;  
  
พุทฺธา วา ญาณปณฺณตฺติ, สพฺพญฺญุเสฺสว รูหติฯ  
</p>
  
<p>
‘‘สพฺพญฺญุตา’’ติ ยํ วุตฺตํ, ญาณํ สพฺพญฺญุโนว ตํ;  
  
ยุชฺชเต อวเสสา ตุ, ญาณปญฺญตฺติ สพฺพคาฯ  
</p>
  
<p>
ญาณภาวมฺหิ สเนฺตปิ, ธมฺมจกฺขาทิกํ ปน;  
  
ปโยชนนฺตราภาวา, นาตฺร สนฺทสฺสิตํ มยาติฯ  
</p>
  
<p>ติ ภูตสฺส ภริยาฯ ยถา หิ เปตสฺส ภริยา ‘‘เปตี’’ติ วุจฺจติ, เอวเมว ภูตสฺส ภริยา ‘‘ภูตี’’ติ วุจฺจติฯ ติ ยาย สทฺธิํ กเถเนฺตน สา อิตฺถี ‘‘โภตี’’ อิติ วตฺตพฺพา, ตสฺมา อิมินา ปเทน อิตฺถี โวหริยตีติ จ ทฎฺฐพฺพํฯ ยถา หิ ปุริเสน สทฺธิํ กเถเนฺตน ปุริโส ‘‘ภวํ’’ อิติ โวหริยติ, เอวเมว อิตฺถิยา สทฺธิํ กเถเนฺตน อิตฺถี ‘‘โภตี’’อิติ โวหริยติฯ ‘‘กุโต นุ ภวํ ภารทฺวาโช, อิเม อาเนสิ ทารเก’’ติ, ‘‘อหํ โภติํ อุปฎฺฐิสฺสํ, มา โภตี กุปิตา อหู’’ติ เจตฺถ นิทสฺสนํฯ อถ วา อิเธกโจฺจ สโตฺต อิตฺถิลิงฺควเสน ลทฺธนาโม, โส ‘‘โภตี’’อิติ วตฺตโพฺพ, ตสฺมา อิมินา ปเทน อิตฺถีปิ อิตฺถิลิเงฺคน ลทฺธนามา อนิตฺถีปิ โวหริยตีติ จ ทฎฺฐพฺพาฯ ตถา หิ เทวปุโตฺตปิ ‘‘เทวตา’’ติ อิตฺถิลิงฺควเสน โวหริตพฺพตฺตา สทฺทมเปกฺขิตฺวา ‘‘โภตี’’อิติ โวหริโต, ปเคว เทวธีตาฯ ตถา หิ ‘‘โภตี จรหิ ชานาติ, ตํ เม อกฺขาหิ ปุจฺฉิตา’’ติ เอตฺถ ปน สทฺทมเปกฺขิตฺวา ‘‘โภตี’’อิติ อิตฺถิ ลิงฺคโวหาโร กโตฯ อตฺรายํ  สุตฺตปทโตฺถ ‘‘ยทิ โส กุหโก ธนตฺถิโก ตาปโส น ชานาติ, โภตี เทวตา ปน ชานาติ กิ’’นฺติฯ อปิจ –</p>


<p>
‘‘อตฺถกาโมสิ เม ยกฺข, หิตกามาสิ เทวเต;  
  
กโรมิ เต ตํ วจนํ, ตฺวํสิ อาจริโย มมา’’ติ –  
</p>
  
<p>มฎฺฐกุณฺฑลีวตฺถุสฺมิํ ปุลฺลิงฺคสทฺทมเปกฺขิตฺวา ‘‘อตฺถกาโม’’ติ ปุลฺลิงฺควเสน อิตฺถิลิงฺคญฺจ สทฺทมเปกฺขิตฺวา ‘‘หิตกามา’’ติ อิตฺถิลิงฺควเสน ปุริสภูโต มฎฺฐกุณฺฑลี โวหริโตฯ อญฺญตฺราปิ สทฺทมเปกฺขิตฺวา เทวปุโตฺต อิตฺถิลิงฺควเสน โวหริโต –</p>


<p>
‘‘น ตฺวํ พาเล วิชานาสิ, ยถา อรหตํ วโจ’’ติ;  
  
‘‘อตฺถกามาสิ เม อมฺม, หิตกามาสิ เทวเต’’ติฯ  
</p>
  
<p>เอตฺถ ปน ‘‘เอหิ พาเล ขมาเปหิ, กุสราชํ มหพฺพล’’นฺติ เอตฺถ จ อิตฺถีเยว อิตฺถิลิงฺควเสน โวหริตา, ตสฺมา กตฺถจิ อิตฺถิปุริสปทตฺถสงฺขาตํ อตฺถํ อนเปกฺขิตฺวา ลิงฺคมตฺตเมวาเปกฺขิตฺวา โภตี เทวตา, โภตี สิลา, โภตี ชมฺพู, โภติํ เทวตนฺติอาทีหิ สทฺธิํ ปจฺจตฺตวจนาทีนิ โยเชตพฺพานิฯ กตฺถจิ ปน ลิงฺคญฺจ อตฺถญฺจ อเปกฺขิตฺวา ‘‘โภตี อิตฺถี, โภติํ เทว’’นฺติอาทินา โยเชตพฺพานิฯ ติ วิภาเวตีติ วิภาวินีฯ เอวํ ติอาทีสุปิฯ การนฺติตฺถิลิงฺคนิเทฺทโสฯ</p>


<p> สตฺตายมานา ภวตีติ ภูฯ อถ วา ภวนฺติ ชายนฺติ วฑฺฒนฺติ เจตฺถ สตฺตสงฺขาราติ ภูฯ ภู วุจฺจติ ปถวีฯ ติ วฑฺฒิวิรหิตา กถา, น ภูตปุพฺพาติ วา อภู, อภูตปุพฺพา กถาฯ น ภูตาติ วา อภู, อภูตา กถาฯ ‘‘อภุํ เม กถํ นุ ภณสิ, ปาปกํ วต ภาสสี’’ติ อิทเมเตสมตฺถานํ  สาธกํ วจนํฯ การนฺติตฺถิลิงฺคนิเทฺทโสฯ นิยติตฺถิลิงฺคนิเทฺทโสยํฯ</p>


<p>อนิยตลิงฺคานํ ปน นิยติตฺถิลิเงฺคสุ ปกฺขิตฺตานํ สทฺทาทีนํ นิเทฺทโส นยานุสาเรน สุวิเญฺญโยฺยวฯ อิเจฺจวํ อิตฺถิลิงฺคานํ ธาตุมยานํ ยถารหํ นิพฺพจนาทิวเสน นิเทฺทโส วิภาวิโตฯ</p>


<p>อิทานิ นปุํสกลิงฺคนิเทฺทโส วุจฺจติ – ตตฺร นฺติ จตุพฺพิธํ ปถวีธาตุอาทิกํ มหาภูตรูปํฯ ตญฺหิ อเญฺญสํ นิสฺสยภาเวน ภวตีติ ภูตํ, ภวติ วา ตสฺมิํ ตทธีนวุตฺติตาย อุปาทารูปนฺติ ภูตํฯ อถ วา ภูตนฺติ สโตฺต ภูตนามโก วาฯ ภูตนฺติ หิ นปุํสกวเสน สกโล สโตฺต เอวํนามโก จ ยกฺขาทิโก วุจฺจติฯ ‘‘กาโล ฆสติ ภูตานิ, สพฺพาเนว สหตฺตนาฯ ยานีธ ภูตานิ สมาคตานิ, อุชฺฌาเปตฺวาน ภูตานิ, ตมฺหา ฐานา อปกฺกมี’’ติ เอวมาทีสุ นปุํสกปฺปโยโค เวทิตโพฺพฯ คาตาพนฺธสุขตฺถํ ลิงฺควิปลฺลาโสติ เจ? ตนฺน, ‘‘ยกฺขาทีนิ มหาภูตานิ ยํ คณฺหนฺติ, เนว เตสํ ตสฺส อโนฺต, น พหิ ฐานํ อุปลพฺภตี’’ติ จุณฺณิยปทรจนายมฺปิ สทฺทสฺส นปุํสกลิงฺคตฺตทสฺสนโตติ อวคนฺตพฺพํฯ นฺติ วุตฺตปฺปการํ จตุพฺพิธํ มหาภูตรูปํฯ ตสฺส มหนฺตปาตุภาวาทีหิ การเณหิ มหาภูตตา เวทิตพฺพาฯ กถํ? มหนฺตํ ภูตนฺติ มหาภูตํ, มายาการสงฺขาเตน มหาภูเตน สมนฺติปิ มหาภูตํ, ยกฺขาทีหิ มหาภูเตหิ สมนฺติปิ มหาภูตํ, มหเนฺตหิ ฆาสจฺฉาทนาทิปจฺจเยหิ ภูตํ ปวตฺตนฺติปิ มหาภูตํ, มหาวิการภูตนฺติปิ มหาภูตํฯ เอวํ มหนฺตปาตุภาวาทีหิ การเณหิ มหาภูตตา เวทิตพฺพาฯ อตฺริทํ สุฎฺฐุปลกฺขิตพฺพํ –</p>


<p>
ปุนฺนปุํสกลิโงฺค  
จ,  
ภูต  
สโทฺท ปวตฺตติ;  
  
ปณฺณตฺติยํ คุเณ เจว, คุเณเยวิตฺถิลิงฺคโกฯ  
</p>
  
<p>
ภูต สมฺภูต  
สทฺทาทิ-นเย ปณฺณตฺติวาจกา;  
  
โยเชตพฺพา ติลิเงฺค เต, อิติ เญ ยฺยํ วิเสสโตฯ  
</p>
  
<p>
‘‘ภูโต ติฎฺฐติ, ภูตานิ, ติฎฺฐนฺติ, สมโณ อยํ;  
  
อิทานิ ภูโต, จิตฺตานิ, ภูตานิ วิมลานิ ตุฯ  
</p>
  
<p>
วญฺฌา ภูตา วธู เอสา’’, อิจฺจุทาหรณานิเม;  
  
วุตฺตานิ สุฎฺฐุ ลเกฺขยฺย, สาสนตฺถคเวสโกฯ  
</p>
  
<p>นฺติ วฑฺฒิตฎฺฐานํฯ ตญฺหิ ภวนฺติ วฑฺฒนฺติ เอตฺถาติ ภวิตฺตนฺติ วุจฺจติ, ‘‘ชนิตฺตํ เม ภวิตฺตํ เม, อิติ ปเงฺก อวสฺสยิ’’นฺติ อิทเมตสฺสตฺถสฺส สาธกํ วจนํฯ</p>


<p>
‘‘ภวิตฺตํ’’ อิติ ‘‘ภาวิตฺต’’-นฺติ จ ปาโฐ ทฺวิธา มยา;  
  
รสฺสตฺตทีฆภาเวน, ทิโฎฺฐ ภคฺควชาตเกฯ  
</p>
  
<p>นฺติ ภวนํ ภูนํ วทฺธิฯ ‘‘อหเมว ทูสิยา ภูนหตา, รโญฺญ มหาปตาปสฺสา’’ติ, ‘‘ภูนหจฺจํ กตํ มยา’’ติ จ อิทเมตสฺสตฺถสฺส สาธกํ วจนํฯ</p>


<p>นฺติ ภวนกฺริยาฯ อถ วา ภวนฺติ วฑฺฒนฺติ เอตฺถ สตฺตา ปุตฺตธีตาหิ นานาสมฺปตฺตีหิ จาติ ภวนํ วุจฺจติ เคโห, ‘‘เปตฺติกํ ภวนํ มมา’’ติ อิทเมตสฺสตฺถสฺส สาธกํ วจนํฯ ‘‘เคโห ฆรญฺจ อาวาโส, ภวนญฺจ นิเกตน’’นฺติ อิทํ ปริยายวจนํฯ นฺติ อวทฺธิมาปชฺชนํฯ นฺติ สุฎฺฐุ ภวนํฯ นฺติ อุเจฺฉโท วินาโส วาฯ นฺติ ปากฎตา สรูปลาโภ อิเจฺจวโตฺถฯ นฺติ ปจฺจกฺขภาโวฯ นฺติ ปฎิจฺฉนฺนภาโวฯ นฺติ วินาภาโวฯ นฺติ สุวตฺถิตาฯ นฺติ ปีฬนา หีฬนา วาฯ นฺติ วิธมนํฯ นฺติ อโชฺฌตฺถรณํ ฯ นฺติ ปริภุญฺชนํฯ นฺติ สุฎฺฐุ ปริภุญฺชนํฯ นฺติ อธิปติภาเวนปิ สุฎฺฐุ ปริภุญฺชนํฯ นิคฺคหีตนฺตนปุํสกลิงฺคนิเทฺทโสฯ</p>


<p>ติ อตฺถสฺส วิภาวนสีลํ จิตฺตํ วา ญาณํ วา กุลํ วา อตฺถวิภาวิฯ เอวํ การนฺตนปุํสกลิงฺคนิเทฺทโสฯ</p>


<p>ติ ปญฺญตฺตารมฺมณํ มหคฺคตารมฺมณํ วา โคตฺรภุจิตฺตํฯ ตญฺหิ กามาวจรโคตฺตมภิภวติ, มหคฺคตโคตฺตญฺจ ภาเวติ นิพฺพเตฺตตีติ ‘‘โคตฺรภู’’ติ วุจฺจติฯ อปิจ โคตฺรภูติ นิพฺพานารมฺมณํ มคฺควีถิยํ ปวตฺตํ โคตฺรภุญาณํ วา สงฺขารารมฺมณํ วา ผลสมาปตฺติวีถิยํ ปวตฺตํ โคตฺรภุญาณํฯ เตสุ หิ ปฐมํ ปุถุชฺชนโคตฺตมภิภวติ, อริยโคตฺตญฺจ ภาเวติ, โคตฺตาภิธานา จ นิพฺพานโต อารมฺมณกรณวเสน ภวตีติ ‘‘โคตฺรภู’’ติ วุจฺจติ, ทุติยํ ปน สงฺขารารมฺมณมฺปิ สมานํ อาเสวนปจฺจยภาเวน สสมฺปยุตฺตานิ ผลจิตฺตานิ โคตฺตาภิธาเน นิพฺพานมฺหิ ภาเวตีติ ‘‘โคตฺรภู’’ติ วุจฺจติฯ อิทํ ปาฬิววตฺถานํ –</p>


<p>
‘‘โคตฺรภุ’’อิติ รสฺสตฺต-วเสน กถิตํ ปทํ;  
  
นปุํสกนฺติ วิเญฺญยฺยํ, ญาณจิตฺตาทิเปกฺขกํฯ  
</p>
  
<p>
‘‘โคตฺรภู’’อิติ ทีฆตฺต-วเสน กถิตํ ปน;  
  
ปุลฺลิงฺคมิติ วิเญฺญยฺยํ, ปุคฺคลาทิกเปกฺขกํฯ  
</p>
  
<p>
ทีฆภาเวน วุตฺตํ ตุ, นปุํสกนฺติ โน วเท;  
  
พินฺทุวนฺตี’ตเร เภทา, ตโย อิติ หิ ภาสิตาฯ  
</p>
  
<p>
อี  
การนฺตา จ  
อู  
ทนฺตา, รสฺสตฺตํ ยนฺติ สาสเน;  
  
นปุํสกตฺตํ ปตฺวาน, สหภุ สีฆยายิติฯ  
</p>
  
<p>จิเตฺตน สห ภวตีติ  จิเตฺตน สห น ภวตีติ  รูปํฯ การนฺตนปุํสกลิงฺคนิเทฺทโสฯ นิยตนปุํสกลิงฺคนิเทฺทโสยํฯ</p>


<p>อนิยตลิงฺคานํ  นิยตนปุํสกลิเงฺคสุ ปกฺขิตฺตานํ สทฺทาทีนํ นิเทฺทโส นยานุสาเรน สุวิเญฺญโยฺยวฯ อิเจฺจวํ นปุํสกลิงฺคานํ ธาตุมยานํ ยถารหํ นิพฺพจนาทิวเสน นิเทฺทโส วิภาวิโตฯ อิเจฺจวํ สพฺพถาปิ ลิงฺคตฺตยนิเทฺทโส สมโตฺตฯ</p>


<p>
อุลฺลิงฺคเนน วิวิเธน นเยน วุตฺตํ,  
  
ภู  
ธาตุสทฺทมยลิงฺคติกํ ยเทตํ;  
  
อาลิงฺคิยํ ปิยตรญฺจ สุตํ สุลิงฺคํ,  
  
โปโส กเร มนสิ ลิงฺควิทุตฺตมิจฺฉํฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
ภู  
ธาตุมยานํ ติวิธลิงฺคิกานํ นามิกรูปานํ วิภาโค  
</p>
  
จตุโตฺถ ปริเจฺฉโทฯ  
</p>
  
  
  
  
  