<h1>๑๐. ทสกนิปาโต</h1>
<h3>๑. กาฬุทายิเตฺถรคาถาวณฺณนา</h3>
<p>ทสกนิปาเต    ติอาทิกา อายสฺมโต กาฬุทายิเตฺถรสฺส คาถาฯ กา อุปฺปตฺติ? อยมฺปิ ปทุมุตฺตรพุทฺธสฺส กาเล หํสวตีนคเร กุลเคเห นิพฺพโตฺต สตฺถุ ธมฺมเทสนํ สุณโนฺต สตฺถารํ เอกํ ภิกฺขุํ กุลปฺปสาทกานํ อคฺคฎฺฐาเน ฐเปนฺตํ ทิสฺวา ตชฺชํ อภินีหารกมฺมํ กตฺวา ตํ ฐานนฺตรํ ปเตฺถสิฯ</p>


<p>โส ยาวชีวํ กุสลํ กตฺวา เทวมนุเสฺสสุ สํสรโนฺต อมฺหากํ โพธิสตฺตสฺส มาตุกุจฺฉิยํ ปฎิสนฺธิคฺคหณทิวเส กปิลวตฺถุสฺมิํเยว อมจฺจเคเห ปฎิสนฺธิํ คณฺหิฯ โพธิสเตฺตน สทฺธิํ เอกทิวสํเยว ชาโตติ ตํทิวสํเยว นํ ทุกูลจุมฺพเฎ นิปชฺชาเปตฺวา โพธิสตฺตสฺส อุปฎฺฐานํ นยิํสุฯ โพธิสเตฺตน หิ สทฺธิํ โพธิรุโกฺข, ราหุลมาตา, จตฺตาโร นิธี, อาโรหนิยหตฺถี, อสฺสกณฺฑโก, ฉโนฺน กาฬุทายีติ อิเม สตฺต เอกทิวสํเยว ชาตตฺตา สหชาตา นาม อเหสุํฯ อถสฺส นามคฺคหณทิวเส สกลนครสฺส อุทคฺคจิตฺตทิวเส ชาตตฺตา เตฺวว นามํ อกํสุ, โถกํ กาฬธาตุกตฺตา ปน ติ ปญฺญายิตฺถฯ โส โพธิสเตฺตน สทฺธิํ กุมารกีฬํ กีฬโนฺต วุทฺธิํ อคมาสิฯ</p>


<p>อปรภาเค โลกนาเถ มหาภินิกฺขมนํ นิกฺขมิตฺวา อนุกฺกเมน สพฺพญฺญุตํ ปตฺวา ปวตฺติตวรธมฺมจเกฺก ราชคหํ อุปนิสฺสาย เวฬุวเน วิหรเนฺต สุโทฺธทนมหาราชา ตํ ปวตฺติํ สุตฺวา ปุริสสหสฺสปริวารํ เอกํ อมจฺจํ ‘‘ปุตฺตํ เม อิธาเนหี’’ติ เปเสสิฯ โส ธมฺมเทสนาเวลาย สตฺถุ สนฺติกํ คนฺตฺวา ปริสปริยเนฺต ฐิโต ธมฺมํ สุตฺวา สปริโส อรหตฺตํ ปาปุณิฯ อถ เน สตฺถา ‘‘เอถ, ภิกฺขโว’’ติ หตฺถํ ปสาเรติฯ สเพฺพ ตงฺขณํเยว อิทฺธิมยปตฺตจีวรธรา วสฺสสฎฺฐิกเตฺถรา วิย อเหสุํฯ อรหตฺตํ ปตฺตโต ปฎฺฐาย ปน อริยา มชฺฌตฺตาว โหนฺติ, ตสฺมา รญฺญา ปหิตสาสนํ ทสพลสฺส น กเถสิฯ ราชา ‘‘เนว คตพลโกฎฺฐโก อาคจฺฉติ, น สาสนํ สุยฺยตี’’ติ อปรมฺปิ อมจฺจํ ปุริสสหเสฺสน  เปเสสิ ฯ ตสฺมิมฺปิ ตถา ปฎิปเนฺน อปรนฺติ เอวํ นวหิ อมเจฺจหิ สทฺธิํ นว ปุริสสหสฺสานิ เปเสสิ สเพฺพ อรหตฺตํ ปตฺวา ตุณฺหี อเหสุํฯ</p>


<p>อถ ราชา จิเนฺตสิ – ‘‘เอตฺตกา ชนา มยิ สิเนหาภาเวน ทสพลสฺส อิธาคมนตฺถาย น กิญฺจิ กถยิํสุ, อยํ โข ปน อุทายี ทสพเลน สมวโย สหปํสุกีฬิโก, มยิ จ สิเนหวา, อิมํ เปเสสฺสามี’’ติ ตํ ปโกฺกสาเปตฺวา, ‘‘ตาต, ตฺวํ ปุริสสหสฺสปริวาโร ราชคหํ คนฺตฺวา ทสพลํ อาเนหี’’ติ วตฺวา เปเสสิฯ โส ปน คจฺฉโนฺต ‘‘สจาหํ, เทว, ปพฺพชิตุํ ลภิสฺสามิ, เอวาหํ ภควนฺตํ อิธาเนสฺสามี’’ติ  วตฺวา ‘‘ยํ กิญฺจิ กตฺวา มม ปุตฺตํ ทเสฺสหี’’ติ วุโตฺต ราชคหํ คนฺตฺวา สตฺถุ ธมฺมเทสนาเวลาย ปริสปริยเนฺต ฐิโต ธมฺมํ สุตฺวา สปริวาโร อรหตฺตํ ปตฺวา เอหิภิกฺขุภาเว ปติฎฺฐาสิฯ เตน วุตฺตํ  (อป. เถร ๑.๔.๔๘-๖๓) –</p>


<p>
‘‘ปทุมุตฺตรพุทฺธสฺส, โลกเชฎฺฐสฺส ตาทิโน;  
  
อทฺธานํ ปฎิปนฺนสฺส, จรโต จาริกํ ตทาฯ  
</p>
  
<p>
‘‘สุผุลฺลํ ปทุมํ คยฺห, อุปฺปลํ มลฺลิกญฺจหํ;  
  
ปรมนฺนํ คเหตฺวาน, อทาสิํ สตฺถุโน อหํฯ  
</p>
  
<p>
‘‘ปริภุญฺชิ มหาวีโร, ปรมนฺนํ สุโภชนํ;  
  
ตญฺจ ปุปฺผํ คเหตฺวาน, ชนสฺส สมฺปทสฺสยิฯ  
</p>
  
<p>
‘‘อิฎฺฐํ กนฺตํ ปิยํ โลเก, ชลชํ ปุปฺผมุตฺตมํ;  
  
สุทุกฺกรํ กตํ เตน, โย เม ปุปฺผํ อทาสิทํฯ  
</p>
  
<p>
‘‘โย ปุปฺผมภิโรเปสิ, ปรมนฺนญฺจทาสิ เม;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘ทส อฎฺฐ จกฺขตฺตุํ โส, เทวรชฺชํ กริสฺสติ;  
  
อุปฺปลํ ปทุมญฺจาปิ, มลฺลิกญฺจ ตทุตฺตริฯ  
</p>
  
<p>
‘‘อสฺส ปุญฺญวิปาเกน, ทิพฺพคนฺธสมายุตํ;  
  
อากาเส ฉทนํ กตฺวา, ธารยิสฺสติ ตาวเทฯ  
</p>
  
<p>
‘‘ปญฺจวีสติกฺขตฺตุญฺจ  
, จกฺกวตฺตี ภวิสฺสติ;  
  
ปถพฺยา รชฺชํ ปญฺจสตํ, วสุธํ อาวสิสฺสติฯ  
</p>
  
<p>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘สกกมฺมาภิรโทฺธ  
โส, สุกฺกมูเลน โจทิโต;  
  
สกฺยานํ นนฺทิชนโน, ญาติพนฺธุ ภวิสฺสติฯ  
</p>
  
<p>
‘‘โส ปจฺฉา ปพฺพชิตฺวาน, สุกฺกมูเลน โจทิโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘ปฎิสมฺภิทมนุปฺปตฺตํ, กตกิจฺจมนาสวํ;  
  
โคตโม โลกพนฺธุ ตํ, เอตทเคฺค ฐเปสฺสติฯ  
</p>
  
<p>
‘‘ปธานปหิตโตฺต โส, อุปสโนฺต นิรูปธิ;  
  
อุทายี นาม นาเมน, เหสฺสติ สตฺถุ สาวโกฯ  
</p>
  
<p>
‘‘ราโค โทโส จ โมโห จ, มาโน มโกฺข จ ธํสิโต;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘โตสยิญฺจาปิ สมฺพุทฺธํ, อาตาปี นิปโก อหํ;  
  
ปสาทิโต จ สมฺพุโทฺธ, เอตทเคฺค ฐเปสิ มํฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ‘‘น ตาวายํ ทสพลสฺส กุลนครํ คนฺตุํ กาโล, วสเนฺต ปน อุปคเต ปุปฺผิเตสุ วนสเณฺฑสุ หริตติณสญฺฉนฺนาย ภูมิยา คมนกาโล ภวิสฺสตี’’ติ กาลํ ปฎิมาเนโนฺต วสเนฺต สมฺปเตฺต สตฺถุ กุลนครํ คนฺตุํ คมนมคฺควณฺณํ สํวเณฺณโนฺต –</p>


<ol>
<li>
‘‘องฺคาริโน ทานิ ทุมา ภทเนฺต, ผเลสิโน ฉทนํ วิปฺปหาย;  
  
เต อจฺจิมโนฺตว ปภาสยนฺติ, สมโย มหาวีร ภาคีรสานํฯ  
</li>
  
<li>
‘‘ทุมานิ  
ผุลฺลานิ มโนรมานิ, สมนฺตโต สพฺพทิสา ปวนฺติ;  
  
ปตฺตํ ปหาย ผลมาสสานา, กาโล อิโต ปกฺกมนาย วีรฯ  
</li>
  
<li>
‘‘เนวาติสีตํ น ปนาติอุณฺหํ, สุขา อุตุ อทฺธนิยา ภทเนฺต;  
  
ปสฺสนฺตุ ตํ สากิยา โกฬิยา จ, ปจฺฉามุขํ โรหินิยํ ตรนฺตํฯ  
</li>
  
<li>
‘‘อาสาย กสเต เขตฺตํ, พีชํ อาสาย วปฺปติ;  
  
อาสาย วาณิชา ยนฺติ, สมุทฺทํ ธนหารกา;  
  
ยาย อาสาย ติฎฺฐามิ, สา เม อาสา สมิชฺฌตุฯ  
</li>
  
<li>
‘‘ปุนปฺปุนเญฺจว วปนฺติ พีชํ, ปุนปฺปุนํ วสฺสติ เทวราชา;  
  
ปุนปฺปุนํ เขตฺตํ กสนฺติ กสฺสกา, ปุนปฺปุนํ ธญฺญมุเปติ รฎฺฐํฯ  
</li>
  
<li>
‘‘ปุนปฺปุนํ ยาจนกา จรนฺติ, ปุนปฺปุนํ ทานปตี ททนฺติ;  
  
ปุนปฺปุนํ ทานปตี ททิตฺวา, ปุนปฺปุนํ สคฺคมุเปนฺติ ฐานํฯ  
</li>
  
<li>
‘‘วีโร  
  
หเว สตฺตยุคํ ปุเนติ, ยสฺมิํ กุเล ชายติ ภูริปโญฺญ;  
  
มญฺญามหํ สกฺกติ เทวเทโว, ตยา หิ ชาโต มุนิ สจฺจนาโมฯ  
</li>
  
<li>
‘‘สุโทฺธทโน นาม ปิตา มเหสิโน, พุทฺธสฺส มาตา ปน มายนามา;  
  
ยา โพธิสตฺตํ ปริหริย กุจฺฉินา, กายสฺส เภทา ติทิวมฺหิ โมทติฯ  
</li>
  
<li>
‘‘สา โคตมี กาลกตา อิโต จุตา, ทิเพฺพหิ กาเมหิ สมงฺคิภูตา;  
  
สา โมทติ กามคุเณหิ ปญฺจหิ, ปริวาริตา เทวคเณหิ เตหิฯ  
</li>
  
<li>
‘‘พุทฺธสฺส  
ปุโตฺตมฺหิ อสยฺหสาหิโน, องฺคีรสสฺสปฺปฎิมสฺส ตาทิโน;  
  
ปิตุปิตา มยฺหํ ตุวํสิ สกฺก, ธเมฺมน เม โคตม อยฺยโกสี’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ องฺคารานิ วิยาติ องฺคารานิ, รตฺตปวาฬวณฺณานิ รุกฺขานํ ปุปฺผปลฺลวานิ, ตานิ เอเตสํ สนฺตีติ องฺคาริโน, อติโลหิตกุสุมกิสลเยหิ องฺคารวุฎฺฐิสํปริกิณฺณา วิยาติ อโตฺถฯ ติ อิมสฺมิํ กาเลฯ ติ รุกฺขาฯ ภทเนฺตติ, ภทฺทํ อเนฺต เอตสฺสาติ ภทเนฺตติ เอกสฺส ทการสฺส โลปํ กตฺวา วุจฺจติ, คุณวิเสสยุโตฺต, คุณวิเสสยุตฺตานญฺจ อคฺคภูโต สตฺถาฯ ตสฺมา ภทเนฺตติ สตฺถุ อาลปนํฯ ปจฺจตฺตวจนเญฺจตํ เอการนฺตํ ‘‘สุกเฎ ปฎิกเมฺม สุเข ทุเกฺขปิ เจ’’ติอาทีสุ วิยฯ อิธ ปน สโมฺพธนเตฺถ ทฎฺฐพฺพํฯ เตน วุตฺตํ ‘‘ภทเนฺตติ อาลปน’’นฺติฯ ‘‘ภทฺทสทฺทสมานตฺถํ ปทนฺตรเมก’’นฺติ เกจิฯ ผลานิ เอสนฺตีติ ฯ อเจตเนปิ หิ สเจตนกิริยมาโรเปตฺวา โวหรนฺติ, ยถา กุลํ ปติตุกามนฺติ, ผลานิ คเหตุมารทฺธา สมฺปตฺติผลคหณกาลาติ อโตฺถฯ ติ ปุราณปณฺณานิ ปชหิตฺวา สมฺปนฺนปณฺฑุปลาสาติ อโตฺถฯ ติ ทุมาฯ ติ ทีปสิขาวโนฺต วิย ชลิตอคฺคี วิย วา โอภาสยนฺติ สพฺพา ทิสาติ อธิปฺปาโยฯ ติ กาโล, ‘‘อนุคฺคหายา’’ติ วจนเสโสฯ ติ มหาวิกฺกนฺตฯ นฺติ อตฺถรสาทีนํ ภาคีฯ วุตฺตเญฺหตํ ธมฺมเสนาปตินา – ‘‘ภาคี วา ภควา อตฺถรสสฺส ธมฺมรสสฺสา’’ติอาทิ (จูฬนิ. อชิตมาณวปุจฺฉานิเทฺทส ๒)ฯ มหาวีร, ภาคีติ จ อิทมฺปิ ทฺวยํ สโมฺพธนวจนํ ทฎฺฐพฺพํฯ ภาคีรถานนฺติ ปน ปาเฐ ภคีรโถ นาม  อาทิราชาฯ ตพฺพํสชาตตาย สากิยา ภาคีรถา, เตสํ ภาคีรถานํ อุปการตฺถนฺติ อธิปฺปาโยฯ</p>


<p>ติ ลิงฺควิปลฺลาเสน วุตฺตํ, ทุมา รุกฺขาติ อโตฺถฯ ติ, สมนฺตโต สพฺพภาคโต สพฺพทิสาสุ จ ผุลฺลานิ, ตถา ผุลฺลตฺตา เอว สพฺพทิสา ปวนฺติ คนฺธํ วิสฺสเชฺชนฺติฯ ติ อาสีสนฺตา  คหิตุกามาฯ เอวํ รุกฺขโสภาย คมนมคฺคสฺส  รามเณยฺยตํ ทเสฺสตฺวา อิทานิ นฺติอาทินา อุตุสมฺปตฺติํ ทเสฺสติฯ ติ นาติสีตนาติอุณฺหภาเวเนว สุขา อิฎฺฐาฯ ติ อทฺธานคมนโยคฺคา อุตุฯ นฺติ โรหินี นาม นที สากิยโกฬิยชนปทานํ อนฺตเร อุตฺตรทิสโต ทกฺขิณมุขา สนฺทติ, ราชคหํ จสฺสา ปุรตฺถิมทกฺขิณาย ทิสาย, ตสฺมา ราชคหโต กปิลวตฺถุํ คนฺตุํ ตํ นทิํ ตรนฺตา ปจฺฉามุขา หุตฺวา ตรนฺติฯ เตนาห ‘‘ปสฺสนฺตุ ตํ…เป.… ตรนฺต’’นฺติฯ ‘‘ภควนฺตํ ปจฺฉามุขํ โรหินิํ นาม นทิํ อติกฺกมนฺตํ สากิยโกฬิยชนปทวาสิโน ปสฺสนฺตู’’ติ กปิลวตฺถุคมนาย ภควนฺตํ อายาจโนฺต อุสฺสาเหติฯ</p>


<p>อิทานิ อตฺตโน ปตฺถนํ อุปมาหิ ปกาเสโนฺต ติ คาถมาหฯ นฺติ กสฺสโก กสโนฺต เขตฺตํ ผลาสาย กสติฯ ติ กสิตฺวา จ วปเนฺตน ผลาสาย เอว พีชํ วปฺปติ นิกฺขิปียติฯ ติ ธนหารกา วาณิชา ธนาสาย สมุทฺทํ ตริตุํ เทสํ อุปคนฺตุํ สมุทฺทํ นาวาย ยนฺติ คจฺฉนฺติฯ ติ เอวํ อหมฺปิ ยาย อาสาย ปตฺถนาย ภควา ตุมฺหากํ กปิลปุรคมนปตฺถนาย อิธ ติฎฺฐามิฯ สา เม อาสา สมิชฺฌตุ, ตุเมฺหหิ ‘‘กปิลวตฺถุ คนฺตพฺพ’’นฺติ วทติ, อาสาย สทิสตาย เจตฺถ กตฺตุกมฺยตาฉนฺทํ อาสาติ อาหฯ</p>


<p>คมนมคฺคสํวณฺณนาทินา อเนกวารํ ยาจนาย การณํ ทเสฺสตุํ นฺติอาทิ วุตฺตํฯ ตสฺสโตฺถ – สกิํ วุตฺตมเตฺตน วเปฺป อสมฺปชฺชมาเน กสฺสกา  ทุติยมฺปิ ตติยมฺปิ พีชํ วปนฺติฯ ปชฺชุโนฺน ปิ เอกวารเมว อวสฺสิตฺวา  กาเลน กาลํ วสฺสติฯ กสฺสกาปิ เอกวารเมว อกสิตฺวา สสฺสสมฺปตฺติอตฺถํ ปํสุํ กทฺทมํ วา มุทุํ กาตุํ เขตฺตํ ปุนปฺปุนํ กสนฺติฯ เอกวารเมว ธญฺญํ สงฺคหํ กตฺวา  ‘‘อลเมตฺตาวตา’’ติ อปริตุสฺสนโต โกฎฺฐาคาราทีสุ ปฎิสามนวเสน มนุเสฺสหิ อุปนียมานํ ปุนปฺปุนํ สาลิอาทิ รฎฺฐํ  อุปคจฺฉติฯ</p>


<p>ปิ  ยาจนฺตา ปุนปฺปุนํ กุลานิ  อุปคจฺฉนฺติ, น เอกวารเมว, ยาจิตา ปน เตสํ ปุนปฺปุนํ ทานปตี ททนฺติ, น สกิํเยวฯ ตถา ปน เทยฺยธมฺมํ ปุนปฺปุนํ ทานปตี  ทานมยํ ปุญฺญํ อุปจินิตฺวา  อปราปรํ  ปฎิสนฺธิวเสน เทวโลกํ อุปคจฺฉนฺติฯ ตสฺมา อหมฺปิ ปุนปฺปุนํ ยาจามิ ภควา มยฺหํ มโนรถํ มตฺถกํ ปาเปหีติ อธิปฺปาโยฯ</p>


<p>อิทานิ  ยทตฺถํ สตฺถารํ กปิลวตฺถุคมนํ ยาจติ, ตํ ทเสฺสตุํ ติคาถมาหฯ ตสฺสโตฺถ –  วีริยวา มหาวิกฺกโนฺต  มหาปโญฺญ ปุริโส  กุเล  นิพฺพตฺตติ, ตตฺถ  เอกํเสน  สตฺตปุริสยุคํ ยาวสตฺตมํ ปิตามหยุคํ สมฺมาปฎิปตฺติยา  โสเธตีติ โลกวาโท อติวาโท อเญฺญสุฯ ภควา ปน สเพฺพสํ เทวานํ อุตฺตมเทวตาย  ปาปนิวารเณน กลฺยาณปติฎฺฐาปเนน ตโต ปรมฺปิ โสเธตุํ  สโกฺกตีติ มญฺญามิ อหํฯ กสฺมา?  ยสฺมา ตยา สตฺถารา อริยาย ชาติยา ชาโต มุนิภาโว, มุนิ วา สมาโน อตฺตหิตปรหิตานํ อิธโลกปรโลกานญฺจ มุนนเฎฺฐน ‘‘มุนี’’ติ อวิตถนาโม, โมนวา วา มุนิ, ‘‘สมโณ ปพฺพชิโต อิสี’’ติ อวิตถนาโม ตยา ชาโตฯ ตสฺมา สตฺตานํ เอกนฺตหิตปฎิลาภเหตุภาวโต ภควา ตว ตตฺถ คมนํ ยาจามาติ อโตฺถฯ</p>


<p>อิทานิ ‘‘สตฺตยุค’’นฺติ วุเตฺต ปิตุยุคํ ทเสฺสตุํ ติอาทิ วุตฺตํฯ สุทฺธํ โอทนํ ชีวนํ เอตสฺสาติ ฯ พุทฺธปิตา หิ เอกํสโต สุวิสุทฺธกายวจีมโนสมาจาโร สุวิสุทฺธาชีโว โหติ ตถา อภินีหารสมฺปนฺนตฺตาฯ ติ กุลรูปสีลาจาราทิสมฺปตฺติยา ญาติมิตฺตาทีหิ ‘‘มา ยาหี’’ติ วตฺตพฺพคุณตาย ‘‘มายา’’ติ ลทฺธนามาฯ ติ ธาเรตฺวาฯ ติ สเทวกสฺส โลกสฺส เจติยสทิสสฺส อตฺตโน กายสฺส วินาสโต อุทฺธํฯ ติ ตุสิตเทวโลเกฯ</p>


<p>ติ มายาเทวีฯ ติ โคเตฺตน ตํ กิเตฺตติฯ ติ, ตุสิตภวนปริยาปเนฺนหิ ทิเพฺพหิ วตฺถุกาเมหิฯ ติ สมนฺนาคตาฯ ติ กามโกฎฺฐาเสหิ, ‘‘กาเมหี’’ติ วตฺวา  ปุน ‘‘กามคุเณหี’’ติ วจเนน อเนกภาเคหิ วตฺถุกาเมหิ ปริจาริยตีติ ทีเปติฯ ติ ยสฺมิํ เทวนิกาเย นิพฺพตฺติ, เตหิ ตุสิตเทวคเณหิ, เตหิ วา กามคุเณหิฯ ‘‘สมงฺคิภูตา ปริวาริตา’’ติ จ  อิตฺถิลิงฺคนิเทฺทโส ปุริมตฺตภาวสิทฺธํ อิตฺถิภาวํ, เทวตาภาวํ วา สนฺธาย กโต, เทวูปปตฺติ ปน ปุริสภาเวเนว ชาตาฯ</p>


<p>เอวํ เถเรน ยาจิโต ภควา ตตฺถ คมเน พหูนํ วิเสสาธิคมํ ทิสฺวา วีสติสหสฺส ขีณาสวปริวุโต ราชคหโต อตุริตจาริกาวเสน กปิลวตฺถุคามิมคฺคํ ปฎิปชฺชิฯ เถโร อิทฺธิยา กปิลวตฺถุํ คนฺตฺวา รโญฺญ ปุรโต อากาเส ฐิโต อทิฎฺฐปุพฺพํ เวสํ ทิสฺวา รญฺญา ‘‘โกสิ  ตฺว’’นฺติ ปุจฺฉิโต, ‘‘สเจ อมจฺจปุตฺตํ ตยา ภควโต สนฺติกํ เปสิตํ มํ น ชานาสิ, เอวํ ปน ชานาหี’’ติ ทเสฺสโนฺต –</p>


<p>
‘‘พุทฺธสฺส ปุโตฺตมฺหิ อสยฺหสาหิโน, องฺคีรสสฺสปฺปฎิมสฺส ตาทิโน;  
  
ปิตุปิตา มยฺหํ ตุวํสิ สกฺก, ธเมฺมน เม โคตม อยฺยโกสี’’ติฯ –  
</p>
  
<p>โอสานคาถมาหฯ</p>


<p>ตตฺถ ติ, สพฺพญฺญุพุทฺธสฺส อุเร ชาตตาย โอรสปุโตฺต อมฺหิฯ ติ, อภิสโมฺพธิโต ปุเพฺพ ฐเปตฺวา มหาโพธิสตฺตํ อเญฺญหิ สหิตุํ วหิตุํ อสกฺกุเณยฺยตฺตา อสยฺหสฺส สกลสฺส โพธิสมฺภารสฺส มหาการุณิกาธิการสฺส จ สหนโต วหนโต, ตโต ปรมฺปิ อเญฺญหิ สหิตุํ อภิภวิตุํ อสกฺกุเณยฺยตฺตา อสยฺหานํ ปญฺจนฺนํ มารานํ สหนโต อภิภวนโต, อาสยานุสยจริตาธิมุตฺติอาทิวิภาคาวโพธเนน ยถารหํ เวเนยฺยานํ ทิฎฺฐธมฺมิกสมฺปรายิกปรมเตฺถหิ อนุสาสนีสงฺขาตสฺส อเญฺญหิ อสยฺหสฺส พุทฺธกิจฺจสฺส จ สหนโต, ตตฺถ วา สาธุการีภาวโต อสยฺหสาหิโนฯ ติ องฺคีกตสีลาทิสมฺปตฺติกสฺสฯ ‘‘องฺคมเงฺคหิ นิจฺฉรณกโอภาสสฺสา’’ติ อปเรฯ เกจิ ปน ‘‘องฺคีรโส, สิทฺธโตฺถติ เทฺว  นามานิ ปิตราเยว คหิตานี’’ติ วทนฺติฯ ติ อนูปมสฺสฯ อิฎฺฐานิเฎฺฐสุ ตาทิลกฺขณปฺปตฺติยา ติ อริยชาติวเสน มยฺหํ ปิตุ สมฺมาสมฺพุทฺธสฺส โลกโวหาเรน ตฺวํ ปิตา อสิฯ ติ ชาติวเสน ราชานํ อาลปติฯ ติ สภาเวน อริยชาติ โลกิยชาตีติ ทฺวินฺนํ ชาตีนํ สภาวสโมธาเนน ติ ราชานํ โคเตฺตน อาลปติฯ ติ ปิตามโห อสิฯ เอตฺถ จ ‘‘พุทฺธสฺส ปุโตฺตมฺหี’’ติอาทิํ วทโนฺต เถโร อญฺญํ พฺยากาสิฯ</p>


<p>เอวํ  ปน อตฺตานํ ชานาเปตฺวา หฎฺฐตุเฎฺฐน รญฺญา มหารเห ปลฺลเงฺก นิสีทาเปตฺวา อตฺตโน ปฎิยาทิตสฺส นานคฺครสสฺส โภชนสฺส ปตฺตํ ปูเรตฺวา ทิเนฺน คมนาการํ ทเสฺสติฯ ‘‘กสฺมา คนฺตุกามตฺถ, ภุญฺชถา’’ติ จ วุเตฺต, ‘‘สตฺถุ สนฺติกํ คนฺตฺวา ภุญฺชิสฺสามี’’ติฯ ‘‘กหํ ปน สตฺถา’’ติ? ‘‘วีสติสหสฺสภิกฺขุปริวาโร ตุมฺหากํ ทสฺสนตฺถาย มคฺคํ ปฎิปโนฺน’’ติฯ ‘‘ตุเมฺห อิมํ ปิณฺฑปาตํ ปริภุญฺชิตฺวา ยาว มม ปุโตฺต อิมํ นครํ สมฺปาปุณาติ, ตาวสฺส อิโตว ปิณฺฑปาตํ หรถา’’ติฯ เถโร ภตฺตกิจฺจํ กตฺวา รโญฺญ ปริสาย จ ธมฺมํ กเถตฺวา สตฺถุ อาคมนโต ปุเรตรเมว สกลํ ราชนิเวสนํ รตนตฺตเย อภิปฺปสนฺนํ กโรโนฺต สเพฺพสํ ปสฺสนฺตานํเยว สตฺถุ อาหริตพฺพภตฺตปุณฺณํ ปตฺตํ อากาเส วิสฺสเชฺชตฺวา สยมฺปิ เวหาสํ อพฺภุคฺคนฺตฺวา  ปิณฺฑปาตํ อุปเนตฺวา สตฺถุ หเตฺถ ฐเปสิฯ สตฺถา ตํ ปิณฺฑปาตํ ปริภุญฺชิฯ เอวํ สฎฺฐิโยชนํ มคฺคํ ทิวเส ทิวเส โยชนํ คจฺฉนฺตสฺส สตฺถุ ราชเคหโตว ภตฺตํ อาหริตฺวา อทาสิฯ อถ นํ ภควา ‘‘มยฺหํ ปิตุ มหาราชสฺส สกลนิเวสนํ ปสาเทสี’’ติ กุลปฺปสาทกานํ อคฺคฎฺฐาเน ฐเปสีติฯ</p>

</p>


<h3>๒. เอกวิหาริยเตฺถรคาถาวณฺณนา</h3>
<p>  ติอาทิกา อายสฺมโต เอกวิหาริยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต กสฺสปทสพลสฺส กาเล กุลเคเห นิพฺพตฺติตฺวา วิญฺญุตํ ปโตฺต สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา อรญฺญํ ปวิสิตฺวา วิเวกวาสํ วสิฯ</p>


<p>โส เตน ปุญฺญกเมฺมน เอกํ พุทฺธนฺตรํ เทวมนุเสฺสสุ สํสรโนฺต อิมสฺมิํ พุทฺธุปฺปาเท ภควติ ปรินิพฺพุเต ธมฺมาโสกรโญฺญ กนิฎฺฐภาตา หุตฺวา นิพฺพตฺติฯ อโสกมหาราชา กิร สตฺถุ ปรินิพฺพานโต ทฺวินฺนํ วสฺสสตานํ อุปริ อฎฺฐารสเม วเสฺส สกลชมฺพุทีเป เอกรชฺชาภิเสกํ ปตฺวา อตฺตโน กนิฎฺฐํ ติสฺสกุมารํ โอปรเชฺช ฐเปตฺวา เอเกน อุปาเยน ตํ สาสเน อภิปฺปสนฺนํ อกาสิฯ โส เอกทิวสํ มิควํ คโต อรเญฺญ โยนกมหาธมฺมรกฺขิตเตฺถรํ หตฺถินาเคน สาลสาขํ คเหตฺวา พีชิยมานํ นิสินฺนํ ทิสฺวา สญฺชาตปสาโท ‘‘อโห วตาหมฺปิ อยํ มหาเถโร วิย ปพฺพชิตฺวา อรเญฺญ วิหเรยฺย’’นฺติ จิเนฺตสิฯ เถโร  ตสฺส จิตฺตาจารํ ญตฺวา ตสฺส ปสฺสนฺตเสฺสว อากาสํ อพฺภุคฺคนฺตฺวา อโสการาเม โปกฺขรณิยา อภิชฺชมาเน อุทเก ฐตฺวา จีวรญฺจ อุตฺตราสงฺคญฺจ อากาเส โอลเคฺคตฺวา นฺหายิตุํ อารภิฯ กุมาโร เถรสฺส อานุภาวํ ทิสฺวา อภิปฺปสโนฺน อรญฺญโต นิวตฺติตฺวา ราชเคหํ คนฺตฺวา ‘‘ปพฺพชิสฺสามี’’ติ รโญฺญ อาโรเจสิฯ ราชา ตํ อเนกปฺปการํ ยาจิตฺวา ปพฺพชฺชาธิปฺปายํ นิวเตฺตตุํ นาสกฺขิฯ โส อุปาสโก หุตฺวา ปพฺพชฺชาสุขํ ปเตฺถโนฺต –</p>


<ol>
<li>
‘‘ปุรโต ปจฺฉโต วาปิ, อปโร เจ น วิชฺชติ;  
  
อตีว ผาสุ ภวติ, เอกสฺส วสโต วเนฯ  
</li>
  
<li>
‘‘หนฺท  
เอโก คมิสฺสามิ, อรญฺญํ พุทฺธวณฺณิตํ;  
  
ผาสุ เอกวิหาริสฺส, ปหิตตฺตสฺส ภิกฺขุโนฯ  
</li>
  
<li>
‘‘โยคี-ปีติกรํ รมฺมํ, มตฺตกุญฺชรเสวิตํ;  
  
เอโก อตฺถวสี ขิปฺปํ, ปวิสิสฺสามิ กานนํฯ  
</li>
  
<li>
‘‘สุปุปฺผิเต  
สีตวเน, สีตเล คิริกนฺทเร;  
  
คตฺตานิ ปริสิญฺจิตฺวา, จงฺกมิสฺสามิ เอกโกฯ  
</li>
  
<li>
‘‘เอกากิโย อทุติโย, รมณีเย มหาวเน;  
  
กทาหํ วิหริสฺสามิ, กตกิโจฺจ อนาสโวฯ  
</li>
  
<li>
‘‘เอวํ เม กตฺตุกามสฺส, อธิปฺปาโย สมิชฺฌตุ;  
  
สาธยิสฺสามหํเยว, นาโญฺญ อญฺญสฺส การโก’’ติฯ –  
</li>
  
<p>อิมา ฉ คาถา อภาสิฯ
</ol></p>


<p>ตตฺถ ติ อตฺตโน ปุรโต วา ปจฺฉโต วา, -สทฺทสฺส วิกปฺปตฺถตฺตา ปสฺสโต วา  อโญฺญ ชโน น วิชฺชติ เจ,  อติวิย  จิตฺตสุขํ ภวติฯ เอกวิหารีภาเวน  อสหายสฺสฯ ติ จิรปริจิเตน วิเวกชฺฌาสเยน อากฑฺฒิยมานหทโย โส รตฺตินฺทิวํ มหาชนปริวุตสฺส วสโต สงฺคณิกวิหารํ นิพฺพินฺทโนฺต วิเวกสุขญฺจ พหุํ มญฺญโนฺต วทติฯ</p>


<p>ติ โวสฺสคฺคเตฺถ นิปาโต, เตน อิทานิ กรียมานสฺส อรญฺญคมนสฺส นิจฺฉิตภาวมาหฯ ติ ‘‘สุญฺญาคาเร โข, คหปติ, ตถาคตา อภิรมนฺตี’’ติอาทิวจนโต (จูฬว. ๓๐๖) พุเทฺธหิ วณฺณิตํ ปสฎฺฐํ อรญฺญํ เอโก อสหาโย คมิสฺสามิ วาสาธิปฺปาเยน อุปคจฺฉามิฯ ยสฺมา  ฐานาทีสุ อสหายภาเวน เอกวิหาริสฺส นิพฺพานํ ปฎิเปสิตจิตฺตตาย  อธิสีลสิกฺขาทิกา ติโสฺส สิกฺขา สิกฺขโต ภิกฺขุโน อรญฺญํ  อิฎฺฐํ สุขาวหนฺติ อโตฺถฯ</p>


<p>นฺติ โยคีนํ ภาวนาย ยุตฺตปฺปยุตฺตานํ อปฺปสทฺทาทิภาเวน ฌานวิปสฺสนาทิปีติํ อาวหนโต โยคี-ปีติกรํฯ วิสภาคารมฺมณาภาเวน ปฎิสลฺลานสารุปฺปตาย นฺติ  มตฺตวรวารณวิจริตํ, อิมินาปิ พฺรหารญฺญภาเวน ชนวิเวกํเยว ทเสฺสติฯ ติ อิธ อโตฺถติ สมณธโมฺม อธิเปฺปโตฯ ‘‘กถํ นุ โข โส เม ภเวยฺยา’’ติ ตสฺส วสํ คโตฯ</p>


<p>ติ   สุฎฺฐุ ปุปฺผิเตฯ ติ ฉายูทกสมฺปตฺติยา สีเต วเนฯ อุภเยนปิ ตสฺส รมณียตํเยว วิภาเวติฯ ติ คิรีนํ อพฺภนฺตเร กนฺทเรฯ กนฺติ หิ อุทกํ, เตน ทาริตํ นินฺนฎฺฐานํ กนฺทรํ นามฯ ตาทิเส สีตเล คิริกนฺทเร ฆมฺมปริตาปํ วิโนเทตฺวา อตฺตโน คตฺตานิ ปริสิญฺจิตฺวา นฺหายิตฺวา จงฺกมิสฺสามิ เอกโกติ กตฺถจิ อนายตฺตวุตฺติตํ ทเสฺสติฯ</p>


<p>ติ เอกากี อสหาโยฯ ติ ตณฺหาสงฺขาตทุติยาภาเวน อทุติโยฯ ตณฺหา หิ ปุริสสฺส สพฺพทา อวิชหนเฎฺฐน ทุติยา นามฯ เตนาห ภควา – ‘‘ตณฺหาทุติโย ปุริโส, ทีฆมทฺธาน สํสร’’นฺติ (อิติวุ. ๑๕, ๑๐๕)ฯ</p>


<p>ติ ‘‘หนฺท เอโก คมิสฺสามี’’ติอาทินา วุตฺตวิธินา อรญฺญํ คนฺตฺวา ภาวนาภิโยคํ กตฺตุกามสฺส เมฯ ติ ‘‘กทาหํ วิหริสฺสามิ, กตกิโจฺจ อนาสโว’’ติ เอวํ ปวโตฺต มโนรโถ อิชฺฌตุ สิทฺธิํ ปาปุณาตุฯ อรหตฺตปฺปตฺติ จ ยสฺมา น อายาจนมเตฺตน สิชฺฌติ, นาปิ อเญฺญน สาเธตพฺพา, ตสฺมา อาห ติฯ</p>


<p>เอวํ อุปราชสฺส ปพฺพชฺชาย ทฬฺหนิจฺฉยตํ ญตฺวา ราชา อโสการามคมนียํ มคฺคํ อลงฺการาเปตฺวา กุมารํ สพฺพาลงฺการวิภูสิตํ มหติยา เสนาย มหจฺจราชานุภาเวน วิหารํ เนสิฯ กุมาโร ปธานฆรํ คนฺตฺวา มหาธมฺมรกฺขิตเตฺถรสฺส สนฺติเก ปพฺพชิ, อเนกสตา มนุสฺสา ตํ อนุปพฺพชิํสุฯ รโญฺญ ภาคิเนโยฺย สงฺฆมิตฺตาย สามิโก อคฺคิพฺรหฺมาปิ ตเมว อนุปพฺพชิฯ โส ปพฺพชิตฺวา หฎฺฐตุโฎฺฐ อตฺตนา กาตพฺพํ ปกาเสโนฺต –</p>


<ol>
<li>
‘‘เอส พนฺธามิ สนฺนาหํ, ปวิสิสฺสามิ กานนํ;  
  
น ตโต นิกฺขมิสฺสามิ, อปฺปโตฺต อาสวกฺขยํฯ  
</li>
  
<li>
‘‘มาลุเต อุปวายเนฺต, สีเต สุรภิคนฺธิเก;  
  
อวิชฺชํ ทาลยิสฺสามิ, นิสิโนฺน นคมุทฺธนิฯ  
</li>
  
<li>
‘‘วเน  
กุสุมสญฺฉเนฺน, ปพฺภาเร นูน สีตเล;  
  
วิมุตฺติสุเขน สุขิโต, รมิสฺสามิ คิริพฺพเช’’ติฯ –  
</li>
  
<p>ติโสฺส คาถา อภาสิฯ
</ol></p>


<p>ตตฺถ นฺติ เอสาหํ วีริยสงฺขาตํ สนฺนาหํ พนฺธามิ, กาเย จ  ชีวิเต จ นิรเปโกฺข วีริยสนฺนาเหน สนฺนยฺหามิฯ อิทํ วุตฺตํ โหติ – ยถา นาม สูโร ปุริโส ปจฺจตฺถิเก ปจฺจุปฎฺฐิเต  ตํ เชตุกาโม อญฺญํ กิจฺจํ ปหาย กวจปฎิมุจฺจนาทินา ยุทฺธาย สนฺนยฺหติ, ยุทฺธภูมิญฺจ คนฺตฺวา ปจฺจตฺถิเก อเชตฺวา ตโต น นิวตฺตติ, เอวมหมฺปิ กิเลสปจฺจตฺถิเก เชตุํ อาทิตฺตมฺปิ สีสํ เจลญฺจ อชฺฌุเปกฺขิตฺวา จตุพฺพิธสมฺมปฺปธานวีริยสนฺนาหํ สนฺนยฺหามิ, กิเลเส อเชตฺวา กิเลสวิชยโยคฺคํ วิเวกฎฺฐานํ น วิสฺสเชฺชมีติฯ เตน วุตฺตํ นฺติฯ</p>


<p>ติอาทินา อรญฺญฎฺฐานสฺส กมฺมฎฺฐานภาวนาโยคฺยตํ วทติ, รมิสฺสามิ นูน คิริพฺพเชติ โยชนาฯ ปพฺพตปริเกฺขเป อภิรมิสฺสามิ มเญฺญติ อนาคตตฺถํ ปริกเปฺปโนฺต วทติฯ เสสํ สุวิเญฺญยฺยเมวฯ</p>


<p>เอวํ วตฺวา เถโร อรญฺญํ ปวิสิตฺวา สมณธมฺมํ กโรโนฺต อุปชฺฌาเยน สทฺธิํ กลิงฺครฎฺฐํ อคมาสิฯ ตตฺถสฺส ปาเท จมฺมิกาพาโธ อุปฺปชฺชิ, ตํ ทิสฺวา เอโก เวโชฺช ‘‘สปฺปิํ, ภเนฺต, ปริเยสถ, ติกิจฺฉิสฺสามิ น’’นฺติ อาหฯ เถโร สปฺปิปริเยสนํ อกตฺวา วิปสฺสนาย เอว กมฺมํ กโรติ, โรโค วฑฺฒติ, เวโชฺช เถรสฺส ตตฺถ อโปฺปสฺสุกฺกตํ ทิสฺวา สยเมว สปฺปิํ ปริเยสิตฺวา เถรํ อโรคํ อกาสิฯ โส อโรโค หุตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๔.๑-๑๒) –</p>


<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘นิปฺปปโญฺจ นิราลโมฺพ, อากาสสมมานโส;  
  
สุญฺญตาพหุโล ตาที, อนิมิตฺตรโต วสีฯ  
</p>
  
<p>
‘‘อสงฺคจิโตฺต  
นิเกฺลโส, อสํสโฎฺฐ กุเล คเณ;  
  
มหาการุณิโก วีโร, วินโยปายโกวิโทฯ  
</p>
  
<p>
‘‘อุยฺยุโตฺต ปรกิเจฺจสุ, วินยโนฺต สเทวเก;  
  
นิพฺพานคมนํ มคฺคํ, คติํ ปงฺกวิโสสนํฯ  
</p>
  
<p>
‘‘อมตํ ปรมสฺสาทํ, ชรามจฺจุนิวารณํ;  
  
มหาปริสมเชฺฌ โส, นิสิโนฺน โลกตารโกฯ  
</p>
  
<p>
‘‘กรวีกรุโต  
นาโถ, พฺรหฺมโฆโส ตถาคโต;  
  
อุทฺธรโนฺต มหาทุคฺคา, วิปฺปนเฎฺฐ อนายเกฯ  
</p>
  
<p>
‘‘เทเสโนฺต วิรชํ ธมฺมํ, ทิโฎฺฐ เม โลกนายโก;  
  
ตสฺส ธมฺมํ สุณิตฺวาน, ปพฺพชิํ อนคาริยํฯ  
</p>
  
<p>
‘‘ปพฺพชิตฺวา ตทาปาหํ, จิเนฺตโนฺต ชินสาสนํ;  
  
เอกโกว วเน รเมฺม, วสิํ สํสคฺคปีฬิโตฯ  
</p>
  
<p>
‘‘สกฺกายวูปกาโส เม, เหตุภูโต มมาภวี;  
  
มนโส วูปกาสสฺส, สํสคฺคภยทสฺสิโนฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา เถเร ตตฺถ วิหรเนฺต ราชา โกฎิธนปริจฺจาเคน โภชกคิริวิหารํ นาม กาเรตฺวา เถรํ ตตฺถ วาเสสิฯ โส ตตฺถ วิหรโนฺต ปรินิพฺพานกาเล –</p>


<ol>
<li>
‘‘โสหํ ปริปุณฺณสงฺกโปฺป, จโนฺท ปนฺนรโส ยถา;  
  
สพฺพาสวปริกฺขีโณ, นตฺถิ ทานิ ปุนพฺภโว’’ติฯ –  
</li>
  
<p>โอสานคาถมาหฯ สา อุตฺตานตฺถาวฯ ตเทว จ เถรสฺส อญฺญาพฺยากรณํ อโหสีติฯ
</ol></p>

</p>


<h3>๓. มหากปฺปินเตฺถรคาถาวณฺณนา</h3>
<p>  ติอาทิกา อายสฺมโต มหากปฺปินเตฺถรสฺส คาถาฯ กา อุปฺปตฺติ? อยํ กิร ปทุมุตฺตรพุทฺธกาเล หํสวตีนคเร กุลฆเร นิพฺพตฺติตฺวา วิญฺญุตํ ปโตฺต สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ ภิกฺขุโอวาทกานํ อคฺคฎฺฐาเน ฐเปนฺตํ  ทิสฺวา ตชฺชํ อธิการกมฺมํ กตฺวา ตํ ฐานนฺตรํ ปเตฺถสิฯ</p>


<p>โส ตตฺถ ยาวชีวํ กุสลํ กตฺวา เทวมนุเสฺสสุ สํสรโนฺต กสฺสปสมฺมาสมฺพุทฺธกาเล พาราณสิยํ กุลเคเห นิพฺพตฺติตฺวา วิญฺญุตํ ปโตฺต ปุริสสหสฺสคณเชฎฺฐโก หุตฺวา คพฺภสหสฺสปฎิมณฺฑิตํ มหนฺตํ ปริเวณํ การาเปสิฯ เต สเพฺพปิ ชนา ยาวชีวํ กุสลํ กตฺวา ตํ  อุปาสกํ เชฎฺฐกํ กตฺวา สปุตฺตทารา เทวโลเก นิพฺพตฺติตฺวา เอกํ พุทฺธนฺตรํ เทวมนุเสฺสสุ สํสริํสุฯ เตสุ คณเชฎฺฐโก อมฺหากํ สตฺถุ นิพฺพตฺติโต ปุเรตรเมว ปจฺจนฺตเทเส กุกฺกุฎนามเก นคเร ราชเคเห นิพฺพตฺติ, ตสฺส ติ นามํ อโหสิฯ เสสปุริสา ตสฺมิํเยว นคเร อมจฺจกุเล นิพฺพตฺติํสุฯ กปฺปินกุมาโร ปิตุ อจฺจเยน ฉตฺตํ อุสฺสาเปตฺวา มหากปฺปินราชา นาม ชาโตฯ โส สุตวิตฺตกตาย ปาโตว จตูหิ ทฺวาเรหิ สีฆํ ทูเต เปเสสิ – ‘‘ยตฺถ พหุสฺสุเต ปสฺสถ, ตโต นิวตฺติตฺวา มยฺหํ อาโรเจถา’’ติฯ</p>


<p>เตน จ สมเยน อมฺหากํ สตฺถา โลเก อุปฺปชฺชิตฺวา สาวตฺถิํ อุปนิสฺสาย วิหรติฯ ตสฺมิํ กาเล สาวตฺถิวาสิโน วาณิชา สาวตฺถิยํ อุฎฺฐานกภณฺฑํ คเหตฺวา ตํ นครํ คนฺตฺวา ภณฺฑํ ปฎิสาเมตฺวา ‘‘ราชานํ ปสฺสิสฺสามา’’ติ ปณฺณาการหตฺถา รโญฺญ อาโรจาเปสุํฯ เต ราชา ปโกฺกสาเปตฺวา นิยฺยาทิตปณฺณากาเร วนฺทิตฺวา ฐิเต ‘‘กุโต อาคตตฺถา’’ติ ปุจฺฉิฯ ‘‘สาวตฺถิโต, เทวา’’ติฯ ‘‘กจฺจิ โว รฎฺฐํ สุภิกฺขํ, ธมฺมิโก ราชา’’ติ? ‘‘อาม, เทวา’’ติฯ ‘‘กีทิโส ธโมฺม ตุมฺหากํ เทเส อิทานิ ปวตฺตตี’’ติ? ‘‘ตํ, เทว, น สกฺกา อุจฺฉิฎฺฐมุเขหิ กเถตุ’’นฺติฯ ราชา สุวณฺณภิงฺคาเรน อุทกํ ทาเปสิฯ เต มุขํ วิกฺขาเลตฺวา ทสพลาภิมุขา อญฺชลิํ ปคฺคเหตฺวา, ‘‘เทว, อมฺหากํ เทเส พุทฺธรตนํ นาม อุปฺปนฺน’’นฺติ  อาหํสุฯ รโญฺญ ‘‘พุโทฺธ’’ติ วจเน สุตมเตฺตเยว สกลสรีรํ ผรมานา ปีติ อุปฺปชฺชิฯ ตโต ‘‘พุโทฺธติ, ตาตา, วเทถา’’ติ อาหฯ ‘‘พุโทฺธติ, เทว, วทามา’’ติฯ เอวํ ติกฺขตฺตุํ วทาเปตฺวา ‘‘พุโทฺธติ ปทํ อปริมาณ’’นฺติ ตสฺมิํเยว ปเท ปสโนฺน สตสหสฺสํ ทตฺวา ‘‘อปรํ วเทถา’’ติ ปุจฺฉิฯ ‘‘เทว, โลเก ธมฺมรตนํ นาม อุปฺปนฺน’’นฺติฯ ตมฺปิ  สุตฺวา ตเถว สตสหสฺสํ ทตฺวา ‘‘อปรํ วเทถา’’ติ ปุจฺฉิฯ ‘‘เทว, สงฺฆรตนํ นาม อุปฺปนฺน’’นฺติฯ ตมฺปิ สุตฺวา ตเถว สตสหสฺสํ ทตฺวา ‘‘พุทฺธสฺส ภควโต สนฺติเก ปพฺพชิสฺสามี’’ติ ตโตว นิกฺขมิฯ อมจฺจาปิ ตเถว นิกฺขมิํสุฯ โส อมจฺจสหเสฺสน สทฺธิํ คงฺคาตีรํ ปตฺวา ‘‘สเจ สตฺถา สมฺมาสมฺพุโทฺธ, อิเมสํ อสฺสานํ ขุรมตฺตมฺปิ มา เตเมตู’’ติ สจฺจาธิฎฺฐานํ กตฺวา อุทกปิเฎฺฐเนว ปูรํ คงฺคานทิํ อติกฺกมิตฺวา อปรมฺปิ อฑฺฒโยชนวิตฺถารํ นทิํ ตเถว อติกฺกมิตฺวา ตติยํ จนฺทภาคํ นาม มหานทิํ ปตฺวา ตมฺปิ ตาย เอว สจฺจกิริยาย อติกฺกมิฯ</p>


<p>สตฺถาปิ ตํทิวสํ ปจฺจูสสมยํเยว มหากรุณาสมาปตฺติโต วุฎฺฐาย โลกํ โวโลเกโนฺต ‘‘อชฺช มหากปฺปิโน ติโยชนสติกํ รชฺชํ ปหาย อมจฺจสหสฺสปริวาโร มม สนฺติเก ปพฺพชิตุํ อาคมิสฺสตี’’ติ ทิสฺวา ‘‘มยา เตสํ ปจฺจุคฺคมนํ กาตุํ ยุตฺต’’นฺติ ปาโตว สรีรปฎิชคฺคนํ กตฺวา ภิกฺขุสงฺฆปริวุโต สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต  สยเมว อากาเสน คนฺตฺวา จนฺทภาคาย นทิยา ตีเร เตสํ อุตฺตรณติตฺถสฺสาภิมุขฎฺฐาเน มหานิโคฺรธมูเล ปลฺลเงฺกน นิสิโนฺน ฉพฺพณฺณพุทฺธรสฺมิโย วิสฺสเชฺชสิฯ เต เตน ติเตฺถน อุตฺตรนฺตา พุทฺธรสฺมิโย อิโต จิโต จ วิธาวนฺติโย โอโลเกโนฺต ภควนฺตํ ทิสฺวา ‘‘ยํ สตฺถารํ อุทฺทิสฺส มยํ อาคตา, อทฺธา โส เอโส’’ติ ทสฺสเนเนว นิฎฺฐํ คนฺตฺวา ทิฎฺฐฎฺฐานโต ปฎฺฐาย โอนมิตฺวา ปรมนิปจฺจาการํ กโรนฺตา ภควนฺตํ อุปสงฺกมิํสุฯ ราชา ภควโต โคปฺผเกสุ คเหตฺวา สตฺถารํ วนฺทิตฺวา เอกมนฺตํ นิสีทิ สทฺธิํ อมจฺจสหเสฺสนฯ สตฺถา เตสํ ธมฺมํ เทเสสิฯ เทสนาปริโยสาเน สทฺธิํ ปริสาย อรหเตฺต ปติฎฺฐาสิฯ เตน วุตฺตํ  (อป. เถร ๒.๕๔.๖๖-๑๐๗) –</p>


<p>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
อุทิโต อชฎากาเส, รวีว สรทมฺพเรฯ  
</p>
  
<p>
‘‘วจนาภาย โพเธติ, เวเนยฺยปทุมานิ โส;  
  
กิเลสปงฺกํ โสเสติ, มติรํสีหิ นายโกฯ  
</p>
  
<p>
‘‘ติตฺถิยานํ ยเส หนฺติ, ขโชฺชตาภา ยถา รวิ;  
  
สจฺจตฺถาภํ ปกาเสติ, รตนํว ทิวากโรฯ  
</p>
  
<p>
‘‘คุณานํ อายติภูโต, รตนานํว สาคโร;  
  
ปชฺชุโนฺนริว ภูตานิ, ธมฺมเมเฆน วสฺสติฯ  
</p>
  
<p>
‘‘อกฺขทโสฺส ตทา อาสิํ, นคเร หํสสวฺหเย;  
  
อุเปจฺจ ธมฺมมโสฺสสิํ, ชลชุตฺตมนามิโนฯ  
</p>
  
<p>
‘‘โอวาทกสฺส ภิกฺขูนํ, สาวกสฺส กตาวิโน;  
  
คุณํ ปกาสยนฺตสฺส, ตปฺปยนฺตสฺส เม มนํฯ  
</p>
  
<p>
‘‘สุตฺวา ปตีโต สุมโน, นิมเนฺตตฺวา ตถาคตํ;  
  
สสิสฺสํ โภชยิตฺวาน, ตํ ฐานมภิปตฺถยิํฯ  
</p>
  
<p>
‘‘ตทา หํสสมภาโค, หํสทุนฺทุภินิสฺสโน;  
  
ปสฺสเถตํ มหามตฺตํ, วินิจฺฉยวิสารทํฯ  
</p>
  
<p>
‘‘ปติตํ ปาทมูเล เม, สมุคฺคตตนูรุหํ;  
  
ชีมูตวณฺณํ ปีณํสํ, ปสนฺนนยนานนํฯ  
</p>
  
<p>
‘‘ปริวาเรน มหตา, ราชยุตฺตํ มหายสํ;  
  
เอโส กตาวิโน ฐานํ, ปเตฺถติ มุทิตาสโยฯ  
</p>
  
<p>
‘‘อิมินา ปณิปาเตน, จาเคน ปณิธีหิ จ;  
  
กปฺปสตสหสฺสานิ, นุปปชฺชติ ทุคฺคติํฯ  
</p>
  
<p>
‘‘เทเวสุ  
เทวโสภคฺคํ, มนุเสฺสสุ มหนฺตตํ;  
  
อนุโภตฺวาน เสเสน, นิพฺพานํ ปาปุณิสฺสติฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
กปฺปิโน นาม นาเมน, เหสฺสติ สตฺถุ สาวโกฯ  
</p>
  
<p>
‘‘ตโตหํ สุกตํ การํ, กตฺวาน ชินสาสเน;  
  
ชหิตฺวา มานุสํ เทหํ, ตุสิตํ อคมาสหํฯ  
</p>
  
<p>
‘‘เทวมานุสรชฺชานิ, สตโส อนุสาสิย;  
  
พาราณสิยมาสเนฺน, ชาโต เกณิยชาติยํฯ  
</p>
  
<p>
‘‘สหสฺสปริวาเรน, สปชาปติโก อหํ;  
  
ปญฺจปเจฺจกพุทฺธานํ, สตานิ สมุปฎฺฐหิํฯ  
</p>
  
<p>
‘‘เตมาสํ โภชยิตฺวาน, ปจฺฉาทมฺห ติจีวรํ;  
  
ตโต จุตา มยํ สเพฺพ, อหุมฺห ติทสูปคาฯ  
</p>
  
<p>
‘‘ปุโน สเพฺพ มนุสฺสตฺตํ, อคมิมฺห ตโต จุตา;  
  
กุกฺกุฎมฺหิ ปุเร ชาตา, หิมวนฺตสฺส ปสฺสโตฯ  
</p>
  
<p>
‘‘กปฺปิโน นามหํ อาสิํ, ราชปุโตฺต มหายโส;  
  
เสสามจฺจกุเล ชาตา, มเมว ปริวารยุํฯ  
</p>
  
<p>
‘‘มหารชฺชสุขํ ปโตฺต, สพฺพกามสมิทฺธิมา;  
  
วาณิเชหิ สมกฺขาตํ, พุทฺธุปฺปาทมหํ สุณิํฯ  
</p>
  
<p>
‘‘พุโทฺธ โลเก สมุปฺปโนฺน, อสโม เอกปุคฺคโล;  
  
โส ปกาเสติ สทฺธมฺมํ, อมตํ สุขมุตฺตมํฯ  
</p>
  
<p>
‘‘สุยุตฺตา ตสฺส สิสฺสา จ, สุมุตฺตา จ อนาสวา;  
  
สุตฺวา เนสํ สุวจนํ, สกฺกริตฺวาน วาณิเชฯ  
</p>
  
<p>
‘‘ปหาย รชฺชํ สามโจฺจ, นิกฺขมิํ พุทฺธมามโก;  
  
นทิํ ทิสฺวา มหาจนฺทํ, ปูริตํ สมติตฺติกํฯ  
</p>
  
<p>
‘‘อปฺปติฎฺฐํ อนาลมฺพํ, ทุตฺตรํ สีฆวาหินิํ;  
  
คุณํ สริตฺวา พุทฺธสฺส, โสตฺถินา สมติกฺกมิํฯ  
</p>
  
<p>
‘‘ภวโสตํ สเจ พุโทฺธ, ติโณฺณ โลกนฺตคู วิทู;  
  
เอเตน สจฺจวเชฺชน, คมนํ เม สมิชฺฌตุฯ  
</p>
  
<p>
‘‘ยทิ  
สนฺติคโม มโคฺค, โมโกฺข จจฺจนฺติกํ สุขํ;  
  
เอเตน สจฺจวเชฺชน, คมนํ เม สมิชฺฌตุฯ  
</p>
  
<p>
‘‘สโงฺฆ  
เจ ติณฺณกนฺตาโร, ปุญฺญเกฺขโตฺต อนุตฺตโร;  
  
เอเตน สจฺจวเชฺชน, คมนํ เม สมิชฺฌตุฯ  
</p>
  
<p>
‘‘สห กเต สจฺจวเร, มคฺคา อปคตํ ชลํ;  
  
ตโต สุเขน อุตฺติโณฺณ, นทีตีเร มโนรเมฯ  
</p>
  
<p>
‘‘นิสินฺนํ อทฺทสํ พุทฺธํ, อุเทนฺตํว ปภงฺกรํ;  
  
ชลนฺตํ เหมเสลํว, ทีปรุกฺขํว โชติตํฯ  
</p>
  
<p>
‘‘สสิํว ตาราสหิตํ, สาวเกหิ ปุรกฺขตํ;  
  
วาสวํ วิย วสฺสนฺตํ, เทสนาชลทนฺตรํฯ  
</p>
  
<p>
‘‘วนฺทิตฺวาน สหามโจฺจ, เอกมนฺตมุปาวิสิํ;  
  
ตโต โน อาสยํ ญตฺวา, พุโทฺธ ธมฺมมเทสยิฯ  
</p>
  
<p>
‘‘สุตฺวาน ธมฺมํ วิมลํ, อโวจุมฺห มยํ ชินํ;  
  
ปพฺพาเชหิ มหาวีร, นิพฺพินฺทามฺห มยํ ภเวฯ  
</p>
  
<p>
‘‘สฺวกฺขาโต ภิกฺขเว ธโมฺม, ทุกฺขนฺตกรณาย โว;  
  
จรถ พฺรหฺมจริยํ, อิจฺจาห มุนิสตฺตโมฯ  
</p>
  
<p>
‘‘สห วาจาย สเพฺพปิ, ภิกฺขุเวสธรา มยํ;  
  
อหุมฺห อุปสมฺปนฺนา, โสตาปนฺนา จ สาสเนฯ  
</p>
  
<p>
‘‘ตโต เชตวนํ คนฺตฺวา, อนุสาสิ วินายโก;  
  
อนุสิโฎฺฐ ชิเนนาหํ, อรหตฺตมปาปุณิํฯ  
</p>
  
<p>
‘‘ตโต ภิกฺขุสหสฺสานิ, อนุสาสิมหํ ตทา;  
  
มมานุสาสนกรา, เตปิ อาสุํ อนาสวาฯ  
</p>
  
<p>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
ภิกฺขุโอวาทกานโคฺค, กปฺปิโนติ มหาชเนฯ  
</p>
  
<p>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
ปมุโตฺต สรเวโคว, กิเลเส ฌาปยิํ มมฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปตฺวา ปน เต สเพฺพว สตฺถารํ ปพฺพชฺชํ ยาจิํสุฯ สตฺถา เต ‘‘เอถ, ภิกฺขโว’’ติ อาหฯ สา เอว เตสํ ปพฺพชฺชา อุปสมฺปทา จ อโหสิฯ สตฺถา ตํ ภิกฺขุสหสฺสํ อาทาย อากาเสน เชตวนํ อคมาสิฯ อเถกทิวสํ ภควา ตสฺสเนฺตวาสิเก ภิกฺขู อาห – ‘‘กจฺจิ, ภิกฺขเว, กปฺปิโน ภิกฺขูนํ ธมฺมํ เทเสตี’’ติ? ‘‘น, ภควา, เทเสติ ฯ อโปฺปสฺสุโกฺก ทิฎฺฐธมฺมสุขวิหารมนุยุโตฺต วิหรติ, โอวาทมตฺตมฺปิ น เทตี’’ติฯ สตฺถา  เถรํ ปโกฺกสาเปตฺวา – ‘‘สจฺจํ กิร ตฺวํ, กปฺปิน, อเนฺตวาสิกานํ โอวาทมตฺตมฺปิ น เทสี’’ติ? ‘‘สจฺจํ, ภควา’’ติฯ ‘‘พฺราหฺมณ, มา เอวํ กริ, อชฺช ปฎฺฐาย อุปคตานํ ธมฺมํ เทเสหี’’ติฯ ‘‘สาธุ, ภเนฺต’’ติ เถโร สตฺถุ วจนํ สิรสา สมฺปฎิจฺฉิตฺวา เอโกวาเทเนว สมณสหสฺสํ อรหเตฺต ปติฎฺฐาเปสิฯ เตน นํ สตฺถา ปฎิปาฎิยา อตฺตโน สาวเก เถเร ฐานนฺตเร ฐเปโนฺต ภิกฺขุโอวาทกานํ อคฺคฎฺฐาเน ฐเปสิฯ อเถกทิวสํ เถโร ภิกฺขุนิโย โอวทโนฺต –</p>


<ol>
<li>
‘‘อนาคตํ โย ปฎิกจฺจ ปสฺสติ, หิตญฺจ อตฺถํ อหิตญฺจ ตํ ทฺวยํ;  
  
วิเทฺทสิโน ตสฺส หิเตสิโน วา, รนฺธํ น ปสฺสนฺติ สเมกฺขมานาฯ  
</li>
  
<li>
‘‘อานาปานสตี ยสฺส, ปริปุณฺณา สุภาวิตา;  
  
อนุปุพฺพํ ปริจิตา, ยถา พุเทฺธน เทสิตา;  
  
โสมํ โลกํ ปภาเสติ, อพฺภา มุโตฺตว จนฺทิมาฯ  
</li>
  
<li>
‘‘โอทาตํ วต เม จิตฺตํ, อปฺปมาณํ สุภาวิตํ;  
  
นิพฺพิทฺธํ ปคฺคหีตญฺจ, สพฺพา โอภาสเต ทิสาฯ  
</li>
  
<li>
‘‘ชีวเต วาปิ สปฺปโญฺญ, อปิ วิตฺตปริกฺขโย;  
  
ปญฺญาย จ อลาเภน, วิตฺตวาปิ น ชีวติฯ  
</li>
  
<li>
‘‘ปญฺญา สุตวินิจฺฉินี, ปญฺญา กิตฺติสิโลกวทฺธนี;  
  
ปญฺญาสหิโต นโร อิธ, อปิ ทุเกฺขสุ สุขานิ วินฺทติฯ  
</li>
  
<li>
‘‘นายํ  
อชฺชตโน ธโมฺม, นเจฺฉโร นปิ อพฺภุโต;  
  
ยตฺถ ชาเยถ มีเยถ, ตตฺถ กิํ วิย อพฺภุตํฯ  
</li>
  
<li>
‘‘อนนฺตรญฺหิ ชาตสฺส, ชีวิตา มรณํ ธุวํ;  
  
ชาตา ชาตา มรนฺตีธ, เอวํ ธมฺมา หิ ปาณิโนฯ  
</li>
  
<li>
‘‘น เหตทตฺถาย มตสฺส โหติ, ยํ ชีวิตตฺถํ ปรโปริสานํ;  
  
มตมฺหิ รุณฺณํ น ยโส น โลกฺยํ, น วณฺณิตํ สมณพฺราหฺมเณหิฯ  
</li>
  
<li>
‘‘จกฺขุํ สรีรํ อุปหนฺติ เตน, นิหียติ วณฺณพลํ มตี จ;  
  
อานนฺทิโน ตสฺส ทิสา ภวนฺติ, หิเตสิโน นาสฺส สุขี ภวนฺติฯ  
</li>
  
<li>
‘‘ตสฺมา หิ อิเจฺฉยฺย กุเล วสเนฺต, เมธาวิโน เจว พหุสฺสุเต จ;  
  
เยสญฺหิ ปญฺญาวิภเวน กิจฺจํ, ตรนฺติ นาวาย นทิํว ปุณฺณ’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ   นฺติ น อาคตํ, อวินฺทนฺติ, อโตฺถฯ ติ ปุเตตรํเยวฯ ติ โอโลเกติฯ นฺติ กิจฺจํฯ นฺติ หิตาหิตํฯ ติ อมิตฺตาฯ ติ มิตฺตาฯ นฺติ ฉิทฺทํฯ ติ คเวสนฺตาฯ อิทํ วุตฺตํ โหติ – โย ปุคฺคโล อตฺตโน หิตาวหํ อหิตาวหํ ตทุภยญฺจ อตฺถํ กิจฺจํ อนาคตํ อสมฺปตฺตํ ปุเรตรํเยว ปญฺญาจกฺขุนา อหํ วิย ปสฺสติ วีมํสติ วิจาเรติ, ตสฺส อมิตฺตา วา อหิตชฺฌาสเยน มิตฺตา วา หิตชฺฌาสเยน รนฺธํ คเวสนฺตา น ปสฺสนฺติ, ตาทิโส ปญฺญวา ปุคฺคโล อจฺฉิทฺทวุตฺติ, ตสฺมา ตุเมฺหหิ ตถารูเปหิ ภวิตพฺพนฺติฯ</p>


<p>อิทานิ อานาปานสติภาวนาย คุณํ ทเสฺสโนฺต ตตฺถ ตานิ โยเชตุํ ติ ทุติยํ คาถมาหฯ ตตฺถ นฺติ  อสฺสาโสฯ นฺติ ปสฺสาโสฯ อสฺสาสปสฺสาสนิมิตฺตารมฺมณา สติ อานาปานสติฯ สติสีเสน เจตฺถ ตํสมฺปยุตฺตสมาธิภาวนา อธิเปฺปตาฯ ติ, ยสฺส โยคิโนฯ ติ จตุนฺนํ สติปฎฺฐานานํ โสฬสนฺนญฺจ อาการานํ ปาริปูริยา สพฺพโส ปุณฺณา สตฺตนฺนํ โพชฺฌงฺคานํ วิชฺชาวิมุตฺตีนญฺจ ปาริปูริยา สุฎฺฐุ ภาวิตา วฑฺฒิตาฯ ติ ‘‘โส สโตว อสฺสสตี’’ติอาทินา (ที. นิ. ๒.๓๗๔; ม. นิ. ๑.๑๐๗) ยถา ภควตา เทสิตา, ตถา อนุปุพฺพํ อนุกฺกเมน ปริจิตา อาเสวิตา ภาวิตาฯ ติ โส โยคาวจโร ยถา อพฺภาทิอุปกฺกิเลสา วิมุโตฺต จโนฺท จนฺทาโลเกน อิมํ โอกาสโลกํ ปภาเสติ, เอวํ อวิชฺชาทิอุปกฺกิเลสวิมุโตฺต ญาณาโลเกน อตฺตสนฺตานปติตํ ปรสนฺตานปติตญฺจ สงฺขารโลกํ ปภาเสติ ปกาเสติฯ ตสฺมา ตุเมฺหหิ อานาปานสติภาวนา ภาเวตพฺพาติ อธิปฺปาโยฯ</p>


<p>อิทานิ อตฺตานํ นิทสฺสนํ กตฺวา ภาวนาภิโยคสฺส สผลตํ ทเสฺสโนฺต นฺติ ตติยํ คาถมาหฯ ตสฺสโตฺถ – นีวรณมลวิคมโต  สุทฺธํ วต มม จิตฺตํฯ ยถา ปมาณกรา ราคาทโย ปหีนา, อปฺปมาณญฺจ นิพฺพานํ ปจฺจกฺขํ กตํ อโหสิ, ตถา ภาวิตตฺตา  ตโต เอว จตุสจฺจํ  ปฎิวิชฺฌิตํ, สกลสํกิเลสปกฺขโต  หุตฺวา ทุกฺขาทิกา ปุพฺพนฺตาทิกา จ ทิสา โอภาสเต ตตฺถ วิติณฺณกงฺขตฺตา สพฺพธเมฺมสุ วิคตสโมฺมหตฺตา จฯ ตสฺมา ตุเมฺหหิปิ เอวํ จิตฺตํ ภาเวตพฺพนฺติ ทเสฺสติฯ</p>


<p>ยถา ภาวนามยา ปญฺญา จิตฺตมลวิโสธนาทินา ปุริสสฺส พหุปการา, เอวํ อิตราปีติ ทเสฺสโนฺต  ติ จตุตฺถคาถมาหฯ ตสฺสโตฺถ – ปริกฺขีณธโนปิ สปฺปญฺญชาติโก อิตรีตรสโนฺตเสน สนฺตุโฎฺฐ อนวชฺชาย ชีวิกาย ชีวติเยวฯ ตสฺส หิ ชีวิตํ ชีวิตํ นามฯ เตนาห ภควา – ‘‘ปญฺญาชีวิํ ชีวิตมาหุ เสฎฺฐ’’นฺติ (สํ. นิ. ๑.๗๓, ๒๔๖; สุ. นิ. ๑๘๔)ฯ ทุเมฺมธปุคฺคโล ปน ปญฺญาย อลาเภน  ทิฎฺฐธมฺมิกํ สมฺปรายิกญฺจ อตฺถํ  วิราเธโนฺต วิตฺตวาปิ น ชีวติ, ครหาทิปฺปตฺติยา ชีวโนฺต นาม น ตสฺส โหติ, อนุปายญฺญุตาย วา ยถาธิคตํ ธนํ นาเสโนฺต ชีวิตมฺปิ สนฺธาเรตุํ น สโกฺกติเยว, ตสฺมา ปาริหาริยปญฺญาปิ ตุเมฺหหิ อปฺปมเตฺตหิ สมฺปาเทตพฺพาติ อธิปฺปาโยฯ</p>


<p>อิทานิ ปญฺญาย อานิสํเส ทเสฺสตุํ ติ ปญฺจมํ คาถมาหฯ ตตฺถ ติ ปญฺญา นาเมสา สุตสฺส วินิจฺฉยินี, ยถาสุเต โสตปถมาคเต อเตฺถ ‘‘อยํ อกุสโล, อยํ กุสโล, อยํ สาวโชฺช, อยํ อนวโชฺช’’ติอาทินา วินิจฺฉยชนนีฯ ติ กิตฺติยา สมฺมุขา ปสํสาย สิโลกสฺส ปตฺถฎยสภาวสฺส วทฺธนี, ปญฺญวโตเยว หิ กิตฺติอาทโย วิญฺญูนํ ปาสํสภาวโตฯ ติ ปาริหาริยปญฺญาย, วิปสฺสนาปญฺญาย จ ยุโตฺตฯ ติ เอกนฺตทุกฺขสภาเวสุ ขนฺธายตนาทีสุ สมฺมาปฎิปตฺติยา ยถาภูตสภาวาวโพเธน นิรามิสานิปิ สุขานิ ปฎิลภติฯ</p>


<p>อิทานิ ตาสํ ภิกฺขุนีนํ อนิจฺจตาปฎิสํยุตฺตํ ธีรภาวาวหํ ธมฺมํ กเถโนฺต ติอาทินา เสสคาถา อภาสิฯ ตตฺรายํ สเงฺขปโตฺถ – ยฺวายํ สตฺตานํ ชายนมียนสภาโว, อยํ ธโมฺม  อธุนาคโต น โหติ, อภิณฺหปวตฺติกตาย น อจฺฉริโย, อพฺภุตปุพฺพตาภาวโต นาปิ ฯ ตสฺมา , ยสฺมิํ โลเก สโตฺต ชาเยยฺย, โส เอกํเสน มีเยถ, ตตฺถ  กิํ นาม อพฺภุตํ สิยา? สภาวิกตฺตา มรณสฺส – น หิ ขณิกมรณสฺส กิญฺจิ การณํ อตฺถิฯ ยโต  ชาตสฺส ชาติสมนนฺตรํ ชีวิตโต มรณํ เอกนฺติกํ อุปฺปนฺนานํ ขนฺธานํ เอกํเสน ภิชฺชนโตฯ โย ปเนตฺถ ชีวตีติ โลกโวหาโร, โส ตทุปาทานสฺส อเนกปจฺจยายตฺตตาย อเนกนฺติโก, ยสฺมา เอตเทวํ, ตสฺมา ติ อยํ สตฺตานํ ปกติ, ยทิทํ ชาตานํ มรณนฺติ ชาติยา มรณานุพนฺธนตํ อาหฯ</p>


<p>อิทานิ  ยสฺมา ตาสุ ภิกฺขุนีสุ กาจิ โสกพนฺธิตจิตฺตาปิ อตฺถิ, ตสฺมา ตาสํ โสกวิโนทนํ กาตุํ ติอาทิ วุตฺตํฯ ตตฺถ ติ ยํ มตสฺส   ชีวิตนิมิตฺตํ  ปรปุคฺคลานํ รุณฺณํ, เอตํ ตสฺส มตสฺส สตฺตสฺส ชีวิตตฺถํ ตาว ติฎฺฐตุ, กสฺสจิปิ อตฺถาย น โหติ, เย ปน รุทนฺติ, เตสมฺปิ  มตปุคฺคลนิมิตฺตํ รุณฺณํ,  ยสาวหํ วิสุทฺธาวหญฺจ น โหติ ฯ ติ วิญฺญุปฺปสฎฺฐมฺปิ น โหติ, อถ โข วิญฺญุครหิตเมวาติ อโตฺถฯ</p>


<p>น เกวลเมเตว เย รุทโต อาทีนวา, อถ โข อิเมปีติ ทเสฺสโนฺต ติ คาถํ วตฺวา ตโต ปรํ โสกาทิอนตฺถปฎิพาหนตฺถํ กลฺยาณมิตฺตปยิรุปาสนายํ ตา นิโยเชโนฺต ติอาทินา โอสานคาถมาหฯ ตตฺถ ติ ยสฺมา รุณฺณํ รุทนฺตสฺส ปุคฺคลสฺส จกฺขุํ สรีรญฺจ  วิพาธติ, เตน รุเณฺณน วโณฺณ พลํ มติ จ  ปริหายติ,  รุทนฺตสฺส ปุคฺคลสฺส  สปตฺตา  ปโมทวโนฺต ปีติวโนฺต ภวนฺติฯ หิเตสิโน มิตฺตา ทุกฺขี ทุกฺขิตา ภวนฺติ ตสฺมา ธโมฺมชปญฺญาย สมนฺนาคตตฺตา  ทิฎฺฐธมฺมิกาทิอตฺถสนฺนิสฺสิตสฺส พาหุสจฺจสฺส ปาริปูริยา  อตฺตโน กุเล วสเนฺต  ปาฎิกเงฺขยฺย กุลูปเก กเรยฺยฯ นฺติ เยสํ เมธาวีนํ พหุสฺสุตานํ ปณฺฑิตานํ  ปญฺญาพเลน ยถา มโหฆสฺส ปุณฺณํ นทิํ นาวาย ตรนฺติ, เอวํ กุลปุตฺตา อตฺตโน อตฺถกิจฺจํ  ปารํ ปาปุณนฺติฯ เต อิเจฺฉยฺย กุเล วสเนฺตติ โยชนาฯ</p>


<p>เอวํ เถโร ตาสํ ภิกฺขุนีนํ ธมฺมํ กเถตฺวา วิสฺสเชฺชสิฯ ตา เถรสฺส โอวาเท ฐตฺวา โสกํ วิโนเทตฺวา โยนิโส ปฎิปชฺชนฺติโย สทตฺถํ ปริปูเรสุํฯ</p>

</p>


<h3>๔. จูฬปนฺถกเตฺถรคาถาวณฺณนา</h3>
<p>  ติอาทิกา อายสฺมโต จูฬปนฺถกเตฺถรสฺส คาถาฯ กา อุปฺปตฺติ? ยเทตฺถ อฎฺฐุปฺปตฺติวเสน วตฺตพฺพํ, ตํ อฎฺฐกนิปาเต มหาปนฺถกวตฺถุสฺมิํ (เถรคา. อฎฺฐ. ๒.มหาปนฺถกเตฺถรคาถาวณฺณนา) วุตฺตเมวฯ อยํ ปน วิเสโส – มหาปนฺถกเตฺถโร อรหตฺตํ ปตฺวา อคฺคผลสุเขน วีตินาเมโนฺต จิเนฺตสิ – ‘‘กถํ นุ โข สกฺกา จูฬปนฺถกมฺปิ อิมสฺมิํ สุเข ปติฎฺฐเปตุ’’นฺติ? โส อตฺตโน อยฺยกํ ธนเสฎฺฐิํ อุปสงฺกมิตฺวา อาห – ‘‘สเจ, มหาเสฎฺฐิ, อนุชานาถ , อหํ จูฬปนฺถกํ ปพฺพาเชยฺย’’นฺติฯ ‘‘ปพฺพาเชถ, ภเนฺต’’ติฯ เถโร ตํ ปพฺพาเชสิฯ โส ทสสุ สีเลสุ ปติฎฺฐิโต ภาตุ สนฺติเก –</p>


<p>
‘‘ปทุมํ ยถา โกกนทํ สุคนฺธํ, ปาโต สิยา ผุลฺลมวีตคนฺธํ;  
  
องฺคีรสํ ปสฺส วิโรจมานํ, ตปนฺตมาทิจฺจมิวนฺตลิเกฺข’’ติฯ (สํ. นิ. ๑.๑๒๓; อ. นิ. ๕.๑๙๕) –  
</p>
  
<p>คาถํ  อุคฺคณฺหโนฺต จตูหิ มาเสหิ คเหตุํ นาสกฺขิ, คหิตคหิตํ ปทํ หทเย น ติฎฺฐติฯ อถ นํ มหาปนฺถโก อาห – ‘‘ปนฺถก, ตฺวํ อิมสฺมิํ สาสเน อภโพฺพ, จตูหิ มาเสหิ เอกคาถมฺปิ คเหตุํ น สโกฺกสิฯ ปพฺพชิตกิจฺจํ ปน ตฺวํ กถํ มตฺถกํ ปาเปสฺสสิ? นิกฺขม อิโต’’ติฯ โส เถเรน ปณามิโต ทฺวารโกฎฺฐกสมีเป โรทมาโน อฎฺฐาสิฯ</p>


<p>เตน จ สมเยน สตฺถา ชีวกมฺพวเน วิหรติฯ อถ ชีวโก ปุริสํ เปเสสิ, ‘‘ปญฺจหิ ภิกฺขุสเตหิ สทฺธิํ สตฺถารํ นิมเนฺตหี’’ติฯ เตน จ สมเยน อายสฺมา มหาปนฺถโก ภตฺตุเทฺทสโก โหติฯ โส ‘‘ปญฺจนฺนํ ภิกฺขุสตานํ ภิกฺขํ ปฎิจฺฉถ, ภเนฺต’’ติ วุโตฺต ‘‘จูฬปนฺถกํ ฐเปตฺวา เสสานํ ปฎิจฺฉามี’’ติ อาหฯ ตํ สุตฺวา จูฬปนฺถโก ภิโยฺยโสมตฺตาย โทมนสฺสปฺปโตฺต อโหสิฯ สตฺถา ตสฺส จิตฺตเกฺขทํ ญตฺวา, ‘‘จูฬปนฺถโก มยา กเตน อุปาเยน พุชฺฌิสฺสตี’’ติ ตสฺส อวิทูเร ฐาเน อตฺตานํ ทเสฺสตฺวา ‘‘กิํ, ปนฺถก, โรทสี’’ติ ปุจฺฉิฯ ‘‘ภาตา มํ, ภเนฺต, ปณาเมตี’’ติ อาหฯ ‘‘ปนฺถก, มา จินฺตยิ, มม สาสเน ตุยฺหํ ปพฺพชฺชา, เอหิ, อิมํ คเหตฺวา ‘รโชหรณํ, รโชหรณ’นฺติ มนสิ กโรหี’’ติ อิทฺธิยา สุทฺธํ โจฬกฺขณฺฑํ อภิสงฺขริตฺวา อทาสิฯ โส สตฺถารา  ทินฺนํ โจฬกฺขณฺฑํ ‘‘รโชหรณํ, รโชหรณ’’นฺติ หเตฺถน ปริมชฺชโนฺต นิสีทิฯ ตสฺส ตํ ปริมชฺชนฺตสฺส กิลิฎฺฐธาตุกํ ชาตํ, ปุน ปริมชฺชนฺตสฺส อุกฺขลิปริปุญฺฉนสทิสํ ชาตํฯ โส ญาณสฺส ปริปกฺกตฺตา เอวํ จิเนฺตสิ – ‘‘อิทํ โจฬกฺขณฺฑํ ปกติยา ปริสุทฺธํ, อิมํ อุปาทิณฺณกสรีรํ นิสฺสาย กิลิฎฺฐํ อญฺญถา ชาตํ, ตสฺมา อนิจฺจํ ยถาเปตํ, เอวํ จิตฺตมฺปี’’ติ ขยวยํ ปฎฺฐเปตฺวา ตสฺมิํเยว นิมิเตฺต ฌานานิ นิพฺพเตฺตตฺวา ฌานปาทกํ วิปสฺสนํ ปฎฺฐเปตฺวา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถร ๑.๒.๓๕-๕๔) –</p>


<p>
‘‘ปทุมุตฺตโร นาม ชิโน, อาหุตีนํ ปฎิคฺคโห;  
  
คณมฺหา วูปกโฎฺฐ โส, หิมวเนฺต วสี ตทาฯ  
</p>
  
<p>
‘‘อหมฺปิ  
หิมวนฺตมฺหิ, วสามิ อสฺสเม ตทา;  
  
อจิราคตํ มหาวีรํ, อุเปสิํ โลกนายกํฯ  
</p>
  
<p>
‘‘ปุปฺผจฺฉตฺตํ คเหตฺวาน, อุปคจฺฉิํ นราสภํ;  
  
สมาธิํ สมาปชฺชนฺตํ, อนฺตรายมกาสหํฯ  
</p>
  
<p>
‘‘อุโภ หเตฺถหิ ปคฺคยฺห, ปุปฺผจฺฉตฺตํ อทาสหํ;  
  
ปฎิคฺคเหสิ ภควา, ปทุมุตฺตโร มหามุนิฯ  
</p>
  
<p>
‘‘สเพฺพ เทวา อตฺตมนา, หิมวนฺตํ อุเปนฺติ เต;  
  
สาธุการํ ปวเตฺตสุํ, อนุโมทิสฺสติ จกฺขุมาฯ  
</p>
  
<p>
‘‘อิทํ วตฺวาน เต เทวา, อุปคจฺฉุํ นรุตฺตมํ;  
  
อากาเส ธารยนฺตสฺส, ปทุมจฺฉตฺตมุตฺตมํฯ  
</p>
  
<p>
‘‘สตปตฺตฉตฺตํ ปคฺคยฺห, อทาสิ ตาปโส มม;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘ปญฺจวีสติกปฺปานิ, เทวรชฺชํ กริสฺสติ;  
  
จตุตฺติํสติกฺขตฺตุญฺจ, จกฺกวตฺตี ภวิสฺสติฯ  
</p>
  
<p>
‘‘ยํ ยํ โยนิํ สํสรติ, เทวตฺตํ อถ มานุสํ;  
  
อโพฺภกาเส ปติฎฺฐนฺตํ, ปทุมํ ธารยิสฺสติฯ  
</p>
  
<p>
‘‘กปฺปสตสหสฺสมฺหิ  
, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ปกาสิเต ปาวจเน, มนุสฺสตฺตํ ลภิสฺสติ;  
  
มโนมยมฺหิ กายมฺหิ, อุตฺตโม โส ภวิสฺสติฯ  
</p>
  
<p>
‘‘เทฺว ภาตโร ภวิสฺสนฺติ, อุโภปิ ปนฺถกวฺหยา;  
  
อนุโภตฺวา อุตฺตมตฺถํ, โชตยิสฺสนฺติ สาสนํฯ  
</p>
  
<p>
‘‘โสหํ อฎฺฐารสวโสฺส, ปพฺพชิํ อนคาริยํ;  
  
วิเสสาหํ น วินฺทามิ, สกฺยปุตฺตสฺส สาสเนฯ  
</p>
  
<p>
‘‘ทนฺธา มยฺหํ คตี อาสิ, ปริภูโต ปุเร อหุํ;  
  
ภาตา จ มํ ปณาเมสิ, คจฺฉ ทานิ สกํ ฆรํฯ  
</p>
  
<p>
‘‘โสหํ ปณามิโต สโนฺต, สงฺฆารามสฺส โกฎฺฐเก;  
  
ทุมฺมโน ตตฺถ อฎฺฐาสิํ, สามญฺญสฺมิํ อเปกฺขวาฯ  
</p>
  
<p>
‘‘ภควา ตตฺถ อาคจฺฉิ, สีสํ มยฺหํ ปรามสิ;  
  
พาหาย มํ คเหตฺวาน, สงฺฆารามํ ปเวสยิฯ  
</p>
  
<p>
‘‘อนุกมฺปาย เม สตฺถา, อทาสิ ปาทปุญฺฉนิํ;  
  
เอวํ สุทฺธํ อธิเฎฺฐหิ, เอกมนฺตมธิฎฺฐหํฯ  
</p>
  
<p>
‘‘หเตฺถหิ  
ตมหํ คยฺห, สริํ โกกนทํ อหํ;  
  
ตตฺถ จิตฺตํ วิมุจฺจิ เม, อรหตฺตํ อปาปุณิํฯ  
</p>
  
<p>
‘‘มโนมเยสุ กาเยสุ, สพฺพตฺถ ปารมิํ คโต;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อรหตฺตมเคฺคเนวสฺส เตปิฎกํ ปญฺจาภิญฺญา จ อาคมิํสุฯ สตฺถา เอเกน อูเนหิ ปญฺจหิ ภิกฺขุสเตหิ สทฺธิํ คนฺตฺวา ชีวกสฺส นิเวสเน ปญฺญเตฺต อาสเน นิสีทิฯ จูฬปนฺถโก ปน อตฺตโน ภิกฺขาย อปฺปฎิจฺฉิตตฺตา เอว น คโตฯ ชีวโก ยาคุํ ทาตุํ อารภิ, สตฺถา ปตฺตํ หเตฺถน ปิทหิฯ ‘‘กสฺมา, ภเนฺต, น คณฺหถา’’ติ วุเตฺต – ‘‘วิหาเร เอโก ภิกฺขุ อตฺถิ, ชีวกา’’ติฯ โส ปุริสํ ปหิณิ, ‘‘คจฺฉ, ภเณ, วิหาเร นิสินฺนํ อยฺยํ คเหตฺวา  เอหี’’ติฯ จูฬปนฺถกเตฺถโรปิ รูเปน กิริยาย จ เอกมฺปิ เอเกน อสทิสํ ภิกฺขุสหสฺสํ นิมฺมินิตฺวา นิสีทิฯ โส ปุริโส วิหาเร ภิกฺขูนํ พหุภาวํ ทิสฺวา คนฺตฺวา ชีวกสฺส กเถสิ – ‘‘อิมสฺมา ภิกฺขุสงฺฆา วิหาเร ภิกฺขุสโงฺฆ พหุตโร, ปโกฺกสิตพฺพํ อยฺยํ น ชานามี’’ติฯ ชีวโก สตฺถารํ ปฎิปุจฺฉิ – ‘‘โกนาโม, ภเนฺต, วิหาเร นิสิโนฺน ภิกฺขู’’ติ? ‘‘จูฬปนฺถโก นาม, ชีวกา’’ติฯ ‘‘คจฺฉ , ภเณ, ‘จูฬปนฺถโก นาม กตโร’ติ ปุจฺฉิตฺวา ตํ อาเนหี’’ติฯ โส วิหารํ คนฺตฺวา ‘‘จูฬปนฺถโก นาม กตโร, ภเนฺต’’ติ ปุจฺฉิฯ ‘‘อหํ จูฬปนฺถโก’’,‘‘อหํ จูฬปนฺถโก’’ติ เอกปหาเรเนว ภิกฺขุสหสฺสมฺปิ กเถสิฯ โส ปุนาคนฺตฺวา ตํ ปวตฺติํ ชีวกสฺส อาโรเจสิฯ ชีวโก ปฎิวิทฺธสจฺจตฺตา ‘‘อิทฺธิมา มเญฺญ, อโยฺย’’ติ นยโต ญตฺวา ‘‘คจฺฉ, ภเณ, ปฐมํ กถนกมยฺยเมว ‘ตุเมฺห สตฺถา ปโกฺกสตี’ติ วตฺวา จีวรกเณฺณ คณฺหา’’ติ อาหฯ โส วิหารํ คนฺตฺวา ตถา อกาสิ, ตาวเทว นิมฺมิตภิกฺขู อนฺตรธายิํสุฯ โส เถรํ คเหตฺวา อคมาสิฯ</p>


<p>สตฺถา ตสฺมิํ ขเณ ยาคุญฺจ ขชฺชกาทิเภทญฺจ ปฎิคฺคณฺหิฯ ทสพเล ภตฺตกิจฺจํ กตฺวา วิหารํ คเต ธมฺมสภายํ กถา อุทปาทิ – ‘‘อโห พุทฺธานํ อานุภาโว, ยตฺร หิ นาม จตฺตาโร มาเส เอกคาถํ คเหตุํ อสโกฺกนฺตมฺปิ ลหุเกน ขเณเนว เอวํ มหิทฺธิกํ อกํสู’’ติฯ สตฺถา เตสํ ภิกฺขูนํ กถาสลฺลาปํ สุตฺวา อาคนฺตฺวา พุทฺธาสเน นิสชฺช, ‘‘กิํ วเทถ, ภิกฺขเว’’ติ ปุจฺฉิตฺวา, ‘‘อิมํ นาม, ภเนฺต’’ติ วุเตฺต, ‘‘ภิกฺขเว, จูฬปนฺถเกน อิทานิ มยฺหํ โอวาเท ฐตฺวา โลกุตฺตรทายชฺชํ ลทฺธํ, ปุเพฺพ ปน โลกิยทายชฺช’’นฺติ วตฺวา เตหิ ยาจิโต จูฬเสฎฺฐิชาตกํ (ชา. ๑.๑.๔) กเถสิฯ อปรภาเค ตํ สตฺถา อริยคณปริวุโต ธมฺมาสเน นิสิโนฺน มโนมยํ กายํ  อภินิมฺมินนฺตานํ ภิกฺขูนํ เจโตวิวฎฺฎกุสลานญฺจ อคฺคฎฺฐาเน ฐเปสิฯ โส อปเรน สมเยน ภิกฺขูหิ ‘‘ตถา ทนฺธธาตุเกน กถํ ตยา สจฺจานิ ปฎิวิทฺธานี’’ติ ปุโฎฺฐ ภาตุ ปณามนโต ปฎฺฐาย อตฺตโน ปฎิปตฺติํ ปกาเสโนฺต –</p>


<ol>
<li>
‘‘ทนฺธา มยฺหํ คตี อาสิ, ปริภูโต ปุเร อหํ;  
  
ภาตา จ มํ ปณาเมสิ, คจฺฉ ทานิ ตุวํ ฆรํฯ  
</li>
  
<li>
‘‘โสหํ  
ปณามิโต สโนฺต, สงฺฆารามสฺส โกฎฺฐเก;  
  
ทุมฺมโน ตตฺถ อฎฺฐาสิํ, สาสนสฺมิํ อเปกฺขวาฯ  
</li>
  
<li>
‘‘ภควา  
ตตฺถ อาคจฺฉิ, สีสํ มยฺหํ ปรามสิ;  
  
พาหาย มํ คเหตฺวาน, สงฺฆารามํ ปเวสยิฯ  
</li>
  
<li>
‘‘อนุกมฺปาย เม สตฺถา, ปาทาสิ ปาทปุญฺฉนิํ;  
  
เอตํ สุทฺธํ อธิเฎฺฐหิ, เอกมนฺตํ สฺวธิฎฺฐิตํฯ  
</li>
  
<li>
‘‘ตสฺสาหํ วจนํ สุตฺวา, วิหาสิํ สาสเน รโต;  
  
สมาธิํ ปฎิปาเทสิํ, อุตฺตมตฺถสฺส ปตฺติยาฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สหสฺสกฺขตฺตุมตฺตานํ, นิมฺมินิตฺวาน ปนฺถโก;  
  
นิสีทมฺพวเน รเมฺม, ยาว กาลปฺปเวทนาฯ  
</li>
  
<li>
‘‘ตโต เม สตฺถา ปาเหสิ, ทูตํ กาลปฺปเวทกํ;  
  
ปเวทิตมฺหิ กาลมฺหิ, เวหาสาทุปสงฺกมิํฯ  
</li>
  
<li>
‘‘วนฺทิตฺวา สตฺถุโน ปาเท, เอกมนฺตํ นิสีทหํ;  
  
นิสินฺนํ มํ วิทิตฺวาน, อตฺถ สตฺถา ปฎิคฺคหิฯ  
</li>
  
<li>
‘‘อายาโค สพฺพโลกสฺส, อาหุตีนํ ปฎิคฺคโห;  
  
ปุญฺญเกฺขตฺตํ มนุสฺสานํ, ปฎิคฺคณฺหิตฺถ ทกฺขิณ’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ, มนฺทา, จตุปฺปทิกํ คาถํ จตูหิ มาเสหิ คเหตุํ อสมตฺถภาเวน ทุพฺพลาฯ ติ ญาณคติฯ ติ, อโหสิฯ ติ, ตโต เอว ‘‘มุฎฺฐสฺสติ อสมฺปชาโน’’ติ หีฬิโตฯ ติ, ปุเพฺพ ปุถุชฺชนกาเลฯ ติ สมุจฺจยโตฺถ จ-สโทฺท, น เกวลํ ปริภูโตว, อถ โข ภาตาปิ มํ  ‘‘ปนฺถก, ตฺวํ ทุปฺปโญฺญ อเหตุโก มเญฺญ, ตสฺมา ปพฺพชิตกิจฺจํ  มตฺถกํ ปาเปตุํ อสมโตฺถ , น อิมสฺส สาสนสฺส อนุจฺฉวิโก, คจฺฉ ทานิ ตุยฺหํ อยฺยกฆร’’นฺติ นิกฺกเฑฺฒสิฯ ติ, ภาตราฯ</p>


<p>ติ, ทฺวารโกฎฺฐกสมีเปฯ ติ, โทมนสฺสิโตฯ ติ, สมฺมาสมฺพุทฺธสฺส สาสเน สาเปโกฺข อวิพฺภมิตุกาโมฯ</p>


<p>ติ, มหากรุณาสโญฺจทิตมานโส มํ อนุคฺคณฺหโนฺต ภควา ยตฺถาหํ ฐิโต, ตตฺถ อาคจฺฉิฯ อาคนฺตฺวา จ, ‘‘ปนฺถก, อหํ เต สตฺถา, น มหาปนฺถโก, มํ อุทฺทิสฺส ตว ปพฺพชฺชา’’ติ สมสฺสาเสโนฺต  ชาลาพนฺธนมุทุตลุนปีณวรายตงฺคุลิสมุปโสภิเตน วิกสิตปทุมสสฺสิรีเกน จกฺกงฺกิเตน หตฺถตเลน ‘‘อิทานิเยว มม ปุโตฺต ภวิสฺสตี’’ติ ทีเปโนฺต มยฺหํ สีสํ ปรามสิฯ ติ, ‘‘กสฺมา ตฺวํ, อิธ ติฎฺฐสี’’ติ จนฺทนคนฺธคนฺธินา อตฺตโน หเตฺถน มํ ภุเช คเหตฺวา อโนฺตสงฺฆารามํ ปเวเสสิฯ   นฺติ ปาทปุญฺฉนิํ กตฺวา ปาทาสิ ‘‘รโชหรณนฺติ มนสิ กโรหี’’ติ อทาสีติ อโตฺถฯ ‘‘อทาสี’’ติ ‘‘ปาทปุญฺฉนิ’’นฺติ จ ปฐนฺติฯ เกจิ ปน นฺติ ปาทปุญฺฉนโจฬกฺขณฺฑํ ปาทาสี’’ติ วทนฺติฯ ตทยุตฺตํ อิทฺธิยา อภิสงฺขริตฺวา โจฬกฺขณฺฑสฺส ทินฺนตฺตาฯ นฺติ, เอตํ สุทฺธํ โจฬกฺขณฺฑํ ‘‘รโชหรณํ, รโชหรณ’’นฺติ มนสิกาเรน สฺวธิฎฺฐิตํ กตฺวา เอกมนฺตํ เอกมเนฺต วิวิเตฺต คนฺธกุฎิปมุเข นิสิโนฺน อธิเฎฺฐหิ ตถา จิตฺตํ สมาหิตํ กตฺวา ปวเตฺตหิฯ</p>


<p>ติ, ตสฺส ภควโต วจนํ โอวาทํ อหํ สุตฺวา ตสฺมิํ  โอวาเท  อภิรโต หุตฺวา  ยถานุสิฎฺฐํ ปฎิปชฺชิํฯ ปฎิปชฺชโนฺต จ ติ, อุตฺตมโตฺถ นาม อรหตฺตํ, ตสฺส อธิคมาย กสิณปริกมฺมวเสน รูปชฺฌานานิ นิพฺพเตฺตตฺวา ฌานปาทกํ วิปสฺสนํ ปฎฺฐเปตฺวา มคฺคปฎิปาฎิยา อคฺคมคฺคสมาธิํ สมฺปาเทสินฺติ อโตฺถฯ เอตฺถ หิ สมาธีติ อุปจารสมาธิโต ปฎฺฐาย ยาว จตุตฺถมคฺคสมาธิ, ตาว สมาธิสามเญฺญน คหิโต, อคฺคผลสมาธิ ปน อุตฺตมตฺถคฺคหเณน, สาติสยํ เจวายํ สมาธิกุสโล, ตสฺมา ‘‘สมาธิํ ปฎิปาเทสิ’’นฺติ อาหฯ สมาธิกุสลตาย  หิ อยมายสฺมา เจโตวิวฎฺฎกุสโล นาม ชาโต, มหาปนฺถกเตฺถโร ปน วิปสฺสนากุสลตาย สญฺญาวิวฎฺฎกุสโล นามฯ เอโก เจตฺถ สมาธิลกฺขเณ เฉโก, เอโก วิปสฺสนาลกฺขเณ, เอโก สมาธิคาโฬฺห, เอโก วิปสฺสนาคาโฬฺห เอโก องฺคสํขิเตฺต เฉโก, เอโก อารมฺมณสํขิเตฺต, เอโก องฺคววตฺถาเน, เอโก อารมฺมณววตฺถาเนติ วเณฺณนฺติฯ อปิจ จูฬปนฺถกเตฺถโร  สาติสยํ จตุนฺนํ รูปาวจรชฺฌานานํ ลาภิตาย เจโตวิวฎฺฎกุสโล วุโตฺต, มหาปนฺถกเตฺถโร สาติสยํ จตุนฺนํ อรูปาวจรชฺฌานานํ ลาภิตาย สญฺญาวิวฎฺฎกุสโลฯ ปฐโม วา รูปาวจรชฺฌานลาภี หุตฺวา ฌานเงฺคหิ วุฎฺฐาย อรหตฺตํ ปโตฺตติ เจโตวิวฎฺฎกุสโล, อิตโร อรูปาวจรชฺฌานลาภี หุตฺวา ฌานเงฺคหิ วุฎฺฐาย อรหตฺตํ ปโตฺตติ สญฺญาวิวฎฺฎกุสโลฯ มโนมยํ ปน กายํ นิพฺพเตฺตโนฺต อเญฺญ ตโย วา จตฺตาโร วา นิพฺพตฺตนฺติ, น พหุเก, เอกสทิเสเยว จ กตฺวา นิพฺพเตฺตนฺติ, เอกวิธเมว กมฺมํ กุรุมาเนฯ อยํ ปน เถโร เอกาวชฺชเนน สมณสหสฺสํ มาเปสิ, เทฺวปิ น กาเยน เอกสทิเส อกาสิ, น เอกวิธํ กมฺมํ กุรุมาเนฯ ตสฺมา มโนมยํ กายํ อภินิมฺมินนฺตานํ อโคฺค นาม ชาโตฯ</p>


<p>อิทานิ  อตฺตโน อธิคตวิเสสํ ทเสฺสตุํ ติอาทิมาหฯ กามญฺจายํ เถโร ฉฬภิโญฺญ, ยา ปน อภิญฺญา อาสวกฺขยญาณาธิคมสฺส พหูปการา, ตํ ทสฺสนตฺถํ นฺติ วตฺวา ติ วุตฺตํฯ ปุเพฺพนิวาสยถากมฺมุปคอนาคตํสญาณานิ หิ วิปสฺสนาจารสฺส พหูปการานิ, น ตถา อิตรญาณานิฯ</p>


<p>นฺติ สหสฺสํฯ ‘‘สหสฺสวาร’’นฺติ เกจิ วทนฺติฯ เอกาวชฺชเนน ปน เถโร สหเสฺส มโนมเย กาเย นิมฺมินิ, น วาเรนฯ เต จ โข อญฺญมญฺญมสทิเส วิวิธญฺจ กมฺมํ กโรเนฺตฯ ‘‘กิํ ปน สาวกานมฺปิ เอวรูปํ อิทฺธินิมฺมานํ สมฺภวตี’’ติ? น สมฺภวติ สเพฺพสํ, อภินีหารสมฺปตฺติยา ปน อยเมว เถโร เอวมกาสิ, ตถา เหส อิมินา อเงฺคน เอตทเคฺค ฐปิโตฯ ติ อตฺตานเมว ปรํ วิย วทติฯ ติ, อมฺพวเน ชีวเกน  กตวิหาเรฯ นฺติ ติ กรเณ นิสฺสกฺกวจนํ, เวหาเสนาติ อโตฺถ, -กาโร ปทสนฺธิกโรฯ ติ, มม นิสชฺชาย ปจฺฉาฯ ติ ทกฺขิโณทกํ ปฎิคฺคณฺหิฯ ติ, สพฺพสฺส สเทวกสฺส โลกสฺส อคฺคทกฺขิเณยฺยตาย เทยฺยธมฺมํ อาเนตฺวา ยชิตพฺพฎฺฐานภูโตฯ ติ, มหาผลภาวกรเณน ทกฺขิณาหุตีนํ ปฎิคฺคณฺหโกฯ นฺติ ชีวเกน อุปนีตํ ยาคุขชฺชาทิเภทํ ทกฺขิณํ ปฎิคฺคเหสิฯ</p>


<p>อถ โข ภควา กตภตฺตกิโจฺจ อายสฺมนฺตํ จูฬปนฺถกํ อาณาเปสิ – ‘‘อนุโมทนํ กโรหี’’ติฯ โส สิเนรุํ คเหตฺวา มหาสมุทฺทํ มเนฺถโนฺต วิย ปภินฺนปฎิสมฺภิทาปฺปตฺตตาย เตปิฎกํ พุทฺธวจนํ สโงฺขเภโนฺต สตฺถุ อชฺฌาสยํ คณฺหโนฺต อนุโมทนํ อกาสิฯ ตถา อุปนิสฺสยสมฺปโนฺนปิ  จายมายสฺมา ตถารูปาย กมฺมปิโลติกาย ปริพาธิโต จตุปฺปทิกํ คาถํ จตูหิปิ มาเสหิ คเหตุํ นาสกฺขิฯ ตํ ปนสฺส อุปนิสฺสยสมฺปตฺติํ โอโลเกตฺวา สตฺถา ปุพฺพจริยานุรูปํ โยนิโสมนสิกาเร นิโยเชสิฯ ตถา หิ ภควา ตทา ชีวกสฺส นิเวสเน นิสิโนฺน เอว ‘‘จูฬปนฺถกสฺส จิตฺตํ สมาหิตํ, วีถิปฎิปนฺนา วิปสฺสนา’’ติ ญตฺวา ยถานิสิโนฺนว อตฺตานํ ทเสฺสตฺวา, ‘‘ปนฺถก, ยทิปายํ ปิโลติกา สํกิลิฎฺฐา รชานุกิณฺณา, อิโต ปน อโญฺญ เอว อริยสฺส วินเย สํกิเลโส รโช จาติ ทเสฺสโนฺต –</p>


<p>
‘‘ราโค รโช น จ ปน เรณุ วุจฺจติ, ราคเสฺสตํ อธิวจนํ รโชติ;  
  
เอตํ  
รชํ วิปฺปชหิตฺวา ภิกฺขโว, วิหรนฺติ เต วีตรชสฺส สาสเนฯ  
</p>
  
<p>
‘‘โทโส รโช…เป.… สาสเนฯ  
  
<p>
‘‘โมโห รโช…เป.… วีตรชสฺส สาสเน’’ติฯ –  
  
<p>อิมา ติโสฺส โอภาสคาถา อภาสิฯ คาถาปริโยสาเน จูฬปนฺถโก อภิญฺญาปฎิสมฺภิทาปริวารํ อรหตฺตํ ปาปุณีติฯ</p>

</p>


<h3>๕. กปฺปเตฺถรคาถาวณฺณนา</h3>
<p>ติอาทิกา  อายสฺมโต กปฺปเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิทฺธตฺถสฺส ภควโต กาเล วิภวสมฺปเนฺน กุเล นิพฺพตฺติตฺวา ปิตุ อจฺจเยน วิญฺญุตํ ปโตฺต นานาวิราควณฺณวิจิเตฺตหิ วเตฺถหิ อเนกวิเธหิ อาภรเณหิ นานาวิเธหิ มณิรตเนหิ พหุวิเธหิ ปุปฺผทามมาลาทีหิ จ กปฺปรุกฺขํ นาม อลงฺกริตฺวา เตน สตฺถุ ถูปํ ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มคธรเฎฺฐ มณฺฑลิกราชกุเล นิพฺพตฺติตฺวา ปิตุ อจฺจเยน รเชฺช ปติฎฺฐิโต กาเมสุ อติวิย รโตฺต คิโทฺธ หุตฺวา วิหรติฯ ตํ สตฺถา มหากรุณาสมาปตฺติโต วุฎฺฐาย โลกํ โวโลเกโนฺต ญาณชาเล ปญฺญายมานํ ทิสฺวา, ‘‘กิํ นุ โข ภวิสฺสตี’’ติ อาวเชฺชโนฺต, ‘‘เอส มม สนฺติเก อสุภกถํ สุตฺวา กาเมสุ วิรตฺตจิโตฺต หุตฺวา ปพฺพชิตฺวา อรหตฺตํ ปาปุณิสฺสตี’’ติ ญตฺวา อากาเสน ตตฺถ คนฺตฺวา –</p>


<ol>
<li>
‘‘นานากุลมลสมฺปุโณฺณ  
, มหาอุกฺการสมฺภโว;  
  
จนฺทนิกํว ปริปกฺกํ, มหาคโณฺฑ มหาวโณฯ  
</li>
  
<li>
‘‘ปุพฺพรุหิรสมฺปุโณฺณ, คูถกูเปน คาฬฺหิโต;  
  
อาโปปคฺฆรโณ กาโย, สทา สนฺทติ ปูติกํฯ  
</li>
  
<li>
‘‘สฎฺฐิกณฺฑรสมฺพโนฺธ, มํสเลปนเลปิโต;  
  
จมฺมกญฺจุกสนฺนโทฺธ, ปูติกาโย นิรตฺถโกฯ  
</li>
  
<li>
‘‘อฎฺฐิสงฺฆาตฆฎิโต, นฺหารุสุตฺตนิพนฺธโน;  
  
เนเกสํ สํคตีภาวา, กเปฺปติ อิริยาปถํฯ  
</li>
  
<li>
‘‘ธุวปฺปยาโต มรณาย, มจฺจุราชสฺส สนฺติเก;  
  
อิเธว ฉฑฺฑยิตฺวาน, เยนกามงฺคโม นโรฯ  
</li>
  
<li>
‘‘อวิชฺชาย  
นิวุโต กาโย, จตุคเนฺถน คนฺถิโต;  
  
โอฆสํสีทโน กาโย, อนุสยาชาลโมตฺถโตฯ  
</li>
  
<li>
‘‘ปญฺจนีวรเณ ยุโตฺต, วิตเกฺกน สมปฺปิโต;  
  
ตณฺหามูเลนานุคโต, โมหจฺฉาทนฉาทิโตฯ  
</li>
  
<li>
‘‘เอวายํ  
วตฺตเต กาโย, กมฺมยเนฺตน ยนฺติโต;  
  
สมฺปตฺติ จ วิปตฺยนฺตา, นานาภาโว วิปชฺชติฯ  
</li>
  
<li>
‘‘เยมํ กายํ มมายนฺติ, อนฺธพาลา ปุถุชฺชนา;  
  
วเฑฺฒนฺติ กฎสิํ โฆรํ, อาทิยนฺติ ปุนพฺภวํฯ  
</li>
  
<li>
‘‘เยมํ กายํ วิวเชฺชนฺติ, คูถลิตฺตํว ปนฺนคํ;  
  
ภวมูลํ วมิตฺวาน, ปรินิพฺพิสฺสนฺตินาสวา’’ติฯ –  
</li>
  
<p>อิมาหิ คาถาหิ ตสฺส อสุภกถํ กเถสิฯ โส สตฺถุ สมฺมุขา อเนกาการโวการํ ยาถาวโต สรีรสภาววิภาวนํ อสุภกถํ สุตฺวา สเกน กาเยน อฎฺฎียมาโน หรายมาโน ชิคุจฺฉมาโน สํวิคฺคหทโย สตฺถารํ วนฺทิตฺวา, ‘‘ลเภยฺยาหํ, ภเนฺต, ภควโต สนฺติเก ปพฺพชฺช’’นฺติ ปพฺพชฺชํ ยาจิฯ สตฺถา สมีเป ฐิตมญฺญตรํ ภิกฺขุํ อาณาเปสิ – ‘‘คจฺฉ, ภิกฺขุ, อิมํ ปพฺพาเชตฺวา อุปสมฺปาเทตฺวา อาเนหี’’ติฯ โส ตํ ตจปญฺจกกมฺมฎฺฐานํ ทตฺวา ปพฺพาเชสิฯ โส ขุรเคฺคเยว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เตร ๑.๔.๑๐๒-๑๐๗) –
</ol></p>


<p>
‘‘สิทฺธตฺถสฺส ภควโต, ถูปเสฎฺฐสฺส สมฺมุขา;  
  
วิจิตฺตทุเสฺส ลเคตฺวา, กปฺปรุกฺขํ ฐเปสหํฯ  
</p>
  
<p>
‘‘ยํ  
ยํ โยนุปปชฺชามิ, เทวตฺตํ อถ มานุสํ;  
  
โสภยโนฺต มม ทฺวารํ, กปฺปรุโกฺข ปติฎฺฐติฯ  
</p>
  
<p>
‘‘อหญฺจ ปริสา เจว, เย เกจิ มมวสฺสิตา;  
  
ตมฺหา ทุสฺสํ คเหตฺวาน, นิวาเสม มยํ สทาฯ  
</p>
  
<p>
‘‘จตุนฺนวุติโต กเปฺป, ยํ รุกฺขํ ฐปยิํ อหํ;  
  
ทุคฺคติํ นาภิชานามิ, กปฺปรุกฺขสฺสิทํ ผลํฯ  
</p>
  
<p>
‘‘อิโต จ สตฺตเม กเปฺป, สุเจฬา อฎฺฐ ขตฺติยา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา ลทฺธูปสมฺปโท สตฺถารํ อุปสงฺกมิตฺวา วนฺทิตฺวา เอกมนฺตํ นิสิโนฺน อญฺญํ พฺยากโรโนฺต ตา เอว คาถา อภาสิฯ เตเนว ตา เถรคาถา นาม ชาตาฯ</p>


<p>ตตฺถ ติ, นานากุเลหิ นานาภาเคหิ มเลหิ สมฺปุโณฺณ, เกสโลมาทินานาวิธอสุจิโกฎฺฐาสภริโตติ อโตฺถฯ ติ, อุกฺกาโร วุจฺจติ วจฺจกูปํฯ ยตฺตกวยา มาตา, ตตฺตกํ กาลํ การปริเสทิตวจฺจกูปสทิสตาย มาตุ กุจฺฉิ อิธ ‘‘มหาอุกฺกาโร’’ติ อธิเปฺปโตฯ โส กุจฺฉิ สมฺภโว อุปฺปตฺติฎฺฐานํ เอตสฺสาติ มหาอุกฺการสมฺภโวฯ ติ จนฺทนิกํ นาม อุจฺฉิโฎฺฐทกคพฺภมลาทีนํ ฉฑฺฑนฎฺฐานํ, ยํ ชณฺณุมตฺตํ อสุจิภริตมฺปิ โหติ, ตาทิสนฺติ อโตฺถฯ นฺติ, ปริณตํ ปุราณํฯ เตน ยถา จณฺฑาลคามทฺวาเร นิทาฆสมเย ถุลฺลผุสิตเก เทเว วสฺสเนฺต อุทเกน สมุปพฺยูฬฺหมุตฺตกรีสอฎฺฐิจมฺมนฺหารุขณฺฑเขฬสิงฺฆาณิกาทินานากุณปภริตํ กทฺทโมทกาลุฬิตํ  กติปยทิวสาติกฺกเมน สํชาต กิมิกุลากุลํ สูริยาตปสนฺตาปกุถิตํ อุปริ เผณปุพฺพุฬกานิ มุญฺจนฺตํ อภินีลวณฺณํ ปรมทุคฺคนฺธํ เชคุจฺฉํ จนฺทนิกาวาฎํ เนว อุปคนฺตุํ, น ทฎฺฐุํ อรหรูปํ หุตฺวา ติฎฺฐติ, ตถารูโปยํ กาโยติ ทเสฺสติฯ สทา ทุกฺขตามูลโยคโต อสุจิปคฺฆรณโต อุปฺปาทชรามรเณหิ อุทฺธุมายนปริปจฺจนภิชฺชนสภาวตฺตา จ มหโนฺต คโณฺฑ วิยาติ ฯ สพฺพตฺถกเมว ทุกฺขเวทนานุพทฺธตฺตา คณฺฑานํ สหนโต อสุจิวิสฺสนฺทนโต จ มหโนฺต วโณ วิยาติ ติ, วจฺจกูเปน วเจฺจเนว วา ภริโตฯ ‘‘คูถกูปนิคาฬฺหิโต’’ติปิ ปาฬิ, วจฺจกูปโต นิกฺขโนฺตติ อโตฺถฯ นฺติ, อยํ กาโย อาโปธาตุยา สทา ปคฺฆรณสีโล, ตญฺจ โข ปิตฺตเสมฺหเสทมุตฺตาทิกํ ปูติกํ อสุจิํเยว สนฺทติ, น กทาจิ สุจินฺติ อโตฺถฯ</p>


<p>ติ , คีวาย อุปริมภาคโต ปฎฺฐาย สรีรํ วินทฺธมานา สรีรสฺส ปุริมปจฺฉิมทกฺขิณวามปเสฺสสุ ปเจฺจกํ ปญฺจ ปญฺจ กตฺวา วีสติ, หตฺถปาเท วินทฺธมานา เตสํ ปุริมปจฺฉิมปเสฺสสุ ปญฺจ ปญฺจ กตฺวา จตฺตาลีสาติ  สฎฺฐิยา กณฺฑเรหิ มหานฺหารูหิ สพฺพโส พโทฺธ วินโทฺธติ สฎฺฐิกณฺฑรสมฺพโนฺธฯ ติ, มํสสงฺขาเตน เลปเนน ลิโตฺต, นวมํสเปสิสตานุลิโตฺตติ อโตฺถฯ ติ, จมฺมสงฺขาเตน กญฺจุเกน สพฺพโส โอนโทฺธ ปริโยนโทฺธ ปริจฺฉิโนฺนฯ ติ, สพฺพโส ปูติคนฺธิโก กาโยฯ ติ, นิปฺปโยชโนฯ อเญฺญสญฺหิ ปาณีนํ กาโย จมฺมาทิวินิโยเคน สิยา สปฺปโยชโน, น ตถา มนุสฺสกาโยติฯ ติ, อติเรกติสตานํ อฎฺฐีนํ สงฺฆาเตน ฆฎิโต สมฺพโนฺธฯ ติ, สุตฺตสทิเสหิ นวหิ นฺหารุสเตหิ นิพนฺธิโตฯ ติ, จตุมหาภูตชีวิตินฺทฺริยอสฺสาสปสฺสาสวิญฺญาณาทีนํ สมวายสมฺพเนฺธน สุตฺตเมรกสมวาเยน ยนฺตํ วิย ฐานาทิอิริยาปถํ กเปฺปติฯ</p>


<p>ติ, มรณสฺส อตฺถาย เอกนฺตคมโน, นิพฺพตฺติโต ปฎฺฐาย มรณํ ปติ ปวโตฺตฯ ตโต เอว มจฺจุราชสฺส มรณสฺส  สนฺติเก ฐิโตฯ ติ, อิมสฺมิํเยว โลเก กายํ ฉเฑฺฑตฺวา, ยถารุจิตฎฺฐานคามี อยํ สโตฺต, ตสฺมา ‘‘ปหาย คมนีโย อยํ กาโย’’ติ เอวมฺปิ สโงฺค น กาตโพฺพติ ทเสฺสติฯ</p>


<p>ติ, อวิชฺชานีวรเณน นิวุโต ปฎิจฺฉาทิตาทีนโว, อญฺญถา โก เอตฺถ สงฺคํ ชเนยฺยาติ อธิปฺปาโยฯ ติ, อภิชฺฌากายคนฺถาทินา จตุพฺพิเธน คเนฺถน คนฺถิโต, คนฺถนิยภาเวน วินทฺธิโตฯ ติ, โอฆนิยภาเวน กาโมฆาทีสุ จตูสุ โอเฆสุ สํสีทนโกฯ อปฺปหีนภาเวน สนฺตาเน อนุ อนุ เสนฺตีติ อนุสยา, กามราคาทโย อนุสยาฯ เตสํ ชาเลน โอตฺถโต อภิภูโตติ ฯ มกาโร ปทสนฺธิกโร, คาถาสุขตฺถํ ทีฆํ กตฺวา วุตฺตํฯ กามจฺฉนฺทาทินา ปญฺจวิเธน นีวรเณน ยุโตฺต อธิมุโตฺตติ  กรณเตฺถ ภุมฺมวจนํฯ</p>


<p>กามวิตกฺกาทินา  มิจฺฉาวิตเกฺกน สมปฺปิโต สมสฺสิโตติ ติ, ตณฺหาสงฺขาเตน ภวมูเลน อนุพโทฺธฯ ติ, สโมฺมหสงฺขาเตน อาวรเณน ปลิคุณฺฐิโตฯ สพฺพเมตํ สวิญฺญาณกํ กรชกายํ สนฺธาย วทติฯ สวิญฺญาณโก หิ อตฺตภาโว ‘‘อุจฺฉินฺนภวเนตฺติโก, ภิกฺขเว, ตถาคตสฺส กาโย ติฎฺฐติ, อยเญฺจว กาโย พหิทฺธา จ นามรูป’’นฺติอาทีสุ (ที. นิ. ๑.๑.๑๔๗) กาโยติ วุจฺจติ, ติ  เอวํ ‘‘นานากุลมลสมฺปุโณฺณ’’ติอาทินา ‘‘อวิชฺชาย นิวุโต’’ติอาทินา จ วุตฺตปฺปกาเรน อยํ กาโย วตฺตติ, วตฺตโนฺต จ  สุกตทุกฺกเฎน กมฺมสงฺขาเตน ยเนฺตน  สงฺฆฎิโตฯ ยถา วา เขมนฺตํ คนฺตุํ น สโกฺกติ, ตถา สโงฺขภิโต สุคติทุคฺคตีสุ วตฺตติ ปริพฺภมติฯ ติ ยา เอตฺถ สมฺปตฺติ, สา วิปตฺติปริโยสานาฯ สพฺพญฺหิ โยพฺพนํ ชราปริโยสานํ, สพฺพํ อาโรคฺยํ พฺยาธิปริโยสานํ, สพฺพํ ชีวิตํ มรณปริโยสานํ, สโพฺพ สมาคโม วิโยคปริโยสาโนฯ เตนาห ติฯ ติ, วินาภาโว วิปฺปโยโค, โส กทาจิ วิปฺปยุญฺชกสฺส วเสน, กทาจิ วิปฺปยุญฺชิตพฺพสฺส วเสนาติ วิวิธํ ปชฺชติ ปาปุณียติฯ</p>


<p>ติ เย อนฺธพาลา ปุถุชฺชนา เอวํ อสุภํ อนิจฺจํ อธุวํ ทุกฺขํ อสารํ อิมํ กายํ ‘‘มม อิท’’นฺติ คณฺหนฺตา มมายนฺติ ฉนฺทราคํ อุปฺปาเทนฺติ, เต ชาติอาทีหิ นิรยาทีหิ จ  ภยานกํ อปณฺฑิเตหิ อภิรมิตพฺพโต กฎสิสงฺขาตํ สํสารํ ปุนปฺปุนํ ชนนมรณาทีหิ วเฑฺฒนฺติ, เตนาห นฺติฯ</p>


<p>นฺติ ยถา นาม  ปุริโส สุขกาโม ชีวิตุกาโม คูถคตํ อาสีวิสํ ทิสฺวา ชิคุจฺฉนิยตาย วา สปฺปฎิภยตาย วา วิวเชฺชติ น อลฺลียติ, เอวเมวํ เย ปณฺฑิตา กุลปุตฺตา อสุจิภาเวน เชคุจฺฉํ อนิจฺจาทิภาเวน สปฺปฎิภยํ อิมํ กายํ วิวเชฺชนฺติ ฉนฺทราคปฺปหาเนน ปชหนฺติฯ เต ภวมูลํ อวิชฺชํ ภวตณฺหญฺจ วมิตฺวา ฉเฑฺฑตฺวา อจฺจนฺตเมว ปหาย ตโต เอว สพฺพโส อนาสวา สอุปาทิเสสาย อนุปาทิเสสาย จ นิพฺพานธาตุยา ปรินิพฺพายิสฺสนฺตีติฯ</p>

</p>


<h3>๖. วงฺคนฺตปุตฺตอุปเสนเตฺถรคาถาวณฺณนา</h3>
<p>  นฺติอาทิกา อายสฺมโต อุปเสนเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วยปฺปโตฺต สตฺถุ สนฺติกํ คนฺตฺวา ธมฺมํ สุณมาโน สตฺถารํ เอกํ ภิกฺขุํ สมนฺตปาสาทิกานํ อคฺคฎฺฐาเน ฐเปนฺตํ ทิสฺวา สตฺถุ อธิการกมฺมํ กตฺวา ตํ ฐานนฺตรํ ปเตฺถตฺวา ยาวชีวํ กุสลํ กตฺวา เทวมนุเสฺสสุ สํสรโนฺต อิมสฺมิํ  พุทฺธุปฺปาเท นาลกคาเม รูปสารีพฺราหฺมณิยา กุจฺฉิมฺหิ นิพฺพตฺติ, ติสฺส นามํ อโหสิฯ โส วยปฺปโตฺต ตโย เวเท อุคฺคเหตฺวา สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา อุปสมฺปทาย เอกวสฺสิโก ‘‘อริยคพฺภํ วเฑฺฒมี’’ติ เอกํ กุลปุตฺตํ อตฺตโน สนฺติเก อุปสมฺปาเทตฺวา เตน สทฺธิํ สตฺถุ สนฺติกํ คโตฯ สตฺถารา จสฺส ตสฺส อวสฺสิกสฺส ภิกฺขุโน สทฺธิวิหาริกภาวํ สุตฺวา, ‘‘อติลหุํ โข ตฺวํ, โมฆปุริส, พาหุลฺลาย อาวโตฺต’’ติ (มหาว. ๗๕) ครหิโตฯ ‘‘อิทานาหํ ยทิปิ ปริสํ นิสฺสาย สตฺถารา ครหิโต, ปริสํเยว ปน นิสฺสาย สตฺถุ ปาสํโสปิ ภวิสฺสามี’’ติ วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๑.๒.๘๖-๙๖) –</p>


<p>
‘‘ปทุมุตฺตรํ ภควนฺตํ, โลกเชฎฺฐํ นราสภํ;  
  
ปพฺภารมฺหิ นิสีทนฺตํ, อุปคจฺฉิํ นรุตฺตมํฯ  
</p>
  
<p>
‘‘กณิการปุปฺผํ ทิสฺวา, วเณฺฎ เฉตฺวานหํ ตทา;  
  
อลงฺกริตฺวา ฉตฺตมฺหิ, พุทฺธสฺส อภิโรปยิํฯ  
</p>
  
<p>
‘‘ปิณฺฑปาตญฺจ ปาทาสิํ, ปรมนฺนํ สุโภชนํ;  
  
พุเทฺธน นวเม ตตฺถ, สมเณ อฎฺฐ โภชยิํฯ  
</p>
  
<p>
‘‘อนุโมทิ มหาวีโร, สยมฺภู อคฺคปุคฺคโล;  
  
อิมินา ฉตฺตทาเนน, ปรมนฺนปเวจฺฉนาฯ  
</p>
  
<p>
‘‘เตน จิตฺตปฺปสาเทน, สมฺปตฺติมนุโภสฺสสิ;  
  
ฉตฺติํสกฺขตฺตุํ เทวิโนฺท, เทวรชฺชํ กริสฺสติฯ  
</p>
  
<p>
‘‘เอกวีสติกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘สตสหสฺสิโต  
กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘สาสเน ทิพฺพมานมฺหิ, มนุสฺสตฺตํ คมิสฺสติ;  
  
ตสฺส ธเมฺมสุ ทายาโท, โอรโส ธมฺมนิมฺมิโตฯ  
</p>
  
<p>
‘‘อุปเสโนติ นาเมน, เหสฺสติ สตฺถุ สาวโก;  
  
สมนฺตปาสาทิกตฺตา, อคฺคฎฺฐาเน ฐเปสฺสติฯ  
</p>
  
<p>
‘‘จริมํ วตฺตเต มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, เชตฺวา มารํ สวาหนํฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา สยมฺปิ สเพฺพ ธุตงฺคธเมฺม สมาทาย วตฺตติ, อเญฺญปิ ตทตฺถาย สมาทเปติ , เตน นํ ภควา สมนฺตปาสาทิกานํ อคฺคฎฺฐาเน ฐเปสิฯ โส อปเรน สมเยน โกสมฺพิยํ กลเห  อุปฺปเนฺน ภิกฺขุสเงฺฆ จ ทฺวิธาภูเต เอเกน ภิกฺขุนา ตํ กลหํ ปริวชฺชิตุกาเมน ‘‘เอตรหิ โข กลโห อุปฺปโนฺน, สโงฺฆ ทฺวิธาภูโต, กถํ นุ โข มยา ปฎิปชฺชิตพฺพ’’นฺติ ปุโฎฺฐ วิเวกวาสโต ปฎฺฐาย ตสฺส ปฎิปตฺติํ กเถโนฺต –</p>


<ol>
<li>
‘‘วิวิตฺตํ อปฺปนิโคฺฆสํ, วาฬมิคนิเสวิตํ;  
  
เสเว เสนาสนํ ภิกฺขุ, ปฎิสลฺลานการณาฯ  
</li>
  
<li>
‘‘สงฺการปุญฺชา อาหตฺวา, สุสานา รถิยาหิ จ;  
  
ตโต สงฺฆาฎิกํ กตฺวา, ลูขํ ธาเรยฺย จีวรํฯ  
</li>
  
<li>
‘‘นีจํ มนํ กริตฺวาน, สปทานํ กุลา กุลํ;  
  
ปิณฺฑิกาย จเร ภิกฺขุ, คุตฺตทฺวาโร สุสํวุโตฯ  
</li>
  
<li>
‘‘ลูเขนปิ วา สนฺตุเสฺส, นาญฺญํ ปเตฺถ รสํ พหุํ;  
  
รเสสุ อนุคิทฺธสฺส, ฌาเน น รมตี มโนฯ  
</li>
  
<li>
‘‘อปฺปิโจฺฉ เจว สนฺตุโฎฺฐ, ปวิวิโตฺต วเส มุนิ;  
  
อสํสโฎฺฐ คหเฎฺฐหิ, อนาคาเรหิ จูภยํฯ  
</li>
  
<li>
‘‘ยถา  
ชโฬ ว มูโค ว, อตฺตานํ ทสฺสเย ตถา;  
  
นาติเวลํ สมฺภาเสยฺย, สงฺฆมชฺฌมฺหิ ปณฺฑิโตฯ  
</li>
  
<li>
‘‘น โส อุปวเท กญฺจิ, อุปฆาตํ วิวชฺชเย;  
  
สํวุโต ปาติโมกฺขสฺมิํ, มตฺตญฺญู จสฺส โภชเนฯ  
</li>
  
<p> ‘‘สุคฺคหีตนิมิตฺตสฺส, จิตฺตสฺสุปฺปาทโกวิโทฯ
</ol></p>


สมถํ อนุยุเญฺชยฺย, กาเลน จ วิปสฺสนํฯ  
</p>
  
<ol>
<li>
‘‘วีริยสาตจฺจสมฺปโนฺน, ยุตฺตโยโค สทา สิยา;  
  
น จ อปฺปตฺวา ทุกฺขนฺตํ, วิสฺสาสํ เอยฺย ปณฺฑิโตฯ  
</li>
  
<li>
‘‘เอวํ วิหรมานสฺส, สุทฺธิกามสฺส ภิกฺขุโน;  
  
ขียนฺติ อาสวา สเพฺพ, นิพฺพุติญฺจาธิคจฺฉตี’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ, ชนวิวิตฺตํ สุญฺญํ อรญฺญาทิํฯ นฺติ, นิสฺสทฺทํ สทฺทสงฺฆฎฺฎนรหิตํฯ นฺติ, สีหพฺยคฺฆทีปิวาฬมิเคหิ จริตํฯ อิมินาปิ ชนวิเวกํเยว ทเสฺสติ ปนฺตเสนาสนภาวทีปนโตฯ นฺติ, สยิตุํ อาสยิตุญฺจ ยุตฺตภาเวน  วสนฎฺฐานํ อิธ เสนาสนนฺติ อธิเปฺปตํฯ ติ, ปฎิสลฺลานนิมิตฺตํ, นานารมฺมณโต นิวเตฺตตฺวา กมฺมฎฺฐาเนเยว จิตฺตสฺส ปฎิ ปฎิ สมฺมเทว อลฺลียนตฺถํฯ</p>


<p>เอวํ ภาวนานุรูปํ เสนาสนํ นิทฺทิสโนฺต เสนาสเน สโนฺตสํ ทเสฺสตฺวา อิทานิ จีวราทีสุปิ ตํ ทเสฺสตุํ ติอาทิ วุตฺตํฯ ตตฺถ  ติ สํการานํ ปุญฺชํ สํการปุญฺชํ, ตโต กจวรฎฺฐานาฯ ติ อาหริตฺวาฯ ติ ตถา อาหฎโจฬกฺขเณฺฑหิฯ กรเณ หิ อิทํ นิสฺสกฺกวจนํ นฺติ สตฺถลูขรชนลูขาทินา ลูขํ อวณฺณามฎฺฐํฯ ติ นิวาสนาทิวเสน ปริหเรยฺย, เอเตน จีวรสโนฺตสํ วทติฯ</p>


<p>ติ ‘‘อนฺตมิทํ, ภิกฺขเว, ชีวิกาน’’นฺติอาทิกํ (อิติวุ. ๙๑; สํ. นิ. ๓.๘๐) สุคโตวาทํ อนุสฺสริตฺวา นิหตมานทปฺปํ จิตฺตํ กตฺวาฯ นฺติ ฆเรสุ  อวขณฺฑรหิตํ; อนุฆรนฺติ อโตฺถฯ เตนาห นฺติฯ นฺติ กุลโต กุลํ, กุลานุปุพฺพิยา ฆรปฎิปาฎิยาติ อโตฺถฯ ติ มิสฺสกภิกฺขาย, อิมินา ปิณฺฑปาตสโนฺตสํ วทติฯ ติ สุปิหิตจกฺขาทิทฺวาโรฯ ติ หตฺถกุกฺกุจฺจาทีนํ อภาเวน สุฎฺฐุ สํวุโตฯ</p>


<p>ติ อปิสโทฺท สมุจฺจเย, วา-สโทฺท วิกเปฺปฯ อุภเยนปิ ลูเขนปิ อเปฺปนปิ เยน เกนจิ สุลเภน อิตรีตเรน  สมํ สมฺมา ตุเสฺสยฺยฯ เตนาห นฺติฯ นฺติ อตฺตนา ยถาลทฺธโต อญฺญํ มธุราทิรสํ พหุํ ปณีตญฺจ น ปเตฺถยฺย น ปิเหยฺย, อิมินา คิลานปจฺจเยปิ สโนฺตโส ทสฺสิโต โหติฯ รเสสุ เคธวารณตฺถํ ปน การณํ วทโนฺต ติ อาหฯ อินฺทฺริยสํวรมฺปิ อปริปูเรนฺตสฺส กุโต วิกฺขิตฺตจิตฺตสมาธานนฺติ อธิปฺปาโยฯ</p>


<p>เอวํ จตูสุ ปจฺจเยสุ สเลฺลขปฎิปตฺติํ ทเสฺสตฺวา อิทานิ อวสิฎฺฐกถาวตฺถูนิ ทเสฺสตุํ ติอาทิ วุตฺตํฯ ตตฺถ ติ, อนิโจฺฉ จตูสุ ปจฺจเยสุ อิจฺฉารหิโต, เตน จตุพฺพิธปจฺจเยสุ ตณฺหุปฺปาทวิกฺขมฺภนมาหฯ ติ, จตูสุ ปจฺจเยสุ ยถาลาภสโนฺตสาทินา สนฺตุโฎฺฐฯ โย หิ –</p>


<p>
‘‘อตีตํ นานุโสเจยฺย, นปฺปชเปฺปยฺยนาคตํ;  
  
ปจฺจุปฺปเนฺนน ยาเปยฺย, โส ‘สนฺตุโฎฺฐ’ติ ปวุจฺจตี’’ติฯ  
</p>
  
<p>ติ  คณสงฺคณิกํ ปหาย กาเยน ปวิวิโตฺต วูปกโฎฺฐฯ จิตฺตวิเวกาทิเก หิ ปรโต วกฺขติฯ ติ สพฺพตฺถ โยเชตพฺพํฯ โมเนยฺยธมฺมสมนฺนาคเมน ติ ทสฺสนสวนสมุลฺลปนสโมฺภคกายสํสคฺคานํ อภาเวน  อสํสโฎฺฐ ยถาวุตฺตสํสคฺครหิโตฯ นฺติ, คหเฎฺฐหิ อนาคาเรหิ จาติ อุภเยหิปิ อสํสโฎฺฐฯ กรเณ หิ อิทํ ปจฺจตฺตวจนํฯ</p>


<p>ติ อชโฬ อมูโคปิ สมาโน ยถา ชโฬ วา มูโค วา, ตถา อตฺตานํ ทเสฺสยฺย, เอเตน ปาคพฺพิยปฺปหานมาหฯ ติ จ คาถาสุขตฺถํ รสฺสตฺตํ กตํ, สมุจฺจยโตฺถ จ  วาสโทฺทฯ ติ อติเวลํ อติกฺกนฺตปมาณํ น ภาเสยฺย, มตฺตภาณี อสฺสาติ อโตฺถฯ ติ ภิกฺขุสเงฺฆ, ชนสมูเห วาฯ</p>


<p>ติ โส ยถาวุตฺตปฎิปตฺติโก ภิกฺขุ หีนํ วา มชฺฌิมํ วา อุกฺกฎฺฐํ วา ยํกิญฺจิ น วาจาย อุปวเทยฺยฯ ติ กาเยน อุปฆาตํ ปริวิเหฐนํ วเชฺชยฺยฯ นฺติ ปาติโมกฺขมฺหิ ปาติโมกฺขสํวรสีเล สํวุโต อสฺส, ปาติโมกฺขสํวเรน ปิหิตกายวาโจ สิยาติ อโตฺถฯ ติ ปริเยสนปฎิคฺคหณปริโภควิสฺสชฺชเนสุ โภชเน ปมาณญฺญู สิยาฯ</p>


<p>ติ ‘‘เอวํ เม มนสิ กโรโต จิตฺตํ สมาหิตํ อโหสี’’ติ ตทาการํ สลฺลเกฺขโนฺต สุฎฺฐุ คหิตสมาธินิมิโตฺต อสฺสฯ ‘‘สุคฺคหีตนิมิโตฺต โส’’ติปิ ปาโฐ, โส โยคีติ อโตฺถฯ ติ เอวํ ภาวยโต จิตฺตํ ลีนํ โหติ, ‘‘เอวํ อุทฺธต’’นฺติ ลีนสฺส อุทฺธตสฺส จ จิตฺตสฺส อุปฺปตฺติการเณ กุสโล อสฺสฯ ลีเน หิ จิเตฺต ธมฺมวิจยวีริยปีติสโมฺพชฺฌงฺคา ภาเวตพฺพา, อุทฺธเต ปสฺสทฺธิสมาธิอุเปกฺขาสโมฺพชฺฌงฺคาฯ สติสโมฺพชฺฌโงฺค ปน สพฺพตฺถ อิจฺฉิตโพฺพฯ เตนาห ภควา – ‘‘ยสฺมิญฺจ โข, ภิกฺขเว, สมเย ลีนํ จิตฺตํ โหติ, กาโล ตสฺมิํ สมเย ธมฺมวิจยสโมฺพชฺฌงฺคสฺส ภาวนายา’’ติอาทิ (สํ. นิ. ๕.๒๓๔)ฯ ติ สมถภาวนํ ภาเวยฺย, อนุปฺปนฺนํ สมาธิํ อุปฺปาเทยฺย, อุปฺปนฺนญฺจ ยาว วสีภาวปฺปตฺติ, ตาว วเฑฺฒยฺย พฺยูเหยฺยาติ อโตฺถฯ นฺติ ยถาลทฺธํ สมาธิํ นิกนฺติยา อปริยาทาเนน หานภาคิยํ ฐิติภาคิยํ วา อกตฺวา นิเพฺพธภาคิยํว กตฺวา กาเลน วิปสฺสนญฺจ อนุยุเญฺชยฺยฯ อถ วา นฺติ สมถํ อนุยุญฺชโนฺต ตสฺส ถิรีภูตกาเล สโงฺกจํ อนาปชฺชิตฺวา อริยมคฺคาธิคมาย วิปสฺสนํ อนุยุเญฺชยฺยฯ ยถาห –</p>


<p>
‘‘อถ  
วา สมาธิลาเภน, วิวิตฺตสยเนน วา;  
  
ภิกฺขุ วิสฺสาสมาปาทิ, อปฺปโตฺต อาสวกฺขย’’นฺติฯ (ธ. ป. ๒๗๑-๒๗๒);  
</p>
  
<p>เตน   วุตฺตํ – ติอาทิฯ สตตภาโว  วีริยสฺส สาตจฺจํ, เตน สมฺปโนฺน สมนฺนาคโต, สตตปวตฺตวีริโย, นิจฺจปคฺคหิตวีริโยติ อโตฺถฯ ติ สพฺพกาลํ ภาวนานุยุโตฺต สิยาฯ นฺติ วฎฺฎทุกฺขสฺส อนฺตํ ปริโยสานํ นิโรธํ นิพฺพานํ อปฺปตฺวา วิสฺสาสํ  น คเจฺฉยฺยฯ ‘‘อหํ ปริสุทฺธสีโล ฌานลาภี อภิญฺญาลาภี วิปสฺสนํ มตฺถกํ ปาเปตฺวา ฐิโต’’ติ วา วิสฺสโฎฺฐ น ภเวยฺยาติ อโตฺถฯ</p>


<p>ติ, เอวํ วิวิตฺตเสนาสนเสวนาทินา วิปสฺสนาวเสน ยุตฺตโยคตาปริโยสาเนน วิธินา วิหรนฺตสฺสฯ ติ, ญาณทสฺสนวิสุทฺธิํ อจฺจนฺตวิสุทฺธิํ นิพฺพานํ อรหตฺตญฺจ อิจฺฉนฺตสฺสฯ สํสาเร ภยสฺส อิกฺขโต  กามาสวาทโย สเพฺพ  ขยํ อพฺภตฺถํ คจฺฉนฺติ, เตสํ ขยคมเนเนว สอุปาทิเสสอนุปาทิเสสปเภทํ ทุวิธมฺปิ นิพฺพานํ  ปาปุณาติฯ</p>


<p>เอวํ เถโร ตสฺส ภิกฺขุโน โอวาททานาปเทเสน อตฺตนา ตถาปฎิปนฺนภาวํ ทีเปโนฺต อญฺญํ พฺยากาสิฯ</p>

</p>


<h3>๗. (อปร)-โคตมเตฺถรคาถาวณฺณนา</h3>
<p>นฺติอาทิกา อายสฺมโต อปรสฺส โคตมเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อมฺหากํ ภควโต อุปฺปตฺติโต ปุเรตรเมว สาวตฺถิยํ อุทิจฺจพฺราหฺมณกุเล นิพฺพตฺติตฺวา วยปฺปโตฺต ติณฺณํ เวทานํ ปารคู หุตฺวา, วาทมคฺคํ อุคฺคเหตฺวา อตฺตโน วาทสฺส อุปริ อุตฺตริํ วทนฺตํ อลภโนฺต เตหิ เตหิ วิคฺคาหิกกถํ อนุยุโตฺต วิจรติฯ อถ อมฺหากํ ภควา โลเก อุปฺปชฺชิตฺวา  ปวตฺติตวรธมฺมจโกฺก อนุปุเพฺพน ยสาทิเก เวเนเยฺย วิเนตฺวา อนาถปิณฺฑิกสฺส อภิยาจนาย สาวตฺถิํ อุปคจฺฉิฯ ตทา สตฺถุ เชตวนปฎิคฺคเห ปฎิลทฺธสโทฺธ สตฺถารํ อุปสงฺกมิตฺวา ธมฺมํ สุตฺวา ปพฺพชฺชํ ยาจิฯ สตฺถา  อญฺญตรํ ปิณฺฑจาริกํ ภิกฺขุํ อาณาเปสิ – ‘‘ภิกฺขุ, อิมํ ปพฺพาเชหี’’ติฯ โส เตน ปพฺพาชิยมาโน ขุรเคฺคเยว อรหตฺตํ ปาปุณิตฺวา โกสลชนปทํ คนฺตฺวา ตตฺถ จิรํ วสิตฺวา ปุน สาวตฺถิํ ปจฺจาคมิฯ ตํ พหู ญาตกา พฺราหฺมณมหาสาลา อุปสงฺกมิตฺวา ปยิรุปาสิตฺวา นิสินฺนา ‘‘อิมสฺมิํ โลเก  พหู สมณพฺราหฺมณา สํสาเร สุทฺธิวาทา, เตสุ กตเมสํ นุ โข วาโท นิยฺยานิโก, กถํ ปฎิปชฺชโนฺต สํสารโต สุชฺฌตี’’ติ ปุจฺฉิํสุฯ เถโร เตสํ ตมตฺถํ ปกาเสโนฺต –</p>


<ol>
<li>
‘‘วิชาเนยฺย สกํ อตฺถํ, อวโลเกยฺยาถ ปาวจนํ;  
  
ยเญฺจตฺถ อสฺส ปติรูปํ, สามญฺญํ อชฺฌูปคตสฺสฯ  
</li>
  
<li>
‘‘มิตฺตํ อิธ จ กลฺยาณํ, สิกฺขา วิปุลํ สมาทานํ;  
  
สุสฺสูสา จ ครูนํ, เอตํ สมณสฺส ปติรูปํฯ  
</li>
  
<li>
‘‘พุเทฺธสุ สคารวตา, ธเมฺม อปจิติ ยถาภูตํ;  
  
สเงฺฆ จ จิตฺตีกาโร, เอตํ สมณสฺส ปติรูปํฯ  
</li>
  
<li>
‘‘อาจารโคจเร ยุโตฺต, อาชีโว โสธิโต อคารโยฺห;  
  
จิตฺตสฺส จ สณฺฐปนํ, เอตํ สมณสฺส ปติรูปํฯ  
</li>
  
<li>
‘‘จาริตฺตํ อถ วาริตฺตํ, อิริยาปถิยํ ปสาทนิยํ;  
  
อธิจิเตฺต จ อาโยโค, เอตํ สมณสฺส ปติรูปํฯ  
</li>
  
<li>
‘‘อารญฺญกานิ เสนาสนานิ, ปนฺตานิ อปฺปสทฺทานิ;  
  
ภชิตพฺพานิ มุนินา, เอตํ สมณสฺส ปติรูปํฯ  
</li>
  
<li>
‘‘สีลญฺจ พาหุสจฺจญฺจ, ธมฺมานํ ปวิจโย ยถาภูตํ;  
  
สจฺจานํ อภิสมโย, เอตํ สมณสฺส ปติรูปํฯ  
</li>
  
<li>
‘‘ภาเวยฺย จ อนิจฺจนฺติ, อนตฺตสญฺญํ อสุภสญฺญญฺจ;  
  
โลกมฺหิ จ อนภิรติํ, เอตํ สมณสฺส ปติรูปํฯ  
</li>
  
<li>
‘‘ภาเวยฺย  
จ โพชฺฌเงฺค, อิทฺธิปาทานิ อินฺทฺริยานิ พลานิ;  
  
อฎฺฐงฺคมคฺคมริยํ, เอตํ สมณสฺส ปติรูปํฯ  
</li>
  
<li>
‘‘ตณฺหํ ปชเหยฺย มุนิ, สมูลเก อาสเว ปทาเลยฺย;  
  
วิหเรยฺย วิปฺปมุโตฺต, เอตํ สมณสฺส ปติรูป’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ  นฺติ, วิญฺญูชาติโก ปุริโส อตฺตโน อตฺถํ ยาถาวโต วิจาเรตฺวา ชาเนยฺยฯ วิจาเรโนฺต จ  อิธ โลเก ปุถุสมณพฺราหฺมเณหิ สมฺมาสมฺพุเทฺธน จ ปวุตฺตํ ปาวจนํ, สมโยฯ ตตฺถ ยํ นิยฺยานิกํ, ตํ โอโลเกยฺย ปญฺญาจกฺขุนา ปเสฺสยฺยฯ อิเม หิ นานาติตฺถิยา สมณพฺราหฺมณา อนิเจฺจ ‘‘นิจฺจ’’นฺติ, อนตฺตนิ ‘‘อตฺตา’’ติ, อสุทฺธิมคฺคญฺจ ‘‘สุทฺธิมโคฺค’’ติ มิจฺฉาภินิเวสิโน อญฺญมญฺญญฺจ วิรุทฺธวาทา, ตสฺมา เนสํ วาโท อนิยฺยานิโกฯ สมฺมาสมฺพุโทฺธ ปน ‘‘สเพฺพ สงฺขารา อนิจฺจา, สเพฺพ ธมฺมา อนตฺตา, สนฺตํ นิพฺพาน’’นฺติ สยมฺภูญาเณน ยถาภูตํ อพฺภญฺญาย ปเวเทติ, ตสฺมา ‘‘ตสฺส  วาโท นิยฺยานิโก’’ติ สตฺถุ สาสนมหนฺตตํ โอโลเกยฺยาติ อโตฺถฯ ติ, สามญฺญํ สมณภาวํ ปพฺพชฺชํ อุปคตสฺส กุลปุตฺตสฺส ยํ เอตฺถ สาสเน ปพฺพชิตภาเว วา ปติรูปํ ยุตฺตรูปํ สารุปฺปํ อสฺส สิยา, ตมฺปิ อปโลเกยฺยฯ</p>


<p>กิํ ปน ตนฺติ อาห นฺติอาทิฯ อิมสฺมิํ สาสเน กลฺยาณมิตฺตํ เสวิยมานํ สมณสฺส ปติรูปนฺติ โยชนาฯ เอส นโย อิตเรสุปิฯ กลฺยาณมิตฺตญฺหิ นิสฺสาย อกุสลํ ปชหติ, กุสลํ ภาเวติ, สุทฺธมตฺตานํ ปริหรติฯ นฺติ วิปุลํ สิกฺขาสมาทานํ, มหติยา นิพฺพานาวหาย อธิสีลาทิสิกฺขาย อนุฎฺฐานนฺติ อโตฺถฯ นฺติ ครูนํ อาจริยุปชฺฌายาทีนํ กลฺยาณมิตฺตานํ โอวาทสฺส โสตุกมฺยตา ปาริจริยา จฯ นฺติ กลฺยาณมิตฺตเสวนาทิฯ</p>


<p>ติ สพฺพญฺญุพุเทฺธสุ ‘‘สมฺมาสมฺพุโทฺธ ภควา’’ติ คารวโยโค ครุจิตฺตีกาโรฯ นฺติ อริยธเมฺม ยาถาวโต  อปจายนํ อาทเรน อภิปูชนํฯ ติ อริยสเงฺฆฯ ติ สกฺกาโร สมฺมานนํฯ นฺติ รตนตฺตยครุกรณํฯ</p>


<p>ติ กายิกวาจสิกวีติกฺกมนสงฺขาตํ อนาจารํ, ปิณฺฑปาตาทีนํ อตฺถาย อุปสงฺกมิตุํ อยุตฺตฎฺฐานภูตํ เวสิยาทิอโคจรญฺจ ปหาย กายิกวาจสิกอวีติกฺกมนสงฺขาเตน อาจาเรน ปิณฺฑปาตาทีนํ อตฺถาย อุปสงฺกมิตุํ ยุตฺตฎฺฐานภูเตน โคจเรน จ ยุโตฺต สมฺปโนฺน, สมฺปนฺนอาจารโคจโรติ อโตฺถฯ ติ เวฬุทานาทิํ พุทฺธปฎิกุฎฺฐํ อเนสนํ ปหาย อนวชฺชุปฺปาเท ปจฺจเย เสวนฺตสฺส อาชีโว โสธิโต โหติ สุวิสุโทฺธ, โสธิตตฺตา เอว  วิญฺญูหิฯ นฺติ ยถา จกฺขาทิทฺวาเรหิ รูปาทิอารมฺมเณสุ อภิชฺฌาทโย นปฺปวตฺตนฺติ, เอวํ ทิเฎฺฐ ทิฎฺฐมตฺตาทิวเสน จิตฺตสฺส  สมฺมา ฐปนํฯ นฺติ อาจารโคจรสมฺปตฺติ อาชีวปาริสุทฺธิ อินฺทฺริเยสุ คุตฺตทฺวารตาติ เอตํ ตยํฯ</p>


<p>นฺติ จริตฺวา ปริปูเรตพฺพสีลํฯ นฺติ วิรติยา อกรเณน ปริปูเรตพฺพสีลํฯ นฺติ ปเรสํ ปสาทาวหํ อากปฺปสมฺปตฺตินิมิตฺตํ อิริยาปถนิสฺสิตํ สมฺปชญฺญํฯ ติ สมถวิปสฺสนาสุ อนุโยโค ภาวนาฯ</p>


<p>ติ อรเญฺญ ปริยาปนฺนานิฯ ติ วิวิตฺตานิฯ</p>


<p>นฺติ จตุปาริสุทฺธิสีลํฯ เหฎฺฐา หิ ภินฺทิตฺวา วุตฺตํ, อิธ อภินฺทิตฺวา  วทติฯ นฺติ พหุสฺสุตภาโวฯ โส หิ ภาวนานุโยคสฺส พหุกาโร, โพชฺฌงฺคโกสลฺลอนุตฺตรสีติภาวอธิจิตฺตยุตฺตตาทีสุ สมฺมา ปวิจยพหุลสฺส สมถวิปสฺสนานุโยโค สมฺปชฺชติฯ นฺติ รูปารูปธมฺมานํ อวิปรีตสลกฺขณโต สามญฺญลกฺขณโต จ ปริวีมํสาฯ อิมินา อธิปญฺญาธมฺมวิปสฺสนมาหฯ ติ ทุกฺขาทีนํ อริยสจฺจานํ ปริญฺญาภิสมยาทิวเสน ปฎิเวโธฯ</p>


<p>สฺวายํ สจฺจาภิสมโย ยถา โหติ, ตํ ทเสฺสตุํ ติอาทิ วุตฺตํฯ ตตฺถ นฺติ ‘‘สเพฺพ สงฺขารา อนิจฺจา’’ติอาทินา (ธ. ป. ๒๗๗) อวิภาคโต  ‘‘ยํ กิญฺจิ รูปํ อตีตานาคตปจฺจุปฺปนฺน’’นฺติอาทินา (วิภ. ๒; สํ. นิ. ๓.๔๙) วิภาคโต วา สพฺพสงฺขาเรสุ อนิจฺจสญฺญํ ภาเวยฺย อุปฺปาเทยฺย เจว วเฑฺฒยฺย จาติ อโตฺถฯ นฺติ, ‘‘สเพฺพ ธมฺมา อนตฺตา’’ติ ปวตฺตํ อนตฺตสญฺญญฺจ ภาเวยฺยาติ โยชนาฯ เอวํ เสเสสุปิฯ นฺติ, กรชกาเย สพฺพสฺมิมฺปิ วา เตภูมกสงฺขาเร กิเลสาสุจิปคฺฆรณโต ‘‘อสุภา’’ติ ปวตฺตสญฺญํฯ ทุกฺขสญฺญาปริวารา หิ อยํ, เอเตเนว เจตฺถ ทุกฺขสญฺญาปิ คหิตาติ เวทิตพฺพํฯ นฺติ สพฺพโลเก เตภูมเกสุ สงฺขาเรสุ อนาภิรติสญฺญํฯ เอเตน อาทีนวานุปสฺสนํ นิพฺพิทานุปสฺสนญฺจ วทติฯ</p>


<p>เอวํ ปน วิปสฺสนาภาวนํ อนุยุโตฺต ตํ อุสฺสุกฺกาเปโนฺต อิเม ธเมฺม วเฑฺฒยฺยาติ ทเสฺสโนฺต ติ คาถมาหฯ ตสฺสโตฺถ – โพธิยา สติอาทิสตฺตวิธธมฺมสามคฺคิยา, โพธิสฺส วา ตํสมงฺคิโน ปุคฺคลสฺส องฺคาติ โพชฺฌงฺคา, สติอาทโย ธมฺมาฯ เต สติอาทิเก สตฺตโพชฺฌเงฺค, ฉนฺทอาทีนิ จตฺตาริ อิทฺธิปาทานิ, สทฺธาทีนิ ปญฺจินฺทฺริยานิ, สทฺธาทีนิเยว ปญฺจ  พลานิ, สมฺมาทิฎฺฐิอาทีนํ วเสน อฎฺฐงฺคอริยมคฺคญฺจฯ จ-สเทฺทน สติปฎฺฐานานิ สมฺมปฺปธานานิ จ คหิตานีติ สเพฺพปิ สตฺตติํสปฺปเภเท โพธิปกฺขิยธเมฺม ภาเวยฺย อุปฺปาเทยฺย เจว วเฑฺฒยฺย จฯ ตตฺถ ยเทเตสํ ปฐมมคฺคกฺขเณ อุปฺปาทนํ, อุปริมคฺคกฺขเณ จ วฑฺฒนํ, เอตํ  ภิกฺขุโน สารุปฺปนฺติฯ</p>


<p>เอวํ โพธิปกฺขิยสตฺตติํสธเมฺม ภาเวโนฺต ยถา มคฺคสจฺจํ ภาวนาภิสมยวเสน อภิสเมติ, เอวํ สมุทยสจฺจํ ปหานาภิสมยวเสน, นิโรธสจฺจํ สจฺฉิกิริยาภิสมยวเสน อภิสเมตีติ ทเสฺสโนฺต ติ โอสานคาถมาหฯ ตตฺถ ติ, กามตณฺหาทิปเภทํ สพฺพํ ตณฺหํ อริยมเคฺคน อนวเสสโต สมุจฺฉิเนฺทยฺย, โมนํ วุจฺจติ ญาณํ, เตน  สมนฺนาคตตฺตา ติ กามราคานุสยาทิสมูลเก กามาสวาทิเก สเพฺพปิ อาสเว ภิเนฺทยฺย สมุจฺฉิเนฺทยฺยฯ ติ เอวํ สพฺพโส กิเลสานํ ปหีนตฺตา สพฺพธิ วิมุโตฺต สพฺพูปธิปฎินิสฺสคฺคํ  นิโรธํ นิพฺพานํ สจฺฉิกตฺวา วิหเรยฺยฯ นฺติ ยเทตํ วิหรณํ, เอตํ สมณสฺส สมิตปาปสฺส ภิกฺขุโน ปติรูปํ สารุปฺปนฺติ อโตฺถฯ</p>


<p>เอวํ เถโร สมณสารุปฺปปฎิปตฺติกิตฺตนมุเขน สาสนสฺส นิยฺยานิกภาวํ ตพฺพิโลมโต พาหิรกสมยสฺส อนิยฺยานิกตญฺจ วิภาเวสิฯ ตํ สุตฺวา เต พฺราหฺมณมหาสาลา สาสเน อภิปฺปสนฺนา สรณาทีสุ ปติฎฺฐหิํสุฯ</p>

</p>

</p>





