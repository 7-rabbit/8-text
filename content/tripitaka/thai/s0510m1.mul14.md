<h1>๑๕. ฉตฺตวโคฺค</h1>
<h3>๑. อติฉตฺติยเตฺถรอปทานํ</h3>
<ol>
<li>
‘‘ปรินิพฺพุเต  
  
  
ภควติ, อตฺถทสฺสีนรุตฺตเม;  
  
ฉตฺตาติฉตฺตํ  
ฉตฺตาธิฉตฺตํ (สี.)  
กาเรตฺวา, ถูปมฺหิ อภิโรปยิํฯ  
</li>
  
<li>
‘‘กาเลน กาลมาคนฺตฺวา, นมสฺสิํ โลกนายกํ  
สตฺถุ เจติยํ (สี.)  
;  
  
ปุปฺผจฺฉทนํ กตฺวาน, ฉตฺตมฺหิ อภิโรปยิํฯ  
</li>
  
<li>
‘‘สตฺตรเส กปฺปสเต, เทวรชฺชมการยิํ;  
  
มนุสฺสตฺตํ น คจฺฉามิ, ถูปปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อติฉตฺติโย  เถโร อิมา คาถาโย อภาสิตฺถาติฯ
</ol></p>

</p>


<h3>๒. ถมฺภาโรปกเตฺถรอปทานํ</h3>
<ol>
<li>
‘‘นิพฺพุเต  
โลกนาถมฺหิ, ธมฺมทสฺสีนราสเภ;  
  
อาโรเปสิํ ธชตฺถมฺภํ, พุทฺธเสฎฺฐสฺส เจติเยฯ  
</li>
  
<li>
‘‘นิเสฺสณิํ มาปยิตฺวาน, ถูปเสฎฺฐํ สมารุหิํ;  
  
ชาติปุปฺผํ คเหตฺวาน, ถูปมฺหิ อภิโรปยิํฯ  
</li>
  
<li>
‘‘อโห  
พุโทฺธ อโห ธโมฺม, อโห โน สตฺถุ สมฺปทา;  
  
ทุคฺคติํ นาภิชานามิ, ถูปปูชายิทํ ผลํฯ  
</li>
  
<li>
‘‘จตุนฺนวุติโต กเปฺป, ถูปสีขสนามกา;  
  
โสฬสาสิํสุ ราชาโน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ถมฺภาโรปโก เถโร อิมา คาถาโย อภาสิตฺถาติฯ
</ol></p>

</p>


<h3>๓. เวทิการกเตฺถรอปทานํ</h3>
<ol>
<li>
‘‘นิพฺพุเต โลกนาถมฺหิ, ปิยทสฺสีนรุตฺตเม;  
  
ปสนฺนจิโตฺต สุมโน, มุตฺตาเวทิมกาสหํฯ  
</li>
  
<li>
‘‘มณีหิ ปริวาเรตฺวา, อกาสิํ เวทิมุตฺตมํ;  
  
เวทิกาย มหํ กตฺวา, ตตฺถ กาลงฺกโต อหํฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
มณี ธาเรนฺติ อากาเส, ปุญฺญกมฺมสฺสิทํ ผลํฯ  
</li>
  
<li>
‘‘โสฬสิโต กปฺปสเต, มณิปฺปภาสนามกา;  
  
ฉตฺติํสาสิํสุ  
พาตฺติํสาสิํสุ (สี. สฺยา.)  
ราชาโน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เวทิการโก เถโร อิมา คาถาโย อภาสิตฺถาติฯ
</ol></p>

</p>


<h3>๔. สปริวาริยเตฺถรอปทานํ</h3>
<ol>
<li>
‘‘ปทุมุตฺตโร  
นาม ชิโน, โลกเชโฎฺฐ นราสโภ;  
  
ชลิตฺวา อคฺคิกฺขโนฺธว, สมฺพุโทฺธ ปรินิพฺพุโตฯ  
</li>
  
<li>
‘‘นิพฺพุเต จ มหาวีเร, ถูโป วิตฺถาริโก อหุ;  
  
ทูรโตว  
อโหรตฺตํ (สี.), ถูปทตฺตํ (สฺยา.)  
อุปเฎฺฐนฺติ, ธาตุเคหวรุตฺตเมฯ  
</li>
  
<li>
‘‘ปสนฺนจิโตฺต สุมโน, อกํ จนฺทนเวทิกํ;  
  
ทิสฺสติ ถูปขโนฺธ จ  
ทียติ ธูมกฺขโนฺธ จ (สี.), ทียติ ธูปคโนฺธ จ (สฺยา.)  
, ถูปานุจฺฉวิโก ตทาฯ  
</li>
  
<li>
‘‘ภเว  
นิพฺพตฺตมานมฺหิ, เทวเตฺต อถ มานุเส;  
  
โอมตฺตํ เม น ปสฺสามิ, ปุพฺพกมฺมสฺสิทํ ผลํฯ  
</li>
  
<li>
‘‘ปญฺจทสกปฺปสเต  
, อิโต อฎฺฐ ชนา อหุํ;  
  
สเพฺพ สมตฺตนามา เต, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา สปริวาริโย เถโร อิมา คาถาโย อภาสิตฺถาติฯ
</ol></p>

</p>


<h3>๕. อุมาปุปฺผิยเตฺถรอปทานํ</h3>
<ol>
<li>
‘‘นิพฺพุเต โลกมหิเต  
โลกนาถมฺหิ (สี.)  
, อาหุตีนํ ปฎิคฺคเห;  
  
สิทฺธตฺถมฺหิ ภควติ, มหาถูปมโห อหุฯ  
</li>
  
<li>
‘‘มเห ปวตฺตมานมฺหิ, สิทฺธตฺถสฺส มเหสิโน;  
  
อุมาปุปฺผํ  
อุมฺมาปุปฺผํ (สพฺพตฺถ)  
คเหตฺวาน, ถูปมฺหิ อภิโรปยิํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ถูปปูชายิทํ  
ปุปฺผปูชายิทํ (สฺยา.), พุทฺธปูชายิทํ (ก.)  
ผลํฯ  
</li>
  
<li>
‘‘อิโต จ นวเม กเปฺป, โสมเทวสนามกา;  
  
ปญฺจาสีติสุ ราชาโน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุมาปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. อนุเลปทายกเตฺถรอปทานํ</h3>
<ol>
<li>
‘‘อโนมทสฺสีมุนิโน  
  
, โพธิเวทิมกาสหํ;  
  
สุธาย ปิณฺฑํ ทตฺวาน, ปาณิกมฺมํ อกาสหํฯ  
</li>
  
<li>
‘‘ทิสฺวา  
ตํ สุกตํ กมฺมํ, อโนมทสฺสี นรุตฺตโม;  
  
ภิกฺขุสเงฺฆ ฐิโต สตฺถา, อิมํ คาถํ อภาสถฯ  
</li>
  
<li>
‘‘‘อิมินา สุธกเมฺมน, เจตนาปณิธีหิ จ;  
  
สมฺปตฺติํ อนุโภตฺวาน, ทุกฺขสฺสนฺตํ กริสฺสติ’ฯ  
</li>
  
<li>
‘‘ปสนฺนมุขวโณฺณมฺหิ  
, เอกโคฺค สุสมาหิโต;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘อิโต กปฺปสเต อาสิํ, ปริปุเณฺณ อนูนเก  
ปริปุโณฺณ อนูนโก (สฺยา.)  
;  
  
ราชา สพฺพฆโน นาม, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อนุเลปทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. มคฺคทายกเตฺถรอปทานํ</h3>
<ol>
<li>
‘‘อุตฺตริตฺวาน  
นทิกํ, วนํ คจฺฉติ จกฺขุมา;  
  
ตมทฺทสาสิํ สมฺพุทฺธํ, สิทฺธตฺถํ วรลกฺขณํฯ  
</li>
  
<li>
‘‘กุทาล  
กุทฺทาล (สี. สฺยา.)  
ปิฎกมาทาย, สมํ กตฺวาน ตํ ปถํ;  
  
สตฺถารํ อภิวาเทตฺวา, สกํ จิตฺตํ ปสาทยิํฯ  
</li>
  
<li>
‘‘จตุนฺนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, มคฺคทานสฺสิทํ ผลํฯ  
</li>
  
<li>
‘‘สตฺตปญฺญาสกปฺปมฺหิ, เอโก อาสิํ ชนาธิโป;  
  
นาเมน สุปฺปพุโทฺธติ, นายโก โส นริสฺสโรฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มคฺคทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. ผลกทายกเตฺถรอปทานํ</h3>
<ol>
<li>
‘‘ยานกาโร  
  
ปุเร อาสิํ, ทารุกเมฺม สุสิกฺขิโต;  
  
จนฺทนํ ผลกํ กตฺวา, อทาสิํ โลกพนฺธุโนฯ  
</li>
  
<li>
‘‘ปภาสติ  
อิทํ พฺยมฺหํ, สุวณฺณสฺส สุนิมฺมิตํ;  
  
หตฺถิยานํ อสฺสยานํ, ทิพฺพยานํ อุปฎฺฐิตํฯ  
</li>
  
<li>
‘‘ปาสาทา  
สิวิกา เจว, นิพฺพตฺตนฺติ ยทิจฺฉกํ;  
  
อกฺขุพฺภํ  
อโกฺขภํ (สี.)  
รตนํ มยฺหํ, ผลกสฺส อิทํ ผลํฯ  
</li>
  
<li>
‘‘เอกนวุติโต กเปฺป, ผลกํ ยมหํ ททิํ;  
  
ทุคฺคติํ นาภิชานามิ, ผลกสฺส อิทํ ผลํฯ  
</li>
  
<li>
‘‘สตฺตปญฺญาสกปฺปมฺหิ, จตุโร นิมฺมิตาวฺหยา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ผลกทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. วฎํสกิยเตฺถรอปทานํ</h3>
<ol>
<li>
‘‘สุเมโธ นาม นาเมน, สยมฺภู อปราชิโต;  
  
วิเวกมนุพฺรูหโนฺต, อโชฺฌคหิ มหาวนํฯ  
</li>
  
<li>
‘‘สฬลํ ปุปฺผิตํ ทิสฺวา, คนฺถิตฺวาน  
พนฺธิตฺวาน (สี.)  
วฎํสกํ;  
  
พุทฺธสฺส อภิโรเปสิํ, สมฺมุขา โลกนายกํฯ  
</li>
  
<li>
‘‘ติํสกปฺปสหสฺสมฺหิ  
, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘อูนวีเส กปฺปสเต, โสฬสาสุํ สุนิมฺมิตา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา วฎํสกิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปลฺลงฺกทายกเตฺถรอปทานํ</h3>
<ol>
<li>
‘‘สุเมธสฺส  
ภควโต, โลกเชฎฺฐสฺส ตาทิโน;  
  
ปลฺลโงฺก หิ มยา ทิโนฺน, สอุตฺตรสปจฺฉโทฯ  
</li>
  
<li>
‘‘สตฺตรตนสมฺปโนฺน  
, ปลฺลโงฺก อาสิ โส ตทา;  
  
มม สงฺกปฺปมญฺญาย, นิพฺพตฺตติ สทา มมฯ  
</li>
  
<li>
‘‘ติํสกปฺปสหสฺสมฺหิ, ปลฺลงฺกมททิํ ตทา;  
  
ทุคฺคติํ นาภิชานามิ, ปลฺลงฺกสฺส อิทํ ผลํฯ  
</li>
  
<li>
‘‘วีสกปฺปสหสฺสมฺหิ, สุวณฺณาภา ตโย ชนา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปลฺลงฺกทายโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ฉตฺตํ ถโมฺภ จ เวทิ จ, ปริวารุมปุปฺผิโย;  
  
อนุเลโป จ มโคฺค จ, ผลโก จ วฎํสโก;  
  
ปลฺลงฺกทายี จ คาถาโย, ฉปฺปญฺญาส ปกิตฺติตาติฯ  
</p>
  
  
  
  
  