<h1>จุทฺทสโม ปริเจฺฉโท</h1>
<h3>๑๔. ราสิสมฺภวกถา</h3>
<ol>
<li>
นเวว  
เยวาปนกา, อฎฺฐารส จ ราสโย;  
  
นวภิํสติสมฺภินฺนา, ทส เทฺว สวิภตฺติกาฯ  
</li>
  
<li>
เอกทฺวยติจตุฉสตฺตฎฺฐานานวชฺชเก;  
  
สตฺตวีสติ สเตฺตโก, ทฺวยเมโก ปุเนกโกฯ  
</li>
  
<li>
ทเสว เยวาปนกา, เอกาทส จ ราสโย;  
  
อฎฺฐวีสติสมฺภินฺนา, ทเสว สวิภตฺติกาฯ  
</li>
  
<li>
เอกทฺวยติจตุกฺกฉฎฺฐานนิยตา ปน;  
  
อฎฺฐารส จ สเตฺตโก, เอโก เจโกว ปาปเกฯ  
</li>
  
<li>
เทฺว เยวาปนกา โหนฺติ, ราสโย จ จตุพฺพิธา;  
  
เตรเสตฺถ อสมฺภินฺนา, ตโยว สวิภตฺติกาฯ  
</li>
  
<li>
เอกทฺวยติกฎฺฐานา, ทส เทฺวโก อเหตุเก;  
  
อิจฺจานวชฺชา สาวชฺชา-เหตุเก โยคนิจฺฉโยฯ  
</li>
  
<li>
สตฺตาปิ  
นตฺถิ สาวเชฺช, นิรวเชฺช ปกาสโก;  
  
อเหตุเก จ มคฺคาทิราสโย นตฺถิ จุทฺทสฯ  
</li>
  
<li>
อนวชฺชา ตุ สาวเชฺช, สาวชฺชกานวชฺชเก;  
  
จิตฺตุปฺปาทมฺหิ นเตฺถว, นโตฺถภยมเหตุเกฯ  
</li>
  
<li>
สาวชฺชา ปน สาวเชฺช, อนวชฺชานวชฺชเก;  
  
คเหตพฺพา ตุ สพฺพตฺถ, สาธารณา ปกิณฺณกาฯ  
</li>
  
<li>
ฌานปญฺจกจิเตฺตสุ, สตฺตสฎฺฐิสุ นิทฺทิเส;  
  
ฌานงฺคโยคเภเทน, ราสิเภทํ ตหิํ ตหิํฯ  
</li>
  
<li>
จตุฉกฺกานวเชฺชสุ  
, ญาณปีติกตํ ตถา;  
  
จตุวีส ปริเตฺตสุ, จตุธา เภทมุทฺทิเสฯ  
</li>
  
<li>
สราควีตราคานํ, อปฺปมญฺญาปวตฺติยํ;  
  
กรุณามุทิตา โหนฺติ, กามปุญฺญมหากฺริเยฯ  
</li>
  
<li>
อุปจารปฺปนาปตฺตา, สุขิตา สตฺตโคจรา;  
  
ตสฺมา น ปญฺจมารุเปฺป, มหาปาเก อนุตฺตเรฯ  
</li>
  
<li>
โสตาปติตุเปกฺขาสุ, ปริกมฺมาทิสมฺภเว;  
  
ฌานานํ ตุลฺยปากตฺตา, ตปฺปาเกสุ จ ลพฺภเรฯ  
</li>
  
<li>
วิรตี จ สราคานํ, วีติกฺกมนสมฺภวา;  
  
สมฺปเตฺต จ สมาทาเน, กามปุเญฺญสุ ลพฺภเรฯ  
</li>
  
<li>
ตํตํทฺวาริกทุสฺสิลฺย-เจตนุเจฺฉทกิจฺจโต;  
  
มเคฺค จ ตุลฺยปากตฺตา, ผเล จ นิยตา สิยุํฯ  
</li>
  
<li>
ปวตฺตาการวิสยภินฺนา ปญฺจาปิ สมฺภวา;  
  
โลกิเย ลพฺภมานาปิ, วิสุํ เจว สิยุํ น วาฯ  
</li>
  
<li>
ปาปา ลพฺภนฺติ ปาเปสุ, สตฺต ฉเกฺกกกา กมา;  
  
สรูปเยโวภยกา, นิยตฎฺฐ ฉเฬตเรฯ  
</li>
  
<li>
สาธารณา จ สพฺพตฺถ, ยถาวุตฺตา ปกิณฺณกา;  
  
ตตฺถ เจกคฺคตา นตฺถิ, อินฺทฺริยาทีสุ กงฺขิเตฯ  
</li>
  
<li>
ฉนฺทาธิโมกฺขา  
เยวาปิ, วีเสกาทสวชฺชิเต;  
  
อุทฺธจฺจเมกาทสสุ, มชฺฌตฺตมนวชฺชเกฯ  
</li>
  
<li>
สพฺพตฺถ มนสิกาโร, ติเทฺวกทฺวิติกาปเร;  
  
อฎฺฐฎฺฐวีสจตูสุ, ปญฺจทฺวีสุ ยถากฺกมํฯ  
</li>
  
<li>
สมุทายวเสเนตฺถ, อุทฺธจฺจวิรติตฺตยํ;  
  
สวิภตฺติกมญฺญตฺถ, อวิภตฺติกเมว ตํฯ  
</li>
  
<li>
จิตฺตุปฺปาเทสุ  
เตเนตํ, วิภตฺติอวิภตฺติกํ;  
  
อิติ สาธุ สลฺลเกฺขยฺย, สมฺภวาสมฺภวํ พุโธติฯ  
</li>
  
อิติ เจตสิกวิภาเค ราสิสมฺภวกถา นิฎฺฐิตาฯ  
</li>
  
จุทฺทสโม ปริเจฺฉโทฯ  
</li>
  
  
  
  
  