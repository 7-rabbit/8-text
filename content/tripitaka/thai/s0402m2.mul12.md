<h1>(๑๓) ๓. กุสินารวโคฺค</h1>
<h3>๑. กุสินารสุตฺตํ</h3>
<p> เอกํ   สมยํ ภควา กุสินารายํ วิหรติ พลิหรเณ วนสเณฺฑฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘อิธ, ภิกฺขเว, ภิกฺขุ อญฺญตรํ คามํ วา นิคมํ วา อุปนิสฺสาย วิหรติฯ ตเมนํ คหปติ วา คหปติปุโตฺต วา อุปสงฺกมิตฺวา สฺวาตนาย ภเตฺตน นิมเนฺตติ ฯ อากงฺขมาโน, ภิกฺขเว, ภิกฺขุ อธิวาเสติฯ โส ตสฺสา รตฺติยา อจฺจเยน ปุพฺพณฺหสมยํ นิวาเสตฺวา ปตฺตจีวรมาทาย เยน ตสฺส คหปติสฺส วา คหปติปุตฺตสฺส วา นิเวสนํ เตนุปสงฺกมติ; อุปสงฺกมิตฺวา ปญฺญเตฺต อาสเน นิสีทติฯ ตเมนํ โส คหปติ วา คหปติปุโตฺต วา ปณีเตน ขาทนีเยน โภชนีเยน สหตฺถา สนฺตเปฺปติ สมฺปวาเรติฯ</p>


<p>‘‘ตสฺส เอวํ โหติ – ‘สาธุ วต มฺยายํ คหปติ วา คหปติปุโตฺต วา ปณีเตน ขาทนีเยน โภชนีเยน สหตฺถา สนฺตเปฺปติ สมฺปวาเรตี’ติฯ เอวมฺปิสฺส โหติ – ‘อโห วต มายํ คหปติ วา คหปติปุโตฺต วา อายติมฺปิ เอวรูเปน ปณีเตน ขาทนีเยน โภชนีเยน สหตฺถา สนฺตเปฺปยฺย  สมฺปวาเรยฺยา’ติ! โส ตํ ปิณฺฑปาตํ คถิโต  มุจฺฉิโต อโชฺฌสโนฺน  อนาทีนวทสฺสาวี อนิสฺสรณปโญฺญ ปริภุญฺชติฯ โส ตตฺถ กามวิตกฺกมฺปิ วิตเกฺกติ, พฺยาปาทวิตกฺกมฺปิ วิตเกฺกติ, วิหิํสาวิตกฺกมฺปิ วิตเกฺกติฯ เอวรูปสฺสาหํ, ภิกฺขเว, ภิกฺขุโน ทินฺนํ น มหปฺผลนฺติ วทามิฯ ตํ กิสฺส เหตุ? ปมโตฺต หิ, ภิกฺขเว, ภิกฺขุ วิหรติฯ</p>


<p>‘‘อิธ ปน, ภิกฺขเว, ภิกฺขุ อญฺญตรํ คามํ วา นิคมํ วา อุปนิสฺสาย วิหรติฯ ตเมนํ คหปติ วา คหปติปุโตฺต วา อุปสงฺกมิตฺวา สฺวาตนาย ภเตฺตน นิมเนฺตติฯ อากงฺขมาโน, ภิกฺขเว, ภิกฺขุ อธิวาเสติฯ โส ตสฺสา รตฺติยา อจฺจเยน ปุพฺพณฺหสมยํ นิวาเสตฺวา  ปตฺตจีวรมาทาย เยน ตสฺส คหปติสฺส วา คหปติปุตฺตสฺส วา นิเวสนํ เตนุปสงฺกมติ; อุปสงฺกมิตฺวา ปญฺญเตฺต อาสเน นิสีทติฯ ตเมนํ โส คหปติ วา คหปติปุโตฺต วา ปณีเตน ขาทนีเยน โภชนีเยน สหตฺถา สนฺตเปฺปติ สมฺปวาเรติฯ</p>


<p>‘‘ตสฺส น เอวํ โหติ – ‘สาธุ วต มฺยายํ คหปติ วา  คหปติปุโตฺต วา ปณีเตน ขาทนีเยน โภชนีเยน สหตฺถา สนฺตเปฺปติ สมฺปวาเรตี’ติฯ เอวมฺปิสฺส น โหติ – ‘อโห วต มายํ คหปติ วา คหปติปุโตฺต วา อายติมฺปิ เอวรูเปน ปณีเตน ขาทนีเยน โภชนีเยน สหตฺถา สนฺตเปฺปยฺย สมฺปวาเรยฺยา’ติ! โส ตํ ปิณฺฑปาตํ อคถิโต อมุจฺฉิโต อนโชฺฌสโนฺน อาทีนวทสฺสาวี นิสฺสรณปโญฺญ ปริภุญฺชติฯ โส ตตฺถ เนกฺขมฺมวิตกฺกมฺปิ  วิตเกฺกติ, อพฺยาปาทวิตกฺกมฺปิ วิตเกฺกติ, อวิหิํสาวิตกฺกมฺปิ วิตเกฺกติฯ เอวรูปสฺสาหํ, ภิกฺขเว, ภิกฺขุโน ทินฺนํ มหปฺผลนฺติ  วทามิฯ ตํ กิสฺส เหตุ? อปฺปมโตฺต หิ, ภิกฺขเว, ภิกฺขุ วิหรตี’’ติฯ ปฐมํฯ</p>


<h3>๒. ภณฺฑนสุตฺตํ</h3>
<p> ‘‘ยสฺสํ, ภิกฺขเว, ทิสายํ ภิกฺขู ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหรนฺติ, มนสิ กาตุมฺปิ เม เอสา, ภิกฺขเว, ทิสา น ผาสุ โหติ, ปเคว คนฺตุํ! นิฎฺฐเมตฺถ คจฺฉามิ – ‘อทฺธา เต อายสฺมโนฺต ตโย ธเมฺม ปชหิํสุ, ตโย ธเมฺม พหุลมกํสุ ฯ กตเม ตโย ธเมฺม ปชหิํสุ? เนกฺขมฺมวิตกฺกํ, อพฺยาปาทวิตกฺกํ, อวิหิํสาวิตกฺกํ – อิเม ตโย ธเมฺม ปชหิํสุฯ กตเม ตโย ธเมฺม พหุลมกํสุ? กามวิตกฺกํ, พฺยาปาทวิตกฺกํ, วิหิํสาวิตกฺกํ – อิเม ตโย ธเมฺม พหุลมกํสุ’ฯ ยสฺสํ, ภิกฺขเว, ทิสายํ ภิกฺขู ภณฺฑนชาตา กลหชาตา วิวาทาปนฺนา อญฺญมญฺญํ มุขสตฺตีหิ วิตุทนฺตา วิหรนฺติ, มนสิ กาตุมฺปิ เม เอสา, ภิกฺขเว, ทิสา น ผาสุ โหติ, ปเคว คนฺตุํ! นิฎฺฐเมตฺถ คจฺฉามิ – ‘อทฺธา เต อายสฺมโนฺต อิเม ตโย ธเมฺม ปชหิํสุ, อิเม ตโย ธเมฺม พหุลมกํสุ’’’ฯ</p>


<p>‘‘ยสฺสํ ปน, ภิกฺขเว, ทิสายํ ภิกฺขู สมคฺคา สโมฺมทมานา อวิวทมานา ขีโรทกีภูตา อญฺญมญฺญํ ปิยจกฺขูหิ สมฺปสฺสนฺตา วิหรนฺติ, คนฺตุมฺปิ เม เอสา, ภิกฺขเว, ทิสา ผาสุ โหติ, ปเคว มนสิ กาตุํ! นิฎฺฐเมตฺถ คจฺฉามิ – ‘อทฺธา เต อายสฺมโนฺต ตโย ธเมฺม  ปชหิํสุ, ตโย ธเมฺม พหุลมกํสุฯ กตเม ตโย ธเมฺม ปชหิํสุ? กามวิตกฺกํ , พฺยาปาทวิตกฺกํ, วิหิํสาวิตกฺกํ – อิเม ตโย ธเมฺม ปชหิํสุฯ กตเม ตโย ธเมฺม พหุลมกํสุ? เนกฺขมฺมวิตกฺกํ, อพฺยาปาทวิตกฺกํ, อวิหิํสาวิตกฺกํ – อิเม ตโย ธเมฺม พหุลมกํสุ’ฯ ยสฺสํ , ภิกฺขเว, ทิสายํ ภิกฺขู สมคฺคา สโมฺมทมานา อวิวทมานา ขีโรทกีภูตา อญฺญมญฺญํ ปิยจกฺขูหิ สมฺปสฺสนฺตา วิหรนฺติ, คนฺตุมฺปิ เม เอสา, ภิกฺขเว, ทิสา ผาสุ โหติ, ปเคว มนสิ กาตุํ! นิฎฺฐเมตฺถ คจฺฉามิ – ‘อทฺธา เต อายสฺมโนฺต อิเม ตโย ธเมฺม ปชหิํสุ, อิเม ตโย ธเมฺม พหุลมกํสู’’’ติฯ ทุติยํฯ</p>


<h3>๓. โคตมกเจติยสุตฺตํ</h3>
<p> เอกํ  สมยํ ภควา เวสาลิยํ วิหรติ โคตมเก เจติเยฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘อภิญฺญายาหํ, ภิกฺขเว, ธมฺมํ เทเสมิ, โน อนภิญฺญายฯ สนิทานาหํ, ภิกฺขเว, ธมฺมํ เทเสมิ, โน อนิทานํฯ สปฺปาฎิหาริยาหํ, ภิกฺขเว, ธมฺมํ เทเสมิ, โน อปฺปาฎิหาริยํฯ ตสฺส มยฺหํ, ภิกฺขเว, อภิญฺญาย ธมฺมํ เทสยโต โน อนภิญฺญาย, สนิทานํ ธมฺมํ เทสยโต โน อนิทานํ, สปฺปาฎิหาริยํ ธมฺมํ เทสยโต โน อปฺปาฎิหาริยํ, กรณีโย โอวาโท, กรณียา อนุสาสนีฯ อลญฺจ ปน โว, ภิกฺขเว, ตุฎฺฐิยา, อลํ อตฺตมนตาย, อลํ โสมนสฺสาย – ‘สมฺมาสมฺพุโทฺธ ภควา, สฺวากฺขาโต ธโมฺม, สุปฺปฎิปโนฺน สโงฺฆ’’’ติฯ</p>


<p>อิทมโวจ ภควาฯ อตฺตมนา เต ภิกฺขู ภควโต ภาสิตํ อภินนฺทุนฺติฯ อิมสฺมิญฺจ ปน เวยฺยากรณสฺมิํ ภญฺญมาเน สหสฺสี โลกธาตุ อกมฺปิตฺถาติฯ ตติยํฯ</p>


<h3>๔. ภรณฺฑุกาลามสุตฺตํ</h3>
<p> เอกํ สมยํ ภควา โกสเลสุ จาริกํ จรมาโน เยน กปิลวตฺถุ ตทวสริฯ อโสฺสสิ โข มหานาโม สโกฺก – ‘‘ภควา กิร กปิลวตฺถุํ  อนุปฺปโตฺต’’ติฯ อถ โข มหานาโม  สโกฺก เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตํ โข มหานามํ สกฺกํ ภควา เอตทโวจ –</p>


<p>‘‘คจฺฉ, มหานาม, กปิลวตฺถุสฺมิํ, ตถารูปํ อาวสถํ ชาน ยตฺถชฺช มยํ เอกรตฺติํ วิหเรยฺยามา’’ติฯ ‘‘เอวํ , ภเนฺต’’ติ โข มหานาโม สโกฺก ภควโต ปฎิสฺสุตฺวา กปิลวตฺถุํ ปวิสิตฺวา เกวลกปฺปํ กปิลวตฺถุํ อนฺวาหิณฺฑโนฺต  นาทฺทส กปิลวตฺถุสฺมิํ ตถารูปํ อาวสถํ ยตฺถชฺช ภควา เอกรตฺติํ วิหเรยฺยฯ</p>


<p>อถ โข มหานาโม สโกฺก เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘‘นตฺถิ, ภเนฺต, กปิลวตฺถุสฺมิํ ตถารูโป อาวสโถ  ยตฺถชฺช ภควา เอกรตฺติํ วิหเรยฺยฯ อยํ, ภเนฺต, ภรณฺฑุ กาลาโม ภควโต ปุราณสพฺรหฺมจารีฯ ตสฺสชฺช ภควา อสฺสเม เอกรตฺติํ วิหรตู’’ติฯ ‘‘คจฺฉ, มหานาม, สนฺถรํ ปญฺญเปหี’’ติฯ ‘‘เอวํ, ภเนฺต’’ติ โข มหานาโม สโกฺก ภควโต ปฎิสฺสุตฺวา เยน ภรณฺฑุสฺส กาลามสฺส อสฺสโม เตนุปสงฺกมิ; อุปสงฺกมิตฺวา สนฺถรํ ปญฺญาเปตฺวา อุทกํ ฐเปตฺวา ปาทานํ โธวนาย เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘‘สนฺถโต, ภเนฺต, สนฺถาโร, อุทกํ ฐปิตํ ปาทานํ โธวนายฯ ยสฺสทานิ, ภเนฺต, ภควา กาลํ มญฺญตี’’ติฯ</p>


<p>อถ โข ภควา เยน ภรณฺฑุสฺส กาลามสฺส อสฺสโม เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ นิสชฺช โข ภควา ปาเท ปกฺขาเลสิฯ อถ โข มหานามสฺส สกฺกสฺส เอตทโหสิ – ‘‘อกาโล โข อชฺช ภควนฺตํ ปยิรุปาสิตุํฯ กิลโนฺต  ภควาฯ เสฺว ทานาหํ ภควนฺตํ ปยิรุปาสิสฺสามี’’ติ ภควนฺตํ อภิวาเทตฺวา ปทกฺขิณํ กตฺวา ปกฺกามิฯ</p>


<p>อถ โข มหานาโม สโกฺก ตสฺสา รตฺติยา อจฺจเยน เยน ภควา เตนุปสงฺกมิ; อุปสงฺกมิตฺวา เอกมนฺตํ นิสีทิฯ เอกมนฺตํ นิสินฺนํ โข มหานามํ สกฺกํ ภควา เอตทโวจ – ‘‘ตโย โขเม, มหานาม, สตฺถาโร สโนฺต สํวิชฺชมานา โลกสฺมิํฯ กตเม ตโย? อิธ, มหานาม, เอกโจฺจ สตฺถา กามานํ ปริญฺญํ ปญฺญาเปติ; น รูปานํ ปริญฺญํ ปญฺญาเปติ, น เวทนานํ ปริญฺญํ ปญฺญาเปติฯ อิธ ปน, มหานาม, เอกโจฺจ สตฺถา กามานํ ปริญฺญํ ปญฺญาเปติ , รูปานํ ปริญฺญํ ปญฺญาเปติ; น เวทนานํ  ปริญฺญํ ปญฺญาเปติฯ อิธ ปน, มหานาม, เอกโจฺจ สตฺถา กามานํ ปริญฺญํ ปญฺญาเปติ, รูปานํ ปริญฺญํ ปญฺญาเปติ, เวทนานํ ปริญฺญํ ปญฺญาเปติฯ อิเม โข, มหานาม, ตโย สตฺถาโร สโนฺต สํวิชฺชมานา โลกสฺมิํฯ ‘อิเมสํ, มหานาม, ติณฺณํ สตฺถารานํ เอกา นิฎฺฐา อุทาหุ ปุถุ นิฎฺฐา’’’ติ?</p>


<p>เอวํ วุเตฺต ภรณฺฑุ กาลาโม มหานามํ สกฺกํ เอตทโวจ – ‘‘เอกาติ, มหานาม, วเทหี’’ติฯ เอวํ วุเตฺต ภควา มหานามํ สกฺกํ เอตทโวจ – ‘‘นานาติ, มหานาม, วเทหี’’ติฯ ทุติยมฺปิ โข ภรณฺฑุ กาลาโม มหานามํ สกฺกํ เอตทโวจ – ‘‘เอกาติ, มหานาม, วเทหี’’ติฯ ทุติยมฺปิ โข ภควา มหานามํ สกฺกํ เอตทโวจ – ‘‘นานาติ, มหานาม, วเทหี’’ติฯ ตติยมฺปิ โข ภรณฺฑุ กาลาโม มหานามํ สกฺกํ เอตทโวจ – ‘‘เอกาติ, มหานาม , วเทหี’’ติฯ ตติยมฺปิ โข ภควา มหานามํ สกฺกํ  เอตทโวจ – ‘‘นานาติ, มหานาม, วเทหี’’ติฯ</p>


<p>อถ โข ภรณฺฑุ กาลามสฺส เอตทโหสิ – ‘‘มเหสกฺขสฺส วตมฺหิ มหานามสฺส สกฺกสฺส สมฺมุขา สมเณน โคตเมน ยาวตติยํ อปสาทิโตฯ ยํนูนาหํ กปิลวตฺถุมฺหา ปกฺกเมยฺย’’นฺติฯ อถ โข ภรณฺฑุ กาลาโม กปิลวตฺถุมฺหา ปกฺกามิฯ ยํ กปิลวตฺถุมฺหา ปกฺกามิ ตถา ปกฺกโนฺตว อโหสิ น ปุน ปจฺจาคจฺฉีติฯ จตุตฺถํฯ</p>


<h3>๕. หตฺถกสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข หตฺถโก เทวปุโตฺต อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา – ‘‘ภควโต ปุรโต ฐสฺสามี’’ติ โอสีทติเมว สํสีทติเมว , น สโกฺกติ สณฺฐาตุํฯ เสยฺยถาปิ นาม สปฺปิ วา เตลํ วา วาลุกาย อาสิตฺตํ โอสีทติเมว สํสีทติเมว, น สณฺฐาติ; เอวเมวํ หตฺถโก เทวปุโตฺต – ‘‘ภควโต ปุรโต ฐสฺสามี’’ติ โอสีทติเมว สํสีทติเมว, น สโกฺกติ สณฺฐาตุํฯ</p>


<p>อถ  โข ภควา หตฺถกํ เทวปุตฺตํ เอตทโวจ – ‘‘โอฬาริกํ, หตฺถก, อตฺตภาวํ อภินิมฺมินาหี’’ติ ฯ ‘‘เอวํ, ภเนฺต’’ติ, โข หตฺถโก เทวปุโตฺต ภควโต ปฎิสฺสุตฺวา โอฬาริกํ อตฺตภาวํ อภินิมฺมินิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตํ โข หตฺถกํ เทวปุตฺตํ ภควา เอตทโวจ –</p>


<p>‘‘เย เต, หตฺถก, ธมฺมา ปุเพฺพ มนุสฺสภูตสฺส ปวตฺติโน อเหสุํ, อปิ นุ เต เต ธมฺมา เอตรหิ ปวตฺติโน’’ติ? ‘‘เย จ เม, ภเนฺต, ธมฺมา ปุเพฺพ มนุสฺสภูตสฺส ปวตฺติโน อเหสุํ, เต จ เม ธมฺมา เอตรหิ ปวตฺติโน; เย จ เม, ภเนฺต, ธมฺมา ปุเพฺพ มนุสฺสภูตสฺส  นปฺปวตฺติโน อเหสุํ, เต จ เม ธมฺมา เอตรหิ ปวตฺติโนฯ เสยฺยถาปิ, ภเนฺต, ภควา เอตรหิ อากิโณฺณ วิหรติ ภิกฺขูหิ ภิกฺขุนีหิ อุปาสเกหิ อุปาสิกาหิ ราชูหิ  ราชมหามเตฺตหิ ติตฺถิเยหิ ติตฺถิยสาวเกหิ; เอวเมวํ โข อหํ, ภเนฺต, อากิโณฺณ วิหรามิ เทวปุเตฺตหิฯ ทูรโตปิ, ภเนฺต, เทวปุตฺตา อาคจฺฉนฺติ หตฺถกสฺส เทวปุตฺตสฺส สนฺติเก ‘ธมฺมํ โสสฺสามา’ติฯ ติณฺณาหํ, ภเนฺต, ธมฺมานํ อติโตฺต อปฺปฎิวาโน กาลงฺกโตฯ กตเมสํ ติณฺณํ? ภควโต อหํ, ภเนฺต, ทสฺสนสฺส อติโตฺต อปฺปฎิวาโน กาลงฺกโต; สทฺธมฺมสวนสฺสาหํ, ภเนฺต, อติโตฺต อปฺปฎิวาโน กาลงฺกโต; สงฺฆสฺสาหํ, ภเนฺต, อุปฎฺฐานสฺส อติโตฺต อปฺปฎิวาโน กาลงฺกโตฯ อิเมสํ โข อหํ, ภเนฺต, ติณฺณํ ธมฺมานํ อติโตฺต อปฺปฎิวาโน กาลงฺกโต’’ติฯ</p>


<p>
‘‘นาหํ ภควโต ทสฺสนสฺส, ติตฺติมชฺฌคา  
ติตฺติ ติตฺติสมฺภวํ (ก.)  
กุทาจนํ;  
  
สงฺฆสฺส อุปฎฺฐานสฺส, สทฺธมฺมสวนสฺส จฯ  
</p>
  
<p>
‘‘อธิสีลํ สิกฺขมาโน, สทฺธมฺมสวเน รโต;  
  
ติณฺณํ ธมฺมานํ อติโตฺต, หตฺถโก อวิหํ คโต’’ติฯ ปญฺจมํ;  
</p>
  
<h3>๖. กฎุวิยสุตฺตํ</h3>
<p> เอกํ สมยํ ภควา พาราณสิยํ วิหรติ อิสิปตเน มิคทาเยฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย พาราณสิํ ปิณฺฑาย ปาวิสิฯ อทฺทสา  โข ภควา โคโยคปิลกฺขสฺมิํ  ปิณฺฑาย จรมาโน  อญฺญตรํ ภิกฺขุํ ริตฺตสฺสาทํ พาหิรสฺสาทํ มุฎฺฐสฺสติํ  อสมฺปชานํ อสมาหิตํ วิพฺภนฺตจิตฺตํ ปากตินฺทฺริยํฯ ทิสฺวา ตํ ภิกฺขุํ เอตทโวจ  –</p>


<p>‘‘มา โข ตฺวํ, ภิกฺขุ, อตฺตานํ กฎุวิยมกาสิฯ ตํ วต ภิกฺขุ กฎุวิยกตํ อตฺตานํ อามคเนฺธน  อวสฺสุตํ มกฺขิกา นานุปติสฺสนฺติ นานฺวาสฺสวิสฺสนฺตีติ , เนตํ ฐานํ วิชฺชตี’’ติฯ อถ โข โส ภิกฺขุ ภควตา อิมินา โอวาเทน โอวทิโต สํเวคมาปาทิฯ อถ โข ภควา พาราณสิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต ภิกฺขู อามเนฺตสิ –</p>


<p>‘‘อิธาหํ, ภิกฺขเว, ปุพฺพณฺหสมยํ นิวาเสตฺวา ปตฺตจีวรมาทาย พาราณสิํ  ปิณฺฑาย ปาวิสิํฯ อทฺทสํ โข อหํ, ภิกฺขเว, โคโยคปิลกฺขสฺมิํ ปิณฺฑาย จรมาโน อญฺญตรํ ภิกฺขุํ ริตฺตสฺสาทํ พาหิรสฺสาทํ มุฎฺฐสฺสติํ อสมฺปชานํ อสมาหิตํ วิพฺภนฺตจิตฺตํ ปากตินฺทฺริยํฯ ทิสฺวา ตํ ภิกฺขุํ เอตทโวจํ –</p>


<p>‘‘‘มา โข ตฺวํ, ภิกฺขุ, อตฺตานํ กฎุวิยมกาสิฯ ตํ วต ภิกฺขุ กฎุวิยกตํ อตฺตานํ อามคเนฺธน อวสฺสุตํ มกฺขิกา นานุปติสฺสนฺติ นานฺวาสฺสวิสฺสนฺตีติ, เนตํ ฐานํ วิชฺชตี’ติฯ อถ โข, ภิกฺขเว, โส ภิกฺขุ มยา อิมินา โอวาเทน โอวทิโต สํเวคมาปาที’’ติฯ เอวํ วุเตฺต อญฺญตโร ภิกฺขุ ภควนฺตํ เอตทโวจ – ‘‘กิํ นุ โข, ภเนฺต, กฎุวิยํ? โก อามคโนฺธ? กา มกฺขิกา’’ติ?</p>


<p>‘‘อภิชฺฌา โข, ภิกฺขุ, กฎุวิยํ; พฺยาปาโท อามคโนฺธ; ปาปกา อกุสลา วิตกฺกา มกฺขิกาฯ ตํ วต, ภิกฺขุ, กฎุวิยกตํ อตฺตานํ อามคเนฺธน อวสฺสุตํ มกฺขิกา นานุปติสฺสนฺติ นานฺวาสฺสวิสฺสนฺตีติ, เนตํ ฐานํ วิชฺชตี’’ติฯ</p>


<p>
‘‘อคุตฺตํ  
จกฺขุโสตสฺมิํ, อินฺทฺริเยสุ อสํวุตํ;  
  
มกฺขิกานุปติสฺสนฺติ  
, สงฺกปฺปา ราคนิสฺสิตาฯ  
</p>
  
<p>
‘‘กฎุวิยกโต  
ภิกฺขุ, อามคเนฺธ อวสฺสุโต;  
  
อารกา โหติ นิพฺพานา, วิฆาตเสฺสว ภาควาฯ  
</p>
  
<p>
‘‘คาเม วา ยทิ วารเญฺญ, อลทฺธา สมถมตฺตโน  
สมมตฺตโน (สี. สฺยา. กํ.), สมฺมมตฺตโน (ปี.)  
;  
  
ปเรติ  
จเรติ (สฺยา. ก.)  
พาโล ทุเมฺมโธ, มกฺขิกาหิ ปุรกฺขโตฯ  
</p>
  
<p>
‘‘เย จ สีเลน สมฺปนฺนา, ปญฺญายูปสเมรตา;  
  
อุปสนฺตา สุขํ เสนฺติ, นาสยิตฺวาน มกฺขิกา’’ติฯ ฉฎฺฐํ;  
</p>
  
<h3>๗. ปฐมอนุรุทฺธสุตฺตํ</h3>
<p> อถ โข อายสฺมา อนุรุโทฺธ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา อนุรุโทฺธ ภควนฺตํ เอตทโวจ – ‘‘อิธาหํ, ภเนฺต, ทิเพฺพน จกฺขุนา  วิสุเทฺธน อติกฺกนฺตมานุสเกน เยภุเยฺยน ปสฺสามิ มาตุคามํ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชมานํฯ กติหิ นุ โข, ภเนฺต, ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติ?</p>


<p>‘‘ตีหิ โข, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ตีหิ? อิธ, อนุรุทฺธ, มาตุคาโม ปุพฺพณฺหสมยํ มเจฺฉรมลปริยุฎฺฐิเตน เจตสา อคารํ อชฺฌาวสติ, มชฺฌนฺหิกสมยํ อิสฺสาปริยุฎฺฐิเตน เจตสา อคารํ อชฺฌาวสติ, สายนฺหสมยํ กามราคปริยุฎฺฐิเตน เจตสา อคารํ อชฺฌาวสติ ฯ อิเมหิ โข, อนุรุทฺธ, ตีหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติฯ สตฺตมํฯ</p>


<h3>๘. ทุติยอนุรุทฺธสุตฺตํ</h3>
<p> อถ โข อายสฺมา อนุรุโทฺธ เยนายสฺมา สาริปุโตฺต เตนุปสงฺกมิ; อุปสงฺกมิตฺวา อายสฺมตา  สาริปุเตฺตน สทฺธิํ สโมฺมทิฯ สโมฺมทนียํ กถํ สารณียํ วีติสาเรตฺวา  เอกมนฺตํ นิสีทิฯ เอกมนฺตํ นิสิโนฺน โข อายสฺมา อนุรุโทฺธ อายสฺมนฺตํ สาริปุตฺตํ เอตทโวจ – ‘‘อิธาหํ, อาวุโส สาริปุตฺต, ทิเพฺพน จกฺขุนา วิสุเทฺธน อติกฺกนฺตมานุสเกน สหสฺสํ โลกํ โอโลเกมิฯ อารทฺธํ โข ปน เม วีริยํ อสลฺลีนํ, อุปฎฺฐิตา สติ อสมฺมุฎฺฐา , ปสฺสโทฺธ กาโย อสารโทฺธ, สมาหิตํ จิตฺตํ เอกคฺคํฯ อถ จ ปน เม นานุปาทาย  อาสเวหิ จิตฺตํ วิมุจฺจตี’’ติฯ</p>


<p>‘‘ยํ โข เต, อาวุโส อนุรุทฺธ, เอวํ โหติ – ‘อหํ ทิเพฺพน จกฺขุนา วิสุเทฺธน อติกฺกนฺตมานุสเกน สหสฺสํ โลกํ โวโลเกมี’ติ, อิทํ เต มานสฺมิํฯ ยมฺปิ เต, อาวุโส อนุรุทฺธ, เอวํ โหติ – ‘อารทฺธํ โข ปน เม วีริยํ อสลฺลีนํ, อุปฎฺฐิตา สติ อสมฺมุฎฺฐา, ปสฺสโทฺธ กาโย อสารโทฺธ, สมาหิตํ จิตฺตํ เอกคฺค’นฺติ, อิทํ เต อุทฺธจฺจสฺมิํฯ ยมฺปิ เต, อาวุโส อนุรุทฺธ, เอวํ โหติ – ‘อถ จ ปน เม นานุปาทาย อาสเวหิ จิตฺตํ วิมุจฺจตี’ติ, อิทํ  เต กุกฺกุจฺจสฺมิํฯ สาธุ วตายสฺมา อนุรุโทฺธ อิเม ตโย ธเมฺม ปหาย, อิเม ตโย ธเมฺม อมนสิกริตฺวา อมตาย ธาตุยา จิตฺตํ อุปสํหรตู’’ติฯ</p>


<p>อถ โข อายสฺมา อนุรุโทฺธ อปเรน  สมเยน อิเม ตโย ธเมฺม ปหาย, อิเม ตโย ธเมฺม อมนสิกริตฺวา อมตาย ธาตุยา จิตฺตํ อุปสํหริ ฯ อถ โข อายสฺมา อนุรุโทฺธ เอโก วูปกโฎฺฐ อปฺปมโตฺต อาตาปี ปหิตโตฺต วิหรโนฺต นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ – พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา อนุรุโทฺธ อรหตํ อโหสีติฯ อฎฺฐมํฯ</p>


<h3>๙. ปฎิจฺฉนฺนสุตฺตํ</h3>
<p> ‘‘ตีณิมานิ, ภิกฺขเว, ปฎิจฺฉนฺนานิ อาวหนฺติ , โน วิวฎานิฯ กตมานิ ตีณิ? มาตุคาโม, ภิกฺขเว, ปฎิจฺฉโนฺน อาวหติ, โน วิวโฎ; พฺราหฺมณานํ, ภิกฺขเว, มนฺตา ปฎิจฺฉนฺนา อาวหนฺติ, โน วิวฎา ; มิจฺฉาทิฎฺฐิ, ภิกฺขเว, ปฎิจฺฉนฺนา อาวหติ, โน วิวฎาฯ อิมานิ โข, ภิกฺขเว, ตีณิ ปฎิจฺฉนฺนานิ อาวหนฺติ, โน วิวฎานิฯ</p>


<p>‘‘ตีณิมานิ , ภิกฺขเว, วิวฎานิ วิโรจนฺติ, โน ปฎิจฺฉนฺนานิฯ กตมานิ ตีณิ? จนฺทมณฺฑลํ, ภิกฺขเว, วิวฎํ วิโรจติ, โน ปฎิจฺฉนฺนํ; สูริยมณฺฑลํ, ภิกฺขเว, วิวฎํ วิโรจติ, โน ปฎิจฺฉนฺนํ; ตถาคตปฺปเวทิโต ธมฺมวินโย, ภิกฺขเว, วิวโฎ วิโรจติ, โน ปฎิจฺฉโนฺนฯ อิมานิ โข, ภิกฺขเว, ตีณิ วิวฎานิ วิโรจนฺติ, โน ปฎิจฺฉนฺนานี’’ติฯ นวมํฯ</p>


<h3>๑๐. เลขสุตฺตํ</h3>
<p> ‘‘ตโยเม, ภิกฺขเว, ปุคฺคลา สโนฺต สํวิชฺชมานา โลกสฺมิํฯ กตเม ตโย? ปาสาณเลขูปโม ปุคฺคโล, ปถวิเลขูปโม ปุคฺคโล, อุทกเลขูปโม  ปุคฺคโลฯ กตโม จ, ภิกฺขเว, ปาสาณเลขูปโม ปุคฺคโล? อิธ, ภิกฺขเว, เอกโจฺจ ปุคฺคโล อภิณฺหํ กุชฺฌติฯ โส จ ขฺวสฺส โกโธ  ทีฆรตฺตํ อนุเสติฯ เสยฺยถาปิ, ภิกฺขเว, ปาสาเณ เลขา น ขิปฺปํ ลุชฺชติ วาเตน วา อุทเกน วา, จิรฎฺฐิติกา โหติ; เอวเมวํ โข, ภิกฺขเว, อิเธกโจฺจ ปุคฺคโล อภิณฺหํ กุชฺฌติฯ โส จ ขฺวสฺส โกโธ ทีฆรตฺตํ อนุเสติฯ อยํ วุจฺจติ, ภิกฺขเว, ปาสาณเลขูปโม ปุคฺคโลฯ</p>


<p>‘‘กตโม จ, ภิกฺขเว, ปถวิเลขูปโม ปุคฺคโล? อิธ, ภิกฺขเว, เอกโจฺจ ปุคฺคโล อภิณฺหํ กุชฺฌติฯ โส จ ขฺวสฺส โกโธ น ทีฆรตฺตํ อนุเสติฯ เสยฺยถาปิ, ภิกฺขเว, ปถวิยา เลขา ขิปฺปํ ลุชฺชติ วาเตน วา อุทเกน วา, น จิรฎฺฐิติกา โหติ; เอวเมวํ โข, ภิกฺขเว, อิเธกโจฺจ ปุคฺคโล อภิณฺหํ กุชฺฌติฯ โส จ ขฺวสฺส โกโธ น ทีฆรตฺตํ อนุเสติฯ อยํ วุจฺจติ, ภิกฺขเว, ปถวิเลขูปโม ปุคฺคโลฯ</p>


<p>‘‘กตโม จ, ภิกฺขเว, อุทกเลขูปโม ปุคฺคโล? อิธ, ภิกฺขเว, เอกโจฺจ ปุคฺคโล อาคาเฬฺหนปิ วุจฺจมาโน ผรุเสนปิ  วุจฺจมาโน อมนาเปนปิ วุจฺจมาโน สนฺธิยติเมว  สํสนฺทติเมว  สโมฺมทติเมว ฯ เสยฺยถาปิ, ภิกฺขเว, อุทเก เลขา ขิปฺปํเยว ปฎิวิคจฺฉติ, น จิรฎฺฐิติกา โหติ; เอวเมวํ โข, ภิกฺขเว, อิเธกโจฺจ ปุคฺคโล อาคาเฬฺหนปิ วุจฺจมาโน ผรุเสนปิ วุจฺจมาโน อมนาเปนปิ วุจฺจมาโน สนฺธิยติเมว สํสนฺทติเมว สโมฺมทติเมวฯ อยํ  วุจฺจติ, ภิกฺขเว, อุทกเลขูปโม ปุคฺคโลฯ อิเม โข, ภิกฺขเว, ตโย ปุคฺคลา สโนฺต สํวิชฺชมานา โลกสฺมิ’’นฺติ ฯ ทสมํฯ</p>

</p>


<p>ตสฺสุทฺทานํ –</p>


<p>
กุสินารภณฺฑนา  
เจว, โคตมภรณฺฑุหตฺถโก;  
  
กฎุวิยํ เทฺว อนุรุทฺธา, ปฎิจฺฉนฺนํ เลเขน เต ทสาติฯ  
</p>
  
  
  
  
  