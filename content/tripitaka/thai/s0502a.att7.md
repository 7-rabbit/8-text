<h1>๗. อรหนฺตวโคฺค</h1>
<h3>๑. ชีวกปญฺหวตฺถุ</h3>
<p>ติ    อิมํ ธมฺมเทสนํ สตฺถา ชีวกมฺพวเน วิหรโนฺต ชีวเกน ปุฎฺฐปญฺหํ อารพฺภ กเถสิฯ ชีวกวตฺถุ ขนฺธเก (มหาว. ๓๒๖ อาทโย) วิตฺถาริตเมวฯ</p>


<p>เอกสฺมิํ ปน สมเย เทวทโตฺต อชาตสตฺตุนา สทฺธิํ เอกโต หุตฺวา คิชฺฌกูฎํ อภิรุหิตฺวา ปทุฎฺฐจิโตฺต ‘‘สตฺถารํ วธิสฺสามี’’ติ สิลํ ปวิชฺฌิฯ ตํ เทฺว ปพฺพตกูฎานิ สมฺปฎิจฺฉิํสุฯ ตโต ภิชฺชิตฺวา คตา ปปฎิกา ภควโต ปาทํ ปหริตฺวา โลหิตํ อุปฺปาเทสิ, ภุสา เวทนา ปวตฺติํสุฯ ภิกฺขู สตฺถารํ มทฺทกุจฺฉิํ นยิํสุฯ สตฺถา ตโตปิ ชีวกมฺพวนํ คนฺตุกาโม ‘‘ตตฺถ มํ เนถา’’ติ อาหฯ ภิกฺขู ภควนฺตํ อาทาย ชีวกมฺพวนํ อคมํสุฯ ชีวโก ตํ ปวตฺติํ สุตฺวา สตฺถุ สนฺติกํ คนฺตฺวา วณปฎิกมฺมตฺถาย ติขิณเภสชฺชํ  ทตฺวา วณํ พนฺธิตฺวา สตฺถารํ เอตทโวจ – ‘‘ภเนฺต, มยา อโนฺตนคเร เอกสฺส มนุสฺสสฺส เภสชฺชํ กตํ, ตสฺส สนฺติกํ คนฺตฺวา ปุน อาคมิสฺสามิ, อิทํ เภสชฺชํ ยาว มมาคมนา พทฺธนิยาเมเนว ติฎฺฐตู’’ติฯ โส คนฺตฺวา ตสฺส ปุริสสฺส กตฺตพฺพกิจฺจํ กตฺวา ทฺวารปิทหนเวลาย อาคจฺฉโนฺต ทฺวารํ น สมฺปาปุณิฯ อถสฺส เอตทโหสิ – ‘‘อโห มยา ภาริยํ กมฺมํ กตํ, ยฺวาหํ อญฺญตรสฺส ปุริสสฺส วิย ตถาคตสฺส ปาเท ติขิณเภสชฺชํ ทตฺวา วณํ พนฺธิํ, อยํ ตสฺส โมจนเวลา, ตสฺมิํ อมุจฺจมาเน สพฺพรตฺติํ ภควโต สรีเร ปริฬาโห อุปฺปชฺชิสฺสตี’’ติฯ ตสฺมิํ ขเณ สตฺถา อานนฺทเตฺถรํ อามเนฺตสิ – ‘‘อานนฺท, ชีวโก สายํ อาคจฺฉโนฺต ทฺวารํ น สมฺปาปุณิ, ‘อยํ วณสฺส โมจนเวลา’ติ ปน จิเนฺตสิ, โมเจสิ น’’นฺติฯ เถโร โมเจสิ, วโณ รุกฺขโต ฉลฺลิ วิย อปคโตฯ ชีวโก อโนฺตอรุเณเยว สตฺถุ สนฺติกํ เวเคน อาคนฺตฺวา ‘‘กิํ นุ โข, ภเนฺต, สรีเร โว ปริฬาโห อุปฺปโนฺน’’ติ ปุจฺฉิฯ สตฺถา ‘‘ตถาคตสฺส โข, ชีวก, โพธิมเณฺฑเยว สพฺพปริฬาโห วูปสโนฺต’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘คตทฺธิโน  
  
วิโสกสฺส, วิปฺปมุตฺตสฺส สพฺพธิ;  
  
สพฺพคนฺถปฺปหีนสฺส, ปริฬาโห น วิชฺชตี’’ติฯ  
</li>
  
<p>ตตฺถ  ติ คตมคฺคสฺส กนฺตารทฺธา วฎฺฎทฺธาติ เทฺว อทฺธา นามฯ เตสุ กนฺตารปฎิปโนฺน ยาว อิจฺฉิตฎฺฐานํ น ปาปุณาติ, ตาว อทฺธิโกเยว, เอตสฺมิํ ปน ปเตฺต คตทฺธิ นาม โหติฯ วฎฺฎสนฺนิสฺสิตาปิ สตฺตา ยาว วเฎฺฎ วสนฺติ, ตาว อทฺธิกา เอวฯ กสฺมา? วฎฺฎสฺส อเขปิตตฺตาฯ โสตาปนฺนาทโยปิ อทฺธิกา เอว, วฎฺฎํ ปน เขเปตฺวา ฐิโต ขีณาสโว คตทฺธิ นาม โหติฯ ตสฺส คตทฺธิโนฯ ติ วฎฺฎมูลกสฺส โสกสฺส วิคตตฺตา วิโสกสฺสฯ ติ สเพฺพสุ ขนฺธาทิธเมฺมสุ วิปฺปมุตฺตสฺส, ติ จตุนฺนมฺปิ คนฺถานํ ปหีนตฺตา สพฺพาคนฺถปฺปหีนสฺสฯ ติ ทุวิโธ ปริฬาโห กายิโก เจตสิโก จาติฯ เตสุ ขีณาสวสฺส สีตุณฺหาทิวเสน อุปฺปนฺนตฺตา กายิกปริฬาโห อนิพฺพุโตว, ตํ สนฺธาย ชีวโก ปุจฺฉติฯ สตฺถา ปน ธมฺมราชตาย เทสนาวิธิกุสลตาย เจตสิกปริฬาหวเสน เทสนํ วินิวเตฺตโนฺต, ‘‘ชีวก, ปรมเตฺถน เอวรูปสฺส ขีณาสวสฺส ปริฬาโห น วิชฺชตี’’ติ อาหฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. มหากสฺสปเตฺถรวตฺถุ</h3>
<p>ติ  อิมํ ธมฺมเทสนํ สตฺถา เวฬุวเน วิหรโนฺต มหากสฺสปเตฺถรํ อารพฺภ กเถสิฯ</p>


<p>เอกสฺมิญฺหิ สมเย สตฺถา ราชคเห วุฎฺฐวโสฺส ‘‘อทฺธมาสจฺจเยน จาริกํ ปกฺกมิสฺสามี’’ติ ภิกฺขูนํ อาโรจาเปสิฯ วตฺตํ กิเรตํ พุทฺธานํ ภิกฺขูหิ สทฺธิํ จาริกํ จริตุกามานํ ‘‘เอวํ ภิกฺขู อตฺตโน ปตฺตปจนจีวรรชนาทีนิ กตฺวา สุขํ คมิสฺสนฺตี’’ติ ‘‘อิทานิ อทฺธมาสจฺจเยน จาริกํ ปกฺกมิสฺสามี’’ติ ภิกฺขูนํ อาโรจาปนํฯ ภิกฺขูสุ ปน อตฺตโน ปตฺตจีวราทีนิ กโรเนฺตสุ  มหากสฺสปเตฺถโรปิ จีวรานิ โธวิฯ ภิกฺขู อุชฺฌายิํสุ ‘‘เถโร กสฺมา จีวรานิ โธวติ, อิมสฺมิํ นคเร อโนฺต จ พหิ จ อฎฺฐารส มนุสฺสโกฎิโย วสนฺติ ฯ ตตฺถ เย เถรสฺส น ญาตกา, เต อุปฎฺฐากา, เย น อุปฎฺฐากา, เต ญาตกาฯ เต เถรสฺส จตูหิ ปจฺจเยหิ สมฺมานสกฺการํ กโรนฺติฯ เอตฺตกํ อุปการํ ปหาย เอส กหํ คมิสฺสติ? สเจปิ คเจฺฉยฺย, มาปมาทกนฺทรโต ปรํ น คมิสฺสตี’’ติฯ สตฺถา กิร ยํ กนฺทรํ ปตฺวา นิวเตฺตตพฺพยุตฺตเก ภิกฺขู ‘‘ตุเมฺห อิโต นิวตฺตถ, มา ปมชฺชิตฺถา’’ติ วทติฯ ตํ ‘‘มาปมาทกนฺทร’’นฺติ วุจฺจติ, ตํ สนฺธาเยตํ วุตฺตํฯ</p>


<p>สตฺถาปิ จาริกํ ปกฺกมโนฺต  จิเนฺตสิ – ‘‘อิมสฺมิํ นคเร อโนฺต จ พหิ จ อฎฺฐารส มนุสฺสโกฎิโย วสนฺติฯ มนุสฺสานํ มงฺคลามงฺคลฎฺฐาเนสุ ภิกฺขูหิ คนฺตพฺพํ โหติ, น สกฺกา วิหารํ ตุจฺฉํ กาตุํ, กํ นุ โข นิวเตฺตสฺสามี’’ติ? อถสฺส เอตทโหสิ –‘‘กสฺสปสฺส เหเต มนุสฺสา ญาตกา จ อุปฎฺฐากา จ, กสฺสปํ นิวเตฺตตุํ วฎฺฎตี’’ติฯ โส เถรํ อาห – ‘‘กสฺสป, น สกฺกา วิหารํ ตุจฺฉํ กาตุํ, มนุสฺสานํ มงฺคลามงฺคลฎฺฐาเนสุ ภิกฺขูหิ อโตฺถ โหติ, ตฺวํ อตฺตโน ปริสาย สทฺธิํ นิวตฺตสฺสู’’ติฯ ‘‘สาธุ, ภเนฺต’’ติ เถโร ปริสํ อาทาย นิวตฺติฯ ภิกฺขู อุปชฺฌายิํสุ ‘‘ทิฎฺฐํ โว, อาวุโส, นนุ อิทาเนว อเมฺหหิ วุตฺตํ ‘มหากสฺสโป กสฺมา จีวรานิ โธวติ, น เอโส สตฺถารา สทฺธิํ คมิสฺสตี’ติ, ยํ อเมฺหหิ วุตฺตํ, ตเทว ชาต’’นฺติฯ สตฺถา ภิกฺขูนํ กถํ สุตฺวา นิวตฺติตฺวา ฐิโต อาห – ‘‘ภิกฺขเว, กิํ นาเมตํ กเถถา’’ติ? ‘‘มหากสฺสปเตฺถรํ อารพฺภ กเถม, ภเนฺต’’ติ อตฺตนา กถิตนิยาเมเนว สพฺพํ อาโรเจสุํฯ ตํ สุตฺวา สตฺถา ‘‘น, ภิกฺขเว, ตุเมฺห กสฺสปํ ‘กุเลสุ จ ปจฺจเยสุ จ ลโคฺค’ติ วเทถ, โส ‘มม วจนํ กริสฺสามี’ติ นิวโตฺตฯ เอโส หิ ปุเพฺพ ปตฺถนํ กโรโนฺตเยว ‘จตูสุ ปจฺจเยสุ อลโคฺค จนฺทูปโม หุตฺวา กุลานิ อุปสงฺกมิตุํ สมโตฺถ ภเวยฺย’นฺติ ปตฺถนํ อกาสิฯ นเตฺถตสฺส  กุเล วา ปจฺจเย วา ลโคฺค, อหํ จโนฺทปมปฺปฎิปทเญฺจว (สํ. นิ. ๒.๑๔๖) อริยวํสปฺปฎิปทญฺจ กเถโนฺต มม ปุตฺตํ กสฺสปํ อาทิํ กตฺวา กเถสิ’’นฺติ อาหฯ</p>


<p>ภิกฺขู  สตฺถารํ ปุจฺฉิํสุ – ‘‘ภเนฺต, กทา ปน เถเรน ปตฺถนา ฐปิตา’’ติ? ‘‘โสตุกามาตฺถ, ภิกฺขเว’’ติ? ‘‘อาม, ภเนฺต’’ติฯ สตฺถา เตสํ, ‘‘ภิกฺขเว, อิโต กปฺปสตสหสฺสมตฺถเก ปทุมุตฺตโร นาม พุโทฺธ โลเก อุทปาที’’ติ วตฺวา ปทุมุตฺตรปาทมูเล เตน ฐปิตปตฺถนํ อาทิํ กตฺวา สพฺพํ เถรสฺส ปุพฺพจริตํ กเถสิฯ ตํ เถรปาฬิยํ (เถรคา. ๑๐๕๔ อาทโย) วิตฺถาริตเมวฯ สตฺถา ปน อิมํ เถรสฺส ปุพฺพจริตํ วิตฺถาเรตฺวา ‘‘อิติ โข, ภิกฺขเว, อหํ จโนฺทปมปฺปฎิปทเญฺจว อริยวํสปฺปฎิปทญฺจ มม ปุตฺตํ กสฺสปํ อาทิํ กตฺวา กเถสิํ, มม ปุตฺตสฺส กสฺสปสฺส ปจฺจเยสุ วา กุเลสุ วา วิหาเรสุ วา ปริเวเณสุ วา ลโคฺค นาม นตฺถิ , ปลฺลเล โอตริตฺวา ตตฺถ จริตฺวา คจฺฉโนฺต ราชหํโส วิย กตฺถจิ อลโคฺคเยว มม ปุโตฺต’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อุยฺยุญฺชนฺติ สตีมโนฺต, น นิเกเต รมนฺติ เต;  
  
หํสาว ปลฺลลํ หิตฺวา, โอกโมกํ ชหนฺติ เต’’ติฯ  
</li>
  
<p>ตตฺถ  ติ สติเวปุลฺลปฺปตฺตา ขีณาสวา อตฺตนา ปฎิวิทฺธคุเณสุ ฌานวิปสฺสนาทีสุ อาวชฺชนสมาปชฺชนวุฎฺฐานาธิฎฺฐานปจฺจเวกฺขณาหิ ยุญฺชนฺติ ฆเฎนฺติฯ ติ เตสํ อาลเย รติ นาม นตฺถิฯ ติ เทสนาสีสเมตํ, อยํ ปเนตฺถ อโตฺถ – ยถา โคจรสมฺปเนฺน ปลฺลเล สกุณา อตฺตโน โคจรํ คเหตฺวา คมนกาเล ‘‘มม อุทกํ, มม ปทุมํ, มม อุปฺปลํ, มม กณฺณิกา’’ติ ตสฺมิํ ฐาเน กญฺจิ อาลยํ อกตฺวา อนเปกฺขาว ตํ ฐานํ ปหาย อุปฺปติตฺวา อากาเส กีฬมานา คจฺฉนฺติ; เอวเมวํ ขีณาสวา ยตฺถ กตฺถจิ วิหรนฺตาปิ กุลาทีสุ อลคฺคา เอว วิหริตฺวา คมนสมเยปิ ตํ ฐานํ ปหาย คจฺฉนฺตา ‘‘มม วิหาโร, มม ปริเวณํ, มมูปฎฺฐากา’’ติ อนาลยา อนุเปกฺขาว คจฺฉนฺติฯ นฺติ อาลยาลยํ, สพฺพาลเย ปริจฺจชนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. เพลฎฺฐสีสเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต อายสฺมนฺตํ เพลฎฺฐสีสํ อารพฺภ กเถสิฯ</p>


<p>โส  กิรายสฺมา อโนฺตคาเม เอกํ วีถิํ ปิณฺฑาย จริตฺวา ภตฺตกิจฺจํ กตฺวา ปุน อปรํ วีถิํ จริตฺวา สุกฺขํ กูรํ อาทาย วิหารํ หริตฺวา ปฎิสาเมตฺวา ‘‘นิพทฺธํ ปิณฺฑปาตปริเยสนํ นาม ทุกฺข’’นฺติ กติปาหํ ฌานสุเขน วีตินาเมตฺวา อาหาเรน อเตฺถ สติ ตํ ปริภุญฺชติฯ ภิกฺขู ญตฺวา อุชฺฌายิตฺวา ตมตฺถํ ภควโต อาโรเจสุํฯ สตฺถา เอตสฺมิํ นิทาเน อายติํ สนฺนิธิการปริวชฺชนตฺถาย ภิกฺขูนํ สิกฺขาปทํ ปญฺญเปตฺวาปิ เถเรน ปน อปญฺญเตฺต สิกฺขาปเท  อปฺปิจฺฉตํ นิสฺสาย กตตฺตา ตสฺส โทสาภาวํ ปกาเสโนฺต อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘เยสํ สนฺนิจโย นตฺถิ, เย ปริญฺญาตโภชนา;  
  
สุญฺญโต อนิมิโตฺต จ, วิโมโกฺข เยสํ โคจโร;  
  
อากาเสว สกุนฺตานํ, คติ เตสํ ทุรนฺนยา’’ติฯ  
</li>
  
<p>ตตฺถ ติ เทฺว สนฺนิจยา – กมฺมสนฺนิจโย จ, ปจฺจยสนฺนิจโย จฯ เตสุ กุสลากุสลกมฺมํ  นาม, จตฺตาโร ปจฺจยา  นามฯ ตตฺถ วิหาเร วสนฺตสฺส ภิกฺขุโน เอกํ คุฬปิณฺฑํ, จตุภาคมตฺตํ สปฺปิํ, เอกญฺจ ตณฺฑุลนาฬิํ ฐเปนฺตสฺส ปจฺจยสนฺนิจโย นตฺถิ, ตโต อุตฺตริ โหติฯ  อยํ ทุวิโธปิ สนฺนิจโย ติ  ตีหิ ปริญฺญาหิ ปริญฺญาตโภชนาฯ ยาคุอาทีนญฺหิ ยาคุภาวาทิชานนํ ญาตปริญฺญา, อาหาเร ปฎิกูลสญฺญาวเสน ปน โภชนสฺส ปริชานนํ ตีรณปริญฺญา, กพฬีการาหาเร ฉนฺทราคอปกฑฺฒนญาณํ ปหานปริญฺญาฯ อิมาหิ ตีหิ ปริญฺญาหิ  ปริญฺญาตโภชนาฯ ติ เอตฺถ อปฺปณิหิตวิโมโกฺขปิ คหิโตเยวฯ ตีณิปิ เจตานิ นิพฺพานเสฺสว นามานิฯ นิพฺพานญฺหิ ราคโทสโมหานํ อภาเวน สุญฺญโต, เตหิ จ วิมุตฺตนฺติ สุญฺญโต วิโมโกฺข, ตถา ราคาทินิมิตฺตานํ อภาเวน อนิมิตฺตํ, เตหิ จ วิมุตฺตนฺติ อนิมิโตฺต วิโมโกฺข, ราคาทิปณิธีนํ ปน อภาเวน อปฺปณิหิตํ , เตหิ จ วิมุตฺตนฺติ อปฺปณิหิโต วิโมโกฺขติ วุจฺจติฯ ผลสมาปตฺติวเสน ตํ อารมฺมณํ กตฺวา วิหรนฺตานํ อยํ ติวิโธ ติ ยถา นาม อากาเสน คตานํ สกุณานํ ปทนิเกฺขปสฺส อทสฺสเนน คติ ทุรนฺนยา น สกฺกา ชานิตุํ, เอวเมว เยสํ อยํ ทุวิโธ สนฺนิจโย นตฺถิ, อิมาหิ จ ตีหิ ปริญฺญาหิ ปริญฺญาตโภชนา, เยสญฺจ  อยํ วุตฺตปฺปกาโร วิโมโกฺข โคจโร, เตสํ ตโย ภวา, จตโสฺส โยนิโย, ปญฺจ คติโย, สตฺต วิญฺญาณฎฺฐิติโย, นว สตฺตาวาสาติ อิเมสุ ปญฺจสุ โกฎฺฐาเสสุ อิมินา นาม คตาติ คมนสฺส อปญฺญายนโต คติ ทุรนฺนยา น สกฺกา ปญฺญาเปตุนฺติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. อนุรุทฺธเตฺถรวตฺถุ</h3>
<p>ติ  อิมํ ธมฺมเทสนํ สตฺถา เวฬุวเน วิหรโนฺต อนุรุทฺธเตฺถรํ อารพฺภ กเถสิฯ</p>


<p>เอกสฺมิญฺหิ ทิวเส เถโร ชิณฺณจีวโร สงฺการกูฎาทีสุ จีวรํ ปริเยสติฯ ตสฺส อิโต ตติเย อตฺตภาเว ปุราณทุติยิกา ตาวติํสภวเน นิพฺพตฺติตฺวา ชาลินี นาม เทวธีตา อโหสิฯ สา เถรํ โจฬกานิ ปริเยสมานํ ทิสฺวา เถรสฺส อตฺถาย เตรสหตฺถายตานิ จตุหตฺถวิตฺถตานิ ตีณิ ทิพฺพทุสฺสานิ คเหตฺวา ‘‘สจาหํ อิมานิ อิมินา นีหาเรน ทสฺสามิ, เถโร น คณฺหิสฺสตี’’ติ จิเนฺตตฺวา ตสฺส โจฬกานิ ปริเยสมานสฺส ปุรโต เอกสฺมิํ สงฺการกูเฎ ยถา เนสํ ทสนฺตมตฺตเมว ปญฺญายติ, ตถา ฐเปสิฯ เถโร เตน มเคฺคน  โจฬกปริเยสมานํ จรโนฺต เนสํ ทสนฺตํ ทิสฺวา ตเตฺถว คเหตฺวา อากฑฺฒมาโน วุตฺตปฺปมาณานิ ทิพฺพทุสฺสานิ ทิสฺวา ‘‘อุกฺกฎฺฐปํสุกูลํ วต อิท’’นฺติ อาทาย ปกฺกามิฯ อถสฺส จีวรกรณทิวเส สตฺถา ปญฺจสตภิกฺขุปริวาโร วิหารํ คนฺตฺวา นิสีทิ, อสีติมหาเถราปิ ตเตฺถว นิสีทิํสุ, จีวรํ สิเพฺพตุํ มหากสฺสปเตฺถโร มูเล นิสีทิ, สาริปุตฺตเตฺถโร มเชฺฌ, อานนฺทเตฺถโร อเคฺค, ภิกฺขุสโงฺฆ สุตฺตํ วเฎฺฎสิ, สตฺถา สูจิปาสเก  อาวุณิ, มหาโมคฺคลฺลานเตฺถโร เยน เยน อโตฺถ, ตํ ตํ อุปเนโนฺต วิจริฯ</p>


<p>เทวธีตาปิ อโนฺตคามํ ปวิสิตฺวา ‘‘โภนฺตา อยฺยสฺส โน อนุรุทฺธเตฺถรสฺส จีวรํ กโรโนฺต สตฺถา อสีติมหาสาวกปริวุโต ปญฺจหิ ภิกฺขุสเตหิ สทฺธิํ วิหาเร นิสีทิ, ยาคุอาทีนิ อาทาย วิหารํ คจฺฉถา’’ติ ภิกฺขํ สมาทเปสิฯ มหาโมคฺคลฺลานเตฺถโรปิ อนฺตราภเตฺต มหาชมฺพุเปสิํ อาหริ, ปญฺจสตา ภิกฺขู ปริกฺขีณํ ขาทิตุํ นาสกฺขิํสุฯ สโกฺก จีวรกรณฎฺฐาเน ภูมิปริภณฺฑมกาสิ, ภูมิ อลตฺตกรสรญฺชิตา วิย อโหสิฯ ภิกฺขูหิ ปริภุตฺตาวเสสานํ ยาคุขชฺชกภตฺตานํ มหาราสิ อโหสิฯ ภิกฺขู อุชฺฌายิํสุ ‘‘เอตฺตกานํ ภิกฺขูนํ  กิํ เอวํพหุเกหิ ยาคุอาทีหิ, นนุ นาม ปมาณํ สลฺลเกฺขตฺวา เอตฺตกํ นาม อาหรถา’’ติ ญาตกา จ อุปฎฺฐากา จ วตฺตพฺพา สิยุํ, อนุรุทฺธเตฺถโร อตฺตโน ญาติอุปฎฺฐากานํ พหุภาวํ ญาเปตุกาโม มเญฺญ’’ติ, อถ เน สตฺถา ‘‘กิํ, ภิกฺขเว, กเถถา’’ติ ปุจฺฉิตฺวา, ‘‘ภเนฺต, อิทํ นามา’’ติ วุเตฺต ‘‘กิํ ปน ตุเมฺห, ภิกฺขเว, ‘อิทํ อนุรุเทฺธน อาหราปิต’นฺติ มญฺญถา’’ติ? ‘‘อาม, ภเนฺต’’ติฯ ‘‘น, ภิกฺขเว, มม ปุโตฺต อนุรุโทฺธ เอวรูปํ วเทติฯ น หิ ขีณาสวา ปจฺจยปฎิสํยุตฺตํ กถํ กเถนฺติ, อยํ ปน ปิณฺฑปาโต เทวตานุภาเวน นิพฺพโตฺต’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยสฺสาสวา  
ปริกฺขีณา, อาหาเร จ อนิสฺสิโต;  
  
สุญฺญโต อนิมิโตฺต จ, วิโมโกฺข ยสฺส โคจโร;  
  
อากาเสว สกุนฺตานํ, ปทํ ตสฺส ทุรนฺนย’’นฺติฯ  
</li>
  
<p>ตตฺถ ติ ยสฺส จตฺตาโร อาสวา ติ อาหารสฺมิญฺจ ตณฺหาทิฎฺฐินิสฺสเยหิ อนิสฺสิโตฯ นฺติ ยถา  คจฺฉนฺตานํ สกุณานํ ‘‘อิมสฺมิํ ฐาเน ปาเทหิ อกฺกมิตฺวา คตา, อิทํ ฐานํ อุเรน ปหริตฺวา คตา, อิทํ สีเสน, อิทํ ปเกฺขหี’’ติ น สกฺกา ญาตุํ, เอวเมว เอวรูปสฺส ภิกฺขุโน ‘‘นิรยปเทน วา คโต, ติรจฺฉานโยนิปเทน วา’’ติอาทินา นเยน ปทํ ปญฺญาเปตุํ นาม น สโกฺกติฯ
</ol></p>


<p>เทสนาวสาเน พหู โสตาปตฺติ ผลาทีนิ ปาปุณิํสูติฯ</p>

</p>


<h3>๕. มหากจฺจายนเตฺถรวตฺถุ</h3>
<p>ติ   อิมํ ธมฺมเทสนํ สตฺถา ปุพฺพาราเม วิหรโนฺต มหากจฺจายนเตฺถรํ อารพฺภ กเถสิฯ</p>


<p>เอกสฺมิญฺหิ สมเย ภควา มหาปวารณาย มิคารมาตุยา ปาสาทสฺส เหฎฺฐา มหาสาวกปริวุโต นิสีทิฯ ตสฺมิํ สมเย มหากจฺจายนเตฺถโร อวนฺตีสุ วิหรติฯ โส ปนายสฺมา ทูรโตปิ อาคนฺตฺวา ธมฺมสฺสวนํ ปคฺคณฺหาติเยวฯ ตสฺมา มหาเถรา นิสีทนฺตา มหากจฺจายนเตฺถรสฺส อาสนํ ฐเปตฺวา นิสีทิํสุฯ สโกฺก เทวราชา ทฺวีหิ เทวโลเกหิ เทวปริสาย สทฺธิํ อาคนฺตฺวา ทิพฺพคนฺธมาลาทีหิ สตฺถารํ ปูเชตฺวา ฐิโต มหากจฺจายนเตฺถรํ อทิสฺวา กิํ นุ โข มม, อโยฺย, น ทิสฺสติ, สาธุ โข ปนสฺส สเจ อาคเจฺฉยฺยาติฯ เถโรปิ ตํ ขณเญฺญว อาคนฺตฺวา อตฺตโน อาสเน นิสินฺนเมว อตฺตานํ ทเสฺสสิฯ สโกฺก เถรํ ทิสฺวา โคปฺผเกสุ ทฬฺหํ คเหตฺวา ‘‘สาธุ วต เม, อโยฺย, อาคโต, อหํ อยฺยสฺส อาคมนเมว ปจฺจาสีสามี’’ติ วตฺวา อุโภหิ หเตฺถหิ ปาเท สมฺพาหิตฺวา คนฺธมาลาทีหิ ปูเชตฺวา วนฺทิตฺวา เอกมนฺตํ อฎฺฐาสิฯ ภิกฺขู อุชฺฌายิํสุฯ ‘‘สโกฺก มุขํ  โอโลเกตฺวา สกฺการํ กโรติ, อวเสสมหาสาวกานํ เอวรูปํ สกฺการํ อกริตฺวา มหากจฺจายนํ ทิสฺวา เวเคน โคปฺผเกสุ  คเหตฺวา ‘สาธุ วต เม, อโยฺย, อาคโต, อหํ อยฺยสฺส อาคมนเมว ปจฺจาสีสามี’ติ วตฺวา อุโภหิ หเตฺถหิ ปาเท สมฺพาหิตฺวา ปูเชตฺวา วนฺทิตฺวา เอกมนฺตํ ฐิโต’’ติฯ สตฺถา เตสํ ตํ กถํ สุตฺวา, ‘‘ภิกฺขเว, มม ปุเตฺตน มหากจฺจายเนน สทิสา อินฺทฺริเยสุ คุตฺตทฺวารา ภิกฺขู เทวานมฺปิ มนุสฺสานมฺปิ ปิยาเยวา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยสฺสินฺทฺริยานิ สมถงฺคตานิ,  
  
อสฺสา ยถา สารถินา สุทนฺตา;  
  
ปหีนมานสฺส อนาสวสฺส,  
  
เทวาปิ ตสฺส ปิหยนฺติ ตาทิโน’’ติฯ  
</li>
  
<p>ตสฺสโตฺถ  –  ภิกฺขุโน เฉเกน  วิย ฉ  ทนฺตภาวํ นิพฺพิเสวนภาวํ  ตสฺส นววิธํ มานํ ปหาย ฐิตตฺตา  จตุนฺนํ อาสวานํ อภาเวน ติ ตาทิภาวสณฺฐิตสฺส ตถารูปสฺส  มนุสฺสาปิ ทสฺสนญฺจ อาคมนญฺจ ปเตฺถนฺติเยวาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. สาริปุตฺตเตฺถรวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต สาริปุตฺตเตฺถรํ อารพฺภ กเถสิฯ</p>


<p>เอกสฺมิญฺหิ สมเย อายสฺมา สาริปุโตฺต วุฎฺฐวโสฺส จาริกํ ปกฺกมิตุกาโม ภควนฺตํ อาปุจฺฉิตฺวา วนฺทิตฺวา อตฺตโน ปริวาเรน สทฺธิํ นิกฺขมิฯ อเญฺญปิ พหู ภิกฺขู เถรํ อนุคจฺฉิํสุฯ เถโร จ นามโคตฺตวเสน ปญฺญายมาเน ภิกฺขู นามโคตฺตวเสน กเถตฺวา นิวตฺตาเปสิฯ อญฺญตโร นามโคตฺตวเสน อปากโฎ ภิกฺขุ จิเนฺตสิ – ‘‘อโห วต มมฺปิ นามโคตฺตวเสน ปคฺคณฺหโนฺต กเถตฺวา นิวตฺตาเปยฺยา’’ติ เถโร มหาภิกฺขุสงฺฆสฺส อนฺตเร ตํ น สลฺลเกฺขสิฯ โส ‘‘อเญฺญ วิย ภิกฺขู น มํ ปคฺคณฺหาตี’’ติ เถเร อาฆาตํ พนฺธิฯ เถรสฺสปิ สงฺฆาฎิกโณฺณ  ตสฺส ภิกฺขุโน สรีรํ ผุสิ, เตนาปิ อาฆาตํ พนฺธิเยวฯ โส ‘‘ทานิ เถโร วิหารูปจารํ อติกฺกโนฺต ภวิสฺสตี’’ติ ญตฺวา สตฺถารํ อุปสงฺกมิตฺวา ‘‘อายสฺมา มํ, ภเนฺต, สาริปุโตฺต ตุมฺหากํ อคฺคสาวโกมฺหีติ กณฺณสกฺขลิํ ภินฺทโนฺต วิย ปหริตฺวา อขมาเปตฺวาว จาริกํ ปกฺกโนฺต’’ติ อาหฯ สตฺถา เถรํ ปโกฺกสาเปสิฯ</p>


<p>ตสฺมิํ ขเณ มหาโมคฺคลฺลานเตฺถโร จ อานนฺทเตฺถโร จ จิเนฺตสุํ – ‘‘อมฺหากํ อคฺคเชฎฺฐภาตรา อิมสฺส ภิกฺขุโน อปหฎภาวํ สตฺถา โน น ชานาติ, สีหนาทํ ปน  นทาเปตุกาโม ภวิสฺสตีติ ปริสํ สนฺนิปาตาเปสฺสามา’’ติฯ เต กุญฺจิกหตฺถา ปริเวณทฺวารานิ วิวริตฺวา ‘‘อภิกฺกมถายสฺมโนฺต , อภิกฺกมถายสฺมโนฺต, อิทานายสฺมา สาริปุโตฺต ภควโต สมฺมุขา สีหนาทํ นทิสฺสตี’’ติ (อ. นิ. ๙.๑๑) มหาภิกฺขุสงฺฆํ สนฺนิปาเตสุํฯ เถโรปิ อาคนฺตฺวา สตฺถารํ วนฺทิตฺวา นิสีทิฯ อถ นํ สตฺถา ตมตฺถํ ปุจฺฉิฯ เถโร ‘‘นายํ ภิกฺขุ มยา ปหโฎ’’ติ อวตฺวาว อตฺตโน คุณกถํ กเถโนฺต ‘‘ยสฺส นูน, ภเนฺต, กาเย กายคตาสติ อนุปฎฺฐิตา อสฺส, โส อิธ อญฺญตรํ สพฺรหฺมจาริํ อาสชฺช อปฺปฎินิสฺสชฺช จาริกํ ปกฺกเมยฺยา’’ติ วตฺวา ‘‘เสยฺยถาปิ, ภเนฺต, ปถวิยํ สุจิมฺปิ นิกฺขิปนฺติ, อสุจิมฺปิ นิกฺขิปนฺตี’’ติอาทินา นเยน อตฺตโน ปถวีสมจิตฺตตญฺจ อาโปเตโชวาโย รโชหรณจณฺฑาลกุมารกอุสภฉินฺนวิสาณสมจิตฺตตญฺจ อหิกุณปาทีหิ วิย อตฺตโน กาเยน อฎฺฎิยนญฺจ เมทกถาลิกา วิย อตฺตโน กายปริหรณญฺจ ปกาเสสิฯ อิมาหิ จ ปน นวหิ อุปมาหิ เถเร อตฺตโน คุเณ กเถเนฺต นวสุปิ ฐาเนสุ อุทกปริยนฺตํ กตฺวา มหาปถวี กมฺปิฯ รโชหรณจณฺฑาลกุมารกเมทกถาลิโก ปมานํ ปน อาหรณกาเล ปุถุชฺชนา ภิกฺขู อสฺสูนิ สนฺธาเรตุํ นาสกฺขิํสุ, ขีณาสวานํ ธมฺมสํเวโค อุทปาทิฯ</p>


<p>เถเร อตฺตโน คุณํ กเถเนฺตเยว อพฺภาจิกฺขนกสฺส  ภิกฺขุโน สกลสรีเร ฑาโห อุปฺปชฺชิ, โส ตาวเทว ภควโต ปาเทสุ ปติตฺวา อตฺตโน อพฺภาจิกฺขนโทสํ ปกาเสตฺวา อจฺจยํ เทเสสิฯ สตฺถา เถรํ อามเนฺตตฺวา, ‘‘สาริปุตฺต, ขม อิมสฺส โมฆปุริสสฺส, ยาวสฺส สตฺตธา มุทฺธา น ผลตี’’ติ อาหฯ เถโร อุกฺกุฎิกํ นิสีทิตฺวา อญฺชลิํ ปคฺคยฺห ‘‘ขมามหํ, ภเนฺต, ตสฺส อายสฺมโต, ขมตุ จ เม โส อายสฺมา, สเจ มยฺหํ โทโส อตฺถี’’ติ อาหฯ ภิกฺขู กถยิํสุ ‘‘ปสฺสถ ทานาวุโส, เถรสฺส อโนปมคุณํ, เอวรูปสฺส นาม มุสาวาเทน อพฺภาจิกฺขนกสฺส ภิกฺขุโน อุปริ อปฺปมตฺตกมฺปิ โกปํ วา โทสํ วา อกตฺวา สยเมว อุกฺกุฎิกํ นิสีทิตฺวา อญฺชลิํ ปคฺคยฺห ขมาเปตี’’ติฯ ‘‘สตฺถา ตํ กถํ สุตฺวา, ภิกฺขเว, กิํ กเถถา’’ติ ปุจฺฉิตฺวา ‘‘อิทํ นาม, ภเนฺต’’ติ วุเตฺต, ‘‘น ภิกฺขเว, สกฺกา สาริปุตฺตสทิสานํ โกปํ วา โทสํ วา อุปฺปาเทตุํ , มหาปถวีสทิสํ, ภิกฺขเว, อินฺทขีลสทิสํ ปสนฺนอุทกรหทสทิสญฺจ  สาริปุตฺตสฺส จิตฺต’’นฺติ วตฺวา อนุสนฺธิํ  ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ปถวิสโม โน วิรุชฺฌติ,  
  
อินฺทขิลุปโม ตาทิ สุพฺพโต;  
  
รหโทว อเปตกทฺทโม,  
  
สํสารา น ภวนฺติ ตาทิโน’’ติฯ  
</li>
  
<p>ตสฺสโตฺถ – ภิกฺขเว, ยถา นาม ปถวิยํ สุจีนิ คนฺธมาลาทีนิปิ นิกฺขิปนฺติ, อสุจีนิ มุตฺตกรีสาทีนิปิ นิกฺขิปนฺติ, ยถา นาม นครทฺวาเร นิขาตํ อินฺทขีลํ ทารกาทโย โอมุเตฺตนฺติปิ อูหทนฺติปิ, อปเร ปน ตํ คนฺธมาลาทีหิ สกฺกโรนฺติฯ ตตฺถ ปถวิยา อินฺทขีลสฺส จ เนว อนุโรโธ อุปฺปชฺชติ, น วิโรโธ; เอวเมว ยฺวายํ ขีณาสโว ภิกฺขุ อฎฺฐหิ โลกธเมฺมหิ อกมฺปิยภาเวน  วตานํ สุนฺทรตาย ฯ โส ‘‘อิเม มํ จตูหิ ปจฺจเยหิ สกฺกโรนฺติ, อิเม ปน น สกฺกโรนฺตี’’ติ สกฺการญฺจ อสกฺการญฺจ กโรเนฺตสุ เนว อนุรุชฺฌติ,  อถ โข  จ  เอว จ โหติฯ ยถา  จ อปคตกทฺทโม  ปสโนฺนทโก โหติ, เอวํ อปคตกิเลสตาย ราคกทฺทมาทีหิ อกทฺทโม วิปฺปสโนฺนว โหติฯ ติ ตสฺส ปน เอวรูปสฺส สุคติทุคฺคตีสุ สํสรณวเสน  นาม น โหนฺตีติฯ
</ol></p>


<p>เทสนาวสาเน นว ภิกฺขุสหสฺสานิ สห ปฎิสมฺภิทาหิ อรหตฺตํ ปาปุณิํสูติฯ</p>

</p>


<h3>๗. โกสมฺพิวาสีติสฺสเตฺถรสามเณรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ติสฺสเตฺถรสฺส สามเณรํ อารพฺภ กเถสิฯ</p>


<p>เอโก กิร โกสมฺพิวาสี กุลปุโตฺต สตฺถุ สาสเน ปพฺพชิตฺวา ลทฺธุปสมฺปโท ‘‘โกสมฺพิวาสีติสฺสเตฺถโร’’ติ ปญฺญายิฯ ตสฺส โกสมฺพิยํ วุฎฺฐวสฺสสฺส  อุปฎฺฐาโก ติจีวรเญฺจว  สปฺปิผาณิตญฺจ อาหริตฺวา ปาทมูเล ฐเปสิฯ อถ นํ เถโร อาห – ‘‘กิํ อิทํ อุปาสกา’’ติฯ ‘‘นนุ มยา, ภเนฺต, ตุเมฺห วสฺสํ วาสิตา, อมฺหากญฺจ วิหาเร วุฎฺฐวสฺสา อิมํ ลาภํ ลภนฺติ, คณฺหถ, ภเนฺต’’ติฯ ‘‘โหตุ, อุปาสก, น มยฺหํ อิมินา อโตฺถ’’ติฯ ‘‘กิํ การณา, ภเนฺต’’ติ? ‘‘มม สนฺติเก กปฺปิยการโก สามเณโรปิ นตฺถิ, อาวุโส’’ติฯ ‘‘สเจ, ภเนฺต, กปฺปิยการโก นตฺถิ, มม ปุโตฺต อยฺยสฺส สนฺติเก สามเณโร ภวิสฺสตี’’ติฯ เถโร อธิวาเสสิฯ อุปาสโก สตฺตวสฺสิกํ อตฺตโน ปุตฺตํ เถรสฺส สนฺติกํ เนตฺวา ‘‘อิมํ ปพฺพาเชถา’’ติ อทาสิฯ อถสฺส เถโร เกเส เตเมตฺวา ตจปญฺจกกมฺมฎฺฐานํ ทตฺวา ปพฺพาเชสิ ฯ โส ขุรเคฺคเยว สห ปฎิสมฺภิทาหิ อรหตฺตํ ปาปุณิฯ</p>


<p>เถโร ตํ ปพฺพาเชตฺวา อฑฺฒมาสํ ตตฺถ วสิตฺวา ‘‘สตฺถารํ ปสฺสิสฺสามี’’ติ สามเณรํ ภณฺฑกํ คาหาเปตฺวา คจฺฉโนฺต อนฺตรามเคฺค เอกํ วิหารํ ปาวิสิฯ สามเณโร อุปชฺฌายสฺส เสนาสนํ คเหตฺวา ปฎิชคฺคิฯ ตสฺส ตํ ปฎิชคฺคนฺตเสฺสว วิกาโล ชาโต, เตน อตฺตโน เสนาสนํ ปฎิชคฺคิตุํ นาสกฺขิฯ อถ นํ อุปฎฺฐานเวลายํ อาคนฺตฺวา นิสินฺนํ เถโร ปุจฺฉิ – ‘‘สามเณร, อตฺตโน วสนฎฺฐานํ ปฎิชคฺคิต’’นฺติ? ‘‘ภเนฺต, ปฎิชคฺคิตุํ โอกาสํ นาลตฺถ’’นฺติฯ ‘‘เตน หิ มม วสนฎฺฐาเนเยว วส, ทุกฺขํ เต อาคนฺตุกฎฺฐาเน พหิ วสิตุ’’นฺติ ตํ คเหตฺวาว เสนาสนํ ปาวิสิฯ เถโร ปน ปุถุชฺชโน นิปนฺนมโตฺตว นิทฺทํ โอกฺกมิฯ สามเณโร จิเนฺตสิ – ‘‘อชฺช เม อุปชฺฌาเยน สทฺธิํ ตติโย ทิวโส เอกเสนาสเน วสนฺตสฺส, ‘สเจ นิปชฺชิตฺวา นิทฺทายิสฺสามิ, เถโร สหเสยฺยํ อาปเชฺชยฺยา’ติ นิสินฺนโกว วีตินาเมสฺสามี’’ติ อุปชฺฌายสฺส มญฺจกสมีเป ปลฺลงฺกํ อาภุชิตฺวา นิสินฺนโกว รตฺติํ วีตินาเมสิฯ เถโร ปจฺจูสกาเล ปจฺจุฎฺฐาย ‘‘สามเณรํ นิกฺขมาเปตุํ วฎฺฎตี’’ติ มญฺจกปเสฺส ฐปิตพีชนิํ คเหตฺวา พีชนิปตฺตสฺส อเคฺคน สามเณรสฺส กฎสารกํ ปหริตฺวา พีชนิํ อุทฺธํ อุกฺขิปโนฺต  ‘‘สามเณร, พหิ นิกฺขมา’’ติ อาห, พีชนิปตฺตทณฺฑโก อกฺขิมฺหิ ปฎิหญฺญิ, ตาวเทว อกฺขิ ภิชฺชิฯ โส ‘‘กิํ, ภเนฺต’’ติ วตฺวา อุฎฺฐาย ‘‘พหิ นิกฺขมา’’ติ วุเตฺต ‘‘อกฺขิ เม, ภเนฺต, ภินฺน’’นฺติ อวตฺวา เอเกน หเตฺถน ปฎิจฺฉาเทตฺวา นิกฺขมิฯ วตฺตกรณกาเล จ ปน ‘‘อกฺขิ เม ภินฺน’’นฺติ ตุณฺหี อนิสีทิตฺวา เอเกน หเตฺถน อกฺขิํ คเหตฺวา เอเกน หเตฺถน  มุฎฺฐิสมฺมุญฺชนิํ อาทาย วจฺจกุฎิญฺจ มุขโธวนฎฺฐานญฺจ สมฺมชฺชิตฺวา มุขโธวโนทกญฺจ ฐเปตฺวา ปริเวณํ สมฺมชฺชิฯ โส อุปชฺฌายสฺส ทนฺตกฎฺฐํ ททมาโน เอเกเนว หเตฺถน อทาสิฯ</p>


<p>อถ นํ อุปชฺฌาโย อาห – ‘‘อสิกฺขิโต วตายํ สามเณโร, อาจริยุปชฺฌายานํ เอเกน  หเตฺถน ทนฺตกฎฺฐํ ทาตุํ น วฎฺฎตี’’ติฯ ชานามหํ, ภเนฺต, ‘‘น เอวํ วฎฺฎตี’’ติ, เอโก ปน เม หโตฺถ น ตุโจฺฉติฯ ‘‘กิํ สามเณรา’’ติ? โส อาทิโต ปฎฺฐาย ตํ ปวตฺติํ อาโรเจสิฯ เถโร สุตฺวาว สํวิคฺคมานโส ‘‘อโห วต มยา ภาริยํ กมฺมํ กต’’นฺติ วตฺวา ‘‘ขมาหิ เม, สปฺปุริส, นาหเมตํ ชานามิ, อวสฺสโย เม โหหี’’ติ อญฺชลิํ ปคฺคยฺห สตฺตวสฺสิกทารกสฺส ปาทมูเล อุกฺกุฎิกํ นิสีทิฯ อถ นํ สามเณโร อาห – ‘‘นาหํ, ภเนฺต, เอตทตฺถาย กเถสิํ, ตุมฺหากํ จิตฺตํ  อนุรกฺขเนฺตน มยา เอวํ วุตฺตํ เนเวตฺถ ตุมฺหากํ โทโส อตฺถิ, น มยฺหํฯ วฎฺฎเสฺสเวโส โทโส, มา จินฺตยิตฺถ, มยา ตุมฺหากํ วิปฺปฎิสารํ รกฺขเนฺตเนว นาโรจิต’’นฺติฯ เถโร สามเณเรน อสฺสาสิยมาโนปิ อนสฺสาสิตฺวา อุปฺปนฺนสํเวโค สามเณรสฺส ภณฺฑกํ คเหตฺวา สตฺถุ สนฺติกํ ปายาสิฯ สตฺถาปิสฺส อาคมนํ โอโลเกโนฺตว นิสีทิฯ โส คนฺตฺวา สตฺถารํ วนฺทิตฺวา สตฺถารา สทฺธิํ ปฎิสโมฺมทนํ กตฺวา ‘‘ขมนียํ เต ภิกฺขุ, กิญฺจิ อติเรกํ อผาสุกํ อตฺถี’’ติ ปุจฺฉิโต อาห – ‘‘ขมนียํ, ภเนฺต, นตฺถิ เม กิญฺจิ อติเรกํ อผาสุกํ, อปิจ โข ปน เม อยํ ทหรสามเณโร วิย อโญฺญ อติเรกคุโณ น ทิฎฺฐปุโพฺพ’’ติฯ ‘‘กิํ ปน อิมินา กตํ ภิกฺขู’’ติฯ โส อาทิโต ปฎฺฐาย สพฺพํ ตํ ปวตฺติํ ภควโต อาโรเจโนฺต อาห – ‘‘เอวํ, ภเนฺต, มยา ขมาปิยมาโน มํ เอวํ วเทสิ ‘เนเวตฺถ ตุมฺหากํ โทโส อตฺถิ, น มยฺหํฯ วฎฺฎเสฺสเวโส โทโส, ตุเมฺห มา จินฺตยิตฺถา’ติ, อิติ มํ อสฺสาเสสิเยว, มยิ เนว โกปํ, น โทสมกาสิ, น เม, ภเนฺต, เอวรูโป คุณสมฺปโนฺน ทิฎฺฐปุโพฺพ’’ติฯ อถ นํ สตฺถา ‘‘ภิกฺขุ ขีณาสวา นาม น กสฺสจิ กุปฺปนฺติ, น ทุสฺสนฺติ, สนฺตินฺทฺริยา สนฺตมานสาว โหนฺตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สนฺตํ  
ตสฺส มนํ โหติ, สนฺตา วาจา จ กมฺม จ;  
  
สมฺมทญฺญา วิมุตฺตสฺส, อุปสนฺตสฺส ตาทิโน’’ติฯ  
</li>
  
<p>ตตฺถ ติ ตสฺส ขีณาสวสามเณรสฺส อภิชฺฌาทีนํ อภาเวน  สนฺตเมว  อุปสนฺตํ นิพฺพุตํ ฯ ตถา มุสาวาทาทีนํ อภาเวน  ปาณาติปาตาทีนํ อภาเวน กายกมฺมญฺจ สนฺตเมว โหติฯ ติ นเยน เหตุนา ชานิตฺวา ปญฺจหิ วิมุตฺตีหิ วิมุตฺตสฺสฯ ติ อพฺภนฺตเร ราคาทีนํ อุปสเมน อุปสนฺตสฺสฯ ติ ตถารูปสฺส คุณสมฺปนฺนสฺสาติฯ
</ol></p>


<p>เทสนาวสาเน  โกสมฺพิวาสีติสฺสเตฺถโร สห ปฎิสมฺภิทาหิ อรหตฺตํ ปาปุณิฯ เสสมหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๘. สาริปุตฺตเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต สาริปุตฺตเตฺถรํ อารพฺภ กเถสิฯ</p>


<p>เอกสฺมิญฺหิ สมเย ติํสมตฺตา อารญฺญกา ภิกฺขู สตฺถุ สนฺติกํ อาคนฺตฺวา วนฺทิตฺวา นิสีทิํสุฯ สตฺถา เตสํ สห ปฎิสมฺภิทาหิ อรหตฺตสฺสูปนิสฺสยํ ทิสฺวา สาริปุตฺตเตฺถรํ อามเนฺตตฺวา ‘‘สทฺทหสิ ตฺวํ, สาริปุตฺต, สทฺธินฺทฺริยํ ภาวิตํ พหุลีกตํ อมโตคธํ โหติ อมตปริโยสาน’’นฺติ (สํ. นิ. ๕.๕๑๔) เอวํ ปญฺจินฺทฺริยานิ อารพฺภ ปญฺหํ ปุจฺฉิฯ เถโร ‘‘น ขฺวาหํ, ภเนฺต, เอตฺถ ภควโต สทฺธาย คจฺฉามิ, สทฺธินฺทฺริยํ…เป.… อมตปริโยสานํฯ เยสเญฺหตํ, ภเนฺต, อญฺญาตํ อสฺส อทิฎฺฐํ อวิทิตํ อสจฺฉิกตํ อผสฺสิตํ ปญฺญาย, เต ตตฺถ ปเรสํ  สทฺธาย คเจฺฉยฺยุํฯ สทฺธินฺทฺริยํ…เป.… อมตปริโยสาน’’นฺติ (สํ. นิ. ๕.๕๑๔) เอวํ ตํ ปญฺหํ พฺยากาสิฯ ตํ สุตฺวา ภิกฺขู กถํ สมุฎฺฐาเปสุํ ‘‘สาริปุตฺตเตฺถโร มิจฺฉาคหณํ เนว วิสฺสเชฺชสิ, อชฺชาปิ สมฺมาสมฺพุทฺธสฺส น สทฺทหติเยวา’’ติฯ ตํ สุตฺวา สตฺถา ‘‘กิํ นาเมตํ, ภิกฺขเว, วเทถฯ อหญฺหิ ‘ปญฺจินฺทฺริยานิ อภาเวตฺวา สมถวิปสฺสนํ อวเฑฺฒตฺวา  มคฺคผลานิ สจฺฉิกาตุํ สมโตฺถ นาม อตฺถีติ สทฺทหสิ ตฺวํ สาริปุโตฺต’ติ ปุจฺฉิํฯ โส ‘เอวํ สจฺฉิกโรโนฺต อตฺถิ นามาติ น สทฺทหามิ, ภเนฺต’ติ กเถสิฯ น ทินฺนสฺส วา กตสฺส วา ผลํ วิปากํ น สทฺทหติ, นาปิ พุทฺธาทีนํ คุณํ น สทฺทหติฯ เอโส ปน อตฺตนา ปฎิวิเทฺธสุ ฌานวิปสฺสนามคฺคผลธเมฺมสุ ปเรสํ สทฺธาย น คจฺฉติฯ ตสฺมา อนุปวโชฺช’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อสฺสโทฺธ อกตญฺญู จ, สนฺธิเจฺฉโท จ โย นโร,  
  
หตาวกาโส วนฺตาโส, ส เว อุตฺตมโปริโส’’ติฯ  
</li>
  
<p>ตสฺสโถ – อตฺตโน ปฎิวิทฺธคุณํ ปเรสํ กถาย น สทฺทหตีติ ฯ อกตํ นิพฺพานํ  ชานาตีติ  , สจฺฉิกตนิพฺพาโนติ อโตฺถฯ วฎฺฎสนฺธิํ, สํสารสนฺธิํ ฉินฺทิตฺวา ฐิโตติ ฯ กุสลากุสลกมฺมพีชสฺส ขีณตฺตา นิพฺพตฺตนาวกาโส หโต อสฺสาติ ฯ จตูหิ มเคฺคหิ กตฺตพฺพกิจฺจสฺส กตตฺตา,สพฺพา อาสา อิมินา วนฺตาติ ฯ โส เอวรูโป ฯ ปฎิวิทฺธโลกุตฺตรธมฺมตาย ปุริเสสุ อุตฺตมภาวํ ปโตฺตติ ติฯ
</ol></p>


<p>คาถาวสาเน เต อารญฺญกา ติํสมตฺตา ภิกฺขู สห ปฎิสมฺภิทาหิ อรหตฺตํ ปาปุณิํสุฯ เสสชนสฺสาปิ สตฺถิกา ธมฺมเทสนา อโหสีติฯ</p>

</p>


<h3>๙. ขทิรวนิยเรวตเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ขทิรวนิยเรวตเตฺถรํ อารพฺภ กเถสิฯ</p>


<p>อายสฺมา หิ สาริปุโตฺต สตฺตาสีติโกฎิธนํ ปหาย ปพฺพชิตฺวา จาลา, อุปจาลา, สีสูปจาลาติ ติโสฺส ภคินิโย, จุโนฺท อุปเสโนติ อิเม เทฺว จ ภาตโร ปพฺพาเชสิฯ เรวตกุมาโร เอโกว เคเห อวสิโฎฺฐฯ อถสฺส มาตา จิเนฺตสิ – ‘‘มม ปุโตฺต  อุปติโสฺส เอตฺตกํ  ธนํ ปหาย ปพฺพชิตฺวา ติโสฺส จ ภคินิโย เทฺว จ ภาตโร ปพฺพาเชสิ, เรวโต เอโกว อวเสโสฯ สเจ อิมมฺปิ ปพฺพาเชสฺสติ, เอตฺตกํ โน ธนํ นสฺสิสฺสติ, กุลวํโส ปจฺฉิชฺชิสฺสติ, ทหรกาเลเยว นํ ฆราวาเสน พนฺธิสฺสามี’’ติฯ สาริปุตฺตเตฺถโรปิ ปฎิกเจฺจว ภิกฺขู อาณาเปสิ ‘‘สเจ, อาวุโส, เรวโต ปพฺพชิตุกาโม อาคจฺฉติ, อาคตมตฺตเมว นํ ปพฺพาเชยฺยาถ, มม มาตาปิตโร มิจฺฉาทิฎฺฐิกา, กิํ เตหิ อาปุจฺฉิเตหิ, อหเมว ตสฺส มาตา จ ปิตา จา’’ติฯ มาตาปิสฺส เรวตกุมารํ สตฺตวสฺสิกเมว ฆรพนฺธเนน พนฺธิตุกามา สมานชาติเก กุเล ทาริกํ วาเรตฺวา ทิวสํ ววตฺถเปตฺวา กุมารํ มเณฺฑตฺวา ปสาเธตฺวา มหตา ปริวาเรน สทฺธิํ อาทาย กุมาริกาย ญาติฆรํ อคมาสิฯ อถ เนสํ กตมงฺคลานํ ทฺวินฺนมฺปิ ญาตเกสุ สนฺนิปติเตสุ อุทกปาติยํ หเตฺถ โอตาเรตฺวา มงฺคลานิ วตฺวา กุมาริกาย วุฑฺฒิํ อากงฺขมานา ญาตกา ‘‘ตว อยฺยิกาย ทิฎฺฐธมฺมํ ปสฺส, อยฺยิกา วิย จิรํ ชีว, อมฺมา’’ติ อาหํสุฯ เรวตกุมาโร ‘‘โก นุ โข อิมิสฺสา อยฺยิกาย ทิฎฺฐธโมฺม’’ติ จิเนฺตตฺวา ‘‘กตรา  อิมิสฺสา อยฺยิกา’’ติ ปุจฺฉิฯ อถ นํ อาหํสุ, ‘‘ตาต, กิํ น ปสฺสสิ อิมํ วีสวสฺสสติกํ ขณฺฑทนฺตํ ปลิตเกสํ  วลิตฺตจํ ติลกาหตคตฺตํ โคปานสิวงฺกํ, เอสา เอติสฺสา อยฺยิกา’’ติฯ ‘‘กิํ ปน อยมฺปิ เอวรูปา ภวิสฺสตี’’ติ? ‘‘สเจ ชีวิสฺสติ, ภวิสฺสติ, ตาตา’’ติฯ โส จิเนฺตสิ – ‘‘เอวรูปมฺปิ นาม สรีรํ ชราย อิมํ วิปฺปการํ ปาปุณิสฺสติ, อิมํ เม ภาตรา อุปติเสฺสน ทิฎฺฐํ ภวิสฺสติ, อเชฺชว มยา ปลายิตฺวา ปพฺพชิตุํ วฎฺฎตี’’ติฯ อถ นํ ญาตกา กุมาริกาย สทฺธิํ เอกยานํ อาโรเปตฺวา อาทาย ปกฺกมิํสุฯ</p>


<p>โส โถกํ คนฺตฺวา สรีรกิจฺจํ อปทิสิตฺวา ‘‘ฐเปถ ตาว ยานํ, โอตริตฺวา อาคมิสฺสามี’’ติ ยานา โอตริตฺวา เอกสฺมิํ คุเมฺพ โถกํ ปปญฺจํ กตฺวา อคมาสิฯ ปุนปิ โถกํ คนฺตฺวา เตเนว อปเทเสน โอตริตฺวา อภิรุหิ, ปุนปิ ตเถว อกาสิฯ อถสฺส ญาตกา ‘‘อทฺธา อิมสฺส อุฎฺฐานานิ วตฺตนฺตี’’ติ สลฺลเกฺขตฺวา นาติทฬฺหํ อารกฺขํ กริํสุฯ โส ปุนปิ โถกํ คนฺตฺวา เตเนว อปเทเสน โอตริตฺวา ‘‘ตุเมฺห ปาเชโนฺต ปุรโต คจฺฉถ, มยํ ปจฺฉโต สณิกํ อาคมิสฺสามา’’ติ วตฺวา โอตริตฺวา คุมฺพาภิมุโข อโหสิฯ ญาตกาปิสฺส ‘‘ปจฺฉโต อาคมิสฺสตี’’ติ สญฺญาย ยานํ ปาเชนฺตา  คมิํสุฯ โสปิ  ตโต ปลายิตฺวา เอกสฺมิํ ปเทเส ติํสมตฺตา ภิกฺขู วสนฺติ, เตสํ สนฺติกํ คนฺตฺวา วนฺทิตฺวา อาห – ‘‘ปพฺพาเชถ มํ, ภเนฺต’’ติฯ ‘‘อาวุโส, ตฺวํ สพฺพาลงฺการปฎิมณฺฑิโต, มยํ เต ราชปุตฺตภาวํ วา อมจฺจปุตฺตภาวํ วา น ชานาม, กถํ ปพฺพาเชสฺสามา’’ติ? ‘‘ตุเมฺห มํ, ภเนฺต, น ชานาถา’’ติ? ‘‘น ชานามาวุโส’’ติฯ ‘‘อหํ อุปติสฺสสฺส กนิฎฺฐภาติโก’’ติฯ ‘‘โก เอส อุปติโสฺส นามา’’ติ? ‘‘ภเนฺต, ภทฺทนฺตา มม ภาตรํ ‘สาริปุโตฺต’ติ วทนฺติ, ตสฺมา มยา ‘อุปติโสฺส’ติ วุเตฺต น ชานนฺตี’’ติฯ ‘‘กิํ ปน ตฺวํ สาริปุตฺตเตฺถรสฺส กนิฎฺฐภาติโก’’ติ? ‘‘อาม, ภเนฺต’’ติฯ ‘‘เตน หิ เอหิ, ภาตรา เต อนุญฺญาตเมวา’’ติ วตฺวา ภิกฺขู ตสฺส อาภรณานิ โอมุญฺจาเปตฺวา เอกมนฺตํ ฐเปตฺวา ตํ ปพฺพาเชตฺวา เถรสฺส สาสนํ ปหิณิํสุฯ เถโร ตํ สุตฺวา ภควโต อาโรเจสิ – ‘‘ภเนฺต, ‘อารญฺญิกภิกฺขูหิ กิร เรวโต ปพฺพาชิโต’ติ สาสนํ ปหิณิํสุ, คนฺตฺวา ตํ ปสฺสิตฺวา อาคมิสฺสามี’’ติฯ สตฺถา ‘‘อธิวาเสหิ ตาว, สาริปุตฺตา’’ติ คนฺตุํ น อทาสิฯ เถโร ปุน กติปาหจฺจเยน สตฺถารํ อาปุจฺฉิฯ สตฺถา ‘‘อธิวาเสหิ ตาว, สาริปุตฺต, มยมฺปิ อาคมิสฺสามา’’ติ เนว คนฺตุํ อทาสิฯ</p>


<p>สามเณโรปิ ‘‘สจาหํ อิธ วสิสฺสามิ , ญาตกา มํ อนุพนฺธิตฺวา ปโกฺกสิสฺสนฺตี’’ติ เตสํ ภิกฺขูนํ สนฺติเก ยาว อรหตฺตา กมฺมฎฺฐานํ อุคฺคณฺหิตฺวา ปตฺตจีวรมาทาย จาริกํ จรมาโน  ตโต ติํสโยชนิเก ฐาเน ขทิรวนํ คนฺตฺวา อโนฺตวเสฺสเยว เตมาสพฺภนฺตเร สห ปฎิสมฺภิทาหิ อรหตฺตํ ปาปุณิฯ เถโรปิ ปวาเรตฺวา สตฺถารํ ปุน ตตฺถ คมนตฺถาย อาปุจฺฉิฯ สตฺถา ‘‘มยมฺปิ คมิสฺสาม, สาริปุตฺตา’’ติ ปญฺจหิ ภิกฺขุสเตหิ สทฺธิํ นิกฺขมิฯ โถกํ คตกาเล อานนฺทเตฺถโร เทฺวธาปเถ ฐตฺวา สตฺถารํ อาห – ‘‘ภเนฺต, เรวตสฺส สนฺติกํ คมนมเคฺคสุ อยํ ปริหารปโถ สฎฺฐิโยชนิโก มนุสฺสาวาโส, อยํ อุชุมโคฺค ติํสโยชนิโก อมนุสฺสปริคฺคหิโต, กตเรน คจฺฉามา’’ติฯ ‘‘สีวลิ, ปน, อานนฺท, อเมฺหหิ สทฺธิํ อาคโต’’ติ? ‘‘อาม, ภเนฺต’’ติฯ ‘‘สเจ, สีวลิ, อาคโต, อุชุมคฺคเมว คณฺหาหี’’ติฯ สตฺถา กิร ‘‘อหํ ตุมฺหากํ ยาคุภตฺตํ อุปฺปาเทสฺสามิ, อุชุมคฺคํ คณฺหาหี’’ติ อวตฺวา ‘‘เตสํ เตสํ ชนานํ ปุญฺญสฺส วิปากทานฎฺฐานํ เอต’’นฺติ ญตฺวา ‘‘สเจ, สีวลิ, อาคโต, อุชุมคฺคํ คณฺหาหี’’ติ  อาหฯ สตฺถริ ปน ตํ มคฺคํ ปฎิปเนฺน เทวตา ‘‘อมฺหากํ อยฺยสฺส สีวลิเตฺถรสฺส สกฺการํ กริสฺสามา’’ติ จิเนฺตตฺวา เอเกกโยชเน วิหาเร กาเรตฺวา เอกโยชนโต อุทฺธํ คนฺตุํ อทตฺวา ปาโต วุฎฺฐาย ทิพฺพยาคุอาทีนิ  คเหตฺวา, ‘‘อโยฺย, โน สีวลิเตฺถโร กหํ นิสิโนฺน’’ติ วิจรนฺติฯ เถโร อตฺตโน อภิหฎํ พุทฺธปฺปมุขสฺส ภิกฺขุสงฺฆสฺส ทาเปสิฯ เอวํ สตฺถา สปริวาโร ติํสโยชนิกํ กนฺตารํ สีวลิเตฺถรสฺส ปุญฺญํ อนุภวมาโนว อาคมาสิฯ เรวตเตฺถโรปิ สตฺถุ อาคมนํ ญตฺวา ภควโต คนฺธกุฎิํ มาเปตฺวา ปญฺจ กูฎาคารสตานิ, ปญฺจ จงฺกมนสตานิ, ปญฺจรตฺติฎฺฐานทิวาฎฺฐานสตานิ จ มาเปสิฯ สตฺถา ตสฺส สนฺติเก มาสมตฺตเมว วสิฯ ตสฺมิํ วสมาโนปิ สีวลิเตฺถรเสฺสว ปุญฺญํ อนุภวิฯ</p>


<p>ตตฺถ ปน เทฺว มหลฺลกภิกฺขู สตฺถุ ขทิรวนํ ปวิสนกาเล เอวํ จินฺตยิํสุ – ‘‘อยํ ภิกฺขุ เอตฺตกํ นวกมฺมํ กโรโนฺต กิํ สกฺขิสฺสติ สมณธมฺมํ กาตุํ, สตฺถา ‘สาริปุตฺตสฺส กนิโฎฺฐ’ติ มุโขโลกนกิจฺจํ กโรโนฺต เอวรูปสฺส นวกมฺมิกสฺส ภิกฺขุสฺส สนฺติกํ อาคโต’’ติฯ สตฺถาปิ ตํ ทิวสํ ปจฺจูสกาเล โลกํ โวโลเกตฺวา เต ภิกฺขู ทิสฺวา เตสํ จิตฺตาจารํ อญฺญาสิฯ ตสฺมา ตตฺถ มาสมตฺตํ วสิตฺวา นิกฺขมนทิวเส ยถา เต ภิกฺขู อตฺตโน เตลนาฬิญฺจ อุทกตุมฺพญฺจ อุปาหนานิ จ ปมุสฺสนฺติ, ตถา อธิฎฺฐหิตฺวา นิกฺขมโนฺต วิหารูปจารโต พหิ นิกฺขนฺตกาเล อิทฺธิํ วิสฺสเชฺชสิฯ อถ เต ภิกฺขู ‘‘มยา อิทญฺจิทญฺจ ปมุฎฺฐํ , มยาปิ ปมุฎฺฐ’’นฺติ อุโภปิ นิวตฺติตฺวา ตํ ฐานํ อสลฺลเกฺขตฺวา ขทิรรุกฺขกณฺฎเกหิ วิชฺฌมานา วิจริตฺวา เอกสฺมิํ ขทิรรุเกฺข โอลมฺพนฺตํ อตฺตโน ภณฺฑกํ ทิสฺวา อาทาย ปกฺกมิํสุฯ สตฺถาปิ ภิกฺขุสงฺฆํ อาทาย ปุน มาสมเตฺตเนว สีวลิเตฺถรสฺส ปุญฺญํ อนุภวมาโน ปฎิคนฺตฺวา ปุพฺพารามํ ปาวิสิฯ</p>


<p>อถ  เต มหลฺลกภิกฺขู ปาโตว มุขํ โธวิตฺวา ‘‘อาคนฺตุกภตฺตทายิกาย วิสาขาย ฆรํ ยาคุํ ปิวิสฺสามา’’ติ คนฺตฺวา ยาคุํ ปิวิตฺวา ขชฺชกํ ขาทิตฺวา นิสีทิํสุฯ อถ เน วิสาขา ปุจฺฉิ – ‘‘ตุเมฺหปิ, ภเนฺต, สตฺถารา สทฺธิํ เรวตเตฺถรสฺส วสนฎฺฐานํ อคมิตฺถา’’ติฯ ‘‘อาม, อุปาสิเกติ, รมณียํ, ภเนฺต, เถรสฺส วสนฎฺฐาน’’นฺติฯ ‘‘กุโต ตสฺส รมณียตา เสตกณฺฎกขทิรรุกฺขคหนํ เปตานํ นิวาสนฎฺฐานสทิสํ อุปาสิเก’’ติฯ อถเญฺญ เทฺว ทหรภิกฺขู อาคมิํสุฯ อุปาสิกา เตสมฺปิ ยาคุขชฺชกํ ทตฺวา ตเถว ปฎิปุจฺฉิ ฯ เต อาหํสุ – ‘‘น สกฺกา อุปาสิเก วเณฺณตุํ, สุธมฺมเทวสภาสทิสํ อิทฺธิยา อภิสงฺขตํ วิย เถรสฺส วสนฎฺฐาน’’นฺติฯ อุปาสิกา จิเนฺตสิ – ‘‘ปฐมํ อาคตา ภิกฺขู อญฺญถา วทิํสุ, อิเม อญฺญถา วทนฺติ, ปฐมํ อาคตา ภิกฺขู กิญฺจิเทว ปมุสฺสิตฺวา อิทฺธิยา วิสฺสฎฺฐกาเล ปฎินิวตฺติตฺวา คตา ภวิสฺสนฺติ, อิเม ปน อิทฺธิยา  อภิสงฺขริตฺวา นิมฺมิตกาเล คตา ภวิสฺสนฺตี’’ติ อตฺตโน ปณฺฑิตภาเวน เอตมตฺถํ ญตฺวา ‘‘สตฺถารํ อาคตกาเล ปุจฺฉิสฺสามี’’ติ อฎฺฐาสิฯ ตโต มุหุตฺตํเยว สตฺถา ภิกฺขุสงฺฆปริวุโต วิสาขาย เคหํ คนฺตฺวา ปญฺญตฺตาสเน นิสีทิฯ สา พุทฺธปฺปมุขํ ภิกฺขุสงฺฆํ สกฺกจฺจํ ปริวิสิตฺวา ภตฺตกิจฺจาวสาเน สตฺถารํ วนฺทิตฺวา ปฎิปุจฺฉิ – ‘‘ภเนฺต, ตุเมฺหหิ สทฺธิํ คตภิกฺขูสุ เอกเจฺจ เรวตเตฺถรสฺส วสนฎฺฐานํ ‘ขทิรคหนํ อรญฺญ’นฺติ วทนฺติ, เอกเจฺจ ‘รมณีย’นฺติ, กิํ นุ โข เอต’’นฺติ? ตํ สุตฺวา สตฺถา ‘‘อุปาสิเก คาโม วา โหตุ อรญฺญํ วา, ยสฺมิํ ฐาเน อรหโนฺต วิหรนฺติ, ตํ รมณียเมวา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘คาเม วา ยทิ วารเญฺญ, นิเนฺน วา ยทิ วา ถเล;  
  
ยตฺถ อรหโนฺต วิหรนฺติ, ตํ ภูมิรามเณยฺยก’’นฺติฯ  
</li>
  
<p>ตตฺถ กิญฺจาปิ อรหโนฺต คามเนฺต กายวิเวกํ น ลภนฺติ, จิตฺตวิเวกํ ปน ลภเนฺตวฯ เตสญฺหิ ทิพฺพปฎิภาคานิปิ อารมฺมณานิ จิตฺตํ จาเลตุํ น สโกฺกนฺติฯ ตสฺมา คาโม วา โหตุ อรญฺญาทีนํ วา อญฺญตรํ, นฺติ โส ภูมิปเทโส รมณีโย เอวาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>


<p>อปเรน  สมเยน ภิกฺขู กถํ สมุฎฺฐาเปสุํ – ‘‘อาวุโส, เกน นุ โข การเณน อายสฺมา สีวลิเตฺถโร สตฺตทิวสสตฺตมาสาธิกานิ สตฺต วสฺสานิ มาตุ กุจฺฉิยํ วสิ, เกน นิรเย  ปจฺจิ, เกน นิสฺสเนฺทน ลาภคฺคยสคฺคปฺปโตฺต ชาโต’’ติ? สตฺถา ตํ กถํ สุตฺวา, ‘‘ภิกฺขเว, กิํ กเถถา’’ติ ปุจฺฉิตฺวา, ‘‘ภเนฺต, อิทํ นามา’’ติ วุเตฺต ตสฺสายสฺมโต ปุพฺพกมฺมํ กเถโนฺต อาห –</p>


<p>ภิกฺขเว , อิโต เอกนวุติกเปฺป วิปสฺสี ภควา โลเก อุปฺปชฺชิตฺวา เอกสฺมิํ สมเย ชนปทจาริกํ จริตฺวา ปิตุ นครํ ปจฺจาคมาสิฯ ราชา พุทฺธปฺปมุขสฺส ภิกฺขุสงฺฆสฺส อาคนฺตุกทานํ สเชฺชตฺวา นาครานํ สาสนํ เปเสสิ ‘‘อาคนฺตฺวา มยฺหํ ทาเน สหายกา โหนฺตู’’ติฯ เต ตถา กตฺวา ‘‘รญฺญา ทินฺนทานโต อติเรกตรํ ทสฺสามา’’ติ สตฺถารํ นิมเนฺตตฺวา ปุนทิวเส ทานํ ปฎิยาเทตฺวา รโญฺญ สาสนํ ปหิณิํสุฯ ราชา อาคนฺตฺวา เตสํ ทานํ ทิสฺวา ‘‘อิโต อธิกตรํ ทสฺสามี’’ติ ปุนทิวสตฺถาย สตฺถารํ นิมเนฺตสิ, เนว ราชา นาคเร ปราเชตุํ สกฺขิ, น นาครา ราชานํฯ นาครา ฉเฎฺฐ วาเร ‘‘เสฺว ทานิ ยถา ‘อิมสฺมิํ ทาเน อิทํ นาม นตฺถี’ติ น สกฺกา โหติ วตฺตุํ, เอวํ ทานํ ทสฺสามา’’ติ จิเนฺตตฺวา ปุนทิวเส ทานํ ปฎิยาเทตฺวา ‘‘กิํ นุ โข เอตฺถ นตฺถี’’ติ โอโลเกนฺตา อลฺลมธุเมว  น อทฺทสํสุฯ ปกฺกมธุ ปน พหุํ อตฺถิฯ เต อลฺลมธุสฺสตฺถาย จตูสุ นครทฺวาเรสุ จตฺตาริ กหาปณสหสฺสานิ คาหาเปตฺวา ปหิณิํสุฯ อเถโก ชนปทมนุโสฺส คามโภชกํ ปสฺสิตุํ อาคจฺฉโนฺต อนฺตรามเคฺค มธุปฎลํ ทิสฺวา มกฺขิกา ปลาเปตฺวา สาขํ ฉินฺทิตฺวา สาขาทณฺฑเกเนว สทฺธิํ มธุปฎลํ อาทาย ‘‘คามโภชกสฺส ทสฺสามี’’ติ นครํ ปาวิสิฯ มธุอตฺถาย คโต ตํ ทิสฺวา, ‘‘อโมฺภ, วิกฺกิณิยํ มธุ’’นฺติ ปุจฺฉิฯ ‘‘น วิกฺกิณิยํ, สามี’’ติฯ ‘‘หนฺท, อิมํ กหาปณํ คเหตฺวา เทหี’’ติฯ โส จิเนฺตสิ – ‘‘อิมํ มธุปฎลํ ปาทมตฺตมฺปิ น อคฺฆติ, อยํ ปน กหาปณํ เทติฯ พหุกหาปณโก มเญฺญ, มยา วเฑฺฒตุํ วฎฺฎตี’’ติฯ อถ นํ ‘‘น เทมี’’ติ อาห, ‘‘เตน หิ เทฺว กหาปเณ คณฺหาหี’’ติฯ ‘‘ทฺวีหิปิ น เทมี’’ติฯ เอวํ ตาว วเฑฺฒสิ, ยาว โส ‘‘เตน หิ อิทํ สหสฺสํ คณฺหาหี’’ติ ภณฺฑิกํ อุปเนสิฯ</p>


<p>อถ นํ โส อาห – ‘‘กิํ นุ โข ตฺวํ อุมฺมตฺตโก , อุทาหุ กหาปณานํ ฐปโนกาสํ น ลภสิ, ปาทมฺปิ น อคฺฆนกํ มธุํ ‘สหสฺสํ คเหตฺวา เทหี’ติ วทสิ, ‘กิํ นาเมต’’’นฺติ? ‘ชานามหํ, โภ, อิมินา ปน เม กมฺมํ อตฺถิ, เตเนวํ วทามี’ติฯ ‘‘กิํ กมฺมํ, สามี’’ติ? ‘‘อเมฺหหิ วิปสฺสีพุทฺธสฺส อฎฺฐสฎฺฐิสมณสหสฺสปริวารสฺส มหาทานํ สชฺชิตํ, ตเตฺรกํ อลฺลมธุเมว นตฺถิ, ตสฺมา เอวํ คณฺหามี’’ติฯ เอวํ, สเนฺต, นาหํ มูเลน ทสฺสามิ, สเจ ‘‘อหมฺปิ ทาเน ปตฺติํ ลภิสฺสามิ, ทสฺสามี’’ติฯ โส คนฺตฺวา นาครานํ ตมตฺถํ อาโรเจสิฯ นาครา ตสฺส สทฺธาย พลวภาวํ ญตฺวา, ‘‘สาธุ, ปตฺติโก โหตู’’ติ  ปฎิชานิํสุ, เต พุทฺธปฺปมุขํ ภิกฺขุสงฺฆํ  นิสีทาเปตฺวา ยาคุขชฺชกํ ทตฺวา มหติํ สุวณฺณปาติํ อาหราเปตฺวา มธุปฎลํ ปีฬาเปสุํฯ เตเนว มนุเสฺสน ปณฺณาการตฺถาย ทธิวารโกปิ อาหโฎ อตฺถิ, โส ตมฺปิ ทธิํ ปาติยํ อากิริตฺวา เตน มธุนา สํสนฺทิตฺวา พุทฺธปฺปมุขสฺส ภิกฺขุสงฺฆสฺส อาทิโต ปฎฺฐาย อทาสิฯ ตํ ยาวทตฺถํ คณฺหนฺตานํ สเพฺพสํ ปาปุณิ อุตฺตริมฺปิ อวสิฎฺฐํ อโหสิเยวฯ ‘‘เอวํ โถกํ มธุ กถํ ตาว พหูนํ  ปาปุณี’’ติ น จิเนฺตตพฺพํฯ ตญฺหิ พุทฺธานุภาเวน ปาปุณิฯ พุทฺธวิสโย น จิเนฺตตโพฺพฯ จตฺตาริ หิ ‘‘อจิเนฺตยฺยานี’’ติ (อ. นิ. ๔.๗๗) วุตฺตานิฯ ตานิ จิเนฺตโนฺต อุมฺมาทเสฺสว ภาคี โหตีติฯ โส ปุริโส เอตฺตกํ กมฺมํ กตฺวา อายุปริโยสาเน เทวโลเก นิพฺพตฺติตฺวา เอตฺตกํ กาลํ สํสรโนฺต เอกสฺมิํ สมเย เทวโลกา จวิตฺวา พาราณสิยํ ราชกุเล นิพฺพโตฺต ปิตุ อจฺจเยน รชฺชํ ปาปุณิฯ โส ‘‘เอกํ นครํ คณฺหิสฺสามี’’ติ คนฺตฺวา ปริวาเรสิ, นาครานญฺจ สาสนํ ปหิณิ ‘‘รชฺชํ วา เม เทนฺตุ ยุทฺธํ วา’’ติฯ เต ‘‘เนว รชฺชํ ทสฺสาม, น ยุทฺธ’’นฺติ วตฺวา จูฬทฺวาเรหิ นิกฺขมิตฺวา ทารูทกาทีนิ อาหรนฺติ, สพฺพกิจฺจานิ กโรนฺติฯ</p>


<p>อิตโรปิ จตฺตาริ มหาทฺวารานิ รกฺขโนฺต สตฺตมาสาธิกานิ สตฺต วสฺสานิ นครํ อุปรุนฺธิฯ อถสฺส มาตา ‘‘กิํ เม ปุโตฺต กโรตี’’ติ ปุจฺฉิตฺวา ‘‘อิทํ นาม เทวี’’ติ ตํ ปวตฺติํ สุตฺวา ‘‘พาโล มม ปุโตฺต, คจฺฉถ, ตสฺส ‘จูฬทฺวารานิปิ ปิธาย นครํ อุปรุนฺธตู’ติ วเทถา’’ติฯ โส มาตุ สาสนํ สุตฺวา ตถา อกาสิฯ นาคราปิ พหิ นิกฺขมิตุํ อลภนฺตา สตฺตเม ทิวเส อตฺตโน ราชานํ มาเรตฺวา ตสฺส รชฺชํ อทํสุฯ โส อิมํ กมฺมํ กตฺวา อายุปริโยสาเน อวีจิมฺหิ นิพฺพตฺติตฺวา ยาวายํ ปถวี โยชนมตฺตํ  อุสฺสนฺนา, ตาว นิรเย ปจฺจิตฺวา จตุนฺนํ จูฬทฺวารานํ ปิทหิตตฺตา ตโต จุโต ตสฺสา เอว มาตุ กุจฺฉิสฺมิํ ปฎิสนฺธิํ คเหตฺวา สตฺตมาสาธิกานิ สตฺต วสฺสานิ อโนฺตกุจฺฉิสฺมิํ วสิตฺวา สตฺต ทิวสานิ โยนิมุเข ติริยํ นิปชฺชิฯ เอวํ, ภิกฺขเว, สีวลิ, ตทา นครํ อุปรุนฺธิตฺวา คหิตกเมฺมน เอตฺตกํ กาลํ นิรเย ปจฺจิตฺวา จตุนฺนํ จูฬทฺวารานํ ปิทหิตตฺตา ตโต จุโต ตสฺสา เอว มาตุ กุจฺฉิยํ ปฎิสนฺธิํ คเหตฺวา เอตฺตกํ กาลํ กุจฺฉิยํ วสิฯ นวมธุโน ทินฺนตฺตา ลาภคฺคยสคฺคปฺปโตฺต ชาโตติฯ</p>


<p>ปุเนกทิวสํ  ภิกฺขู กถํ สมุฎฺฐาเปสุํ – ‘‘อโห สามเณรสฺส ลาโภ, อโห ปุญฺญํ, เยน เอกเกน ปญฺจนฺนํ ภิกฺขุสตานํ ปญฺจกูฎาคารสตาทีนิ กตานี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, มยฺหํ ปุตฺตสฺส เนว ปุญฺญํ อตฺถิ, น ปาปํ, อุภยมสฺส ปหีน’’นฺติ วตฺวา พฺราหฺมณวเคฺค อิมํ คาถมาห –</p>


<p>
‘‘โยธ  
ปุญฺญญฺจ ปาปญฺจ, อุโภ สงฺคมุปจฺจคา;  
  
อโสกํ วิรชํ สุทฺธํ, ตมหํ พฺรูมิ พฺราหฺมณ’’นฺติฯ (ธ. ป. ๔๑๒);  
</p>
  
ขทิรวนิยเรวตเตฺถรวตฺถุ นวมํฯ  
</p>
  
<h3>๑๐. อญฺญตรอิตฺถิวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต อญฺญตรํ อิตฺถิํ อารพฺภ กเถสิฯ</p>


<p>เอโก กิร ปิณฺฑปาติโก ภิกฺขุ สตฺถุ สนฺติเก กมฺมฎฺฐานํ คเหตฺวา เอกํ ชิณฺณอุยฺยานํ ปวิสิตฺวา สมณธมฺมํ กโรติฯ เอกา นครโสภินี อิตฺถี ปุริเสน สทฺธิํ ‘‘อหํ อสุกฎฺฐานํ นาม คมิสฺสามิ, ตฺวํ ตตฺถ อาคเจฺฉยฺยาสี’’ติ สเงฺกตํ กตฺวา อคมาสิฯ โส ปุริโส นาคจฺฉิฯ สา ตสฺส อาคมนมคฺคํ โอโลเกนฺตี ตํ อทิสฺวา อุกฺกณฺฐิตฺวา อิโต จิโต จ วิจรมานา ตํ อุยฺยานํ ปวิสิตฺวา เถรํ ปลฺลงฺกํ อาภุชิตฺวา นิสินฺนํ ทิสฺวา อิโต จิโต จ โอโลกยมานา อญฺญํ กญฺจิ อทิสฺวา ‘‘อยญฺจ ปุริโส เอว, อิมสฺส จิตฺตํ ปโมเหสฺสามี’’ติ ตสฺส ปุรโต ฐตฺวา ปุนปฺปุนํ นิวตฺถสาฎกํ โมเจตฺวา นิวาเสติ, เกเส มุญฺจิตฺวา พนฺธติ, ปาณิํ ปหริตฺวา หสติฯ เถรสฺส สํเวโค อุปฺปชฺชิตฺวา สกลสรีรํ ผริฯ โส ‘‘กิํ นุ โข อิท’’นฺติ จิเนฺตสิฯ สตฺถาปิ ‘‘มม สนฺติเก กมฺมฎฺฐานํ คเหตฺวา ‘สมณธมฺมํ กริสฺสามี’ติ คตสฺส ภิกฺขุโน กา นุ โข ปวตฺตี’’ติ อุปธาเรโนฺต ตํ อิตฺถิํ ทิสฺวา ตสฺสา อนาจารกิริยํ, เถรสฺส จ สํเวคุปฺปตฺติํ ญตฺวา คนฺธกุฎิยํ นิสิโนฺนว เตน สทฺธิํ กเถสิ  – ‘‘ภิกฺขุ, กามคเวสกานํ อรมณฎฺฐานเมว วีตราคานํ รมณฎฺฐานํ โหตี’’ติ ฯ เอวญฺจ ปน วตฺวา โอภาสํ ผริตฺวา ตสฺส ธมฺมํ เทเสโนฺต อิมํ คาถมาห –</p>


<ol>
<li>
‘‘รมณียานิ อรญฺญานิ, ยตฺถ น รมตี ชโน;  
  
วีตราคา รมิสฺสนฺติ, น เต กามคเวสิโน’’ติฯ  
</li>
  
<p>ตตฺถ ติ สุปุปฺผิตตรุวนสณฺฑปฎิมณฺฑิตานิ วิมลสลิลสมฺปนฺนานิ อรญฺญานิ นาม ติ เยสุ อรเญฺญสุ วิกสิเตสุ ปทุมวเนสุ คามมกฺขิกา วิย กามคเวสโก ติ วิคตราคา ปน ขีณาสวา นาม ภมรมธุกรา วิย ปทุมวเนสุ  ตถารูเปสุ อรเญฺญสุ ฯ กิํ การณา?  ยสฺมา เต กามคเวสิโน น โหนฺตีติ อโตฺถฯ
</ol></p>


<p>เทสนาวสาเน โส เถโร ยถานิสิโนฺนว สห ปฎิสมฺภิทาหิ อรหตฺตํ ปาปุณิตฺวา อากาเสนาคนฺตฺวา ถุติํ กโรโนฺต ตถาคตสฺส ปาเท วนฺทิตฺวา อคมาสีติฯ</p>

</p>

</p>

</p>





