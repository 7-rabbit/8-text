<h1>๙. ปาปวโคฺค</h1>
<h3>๑. จูเฬกสาฎกพฺราหฺมณวตฺถุ</h3>
<p>    ติ อิมํ ธมฺมเทสนํ สตฺถา เชตวเน วิหรโนฺต จูเฬกสาฎกพฺราหฺมณํ อารพฺภ กเถสิฯ</p>


<p>วิปสฺสิทสพลสฺส กาลสฺมิญฺหิ มหาเอกสาฎกพฺราหฺมโณ นาม อโหสิ, อยํ ปน เอตรหิ สาวตฺถิยํ จูเฬกสาฎโก นามฯ ตสฺส หิ เอโก นิวาสนสาฎโก อโหสิ, พฺราหฺมณิยาปิ เอโกฯ อุภินฺนมฺปิ เอกเมว ปารุปนํ, พหิ คมนกาเล พฺราหฺมโณ วา พฺราหฺมณี วา ตํ ปารุปติฯ อเถกทิวสํ  วิหาเร ธมฺมสฺสวเน โฆสิเต พฺราหฺมโณ อาห – ‘‘โภติ ธมฺมสฺสวนํ โฆสิตํ, กิํ ทิวา ธมฺมสฺสวนํ คมิสฺสสิ, อุทาหุ รตฺติํฯ ปารุปนสฺส หิ อภาเวน น สกฺกา อเมฺหหิ เอกโต คนฺตุ’’นฺติฯ พฺราหฺมณี, ‘‘สามิ, อหํ ทิวา คมิสฺสามี’’ติ สาฎกํ ปารุปิตฺวา อคมาสิฯ พฺราหฺมโณ ทิวสภาคํ เคเห วีตินาเมตฺวา รตฺติํ คนฺตฺวา สตฺถุ ปุรโต นิสิโนฺนว ธมฺมํ อโสฺสสิฯ อถสฺส สรีรํ ผรมานา ปญฺจวณฺณา ปีติ อุปฺปชฺชิฯ โส สตฺถารํ ปูชิตุกาโม หุตฺวา ‘‘สเจ อิมํ สาฎกํ  ทสฺสามิ, เนว พฺราหฺมณิยา, น มยฺหํ ปารุปนํ ภวิสฺสตี’’ติ จิเนฺตสิฯ อถสฺส มเจฺฉรจิตฺตานํ สหสฺสํ อุปฺปชฺชิ, ปุเนกํ สทฺธาจิตฺตํ อุปฺปชฺชิฯ ตํ  อภิภวิตฺวา ปุน มเจฺฉรสหสฺสํ อุปฺปชฺชิฯ อิติสฺส พลวมเจฺฉรํ พนฺธิตฺวา คณฺหนฺตํ วิย สทฺธาจิตฺตํ ปฎิพาหติเยวฯ ตสฺส ‘‘ทสฺสามิ, น ทสฺสามี’’ติ จิเนฺตนฺตเสฺสว ปฐมยาโม อปคโต, มชฺฌิมยาโม สมฺปโตฺตฯ ตสฺมิมฺปิ ทาตุํ นาสกฺขิฯ ปจฺฉิมยาเม สมฺปเตฺต โส จิเนฺตสิ – ‘‘มม สทฺธาจิเตฺตน มเจฺฉรจิเตฺตน จ สทฺธิํ ยุชฺฌนฺตเสฺสว เทฺว ยามา วีติวตฺตา, อิทํ มม เอตฺตกํ มเจฺฉรจิตฺตํ วฑฺฒมานํ จตูหิ อปาเยหิ สีสํ อุกฺขิปิตุํ น ทสฺสติ, ทสฺสามิ น’’นฺติฯ โส มเจฺฉรสหสฺสํ อภิภวิตฺวา สทฺธาจิตฺตํ ปุเรจาริกํ กตฺวา สาฎกํ อาทาย สตฺถุ ปาทมูเล ฐเปตฺวา ‘‘ชิตํ เม, ชิตํ เม’’ติ ติกฺขตฺตุํ มหาสทฺทมกาสิฯ</p>


<p>ราชา ปเสนทิ โกสโล ธมฺมํ สุณโนฺต ตํ สทฺทํ สุตฺวา ‘‘ปุจฺฉถ นํ, กิํ กิร เตน ชิต’’นฺติ อาหฯ โส ราชปุริเสหิ ปุจฺฉิโต ตมตฺถํ อาโรเจสิฯ ตํ สุตฺวา ราชา ‘‘ทุกฺกรํ กตํ พฺราหฺมเณน, สงฺคหมสฺส กริสฺสามี’’ติ เอกํ สาฎกยุคํ ทาเปสิฯ โส ตมฺปิ ตถาคตเสฺสว อทาสิฯ ปุน ราชา เทฺว จตฺตาริ อฎฺฐ โสฬสาติ ทฺวิคุณํ กตฺวา ทาเปสิฯ โส ตานิปิ ตถาคตเสฺสว อทาสิฯ อถสฺส ราชา ทฺวตฺติํส ยุคานิ ทาเปสิฯ พฺราหฺมโณ ‘‘อตฺตโน อคฺคเหตฺวา ลทฺธํ ลทฺธํ วิสฺสเชฺชสิเยวา’’ติ วาทโมจนตฺถํ ตโต เอกํ ยุคํ อตฺตโน, เอกํ พฺราหฺมณิยาติ เทฺว ยุคานิ คเหตฺวา ติํส ยุคานิ ตถาคตเสฺสว อทาสิฯ ราชา ปน ตสฺมิํ สตฺตกฺขตฺตุมฺปิ ททเนฺต ปุน ทาตุกาโมเยว อโหสิฯ ปุเพฺพ มหาเอกสาฎโก จตุสฎฺฐิยา สาฎกยุเคสุ เทฺว อคฺคเหสิ, อยํ ปน ทฺวตฺติํสาย  ลทฺธกาเล เทฺว อคฺคเหสิฯ ราชา ปุริเส อาณาเปสิ – ‘‘ทุกฺกรํ ภเณ พฺราหฺมเณน กตํ, อเนฺตปุเร มม เทฺว กมฺพลานิ อาหราเปยฺยาถา’’ติฯ เต ตถา กริํสุฯ ราชา สตสหสฺสคฺฆนเก เทฺว กมฺพเล ทาเปสิฯ พฺราหฺมโณ ‘‘น อิเม มม สรีเร อุปโยคํ อรหนฺติ, พุทฺธสาสนเสฺสว เอเต อนุจฺฉวิกา’’ติ เอกํ กมฺพลํ อโนฺตคนฺธกุฎิยํ สตฺถุ สยนสฺส อุปริ วิตานํ กตฺวา พนฺธิ, เอกํ อตฺตโน ฆเร นิพทฺธํ ภุญฺชนฺตสฺส ภิกฺขุโน ภตฺตกิจฺจฎฺฐาเน วิตานํ กตฺวา พนฺธิฯ ราชา สายนฺหสมเย  สตฺถุ สนฺติกํ คนฺตฺวา ตํ กมฺพลํ สญฺชานิตฺวา, ‘‘ภเนฺต, เกน ปูชา กตา’’ติ ปุจฺฉิตฺวา ‘‘เอกสาฎเกนา’’ติ วุเตฺต ‘‘พฺราหฺมโณ มม  ปสาทฎฺฐาเนเยว ปสีทตี’’ติ วตฺวา ‘‘จตฺตาโร หตฺถี จตฺตาโร อเสฺส จตฺตาริ กหาปณสหสฺสานิ จตโสฺส อิตฺถิโย จตโสฺส ทาสิโย จตฺตาโร ปุริเส จตุโร คามวเร’’ติ เอวํ ยาว สพฺพสตา จตฺตาริ จตฺตาริ กตฺวา สพฺพจตุกฺกํ นาม อสฺส ทาเปสิฯ</p>


<p>ภิกฺขู ธมฺมสภายํ กถํ สมุฎฺฐาเปสุํ – ‘‘อโห อจฺฉริยํ จูเฬกสาฎกสฺส กมฺมํ, ตํมุหุตฺตเมว สพฺพจตุกฺกํ ลภิ, อิทานิ กเตน กลฺยาณกเมฺมน อชฺชเมว วิปาโก ทิโนฺน’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, สจายํ เอกสาฎโก ปฐมยาเม มยฺหํ ทาตุํ อสกฺขิสฺส, สพฺพโสฬสกํ อลภิสฺสฯ สเจ มชฺฌิมยาเม อสกฺขิสฺส, สพฺพฎฺฐกํ อลภิสฺส ฯ พลวปจฺฉิมยาเม ทินฺนตฺตา ปเนส สพฺพจตุกฺกํ ลภิฯ กลฺยาณกมฺมํ กโรเนฺตน หิ อุปฺปนฺนํ จิตฺตํ อหาเปตฺวา ตงฺขณเญฺญว กาตพฺพํฯ ทนฺธํ กตํ กุสลญฺหิ สมฺปตฺติํ ททมานํ ทนฺธเมว ททาติ, ตสฺมา จิตฺตุปฺปาทสมนนฺตรเมว กลฺยาณกมฺมํ กาตพฺพ’’นฺติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อภิตฺถเรถ กลฺยาเณ, ปาปา จิตฺตํ นิวารเย;  
  
ทนฺธญฺหิ กโรโต ปุญฺญํ, ปาปสฺมิํ รมตี มโน’’ติฯ  
</li>
  
<p>ตตฺถ ติ ตุริตตุริตํ สีฆสีฆํ กเรยฺยาติ อโตฺถฯ คิหินา วา หิ ‘‘สลากภตฺตทานาทีสุ กิญฺจิเทว กุสลํ กริสฺสามี’’ติ จิเตฺต อุปฺปเนฺน ยถา อเญฺญ โอกาสํ น ลภนฺติ, เอวํ ‘‘อหํ ปุเร, อหํ ปุเร’’ติ ตุริตตุริตเมว กาตพฺพํฯ ปพฺพชิเตน วา อุปชฺฌายวตฺตาทีนิ กโรเนฺตน อญฺญสฺส โอกาสํ อทตฺวา ‘‘อหํ ปุเร, อหํ ปุเร’’ติ ตุริตตุริตเมว กาตพฺพํฯ นฺติ กายทุจฺจริตาทิปาปกมฺมโต วา อกุสลจิตฺตุปฺปาทโต วา สพฺพถาเมน จิตฺตํ ติ โย ปน ‘‘ทสฺสามิ, น ทสฺสามิ สมฺปชฺชิสฺสติ นุ โข เม, โน’’ติ เอวํ จิกฺขลฺลมเคฺคน คจฺฉโนฺต วิย ทนฺธํ ปุญฺญํ กโรติ, ตสฺส เอกสาฎกสฺส วิย  มเจฺฉรสหสฺสํ ปาปํ โอกาสํ ลภติฯ อถสฺส  กุสลกมฺมกรณกาเลเยว หิ จิตฺตํ กุสเล รมติ, ตโต มุจฺจิตฺวา ปาปนินฺนเมว โหตีติฯ
</ol></p>


<p>คาถาปริโยสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๒. เสยฺยสกเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต เสยฺยสกเตฺถรํ อารพฺภ กเถสิฯ</p>


<p>โส หิ ลาฬุทายิเตฺถรสฺส สทฺธิวิหาริโก, อตฺตโน อนภิรติํ ตสฺส อาโรเจตฺวา เตน ปฐมสงฺฆาทิเสสกเมฺม สมาทปิโต อุปฺปนฺนุปฺปนฺนาย อนภิรติยา ตํ กมฺมมกาสิ (ปารา. ๒๓๔)ฯ สตฺถา ตสฺส กิริยํ สุตฺวา ตํ ปโกฺกสาเปตฺวา ‘‘เอวํ กิร ตฺวํ กโรสี’’ติ ปุจฺฉิตฺวา ‘‘อาม, ภเนฺต’’ติ วุเตฺต ‘‘กสฺมา ภาริยํ กมฺมํ อกาสิ, อนนุจฺฉวิกํ โมฆปุริสา’’ติ นานปฺปการโต ครหิตฺวา สิกฺขาปทํ ปญฺญาเปตฺวา ‘‘เอวรูปญฺหิ กมฺมํ ทิฎฺฐธเมฺมปิ สมฺปราเยปิ ทุกฺขสํวตฺตนิกเมว โหตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ปาปเญฺจ ปุริโส กยิรา, น นํ กยิรา ปุนปฺปุนํ;  
  
น ตมฺหิ ฉนฺทํ กยิราถ, ทุโกฺข ปาปสฺส อุจฺจโย’’ติฯ  
</li>
  
<p>ตสฺสโตฺถ – สเจ  สกิํ ปาปกมฺมํ กเรยฺย, ตงฺขเณเยว ปจฺจเวกฺขิตฺวา ‘‘อิทํ อปฺปติรูปํ โอฬาริก’’นฺติ ฯ โยปิ  ฉโนฺท  วา รุจิ วา อุปฺปเชฺชยฺย, ตมฺปิ วิโนเทตฺวา น กยิราเถวฯ กิํ การณา? ฯ ปาปสฺส หิ อุจฺจโย วุฑฺฒิ อิธโลเกปิ สมฺปราเยปิ ทุกฺขเมว อาวหตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. ลาชเทวธีตาวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต ลาชเทวธีตรํ อารพฺภ กเถสิฯ วตฺถุ ราชคเห สมุฎฺฐิตํฯ</p>


<p>อายสฺมา  หิ มหากสฺสโป ปิปฺปลิคุหายํ วิหรโนฺต ฌานํ สมาปชฺชิตฺวา สตฺตเม ทิวเส วุฎฺฐาย ทิเพฺพน จกฺขุนา ภิกฺขาจารฎฺฐานํ โอโลเกโนฺต เอกํ สาลิเขตฺตปาลิกํ อิตฺถิํ สาลิสีสานิ คเหตฺวา ลาเช กุรุมานํ ทิสฺวา ‘‘สทฺธา นุ โข, อสฺสทฺธา’’ติ วีมํสิตฺวา ‘‘สทฺธา’’ติ ญตฺวา ‘‘สกฺขิสฺสติ นุ โข เม สงฺคหํ กาตุํ, โน’’ติ อุปธาเรโนฺต ‘‘วิสารทา กุลธีตา มม สงฺคหํ กริสฺสติ, กตฺวา จ ปน มหาสมฺปตฺติํ ลภิสฺสตี’’ติ ญตฺวา จีวรํ ปารุปิตฺวา ปตฺตมาทาย สาลิเขตฺตสมีเปเยว อฎฺฐาสิฯ กุลธีตา เถรํ ทิสฺวาว ปสนฺนจิตฺตา ปญฺจวณฺณาย ปีติยา ผุฎฺฐสรีรา ‘‘ติฎฺฐถ, ภเนฺต’’ติ วตฺวา ลาเช อาทาย เวเคน คนฺตฺวา เถรสฺส ปเตฺต อากิริตฺวา ปญฺจปติฎฺฐิเตน วนฺทิตฺวา, ‘‘ภเนฺต, ตุเมฺหหิ ทิฎฺฐธมฺมสฺส ภาคินี อสฺส’’นฺติ ปตฺถนํ อกาสิฯ เถโร ‘‘เอวํ โหตู’’ติ อนุโมทนมกาสิฯ สาปิ เถรํ วนฺทิตฺวา อตฺตนา ทินฺนทานํ อาวชฺชมานา นิวตฺติฯ ตาย จ ปน เกทารมริยาทาย  คมนมเคฺค เอกสฺมิํ พิเล โฆรวิโส สโปฺป นิปชฺชิฯ โส เถรสฺส กาสายปฎิจฺฉนฺนํ ชงฺฆํ ฑํสิตุํ นาสกฺขิฯ อิตรา ทานํ อาวชฺชมานา นิวตฺตนฺตี ตํ ปเทสํ ปาปุณิฯ สโปฺป พิลา นิกฺขมิตฺวา ตํ ฑํสิตฺวา ตเตฺถว ปาเตสิฯ สา ปสนฺนจิเตฺตน กาลํ กตฺวา ตาวติํสภวเน ติํสโยชนิเก กนกวิมาเน สุตฺตปฺปพุทฺธา วิย สพฺพาลงฺการปฎิมณฺฑิเตน ติคาวุเตน อตฺตภาเวน นิพฺพตฺติฯ สา ทฺวาทสโยชนิกํ เอกํ ทิพฺพวตฺถํ นิวาเสตฺวา เอกํ ปารุปิตฺวา อจฺฉราสหสฺสปริวุตา ปุพฺพกมฺมปกาสนตฺถาย สุวณฺณลาชภริเตน โอลมฺพเกน สุวณฺณสรเกน ปฎิมณฺฑิเต วิมานทฺวาเร ฐิตา อตฺตโน สมฺปตฺติํ โอโลเกตฺวา ‘‘กิํ นุ โข เม กตฺวา อยํ สมฺปตฺติ ลทฺธา’’ติ ทิเพฺพน จกฺขุนา อุปธาเรนฺตี ‘‘อยฺยสฺส เม มหากสฺสปเตฺถรสฺส ทินฺนลาชนิสฺสเนฺทน สา ลทฺธา’’ติ อญฺญาสิฯ</p>


<p>สา เอวํ ปริตฺตเกน กเมฺมน เอวรูปํ สมฺปตฺติํ ลภิตฺวา ‘‘น ทานิ มยา ปมชฺชิตุํ วฎฺฎติ, อยฺยสฺส วตฺตปฎิวตฺตํ กตฺวา อิมํ สมฺปตฺติํ ถาวรํ กริสฺสามี’’ติ จิเนฺตตฺวา ปาโตว กนกมยํ สมฺมชฺชนิเญฺจว กจวรฉฑฺฑนกญฺจ ปจฺฉิํ  อาทาย คนฺตฺวา เถรสฺส ปริเวณํ สมฺมชฺชิตฺวา ปานียปริโภชนียํ อุปฎฺฐาเปสิฯ เถโร ตํ ทิสฺวา ‘‘เกนจิ ทหเรน วา สามเณเรน วา วตฺตํ กตํ ภวิสฺสตี’’ติ สลฺลเกฺขสิฯ สา ทุติยทิวเสปิ ตเถว อกาสิ, เถโรปิ ตเถว สลฺลเกฺขสิฯ ตติยทิวเส ปน เถโร ตสฺสา สมฺมชฺชนิสทฺทํ  สุตฺวา ตาลจฺฉิทฺทาทีหิ จ ปวิฎฺฐํ สรีโรภาสํ ทิสฺวา ทฺวารํ วิวริตฺวา ‘‘โก เอส สมฺมชฺชตี’’ติ ปุจฺฉิฯ ‘‘อหํ, ภเนฺต, ตุมฺหากํ อุปฎฺฐายิกา ลาชเทวธีตา’’ติฯ ‘‘นนุ มยฺหํ เอวํนามิกา อุปฎฺฐายิกา นาม นตฺถี’’ติฯ ‘‘อหํ, ภเนฺต, สาลิเขตฺตํ รกฺขมานา ลาเช ทตฺวา ปสนฺนจิตฺตา นิวตฺตนฺตี สเปฺปน ทฎฺฐา กาลํ กตฺวา ตาวติํสเทวโลเก อุปฺปนฺนา, มยา อยฺยํ นิสฺสาย อยํ สมฺปตฺติ ลทฺธา, อิทานิปิ ตุมฺหากํ วตฺตปฎิวตฺตํ กตฺวา ‘สมฺปตฺติํ ถาวรํ กริสฺสามี’ติ อาคตามฺหิ, ภเนฺต’’ติฯ ‘‘หิโยฺยปิ ปเรปิ ตยาเวตํ  ฐานํ สมฺมชฺชิตํ, ตยาว ปานียโภชนียํ อุปฎฺฐาปิต’’นฺติฯ ‘‘อาม, ภเนฺต’’ติฯ ‘‘อเปหิ เทวธีเต, ตยา กตํ วตฺตํ กตํว โหตุ, อิโต ปฎฺฐาย อิมํ ฐานํ มา อาคมี’’ติฯ ‘‘ภเนฺต, มา มํ นาเสถ, ตุมฺหากํ วตฺตํ กตฺวา สมฺปตฺติํ เม ถิรํ กาตุํ เทถา’’ติฯ ‘‘อเปหิ เทวธีเต, มา มํ อนาคเต จิตฺตพีชนิํ คเหตฺวา นิสิเนฺนหิ ธมฺมกถิเกหิ ‘มหากสฺสปเตฺถรสฺส กิร เอกา เทวธีตา อาคนฺตฺวา วตฺตปฎิวตฺตํ กตฺวา ปานียปริโภชนียํ อุปฎฺฐาเปสี’ติ วตฺตพฺพตํ กริ, อิโต ปฎฺฐาย อิธ มา อาคมิ, ปฎิกฺกมา’’ติฯ สา ‘‘มา มํ, ภเนฺต, นาเสถา’’ติ ปุนปฺปุนํ ยาจิเยวฯ เถโร ‘‘นายํ มม วจนํ สุณาตี’’ติ จิเนฺตตฺวา ‘‘ตุวํ ปมาณํ น ชานาสี’’ติ อจฺฉรํ ปหริฯ สา ตตฺถ สณฺฐาตุํ อสโกฺกนฺตี อากาเส อุปฺปติตฺวา อญฺชลิํ ปคฺคยฺห, ‘‘ภเนฺต, มยา ลทฺธสมฺปตฺติํ มา นาเสถ, ถาวรํ กาตุํ เทถา’’ติ โรทนฺตี อากาเส อฎฺฐาสิฯ</p>


<p>สตฺถา เชตวเน คนฺธกุฎิยํ นิสิโนฺนว  ตสฺสา โรทิตสทฺทํ สุตฺวา โอภาสํ ผริตฺวา เทวธีตาย สมฺมุเข นิสีทิตฺวา กเถโนฺต วิย ‘‘เทวธีเต มม ปุตฺตสฺส กสฺสปสฺส สํวรกรณเมว ภาโร, ปุญฺญตฺถิกานํ ปน ‘อยํ โน อโตฺถ’ติ สลฺลเกฺขตฺวา ปุญฺญกรณเมว ภาโรฯ ปุญฺญกรณญฺหิ อิธ เจว สมฺปราเย จ สุขเมวา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ปุญฺญเญฺจ  
ปุริโส กยิรา, กยิรา นํ ปุนปฺปุนํ;  
  
ตมฺหิ ฉนฺทํ กยิราถ, สุโข ปุญฺญสฺส อุจฺจโย’’ติฯ  
</li>
  
<p>ตสฺสโตฺถ – สเจ  กเรยฺย, ‘‘เอกวารํ เม ปุญฺญํ กตํ, อลํ เอตฺตาวตา’’ติ อโนรมิตฺวา  กโรเถวฯ ตสฺส อกรณกฺขเณปิ  ปุเญฺญ  รุจิํ อุสฺสาหํ กโรเถวฯ กิํ การณา? ฯ ปุญฺญสฺส หิ อุจฺจโย วุฑฺฒิ อิธโลกปรโลกสุขาวหนโต สุโขติฯ
</ol></p>


<p>เทสนาวสาเน เทวธีตา ปญฺจจตฺตาลีสโยชนมตฺถเก ฐิตาว โสตาปตฺติผลํ ปาปุณีติฯ</p>

</p>


<h3>๔. อนาถปิณฺฑิกเสฎฺฐิวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต อนาถปิณฺฑิกํ อารพฺภ กเถสิฯ</p>


<p>อนาถปิณฺฑิโก  หิ วิหารเมว อุทฺทิสฺส จตุปณฺณาสโกฎิธนํ พุทฺธสาสเน วิกิริตฺวา สตฺถริ เชตวเน วิหรเนฺต เทวสิกํ ตีณิ มหาอุปฎฺฐานานิ คจฺฉติ, คจฺฉโนฺต จ ‘‘กิํ นุ โข อาทาย อาคโตติ สามเณรา วา ทหรา วา หตฺถมฺปิ เม โอโลเกยฺยุ’’นฺติ ตุจฺฉหโตฺถ นาม น คตปุโพฺพฯ ปาโตว คจฺฉโนฺต ยาคุํ คาหาเปตฺวาว คจฺฉติ, กตปาตราโส สปฺปินวนีตาทีนิ เภสชฺชานิฯ สายนฺหสมเย มาลาคนฺธวิเลปนวตฺถาทีนิ คาหาเปตฺวา คจฺฉติฯ เอวํ นิจฺจกาลเมว ทิวเส ทิวเส ทานํ ทตฺวา สีลํ รกฺขติฯ อปรภาเค ธนํ ปริกฺขยํ คจฺฉติฯ โวหารูปชีวิโนปิสฺส หตฺถโต อฎฺฐารสโกฎิธนํ อิณํ คณฺหิํสุ, กุลสนฺตกาปิสฺส อฎฺฐารสหิรญฺญโกฎิโย, นทีตีเร นิทหิตฺวา ฐปิตา อุทเกน กูเล ภิเนฺน มหาสมุทฺทํ ปวิสิํสุฯ เอวมสฺส อนุปุเพฺพน ธนํ ปริกฺขยํ อคมาสิฯ โส เอวํภูโตปิ สงฺฆสฺส ทานํ เทติเยว, ปณีตํ ปน กตฺวา ทาตุํ น สโกฺกติฯ</p>


<p>โส เอกทิวสํ สตฺถารา ‘‘ทียติ ปน เต, คหปติ, กุเล ทาน’’นฺติ วุเตฺต ‘‘ทียติ, ภเนฺต, ตญฺจ โข กณาชกํ พิลงฺคทุติย’’นฺติ อาหฯ อถ นํ  สตฺถา, ‘‘คหปติ, ‘ลูขํ ทานํ เทมี’ติ มา จินฺตยิฯ จิตฺตสฺมิญฺหิ ปณีเต พุทฺธาทีนํ ทินฺนทานํ ลูขํ นาม นตฺถิ, อปิจ ตฺวํ อฎฺฐนฺนํ อริยปุคฺคลานํ ทานํ เทสิ, อหํ ปน เวลามกาเล สกลชมฺพุทีปํ อุนฺนงฺคลํ กตฺวา มหาทานํ  ปวตฺตยมาโนปิ ติสรณคตมฺปิ กญฺจิ นาลตฺถํ, ทกฺขิเณยฺยา นาม เอวํ ทุลฺลภาฯ ตสฺมา ‘ลูขํ เม ทาน’นฺติ มา จินฺตยี’’ติ วตฺวา มสฺส (อ. นิ. ๙.๒๐) กเถสิฯ อถสฺส ทฺวารโกฎฺฐเก อธิวตฺถา เทวตา สตฺถริ เจว สตฺถุสาวเกสุ จ เคหํ ปวิสเนฺตสุ เตสํ เตเชน สณฺฐาตุํ อสโกฺกนฺตี, ‘‘ยถา อิเม อิมํ เคหํ น ปวิสนฺติ, ตถา คหปติํ ปริภินฺทิสฺสามี’’ติ ตํ วตฺตุกามาปิ อิสฺสรกาเล กิญฺจิ วตฺตุํ นาสกฺขิ, อิทานิ ‘‘ปนายํ ทุคฺคโต คณฺหิสฺสติ เม วจน’’นฺติ รตฺติภาเค เสฎฺฐิสฺส สิริคพฺภํ ปวิสิตฺวา อากาเส อฎฺฐาสิฯ อถ เสฎฺฐิ นํ ทิสฺวา ‘‘โก เอโส’’ติ อาหฯ อหํ เต มหาเสฎฺฐิ จตุตฺถทฺวารโกฎฺฐเก อธิวตฺถา เทวตา, ตุยฺหํ โอวาททานตฺถาย อาคตาติฯ เตน หิ โอวเทหีติฯ มหาเสฎฺฐิ ตยา ปจฺฉิมกาลํ อโนโลเกตฺวาว สมณสฺส โคตมสฺส สาสเน พหุํ ธนํ วิปฺปกิณฺณํ, อิทานิ ทุคฺคโต หุตฺวาปิ ตํ น มุญฺจสิเยว, เอวํ วตฺตมาโน กติปาเหเนว ฆาสจฺฉาทนมตฺตมฺปิ น ลภิสฺสสิ , กิํ เต สมเณน โคตเมน, อติปริจฺจาคโต โอรมิตฺวา กมฺมเนฺต ปโยเชโนฺต กุฎุมฺพํ สณฺฐาเปหีติฯ อยํ เม ตยา ทินฺนโอวาโทติฯ อาม, เสฎฺฐีติฯ คจฺฉ, นาหํ ตาทิสีนํ สเตนปิ สหเสฺสนปิ สตสหเสฺสนปิ  สกฺกา กเมฺปตุํ, อยุตฺตํ เต วุตฺตํ, กํ ตยา มม เคเห วสมานาย, สีฆํ สีฆํ เม ฆรา นิกฺขมาหีติฯ สา โสตาปนฺนสฺส อริยสาวกสฺส วจนํ สุตฺวา ฐาตุํ อสโกฺกนฺตี ทารเก อาทาย นิกฺขมิ, นิกฺขมิตฺวา จ ปน อญฺญตฺถ วสนฎฺฐานํ อลภมานา ‘‘เสฎฺฐิํ ขมาเปตฺวา ตเตฺถว วสิสฺสามี’’ติ นครปริคฺคาหกํ เทวปุตฺตํ อุปสงฺกมิตฺวา อตฺตนา กตาปราธํ อาจิกฺขิตฺวา ‘‘เอหิ, มํ เสฎฺฐิสฺส สนฺติกํ เนตฺวา ขมาเปตฺวา วสนฎฺฐานํ ทาเปหี’’ติ อาหฯ โส ‘‘อยุตฺตํ ตยา วุตฺตํ, นาหํ ตสฺส สนฺติกํ คนฺตุํ อุสฺสหามี’’ติ ตํ ปฎิกฺขิปิฯ สา จตุนฺนํ มหาราชานํ สนฺติกํ คนฺตฺวา เตหิปิ ปฎิกฺขิตฺตา สกฺกํ เทวราชานํ อุปสงฺกมิตฺวา ตํ ปวตฺติํ อาจิกฺขิตฺวา, ‘‘อหํ, เทว, วสนฎฺฐานํ อลภมานา ทารเก  หเตฺถน คเหตฺวา อนาถา วิจรามิ, วสนฎฺฐานํ เม ทาเปหี’’ติ สุฎฺฐุตรํ ยาจิฯ</p>


<p>อถ นํ โส ‘‘อหมฺปิ ตว การณา เสฎฺฐิํ วตฺตุํ น สกฺขิสฺสามิ, เอกํ ปน เต อุปายํ กเถสฺสามี’’ติ อาหฯ สาธุ, เทว, กเถหีติฯ คจฺฉ, เสฎฺฐิโน อายุตฺตกเวสํ คเหตฺวา เสฎฺฐิสฺส หตฺถโต ปณฺณํ อาโรเปตฺวา โวหารูปชีวีหิ คหิตํ อฎฺฐารสโกฎิธนํ อตฺตโน อานุภาเวน โสเธตฺวา ตุจฺฉคเพฺภ ปูเรตฺวา มหาสมุทฺทํ  ปวิฎฺฐํ อฎฺฐารสโกฎิธนํ อตฺถิ, อญฺญมฺปิ อสุกฎฺฐาเน นาม อสฺสามิกํ อฎฺฐารสโกฎิธนํ อตฺถิ, ตํ สพฺพํ สํหริตฺวา ตสฺส ตุจฺฉคเพฺภ ปูเรตฺวา ทณฺฑกมฺมํ กตฺวา ขมาเปหีติฯ สา ‘‘สาธุ, เทวา’’ติ วุตฺตนเยเนว ตํ สพฺพํ กตฺวา ปุน ตสฺส สิริคพฺภํ โอภาสยมานา อากาเส ฐตฺวา ‘‘โก เอโส’’ติ วุเตฺต อหํ เต จตุตฺถทฺวารโกฎฺฐเก อธิวตฺถา อนฺธพาลเทวตา, มยา อนฺธพาลตาย ยํ ตุมฺหากํ สนฺติเก กถิตํ, ตํ เม ขมถฯ สกฺกสฺส หิ เม วจเนน จตุปณฺณาสโกฎิธนํ สํหริตฺวา ตุจฺฉคพฺภปูรณํ ทณฺฑกมฺมํ กตํ, วสนฎฺฐานํ อลภมานา กิลมามีติฯ อนาถปิณฺฑิโก จิเนฺตสิ – ‘‘อยํ เทวตา ‘ทณฺฑกมฺมญฺจ เม กต’นฺติ วทติ, อตฺตโน จ โทสํ ปฎิชานาติ, สมฺมาสมฺพุทฺธสฺส นํ ทเสฺสสฺสามี’’ติฯ โส ตํ สตฺถุ สนฺติกํ เนตฺวา ตาย กตกมฺมํ สพฺพํ อาโรเจสิฯ เทวตา สตฺถุ ปาเทสุ สิรสา นิปติตฺวา, ‘‘ภเนฺต, ยํ มยา อนฺธพาลตาย ตุมฺหากํ คุเณ อชานิตฺวา ปาปกํ วจนํ วุตฺตํ, ตํ เม ขมถา’’ติ สตฺถารํ ขมาเปตฺวา มหาเสฎฺฐิํ ขมาเปสิฯ สตฺถา กลฺยาณปาปกานํ กมฺมานํ วิปากวเสน เสฎฺฐิเญฺจว เทวตญฺจ โอวทโนฺต ‘‘อิธ, คหปติ, ปาปปุคฺคโลปิ ยาว ปาปํ น ปจฺจติ, ตาว ภทฺรมฺปิ ปสฺสติฯ ยทา ปนสฺส ปาปํ ปจฺจติ, ตทา ปาปเมว ปสฺสติฯ ภทฺรปุคฺคโลปิ ยาว ภทฺรํ น ปจฺจติ, ตาว ปาปานิ ปสฺสติฯ ยทา ปนสฺส  ภทฺรํ ปจฺจติ, ตทา ภทฺรเมว  ปสฺสตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘ปาโปปิ ปสฺสตี ภทฺรํ, ยาว ปาปํ น ปจฺจติ;  
  
ยทา จ ปจฺจตี ปาปํ, อถ ปาโป ปาปานิ ปสฺสติฯ  
</li>
  
<li>
‘‘ภโทฺรปิ ปสฺสตี ปาปํ, ยาว ภทฺรํ น ปจฺจติ;  
  
ยทา จ ปจฺจตี ภทฺรํ, อถ ภโทฺร ภทฺรานิ ปสฺสตี’’ติฯ  
</li>
  
<p>ตตฺถ  ติ กายทุจฺจริตาทินา ปาปกเมฺมน ยุตฺตปุคฺคโลฯ โสปิ หิ ปุริมสุจริตานุภาเวน นิพฺพตฺตํ สุขํ อนุภวมาโน ติ ยาวสฺส ตํ ปาปกมฺมํ ทิฎฺฐธเมฺม วา สมฺปราเย วา วิปากํ น เทติฯ  ปนสฺส ตํ ทิฎฺฐธเมฺม วา สมฺปราเย วา วิปากํ เทติ,  ทิฎฺฐธเมฺม วิวิธา กมฺมการณา, สมฺปราเย จ อปายทุกฺขํ อนุโภโนฺต โส ฯ ทุติยคาถายปิ กายสุจริตาทินา ภทฺรกเมฺมน ยุโตฺต ฯ โสปิ หิ ปุริมทุจฺจริตานุภาเวน นิพฺพตฺตํ ทุกฺขํ อนุภวมาโน ติ ยาวสฺส ตํ ภทฺรํ กมฺมํ ทิฎฺฐธเมฺม วา สมฺปราเย วา วิปากํ น เทติฯ  ปน ตํ วิปากํ เทติ,  ทิฎฺฐธเมฺม ลาภสกฺการาทิสุขํ, สมฺปราเย จ ทิพฺพสมฺปตฺติสุขํ อนุภวมาโน โส ติฯ
</ol></p>


<p>เทสนาวสาเน  สา เทวตา โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๕. อสญฺญตปริกฺขารภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต เอกํ อสญฺญตปริกฺขารํ ภิกฺขุํ อารพฺภ กเถสิฯ</p>


<p>โส กิร ยํ กิญฺจิ มญฺจปีฐาทิเภทํ ปริกฺขารํ พหิ ปริภุญฺชิตฺวา ตเตฺถว ฉเฑฺฑติฯ ปริกฺขาโร  วเสฺสนปิ อาตเปนปิ อุปจิกาทีหิปิ วินสฺสติฯ โส ภิกฺขูหิ ‘‘นนุ, อาวุโส, ปริกฺขาโร นาม ปฎิสามิตโพฺพ’’ติ วุเตฺต ‘‘อปฺปกํ มยา กตํ, อาวุโส, เอตํ, น เอตสฺส จิตฺตํ อตฺถิ, น ปิตฺต’’นฺติ วตฺวา ตเถว กโรติฯ ภิกฺขู ตสฺส กิริยํ สตฺถุ อาโรเจสุํฯ สตฺถา ตํ ปโกฺกสาเปตฺวา ‘‘สจฺจํ กิร ตฺวํ ภิกฺขุ เอวํ กโรสี’’ติ ปุจฺฉิฯ โส สตฺถารา ปุจฺฉิโตปิ ‘‘กิํ เอตํ ภควา อปฺปกํ มยา กตํ, น ตสฺส จิตฺตํ อตฺถิ, นาสฺส ปิตฺต’’นฺติ ตเถว อวมญฺญโนฺต อาหฯ อถ นํ สตฺถา ‘‘ภิกฺขูหิ เอวํ กาตุํ น วฎฺฎติ, ปาปกมฺมํ นาม ‘อปฺปก’นฺติ น อวมญฺญิตพฺพํฯ อโชฺฌกาเส ฐปิตญฺหิ วิวฎมุขํ ภาชนํ เทเว วสฺสเนฺต  กิญฺจาปิ เอกพินฺทุนา น ปูรติ, ปุนปฺปุนํ  วสฺสเนฺต ปน ปูรเตว, เอวเมวํ ปาปํ กโรโนฺต ปุคฺคโล อนุปุเพฺพน มหนฺตํ ปาปราสิํ กโรตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘มาวมเญฺญถ ปาปสฺส, น มนฺทํ อาคมิสฺสติ;  
  
อุทพินฺทุนิปาเตน, อุทกุโมฺภปิ ปูรติ;  
  
พาโล ปูรติ ปาปสฺส, โถกํ โถกมฺปิ อาจิน’’นฺติฯ  
</li>
  
<p>ตตฺถ ติ น อวชาเนยฺยฯ ติ ปาปํฯ ติ ‘‘อปฺปมตฺตกํ เม ปาปกํ กตํ, กทา เอตํ วิปจฺจิสฺสตี’’ติ เอวํ ปาปํ นาวชาเนยฺยาติ อโตฺถฯ ติ เทเว วสฺสเนฺต มุขํ วิวริตฺวา ฐปิตํ ยํ กิญฺจิ กุลาลภาชนํ ยถา ตํ เอเกกสฺสาปิ อุทกพินฺทุโน นิปาเตน อนุปุเพฺพน  เอวํ พาลปุคฺคโล โถกํ โถกมฺปิ ปาปํ อาจินโนฺต กโรโนฺต วเฑฺฒโนฺต ติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสุฯ สตฺถาปิ ‘‘อโชฺฌกาเส เสยฺยํ สนฺถริตฺวา ปฎิปากติกํ อกโรโนฺต อิมํ นาม อาปตฺติมาปชฺชตี’’ติ (ปาจิ. ๑๐๘-๑๑๐) สิกฺขาปทํ ปญฺญาเปสีติฯ</p>

</p>


<h3>๖. พิฬาลปาทกเสฎฺฐิวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต พิฬาลปาทกเสฎฺฐิํ อารพฺภ กเถสิฯ</p>


<p>เอกสฺมิญฺหิ สมเย สาวตฺถิวาสิโน วคฺคพนฺธเนน พุทฺธปฺปมุขสฺส ภิกฺขุสงฺฆสฺส ทานํ เทนฺติฯ อเถกทิวสํ สตฺถา อนุโมทนํ กโรโนฺต เอวมาห –</p>

 นิพฺพตฺตนิพฺพตฺตฎฺฐาเน ปริวารสมฺปทํ ลภติ, โน โภคสมฺปทํฯ เอกโจฺจ อตฺตนา จ น เทติ, ปรญฺจ น สมาทเปติฯ โส นิพฺพตฺตนิพฺพตฺตฎฺฐาเน เนว โภคสมฺปทํ ลภติ, น ปริวารสมฺปทํ, วิฆาสาโท หุตฺวา วิจรติฯ เอกโจฺจ อตฺตนา จ เทติ, ปรญฺจ สมาทเปติฯ โส นิพฺพตฺตนิพฺพตฺตฎฺฐาเน โภคสมฺปทเญฺจว ลภติ, ปริวารสมฺปทญฺจา’’ติฯ</p>


<p>อเถโก ปณฺฑิตปุริโส ตํ ธมฺมเทสนํ สุตฺวา ‘‘อโห อจฺฉริยมิทํ การณํ, อหํ ทานิ อุภยสมฺปตฺติสํวตฺตนิกํ กมฺมํ กริสฺสามี’’ติ จิเนฺตตฺวา สตฺถารํ อุฎฺฐาย คมนกาเล อาห – ‘‘ภเนฺต, เสฺว อมฺหากํ ภิกฺขํ คณฺหถา’’ติฯ กิตฺตเกหิ ปน เต ภิกฺขูหิ อโตฺถติ? สพฺพภิกฺขูหิ, ภเนฺตติฯ สตฺถา อธิวาเสสิ ฯ โสปิ คามํ ปวิสิตฺวา, ‘‘อมฺมตาตา, มยา สฺวาตนาย พุทฺธปฺปมุโข ภิกฺขุสโงฺฆ นิมนฺติโต, โย ยตฺตกานํ ภิกฺขูนํ สโกฺกติ, โส ตตฺตกานํ ยาคุอาทีนํ อตฺถาย ตณฺฑุลาทีนิ เทตุ, เอกสฺมิํ ฐาเน ปจาเปตฺวา ทานํ ทสฺสามา’’ติ อุโคฺฆเสโนฺต วิจริฯ</p>


<p>อถ นํ เอโก เสฎฺฐิ อตฺตโน อาปณทฺวารํ สมฺปตฺตํ ทิสฺวา ‘‘อยํ อตฺตโน ปโหนเก ภิกฺขู อนิมเนฺตตฺวา ปน สกลคามํ สมาทเปโนฺต วิจรตี’’ติ กุชฺฌิตฺวา ‘‘ตยา คหิตภาชนํ อาหรา’’ติ ตีหิ องฺคุลีหิ คเหตฺวา โถเก ตณฺฑุเล อทาสิ, ตถา มุเคฺค, ตถา มาเสติฯ โส ตโต ปฎฺฐาย  นาม ชาโต, สปฺปิผาณิตาทีนิ เทโนฺตปิ กรณฺฑํ กุเฎ ปกฺขิปิตฺวา เอกโต โกณํ กตฺวา พินฺทุํ พินฺทุํ ปคฺฆรายโนฺต โถกโถกเมว อทาสิฯ อุปาสโก อวเสเสหิ ทินฺนํ เอกโต กตฺวา อิมินา ทินฺนํ วิสุํเยว อคฺคเหสิฯ โส เสฎฺฐิ ตสฺส กิริยํ  ทิสฺวา ‘‘กิํ นุ โข เอส มยา ทินฺนํ วิสุํ คณฺหาตี’’ติ จิเนฺตตฺวา ตสฺส ปจฺฉโต ปจฺฉโต เอกํ จูฬุปฎฺฐากํ ปหิณิ ‘‘คจฺฉ, ยํ เอส กโรติ, ตํ ชานาหี’’ติฯ โส คนฺตฺวา ‘‘เสฎฺฐิสฺส มหปฺผลํ โหตู’’ติ ยาคุภตฺตปูวานํ อตฺถาย เอกํ เทฺว ตณฺฑุเล ปกฺขิปิตฺวา มุคฺคมาเสปิ เตลผาณิตาทิพินฺทูนิปิ สพฺพภาชเนสุ ปกฺขิปิฯ จูฬุปฎฺฐาโก คนฺตฺวา เสฎฺฐิสฺส อาโรเจสิ ฯ ตํ สุตฺวา เสฎฺฐิ จิเนฺตสิ – ‘‘สเจ เม โส ปริสมเชฺฌ อวณฺณํ ภาสิสฺสติ, มม นาเม คหิตมเตฺตเยว นํ ปหริตฺวา มาเรสฺสามี’’ติ นิวาสนนฺตเร ฉุริกํ พนฺธิตฺวา ปุนทิวเส คนฺตฺวา ภตฺตเคฺค อฎฺฐาสิฯ โส ปุริโส พุทฺธปฺปมุขํ ภิกฺขุสงฺฆํ ปริวิสิตฺวา  ภควนฺตํ อาห – ‘‘ภเนฺต, มยา มหาชนํ สมาทเปตฺวา อิมํ ทานํ ทินฺนํ, ตตฺถ สมาทปิตมนุสฺสา อตฺตโน อตฺตโน พเลน พหูนิปิ โถกานิปิ ตณฺฑุลาทีนิ อทํสุ, เตสํ สเพฺพสํ มหปฺผลํ โหตู’’ติฯ ตํ สุตฺวา โส เสฎฺฐิ จิเนฺตสิ – ‘‘อหํ ‘อสุเกน นาม อจฺฉราย คณฺหิตฺวา ตณฺฑุลาทีนิ ทินฺนานีติ มม นาเม คหิตมเตฺต อิมํ มาเรสฺสามี’ติ อาคโต, อยํ ปน สพฺพสงฺคาหิกํ กตฺวา ‘เยหิปิ นาฬิอาทีหิ มินิตฺวา ทินฺนํ, เยหิปิ อจฺฉราย คเหตฺวา ทินฺนํ, สเพฺพสํ มหปฺผลํ โหตู’ติ วทติฯ สจาหํ เอวรูปํ น ขมาเปสฺสามิ, เทวทโณฺฑ มม มตฺถเก ปติสฺสตี’’ติฯ โส ตสฺส ปาทมูเล นิปชฺชิตฺวา ‘‘ขมาหิ เม, สามี’’ติ อาหฯ ‘‘กิํ อิท’’นฺติ จ เตน วุเตฺต สพฺพํ ตํ ปวตฺติํ อาโรเจสิฯ ตํ กิริยํ ทิสฺวา สตฺถา ‘‘กิํ อิท’’นฺติ ทานเวยฺยาวฎิกํ ปุจฺฉิฯ โส อตีตทิวสโต ปฎฺฐาย สพฺพํ ตํ ปวตฺติํ อาโรเจสิฯ อถ นํ สตฺถา ‘‘เอวํ กิร เสฎฺฐี’’ติ ปุจฺฉิตฺวา, ‘‘อาม, ภเนฺต’’ติ วุเตฺต, ‘‘อุปาสก, ปุญฺญํ นาม ‘อปฺปก’นฺติ น อวมญฺญิตพฺพํ, มาทิสสฺส พุทฺธปฺปมุขสฺส  ภิกฺขุสงฺฆสฺส ทานํ ทตฺวา ‘อปฺปก’นฺติ น อวมญฺญิตพฺพํฯ ปณฺฑิตมนุสฺสา หิ ปุญฺญํ กโรนฺตา วิวฎภาชนํ วิย อุทเกน อนุกฺกเมน ปุเญฺญน ปูรนฺติเยวา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘มาวมเญฺญถ ปุญฺญสฺส, น มนฺทํ อาคมิสฺสติ;  
  
อุทพินฺทุนิปาเตน, อุทกุโมฺภปิ ปูรติ;  
  
ธีโร ปูรติ ปุญฺญสฺส, โถกํ โถกมฺปิ อาจิน’’นฺติฯ  
</li>
  
<p>ตสฺสโตฺถ – ปณฺฑิตมนุโสฺส ปุญฺญํ กตฺวา ‘‘อปฺปกมตฺตํ มยา กตํ,  วิปากวเสน  เอวํ ปริตฺตกํ กมฺมํ กหํ มํ ทกฺขิสฺสติ, อหํ วา ตํ กหํ ทกฺขิสฺสามิ, กทา เอตํ วิปจฺจิสฺสตี’’ติ เอวํ ปุญฺญํ  น อวชาเนยฺยฯ ยถา หิ นิรนฺตรํ  วิวริตฺวา ฐปิตํ กุลาลภาชนํ  เอวํ  ปณฺฑิตปุริโส  ปุญฺญํ อาจินโนฺต ติฯ
</ol></p>


<p>เทสนาวสาเน  โส เสฎฺฐิ โสตาปตฺติผลํ ปาปุณิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๗. มหาธนวาณิชวตฺถุ</h3>
<p>ติ   อิมํ ธมฺมเทสนํ สตฺถา เชตวเน วิหรโนฺต มหาธนวาณิชํ อารพฺภ กเถสิฯ</p>


<p>ตสฺส กิร วาณิชสฺส เคเห ปญฺจสตา โจรา โอตารํ คเวสมานา โอตารํ น ลภิํสุฯ อปเรน สมเยน วาณิโช ปญฺจ สกฎสตานิ ภณฺฑสฺส ปูเรตฺวา ภิกฺขูนํ อาโรจาเปสิ – ‘‘อหํ อสุกฎฺฐานํ นาม วาณิชฺชตฺถาย คจฺฉามิ, เย, อยฺยา, ตํ ฐานํ คนฺตุกามา, เต นิกฺขมนฺตุ, มเคฺค ภิกฺขาย น กิลมิสฺสนฺตี’’ติฯ ตํ สุตฺวา ปญฺจสตา ภิกฺขู เตน สทฺธิํ มคฺคํ ปฎิปชฺชิํสุฯ เตปิ โจรา ‘‘โส กิร วาณิโช นิกฺขโนฺต’’ติ คนฺตฺวา อฎวิยํ อฎฺฐํสุฯ วาณิโชปิ คนฺตฺวา อฎวิมุเข เอกสฺมิํ คาเม วาสํ กตฺวา เทฺว ตโยปิ ทิวเส โคณสกฎาทีนิ สํวิทหิ, เตสํ ปน ภิกฺขูนํ นิพทฺธํ ภิกฺขํ เทติเยวฯ โจรา ตสฺมิํ อติจิรายเนฺต ‘‘คจฺฉ, ตสฺส นิกฺขมนทิวสํ ญตฺวา เอหี’’ติ เอกํ ปุริสํ ปหิณิํสุฯ โส ตํ คามํ คนฺตฺวา เอกํ สหายกํ ปุจฺฉิ – ‘‘กทา วาณิโช นิกฺขมิสฺสตี’’ติฯ โส ‘‘ทฺวีหตีหจฺจเยนา’’ติ วตฺวา ‘‘กิมตฺถํ ปน ปุจฺฉสี’’ติ อาหฯ อถสฺส โส ‘‘มยํ ปญฺจสตา โจรา เอตสฺสตฺถาย อฎวิยํ ฐิตา’’ติ อาจิกฺขิฯ อิตโร ‘‘เตน หิ คจฺฉ, สีฆํ นิกฺขมิสฺสตี’’ติ ตํ อุโยฺยเชตฺวา, ‘‘กิํ  นุ โข โจเร วาเรมิ, อุทาหุ วาณิช’’นฺติ จิเนฺตตฺวา, ‘‘กิํ เม โจเรหิ, วาณิชํ นิสฺสาย ปญฺจสตา ภิกฺขู ชีวนฺติ, วาณิชสฺส สญฺญํ ทสฺสามี’’ติ โส ตสฺส สนฺติกํ คนฺตฺวา ‘‘กทา คมิสฺสถา’’ติ ปุจฺฉิตฺวา ‘‘ตติยทิวเส’’ติ วุเตฺต มยฺหํ วจนํ กโรถ, อฎวิยํ กิร ตุมฺหากํ อตฺถาย ปญฺจสตา โจรา ฐิตา, มา ตาว คมิตฺถาติฯ ตฺวํ กถํ ชานาสีติ? เตสํ อนฺตเร มม สหาโย อตฺถิ, ตสฺส เม กถาย ญาตนฺติฯ ‘‘เตน หิ ‘กิํ เม เอโตฺต คเตนา’ติ นิวตฺติตฺวา เคหเมว คมิสฺสามี’’ติ อาหฯ ตสฺมิํ จิรายเนฺต ปุน เตหิ โจเรหิ เปสิโต ปุริโส อาคนฺตฺวา ตํ สหายกํ ปุจฺฉิตฺวา ตํ ปวตฺติํ สุตฺวา ‘‘นิวตฺติตฺวา เคหเมว กิร คมิสฺสตี’’ติ คนฺตฺวา โจรานํ อาโรเจสิฯ ตํ สุตฺวา โจรา ตโต นิกฺขมิตฺวา อิตรสฺมิํ มเคฺค อฎฺฐํสุ, ตสฺมิํ จิรยเนฺต ปุนปิ เต โจรา ตสฺส สนฺติกํ ปุริสํ เปเสสุํฯ โส เตสํ ตตฺถ ฐิตภาวํ ญตฺวา ปุน วาณิชสฺส อาโรเจสิฯ วาณิโช  ‘‘อิธาปิ เม เวกลฺลํ นตฺถิ, เอวํ สเนฺต  เนว เอโตฺต คมิสฺสามิ, น อิโต, อิเธว ภวิสฺสามี’’ติ ภิกฺขูนํ  สนฺติกํ คนฺตฺวา อาห – ‘‘ภเนฺต, โจรา กิร มํ วิลุมฺปิตุกามา มเคฺค ฐิตา, ‘ปุน นิวตฺติสฺสตี’ติ สุตฺวา อิตรสฺมิํ มเคฺค ฐิตา, อหํ เอโตฺต วา อิโต วา อคนฺตฺวา โถกํ อิเธว ภวิสฺสามิ, ภทนฺตา อิเธว วสิตุกามา วสนฺตุ, คนฺตุกามา อตฺตโน รุจิํ กโรนฺตู’’ติฯ ภิกฺขู ‘‘เอวํ สเนฺต มยํ นิวตฺติสฺสามา’’ติ วาณิชํ อาปุจฺฉิตฺวา ปุนเทว สาวตฺถิํ คนฺตฺวา สตฺถารํ วนฺทิตฺวา นิสีทิํสุฯ สตฺถา ‘‘กิํ, ภิกฺขเว, มหาธนวาณิเชน สทฺธิํ น คมิตฺถา’’ติ ปุจฺฉิตฺวา ‘‘อาม, ภเนฺต, มหาธนวาณิชสฺส วิลุมฺปนตฺถาย ทฺวีสุปิ มเคฺคสุ โจรา ปริยุฎฺฐิํสุ, เตน โส ตเตฺถว ฐิโต, มยํ ปน ตํ อาปุจฺฉิตฺวา อาคตา’’ติ วุเตฺต, ‘‘ภิกฺขเว, มหาธนวาณิโช โจรานํ อตฺถิตาย มคฺคํ ปริวชฺชติ, ชีวิตุกาโม วิย ปุริโส หลาหลํ วิสํ ปริวเชฺชติ, ภิกฺขุนาปิ ‘ตโย ภวา โจเรหิ ปริยุฎฺฐิตมคฺคสทิสา’ติ ญตฺวา ปาปํ ปริวเชฺชตุํ วฎฺฎตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘วาณิโชว ภยํ มคฺคํ, อปฺปสโตฺถ มหทฺธโน;  
  
วิสํ ชีวิตุกาโมว, ปาปานิ ปริวชฺชเย’’ติฯ  
</li>
  
<p>ตตฺถ นฺติ ภายิตพฺพํ, โจเรหิ ปริยุฎฺฐิตตฺตา สปฺปฎิภยนฺติ อโตฺถฯ อิทํ วุตฺตํ โหติ – ยถา มหาธนวาณิโช   สปฺปฎิภยํ  ยถา จ  หลาหลํ  ปริวเชฺชติ, เอวํ ปณฺฑิโต ภิกฺขุ อปฺปมตฺตกานิปิ  ปริวเชฺชยฺยาติฯ
</ol></p>


<p>เทสนาวสาเน เต ภิกฺขู สห ปฎิสมฺภิทาหิ อรหตฺตํ ปาปุณิํสุ, สมฺปตฺตมหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๘. กุกฺกุฎมิตฺตเนสาทวตฺถุ</h3>
<p>ติ อิมํ ธมฺมเทสนํ สตฺถา เวฬุวเน วิหรโนฺต กุกฺกุฎมิตฺตํ นาม เนสาทํ อารพฺภ กเถสิฯ</p>


<p>ราชคเห  กิร เอกา เสฎฺฐิธีตา วยปฺปตฺตา สตฺตภูมิกปาสาทสฺส อุปริ สิริคเพฺภ อารกฺขณตฺถาย  เอกํ ปริจาริกํ ทตฺวา มาตาปิตูหิ วาสิยมานา เอกทิวสํ สายนฺหสมเย วาตปาเนน อนฺตรวีถิํ โอโลเกนฺตี ปญฺจ ปาสสตานิ ปญฺจ สูลสตานิ อาทาย มิเค วธิตฺวา ชีวมานํ เอกํ กุกฺกุฎมิตฺตํ นาม เนสาทํ ปญฺจ มิคสตานิ วธิตฺวา เตสํ มํเสน มหาสกฎํ ปูเรตฺวา สกฎธุเร นิสีทิตฺวา มํสวิกฺกิณนตฺถาย นครํ ปวิสนฺตํ ทิสฺวา ตสฺมิํ ปฎิพทฺธจิตฺตา ปริจาริกาย หเตฺถ ปณฺณาการํ ทตฺวา ‘‘คจฺฉ, เอตสฺส ปณฺณาการํ ทตฺวา คมนกาลํ ญตฺวา เอหี’’ติ เปเสสิฯ สา คนฺตฺวา ตสฺส ปณฺณาการํ ทตฺวา ปุจฺฉิ – ‘‘กทา คมิสฺสสี’’ติ? โส ‘‘อชฺช มํสํ วิกฺกิณิตฺวา ปาโตว อสุกทฺวาเรน นาม  นิกฺขมิตฺวา คมิสฺสามี’’ติ อาหฯ สา เตน กถิตกถํ สุตฺวา อาคนฺตฺวา ตสฺสา อาโรเจสิฯ เสฎฺฐิธีตา อตฺตนา คเหตพฺพยุตฺตกํ วตฺถาภรณชาตํ สํวิทหิตฺวา ปาโตว มลินวตฺถํ นิวาเสตฺวา กุฎํ อาทาย ทาสีหิ สทฺธิํ อุทกติตฺถํ คจฺฉนฺตี วิย นิกฺขมิตฺวา ตํ ฐานํ คนฺตฺวา ตสฺสาคมนํ โอโลเกนฺตี อฎฺฐาสิฯ โสปิ ปาโตว สกฎํ ปาเชโนฺต นิกฺขมิฯ สา ตสฺส ปจฺฉโต ปจฺฉโต ปายาสิฯ โส ตํ ทิสฺวา ‘‘อหํ ตํ ‘อสุกสฺส นาม ธีตา’ติ น ชานามิ, มา มํ อนุพนฺธิ, อมฺมา’’ติ อาหฯ น มํ ตฺวํ ปโกฺกสสิ, อหํ อตฺตโน ธมฺมตาย อาคจฺฉามิ, ตฺวํ ตุณฺหี หุตฺวา อตฺตโน สกฎํ ปาเชหีติฯ โส ปุนปฺปุนํ ตํ นิวาเรติเยวฯ อถ นํ สา อาห – ‘‘สามิ, สิรี นาม อตฺตโน สนฺติกํ อาคจฺฉนฺตี นิวาเรตุํ น วฎฺฎตี’’ติฯ โส ตสฺสา นิสฺสํสเยน อาคมนการณํ ญตฺวา ตํ สกฎํ อาโรเปตฺวา อคมาสิฯ ตสฺสา มาตาปิตโร อิโต จิโต จ ปริเยสาเปตฺวา อปสฺสนฺตา ‘‘มตา ภวิสฺสตี’’ติ มตกภตฺตํ กริํสุฯ สาปิ เตน สทฺธิํ สํวาสมนฺวาย ปฎิปาฎิยา สตฺต ปุเตฺต วิชายิตฺวา เต วยปฺปเตฺต ฆรพนฺธเนน พนฺธิฯ</p>


<p>อเถกทิวสํ สตฺถา ปจฺจูสสมเย โลกํ โวโลเกโนฺต กุกฺกุฎมิตฺตํ สปุตฺตํ สสุณิสํ อตฺตโน ญาณชาลสฺส อโนฺต ปวิฎฺฐํ ทิสฺวา, ‘‘กิํ นุ โข เอต’’นฺติ อุปธาเรโนฺต เตสํ ปนฺนรสนฺนมฺปิ โสตาปตฺติมคฺคสฺส อุปนิสฺสยํ ทิสฺวา ปาโตว ปตฺตจีวรํ อาทาย ตสฺส ปาสฎฺฐานํ อคมาสิ ฯ ตํ ทิวสํ ปาเส พโทฺธ เอกมิโคปิ นาโหสิฯ สตฺถา  ตสฺส ปาสมูเล ปทวลญฺชํ ทเสฺสตฺวา ปุรโต เอกสฺส คุมฺพสฺส เหฎฺฐา ฉายายํ นิสีทิฯ กุกฺกุฎมิโตฺต ปาโตว ธนุํ อาทาย ปาสฎฺฐานํ คนฺตฺวา อาทิโต ปฎฺฐาย ปาเส โอโลกยมาโน ปาเส พทฺธํ เอกมฺปิ มิคํ อทิสฺวา สตฺถุ ปทวลญฺชํ อทฺทสฯ อถสฺส เอตทโหสิ – ‘‘โก มยฺหํ พทฺธมิเค โมเจโนฺต วิจรตี’’ติฯ โส สตฺถริ อาฆาตํ พนฺธิตฺวา คจฺฉโนฺต คุมฺพมูเล นิสินฺนํ สตฺถารํ ทิสฺวา, ‘‘อิมินา มม มิคา โมจิตา ภวิสฺสนฺติ, มาเรสฺสามิ น’’นฺติ ธนุํ อากฑฺฒิฯ สตฺถา ธนุํ อากฑฺฒิตุํ ทตฺวา วิสฺสเชฺชตุํ นาทาสิฯ โส สรํ วิสฺสเชฺชตุมฺปิ โอโรเปตุมฺปิ อสโกฺกโนฺต ผาสุกาหิ ภิชฺชนฺตีหิ  วิย มุขโต เขเฬน ปคฺฆรเนฺตน กิลนฺตรูโป อฎฺฐาสิฯ อถสฺส ปุตฺตา เคหํ คนฺตฺวา ‘‘ปิตา โน จิรายติ, กิํ นุ โข เอต’’นฺติ วตฺวา ‘‘คจฺฉถ, ตาตา, ปิตุ สนฺติก’’นฺติ มาตรา เปสิตา ธนูนิ อาทาย คนฺตฺวา ปิตรํ ตถาฐิตํ ทิสฺวา ‘‘อยํ โน ปิตุ ปจฺจามิโตฺต ภวิสฺสตี’’ติ สตฺตปิ ชนา ธนูนิ อากฑฺฒิตฺวา พุทฺธานุภาเวน ยถา เนสํ ปิตา ฐิโต, ตเถว อฎฺฐํสุฯ อถ เนสํ มาตา ‘‘กิํ นุ โข เม ปุตฺตาปิ จิรายนฺตี’’ติ วตฺวา สตฺตหิ สุณิสาหิ สทฺธิํ คนฺตฺวา เต ตถาฐิเต ทิสฺวา ‘‘กสฺส นุ โข อิเม ธนูนิ อากฑฺฒิตฺวา ฐิตา’’ติ โอโลเกนฺตี สตฺถารํ ทิสฺวา พาหา ปคฺคยฺห – ‘‘มา เม ปิตรํ นาเสถ, มา เม ปิตรํ นาเสถา’’ติ มหาสทฺทมกาสิฯ กุกฺกุฎมิโตฺต ตํ สทฺทํ สุตฺวา จิเนฺตสิ – ‘‘นโฎฺฐ วตมฺหิ, สสุโร กิร เม เอส, อโห มยา ภาริยํ  กมฺมํ กต’’นฺติฯ ปุตฺตาวิสฺส ‘‘อยฺยโก กิร โน เอส, อโห ภาริยํ กมฺมํ กต’’นฺติ จินฺตยิํสุฯ กุกฺกุฎมิโตฺต ‘‘อยํ สสุโร เม’’ติ เมตฺตจิตฺตํ อุปฎฺฐเปสิ, ปุตฺตาปิสฺส ‘‘อยฺยโก โน’’ติ เมตฺตจิตฺตํ อุปฎฺฐเปสุํฯ อถ เต เนสํ มาตา เสฎฺฐิธีตา ‘‘ขิปฺปํ ธนูนิ ฉเฑฺฑตฺวา ปิตรํ เม ขมาเปถา’’ติ อาหฯ</p>


<p>สตฺถา เตสํ มุทุจิตฺตตํ ญตฺวา ธนุํ โอตาเรตุํ อทาสิฯ เต สเพฺพ สตฺถารํ วนฺทิตฺวา ‘‘ขมถ โน, ภเนฺต’’ติ ขมาเปตฺวา เอกมนฺตํ นิสีทิํสุฯ อถ เนสํ สตฺถา อนุปุพฺพิํ กถํ กเถสิฯ เทสนาวสาเน กุกฺกุฎมิโตฺต สทฺธิํ ปุเตฺตหิ เจว สุณิสาหิ จ อตฺตปญฺจทสโม โสตาปตฺติผเล ปติฎฺฐหิฯ สตฺถา ปิณฺฑาย จริตฺวา ปจฺฉาภตฺตํ วิหารํ อคมาสิฯ อถ นํ อานนฺทเตฺถโร ปุจฺฉิ – ‘‘ภเนฺต, กหํ คมิตฺถา’’ติฯ กุกฺกุฎมิตฺตสฺส สนฺติกํ , อานนฺทาติฯ ปาณาติปาตกมฺมสฺส โว, ภเนฺต, อการโก กโตติฯ อามานนฺท, โส อตฺตปญฺจทสโม อจลสทฺธาย ปติฎฺฐาย ตีสุ รตเนสุ นิกฺกโงฺข หุตฺวา ปาณาติปาตกมฺมสฺส อการโก ชาโตติฯ ภิกฺขู อาหํสุ – ‘‘นนุ, ภเนฺต, ภริยาปิสฺส อตฺถี’’ติฯ อาม, ภิกฺขเว, สา กุลเคเห กุมาริกา หุตฺวา โสตาปตฺติผลํ ปตฺตาติฯ ภิกฺขู กถํ สมุฎฺฐาเปสุํ ‘‘กุกฺกุฎมิตฺตสฺส กิร ภริยา กุมาริกกาเล เอว โสตาปตฺติผลํ ปตฺวา ตสฺส เคหํ คนฺตฺวา สตฺต ปุเตฺต ลภิ, สา เอตฺตกํ กาลํ สามิเกน ‘ธนุํ อาหร, สเร อาหร, สตฺติํ อาหร, สูลํ อาหร, ชาลํ อาหรา’ติ วุจฺจมานา ตานิ อทาสิฯ โสปิ ตาย ทินฺนานิ อาทาย คนฺตฺวา ปาณาติปาตํ กโรติ, กิํ นุ โข โสตาปนฺนาปิ ปาณาติปาตํ กโรนฺตี’’ติฯ สตฺถา  อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘น, ภิกฺขเว, โสตาปนฺนา ปาณาติปาตํ กโรนฺติ, สา ปน ‘สามิกสฺส วจนํ กโรมี’ติ ตถา อกาสิฯ ‘อิทํ คเหตฺวา เอส คนฺตฺวา ปาณาติปาตํ กโรตู’ติ ตสฺสา จิตฺตํ นตฺถิฯ ปาณิตลสฺมิญฺหิ วเณ อสติ วิสํ คณฺหนฺตสฺส ตํ วิสํ อนุฑหิตุํ น สโกฺกติ, เอวเมวํ อกุสลเจตนาย อภาเวน  ปาปํ อกโรนฺตสฺส ธนุอาทีนิ นีหริตฺวา ททโตปิ ปาปํ นาม น โหตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ปาณิมฺหิ เจ วโณ นาสฺส, หเรยฺย ปาณินา วิสํ;  
  
นาพฺพณํ วิสมเนฺวติ, นตฺถิ ปาปํ อกุพฺพโต’’ติฯ  
</li>
  
<p>ตตฺถ ติ น ภเวยฺยฯ ติ หริตุํ สกฺกุเณยฺยฯ กิํ การณา? ยสฺมา  อวณญฺหิ ปาณิํ วิสํ อเนฺวตุํ น สโกฺกติ, เอวเมว ธนุอาทีนิ นีหริตฺวา เทนฺตสฺสาปิ อกุสลเจตนาย อภาเวน ปาปํ  นาม  อวณํ ปาณิํ วิสํ วิย นาสฺส จิตฺตํ ปาปํ อนุคจฺฉตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>


<p>อปเรน สมเยน ภิกฺขู กถํ สมุฎฺฐาเปสุํ – ‘‘โก นุ โข กุกฺกุฎมิตฺตสฺส สปุตฺตสฺส สสุณิสสฺส โสตาปตฺติมคฺคสฺสูปนิสฺสโย, เกน การเณน เนสาทกุเล นิพฺพโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว , เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ  วุเตฺต, ภิกฺขเว, อตีเต กสฺสปทสพลสฺส ธาตุเจติยํ สํวิทหนฺตา เอวมาหํสุ – ‘‘กิํ นุ โข อิมสฺส เจติยสฺส มตฺติกา ภวิสฺสติ, กิํ อุทก’’นฺติฯ อถ เนสํ เอตทโหสิ – ‘‘หริตาลมโนสิลา มตฺติกา ภวิสฺสติ, ติลเตลํ อุทก’’นฺติฯ เต หริตาลมโนสิลา โกเฎฺฎตฺวา ติลเตเลน สํสนฺทิตฺวา อิฎฺฐกาย ฆเฎตฺวา สุวเณฺณน ขจิตฺวา อโนฺต จินิํสุ, พหิมุเข ปน เอกคฺฆนสุวณฺณอิฎฺฐกาว อเหสุํฯ เอเกกา สตสหสฺสคฺฆนิกา อโหสิฯ เต ยาว ธาตุนิธานา เจติเย นิฎฺฐิเต จินฺตยิํสุ – ‘‘ธาตุนิธานกาเล พหุนา ธเนน อโตฺถ, กํ นุ โข เชฎฺฐกํ กโรมา’’ติฯ</p>


<p>อเถโก คามวาสิโก เสฎฺฐิ ‘‘อหํ เชฎฺฐโก ภวิสฺสามี’’ติ ธาตุนิธาเน เอกํ หิรญฺญโกฎิํ ปกฺขิปิฯ ตํ ทิสฺวา รฎฺฐวาสิโน ‘‘อยํ นครเสฎฺฐิ ธนเมว สํหรติ, เอวรูเป เจติเย เชฎฺฐโก ภวิตุํ น สโกฺกติ, คามวาสี ปน โกฎิธนํ ปกฺขิปิตฺวา เชฎฺฐโก ชาโต’’ติ อุชฺฌายิํสุฯ โส เตสํ กถํ สุตฺวา ‘‘อหํ เทฺว โกฎิโย ทตฺวา เชฎฺฐโก ภวิสฺสามี’’ติ เทฺว โกฎิโย อทาสิฯ อิตโร ‘‘อหเมว เชฎฺฐโก ภวิสฺสามี’’ติ ติโสฺส โกฎิโย อทาสิฯ เอวํ วเฑฺฒตฺวา วเฑฺฒตฺวา นครวาสี อฎฺฐ โกฎิโย อทาสิฯ คามวาสิโน ปน  เคเห นวโกฎิธนเมว อตฺถิ, นครวาสิโน จตฺตาลีสโกฎิธนํฯ ตสฺมา คามวาสี จิเนฺตสิ – ‘‘สจาหํ นว โกฎิโย ทสฺสามิ, อยํ ‘ทส  โกฎิโย ทสฺสามี’ติ วกฺขติ, อถ เม นิทฺธนภาโว ปญฺญายิสฺสตี’’ติฯ โส เอวมาห – ‘‘อหํ เอตฺตกญฺจ ธนํ ทสฺสามิ, สปุตฺตทาโร จ เจติยสฺส ทาโส ภวิสฺสามี’’ติ สตฺต ปุเตฺต สตฺต สุณิสาโย ภริยญฺจ คเหตฺวา อตฺตนา สทฺธิํ เจติยสฺส นิยฺยาเทสิฯ รฎฺฐวาสิโน ‘‘ธนํ นาม สกฺกา อุปฺปาเทตุํ, อยํ ปน สปุตฺตทาโร อตฺตานํ นิยฺยาเทสิ, อยเมว เชฎฺฐโก โหตู’’ติ ตํ เชฎฺฐกํ กริํสุฯ อิติ เต โสฬสปิ ชนา เจติยสฺส ทาสา อเหสุํฯ รฎฺฐวาสิโน ปน เต ภุชิเสฺส อกํสุฯ เอวํ สเนฺตปิ เจติยเมว ปฎิชคฺคิตฺวา ยาวตายุกํ ฐตฺวา ตโต จุตา เทวโลเก นิพฺพตฺติํสุฯ เตสุ เอกํ พุทฺธนฺตรํ เทวโลเก วสเนฺตสุ อิมสฺมิํ พุทฺธุปฺปาเท ภริยา ตโต จวิตฺวา ราชคเห  เสฎฺฐิโน ธีตา หุตฺวา นิพฺพตฺติฯ สา กุมาริกาว หุตฺวา โสตาปตฺติผลํ ปาปุณิฯ อทิฎฺฐสจฺจสฺส ปน ปฎิสนฺธิ นาม ภาริยาติ ตสฺสา สามิโก สมฺปริวตฺตมาโน คนฺตฺวา เนสาทกุเล นิพฺพตฺติฯ ตสฺส สห ทสฺสเนเนว เสฎฺฐิธีตรํ ปุพฺพสิเนโห อโชฺฌตฺถริฯ วุตฺตมฺปิ เจตํ –</p>


<p>
‘‘ปุเพฺพว สนฺนิวาเสน, ปจฺจุปฺปนฺนหิเตน วา;  
  
เอวํ ตํ ชายเต เปมํ, อุปฺปลํว ยโถทเก’’ติฯ (ชา. ๑.๒.๑๗๔);  
</p>
  
<p>สา ปุพฺพสิเนเหเนว เนสาทกุลํ อคมาสิฯ ปุตฺตาปิสฺสา เทวโลกา จวิตฺวา ตสฺสา เอว กุจฺฉิสฺมิํ ปฎิสนฺธิํ คณฺหิํสุ, สุณิสาโยปิสฺสา ตตฺถ ตตฺถ นิพฺพตฺติตฺวา วยปฺปตฺตา  เตสํเยว เคหํ อคมํสุฯ เอวํ เต สเพฺพปิ ตทา เจติยํ ปฎิชคฺคิตฺวา ตสฺส กมฺมสฺสานุภาเวน โสตาปตฺติผลํ ปตฺตาติฯ</p>

</p>


<h3>๙. โกกสุนขลุทฺทกวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต โกกํ นาม สุนขลุทฺทกํ อารพฺภ กเถสิฯ</p>


<p>โส กิร เอกทิวสํ ปุพฺพณฺหสมเย ธนุํ อาทาย สุนขปริวุโต อรญฺญํ คจฺฉโนฺต อนฺตรามเคฺค เอกํ ปิณฺฑาย ปวิสนฺตํ ภิกฺขุํ ทิสฺวา กุชฺฌิตฺวา ‘‘กาฬกณฺณิ เม ทิโฎฺฐ, อชฺช  กิญฺจิ น ลภิสฺสามี’’ติ จิเนฺตตฺวา ปกฺกามิฯ เถโรปิ คาเม ปิณฺฑาย จริตฺวา กตภตฺตกิโจฺจ ปุน วิหารํ ปายาสิฯ อิตโรปิ อรเญฺญ วิจริตฺวา กิญฺจิ อลภิตฺวา ปจฺจาคจฺฉโนฺต ปุน เถรํ ทิสฺวา ‘‘อชฺชาหํ อิมํ กาฬกณฺณิํ ทิสฺวา อรญฺญํ คโต กิญฺจิ น ลภิํ, อิทานิ เม ปุนปิ อภิมุโข ชาโต, สุนเขหิ นํ ขาทาเปสฺสามี’’ติ สญฺญํ ทตฺวา สุนเข วิสฺสเชฺชสิฯ เถโรปิ ‘‘มา เอวํ กริ อุปาสกา’’ติ ยาจิฯ โส ‘‘อชฺชาหํ ตว สมฺมุขีภูตตฺตา กิญฺจิ นาลตฺถํ, ปุนปิ เม สมฺมุขีภาวมาคโตสิ, ขาทาเปสฺสาเมว ต’’นฺติ วตฺวา สุนเข อุโยฺยเชสิฯ เถโร เวเคน เอกํ รุกฺขํ อภิรุหิตฺวา ปุริสปฺปมาเณ ฐาเน นิสีทิฯ สุนขา  รุกฺขํ  ปริวาเรสุํฯ ลุทฺทโก คนฺตฺวา ‘‘รุกฺขํ อภิรุหโตปิ เต โมโกฺข นตฺถี’’ติ ตํ สรตุเณฺฑน ปาทตเล วิชฺฌิฯ เถโร ‘‘มา เอวํ กโรหี’’ติ ตํ ยาจิเยวฯ อิตโร ตสฺส ยาจนํ อนาทิยิตฺวา ปุนปฺปุนํ วิชฺฌิเยวฯ เถโร เอกสฺมิํ ปาทตเล วิชฺฌิยมาเน ตํ อุกฺขิปิตฺวา ทุติยํ ปาทํ โอลมฺพิตฺวา ตสฺมิํ วิชฺฌิยมาเน ตมฺปิ อุกฺขิปติ, เอวมสฺส โส ยาจนํ อนาทิยิตฺวาว เทฺวปิ ปาทตลานิ วิชฺฌิเยวฯ เถรสฺส สรีรํ อุกฺกาหิ อาทิตฺตํ วิย อโหสิฯ โส เวทนานุวตฺติโก หุตฺวา สติํ ปจฺจุปฎฺฐาเปตุํ นาสกฺขิ, ปารุตจีวรํ ภสฺสนฺตมฺปิ น สลฺลเกฺขสิฯ ตํ ปตมานํ โกกํ สีสโต ปฎฺฐาย ปริกฺขิปนฺตเมว ปติฯ สุนขา ‘‘เถโร ปติโต’’ติ สญฺญาย จีวรนฺตรํ ปวิสิตฺวา อตฺตโน สามิกํ ลุญฺชิตฺวา ขาทนฺตา อฎฺฐิมตฺตาวเสสํ กริํสุฯ สุนขา จีวรนฺตรโต นิกฺขมิตฺวา พหิ อฎฺฐํสุฯ</p>


<p>อถ เนสํ เถโร เอกํ สุกฺขทณฺฑกํ ภญฺชิตฺวา ขิปิฯ สุนขา เถรํ ทิสฺวา ‘‘สามิโกว อเมฺหหิ ขาทิโต’’ติ ญตฺวา อรญฺญํ ปวิสิํสุฯ เถโร กุกฺกุจฺจํ อุปฺปาเทสิ ‘‘มม จีวรนฺตรํ ปวิสิตฺวา เอส นโฎฺฐ, อโรคํ นุ โข เม สีล’’นฺติฯ โส รุกฺขา โอตริตฺวา สตฺถุ สนฺติกํ คนฺตฺวา อาทิโต ปฎฺฐาย สพฺพํ ตํ ปวตฺติํ อาโรเจตฺวา – ‘‘ภเนฺต, มม จีวรํ นิสฺสาย  โส อุปาสโก นโฎฺฐ, กจฺจิ เม อโรคํ สีลํ, อตฺถิ เม สมณภาโว’’ติ ปุจฺฉิฯ สตฺถา ตสฺส วจนํ สุตฺวา ‘‘ภิกฺขุ อโรคํ เต สีลํ, อตฺถิ เต สมณภาโว, โส อปฺปทุฎฺฐสฺส ปทุสฺสิตฺวา วินาสํ ปโตฺต, น เกวลญฺจ อิทาเนว, อตีเตปิ อปฺปทุฎฺฐานํ ปทุสฺสิตฺวา วินาสํ ปโตฺตเยวา’’ติ วตฺวา ตมตฺถํ ปกาเสโนฺต อตีตํ อาหริ –</p>


<p>อตีเต กิเรโก เวโชฺช เวชฺชกมฺมตฺถาย คามํ วิจริตฺวา กิญฺจิ กมฺมํ อลภิตฺวา ฉาตชฺฌโตฺต นิกฺขมิตฺวา คามทฺวาเร สมฺพหุเล กุมารเก กีฬเนฺต ทิสฺวา ‘‘อิเม สเปฺปน ฑํสาเปตฺวา ติกิจฺฉิตฺวา อาหารํ ลภิสฺสามี’’ติ เอกสฺมิํ รุกฺขพิเล สีสํ นิหริตฺวา นิปนฺนํ สปฺปํ ทเสฺสตฺวา, ‘‘อโมฺภ, กุมารกา เอโส สาฬิกโปตโก, คณฺหถ น’’นฺติ อาหฯ อเถโก กุมารโก  สปฺปํ คีวายํ ทฬฺหํ คเหตฺวา นีหริตฺวา ตสฺส สปฺปภาวํ ญตฺวา วิรวโนฺต อวิทูเร ฐิตสฺส เวชฺชสฺส มตฺถเก ขิปิฯ สโปฺป เวชฺชสฺส ขนฺธฎฺฐิกํ ปริกฺขิปิตฺวา ทฬฺหํ ฑํสิตฺวา ตเตฺถว ชีวิตกฺขยํ ปาเปสิ, เอวเมส โกโก สุนขลุทฺทโก ปุเพฺพปิ อปฺปทุฎฺฐสฺส ปทุสฺสิตฺวา วินาสํ ปโตฺตเยวาติฯ</p>


<p>สตฺถา  อิมํ อตีตํ อาหริตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โย อปฺปทุฎฺฐสฺส นรสฺส ทุสฺสติ, สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ, สุขุโม รโช ปฎิวาตํว ขิโตฺต’’ติฯ  
</li>
  
<p>ตตฺถ  ติ อตฺตโน วา สพฺพสตฺตานํ วา อทุฎฺฐสฺสฯ ติ สตฺตสฺสฯ ติ อปรชฺฌติฯ ติ นิรปราธเสฺสวฯ ติ อิทมฺปิ อปเรนากาเรน สตฺตาธิวจนเมวฯ ติ นิกฺกิเลสสฺสฯ ติ ปติเอติฯ นฺติ ยถา เอเกน ปุริเสน ปฎิวาเต ฐิตํ ปหริตุกามตาย ติ ตเมว ปุริสํ ปเจฺจติ, ตเสฺสว อุปริ ปตติ, เอวเมว โย ปุคฺคโล อปทุฎฺฐสฺส ปุริสสฺส ปาณิปฺปหราทีนิ ททโนฺต ปทุสฺสติ,  ทิเฎฺฐว ธเมฺม, สมฺปราเย วา นิรยาทีสุ วิปจฺจมานํ ตํ  วิปากทุกฺขวเสน ปเจฺจตีติ อโตฺถฯ
</ol></p>


<p>เทสนาวสาเน โส ภิกฺขุ อรหเตฺต ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๑๐. มณิการกุลูปกติสฺสเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต มณิการกุลูปกํ ติสฺสเตฺถรํ อารพฺภ กเถสิฯ</p>


<p>โส กิร เถโร เอกสฺส มณิการสฺส กุเล ทฺวาทส วสฺสานิ ภุญฺชิฯ ตสฺมิํ กุเล ชยมฺปติกา มาตาปิตุฎฺฐาเน ฐตฺวา เถรํ ปฎิชคฺคิํสุฯ อเถกทิวสํ โส มณิกาโร เถรสฺส ปุรโต มํสํ ฉินฺทโนฺต นิสิโนฺน โหติฯ ตสฺมิํ ขเณ ราชา ปเสนทิ โกสโล เอกํ มณิรตนํ ‘‘อิมํ  โธวิตฺวา วิชฺฌิตฺวา ปหิณตู’’ติ เปเสสิฯ มณิกาโร สโลหิเตเนว  หเตฺถน ตํ ปฎิคฺคเหตฺวา เปฬาย อุปริ ฐเปตฺวา  หตฺถโธวนตฺถํ อโนฺต ปาวิสิฯ ตสฺมิํ ปน เคเห โปสาวนิยโกญฺจสกุโณ อตฺถิฯ โส โลหิตคเนฺธน มํสสญฺญาย ตํ มณิํ เถรสฺส ปสฺสนฺตเสฺสว คิลิฯ มณิกาโร อาคนฺตฺวา มณิํ อปสฺสโนฺต ‘‘มณิ เกน คหิโต’’ติ ภริยญฺจ ปุตฺตเก จ ปฎิปาฎิยา ปุจฺฉิตฺวา เตหิ ‘‘น คณฺหามา’’ติ วุเตฺต ‘‘เถเรน คหิโต ภวิสฺสตี’’ติฯ จิเนฺตตฺวา ภริยาย สทฺธิํ มเนฺตสิ – ‘‘เถเรน มณิ คหิโต ภวิสฺสตี’’ติฯ สา, สามิ, มา เอวํ อวจ, เอตฺตกํ กาลํ มยา เถรสฺส น กิญฺจิ วชฺชํ ทิฎฺฐปุพฺพํ, น โส มณิํ คณฺหาตีติฯ มณิกาโร เถรํ ปุจฺฉิ – ‘‘ภเนฺต, อิมสฺมิํ ฐาเน มณิรตนํ ตุเมฺหหิ คหิต’’นฺติฯ น คณฺหามิ, อุปาสกาติฯ ภเนฺต, น อิธ อโญฺญ อตฺถิ, ตุเมฺหหิเยว คหิโต ภวิสฺสติ, เทถ เม มณิรตนนฺติฯ โส ตสฺมิํ อสมฺปฎิจฺฉเนฺต ปุน ภริยํ อาห – ‘‘เถเรเนว มณิ คหิโต, ปีเฬตฺวา นํ ปุจฺฉิสฺสามี’’ติฯ สา, สามิ, มา โน นาสยิ, วรํ อเมฺหหิ ทาสพฺยํ อุปคนฺตุํ, น จ เถรํ เอวรูปํ วตฺตุนฺติฯ โส ‘‘สเพฺพว มยํ ทาสตฺตํ อุปคจฺฉนฺตา มณิมูลํ น อคฺฆามา’’ติ รชฺชุํ คเหตฺวา เถรสฺส สีสํ เวเฐตฺวา ทเณฺฑน  ฆเฎฺฎสิฯ เถรสฺส สีสโต จ กณฺณนาสาหิ จ โลหิตํ ปคฺฆริ, อกฺขีนิ นิกฺขมนาการปฺปตฺตานิ อเหสุํ, โส เวทนาปมโตฺต ภูมิยํ ปติฯ โกโญฺจ โลหิตคเนฺธนา คนฺตฺวา โลหิตํ ปิวิฯ อถ นํ มณิกาโร เถเร อุปฺปนฺนโกธเวเคน ‘‘ตฺวํ กิํ กโรสี’’ติ ปาเทน ปหริตฺวา ขิปิฯ โส เอกปฺปหาเรเนว มริตฺวา อุตฺตาโน อโหสิฯ</p>


<p>เถโร ตํ ทิสฺวา, อุปาสก, สีเส เวฐนํ ตาว เม สิถิลํ กตฺวา อิมํ โกญฺจํ โอโลเกหิ ‘‘มโต วา, โน วา’’ติฯ อถ นํ โส อาห – ‘‘เอโส วิย ตฺวมฺปิ มริสฺสสี’’ติฯ อุปาสก, อิมินา โส มณิ คิลิโต, สเจ อยํ น อมริสฺสา, น เต อหํ มรโนฺตปิ มณิํ อาจิกฺขิสฺสนฺติฯ โส ตสฺส อุทรํ ผาเลตฺวา มณิํ ทิสฺวา ปเวเธโนฺต สํวิคฺคมานโส เถรสฺส ปาทมูเล นิปชฺชิตฺวา ‘‘ขมถ, เม, ภเนฺต, อชานเนฺตน มยา กต’’นฺติ อาหฯ อุปาสก, เนว ตุยฺหํ โทโส อตฺถิ, น มยฺหํ, วฎฺฎเสฺสเวส โทโส, ขมามิ เตติฯ ภเนฺต, สเจ เม ขมถ, ปกตินิยาเมเนว เม เคเห นิสีทิตฺวา ภิกฺขํ คณฺหถาติฯ ‘‘อุปาสก, น ทานาหํ อิโต ปฎฺฐาย ปเรสํ  เคหสฺส อโนฺตฉทนํ ปวิสิสฺสามิ, อโนฺตเคหปเวสนเสฺสว หิ  อยํ โทโส, อิโต ปฎฺฐาย ปาเทสุ อาวหเนฺตสุ เคหทฺวาเร ฐิโตว ภิกฺขํ คณฺหิสฺสามี’’ติ วตฺวา ธุตงฺคํ สมาทาย อิมํ คาถมาห –</p>


<p>
‘‘ปจฺจติ  
มุนิโน ภตฺตํ, โถกํ โถกํ กุเล กุเล;  
  
ปิณฺฑิกาย จริสฺสามิ, อตฺถิ ชงฺฆพลํ มมา’’ติฯ (เถรคา. ๒๔๘) –  
</p>
  
<p>อิทญฺจ ปน วตฺวา เถโร เตเนว พฺยาธินา น จิรเสฺสว ปรินิพฺพายิฯ โกโญฺจ มณิการสฺส ภริยาย กุจฺฉิสฺมิํ ปฎิสนฺธิํ คณฺหิฯ มณิกาโร กาลํ กตฺวา นิรเย นิพฺพตฺติฯ มณิการสฺส ภริยา เถเร มุทุจิตฺตตาย กาลํ กตฺวา เทวโลเก นิพฺพตฺติฯ ภิกฺขู สตฺถารํ เตสํ อภิสมฺปรายํ ปุจฺฉิํสุฯ สตฺถา, ‘‘ภิกฺขเว, อิเธกเจฺจ คเพฺภ นิพฺพตฺตนฺติ, เอกเจฺจ ปาปการิโน นิรเย นิพฺพตฺตนฺติ, เอกเจฺจ กตกลฺยาณา เทวโลเก นิพฺพตฺตนฺติ, อนาสวา ปน ปรินิพฺพายนฺตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘คพฺภเมเก อุปฺปชฺชนฺติ, นิรยํ ปาปกมฺมิโน;  
  
สคฺคํ สุคติโน ยนฺติ, ปรินิพฺพนฺติ อนาสวา’’ติฯ  
</li>
  
<p>ตตฺถ นฺติ อิธ มนุสฺสคโพฺภว อธิเปฺปโตฯ เสสเมตฺถ อุตฺตานตฺถเมวฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๑. ตโยชนวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ตโย ชเน อารพฺภ กเถสิฯ</p>


<p>สตฺถริ กิร เชตวเน วิหรเนฺต สมฺพหุลา ภิกฺขู สตฺถุ ทสฺสนตฺถาย อาคจฺฉนฺตา เอกํ คามํ ปิณฺฑาย ปวิสิํสุฯ คามวาสิโน เต สมฺปเตฺต อาทาย อาสนสาลาย นิสีทาเปตฺวา ยาคุขชฺชกํ ทตฺวา ปิณฺฑปาตเวลํ อาคมยมานา ธมฺมํ สุณนฺตา นิสีทิํสุฯ ตสฺมิํ ขเณ ภตฺตํ  ปจิตฺวา สูปพฺยญฺชนํ ธูปยมานาย เอกิสฺสา อิตฺถิยา ภาชนโต อคฺคิชาลา อุฎฺฐหิตฺวา ฉทนํ คณฺหิฯ ตโต เอกํ ติณกรฬํ อุฎฺฐหิตฺวา ชลมานํ อากาสํ ปกฺขนฺทิฯ ตสฺมิํ ขเณ เอโก กาโก อากาเสน คจฺฉโนฺต ตตฺถ คีวํ ปเวเสตฺวา ติณวลฺลิเวฐิโต ฌายิตฺวา คามมเชฺฌ ปติ ฯ ภิกฺขู ตํ ทิสฺวา ‘‘อโห ภาริยํ กมฺมํ, ปสฺสถาวุโส, กาเกน ปตฺตํ วิปฺปการํ, อิมินา กตกมฺมํ อญฺญตฺร สตฺถารา โก ชานิสฺสติ, สตฺถารมสฺส กมฺมํ ปุจฺฉิสฺสามา’’ติ จิเนฺตตฺวา ปกฺกมิํสุฯ</p>


<p>อปเรสมฺปิ ภิกฺขูนํ สตฺถุ ทสฺสนตฺถาย นาวํ อภิรุยฺห คจฺฉนฺตานํ นาวา สมุเทฺท นิจฺจลา อฎฺฐาสิฯ มนุสฺสา ‘‘กาฬกณฺณินา เอตฺถ ภวิตพฺพ’’นฺติ สลากํ วิจาเรสุํฯ นาวิกสฺส จ ภริยา ปฐมวเย ฐิตา ทสฺสนียา ปาสาทิกา, สลากา ตสฺสา ปาปุณิฯ ‘‘สลากํ ปุน วิจาเรถา’’ติ วตฺวา ยาวตติยํ วิจาเรสุํ, ติกฺขตฺตุมฺปิ ตสฺสา  เอว ปาปุณิฯ มนุสฺสา ‘‘กิํ, สามี’’ติ นาวิกสฺส มุขํ โอโลเกสุํฯ นาวิโก ‘‘น สกฺกา เอกิสฺสา อตฺถาย มหาชนํ นาเสตุํ, อุทเก นํ ขิปถา’’ติ อาหฯ สา คเหตฺวา อุทเก ขิปิยมานา มรณภยตชฺชิตา วิรวํ อกาสิฯ ตํ สุตฺวา นาวิโก โก อโตฺถ อิมิสฺสา อาภรเณหิ นเฎฺฐหิ, สพฺพาภรณานิ โอมุญฺจิตฺวา เอกํ ปิโลติกํ นิวาสาเปตฺวา ฉเฑฺฑถ นํ, อหํ ปเนตํ อุทกปิเฎฺฐ ปฺลวมานํ ทฎฺฐุํ น สกฺขิสฺสามี ตสฺมา ยถา นํ อหํ น ปสฺสามิ, ตถา เอกํ วาลุกกุฎํ คีวาย พนฺธิตฺวา สมุเทฺท ขิปถาติฯ เต ตถา กริํสุฯ ตมฺปิ ปติตฎฺฐาเนเยว มจฺฉกจฺฉปา วิลุมฺปิํสุฯ ภิกฺขู ตํ ปวตฺติํ ญตฺวา ‘‘ฐเปตฺวา สตฺถารํ โก อโญฺญ เอติสฺสา อิตฺถิยา กตกมฺมํ ชานิสฺสติ, สตฺถารํ ตสฺสา กมฺมํ ปุจฺฉิสฺสามา’’ติ อิจฺฉิตฎฺฐานํ ปตฺวา นาวาโต โอรุยฺห ปกฺกมิํสุฯ</p>


<p>อปเรปิ สตฺต ภิกฺขู สตฺถุ ทสฺสนตฺถาย คจฺฉนฺตา สายํ เอกํ วิหารํ ปวิสิตฺวา วสนฎฺฐานํ ปุจฺฉิํสุฯ เอกสฺมิญฺจ เลเณ สตฺต มญฺจา โหนฺติฯ เตสํ ตเทว ลภิตฺวา ตตฺถ นิปนฺนานํ รตฺติภาเค กูฎาคารมโตฺต ปาสาโณ ปวฎฺฎมาโน อาคนฺตฺวา เลณทฺวารํ ปิทหิฯ เนวาสิกา ภิกฺขู ‘‘มยํ อิมํ เลณํ อาคนฺตุกภิกฺขูนํ ปาปยิมฺหา, อยญฺจ มหาปาสาโณ เลณทฺวารํ ปิทหโนฺต อฎฺฐาสิ, อปเนสฺสาม  น’’นฺติ สมนฺตา สตฺตหิ คาเมหิ  มนุเสฺส สนฺนิปาเตตฺวา วายมนฺตาปิ ฐานา จาเลตุํ นาสกฺขิํสุฯ อโนฺต ปวิฎฺฐภิกฺขูปิ วายมิํสุเยวฯ เอวํ สเนฺตปิ สตฺตาหํ ปาสาณํ จาเลตุํ นาสกฺขิํสุฯ อาคนฺตุกา สตฺตาหํ ฉาตชฺฌตฺตา มหาทุกฺขํ อนุภวิํสุฯ สตฺตเม ทิวเส ปาสาโณ สยเมว ปวฎฺฎิตฺวา อปคโตฯ ภิกฺขู นิกฺขมิตฺวา ‘‘อมฺหากํ อิมํ ปาปํ อญฺญตฺร สตฺถารา โก ชานิสฺสติ, สตฺถารํ ปุจฺฉิสฺสามา’’ติ จิเนฺตตฺวา ปกฺกมิํสุฯ เต ปุริเมหิ สทฺธิํ อนฺตรามเคฺค สมาคนฺตฺวา สเพฺพ เอกโตว สตฺถารํ อุปสงฺกมิตฺวา วนฺทิตฺวา เอกมนฺตํ นิสินฺนา สตฺถารา กตปฎิสนฺถารา อตฺตนา อตฺตนา ทิฎฺฐานุภูตานิ การณานิ ปฎิปาฎิยา ปุจฺฉิํสุฯ</p>


<p>สตฺถาปิ  เตสํ ปฎิปาฎิยา เอวํ พฺยากาสิ – ‘‘ภิกฺขเว, โส ตาว กาโก อตฺตนา กตกมฺมเมว อนุโภสิฯ อตีตกาเล หิ พาราณสิยํ เอโก กสฺสโก อตฺตโน โคณํ ทเมโนฺต ทเมตุํ นาสกฺขิฯ โส หิสฺส โคโณ โถกํ คนฺตฺวา นิปชฺชิ, โปเถตฺวา อุฎฺฐาปิโตปิ โถกํ คนฺตฺวา ปุนปิ ตเถว นิปชฺชิฯ โส วายมิตฺวา ตํ ทเมตุํ อสโกฺกโนฺต โกธาภิภูโต หุตฺวา ‘อิโต  ทานิ ปฎฺฐาย สุขํ นิปชฺชิสฺสสี’ติ ปลาลปิณฺฑํ วิย กโรโนฺต ปลาเลน ตสฺส คีวํ ปลิเวเฐตฺวา อคฺคิมทาสิ, โคโณ ตเตฺถว ฌายิตฺวา มโตฯ ตทา, ภิกฺขเว, เตน กาเกน ตํ ปาปกมฺมํ กตํฯ โส ตสฺส วิปาเกน ทีฆรตฺตํ นิรเย ปจฺจิตฺวา วิปากาวเสเสน สตฺตกฺขตฺตุํ กากโยนิยํ นิพฺพตฺติตฺวา เอวเมว อากาเส ฌายิตฺวาว มโต’’ติฯ</p>


<p>สาปิ, ภิกฺขเว, อิตฺถี อตฺตนา กตกมฺมเมว อนุโภสิฯ สา หิ อตีเต พาราณสิยํ เอกสฺส คหปติกสฺส ภริยา อุทกหรณโกฎฺฎนปจนาทีนิ สพฺพกิจฺจานิ สหเตฺถเนว อกาสิฯ ตสฺสา เอโก สุนโข ตํ เคเห สพฺพกิจฺจานิ กุรุมานํ โอโลเกโนฺตว นิสีทติฯ เขเตฺต ภตฺตํ หรนฺติยา ทารุปณฺณาทีนํ วา อตฺถาย อรญฺญํ คจฺฉนฺติยา ตาย สทฺธิํเยว คจฺฉติฯ ตํ ทิสฺวา ทหรมนุสฺสา ‘‘อโมฺภ นิกฺขโนฺต สุนขลุทฺทโก, อชฺช มยํ มํเสน ภุญฺชิสฺสามา’’ติ อุปฺปเณฺฑนฺติฯ สา เตสํ กถาย มงฺกุ หุตฺวา สุนขํ เลฑฺฑุทณฺฑาทีหิ ปหริตฺวา ปลาเปติ, สุนโข นิวตฺติตฺวา ปุน อนุพนฺธติฯ โส กิรสฺสา ตติเย อตฺตภาเว ภตฺตา อโหสิ, ตสฺมา สิเนหํ ฉินฺทิตุํ น สโกฺกติฯ กิญฺจาปิ หิ อนมตเคฺค สํสาเร ชายา วา ปติ วา อภูตปุพฺพา นาม นตฺถิ, อวิทูเร ปน อตฺตภาเว ญาตเกสุ อธิมโตฺต สิเนโห  โหติ, ตสฺมา  โส สุนโข ตํ วิชหิตุํ น สโกฺกติฯ สา ตสฺส กุชฺฌิตฺวา เขตฺตํ สามิกสฺส ยาคุํ หรมานา รชฺชุํ อุจฺฉเงฺค ฐเปตฺวา อคมาสิ, สุนโข ตาเยว สทฺธิํ คโตฯ สา สามิกสฺส ยาคุํ ทตฺวา ตุจฺฉกุฎํ อาทาย เอกํ อุทกฎฺฐานํ คนฺตฺวา กุฎํ วาลุกาย ปูเรตฺวา สมีเป โอโลเกตฺวา ฐิตสฺส สุนขสฺส สทฺทมกาสิฯ สุนโข ‘‘จิรสฺสํ วต เม อชฺช มธุรกถา ลทฺธา’’ติ นงฺคุฎฺฐํ จาเลโนฺต ตํ อุปสงฺกมิฯ สา ตํ คีวายํ ทฬฺหํ คเหตฺวา เอกาย รชฺชุโกฎิยา กุฎํ พนฺธิตฺวา เอกํ รชฺชุโกฎิํ สุนขสฺส คีวายํ พนฺธิตฺวา กุฎํ อุทกาภิมุขํ ปวเฎฺฎสิฯ สุนโข กุฎํ อนุพนฺธโนฺต อุทเก ปติตฺวา ตเตฺถว กาลมกาสิฯ สา ตสฺส กมฺมสฺส วิปาเกน ทีฆรตฺตํ นิรเย ปจฺจิตฺวา วิปากาวเสเสน อตฺตภาวสเต วาลุกกุฎํ คีวายํ พนฺธิตฺวา อุทเก ปกฺขิตฺตา กาลมกาสีติฯ</p>


<p>ตุเมฺหหิปิ, ภิกฺขเว, อตฺตนา กตกมฺมเมว อนุภูตํฯ อตีตสฺมิญฺหิ พาราณสิวาสิโน สตฺต โคปาลกทารกา เอกสฺมิํ อฎวิปเทเส สตฺตาหวาเรน คาวิโย วิจรนฺตา เอกทิวสํ คาวิโย  วิจาเรตฺวา อาคจฺฉนฺตา เอกํ มหาโคธํ ทิสฺวา อนุพนฺธิํสุฯ โคธา ปลายิตฺวา เอกํ วมฺมิกํ ปาวิสิฯ ตสฺส ปน วมฺมิกสฺส สตฺต ฉิทฺทานิ, ทารกา ‘‘มยํ ทานิ คเหตุํ น สกฺขิสฺสาม, เสฺว อาคนฺตฺวา คณฺหิสฺสามา’’ติ เอเกโก เอเกกํ สาขภงฺคมุฎฺฐิํ อาทาย สตฺตปิ ชนา สตฺต ฉิทฺทานิ ปิทหิตฺวา ปกฺกมิํสุ ฯ เต ปุนทิวเส ตํ โคธํ อมนสิกตฺวา อญฺญสฺมิํ ปเทเส คาวิโย วิจาเรตฺวา สตฺตเม ทิวเส คาวิโย อาทาย คจฺฉนฺตา ตํ วมฺมิกํ ทิสฺวา สติํ ปฎิลภิตฺวา ‘‘กา นุ โข ตสฺสา โคธาย ปวตฺตี’’ติ อตฺตนา อตฺตนา ปิทหิตานิ ฉิทฺทานิ วิวริํสุฯ โคธา ชีวิเต นิราลยา หุตฺวา อฎฺฐิจมฺมาวเสสา ปเวธมานา นิกฺขมิฯ เต ตํ ทิสฺวา อนุกมฺปํ กตฺวา ‘‘มา นํ มาเรถ, สตฺตาหํ ฉินฺนภตฺตา ชาตา’’ติ ตสฺสา ปิฎฺฐิํ ปริมชฺชิตฺวา ‘‘สุเขน คจฺฉาหี’’ติ วิสฺสเชฺชสุํฯ เต โคธาย อมาริตตฺตา นิรเย ตาว น ปจฺจิํสุฯ เต ปน สตฺต ชนา เอกโต หุตฺวา จุทฺทสสุ อตฺตภาเวสุ สตฺต สตฺต ทิวสานิ ฉินฺนภตฺตา อเหสุํฯ ตทา, ภิกฺขเว, ตุเมฺหหิ สตฺตหิ โคปาลเกหิ หุตฺวา ตํ กมฺมํ กตนฺติฯ เอวํ สตฺถา เตหิ ปุฎฺฐปุฎฺฐํ ปญฺหํ พฺยากาสิฯ</p>


<p>อเถโก  ภิกฺขุ สตฺถารํ อาห – ‘‘กิํ ปน, ภเนฺต, ปาปกมฺมํ กตฺวา อากาเส อุปฺปติตสฺสปิ สมุทฺทํ ปกฺขนฺทสฺสาปิ ปพฺพตนฺตรํ ปวิฎฺฐสฺสาปิ โมโกฺข นตฺถี’’ติฯ สตฺถา ‘‘เอวเมตํ, ภิกฺขเว, อากาสาทีสุปิ เอกปเทโสปิ นตฺถิ, ยตฺถ ฐิโต ปาปกมฺมโต มุเจฺจยฺยา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น  
อนฺตลิเกฺข น สมุทฺทมเชฺฌ, น ปพฺพตานํ วิวรํ ปวิสฺส;  
  
น วิชฺชตี โส ชคติปฺปเทโส, ยตฺถฎฺฐิโต มุเจฺจยฺย ปาปกมฺมา’’ติฯ  
</li>
  
<p>ตสฺสโตฺถ – สเจ หิ โกจิ ‘‘อิมินา อุปาเยน ปาปกมฺมโต มุจฺจิสฺสามี’’ติ  วา นิสีเทยฺย, จตุราสีติโยชนสหสฺสคมฺภีรํ มหาสมุทฺทํ วา ปวิเสยฺย, ปพฺพตนฺตเร วา นิสีเทยฺย, เนว ปาปกมฺมโต ฯ ปุรตฺถิมาทีสุ ชคติปเทเสสุ ปถวีภาเคสุ น โส วาลคฺคมโตฺตปิ โอกาโส อตฺถิ, ยตฺถ ฐิโต ปาปกมฺมโต มุจฺจิตุํ สกฺกุเณยฺยาติฯ
</ol></p>


<p>เทสนาวสาเน เต ภิกฺขู โสตาปตฺติผลาทีนิ ปาปุณิํสุ, สมฺปตฺตมหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๑๒. สุปฺปพุทฺธสกฺยวตฺถุ</h3>
<p>  ติ อิมํ ธมฺมเทสนํ สตฺถา นิโคฺรธาราเม วิหรโนฺต สุปฺปพุทฺธํ สกฺกํ อารพฺภ กเถสิฯ</p>


<p>โส กิร ‘‘อยํ มม ธีตรํ ฉเฑฺฑตฺวา นิกฺขโนฺต จ, มม ปุตฺตํ ปพฺพาเชตฺวา ตสฺส เวริฎฺฐาเน ฐิโต จา’’ติ  อิเมหิ ทฺวีหิ การเณหิ สตฺถริ อาฆาตํ พนฺธิตฺวา เอกทิวสํ ‘‘น ทานิสฺส นิมนฺตนฎฺฐานํ คนฺตฺวา ภุญฺชิตุํ ทสฺสามี’’ติ คมนมคฺคํ ปิทหิตฺวา อนฺตรวีถิยํ สุรํ ปิวโนฺต นิสีทิฯ อถสฺส สตฺถริ ภิกฺขุสงฺฆปริวุเต ตํ ฐานํ อาคเต ‘‘สตฺถา อาคโต’’ติ อาโรเจสุํ ฯ โส อาห – ‘‘ปุรโต คจฺฉาติ ตสฺส วเทถ, นายํ มยา มหลฺลกตโร, นาสฺส มคฺคํ ทสฺสามี’’ติ ปุนปฺปุนํ วุจฺจมาโนปิ ตเถว วตฺวา นิสีทิฯ สตฺถา มาตุลสฺส สนฺติกา มคฺคํ อลภิตฺวา ตโต นิวตฺติฯ โสปิ เอกํ จรปุริสํ เปเสสิ ‘‘คจฺฉ, ตสฺส กถํ สุตฺวา เอหี’’ติฯ สตฺถาปิ นิวตฺตโนฺต สิตํ กตฺวา อานนฺทเตฺถเรน ‘‘โก นุ โข, ภเนฺต, สิตสฺส ปาตุกมฺมสฺส ปจฺจโย’’ติ ปุโฎฺฐ อาห – ‘‘ปสฺสสิ, อานนฺท, สุปฺปพุทฺธ’’นฺติฯ ปสฺสามิ, ภเนฺตติฯ ภาริยํ เตน กมฺมํ กตํ มาทิสสฺส พุทฺธสฺส มคฺคํ อเทเนฺตน, อิโต สตฺตเม ทิวเส เหฎฺฐาปาสาเท โสปานปาทมูเล ปถวิํ ปวิสิสฺสตีติฯ จรปุริโส ตํ กถํ สุตฺวา สุปฺปพุทฺธสฺส สนฺติกํ คนฺตฺวา ‘‘กิํ มม ภาคิเนเยฺยน นิวตฺตเนฺตน วุตฺต’’นฺติ ปุโฎฺฐ ยถาสุตํ อาโรเจสิฯ โส ตสฺส วจนํ สุตฺวา ‘‘น ทานิ มม ภาคิเนยฺยสฺส กถาย โทโส อตฺถิ, อทฺธา ยํ โส วทติ, ตํ ตเถว โหติฯ เอวํ สเนฺตปิ นํ อิทานิ  มุสาวาเทน นิคฺคณฺหิสฺสามิฯ โส หิ มํ ‘สตฺตเม ทิวเส ปถวิํ ปวิสิสฺสตี’ติ อนิยเมน อวตฺวา ‘เหฎฺฐาปาสาเท โสปานปาทมูเล ปถวิํ ปวิสิสฺสตี’’’ติ อาหฯ ‘‘อิโต ทานิ ปฎฺฐายาหํ ตํ ฐานํ น คมิสฺสามิ, อถ นํ ตสฺมิํ ฐาเน ปถวิํ อปวิสิตฺวา มุสาวาเทน นิคฺคณฺหิสฺสามี’’ติ อตฺตโน อุปโภคชาตํ สพฺพํ สตฺตภูมิกปาสาทสฺส อุปริ อาโรเปตฺวา โสปานํ หราเปตฺวา ทฺวารํ ปิทหาเปตฺวา เอเกกสฺมิํ ทฺวาเร เทฺว เทฺว มเลฺล ฐเปตฺวา ‘‘สจาหํ ปมาเทน เหฎฺฐา โอโรหิตุกาโม โหมิ, นิวาเรยฺยาถ ม’’นฺติ วตฺวา สตฺตเม ปาสาทตเล สิริคเพฺภ นิสีทิฯ สตฺถา ตํ ปวตฺติํ สุตฺวา, ‘‘ภิกฺขเว, สุปฺปพุโทฺธ น เกวลํ ปาสาทตเล เวหาสํ อุปฺปติตฺวา อากาเส วา นิสีทตุ, นาวาย วา สมุทฺทํ ปกฺขนฺทตุ, ปพฺพตนฺตรํ วา ปวิสตุ, พุทฺธานํ กถาย ทฺวิธาภาโว นาม นตฺถิ, มยา วุตฺตฎฺฐาเนเยว โส ปถวิํ ปวิสิสฺสตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น  
อนฺตลิเกฺข น สมุทฺทมเชฺฌ, น ปพฺพตานํ วิวรํ ปวิสฺส;  
  
น วิชฺชตี โส ชคติปฺปเทโส, ยตฺถฎฺฐิตํ นปฺปสเหยฺย มจฺจู’’ติฯ  
</li>
  
<p>ตตฺถ  ติ ยสฺมิํ ปเทเส ฐิตํ มรณํ นปฺปสเหยฺย นาภิภเวยฺย, เกสคฺคมโตฺตปิ  ปถวิปฺปเทโส นตฺถิฯ เสสํ ปุริมสทิสเมวาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>


<p>สตฺตเม ทิวเส สตฺถุ ภิกฺขาจารมคฺคสฺส นิรุทฺธเวลาย เหฎฺฐาปาสาเท สุปฺปพุทฺธสฺส มงฺคลโสฺส อุทฺทาโม หุตฺวา ตํ ตํ ภิตฺติํ ปหริฯ โส อุปริ นิสิโนฺนวสฺส สทฺทํ สุตฺวา ‘‘กิเมต’’นฺติ ปุจฺฉิฯ ‘‘มงฺคลโสฺส อุทฺทาโม’’ติฯ โส ปนโสฺส สุปฺปพุทฺธํ ทิสฺวาว สนฺนิสีทติฯ อถ นํ โส คณฺหิตุกาโม หุตฺวา นิสินฺนฎฺฐานา อุฎฺฐาย ทฺวาราภิมุโข อโหสิ, ทฺวารานิ สยเมว วิวฎานิ, โสปานํ สกฎฺฐาเนเยว ฐิตํฯ ทฺวาเร ฐิตา มลฺลา ตํ คีวายํ คเหตฺวา เหฎฺฐาภิมุขํ ขิปิํสุฯ เอเตนุปาเยน สตฺตสุปิ ตเลสุ ทฺวารานิ สยเมว วิวฎานิ, โสปานานิ ยถาฐาเน ฐิตานิฯ ตตฺถ ตตฺถ มลฺลา ตํ คีวายเมว คเหตฺวา เหฎฺฐาภิมุขํ ขิปิํสุฯ อถ นํ เหฎฺฐาปาสาเท โสปานปาทมูลํ สมฺปตฺตเมว มหาปถวี วิวรมานา ภิชฺชิตฺวา สมฺปฎิจฺฉิ, โส คนฺตฺวา อวีจิมฺหิ นิพฺพตฺตีติฯ</p>

</p>

</p>

</p>





