<h1>๖. ปณฺฑิตวโคฺค</h1>
<ol>
<li>
นิธีนํว  
  
ปวตฺตารํ, ยํ ปเสฺส วชฺชทสฺสินํ;  
  
นิคฺคยฺหวาทิํ เมธาวิํ, ตาทิสํ ปณฺฑิตํ ภเช;  
  
ตาทิสํ ภชมานสฺส, เสโยฺย โหติ น ปาปิโยฯ  
</li>
  
<li>
โอวเทยฺยานุสาเสยฺย, อสพฺภา จ นิวารเย;  
  
สตญฺหิ โส ปิโย โหติ, อสตํ โหติ อปฺปิโยฯ  
</li>
  
<li>
น ภเช ปาปเก มิเตฺต, น ภเช ปุริสาธเม;  
  
ภเชถ มิเตฺต กลฺยาเณ, ภเชถ ปุริสุตฺตเมฯ  
</li>
  
<li>
ธมฺมปีติ  
สุขํ เสติ, วิปฺปสเนฺนน เจตสา;  
  
อริยปฺปเวทิเต ธเมฺม, สทา รมติ ปณฺฑิโตฯ  
</li>
  
<li>
อุทกญฺหิ  
นยนฺติ เนตฺติกา, อุสุการา นมยนฺติ  
ทมยนฺติ (ก.)  
เตชนํ;  
  
ทารุํ นมยนฺติ ตจฺฉกา, อตฺตานํ ทมยนฺติ ปณฺฑิตาฯ  
</li>
  
<li>
เสโล ยถา เอกฆโน  
เอกคฺฆโน (ก.)  
, วาเตน น สมีรติ;  
  
เอวํ นินฺทาปสํสาสุ, น สมิญฺชนฺติ ปณฺฑิตาฯ  
</li>
  
<li>
ยถาปิ รหโท คมฺภีโร, วิปฺปสโนฺน อนาวิโล;  
  
เอวํ ธมฺมานิ สุตฺวาน, วิปฺปสีทนฺติ ปณฺฑิตาฯ  
</li>
  
<li>
สพฺพตฺถ เว สปฺปุริสา จชนฺติ, น  
กามกามา ลปยนฺติ สโนฺต;  
  
สุเขน ผุฎฺฐา อถ วา ทุเขน, น อุจฺจาวจํ  
โนจฺจาวจํ (สี. อฎฺฐ.)  
ปณฺฑิตา ทสฺสยนฺติฯ  
</li>
  
<li>
น  
อตฺตเหตุ น ปรสฺส เหตุ, น ปุตฺตมิเจฺฉ น ธนํ น รฎฺฐํ;  
  
น อิเจฺฉยฺย  
นยิเจฺฉ (ปี.), นิเจฺฉ (?)  
อธเมฺมน สมิทฺธิมตฺตโน, ส สีลวา ปญฺญวา ธมฺมิโก สิยาฯ  
</li>
  
<li>
อปฺปกา เต มนุเสฺสสุ, เย ชนา ปารคามิโน;  
  
อถายํ อิตรา ปชา, ตีรเมวานุธาวติฯ  
</li>
  
<li>
เย  
จ โข สมฺมทกฺขาเต, ธเมฺม ธมฺมานุวตฺติโน;  
  
เต ชนา ปารเมสฺสนฺติ, มจฺจุเธยฺยํ สุทุตฺตรํฯ  
</li>
  
<li>
กณฺหํ  
ธมฺมํ วิปฺปหาย, สุกฺกํ ภาเวถ ปณฺฑิโต;  
  
โอกา อโนกมาคมฺม, วิเวเก ยตฺถ ทูรมํฯ  
</li>
  
<li>
ตตฺราภิรติมิเจฺฉยฺย, หิตฺวา กาเม อกิญฺจโน;  
  
ปริโยทเปยฺย  
ปริโยทาเปยฺย (?)  
อตฺตานํ, จิตฺตเกฺลเสหิ ปณฺฑิโตฯ  
</li>
  
<li>
เยสํ สโมฺพธิยเงฺคสุ, สมฺมา จิตฺตํ สุภาวิตํ;  
  
อาทานปฎินิสฺสเคฺค, อนุปาทาย เย รตา;  
  
ขีณาสวา ชุติมโนฺต, เต โลเก ปรินิพฺพุตาฯ  
</li>
  
ปณฺฑิตวโคฺค ฉโฎฺฐ นิฎฺฐิโตฯ  
</li>
  
  
  
  
  