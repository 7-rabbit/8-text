<h1>๑๓. เสเรยฺยวโคฺค</h1>
<h3>๑. เสเรยฺยกเตฺถรอปทานวณฺณนา</h3>
<p>   ติอาทิกํ อายสฺมโต เสเรยฺยกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตโต ปเรสุ อตฺตภาวสหเสฺสสุ วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล พฺราหฺมณกุเล นิพฺพโตฺต วิญฺญุตํ ปตฺวา ติณฺณํ เวทานํ ปารํ คนฺตฺวา อิติหาสาทิสกลพฺราหฺมณธเมฺมสุ โกฎิปฺปโตฺต เอกสฺมิํ ทิวเส อโพฺภกาเส สปริวาโร ฐิโต ภควนฺตํ ทิสฺวา ปสนฺนมานโส เสเรยฺยปุปฺผํ คเหตฺวา อากาเส ขิปโนฺต ปูเชสิฯ ตานิ ปุปฺผานิ อากาเส วิตานํ หุตฺวา สตฺตาหํ ฐตฺวา ปจฺฉา อนฺตรธายิํสุฯ โส ตํ อจฺฉริยํ ทิสฺวา อตีว ปสนฺนมานโส เตเนว ปีติโสมนเสฺสน กาลํ กตฺวา ตุสิตาทีสุ นิพฺพโตฺต ตตฺถ ทิพฺพสุขมนุภวิตฺวา ตโต มนุสฺสสุขมนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปาปุณิตฺวา ปุพฺพวาสนาพเลน สตฺถริ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค ปุรากตกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ</p>


<p> ติ สิริเส ภวํ ชาติปุปฺผํ เสเรยฺยํ, เสเรยฺยเมว เสเรยฺยกํ, ตํ เสเรยฺยกํ คเหตฺวานาติ สมฺพโนฺธฯ ภควติ ปสโนฺน ชาติสุมนมกุฬจมฺปกาทีนิ ปุปฺผานิ ปติฎฺฐเปตฺวา ปูเชตุํ กาลํ นตฺถิตาย ตตฺถ สมฺปตฺตํ ตํ เสเรยฺยกํ ปุปฺผํ คเหตฺวา ปูเชสินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๒. ปุปฺผถูปิยเตฺถรอปทานวณฺณนา</h3>
<p>ติอาทิกํ  อายสฺมโต ปุปฺผถูปิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิพุทฺธสฺส ภควโต กาเล  พฺราหฺมณกุเล นิพฺพโตฺต วิญฺญุตํ ปตฺวา สกสิเปฺป นิปฺผตฺติํ ปโตฺต ตตฺถ สารํ อปสฺสโนฺต เคหํ ปหาย หิมวนฺตํ ปวิสิตฺวา อตฺตนา สหคเตหิ ปญฺจสิสฺสสหเสฺสหิ สทฺธิํ ปญฺจาภิญฺญา อฎฺฐ  สมาปตฺติโย นิพฺพเตฺตตฺวา กุกฺกุรนามปพฺพตสมีเป ปณฺณสาลํ กาเรตฺวา ปฎิวสติฯ ตทา พุทฺธุปฺปาทภาวํ สุตฺวา สิเสฺสหิ สห พุทฺธสฺส สนฺติกํ คนฺตุกาโม เกนจิ พฺยาธินา ปีฬิโต ปณฺณสาลํ ปวิสิตฺวา สิสฺสสนฺติกา พุทฺธสฺสานุภาวํ ลกฺขณญฺจ สุตฺวา ปสนฺนมานโส หิมวนฺตโต จมฺปกาโสกติลกเกฎกาทฺยเนเก ปุเปฺผ อาหราเปตฺวา ถูปํ กตฺวา พุทฺธํ วิย ปูเชตฺวา กาลํ กตฺวา พฺรหฺมโลกูปโค อโหสิฯ อถ เต สิสฺสา ตสฺส อาฬหนํ กตฺวา พุทฺธสนฺติกํ คนฺตฺวา ตํ ปวตฺติํ อาโรเจสุํฯ อถ ภควา พุทฺธจกฺขุนา โอโลเกตฺวา อนาคตํสญาเณน ปากฎีกรณมกาสิฯ โส อปรภาเค อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วิญฺญุตํ ปโตฺต ปุพฺพวาสนาพเลน สตฺถริ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> อถ โส อตฺตโน ปุพฺพกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ ติ ปพฺพตสฺส สิขรํ กุกฺกุรากาเรน สุนขากาเรน สณฺฐิตตฺตา ‘‘กุกฺกุรปพฺพโต’’ติ สงฺขฺยํ คโต, ตสฺส สมีเป ปณฺณสาลํ กตฺวา ปญฺจตาปสสหเสฺสหิ สห วสมาโนติ อโตฺถฯ นยานุสาเรน เสสํ สพฺพํ อุตฺตานตฺถเมวาติฯ</p>

</p>


<h3>๓. ปายสทายกเตฺถรอปทานวณฺณนา</h3>
<p>ติอาทิกํ อายสฺมโต ปายสทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ  วิภวสมฺปเนฺน กุลเคเห นิพฺพโตฺต วิญฺญุตํ ปตฺวา ฆราวาสํ วสโนฺต หตฺถิอสฺสธนธญฺญสตฺตรตนาทิวิภวสมฺปโนฺน สทฺธาสมฺปโนฺน กมฺมผลํ สทฺทหิตฺวา สหสฺสมตฺตา สุวณฺณปาติโย กาเรตฺวา ตสฺมิํ ขีรปายสสหสฺสสฺส ปูเรตฺวา ตา สพฺพา คาหาเปตฺวา สิมฺพลิวนํ อคมาสิฯ ตสฺมิํ สมเย วิปสฺสี ภควา ฉพฺพณฺณรํสิโย วิสฺสเชฺชตฺวา อากาเส จงฺกมํ มาเปตฺวา จงฺกมติฯ โส ปน เสฎฺฐิ ตํ อจฺฉริยํ ทิสฺวา อตีว ปสโนฺน ปาติโย ฐเปตฺวา วนฺทิตฺวา อาโรเจสิ ปฎิคฺคหณายฯ อถ ภควา อนุกมฺปํ อุปาทาย ปฎิคฺคเหสิ, ปฎิคฺคเหตฺวา จ ปน ตสฺส  โสมนุสฺสุปฺปาทนตฺถํ สหสฺสมเตฺตหิ ภิกฺขุสเงฺฆหิ สทฺธิํ ปริภุญฺชิ, ตทวเสสํ อเนกสหสฺสภิกฺขู ปริภุญฺชิํสุฯ โส เตน ปุเญฺญน สุคตีสุเยว สํสรโนฺต อิมสฺมิํ พุทฺธุปฺปาเท  กุลเคเห นิพฺพโตฺต วิญฺญุตํ ปโตฺต สทฺธาชาโต ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน กุสลํ ปจฺจเวกฺขมาโน ตํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตเมวฯ</p>


<p> ติ จทินโนฺต ปทวิเกฺขปํ กโรโนฺต กมติ คจฺฉตีติ จงฺกมํ, จงฺกมสฺส ปทวิเกฺขปสฺส อาธารภูตปถวิปเทโส จงฺกมํ นามาติ อโตฺถ, เอตํ จงฺกมํสุ วิเสเสน อารูโฬฺหติ สมฺพโนฺธฯ ติ วรียติ ฉาทิยติ อเนนาติ วรํ, น พรนฺติ อมฺพรํ, เสตวตฺถสทิสํ อากาสนฺติ อโตฺถฯ นตฺถิ นิลียนํ โคปนํ เอตฺถาติ อนิลํ, อา สมนฺตโต ยนฺติ คจฺฉนฺติ อเนน อิทฺธิมโนฺตติ อายนํ, อนิลญฺจ ตํ อายนเญฺจติ อนิลายนํ, ตสฺมิํ อมฺพเร อนิลายเน จงฺกมํ มาปยินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๔. คโนฺธทกิยเตฺถรอปทานวณฺณนา</h3>
<p>ติอาทิกํ อายสฺมโต คโนฺธทกิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว นิพฺพานูปนิสฺสยานิ ปุญฺญานิ อุปจินโนฺต วิปสฺสีภควโต กาเล เสฎฺฐิกุเล นิพฺพโตฺต  วิญฺญุตํ ปตฺวา มหทฺธโน มหาโภโค ทิพฺพสุขมนุภวโนฺต วิย มนุสฺสสุขมนุภวโนฺต เอกสฺมิํ ทิวเส ปาสาทวเร นิสิโนฺน โหติฯ ตทา ภควา สุวณฺณมหาเมรุ วิย วีถิยา วิจรติ, ตํ วิจรมานํ ภควนฺตํ ทิสฺวา ปสนฺนมานโส คนฺตฺวา วนฺทิตฺวา สุคโนฺธทเกน ภควนฺตํ โอสิญฺจมาโน ปูเชสิฯ โส เตน ปุเญฺญน เทวมนุเสฺสสุ สํสรโนฺต อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปโตฺต ฆราวาเสน อนลฺลีโน สตฺถุ สนฺติเก ปพฺพชิตฺวา กมฺมฎฺฐานํ คเหตฺวา วิปสฺสนํ วเฑฺฒตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ ปสาทํ โสมนสฺสํ ชเนติ อุปฺปาเทตีติ ปาสาโท , มาลากมฺมจิตฺตกมฺมสุวณฺณกมฺมาทฺยเนกวิจิตฺตํ ทิสฺวา ตตฺถ ปวิฎฺฐานํ ชนานํ ปสาทํ ชนยตีติ อโตฺถฯ ปาสาโท  จ โส ปเตฺถตพฺพเฎฺฐน วโร จาติ ปาสาทวโร, ตสฺมิํ ปาสาทวเร นิสชฺช นิสีทิตฺวา วิปสฺสิํ ชินวรํ อทฺทสนฺติ สมฺพโนฺธฯ เสสํ สพฺพตฺถ อุตฺตานเมวาติฯ</p>

</p>


<h3>๕. สมฺมุขาถวิกเตฺถรอปทานวณฺณนา</h3>
<p>ติอาทิกํ อายสฺมโต สมฺมุขาถวิกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล พฺราหฺมณกุเล นิพฺพโตฺต สตฺตวสฺสิกกาเลเยว สกสิเปฺป นิปฺผตฺติํ ปโตฺต ฆราวาสํ สณฺฐเปตฺวา วสโนฺต วิปสฺสิมฺหิ โพธิสเตฺต อุปฺปเนฺน สพฺพพุทฺธานํ ลกฺขณานิ เวทตฺตเย ทิสฺสมานานิ ตานิ ราชปฺปมุขสฺส ชนกายสฺส วิปสฺสีโพธิสตฺตสฺส ลกฺขณญฺจ พุทฺธภาวญฺจ พฺยากริตฺวา ชนานํ มานสํ นิพฺพาเปสิ, อเนกานิ จ ถุติวจนานิ นิเวเทสิฯ โส เตน กุสลกเมฺมน ฉ กามาวจรสมฺปตฺติโย อนุภวิตฺวา มนุเสฺสสุ จ จกฺกวตฺติสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต สทฺธาชาโต ปพฺพชิตฺวา นจิรเสฺสว อรหา อโหสิฯ กตกุสลนาเมน ติ ปากโฎฯ</p>


<p> โส  อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ  สมฺมาสมฺพุเทฺธ  อุปฺปชฺชมาเน มาตุกุจฺฉิโต นิกฺขเนฺต อหํ ปาตุภูตํ  การณํ พุทฺธภาวสฺส เหตุํ  กเถสิํ, อเนกานิ อจฺฉริยานิ ปากฎานิ อกาสินฺติ อโตฺถฯ เสสํ วุตฺตนยานุสาเรน สุวิเญฺญยฺยเมวาติฯ</p>

</p>


<h3>๖. กุสุมาสนิยเตฺถรอปทานวณฺณนา</h3>
<p>ติอาทิกํ อายสฺมโต กุสุมาสนิยเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส  ภควโต กาเล พฺราหฺมณกุเล นิพฺพโตฺต วิญฺญุตํ ปโตฺต มหทฺธโน มหาโภโค ติณฺณํ เวทานํ ปารํ คโต พฺราหฺมณสิเปฺปสุ โกฎิปฺปโตฺต สกปรสมยกุสโล มาตาปิตโร ปูเชตุกาโม ปญฺจ อุปฺปลกลาเป อตฺตโน สมีเป ฐเปตฺวา นิสิโนฺน ภิกฺขุสงฺฆปริวุตํ วิปสฺสิํ ภควนฺตํ อาคจฺฉนฺตํ ทิสฺวา นีลปีตาทิฆนพุทฺธรสฺมิโย  จ ทิสฺวา ปสนฺนมานโส อาสนํ ปญฺญาเปตฺวา ตตฺถ ตานิ ปุปฺผานิ สนฺถริตฺวา ภควนฺตํ ตตฺถ นิสีทาเปตฺวา สกฆเร มาตุ อตฺถาย ปฎิยตฺตานิ สพฺพานิ ขาทนียโภชนียานิ คเหตฺวา สปริวารํ ภควนฺตํ สหเตฺถน สนฺตเปฺปโนฺต โภเชสิฯ โภชนาวสาเน เอกํ อุปฺปลหตฺถํ อทาสิฯ เตน โสมนสฺสชาโต ปตฺถนํ อกาสิฯ ภควาปิ อนุโมทนํ กตฺวา ปกามิฯ โส เตน ปุเญฺญน เทวมนุเสฺสสุ เทฺว สมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ วิภวสมฺปเนฺน เอกสฺมิํ กุเล นิพฺพโตฺต วิญฺญุตํ ปโตฺต โภคยเสหิ วฑฺฒิโต กาเมสุ อาทีนวํ ทิสฺวา ฆราวาสํ ปหาย ปพฺพชิโต นจิรเสฺสว อรหา อโหสิฯ</p>


<p> โส อปรภาเค ปุเพฺพ กตกุสลํ ปุเพฺพนิวาสญาเณน สริตฺวา โสมนสฺสปฺปโตฺต ปุพฺพจริตาปทานํ ปกาเสโนฺต ติอาทิมาหฯ ธญฺญานํ ปุญฺญวนฺตานํ ขตฺติยพฺราหฺมณคหปติมหาสาลานํ อเนเกสํ กุลานํ อากรตฺตา ธญฺญวตี, อถ วา มุตฺตามณิอาทิสตฺตรตนานํ  สตฺตวิธธญฺญานํ อุปโภคปริโภคานํ อากรตฺตา ธญฺญวตี, อถ วา ธญฺญานํ พุทฺธปเจฺจกพุทฺธขีณาสวานํ วสนฎฺฐานํ อารามวิหาราทีนํ อากรตฺตา ธญฺญวตี, ตสฺสา ฯ นครนฺติ ปเตฺถนฺติ เอตฺถ อุปโภคปริโภคตฺถิกา ชนาติ นครํ, น คจฺฉตีติ วา นคํ, ราชยุวราชมหามตฺตาทีนํ วสนฎฺฐานํฯ นคํ ราติ อาททาติ คณฺหาตีติ นครํ, ราชาทีนํ วสนฎฺฐานสมูหภูตํ ปาการปริขาทีหิ ปริกฺขิตฺตํ ปริจฺฉินฺนฎฺฐานํ นครํ นามาติ อโตฺถฯ  ยทา อหํ วิปสฺสิสฺส ภควโต สนฺติเก พฺยากรณํ อลภิํ, ตทา ตสฺมิํ ธญฺญวติยา นคเร พฺราหฺมโณ อโหสินฺติ สมฺพโนฺธฯ เสสํ สพฺพตฺถ อุตฺตานเมวาติฯ</p>

</p>


<h3>๗. ผลทายกเตฺถรอปทานวณฺณนา</h3>
<p>ติอาทิกํ อายสฺมโต ผลทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล พฺราหฺมณกุเล นิพฺพโตฺต วิญฺญุตํ ปตฺวา เวทตฺตยาทิสกสิเปฺปสุ ปารปฺปโตฺต อเนเกสํ พฺราหฺมณสหสฺสานิํ  ปาโมโกฺข อาจริโย สกสิปฺปานํ ปริโยสานํ อทิสฺวา ตตฺถ จ สารํ อปสฺสโนฺต  ฆราวาสํ ปหาย อิสิปพฺพชฺชํ ปพฺพชิตฺวา หิมวนฺตสฺส อวิทูเร อสฺสมํ กาเรตฺวา สห สิเสฺสหิ วาสํ กเปฺปสิ, ตสฺมิํ สมเย ปทุมุตฺตโร ภควา ภิกฺขาย จรมาโน ตสฺสานุกมฺปาย ตํ ปเทสํ สมฺปาปุณิฯ ตาปโส ภควนฺตํ ทิสฺวา ปสนฺนมานโส อตฺตโน อตฺถาย ปุฎเก นิกฺขิปิตฺวา รุกฺขเคฺค ลคฺคิตานิ มธุรานิ ปทุมผลานิ มธุนา สห อทาสิฯ ภควา ตสฺส โสมนสฺสุปฺปาทนตฺถํ ปสฺสนฺตเสฺสว ปริภุญฺชิตฺวา อากาเส ฐิโต ผลทานานิสํสํ กเถตฺวา ปกฺกามิฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุลเคเห นิพฺพโตฺต สตฺตวสฺสิโกเยว อรหตฺตํ ปตฺวา ปุเพฺพ กตกุสลกมฺมํ  สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ อเชฺฌติ จิเนฺตตีติ อชฺฌายิ, อชฺฌายิเยว อชฺฌายโกฯ เอตฺถ หิ อกาโร ‘‘ปฎิเสเธ วุทฺธิตพฺภาเว…เป.… อกาโร วิรหปฺปเก’’ติ เอวํ วุเตฺตสุ ทสสุ อเตฺถสุ ตพฺภาเว วตฺตติฯ สิสฺสานํ สวนธารณาทิวเสน หิตํ อเชฺฌติ จิเนฺตติ สชฺฌายํ กโรตีติ  จินฺตโกติ อโตฺถฯ อาจริยสฺส สนฺติเก อุคฺคหิตํ สพฺพํ มนฺตํ มเนน ธาเรติ ปวเตฺตตีติ ติ เวทํ วุจฺจติ ญาณํ, เวเทน เวทิตพฺพา พุชฺฌิตพฺพาติ เวทา, อิรุเวทยชุเวทสามเวทสงฺขาตา ตโย คนฺถา, เตสํ เวทานํ ปารํ ปริโยสานํ โกฎิํ คโต ปโตฺตติ ปารคูฯ เสสํ ปากฎเมวาติ</p>

</p>


<h3>๘. ญาณสญฺญิกเตฺถรอปทานวณฺณนา</h3>
<p>ติอาทิกํ อายสฺมโต ญาณสญฺญิกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตสฺมิํ ตสฺมิํ อุปฺปนฺนุปฺปเนฺน ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพโตฺต วุทฺธิปฺปโตฺต ฆราวาสํ ปหาย ตาปสปพฺพชฺชํ ปพฺพชิตฺวา หิมวนฺตสฺส อวิทูเร ปพฺพตนฺตเร ปณฺณสาลํ  กาเรตฺวา ปญฺจาภิญฺญาอฎฺฐสมาปตฺติโย นิพฺพเตฺตตฺวา  วสโนฺต เอกทิวสํ ปริสุทฺธํ ปณฺฑรํ ปุลินตลํ ทิสฺวา ‘‘อีทิสา ปริสุทฺธา พุทฺธา, อีทิสํว ปริสุทฺธํ พุทฺธญาณ’’นฺติ พุทฺธญฺจ ตสฺส ญาณญฺจ อนุสฺสริ โถเมสิ จฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปตฺวา สาสเน ปพฺพชิตฺวา นจิรเสฺสว อรหตฺตํ ปโตฺต ปุเพฺพ กตปุญฺญํ อนุสฺสริตฺวา โสมนสฺสชาโต ปุพฺพจริตาปทานํ ปกาเสโนฺต ‘‘ปพฺพเต หิมวนฺตมฺหี’’ติอาทิมาหฯ ติ ปริปุณฺณกตํ วิย ปุลากาเรน ปริโสธิตากาเรน ปวตฺตํ ฐิตนฺติ ปุลินํ, โสภนํ  วาลุกํ ทิสฺวา เสฎฺฐํ พุทฺธํ อนุสฺสรินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๙. คณฺฐิปุปฺผิยเตฺถรอปทานวณฺณนา</h3>
<p>ติอาทิกํ อายสฺมโต คณฺฐิปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนกาสุ ชาตีสุ กตปุญฺญสญฺจโย วิปสฺสิสฺส ภควโต กาเล เอกสฺมิํ กุลเคเห นิพฺพโตฺต อุปโภคปริโภเคหิ อนูโน เอกทิวสํ วิปสฺสิํ ภควนฺตํ สคณํ ทิสฺวา ปสนฺนมานโส ลาชาปญฺจเมหิ ปุเปฺผหิ ปูเชสิฯ โส เตเนว จิตฺตปฺปสาเทน ยาวตายุกํ ฐตฺวา ตโต เทวโลเก นิพฺพโตฺต ทิพฺพสมฺปตฺติํ อนุภวิตฺวา อปรภาเค มนุเสฺสสุ มนุสฺสสมฺปตฺติํ อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต สทฺธาชาโต ปพฺพชิตฺวา นจิรเสฺสว อรหตฺตํ ปาปุณิฯ</p>


<p> โส เอกทิวสํ ปุเพฺพ กตปุญฺญํ สริตฺวา โสมนสฺสชาโต ‘‘อิมินา กุสเลนาหํ นิพฺพานํ ปโตฺต’’ติ ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๑๐. ปทุมปูชกเตฺถรอปทานวณฺณนา</h3>
<p>ติอาทิกํ  อายสฺมโต ปทุมปูชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล พฺราหฺมณกุเล นิพฺพโตฺต วิญฺญุตํ ปตฺวา สกสิเปฺป นิปฺผตฺติํ ปตฺวา ตตฺถ สารํ อปสฺสโนฺต พุทฺธุปฺปตฺติโต ปุเรตรํ  อุปฺปนฺนตฺตา โอวาทานุสาสนํ อลภิตฺวา ฆราวาสํ ปหาย อิสิปพฺพชฺชํ ปพฺพชิตฺวา หิมวนฺตสฺส อวิทูเร โคตมกํ  นาม ปพฺพตํ นิสฺสาย อสฺสมํ กาเรตฺวา ปญฺจาภิญฺญา อฎฺฐ สมาปตฺติโย นิพฺพเตฺตตฺวา ฌานสุเขเนว วิหาสิฯ ตทา ปทุมุตฺตโร ภควา พุโทฺธ หุตฺวา สเตฺต สํสารโต อุทฺธรโนฺต ตสฺสานุกมฺปาย หิมวนฺตํ อคมาสิฯ ตาปโส ภควนฺตํ ทิสฺวา ปสนฺนมานโส สกสิเสฺส สมาเนตฺวา เตหิ ปทุมปุปฺผานิ อาหราเปตฺวา ปูเชสิฯ โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต สโทฺธ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อตฺตโน ปุญฺญกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ อเนเกสํ ยกฺขเทวตานํ อาวาสภาเวน อธิฎฺฐานวเสน โคตมสฺส ภวนตฺตา โคตโมติ ปากโฎ อโหสิฯ ปวตฺตติ ติฎฺฐตีติ ปพฺพโตฯ ติ รุหติ ติฎฺฐตีติ รุโกฺขฯ อถ วา ปถวิํ ขนโนฺต อุทฺธํ รุหตีติ รุโกฺข, นานา อเนกปฺปการา จมฺปกกปฺปูรนาคอครุจนฺทนาทโย รุกฺขาติ นานารุกฺขา, เตหิ นานารุเกฺขหิ สญฺฉโนฺน ปริกิโณฺณ โคตโม ปพฺพโตติ สมฺพโนฺธฯ ติ ภวนฺติ ชายนฺติ อุปฺปชฺชนฺติ วฑฺฒนฺติ จาติ ภูตา, มหนฺตา จ เต ภูตา จาติ มหาภูตา, มหาภูตานํ คโณ สมูโหติ มหาภูตคโณ, มหาภูตคณสฺส อาลโย ปติฎฺฐาติ มหาภูตคณาลโยฯ</p>


<p> ติ ตสฺส โคตมสฺส ปพฺพตสฺส เวมเชฺฌ อพฺภนฺตเร อสฺสโม อภินิมฺมิโต นิปฺผาทิโต กโตติ อโตฺถฯ เสสํ อุตฺตานเมวาติฯ</p>

</p>

</p>





