<h1>๑๐. ทสกนิปาโต</h1>
<ol>
<li>
<p> ๔๓๙. จตุทฺวารชาตกํ (๑)
</ol></p>


<ol>
<li>
จตุทฺวารมิทํ  
  
  
นครํ, อายสํ ทฬฺหปาการํ;  
  
โอรุทฺธปฎิรุโทฺธสฺมิ, กิํ ปาปํ ปกตํ มยาฯ  
</li>
  
<li>
สเพฺพ อปิหิตา ทฺวารา, โอรุโทฺธสฺมิ ยถา ทิโช;  
  
กิมาธิกรณํ ยกฺข, จกฺกาภินิหโต อหํฯ  
</li>
  
<li>
ลทฺธา สตสหสฺสานิ, อติเรกานิ วีสติ;  
  
อนุกมฺปกานํ ญาตีนํ, วจนํ สมฺม นากริฯ  
</li>
  
<li>
ลงฺฆิํ สมุทฺทํ ปกฺขนฺทิ, สาครํ อปฺปสิทฺธิกํ;  
  
จตุพฺภิ อฎฺฐชฺฌคมา, อฎฺฐาหิปิ จ โสฬสฯ  
</li>
  
<li>
โสฬสาหิ จ พาตฺติํส, อตฺริจฺฉํ จกฺกมาสโท;  
  
<p>อิจฺฉาหตสฺส โปสสฺส, จกฺกํ ภมติ มตฺถเกฯ
</ol></p>


<ol>
<li>
อุปริวิสาลา ทุปฺปูรา, อิจฺฉา วิสฎคามินี  
วิสฎคามินิํ (ปี. ก.)  
;  
  
เย จ ตํ อนุคิชฺฌนฺติ, เต โหนฺติ จกฺกธาริโนฯ  
</li>
  
<li>
พหุภณฺฑํ  
พหุํ ภณฺฑํ (สี. ปี.)  
อวหาย, มคฺคํ อปฺปฎิเวกฺขิย;  
  
เยสเญฺจตํ อสงฺขาตํ, เต โหนฺติ จกฺกธาริโนฯ  
</li>
  
<li>
กมฺมํ สเมเกฺข วิปุลญฺจ โภคํ, อิจฺฉํ  
น เสเวยฺย อนตฺถสํหิตํ;  
  
กเรยฺย วากฺยํ อนุกมฺปกานํ, ตํ ตาทิสํ นาติวเตฺตยฺย จกฺกํฯ  
</li>
  
<li>
กีวจิรํ นุ เม ยกฺข, จกฺกํ สิรสิ ฐสฺสติ;  
  
กติ วสฺสสหสฺสานิ, ตํ เม อกฺขาหิ ปุจฺฉิโตฯ  
</li>
  
<li>
อติสโร ปจฺจสโร  
อจฺจสโร (สี. สฺยา. ปี.)  
, มิตฺตวินฺท สุโณหิ เม;  
  
จกฺกํ เต สิรสิ  
สิรสฺมิ (สฺยา.)  
มาวิทฺธํ, น ตํ ชีวํ ปโมกฺขสีติฯ  
</li>
  
จตุทฺวารชาตกํ ปฐมํฯ  
</li>
  
<li>
<p> ๔๔๐. กณฺหชาตกํ (๒)
</ol></p>


<ol>
<li>
กโณฺห  
  
วตายํ ปุริโส, กณฺหํ ภุญฺชติ โภชนํ;  
  
กเณฺห ภูมิปเทสสฺมิํ, น มยฺหํ มนโส ปิโยฯ  
</li>
  
<li>
น กโณฺห ตจสา โหติ, อโนฺตสาโร หิ พฺราหฺมโณ;  
  
ยสฺมิํ ปาปานิ กมฺมานิ, ส เว กโณฺห สุชมฺปติฯ  
</li>
  
<li>
เอตสฺมิํ เต สุลปิเต, ปติรูเป สุภาสิเต;  
  
วรํ พฺราหฺมณ เต ทมฺมิ, ยํ กิญฺจิ มนสิจฺฉสิฯ  
</li>
  
<li>
วรเญฺจ เม อโท สกฺก, สพฺพภูตานมิสฺสร;  
  
สุนิโกฺกธํ สุนิโทฺทสํ, นิโลฺลภํ วุตฺติมตฺตโน;  
  
นิเสฺนหมภิกงฺขามิ, เอเต เม จตุโร วเรฯ  
</li>
  
<li>
กิํ นุ โกเธ วา  
โกเธว (สี. ปี.)  
โทเส วา, โลเภ เสฺนเห จ พฺราหฺมณ;  
  
อาทีนวํ  
ตฺวํ ปสฺสสิ  
สมฺปสฺสสิ (สี. ปี.)  
, ตํ เม อกฺขาหิ ปุจฺฉิโตฯ  
</li>
  
<li>
อโปฺป หุตฺวา พหุ โหติ, วฑฺฒเต โส อขนฺติโช;  
  
อาสงฺคี พหุปายาโส, ตสฺมา โกธํ น โรจเยฯ  
</li>
  
<li>
ทุฎฺฐสฺส ผรุสา  
ปฐมา (ปี. สี. นิยฺย)  
วาจา, ปรามาโส อนนฺตรา;  
  
ตโต ปาณิ ตโต ทโณฺฑ, สตฺถสฺส ปรมา คติ  
ปรามสติ (ก.)  
;  
  
โทโส โกธสมุฎฺฐาโน, ตสฺมา โทสํ น โรจเยฯ  
</li>
  
<li>
อาโลปสาหสาการา  
สหสาการา (สี. สฺยา. ปี.)  
, นิกตี วญฺจนานิ จ;  
  
ทิสฺสนฺติ โลภธเมฺมสุ, ตสฺมา โลภํ น โรจเยฯ  
</li>
  
<li>
เสฺนหสงฺคถิตา  
สงฺคธิตา (ก.), สงฺคนฺติตา (สฺยา.)  
คนฺถา, เสนฺติ มโนมยา ปุถู;  
  
เต ภุสํ อุปตาเปนฺติ, ตสฺมา เสฺนหํ น โรจเยฯ  
</li>
  
<li>
เอตสฺมิํ เต สุลปิเต, ปติรูเป สุภาสิเต;  
  
วรํ พฺราหฺมณ เต ทมฺมิ, ยํ กิญฺจิ มนสิจฺฉสิฯ  
</li>
  
<li>
วรเญฺจ เม อโท สกฺก, สพฺพภูตานมิสฺสร;  
  
อรเญฺญ เม วิหรโต, นิจฺจํ เอกวิหาริโน;  
  
อาพาธา มา  
น (สฺยา. ปี.)  
อุปฺปเชฺชยฺยุํ, อนฺตรายกรา ภุสาฯ  
</li>
  
<li>
เอตสฺมิํ  
เต สุลปิเต, ปติรูเป สุภาสิเต;  
  
วรํ พฺราหฺมณ เต ทมฺมิ, ยํ กิญฺจิ มนสิจฺฉสิฯ  
</li>
  
<li>
วรเญฺจ  
เม อโท สกฺก, สพฺพภูตานมิสฺสร;  
  
น มโน วา สรีรํ วา, มํ-กเต สกฺก กสฺสจิ;  
  
กทาจิ  
อุปหเญฺญถ, เอตํ สกฺก วรํ วเรติฯ  
</li>
  
กณฺหชาตกํ ทุติยํฯ  
</li>
  
<li>
<p> ๔๔๑. จตุโปสถิยชาตกํ (๓)
</ol></p>


<ol>
<li>
โย โกปเนเยฺย น กโรติ โกปํ, น กุชฺฌติ สปฺปุริโส กทาจิ;  
  
กุโทฺธปิ โส นาวิกโรติ โกปํ, ตํ เว นรํ สมณมาหุ  
สมณํ อาหุ (สี.)  
โลเกฯ  
</li>
  
<li>
อูนูทโร โย สหเต ชิฆจฺฉํ, ทโนฺต ตปสฺสี มิตปานโภชโน;  
  
อาหารเหตุ น กโรติ ปาปํ, ตํ เว นรํ สมณมาหุ โลเกฯ  
</li>
  
<li>
ขิฑฺฑํ รติํ วิปฺปชหิตฺวาน สพฺพํ, น จาลิกํ ภาสสิ กิญฺจิ โลเก;  
  
วิภูสฎฺฐานา วิรโต เมถุนสฺมา, ตํ เว นรํ สมณมาหุ โลเกฯ  
</li>
  
<li>
ปริคฺคหํ โลภธมฺมญฺจ สพฺพํ, โย เว ปริญฺญาย ปริจฺจเชติ;  
  
ทนฺตํ ฐิตตฺตํ อมมํ นิราสํ, ตํ เว นรํ สมณมาหุ โลเกฯ  
</li>
  
<li>
ปุจฺฉาม  
กตฺตารมโนมปญฺญํ  
มโนมปญฺญ (สฺยา. ก.)  
, กถาสุ โน วิคฺคโห อตฺถิ ชาโต;  
  
ฉินฺทชฺช กงฺขํ วิจิกิจฺฉิตานิ, ตทชฺช  
ตยาชฺช (สี.)  
กงฺขํ วิตเรมุ สเพฺพฯ  
</li>
  
<li>
เย  
ปณฺฑิตา อตฺถทสา ภวนฺติ, ภาสนฺติ เต โยนิโส ตตฺถ กาเล;  
  
กถํ นุ กถานํ อภาสิตานํ, อตฺถํ นเยยฺยุํ กุสลา ชนินฺทาฯ  
</li>
  
<li>
กถํ หเว ภาสติ นาคราชา, ครุโฬ ปน เวนเตโยฺย กิมาห;  
  
คนฺธพฺพราชา ปน กิํ วเทสิ, กถํ ปน กุรูนํ ราชเสโฎฺฐฯ  
</li>
  
<li>
ขนฺติํ หเว ภาสติ นาคราชา, อปฺปาหารํ ครุโฬ เวนเตโยฺย;  
  
คนฺธพฺพราชา รติวิปฺปหานํ, อกิญฺจนํ กุรูนํ ราชเสโฎฺฐฯ  
</li>
  
<li>
สพฺพานิ เอตานิ สุภาสิตานิ, น เหตฺถ ทุพฺภาสิตมตฺถิ กิญฺจิ;  
  
ยสฺมิญฺจ เอตานิ ปติฎฺฐิตานิ, อราว  
นาภฺยา สุสโมหิตานิ;  
  
จตุพฺภิ ธเมฺมหิ สมงฺคิภูตํ, ตํ เว นรํ สมณมาหุ โลเกฯ  
</li>
  
<li>
ตุวญฺหิ  
ตุวํ นุ (สี. ปี.)  
เสโฎฺฐ ตฺวมนุตฺตโรสิ, ตฺวํ ธมฺมคู ธมฺมวิทู สุเมโธ;  
  
ปญฺญาย ปญฺหํ สมธิคฺคเหตฺวา, อเจฺฉจฺฉิ ธีโร วิจิกิจฺฉิตานิ;  
  
อเจฺฉจฺฉิ กงฺขํ วิจิกิจฺฉิตานิ, จุโนฺท ยถา นาคทนฺตํ ขเรนฯ  
</li>
  
<li>
นีลุปฺปลาภํ วิมลํ อนคฺฆํ, วตฺถํ อิทํ ธูมสมานวณฺณํ;  
  
ปญฺหสฺส  
เวยฺยากรเณน ตุโฎฺฐ, ททามิ เต ธมฺมปูชาย ธีรฯ  
</li>
  
<li>
สุวณฺณมาลํ  
  
สตปตฺตผุลฺลิตํ, สเกสรํ รตฺนสหสฺสมณฺฑิตํ;  
  
ปญฺหสฺส เวยฺยากรเณน ตุโฎฺฐ, ททามิ เต ธมฺมปูชาย ธีรฯ  
</li>
  
<li>
มณิํ อนคฺฆํ รุจิรํ ปภสฺสรํ, กณฺฐาวสตฺตํ  
วสิตํ (ก.)  
มณิภูสิตํ เม;  
  
ปญฺหสฺส เวยฺยากรเณน ตุโฎฺฐ, ททามิ เต ธมฺมปูชาย ธีรฯ  
</li>
  
<li>
ควํ สหสฺสํ อุสภญฺจ นาคํ, อาชญฺญยุเตฺต จ รเถ ทส อิเม;  
  
ปญฺหสฺส เวยฺยากรเณน ตุโฎฺฐ, ททามิ เต คามวรานิ โสฬสฯ  
</li>
  
<li>
สาริปุโตฺต ตทา นาโค, สุปโณฺณ ปน โกลิโต;  
  
คนฺธพฺพราชา อนุรุโทฺธ, ราชา อานนฺท ปณฺฑิโต;  
  
วิธุโร โพธิสโตฺต จ, เอวํ ธาเรถ ชาตกนฺติฯ  
</li>
  
จตุโปสถิยชาตกํ ตติยํฯ  
</li>
  
<li>
<p> ๔๔๒. สงฺขชาตกํ (๔)
</ol></p>


<ol>
<li>
พหุสฺสุโต สุตธโมฺมสิ สงฺข, ทิฎฺฐา ตยา สมณพฺราหฺมณา จ;  
  
อถกฺขเณ ทสฺสยเส วิลาปํ, อโญฺญ นุ โก เต ปฎิมนฺตโก มยาฯ  
</li>
  
<li>
สุพฺภู  
สุพฺภา (สฺยา.), สุมฺภา, สุภฺมา (ก.)  
สุภา สุปฺปฎิมุกฺกกมฺพุ, ปคฺคยฺห โสวณฺณมยาย ปาติยา;  
  
‘‘ภุญฺชสฺสุ ภตฺตํ’’ อิติ มํ วเทติ, สทฺธาวิตฺตา  
สทฺธาจิตฺตา (สี. ปี. ก.)  
, ตมหํ โนติ พฺรูมิฯ  
</li>
  
<li>
เอตาทิสํ  
  
พฺราหฺมณ ทิสฺวาน  
ทิสฺว (สี. ปี.)  
ยกฺขํ, ปุเจฺฉยฺย โปโส สุขมาสิสาโน  
สุขมาสสาโน (สฺยา.), สุขมาสิสมาโน (ก.)  
;  
  
อุเฎฺฐหิ นํ ปญฺชลิกาภิปุจฺฉ, เทวี นุสิ ตฺวํ อุท มานุสี นุฯ  
</li>
  
<li>
ยํ ตฺวํ สุเขนาภิสเมกฺขเส มํ, ภุญฺชสฺสุ ภตฺตํ อิติ มํ วเทสิ;  
  
ปุจฺฉามิ ตํ นาริ มหานุภาเว, เทวี นุสิ ตฺวํ อุท มานุสี นุฯ  
</li>
  
<li>
เทวี อหํ สงฺข มหานุภาวา, อิธาคตา สาครวาริมเชฺฌ;  
  
อนุกมฺปิกา โน จ ปทุฎฺฐจิตฺตา, ตเวว อตฺถาย อิธาคตาสฺมิฯ  
</li>
  
<li>
อิธนฺนปานํ สยนาสนญฺจ, ยานานิ นานาวิวิธานิ สงฺข;  
  
สพฺพสฺส ตฺยาหํ ปฎิปาทยามิ, ยํ กิญฺจิ ตุยฺหํ มนสาภิปตฺถิตํฯ  
</li>
  
<li>
ยํ กิญฺจิ ยิฎฺฐญฺจ หุตญฺจ  
ยิฎฺฐํว หุตํว (สี. ปี.)  
มยฺหํ, สพฺพสฺส โน อิสฺสรา ตฺวํ สุคเตฺต;  
  
สุโสณิ สุพฺภมุ  
สุพฺภุ (สี.), สุพฺภา (สฺยา.)  
สุวิลคฺคมเชฺฌ  
สุวิลากมเชฺฌ (สฺยา. ปี. สี. อฎฺฐ.), สุวิลาตมเชฺฌ (ก.)  
, กิสฺส เม กมฺมสฺส อยํ วิปาโกฯ  
</li>
  
<li>
ฆเมฺม  
ปเถ พฺราหฺมณ เอกภิกฺขุํ, อุคฺฆฎฺฎปาทํ ตสิตํ กิลนฺตํ;  
  
ปฎิปาทยี สงฺข อุปาหนานิ  
อุปาหนาหิ (สี. ปี.)  
, สา ทกฺขิณา กามทุหา ตวชฺชฯ  
</li>
  
<li>
สา  
โหตุ นาวา ผลกูปปนฺนา, อนวสฺสุตา เอรกวาตยุตฺตา;  
  
อญฺญสฺส ยานสฺส น เหตฺถ  
น หตฺถิ (ปี.)  
ภูมิ, อเชฺชว มํ โมฬินิํ ปาปยสฺสุฯ  
</li>
  
<li>
สา  
ตตฺถ วิตฺตา สุมนา ปตีตา, นาวํ สุจิตฺตํ อภินิมฺมินิตฺวา;  
  
อาทาย สงฺขํ ปุริเสน สทฺธิํ, อุปานยี นครํ สาธุรมฺมนฺติฯ  
</li>
  
สงฺขชาตกํ จตุตฺถํฯ  
</li>
  
<li>
<p> ๔๔๓. จูฬโพธิชาตกํ (๕)
</ol></p>


<ol>
<li>
โย เต อิมํ วิสาลกฺขิํ, ปิยํ สมฺหิตภาสินิํ  
สมฺมิลฺลภาสินิํ (สี. ปี.), สมฺมิลฺลหาสินิํ (สฺยา.)  
;  
  
อาทาย พลา คเจฺฉยฺย, กิํ นุ กยิราสิ พฺราหฺมณฯ  
</li>
  
<li>
อุปฺปเชฺช  
อุปฺปชฺช (สี. ปี.)  
เม น มุเจฺจยฺย, น เม มุเจฺจยฺย ชีวโต;  
  
รชํว  
วิปุลา วุฎฺฐิ, ขิปฺปเมว นิวารเย  
นิวารยิํ (ก.)  
ฯ  
</li>
  
<li>
ยํ นุ ปุเพฺพ วิกตฺถิโตฺถ  
วิกตฺถิโต (ก. สี. สฺยา. ก.)  
, พลมฺหิว อปสฺสิโต;  
  
สฺวชฺช ตุณฺหิกโต  
ตุณฺหิกโต (สี.), ตุณฺหิกฺขโก (ปี.)  
ทานิ, สงฺฆาฎิํ สิพฺพมจฺฉสิฯ  
</li>
  
<li>
อุปฺปชฺชิ เม น มุจฺจิตฺถ, น เม มุจฺจิตฺถ ชีวโต;  
  
รชํว วิปุลา วุฎฺฐิ, ขิปฺปเมว นิวารยิํฯ  
</li>
  
<li>
กิํ เต อุปฺปชฺชิ โน มุจฺจิ, กิํ เต น มุจฺจิ ชีวโต;  
  
รชํว วิปุลา วุฎฺฐิ, กตมํ ตฺวํ นิวารยิฯ  
</li>
  
<li>
ยมฺหิ ชาเต น ปสฺสติ, อชาเต สาธุ ปสฺสติ;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</li>
  
<li>
เยน ชาเตน นนฺทนฺติ, อมิตฺตา ทุกฺขเมสิโน;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</li>
  
<li>
ยสฺมิญฺจ  
ชายมานมฺหิ, สทตฺถํ นาวพุชฺฌติ;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</li>
  
<li>
เยนาภิภูโต กุสลํ ชหาติ, ปรกฺกเร วิปุลญฺจาปิ อตฺถํ;  
  
ส ภีมเสโน พลวา ปมทฺที, โกโธ มหาราช น เม อมุจฺจถฯ  
</li>
  
<li>
กฎฺฐสฺมิํ มตฺถมานสฺมิํ  
มนฺถมานสฺมิํ (ปี.), มทฺทมานสฺมิํ (ก.)  
, ปาวโก นาม ชายติ;  
  
ตเมว กฎฺฐํ ฑหติ, ยสฺมา โส ชายเต คินิฯ  
</li>
  
<li>
เอวํ มนฺทสฺส โปสสฺส, พาลสฺส อวิชานโต;  
  
สารมฺภา  
  
สารพฺภา (ก.)  
ชายเต โกโธ, โสปิ เตเนว ฑยฺหติฯ  
</li>
  
<li>
อคฺคีว ติณกฎฺฐสฺมิํ, โกโธ ยสฺส ปวฑฺฒติ;  
  
นิหียติ ตสฺส ยโส, กาฬปเกฺขว จนฺทิมาฯ  
</li>
  
<li>
อเนโธ  
  
อนิโนฺธ (สี. ก.), อนิโนฺท (สฺยา.)  
ธูมเกตูว, โกโธ ยสฺสูปสมฺมติ;  
  
อาปูรติ ตสฺส ยโส, สุกฺกปเกฺขว จนฺทิมาติฯ  
</li>
  
จูฬโพธิชาตกํ ปญฺจมํฯ  
</li>
  
<li>
<p> ๔๔๔. กณฺหทีปายนชาตกํ (๖)
</ol></p>


<ol>
<li>
สตฺตาหเมวาหํ ปสนฺนจิโตฺต, ปุญฺญตฺถิโก อาจริํ  
อจริํ (สี. สฺยา. ปี.)  
พฺรหฺมจริยํ;  
  
อถาปรํ ยํ จริตํ มเมทํ  
มม ยิทํ (สฺยา.), มมายิทํ (ปี.)  
, วสฺสานิ ปญฺญาส สมาธิกานิ;  
  
อกามโก วาปิ  
วาหิ (ปี. ก.)  
อหํ จรามิ, เอเตน  
สเจฺจน สุวตฺถิ โหตุ;  
  
หตํ วิสํ ชีวตุ ยญฺญทโตฺตฯ  
</li>
  
<li>
ยสฺมา  
ทานํ นาภินนฺทิํ กทาจิ, ทิสฺวานหํ อติถิํ วาสกาเล;  
  
น จาปิ เม อปฺปิยตํ อเวทุํ, พหุสฺสุตา สมณพฺราหฺมณา จฯ  
</li>
  
อกามโก วาปิ อหํ ททามิ, เอเตน สเจฺจน สุวตฺถิ โหตุ;  
  
หตํ วิสํ ชีวตุ ยญฺญทโตฺตฯ  
</li>
  
<li>
อาสีวิโส ตาต ปหูตเตโช, โย ตํ อทํสี  
อฑํสี (สฺยา.)  
สจรา  
พิลรา (สี.), ปิฬารา (สฺยา.), ปตรา (ปี.)  
อุทิจฺจ;  
  
ตสฺมิญฺจ เม อปฺปิยตาย อชฺช, ปิตริ จ เต นตฺถิ โกจิ วิเสโส;  
  
เอเตน สเจฺจน สุวตฺถิ โหตุ, หตํ วิสํ ชีวตุ ยญฺญทโตฺตฯ  
</li>
  
<li>
สนฺตา ทนฺตาเยว  
ทนฺตา สนฺตา เย จ (สฺยา. ก.)  
ปริพฺพชนฺติ, อญฺญตฺร กณฺหา นตฺถากามรูปา  
อนกามรูปา (สี. สฺยา. ปี.)  
;  
  
ทีปายน กิสฺส ชิคุจฺฉมาโน, อกามโก จรสิ พฺรหฺมจริยํฯ  
</li>
  
<li>
สทฺธาย นิกฺขมฺม ปุนํ นิวโตฺต, โส เอฬมูโคว พาโล  
เอฬมูโค จปโล (สฺยา. ก.)  
วตายํ;  
  
เอตสฺส วาทสฺส ชิคุจฺฉมาโน, อกามโก จรามิ พฺรหฺมจริยํ;  
  
วิญฺญุปฺปสตฺถญฺจ สตญฺจ ฐานํ  
วิญฺญูปสตฺถํ วสิตํ จ ฐานํ (ก.)  
, เอวมฺปหํ ปุญฺญกโร ภวามิฯ  
</li>
  
<li>
สมเณ  
ตุวํ พฺราหฺมเณ อทฺธิเก จ, สนฺตปฺปยาสิ  
อนฺนปาเนน ภิกฺขํ;  
  
โอปานภูตํว ฆรํ ตว ยิทํ, อเนฺนน ปาเนน อุเปตรูปํ;  
  
อถ กิสฺส วาทสฺส ชิคุจฺฉมาโน, อกามโก ทานมิมํ ททาสิฯ  
</li>
  
<li>
ปิตโร จ เม อาสุํ ปิตามหา จ, สทฺธา อหุํ ทานปตี วทญฺญู;  
  
ตํ กุลฺลวตฺตํ อนุวตฺตมาโน, มาหํ กุเล อนฺติมคนฺธโน  
คนฺธิโน (สฺยา. ปี. ก.), คนฺธินี (สี.)  
อหุํ;  
  
เอตสฺส วาทสฺส ชิคุจฺฉมาโน, อกามโก ทานมิมํ ททามิฯ  
</li>
  
<li>
ทหริํ กุมาริํ อสมตฺถปญฺญํ, ยํ ตานยิํ ญาติกุลา สุคเตฺต;  
  
น จาปิ เม อปฺปิยตํ อเวทิ, อญฺญตฺร กามา ปริจารยนฺตา  
ปริจารยนฺตี (สี. ปี.)  
;  
  
อถ เกน วเณฺณน มยา เต โภติ, สํวาสธโมฺม อหุ เอวรูโปฯ  
</li>
  
<li>
อารา  
ทูเร นยิธ กทาจิ อตฺถิ, ปรมฺปรา นาม กุเล อิมสฺมิํ;  
  
ตํ กุลฺลวตฺตํ อนุวตฺตมานา, มาหํ  
กุเล อนฺติมคนฺธินี อหุํ;  
  
เอตสฺส วาทสฺส ชิคุจฺฉมานา, อกามิกา ปทฺธจรามฺหิ  
ปฎฺฐจรามฺหิ (สฺยา. ก.)  
ตุยฺหํฯ  
</li>
  
<li>
มณฺฑพฺย  
ภาสิํ ยมภาสเนยฺยํ  
ภาสิสฺสํ อภาสเนยฺยํ (สี. สฺยา. ปี.), ภาสิสฺส’มภาสเนยฺยํ (?)  
, ตํ ขมฺยตํ ปุตฺตกเหตุ มชฺช;  
  
ปุตฺตเปมา น อิธ ปรตฺถิ กิญฺจิ, โส โน อยํ ชีวติ ยญฺญทโตฺตติฯ  
</li>
  
กณฺหทีปายนชาตกํ  
มณฺฑพฺยชาตกํ (สฺยา. ก.)  
ฉฎฺฐํฯ  
</li>
  
<li>
<p> ๔๔๕. นิโคฺรธชาตกํ (๗)
</ol></p>


<ol>
<li>
น วาหเมตํ  
น จาหเมตํ (สี.)  
ชานามิ, โก วายํ กสฺส วาติ วา  
จาติ วา (สี.)  
;  
  
ยถา สาโข จริ  
วที (สี. สฺยา. ปี.)  
เอวํ, นิโคฺรธ กินฺติ มญฺญสิฯ  
</li>
  
<li>
ตโต คลวินีเตน, ปุริสา นีหริํสุ มํ;  
  
ทตฺวา มุขปหารานิ, สาขสฺส วจนํกราฯ  
</li>
  
<li>
เอตาทิสํ ทุมฺมตินา, อกตญฺญุน ทุพฺภินา;  
  
กตํ อนริยํ สาเขน, สขินา เต ชนาธิปฯ  
</li>
  
<li>
น วาหเมตํ ชานามิ, นปิ เม โกจิ สํสติ;  
  
ยํ เม ตฺวํ สมฺม อกฺขาสิ, สาเขน การณํ  
กฑฺฒนํ (สี. สฺยา.)  
กตํฯ  
</li>
  
<li>
สขีนํ  
สาชีวกโร, มม สาขสฺส จูภยํ;  
  
ตฺวํ โนสิสฺสริยํ ทาตา, มนุเสฺสสุ มหนฺตตํ;  
  
ตยามา ลพฺภิตา อิทฺธี, เอตฺถ เม นตฺถิ สํสโยฯ  
</li>
  
<li>
ยถาปิ พีชมคฺคิมฺหิ, ฑยฺหติ น วิรูหติ;  
  
เอวํ กตํ อสปฺปุริเส, นสฺสติ น วิรูหติฯ  
</li>
  
<li>
กตญฺญุมฺหิ จ โปสมฺหิ, สีลวเนฺต อริยวุตฺติเน;  
  
สุเขเตฺต วิย พีชานิ, กตํ ตมฺหิ น นสฺสติฯ  
</li>
  
<li>
อิมํ ชมฺมํ เนกติกํ, อสปฺปุริสจินฺตกํ;  
  
หนนฺตุ สาขํ สตฺตีหิ, นาสฺส อิจฺฉามิ ชีวิตํฯ  
</li>
  
<li>
ขมตสฺส  
มหาราช, ปาณา น ปฎิอานยา  
ทุปฺปฎิอานยา (สี. สฺยา. ปี.)  
;  
  
ขม เทว อสปฺปุริสสฺส, นาสฺส อิจฺฉามหํ วธํฯ  
</li>
  
<li>
นิโคฺรธเมว เสเวยฺย, น สาขมุปสํวเส;  
  
นิโคฺรธสฺมิํ มตํ เสโยฺย, ยเญฺจ สาขสฺมิ ชีวิตนฺติฯ  
</li>
  
นิโคฺรธชาตกํ สตฺตมํฯ  
</li>
  
<li>
<p> ๔๔๖. ตกฺกลชาตกํ (๘)
</ol></p>


<ol>
<li>
น  
ตกฺกลา สนฺติ น อาลุวานิ  
อาลุปานิ (สี. สฺยา. ปี.)  
, น พิฬาลิโย น กฬมฺพานิ ตาต;  
  
เอโก อรญฺญมฺหิ สุสานมเชฺฌ, กิมตฺถิโก ตาต ขณาสิ กาสุํฯ  
</li>
  
<li>
ปิตามโห  
ตาต สุทุพฺพโล เต, อเนกพฺยาธีหิ ทุเขน ผุโฎฺฐ;  
  
ตมชฺชหํ นิขณิสฺสามิ โสเพฺภ, น หิสฺส ตํ ชีวิตํ โรจยามิฯ  
</li>
  
<li>
สงฺกปฺปเมตํ ปฎิลทฺธ ปาปกํ, อจฺจาหิตํ กมฺม กโรสิ ลุทฺทํ;  
  
มยาปิ ตาต ปฎิลจฺฉเส ตุวํ, เอตาทิสํ กมฺม ชรูปนีโต;  
  
ตํ กุลฺลวตฺตํ อนุวตฺตมาโน, อหมฺปิ ตํ นิขณิสฺสามิ โสเพฺภฯ  
</li>
  
<li>
ผรุสาหิ วาจาหิ ปกุพฺพมาโน, อาสชฺช มํ ตฺวํ วทเส กุมาร;  
  
ปุโตฺต มมํ โอรสโก สมาโน, อหิตานุกมฺปี มม ตฺวํสิ ปุตฺตฯ  
</li>
  
<li>
น  
ตาหํ  
ตฺยาหํ (สฺยา.)  
ตาต อหิตานุกมฺปี, หิตานุกมฺปี เต อหมฺปิ  
อหญฺหิ (สฺยา.)  
ตาต;  
  
ปาปญฺจ ตํ กมฺม ปกุพฺพมานํ, อรหามิ โน วารยิตุํ ตโตฯ  
</li>
  
<li>
โย มาตรํ วา ปิตรํ สวิฎฺฐ  
มาตรํ ปิตรํ วา วสิฎฺฐ (สี. ปี.)  
, อทูสเก หิํสติ ปาปธโมฺม;  
  
กายสฺส  
เภทา อภิสมฺปรายํ, อสํสยํ โส นิรยํ อุเปติ  
ปเรติ (สี. ปี.)  
ฯ  
</li>
  
<li>
โย มาตรํ วา ปิตรํ สวิฎฺฐ, อเนฺนน ปาเนน อุปฎฺฐหาติ;  
  
กายสฺส เภทา อภิสมฺปรายํ, อสํสยํ โส สุคติํ อุเปติฯ  
</li>
  
<li>
น เม ตฺวํ ปุตฺต อหิตานุกมฺปี, หิตานุกมฺปี เม  
มม (?)  
ตฺวํสิ ปุตฺต;  
  
อหญฺจ ตํ มาตรา วุจฺจมาโน, เอตาทิสํ กมฺม กโรมิ ลุทฺทํฯ  
</li>
  
<li>
ยา เต สา ภริยา อนริยรูปา, มาตา มเมสา สกิยา ชเนตฺติ;  
  
นิทฺธาปเย  
นิทฺธามเส (ปี.)  
ตญฺจ สกา อคารา, อญฺญมฺปิ เต สา ทุขมาวเหยฺยฯ  
</li>
  
<li>
ยา เต สา ภริยา อนริยรูปา, มาตา มเมสา สกิยา ชเนตฺติ;  
  
ทนฺตา กเรณูว วสูปนีตา, สา ปาปธมฺมา ปุนราวชาตูติฯ  
</li>
  
ตกฺกลชาตกํ อฎฺฐมํฯ  
</li>
  
<li>
<p> ๔๔๗. มหาธมฺมปาลชาตกํ (๙)
</ol></p>


<ol>
<li>
กิํ  
  
เต วตํ กิํ ปน พฺรหฺมจริยํ, กิสฺส สุจิณฺณสฺส อยํ วิปาโก;  
  
อกฺขาหิ เม พฺราหฺมณ เอตมตฺถํ, กสฺมา นุ ตุมฺหํ ทหรา น มิยฺยเร  
มียเร (สี. ปี.)  
ฯ  
</li>
  
<li>
ธมฺมํ จราม น มุสา ภณาม, ปาปานิ กมฺมานิ ปริวชฺชยาม  
วิวชฺชยาม (สี. สฺยา. ปี.)  
;  
  
อนริยํ ปริวเชฺชมุ สพฺพํ, ตสฺมา หิ อมฺหํ ทหรา น มิยฺยเรฯ  
</li>
  
<li>
สุโณม  
ธมฺมํ อสตํ สตญฺจ, น จาปิ ธมฺมํ อสตํ โรจยาม;  
  
หิตฺวา อสเนฺต น ชหาม สเนฺต, ตสฺมา หิ อมฺหํ ทหรา น มิยฺยเรฯ  
</li>
  
<li>
ปุเพฺพว ทานา สุมนา ภวาม, ททมฺปิ เว อตฺตมนา ภวาม;  
  
ทตฺวาปิ เว นานุตปฺปาม ปจฺฉา, ตสฺมา หิ อมฺหํ ทหรา น มิยฺยเรฯ  
</li>
  
<li>
สมเณ มยํ พฺราหฺมเณ อทฺธิเก จ, วนิพฺพเก ยาจนเก ทลิเทฺท;  
  
อเนฺนน ปาเนน อภิตปฺปยาม, ตสฺมา  
หิ อมฺหํ ทหรา น มิยฺยเรฯ  
</li>
  
<li>
มยญฺจ ภริยํ นาติกฺกมาม, อเมฺห จ ภริยา นาติกฺกมนฺติ;  
  
อญฺญตฺร ตาหิ พฺรหฺมจริยํ จราม, ตสฺมา หิ อมฺหํ ทหรา น มิยฺยเรฯ  
</li>
  
<li>
ปาณาติปาตา  
วิรมาม สเพฺพ, โลเก อทินฺนํ ปริวชฺชยาม;  
  
อมชฺชปา โนปิ มุสา ภณาม, ตสฺมา หิ อมฺหํ ทหรา น มิยฺยเรฯ  
</li>
  
<li>
เอตาสุ เว ชายเร สุตฺตมาสุ, เมธาวิโน โหนฺติ ปหูตปญฺญา;  
  
พหุสฺสุตา เวทคุโน  
เวทคุณา (สฺยา. ก.)  
จ โหนฺติ, ตสฺมา หิ อมฺหํ ทหรา น มิยฺยเรฯ  
</li>
  
<li>
มาตา ปิตา จ  
มาตา จ ปิตา (ก.), มาตาปิตรา (สฺยา.)  
ภคินี ภาตโร จ, ปุตฺตา จ ทารา จ มยญฺจ สเพฺพ;  
  
ธมฺมํ จราม ปรโลกเหตุ, ตสฺมา หิ อมฺหํ ทหรา น มิยฺยเรฯ  
</li>
  
<li>
ทาสา จ ทาโสฺย  
ทาโสฺส (สี. ปี.), ทาสี (สฺยา.)  
อนุชีวิโน จ, ปริจารกา กมฺมกรา จ สเพฺพ;  
  
ธมฺมํ จรนฺติ ปรโลกเหตุ, ตสฺมา  
หิ อมฺหํ ทหรา น มิยฺยเรฯ  
</li>
  
<li>
ธโมฺม หเว รกฺขติ ธมฺมจาริํ, ธโมฺม สุจิโณฺณ สุขมาวหาติ;  
  
เอสานิสํโส ธเมฺม สุจิเณฺณ, น ทุคฺคติํ คจฺฉติ ธมฺมจารีฯ  
</li>
  
<li>
ธโมฺม หเว รกฺขติ ธมฺมจาริํ, ฉตฺตํ มหนฺตํ วิย วสฺสกาเล;  
  
ธเมฺมน คุโตฺต มม ธมฺมปาโล, อญฺญสฺส อฎฺฐีนิ สุขี กุมาโรติฯ  
</li>
  
มหาธมฺมปาลชาตกํ นวมํฯ  
</li>
  
<li>
<p> ๔๔๘. กุกฺกุฎชาตกํ (๑๐)
</ol></p>


<ol>
<li>
นาสฺมเส  
กตปาปมฺหิ, นาสฺมเส อลิกวาทิเน;  
  
นาสฺมเส อตฺตตฺถปญฺญมฺหิ, อติสเนฺตปิ นาสฺมเสฯ  
</li>
  
<li>
ภวนฺติ เหเก ปุริสา, โคปิปาสิกชาติกา  
โคปิปาสกชาติกา (สี. สฺยา. ปี.)  
;  
  
ฆสนฺติ มเญฺญ มิตฺตานิ, วาจาย น จ กมฺมุนาฯ  
</li>
  
<li>
สุกฺขญฺชลิปคฺคหิตา, วาจาย ปลิคุณฺฐิตา;  
  
มนุสฺสเผคฺคู นาสีเท, ยสฺมิํ นตฺถิ กตญฺญุตาฯ  
</li>
  
<li>
น  
หิ อญฺญญฺญจิตฺตานํ, อิตฺถีนํ ปุริสาน วา;  
  
นานาวิกตฺวา  
นานาว กตฺวา (สี. ปี.)  
สํสคฺคํ, ตาทิสมฺปิ จ นาสฺมเส  
ตาทิสมฺปิ น วิสฺสเส (สฺยา.)  
ฯ  
</li>
  
<li>
อนริยกมฺมโมกฺกนฺตํ  
, อเถตํ  
อเตฺถตํ (สี. สฺยา. ปี.)  
สพฺพฆาตินํ;  
  
นิสิตํว ปฎิจฺฉนฺนํ, ตาทิสมฺปิ จ นาสฺมเสฯ  
</li>
  
<li>
มิตฺตรูเปนิเธกเจฺจ, สาขเลฺยน อเจตสา;  
  
วิวิเธหิ อุปายนฺติ, ตาทิสมฺปิ จ นาสฺมเสฯ  
</li>
  
<li>
อามิสํ วา ธนํ วาปิ, ยตฺถ ปสฺสติ ตาทิโส;  
  
ทุพฺภิํ กโรติ ทุเมฺมโธ, ตญฺจ หนฺตฺวาน  
ฌาตฺวาน (สี. ปี.), หิตฺวาน (สฺยา.)  
คจฺฉติฯ  
</li>
  
<li>
มิตฺตรูเปน พหโว, ฉนฺนา เสวนฺติ สตฺตโว;  
  
ชเห กาปุริเส เหเต, กุกฺกุโฎ วิย เสนกํฯ  
</li>
  
<li>
โย จ  
โยธ (ชา. ๑.๘.๒๕ สุลสาชาตเก)  
อุปฺปติตํ อตฺถํ, น ขิปฺปมนุพุชฺฌติ;  
  
อมิตฺตวสมเนฺวติ, ปจฺฉา จ อนุตปฺปติฯ  
</li>
  
<li>
โย จ อุปฺปติตํ อตฺถํ, ขิปฺปเมว นิโพธติ;  
  
มุจฺจเต สตฺตุสมฺพาธา, กุกฺกุโฎ วิย เสนกา;  
</li>
  
<li>
ตํ ตาทิสํ กูฎมิโวฑฺฑิตํ วเน, อธมฺมิกํ นิจฺจวิธํสการินํ;  
  
อารา วิวเชฺชยฺย นโร วิจกฺขโณ, เสนํ ยถา กุกฺกุโฎ วํสกานเนติฯ  
</li>
  
กุกฺกุฎชาตกํ ทสมํฯ  
</li>
  
<li>
<p> ๔๔๙. มฎฺฐกุณฺฑลีชาตกํ (๑๑)
</ol></p>


<ol>
<li>
อลงฺกโต  
  
มฎฺฐกุณฺฑลี  
มฎฺฎกุณฺฑลี (สี. ปี.)  
, มาลธารี  
มาลภารี (สี. ปี.)  
หริจนฺทนุสฺสโท;  
  
พาหา ปคฺคยฺห กนฺทสิ, วนมเชฺฌ กิํ ทุกฺขิโต ตุวํฯ  
</li>
  
<li>
โสวณฺณมโย ปภสฺสโร, อุปฺปโนฺน รถปญฺชโร มม;  
  
ตสฺส จกฺกยุคํ น วินฺทามิ, เตน ทุเกฺขน ชหามิ ชีวิตํฯ  
</li>
  
<li>
โสวณฺณมยํ มณีมยํ, โลหมยํ อถ รูปิยามยํ;  
  
อาจิกฺข เม ภทฺทมาณว (วิ. ว. ๑๒๐๙)  
ปาวท รถํ กริสฺสามิ  
การยามิ (สี. ปี.)  
เต  
อาจิกฺข เม ภทฺทมาณว (วิ. ว. ๑๒๐๙)  
, จกฺกยุคํ ปฎิปาทยามิ ตํฯ  
</li>
  
<li>
โส  
อถ (สฺยา.)  
มาณโว ตสฺส ปาวทิ, จนฺทิมสูริยา  
จนฺทิมสูริยา (สฺยา.)  
อุภเยตฺถ ภาตโร  
ทิสฺสเร (วิ. ว. ๑๒๑๐)  
;  
  
โสวณฺณมโย รโถ มม, เตน จกฺกยุเคน โสภติฯ  
</li>
  
<li>
พาโล โข ตฺวํสิ มาณว, โย ตฺวํ ปตฺถยเส อปตฺถิยํ;  
  
มญฺญามิ ตุวํ มริสฺสสิ, น  
หิ ตฺวํ ลจฺฉสิ จนฺทสูริเยฯ  
</li>
  
<li>
คมนาคมนมฺปิ  
ทิสฺสติ, วณฺณธาตุ อุภเยตฺถ วีถิโย;  
  
เปโต ปน เนว ทิสฺสติ, โก นุ โข  
โก นิธ (วิ. ว. ๑๒๑๒)  
กนฺทตํ พาลฺยตโรฯ  
</li>
  
<li>
สจฺจํ  
โข วเทสิ มาณว, อหเมว กนฺทตํ พาลฺยตโร;  
  
จนฺทํ วิย ทารโก รุทํ, เปตํ กาลกตาภิปตฺถเยฯ  
</li>
  
<li>
อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
อพฺพหี  
อพฺพุหิ (สฺยา.), อพฺภุฬฺหํ (ก.)  
วต เม สลฺลํ, ยมาสิ หทยสฺสิตํ  
โสกํ หทยนิสฺสิตํ (วิ. ว. ๑๒๑๕)  
;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน มาณวาติฯ  
</li>
  
มฎฺฐกุณฺฑลีชาตกํ เอกาทสมํฯ  
</li>
  
<li>
<p> ๔๕๐. พิลารโกสิยชาตกํ (๑๒)
</ol></p>


<ol>
<li>
อปจนฺตาปิ ทิจฺฉนฺติ, สโนฺต ลทฺธาน โภชนํ;  
  
กิเมว ตฺวํ ปจมาโน, ยํ น ทชฺชา น ตํ สมํฯ  
</li>
  
<li>
มเจฺฉรา  
จ ปมาทา จ, เอวํ ทานํ น ทิยฺยติ;  
  
ปุญฺญํ อากงฺขมาเนน, เทยฺยํ โหติ วิชานตาฯ  
</li>
  
<li>
ยเสฺสว ภีโต น ททาติ มจฺฉรี, ตเทวาททโต ภยํ;  
  
ชิฆจฺฉา จ ปิปาสา จ, ยสฺส ภายติ มจฺฉรี;  
  
ตเมว พาลํ ผุสติ, อสฺมิํ โลเก ปรมฺหิ จฯ  
</li>
  
<li>
ตสฺมา วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณินํฯ  
</li>
  
<li>
ทุทฺททํ ททมานานํ, ทุกฺกรํ กมฺม กุพฺพตํ;  
  
อสโนฺต นานุกุพฺพนฺติ, สตํ ธโมฺม ทุรนฺนโยฯ  
</li>
  
<li>
ตสฺมา สตญฺจ อสตํ  
อสตญฺจ (สี. สฺยา. ปี.)  
, นานา โหติ อิโต คติ;  
  
อสโนฺต นิรยํ ยนฺติ, สโนฺต สคฺคปรายนาฯ  
</li>
  
<li>
อปฺปเสฺมเก  
  
อปฺปเมฺปเก (สฺยา.)  
ปเวจฺฉนฺติ, พหุเนเก น ทิจฺฉเร;  
  
อปฺปสฺมา ทกฺขิณา ทินฺนา, สหเสฺสน สมํ มิตาฯ  
</li>
  
<li>
ธมฺมํ จเร โยปิ สมุญฺฉกํ จเร, ทารญฺจ โปสํ ททมปฺปกสฺมิํ  
ททํ อปฺปกสฺมิปิ (ปี.)  
;  
  
สตํ สหสฺสานํ สหสฺสยาคินํ, กลมฺปิ  
นาคฺฆนฺติ ตถาวิธสฺส เตฯ  
</li>
  
<li>
เกเนส  
ยโญฺญ วิปุโล มหคฺฆโต  
มหคฺคโต (สํ. นิ. ๑.๓๒)  
, สเมน ทินฺนสฺส น อคฺฆเมติ;  
  
กถํ สตํ สหสฺสานํ  
กถํ สหสฺสานํ (สี. สฺยา. ปี.)  
สหสฺสยาคินํ, กลมฺปิ นาคฺฆนฺติ ตถาวิธสฺส เตฯ  
</li>
  
<li>
ททนฺติ เหเก วิสเม นิวิฎฺฐา, เฉตฺวา  
ฌตฺวา (สี. ปี.), ฆตฺวา (สฺยา.)  
วธิตฺวา อถ โสจยิตฺวา;  
  
สา ทกฺขิณา อสฺสุมุขา สทณฺฑา, สเมน ทินฺนสฺส น อคฺฆเมติ;  
  
เอวํ สตํ สหสฺสานํ  
เอวํ สหสฺสานํ (สี. สฺยา. ปี.)  
สหสฺสยาคินํ, กลมฺปิ นาคฺฆนฺติ ตถาวิธสฺส เตติฯ  
</li>
  
พิลารโกสิยชาตกํ ทฺวาทสมํฯ  
</li>
  
<li>
<p> ๔๕๑. จกฺกวากชาตกํ (๑๓)
</ol></p>


<ol>
<li>
วณฺณวา อภิรูโปสิ, ฆโน สญฺชาตโรหิโต;  
  
จกฺกวาก สุรูโปสิ, วิปฺปสนฺนมุขินฺทฺริโยฯ  
</li>
  
<li>
ปาฐีนํ ปาวุสํ มจฺฉํ, พลชํ  
วาลชํ (สี. ปี.), พลชฺชํ (สฺยา.)  
มุญฺชโรหิตํ;  
  
คงฺคาย ตีเร นิสิโนฺน  
คงฺคาตีเร นิสิโนฺนสิ (สฺยา. ก.)  
, เอวํ ภุญฺชสิ โภชนํฯ  
</li>
  
<li>
น วาหเมตํ  
สพฺพตฺถปิ สมานํ  
ภุญฺชามิ, ชงฺคลาโนทกานิ วา;  
  
อญฺญตฺร เสวาลปณกา, เอตํ  
อญฺญํ (สฺยา.)  
เม สมฺม โภชนํฯ  
</li>
  
<li>
น  
วาหเมตํ สทฺทหามิ, จกฺกวากสฺส โภชนํ;  
  
อหมฺปิ สมฺม ภุญฺชามิ, คาเม โลณิยเตลิยํฯ  
</li>
  
<li>
มนุเสฺสสุ กตํ ภตฺตํ, สุจิํ มํสูปเสจนํ;  
  
น  
จ เม ตาทิโส วโณฺณ, จกฺกวาก ยถา ตุวํฯ  
</li>
  
<li>
สมฺปสฺสํ อตฺตนิ เวรํ, หิํสยํ  
หิํสาย (สฺยา. ปี. ก.)  
มานุสิํ ปชํ;  
  
อุตฺรโสฺต ฆสสี ภีโต, เตน วโณฺณ ตเวทิโสฯ  
</li>
  
<li>
สพฺพโลกวิรุโทฺธสิ, ธงฺก ปาเปน กมฺมุนา;  
  
ลโทฺธ ปิโณฺฑ น ปีเณติ, เตน วโณฺณ ตเวทิโสฯ  
</li>
  
<li>
อหมฺปิ  
อหญฺจ (?)  
สมฺม ภุญฺชามิ, อหิํสํ สพฺพปาณินํ;  
  
อโปฺปสฺสุโกฺก นิราสงฺกี, อโสโก อกุโตภโยฯ  
</li>
  
<li>
โส กรสฺสุ อานุภาวํ, วีติวตฺตสฺสุ สีลิยํ;  
  
อหิํสาย จร โลเก, ปิโย โหหิสิ มํมิวฯ  
</li>
  
<li>
โย น หนฺติ น ฆาเตติ, น ชินาติ น ชาปเย;  
  
เมตฺตํโส สพฺพภูเตสุ, เวรํ ตสฺส น เกนจีติฯ  
</li>
  
จกฺกวากชาตกํ เตรสมํฯ  
</li>
  
<li>
<p> ๔๕๒. ภูริปญฺญชาตกํ (๑๔)
</ol></p>


<ol>
<li>
สจฺจํ  
กิร ตฺวํ อปิ  
ตฺวมฺปิ (สี.), ตุวมฺปิ (สฺยา.), ตฺวํ อสิ (ก.)  
ภูริปญฺญ, ยา ตาทิสี สีริ ธิตี มตี จ;  
  
น ตายเตภาววสูปนิตํ, โย ยวกํ ภุญฺชสิ อปฺปสูปํฯ  
</li>
  
<li>
สุขํ ทุเกฺขน ปริปาจยโนฺต, กาลา กาลํ วิจินํ ฉนฺทฉโนฺน;  
  
อตฺถสฺส  
ทฺวารานิ อวาปุรโนฺต, เตนาหํ ตุสฺสามิ ยโวทเนนฯ  
</li>
  
<li>
กาลญฺจ  
ญตฺวา อภิชีหนาย, มเนฺตหิ อตฺถํ ปริปาจยิตฺวา;  
  
วิชมฺภิสฺสํ สีหวิชมฺภิตานิ, ตายิทฺธิยา ทกฺขสิ มํ ปุนาปิฯ  
</li>
  
<li>
สุขีปิ เหเก  
สุขี หิ เอเก (สี.), สุขีติ เหเก (?)  
น กโรนฺติ ปาปํ, อวณฺณสํสคฺคภยา ปุเนเก;  
  
ปหู สมาโน วิปุลตฺถจินฺตี, กิํการณา เม น กโรสิ ทุกฺขํฯ  
</li>
  
<li>
น ปณฺฑิตา อตฺตสุขสฺส เหตุ, ปาปานิ กมฺมานิ สมาจรนฺติ;  
  
ทุเกฺขน ผุฎฺฐา ขลิตาปิ สนฺตา, ฉนฺทา จ โทสา น ชหนฺติ ธมฺมํฯ  
</li>
  
<li>
เยน เกนจิ วเณฺณน, มุทุนา ทารุเณน วา;  
  
อุทฺธเร ทีนมตฺตานํ, ปจฺฉา ธมฺมํ สมาจเรฯ  
</li>
  
<li>
ยสฺส รุกฺขสฺส ฉายาย, นิสีเทยฺย สเยยฺย วา;  
  
น ตสฺส สาขํ ภเญฺชยฺย, มิตฺตทุโพฺภ หิ ปาปโกฯ  
</li>
  
<li>
ยสฺสาปิ  
ยสฺส หิ (สี. ก.)  
ธมฺมํ ปุริโส  
มนุโช (สี.)  
วิชญฺญา, เย จสฺส กงฺขํ วินยนฺติ สโนฺต;  
  
ตํ  
หิสฺส ทีปญฺจ ปรายนญฺจ, น เตน เมตฺติํ ชรเยถ ปโญฺญฯ  
</li>
  
<li>
อลโส คิหี กามโภคี น สาธุ, อสญฺญโต ปพฺพชิโต น สาธุ;  
  
ราชา น สาธุ อนิสมฺมการี, โย ปณฺฑิโต โกธโน ตํ น สาธุฯ  
</li>
  
<li>
นิสมฺม ขตฺติโย กยิรา, นานิสมฺม ทิสมฺปติ;  
  
นิสมฺมการิโน ราช, ยโส กิตฺติ จ วฑฺฒตีติฯ  
</li>
  
ภูริปญฺญชาตกํ จุทฺทสมํฯ  
</li>
  
<li>
<p> ๔๕๓. มหามงฺคลชาตกํ (๑๕)
</ol></p>


<ol>
<li>
กิํสุ  
นโร ชปฺปมธิจฺจกาเล, กํ วา วิชฺชํ กตมํ วา สุตานํ;  
  
โส มโจฺจ อสฺมิญฺจ  
อสฺมิํว (ปี.)  
ปรมฺหิ โลเก, กถํ กโร โสตฺถาเนน คุโตฺตฯ  
</li>
  
<li>
ยสฺส เทวา ปิตโร จ สเพฺพ, สรีสปา  
สิริํสปา (สี. สฺยา. ปี.)  
สพฺพภูตานิ จาปิ;  
  
เมตฺตาย นิจฺจํ อปจิตานิ โหนฺติ, ภูเตสุ เว โสตฺถานํ ตทาหุฯ  
</li>
  
<li>
โย  
สพฺพโลกสฺส นิวาตวุตฺติ, อิตฺถีปุมานํ  
สหทารกานํ;  
  
ขนฺตา ทุรุตฺตานมปฺปฎิกูลวาที, อธิวาสนํ โสตฺถานํ ตทาหุฯ  
</li>
  
<li>
โย นาวชานาติ สหายมิเตฺต  
สหายมเตฺต (สี. ปี.)  
, สิเปฺปน กุลฺยาหิ ธเนน ชจฺจา;  
  
รุจิปโญฺญ อตฺถกาเล มตีมา  
มุตีมา (สี. ปี.)  
, สหาเยสุ เว โสตฺถานํ ตทาหุฯ  
</li>
  
<li>
มิตฺตานิ เว ยสฺส ภวนฺติ สโนฺต, สํวิสฺสตฺถา อวิสํวาทกสฺส;  
  
น มิตฺตทุพฺภี สํวิภาคี ธเนน, มิเตฺตสุ เว โสตฺถานํ ตทาหุฯ  
</li>
  
<li>
ยสฺส ภริยา ตุลฺยวยา สมคฺคา, อนุพฺพตา ธมฺมกามา ปชาตา  
สชาตา (ก.)  
;  
  
โกลินิยา สีลวตี ปติพฺพตา, ทาเรสุ เว โสตฺถานํ ตทาหุฯ  
</li>
  
<li>
ยสฺส  
ราชา ภูตปติ  
ภูตปตี (สี. สฺยา. ปี.)  
ยสสฺสี, ชานาติ โสเจยฺยํ ปรกฺกมญฺจ;  
  
อเทฺวชฺฌตา สุหทยํ มมนฺติ, ราชูสุ เว โสตฺถานํ ตทาหุฯ  
</li>
  
<li>
อนฺนญฺจ  
ปานญฺจ ททาติ สโทฺธ, มาลญฺจ คนฺธญฺจ วิเลปนญฺจ;  
  
ปสนฺนจิโตฺต อนุโมทมาโน, สเคฺคสุ เว โสตฺถานํ ตทาหุฯ  
</li>
  
<li>
ยมริยธเมฺมน ปุนนฺติ วุทฺธา, อาราธิตา สมจริยาย สโนฺต;  
  
พหุสฺสุตา อิสโย สีลวโนฺต, อรหนฺตมเชฺฌ โสตฺถานํ ตทาหุฯ  
</li>
  
<li>
เอตานิ โข โสตฺถานานิ โลเก, วิญฺญุปฺปสตฺถานิ สุขุทฺรยานิ  
สุขินฺทฺริยานิ (ปี.)  
;  
  
ตานีธ เสเวถ นโร สปโญฺญ, น หิ มงฺคเล กิญฺจนมตฺถิ สจฺจนฺติฯ  
</li>
  
มหามงฺคลชาตกํ ปนฺนรสมํฯ  
</li>
  
<li>
<p> ๔๕๔. ฆฎปณฺฑิตชาตกํ (๑๖)
</ol></p>


<ol>
<li>
อุเฎฺฐหิ กณฺห กิํ เสสิ, โก อโตฺถ สุปเนน เต;  
  
โยปิ ตุยฺหํ  
ตายํ (ปี.)  
สโก ภาตา, หทยํ จกฺขุ จ  
จกฺขุํว (ปี.)  
ทกฺขิณํ;  
  
ตสฺส วาตา พลียนฺติ, ฆโฎ ชปฺปติ  
สสํ ชปฺปติ (?)  
เกสวฯ  
</li>
  
<li>
ตสฺส ตํ วจนํ สุตฺวา, โรหิเณยฺยสฺส เกสโว;  
  
ตรมานรูโป วุฎฺฐาสิ, ภาตุโสเกน อฎฺฎิโตฯ  
</li>
  
<li>
กิํ นุ  
อุมฺมตฺตรูโปว, เกวลํ ทฺวารกํ อิมํ;  
  
สโส สโสติ ลปสิ, โก นุ เต สสมาหริฯ  
</li>
  
<li>
โสวณฺณมยํ  
มณีมยํ, โลหมยํ อถ รูปิยามยํ;  
  
สงฺขสิลาปวาฬมยํ, การยิสฺสามิ เต สสํฯ  
</li>
  
<li>
สนฺติ อเญฺญปิ สสกา, อรเญฺญ วนโคจรา;  
  
เตปิ เต อานยิสฺสามิ, กีทิสํ สสมิจฺฉสิฯ  
</li>
  
<li>
น  
จาหเมเต  
น จาหเมตํ (สี.), น วาหเมเต (สฺยา.), น วาหเมตํ (ปี.)  
อิจฺฉามิ, เย สสา ปถวิสฺสิตา  
ปฐวิํสิตา (สี. สฺยา. ปี.)  
;  
  
จนฺทโต สสมิจฺฉามิ, ตํ เม โอหร เกสวฯ  
</li>
  
<li>
โส นูน มธุรํ ญาติ, ชีวิตํ วิชหิสฺสสิ;  
  
อปตฺถิยํ โย ปตฺถยสิ, จนฺทโต สสมิจฺฉสิฯ  
</li>
  
<li>
เอวํ เจ กณฺห ชานาสิ, ยทญฺญมนุสาสสิ;  
  
กสฺมา ปุเร มตํ ปุตฺตํ, อชฺชาปิ มนุโสจสิฯ  
</li>
  
<li>
ยํ น ลพฺภา มนุเสฺสน, อมนุเสฺสน วา ปุน  
ปน (เป. ว. ๒๑๕)  
;  
  
ชาโต เม มา มรี ปุโตฺต, กุโต ลพฺภา อลพฺภิยํฯ  
</li>
  
<li>
น มนฺตา มูลเภสชฺชา, โอสเธหิ ธเนน วา;  
  
สกฺกา อานยิตุํ กณฺห, ยํ เปตมนุโสจสิฯ  
</li>
  
<li>
ยสฺส เอตาทิสา อสฺสุ, อมจฺจา ปุริสปณฺฑิตา;  
  
ยถา นิชฺฌาปเย อชฺช, ฆโฎ ปุริสปณฺฑิโตฯ  
</li>
  
<li>
อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
อพฺพหี  
วต เม สลฺลํ, ยมาสิ หทยสฺสิตํ;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน มาณว  
ภาติก (เป. ว. ๒๒๔)  
ฯ  
</li>
  
<li>
เอวํ กโรนฺติ สปฺปญฺญา, เย โหนฺติ อนุกมฺปกา;  
  
นิวตฺตยนฺติ โสกมฺหา, ฆโฎ เชฎฺฐํว ภาตรนฺติฯ  
</li>
  
ฆฎปณฺฑิตชาตกํ โสฬสมํฯ  
</li>
  
ทสกนิปาตํ นิฎฺฐิตํฯ  
</li>
  
<p>ตสฺสุทฺทานํ –
</ol></p>


<p>
ทฬฺห  
กณฺห ธนญฺชย สงฺขวโร, รช สตฺตห กสฺส จ  
สตฺตาหสสาข (สฺยา.)  
ตกฺกลินา;  
  
ธมฺมํ กุกฺกุฎ กุณฺฑลิ โภชนทา, จกฺกวาก สุภูริส โสตฺถิ ฆโฎติฯ  
</p>
  
  
  
  
  