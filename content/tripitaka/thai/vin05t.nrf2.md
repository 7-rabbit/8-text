<h1>๒. ปริกฺขารวินิจฺฉยกถา</h1>
<p> ติ  สมณปริกฺขาโรฯ ตตฺรายํ กปฺปิยากปฺปิยปริกฺขารวินิจฺฉโย (ปารา. อฎฺฐ. ๑.๘๕) – เกจิ ตาลปณฺณจฺฉตฺตํ อโนฺต วา พหิ วา ปญฺจวเณฺณน สุเตฺตน สิพฺพิตฺวา วณฺณมฎฺฐํ กโรนฺติ, ตํ น วฎฺฎติฯ เอกวเณฺณน ปน นีเลน วา ปีตเกน วา เยน เกนจิ สุเตฺตน อโนฺต วา พหิ วา สิพฺพิตุํ , ฉตฺตทณฺฑคฺคาหกํ สลากปญฺชรํ วา วินนฺธิตุํ วฎฺฎติ, ตญฺจ โข ถิรกรณตฺถํ วฎฺฎติ, น วณฺณมฎฺฐตฺถายฯ ฉตฺตปเณฺณสุ มกรทนฺตกํ วา อฑฺฒจนฺทกํ วา ฉินฺทิตุํ น วฎฺฎติฯ ฉตฺตทเณฺฑ เคหตฺถเมฺภสุ วิย ฆฎโก วา วาฬรูปกํ วา น วฎฺฎติฯ สเจปิ สพฺพตฺถ อารเคฺคน เลขา ทินฺนา โหติ, สาปิ น วฎฺฎติฯ ฆฎกํ วา วาฬรูปกํ วา ภินฺทิตฺวา ธาเรตพฺพํ, เลขาปิ ฆํสิตฺวา วา อปเนตพฺพา, สุตฺตเกน วา ทโณฺฑ เวเฐตโพฺพฯ ทณฺฑพุเนฺท ปน อหิจฺฉตฺตกสณฺฐานํ วฎฺฎติฯ วาตปฺปหาเรน อจลนตฺถํ ฉตฺตมณฺฑลิกํ รชฺชุเกหิ คาเหตฺวา ทเณฺฑ พนฺธนฺติ, ตสฺมิํ พนฺธนฎฺฐาเน วลยมิว อุกฺกิริตฺวา เลขํ ฐเปนฺติ, สา วฎฺฎติฯ</p>


<p> จีวรมณฺฑนตฺถาย นานาสุตฺตเกหิ สตปทิสทิสํ สิพฺพนฺตา อาคนฺตุกปฎฺฎํ ฐเปนฺติ, อญฺญมฺปิ ยํ กิญฺจิ สูจิกมฺมวิการํ กโรนฺติ, ปฎฺฎมุเข วา ปริยเนฺต วา เวณิํ วา สงฺขลิกํ วา มุคฺครํ วา เอวมาทิ สพฺพํ น วฎฺฎติ, ปกติสูจิกมฺมเมว วฎฺฎติฯ คณฺฐิกปฎฺฎกญฺจ ปาสกปฎฺฎกญฺจ อฎฺฐโกณมฺปิ โสฬสโกณมฺปิ กโรนฺติ, ตตฺถ อคฺฆิยคยมุคฺคราทีนิ ทเสฺสนฺติ, กกฺกฎกฺขีนิ อุกฺกิรนฺติ, สพฺพํ น วฎฺฎติ, จตุโกณเมว วฎฺฎติ, โกณสุตฺตปีฬกา จ จีวเร รเตฺต ทุวิเญฺญยฺยรูปา วฎฺฎนฺติฯ กญฺชิกปิฎฺฐขลิออลกาทีสุ จีวรํ ปกฺขิปิตุํ น วฎฺฎติ, จีวรกมฺมกาเล ปน หตฺถมลสูจิมลาทีนํ โธวนตฺถํ กิลิฎฺฐกาเล จ โธวนตฺถํ วฎฺฎติ, คนฺธํ วา ลาขํ วา เตลํ วา รชเน ปกฺขิปิตุํ น วฎฺฎติฯ</p>


<p>รชเนสุ จ หลิทฺทิํ ฐเปตฺวา สพฺพํ  วฎฺฎติ, มญฺชิฎฺฐิญฺจ ตุงฺคหารญฺจ ฐเปตฺวา สพฺพํ  วฎฺฎติฯ ตุงฺคหาโร นาม เอโก สกณฺฎกรุโกฺข, ตสฺส หริตาลวณฺณํ  โหติฯ โลทฺทญฺจ กณฺฑุลญฺจ ฐเปตฺวา สพฺพํ  วฎฺฎติฯ อลฺลิปตฺตญฺจ นีลิปตฺตญฺจ ฐเปตฺวา สพฺพํ  วฎฺฎติฯ คิหิปริภุตฺตกํ ปน อลฺลิปเตฺตน เอกวารํ รชิตุํ  วฎฺฎติฯ กิํสุกปุปฺผญฺจ กุสุมฺภปุปฺผญฺจ ฐเปตฺวา สพฺพํ  วฎฺฎติฯ  ปน น กิญฺจิ น วฎฺฎติ (มหาว. อฎฺฐ. ๓๔๔)ฯ</p>


<p> จีวรํ รชิตฺวา สเงฺขน วา มณินา วา เยน เกนจิ น ฆเฎฺฎตพฺพํ, ภูมิยํ ชาณุกานิ นิหนฺตฺวา หเตฺถหิ คเหตฺวา โทณิยมฺปิ น ฆํสิตพฺพํฯ โทณิยํ วา ผลเก วา ฐเปตฺวา อเนฺต คาหาเปตฺวา หเตฺถน ปหริตุํ ปน  วฎฺฎติ, ตมฺปิ มุฎฺฐินา น กาตพฺพํฯ โปราณกเตฺถรา ปน โทณิยมฺปิ น ฐเปสุํฯ เอโก จีวรํ คเหตฺวา ติฎฺฐติ, อปโร หเตฺถ กตฺวา หเตฺถน ปหรติฯ จีวรสฺส กณฺณสุตฺตกํ น วฎฺฎติ, รชิตกาเล ฉินฺทิตพฺพํฯ ยํ ปน ‘‘อนุชานามิ, ภิกฺขเว, กณฺณสุตฺตก’’นฺติ (มหาว. ๓๔๔) เอวํ อนุญฺญาตํ, ตํ อนุวาเต ปาสกํ กตฺวา พนฺธิตพฺพํ รชนกาเล ลคฺคนตฺถายฯ คณฺฐิเกปิ โสภากรณตฺถํ เลขา วา ปีฬกา วา น วฎฺฎติ, นาเสตฺวา ปริภุญฺชิตพฺพํฯ</p>


<p> ปเตฺต วา ถาลเก วา อารเคฺคน เลขํ กโรนฺติ อโนฺต วา พหิ วา, น วฎฺฎติฯ ปตฺตํ ภมํ อาโรเปตฺวา มชฺชิตฺวา ปจนฺติ ‘‘มณิวณฺณํ กริสฺสามา’’ติ, น วฎฺฎติ, เตลวโณฺณ ปน วฎฺฎติฯ ปตฺตมณฺฑเล ภิตฺติกมฺมํ น วฎฺฎติ, มกรทนฺตกํ ปน วฎฺฎติฯ</p>


<p>ธมกรณฉตฺตกสฺส อุปริ วา เหฎฺฐา วา ธมกรณกุจฺฉิยํ วา เลขา น วฎฺฎติ, ฉตฺตมุขวฎฺฎิยํ ปนสฺส เลขา วฎฺฎติฯ</p>


<p> กายพนฺธนสฺส โสภนตฺถํ ตหิํ ตหิํ ทิคุณํ สุตฺตํ โกเฎฺฎนฺติ, กกฺกฎกฺขีนิ อุฎฺฐาเปนฺติ, น วฎฺฎติ, อุโภสุ ปน อเนฺตสุ ทสามุขสฺส ถิรภาวาย ทิคุณํ โกเฎฺฎตุํ วฎฺฎติฯ ทสามุเข ปน ฆฎกํ วา มกรมุขํ วา เทฑฺฑุภสีสํ วา ยํ กิญฺจิ วิการรูปํ กาตุํ น วฎฺฎติ, ตตฺถ ตตฺถ อจฺฉีนิ ทเสฺสตฺวา มาลากมฺมาทีนิ วา กตฺวา โกฎฺฎิตกายพนฺธนมฺปิ น วฎฺฎติ, อุชุกเมว ปน มจฺฉกณฺฎกํ วา ขชฺชูริปตฺตกํ วา มฎฺฐกปฎฺฎิกํ วา กตฺวา โกเฎฺฎตุํ วฎฺฎติฯ กายพนฺธนสฺส ทสา เอกา วฎฺฎติ, เทฺว ตีณิ จตฺตาริปิ วฎฺฎนฺติ, ตโต ปรํ น วฎฺฎนฺติฯ รชฺชุกกายพนฺธนํ เอกเมว วฎฺฎติ, ปามงฺคสณฺฐานํ ปน เอกมฺปิ น วฎฺฎติ, ทสา ปน ปามงฺคสณฺฐานาปิ วฎฺฎติ, พหุรชฺชุเก เอกโต กตฺวา เอเกน นิรนฺตรํ เวเฐตฺวา กตํ พหุรชฺชุกนฺติ น วตฺตพฺพํ, ตํ วฎฺฎติฯ</p>


<p>กายพนฺธนวิเธ  อฎฺฐมงฺคลาทิกํ ยํ กิญฺจิ วิการรูปํ น วฎฺฎติ, ปริเจฺฉทเลขามตฺตํ วฎฺฎติฯ วิธกสฺส อุโภสุ อเนฺตสุ ถิรกรณตฺถาย ฆฎกํ กโรนฺติ, อยมฺปิ วฎฺฎติฯ</p>


<p> อญฺชนิยํ อิตฺถิปุริสจตุปฺปทสกุณรูปํ วา มาลากมฺมลตากมฺมมกรทนฺตกโคมุตฺตกอฑฺฒจนฺทกาทิเภทํ วา วิการรูปํ น วฎฺฎติ, ฆํสิตฺวา วา  ภินฺทิตฺวา วา ยถา วา น ปญฺญายติ, ตถา สุตฺตเกน เวเฐตฺวา วฬเญฺชตพฺพาฯ อุชุกเมว ปน จตุรํสา วา อฎฺฐํสา วา โสฬสํสา วา อญฺชนี วฎฺฎติฯ เหฎฺฐโตปิสฺสา เทฺว วา ติโสฺส วา วฎฺฎเลขาโย วฎฺฎนฺติ, คีวายมฺปิสฺสา ปิธานกพนฺธนตฺถํ เอกา วฎฺฎเลขา วฎฺฎติฯ</p>


<p>อญฺชนีสลากายปิ วณฺณมฎฺฐกมฺมํ น วฎฺฎติ, อญฺชนีถวิกายปิ ยํ กิญฺจิ นานาวเณฺณน สุเตฺตน วณฺณมฎฺฐกมฺมํ น วฎฺฎติฯ เอเสว นโย กุญฺจิกโกสเกปิฯ กุญฺจิกาย วณฺณมฎฺฐกมฺมํ น วฎฺฎติ, ตถา สิปาฎิกายฯ เอกวณฺณสุเตฺตน ปน เยน เกนจิ ยํ กิญฺจิ สิพฺพิตุํ วฎฺฎติฯ</p>


<p> อารกณฺฎเกปิ วฎฺฎมณิกํ วา อญฺญํ วา วณฺณมฎฺฐํ น วฎฺฎติ, คีวายํ ปน ปริเจฺฉทเลขา วฎฺฎติฯ ปิปฺผลิเกปิ มณิกํ วา ปีฬกํ วา ยํ กิญฺจิ อุฎฺฐาเปตุํ น วฎฺฎติ, ทณฺฑเก ปน ปริเจฺฉทเลขา วฎฺฎติฯ นขเจฺฉทนํ วลิตกํเยว กโรนฺติ, ตสฺมา ตํ วฎฺฎติฯ อุตฺตรารณิยํ วาปิ อรณิธนุเก วา อุปริเปลฺลนทณฺฑเก วา มาลากมฺมาทิ ยํ กิญฺจิ วณฺณมฎฺฐํ น วฎฺฎติฯ เปลฺลนทณฺฑกสฺส ปน เวมเชฺฌ มณฺฑลํ โหติ, ตตฺถ ปริเจฺฉทเลขามตฺตํ วฎฺฎติฯ สูจิสณฺฑาสํ กโรนฺติ, เยน สูจิํ ฑํสาเปตฺวา ฆํสนฺติ, ตตฺถ มกรมุขาทิกํ ยํ กิญฺจิ วณฺณมฎฺฐํ น วฎฺฎติ, สูจิฑํสนตฺถํ ปน มุขมตฺตํ โหติ, ตํ วฎฺฎติฯ</p>


<p>ทนฺตกฎฺฐเจฺฉทนวาสิยมฺปิ ยํ กิญฺจิ วณฺณมฎฺฐํ น วฎฺฎติ, อุชุกเมว กปฺปิยโลเหน อุโภสุ วา ปเสฺสสุ จตุรํสํ วา อฎฺฐํสํ วา พนฺธิตุํ วฎฺฎติฯ กตฺตรทเณฺฑปิ ยํ กิญฺจิ วณฺณมฎฺฐํ น วฎฺฎติ, เหฎฺฐา เอกา วา เทฺว วา วฎฺฎเลขา อุปริ อหิจฺฉตฺตกมกุฬมตฺตญฺจ วฎฺฎติฯ</p>


<p> เตลภาชเนสุ วิสาเณ วา นาฬิยํ วา อลาพุเก วา อามณฺฑสารเก วา ฐเปตฺวา อิตฺถิรูปํ ปุริสรูปญฺจ อวเสสํ สพฺพมฺปิ วณฺณมฎฺฐกมฺมํ วฎฺฎติฯ มญฺจปีเฐ ภิสิพิโมฺพหเน ภูมตฺถรเณ ปาทปุญฺฉเน จงฺกมนภิสิยา สมฺมุญฺชนิยํ กจวรฉฑฺฑนเก รชนโทณิกาย ปานียอุฬุเงฺก  ปานียฆเฎ ปาทกถลิกาย ผลกปีฐเก วลยาธารเก ทณฺฑาธารเก ปตฺตปิธาเน ตาลวเณฺฎ พีชเนติ เอเตสุ สพฺพํ มาลากมฺมาทิ วณฺณมฎฺฐกมฺมํ วฎฺฎติฯ</p>


<p> เสนาสเน ปน ทฺวารกวาฎวาตปานกวาฎาทีสุ สพฺพรตนมยมฺปิ วณฺณมฎฺฐกมฺมํ วฎฺฎติฯ เสนาสเน กิญฺจิ ปฎิเสเธตพฺพํ นตฺถิ อญฺญตฺร วิรุทฺธเสนาสนา ฯ วิรุทฺธเสนาสนํ นาม อเญฺญสํ สีมาย ราชวลฺลเภหิ กตเสนาสนํ วุจฺจติฯ ตสฺมา เย ตาทิสํ เสนาสนํ กโรนฺติ, เต วตฺตพฺพา ‘‘มา อมฺหากํ สีมาย เสนาสนํ กโรถา’’ติฯ อนาทิยิตฺวา กโรนฺติเยว, ปุนปิ วตฺตพฺพา ‘‘มา เอวํ อกตฺถ, มา อมฺหากํ อุโปสถปวารณานํ อนฺตรายมกตฺถ, มา สามคฺคิํ ภินฺทิตฺถ, ตุมฺหากํ เสนาสนํ กตมฺปิ กตฎฺฐาเน น ฐสฺสตี’’ติฯ สเจ พลกฺกาเรน กโรนฺติเยว, ยทา เตสํ ลชฺชิปริสา อุสฺสนฺนา โหติ, สกฺกา จ โหติ ลทฺธุํ ธมฺมิโก วินิจฺฉโย, ตทา เตสํ เปเสตพฺพํ ‘‘ตุมฺหากํ อาวาสํ หรถา’’ติฯ สเจ ยาวตติยํ เปสิเต หรนฺติ, สาธุฯ โน เจ หรนฺติ, ฐเปตฺวา โพธิญฺจ เจติยญฺจ อวเสสเสนาสนานิ ภินฺทิตพฺพานิ, โน จ โข อปริโภคํ กโรเนฺตหิ, ปฎิปาฎิยา ปน ฉทนโคปานสีอิฎฺฐกาทีนิ อปเนตฺวา เตสํ เปเสตพฺพํ ‘‘ตุมฺหากํ ทพฺพสมฺภาเร หรถา’’ติฯ สเจ หรนฺติ, สาธุฯ โน เจ หรนฺติ, อถ เตสุ ทพฺพสมฺภาเรสุ หิมวสฺสวาตาตปาทีหิ ปูติภูเตสุ วา โจเรหิ วา หเฎสุ อคฺคินา วา ทเฑฺฒสุ สีมสามิกา ภิกฺขู อนุปวชฺชา, น ลพฺภา โจเทตุํ ‘‘ตุเมฺหหิ อมฺหากํ ทพฺพสมฺภารา นาสิตา’’ติ วา ‘‘ตุมฺหากํ คีวา’’ติ วาฯ ยํ ปน สีมสามิเกหิ ภิกฺขูหิ กตํ, ตํ สุกตเมว โหติฯ โยปิ ภิกฺขุ พหุสฺสุโต วินยญฺญู อญฺญํ ภิกฺขุํ อกปฺปิยปริกฺขารํ คเหตฺวา วิจรนฺตํ ทิสฺวา ฉินฺทาเปยฺย วา ภินฺทาเปยฺย วา, อนุปวโชฺช, โส เนว โจเทตโพฺพ น สาเรตโพฺพ, น ตํ ลพฺภา วตฺตุํ ‘‘อยํ นาม มม ปริกฺขาโร ตยา นาสิโต, ตํ เม เทหี’’ติฯ</p>

</p>

</p>





