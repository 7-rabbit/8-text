<h1>เตตฺติํสติม ปริเจฺฉท</h1>
<h3>ทสราชโก</h3>
<ol>
<li>
ทุฎฺฐคามณิรโญฺญ  
ตุ, รเชฺชฐิตา ชนา อหู;  
  
สาลิราชกุมาโรติ, หสฺสาสิ วิสฺสุโต สุโตฯ  
</li>
  
<li>
อตีว ธโญฺญ โส อาสิ, ปุญฺญกมฺมรโต สทา;  
  
อตีว จารุรุปาย, สโตฺต จณฺฑาลิยา อหุฯ  
</li>
  
<li>
อโสกมาลาเทวิํตํ, สมฺพนฺธํ ปุพฺพชาติยา;  
  
รูเปนา’ติ ปิยายโนฺต, โส รชฺชํ เนวกามยิฯ  
</li>
  
<li>
ทุฎฺฐคามณิภาตา’โส, สทฺธาติโสฺส ตทจฺฉเย;  
  
รชฺชํ กาเรสฺสา’ภิสิโตฺต, อฎฺฐารสฺส สมา’สโมฯ  
</li>
  
<li>
ฉกฺกกมฺมํ สุธากมฺมํ, หตฺถิปาการเมว จ;  
  
มหาถูปสฺส กาเรสิ, โส สทฺธากตนามโกฯ  
</li>
  
<li>
ทีเปน โลหปาสาโท, อุฑฺฑิยฺหิตฺถ สุสงฺขโต;  
  
กาเรสิ โลหปาสาทํ, ปุน โส สตฺตภูมกํฯ  
</li>
  
<li>
นวุติสตสหสฺสโคฺฆ, ปาสาโท อาสิ โส ตทา;  
  
ทกฺขิณคีริวิหารํ, กลฺลกเลณ เมว จฯ  
</li>
  
<li>
กุฬุมฺพาลวิหารญฺจ, ตถาเปตฺตงฺค วาลิกํ;  
  
เวลงฺควฎฺฎิกเญฺจว, ทุพฺพลวาปิติสฺสตํฯ  
</li>
  
<li>
ทุรติสฺสกวาปิญฺจ, ตถามาตุวิหารกํ;  
  
กาเรสิ อาทีฆวาปิํ, วิหารํโยชน โยชเนฯ  
</li>
  
<li>
ทีฆวาปิวิหารญฺจ, กาเรสิ สหเจติยํ;  
  
นานารตนกจฺฉนฺนํ, ตตฺถ กาเรสิ เจติเยฯ  
</li>
  
<li>
สนฺธิยํ สนฺธิยํ ตตฺถ, รถจกฺกปฺปมาณกํ;  
  
โสวณฺณมาลํ กาเรตฺวา, ลคฺคาเปสิ มโนรมํฯ  
</li>
  
<li>
จตุราสีติสหสฺสานํ  
, ธมฺมกฺขนฺธานมิสฺสโร;  
  
จตุราสีติสหสฺสานิ, ปูชาจาปิ อการยิฯ  
</li>
  
<li>
เอวํ ปุญฺญานิ กตฺวา โส, อเนกานิ มหีปติ;  
  
กายสฺสเภทา เทเวสุ, ตุสิเตสุ’ปปชฺชถฯ  
</li>
  
<li>
สทฺธาติสฺสปการาเช, วสเนฺต ทีฆวาปิยํ;  
  
ลชฺชีติโสฺส เชฎฺฐสุโต, คิริกุมฺภิมนามกํฯ  
</li>
  
<li>
วิหารํ การยิ รมฺมํ, ตํกนิฎฺฐสุโต ปน;  
  
ถุลฺลตฺถโน อกาเรสิ, วิหารํ กนฺทรวฺหยํฯ  
</li>
  
<li>
ปิตรา ถุลฺลตฺถนโก, ภาตุสนฺติกมายตา;  
  
สเหวา’ห วิหารสฺส, สงฺฆโภคตฺถมตฺตโนฯ  
</li>
  
<li>
สทฺธาติเสฺสอุปรเต, สเพฺพ’มจฺจา สมาคตา;  
  
ถูปาราเม ภิกฺขุสงฺฆํ, สกลํ สนฺนิปาติยฯ  
</li>
  
<li>
สงฺฆานุญฺญายรฎฺฐสฺส, รกฺขณตฺถํ กุมารกํ;  
  
อภิสิญฺจุํ ถุลฺลตฺถนํ, ตํ สุตฺวา ลชฺชีติสฺสโตฯ  
</li>
  
<li>
อิธาคนฺตฺวา คเหตฺวา ตํ, สยํ รชฺชมการยิ;  
  
มาสเญฺจว ทสาหญฺจ, ราชา ถุลฺลตฺถโน ปนฯ  
</li>
  
<li>
ติโสฺสสมํ ลชฺชีติโสฺส, สโงฺฆ หุตฺวา อนาทโร;  
  
‘‘น ชานิํสุ ยถาวุฑฺฒํ’’ มีติ ตํ ปริภาสยิฯ  
</li>
  
<li>
ปจฺฉา สงฺฆํ ขมาเปตฺวา, ทณฺฑกมฺมตฺถมิสฺสโร;  
  
ตีณิ สตสหสฺสานิ, ทตฺวาน อุรุเจติเยฯ  
</li>
  
<li>
สิลามยานิ กาเรสิ, ปุปฺผยานานิ ตีณิโส;  
  
อโถ สตสหเสฺสน, จิตาเปสิ จ อนฺตราฯ  
</li>
  
<li>
มหาถูปถูปารามานํ, ภูมิํภูมิสฺสโร สมํ;  
  
ถูปาราเม จ ถูปสฺส, สิลากญฺจุก มุตฺตมํฯ  
</li>
  
<li>
ถูปารามสฺส ปุรโต, สิลาถูปกเมว จ;  
  
ลชฺชีกาสนสาลญฺจ, ภิกฺขุสงฺฆสฺส การยิฯ  
</li>
  
<li>
กญฺจุกํ  
กณฺฎเก ถูเป, การาเปสิ สิลามยํ;  
  
ทตฺวาน สตสหสฺสํ, วิหาเร เจติยวฺหเยฯ  
</li>
  
<li>
คิริกุมฺภิลนามสฺส, วิหารสฺส มหมฺหิ โส;  
  
สฎฺฐิภิกฺขุสหสฺสานํ, ติจีวรมทาปยิฯ  
</li>
  
<li>
อริฎฺฐวิหารํ กาเรสิ, ตถากนฺทรหินกํ;  
  
คามิกานญฺจ ภิกฺขูนํ, เภสชฺชานิ อทาปยิฯ  
</li>
  
<li>
กิมิจฺฉกํ ตณฺฑุลญฺจ, ภิกฺขุนีนมทาปยิ;  
  
สมานว’ฐมาสญฺจ, รชฺชํ โส การยี อิธฯ  
</li>
  
<li>
มเต ลชฺชิกติสฺสมฺหิ, กนิโฎฺฐ ตสฺส การยิ;  
  
รชฺชํ ฉเฬว วสฺสานิ, ขลฺลาฎนาคนามโกฯ  
</li>
  
<li>
โลหปาสาทปริวาเร, ปาสาเท’ติ มโนรเม;  
  
โลหปาสาทโสภตฺถํ, เอโส ทฺวตฺติํสการยิฯ  
</li>
  
<li>
มหาถูปสฺส ปริโต, จารุโน เหมมาลิโน;  
  
วาลิกงฺคณมริยาทํ, ปาการญฺจ อการยิฯ  
</li>
  
<li>
โสวกุรุนฺทปาสกํ, วิหารญฺจ อการยิ;  
  
ปุญฺญกมฺมานิจญฺญานิ, การาเปสิ มหีปติฯ  
</li>
  
<li>
ตํ มหารตฺตโตนาม, เสนาปติ มหีปติํ;  
  
ขลฺลาฎนาคราชานํ, นคเรเยว อคฺคหิฯ  
</li>
  
<li>
ตสฺส รโญฺญ กนิโฎฺฐตุ, วฎฺฎคามณินามโก;  
  
ตํ ทุฎฺฐเสนาปติกํ, หนฺตฺวา รชฺชมการยิฯ  
</li>
  
<li>
ขลฺลาฎนาครโญฺญโส, ปุตฺตกํ สกภาตุโน;  
  
มหาจูลิกนามานํ, ปุตฺตฐาเน ฐเปสิ จฯ  
</li>
  
<li>
ตมฺมาตรํ นุฬาเทวิํ, มเหสิญฺจ อกาสิโส;  
  
ปีติฐาเน ฐิตตา’สฺส, ปีติราชาติ อพฺรวุํฯ  
</li>
  
<li>
เอวํ รเชฺช’ภิสิตฺตสฺส, ตสฺส มาสมฺหิ ปญฺจเม;  
  
โรหเณ นกุลนคเร, เอโก พฺราหฺมณเจฎโตฯ  
</li>
  
<li>
ติโย  
นาม พฺราหฺมณสฺส, วโจ สุตฺวา อปณฺฑิโต;  
  
โจโร อสุ มหาตสฺส, ปริวาโร อโหสิ จฯ  
</li>
  
<li>
สคณาสตฺตทมิฬา, มหาติตฺถมฺหิ โอตรุํ;  
  
ตทา พฺราหฺมณติโย จ, เต สตฺตทมิฬาปิจฯ  
</li>
  
<li>
ฉกฺกตฺถาย วิสเชฺชสุํ, เลขํ ภูปติสนฺติกํ;  
  
ราชา พฺราหฺมณติยสฺส, เลขํ เปเสสิ นีติมาฯ  
</li>
  
<li>
‘‘รชฺชํ ตว อิทาเนว, คณฺห ตฺวํ ทมิเฬ’’ อิติ;  
  
สาธูติ โส ทมิเฬหิ, ยุชฺฌิ คณฺหิํสุ เต ตุ ตํฯ  
</li>
  
<li>
ตโต เต ทมิฬา ยุทฺธํ, รญฺญา สห ปวตฺตยุํ;  
  
โกฬมฺพาลกสามนฺตา, ยุเทฺธ ราชา ปราชิโตฯ  
</li>
  
<li>
ติตฺถารามทุวาเรน, รถารุโฬฺห ปลายติ;  
  
ปณฺฑุกาภยราเชน, ติตฺถาราโมหิ การิโต;  
  
วาสิโต จ ตทา อาสิ, เอกวีสติ ราชุสูฯ  
</li>
  
<li>
ตํ ทิสฺวา ปลายนฺตํ, นิคโณฺฐคิรินามโก;  
  
‘‘ปลายติ มหากาฬ-สีหโฬ’’ติ ภุสํ รวิฯ  
</li>
  
<li>
ตํ สุตฺวาน มหาราชา, ‘‘สิเทฺธ มม มโนรเถ;  
  
วิหารํ เอตฺถ กาเรสฺสํ’’, อิเจฺจวํ จินฺตยี ตทาฯ  
</li>
  
<li>
สคพฺภํ อนุลาเทวิํ, อคฺคหี รกฺขิยา อิติ;  
  
มหาจูฬ มหานาค-กุมาเรจาปี รกฺขิเยฯ  
</li>
  
<li>
รถสฺส ลหุภาวตฺถํ, ฑตฺวา จูฬามณิํสุภํ;  
  
โอตาเรสิ โสมเทวิํ, ตสฺส’นุญฺญาย ภูปติฯ  
</li>
  
<li>
ยุทฺธายคมเนเยว, ปุตฺตเก เทฺว จ เทวิโย;  
  
คาหยิตฺวาน นิกฺขโนฺต, สงฺกิโต โส ปราชเยฯ  
</li>
  
<li>
อสกฺกุณิตฺวา คาเหตุํ, ปตฺตํ ภุตฺตํ ชิเนน ตํ;  
  
ปลายิตฺวา เวสฺสคีริ-วเน อภินิยิยิโสฯ  
</li>
  
<li>
กุตฺถิกฺกุลมหาติสฺส-เถโร ทิสฺวา ตหํ ตุ ตํ;  
  
ภตฺตํ ปาทา อนามฎฺฐํ, ปิณฺฑทานํ วิวชฺชิยฯ  
</li>
  
<li>
อถ  
เกตกิปตฺตมฺหิ, ลิขิตฺวา หฎฺฐมานโส;  
  
สงฺฆโภคํ วิหารสฺส, ตสฺส ปาทามหีปติฯ  
</li>
  
<li>
ตโต คนฺตฺวา สิลาโสพฺภ-กณฺฑกมฺหิ วสี ตโต;  
  
คนฺตฺวาน มาตุเวลเงฺค, สาลคลสมีปโคฯ  
</li>
  
<li>
ตตฺถทฺทส ทิฎฺฐปุพฺพํ, เถรํ เถโร มหีปติํ;  
  
อุปฎฺฐากสฺส อเปฺปสิ, ตนสิวสฺส สาธุกํฯ  
</li>
  
<li>
ตสฺส โส ตนสิวสฺส, รฎฺฐิกสฺส’นฺติเก ตหิํ;  
  
ราชา จุทฺทสวสฺสานิ, วสี เตน อุปฎฺฐิโตฯ  
</li>
  
<li>
สตฺตสุ ทมีเฬเสฺว’โก, โสมาเทวิํ มทาวหํ;  
  
ราครโตฺต คเหตฺวาน, ปรตีรมคาลหุํฯ  
</li>
  
<li>
เอโกปตฺตํ ทสพลสฺส, อนุราธปุเร ฐิตํ;  
  
อาทาย เตน สนฺตุโฎฺฐ, ปรตีรมคาลหุํฯ  
</li>
  
<li>
ปุฬหโตฺถ ตุ ทมิโฬ, ตีณิวสฺสานิ การยิ;  
  
รชฺชํ เสนาปติํ กตฺวา, ทมิฬํ พาหิยวฺหยํฯ  
</li>
  
<li>
ปุฬหตฺถํ คเหตฺวา ตํ, ทูเร วสฺสานิ พาหีโย;  
  
รชฺชํ กาเรสิ ตสฺสา’สิ, ปณยมาโร จมูปติฯ  
</li>
  
<li>
พาหียํ ตํ คเหตฺวาน, ราชา’สิ ปณยมารโก;  
  
สตฺตวสฺสานิ ตสฺสา’สิ, ปิฬยมาโร จมูปติฯ  
</li>
  
<li>
ปณยมารํ คเหตฺวา โส, ราชาสิ ปีฬยมารโก;  
  
สตฺตมาสานิ ตสฺสาสิ, ทาฐิโย ตุ จมูปติฯ  
</li>
  
<li>
ปีฬยมารํ คเหตฺวา โส, ทาฐิโย ทมิโฬ ปน;  
  
รชฺชํ’นุราธนคเร, ทุเว วสฺสานิ การยิฯ  
</li>
  
<li>
เอวํ ทมิฬราชูนํ, เตสํ ปญฺจนฺนเมวหิ;  
  
โหนฺติ จุทฺทสวสฺสานี, สตฺตมาสา จ อุตฺตริํฯ  
</li>
  
<li>
คตาย ตุ นิวาสตฺถํ, มลเย’นุลเทวิยา;  
  
ภริยากนสิวสฺส, ปาทาปหริ ปจฺฉิยํฯ  
</li>
  
<li>
กุชฺฌิตฺวา โรทมานาสา, ราชานํ อุปสกิมิ;  
  
ตํ สุตฺวา ตนสิโวโส, มนุมาทาย นิกฺขมิฯ  
</li>
  
<li>
เทวิยา  
วจนํ สุตฺวา, ตสฺส อาคมนา ปุรา;  
  
ทฺวิปุตฺตํ เทวิมาทาย, ตโต ราชา’ปิ นิกฺขมิฯ  
</li>
  
<li>
ธนุํ สนฺธาย อายนฺตํ, สีวํ วิชฺฌิ มหาสีโว;  
  
ราชา นามํ ภาวยิตฺวา, อกาสิ ชินสงฺคหํฯ  
</li>
  
<li>
อลตฺถ อฎฺฐามเจฺจจ, มหเนฺต โยธสมฺมเต;  
  
ปริวาโร มหาอาสี, ปริหาโร จ ราชิโนฯ  
</li>
  
<li>
กุมฺภีลกมหาติสฺส-เถร ทิสฺวา มหายโส;  
  
อจฺฉคลฺลวิหารมฺหิ, พุทฺธปูชมการยิฯ  
</li>
  
<li>
วตฺถุํ โสเธตุมารุโฬฺห, อกาสเจติยงฺคณํ;  
  
กวิสีเส อมจฺจมฺหิ, โอโรหโนฺตมหีปติฯ  
</li>
  
<li>
อาโรหโนฺต สเทวิโก, ทิสฺวา มเคฺค นิสินฺนกํ;  
  
‘‘น นิปโนฺน’’ติ กุชฺฌิตฺวา, กวิสีสํ อฆาตยิฯ  
</li>
  
<li>
เสสา สตฺตอมจฺจาวิ, นิพฺพินฺนา เตน ราชินา;  
  
ตสฺส’นฺติกา ปลายิตฺวา, ปกฺกมนฺตา ยถารุจิฯ  
</li>
  
<li>
มเคฺค วิลุตฺตา โจเรหิ, วิหารํ หมฺพุคลฺลกํ;  
  
ปวิสิตฺวาน อทฺทกฺขุํ, ติสฺสเตฺถรํ พหุสฺสุตํฯ  
</li>
  
<li>
จตุเนกายิโก เถโร, ยถาลทฺธานิ ทาปยิ;  
  
วตฺถผาณิตเตลานิ, ตณฺฑุลา ปาหุณา ตถาฯ  
</li>
  
<li>
อสฺสตฺถกาเล เถโร โส,  
  
‘‘กุหิํยาตา’’ติ ปุจฺฉิเต;  
  
อตฺตานํ อาวีกตฺวา เต,  
  
ตํ ปวตฺติํ นิเวทยุํฯ  
</li>
  
<li>
‘‘กาเรตุํ เกหิ สกฺกา นุ, ชินสาสนปคฺคหํ;  
  
ทมิเฬหิ วา’ถ รญฺญา, อิติ ปุฎฺฐา ตุ เต ปนฯ  
</li>
  
<li>
‘‘รโญฺญ สกฺกา’’ติ อาหํสุ, สญฺญาเปตฺวาน เต อิติ;  
  
อุโภ ติสฺส มหาติสฺส-เถรา อาทาย เต ตโตฯ  
</li>
  
<li>
ราชิโน สนฺติกํ เนตฺวา, อญฺญมญฺญํ ขมาปยุํ;  
  
ราชา จ เต อมจฺจา จ, เถโร เอว มยาจยุํฯ  
</li>
  
<li>
สิเทฺธ  
กเมฺม เปสิเตโน, คนฺตพฺพํ สนฺติกํ อิติ;  
  
เถรา ทตฺวา ปฎิญฺญํ เต, ยถาฐานมคญฺฉิสุํฯ  
</li>
  
<li>
อนุราธปุรํ ราชา, อาคนฺตฺวาน มหายโส;  
  
ทาฐิกํ ทมิฬํ หนฺตฺวา, สยํ รชฺชมการยิฯ  
</li>
  
<li>
ตโต นิคณฺฐารามํ ตํ, วิทฺธํเสตฺวา มหีปติ;  
  
วิหารํ การยิ ตตฺถ, ทฺวาทส ปริเวณกํฯ  
</li>
  
<li>
มหาวิหารปฎฺฐานา, ทฺวีสุ วสฺสส เตสุ จ;  
  
สตฺตรสสุ วเสฺสสุ, ทสมาสา’มิเกสุ จฯ  
</li>
  
<li>
ตถา ทิเนสุ ทสสุ, อติกฺกเนฺตสุ สาทโร;  
  
อภยคิริ วิหารํโส, ปติฎฺฐาเปสิ ภูปติฯ  
</li>
  
<li>
อโกฺกสิยิตฺวา เต เถเร, เตสุ ปุพฺพุปการิโน;  
  
ตํ มหาติสฺส เถรสฺส, วิหารํ มานโท อทาฯ  
</li>
  
<li>
คิริสฺส ยสฺมา คาราเม, ราชา กาเรสิ โสภโย;  
  
ตสฺมา’ภย คิริเตฺวว, วิหาโร นามโก อหุฯ  
</li>
  
<li>
อาณาเปตฺวา โสมาเทวิํ,  
  
ยถา ฐาเน ฐเปสิโส;  
  
ตสฺสาตนฺนามกํ กตฺวา,  
  
โสมาราม มการยิฯ  
</li>
  
<li>
รถา โอโรปิตา สา หิ, ตสฺมิํฐาเน วรงฺคนา;  
  
กทฺทมฺพปุปฺผ คุมฺพมฺหิ, นิลินา ตตฺถ อทฺทสฯ  
</li>
  
<li>
มุตฺตยนฺตํ สามเณรํ, มคฺคํ หเตฺถน ฉาทิย;  
  
ราชา ตสฺส วโจ สุตฺวา, วิหารํ ตตฺถ การยิฯ  
</li>
  
<li>
มหาถูปสฺสุตฺตรโต,  
  
เจติยํ อุจฺจวตฺถุกํ;  
  
สิลา โสภกณฺฑกํ นาม,  
  
ราชา โสเยว การยิฯ  
</li>
  
<li>
เตสุ สตฺตสุ โยเธสุ, อุตฺติโย นาม การยิ;  
  
นครมฺหา ทกฺขิณโต, วิหารํ ทกฺขิณวฺหยํฯ  
</li>
  
<li>
ตเตฺตว  
มูลโวกาส, วีหารํ มูลนามโก;  
  
อมโจฺจ การยี เตน, โสปิ ตํนามโก อหุฯ  
</li>
  
<li>
กาเรสิ สาลิยารามํ, อมโจฺจ สาลิยวฺหโย;  
  
กาเรสิ ปพฺพตารามํ, อมโจฺจ ปพฺพตวฺหโยฯ  
</li>
  
<li>
อุตฺตรติสฺสรามนฺตุ, ติสฺสามโจฺจ อการยิ;  
  
วิหาเร นิฎฺฐิเต รเมฺม, ติสฺสเถร มุปจฺจเตฯ  
</li>
  
<li>
‘‘ตุมฺหากํ ปฎิสนฺถาร, วเสน’เมฺหหิ การิเต;  
  
วิหาเร เทม ตุมฺหากํ, อิติ วตฺวา อทํสุ จฯ  
</li>
  
<li>
เถโร สพฺพตฺถวาเสสิ, เต เต ภิกฺขู ยถา รหํ;  
  
อมจฺจา’ทํสุ สงฺฆสฺส, วิวิเธ สมณารเหฯ  
</li>
  
<li>
ราชา สกวิหารมฺหิ, วสเนฺต สมุปฎฺฐหิ;  
  
ปจฺจเยหิ อนุเนหิ, เตน เต พหโว อหุํฯ  
</li>
  
<li>
เถรํ กุเลหี สํสฎฺฐํ, มหาติโสฺสติ วิสฺสุตํ;  
  
กุลสํสฎฺฐ โทเสน, สโงฺฆ ตํ นีหริ อิโตฯ  
</li>
  
<li>
ตสฺส สิโสฺส พหลมสฺสุ-  
  
ติสฺสเตฺถโรติ ปิสฺสุโต;  
  
กุโทฺธ’ภยคิริํ คนฺตฺวา,  
  
วสิ ปกฺขํ วหํ ตหิํฯ  
</li>
  
<li>
ตโตปฺปภุติ เต ภิกฺขู, มหาวิหารนาคมุํ;  
  
เอวํ เต’ภยคิริกา, นิคฺคตา เถรวาทโตฯ  
</li>
  
<li>
ปภินฺนา’ภยคิริเกหิ, ทกฺขิณวิหาริกายติ;  
  
เอวํ เต เถรวาทีหิ, ปภินฺนา ภิกฺขโว ทฺวิธาฯ  
</li>
  
<li>
มหา อภยภิกฺขู เต, วเฑฺฒตุํ ทีปวาสิโน;  
  
วฎฺฎคามณิภูมิโนฺท, ปตฺติํ นาม อทาสิ โสฯ  
</li>
  
<li>
วิหารปริเวณานิ, ฆฎาพเทฺธ อการยิ;  
  
‘‘ปฎิสงฺขรณํ เอวํ, เหสฺสตีติ วิจินฺติยฯ  
</li>
  
<li>
ปิฎกตฺตยปาฬิญฺจ, ตสฺส อฎฺฐกถมฺปิ จ;  
  
มุขปาเฐน อาเนสุํ, ปุเพฺพ ภิกฺขู มหามติฯ  
</li>
  
<li>
หานิํ  
ทิสฺวาน สตฺตานํ, ตทา ภิกฺขู สมาคตา;  
  
จิรฎฺฐิตตฺถํ ธมฺมสฺส, โปตฺถเกสุ ลิขาปยุํฯ  
</li>
  
<li>
วฎฺฎคามณิ อภโย, ราชา รชฺชมการยิ;  
  
อิติ ทฺวาทสวสฺสานิ, ปญฺจมาเสสุ อาทิโตฯ  
</li>
  
<li>
อิตี ปรหิต มตฺตโน หิตญฺจ,  
  
ปฎิลภิยิสฺสริยํ กโรติ ปโญฺญ;  
  
วิปุลมปิ กุพุทฺธิลทฺธโภวํ,  
  
อุภยหิตํ น กโรติ โภคลุโทฺธ’ติฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
ทสราชโก นาม  
</li>
  
เตตฺติํสติโม ปริเจฺฉโทฯ  
</li>
  
  
  
  
  