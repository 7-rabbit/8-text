<h1>๒๑. ปกิณฺณกวโคฺค</h1>
<h3>๑. อตฺตโนปุพฺพกมฺมวตฺถุ</h3>
<p>ติ    อิมํ ธมฺมเทสนํ สตฺถา เวฬุวเน วิหรโนฺต อตฺตโน ปุพฺพกมฺมํ อารพฺภ กเถสิฯ</p>


<p>เอกสฺมิญฺหิ สมเย เวสาลี อิทฺธา อโหสิ ผีตา พหุชนา อากิณฺณมนุสฺสาฯ ตตฺถ หิ วาเรน วาเรน รชฺชํ กาเรนฺตานํ ขตฺติยานํเยว สตฺตสตาธิกานิ สตฺตสหสฺสานิ สตฺต จ ขตฺติยา อเหสุํฯ เตสํ วสนตฺถาย ตตฺตกาเยว ปาสาทา ตตฺตกาเนว กูฎาคารานิ อุยฺยาเน วิหารตฺถาย ตตฺตกาเยว อารามา จ โปกฺขรณิโย จ อเหสุํฯ สา อปเรน สมเยน ทุพฺภิกฺขา อโหสิ ทุสฺสสฺสาฯ ตตฺถ ฉาตกภเยน ปฐมํ ทุคฺคตมนุสฺสา กาลมกํสุฯ เตสํ เตสํ ตตฺถ ตตฺถ ฉฑฺฑิตานํ กุณปานํ คเนฺธน อมนุสฺสา นครํ ปวิสิํสุฯ อมนุสฺสูปทฺทเวน พหุตรา กาลมกํสุฯ เตสํ  กุณปคนฺธปฎิกฺกูลตาย สตฺตานํ อหิวาตโรโค อุปฺปชฺชิฯ เอวํ ทุพฺภิกฺขภยํ อมนุสฺสภยํ โรคภยนฺติ ตีณิ ภยานิ อุปฺปชฺชิํสุฯ</p>


<p>นครวาสิโน สนฺนิปติตฺวา ราชานํ อาหํสุ – ‘‘มหาราช, อิมสฺมิํ นคเร ตีณิ ภยานิ อุปฺปนฺนานิ, อิโต ปุเพฺพ ยาว สตฺตมา ราชปริวฎฺฎา เอวรูปํ ภยํ นาม น อุปฺปนฺนปุพฺพํฯ อธมฺมิกราชูนญฺหิ กาเล เอวรูปํ ภยํ อุปฺปชฺชตี’’ติฯ ราชา สนฺถาคาเร สเพฺพสํ สนฺนิปาตํ กาเรตฺวา ‘‘สเจ เม อธมฺมิกภาโว อตฺถิ, ตํ วิจินถา’’ติ อาหฯ เวสาลิวาสิโน สพฺพํ ปเวณิ วิจินนฺตา รโญฺญ กญฺจิ โทสํ อทิสฺวา, ‘‘มหาราช, นตฺถิ เต โทโส’’ติ วตฺวา ‘‘กถํ นุ โข อิทํ อมฺหากํ ภยํ วูปสมํ คเจฺฉยฺยา’’ติ มนฺตยิํสุฯ ตตฺถ เอกเจฺจหิ ‘‘พลิกเมฺมน อายาจนาย มงฺคลกิริยายา’’ติ วุเตฺต สพฺพมฺปิ ตํ วิธิํ กตฺวา ปฎิพาหิตุํ นาสกฺขิํสุฯ อถเญฺญ เอวมาหํสุ – ‘‘ฉ สตฺถาโร มหานุภาวา, เตสุ อิธาคตมเตฺตสุ ภยํ วูปสเมยฺยา’’ติฯ อปเร ‘‘สมฺมาสมฺพุโทฺธ โลเก อุปฺปโนฺนฯ โส หิ ภควา สพฺพสตฺตหิตาย ธมฺมํ เทเสติ, มหิทฺธิโก  มหานุภาโวฯ ตสฺมิํ อิธ อาคเต อิมานิ  ภยานิ วูปสเมยฺยุ’’นฺติ อาหํสุฯ เตสํ วจนํ สเพฺพปิ อภินนฺทิตฺวา ‘‘กหํ นุ โข โส ภควา เอตรหิ วิหรตี’’ติ อาหํสุ ฯ ตทา ปน สตฺถา อุปกฎฺฐาย วสฺสูปนายิกาย รโญฺญ พิมฺพิสารสฺส ปฎิญฺญํ ทตฺวา เวฬุวเน วิหรติฯ เตน จ สมเยน พิมฺพิสารสมาคเม พิมฺพิสาเรน สทฺธิํ โสตาปตฺติผลํ ปโตฺต มหาลิ นาม ลิจฺฉวี ตสฺสํ ปริสายํ นิสิโนฺน โหติฯ</p>


<p>เวสาลิวาสิโน มหนฺตํ ปณฺณาการํ สเชฺชตฺวา ราชานํ พิมฺพิสารํ สญฺญาเปตฺวา ‘‘สตฺถารํ อิธาเนถา’’ติ มหาลิเญฺจว ลิจฺฉวิํ ปุโรหิตปุตฺตญฺจ ปหิณิํสุฯ เต คนฺตฺวา รโญฺญ ปณฺณาการํ ทตฺวา ตํ ปวตฺติํ นิเวเทตฺวา, ‘‘มหาราช, สตฺถารํ อมฺหากํ นครํ เปเสถา’’ติ ยาจิํสุฯ ราชา ‘‘ตุเมฺหว ชานาถา’’ติ น สมฺปฎิจฺฉิฯ เต ภควนฺตํ อุปสงฺกมิตฺวา วนฺทิตฺวา ยาจิํสุ – ‘‘ภเนฺต, เวสาลิยํ ตีณิ ภยานิ อุปฺปนฺนานิ, ตานิ ตุเมฺหสุ อาคเตสุ วูปสมิสฺสนฺติ, เอถ, ภเนฺต, คจฺฉามา’’ติฯ สตฺถา เตสํ วจนํ สุตฺวา อาวเชฺชโนฺต ‘‘เวสาลิยํ  (ขุ. ปา. ๖.๑ อาทโย; สุ. นิ. ๒๒๔ อาทโย) วุเตฺต สา รกฺขา จกฺกวาฬานํ โกฎิสตสหสฺสํ ผริสฺสติ, สุตฺตปริโยสาเน จตุราสีติยา ปาณสหสฺสานํ ธมฺมาภิสมโย  ภวิสฺสติ, ตานิ จ ภยานิ วูปสมิสฺสนฺตี’’ติ ญตฺวา เตสํ วจนํ สมฺปฎิจฺฉิฯ</p>


<p>ราชา พิมฺพิสาโร ‘‘สตฺถารา กิร เวสาลิคมนํ สมฺปฎิจฺฉิต’’นฺติ สุตฺวา นคเร โฆสนํ กาเรตฺวา สตฺถารํ อุปสงฺกมิตฺวา ‘‘กิํ, ภเนฺต, เวสาลิคมนํ สมฺปฎิจฺฉิต’’นฺติ ปุจฺฉิตฺวา ‘‘อาม, มหาราชา’’ติ วุเตฺต ‘‘เตน หิ, ภเนฺต, อาคเมถ, ตาว มคฺคํ ปฎิยาเทสฺสามี’’ติ วตฺวา ราชคหสฺส จ คงฺคาย จ อนฺตเร ปญฺจโยชนภูมิํ สมํ กาเรตฺวา โยชเน โยชเน วิหารํ ปติฎฺฐาเปตฺวา สตฺถุ คมนกาลํ อาโรเจสิฯ สตฺถา ปญฺจหิ ภิกฺขุสเตหิ สทฺธิํ มคฺคํ ปฎิปชฺชิฯ ราชา โยชนนฺตเร ชณฺณุมเตฺตน โอธินา ปญฺจวณฺณานิ ปุปฺผานิ โอกิราเปตฺวา ธชปฎากกทลีอาทีนิ อุสฺสาเปตฺวา ภควโต ฉตฺตาติฉตฺตํ กตฺวา เทฺว เสตจฺฉตฺตานิ เอกเมกสฺส ภิกฺขุโน เอกเมกํ เสตจฺฉตฺตํ อุปริ ธาเรตฺวา สปริวาโร ปุปฺผคนฺธาทีหิ ปูชํ กโรโนฺต สตฺถารํ เอเกกสฺมิํ วิหาเร วสาเปตฺวา มหาทานาทีนิ ทตฺวา ปญฺจหิ ทิวเสหิ คงฺคาตีรํ ปาเปตฺวา ตตฺถ  นาวํ อลงฺกโรโนฺต เวสาลิกานํ สาสนํ เปเสสิ – ‘‘มคฺคํ ปฎิยาเทตฺวา สตฺถุ ปจฺจุคฺคมนํ กโรนฺตู’’ติฯ เต ‘‘ทิคุณํ ปูชํ กริสฺสามา’’ติ เวสาลิยา จ คงฺคาย จ อนฺตเร ติโยชนภูมิํ  สมํ กาเรตฺวา ภควโต จตูหิ เสตจฺฉเตฺตหิ เอกเมกสฺส ภิกฺขุโน ทฺวีหิ ทฺวีหิ เสตจฺฉเตฺตหิ ฉตฺตาติฉตฺตานิ สเชฺชตฺวา ปูชํ กุรุมานา อาคนฺตฺวา คงฺคาตีเร อฎฺฐํสุฯ พิมฺพิสาโร เทฺว นาวา สงฺฆาเฎตฺวา มณฺฑปํ กาเรตฺวา ปุปฺผทามาทีหิ อลงฺการาเปตฺวา สพฺพรตนมยํ พุทฺธาสนํ ปญฺญาเปสิฯ ภควา ตสฺมิํ นิสีทิฯ ภิกฺขูปิ นาวํ อภิรุหิตฺวา ภควนฺตํ ปริวาเรตฺวา นิสีทิํสุฯ ราชา อนุคจฺฉโนฺต คลปฺปมาณํ อุทกํ โอตริตฺวา ‘‘ยาว, ภเนฺต, ภควา  อาคจฺฉติ, ตาวาหํ อิเธว คงฺคาตีเร วสิสฺสามี’’ติ วตฺวา นาวํ อุโยฺยเชตฺวา นิวตฺติฯ สตฺถา โยชนมตฺตํ อทฺธานํ คงฺคาย คนฺตฺวา เวสาลิกานํ สีมํ ปาปุณิฯ</p>


<p>ลิจฺฉวีราชาโน สตฺถารํ ปจฺจุคฺคนฺตฺวา คลปฺปมาณํ อุทกํ โอตริตฺวา นาวํ ตีรํ อุปเนตฺวา สตฺถารํ นาวาโต โอตารยิํสุฯ สตฺถารา โอตริตฺวา ตีเร อกฺกนฺตมเตฺตเยว มหาเมโฆ อุฎฺฐหิตฺวา โปกฺขรวสฺสํ วสฺสิฯ สพฺพตฺถ ชณฺณุปฺปมาณอูรุปฺปมาณกฎิปฺปมาณาทีนิ อุทกานิ สนฺทนฺตานิ สพฺพกุณปานิ คงฺคํ ปเวสยิํสุ, ปริสุโทฺธ ภูมิภาโค อโหสิฯ ลิจฺฉวีราชาโน สตฺถารํ โยชเน โยชเน วสาเปตฺวา มหาทานํ ทตฺวา ทิคุณํ ปูชํ กโรนฺตา ตีหิ ทิวเสหิ  เวสาลิํ นยิํสุฯ สโกฺก เทวราชา เทวคณปริวุโต อาคมาสิ, มเหสกฺขานํ เทวานํ สนฺนิปาเตน อมนุสฺสา เยภุเยฺยน ปลายิํสุฯ สตฺถา สายํ นครทฺวาเร ฐตฺวา อานนฺทเตฺถรํ อามเนฺตสิ – ‘‘อิมํ, อานนฺท, รตนสุตฺตํ อุคฺคณฺหิตฺวา ลิจฺฉวีกุมาเรหิ สทฺธิํ วิจรโนฺต เวสาลิยา ติณฺณํ ปาการานํ อนฺตเร ปริตฺตํ กโรหี’’ติฯ</p>


<p>เถโร สตฺถารา ทินฺนํ รตนสุตฺตํ อุคฺคณฺหิตฺวา สตฺถุ เสลมยปเตฺตน อุทกํ อาทาย นครทฺวาเร ฐิโต ปณิธานโต ปฎฺฐาย ตถาคตสฺส ทส ปารมิโย ทส อุปปารมิโย ทส ปรมตฺถปารมิโยติ สมติํส ปารมิโย ปญฺจ มหาปริจฺจาเค โลกตฺถจริยา ญาตตฺถจริยา พุทฺธตฺถจริยาติ ติโสฺส จริยาโย ปจฺฉิมภเว คพฺภโวกฺกนฺติํ ชาติํ อภินิกฺขมนํ ปธานจริยํ โพธิปลฺลเงฺก มารวิชยํ สพฺพญฺญุตญฺญาณปฎิเวธํ ธมฺมจกฺกปวตฺตนํ  นวโลกุตฺตรธเมฺมติ สเพฺพปิเม พุทฺธคุเณ อาวเชฺชตฺวา นครํ ปวิสิตฺวา ติยามรตฺติํ ตีสุ ปาการนฺตเรสุ ปริตฺตํ กโรโนฺต วิจริฯ เตน ‘‘ยํกิญฺจี’’ติ วุตฺตมเตฺตเยว อุทฺธํ ขิตฺตอุทกํ อมนุสฺสานํ อุปริ ปติฯ ‘‘ยานีธ ภูตานี’’ติ คาถากถนโต ปฎฺฐาย รชตวฎํสกา วิย อุทกพินฺทูนิ อากาเสน คนฺตฺวา คิลานมนุสฺสานํ อุปริ ปติํสุฯ ตาวเทว วูปสนฺตโรคา มนุสฺสา อุฎฺฐายุฎฺฐาย เถรํ ปริวาเรสุํ ฯ ‘‘ยํกิญฺจี’’ติ วุตฺตปทโต ปฎฺฐาย ปน อุทกผุสิเตหิ ผุฎฺฐผุฎฺฐา สเพฺพ อปลายนฺตา สงฺการกูฎภิตฺติปเทสาทินิสฺสิตา อมนุสฺสา เตน เตน ทฺวาเรน ปลายิํสุฯ ทฺวารานิ อโนกาสานิ อเหสุํฯ เต โอกาสํ อลภนฺตา ปาการํ ภินฺทิตฺวาปิ ปลายิํสุฯ</p>


<p>มหาชโน นครมเชฺฌ สนฺถาคารํ สพฺพคเนฺธหิ อุปลิเมฺปตฺวา อุปริ สุวณฺณตารกาทิวิจิตฺตํ วิตานํ พนฺธิตฺวา พุทฺธาสนํ ปญฺญาเปตฺวา สตฺถารํ อาเนสิฯ สตฺถา ปญฺญเตฺต อาสเน นิสีทิฯ ภิกฺขุสโงฺฆปิ ลิจฺฉวีคโณปิ สตฺถารํ ปริวาเรตฺวา นิสีทิฯ สโกฺก เทวราชา เทวคณปริวุโต ปติรูเป โอกาเส อฎฺฐาสิฯ เถโรปิ สกลนครํ อนุวิจริตฺวา วูปสนฺตโรเคน มหาชเนน สทฺธิํ  อาคนฺตฺวา สตฺถารํ วนฺทิตฺวา นิสีทิฯ สตฺถา ปริสํ โอโลเกตฺวา ตเทว รตนสุตฺตํ อภาสิฯ เทสนาวสาเน จตุราสีติยา ปาณสหสฺสานํ ธมฺมาภิสมโย อโหสิฯ เอวํ ปุนทิวเสปีติ สตฺตาหํ ตเทว รตนสุตฺตํ เทเสตฺวา สพฺพภยานํ วูปสนฺตภาวํ ญตฺวา ลิจฺฉวีคณํ อามเนฺตตฺวา เวสาลิโต นิกฺขมิฯ ลิจฺฉวีราชาโน ทิคุณํ สกฺการํ กโรนฺตา ปุน ตีหิ ทิวเสหิ สตฺถารํ คงฺคาตีรํ นยิํสุฯ</p>


<p>คงฺคาย นิพฺพตฺตนาคราชาโน จิเนฺตสุํ – ‘‘มนุสฺสา ตถาคตสฺส  สกฺการํ กโรนฺติ, มยํ กิํ น กโรมา’’ติฯ เต สุวณฺณรชตมณิมยา นาวาโย มาเปตฺวา สุวณฺณรชตมณิมเย ปลฺลเงฺก ปญฺญาเปตฺวา ปญฺจวณฺณปทุมสญฺฉนฺนํ อุทกํ กริตฺวา, ‘‘ภเนฺต, อมฺหากมฺปิ อนุคฺคหํ กโรถา’’ติ อตฺตโน อตฺตโน นาวํ อภิรุหณตฺถาย สตฺถารํ ยาจิํสุฯ ‘‘มนุสฺสา จ นาคา จ ตถาคตสฺส ปูชํ กโรนฺติ, มยํ ปน กิํ น กโรมา’’ติ ภูมฎฺฐกเทเวปิ อาทิํ กตฺวา ยาว อกนิฎฺฐพฺรหฺมโลกา สเพฺพ เทวา สกฺการํ กริํสุฯ ตตฺถ นาคา โยชนิกานิ ฉตฺตาติฉตฺตานิ อุกฺขิปิํสุฯ เอวํ เหฎฺฐา นาคา  ภูมิตเล รุกฺขคจฺฉปพฺพตาทีสุ ภูมฎฺฐกา เทวตา, อนฺตลิเกฺข อากาสฎฺฐเทวาติ นาคภวนํ อาทิํ กตฺวา จกฺกวาฬปริยเนฺตน ยาว พฺรหฺมโลกา ฉตฺตาติฉตฺตานิ อุสฺสาปิตานิ อเหสุํฯ ฉตฺตนฺตเรสุ ธชา, ธชนฺตเรสุ ปฎากา, เตสํ อนฺตรนฺตรา ปุปฺผทามวาสจุณฺณธุมาทีหิ สกฺกาโร อโหสิฯ สพฺพลงฺการปฎิมณฺฑิตา เทวปุตฺตา ฉณเวสํ คเหตฺวา อุโคฺฆสยมานา อากาเส วิจริํสุฯ ตโย เอว กิร สมาคมา มหนฺตา อเหสุํ – ยมกปาฎิหาริยสมาคโม เทโวโรหณสมาคโม อยํ คโงฺคโรหณสมาคโมติฯ</p>


<p>ปรตีเร พิมฺพิสาโรปิ ลิจฺฉวีหิ กตสกฺการโต ทิคุณํ สกฺการํ สเชฺชตฺวา  ภควโต อาคมนํ อุทิกฺขมาโน อฎฺฐาสิฯ สตฺถา คงฺคาย อุโภสุ ปเสฺสสุ ราชูนํ มหนฺตํ ปริจฺจาคํ โอโลเกตฺวา นาคาทีนญฺจ อชฺฌาสยํ วิทิตฺวา เอเกกาย นาวาย ปญฺจปญฺจภิกฺขุสตปริวารํ เอเกกํ นิมฺมิตพุทฺธํ มาเปสิฯ โส เอเกกสฺส เสตจฺฉตฺตสฺส เจว กปฺปรุกฺขสฺส จ ปุปฺผทามสฺส จ เหฎฺฐา นาคคณปริวุโต นิสิโนฺน โหติฯ ภูมฎฺฐกเทวตาทีสุปิ เอเกกสฺมิํ โอกาเส สปริวารํ เอเกกํ นิมฺมิตพุทฺธํ มาเปสิฯ เอวํ สกลจกฺกวาฬคเพฺภ เอกาลงฺกาเร เอกุสฺสเว เอกฉเณเยว จ ชาเต สตฺถา นาคานมนุคฺคหํ กโรโนฺต เอกํ รตนนาวํ อภิรุหิฯ ภิกฺขูสุปิ เอเกโก เอเกกเมว อภิรุหิฯ นาคราชาโน พุทฺธปฺปมุขํ ภิกฺขุสงฺฆํ นาคภวนํ ปเวเสตฺวา สพฺพรตฺติํ สตฺถุ สนฺติเก ธมฺมกถํ สุตฺวา ทุติยทิวเส ทิเพฺพน ขาทนีเยน โภชนีเยน พุทฺธปฺปมุขํ ภิกฺขุสงฺฆํ ปริวิสิํสุฯ สตฺถา อนุโมทนํ กตฺวา นาคภวนา นิกฺขมิตฺวา สกลจกฺกวาฬเทวตาหิ ปูชิยมาโน ปญฺจหิ นาวาสเตหิ คงฺคานทิํ อติกฺกมิฯ</p>


<p>ราชา  ปจฺจุคฺคนฺตฺวา สตฺถารํ นาวาโต โอตาเรตฺวา อาคมนกาเล ลิจฺฉวีติ กตสกฺการโต ทิคุณํ สกฺการํ กตฺวา ปุริมนเยเนว ปญฺจหิ ทิวเสหิ ราชคหํ อภิเนสิฯ ทุติยทิวเส  ภิกฺขู ปิณฺฑปาตปฎิกฺกนฺตา สายนฺหสมเย ธมฺมสภายํ สนฺนิสินฺนา กถํ สมุฎฺฐาเปสุํ – ‘‘อโห พุทฺธานํ มหานุภาโว, อโห สตฺถริ เทวมนุสฺสานํ ปสาโท, คงฺคาย นาม โอรโต  จ ปารโต จ อฎฺฐโยชเน มเคฺค พุทฺธคเตน ปสาเทน ราชูหิ สมตลํ ภูมิํ กตฺวา วาลุกา โอกิณฺณา, ชณฺณุมเตฺตน โอธินา นานาวณฺณานิ ปุปฺผานิ สนฺถตานิ, คงฺคาย อุทกํ นาคานุภาเวน ปญฺจวเณฺณหิ ปทุเมหิ สญฺฉนฺนํ, ยาว อกนิฎฺฐภวนา ฉตฺตาติฉตฺตานิ อุสฺสาปิตานิ, สกลจกฺกวาฬคพฺภํ เอกาลงฺการํ เอกุสฺสวํ วิย ชาต’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เอส ปูชาสกฺกาโร มยฺหํ พุทฺธานุภาเวน นิพฺพโตฺต, น นาคเทวพฺรหฺมานุภาเวนฯ อตีเต ปน อปฺปมตฺตกปริจฺจาคานุภาเวน นิพฺพโตฺต’’ติ วตฺวา ภิกฺขูหิ ยาจิโต อตีตํ อาหริฯ</p>


<p>อตีเต ตกฺกสิลายํ สโงฺข นาม พฺราหฺมโณ อโหสิฯ ตสฺส ปุโตฺต สุสีโม นาม มาณโว โสฬสวสฺสุเทฺทสิโก เอกทิวสํ ปิตรํ อุปสงฺกมิตฺวา อาห – ‘‘อิจฺฉามหํ, ตาต, พาราณสิํ คนฺตฺวา มเนฺต อชฺฌายิตุ’’นฺติฯ อถ นํ ปิตา อาห – ‘‘เตน หิ, ตาต, อสุโก นาม พฺราหฺมโณ มม  สหายโก, ตสฺส สนฺติกํ คนฺตฺวา อธียสฺสู’’ติฯ โส ‘‘สาธู’’ติ ปฎิสฺสุณิตฺวา อนุปุเพฺพน พาราณสิํ คนฺตฺวา ตํ พฺราหฺมณํ อุปสงฺกมิตฺวา ปิตรา ปหิตภาวมาจิกฺขิฯ อถ นํ โส ‘‘สหายกสฺส เม ปุโตฺต’’ติ สมฺปฎิจฺฉิตฺวา ปฎิปสฺสทฺธทรถํ ภทฺทเกน ทิวเสน มเนฺต วาเจตุมารภิฯ โส ลหุญฺจ คณฺหโนฺต พหุญฺจ คณฺหโนฺต อตฺตโน อุคฺคหิตุคฺคหิตํ สุวณฺณภาชเน ปกฺขิตฺตสีหเตลมิว อวินสฺสมานํ ธาเรโนฺต น จิรเสฺสว อาจริยสฺส สมฺมุขโต อุคฺคณฺหิตพฺพํ สพฺพํ อุคฺคณฺหิตฺวา สชฺฌายํ กโรโนฺต อตฺตโน อุคฺคหิตสิปฺปสฺส อาทิมชฺฌเมว ปสฺสติ, โน ปริโยสานํฯ</p>


<p>โส อาจริยํ อุปสงฺกมิตฺวา ‘‘อหํ อิมสฺส สิปฺปสฺส อาทิมชฺฌเมว ปสฺสามิ, โน ปริโยสาน’’นฺติ วตฺวา อาจริเยน ‘‘อหมฺปิ, ตาต, น ปสฺสามี’’ติ วุเตฺต ‘‘อถ โก, อาจริย, ปริโยสานํ ชานาตี’’ติ ปุจฺฉิตฺวา ‘‘อิเม, ตาต, อิสโย อิสิปตเน วิหรนฺติ, เต ชาเนยฺยุํ, เตสํ สนฺติกํ อุปสงฺกมิตฺวา ปุจฺฉสฺสู’’ติ อาจริเยน วุเตฺต ปเจฺจกพุเทฺธ อุปสงฺกมิตฺวา ปุจฺฉิ – ‘‘ตุเมฺห กิร ปริโยสานํ ชานาถา’’ติ? ‘‘อาม, ชานามา’’ติฯ ‘‘เตน หิ เม อาจิกฺขถา’’ติ? ‘‘น มยํ อปพฺพชิตสฺส อาจิกฺขามฯ สเจ เต ปริโยสาเนนโตฺถ , ปพฺพชสฺสู’’ติ ฯ โส ‘‘สาธู’’ติ สมฺปฎิจฺฉิตฺวา  เตสํ สนฺติเก ปพฺพชิฯ อถสฺส เต ‘‘อิทํ ตาว สิกฺขสฺสู’’ติ วตฺวา ‘‘เอวํ เต นิวาเสตพฺพํ, เอวํ ปารุปิตพฺพ’’นฺติอาทินา นเยน อาภิสมาจาริกํ อาจิกฺขิํสุฯ โส ตตฺถ สิกฺขโนฺต อุปนิสฺสยสมฺปนฺนตฺตา นจิรเสฺสว ปเจฺจกสโมฺพธิํ อภิสมฺพุชฺฌิตฺวา สกลพาราณสินคเร คคนตเล ปุณฺณจโนฺท วิย ปากโฎ ลาภคฺคยสคฺคปฺปโตฺต อโหสิ, โส อปฺปายุกสํวตฺตนิกสฺส กมฺมสฺส กตตฺตา น จิรเสฺสว ปรินิพฺพายิฯ อถสฺส ปเจฺจกพุทฺธา จ มหาชโน จ สรีรกิจฺจํ กตฺวา ธาตุโย จ คเหตฺวา นครทฺวาเร ถูปํ กาเรสุํฯ</p>


<p>สโงฺขปิ พฺราหฺมโณ ‘‘ปุโตฺต เม จิรํ คโต, ปวตฺติมสฺส ชานิสฺสามี’’ติ ตํ ทฎฺฐุกาโม ตกฺกสิลาโต นิกฺขมิตฺวา อนุปุเพฺพน พาราณสิํ ปตฺวา มหาชนกายํ สนฺนิปติตํ ทิสฺวา ‘‘อทฺธา อิเมสุ เอโกปิ เม ปุตฺตสฺส ปวตฺติํ ชานิสฺสตี’’ติ อุปสงฺกมิตฺวา ปุจฺฉิ – ‘‘สุสีโม นาม มาณโว อิธาคมิ, อปิ นุ โข ตสฺส ปวตฺติํ ชานาถา’’ติ? ‘‘อาม, พฺราหฺมณ, ชานาม, อสุกสฺส พฺราหฺมณสฺส สนฺติเก ตโย เวเท สชฺฌายิตฺวา ปพฺพชิตฺวา ปเจฺจกสโมฺพธิํ สจฺฉิกตฺวา ปรินิพฺพุโต, อยมสฺส ถูโป ปติฎฺฐาปิโต’’ติฯ โส ภูมิํ หเตฺถน ปหริตฺวา โรทิตฺวา กนฺทิตฺวา  ตํ เจติยงฺคณํ คนฺตฺวา ติณานิ อุทฺธริตฺวา อุตฺตรสาฎเกน วาลุกํ อาหริตฺวา เจติยงฺคเณ อากิริตฺวา กมณฺฑลุโต อุทเกน ปริโปฺผสิตฺวา วนปุเปฺผหิ ปูชํ กตฺวา สาฎเกน ปฎากํ อาโรเปตฺวา ถูปสฺส อุปริ อตฺตโน ฉตฺตกํ พนฺธิตฺวา ปกฺกามิฯ</p>


<p>สตฺถา อิทํ อตีตํ อาหริตฺวา ‘‘ตทา, ภิกฺขเว, อหํ สโงฺข พฺราหฺมโณ อโหสิํฯ มยา สุสีมสฺส ปเจฺจกพุทฺธสฺส เจติยงฺคเณ ติณานิ อุทฺธฎานิ, ตสฺส เม กมฺมสฺส นิสฺสเนฺทน อฎฺฐโยชนมคฺคํ วิหตขาณุกกณฺฎกํ กตฺวา สุทฺธํ สมตลํ กริํสุฯ มยา ตตฺถ วาลุกา โอกิณฺณา, ตสฺส เม นิสฺสเนฺทน อฎฺฐโยชนมเคฺค วาลุกํ โอกิริํสุฯ มยา ตตฺถ วนกุสุเมหิ ปูชา กตา, ตสฺส เม นิสฺสเนฺทน อฎฺฐโยชนมเคฺค นานาวณฺณานิ ปุปฺผานิ โอกิณฺณานิ, เอกโยชนฎฺฐาเน คงฺคาย อุทกํ ปญฺจวเณฺณหิ ปทุเมหิ สญฺฉนฺนํฯ มยา ตตฺถ กมณฺฑลุอุทเกน ภูมิ ปริโปฺผสิตา, ตสฺส เม นิสฺสเนฺทน เวสาลิยํ โปกฺขรวสฺสํ วสฺสิฯ มยา ตตฺถ ปฎากา, อาโรปิตา, ฉตฺตกญฺจ พทฺธํ, ตสฺส เม นิสฺสเนฺทน ยาว อกนิฎฺฐภวนา ธชปฎากฉตฺตาติฉตฺตาทีหิ สกลจกฺกวาฬคพฺภํ เอกุสฺสวํ วิย  ชาตํฯ อิติ โข, ภิกฺขเว, เอส ปูชาสกฺกาโร มยฺหํ เนว พุทฺธานุภาเวน นิพฺพโตฺต, น นาคเทวพฺรหฺมานุภาเวน, อตีเต ปน อปฺปมตฺตกปริจฺจาคานุภาเวนา’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘มตฺตาสุขปริจฺจาคา  
  
, ปเสฺส เจ วิปุลํ สุขํ;  
  
จเช มตฺตาสุขํ ธีโร, สมฺปสฺสํ วิปุลํ สุข’’นฺติฯ  
</li>
  
<p>ตตฺถ ติ นฺติ ปมาณยุตฺตกํ ปริตฺตสุขํ วุจฺจติ, ตสฺส ปริจฺจาเคนฯ นฺติ อุฬารํ สุขํ นิพฺพานสุขํ วุจฺจติ, ตํ เจ ปเสฺสยฺยาติ อโตฺถฯ อิทํ วุตฺตํ โหติ – เอกญฺหิ โภชนปาติํ สชฺชาเปตฺวา ภุญฺชนฺตสฺส มตฺตาสุขํ นาม อุปฺปชฺชติ, ตํ ปน ปริจฺจชิตฺวา อุโปสถํ วา กโรนฺตสฺส ทานํ วา ททนฺตสฺส วิปุลํ อุฬารํ นิพฺพานสุขํ นาม นิพฺพตฺตติฯ ตสฺมา สเจ เอวํ ตสฺส มตฺตาสุขสฺส ปริจฺจาคา วิปุลํ สุขํ ปสฺสติ, อเถตํ วิปุลํ สุขํ สมฺมา ปสฺสโนฺต ปณฺฑิโต ตํ มตฺตาสุขํ จเชยฺยาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. กุกฺกุฎอณฺฑขาทิกาวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต เอกํ กุกฺกุฎอณฺฑขาทิกํ อารพฺภ กเถสิฯ</p>


<p>สาวตฺถิยา กิร อวิทูเร ปณฺฑุรํ นาม เอโก คาโม, ตเตฺถโก เกวโฎฺฎ วสติฯ โส สาวตฺถิํ คจฺฉโนฺต อจิรวติยํ กจฺฉปอณฺฑานิ ทิสฺวา ตานิ อาทาย สาวตฺถิํ คนฺตฺวา เอกสฺมิํ เคเห ปจาเปตฺวา ขาทโนฺต ตสฺมิํ เคเห กุมาริกายปิ  เอกํ อณฺฑํ อทาสิฯ สา ตํ ขาทิตฺวา ตโต ปฎฺฐาย อญฺญํ ขาทนียํ นาม น อิจฺฉิฯ อถสฺสา มาตา กุกฺกุฎิยา วิชาตฎฺฐานโต เอกํ อณฺฑํ คเหตฺวา อทาสิฯ สา ตํ ขาทิตฺวา รสตณฺหาย พทฺธา ตโต ปฎฺฐาย สยเมว กุกฺกุฎิยา อณฺฑานิ คเหตฺวา ขาทติฯ กุกฺกุฎี วิชาตวิชาตกาเล ตํ อตฺตโน อณฺฑานิ คเหตฺวา  ขาทนฺติํ ทิสฺวา ตาย อุปทฺทุตา อาฆาตํ พนฺธิตฺวา ‘‘อิโต ทานิ จุตา ยกฺขินี หุตฺวา ตว ชาตทารเก ขาทิตุํ สมตฺถา หุตฺวา นิพฺพเตฺตยฺย’’นฺติ ปตฺถนํ ปฎฺฐเปตฺวา กาลํ กตฺวา ตสฺมิํเยว เคเห มชฺชารี หุตฺวา นิพฺพตฺติฯ อิตราปิ กาลํ กตฺวา ตเตฺถว กุกฺกุฎี หุตฺวา นิพฺพตฺติฯ กุกฺกุฎี อณฺฑานิ วิชายิ, มชฺชารี อาคนฺตฺวา ตานิ ขาทิตฺวา ทุติยมฺปิ ตติยมฺปิ ขาทิเยวฯ กุกฺกุฎี ‘‘ตโย วาเร มม อณฺฑานิ ขาทิตฺวา อิทานิ มมฺปิ ขาทิตุกามาสิ , อิโต จุตา สปุตฺตกํ ตํ ขาทิตุํ ลเภยฺย’’นฺติ ปตฺถนํ กตฺวา ตโต จุตา ทีปินี หุตฺวา นิพฺพตฺติฯ อิตราปิ กาลํ กตฺวา มิคี หุตฺวา นิพฺพตฺติฯ ตสฺสา วิชาตกาเล ทีปินี อาคนฺตฺวา ตํ สทฺธิํ ปุเตฺตหิ ขาทิฯ เอวํ ขาทนฺตา ปญฺจสุ อตฺตภาวสเตสุ อญฺญมญฺญสฺส ทุกฺขํ อุปฺปาเทตฺวา อวสาเน เอกา ยกฺขินี หุตฺวา นิพฺพตฺติ, เอกา สาวตฺถิยํ กุลธีตา หุตฺวา นิพฺพตฺติฯ อิโต ปรํ ‘‘น หิ เวเรน เวรานี’’ติ (ธ. ป. ๕) คาถาย วุตฺตนเยเนว เวทิตพฺพํฯ อิธ ปน สตฺถา ‘‘เวรญฺหิ อเวเรน อุปสมฺมติ, โน เวเรนา’’ติ วตฺวา อุภินฺนมฺปิ ธมฺมํ เทเสโนฺต อิมํ คาถมาห –</p>


<ol>
<li>
‘‘ปรทุกฺขูปธาเนน, อตฺตโน สุขมิจฺฉติ;  
  
เวรสํสคฺคสํสโฎฺฐ, เวรา โส น ปริมุจฺจตี’’ติฯ  
</li>
  
<p>ตตฺถ  ติ ปรสฺมิํ ทุกฺขูปธาเนน, ปรสฺส ทุกฺขุปฺปาทเนนาติ อโตฺถฯ ติ โย ปุคฺคโล อโกฺกสนปจฺจโกฺกสนปหรณปฎิหรณาทีนํ วเสน อญฺญมญฺญํ กเตน เวรสํสเคฺคน สํสโฎฺฐฯ ติ นิจฺจกาลํ เวรวเสน ทุกฺขเมว ปาปุณาตีติ อโตฺถฯ
</ol></p>


<p>เทสนาวสาเน ยกฺขินี สรเณสุ ปติฎฺฐาย ปญฺจ สีลานิ สมาทิยิตฺวา เวรโต มุจฺจิ, อิตราปิ โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๓. ภทฺทิยภิกฺขุวตฺถุ</h3>
<p>  นฺติ อิมํ ธมฺมเทสนํ สตฺถา ภทฺทิยํ นิสฺสาย ชาติยาวเน วิหรโนฺต ภทฺทิเย ภิกฺขู อารพฺภ กเถสิฯ</p>


<p>เต กิร ปาทุกมณฺฑเน อุยฺยุตฺตา อเหสุํฯ ยถาห – ‘‘เตน โข ปน สมเยน ภทฺทิยา ภิกฺขู อเนกวิหิตํ ปาทุกมณฺฑนานุโยคมนุยุตฺตา วิหรนฺติ, ติณปาทุกํ กโรนฺติปิ การาเปนฺติปิ, มุญฺชปาทุกํ กโรนฺติปิ การาเปนฺติปิ, ปพฺพชปาทุกํ หินฺตาลปาทุกํ กมลปาทุกํ กมฺพลปาทุกํ กโรนฺติปิ การาเปนฺติปิ, ริญฺจนฺติ อุเทฺทสํ ปริปุจฺฉํ อธิสีลํ อธิจิตฺตํ อธิปญฺญ’’นฺติ  (มหาว. ๒๕๑)ฯ ภิกฺขู เตสํ ตถากรณภาวํ ชานิตฺวา อุชฺฌายิตฺวา  สตฺถุ อาโรเจสุํฯ สตฺถา เต ภิกฺขู ครหิตฺวา, ‘‘ภิกฺขเว, ตุเมฺห อเญฺญน กิเจฺจน อาคตา อญฺญสฺมิํเยว กิเจฺจ อุยฺยุตฺตา’’ติ วตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘ยญฺหิ กิจฺจํ อปวิทฺธํ, อกิจฺจํ ปน กรียติ;  
  
อุนฺนฬานํ ปมตฺตานํ, เตสํ วฑฺฒนฺติ อาสวาฯ  
</li>
  
<li>
‘‘เยสญฺจ สุสมารทฺธา, นิจฺจํ กายคตา สติ;  
  
อกิจฺจํ เต น เสวนฺติ, กิเจฺจ สาตจฺจการิโน;  
  
สตานํ สมฺปชานานํ, อตฺถํ คจฺฉนฺติ อาสวา’’ติฯ  
</li>
  
<p>ตตฺถ นฺติ ภิกฺขุโน หิ ปพฺพชิตกาลโต ปฎฺฐาย อปริมาณสีลกฺขนฺธโคปนํ อรญฺญาวาโส ธุตงฺคปริหรณํ ภาวนารามตาติ เอวมาทีนิ กิจฺจํ นามฯ อิเมหิ ปน ยํ อตฺตโน กิจฺจํ, ตํ อปวิทฺธํ ฉฑฺฑิตํฯ นฺติ ภิกฺขุโน ฉตฺตมณฺฑนํ อุปาหนมณฺฑนํ ปาทุกปตฺตถาลกธมฺมกรณกายพนฺธนอํสพทฺธกมณฺฑนํ อกิจฺจํ นามฯ เยหิ ตํ กยิรติ, เตสํ มานนฬํ อุกฺขิปิตฺวา จรเณน อุนฺนฬานํ สติโวสฺสเคฺคน ปมตฺตานํ จตฺตาโร อาสวา วฑฺฒนฺตีติ อโตฺถฯ ติ สุปคฺคหิตาฯ ติ กายานุปสฺสนาภาวนาฯ นฺติ เต เอตํ ฉตฺตมณฺฑนาทิกํ อกิจฺจํ น เสวนฺติ น กโรนฺตีติ อโตฺถฯ ติ ปพฺพชิตกาลโต ปฎฺฐาย กตฺตเพฺพ อปริมาณสีลกฺขนฺธโคปนาทิเก กรณีเยฯ ติ สตตการิโน อฎฺฐิตการิโนฯ เตสํ สติยา อวิปฺปวาเสน สตานํ  สาตฺถกสมฺปชญฺญํ  สปฺปายสมฺปชญฺญํ โคจรสมฺปชญฺญํ อสโมฺมหสมฺปชญฺญนฺติ จตูหิ สมฺปชเญฺญหิ สมฺปชานานํ จตฺตาโรปิ อาสวา อตฺถํ คจฺฉนฺติ, ปริกฺขยํ อภาวํ คจฺฉนฺตีติ อโตฺถฯ
</ol></p>


<p>เทสนาวสาเน เต ภิกฺขู อรหเตฺต ปติฎฺฐหิํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๔. ลกุณฺฑกภทฺทิยเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต ลกุณฺฑกภทฺทิยเตฺถรํ อารพฺภ กเถสิฯ</p>


<p>เอกทิวสญฺหิ  สมฺพหุลา อาคนฺตุกา ภิกฺขู สตฺถารํ ทิวาฎฺฐาเน นิสินฺนํ อุปสงฺกมิตฺวา วนฺทิตฺวา เอกมนฺตํ นิสีทิํสุฯ ตสฺมิํ ขเณ ลกุณฺฑกภทฺทิยเตฺถโร ภควโต อวิทูเร อติกฺกมติฯ สตฺถา เตสํ ภิกฺขูนํ จิตฺตาจารํ ญตฺวา โอโลเกตฺวา ‘‘ปสฺสถ, ภิกฺขเว, อยํ ภิกฺขุ มาตาปิตโร หนฺตฺวา นิทฺทุโกฺข หุตฺวา ยาตี’’ติ วตฺวา เตหิ ภิกฺขูหิ ‘‘กิํ นุ โข สตฺถา วทตี’’ติ อญฺญมญฺญํ มุขานิ โอโลเกตฺวา สํสยปกฺขเนฺทหิ, ‘‘ภเนฺต, กิํ นาเมตํ วเทถา’’ติ วุเตฺต เตสํ ธมฺมํ เทเสโนฺต อิมํ คาถมาห –</p>


<ol>
<li>
‘‘มาตรํ ปิตรํ หนฺตฺวา, ราชาโน เทฺว จ ขตฺติเย;  
  
รฎฺฐํ สานุจรํ หนฺตฺวา, อนีโฆ ยาติ พฺราหฺมโณ’’ติฯ  
</li>
  
<p>ตตฺถ  นฺติ อายสาธเกน อายุตฺตเกน สหิตํฯ เอตฺถ หิ ‘‘ตณฺหา ชเนติ ปุริส’’นฺติ (สํ. นิ. ๑.๕๕-๕๗) วจนโต ตีสุ ภเวสุ สตฺตานํ ชนนโต ตณฺหา มาตา นามฯ ‘‘อหํ อสุกสฺส นาม รโญฺญ วา ราชมหามตฺตสฺส วา ปุโตฺต’’ติ ปิตรํ นิสฺสาย อสฺมิมานสฺส อุปฺปชฺชนโต อสฺมิมาโน ปิตา นามฯ โลโก วิย ราชานํ ยสฺมา สพฺพทิฎฺฐิคตานิ เทฺว สสฺสตุเจฺฉททิฎฺฐิโย ภชนฺติ, ตสฺมา เทฺว สสฺสตุเจฺฉททิฎฺฐิโย เทฺว ขตฺติยราชาโน นามฯ ทฺวาทสายตนานิ วิตฺถตเฎฺฐน รฎฺฐทิสตฺตา รฎฺฐํ นามฯ อายสาธโก  อายุตฺตกปุริโส วิย ตนฺนิสฺสิโต นนฺทิราโค อนุจโร นามฯ ติ นิทฺทุโกฺขฯ ติ ขีณาสโวฯ เอเตสํ ตณฺหาทีนํ อรหตฺตมคฺคญาณาสินา หตตฺตา ขีณาสโว นิทฺทุโกฺข หุตฺวา ยาตีติ อยเมตฺถโตฺถฯ
</ol></p>


<p>เทสนาวสาเน เต ภิกฺขู อรหเตฺต ปติฎฺฐหิํสุฯ</p>


<p>ทุติยคาถายปิ วตฺถุ ปุริมสทิสเมวฯ ตทา หิ สตฺถา ลกุณฺฑกภทฺทิยเตฺถรเมว อารพฺภ กเถสิฯ เตสํ ธมฺมํ เทเสโนฺต อิมํ คาถมาห –</p>


<ol>
<li>
‘‘มาตรํ ปิตรํ หนฺตฺวา, ราชาโน เทฺว จ โสตฺถิเย;  
  
เวยคฺฆปญฺจมํ หนฺตฺวา, อนีโฆ ยาติ พฺราหฺมโณ’’ติฯ  
</li>
  
<p>ตตฺถ ติ เทฺว จ พฺราหฺมเณฯ อิมิสฺสา คาถาย สตฺถา อตฺตโน ธมฺมิสฺสรตาย จ เทสนาวิธิกุสลตาย จ สสฺสตุเจฺฉททิฎฺฐิโย เทฺว พฺราหฺมณราชาโน  จ กตฺวา กเถสิฯ นฺติ เอตฺถ พฺยคฺฆานุจริโต สปฺปฎิภโย ทุปฺปฎิปโนฺน มโคฺค เวยโคฺฆ นาม, วิจิกิจฺฉานีวรณมฺปิ  เตน สทิสตาย เวยคฺฆํ นาม, ตํ ปญฺจมํ อสฺสาติ นีวรณปญฺจกํ เวยคฺฆปญฺจมํ นามฯ อิทญฺจ เวยคฺฆปญฺจมํ อรหตฺตมคฺคญาณาสินา นิเสฺสสํ หนฺตฺวา อนีโฆว ยาติ พฺราหฺมโณติ อยเมตฺถโตฺถฯ เสสํ ปุริมสทิสเมวาติฯ
</ol></p>

</p>


<h3>๕. ทารุสากฎิกปุตฺตวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต ทารุสากฎิกสฺส ปุตฺตํ อารพฺภ กเถสิฯ</p>


<p>ราชคหสฺมิญฺหิ สมฺมาทิฎฺฐิกปุโตฺต มิจฺฉาทิฎฺฐิกปุโตฺตติ เทฺว ทารกา อภิกฺขณํ คุฬกีฬํ กีฬนฺติฯ เตสุ สมฺมาทิฎฺฐิกปุโตฺต คุฬํ ขิปมาโน พุทฺธานุสฺสติํ อาวเชฺชตฺวา ‘‘นโม พุทฺธสฺสา’’ติ วตฺวา วตฺวา คุฬํ ขิปติฯ อิตโร ติตฺถิยคุเณ อุทฺทิสิตฺวา ‘‘นโม อรหนฺตาน’’นฺติ วตฺวา วตฺวา ขิปติฯ เตสุ สมฺมาทิฎฺฐิกสฺส  ปุโตฺต ชินาติ, อิตโร ปน ปราชยติฯ โส ตสฺส กิริยํ ทิสฺวา ‘‘อยํ  เอวํ อนุสฺสริตฺวา เอวํ วตฺวา คุฬํ ขิปโนฺต มมํ ชินาติ, อหมฺปิ เอวรูปํ กริสฺสามี’’ติ พุทฺธานุสฺสติยํ ปริจยมกาสิฯ อเถกทิวสํ ตสฺส ปิตา สกฎํ โยเชตฺวา ทารูนํ อตฺถาย คจฺฉโนฺต ตมฺปิ ทารกํ อาทาย คนฺตฺวา อฎวิยํ ทารูนํ สกฎํ ปูเรตฺวา อาคจฺฉโนฺต พหินคเร สุสานสามเนฺต อุทกผาสุกฎฺฐาเน โคเณ โมเจตฺวา ภตฺตวิสฺสคฺคมกาสิฯ อถสฺส เต โคณา สายนฺหสมเย นครํ ปวิสเนฺตน โคคเณน สทฺธิํ นครเมว ปวิสิํสุฯ สากฎิโกปิ โคเณ อนุพนฺธโนฺต นครํ ปวิสิตฺวา สายํ โคเณ ทิสฺวา อาทาย นิกฺขมโนฺต ทฺวารํ น สมฺปาปุณิฯ ตสฺมิญฺหิ อสมฺปเตฺตเยว ทฺวารํ ปิหิตํฯ</p>


<p>อถสฺส ปุโตฺต เอกโกว รตฺติภาเค สกฎสฺส เหฎฺฐา นิปชฺชิตฺวา นิทฺทํ โอกฺกมิฯ ราชคหํ ปน ปกติยาปิ อมนุสฺสพหุลํฯ อยญฺจ สุสานสนฺติเก นิปโนฺนฯ ตตฺถ นํ เทฺว อมนุสฺสา ปสฺสิํสุฯ เอโก สาสนสฺส ปฎิกณฺฑโก มิจฺฉาทิฎฺฐิโก, เอโก สมฺมาทิฎฺฐิโกฯ เตสุ มิจฺฉาทิฎฺฐิโก อาห – ‘‘อยํ โน ภโกฺข, อิมํ ขาทิสฺสามา’’ติฯ อิตโร ‘‘อลํ มา เต รุจฺจี’’ติ นิวาเรติฯ โส เตน นิวาริยมาโนปิ ตสฺส วจนํ อนาทิยิตฺวา ทารกํ ปาเทสุ คเหตฺวา อากฑฺฒิฯ โส พุทฺธานุสฺสติยา ปริจิตตฺตา  ตสฺมิํ ขเณ ‘‘นโม พุทฺธสฺสา’’ติ อาหฯ อมนุโสฺส  มหาภยภีโต ปฎิกฺกมิตฺวา อฎฺฐาสิฯ อถ นํ อิตโร ‘‘อเมฺหหิ อกิจฺจํ กตํ, ทณฺฑกมฺมํ ตสฺส กโรมา’’ติ วตฺวา ตํ รกฺขมาโน อฎฺฐาสิฯ มิจฺฉาทิฎฺฐิโก นครํ ปวิสิตฺวา รโญฺญ โภชนปาติํ ปูเรตฺวา โภชนํ อาหริฯ อถ นํ อุโภปิ ตสฺส มาตาปิตโร วิย หุตฺวา อุปฎฺฐาเปตฺวา โภเชตฺวา ‘‘อิมานิ อกฺขรานิ ราชาว ปสฺสตุ, มา อโญฺญ’’ติ ตํ ปวตฺติํ ปกาเสนฺตา ยกฺขานุภาเวน โภชนปาติยํ อกฺขรานิ ฉินฺทิตฺวา ปาติํ ทารุสกเฎ ปกฺขิปิตฺวา สพฺพรตฺติํ อารกฺขํ กตฺวา ปกฺกมิํสุฯ</p>


<p>ปุนทิวเส ‘‘ราชกุลโต โจเรหิ โภชนภณฺฑํ อวหฎ’’นฺติ โกลาหลํ กโรนฺตา ทฺวารานิ ปิทหิตฺวา โอโลเกนฺตา ตตฺถ อปสฺสนฺตา นครา นิกฺขมิตฺวา อิโต จิโต จ โอโลเกนฺตา ทารุสกเฎ สุวณฺณปาติํ ทิสฺวา ‘‘อยํ โจโร’’ติ ตํ ทารกํ คเหตฺวา รโญฺญ ทเสฺสสุํฯ ราชา อกฺขรานิ ทิสฺวา ‘‘กิํ เอตํ, ตาตา’’ติ ปุจฺฉิตฺวา ‘‘นาหํ , เทว, ชานามิ, มาตาปิตโร เม อาคนฺตฺวา รตฺติํ โภเชตฺวา รกฺขมานา อฎฺฐํสุ, อหมฺปิ มาตาปิตโร มํ รกฺขนฺตีติ นิพฺภโยว นิทฺทํ อุปคโตฯ เอตฺตกํ อหํ ชานามี’’ติฯ อถสฺส มาตาปิตโรปิ ตํ ฐานํ อาคมํสุฯ ราชา ตํ ปวตฺติํ ญตฺวา เต ตโยปิ ชเน อาทาย  สตฺถุ สนฺติกํ คนฺตฺวา สพฺพํ อาโรเจตฺวา ‘‘กิํ นุ โข, ภเนฺต, พุทฺธานุสฺสติ เอว รกฺขา โหติ, อุทาหุ ธมฺมานุสฺสติอาทโยปี’’ติ ปุจฺฉิฯ อถสฺส สตฺถา, ‘‘มหาราช, น เกวลํ พุทฺธานุสฺสติเยว รกฺขา, เยสํ ปน ฉพฺพิเธน จิตฺตํ สุภาวิตํ, เตสํ อเญฺญน รกฺขาวรเณน วา มโนฺตสเธหิ วา กิจฺจํ นตฺถี’’ติ วตฺวา ฉ ฐานานิ ทเสฺสโนฺต อิมา คาถา อภาสิฯ</p>


<ol>
<li>
‘‘สุปฺปพุทฺธํ ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, นิจฺจํ พุทฺธคตา สติฯ  
</li>
  
<li>
‘‘สุปฺปพุทฺธํ ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, นิจฺจํ ธมฺมคตา สติฯ  
</li>
  
<li>
‘‘สุปฺปพุทฺธํ ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, นิจฺจํ สงฺฆคตา สติฯ  
</li>
  
<li>
‘‘สุปฺปพุทฺธํ ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, นิจฺจํ กายคตา สติฯ  
</li>
  
<li>
‘‘สุปฺปพุทฺธํ  
ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, อหิํสาย รโต มโนฯ  
</li>
  
<li>
‘‘สุปฺปพุทฺธํ ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, ภาวนาย รโต มโน’’ติฯ  
</li>
  
<p>ตตฺถ ติ พุทฺธคตํ สติํ คเหตฺวา สุปนฺตา, คเหตฺวาเยว จ ปพุชฺฌนฺตา สุปฺปพุทฺธํ ปพุชฺฌนฺติ นามฯ ติ โคตมโคตฺตสฺส พุทฺธสฺส สวนเนฺต ชาตตฺตา ตเสฺสว  อนุสาสนิยา สวนตาย โคตมสาวกาฯ ติ เยสํ ‘‘อิติปิ โส ภควา’’ติอาทิปฺปเภเท พุทฺธคุเณ อารพฺภ อุปฺปชฺชมานา สติ นิจฺจกาลํ อตฺถิ, เต สทาปิ สุปฺปพุทฺธํ ปพุชฺฌนฺตีติ อโตฺถฯ ตถา อสโกฺกนฺตา ปน เอกทิวสํ  ตีสุ กาเลสุ ทฺวีสุ กาเลสุ เอกสฺมิมฺปิ กาเล พุทฺธานุสฺสติํ มนสิ กโรนฺตา สุปฺปพุทฺธํ ปพุชฺฌนฺติเยว นามฯ ติ ‘‘สฺวาขาโต ภควตา ธโมฺม’’ติอาทิปฺปเภเท ธมฺมคุเณ อารพฺภ อุปฺปชฺชมานา สติฯ ติ ‘‘สุปฺปฎิปโนฺน ภควโต สาวกสโงฺฆ’’ติอาทิปฺปเภเท สงฺฆคุเณ อารพฺภ อุปฺปชฺชมานา สติฯ ติ ทฺวตฺติํสาการวเสน วา นวสิวถิกาวเสน วา จตุธาตุววตฺถานวเสน วา อชฺฌตฺตนีลกสิณาทิรูปชฺฌานวเสน วา อุปฺปชฺชมานา สติฯ ติ ‘‘โส กรุณาสหคเตน เจตสา เอกํ ทิสํ ผริตฺวา วิหรตี’’ติ (วิภ. ๖๔๒) เอวํ วุตฺตาย กรุณาภาวนาย รโตฯ ติ เมตฺตาภาวนายฯ กิญฺจาปิ เหฎฺฐา กรุณาภาวนาย วุตฺตตฺตา อิธ สพฺพาปิ อวเสสา ภาวนา นาม, อิธ ปน เมตฺตาภาวนาว อธิเปฺปตาฯ เสสํ ปฐมคาถาย วุตฺตนเยเนว เวทิตพฺพํฯ
</ol></p>


<p>เทสนาวสาเน ทารโก สทฺธิํ มาตาปิตูหิ โสตาปตฺติผเล  ปติฎฺฐหิฯ ปจฺฉา ปน ปพฺพชิตฺวา สเพฺพปิ อรหตฺตํ ปาปุณิํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๖. วชฺชิปุตฺตกภิกฺขุวตฺถุ</h3>
<p>นฺติ อิมํ ธมฺมเทสนํ สตฺถา เวสาลิํ นิสฺสาย มหาวเน วิหรโนฺต อญฺญตรํ วชฺชิปุตฺตกํ ภิกฺขุํ อารพฺภ กเถสิฯ ตํ สนฺธาย วุตฺตํ – อญฺญตโร วชฺชิปุตฺตโก ภิกฺขุ เวสาลิยํ  วิหรติ อญฺญตรสฺมิํ วนสเณฺฑ, เตน โข ปน สมเยน เวสาลิยํ สพฺพรตฺติฉโณ โหติฯ อถ โข โส ภิกฺขุ เวสาลิยา ตูริยตาฬิตวาทิตนิโคฺฆสสทฺทํ สุตฺวา ปริเทวมาโน ตายํ เวลายํ อิมํ คาถํ อภาสิ –</p>


<p>
‘‘เอกกา มยํ อรเญฺญ วิหราม,  
  
อปวิทฺธํว วนสฺมิํ ทารุกํ;  
  
เอตาทิสิกาย รตฺติยา,  
  
โกสุ นามเมฺหหิ ปาปิโย’’ติฯ (สํ. นิ. ๑.๒๒๙);  
</p>
  
<p>โส  กิร วชฺชิรเฎฺฐ ราชปุโตฺต วาเรน สมฺปตฺตํ รชฺชํ ปหาย ปพฺพชิโต เวสาลิยํ จาตุมหาราชิเกหิ สทฺธิํ เอกาพทฺธํ  กตฺวา สกลนคเร ธชปฎากาทีหิ ปฎิมณฺฑิเต โกมุทิยา ปุณฺณมาย สพฺพรตฺติํ ฉณวาเร วตฺตมาเน เภริยาทีนํ ตูริยานํ ตาฬิตานํ นิโคฺฆสํ วีณาทีนญฺจ วาทิตานํ สทฺทํ สุตฺวา ยานิ เวสาลิยํ สตฺต ราชสหสฺสานิ สตฺต ราชสตานิ สตฺต ราชาโน, ตตฺตกา เอว จ เนสํ อุปราชเสนาปติอาทโย, เตสุ อลงฺกตปฎิยเตฺตสุ นกฺขตฺตกีฬนตฺถาย วีถิํ โอติเณฺณสุ สฎฺฐิหเตฺถ มหาจงฺกเม จงฺกมมาโน คคนมเชฺฌ ฐิตํ ปุณฺณจนฺทํ ทิสฺวา จงฺกมโกฎิยํ ผลกํ นิสฺสาย ฐิโต เวฐนาลงฺการวิรหิตตฺตา วเน ฉฑฺฑิตทารุกํ วิย อตฺตภาวํ โอโลเกตฺวา ‘‘อตฺถิ นุ โข อโญฺญ อเมฺหหิ ลามกตโร’’ติ จิเนฺตโนฺต ปกติยา อารญฺญกาทิคุณยุโตฺตปิ ตสฺมิํ ขเณ อนภิรติยา ปีฬิโต เอวมาหฯ โส ตสฺมิํ วนสเณฺฑ อธิวตฺถาย เทวตาย ‘‘อิมํ ภิกฺขุํ สํเวเชสฺสามี’’ติ อธิปฺปาเยน –</p>


<p>
‘‘เอกโกว ตฺวํ อรเญฺญ วิหรสิ, อปวิทฺธํว วนสฺมิํ ทารุกํ;  
  
ตสฺส เต พหุกา ปิหยนฺติ, เนรยิกา วิย สคฺคคามิน’’นฺติฯ (สํ. นิ. ๑.๒๒๙) –  
</p>
  
<p>วุตฺตํ อิมํ คาถํ สุตฺวา ปุนทิวเส สตฺถารํ อุปสงฺกมิตฺวา วนฺทิตฺวา นิสีทิฯ สตฺถา ตํ ปวตฺติํ ญตฺวา ฆราวาสสฺส  ทุกฺขตํ ปกาเสตุกาโม ปญฺจ ทุกฺขานิ สโมธาเนตฺวา อิมํ คาถมาห –</p>


<ol>
<li>
‘‘ทุปฺปพฺพชฺชํ ทุรภิรมํ, ทุราวาสา ฆรา ทุขา;  
  
ทุโกฺขสมานสํวาโส, ทุกฺขานุปติตทฺธคู;  
  
ตสฺมา น จทฺธคู สิยา, น จ ทุกฺขานุปติโต สิยา’’ติฯ  
</li>
  
<p>ตตฺถ  นฺติ อปฺปํ วา มหนฺตํ วา โภคกฺขนฺธเญฺจว ญาติปริวฎฺฎญฺจ ปหาย อิมสฺมิํ สาสเน อุรํ ทตฺวา ปพฺพชฺชํ นาม ทุกฺขํฯ นฺติ เอวํ ปพฺพชิเตนาปิ ภิกฺขาจริยาย ชีวิตวุตฺติํ ฆเฎเนฺตน อปริมาณสีลกฺขนฺธโคปนธมฺมานุธมฺมปฺปฎิปตฺติปูรณวเสน อภิรมิตุํ ทุกฺขํฯ ติ ยสฺมา ปน ฆรํ อาวสเนฺตน ราชูนํ ราชกิจฺจํ, อิสฺสรานํ อิสฺสรกิจฺจํ วหิตพฺพํ, ปริชนา เจว ธมฺมิกา สมณพฺราหฺมณา จ สงฺคหิตพฺพาฯ เอวํ สเนฺตปิ ฆราวาโส ฉิทฺทฆโฎ วิย มหาสมุโทฺท วิย จ ทุปฺปูโรฯ ตสฺมา ฆราวาสา  นาเมเต ทุราวาสา ทุกฺขา อาวสิตุํ, เตเนว การเณน ทุกฺขาติ อโตฺถฯ ติ คิหิโน วา หิ เย ชาติโคตฺตกุลโภเคหิ  ปพฺพชิตา วา สีลาจารพาหุสจฺจาทีหิ สมานาปิ หุตฺวา ‘‘โกสิ ตฺวํ, โกสฺมิ อห’’นฺติอาทีนิ วตฺวา อธิกรณปสุตา โหนฺติ, เต อสมานา นาม, เตหิ สทฺธิํ สํวาโส ทุโกฺขติ อโตฺถฯ ติ เย วฎฺฎสงฺขาตํ อทฺธานํ ปฎิปนฺนตฺตา อทฺธคู, เต ทุเกฺข อนุปติตาวฯ ติ ยสฺมา ทุกฺขานุปติตภาโวปิ ทุโกฺข อทฺธคูภาโวปิ, ตสฺมา วฎฺฎสงฺขาตํ อทฺธานํ คมนตาย อทฺธคู น ภเวยฺย, วุตฺตปฺปกาเรน ทุเกฺขน อนุปติโตปิ น ภเวยฺยาติ อโตฺถฯ
</ol></p>


<p>เทสนาวสาเน โส ภิกฺขุ ปญฺจสุ ฐาเนสุ ทสฺสิเต ทุเกฺข นิพฺพินฺทโนฺต ปโญฺจรมฺภาคิยานิ ปญฺจ อุทฺธมฺภาคิยานิ สํโยชนานิ ปทาเลตฺวา อรหเตฺต ปติฎฺฐหีติฯ</p>

</p>


<h3>๗. จิตฺตคหปติวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต จิตฺตคหปติํ อารพฺภ กเถสิฯ วตฺถุ พาลวเคฺค ‘‘อสนฺตํ ภาวนมิเจฺฉยฺยา’’ติ  คาถาวณฺณนาย วิตฺถาริตํฯ คาถาปิ ตเตฺถว วุตฺตาฯ วุตฺตเญฺหตํ ตตฺถ (ธ. ป. อฎฺฐ. ๑.๗๔) –</p>


<p>‘‘กิํ ปน, ภเนฺต, เอตสฺส ตุมฺหากํ สนฺติกํ อาคจฺฉนฺตเสฺสวายํ ลาภสกฺกาโร อุปฺปชฺชติ, อุทาหุ อญฺญตฺถ คจฺฉนฺตสฺสาปิ อุปฺปชฺชตี’’ติฯ ‘‘อานนฺท, มม สนฺติกํ อาคจฺฉนฺตสฺสาปิ อญฺญตฺถ คจฺฉนฺตสฺสาปิ ตสฺส อุปฺปชฺชเตวฯ อยญฺหิ อุปาสโก สโทฺธ ปสโนฺน สมฺปนฺนสีโล, เอวรูโป ปุคฺคโล ยํ ยํ ปเทสํ ภชติ, ตตฺถ ตเตฺถวสฺส ลาภสกฺกาโร นิพฺพตฺตตี’’ติ วตฺวา อิมํ คาถมาห –</p>


<ol>
<li>
‘‘สโทฺธ  
สีเลน สมฺปโนฺน, ยโสโภคสมปฺปิโต;  
  
ยํ ยํ ปเทสํ ภชติ, ตตฺถ ตเตฺถว ปูชิโต’’ติฯ (ธ. ป. อฎฺฐ. ๑.๗๔);  
</li>
  
<p>ตตฺถ  ติ โลกิยโลกุตฺตรสทฺธาย สมนฺนาคโตฯ ติ อาคาริยสีลํ, อนาคาริยสีลนฺติ ทุวิธํ สีลํฯ เตสุ อิธ อาคาริยสีลํ อธิเปฺปตํ, เตน สมนฺนาคโตติ อโตฺถฯ ติ ยาทิโส อนาถปิณฺฑิกาทีนํ ปญฺจอุปาสกสตปริวารสงฺขาโต อาคาริยยโส, ตาทิเสเนว ยเสน ธนธญฺญาทิโก เจว สตฺตวิธอริยธนสงฺขาโต จาติ ทุวิโธ โภโค, เตน สมนฺนาคโตติ อโตฺถฯ นฺติ ปุรตฺถิมาทีสุ  ทิสาสุ เอวรูโป กุลปุโตฺต ยํ ยํ ปเทสํ ภชติ, ตตฺถ ตตฺถ เอวรูเปน ลาภสกฺกาเรน ปูชิโตว โหตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. จูฬสุภทฺทาวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อนาถปิณฺฑิกสฺส ธีตรํ จูฬสุภทฺทํ นาม อารพฺภ กเถสิฯ</p>


<p>อนาถปิณฺฑิกสฺส กิร ทหรกาลโต ปฎฺฐาย อุคฺคนครวาสี อุโคฺค นาม เสฎฺฐิปุโตฺต สหายโก อโหสิฯ เต เอกาจริยกุเล สิปฺปํ อุคฺคณฺหนฺตา อญฺญมญฺญํ กติกํ กริํสุ ‘‘อมฺหากํ วยปฺปตฺตกาเล ปุตฺตธีตาสุ ชาตาสุ โย ปุตฺตสฺส ธีตรํ วาเรติ, เตน ตสฺส ธีตา ทาตพฺพา’’ติฯ เต อุโภปิ วยปฺปตฺตา อตฺตโน อตฺตโน นคเร เสฎฺฐิฎฺฐาเน ปติฎฺฐหิํสุฯ อเถกสฺมิํ สมเย อุคฺคเสฎฺฐิ วณิชฺชํ ปโยเชโนฺต ปญฺจหิ สกฎสเตหิ สาวตฺถิํ อคมาสิฯ อนาถปิณฺฑิโก อตฺตโน ธีตรํ จูฬสุภทฺทํ อามเนฺตตฺวา, ‘‘อมฺม, ปิตา เต อุคฺคเสฎฺฐิ นาม อาคโต, ตสฺส กตฺตพฺพกิจฺจํ สพฺพํ ตว ภาโร’’ติ อาณาเปสิฯ สา ‘‘สาธู’’ติ ปฎิสฺสุณิตฺวา ตสฺส อาคตทิวสโต ปฎฺฐาย สหเตฺถเนว สูปพฺยญฺชนาทีนิ สมฺปาเทติ, มาลาคนฺธวิเลปนาทีนิ อภิสงฺขโรติ , โภชนกาเล ตสฺส นฺหาโนทกํ ปฎิยาทาเปตฺวา นฺหานกาลโต ปฎฺฐาย สพฺพกิจฺจานิ สาธุกํ กโรติฯ</p>


<p>อุคฺคเสฎฺฐิ   ตสฺสา อาจารสมฺปตฺติํ ทิสฺวา ปสนฺนจิโตฺต เอกทิวสํ อนาถปิณฺฑิเกน สทฺธิํ สุขกถาย สนฺนิสิโนฺน ‘‘มยํ ทหรกาเล เอวํ นาม กติกํ กริมฺหา’’ติ สาเรตฺวา จูฬสุภทฺทํ อตฺตโน ปุตฺตสฺสตฺถาย วาเรสิฯ โส ปน ปกติยาว มิจฺฉาทิฎฺฐิโกฯ ตสฺมา ทสพลสฺส ตมตฺถํ อาโรเจตฺวา สตฺถารา อุคฺคเสฎฺฐิสฺสูปนิสฺสยํ ทิสฺวา อนุญฺญาโต ภริยาย สทฺธิํ มเนฺตตฺวา ตสฺส วจนํ สมฺปฎิจฺฉิตฺวา ทิวสํ ววตฺถเปตฺวา ธีตรํ วิสาขํ ทตฺวา อุโยฺยเชโนฺต ธนญฺจยเสฎฺฐิ วิย มหนฺตํ สกฺการํ กตฺวา สุภทฺทํ อามเนฺตตฺวา, ‘‘อมฺม, สสุรกุเล วสนฺติยา นาม อโนฺตอคฺคิ พหิ น นีหริตโพฺพ’’ติ (อ. นิ. อฎฺฐ. ๑.๑.๒๕๙; ธ. ป. อฎฺฐ. ๑.๕๒ วิสาขาวตฺถุ) ธนญฺจยเสฎฺฐินา วิสาขาย ทินฺนนเยเนว ทส โอวาเท ทตฺวา ‘‘สเจ เม คตฎฺฐาเน ธีตุ โทโส อุปฺปชฺชติ, ตุเมฺหหิ โสเธตโพฺพ’’ติ อฎฺฐ กุฎุมฺพิเก ปาฎิโภเค คเหตฺวา ตสฺสา อุโยฺยชนทิวเส พุทฺธปฺปมุขสฺส ภิกฺขุสงฺฆสฺส มหาทานํ ทตฺวา ปุริมภเว ธีตรา กตานํ สุจริตานํ ผลวิภูติํ โลกสฺส ปากฎํ กตฺวา ทเสฺสโนฺต วิย มหเนฺตน สกฺกาเรน ธีตรํ อุโยฺยเชสิฯ ตสฺสา อนุปุเพฺพน อุคฺคนครํ ปตฺตกาเล สสุรกุเลน สทฺธิํ  มหาชโน ปจฺจุคฺคมนมกาสิฯ</p>


<p>สาปิ อตฺตโน สิริวิภวํ ปากฎํ กาตุํ วิสาขา วิย สกลนครสฺส อตฺตานํ ทเสฺสนฺตี รเถ ฐตฺวา นครํ ปวิสิตฺวา นาคเรหิ เปสิเต ปณฺณากาเร คเหตฺวา อนุรูปวเสน เตสํ เตสํ เปเสนฺตี สกลนครํ อตฺตโน คุเณหิ เอกาพทฺธมกาสิฯ มงฺคลทิวสาทีสุ ปนสฺสา สสุโร อเจลกานํ สกฺการํ กโรโนฺต ‘‘อาคนฺตฺวา อมฺหากํ สมเณ วนฺทตู’’ติ เปเสสิฯ สา ลชฺชาย นเคฺค ปสฺสิตุํ อสโกฺกนฺตี คนฺตุํ น อิจฺฉติฯ โส ปุนปฺปุนํ เปเสตฺวาปิ ตาย ปฎิกฺขิโตฺต กุชฺฌิตฺวา ‘‘นีหรถ น’’นฺติ อาหฯ สา ‘‘น สกฺกา มม อการเณน โทสํ อาโรเปตุ’’นฺติ กุฎุมฺพิเก ปโกฺกสาเปตฺวา ตมตฺถํ อาโรเจสิฯ เต ตสฺสา นิโทฺทสภาวํ ญตฺวา เสฎฺฐิํ สญฺญาเปสุํฯ โส ‘‘อยํ มม สมเณ อหิริกาติ น วนฺที’’ติ ภริยาย อาโรเจสิฯ สา ‘‘กีทิสา นุ โข อิมิสฺสา สมณา, อติวิย เตสํ ปสํสตี’’ติ ตํ ปโกฺกสาเปตฺวา อาห –</p>


<p>
‘‘กีทิสา สมณา ตุยฺหํ, พาฬฺหํ โข เน ปสํสสิ;  
  
กิํสีลา กิํสมาจารา, ตํ เม อกฺขาหิ ปุจฺฉิตา’’ติฯ (อ. นิ. อฎฺฐ. ๒.๔.๒๔);  
</p>
  
<p>อถสฺสา  สุภทฺทา พุทฺธานเญฺจว พุทฺธสาวกานญฺจ คุเณ ปกาเสนฺตี –</p>


<p>
‘‘สนฺตินฺทฺริยา  
สนฺตมานสา, สนฺตํ เตสํ คตํ ฐิตํ;  
  
โอกฺขิตฺตจกฺขู มิตภาณี, ตาทิสา สมณา มมฯ (อ. นิ. อฎฺฐ. ๒.๔.๒๔);  
</p>
  
<p>
‘‘กายกมฺมํ สุจิ เนสํ, วาจากมฺมํ อนาวิลํ;  
  
มโนกมฺมํ สุวิสุทฺธํ, ตาทิสา สมณา มมฯ  
</p>
  
<p>
‘‘วิมลา  
สงฺขมุตฺตาภา, สุทฺธา อนฺตรพาหิรา;  
  
ปุณฺณา สุเทฺธหิ ธเมฺมหิ, ตาทิสา สมณา มมฯ  
</p>
  
<p>
‘‘ลาเภน อุนฺนโต โลโก, อลาเภน จ โอนโต;  
  
ลาภาลาเภน เอกฎฺฐา, ตาทิสา สมณา มมฯ  
</p>
  
<p>
‘‘ยเสน อุนฺนโต โลโก, อยเสน จ โอนโต;  
  
ยสายเสน เอกฎฺฐา, ตาทิสา สมณา มมฯ  
</p>
  
<p>
‘‘ปสํสายุนฺนโต โลโก, นินฺทายาปิ จ โอนโต;  
  
สมา นินฺทาปสํสาสุ, ตาทิสา สมณา มมฯ  
</p>
  
<p>
‘‘สุเขน อุนฺนโต โลโก, ทุเกฺขนาปิ จ โอนโต;  
  
อกมฺปา สุขทุเกฺขสุ, ตาทิสา สมณา มมา’’ติฯ –  
</p>
  
<p>เอวมาทีหิ วจเนหิ สสฺสุํ โตเสสิฯ</p>


<p>อถ นํ ‘‘สกฺกา ตว สมเณ อมฺหากมฺปิ ทเสฺสตุ’’นฺติ วตฺวา ‘‘สกฺกา’’ติ วุเตฺต ‘‘เตน หิ ยถา มยํ เต ปสฺสาม, ตถา กโรหี’’ติ วุเตฺต สา ‘‘สาธู’’ติ พุทฺธปฺปมุขสฺส ภิกฺขุสงฺฆสฺส มหาทานํ สเชฺชตฺวา อุปริปาสาทตเล ฐตฺวา เชตวนาภิมุขี สกฺกจฺจํ ปญฺจปติฎฺฐิเตน วนฺทิตฺวา พุทฺธคุเณ อาวเชฺชตฺวา คนฺธวาสปุปฺผธุเมหิ ปูชํ กตฺวา, ‘‘ภเนฺต, สฺวาตนาย พุทฺธปฺปมุขํ ภิกฺขุสงฺฆํ นิมเนฺตมิ, อิมินา เม สญฺญาเณน สตฺถา นิมนฺติตภาวํ ชานาตู’’ติ  สุมนปุปฺผานํ อฎฺฐ มุฎฺฐิโย อากาเส ขิปิฯ ปุปฺผานิ คนฺตฺวา จตุปริสมเชฺฌ ธมฺมํ  เทเสนฺตสฺส สตฺถุโน อุปริ มาลาวิตานํ หุตฺวา อฎฺฐํสุฯ ตสฺมิํ ขเณ อนาถปิณฺฑิโกปิ ธมฺมกถํ สุตฺวา สฺวาตนาย สตฺถารํ นิมเนฺตสิฯ สตฺถา ‘‘อธิวุตฺถํ มยา, คหปติ, สฺวาตนาย ภตฺต’’นฺติ วตฺวา, ‘‘ภเนฺต, มยา ปุเรตรํ อาคโต นตฺถิ, กสฺส นุ โข โว อธิวุตฺถ’’นฺติ วุเตฺต ‘‘จูฬสุภทฺทาย, คหปติ, นิมนฺติโต’’ติ  วตฺวา ‘‘นนุ, ภเนฺต, จูฬสุภทฺทา ทูเร วสติ อิโต วีสติโยชนสตมตฺถเก’’ติ วุเตฺต, ‘‘อาม คหปติ, ทูเร วสนฺตาปิ หิ สปฺปุริสา อภิมุเข ฐิตา วิย ปกาเสนฺตี’’ติ วตฺวา อิมํ คาถมาห –</p>


<ol>
<li>
‘‘ทูเร สโนฺต ปกาเสนฺติ, หิมวโนฺตว ปพฺพโต;  
  
อสเนฺตตฺถ น ทิสฺสนฺติ, รตฺติํ ขิตฺตา ยถา สรา’’ติฯ  
</li>
  
<p>ตตฺถ ติ ราคาทีนํ สนฺตตาย พุทฺธาทโย สนฺตา นามฯ อิธ ปน ปุพฺพพุเทฺธสุ กตาธิการา อุสฺสนฺนกุสลมูลา ภาวิตภาวนา สตฺตา สโนฺตติ อธิเปฺปตาฯ ติ ทูเร ฐิตาปิ พุทฺธานํ ญาณปถํ อาคจฺฉนฺตา ปากฎา โหนฺติฯ ติ ยถา หิ ติโยชนสหสฺสวิตฺถโต ปญฺจโยชนสตุเพฺพโธ จตุราสีติยา  กูฎสหเสฺสหิ ปฎิมณฺฑิโต หิมวนฺตปพฺพโต ทูเร ฐิตานมฺปิ อภิมุเข ฐิโต วิย ปกาเสติ, เอวํ ปกาเสนฺตีติ อโตฺถฯ ติ ทิฎฺฐธมฺมครุกา วิติณฺณปรโลกา อามิสจกฺขุกา ชีวิกตฺถาย ปพฺพชิตา พาลปุคฺคลา อสโนฺต นาม, เต เอตฺถ พุทฺธานํ ทกฺขิณสฺส ชาณุมณฺฑลสฺส สนฺติเก นิสินฺนาปิ น ทิสฺสนฺติ น ปญฺญายนฺติฯ ติ รตฺติํ จตุรงฺคสมนฺนาคเต อนฺธกาเร ขิตฺตสรา วิย ตถารูปสฺส อุปนิสฺสยภูตสฺส ปุพฺพเหตุโน อภาเวน น ปญฺญายนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>


<p>สโกฺก เทวราชา ‘‘สตฺถารา สุภทฺทาย นิมนฺตนํ อธิวาสิต’’นฺติ ญตฺวา วิสฺสกมฺมเทวปุตฺตํ อาณาเปสิ – ‘‘ปญฺจ กูฎาคารสตานิ นิมฺมินิตฺวา เสฺว พุทฺธปฺปมุขํ ภิกฺขุสงฺฆํ อุคฺคนครํ เนหี’’ติฯ โส ปุนทิวเส ปญฺจสตานิ กูฎาคารานิ นิมฺมินิตฺวา เชตวนทฺวาเร อฎฺฐาสิฯ สตฺถา อุจฺจินิตฺวา วิสุทฺธขีณาสวานํเยว ปญฺจสตานิ อาทาย สปริวาโร กูฎาคาเรสุ นิสีทิตฺวา อุคฺคนครํ อคมาสิฯ อุคฺคเสฎฺฐิปิ สปริวาโร สุภทฺทาย ทินฺนนเยเนว ตถาคตสฺส อาคตมคฺคํ โอโลเกโนฺต สตฺถารํ มหเนฺตน สิริวิภเวน  อาคจฺฉนฺตํ ทิสฺวา ปสนฺนมานโส มาลาทีหิ มหนฺตํ สกฺการํ กโรโนฺต สปริวาโร สมฺปฎิจฺฉิตฺวา วนฺทิตฺวา มหาทานํ ทตฺวา ปุนปฺปุนํ นิมเนฺตตฺวา สตฺตาหํ มหาทานํ อทาสิฯ สตฺถาปิสฺส สปฺปายํ สลฺลเกฺขตฺวา  ธมฺมํ  เทเสสิฯ ตํ อาทิํ กตฺวา จตุราสีติยา ปาณสหสฺสานํ ธมฺมาภิสมโย อโหสิฯ สตฺถา ‘‘จูฬสุภทฺทาย อนุคฺคหณตฺถํ ตฺวํ อิเธว โหหี’’ติ อนุรุทฺธเตฺถรํ นิวตฺตาเปตฺวา สาวตฺถิเมว อคมาสิฯ ตโต ปฎฺฐาย ตํ นครํ สทฺธาสมฺปนฺนํ อโหสีติฯ</p>

</p>


<h3>๙. เอกวิหาริเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต เอกวิหาริเตฺถรํ นาม อารพฺภ กเถสิฯ</p>


<p>โส กิร เถโร เอกโกว เสยฺยํ กเปฺปติ, เอกโกว นิสีทติ, เอกโกว จงฺกมติ, เอกโกว ติฎฺฐตีติ จตุปริสนฺตเร ปากโฎ อโหสิฯ อถ นํ ภิกฺขู, ‘‘ภเนฺต, เอวรูโป นามายํ เถโร’’ติ ตถาคตสฺสาโรเจสุํฯ สตฺถา ‘‘สาธุ สาธู’’ติ  ตสฺส สาธุการํ ทตฺวา ‘‘ภิกฺขุนา นาม ปวิวิเตฺตน ภวิตพฺพ’’นฺติ วิเวเก อานิสํสํ กเถตฺวา อิมํ คาถมาห –</p>


<ol>
<li>
‘‘เอกาสนํ เอกเสยฺยํ, เอโก จรมตนฺทิโต;  
  
เอโก ทมยมตฺตานํ, วนเนฺต รมิโต สิยา’’ติฯ  
</li>
  
<p>ตตฺถ นฺติ ภิกฺขุสหสฺสมเชฺฌปิ มูลกมฺมฎฺฐานํ อวิชหิตฺวา เตเนว มนสิกาเรน นิสินฺนสฺส อาสนํ เอกาสนํ นามฯ โลหปาสาทสทิเสปิ จ ปาสาเท ภิกฺขุสหสฺสมเชฺฌปิ ปญฺญเตฺต วิจิตฺรปจฺจตฺถรณูปธาเน มหารเห สยเน สติํ อุปฎฺฐเปตฺวา ทกฺขิเณน ปเสฺสน มูลกมฺมฎฺฐานมนสิกาเรน นิปนฺนสฺส ภิกฺขุโน เสยฺยา เอกเสยฺยา นามฯ เอวรูปํ เอกาสนญฺจ เอกเสยฺยญฺจ ภเชถาติ อโตฺถฯ ติ ชงฺฆพลํ นิสฺสาย ชีวิตกปฺปเนน อกุสีโต หุตฺวา สพฺพีริยาปเถสุ เอกโกว จรโนฺตติ อโตฺถฯ นฺติ รตฺติฎฺฐานาทีสุ  กมฺมฎฺฐานํ อนุยุญฺชิตฺวา มคฺคผลาธิคมวเสน เอโกว หุตฺวา อตฺตานํ ทเมโนฺตติ อโตฺถฯ ติ เอวํ อตฺตานํ ทเมโนฺต อิตฺถิปุริสสทฺทาทีหิ ปวิวิเตฺต วนเนฺตเยว อภิรมิโต ภเวยฺยฯ น หิ สกฺกา อากิณฺณวิหารินา เอวํ อตฺตานํ ทเมตุนฺติ อโตฺถฯ
</ol></p>


<p>เทสนาวสาเน   พหู โสตาปตฺติผลาทีนิ ปาปุณิํสุฯ ตโต ปฎฺฐาย มหาชโน เอกวิหาริกเมว ปเตฺถสีติฯ</p>

</p>

</p>

</p>





