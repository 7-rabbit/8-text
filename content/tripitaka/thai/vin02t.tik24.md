<h1>๕. ขุทฺทกวตฺถุกฺขนฺธกํ</h1>
<h3>ขุทฺทกวตฺถุกถาวณฺณนา</h3>
<p> ขุทฺทกวตฺถุกฺขนฺธเก   ติ อฎฺฐปทผลกากาเรน, ชูตผลกสทิสนฺติ วุตฺตํ โหติฯ ติ เขฬมลฺลกมูลสณฺฐาเนนฯ</p>


<p> นฺติ -สเทฺทน กุณฺฑลาทิํ สงฺคณฺหาติฯ นฺติ ยโญฺญปจิตากาเรน โอลมฺพกสุตฺตํฯ</p>


<p> ติ สิเลเสนฯ</p>


<p> นฺติ อนิจฺจตาทิปฎิสํยุตฺตคีตํฯ</p>


<p> ติ ปริปุเณฺณน อุจฺจารณวเตฺตนฯ ตรงฺควตฺตาทีนํ อุจฺจารณวิธานานิ นฎฺฐปฺปโยคานิฯ นฺติ ภาวนปุํสกนิเทฺทโส, ยถา ตสฺส อุณฺณปาวารสฺส พหิทฺธา โลมานิ ทิสฺสนฺติ, ตถา ธาเรนฺตสฺส ทุกฺกฎนฺติ วุตฺตํ โหติฯ</p>


<p> ติ (อ. นิ. อฎฺฐ. ๒.๔.๖๗) อิทํ ทฎฺฐวิเส สนฺธาย วุตฺตํฯ เย หิ เกจิ ทฎฺฐวิสา, สเพฺพ เต อิเมสํ จตุนฺนํ อหิราชกุลานํ อพฺภนฺตรคตาว โหนฺติฯ ติ อตฺตโน คุตฺตตฺถายฯ ติ อตฺตโน รกฺขณตฺถายฯ นฺติ อตฺตโน ปริตฺตาณตฺถาย อตฺตปริตฺตํ นาม กาตุํ อนุชานามีติ อโตฺถฯ</p>


<p>อิทานิ ยถา ตํ ปริตฺตํ กาตพฺพํ, ตํ ทเสฺสตุํ ติอาทิมาหฯ ตตฺถ  (ชา. อฎฺฐ. ๒.๒.๑๐๕) ติ วิรูปกฺขนาคกุเลหิฯ เสเสสุปิ เอเสว นโยฯ สหโยเค เจตํ กรณวจนํ, เอเตหิ สห มยฺหํ มิตฺตภาโวติ วุตฺตํ โหติ ติ อปาทกสเตฺตหิฯ เสเสสุปิ เอเสว นโยฯ ติ อิโต ปุเพฺพ เอตฺตเกน ฐาเนน  โอทิสฺสกเมตฺตํ กเถตฺวา อิทานิ อโนทิสฺสกเมตฺตํ กเถตุํ อิทมารทฺธํฯ ตตฺถ ติ สพฺพาเนตานิ ปุคฺคลเววจนาเนวฯ ติ ภทฺรานิ อารมฺมณานิ ปสฺสนฺตุฯ ติ กญฺจิ สตฺตํ ปาปกํ ลามกํ มา อาคจฺฉตุฯ</p>


<p>ติ เอตฺถ ติ พุทฺธคุณา เวทิตพฺพา, เต หิ อปฺปมาณา นามฯ เสสทฺวเยสุปิ เอเสว นโย, ติ คุณปฺปมาเณน ยุตฺตานิฯ ติ โลมสนาภิโก มกฺกฎโกฯ ติ ฆรโคฬิกาฯ นฺติ มยา เอตฺตกสฺส ชนสฺส รกฺขา จ ปริตฺตาณญฺจ กตํฯ ติ สเพฺพปิ เม กตปริตฺตาณา สตฺตา อปคจฺฉนฺตุ, มา มํ วิเหฐยิํสูติ อโตฺถฯ นฺติ ยสฺส มม เอเตหิ สเพฺพหิปิ เมตฺตํ, โส อหํ ภควโต นโม กโรมิ, วิปสฺสีอาทีนญฺจ สตฺตนฺนํ สมฺมาสมฺพุทฺธานํ นโม กโรมีติ สมฺพโนฺธฯ</p>


<p>ติ ราคานุสยํ สนฺธาย วทติฯ นฺติ มุฎฺฐิอาทีหิ ทุกฺขํ อุปฺปาเทนฺตสฺสฯ</p>


<p> ติ ปริสฺสยโมจนตฺถเญฺจว ปมาเทน คฬิตานํ อาภรณาทีนํ รกฺขณตฺถญฺจ ชาลานิ กรณฺฑกากาเรน ปริกฺขิปาเปตฺวาฯ ติ เอโก กิร รตฺตจนฺทนรุโกฺข คงฺคาย อุปริตีเร ชาโต คโงฺคทเกน โธตมูโล ปติตฺวา ตตฺถ ตตฺถ ปาสาเณสุ สมฺภิชฺชมาโน วิปฺปกิริฯ ตโต เอกา ฆฎปฺปมาณา ฆฎิกา ปาสาเณสุ ฆํสิยมานา อุทกอูมีหิ โปถิยมานา มฎฺฐา หุตฺวา อนุปุเพฺพน วุยฺหมานา เสวาลปริโยนทฺธา อาคนฺตฺวา ตสฺมิํ ชาเล ลคฺคิฯ ตํ สนฺธาเยตํ วุตฺตํฯ นฺติ ลิขิตคหิตํ จุณฺณํฯ ติ เวฬุปรมฺปราย อุทฺธํ ปาเปตฺวา, อุฎฺฐาเปตฺวาติ วุตฺตํ โหติฯ ติ อิทฺธิยา โอตาเรตฺวา คณฺหตุฯ</p>


<p>ปูรณกสฺสปาทโย ฯ ตตฺถ (ที. นิ. อฎฺฐ. ๑.๑๕๑-๑๕๒; ม. นิ. อฎฺฐ. ๑.๓๑๒) ติ ตสฺส สตฺถุปฎิญฺญสฺส นามํฯ ติ โคตฺตํฯ โส กิร อญฺญตรสฺส กุลสฺส เอกูนทาสสตํ ปูรยมาโน ชาโตฯ เตนสฺส ‘‘ปูรโณ’’ติ นามํ อกํสุฯ มงฺคลทาสตฺตา  จสฺส กตํ ‘‘ทุกฺกฎ’’นฺติ วตฺตา นตฺถิ, อกตํ วา ‘‘น กต’’นฺติ ฯ โส ‘‘กิมหํ เอตฺถ วสามี’’ติ ปลายิฯ อถสฺส โจรา วตฺถานิ อจฺฉินฺทิํสุฯ โส ปเณฺณน วา ติเณน วา ปฎิจฺฉาเทตุมฺปิ อชานโนฺต ชาตรูเปเนว เอกํ คามํ ปาวิสิฯ มนุสฺสา ตํ ทิสฺวา ‘‘อยํ สมโณ อรหา อปฺปิโจฺฉ, นตฺถิ อิมินา สทิโส’’ติ ปูวภตฺตาทีนิ คเหตฺวา อุปสงฺกมนฺติฯ โส ‘‘มยฺหํ สาฎกํ อนิวตฺถภาเวน อิทํ อุปฺปนฺน’’นฺติ ตโต ปฎฺฐาย สาฎกํ ลภิตฺวาปิ น นิวาเสสิ, ตเทว ปพฺพชฺชํ อคฺคเหสิฯ ตสฺส สนฺติเก อเญฺญปิ อเญฺญปีติ ปญฺจสตา มนุสฺสา ปพฺพชิํสุฯ เอวมยํ คณาจริโย หุตฺวา ‘‘สตฺถา’’ติ โลเก ปากโฎ อโหสิฯ</p>


<p>ติ ตสฺส นามํฯ โคสาลาย ชาตตฺตา ติ ทุติยนามํฯ ตํ กิร สกทฺทมาย ภูมิยา เตลฆฎํ คเหตฺวา คจฺฉนฺตํ ‘‘ตาต มา ขลี’’ติ สามิโก อาหฯ โส ปมาเทน ขลิตฺวา ปติตฺวา สามิกสฺส ภเยน ปลายิตุํ อารโทฺธฯ สามิโก อุปธาวิตฺวา สาฎกกเณฺณ อคฺคเหสิ, โส สาฎกํ ฉเฑฺฑตฺวา อเจลโก หุตฺวา ปลายิฯ เสสํ ปูรณสทิสเมวฯ</p>


<p>ติ ตสฺส นามํฯ เกสกมฺพลํ ธาเรตีติ ฯ อิติ นามทฺวยํ สํสนฺทิตฺวา ‘‘อชิโต เกสกมฺพโล’’ติ วุจฺจติฯ ตตฺถ  นาม มนุสฺสานํ เกเสหิ กตกมฺพโลฯ ตโต ปฎิกิฎฺฐตรํ วตฺถํ นาม นตฺถิฯ ยถาห ‘‘เสยฺยถาปิ, ภิกฺขเว, ยานิ กานิจิ ตนฺตาวุตานํ วตฺถานํ, เกสกมฺพโล เตสํ ปฎิกิโฎฺฐ อกฺขายติฯ เกสกมฺพโล, ภิกฺขเว, สีเต สีโต อุเณฺห อุโณฺห ทุพฺพโณฺณ ทุคฺคโนฺธ ทุกฺขสมฺผโสฺส’’ติ (อ. นิ. ๓.๑๓๘)ฯ</p>


<p>ติ ตสฺส นามํฯ ติ โคตฺตํฯ อิติ นามโคตฺตํ สํสนฺทิตฺวา ‘‘ปกุโธ กจฺจายโน’’ติ วุจฺจติฯ สีตูทกปฎิกฺขิตฺตโก เอส, วจฺจํ กตฺวาปิ อุทกกิจฺจํ น กโรติ, อุโณฺหทกํ วา กญฺชิยํ วา ลภิตฺวา กโรติ, นทิํ วา มโคฺคทกํ วา อติกฺกมฺม ‘‘สีลํ เม ภินฺน’’นฺติ วาลิกถูปํ กตฺวา สีลํ อธิฎฺฐาย คจฺฉติฯ เอวรูปนิสฺสิริกลทฺธิโก เอสฯ</p>


<p>ติ ตสฺส นามํฯ เพลฎฺฐสฺส ปุโตฺต ฯ ‘‘อมฺหากํ คณฺฐนกิเลโส ปลิพุนฺธนกิเลโส นตฺถิ, กิเลสคณฺฐิรหิตา มย’’นฺติ  เอวํวาทิตาย ลทฺธนามวเสน ฯ นาฎสฺส ปุโตฺตติ ฯ</p>


<p>ติ  (อุทา. อฎฺฐ. ๓๖) ปิณฺฑํ อุลมาโน ปริเยสมาโน ปพฺพชิโตติ ฯ โส กิร ปริชิณฺณโภโค พฺราหฺมโณ หุตฺวา มหนฺตํ ภิกฺขุสงฺฆสฺส ลาภสกฺการํ ทิสฺวา ปิณฺฑตฺถาย นิกฺขมิตฺวา ปพฺพชิโตฯ โส มหนฺตํ กปลฺลปตฺตํ ‘‘ปตฺต’’นฺติ คเหตฺวา จรติ, กปลฺลปูรํ ยาคุํ ปิวติ, ภตฺตํ ภุญฺชติ, ปูวขชฺชกญฺจ ขาทติฯ อถสฺส มหคฺฆสภาวํ สตฺถุ อาโรจยิํสุฯ สตฺถา ตสฺส ปตฺตตฺถวิกํ นานุชานิฯ เถโร เหฎฺฐามเญฺจ ปตฺตํ นิกุชฺชิตฺวา ฐเปติฯ โส ฐเปโนฺตปิ ฆํเสโนฺตว ปณาเมตฺวา ฐเปติ, คณฺหโนฺตปิ ฆํเสโนฺตว อากฑฺฒิตฺวา คณฺหาติฯ ตํ คจฺฉเนฺต คจฺฉเนฺต กาเล ฆํสเนน ปริกฺขีณํ นาฬิโกทนมตฺตเสฺสว คณฺหนกํ ชาตํฯ ตโต สตฺถุ อาโรเจสุํฯ อถสฺส สตฺถา ปตฺตตฺถวิกํ อนุชานิฯ เถโร อปเรน สมเยน อินฺทฺริยภาวนํ ภาเวโนฺต อคฺคผเล อรหเตฺต ปติฎฺฐาสิฯ อิติ โส ปุเพฺพ สวิเสสํ ปิณฺฑตฺถาย อุลตีติ ฯ โคเตฺตน ปน ติ อุภยํ เอกโต กตฺวา ‘‘ปิโณฺฑลภารทฺวาโช’’ติ วุจฺจติฯ</p>


<p>‘‘อถ โข อายสฺมา ปิโณฺฑลภารทฺวาโช…เป.… เอตทโวจา’’ติ กสฺมา เอวมาหํสุ? โส กิร (ธ. ป. อฎฺฐ. ๒.๑๘๐ เทโวโรหณวตฺถุ) เสฎฺฐิ เนว สมฺมาทิฎฺฐิ, น มิจฺฉาทิฎฺฐิ, มชฺฌตฺตธาตุโกฯ โส จิเนฺตสิ ‘‘มยฺหํ เคเห จนฺทนํ พหุ, กิํ นุ โข อิมินา กริสฺสามี’’ติฯ อถสฺส เอตทโหสิ ‘‘อิมสฺมิํ โลเก ‘มยํ อรหโนฺต, มยํ อรหโนฺต’ติ วตฺตาโร พหู, อหํ เอกํ อรหนฺตมฺปิ น ชานามิ, เคเห ภมํ โยเชตฺวา ปตฺตํ ลิขาเปตฺวา สิกฺกาย ฐเปตฺวา เวฬุปรมฺปราย สฎฺฐิหตฺถมเตฺต อากาเส โอลมฺพาเปตฺวา ‘สเจ อรหา อตฺถิ, อากาเสนาคนฺตฺวา คณฺหาตู’ติ วกฺขามิฯ โย ตํ คเหสฺสติ, ตสฺส สปุตฺตทาโร สรณํ คมิสฺสามี’’ติฯ โส จินฺติตนิยาเมเนว ปตฺตํ ลิขาเปตฺวา เวฬุปรมฺปราย อุสฺสาเปตฺวา ‘‘โย อิมสฺมิํ โลเก อรหา, โส อากาเสน อาคนฺตฺวา อิมํ ปตฺตํ คณฺหาตู’’ติ อาหฯ</p>


<p>ตทา  ฉ สตฺถาโร ‘‘อมฺหากํ เอส อนุจฺฉวิโก, อมฺหากเมว นํ เทหี’’ติ วทิํสุฯ โส ‘‘อากาเสนาคนฺตฺวา คณฺหถา’’ติ อาหฯ ฉเฎฺฐ ทิวเส นิคโณฺฐ นาฎปุโตฺต อเนฺตวาสิเก เปเสสิ ‘‘คจฺฉถ เสฎฺฐิํ เอวํ วเทถ ‘อมฺหากํ อาจริยเสฺสว อนุจฺฉวิโก, มา อปฺปมตฺตกสฺส การณา อากาเสน อาคมนํ กริ, เทหิ กิร เต ปตฺต’นฺติ’’ฯ เต คนฺตฺวา เสฎฺฐิํ ตถา วทิํสุฯ เสฎฺฐิ ‘‘อากาเสนาคนฺตฺวา คณฺหิตุํ สมโตฺถว คณฺหาตู’’ติ อาหฯ นาฎปุโตฺต สยํ คนฺตุกาโม หุตฺวา อเนฺตวาสิกานํ สญฺญํ อทาสิ ‘‘อหํ เอกํ หตฺถญฺจ ปาทญฺจ อุกฺขิปิตฺวา อุปฺปติตุกาโม วิย ภวิสฺสามิ, ตุเมฺห มํ ‘อาจริย กิํ กโรถ, ทารุมยปตฺตสฺส การณา ปฎิจฺฉนฺนํ อรหตฺตคุณํ มหาชนสฺส มา ทสฺสยิตฺถา’ติ วตฺวา มํ หเตฺถสุ จ ปาเทสุ จ คเหตฺวา อากฑฺฒนฺตา  ภูมิยํ ปาเตยฺยาถา’’ติฯ โส ตตฺถ คนฺตฺวา เสฎฺฐิํ อาห ‘‘มหาเสฎฺฐิ อยํ ปโตฺต อเญฺญสํ นานุจฺฉวิโก, มา เต อปฺปมตฺตกสฺส การณา มม อากาเส อุปฺปตนํ รุจฺจิ, เทหิ เม ปตฺต’’นฺติฯ ภเนฺต, อากาเสน อุปฺปติตฺวาว คณฺหถาติฯ ตโต นาฎปุโตฺต ‘‘เตน หิ อเปถ อเปถา’’ติ อเนฺตวาสิเก อปเนตฺวา ‘‘อากาเส อุปฺปติสฺสามี’’ติ เอกํ หตฺถญฺจ ปาทญฺจ อุกฺขิปิฯ อถ นํ อเนฺตวาสิกา ‘‘อาจริย, กิํ นาเมตํ กโรถ, ฉวสฺส ทารุมยปตฺตสฺส การณา ปฎิจฺฉนฺนคุเณน ตุเมฺหหิ มหาชนสฺส ทสฺสิเตน โก อโตฺถ’’ติ ตํ หตฺถปาเทสุ คเหตฺวา อากฑฺฒิตฺวา ภูมิยํ ปาเตสุํฯ โส เสฎฺฐิํ อาห ‘‘มหาเสฎฺฐิ, อิเม เม อุปฺปติตุํ น เทนฺติ, เทหิ เม ปตฺต’’นฺติฯ อุปฺปติตฺวาว คณฺหถ ภเนฺตติฯ เอวํ ติตฺถิยา ฉ ทิวสานิ วายมิตฺวาปิ ปตฺตํ น ลภิํสุเยวฯ</p>


<p>อถ สตฺตเม ทิวเส อายสฺมโต จ โมคฺคลฺลานสฺส อายสฺมโต จ ปิโณฺฑลภารทฺวาชสฺส ‘‘ราชคเห ปิณฺฑาย จริสฺสามา’’ติ คนฺตฺวา เอกสฺมิํ ปิฎฺฐิปาสาเณ ฐตฺวา จีวรํ ปารุปนกาเล ธุตฺตกา กถํ สมุฎฺฐาเปสุํ ‘‘หโมฺภ ปุเพฺพ ฉ สตฺถาโร ‘มยํ อรหนฺตามฺหา’ติ วิจริํสุ, ราชคหเสฎฺฐิโน ปน อชฺช สตฺตโม ทิวโส ปตฺตํ อุสฺสาเปตฺวา ฐปยโต ‘สเจ อรหา อตฺถิ, อากาเสนาคนฺตฺวา คณฺหาตู’ติ วทนฺตสฺส, เอโกปิ ‘อหํ อรหา’ติ อากาเส อุปฺปตโนฺต นตฺถิ, อชฺช โน โลเก อรหนฺตานํ นตฺถิภาโว ญาโต’’ติฯ ตํ กถํ สุตฺวา อายสฺมา มหาโมคฺคลฺลาโน อายสฺมนฺตํ ปิโณฺฑลภารทฺวาชํ  อาห ‘‘สุตํ เต, อาวุโส ภารทฺวาช, อิเมสํ วจนํ, อิเม พุทฺธสาสนํ ปริคฺคณฺหนฺตา วิย วทนฺติ, ตฺวญฺจ มหิทฺธิโก มหานุภาโว, คเจฺฉตํ ปตฺตํ อากาเสน คนฺตฺวา คณฺหาหี’’ติฯ ‘‘อาวุโส โมคฺคลฺลาน, ตฺวํ ‘อิทฺธิมนฺตานํ อโคฺค’ติ ปากโฎ, ตฺวํ เอตํ คณฺห, ตยิ ปน อคฺคณฺหเนฺต อหํ คณฺหิสฺสามี’’ติ อาหฯ อถ อายสฺมา มหาโมคฺคลฺลาโน ‘‘คณฺหาวุโส’’ติ อาหฯ อิติ เต โลกสฺส อรหเนฺตหิ อสุญฺญภาวทสฺสนตฺถํ เอวมาหํสุฯ</p>


<p>ติ ติกฺขตฺตุํ ราชคหํ อนุคนฺตฺวา ปริพฺภมิฯ ‘‘สตฺตกฺขตฺตุ’’นฺติปิ วทนฺติฯ เถโร กิร อภิญฺญาปาทกํ ฌานํ สมาปชฺชิตฺวา อุฎฺฐาย ติคาวุตํ ปิฎฺฐิปาสาณํ อนฺตเนฺตน ปริจฺฉินฺทโนฺต ตูลปิจุ วิย อากาเส อุฎฺฐาเปตฺวา ราชคหนครสฺส อุปริ สตฺตกฺขตฺตุํ อนุปริยายิฯ โส ติคาวุตปฺปมาณสฺส นครสฺส อปิธานํ วิย ปญฺญายิฯ นครวาสิโน ‘‘ปาสาโณ โน อวตฺถริตฺวา คณฺหาตี’’ติ ภีตา สุปฺปาทีนิ มตฺถเก กตฺวา ตตฺถ ตตฺถ นิลียิํสุฯ สตฺตเม วาเร เถโร ปิฎฺฐิปาสาณํ ภินฺทิตฺวา อตฺตานํ ทเสฺสติฯ มหาชโน เถรํ ทิสฺวา ‘‘ภเนฺต ปิโณฺฑลภารทฺวาช, ตว ปาสาณํ คาฬฺหํ กตฺวา คณฺห, มา  โน สเพฺพ นาสยี’’ติ อาหฯ เถโร ปาสาณํ ปาทเนฺตน ขิปิตฺวา วิสฺสเชฺชสิฯ โส คนฺตฺวา ยถาฐาเนเยว ปติฎฺฐาสิฯ เถโร เสฎฺฐิสฺส เคหมตฺถเก อฎฺฐาสิฯ ตํ ทิสฺวา เสฎฺฐิ อุเรน นิปชฺชิตฺวา ‘‘โอตร สามี’’ติ วตฺวา อากาสโต โอติณฺณํ เถรํ นิสีทาเปตฺวา ปตฺตํ คเหตฺวา จตุมธุรปุณฺณํ กตฺวา เถรสฺส อทาสิฯ เถโร ปตฺตํ คเหตฺวา วิหาราภิมุโข ปายาสิฯ อถสฺส เย อรญฺญคตา ปาฎิหาริยํ นาทฺทสํสุ, เต สนฺนิปติตฺวา ‘‘ภเนฺต, อมฺหากมฺปิ ปาฎิหาริยํ ทเสฺสหี’’ติ เถรํ อนุพนฺธิํสุฯ โส เตสํ เตสํ ปาฎิหาริยํ ทเสฺสโนฺต วิหารํ อคมาสิฯ สตฺถา ตํ อนุพนฺธิตฺวา อุนฺนาเทนฺตสฺส มหาชนสฺส สทฺทํ สุตฺวา ‘‘อานนฺท, กเสฺสโส สโทฺท’’ติ ปุจฺฉิฯ เตน วุตฺตํ ติฯ</p>


<p>นฺติ เอตฺถ  นาม ‘‘โส ปกติวณฺณํ วิชหิตฺวา กุมารกวณฺณํ วา ทเสฺสติ นาควณฺณํ วา, วิวิธมฺปิ เสนาพฺยูหํ ทเสฺสตี’’ติ (ปฎิ. ม. ๓.๑๓) เอวมาคตา ปกติวณฺณวิชหนวิการวเสน ปวตฺตา  อิทฺธิฯ  ปน ‘‘ปกติยา เอโก พหุกํ อาวชฺชติ สตํ วา สหสฺสํ วา สตสหสฺสํ วา, อาวชฺชิตฺวา ญาเณน อธิฎฺฐาติ ‘พหุโก โหมี’’’ติ (ปฎิ. ม. ๓.๑๐ ทสอิทฺธินิเทฺทส) เอวํ วิภชิตฺวา ทสฺสิตา อธิฎฺฐานวเสน นิปฺผนฺนา อิทฺธิฯ</p>


<p> ติ น สุผสฺสิตานิ โหนฺติฯ ติ อิตฺถิรูปาทีหิ อากิณฺณานิฯ ติ วลยาธารเกฯ ติ เอกทารุนา กตอาธารเก พหูหิ ทณฺฑเกหิ กตอาธารเก วาติ อโตฺถ, ตีหิ ทเณฺฑหิ กโต ปน น วฎฺฎติฯ นฺติ เอตฺถ เทฺว ฐเปเนฺตน อุปริ ฐปิตปตฺตํ เอเกน ปเสฺสน ภูมิยํ ผุสาเปตฺวา ฐเปตุํ วฎฺฎตีติ วทนฺติฯ นฺติ ปมุขมิฑฺฒิกานํฯ ติ เอตฺถ ‘‘ปริวตฺติตฺวา ตติยวาเร ตเตฺถว มิฑฺฒิยา ปติฎฺฐาตี’’ติ  วุตฺตํฯ  นาม เคหสฺส พหิ กุฎฺฎปาทสฺส ถิรภาวตฺถํ กตา ตนุกมิฑฺฒิกา วุจฺจติฯ ติ ขุทฺทกมิฑฺฒิกายฯ มิฑฺฒเนฺตปิ อาธารเก ฐเปตุํ วฎฺฎติฯ ‘‘อนุชานามิ, ภิกฺขเว, อาธารก’’นฺติ หิ วจนโต มิฑฺฒาทีสุ ยตฺถ กตฺถจิ อาธารกํ ฐเปตฺวา ตตฺถ ปตฺตํ ฐเปตุํ วฎฺฎติ อาธารเก ฐปโนกาสสฺส อนิยมิตตฺตาติ วทนฺติฯ ‘‘ปตฺตมาโฬ นาม วเฎฺฎตฺวา ปตฺตานํ อคมนตฺถํ วฎฺฎํ วา จตุรสฺสํ วา อิฎฺฐกาทีหิ ปริกฺขิปิตฺวา กโต’’ติ  วุตฺตํฯ</p>


<p> นฺติ อุปริ โยชิตํ อคฺคฬํฯ ติ สกิเทว คเหตฺวา  เตน อามิสํ ปริภุญฺชิตฺวา ฉเฑฺฑตุํ วฎฺฎตีติ อธิปฺปาโยฯ ติ ภาชนกปาเลฯ ติ เอตฺถ ภวตีติ  วฑฺฒิฯ น ภูติ  อวฑฺฒิฯ ภยวเสน ปน สา อิตฺถี ‘‘อภุ’’นฺติ อาห, วินาโส มยฺหนฺติ อโตฺถฯ นฺติ ฉวสีสมยํ ปตฺตํฯ ปกติวิการสมฺพเนฺธ เจตํ สามิวจนํ, อเภเทปิ วา เภทูปจาเรนายํ โวหาโร ‘‘สิลาปุตฺตกสฺส สรีร’’นฺติอาทีสุ วิยฯ</p>


<p>ติ ขาทิตฺวาฯ ติ วามหเตฺถเนว ปตฺตํ อุกฺขิปิตฺวา มุเขน คณฺฑุสํ คเหตฺวาฯ ติ สามิเสน หเตฺถนฯ ติ เอกคณฺฑุสคหณมเตฺตนฯ ติ ตโต มํสํ  อุทฺธริตฺวาฯ เอเตสุ สเพฺพสุ ปณฺณตฺติํ ชานาตุ วา มา วา, อาปตฺติเยวฯ</p>


<p> ติ สุรากิณฺณจุเณฺณนฯ นฺติ กิลญฺชาทีสุ กโรนฺตี’’ติ  วุตฺตํฯ นฺติ ทุคุณกรณสงฺขาตสฺส กิริยาวิเสสสฺส อธิวจนํฯ กสฺส ทุคุณกรณํ? เยน กิลญฺชาทินา มหนฺตํ กถินํ อตฺถตํ, ตสฺสฯ ตญฺหิ ทณฺฑกถินปฺปมาเณน ปริยเนฺต สํหริตฺวา ทุคุณํ กาตพฺพํฯ นฺติ องฺคุลิกญฺจุกํฯ</p>


<p>  นาม ปฎิคฺคหณสณฺฐาเนน กโต ภาชนวิเสโสฯ ติ นปฺปโหติฯ</p>


<p> นฺติ พหิกุฎฺฎสฺส สมนฺตโต นีจวตฺถุกํ กตฺวา จินิตุํฯ  นาม สกฎจกฺกสณฺฐานํ อเร อเร ฆฎิกานิ พนฺธิตฺวา เอเกน ทฺวีหิ วา ปริพฺภมิยมานํ ยนฺตํฯ</p>


<p> นฺติ กณฺณิกมณฺฑลสฺส สมนฺตา ฐปิตปกฺขปาสกํฯ ติ กณฺณิกมณฺฑเลฯ ติ สมนฺตา ปกฺขปาสกผลกานิ ฐเปตฺวาฯ</p>


<p> ‘‘นมตกํ สนฺถตสทิส’’นฺติ  วุตฺตํฯ นฺติ อนธิฎฺฐหิตฺวา ปริภุญฺชิตพฺพํฯ ติ มโฬริกาย เอว อโนฺตคธานิฯ ปุเพฺพ ปตฺตสโงฺคปนตฺถํ อาธารโก อนุญฺญาโต, อิทานิ ภุญฺชนตฺถํฯ</p>


<p> ติ  เตน ทินฺนสฺส เทยฺยธมฺมสฺส อปฺปฎิคฺคหณตฺถํ ปตฺตนิกฺกุชฺชนกมฺมวาจาย นิกฺกุชฺชิตโพฺพ, น อโธมุขฐปเนนฯ เตเนวาห ติอาทิฯ ติ จตุนฺนํ ปจฺจยานํ อลาภตฺถายฯ ติ อุปทฺทวาย อวฑฺฒิยาฯ</p>


<p> ติ อายาจิสฺสามฯ ติ ‘‘อปฺปติรูปํ มยา กตํ, ภควา ปน มหเนฺตปิ อคุเณ อจิเนฺตตฺวา มยฺหํ อจฺจยํ ปฎิคฺคณฺหิสฺสตี’’ติ มญฺญมาโน เอตํ ‘‘อจฺจโย มํ ภเนฺต’’ติอาทิวจนํ อโวจ ฯ ตตฺถ ญายปฎิปตฺติํ อติจฺจ เอติ ปวตฺตตีติ  อปราโธฯ ติ มํ อติกฺกมฺม อภิภวิตฺวา ปวโตฺตฯ ปุริเสน มทฺทิตฺวา อภิภวิตฺวา ปวตฺติโตปิ หิ อปราโธ อตฺถโต ปุริสํ อติจฺจ อภิภวิตฺวา ปวโตฺต นาม โหติฯ ติ ขมตุฯ ติ อนาคเต สํวรณตฺถาย ปุน เอวรูปสฺส อปราธสฺส โทสสฺส ขลิตสฺส อกรณตฺถายฯ ติ เอกํเสนฯ ติ ยถา ธโมฺม ฐิโต, ตเถว กโรสิ, ขมาเปสีติ วุตฺตํ โหติฯ ติ ตํ ตว อปราธํ มยํ ขมามฯ ติ เอสา, อาวุโส วฑฺฒ, อริยสฺส วินเย พุทฺธสฺส ภควโต สาสเน วุฑฺฒิ นามฯ กตมา? อจฺจยํ อจฺจยโต ทิสฺวา ยถาธมฺมํ ปฎิกริตฺวา อายติํ สํวราปชฺชนาฯ เทสนํ ปน ปุคฺคลาธิฎฺฐานํ กโรโนฺต ติ อาหฯ</p>


<p> โพธิราชกุมารวตฺถุมฺหิ (ม. นิ. อฎฺฐ. ๒.๓๒๔ อาทโย) ติ  วุจฺจติ ปทุมํ, โส จ มงฺคลปาสาโท โอโลกนปทุมํ ทเสฺสตฺวา กโต, ตสฺมา ‘‘โกกนโท’’ติ สงฺขํ ลภิฯ ติ เอตฺถ นฺติ ปฐมโสปานผลกํ วุตฺตํ ตสฺส สพฺพปจฺฉา ทุเสฺสน สนฺถตตฺตาฯ อุปริมโสปานผลกโต ปฎฺฐาย หิ โสปานํ สนฺถตํฯ ติ โอโลกนตฺถํเยว ทฺวารโกฎฺฐเก ฐิโต อทฺทสฯ</p>


<p>ติ ‘‘กิสฺส นุ โข อตฺถาย ราชกุมาเรน อยํ มหาสกฺกาโร กโต’’ติ อาวเชฺชโนฺต ปุตฺตปตฺถนาย กตภาวํ อญฺญาสิฯ โส หิ ราชปุโตฺต อปุตฺตโกฯ สุตญฺจาเนน อโหสิ ‘‘พุทฺธานํ กิร อธิการํ กตฺวา มนสา อิจฺฉิตํ ลภนฺตี’’ติฯ โส ‘‘สจาหํ ปุตฺตํ ลภิสฺสามิ, สมฺมาสมฺพุโทฺธ อิมํ เจลปฎิกํ อกฺกมิสฺสติฯ โน เจ ลภิสฺสามิ, น อกฺกมิสฺสตี’’ติ ปตฺถนํ กตฺวา สนฺถราเปสิฯ อถ ภควา ‘‘นิพฺพตฺติสฺสติ นุ โข เอตสฺส ปุโตฺต’’ติ อาวเชฺชตฺวา ‘‘น นิพฺพตฺติสฺสตี’’ติ อทฺทสฯ ปุเพฺพ กิร โส เอกสฺมิํ  ทีเป วสมาโน  สมานจฺฉเนฺทน สกุณโปตเก ขาทิฯ สจสฺส มาตุคาโม ปุญฺญวา ภเวยฺย, ปุตฺตํ ลเภยฺยฯ อุโภหิ ปน สมานจฺฉเนฺทหิ หุตฺวา ปาปกมฺมํ กตํ, เตนสฺส ปุโตฺต น นิพฺพตฺติสฺสตีติ อญฺญาสิฯ ทุเสฺส ปน อกฺกเนฺต ‘‘พุทฺธานํ อธิการํ กตฺวา ปตฺถิตํ ลภนฺตีติ โลเก อนุสฺสโว, มยา จ มหาอธิกาโร กโต, น จ ปุตฺตํ ลภามิ, ตุจฺฉํ อิทํ วจน’’นฺติ มิจฺฉาคหณํ คเณฺหยฺยฯ ติตฺถิยาปิ ‘‘นตฺถิ สมณานํ อกตฺตพฺพํ นาม, เจลปฎิกํ มทฺทนฺตา อาหิณฺฑนฺตี’’ติ อุชฺฌาเยยฺยุํฯ เอตรหิ จ อกฺกมเนฺตสุ พหู ภิกฺขู ปรจิตฺตวิทุโน, เต ภพฺพตํ ชานิตฺวา อกฺกมิสฺสนฺติ, อภพฺพตํ ชานิตฺวา น อกฺกมิสฺสนฺติฯ อนาคเต ปน อุปนิสฺสโย มโนฺท ภวิสฺสติ, อนาคตํ น ชานิสฺสนฺติ, เตสุ อกฺกมเนฺตสุ สเจ ปตฺถิตํ อิชฺฌิสฺสติ, อิเจฺจตํ กุสลํฯ โน เจ อิชฺฌิสฺสติ, ‘‘ปุเพฺพ ภิกฺขุสงฺฆสฺส อธิการํ กตฺวา อิจฺฉิติจฺฉิตํ ลภนฺติ, อิทานิ น ลภนฺติ, เตเยว มเญฺญ ภิกฺขู ปฎิปตฺติปูรกา อเหสุํ, อิเม ปน ปฎิปตฺติํ ปูเรตุํ น สโกฺกนฺตี’’ติ มนุสฺสา วิปฺปฎิสาริโน ภวิสฺสนฺตีติ อิเมหิ ตีหิ การเณหิ ภควา อกฺกมิตุํ อนิจฺฉโนฺต ตุณฺหี อโหสิฯ ติ อิทํ ปน เถโร วุเตฺตสุ การเณสุ ตติยํ การณํ สนฺธายาหฯ มงฺคลํ อิจฺฉนฺตีติ ฯ</p>


<p> นฺติ จตุรสฺสพีชนิํฯ นฺติ ตาลปตฺตาทีหิ กตํ มณฺฑลิกพีชนิํฯ</p>


<p>  นาม ตาลปตฺต’’นฺติ  วุตฺตํฯ ติ เอตฺถ -สโทฺท อเนกปริยาโย, อเนเกน กเมฺมนาติ อโตฺถ, มหตา อุสฺสาเหนาติ วุตฺตํ โหติฯ ติ ขุทฺทกวณํฯ</p>


<p> ‘‘อกายพนฺธเนน สญฺจิจฺจ อสญฺจิจฺจ วา คามปฺปเวสเน อาปตฺติฯ สริตฎฺฐานโต พนฺธิตฺวา ปวิสิตพฺพํ นิวตฺติตพฺพํ วา’’ติ  วุตฺตํฯ นฺติ พหู รชฺชุเก เอกโต กตฺวา นานาวเณฺณหิ สุเตฺตหิ เวเฐตฺวา มุรชวฎฺฎิสทิสํ กตํฯ เตเนว  (ปารา. อฎฺฐ. ๑.๘๕ ปาฬิมุตฺตกวินิจฺฉย) วุตฺตํ ‘‘พหู รชฺชุเก เอกโต กตฺวา เอเกน  นิรนฺตรํ เวเฐตฺวา กตํ พหุรชฺชุกนฺติ น วตฺตพฺพํ, ตํ วฎฺฎตี’’ติฯ ตตฺถ ยํ วตฺตพฺพํ, ตํ เหฎฺฐา วุตฺตเมวฯ  นาม จตุรสฺสํ อกตฺวา สชฺชิตํฯ  จตุรสฺสาฯ ติ วรกสีสากาเรนฯ ติ ทสามูลํฯ</p>


<p> ติ  มลฺลกมฺมกราทโยฯ ติ วฑฺฒกีองฺคุลํ สนฺธาย วุตฺตํฯ เสสเมตฺถ ปาฬิโต อฎฺฐกถาโต จ สุวิเญฺญยฺยเมวฯ</p>

</p>





