<h1>นิสฺสคฺคิปาจิตฺติย</h1>
<h3>๑. จีวรวคฺค ๑. ปฐมกถิน สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน อติเรกจีวรํ ทสาหํ อติกฺกาเมนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> เวสาลิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อติเรกจีวรํ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. จีวรวคฺค ๒. อุโทสิต สิกฺขาปุจฺฉา</h3>
<p> เอกรตฺตํ  อาวุโส ติจิวเรน วิปฺปวสนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ภิกฺขูนํ หเตฺถ จีวรํ นิกฺขิปิตฺวา สนฺตรุตฺตเรน ชนปทจาริกํ ปกฺกมิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. จีวรวคฺค ๓. ตติยกถิน สิกฺขาปุจฺฉา</h3>
<p> อกาลจีวรํ  อาวุโส ปฎิคฺคเหตฺวา มาสํ อติกฺกาเมนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อกาลจีวรํ ปฎิคฺคเหตฺวา มาสํ อติกฺกาเมสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>. จีวรวคฺค ๔. ปุราณจีวร สิกฺขาปุจฺฉา</p>


<p> อญฺญาติกาย  อาวุโส ภิกฺขุนิยา ปุราณจีวรํ โธวาเปนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุทายิํ อารพฺภ ปญฺญตฺตํ, อายสฺมา ภเนฺต อุทายี อญฺญาติกาย ภิกฺขุนิยา ปุราณจีวรํ โธวาเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>. จีวรวคฺค ๕. จีวรปฎิคฺคหณ สิกฺขาปุจฺฉา</p>


<p> อญฺญาติกาย  อาวุโส ภิกฺขุนิยา หตฺถโต จีวรํ ปฎิคฺคณฺหนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> ราชคเห ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุทายิํ อารพฺภ ปญฺญตฺตํ, อายสฺมา ภเนฺต อุทายี อญฺญาติกาย ภิกฺขุนิยา หตฺถโต จีวรํ ปฎิคฺคเหสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>. จีวรวคฺค ๖. อญฺญาตกวิญฺญตฺติ สิกฺขาปุจฺฉา</p>


<p> อญฺญาตกํ  อาวุโส คหปติํวา คหตานิํวา จีวรํ วิญฺญาเปนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต อญฺญาตกํ เสฎฺฐิปุตฺตํ จีวรํ วิญฺญาเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>. จีวรวคฺค ๗. ตตุตฺตริ สิกฺขาปุจฺฉา</p>


<p> อญฺญาตกํ  อาวุโส คหปติํ วา คหปตานิํ วา ตตุตฺตริ จีวรํ วิญฺญาเปนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู น มตฺตํ ชานิตฺวา พหุมฺปิ จีวรํ วิญฺญาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ปุเพฺพ  อปฺปวาริตสฺส อาวุโส อญฺญาตกํ คหปติํ วา คหตานิํ วา อุปสงฺกมิตฺวา จีวเร วิกปฺปํ อาปชฺชนฺตสฺส จ อญฺญาตเก คหปติเก อุปสงฺกมิตฺวา จีวเร วิกปฺปํ อาปชฺชนฺตสฺส จ นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต ปุเพฺพ อปฺปวาริโต อญฺญาตกํ คหปติกํ อุปสงฺกมิตฺวา จีวเร วิกปฺปํ อาปชฺชิฯ โสเยว ภเนฺต อายสฺมา อุปนโนฺท สกฺยปุโตฺต ปุเพฺพ อปฺปวาริโต อญฺญาตเก คหปติเก อุปสงฺกมิตฺวา จีวเร วิกปฺปํ อาปชฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. จีวรวคฺค ๑๐. ราช สิกฺขาปุจฺฉา</h3>
<p> อติเรกติกฺขตฺตุํ อาวุโส โจทนาย อติเรก ฉกฺขตฺตุํ ฐาเนน จีวรํ อภินิปฺผาเทนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต อุปาสเกน อชฺชโณฺห ภเนฺต อาคเมหีติ วุจฺจมาโน นาคเมสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค, ๑. โกสิย สิกฺขาปุจฺฉา</h3>
<p> โกสิยมิสฺสกํ อาวุโส สนฺถกํ การาเปนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> อาฬวิยํ ภเนฺต ปญฺญตฺตํฯ</p>


<p> กํ ๐ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต อารพฺภ ปญฺญตฺตํ, ฉพฺพคฺคิยา ภเนฺต ภิกฺขู โกสิยการเก อุปสงฺกมิตฺวา เอวมหํสุ พหู อาวุโส โกสการเก ปจถ อมฺหากมฺปิ ทสฺสถ มยมฺปิ อิจฺฉาม โกสิยมิสฺสกํ สนฺตกํ กาตุนฺติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค ๒. สุทฺธกาฬก สิกฺขาปุจฺฉา</h3>
<p> สุทฺธกาฬกานํ อาวุโส เอฬกโลมานํ สนฺถตํ การาเปนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> เวสาลิยํ ภเนฺต ปญฺญตฺถํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สุทฺธกาฬกานํ เอฬกโลมานํ สนฺถตํ การาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค ๓. เทฺวภาค สิกฺขาปุจฺฉา</h3>
<p> อนาทิยิตฺวา อาวุโส ตุลํ โอทาตานํ ตุลํ โคจริยานํ นวํ สนฺถตํ การาเปนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู โถกํเยว โอทาตํ อเนฺต อาทิยิตฺวา ตเถว สุทฺธกาฬกานํ เอฬกโลมานํ สนฺถตํ การาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค ๔. ฉพฺพสฺส สิกฺขาปุจฺฉา</h3>
<p> ยํ เตน อาวุโส ภควตา…เป.… สมฺมาสมฺพุเทฺธน อนุวสฺสํ การาเปนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อนุวสฺสํ สนฺถตํ การาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กสฺส อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ  นุโข อาวุโส เอตฺถ โกจิ วิรทฺธโทโสฯ</p>


<p> นตฺถิ ภเนฺตฯ</p>

</p>


<p>สุณาตุ เม ภเนฺต สโงฺฆ, อหํ อายสฺมนฺตํ วิจิตฺตสาราภิวํสํ ติปิฎกธร ธมฺมภณฺฑาคาริกํ อิเมสํ นิสฺสคฺคิยปาจิตฺติยสิกฺขาปทานํ ยาว ฉพฺพสฺสสิกฺขาปทํ นิทานาทีนิ ปุจฺฉิตพฺพานิ อเนกานิ ฐานานิ ปุจฺฉิํ, ปุโฎฺฐปุโฎฺฐ จ โส อายสฺมา วิจิตฺตสาราภิวํโส วิสฺสเชฺชสิ, อิติหิทํ ภเนฺต อิมานิ สิกฺขาปทานิ นิมฺมลานิ สุปริสุทฺธานี ตเสฺสว ภควโต วจนานิ อรหโต สมฺมาสมฺพุทฺธสฺส, ตสฺมา ยถาปุเร มหากสฺสปาทโย มหาเถรวรา โปราณสํคีติการา พฺรหฺมจริยสฺส จิรฎฺฐิติยา พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํ ธมฺมวินยํ สํคายิํสุ เจว อนุสํคายิํสุ จ, เอวเมว มยมฺปิ ทานิ สเพฺพว ฉฎฺฐสํคีติ มหาธมฺมสภา ปริยาปนฺนา ฉพฺพสฺส นิสฺสคฺคิย สิกฺขาปทโต ปฎฺฐาย อิมานิ นิสฺสคฺคิยสิกฺขาปทานิ เอกโต คณสชฺฌายํ กตฺวา สํหาเยยฺยามฯ</p>


<h3>๒. โกสิยวคฺค ๕. นิสีทนสนฺถต สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน อนาทิยิตฺวา ปุราณสนฺถตสฺส สามนฺตา สุคตวิทตฺติํ นวํ นิสีทนสนฺถตํ การาเปนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู สนฺถตานิ อุชฺฌิตฺวา อารญฺญิกํ ปิณฺฑปาติกงฺคํ ปํสุกูลกงฺคํ สมาทิยิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค ๖. เอฬกโลม สิกฺขาปุจฺฉา</h3>
<p> เอฬกโลมานิ อาวุโส ปฎิคฺคเหตฺวา ติโยชนํ อติกฺกาเมนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อญฺญตรํ ภเนฺต ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ เอฬกโลมานิ ปฎิคฺคเหตฺวา ติโยชนํ อติกฺกาเมสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค ๗. เอฬกโลมโธวาปน สิกฺขาปุจฺฉา</h3>
<p> อญฺญาติกาย  อาวุโส ภิกฺขุนิยา เอฬกโลมานิ โธวาเปนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สเกฺกสุ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อญฺญาติกาหิ ภิกฺขูนีหิ เอฬกโลมานิ โธวาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. โกสิยวคฺค ๘. รูปิย สิกฺขาปุจฺฉา</h3>
<p> รูปิยํ  อาวุโส ปฎิคฺคณฺหนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> ราชคเห ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต รูปิยํ ปฎิคฺคเหสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กถํ  อาวุโส ตตฺถ ปฎิปชฺชโนฺต รูปิยํ ปฎิคฺคณฺหาติ นามฯ</p>


<p> สยํ ภเนฺต คณฺหาติ, อญฺญํ วา คณฺหาเปสิ, อิทํ อยฺยสฺส โหตูติ อุปนิกฺขิตฺตํ สาทิยติ, เอวํ โข ภเนฺต ปฎิปชฺชโนฺต ภิกฺขุ รูปิยํ ปฎิคฺคณฺหาติ นามฯ</p>


<p> กถํ อาวุโส ตตฺถ ปฎิปชฺชโนฺต ภิกฺขุ รูปิยํ น ปฎิคฺคณฺหาติ นามฯ</p>


<p> ยถา  ภเนฺต ราชสิกฺขาปเท ยถา จ ภเนฺต เมณฺฑกสิกฺขาปเท อาคจฺฉติ, ตถา ภเนฺต ปฎิปชฺชโนฺต ภิกฺขุ รูปิยํ น ปฎิคฺคณฺหาตินามฯ</p>


<h3>๒. โกสิยวคฺค ๙. รูปิยสํโวหาร สิกฺขาปุจฺฉา</h3>
<p> รูปิยสํโวหารํ  อาวุโส สมาปชฺชนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู นานปฺปการกํ รูปิยสํโวหารํ สมาปชฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>. โกสิยวคฺค, ๑๐. กยวิกฺกย สิกฺขาปุจฺฉา</p>


<p> นานปฺปการกํ อาวุโส กยวิกฺกยํ อาปชฺชนฺตสฺส นิสฺสคฺคิยํ ปาจิตฺติยํ ภควตา กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต ปริพฺพาชเกน สทฺธิ กยวิกฺกยํ สมาปชฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กถํ อาวุโส ตตฺถ ปฎิปชฺชโนฺต ภิกฺขุ กยวิกฺกยํ สมาปชฺชตินามฯ</p>


<p> อิมินา อิมํ เทหิ อิมินา อิมํ อาหร อิมินา อิมํ ปริวเตฺตหิ อิมินา อิมํ เจตาเมหีติ อชฺฌาจรติ, เอวํ โข ภเนฺต ปฎิปชฺชโนฺต กยวิกฺกยํ สมาปชฺชตินามฯ</p>


<p> กถํ  อาวุโส ตตฺถ ปฎิปชฺชโนฺต ภิกฺขุ น กยวิกฺกยํ สมาปชฺชตินามฯ</p>


<p> โย ภเนฺต อคฺฆํ ปุจฺฉติ, โย จ ภเนฺต กปฺปิยการกสฺส อาจิกฺขติ, โย จ ภเนฺต อมฺหากญฺจ อิทํ อตฺถิ อมฺหากญฺจ อิมินา จ อิมินา จ อโตฺถติ ภณติ, เอวํ โข ภเนฺต ปฎิปชฺชโนฺต ภิกฺขุ น กยวิกฺกยํ สมาปชฺชตินามฯ</p>


<h3>๓. ปตฺตวคฺค, ๑. ปตฺต สิกฺขาปุจฺฉา</h3>
<p> อติเรกปตฺตํ อาวุโส ทสาหํ อติกฺกาเมนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อติเรกปตฺตํ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ๓. ปตฺตวคฺค, ๒. อูนปญฺจพนฺธน สิกฺขาปุจฺฉา</p>


<p> อูนปญฺจพนฺธเนน ปเตฺตน อญฺญํ นวํ ปตฺตํ เจตาเปนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สเกฺกสุ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อปฺปมตฺตเกนปิ ภิเนฺนน อปฺปมตฺตเกนปิ ขเณฺฑน วิลิขิตมเตฺตนปิ พหู ปเตฺต วิยฺยาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>น ภิกฺขเว ปโตฺต วิญฺญาเปตโพฺพ, โย วิญฺญาเปยฺย อาปตฺติ ทุกฺกฎสฺสฯ</p>


<h3>๓. ปตฺตวคฺค ๓. เภสชฺช สิกฺขาปุจฺฉา</h3>
<p> เภสชฺชานิ  อาวุโส ปฎิคฺคเหตฺวา สตฺตาหํ อติกฺกาเมนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ อารพฺภ ปญฺญตฺตํ, สมฺพหุลา ภเนฺต ภิกฺขู เภสชฺชานิ ปฎิคฺคเหตฺวา สตฺตาหํ อติกฺกาเมสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวคฺค ๔. วสฺสิกสาฎิก สิกฺขาปุจฺฉา</h3>
<p> อติเรกมาเส  เสเส คิมาเน อาวุโส วสฺสิกสาฎิกจีวรํ ปริเยสนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อติเรกมาเส เสเส คิมฺหาเน วสฺสิกสาฎิกจีวรํ ปริเยสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวคฺค ๕. จีวรอจฺฉินฺทน สิกฺขาปุจฺฉา</h3>
<p> ภิกฺขุสฺส อาวุโส สามํ จีวรํ ทตฺวา กุปิเตน อนตฺตมเนน อจฺฉินฺทนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต ภิกฺขุสฺส สามํ จีวรํ ทตฺวา กุปิโต อนตฺตมโน อจฺฉินฺทิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวโคฺค, ๖. สุตฺตวิญฺญตฺติ สิกฺขาปุจฺฉา</h3>
<p> สามํ อาวุโส สุตฺตํ วิญฺญาเปตฺวา ตนฺตวาเยหิ จีวรํ วายาเปนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> ราชคเห ภเนฺต ปญฺญตฺตํฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวคฺค, ๗. มหาเปสการ สิกฺขาปุจฺฉา</h3>
<p> ปุเพฺพ  อปฺปวาริตสฺส อาวุโส อญฺญาตกสฺส คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิ ยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อายสฺมนฺตํ ภเนฺต อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต ปุเพฺพ อปฺปวาริโต อญฺญาตกสฺส คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวโคฺค, ๘. อเจฺจกจีวร สิกฺขาปุจฺฉา</h3>
<p> อเจฺจก จีวรํ อาวุโส ปฎิคฺคเหตฺวา จีวรกาลสมยํ อติกฺกาเมนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อเจฺจกจีวรํ ปฎิคฺคเหตฺวา จีวรกาลสมยํ อติกฺกาเมสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวโคฺค, ๙. สาสงฺก สิกฺขาปุจฺฉา</h3>
<p> ติณฺณํ อาวุโส จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. ปตฺตวโคฺค, ๑๐. ปริณต สิกฺขาปุจฺฉา</h3>
<p> ยํ เตน อาวุโส ภควตา ปสฺสตา อรหตา สมฺมาสมฺพุเทฺธน ชานํ สงฺฆิกํ ลาภํ อตฺถโน ปริณาเมนฺตสฺส นิสฺสคฺคิยํ ปาจิตฺติยํ กตฺถ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ชานํ สงฺฆิกํ ลาภํ ปริณตํ อตฺตโน ปริณาเมสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ชานํ  อาวุโส สงฺฆิกํ ลาภํ ปริณตํ อตฺตโน ปริณาเมโนฺต, กติ อาปตฺติโย อาปชฺชติฯ</p>


<p> ชานํ ภเนฺต สงฺฆิกํ ลาภํ ปริณตํ อตฺตโน ปริณาเมโนฺต เทฺว อาปตฺติโย อาปชฺชติ, ปริณาเมติ ปโยเค ทุกฺกฎํ, ปริณามิเต นิสฺสคฺคิยํ ปาจิตฺติยํ, ชานํ ภเนฺต สงฺฆิกํ ลาภํ ปริณตํ อตฺตโน ปริณาเมโนฺต อิมา เทฺว อาปตฺติโย อาปชฺชติฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ นุโข อาวุโส ตตฺถ โกจิปิ วิรทฺธโทโสฯ</p>


<p> นตฺถิ ภเนฺตฯ</p>


<h3>สํคายนตฺถาย ญาปนํ</h3>
<p>สุณาตุ  เม ภเนฺต สโงฺฆ, อหํ ภเนฺต อิเมสํ โสฬสนฺนํ นิสฺสคฺคิยปาจิตฺติยสิกฺขาปทานํ นิทานาทีนิ อเนกานิ ปุจฺฉิตพฺพานิ อายสฺมนฺตํ วิจิตฺตสาราภิวํสํ ติปิฎกธร ธมฺมภณฺฑาคาริกํ ปุจฺฉิํ, โส จ ปุโฎฺฐ ปุโฎฺฐ วิสฺสเชฺชติ, อิติหิทํ ภเนฺต สิกฺขาปทสญฺชาตํ นิมฺมลํ สุ ปริสุทฺธํ ตเสฺสว ภควโต วจนํ อรหโต สมฺมาสมฺพุทฺธสฺส, ตสฺมา ยถา ปุเร มหากสฺสปาทโย มหาเถร วรา โปราณสํคีติการา พฺรหฺมจริยสงฺขาตสฺส พุทฺธสาสนสฺส จิรฎฺฐิติยา พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํ ธมฺมวินยํ สํคายิํสุเจว อนุสํคายิํสุจ, เอวเมว มยมฺปิ ทานิ ฉฎฺฐสํคีติ มหาธมฺมสภาปริยาปนฺนา อิมานิ สิกฺขาปทานิ ยถานุปฺปตฺตฎฺฐานโต ปฎฺฐาย เอกโต คณสชฺฌายํ กตฺวา สํคาเยยฺยามฯ</p>


<h3>ปาจิตฺติยปาฬิ</h3>
<h3>๑. มุสาวาทวคฺค, ๑. มุสาวาท สิกฺขาปุจฺฉา</h3>
<p> ยํ เตน อาวุโส ภควตา ชานตา ปสฺสตา อรหตา สมฺมาสมฺพุเทฺธน สมฺปชานมุสาวาเท ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํ, หตฺถกํ สกฺยปุตฺตํ อารพฺภ ปญฺญตฺตํ, หตฺถโก ภเนฺต สกฺยปุโตฺต ติตฺถิเยหิ สทฺธิํ สลฺลปโนฺต อวชานิตฺวา ปฎิชานาติ ปฎิชานิตฺวา อวชานาติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวโคฺค, ๒-๓. โอมสวาท, เปสุญฺญ สิกฺขาปุจฺฉา</h3>
<p> โอมสวาเท ปาจิตฺติยญฺจ อาวุโส ภิกฺขุเปสุเญฺญ ปาจิตฺติยญฺจ ภควตา กตฺถปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ปญฺญตฺตํ, ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขูหิ สทฺธิํ ภณฺฑนฺตา โอมสิํสุ ตสฺมิํจ วตฺถุสฺมิํ, ฉพฺพคฺคิยา ภเนฺต ภิกฺขู ภิกฺขูนํ ภณฺฑนชาตานํ กลหชาตานํ วิวาทาปนฺนานํ เปสุญฺญํ อุปสํหริํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวคฺค, ๔. ปทโสธมฺม สิกฺขาปุจฺฉา</h3>
<p> อนุปสมฺปนฺนํ อาวุโส ปทโส วาเจนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ปญฺญตฺตํ, ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อุปาสเก ปทโส ธมฺมํ วาเจสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวโคฺค ๕. สหเสยฺย สิกฺขาปุจฺฉา</h3>
<p> อนุปสมฺปเนฺนน อาวุโส อุตฺตริทิรตฺตติรตฺตํ สหเสยฺยํ กเปฺปนฺตสฺส ปาจิตฺติยํ กตฺถ ปญฺญตฺตํ, กํอารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ ภเนฺต ปญฺญตฺตํ, สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อนุปสมฺปเนฺนน สหเสยฺยํ กเปฺปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> เกสํ  อาวุโส เอตฺถ อนุปสมฺปเนฺนน สหเสยฺยํ กเปฺปนฺตานมฺปิ อนาปตฺติ โหติฯ</p>


<p> เอกาทสนฺนํ ภเนฺต ปุคฺคลานํ อนุปสมฺปเนฺนน สหเสยฺยํ กเปฺปนฺตานํ อนาปตฺติ, เทฺวติโสฺส รตฺติโย วสตี, อูนกเทฺว ติโสฺส รตฺติโย วสติ, เทฺวรตฺติโย วสิตฺวา ตติยายรตฺติยา ปุรารุณา นิกฺขมิตฺวา ปุน วสติ, สพฺพจฺฉเนฺน สพฺพอปริจฺฉเนฺน, สพฺพปริจฺฉเนฺน สพฺพอจฺฉเนฺน, เยภุเยฺยน อจฺฉเนฺน เยภุเยฺยน อปริจฺฉเนฺน, อนุปสมฺปเนฺน นิปเนฺน ภิกฺขุ นิสีทติ, ภิกฺขุนิปเนฺน อนุปสมฺปโนฺน นิสีทติ, อุโภวา นิสีทนฺติ, อุมฺมตฺตกสฺส, อาทิกมฺมิกสฺส, อิเมสํโข ภเนฺต เอกาทสนฺนํ ปุคฺคลานํ อนุปสมฺปเนฺนน สหเสยฺยํ กเปฺปนฺตานํ อนาปตฺติฯ</p>


<h3>๑. มุสาวาทวโคฺค, ๖. ทุติย สหเสยฺย สิกฺขาปุจฺฉา</h3>
<p> มาตุคาเมน  อาวุโส สหเสยฺยํ กเปฺปนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อนุรุทฺธํ อารพฺภ ปญฺญตฺตํ, อายสฺมา ภเนฺต อนุรุโทฺธ มาตุคาเมน สหเสยฺยํ กเปฺปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวโคฺค, ๗. ธมฺมเทสนา สิกฺขาปุจฺฉา</h3>
<p> มาตุคามสฺส  อาวุโส อุตฺตริ ฉปฺปญฺจวาจาหิ ธมฺมํ เทเสนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุทายิํ อารพฺภ ปญฺญตฺตํ, อายสฺมา ภเนฺต อุทายี มาตุคามสฺส ธมฺมํเทเสติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวโคฺค, ๘. ภูตาโรจน สิกฺขาปุจฺฉา</h3>
<p> อนุปสมฺปนฺนสฺส  อาวุโส อุตฺตริมนุสฺสธมฺมํ ภูตํ อาโรเจนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต วคฺคุมุทาตีริเย ภิกฺขู อารพฺภ ปญฺญตฺตํ, วคฺคุมุทาตีริยา ภเนฺต ภิกฺขู คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวโคฺค, ๙. ทุฎฺฐุลฺลาโรจน สิกฺขาปุจฺฉา</h3>
<p> ภิกฺขุสฺส  อาวุโส ทุฎฺฐุลฺลาปตฺติํ อนุปสมฺปนฺนสฺส อาโรเจนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขุสฺส ทุฎฺฐุลฺลาปตฺติํ อนุปสมฺปนฺนสฺส อาโรเจสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. มุสาวาทวโคฺค, ๑๐. ปถวีขณน สิกฺขาปุจฺฉา</h3>
<p> ปถวิํขณนฺตสฺส  อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ ภเนฺต อาฬวิเก ภิกฺขู อารพฺภ ปญฺญตฺตํ, อาฬวิกา ภเนฺต ภิกฺขู ปถวิํขณิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวโคฺค, ๑. ภูตคาม สิกฺขาปุจฺฉา</h3>
<p> ภูตคามปาตพฺยตาย  ปาจิตฺติยํ อาวุโส ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ ภเนฺต อาฬวิเก ภิกฺขู อารพฺภ ปญฺญตฺตํ, อาฬวิกา ภเนฺต ภิกฺขู รุกฺขํ ฉินฺทิํ สุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>. ภูตคามวคฺค, ๒. อญฺญวาทก สิกฺขาปุจฺฉา</p>


<p> อญฺญวาทเก วิเหสเก ปาจิตฺติยํ อาวุโส ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> โกสมฺพิยํ  ภเนฺต อายสฺมนฺตํ ฉนฺนํ อารพฺภ ปญฺญตฺตํ, อายสฺมา ภเนฺต ฉโนฺน สงฺฆมเชฺฌ อาปตฺติยา อนุยุญฺชียมาโน อเญฺญนญฺญํ ปฎิจริ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๓. อุชฺฌาปนก สิกฺขาปุจฺฉา</h3>
<p> อุชฺฌาปนเก ขิยฺยนเก ปาจิตฺติยํ อาวุโส ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต เมตฺติยภูมชเก ภิกฺขู อารพฺภ ปญฺญตฺตํ, เมตฺติยภูมชกา ภเนฺต ภิกฺขู อายสฺมนฺตํ ทพฺพํ มลฺลปุตฺตํ ภิกฺขู อุชฺฌาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๔. ปฐม เสนาสน สิกฺขาปุจฺฉา</h3>
<p> สงฺฆิกํ  อาวุโส มญฺจํวา ปีฐํวา ภิสิํวา โกจฺฉํวา อโชฺฌกาเส สนฺถริตฺวา อนุทฺธริตฺวา อนาปุจฺฉา ปกฺกมนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู สงฺฆิกํ เสนาสนํ อโชฺฌกาเส สนฺถริตฺวา อนุทฺธริตฺวา อนาปุจฺฉา ปกฺกมิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๕. ทุติย เสนาสน สิกฺขาปุจฺฉา</h3>
<p> สงฺฆิเก  อาวุโส วิหาเร เสยฺยํ สนฺถริตฺวา อนุทฺธริตฺวา อนาปุจฺฉา ปกฺกมนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สตฺตรสวคฺคิเย ภิกฺขู อารพฺภ ปญฺญตฺตํ, สตฺตรสวคฺคิยา ภเนฺต ภิกฺขู สงฺฆิเก วิหาเร เสยฺยํ สนฺถริตฺวา อนุทฺธริตฺวา อนาปุจฺฉา ปกฺกมิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กสฺส  อาวุโส วจนํฯ</p>


<p> ภควตา ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ  นุโข อาวุโส เอตฺถ โกจิปิ วิรทฺธโทโสฯ</p>


<p> นตฺถิ ภเนฺตฯ</p>


<h3>สงฺฆสฺส ญาปนํ</h3>
<p>สุณาตุ เม ภเนฺต สโงฺฆ, อหํ ภเนฺต อายสฺมนฺตํ วิจิตฺตสาราภิวํสํ อิเมสํ ปนฺนรสนฺนํ สิกฺขาปทานํ นิทานาทีนิ ปุจฺฉิตพฺพานิ อเนกานิ ฐานานิ ปุจฺฉิํ, โส จ ปุโฎฺฐ ปุโฎฺฐ วิสฺสเชฺชติ, อิติ หิทํ ภเนฺต นิมฺมลํ สุปริสุทฺธํ ตเสฺสว ภควโต วจนํ อรหโต สมฺมาสมฺพุทฺธสฺส, ตสฺมา ยถาปุเร มหากสฺสปาทโย มหาเถรวรา โปราณสํคีติการา พฺรหฺมจริยสฺส จิรฎฺฐิติยา พหุชนหิตาย พหุชนสุขาย โลนุกมฺปาย อตฺถาย หิตาย สุขาย เทวมนุสฺสานํ ธมฺมวินยํ สํคายิํสุเจว อนุสํคายิํสุจ, เอวเมว มยมฺปิ ทานิ ฉฎฺฐสํคีติมหาธมฺมสภา ปริยาปนฺนา ยถานุปฺปฎฺฐานโต ปฎฺฐาย อิมานิ สิกฺขาปทานิ เอกโต คณสชฺฌายํ กตฺวา สํคาเยยฺยามฯ</p>


<h3>๒. ภูตคามวคฺค, ๖. อนุปขชฺช สิกฺขาปุจฺฉา</h3>
<p> ยํ  เตน อาวุโส…เป.… สมฺมาสมฺพุเทฺธน สงฺฆิเก วิหาเร ชานํ ปุพฺพุปคตํ ภิกฺขุํ อนุปขชฺช เสยฺยํ กเปฺปนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู เถเร ภิกฺขู อนุปขชฺช เสยฺยํ กเปฺปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๗. นิกฑฺฒน สิกฺขาปุจฺฉา</h3>
<p> ภิกฺขุํ  อาวุโส กุปิเตน อนตฺตมเนน สงฺฆิกา วิหารา นิกฺกเฑฺฒนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู กุปิตา อนตฺตมนา ภิกฺขู สงฺฆิกาวิหารา นิกฺกฑฺฒิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๘. เวหาสกุฎิ สิกฺขาปุจฺฉา</h3>
<p> อุปริเวหาสกุฎิยา อาวุโส อาหจฺจปาทกํ มญฺจํวา ปีฐํวา อภินิสีทนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ สงฺฆิเก วิหาเร อุปริเวหาส กุฎิยา อาหจฺจปาทกํ มญฺจํ สหสา อภินิสีทิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๙. มหลฺลกวิหาร สิกฺขาปุจฺฉา</h3>
<p> ทฺวตฺติ ปริยาเย อาวุโส อธิฎฺฐหิตฺวา ตตุตฺตริ อธิฎฺฐหนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> โกสมฺพิยํ ภเนฺต อายสฺมนฺตํ ฉนฺนเตฺถรํ อารพฺภ ปญฺญตฺตํ, อายสฺมา ภเนฺต ฉโนฺท กตปริโยสิตํ วิหารํ ปุนปฺปุนํ ฉาทาเปสิ ปุนปฺปุนํ เลปาเปสิ, อติภาริโต วิหาโร ปริปติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. ภูตคามวคฺค, ๑๐. สปฺปาณก สิกฺขาปุจฺฉา</h3>
<p> ชานํ  อาวุโส สปฺปาณกํ อุทกํ ติณํวา มตฺติกํวา สิญฺจนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> อาฬวิยํ ภเนฺต อาฬวิเก ภิกฺขู อารพฺภ ปญฺญตฺตํ, อาฬวิกา ภเนฺต ภิกฺขู ชานํ สปฺปาณกํ อุทกํ ติณมฺปิ มตฺติกมฺปิ สิญฺจิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๑. โอวาท สิกฺขาปุจฺฉา</h3>
<p> อสมฺมเตน  อาวุโส ภิกฺขุนิโย โอวทนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อสมฺมตา ภิกฺขุนิโย โอวทิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๒. อตฺถงฺคต สิกฺขาปุจฺฉา</h3>
<p> อตฺถงฺคเต อาวุโส สูริเย ภิกฺขุนิโย โอวทนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ จูฬปนฺถกํ อารพฺภ ปญฺญตฺตํ, อายสฺมา ภเนฺต จูฬปนฺถโก อตฺถงฺคเต สูริเย ภิกฺขุนิโย โอวทิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๓-๔. ภิกฺขุนุปสฺสย, อามิส สิกฺขาปุจฺฉา</h3>
<p> ภิกฺขุนุปสฺสยํ  อาวุโส อุปสงฺกมิตฺวา ภิกฺขุนิโย โอวทนฺตสฺสจ อามิสเหตุ เถรา ภิกฺขู ภิกฺขุนิโย โอวทนฺตีติ ภณนฺตสฺสจ ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ภิกฺขุนุปสฺสยํ อุปสงฺกมิตฺวา ภิกฺขุนิโย โอวทนฺตสฺส ปาจิตฺติยํ ภเนฺต สเกฺกสุ ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขุนุปสฺสยํ อุปสงฺกมิตฺวา ภิกฺขุนิโย โอวทิํสุ, อามิสเหตุ เถรา ภิกฺขู ภิกฺขุนิโย โอวทนฺตีติ ภณนฺตสฺส ปาจิตฺติยํ สาวตฺถิยํ ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อามิสเหตุ เถรา ภิกฺขู  ภิกฺขุนิโย โอวทนฺตีติ ภณิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๕. จีวรทาน สิกฺขาปุจฺฉา</h3>
<p> อญฺญาติกาย  อาวุโส ภิกฺขุนิยา จีวรํ เทนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ อญฺญาติกาย ภิกฺขุนิยา จีวรํ อทาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๖. จีวรสิพฺพน สิกฺขาปุจฺฉา</h3>
<p> อญฺญาติกาย อาวุโส ภิกฺขุนิยา จีวรํ สิเพฺพนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุทายิํ อารพฺภ ปญฺญตฺตํ, อายสฺมา ภเนฺต อุทายี อญฺญาติกาย ภิกฺขุนิยา จีวรํ สิเพฺพสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๗. สํวิธาน สิกฺขาปุจฺฉา</h3>
<p> ภิกฺขุนยา  อาวุโส สทฺธิํ สํวิธาย เอกทฺธานมคฺคํ ปฎิปชฺชนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขุนีหิ สทฺธิํ สํวิธาย เอกทฺธานมคฺคํ ปฎิปชฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๘. นาวาภิรุหน สิกฺขาปุจฺฉา</h3>
<p> ภิกฺขุนิยา  อาวุโส สทฺธิํ สํวิธาย เอกํ นาวํ อภิรุหนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขูนีหิ สทฺธิํ สํวิธาย เอกํ นาวํ อภิรุหิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๙. ปริปาจิต สิกฺขาปุจฺฉา</h3>
<p> ชานํ อาวุโส ภิกฺขุนิปริปาจิตํ ปิณฺฑปาตํ ภุญฺชนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต เทวทตฺตํ อารพฺภ ปญฺญตฺตํ, เทวทโตฺต ภเนฺต ชานํ ภิกฺขุนิปริปาจิตํ ปิณฺฑปาตํ ภุญฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. โอวาทวคฺค, ๑๐. รโหนิสชฺช สิกฺขาปุจฺฉา</h3>
<p> ภิกฺขุนิยา  สทฺธิํ อาวุโส เอโก เอกาย รโห นิสชฺชํ กเปฺปนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุทายิํ อารพฺภ ปญฺญตฺตํ, อายสฺมา ภเนฺต อุทายี ภิกฺขุนิยา สทฺธิํ เอโก เอกาย รโห นิสชฺชํ กเปฺปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๑. อาวสถปิณฺฑ สิกฺขาปุจฺฉา</h3>
<p> ตตุตฺตริ  อาวุโส อาวสถปิณฺฑํ ภุญฺชนฺตสฺส ปาจิตฺติยํ ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อนุวสิตฺวา อนุวสิตฺวา อาวสถปิณฺฑํ ปริภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๒. คณโภชน สิกฺขาปุจฺฉา</h3>
<p> คณโภชเน ปาจิตฺติยํ อาวุโส ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต เทวทตฺตํ อารพฺภ ปญฺญตฺตํ, เทวทโตฺต ภเนฺต สปริโส กุเลสุ วิญฺญาเปตฺวา ภุญฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค ๓. ปรมฺปรโภชน สิกฺขาปุจฺฉา</h3>
<p> ปรมฺปร  โภชเน ปาจิตฺติยํ อาวุโส ภควตา กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อญฺญตฺร นิมนฺติตา อญฺญตฺร ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๔. กาณมาตุ สิกฺขาปุจฺฉา</h3>
<p> ทฺวตฺติปตฺตปูรํ  ปูวํ ปฎิคฺคเหตฺวา ตตุตฺตริ ปฎิคฺคณฺหนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู น มตฺตํ ชานิตฺวา ปูวํ ปฎิคฺคเหสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กสฺส อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ นุโข อาวุโส เอตฺถ โกจิปิ วิรทฺธโทโสฯ</p>


<p> นตฺถิ ภเนฺตฯ</p>


<h3>๔. โภชนวคฺค, ๕. ปฐมปวารณา สิกฺขาปุจฺฉา</h3>
<p> ยํ  เตน สาวุโส…เป.… สมฺมาสมฺพุเทฺธน ภุตฺตาวินา ปริวาเตน อนติริตฺตํ ขาทนียํวา โภชนียํวา ภุญฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ภุตฺตาวี ปวาริตา อญฺญตฺร ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๖. ทุติย ปวารณา สิกฺขาปุจฺฉา</h3>
<p> ภิกฺขุํ  อาวุโส ภุตฺตาวิํ ปวาริตํ อนติริเตฺตน ขาทนีเยน โภชนีเยน อภิหฎฺฐุํ ปวาเรนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ ภิกฺขุํ ภุตฺตาวิํ ปวาริตํ อนติริเตฺตน โภชนีเยน อภิหฎฺฐุํ ปวาเรสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๗. วิกาลโภชน สิกฺขาปุจฺฉา</h3>
<p> วิกาเล อาวุโส ขาทนียํ วา โภชนียํ วา ภุญฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สตฺตรสวคฺคิเย ภิกฺขู อารพฺภ ปญฺญตฺตํ, สตฺตรสวคฺคิยา ภเนฺต ภิกฺขู วิกาเล โภชนํ ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๘. สนฺนิธิการก สิกฺขาปุจฺฉา</h3>
<p> สนฺนิธิการกํ อาวุโส ขาทนียํ วา โภชนียํ วา ภุญฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ เพลฎฺฐสีสํ อารพฺภ ปญฺญตฺตํ, อายสฺมา ภเนฺต เพลฎฺฐสีโส สนฺนิธิการกํ โภชนํ ภุญฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๙. ปณีตโภชน สิกฺขาปุจฺฉา</h3>
<p> ปณีต โภชนานิ อาวุโส อตฺตโน อตฺถาย วิญฺญาเปตฺวา ภุญฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ปณีตโภชนานิ อตฺตโน อตฺถาย วิญฺญาเปตฺวา ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. โภชนวคฺค, ๑๐. ทนฺตโปน สิกฺขาปุจฺฉา</h3>
<p> อทินฺนํ อาวุโส มุขทฺวารํ อาหารํ อาหรนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ อทินฺนํ มุขทฺวารํ อาหารํ อาหริ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. อเจลกวคฺค, ๑. อเจลก สิกฺขาปุจฺฉา</h3>
<p> อเจลกสฺสวา  อาวุโส ปริพฺพาชกสฺสวา ปริพฺพาชิกายวา สหตฺถา ขาทนียํวา โภชนียํวา เทนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต อายสฺมนฺตํ อานนฺทํ อารพฺภ ปญฺญตฺตํ, อายสฺมา ภเนฺต อานโนฺท อญฺญตริสฺสา ปริพฺพาชิกาย เอกํ มญฺญมาโน เทฺว ปูเว อทาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. อเจลกวคฺค, ๒. อุโยฺยชน สิกฺขาปุจฺฉา</h3>
<p> ภิกฺขุํ  เอหาวุโส คามํวา นิคมํวา ปิณฺฑาย ปวิสิสฺสามาติ ตสฺส ทาเปตฺวาวา อทาเปตฺวาวา อุโยฺยเชนฺตสฺส อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต ภิกฺขุ เอหาวุโส คามํ ปิณฺฑาย ปวิสิสฺสามาติ ตสฺส อทาเปตฺวา อุโยฺยเชสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. อเจลกวคฺค, ๓. สโภชน สิกฺขาปุจฺฉา</h3>
<p> สโภชเน กุเล อนุปขชฺช นิสชฺชํ กเปฺปนฺตสฺส อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต สโภชเน กุเล อนุปขชฺช นิสชฺชํ กเปฺปสิ, ตสฺมิํ ภเนฺตวตฺถุสฺมิํ ปญฺญตฺตํฯ</p>


<h3>๕. อเจลกวคฺค ๔-๕. รโหปฎิจฺฉนฺน, รโหนิสชฺช สิกฺขาปุจฺฉา</h3>
<p> มาตุคาเมน สทฺธิํ รโห ปฎิจฺฉเนฺน อาสเน นิสชฺชํ กเปฺปนฺตสฺสจ อาวุโส มาตุคาเมน สทฺธิํ เอโก เอกาย รโห นิสชฺชํ กเปฺปนฺตสฺสจ ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต มาตุคาเมน สทฺธิํ รโห ปฎิจฺฉเนฺน อาสเน นิสชฺชํ กเปฺปสิ, มาตุคาเมน สทฺธิํ เอโก เอกาย รโห นิสชฺชํ กเปฺปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. อเจลกวคฺค, ๖. จาริตฺต สิกฺขาปุจฺฉา</h3>
<p> นิมนฺติเตน  อาวุโส สภเตฺตน สนฺตํ ภิกฺขุํ อนาปุจฺฉา ปุเรภตฺตํวา ปจฺฉาภตฺตํวา กุเลสุ จาริตฺตํ อาปชฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต อายสฺมนฺตํ อุปนนฺทํ สกฺยปุตฺตํ อารพฺภ ปญฺญตฺตํ, อายสฺมา ภเนฺต อุปนโนฺท สกฺยปุโตฺต นิมนฺติโต สภโตฺต สมาโน ปุเรภตฺตํ ปจฺฉาภตฺตํ กุเลสุ จาริตฺตํ อาปชฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. อเจลกวคฺค, ๗. มหานาม สิกฺขาปุจฺฉา</h3>
<p> ตตุตฺตริ อาวุโส เภสชฺชํ วิญฺญาเปนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สเกฺกสุ  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู มหานาเมน สเกฺกน อชฺชโณฺห ภเนฺต อาคเมตาติ วุจฺจมานา นาคเมสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. อเจลกวคฺค ๘-๙-๑๐. อุยฺยุตฺตเสนา จโส สิกฺขาปุจฺฉา</h3>
<p> อุยฺยุตฺตํ อาวุโส เสนํ ทสฺสนาย คจฺฉนฺตสฺส จ อติเรกติรตฺตํ เสนาย วสนฺตสฺส จ อุโยฺยธิกํ คจฺฉนฺตสฺส จ ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อุยฺยุตฺตํ เสนํ ทสฺสนาย อคมํสุ, เตเยว ภเนฺต ฉพฺพคฺคิยา ภิกฺขู อติเรกติรตฺตํ เสนาย วสิํสุ, เตเยว ภเนฺต ฉพฺพคฺคิยา ภิกฺขู อุโยฺยธิกํ อคมํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๑. สุราปาน สิกฺขาปุจฺฉา</h3>
<p> สุราเมรยปาเน  อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> โกสมฺพิยํ ภเนฺต อายสฺมนฺตํ สาคตํ อารพฺภ ปญฺญตฺตํ, อายสฺมา ภเนฺต สาคโต มชฺชํ ปิวิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๒. องฺคุลิปโตทก สิกฺขาปุจฺฉา</h3>
<p> องฺคุลิปโตทเก  อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขุํ องฺคุลิปโตทเกน หาเสสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๓. หสธมฺม สิกฺขาปุจฺฉา</h3>
<p> อุทเก หสธเมฺม อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สตฺตรสวคฺคิเย ภิกฺขู อารพฺภ ปญฺญตฺตํ, สตฺตรสวคฺคิยา ภเนฺต ภิกฺขู อจิรวติยา นทิยา อุทเก กีฬิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๔. อนาทริย สิกฺขาปุจฺฉา</h3>
<p> อนาทริย  อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> โกสมฺพิยํ ภเนฺต อายสฺมนฺตํ ฉนฺนํ อารพฺภ ปญฺญตฺตํ, อายสฺมา ภเนฺต ฉโนฺน อาปตฺติยา อนุยุญฺชิยมาโน อนาทริยํ อกาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๕. ภิํสาปน สิกฺขาปุจฺฉา</h3>
<p> ภิกฺขุํ  ภิํสาเปนฺตสฺส อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขุํ ภิํสาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๖. โชติก สิกฺขาปุจฺฉา</h3>
<p> โชติํ อาวุโส สมาทหิตฺวา วิสิเพฺพนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ภเคฺคสุ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู โชติํ สมาทเปตฺวา วิสิเพฺพสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๗. นหาน สิกฺขาปุจฺฉา</h3>
<p> โอเรนทฺธมาสํ  อาวุโส นหายนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู ราชานมฺปิ ปสฺสิตฺวา น มตฺตํ ชานิตฺวา นหายิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ นุโข อาวุโส เอตฺถ โกจิปิ วิรุทฺธโทโสฯ</p>


<p> นตฺถิ ภเนฺตฯ</p>


<p>สุณาตุ เม ภเนฺต สโงฺฆ…เป.… สํคาเยยฺยามฯ</p>


<p> ยํ  เตน อาวุโส…เป.… สมฺมาสมฺพุเทฺธน อนาทิยิตฺวา ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู อตฺตโน จีวรํ น สญฺชานิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. สุราปานวคฺค, ๑๐. จีวรอปนิธาน สิกฺขาปุจฺฉา</h3>
<p> ภิกฺขุสฺส อาวุโส ปตฺตํ วา จีวรํ วา นิสีทนํ วา สูจิฆรํ วา กายพนฺธนํ วา อปนิเธนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขูนํ ปตฺตมฺปิ จีวรมฺปิ อปนิเธสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๗. สปฺปาณกวคฺค, ๑. สญฺจิจฺจ สิกฺขาปุจฺฉา</h3>
<p> สญฺจิจฺจ อาวุโส ปาณํ ชีวิตา โวโรเปนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อายสฺมนฺตํ อุทายิํ อารพฺภ ปญฺญตฺตํ อายสฺมา ภเนฺต อุทายี สญฺจิจฺจ ปาณํ ชีวิตา โวโรเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๗. สปฺปาณกวคฺค, ๒. สปฺปาณก สิกฺขาปุจฺฉา</h3>
<p> ชานํ  อาวุโส สปฺปาณกํ อุทกํ ปริภุญฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ชานํ สปฺปาณกํ อุทกํ ปริภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๗. สปฺปาณกวคฺค, ๖. เถยฺยสตฺถ สิกฺขาปุจฺฉา</h3>
<p> ชานํ อาวุโส เถยฺยสเตฺถน สทฺธิํ สํวิธาย เอกทฺธานมคฺคํ ปฎิปชฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ ชานํ เถยฺยสเตฺถน สทฺธิํ สํวิธาย เอกทฺธานมคฺคํ ปฎิปชฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๗. สปฺปาณกวคฺค, ๗. สํวิธาน สิกฺขาปุจฺฉา</h3>
<p> มาตุคาเมน  สทฺธิํ อาวุโส สํวิธาย เอกทฺธานมคฺคํ ปฎิปชฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ มาตุคาเมน สทฺธิํ สํวิธาย เอกทฺธานมคฺคํ ปฎิปชฺชิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๑. สหธมฺมิก สิกฺขาปุจฺฉา</h3>
<p> ภิกฺขูหิ อาวุโส สหธมฺมิกํ วุจฺจมาเนน น ตาวาหํ อาวุโส เอตสฺมิํ สิกฺขาปเท สิกฺขิสฺสามิ, ยาว น อญฺญํ ภิกฺขุํ พฺยตฺตํ วินยธรํ ปริปุจฺฉิสฺสามีติ ภณนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> โกสมฺพิยํ  ภเนฺต อายสฺมนฺตํ ฉนฺนํ อารพฺภ ปญฺญตฺตํ, อายสฺมา ภเนฺต ฉโนฺน ภิกฺขูหิ สหธมฺมิกํ วุจฺจมาโน น ตาวาหํ อาวุโส เอตสฺมิํ สิกฺขาปเท สิกฺขิสฺสามิ, ยาว น อญฺญํ ภิกฺขุํ พฺยตฺตํ วินยธรํ ปริปุจฺฉิสฺสามีติ ภณิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๒. วิเลขน สิกฺขาปุจฺฉา</h3>
<p> วินยํ วิวเณฺณนฺตสฺส อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู วินยํ วิวเณฺณสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๓. โมหน สิกฺขาปุจฺฉา</h3>
<p> โมหนเก  อาวุโส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู โมเหสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ภิกฺขุสฺส  อาวุโส กุปิเตน อนตฺตมเนน ปหารํ เทนฺตสฺส จ ตลสตฺติกํ อุคฺคิรนฺตสฺส จ ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู กุปิตา อนตฺตมนา สตฺตรสวคฺคิยานํ ภิกฺขูนํ ปหารํ อทํสุ, ตลสตฺติกญฺจ อุคฺคิริํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๗. สญฺจิจฺจ สิกฺขาปุจฺฉา</h3>
<p> ภิกฺขุสฺส อาวุโส สญฺจิจฺจ กุกฺกุจฺจํ อุปทหนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขูนํ สญฺจิจฺจ กุกฺกุจฺจํ อุปทหิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๘. อุปสฺสุติ สิกฺขาปุจฺฉา</h3>
<p> ภิกฺขูนํ  อาวุโส ภณฺฑนชาตานํ กลหชาตานํ วิวาทา ปนฺนานํ อุปสฺสุติํ ติฎฺฐนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ภิกฺขูนํ ภณฺฑนชาตานํ กลห ชาตานํ วิวาทาปนฺนานํ อุปสฺสุติํ ติฎฺฐหิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๙. กมฺมปฎิพาหน สิกฺขาปุจฺฉา</h3>
<p> ธมฺมิกานํ อาวุโส กมฺมานํ ฉนฺทํ ทตฺวา ปจฺฉา ขียนธมฺมํ อาปชฺชนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ธมฺมิกานํ กมฺมานํ ฉนฺทํ ทตฺวา ปจฺฉา ขียนธมฺมํ อาปชฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค ๑๐. ฉนฺทํ อทตฺวาคมน สิกฺขาปุจฺฉา</h3>
<p> สเงฺฆ อาวุโส วินิจฺฉกถาย วตฺตมานาย ฉนฺทํ อทตฺวา อุฎฺฐายาสนา ปกฺกมนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ฉพฺพคฺคิโย ภิกฺขุ สเงฺฆ วินิจฺฉยกถาย วตฺตมานาย ฉนฺทํ อทตฺวา อุฎฺฐายาสนา ปกฺกามิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. สหธมฺมิกวคฺค, ๑๒. ปริณามน สิกฺขาปุจฺฉา</h3>
<p> ชานํ  อาวุโส สงฺฆิกํ ลาภํ ปริณตํ ปุคฺคลสฺส ปริณาเมนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ชานํ สงฺฆิกํ ลาภํ ปริณตํ ปุคฺคลสฺส ปริณาเมสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. รตนวคฺค, ๑. อเนฺตปุร สิกฺขาปุจฺฉา</h3>
<p> ปุเพฺพ อปฺปฎิสํวิทิเตน อาวุโส รโญฺญ อเนฺตปุรํ ปวิสนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต อายสฺมนฺตํ อานนฺทํ อารพฺภ ปญฺญตฺตํ, อายสฺมา ภเนฺต อานโนฺท ปุเพฺพ อปฺปฎิสํวิทิโต รโญฺญ อเนฺตปุรํ ปาวิสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. รตนวคฺค, ๒. รตน สิกฺขาปุจฺฉา</h3>
<p> รตนํ อาวุโส อุคฺคณฺหนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ปญฺญตฺตํ, อญฺญตโร ภเนฺต ภิกฺขุ รตนํ อุคฺคเหสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. รตนวคฺค, ๓. วิกาลคามปฺปวิสน สิกฺขาปุจฺฉา</h3>
<p> สนฺตํ  อาวุโส ภิกฺขุํ อนาปุจฺฉา วิกาเล คามํ ปวิสนฺตสฺส ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สนฺตํ ภิกฺขุํ อนาปุจฺฉา วิกาเล คามํ ปวิสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h2>ปาฎิเทสนีย</h2>
<h3>๓. ตติยปาฎิเทสนี สิกฺขาปุจฺฉา</h3>
<p> เสกฺขสมฺมเตสุ  อาวุโส กุเลสุ ขาทนียํ วา โภชนียํ วา สหตฺถา ปฎิคฺคเหตฺวา ภุญฺชนฺตสฺส ปาฎิเทสนียํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู นมตฺตํ ชานิตฺวา ปฎิคฺคเหสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>เสขิยกณฺฑ</h3>
<p> อนาทริยํ  อาวุโส ปฎิจฺจ ปุรโต วา ปจฺฉโต วา โอลเมฺพเนฺตน นิวาเสนฺตสฺสจ ปารุปนฺตสฺสจ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ปุรโต จ ปจฺฉโต จ โอลมฺพนฺตา นิวาเสสุํเจว ปารุปิํสุจ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ อาวุโส ปฎิจฺจ กายํ วิวริตฺวา อนฺตรฆเร คจฺฉนฺตสฺส จ นิสีทนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคีเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู กายํ วิวริตฺวา อนฺตรฆเร คจฺฉิํสุ เจว นิสีทิํสุจ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ หตฺถํ วา ปาทํ วา กีฬาเปเนฺตน อนฺตรฆเร คจฺฉนฺตสฺส จ นิสีทนฺตสฺส จ, ตหํ ตหํ โอโลเกเนฺตน อนฺตรฆเร คจฺฉนฺตสฺส จ นิสีทนฺตสฺส จ, อุกฺขิตฺตกาย อนฺตรฆเร คจฺฉนฺตสฺส จ นิสีทนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู หตฺถมฺปิ ปาทมฺปิ กีฬาเปนฺตา ตหํ ตหํปิ โอโลเกนฺตา อนฺตรฆเร คจฺฉิํสุเจว นิสีทิํสุ จ, เตเยว ภเนฺต ฉพฺพคฺคิยา ภิกฺขู อุกฺขิตฺตกาย อนฺตรฆเร คจฺฉิํสุเจว นิสีทิํสุจ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ อุชฺชคฺฆิกาย วา อุจฺจาสทฺทํ มหาสทฺทํ กโรเนฺตน วา อนฺตรฆเร คจฺฉนฺตสฺสจ นิสีทนฺตสฺสจ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู มหาหสิตํ หสนฺตา จ อุจฺจาสทฺทํ มหาสทฺทํ กโรนฺตา จ อนฺตรฆเร คจฺฉิํสุเจว นิสีทิํสุจ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ อาวุโส ปฎิจฺจ กายปฺปจาลกํ วา พาหุปฺป จาลกํ วา สีสปฺปจาลกํ วา ขมฺภกเตน วา โอคุณฺฐิเตน วา อนฺตรฆเร คจฺฉนฺตสฺส จ นิสีทนฺตสฺส จ อุกฺกุฎิกาย กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู กายปฺปจาลกํ พาหุปฺปจาลกํ สีสปฺปจาลกํ กโรนฺตา จ ขมฺภีกตา จ โอคุณฺฐิตา จ อนฺตรฆเร คจฺฉิํสุเจว นิสีทิํสุจ, อุกฺกุฎิกายจ อนฺตรฆเร คจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ ปลฺลตฺถิกาย อนฺตรฆเร นิสินฺนสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ปลฺลตฺถิกาย อนฺตรฆเร นิสีทิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ อสกฺกจฺจํ ปิณฺฑปาตํ ปฎิคฺคณฺหนฺตสฺส จ ตหํ ตหํ โอโลเกเนฺตน ปิณฺฑปาตํ ปฎิคฺคณฺหนฺตสฺสจ สูปเญฺญว พหุํ ปฎิคฺคณฺหนฺตสฺสจ ถูปีกตํ ปิณฺฑปาตํ ปฎิคฺคณฺหนฺตสฺสจ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อสกฺกจฺจํ ปิณฺฑปาตํ ปฎิคฺคเหสุํ, ตหํ ตหํ โอโลเกนฺตา ปิณฺฑปาตํ ปฎิคฺคเหสุํ, สูปเญฺญว พหุํ ปฎิคฺคเหสุํ, ถูปีกตํ ปิณฺฑปาตํ ปฎิคฺคเหสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ อาสกฺกจฺจํ ปิณฺฑปาตํ ภุญฺชนฺตสฺสจ ตหํ ตหํ โอโลเกนฺตน ปิณฺฑปาตํ ภุญฺชนฺตสฺส จ ตหํ ตหํ โอมสิตฺวา ปิณฺฑปาตํ ภุญฺชนฺตสฺส จ สูปเญฺญว พหุํ ภุญฺชนฺตสฺส จ ถูปกโต โอมทฺทิตฺวา ปิณฺฑปาตํ ภุญฺชนฺตสฺส จ สูปํ วา พฺยญฺชนํ วา โอทเนน ปฎิจฺฉาเทนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อสกฺกจฺจํ ปิณฺฑปาตํ ภุญฺชิํสุ, ตหํ ตหํ โอโลเกนฺตา ปิณฺฑปาตํ ภุญฺชิํสุ, เตเยว ภเนฺต ฉพฺพคฺคิยา ภิกฺขู ตหํ ตหํ โอมสิตฺวา ปิณฺฑปาตํ ภุญฺชิํสุ, เตเยว ภเนฺต ฉพฺพคฺคิยา ภิกฺขู พหุํ สูปํ ภุญฺชิํสุ, เตเยว ภเนฺต ฉพฺพคฺคิยา ภิกฺขู ถูปกโต โอมทฺทิตฺวา ปิณฺฑปาตํ ภุญฺชิํสุ, เตเยว ภเนฺต ฉพฺพคฺคิยา ภิกฺขู สูปมฺปิ พฺยญฺชนมฺปิ โอทเนน ปฎิจฺฉาเทสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ สูปํวา โอทนํวา อคิลาเนน อตฺตโน อตฺถาย วิญฺญาเปตฺวา ภุญฺชนฺตสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู สูปมฺปิ โอทนมฺปิ อตฺตโน อตฺถาย วิญฺญาเปตฺวา ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ อาวุโส ปฎิจฺจ อุชฺฌานสญฺญินา ปเรสํ ปตฺตํ โอโลเกนฺตสฺส จ อติมหนฺตํ กพฬํ กโรนฺตสฺส จ ทีฆํ อาโลปํ กโรนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อุชฺฌานสญฺญิโน ปเรสํ ปตฺตํ โอโลเกสุํ, เตเยว ภเนฺต ฉพฺพคฺคิยา ภิกฺขู อติมหนฺตํ กพฬํ กริํสุ, เตเยว ภเนฺต ฉพฺพคฺคิยา ภิกฺขู ทีฆํ อาโลปํ กริํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ อาวุโส ปฎิจฺจ อนาหเฎ กพเฬ มุขทฺวารํ วิวรนฺตสฺส จ ภุญฺชมาเน สพฺพํ หตฺถํ มุเข ปกฺขิปนฺตสฺส จ สกพเฬน มุเขน พฺยาหรนฺตสฺส จ ปิณฺฑุเกฺขปกํ ปิณฺฑปาตํ ภุญฺชนฺตสฺส จ กพฬาวเจฺฉทกํ ปิณฺฑปาตํ ภุญฺชนฺตสฺส จ อวคณฺฑการกํ ปิณฺฑปาตํ ภุญฺชนฺตสฺส จ หตฺถนิทฺธุนกํ สิตฺถาวการกํ ชิวฺหานิจฺฉารกํ จปุจปุการกํ ปิณฺฑปาตํ ภุญฺชนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู อนาหเฎ กพเฬ มุขทฺวารํ วิวริํสุ, ภุญฺชมานา สพฺพํ หตฺถํ มุเข ปกฺขิปิํสุ, สกพเฬน มุเขน พฺยาหริํสุ, ปิณฺฑุเกฺขปกํ ภุญฺชิํสุ, กพฬาวเจฺฉทกํ ภุญฺชิํสุ, อวคณฺฑการกํ ภุญฺชิํสุ, หตฺถนิทฺธุนกํ สิตฺถาวการกํ ชิวฺหานิจฺฉารกํ  จปุจปุการกํ ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ อาวุโส ปฎิจฺจ สุรุสุรุการกํ ภุญฺชนฺตสฺสจ หตฺถนิเลฺลหกํวา ปตฺตนิเลฺลหกํ วา โอฎฺฐนิเลฺลหกํ วา ภุญฺชนฺตสฺส จ สามิเสน หเตฺถน ปานียถาลกํ ปฎิคฺคณฺหนฺตสฺส จ สสิตฺถกํ ปตฺตโธวนํ อนฺตรฆเร จเฑฺฑนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สุรุ สุรุการกํ ภเนฺต ภุญฺชนฺตสฺส ทุกฺกฎํ โกสมฺพิยํ ปญฺญตฺตํ, สมฺพหุเล ภเนฺต ภิกฺขู อารพฺภ ปญฺญตฺตํ, สมฺพหุลา ภเนฺต ภิกฺขู สุรุสุรุการกํ ขีรํ ปิวิํสุ, ตสฺมิํ ภเนฺต วตฺถุสฺมิํ ปญฺญตฺตํฯ หตฺถนิเลฺลหกํ  ภุญฺชนฺตสฺส จ ปตฺตนิเลฺลหกํ ภุญฺชนฺตสฺส จ โอฎฺฐนิเลฺลหกํ ภุญฺชนฺตสฺส ทุกฺกฎํ สาวตฺถิยํ ปญฺญตฺตํ, ฉพฺพคฺคิเย ภเนฺต ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู หตฺถนิเลฺลหกํ ภุญฺชิํสุ, ปตฺตนิเลฺลหกํ ภุญฺชิํสุ, โอฎฺฐนิเลฺลหกํ ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p>สามิเสน หเตฺถน ปานียถาลกํ ปฎิคฺคณฺหนฺตสฺส จ สสิตฺถกํ ปตฺตโธวนํ อนฺตรฆเร ฉเฑฺฑนฺตสฺส จ ทุกฺกฎํ ภเคฺคสุ ปญฺญตฺตํ, สมฺพหุเล ภิกฺขู อารพฺภ ปญฺญตฺตํ, สมฺพหุลา ภิกฺขู สามิเสน หเตฺถน ปานียถาลกํ ปฎิคฺคเหสุํ, เตเยว ภเนฺต สมฺพหุลา ภิกฺขู สสิตฺถกํ ปตฺตโธวนํ อนฺตรฆเร ฉเฑฺฑสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ ฉตฺตปาณิสฺส ธมฺมํ เทเสนฺตสฺส จ ทณฺฑปาณิสฺส วา สตฺถปาณิสฺส วา อาวุธปาณิสฺส วา ธมฺมํ เทเสนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ฉตฺตปาณิสฺส ทณฺฑปาณิสฺส สตฺถปาณิสฺส อาวุธปาณิสฺส ธมฺมํ เทเสสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ อาวุโส ปฎิจฺจ ปาทุการุฬฺหสฺส จ อุปหนารุฬฺหสฺส จ ยานคตสฺส จ สยนคตสฺส จ ธมฺมํ เทเสนฺตสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเย ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ปาทุการุฬฺหสฺส อุปหนารุฬฺหสฺส ยานคตสฺส สยนคตสฺส ธมฺมํ เทเสสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ ปลฺลตฺถิกาย นิสินฺนสฺส จ เวฐิตสีสสฺส จ โอคุณฺฐิตสีสสฺส จ ฉมายํ นิสีทิตฺวา อาสเน นิสินฺนสฺส จ นีเจ อาสเน นิสีทิตฺวา อุเจฺจ อาสเน นิสินฺนสฺส จ ฐิเตน นิสินฺนสฺส จ ปจฺฉโต คจฺฉเนฺตน ปุรโต คจฺฉนฺตสฺส จ อุปฺปเถน คจฺฉเนฺตน ปเถน คจฺฉนฺตสฺส จ ธมฺมํ เทเสนฺตสฺส ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ปลฺลตฺถิกาย นิสินฺนสฺส จ เวฐิตสีสสฺส จ โอคุณฺฐิตสีสสฺส จ ฉมายํ นิสีทิตฺวา อาสเน นิสินฺนสฺส จ นีเจ อาสเน นิสีทิตฺวา อุเจฺจ อาสเน นิสินฺนสฺส จ ฐิตานิสินฺนสฺส จ ปจฺฉโต คจฺฉนฺตา ปุรโต คจฺฉนฺตสฺส จ อุปฺปเถน คจฺฉนฺตา ปเถน คจฺฉนฺตสฺส จ ธมฺมํ เทเสสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> อนาทริยํ  อาวุโส ปฎิจฺจ ฐิเตน อุจฺจารํ วา ปสฺสาวํ วา กโรนฺตสฺส จ หริเต วา อุทเก วา อุจฺจารํ วา ปสฺสาวํ วา เขฬํ วา กโรนฺตสฺส จ ทุกฺกฎํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิเยว ภิกฺขู อารพฺภ ปญฺญตฺตํ, ฉพฺพคฺคิยา ภเนฺต ภิกฺขู ฐิตา อุจฺจารมฺปิ ปสฺสาวมฺปิ อกํสุ, เตเยว ภเนฺต ฉพฺพคฺคิยา ภิกฺขู หริเตปิ อุทเกปิ อุจฺจารมฺปิ ปสฺสาวมฺปิ เขฬมฺปิ อกํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h2>ภิกฺขุนีวิภงฺค</h2>
<h3>๕. ปญฺจม ปาราชิก สิกฺขาปุจฺฉา</h3>
<p> ภิกฺขุนีนํ  อาวุโส ปญฺจม ปาราชิกํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สุนฺทรีนนฺทํ ภิกฺขุนิํ อารพฺภ ปญฺญตฺตํ, สุนฺทรีนนฺทา ภเนฺต ภิกฺขุนี อวสฺสุตา อวสฺสุตสฺส ปุริสปุคฺคลสฺส กายสํสคฺคํ สาทิยิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>ภิกฺขุนีวิภงฺค, สงฺฆาทิเสส สิกฺขาปุจฺฉา</h3>
<p> อุสฺสยวาทิกาย อาวุโส ภิกฺขุนิยา อฑฺฑํ กโรนฺติยา สงฺฆาทิเสโส กตฺถ ปญฺญโตฺต, กํ อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> สาวตฺถิยํ ภเนฺต ตุลฺลนนฺทํ ภิกฺขุนิํ อารพฺภ ปญฺญโตฺต, ถุลฺลนนฺทา ภเนฺต ภิกฺขุนี อุสฺสยวาทิกา วิหริ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<p> โจริํ  อาวุโส วุฎฺฐาเปนฺติยา สงฺฆาทิเสโส กตฺถ ปญฺญโตฺต, กํ อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญโตฺต, ถุลฺลนนฺทา ภเนฺต ภิกฺขุนี โจริํ วุฎฺฐาเปสิ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<p> เอกาย  อาวุโส คามนฺตรํ คจฺฉนฺติยา สงฺฆาทิเสโส กตฺถ ปญฺญโตฺต, กํ อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> สาวตฺถิยํ ภเนฺต อญฺญตรํ ภิกฺขุนิํ อารพฺภ ปญฺญโตฺต, อญฺญตรา ภเนฺต ภิกฺขุนี เอกา คามนฺตรํ คจฺฉิ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<p> อวสฺสุตาย อาวุโส ภิกฺขุนิยา อวสฺสุตสฺส ปุริสปุคฺคลสฺส หตฺถโต ขาทนียํวา โภชนียํวา สหตฺถา ปฎิคฺคเหตฺวา ภุญฺชนฺตสฺส สงฺฆาทิเสโส กตฺถ ปญฺญโตฺต, กํ อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> สาวตฺถิยํ ภเนฺต สุนฺทรีนนฺทํ ภิกฺขุนิํ อารพฺภ ปญฺญโตฺต, สุนฺทรีนนฺทา ภเนฺต ภิกฺขุนี อวสฺสุตา อวสฺสุตสฺส ปุริสปุคฺคลสฺส  หตฺถโต อามิสํ ปฎิคฺคเหสิ ตสฺมิํ ภเนฺต วตฺถุสฺมิํ ปญฺญโตฺตฯ</p>


<p> กุปิตาย อาวุโส อนตฺตมนาย ภิกฺขุนิยา ยาวตติยํ สมนุภาสนฺติยา น ปฎินิสชฺชนฺติยา สงฺฆาทิเสโส กตฺถ ปญฺญโตฺต, กํ อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> สาวตฺถิยํ ภเนฺต จณฺฑกาฬิํ ภิกฺขุนิํ อารพฺภ ปญฺญโตฺต, จณฺฑกาฬี ภเนฺต ภิกฺขุนี กุปิตา อนตฺตมนา เอวํ อภณิ, พุทฺธํ ปจฺจาจิกฺขามิ, ธมฺมํ ปจฺจาจิกฺขามิ, สงฺฆํ ปจฺจาจิกฺขามิ, สิกฺขํ ปจฺจาจิกฺขามิ, กินฺนุมาว สมณิโย ยา สมณิโย สกฺยธีตโร, สนฺตญฺญาปิ สมณิโย ลชฺชินิโย กุกฺกุจฺจิกา สิกฺขากามา, ตาสาหํ สนฺติเก พฺรหฺมจริยํ จริสฺสามีติ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ นุโข อาวุโส เอตฺถ โกจิปิ วิรทฺธโทโสฯ</p>


<p> นตฺถิ ภเนฺตฯ</p>


<h2>ภิกฺขุนี วิภงฺคปาจิตฺติย</h2>
<h3>๑. ลสุณวคฺค, ๑. ปฐม สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน ลกฺขณํ ขาทนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี น มตฺตํ ชานิตฺวา พหุํ ลสุณํ หราเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. ลสุณวคฺค, ๖. ฉฎฺฐ สิกฺขาปุจฺฉา</h3>
<p> ภิกฺขุสฺส อาวุโส ภุญฺชมานสฺส อเนฺนน วา ปาเนน วา วิธูปเนน วา อุปติฎฺฐนฺติยา ภิกฺขุนิยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต อญฺญตรํ ภิกฺขุนิํ อารพฺภ ปญฺญตฺตํ, อญฺญตรา ภเนฺต ภิกฺขุนี ภิกฺขุสฺส ภุญฺชมานสฺส ปานีเยน วิธูปเนน จ อุปติฎฺฐติ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. ลสุณวคฺค, ๘. อฎฺฐม สิกฺขาปุจฺฉา</h3>
<p> อุจฺจารํวา อาวุโส ปสฺสาวํวา สงฺการํวา วิฆาสํวา ถิโรกุเฎฺฎ ฉเฑฺฑนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุนิํ อารพฺภ ปญฺญตฺตํ, อญฺญตรา ภเนฺต ภิกฺขุนี อุจฺจารํ ติโรกุเฎฺฎ ฉเฑฺฑสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๑. ลสุณวคฺค, ๑๐. ทสม สิกฺขาปุจฺฉา</h3>
<p> นจฺจํ  วา อาวุโส คีตํ วา วาทิตํ วา ทสฺสนาย คจฺฉนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย นจฺจมฺปิ คีตมฺปิ วาทิตมฺปิ ทสฺสนาย อคมํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ภิกฺขุปน  อาวุโส นจฺจํ วา คีตํ วา วาทิตํ วา ทสฺสนาย คจฺฉโนฺต กํ นาม อาปตฺติํ อาปชฺชติฯ</p>


<p> ทุกฺกฎํ ภเนฺต อาปตฺติํ อาปชฺชติฯ</p>


<h3>๑. ปฐม สิกฺขาปุจฺฉา</h3>
<p> รตฺตนฺธกาเร อาวุโส อปทีเป ปุริเสน สทฺธิํ เอเกเนกาย สนฺติฎฺฐนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุนิํ อารพฺภ ปญฺญตฺตํ, อญฺญตรา ภเนฺต ภิกฺขุนี รตฺตนฺธกาเร อปทีเป ปุริเสน สทฺธิํ เอเกเนกา สนฺติฎฺฐิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. อนฺธการวคฺค, ๒-๓. ทุติย, ตติย สิกฺขาปุจฺฉา</h3>
<p> ปฎิจฺฉเนฺน  วา อาวุโส โอกาเส อโชฺฌกาเส วา ปุริเสน สทฺธิํ เอเกเนกาย สนฺติฎฺฐนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุนิํ อารพฺภ ปญฺญตฺตํ, อญฺญตรา ภเนฺต ภิกฺขุนี ปฎิจฺฉเนฺน โอกาเส อโชฺฌกาเส จ ปุริเสน สทฺธิํ เอเกเนกา สนฺติฎฺฐิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. อนฺธการวคฺค, ๘. อฎฺฐม สิกฺขาปุจฺฉา</h3>
<p> ทุคฺคหิเตน อาวุโส ทูปธาริเตน ปรํ อุชฺฌาเปนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุนิํ อารพฺภ ปญฺญตฺตํ, อญฺญตรา ภเนฺต ภิกฺขุนี ทุคฺคหิเตน ทูปธาริเตน ปรํ อุชฺฌาเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. อนฺธการวคฺค, ๙. นวม สิกฺขาปุจฺฉา</h3>
<p> อตฺตานํ  วา อาวุโส ปรํ วา นิรเยน วา พฺรหฺมจริเยน วา อภิสปนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต จณฺฑกาฬิํ ภิกฺขุนิํ อารพฺภ ปญฺญตฺตํ, จณฺฑกาฬี ภเนฺต ภิกฺขุนี อตฺตานมฺปิ ปรมฺปิ นิรเยนปิ พฺรหฺมจริเยนปิ อภิสปิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๒. อนฺธการวคฺค, ๑๐. ทสม สิกฺขาปุจฺฉา</h3>
<p> อตฺตานํ  อาวุโส วธิตฺวา วธิตฺวา โรทนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต จณฺฑกาฬิํ ภิกฺขุนิํ อารพฺภ ปญฺญตฺตํ, จณฺฑกาฬี ภเนฺต ภิกฺขุนี ภิกฺขุนีหิ สทฺธิํ ภณฺฑิตฺวา อตฺตานํ วธิตฺวา วธิตฺวา โรทิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. นคฺควคฺค, ๓. ตติย สิกฺขาปุจฺฉา</h3>
<p> ภิกฺขุนิยา  อาวุโส จีวรํ วิสิเพฺพตฺวา วา วิสิพฺพาเปตฺวา วา เนว สิเพฺพนฺติยา น สิพฺพาปนาย อุสฺสุกฺกํ กโรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี ภิกฺขุนิยา จีวรํ วิสิพฺพาเปตฺวา เนว สิเพฺพสิ น สิพฺพาปนาย อุสฺสุกฺกํ อกาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๓. นคฺควคฺค, ๘. อฎฺฐม สิกฺขาปุจฺฉา</h3>
<p> อคาริกสฺส  วา อาวุโส ปริพฺพาชกสฺส วา ปริพฺพาชิกาย วา สมณจีวรํ เทนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี อคาริกสฺส สมณจีวรํ อทาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๑-๒. ปฐม, ทุติย สิกฺขาปุจฺฉา</h3>
<p> ทฺวินฺนํ อาวุโส ภิกฺขุนีนํ เอกมเญฺจ วา เอกตฺถรณปาวุรเณ วา ตุวเฎฺฎนฺตีนํ ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย เทฺว เอกมเญฺจ ตุวเฎฺฎสุํ, เอกตฺถรณปาวุรเณ ตุวเฎฺฎสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๓. ตติย สิกฺขาปุจฺฉา</h3>
<p> ภิกฺขุนิยา  อาวุโส สญฺจิจฺจ อผาสุํ กโรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี ภิกฺขุนิยา สญฺจิจฺจ อผาสุํ อกาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๔. จตุตฺถ สิกฺขาปุจฺฉา</h3>
<p> ทุกฺขิตํ  อาวุโส สหชีวินิํ เนว อุปเฎฺฐนฺติยา น อุปฎฺฐาปนาย อุสฺสุกฺกํ กโรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํเยว ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี ทุกฺขิตํ สหชีวินิํ เนวอุปเฎฺฐสิ น อุปฎฺฐาปนาย อุสฺสุกฺกํ อกาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๕. ปญฺจม สิกฺขาปุจฺฉา</h3>
<p> ภิกฺขุนิยา  อาวุโส อุปสฺสยํ ทตฺวา กุปิตาย อนตฺตมนาย นิกฺกฑฺฒนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํเยว ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี ภิกฺขุนิยา อุปสฺสยํ ทตฺวา กุปิตา อนตฺตมนา นิกฺกฑฺฒิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๖. ฉฎฺฐ สิกฺขาปุจฺฉา</h3>
<p> สํสฎฺฐาย  อาวุโส ภิกฺขุนิยา ยาวตติยํ สมนุภาสนาย น ปฎินิสฺสชฺชนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต จณฺฑกาฬิํ ภิกฺขุนิํ อารพฺภ ปญฺญตฺตํ, จณฺฑกาฬี ภเนฺต ภิกฺขุนี สํสฎฺฐา วิหริ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๗-๘. สตฺตม อฎฺฐม สิกฺขาปุจฺฉา</h3>
<p> อโนฺตรเฎฺฐ  วา อาวุโส ติโรรเฎฺฐ วา สาสงฺกสมฺมเต สปฺปฎิภเย อสตฺถิกาย จาริกํ จรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย อโนฺตรเฎฺฐปิ ติโรรเฎฺฐปิ สาสงฺกสมฺมเต สปฺปฎิภเย อสตฺถิกาโย จาริกํ จริํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๙. นวม สิกฺขาปุจฺฉา</h3>
<p> อโนฺตวสฺสํ อาวุโส จาริกํ จรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย อโนฺตวสฺสํ จาริกํ ปกฺกมิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๔. ตุวฎฺฎวคฺค, ๑๐. ทสม สิกฺขาปุจฺฉา</h3>
<p> วสฺสํ  วุฎฺฐาย อาวุโส ภิกฺขุนิยา จาริกํ น ปกฺกมนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> ราชคเห ภเนฺต สมฺพหุลา ภิกฺขุนิโย อารพฺภํ ปญฺญตฺตํ, สมฺพหุลา ภเนฺต ภิกฺขุนิโย วสฺสํวุฎฺฐา จาริกํ น ปกฺกมิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต วจนํฯ</p>


<p>สุณาตุ เม ภเนฺต สโงฺฆ…เป.… สํคาเยยฺยามฯ</p>


<h3>๕. จิตฺตาคารวคฺค, ๑. ปฐม สิกฺขาปุจฺฉา</h3>
<p> ยํ เตน อาวุโส ภควตา…เป.… สมฺมาสมฺพุเทฺธน ราชาคารํ วา จิตฺตาคารํ วา อารามํ วา อุยฺยานํ วา โปกฺขรณิํ วา ทสฺสนาย คจฺฉนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย ราชาคารมฺปิ จิตฺตาคารมฺปิ ทสฺสนาย คจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. จิตฺตาคารวคฺค, ๔. จตุตฺถ สิกฺขาปุจฺฉา</h3>
<p> คิหิเวยฺยาวจฺจํ อาวุโส กโรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโยคิหิ เวยฺยาวจฺจํ อกํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. จิตฺตาคารวคฺค, ๖. ฉฎฺฐ สิกฺขาปุจฺฉา</h3>
<p> อคาริกสฺส  วา อาวุโส ปริพฺพาชกสฺส วา ปริพฺพาชิกาย วา สหตฺถา ขาทนียํ โภชนียํ เทนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี อคาริกสฺส สหตฺถา ขาทนียมฺปิ โภชนียมฺปิ อทาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๕. จิตฺตาคารวคฺค, ๙-๑๐. นวม, ทสม สิกฺขาปุจฺฉา</h3>
<p> ติรจฺฉานวิชฺชํ อาวุโส ปริยาปุณนฺติยา จ วาเจนฺติยา จ ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย ติรจฺฉานวิชฺชํ ปริยาปุณิํสุเจว วาเจสุญฺจ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ภิกฺขุ  ปน อาวุโส ตาทิสํ ติรจฺฉานวิชฺชํ ปริยาปุณโนฺต จ วาเจโนฺต จ กิํ นาม อาปตฺติํ อาปชฺชติฯ</p>


<p> ทุกฺกฎํ ภเนฺต อาปตฺติํ อาปชฺชติฯ</p>


<h3>๖. อารามวคฺค, ๑. ปฐม สิกฺขาปุจฺฉา</h3>
<p> ชานํ อาวุโส สภิกฺขุกํ อารามํ อนาปุจฺฉา ปวิสนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย อารามํ อนาปุจฺฉา ปวิสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๒. ทุติย สิกฺขาปุจฺฉา</h3>
<p> ภิกฺขุํ  อาวุโส อโกฺกสนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> เวสาลิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย อายสฺมนฺตํ อุปาลิํ อโกฺกสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๓. ตติย สิกฺขาปุจฺฉา</h3>
<p> จณฺฑิกตาย  อาวุโส คณํ ปริภาสนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี จณฺฑิกตาย คณํ ปริภาสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๕. ปญฺจม สิกฺขาปุจฺฉา</h3>
<p> กุลํ  อาวุโส มจฺฉรายนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต อญฺญตรํ ภิกฺขุนิํ อารพฺภ ปญฺญตฺตํ, อญฺญตรา ภเนฺต ภิกฺขุนี กุลํ มจฺฉรายิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๖. ฉฎฺฐ สิกฺขาปุจฺฉา</h3>
<p> อภิกฺขุเก  อาวุโส อาวาเส วสฺสํ วสนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย อภิกฺขุเก อาวาเส วสฺสํ วสิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๗. สตฺตม สิกฺขาปุจฺฉา</h3>
<p> วสฺสํ  วุฎฺฐาย อาวุโส ภิกฺขุนิยา อุภโตสเงฺฆ ตีหิ ฐาเนหิ น ปวาเรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย วสฺสํ วุฎฺฐา ภิกฺขุสงฺฆํ น ปวาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๘. อฎฺฐม สิกฺขาปุจฺฉา</h3>
<p> โอวาทาย วา อาวุโส สํวาสาย วา นคจฺฉนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สเกฺกสุ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย โอวาทํ นคจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๖. อารามวคฺค, ๙. นวม สิกฺขาปุจฺฉา</h3>
<p> อุโปสถมฺปิ  อาวุโส น ปุจฺฉนฺติยา โอวาทมฺปิ น ยาจนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย อุโปสถํ น ปุจฺฉิํสุ, โอวาทมฺปิ น ยาจิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๗. คพฺภินีวคฺค, ๑-๒. ปฐม, ทุติย สิกฺขาปุจฺฉา</h3>
<p> คพฺภินิํ วา อาวุโส ปายนฺติํ วา วุฎฺฐาเปนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ  ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย คพฺภินิํ วุฎฺฐาเปสุํ, ปายนฺติํ วุฎฺฐาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๗. คพฺภินีวคฺค, ๓. ตติย สิกฺขาปุจฺฉา</h3>
<p> เทฺว วสฺสานิ อาวุโส ฉสุ ธเมฺมสุ อสิกฺขิตสิกฺขํ สิกฺขมานํ วุฎฺฐาเปนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย เทฺว วสฺสานิ ฉสุ ธเมฺมสุ อสิกฺขิตสิกฺขํ สิกฺขมานํ วุฎฺฐาเปสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. กุมารีภูตวคฺค, ๙. นวม สิกฺขาปุจฺฉา</h3>
<p> ปุริสสํสฎฺฐํ  อาวุโส กุมารกสํสฎฺฐํ จณฺฑิํ โสกาวาสํ สิกฺขมานํ วุฎฺฐาเปนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี ปุริสสํสฎฺฐํ กุมารกสํสฎฺฐํ จณฺฑิํ โสกาวาสํ จณฺฑกาฬิํ เสกฺขมานํ วุฎฺฐาเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๘. กุมารีภูตวคฺค, ๑๐. ทสม สิกฺขาปุจฺฉา</h3>
<p> มาตาปิตูหิ  วา อาวุโส สามิเกน วา อนนุญฺญาตํ สิกฺขมานํ วุฎฺฐาเปนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ถุลฺลนนฺทํ ภิกฺขุนิํ อารพฺภ ปญฺญตฺตํ, ถุลฺลนนฺทา ภเนฺต ภิกฺขุนี มาตาปิตูหิปิ สามิเกนปิ อนนุญฺญาตํ สิกฺขมานํ วุฎฺฐาเปสิ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. ฉตฺตุปาหนวคฺค, ๑-๒. ปฐม, ทุติย สิกฺขาปุจฺฉา</h3>
<p> ฉตฺตุปาหนํ อาวุโส ธาเรนฺติยา จ ยาเนน ยายนฺติยา จ ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย ฉตฺตุปาหนํ ธาเรสุํ, ยาเนน ยายิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. ฉตฺตุปาหนวคฺค, ๔. จตุตฺถ สิกฺขาปุจฺฉา</h3>
<p> อิตฺถาลงฺการํ  อาวุโส ธาเรนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย อิตฺถาลงฺการํ ธาเรสุํ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> ภิกฺขุ ปน อาวุโส ปุริสาลงฺการํ ธาเรโนฺต กิํ นาม อาปตฺติํ อาปเชฺชยฺยฯ</p>


<p> ทุกฺกฎํ ภเนฺต อาปตฺติํ อาปเชฺชยฺยฯ</p>


<h3>๙. ฉตฺตุปาหนวคฺค, ๕. ปญฺจม สิกฺขาปุจฺฉา</h3>
<p> คนฺธวณฺณเกน  อาวุโส นหายนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย คนฺธวณฺณเกน นหายิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. ฉตฺตุปาหนวคฺค, ๑๑. เอกาทสม สิกฺขาปุจฺฉา</h3>
<p> ภิกฺขุสฺส อาวุโส ปุรโต อนาปุจฺฉา อาสเน นิสีทนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย ภิกฺขุสฺส ปุรโต อนาปุจฺฉา อาสเน นิสีทิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<h3>๙. ฉตฺตุปาหนวคฺค, ๑๒. ทฺวาทสม สิกฺขาปุจฺฉา</h3>
<p> อโนกาสกตํ  อาวุโส ภิกฺขุํ ปญฺหํ ปุจฺฉนฺติยา ปาจิตฺติยํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต สมฺพหุลา ภิกฺขุนิโย อารพฺภ ปญฺญตฺตํ, สมฺพหุลา ภเนฺต ภิกฺขุนิโย อโนกาสกตํ ภิกฺขุํ ปญฺหํ ปุจฺฉิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> สปฺปิํ วา อาวุโส เตลํ วา มธุํ วา ผาณิตํ วา มจฺฉํ วา มํสํ วา ขีรํ วา ทธิํ วา วิญฺญาเปตฺวา ภุญฺชนฺติยา ปาฎิเทสนียํ กตฺถ ปญฺญตฺตํ, กํ อารพฺภ กิสฺมิํ วตฺถุสฺมิํ ปญฺญตฺตํฯ</p>


<p> สาวตฺถิยํ ภเนฺต ฉพฺพคฺคิยา ภิกฺขุนิโย อารพฺภ ปญฺญตฺตํ, ฉพฺพคฺคิยา ภเนฺต ภิกฺขุนิโย สปฺปิมฺปิ เตลมฺปิ มธุมฺปิ ผาณิตมฺปิ มจฺฉมฺปิ มํสมฺปิ ขีรมฺปิ ทธิมฺปิ วิญฺญาเปตฺวา ภุญฺชิํสุ, ตสฺมิํ ภเนฺต วตฺถุสฺมิํ ปญฺญตฺตํฯ</p>


<p> จตุนฺนํ  อาวุโส วิปตฺตีนํ กตมา วิปตฺติฯ</p>


<p> อาจารวิปตฺติ ภเนฺตฯ</p>


<p> ฉนฺนํ อาวุโส อาปตฺติสมุฎฺฐานานํ กติหิ สมุฎฺฐาเนหิ สมุฎฺฐาติฯ</p>


<p> จตูหิ ภเนฺต สมุฎฺฐาเนหิ สมุฎฺฐาติ, สิยา กายโต สมุฎฺฐาติ, นวาจโต นจิตฺตโต, สิยา กายโต จ วาจโต จ สมุฎฺฐาติ, นจิตฺตโต, สิยา กายโต จ จิตฺตโต จ สมุฎฺฐาติ, นวาจโต, สิยา กายโต จ วาจโต จ จิตฺตโต จ สมุฎฺฐาติ, อิเมหิ ภเนฺต จตูหิ สมุฎฺฐาเนหิ สมุฎฺฐาติฯ</p>


<p> กา  อาวุโส วิปตฺติฯ</p>


<p> อสํวโร ภเนฺต วิปตฺติฯ</p>


<p> กา อาวุโส สมฺปตฺติฯ</p>


<p> สํวโร ภเนฺต สมฺปตฺติฯ</p>


<p> กา  อาวุโส ปฎิปตฺติฯ</p>


<p> น เอวรูปํ กริสฺสามีติ ยาวชีวํ อาปาณโกฎิกํ สมาทาย สิกฺขติ สิกฺขาปเทสุ, อยํ ภเนฺต ปฎิปตฺติฯ</p>


<p> กสฺส อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p>สุณาตุ เม ภเนฺต สโงฺฆ…เป.… สํคาเยยฺยามฯ</p>





