<h1>๙. อสงฺขตสํยุตฺตํ</h1>
<h2>๑. ปฐมวโคฺค</h2>
<h3>๑. กายคตาสติสุตฺตํ</h3>
<p> สาวตฺถินิทานํ  ฯ ‘‘อสงฺขตญฺจ  โว, ภิกฺขเว, เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อสงฺขตํ? โย, ภิกฺขเว, ราคกฺขโย โทสกฺขโย โมหกฺขโย – อิทํ วุจฺจติ, ภิกฺขเว, อสงฺขตํฯ กตโม จ, ภิกฺขเว, อสงฺขตคามิมโคฺค? กายคตาสติฯ อยํ วุจฺจติ, ภิกฺขเว, อสงฺขตคามิมโคฺค’’ฯ</p>


<p>‘‘อิติ โข, ภิกฺขเว, เทสิตํ โว มยา อสงฺขตํ, เทสิโต อสงฺขตคามิมโคฺคฯ ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ , ภิกฺขเว, มา ปมาทตฺถ; มา ปจฺฉา วิปฺปฎิสาริโน อหุวตฺถฯ อยํ โว อมฺหากํ อนุสาสนี’’ติฯ ปฐมํฯ</p>


<h3>๒. สมถวิปสฺสนาสุตฺตํ</h3>
<p> ‘‘อสงฺขตญฺจ  โว, ภิกฺขเว, เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อสงฺขตํ? โย, ภิกฺขเว, ราคกฺขโย โทสกฺขโย โมหกฺขโย – อิทํ วุจฺจติ, ภิกฺขเว, อสงฺขตํฯ กตโม จ, ภิกฺขเว, อสงฺขตคามิมโคฺค? สมโถ จ วิปสฺสนา จฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ ทุติยํฯ</p>


<h3>๓. สวิตกฺกสวิจารสุตฺตํ</h3>
<p> ‘‘กตโม   จ, ภิกฺขเว, อสงฺขตคามิมโคฺค? สวิตกฺกสวิจาโร สมาธิ, อวิตกฺกวิจารมโตฺต สมาธิ, อวิตกฺกอวิจาโร สมาธิ – อยํ วุจฺจติ, ภิกฺขเว, อสงฺขตคามิมโคฺค…เป.…ฯ ตติยํฯ</p>


<h3>๔. สุญฺญตสมาธิสุตฺตํ</h3>
<p> ‘‘กตโม  จ, ภิกฺขเว, อสงฺขตคามิมโคฺค? สุญฺญโต สมาธิ, อนิมิโตฺต สมาธิ, อปฺปณิหิโต สมาธิ – อยํ วุจฺจติ, ภิกฺขเว, อสงฺขตคามิมโคฺค…เป.…ฯ จตุตฺถํฯ</p>


<h3>๕. สติปฎฺฐานสุตฺตํ</h3>
<p> ‘‘กตโม จ, ภิกฺขเว, อสงฺขตคามิมโคฺค? จตฺตาโร สติปฎฺฐานาฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ ปญฺจมํฯ</p>


<h3>๖. สมฺมปฺปธานสุตฺตํ</h3>
<p> ‘‘กตโม จ, ภิกฺขเว, อสงฺขตคามิมโคฺค? จตฺตาโร สมฺมปฺปธานาฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ ฉฎฺฐํฯ</p>


<h3>๗. อิทฺธิปาทสุตฺตํ</h3>
<p> ‘‘กตโม จ, ภิกฺขเว, อสงฺขตคามิมโคฺค? จตฺตาโร อิทฺธิปาทาฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ สตฺตมํฯ</p>


<h3>๘. อินฺทฺริยสุตฺตํ</h3>
<p> ‘‘กตโม   จ, ภิกฺขเว, อสงฺขตคามิมโคฺค? ปญฺจินฺทฺริยานิฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ อฎฺฐมํฯ</p>


<h3>๙. พลสุตฺตํ</h3>
<p> ‘‘กตโม จ, ภิกฺขเว, อสงฺขตคามิมโคฺค? ปญฺจ พลานิฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ นวมํฯ</p>


<h3>๑๐. โพชฺฌงฺคสุตฺตํ</h3>
<p> ‘‘กตโม จ, ภิกฺขเว, อสงฺขตคามิมโคฺค? สตฺต โพชฺฌงฺคาฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ ทสมํฯ</p>


<h3>๑๑. มคฺคงฺคสุตฺตํ</h3>
<p> ‘‘กตโม  จ, ภิกฺขเว, อสงฺขตคามิมโคฺค? อริโย อฎฺฐงฺคิโก มโคฺคฯ อยํ วุจฺจติ, ภิกฺขเว, อสงฺขตคามิมโคฺคฯ อิติ โข, ภิกฺขเว , เทสิตํ โว มยา อสงฺขตํ, เทสิโต อสงฺขตคามิมโคฺคฯ ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย กตํ โว ตํ มยาฯ เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา วิปฺปฎิสาริโน อหุวตฺถฯ อยํ โว อมฺหากํ อนุสาสนี’’ติฯ เอกาทสมํฯ</p>

</p>


<p>ตสฺสุทฺทานํ –</p>


<p>
กาโย  
สมโถ สวิตโกฺก, สุญฺญโต สติปฎฺฐานา;  
  
สมฺมปฺปธานา อิทฺธิปาทา, อินฺทฺริยพลโพชฺฌงฺคา;  
  
มเคฺคน เอกาทสมํ, ตสฺสุทฺทานํ ปวุจฺจติฯ  
</p>
  
<h2>๒. ทุติยวโคฺค</h2>
<h3>๑. อสงฺขตสุตฺตํ</h3>
<p> ‘‘อสงฺขตญฺจ   โว, ภิกฺขเว, เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อสงฺขตํ? โย, ภิกฺขเว, ราคกฺขโย โทสกฺขโย โมหกฺขโย – อิทํ วุจฺจติ, ภิกฺขเว, อสงฺขตํฯ กตโม จ, ภิกฺขเว, อสงฺขตคามิมโคฺค? สมโถฯ อยํ วุจฺจติ, ภิกฺขเว, อสงฺขตคามิมโคฺคฯ อิติ โข, ภิกฺขเว, เทสิตํ โว มยา อสงฺขตํ, เทสิโต อสงฺขตคามิมโคฺคฯ ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา วิปฺปฎิสาริโน อหุวตฺถฯ อยํ โว อมฺหากํ อนุสาสนีติฯ</p>


<p>‘‘อสงฺขตญฺจ  โว, ภิกฺขเว, เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อสงฺขตํ? โย, ภิกฺขเว, ราคกฺขโย โทสกฺขโย โมหกฺขโย – อิทํ วุจฺจติ, ภิกฺขเว, อสงฺขตํฯ กตโม จ, ภิกฺขเว, อสงฺขตคามิมโคฺค? วิปสฺสนาฯ อยํ วุจฺจติ, ภิกฺขเว, อสงฺขตคามิมโคฺคฯ อิติ โข, ภิกฺขเว, เทสิตํ โว มยา อสงฺขตํ…เป.… อยํ โว อมฺหากํ อนุสาสนีติฯ</p>


<p>‘‘กตโม จ, ภิกฺขเว, อสงฺขตคามิมโคฺค? สวิตโกฺก  สวิจาโร สมาธิฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อวิตโกฺก  วิจารมโตฺต สมาธิฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อวิตโกฺก อวิจาโร สมาธิฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม จ, ภิกฺขเว, อสงฺขตคามิมโคฺค? สุญฺญโต สมาธิฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อนิมิโตฺต สมาธิฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อปฺปณิหิโต สมาธิฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ เวทนาสุ เวทนานุปสฺสี วิหรติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ จิเตฺต จิตฺตานุปสฺสี…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ ธเมฺมสุ ธมฺมานุปสฺสี วิหรติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ อุปฺปนฺนานํ  ปาปกานํ อกุสลานํ ธมฺมานํ ปหานา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ อนุปฺปนฺนานํ กุสลานํ ธมฺมานํ อุปฺปาทา ฉนฺทํ ชเนติ วายมติ วีริยํ อารภติ  จิตฺตํ ปคฺคณฺหาติ ปทหติฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ อุปฺปนฺนานํ กุสลานํ ธมฺมานํ ฐิติยา  อสโมฺมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ, ภิกฺขเว, อสงฺขตคามิมโคฺค …เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ วีริยสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ จิตฺตสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ วีมํสสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สทฺธินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ วีริยินฺทฺริยํ ภาเวติ วิเวกนิสฺสิตํ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สตินฺทฺริยํ ภาเวติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สมาธินฺทฺริยํ ภาเวติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ ปญฺญินฺทฺริยํ ภาเวติ วิเวกนิสฺสิตํ วิราคนิสฺสิตํ  นิโรธนิสฺสิตํ โวสฺสคฺคปริณามิํฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สทฺธาพลํ ภาเวติ วิเวกนิสฺสิตํ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ วีริยพลํ ภาเวติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สติพลํ ภาเวติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สมาธิพลํ ภาเวติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ ปญฺญาพลํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สติสโมฺพชฺฌงฺคํ ภาเวติ…เป.… อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ ธมฺมวิจยสโมฺพชฺฌงฺคํ ภาเวติ…เป.… วีริยสโมฺพชฺฌงฺคํ ภาเวติ…เป.… ปีติสโมฺพชฺฌงฺคํ ภาเวติ…เป.… ปสฺสทฺธิสโมฺพชฺฌงฺคํ ภาเวติ…เป.… สมาธิสโมฺพชฺฌงฺคํ ภาเวติ…เป.… อุเปกฺขาสโมฺพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ, ภิกฺขเว, อสงฺขตคามิมโคฺค…เป.…ฯ</p>


<p>‘‘กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สมฺมาทิฎฺฐิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ, ภิกฺขเว, อสงฺขตคามิมโคฺค…เป.… กตโม  จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สมฺมาสงฺกปฺปํ ภาเวติ  …เป.… สมฺมาวาจํ ภาเวติ…เป.… สมฺมากมฺมนฺตํ ภาเวติ…เป.… สมฺมาอาชีวํ ภาเวติ…เป.… สมฺมาวายามํ ภาเวติ…เป.… สมฺมาสติํ ภาเวติ…เป.… อสงฺขตญฺจ โว ภิกฺขเว, เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อสงฺขตํ…เป.…? กตโม จ, ภิกฺขเว, อสงฺขตคามิมโคฺค? อิธ, ภิกฺขเว, ภิกฺขุ สมฺมาสมาธิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํ ฯ อยํ วุจฺจติ, ภิกฺขเว, อสงฺขตคามิมโคฺคฯ อิติ โข, ภิกฺขเว, เทสิตํ โว มยา อสงฺขตํ, เทสิโต อสงฺขตคามิมโคฺคฯ ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา  วิปฺปฎิสาริโน อหุวตฺถฯ อยํ โว อมฺหากํ อนุสาสนี’’ติฯ ปฐมํฯ</p>


<h3>๒. อนตสุตฺตํ</h3>
<p> ‘‘อนตญฺจ โว, ภิกฺขเว, เทเสสฺสามิ, อนตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อนตํ…เป.…’’ฯ (ยถา อสงฺขตํ ตถา วิตฺถาเรตพฺพํ)ฯ ทุติยํฯ</p>


<h3>๓-๓๒. อนาสวาทิสุตฺตํ</h3>
<p> ‘‘อนาสวญฺจ  โว, ภิกฺขเว, เทเสสฺสามิ อนาสวคามิญฺจ มคฺคํฯ ตํ สุณาถฯ กตมญฺจ, ภิกฺขเว, อนาสวํ…เป.… สจฺจญฺจ โว, ภิกฺขเว, เทเสสฺสามิ สจฺจคามิญฺจ มคฺคํฯ ตํ สุณาถฯ กตมญฺจ, ภิกฺขเว, สจฺจํ…เป.… ปารญฺจ โว, ภิกฺขเว, เทเสสฺสามิ ปารคามิญฺจ มคฺคํฯ ตํ สุณาถฯ กตมญฺจ, ภิกฺขเว, ปารํ…เป.… นิปุณญฺจ โว, ภิกฺขเว, เทเสสฺสามิ นิปุณคามิญฺจ มคฺคํฯ ตํ สุณาถฯ กตมญฺจ, ภิกฺขเว, นิปุณํ…เป.… สุทุทฺทสญฺจ โว, ภิกฺขเว, เทเสสฺสามิ สุทุทฺทสคามิญฺจ มคฺคํฯ ตํ สุณาถฯ กตมญฺจ, ภิกฺขเว, สุทุทฺทสํ…เป.… อชชฺชรญฺจ โว, ภิกฺขเว, เทเสสฺสามิ อชชฺชรคามิญฺจ  มคฺคํฯ ตํ สุณาถฯ กตมญฺจ, ภิกฺขเว, อชชฺชรํ…เป.… ธุวญฺจ  โว, ภิกฺขเว, เทเสสฺสามิ ธุวคามิญฺจ มคฺคํฯ ตํ สุณาถฯ กตมญฺจ, ภิกฺขเว, ธุวํ…เป.… อปโลกิตญฺจ โว, ภิกฺขเว, เทเสสฺสามิ อปโลกิตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อปโลกิตํ…เป.… อนิทสฺสนญฺจ  โว, ภิกฺขเว, เทเสสฺสามิ อนิทสฺสนคามิญฺจ มคฺคํฯ ตํ สุณาถฯ กตมญฺจ, ภิกฺขเว, อนิทสฺสนํ…เป.… นิปฺปปญฺจญฺจ โว, ภิกฺขเว, เทเสสฺสามิ นิปฺปปญฺจคามิญฺจ มคฺคํฯ ตํ สุณาถฯ กตมญฺจ, ภิกฺขเว, นิปฺปปญฺจํ…เป.…?</p>


<p>‘‘สนฺตญฺจ โว, ภิกฺขเว, เทเสสฺสามิ สนฺตคามิญฺจ มคฺคํฯ ตํ สุณาถฯ กตมญฺจ, ภิกฺขเว, สนฺตํ…เป.… อมตญฺจ โว, ภิกฺขเว, เทเสสฺสามิ อมตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อมตํ…เป.… ปณีตญฺจ โว, ภิกฺขเว, เทเสสฺสามิ ปณีตคามิญฺจ มคฺคํฯ ตํ สุณาถฯ กตมญฺจ, ภิกฺขเว, ปณีตํ…เป.… สิวญฺจ โว, ภิกฺขเว , เทเสสฺสามิ สิวคามิญฺจ มคฺคํฯ ตํ สุณาถฯ กตมญฺจ, ภิกฺขเว, สิวํ…เป.… เขมญฺจ  โว, ภิกฺขเว, เทเสสฺสามิ เขมคามิญฺจ มคฺคํฯ ตํ สุณาถฯ กตมญฺจ, ภิกฺขเว, เขมํ…เป.… ตณฺหากฺขยญฺจ โว, ภิกฺขเว, เทเสสฺสามิ ตณฺหากฺขยคามิญฺจ มคฺคํฯ ตํ สุณาถฯ กตมญฺจ, ภิกฺขเว, ตณฺหากฺขยํ…เป.…?</p>


<p>‘‘อจฺฉริยญฺจ โว, ภิกฺขเว, เทเสสฺสามิ อจฺฉริยคามิญฺจ มคฺคํฯ ตํ สุณาถฯ กตมญฺจ, ภิกฺขเว, อจฺฉริยํ…เป.… อพฺภุตญฺจ โว, ภิกฺขเว, เทเสสฺสามิ อพฺภุตคามิญฺจ มคฺคํฯ ตํ สุณาถฯ กตมญฺจ, ภิกฺขเว, อพฺภุตํ…เป.… อนีติกญฺจ  โว, ภิกฺขเว, เทเสสฺสามิ อนีติกคามิญฺจ มคฺคํฯ ตํ สุณาถฯ กตมญฺจ, ภิกฺขเว, อนีติกํ…เป.… อนีติกธมฺมญฺจ โว, ภิกฺขเว, เทเสสฺสามิ อนีติกธมฺมคามิญฺจ มคฺคํฯ ตํ สุณาถฯ กตมญฺจ, ภิกฺขเว, อนีติกธมฺมํ…เป.… นิพฺพานญฺจ โว, ภิกฺขเว, เทเสสฺสามิ นิพฺพานคามิญฺจ มคฺคํฯ ตํ สุณาถฯ กตมญฺจ, ภิกฺขเว, นิพฺพานํ…เป.… อพฺยาปชฺฌญฺจ  โว, ภิกฺขเว, เทเสสฺสามิ อพฺยาปชฺฌคามิญฺจ มคฺคํฯ ตํ สุณาถฯ กตมญฺจ, ภิกฺขเว, อพฺยาปชฺฌํ…เป.… วิราคญฺจ โว, ภิกฺขเว, เทเสสฺสามิ วิราคคามิญฺจ มคฺคํฯ ตํ สุณาถฯ กตโม จ, ภิกฺขเว, วิราโค…เป.…?</p>


<p>‘‘สุทฺธิญฺจ   โว, ภิกฺขเว, เทเสสฺสามิ สุทฺธิคามิญฺจ มคฺคํฯ ตํ สุณาถฯ กตมา จ, ภิกฺขเว, สุทฺธิ…เป.… มุตฺติญฺจ โว, ภิกฺขเว, เทเสสฺสามิ มุตฺติคามิญฺจ มคฺคํฯ ตํ สุณาถฯ กตมา จ, ภิกฺขเว, มุตฺติ…เป.… อนาลยญฺจ โว, ภิกฺขเว, เทเสสฺสามิ อนาลยคามิญฺจ มคฺคํฯ ตํ สุณาถฯ กตโม จ, ภิกฺขเว, อนาลโย…เป.… ทีปญฺจ โว, ภิกฺขเว, เทเสสฺสามิ ทีปคามิญฺจ มคฺคํฯ ตํ สุณาถฯ กตมญฺจ, ภิกฺขเว, ทีปํ…เป.… เลณญฺจ โว, ภิกฺขเว, เทเสสฺสามิ เลณคามิญฺจ มคฺคํฯ ตํ สุณาถฯ กตมญฺจ, ภิกฺขเว, เลณํ…เป.… ตาณญฺจ  โว, ภิกฺขเว, เทเสสฺสามิ ตาณคามิญฺจ มคฺคํฯ ตํ สุณาถฯ กตมญฺจ, ภิกฺขเว, ตาณํ…เป.… สรณญฺจ โว, ภิกฺขเว, เทเสสฺสามิ สรณคามิญฺจ มคฺคํฯ ตํ สุณาถฯ กตมญฺจ, ภิกฺขเว, สรณํ…เป.…อนุสาสนี’’ติ? พาตฺติํสติมํฯ</p>


<h3>๓๓. ปรายนสุตฺตํ</h3>
<p> ‘‘ปรายนญฺจ   โว, ภิกฺขเว, เทเสสฺสามิ ปรายนคามิญฺจ มคฺคํฯ ตํ สุณาถฯ กตมญฺจ, ภิกฺขเว, ปรายนํ? โย, ภิกฺขเว, ราคกฺขโย โทสกฺขโย  โมหกฺขโย – อิทํ วุจฺจติ, ภิกฺขเว, ปรายนํฯ กตโม จ, ภิกฺขเว, ปรายนคามี มโคฺค? กายคตาสติฯ อยํ วุจฺจติ, ภิกฺขเว, ปรายนคามิมโคฺคฯ อิติ โข, ภิกฺขเว, เทสิตํ โว มยา ปรายนํ, เทสิโต ปรายนคามิมโคฺคฯ ยํ, ภิกฺขเว, สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย, กตํ โว ตํ มยาฯ เอตานิ, ภิกฺขเว, รุกฺขมูลานิ, เอตานิ สุญฺญาคารานิฯ ฌายถ, ภิกฺขเว, มา ปมาทตฺถ; มา ปจฺฉา วิปฺปฎิสาริโน อหุวตฺถฯ อยํ โว อมฺหากํ อนุสาสนี’’ติฯ (ยถา อสงฺขตํ ตถา วิตฺถาเรตพฺพํ)ฯ เตตฺติํสติมํฯ</p>

</p>


<p>ตสฺสุทฺทานํ –</p>


<p>
อสงฺขตํ อนตํ อนาสวํ, สจฺจญฺจ ปารํ นิปุณํ สุทุทฺทสํ;  
  
อชชฺชรํ ธุวํ อปโลกิตํ, อนิทสฺสนํ นิปฺปปญฺจ สนฺตํฯ  
</p>
  
<p>
อมตํ  
ปณีตญฺจ สิวญฺจ เขมํ, ตณฺหากฺขโย อจฺฉริยญฺจ อพฺภุตํ;  
  
อนีติกํ อนีติกธมฺมํ, นิพฺพานเมตํ สุคเตน เทสิตํฯ  
</p>
  
<p>
อพฺยาปโชฺฌ  
วิราโค จ, สุทฺธิ มุตฺติ อนาลโย;  
  
ทีโป เลณญฺจ ตาณญฺจ, สรณญฺจ ปรายนนฺติฯ  
</p>
  
อสงฺขตสํยุตฺตํ สมตฺตํฯ  
</p>
  
  
  
  
  