<h1>จตุปญฺญาสติม ปริเจฺฉท</h1>
<h3>ฉ ราชโกนาม</h3>
<ol>
<li>
กตฺวา  
วิกฺกมฺม พาหู’ติ, นาม ภูปาลสูนุโต;  
  
ตสฺสาณาย ปวตฺติํสุ, สาทรํ สีหฬา ขิลาฯ  
</li>
  
<li>
โส ราชา ทมิเฬ หนฺตุํ, ธนํ สญฺจิย’เนกาธา;  
  
สงฺคหํ เสวกานญฺจ, กุรุมาโน ยโถจิตํฯ  
</li>
  
<li>
อลงฺการกิรีฎานิ, ฉตฺตสีหาสนานิ จ;  
  
การยิตฺวา’ภิเสกตฺถํ, สจิเวหา’ภิยาจิโตฯ  
</li>
  
<li>
น ยาว ราชรฎฺฐสฺส, คหณํ โหติ ตาว เม;  
  
ฉตฺตุสฺสาปนกเมฺมน, กิํ เตนา’ติ วิวาริยฯ  
</li>
  
<li>
สตํ นรสหสฺสานํ, สงฺกเลตฺวา มหพฺพโล;  
  
สงฺคามารพฺภ กาลมฺหิ, วาตโรคาภิปีฬิโตฯ  
</li>
  
<li>
ยุชฺฌิตุํ สมโย เนติ, ทฺวาทเส วจฺฉเร ลหุํ;  
  
อุเปจฺจ เทวนครํ, คญฺฉิเทวสหพฺยตํฯ  
</li>
  
<li>
กิตฺตินาโม จ สจิโว, เสนาปจฺจมธิฎฺฐิโต;  
  
รชฺชตฺถิโก ทินานฎฺฐ, นิชาณํ สมฺปวตฺตยิฯ  
</li>
  
<li>
ฆาเตตฺวา ตํ มหาลาน-กิตฺตินาโม มหพฺพโล;  
  
ปตฺวา’ภิเสกํ ภุญฺชโนฺต, เทสํ ตํ โรหณวฺหยํฯ  
</li>
  
<li>
สํวจฺฉรมฺหิ ตติเย, โจฬยุเทฺธ ปราชิโต;  
  
สหเตฺถน สกํ สีสํ, ฉินฺทิตฺวา สหสา มริฯ  
</li>
  
<li>
ตทาปิเต กิรีฎาทิ-ธนสารํ สมาทิย;  
  
เปเสสุํ ทมิฬา โจฬ-มหีปาลสฺส สนฺติกํฯ  
</li>
  
<li>
ภยา สรฎฺฐํ หิตฺวา’ถ, ทุฎฺฐเทเส วสํ ตทา;  
  
เอโก วิกฺกมปณฺฑูติ, วิสฺสุโต ปตฺถิวตฺตโชฯ  
</li>
  
<li>
วิญฺญาตลงฺกาวุตฺตโนฺต, เทสมาคมฺม โรหณํ;  
  
กาฬติเตฺถ วสํ วสฺส-เมกํ รชฺชมการยิฯ  
</li>
  
<li>
รามนฺวยสมุพฺภูโต  
, ตทายุชฺฌ ปุราคโต;  
  
ชคตี ปาลนาเมน, วิสฺสุโต ภูภุชตฺตโชฯ  
</li>
  
<li>
รเณ วิกฺกมปณฺฑุตํ, ฆาตาเปตฺวา มหพฺพโล;  
  
ตโต จตฺตาริ วสฺสานิ, รชฺชํ กาเรสิ โรหเณฯ  
</li>
  
<li>
ตมฺปิ โจฬารเณ หนฺตฺวา, มเหสิํ ธีตรา สห;  
  
วิตฺตสารญฺจ สากลํ, โจฬรฎฺฐมเปสยุํฯ  
</li>
  
<li>
ราชา ปรกฺกโม นาม, ปณฺฑุราชสุโต ตโต;  
  
อกา วสฺสทฺวยํ โจฬา, ฆาเตสุํ ตมฺปิ ยุชฺฌิยฯ  
</li>
  
<li>
อิเม ภุสํ โลภพลาภิภูตา,  
  
คตา อเสสา วิวสา วินาสํ;  
  
อิเจฺจวมญฺญาย สทา สปโญฺญ,  
  
ตณฺหกฺขเยเยว รติํ กเรยฺยฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
ฉ ราชโก นาม  
</li>
  
จตุปญฺญาสติโม ปริเจฺฉโทฯ  
</li>
  
  
  
  
  