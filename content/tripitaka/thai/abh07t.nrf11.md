<h1>๓. ปกิณฺณกปริเจฺฉทวณฺณนา</h1>
<p> อิทานิ ยถาวุตฺตานํ จิตฺตเจตสิกานํ เวทนาทิวิภาคโต, ตํตํเวทนาทิเภทภินฺนจิตฺตุปฺปาทวิภาคโต จ ปกิณฺณกสงฺคหํ ทเสฺสตุํ นฺตฺยาทิ อารทฺธํฯ ยถาโยคํ สมฺปยุตฺตา จิตฺตเจตสิกา ธมฺมา  อตฺตโน อตฺตโน สภาววเสน เอกูนนวุติวิธมฺปิ จิตฺตํ อารมฺมณวิชานนสภาวสามเญฺญน เอกวิธํ, สพฺพจิตฺตสาธารโณ ผโสฺส ผุสนสภาเวน เอกวิโธตฺยาทินา  โหนฺติฯ</p>


<p> อิทานิ เตสํ ธมฺมานํ ยถารหํ เวทนา…เป.… วตฺถุโต  เวทนาสงฺคหาทินามโก ปกิณฺณกสงฺคโห  ตํตํเวทนาทิเภทภินฺนจิตฺตุปฺปาทานํ วเสเนว น กตฺถจิ ตํวิรเหน  อุปนียเต, อาหรียตีตฺยโตฺถฯ</p>


<h3>เวทนาสงฺคหวณฺณนา</h3>
<p> ติ เตสุ ฉสุ สงฺคเหสุฯ สุขาทิเวทนานํ, ตํสหคตจิตฺตุปฺปาทานญฺจ วิภาควเสน สงฺคโห ฯ ทุกฺขโต, สุขโต จ อญฺญา  -การาคมวเสนฯ นนุ จ ‘‘เทฺวมา, ภิกฺขเว, เวทนา สุขา ทุกฺขา’’ติ (สํ. นิ. ๔.๒๖๗) วจนโต เทฺว เอว เวทนาติ? สจฺจํ, ตํ ปน อนวชฺชปกฺขิกํ  อทุกฺขมสุขํ สุขเวทนายํ , สาวชฺชปกฺขิกญฺจ ทุกฺขเวทนายํ สงฺคเหตฺวา วุตฺตํฯ ยมฺปิ กตฺถจิ สุเตฺต ‘‘ยํ กิญฺจิ เวทยิตมิทเมตฺถ ทุกฺขสฺสา’’ติ (สํ. นิ. ๔.๒๕๙) วจนํ, ตํ สงฺขารทุกฺขตาย สพฺพเวทนานํ ทุกฺขสภาวตฺตา วุตฺตํฯ ยถาห – ‘‘สงฺขารานิจฺจตํ, อานนฺท, มยา สนฺธาย ภาสิตํ สงฺขารวิปริณามตญฺจ ยํ กิญฺจิเวทยิตมิทเมตฺถ ทุกฺขสฺสา’’ติ (สํ. นิ. ๔.๒๕๙; อิติวุ. อฎฺฐ. ๕๒)ฯ ตสฺมา ติโสฺสเยว เวทนาติ ทฎฺฐพฺพาฯ เตนาห ภควา – ‘‘ติโสฺส อิมา, ภิกฺขเว, เวทนา สุขา ทุกฺขา อทุกฺขมสุขา จา’’ติ (อิติวุ. ๕๒-๕๓; สํ. นิ. ๔.๒๔๙-๒๕๑)ฯ เอวํ ติวิธาปิ ปเนตา  ‘‘สุขินฺทฺริยํ ทุกฺขินฺทฺริยํ โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริย’’นฺติ (วิภ. ๒๑๙) ปญฺจธา เทสิตาติ ตํวเสนเปตฺถ วิภาคํ ทเสฺสตุํ นฺตฺยาทิ วุตฺตํฯ กายิกมานสิกสาตาสาตเภทโต หิ สุขํ ทุกฺขญฺจ ปเจฺจกํ ทฺวิธา วิภชิตฺวา ‘‘สุขินฺทฺริยํ โสมนสฺสินฺทฺริยํ ทุกฺขินฺทฺริยํ โทมนสฺสินฺทฺริย’’นฺติ (วิภ. ๒๑๙) เทสิตา, อุเปกฺขา ปน เภทาภาวโต อุเปกฺขินฺทฺริยนฺติ เอกธาวฯ ยถา หิ สุขทุกฺขานิ อญฺญถา กายสฺส อนุคฺคหมุปฆาตญฺจ กโรนฺติ, อญฺญถา มนโส, เนวํ อุเปกฺขา, ตสฺมา สา เอกธาว เทสิตา, เตนาหุ โปราณา –</p>


<p>
‘‘กายิกํ มานสํ ทุกฺขํ, สุขโญฺจเปกฺขเวทนา;  
  
เอกํ มานสเมเวติ, ปญฺจธินฺทฺริยเภทโต’’ติฯ (ส. ส. ๗๔);  
</p>
  
<p>ตตฺถ อิฎฺฐโผฎฺฐพฺพานุภวนลกฺขณํ ฯ อนิฎฺฐโผฎฺฐพฺพานุภวนลกฺขณํ ฯ สภาวโต, ปริกปฺปโต วา อิฎฺฐานุภวนลกฺขณํ ฯ ตถา อนิฎฺฐานุภวนลกฺขณํ ฯ มชฺฌตฺตานุภวนลกฺขณา ฯ</p>


<p>  ปเจฺจกํ โลกิยโลกุตฺตรเภเทน เอกาทสวิธตฺตาฯ</p>


<p> ติ  สุขทุกฺขโสมนสฺสโทมนสฺสสหคเตหิ อวเสสานิ อกุสลโต ฉ, อเหตุกโต จุทฺทส, กามาวจรโสภนโต ทฺวาทส, ปญฺจมชฺฌานิกานิ เตวีสาติ สพฺพานิปิ ฯ</p>

</p>


<h3>เหตุสงฺคหวณฺณนา</h3>
<p> โลภาทิเหตูนํ  วิภาควเสน, ตํสมฺปยุตฺตวเสน จ สงฺคโห ฯ เหตโว นาม ฉพฺพิธา ภวนฺตีติ สมฺพโนฺธฯ เหตุภาโว ปน เนสํ สมฺปยุตฺตานํ สุปฺปติฎฺฐิตภาวสาธนสงฺขาโต มูลภาโวฯ ลทฺธเหตุปจฺจยา หิ ธมฺมา วิรุฬฺหมูลา วิย ปาทปา ถิรา โหนฺติ, น อเหตุกา วิย ชลตเล เสวาลสทิสาฯ เอวญฺจ กตฺวา เอเต มูลสทิสตาย ‘‘มูลานี’’ติ จ วุจฺจนฺติฯ อปเร ปน ‘‘กุสลาทีนํ กุสลาทิภาวสาธนํ เหตุภาโว’’ติ วทนฺติ, เอวํ สติ เหตูนํ อตฺตโน กุสลาทิภาวสาธโน อโญฺญ เหตุ มคฺคิตโพฺพ สิยาฯ อถ เสสสมฺปยุตฺตเหตุปฎิพโทฺธ เตสํ กุสลาทิภาโว, เอวมฺปิ โมมูหจิตฺตสมฺปยุตฺตสฺส เหตุโน อกุสลภาโว อปฺปฎิพโทฺธ สิยาฯ อถ ตสฺส สภาวโต อกุสลภาโวปิ สิยา, เอวํ สติ เสสเหตูนมฺปิ สภาวโตว กุสลาทิภาโวติ เตสํ วิย สมฺปยุตฺตธมฺมานมฺปิ โส เหตุปฎิพโทฺธ น สิยาฯ ยทิ จ เหตุปฎิพโทฺธ กุสลาทิภาโว, ตทา อเหตุกานํ อพฺยากตภาโว น สิยาติ อลมตินิปฺปีฬเนนฯ กุสลาทิภาโว ปน กุสลากุสลานํ โยนิโสอโยนิโสมนสิการปฺปฎิพโทฺธฯ ยถาห – ‘‘โยนิโส, ภิกฺขเว, มนสิกโรโต อนุปฺปนฺนา  เจว กุสลา ธมฺมา อุปฺปชฺชนฺติ, อุปฺปนฺนา จ กุสลา ธมฺมา อภิวฑฺฒนฺตี’’ตฺยาทิ (อ. นิ. ๑.๖๗), อพฺยากตานํ ปน อพฺยากตภาโว นิรนุสยสนฺตานปฺปฎิพโทฺธ กมฺมปฺปฎิพโทฺธ อวิปากภาวปฺปฎิพโทฺธ จาติ ทฎฺฐพฺพํฯ</p>


<p> อิทานิ เหตูนํ ชาติเภทํ ทเสฺสตุํ ตฺยาทิ วุตฺตํฯ</p>

</p>


<h3>กิจฺจสงฺคหวณฺณนา</h3>
<p> ปฎิสนฺธาทีนํ กิจฺจานํ วิภาควเสน, ตํกิจฺจวนฺตานญฺจ ปริเจฺฉทวเสน สงฺคโห ฯ ภวโต ภวสฺส ปฎิสนฺธานํ ฯ อวิเจฺฉทปฺปวตฺติเหตุภาเวน ภวสฺส องฺคภาโว  เหฎฺฐา วุตฺตวจนตฺถานุสาเรน ยถารหํ โยเชตพฺพานิฯ อารมฺมเณ  ตํตํกิจฺจสาธนวเสน อเนกกฺขตฺตุํ, เอกกฺขตฺตุํ วา ชวมานสฺส วิย ปวตฺติ ฯ ตํตํชวนคฺคหิตารมฺมณสฺส อารมฺมณกรณํ ฯ นิพฺพตฺตภวโต ปริคฬฺหนํ ฯ</p>


<p> อิมานิ ปน กิจฺจานิ ฐานวเสน ปากฎานิ โหนฺตีติ ตํ ทานิ ปเภทโต ทเสฺสตุํ ตฺยาทิ วุตฺตํ, ตตฺถ ปฎิสนฺธิยา ฐานํ ฯ กามํ ปฎิสนฺธิวินิมุตฺตํ ฐานํ นาม นตฺถิ, สุขคฺคหณตฺถํ ปน ‘‘สิลาปุตฺตกสฺส สรีร’’นฺตฺยาทีสุ วิย อเภเทปิ เภทปริกปฺปนาติ ทฎฺฐพฺพํฯ เอวํ เสเสสุปิฯ ทสฺสนาทีนํ ปญฺจนฺนํ วิญฺญาณานํ ฐานํ -สเทฺทน สมฺปฎิจฺฉนฐานาทีนํ สงฺคโหฯ</p>


<p>ตตฺถ  จุติภวงฺคานํ อนฺตรา ฯ ปฎิสนฺธิอาวชฺชนานํ, ชวนาวชฺชนานํ, ตทารมฺมณาวชฺชนานํ, โวฎฺฐพฺพนาวชฺชนานํ, กทาจิ ชวนจุตีนํ, ตทารมฺมณจุตีนญฺจ อนฺตรา ฯ ภวงฺคปญฺจวิญฺญาณานํ, ภวงฺคชวนานญฺจ อนฺตรา ฯ ปญฺจทฺวาราวชฺชนสมฺปฎิจฺฉนานมนฺตรา ฯ ปญฺจวิญฺญาณสนฺตีรณานมนฺตรา ฯ สมฺปฎิจฺฉนโวฎฺฐพฺพนานมนฺตรา ฯ สนฺตีรณชวนานํ, สนฺตีรณภวงฺคานญฺจ อนฺตรา ฯ โวฎฺฐพฺพนตทารมฺมณานํ, โวฎฺฐพฺพนภวงฺคานํ, โวฎฺฐพฺพนจุตีนํ, มโนทฺวาราวชฺชนตทารมฺมณานํ, มโนทฺวาราวชฺชนภวงฺคานํ, มโนทฺวาราวชฺชนจุตีนญฺจ อนฺตรา ฯ ชวนภวงฺคานํ, ชวนจุตีนญฺจ อนฺตรา ฯ ชวนปฎิสนฺธีนํ, ตทารมฺมณปฎิสนฺธีนํ, ภวงฺคปฎิสนฺธีนํ วา อนฺตรา  นามฯ</p>


<p>  สุขสนฺตีรณสฺส ปฎิสนฺธิวสปฺปวตฺติภาวาภาวโตติอธิปฺปาโยฯ เอวญฺจ กตฺวา  ‘‘อุเปกฺขาสหคตํ ธมฺมํ ปฎิจฺจ อุเปกฺขาสหคโต ธโมฺม อุปฺปชฺชติ น เหตุปจฺจยา’’ติ (ปฎฺฐา. ๔.๑๓.๑๗๙) เอวมาคตสฺส อุเปกฺขาสหคตปทสฺส วิภเงฺค ‘‘อเหตุกํ อุเปกฺขาสหคตํ เอกํ ขนฺธํ ปฎิจฺจ เทฺว ขนฺธา, เทฺว ขเนฺธ ปฎิจฺจ เอโก ขโนฺธ, อเหตุกปฎิสนฺธิกฺขเณ อุเปกฺขาสหคตํ เอกํ ขนฺธํ ปฎิจฺจ เทฺว ขนฺธา, เทฺว ขเนฺธ ปฎิจฺจ เอโก ขโนฺธ’’ติ (ปฎฺฐา. ๔.๑๓.๑๗๙) เอวํ ปวตฺติปฎิสนฺธิวเสน ปฎิจฺจนโย อุทฺธโฎ, ปีติสหคตสุขสหคตปทวิภเงฺค ปน ‘‘อเหตุกํ ปีติสหคตํ เอกํ ขนฺธํ ปฎิจฺจตโย ขนฺธา…เป.… เทฺว ขนฺธาฯ อเหตุกํ สุขสหคตํ เอกํ ขนฺธํ ปฎิจฺจ เทฺว ขนฺธา  …เป.… เอโก ขโนฺธ’’ติ (ปฎฺฐา. ๔.๑๓.๑๔๔, ๑๖๗) ปวตฺติวเสเนว อุทฺธโฎ, น ปน ‘‘อเหตุกปฎิสนฺธิกฺขเณ’’ตฺยาทินา ปฎิสนฺธิวเสน, ตสฺมา ยถาธมฺมสาสเน อวจนมฺปิ อภาวเมว ทีเปตีติ น ตสฺส ปฎิสนฺธิวเสน ปวตฺติ  อตฺถิฯ ยตฺถ ปน ลพฺภมานสฺสปิ กสฺสจิ อวจนํ, ตตฺถ การณํ อุปริ อาวิ ภวิสฺสติฯ</p>


<p> มโนทฺวาราวชฺชนสฺส ปริตฺตารมฺมเณ ทฺวตฺติกฺขตฺตุํ ปวตฺตมานสฺสปิ นตฺถิ ชวนกิจฺจํ ตสฺส อารมฺมณรสานุภวนาภาวโตติ วุตฺตํ ติฯ เอวญฺจ กตฺวา วุตฺตํ  ‘‘ชวนฎฺฐาเน ฐตฺวา’’ติ (ธ. ส. อฎฺฐ. ๔๙๘ วิปากุทฺธารกถา)ฯ อิตรถา ‘‘ชวนํ หุตฺวา’’ติ วตฺตพฺพํ สิยาติฯ ติ เอกวีสติ โลกิยโลกุตฺตรกุสลานิ, ทฺวาทส อกุสลานิ, จตฺตาริ โลกุตฺตรผลจิตฺตานิ, อฎฺฐารส เตภูมกกิริยจิตฺตานิฯ เอกจิตฺตกฺขณิกมฺปิ หิ โลกุตฺตรมคฺคาทิกํ ตํสภาววนฺตตาย ชวนกิจฺจํ นาม, ยถา เอเกกโคจรวิสยมฺปิ สพฺพญฺญุตญฺญาณํ สกลวิสยาวโพธนสามตฺถิยโยคโต น กทาจิ ตํนามํ วิชหตีติฯ</p>


<p> เอวํ กิจฺจเภเทน วุตฺตาเนว ยถาสกํ ลพฺภมานกิจฺจคณนวเสน สมฺปิเณฺฑตฺวา ทเสฺสตุํ ตฺยาทิ วุตฺตํฯ</p>


<p> ปฎิสนฺธาทโย จิตฺตุปฺปาทา  ปฎิสนฺธาทีนํ นามานํ, กิจฺจานญฺจ เภเทน, อถ วา  ตนฺนามกา จิตฺตุปฺปาทา ปฎิสนฺธาทีนํ กิจฺจานํ เภเทน จุทฺทส, ฐานเภเทน ปฎิสนฺธาทีนํเยว ฐานานํ เภเทน ทสธา ปกาสิตาติ โยชนาฯ เอกกิจฺจฐานทฺวิกิจฺจฐานติกิจฺจฐานจตุกิจฺจฐานปญฺจกิจฺจฐานานิ จิตฺตานิ ยถากฺกมํ อฎฺฐสฎฺฐิ, ตถา เทฺว จ นว จ อฎฺฐ จ เทฺว จาติ นิทฺทิเสติ สมฺพโนฺธฯ</p>

</p>


<h3>ทฺวารสงฺคหวณฺณนา</h3>
<p> ทฺวารานํ  , ทฺวารปฺปวตฺตจิตฺตานญฺจ ปริเจฺฉทวเสน สงฺคโห ฯ อาวชฺชนาทีนํ อรูปธมฺมานํ ปวตฺติมุขภาวโต ทฺวารานิ วิยาติ ฯ</p>


<p> ติ ปสาทจกฺขุเมวฯ</p>


<p> อาวชฺชนาทีนํ มนานํ, มโนเยว วา ทฺวารนฺติ นฺติ อาวชฺชนานนฺตรํ ภวงฺคํฯ เตนาหุ โปราณา –</p>


‘‘สาวชฺชนํ ภวงฺคนฺตุ, มโนทฺวารนฺติ วุจฺจตี’’ติ;  
</p>
  
<p> ติ เตสุ จกฺขาทิทฺวาเรสุ จกฺขุทฺวาเร ฉจตฺตาลีส จิตฺตานิ ยถารหมุปฺปชฺชนฺตีติ สมฺพโนฺธฯ ปญฺจทฺวาราวชฺชนเมกํ, จกฺขุวิญฺญาณาทีนิ อุภยวิปากวเสน สตฺต, โวฎฺฐพฺพนเมกํ, กามาวจรชวนานิ จ กุสลากุสลนิราวชฺชนกิริยวเสน เอกูนติํส, ตทารมฺมณานิ จ อคฺคหิตคฺคหเณน อเฎฺฐวาติ นฺติ อิฎฺฐาทิอารมฺมเณ โยนิโสอโยนิโสมนสิการนิรนุสยสนฺตานาทีนํ อนุรูปวเสนฯ ติ อาวชฺชนาทิตทารมฺมณปริโยสาเนน สเพฺพนปิ ปกาเรน กามาวจราเนวาติ โยชนาฯ สพฺพถาปิ จตุปญฺญาส จิตฺตานีติ วา สมฺพโนฺธฯ สพฺพถาปิ ตํตํทฺวาริกวเสน ฐิตานิ อคฺคหิตคฺคหเณน จกฺขุทฺวาริเกสุ ฉจตฺตาลีสจิเตฺตสุ โสตวิญฺญาณาทีนํ จตุนฺนํ ยุคฬานํ ปเกฺขเปน จตุปญฺญาสปีตฺยโตฺถฯ</p>


<p> จกฺขาทิทฺวาเรสุ อปฺปวตฺตนโต, มโนทฺวารสงฺขาตภวงฺคโต อารมฺมณนฺตรคฺคหณวเสน อปฺปวตฺติโต จ ปฎิสนฺธาทิวเสน ปวตฺตานิ ฯ</p>


<p> ทฺวิปญฺจวิญฺญาณานิ  สกสกทฺวาเร, ฉพฺพีสติ มหคฺคตโลกุตฺตรชวนานิ มโนทฺวาเรเยว อุปฺปชฺชนโต ฉตฺติํส จิตฺตานิ ยถารหํ สกสกทฺวารานุรูปํ ฯ</p>


<p> ปญฺจทฺวาเรสุ  สนฺตีรณตทารมฺมณวเสน, มโนทฺวาเร จ ตทารมฺมณวเสน ปวตฺตนโต  ปฎิสนฺธาทิวสปฺปวตฺติยา ฯ</p>


<p> ปญฺจทฺวาริกานิ จ ฉทฺวาริกานิ จ ฯ ฉทฺวาริกานิ จ ตานิ กทาจิ ทฺวารวิมุตฺตานิ จาติ ฯ อถ วา ฉทฺวาริกานิ จ ฉทฺวาริกวิมุตฺตานิ จาติ ติ เอกเทสสรูเปกเสโส ทฎฺฐโพฺพฯ</p>

</p>


<h3>อาลมฺพณสงฺคหวณฺณนา</h3>
<p> อารมฺมณานํ สรูปโต, วิภาคโต, ตํวิสยจิตฺตโต จ สงฺคโห ฯ วณฺณวิการํ อาปชฺชมานํ รูปยติ หทยงฺคตภาวํ ปกาเสตีติ รูปํ, ตเทว ทุพฺพลปุริเสน ทณฺฑาทิ วิย จิตฺตเจตสิเกหิ อาลมฺพียติ, ตานิ วา อาคนฺตฺวา เอตฺถ รมนฺตีติ อารมฺมณนฺติ ฯ สทฺทียตีติ สโทฺท, โสเยว อารมฺมณนฺติ ฯ คนฺธยติ อตฺตโน วตฺถุํ สูเจติ ‘‘อิทเมตฺถ อตฺถี’’ติ เปสุญฺญํ กโรนฺตํ วิย โหตีติ คโนฺธ, โสเยว อารมฺมณํ ฯ รสนฺติ ตํ สตฺตา อสฺสาเทนฺตีติ รโส, โสเยว อารมฺมณํ ฯ ผุสียตีติ โผฎฺฐพฺพํ, ตเทว อารมฺมณํ ฯ ธโมฺมเยว อารมฺมณํ ฯ</p>


<p> ติ  เตสุ รูปาทิอารมฺมเณสุ, ติ วณฺณายตนสงฺขาตํ รูปเมวฯ ติ สทฺทายตนาทิสงฺขาตา สทฺทาทโย, อาโปธาตุวชฺชิตภูตตฺตยสงฺขาตํ โผฎฺฐพฺพายตนญฺจฯ</p>


<p> ปญฺจารมฺมณปสาทานิ ฐเปตฺวา เสสานิ โสฬส ฯ</p>


<p> นฺติ วตฺตมานํฯ</p>


<p> ติ  รูปาทิวเสน ฉพฺพิธมฺปิฯ วินาสาภาวโต อตีตาทิกาลวเสน นวตฺตพฺพตฺตา นิพฺพานํ, ปญฺญตฺติ จ  นามฯ นฺติ กามาวจรชวนอภิญฺญาเสสมหคฺคตาทิชวนานํ อนุรูปโตฯ กามาวจรชวนานญฺหิ หสิตุปฺปาทวชฺชานํ ฉพฺพิธมฺปิ ติกาลิกํ, กาลวิมุตฺตญฺจ อารมฺมณํ โหติฯ หสิตุปฺปาทสฺส ติกาลิกเมวฯ ตถา หิสฺส เอกนฺตปริตฺตารมฺมณตํ วกฺขติฯ ทิพฺพจกฺขาทิวสปฺปวตฺตสฺส ปน อภิญฺญาชวนสฺส ยถารหํ ฉพฺพิธมฺปิ ติกาลิกํ, กาลวิมุตฺตญฺจ อารมฺมณํ โหติฯ วิภาโค ปเนตฺถ นวมปริเจฺฉเท อาวิ ภวิสฺสติฯ เสสานํ ปน กาลวิมุตฺตํ, อตีตญฺจ ยถารหมารมฺมณํ โหติฯ</p>


<p> ทฺวาร…เป.… สงฺขาตานํ ฉพฺพิธมฺปิ อารมฺมณํ โหตีติ สมฺพโนฺธ, ตํ ปน เนสํ อารมฺมณํ น อาวชฺชนสฺส วิย เกนจิ อคฺคหิตเมว โคจรภาวํ คจฺฉติ, น จ ปญฺจทฺวาริกชวนานํ วิย เอกนฺตปจฺจุปฺปนฺนํ, นาปิ มโนทฺวาริกชวนานํ วิย ติกาลิกเมว, อวิเสเสน กาลวิมุตฺตํ วา, นาปิ มรณาสนฺนโต ปุริมภาคชวนานํ วิย กมฺมกมฺมนิมิตฺตาทิวเสน อาคมสิทฺธิโวหารวินิมุตฺตนฺติ อาห นฺติฯ ตตฺถ นฺติ ตํตํภูมิกปฎิสนฺธิภวงฺคจุตีนํ ตํตํทฺวารคฺคหิตาทิวเสน สมฺภวานุรูปโตฯ กามาวจรานญฺหิ  ปฎิสนฺธิภวงฺคานํ ตาว รูปาทิปญฺจารมฺมณํ ฉทฺวารคฺคหิตํ ยถารหํ ปจฺจุปฺปนฺนมตีตญฺจ กมฺมนิมิตฺตสมฺมตมารมฺมณํ โหติ, ตถา จุติจิตฺตสฺส อตีตเมวฯ ธมฺมารมฺมณํ ปน เตสํ ติณฺณนฺนมฺปิ มโนทฺวารคฺคหิตเมว อตีตํ กมฺมกมฺมนิมิตฺตสมฺมตํ, ตถา รูปารมฺมณํ เอกเมว มโนทฺวารคฺคหิตํ เอกนฺตปจฺจุปฺปนฺนํ คตินิมิตฺตสมฺมตนฺติ เอวํ กามาวจรปฎิสนฺธาทีนํ ยถาสมฺภวํ ฉทฺวารคฺคหิตํ ปจฺจุปฺปนฺนมตีตญฺจ กมฺมกมฺมนิมิตฺตคตินิมิตฺตสมฺมตมารมฺมณํ โหติฯ</p>


<p>มหคฺคตปฎิสนฺธาทีสุ ปน รูปาวจรานํ, ปฐมตติยารุปฺปานญฺจ ธมฺมารมฺมณเมว มโนทฺวารคฺคหิตํ ปญฺญตฺติภูตํ กมฺมนิมิตฺตสมฺมตํ, ตถา ทุติยจตุตฺถารุปฺปานํ อตีตเมวาติ เอวํ มหคฺคตปฎิสนฺธิภวงฺคจุตีนํ มโนทฺวารคฺคหิตํ ปญฺญตฺติภูตํ, อตีตํ วา กมฺมนิมิตฺตสมฺมตเมว อารมฺมณํ โหติฯ</p>


<p>นฺติ พาหุเลฺลน อตีตานนฺตรภเว มรณาสนฺนปฺปวตฺตฉทฺวาริกชวเนหิ คหิตํฯ อสญฺญีภวโต จุตานญฺหิ ปฎิสนฺธิวิสยสฺส อนนฺตราตีตภเว  น เกนจิ ทฺวาเรน คหณํ อตฺถีติ ตเทเวตฺถ เยภุยฺยคฺคหเณน พฺยภิจาริตํฯ เกวลญฺหิ กมฺมพเลเนว เตสํ ปฎิสนฺธิยา กมฺมนิมิตฺตาทิกมารมฺมณํ อุปฎฺฐาติฯ ตถา หิ  อสญฺญีภวโต จุตสฺส ปฎิสนฺธินิมิตฺตํ ปุจฺฉิตฺวา –</p>


<p>
‘‘ภวนฺตรกตํ กมฺมํ, ยโมกาสํ ลเภ ตโต;  
  
โหติ สา สนฺธิ เตเนว, อุปฎฺฐาปิตโคจเร’’ติฯ (ส. ส. ๑๗๑) –  
</p>
  
<p>เกวลํ กมฺมพเลเนว ปฎิสนฺธิโคจรสฺส อุปฎฺฐานํ วุตฺตํฯ อิตรถา หิ ชวนคฺคหิตสฺสปิ อารมฺมณสฺส กมฺมพเลเนว อุปฎฺฐาปิยมานตฺตา ติ สาวธารณวจนสฺส อธิปฺปายสุญฺญตา  อาปเชฺชยฺยาติฯ นนุ จ เตสมฺปิ ปฎิสนฺธิโคจโร กมฺมภเว เกนจิ ทฺวาเรน ชวนคฺคหิโต สมฺภวตีติ? สจฺจํ สมฺภวติ กมฺมกมฺมนิมิตฺตสมฺมโต, คตินิมิตฺตสมฺมโต ปน สเพฺพสมฺปิ มรณกาเลเยว อุปฎฺฐาตีติ กุโต ตสฺส กมฺมภเว คหณสมฺภโวฯ อปิเจตฺถ มรณาสนฺนปวตฺตชวเนหิ คหิตเมว สนฺธาย ‘‘ฉทฺวารคฺคหิต’’นฺติ วุตฺตํ, เอวญฺจ กตฺวา อาจริเยน อิมสฺมิํเยว อธิกาเร  วุตฺตํ –</p>


<p>
‘‘มรณาสนฺนสตฺตสฺส, ยโถปฎฺฐิตโคจรํ;  
  
ฉทฺวาเรสุ ตมารพฺภ, ปฎิสนฺธิ ภวนฺตเร’’ติฯ (ปรม. วิ. ๘๙);  
</p>
  
<p>นฺตฺยาทินา อนาคตสฺส ปฎิสนฺธิโคจรภาวํ นิวาเรติฯ น หิ ตํ อตีตกมฺมกมฺมนิมิตฺตานิ วิย อนุภูตํ, นาปิ ปจฺจุปฺปนฺนกมฺมนิมิตฺตคตินิมิตฺตานิ วิย อาปาถคตญฺจ โหตีติ, กมฺมกมฺมนิมิตฺตาทีนญฺจ สรูปํ สยเมว วกฺขติฯ</p>


<p> ติ รูปาทิปจฺจุปฺปนฺนาทิกมฺมาทิอารมฺมเณสุ วิญฺญาเณสุฯ รูปาทีสุ เอเกกํ อารมฺมณํ เอเตสนฺติ ฯ</p>


<p> รูปาทิกํ ปญฺจวิธมฺปิ อารมฺมณเมตสฺสาติ ฯ</p>


<p> ติ ทฺวิปญฺจวิญฺญาณสมฺปฎิจฺฉเนหิ อวเสสานิ เอกาทส กามาวจรวิปากานิ ฯ ติ สเพฺพนปิ ฉทฺวาริกทฺวารวิมุตฺตฉฬารมฺมณวสปฺปวตฺตากาเรน นิพฺพตฺตานิปิ เอกนฺตกามาวจรสภาวฉฬารมฺมณโคจรานิฯ เอตฺถ หิ วิปากานิ ตาว สนฺตีรณาทิวเสน รูปาทิปญฺจารมฺมเณ, ปฎิสนฺธาทิวเสน ฉฬารมฺมณสงฺขาเต กามาวจรารมฺมเณเยว ปวตฺตนฺติฯ</p>


<p>หสนจิตฺตมฺปิ  ปธานสารุปฺปฎฺฐานํ ทิสฺวา ตุสฺสนฺตสฺส รูปารมฺมเณ, ภณฺฑภาชนฎฺฐาเน มหาสทฺทํ สุตฺวา ‘‘เอวรูปา โลลุปฺปตณฺหา เม ปหีนา’’ติ ตุสฺสนฺตสฺส สทฺทารมฺมเณ, คนฺธาทีหิ เจติยปูชนกาเล ตุสฺสนฺตสฺส คนฺธารมฺมเณ, รสสมฺปนฺนํ ปิณฺฑปาตํ สพฺรหฺมจารีหิ ภาเชตฺวา ปริภุญฺชนกาเล ตุสฺสนฺตสฺส รสารมฺมเณ, อาภิสมาจาริกวตฺตปริปูรณกาเล ตุสฺสนฺตสฺส โผฎฺฐพฺพารมฺมเณ, ปุเพฺพนิวาสญาณาทีหิ คหิตกามาวจรธมฺมํ อารพฺภ ตุสฺสนฺตสฺส ธมฺมารมฺมเณติ เอวํ ปริตฺตธมฺมปริยาปเนฺนเสฺวว ฉสุ อารมฺมเณสุ ปวตฺตติฯ</p>


<p> ทฺวาทสากุสลอฎฺฐญาณวิปฺปยุตฺตชวนวเสน วีสติ จิตฺตานิ อตฺตโน ชฬภาวโต โลกุตฺตรธเมฺม อารพฺภ ปวตฺติตุํ น สโกฺกนฺตีติ นววิธโลกุตฺตรธเมฺม วเชฺชตฺวา เตภูมกานิ, ปญฺญตฺติญฺจ อารพฺภ ปวตฺตนฺตีติ อาห ตฺยาทิฯ อิเมสุ หิ อกุสลโต จตฺตาโร ทิฎฺฐิคตสมฺปยุตฺตจิตฺตุปฺปาทา ปริตฺตธเมฺม อารพฺภ ปรามสนอสฺสาทนาภินนฺทนกาเล กามาวจรารมฺมณา, เตเนวากาเรน สตฺตวีสติ มหคฺคตธเมฺม อารพฺภ ปวตฺติยํ มหคฺคตารมฺมณา, สมฺมุติธเมฺม อารพฺภ ปวตฺติยํ ปญฺญตฺตารมฺมณาฯ ทิฎฺฐิวิปฺปยุตฺตจิตฺตุปฺปาทาปิ เตเยว ธเมฺม อารพฺภ เกวลํ อสฺสาทนาภินนฺทนวเสน ปวตฺติยํ, ปฎิฆสมฺปยุตฺตา จ ทุสฺสนวิปฺปฎิสารวเสน, วิจิกิจฺฉาสหคโต อนิฎฺฐงฺคมนวเสน, อุทฺธจฺจสหคโต วิกฺขิปนวเสน, อวูปสมวเสน จ ปวตฺติยํ ปริตฺตมหคฺคตปญฺญตฺตารมฺมโณ, กุสลโต จตฺตาโร, กิริยโต จตฺตาโรติ อฎฺฐ ญาณวิปฺปยุตฺตจิตฺตุปฺปาทา เสกฺขปุถุชฺชนขีณาสวานํ อสกฺกจฺจทานปจฺจเวกฺขณธมฺมสฺสวนาทีสุ ปริตฺตธเมฺม อารพฺภ ปวตฺติกาเล กามาวจรารมฺมณา, อติปคุณชฺฌานปจฺจเวกฺขณกาเล  มหคฺคตารมฺมณา, กสิณนิมิตฺตาทีสุ ปริกมฺมาทิกาเล ปญฺญตฺตารมฺมณาติ ทฎฺฐพฺพํฯ</p>


<p>  เสกฺขปุถุชฺชนสนฺตาเนเสฺวว ปวตฺตนโตฯ เสกฺขาปิ หิ ฐเปตฺวา โลกิยจิตฺตํ อรหโต มคฺคผลสงฺขาตํ ปาฎิปุคฺคลิกจิตฺตํ ชานิตุํ น สโกฺกนฺติ อนธิคตตฺตา, ตถา ปุถุชฺชนาทโยปิ โสตาปนฺนาทีนํ, เสกฺขานํ ปน อตฺตโน อตฺตโน มคฺคผลปจฺจเวกฺขเณสุ  ปรสนฺตานคตมคฺคผลารมฺมณาย อภิญฺญาย ปริกมฺมกาเล, อภิญฺญาจิเตฺตเนว มคฺคผลานํ ปริจฺฉินฺทนกาเล จ อตฺตโน อตฺตโน สมานานํ, เหฎฺฐิมานญฺจ มคฺคผลธเมฺม อารพฺภ กุสลชวนานํ ปวตฺติ อตฺถีติ อรหตฺตมคฺคผลเสฺสว ปฎิเกฺขโป กโตฯ กามาวจรมหคฺคตปญฺญตฺตินิพฺพานานิ ปน เสกฺขปุถุชฺชนานํ สกฺกจฺจทานปจฺจเวกฺขณธมฺมสฺสวนสงฺขารสมฺมสนกสิณปริกมฺมาทีสุ ตํตทารมฺมณิกาภิญฺญานํ ปริกมฺมกาเล, โคตฺรภุโวทานกาเล, ทิพฺพจกฺขาทีหิ รูปวิชานนาทิกาเล จ กุสลชวนานํ โคจรภาวํ คจฺฉนฺติฯ</p>


<p> ติ กามาวจรมหคฺคตสพฺพโลกุตฺตรปญฺญตฺติวเสน สพฺพถาปิ สพฺพารมฺมณานิ, น ปน อกุสลาทโย วิย สปฺปเทสสพฺพารมฺมณานีตฺยโตฺถฯ กิริยชวนานญฺหิ สพฺพญฺญุตญฺญาณาทิวสปฺปวตฺติยํ, โวฎฺฐพฺพนสฺส จ ตํตํปุเรจาริกวสปฺปวตฺติยํ น จ กิญฺจิ อโคจรํ นาม อตฺถิฯ</p>


<p> ปฐมตติยารุปฺปารมฺมณตฺตา ฯ</p>


<p> ติ ปนฺนรส รูปาวจรานิ, ปฐมตติยารุปฺปานิ จาติ เอกวีสติ กสิณาทิปญฺญตฺตีสุ ปวตฺตนโต ปญฺญตฺตารมฺมณานิฯ</p>


<p> เตวีสติกามาวจรวิปากปญฺจทฺวาราวชฺชนหสนวเสน  ปญฺจวีสติ จิตฺตานิ  กามาวจรารมฺมเณ เยว ภวนฺติฯ กามาวจรญฺหิ มหคฺคตาทโย อุปาทาย มนฺทานุภาวตาย ปริสมนฺตโต อตฺตํ ขณฺฑิตํ วิยาติ ฯ ‘‘ฉ จิตฺตานิ มหคฺคเตเยวา’’ตฺยาทินา สพฺพตฺถ สาวธารณโยชนา ทฎฺฐพฺพาฯ</p>

</p>


<h3>วตฺถุสงฺคหวณฺณนา</h3>
<p> วตฺถุวิภาคโต , ตพฺพตฺถุกจิตฺตปริเจฺฉทวเสน จ สงฺคโห ฯ วสนฺติ เอเตสุ จิตฺตเจตสิกา ตนฺนิสฺสยตฺตาติ ฯ</p>


<p>  ปริปุณฺณินฺทฺริยสฺส ตเตฺถว อุปลพฺภนโตฯ -สเทฺทน ปน อนฺธพธิราทิวเสน เกสญฺจิ อสมฺภวํ ทีเปติฯ</p>


<p>  พฺรหฺมานํ กามวิราคภาวนาวเสน คนฺธรสโผฎฺฐเพฺพสุ วิรตฺตตาย ตพฺพิสยปฺปสาเทสุปิ วิราคสภาวโตฯ พุทฺธทสฺสนธมฺมสฺสวนาทิอตฺถํ ปน จกฺขุโสเตสุ อวิรตฺตภาวโต จกฺขาทิทฺวยํ ตตฺถ อุปลพฺภติฯ</p>


<p>  ฉ วตฺถูนิ น  อรูปีนํ รูปวิราคภาวนาพเลน ตตฺถ สเพฺพน สพฺพํ รูปปฺปวตฺติยา อภาวโตฯ</p>


<p> ปญฺจวิญฺญาณาเนว นิสฺสตฺตนิชฺชีวเฎฺฐน ธาตุโยติ ฯ</p>


<p> มนนมตฺตา ธาตุ ฯ</p>


<p> มโนเยว  วิสิฎฺฐวิชานนกิจฺจโยคโต วิญฺญาณํ นิสฺสตฺตนิชฺชีวเฎฺฐน ธาตุ จาติ ฯ มนโส วิญฺญาณธาตูติ วา ฯ สา หิ มนโตเยว อนนฺตรปจฺจยโต สมฺภูยมนโสเยว อนนฺตรปจฺจยภูตาติ มนโส สมฺพนฺธินี โหติฯ สนฺตีรณตฺตยสฺส, อฎฺฐมหาวิปากานํ, ปฎิฆทฺวยสฺส, ปฐมมคฺคสฺส, หสิตุปฺปาทสฺส, ปนฺนรสรูปาวจรานญฺจ วเสน ปวตฺตา ยถาวุตฺตมโนธาตุปญฺจวิญฺญาณธาตูหิ อวเสสา มโนวิญฺญาณธาตุ สงฺขาตา จ ติํส ธมฺมา น เกวลํ มโนธาตุเยว, ตถา หทยํ นิสฺสาเยว ปวตฺตนฺตีติ สมฺพโนฺธฯ</p>


<p>สนฺตีรณมหาวิปากานิ หิ เอกาทส ทฺวาราภาวโต, กิจฺจาภาวโต จ อารุเปฺป น อุปฺปชฺชนฺติ ฯ ปฎิฆสฺส อนีวรณาวตฺถสฺส อภาวโต ตํสหคตํ จิตฺตทฺวยํ รูปโลเกปิ นตฺถิ, ปเคว อารุเปฺปฯ ปฐมมโคฺคปิ ปรโตโฆสปจฺจยาภาเว สาวกานํ อนุปฺปชฺชนโต, พุทฺธปเจฺจกพุทฺธานญฺจ มนุสฺสโลกโต อญฺญตฺถ อนิพฺพตฺตนโต, หสนจิตฺตญฺจ กายาภาวโต, รูปาวจรานิ อรูปีนํ รูปวิราคภาวนาวเสน ตทารมฺมเณสุ ฌาเนสุปิ วิรตฺตภาวโต อรูปภเว น อุปฺปชฺชนฺตีติ สพฺพานิปิ เอตานิ เตตฺติํส จิตฺตานิ หทยํ นิสฺสาเยว ปวตฺตนฺติฯ</p>


<p> ปญฺจรูปาวจรกุสลโต อวเสสานิ ทฺวาทส โลกิยกุสลานิ, ปฎิฆทฺวยโต อวเสสานิ ทส อกุสลานิ, ปญฺจทฺวาราวชฺชนหสนรูปาวจรกิริเยหิ อวเสสานิ เตรส กิริยจิตฺตานิ, ปฐมมคฺคโต อวเสสานิ สตฺต อนุตฺตรานิ จาติ อิเมสํ วเสน เทฺวจตฺตาลีสวิธา มโนวิญฺญาณธาตุสงฺขาตา ธมฺมา ปญฺจโวการภววเสน  จตุโวการภววเสน  ปวตฺตนฺติฯ</p>


<p>   ภเว ฉวตฺถุํ นิสฺสิตา สตฺต วิญฺญาณธาตุโย,  ภเว ติวตฺถุํ นิสฺสิตา ฆานวิญฺญาณาทิตฺตยวชฺชิตา จตุพฺพิธา วิญฺญาณธาตุโย,  ภเว อนิสฺสิตา เอกา มโนวิญฺญาณธาตุ มตาติ โยชนาฯ</p>


<p> กามาวจรวิปากปญฺจทฺวาราวชฺชนปฎิฆทฺวยหสนวเสน สตฺตวีสติ กามาวจรานิ, ปนฺนรส รูปาวจรานิ, ปฐมมโคฺคติ  นิสฺสาเยว ชายเร, ตโตเยว อวเสสา อารุปฺปวิปากวชฺชิตา  นิสฺสาย จ อนิสฺสาย จ ชายเร,  จตฺตาโร อนิสฺสิตาเยวาติ สมฺพโนฺธฯ</p>

</p>

</p>

</p>





