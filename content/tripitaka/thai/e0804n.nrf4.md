<h1>๑๙. สพฺพคณวินิจฺฉย</h1>
<p>
อิโต ปรํ ปวกฺขามิ, สพฺพคณวินิจฺฉยํ;  
  
โสตูนํ ปฎุภาวตฺถํ, ปรเม ปิฎกตฺตเยฯ  
</p>
  
<p>
ปจฺจยาทิวิภาเคหิ, นเยหิ วิวิเธหิ ตํ;  
  
สุขคฺคาหาย โสตูนํ, สุณาถ มม ภาสโตฯ  
</p>
  
<p>ตตฺถ ปฐโม คโณ, ทุติโย คโณ, ตติโย คโณ, จตุโตฺถ คุโณ, ปญฺจโม คโณ, ฉโฎฺฐ คโณ, สตฺตโม คโณ, อฎฺฐโม คโณ, อิมสฺมิํ ภควโต ปาวจเน อฎฺฐวิธา ธาตุคณา ภวนฺติฯ เอเตสุ วิกรณปจฺจยวเสน –</p>


<p>
ภูวาทิ  
โต อกาโร จ, สานุสาโร  
รุธาทิ  
โต;  
  
อกาโร เจ  
วิ  
วโณฺณ จ,  
เอ  
กา  
โร  
การเมว จฯ  
</p>
  
<p>
ย  
ปจฺจโย  
ทิวาทิ  
มฺหา,  
ณุ ณา อุณา สุวาทิ  
โต;  
  
กฺยาทิ  
โต ปน  
นา  
เยว,  
ปฺปณฺหา  
ปน  
คหาทิ  
โตฯ  
</p>
  
<p>
โอยิรา  
  
ตุ  
ตนาทิ  
มฺหา,  
เณ ณยา  
จ  
จุราทิ  
โต;  
  
อคฺคหิตคฺคหเณน, ปจฺจยา  
ทส ปญฺจ  
จฯ  
</p>
  
<p>
หิยฺยตฺตนี สตฺตมี จ, วตฺตมานา จ ปญฺจมี;  
  
จตเสฺสตา ปวุจฺจนฺติ, สพฺพธาตุกนามิกาฯ  
</p>
  
<p>
เอเตสุ วิสเยเสฺวว,  
อ  
กาโร สุทฺธกตฺตริ;  
  
อญฺญตฺร  
ข ฉ สา  
ทีหิ, สหาปิ จุปลพฺภติฯ  
</p>
  
<p>
‘‘ภวติ โหติ สโมฺภติ, เชติ ชยติ กียติ;  
  
เฑติ ยาติ อิติ เอติ, อวติ โกติ สงฺกติฯ  
</p>
  
<p>
ภิกฺขติ ปิวติ ปาติ, วเทติ วทติ’’ อิติ;  
  
ภูวาทิ  
ธาตุรูปานิ, ภวนฺตีติ ปกาสเยฯ  
</p>
  
<p>
รูปํ ‘‘รุนฺธติ รุนฺธีติ, รุเนฺธติ ปุน รุนฺธิติ;  
  
สุโมฺภติ’’จฺจาทีรูปานิ,  
รุธาที  
นฺติ ทีปเยฯ  
</p>
  
<p>
‘‘ทิพฺพติ สิพฺพติ เจว, ยุชฺชติ วิชฺชติ ตถา;  
  
ฆายติ หายติ’’จฺจาทิ, รูปมาหุ  
ทิวาทิ  
นํฯ  
</p>
  
<p>
‘‘สุโณติ จ สุณาติ จ, วุโณติ จ วุณาติ จ;  
  
ปาปุณาติ หิโนตี’’ติ, อาทิรูปํ  
สุวาทิ  
นํฯ  
</p>
  
<p>
‘‘กินาติ จ ชินาติ จ, ธุนาติ จ มุนาติ จ;  
  
อสฺนาติ’’จฺจาทิรูปญฺจ,  
กฺยาทีน  
นฺติ วิภาวเยฯ  
</p>
  
<p>
‘‘เฆปฺปติ ปฎิคฺคณฺหาติ, สณฺหญฺจ สณฺหโกติ จ;  
  
กณฺหํ ตณฺหา จ ติณฺหุณฺห’’-มิจฺจาทิ จ  
คหาทิ  
นํฯ  
</p>
  
<p>
‘‘ตโนติ จ กโรติ จ, กยิรติ สโนติ จ;  
  
สโกฺกต’โปฺปติ ปโปฺปติ’’-จฺจาทิรูปํ  
ตนาทิ  
นํฯ  
</p>
  
<p>
‘‘โจเรติ โจรยเนฺต จ, จิเนฺตติ จินฺตยนฺติ จ;  
  
มเนฺตติ’’จฺจาทิกญฺจาปิ, รูปมาหุ  
จุราทิ  
นํฯ  
</p>
  
<p>
วิกรณวเสเนวํ, รูปเภโท ปกาสิโต;  
  
ธาตูนํ ธาตุเภทาทิ-กุสลสฺส มตานุโคฯ  
</p>
  
<p>
กิริยาย  
ธารณโต, ธาตโว เอกธา มตา;  
  
ทฺวิธาปิ จ ปวุจฺจนฺติ, สกมฺมากมฺมโต ปนฯ  
</p>
  
<p>
ตตฺถ  
สกมฺมกา  
นาม,  
คมิภกฺขา  
ทยา สิยุํ;  
  
ฐาสา  
ทโย  
อกมฺมา  
จ, อุปสคฺคํ วินา วเท;  
</p>
  
<p>
สกมฺมกกมฺมภูโต,  
ทิวุ  
อิจฺจาทโย ปุน;  
  
คเหตฺวาน ติธา โหนฺติ, เอวญฺจาปิ วิภาวเยฯ  
</p>
  
<p>
สกมฺมเก ทฺวิธา ภิตฺวา, เอกกมฺมทฺวิกมฺมโต;  
  
อกมฺมเกหิ สทฺธิํ เต, ติวิธาปิ ภวนฺติ หิฯ  
</p>
  
<p>
อกมฺมกา  
รุตา  
เยว, เอกกมฺมา  
คมา  
ทโย;  
  
โหนฺติ ทฺวิกมฺมกา นาม,  
ทุหิกรวหา  
ทโยฯ  
</p>
  
<p>
สกมฺมากมฺมกตฺตมฺหิ, ธาตูนมุปสคฺคโต;  
  
นิยโม นตฺถิ โส ตสฺมา, น มยา เอตฺถ วุจฺจติฯ  
</p>
  
<p>
เอกฎฺฐานา  
คมิ  
จฺจาที, ทฺวิฎฺฐานา  
ภูปจา  
ทโย;  
  
ติฎฺฐานา  
สฺวา  
ทโย เอวํ, ฐานโตปิ ติธา มตาฯ  
</p>
  
<p>
คุปา  
ทโย นิโยเคน, อาขฺยาตเตฺต สวุทฺธิกา;  
  
วจ ตุรา  
ทโย น หิ, วุทฺธิกา การิตํ วินา;  
</p>
  
<p>
ขิ ชิ  
อิจฺจาทโย ธาตู, สวุทฺธาวุทฺธิกา มตา;  
  
อิติ วุทฺธิวเสนาปิ, ติวิโธ ธาตุสงฺคโหฯ  
</p>
  
<p>
อลุตฺตวิกรณา จ, ลุตฺตวิกรณา ตถา;  
  
ลุตฺตาลุตฺตวิกรณา, เอวมฺปิ ติวิธา สิยุํฯ  
</p>
  
<p>
ตตฺราลุตฺตวิกรณา,  
คมิ รุธิ ทิวา  
ทโย;  
  
ปา ภา  
ทโย  
ชินิ  
จฺจาที, กมโต อิตเร สิยุํฯ  
</p>
  
<p>
สุทฺธสฺสรา เอกสฺสรา, ตถาเนกสฺสราติ จ;  
  
ติธา ภวนฺติ  
ยุยาตา-ปาภาลาที กรา  
ทโยฯ  
</p>
  
<p>
จตุธาทินโย จาปิ, ลพฺภมานวเสน จ;  
  
คเหตโพฺพ นยญฺญูหิ, ยถาวุตฺตานุสารโตฯ  
</p>
  
<p>
ปุน  
สุทฺธสฺสรา ธาตู, เอกสฺสรา จ สตฺตธา;  
  
อาอิวณฺณอุวณฺณนฺต-เอโอ  
นฺตวสา มตาฯ  
</p>
  
<p>
อวณฺณิวณฺณุวณฺณเนฺต  
-การนฺตานํ วเสน เว;  
  
อเนกสฺสรธาตู จ, สตฺตธาว ปกิตฺติตาฯ  
</p>
  
<p>
เอวํ ปนฺนรสธาปิ, ธาตูนมิธ สงฺคโห;  
  
ตปฺปเภทํ ปกาเสยฺยุํ,  
อิอุ  
อิจฺจาทินา วิทูฯ  
</p>
  
<p>ตตฺร คติยํ,  อชฺฌยเน,  สเทฺท’’ อิเจฺจเต สุทฺธสฺสรา ธาตโวฯ  อิจฺจาทโย เอกสฺสรา การนฺตาฯ อิจฺจาทโย เอกสฺสรา การนฺตาฯ อิจฺจาทโย เอกสฺสรา การนฺตาฯ  อิจฺจาทโย เอกสฺสรา การนฺตา,  อิจฺจาทโย เอกสฺสรา การนฺตาฯ  อิจฺจาทโย เอกสฺสรา เอการนฺตาฯ  อิจฺจาทโย เอกสฺสรา การนฺตาฯ</p>


<p> อิจฺจาทโย อเนกสฺสรา การนฺตา, อิจฺจาทโย อเนกสฺสรา การนฺตา,  อิจฺจาทโย อเนกสฺสรา การนฺตาฯ  อิจฺจาทโย อเนกสฺสรา การนฺตาฯ อิจฺจาทโย อเนกสฺสรา การนฺตาฯ  อิจฺจาทโย อเนกสฺสรา การนฺตาฯ  อิจฺจาทโย อเนกสฺสรา การนฺตาติ เอวํ  ธาตุสงฺคโหฯ</p>


<p>อถ เตตฺติํสวิเธนปิ ธาตุสงฺคโห ภวติฯ กถํ?</p>


<p>
ธาตู  
สุทฺธสฺสรา  
เจว, ปุน  
เจกสฺสราปิ  
จ;  
  
ก  
การนฺตา  
ข  
การนฺตา,  
คนฺตา ฆ  
นฺตา จ ธาตโวฯ  
</p>
  
<p>
จ  
การนฺตา ฉการนฺตา,  
ช  
นฺตา  
ฌ  
นฺตา จ  
ญ  
นฺตกา;  
  
ฎ  
การนฺตา  
ฐ  
การนฺตา, ฑนฺตา ฒนฺตา จ  
ณ  
นฺตกาฯ  
</p>
  
<p>
ต  
นฺตา เจว ตถา  
ถ  
นฺตา,  
ท  
นฺตา  
ธ  
นฺตา จ  
น  
นฺตกา;  
  
ป  
นฺตา  
ผ  
นฺตา  
พ  
การนฺตา,  
ภ  
นฺตา  
ม  
นฺตา จ  
ย  
นฺตกาฯ  
</p>
  
<p>
ร  
นฺตา  
  
ล  
นฺตา  
ว  
การนฺตา,  
ส  
นฺตา  
ห  
นฺตา จ  
ฬ  
นฺตกา;  
  
อิติ  
เตตฺติํสธา  
เญโยฺย, ธาตูนมิธ สงฺคโหฯ  
</p>
  
<p>
มเต สตฺถุสฺส  
ฒณฬา,  
ปทาทิมฺหิ น ทิสฺสเร;  
  
เตเนกสฺสรธาตูสุ,  
ฒณฬา  
น กถียเรฯ  
</p>
  
<p>
อิ  
การนฺต  
ติ  
การนฺต-วเสน ตุ ยถารหํ;  
  
นามํ สโมฺภติ ธาตูนํ,  
อิติ  
ปฺปจฺจยโยคโตฯ  
</p>
  
<p>
ปจิภิกฺขิฉิทิขาทิ, กโรติ ภวติ คมิ  
;  
  
คติคจฺฉติโหตี  
ติ, อาทิโวหารมุทฺธเรฯ  
</p>
  
<p>เอวํ เตตฺติํสเภเทหิ คหิเตสุ นิขิเลสุ ธาตูสุ –</p>


<p>
สหหิํสอีห  
วสา,  
สีห  
สทฺทคติํ วเท;  
  
สหนโต หนนโต, สีโหติ หิ ครู วทุํฯ  
</p>
  
<p>ตถา หิ สีโห วาตาตปาทิปริสฺสยมฺปิ สหติ, ‘‘กิํ เม พหูหิ ฆาฎิเตหี’’ติ อตฺตโน โคจรตฺถาย ขุทฺทเก ปาเณ อคณฺหโนฺต, ‘‘มาหํ ขุทฺทเก ปาเณ วิสมคเต สงฺฆาตํ อาปาเทสี’’ติ อนุทฺทยวเสน สหิตเพฺพ ขุทฺทกสเตฺตปิ สหติฯ หิํสิตเพฺพ ปน กายูปปเนฺน สูกรมหิํสาทโย สเตฺต หิํสติ, ตสฺมาปิ ‘‘สีโห’’ติ วุจฺจติฯ ยถา ปน กนฺตนเฎฺฐน อาทิอนฺตวิปลฺลาสโต ตกฺกํ วุจฺจติ, เอวํ หิํสนเฎฺฐนปิ สีโหติ เวทิตโพฺพฯ อถ วา สพฺพิริยาปเถสุ ทฬฺหวีริยตฺตา สุฎฺฐุ อีหตีติ ฯ วุตฺตญฺหิ –</p>


<p>
‘‘ยถา สีโห มิคราชา, นิสชฺชฎฺฐานจงฺกเม;  
  
อลีนวีริโย โหติ, ปคฺคหิตมโน สทา’’ติฯ  
</p>
  
<p>อปโร นโย –</p>


<p>
สหนา จ หิํสนา จ, ตถา สีฆชวตฺตโต;  
  
สีโห อิจฺจปิ ภาเสยฺย, สกฺยสีหสฺส สาสเนฯ  
</p>
  
<p>วุตฺตญฺหิ   ‘‘สหรา จ หนนา จ สีฆชวตฺตา จ สีโห’’ติฯ</p>


<p>อิทานิ ตทตฺถุทฺธาโร วุจฺจเต, สโทฺท ‘‘สีโห ภิกฺขเว มิคราชา’’ติอาทีสุ มิคราเช อาคโตฯ ‘‘อถ โข สีโห เสนาปติ เยน ภควา เตนุปสงฺกมี’’ติอาทีสุ ปญฺญตฺติยํฯ ‘‘สีโหติ โข ภิกฺขเว ตถาคตเสฺสตํ อธิวจนํ อรหโต สมฺมาสมฺพุทฺธสฺสา’’ติอาทีสุ ตถาคเตฯ ตตฺถ ตถาคเต สทิสกปฺปนาย อาคโตฯ</p>


<p>เอเตฺถตํ วุจฺจติ –</p>


<p>
สีเห ปญฺญตฺติยญฺจาปิ, พุเทฺธ อปฺปฎิปุคฺคเล;  
  
อิเมสุ ตีสุ อเตฺถสุ,  
สีห  
สโทฺท ปวตฺตติฯ  
</p>
  
<p>
รูปิรุปฺปติ  
ธาตูหิ,  
รูป  
สทฺทคติํ วเท;  
  
‘‘รูปยติ รุปฺปตี’’ติ, วตฺวา นิพฺพจนทฺวยํฯ  
</p>
  
<p>วุตฺตเญฺหตํ ครูหิ ‘‘รูปยตีติ รูปํ, วณฺณวิการํ อาปชฺชมานํ หทยงฺคตภาวํ ปกาเสตีติ อโตฺถ’’ติฯ วุตฺตมฺปิ เจตํ นฺติ เกนเฎฺฐน รูปํ? รุปฺปนเฎฺฐนา’’ติฯ ภควตา ปเนตํ วุตฺตํ ‘‘กิญฺจ ภิกฺขเว รูปํ วเทถ, รุปฺปตีติ โข ภิกฺขเว ตสฺมา รูปนฺติ วุจฺจติฯ เกน รุปฺปติ, สีเตนปิ รุปฺปตี’’ติ วิตฺถาโรฯ อตฺถุทฺธาโร ปนสฺส เหฎฺฐา วุโตฺตวฯ</p>


<p>
ปสวเตมนเตฺถน, ธาตุนา  
อุทินา  
ปน;  
  
สมุทฺท  
สทฺทนิปฺผตฺติํ, วเทยฺย มติมา นโรฯ  
</p>
  
<p>เอตฺถ  หิ ติ อฎฺฐหิ อจฺฉริยพฺภุตธเมฺมหิ สมนฺนาคตตฺตา สมุทฺทติ อตฺตสนฺนิสฺสิตานํ มจฺฉมกราทีนํ ปีติโสมนสฺสํ ปสวติ ชเนตีติ สมุโทฺทฯ อยมสฺมากํ ขนฺติฯ  ปน ‘‘สมุทฺทนเฎฺฐน สมุโทฺท, กิเลทนเฎฺฐน เตนมนเฎฺฐนาติ วุตฺตํ โหตี’’ติ วทนฺติฯ  ปน อายสฺมา นาคเสโน ‘‘ภเนฺต นาคเสน สมุโทฺท สมุโทฺทติ วุจฺจติ, เกน การเณน อาปํ อุทกํ สมุโทฺทติ วุจฺจตี’’ติ มิลิเนฺทน รญฺญา ปุโฎฺฐ อาห ‘‘ยตฺตกํ มหาราช อุทกํ, ตตฺตกํ โลณํ, ยตฺตกํ โลณํ, ตตฺตกํ อุทกํ, อุทกสมตฺตา สมุโทฺทติ วุจฺจตี’’ติฯ ตทา รญฺญา มิลิเนฺทน ‘‘กโลฺลสิ ภเนฺต นาคเสนา’’ติ วุตฺตํฯ เอตฺถ หิ สมํ อุทเกน โลณํ เอตฺถาติ สมุโทฺทติ นิพฺพจนํ เวทิตพฺพํ ‘‘นีโลท’’นฺติอาทีสุ วิยฯ ตตฺถ มตญฺจ อมฺหากํ มตญฺจ ปกติสมุทฺทํ สนฺธาย วุตฺตตฺตา น วิรุชฺฌติ,  มตมฺปิ ‘‘ตณฺหาสมุโทฺท’’ติ จ ‘‘สมุโทฺทเปโส’’ติ จ อาคตานิ สมุทฺทสริกฺขกานิ จ ตณฺหาจกฺขุโสตาทีนิ สนฺธาย วุตฺตตฺตา น วิรุชฺฌตีติ ทฎฺฐพฺพํฯ</p>


<p>
ขาท  
ธาตุวสา จาปิ,  
ขนุ  
ธาตุวเสน วา;  
  
ขนิ  
โต วาปิ ธาตุมฺหา,  
ธา  
โต  
ขํ  
ปุพฺพโตปิ วา;  
  
ขนฺธ  
สทฺทสฺส นิปฺผตฺติํ, สทฺทกฺขนฺธวิทู วเทฯ  
</p>
  
<p>ตตฺถ ‘‘สํขิเตฺตน ปญฺจุปาทานกฺขนฺธาปิ ทุกฺขา’’ติ วจนโต สยมฺปิ ทุกฺขธโมฺมเยว สมาโน ชาติชราพฺยาธิมรณทุกฺขาทีหิ อเนเกหิ ทุเกฺขหิ ขชฺชติ ขาทิยตีติ  เตเหว ทุเกฺขหิ ขญฺญติ อวทาริยตีติปิ  ขนิยติ ปริขญฺญตีติปิ  อเตฺตน วา อตฺตนิเยน วา ตุจฺฉตฺตา ขํ สุญฺญาการํ ธาเรตีติปิ  รูปกฺขนฺธาทิฯ อตฺถุทฺธารโต ปน –</p>


<p>
ขนฺธ  
สโทฺท  
ราสิคุณ-ปณฺณตฺตีสุ จ รูฬฺหิยํ;  
  
โกฎฺฐาเส เจว อํเส จ, วตฺตตีติ วิภาวเยฯ  
</p>
  
<p>วุตฺตเญฺหตํ  วิภงฺคฎฺฐกถายํ – สโทฺท สมฺพหุเลสุ ฐาเนสุ นิปตติ ราสิมฺหิ คุเณ ปณฺณตฺติยํ รูฬฺหิยนฺติฯ ‘‘เสยฺยถาปิ ภิกฺขเว มหาสมุเทฺท น สุกรํ อุทกสฺส ปมาณํ คเหตุํ ‘‘เอตฺตกานิ อุทกาฬฺหกานี’ติ วา ‘เอตฺตกานิ อุทกาฬฺหกสตานี’ติ วา ‘เอตฺตกานิ อุทกาฬฺหกสหสฺสานี’ติ วา ‘เอตฺตกานิ อุทกาฬฺหกสตสหสฺสานี’ติ วา, อถ โข อสเงฺขฺยโยฺย อปฺปเมโยฺย มหาอุทกกฺขโนฺธเตฺวว สงฺขํ คจฺฉตี’’ติอาทีสุ หิ ราสิโต ขโนฺธ นามฯ น หิ ปริตฺตกํ อุทกํ อุทกกฺขโนฺธติ วุจฺจติ, พหุกเมว วุจฺจติ, ตถา น ปริตฺตกํ รโช รชกฺขโนฺธ, น อปฺปมตฺตกา คาโว ควกฺขโนฺธ, น อปฺปมตฺตกํ พลํ พลกฺขโนฺธ, น อปฺปมตฺตกํ ปุญฺญํ ปุญฺญกฺขโนฺธติ วุจฺจติฯ พหุกเมว หิ รโช รชกฺขโนฺธ, พหุกา จ ควาทโย ควกฺขโนฺธ, พลกฺขโนฺธ, ปุญฺญกฺขโนฺธติ วุจฺจนฺติฯ ‘‘สีลกฺขโนฺธ สมาธิกฺขโนฺธ’’ติอาทีสุ ปน คุณโต ขโนฺธ นามฯ ‘‘อทฺทสา ขา ภควา มหนฺตํ ทารุกฺขนฺธํ คงฺคาย นทิยา โสเตน วุยฺหมาน’’นฺติ เอตฺถ ปณฺณตฺติโต ขโนฺธ นามฯ ‘‘ยํ จิตฺตํ มโน มานสํ…เป.… วิญฺญาณํ วิญฺญาณกฺขโนฺธ’’ติอาทีสุ รูฬฺหีโต ขโนฺธ นามฯ สฺวายมิธ ราสิโต อธิเปฺปโตฯ อยญฺหิ ขนฺธโฎฺฐ นาม ปิณฺฑโฎฺฐ ปูคโฎฺฐ ฆฎโฎฺฐ ราสโฎฺฐ, ตสฺมา ราสิลกฺขณา ขนฺธาติ เวทิตพฺพาฯ โกฎฺฐาสฎฺฐาติปิ วตฺตุํ วฎฺฎติฯ โลกสฺมิญฺหิ อิณํ คเหตฺวา โจทิยมานา ‘‘ทฺวีหิ ขเนฺธหิ ทสฺสาม, ตีหิ ขเนฺธหิ ทสฺสามา’’ติ  วทนฺติฯ อิติ โกฎฺฐาสลกฺขณา ขนฺธาติปิ วตฺตุํ วฎฺฎติฯ เอวเมตฺถ ติ รูปราสิ รูปโกฎฺฐาโส, ติ เวทนาราสิ เวทนาโกฎฺฐาโส’’ติ อิมินา นเยน อโตฺถ เวทิตโพฺพฯ ‘‘ขเนฺธ ภารํฯ ขนฺธโต โอตาเรติ, มหาหนุสภกฺขโนฺธ’’ติอาทีสุ ปน อํโส ‘‘ขโนฺธ’’ติ วุจฺจติฯ</p>


<p>
อา  
ปุพฺพ  
ยต  
โต จาปิ,  
อายู  
ปปทโต ปุน;  
  
ตนุ  
โต  
ตนิ  
โต วาปิ,  
อายตน  
รโว คโตฯ  
</p>
  
<p>วุตฺตมฺปิ เจตํ – อายตนโต, อายานํ วา ตนนโต, อายตสฺส จ นยนโต อายตนนฺติ เวทิตพฺพํฯ จกฺขุ รูปาทีสุ หิ ตํตํทฺวารารมฺมณา จิตฺตเจตสิกา ธมฺมา เสน เสน อนุภวนาทิกิเจฺจน อายตนฺติ อุฎฺฐหนฺติ ฆฎนฺติ วายมนฺตีติ วา วุตฺตํ โหติฯ เต จ ปน อายภูเต ธเมฺม เอตานิ ตนนฺติ วิตฺถาเรนฺตีติ วุตฺตํ โหติฯ อิทญฺจ อนมตเคฺค สํสาเร ปวตฺตํ อตีว อายตํ สํสารทุกฺขํ ยาว น นิวตฺตติ, ตาว นยนฺติ, ปวตฺตยนฺตีติ วุตฺตํ โหติฯ อิติ สเพฺพปิเม ธมฺมา อายตนโต, อายานํ วา ตนนโต, อายตสฺส จ นยนโต อายตนนฺติ วุจฺจนฺติฯ</p>


<p>อปิจ นิวาสฎฺฐานเฎฺฐน อากรเฎฺฐน สโมสรณฎฺฐานเฎฺฐน สญฺชาติเทสเฎฺฐน การณเฎฺฐน อายตนํ เวทิตพฺพํฯ ตถา หิ ‘‘โลเก อิสฺสรายตนํ วาสุเทวายตน’’นฺติอาทีสุ นิวาสฎฺฐานํ อายตนนฺติ วุจฺจติฯ ‘‘สุวณฺณายตนํ รชตายตน’’นฺติอาทีสุ อากโร, สาสเน ปน ‘‘มโนรเม อายตเน, เสวนฺติ นํ วิหงฺคมา’’ติอาทีสุ สโมสรณฎฺฐานํ ฯ ‘‘ทกฺขิณาปโถ คุนฺนํ อายตน’’นฺติอาทีสุ สญฺชาติเทโสฯ ‘‘ตตฺร ตเตฺรว สกฺขิภพฺพตํ ปาปุณาติ สติ สติอายตเน’’ติอาทีสุ การณํฯ</p>


<p>จกฺขุอาทีสุ จาปิ จิตฺตเจตสิกา ธมฺมา นิวสนฺติ ตทายตฺตวุตฺติตายาติ จกฺขาทโย จ เนสํ นิวาสฎฺฐานํฯ จกฺขาทีสุ เต อากิณฺณา ตนฺนิสฺสิตตฺตา ตทารมฺมณตฺตา จาติ จกฺขาทโย จ เนสํ อากโรฯ จกฺขาทโย จ เนสํ สโมสรณฎฺฐานํ ตตฺถ ตตฺถ ทฺวารารมฺมณวเสน สโมสรณโตฯ จกฺขาทโย จ เนสํ สญฺชาติเทโส ตนฺนิสฺสยารมฺมณภาเวน ตเตฺถว อุปฺปตฺติโต, จกฺขาทโย จ เนสํ การณํ เตสํ อภาเว อภาวโตฯ อิติ นิวาสฎฺฐานเฎฺฐน อากรเฎฺฐน สโมสรณฎฺฐานเฎฺฐน สญฺชาติเทสเฎฺฐน การณเฎฺฐนาติ อิเมหิ การเณหิ เอเต ธมฺมา อายตนนฺติ วุจฺจนฺติ, ตสฺมา ยถาวุเตฺตนเตฺถน จกฺขุ จ ตํ อายตนญฺจาติ …เป.… ธมฺมา จ เต อายตนญฺจาติ นฺติ เอวํ ตาเวตฺถ อตฺถโต วิญฺญาตโพฺพ วินิจฺฉโยติฯ อิเจฺจวํ –</p>


<p>
นิวาโส อากโร เจว, ชาติเทโส จ การณํ;  
  
สโมสรณฎฺฐานญฺจ, วุจฺจตา’ยตนํ อิติ;  
</p>
  
<p>
วิทิวิเทหิ  
ธาตูหิ,  
อ  
การปุพฺพเกหิ วา;  
  
อนฺตวิรหิต  
สทฺทู-ปปเทน  
ชุ  
นาปิ วาฯ  
  
อวิชฺชา  
สทฺทนิปฺผตฺติ, ทีเปตพฺพา สุธีมตาฯ  
</p>
  
<p>เอตฺถ ปูเรตุํ อยุตฺตเฎฺฐน กายทุจฺจริตาทิ อวินฺทิยํ นาม, นฺติ อโตฺถ, ตํ อวินฺทิยํ วินฺทตีติ  ตพฺพิปรีตโต กายสุจริตาทิ วินฺทิยํ นาม, ตํ วินฺทิยํ น วินฺทตีติ ฯ ขนฺธานํ ราสฎฺฐํ, อายตนานํ อายตนฎฺฐํ, ธาตูนํ สุญฺญฎฺฐํ, สจฺจานํ ตถฎฺฐํ, อินฺทฺริยานํ อธิปติยฎฺฐํ อวิทิตํ กโรตีติ  ฯ ทุกฺขาทีนํ ปีฬนาทิวเสน วุตฺตํ จตุพฺพิธํ อตฺถํ อวิทิตํ กโรตีติ  อนฺตวิรหิเต สํสาเร สพฺพภวโยนิคติวิญฺญาณฎฺฐิติสตฺตาวาเสสุ สเตฺต ชวาเปตีติ  ปรมตฺถโต อวิชฺชมาเนสุ อิตฺถิปุริสาทีสุ ชวติ, วิชฺชมาเนสุปิ ขนฺธาทีสุ น ชวตีติ ฯ</p>


<p>ยํ ปน  ‘‘อปิจ จกฺขุวิญฺญาณาทีนํ วตฺถารมฺมณปฎิจฺจสมุปฺปาทปฎิจฺจสมุปฺปนฺนา นํ ธมฺมานํ ฉาทนโตปิ อวิชฺชา’’ติ วุตฺตํ, เอตํ น สทฺทตฺถโต วุตฺตํ, อถ โข อวิชฺชาย ฉาทนกิจฺจตฺตา วุตฺตํฯ ตถา หิ  อิทํ วุตฺตํ –</p>

การการกาเร คเหตฺวา อเญฺญสํ วณฺณานํ โลปํ กตฺวา การสฺส จ ทุติยสฺส อาคมํ กตฺวา ติ วุตฺตา’’ติฯ</p>


<p>
อรห  
ธาตุโต  
เญยฺยา,  
อรหํ  
สทฺทสณฺฐิติ;  
  
อรารู  
ปปท  
หน  
-ธาตุโต วาถวา ปนฯ  
</p>
  
<p>
รห  
โต  
รหิ  
โต จาปิ, อการปุพฺพโต อิธ;  
  
วุจฺจเต อสฺส นิปฺผตฺติ, อารกาทิรวสฺสิตาฯ  
</p>
  
<p>ตถา หิ นฺติ อคฺคทกฺขิเณยฺยตฺตา จีวราทิปจฺจเย อรหติ ปูชาวิเสสญฺจาติ อรหํฯ วุตฺตญฺจ –</p>


<p>
‘‘ปูชาวิเสสํ สห ปจฺจเยหิ,  
  
ยสฺมา อยํ อรหติ โลกนาโถ;  
  
อตฺถานุรูปํ  
อรห  
นฺติ โลเก,  
  
ตสฺมา ชิโน อรหติ นามเมต’’นฺติฯ  
</p>
  
<p>ตถา โส กิเลสารโย มเคฺคน หนีติ ฯ วุตฺตญฺจ –</p>


<p>
‘‘ยสฺมา ราคาทิสงฺขาตา, สเพฺพปิ อรโย หตา;  
  
ปญฺญาสเตฺถน นาเถน, ตสฺมาปิ  
อรหํ  
มโต’’ติฯ  
</p>
  
<p>ยเญฺจตํ อวิชฺชาภวตณฺหามยนาภิํ ปุญฺญาทิอภิสงฺขารารํ ชรามรณเนมิํ อาสวสมุทยมเยน อเกฺขน วิชฺฌิตฺวา วิภวรเถ สมาโยชิตํ อนาทิกาลปฺปวตฺตํ สํสารจกฺกํ, ตสฺส โส โพธิมเณฺฑ วีริยปาเทหิ สีลปถวิยํ ปติฎฺฐาย สทฺธาหเตฺถน กมฺมกฺขยกรํ ญาณปรสุํ คเหตฺวา สเพฺพ อเร หนีติปิ ฯ วุตฺตญฺจ –</p>


<p>
‘‘อรา สํสารจกฺกสฺส, หตา ญาณาสินา ยโต;  
  
โลกนาเถน เตเนส,  
อรห  
นฺติ ปวุจฺจตี’’ติฯ  
</p>
  
<p>ตถา อตฺตหิตํ ปรหิตญฺจ ปริปูเรตุํ สมฺมา ปฎิปชฺชเนฺตหิ สาธูหิ ทูรโต รหิตพฺพา ปริจฺจชิตพฺพา ปริหาตพฺพาติ รหา, ราคาทโย ปาปธมฺมา, น สนฺติ เอตสฺส รหาติ  ฯ ‘‘อรโห’’ติ วตฺตเพฺพ การสฺส สานุสารํ การาเทสํ กตฺวา ‘‘อรหํ’’นฺติ วุตฺตํฯ อาห จ –</p>


<p>
‘‘ปาปธมฺมา รหา นาม, สาธูหิ รหิตพฺพโต;  
  
เตสํ สุฎฺฐุ ปหีนตฺตา, ภควา  
อรหํ  
มโต’’ติฯ  
</p>
  
<p>อถ วา ขีณาสเวหิ เสเกฺขหิ กลฺยาณปุถุชฺชเนหิ จ น รหิตโพฺพ น ปริจฺจชิตโพฺพ, เต จ ภควาติ ฯ อาห จ –</p>


<p>
‘‘เย จ สจฺฉิกตธมฺมา,  
  
อริยา สุทฺธโคจรา;  
  
น เตหิ รหิโต โหติ,  
  
นาโถ เตนา’รหํ มโต’’ติฯ  
</p>
  
<p>ติ จ คมนํ วุจฺจติ, นตฺถิ เอตสฺส รโห คมนํ คตีสุ ปจฺจาชาตีติ ฯ อาห จ –</p>


<p>
‘‘รโห วา คมนํ ยสฺส, สํสาเร นตฺถิ สพฺพโส;  
  
ปหีนชาติมรโณ,  
อรหํ  
สุคโต มโต’’ติฯ  
</p>
  
<p>ปาสํสตฺตา วา ภควา ฯ อกฺขรจินฺตกา หิ ปสํสายํ สทํ วเณฺณนฺติฯ ปาสํสภาโว จ ภควโต อนญฺญสาธารโณ ยถาภุจฺจคุณาธิคโต สเทวเก โลเก สุปฺปติฎฺฐิโตฯ อิติ ปาสํสตฺตาปิ ภควา ฯ อาห จ –</p>


<p>
‘‘คุเณหิ สทิโส นตฺถิ, ยสฺมา โลเก สเทวเก;  
  
ตสฺมา ปาสํสิยตฺตาปิ,  
อรหํ  
ทฺวิปทุตฺตโม’’ติฯ  
</p>
  
<p>อิมานิ  นิพฺพจนานิ นฺติ อิเมสํ ธาตูนํ วเสน อิธ วุตฺตานิ กิเลเสหิ อารกตฺตา ‘‘อรห’’นฺติ จ ปาปกรเณ รหาภาวา ‘‘อรห’’นฺติ จ อสปฺปุริสานํ อารกา ทูเรติ ‘‘อรห’’นฺติ จ สปฺปุริสานํ อารกา อาสเนฺนติ ‘‘อรห’’นฺติ จฯ นิพฺพจนานิ ปน ธาตุสทฺทนิสฺสิตานิ น โหนฺตีติ อิธ น คหิตานิฯ ปสํสา ปน อตฺถโต ปูชา เอวาติ นฺติ ธาตุสฺส อโตฺถ ภวิตุํ ยุโตฺตติ อิธ อเมฺหหิ คหิตา, อฎฺฐกถาจริเยหิ ตุ สทฺทสฺส ลพฺภมานวเสน สเพฺพปิ อตฺถา คหิตา ธาตุนิสฺสิตา จ อธาตุนิสฺสิตา จฯ กถํ? –</p>


<p>
อารกตฺตา หตตฺตา จ, กิเลสารีน โส มุนิ;  
  
หตสํสารจกฺกาโร, ปจฺจยาทีน จารโห;  
  
น รโห กโรติ ปาปานิ,  
อรหํ  
เตน วุจฺจตีติฯ  
</p>
  
<p> ตเถว คหิตาฯ กถํ? –</p>


<p>
อารกา มนฺทพุทฺธีนํ, อารกา จ วิชานตํ;  
  
รหานํ สุปฺปหีนตฺตา, วิทูนมรเหยฺยโต;  
  
ภเวสุ จ รหาภาวา, ปาสํสา  
อรหํ  
ชิโนติฯ  
</p>
  
<p>ยถา ปน สทฺทสฺส, เอวํ สทฺทสฺสาปิ นิพฺพจนานิ เวทิตพฺพานิฯ</p>


<p>
สุ  
ปุพฺพ  
คมิ  
โต เจว,  
สุ  
ปุพฺพ  
คทิ  
โตปิ จ;  
  
ธีโร  
สุคต  
สทฺทสฺส, นิปฺผตฺติํ สมุทีรเยฯ  
</p>
  
<p>เอตฺถ หิ ติ โสภนํ คตํ เอตสฺสาติ สุคโต, สุนฺทรํ ฐานํ คโตติ สุคโต, สมฺมา คโตติ สุคโต, สมฺมา จ คทตีติ สุคโตติ ธาตุนิสฺสิตํ อตฺถํ คเหตฺวา สทฺทนิปฺผตฺติ กาตพฺพาฯ วุตฺตญฺหิ  –</p>

, สุนฺทรํ ฐานํ คตตฺตา, สมฺมา คตตฺตา, สมฺมา จ คทตฺตา สุคโตฯ คมนมฺปิ หิ คตนฺติ วุจฺจติ, ตญฺจ ภควโต โสภนํ ปริสุทฺธมนวชฺชํฯ กิํ ปน ตนฺติ? อริยมโคฺค, เตเนส คมเนน เขมํ ทิสํ อสชฺชมาโน คโตติ โสภนคมนตฺตา สุคโต’’ติอาทิฯ</p>


<p>
ภค  
สทฺทูปปทโต,  
วนุ  
โต  
วมุ  
โตปิ จ;  
  
ภควา  
สทฺทนิปฺผตฺติํ, ปวเท อญฺญถาปิ วาฯ  
</p>
  
<p>อตฺริมานิ นิพฺพจนานิ – ภคสงฺขาตา โลกิยโลกุตฺตรสมฺปตฺติโย วนิ ภชิ เสวีติ ฯ โสมนสฺสกุมารตฺตภาวาทีสุ จริมตฺตภาเว จ ภคสงฺขาตํ สิริํ อิสฺสริยํ ยสญฺจ วมิ อุคฺคิริ เขฬปิณฺฑํ วิย อนเปโกฺข ฉฑฺฑยีติ ฯ อถ วา นกฺขเตฺตหิ สมํ ปวตฺตตฺตา ภคสงฺขาเต สิเนรุยุคนฺธรอุตฺตรกุรุหิมวนฺตาทิภาชนโลเก วมิ, ตนฺนิวาสิตตฺตาวาสสมติกฺกมนโต ตปฺปฎิพทฺธฉนฺทราคปฺปหาเนน ปชหีติ ติฯ</p>


<p>
ปร  
ธาตุวสา วาปิ,  
ปรู  
ปปทโตปิ วา;  
  
มุ  
โต ตถา  
มช  
โต จ,  
มย  
โต  
มุน  
โต  
มิ  
โตฯ  
</p>
  
<p>
ปุน  
มิ  
โตติ เอเตหิ, ธาตูหิ ขลุ สตฺตหิ;  
  
วเท  
ปรม  
สทฺทสฺส, นิปฺผตฺติํ ชินสาสเนฯ  
</p>
  
<p>
อุตฺตมวาจี  
ปรม  
-สเทฺทน สห อฎฺฐหิ;  
  
ปเทหิ  
ปารมี  
สทฺทํ, วเท ตทฺธิตปจฺจยิํฯ  
</p>
  
<p>
ปาร  
สทฺทูปปทโต,  
มช  
โตปิ  
มุ  
โตถ วา;  
  
มย  
โต วา  
มุน  
โต วา,  
มิ  
โต วา ปุนปิ  
มิ  
โตฯ  
</p>
  
<p>
เอเตหิ ฉหิ ธาตูหิ, มหาปุริสวาจกํ;  
  
ปารมี  
สทฺทมีเรนฺติ, ตโต  
ปารมิตา  
รวํฯ  
</p>
  
<p>เอตฺถ  ตาว อุตฺตมตฺถวาจกสทฺทวเสน นิพฺพจนํ กเถสฺสามฯ ตโต ธาตุวเสน, ตโต สทฺทูปปทมุธาตาทิวเสน ตโต สทฺทูปปทธาตาทิวเสนฯ</p>


<p>ทานสีลาทิคุณวิเสสโยเคน สตฺตุตฺตมตาย ปรมาฯ มหาโพธิสตฺตา โพธิสตฺตา, เตสํ ภาโว, กมฺมํ วา  ทานาทิกฺริยาฯ อถ วา ปรติ ปาเลติ ปูเรติ จาติ ปรโม, ทานาทีนํ คุณานํ ปาลโก ปูรโก จ โพธิสโตฺต, ปรมสฺส อยํ, ปรมสฺส วา ภาโว, กมฺมํ วา  ทานาทิกฺริยาฯ อถ วา ปรํ สตฺตํ อตฺตนิ มวติ พนฺธติ คุณวิเสสโยเคนาติ ปรโม, ปรํ วา อธิกตรํ มชฺชติ สุชฺฌติ กิเลสมลโตติ ปรโม, ปรํ วา เสฎฺฐํ นิพฺพานํ มยติ คจฺฉตีติ ปรโม, ปรํ วา โลกํ ปมาณภูเตน ญาณวิเสเสน อิธโลกํ วิย มุนาติ ปริจฺฉินฺทตีติ ปรโม, ปรํ วา อติวิย สีลาทิคุณคณํ อตฺตโน สนฺตาเน มิโนติ ปกฺขิปตีติ ปรโม, ปรํ วา อตฺตภูตโต ธมฺมกายโต อญฺญํ ปฎิปกฺขํ วา ตทนตฺถกรํ กิเลสโจรคณํ มินาติ หิํสตีติ ปรโม, มหาสโตฺต, ปรมสฺส อยํ, ปรมสฺส วา ภาโว, กมฺมํ วา  ทานาทิกฺริยาฯ</p>


<p>อปโร นโย – ปาเร นิพฺพาเน มชฺชติ สุชฺฌติ, สเตฺต จ มเชฺชติ โสเธตีติ ปารมี, มหาปุริโส, ตสฺส ภาโว, กมฺมํ วา ฯ ปาเร นิพฺพาเน สเตฺต มวติ พนฺธติ โยเชอีติ ปารมี, ปารํ วา นิพฺพานํ มยติ คจฺฉติ, สเตฺต จ มาเยติ คเมตีติ ปารมี, มุนาติ วา ปารํ นิพฺพานํ ยาถาวโต, ตตฺถ วา สเตฺต มิโนติ ปกฺขิปตีติ ปารมี, กิเลสาริํ วา สตฺตานํ ปาเร นิพฺพาเน มินาติ หิํสตีติ ปารมี, มหาปุริโส, ตสฺส ภาโว, กมฺมํ วา  ทานาทิกฺริยาวฯ อิมินา นเยน ปารมีนํ สทฺทโตฺถ เวทิตโพฺพฯ</p>


<p>
กร  
ธาตุวสา  
วาปิ,  
กิร  
ธาตุวเสน วา;  
  
กํ  
สทฺทูปปท  
รุธิ  
-ธาตุโต วาปิ ทีปเย;  
  
กรุณา  
สทฺทนิปฺผตฺติํ, มหากรุณสาสเนฯ  
</p>
  
<p>ตตฺถ ติ ปรทุเกฺข สติ สาธูนํ หทยกมฺปนํ กโรตีติ กรุณาฯ กิรติ ปรทุกฺกํ วิกฺขิปตีติ ฯ กํ วุจฺจติ สุขํ, ตํ รุนฺธติ วิพาธติ การุณิกํ น สุขาเปตีติปิ ฯ</p>


<p>
วิทิวิธวิท  
ธาตุ-วเสน ปริทีปเย;  
  
วิชฺชา  
สทฺทสฺส นิปฺผตฺติํ, สทฺทนิปฺผตฺติโกวิโทฯ  
</p>
  
<p>ตตฺถ ติ วินฺทิยํ กายสุจริตาทิํ วินฺทติ ยาถาวโต อุปลภตีติ วิชฺชาฯ ตโมขนฺธาทิปทาลนเฎฺฐน วา อตฺตโน ปฎิปกฺขํ วิชฺฌตีติ ฯ ตโต เอว อตฺตโน วิสยํ วิทิตํ กโรตีติปิ ฯ</p>


<p>
เมธ  
ธาตุวสา เจว,  
เมธา  
ธาตูหิ จ ทฺวิธา;  
  
เมธา  
สทฺทสฺส นิปฺผตฺติํ, เมธาวี สมุทีรเยฯ  
</p>
  
<p>ตตฺถ ติ สโมฺมหํ เมธติ หิํสตีติ เมธาฯ ปาปเก วา อกุสเล ธเมฺม เมธติ หิํสตีติปิ ฯ อถ วา –</p>


<p>
‘‘ปญฺญา หิ เสฎฺฐา กุสลา วทนฺติ,  
  
นกฺขตฺตราชาริว ตารกานํ;  
  
สีลํ สิริญฺจาปิ สตญฺจ ธโมฺม,  
  
อนฺวายิกา ปญฺญวโต ภวนฺตี’’ติ  
</p>
  
<p>วจนโต ปน เมธติ สีเลน สิริยา สตญฺจ ธเมฺมหิ สห คจฺฉติ, น เอกิกา หุตฺวา ติฎฺฐตีติปิ ฯ อปโร นโย – สุขุมมฺปิ อตฺถํ ธมฺมญฺจ ขิปฺปเมว เมติ จ ธาเรติ จาติ  เอตฺถ ติ คณฺหาตีติ อโตฺถฯ ตถา หิ   วุตฺตํ ‘‘อสนิ วิย สิลุจฺจเย กิเลเส เมธติ หิํสตีติ เมธา, ขิปฺปํ คหณธารณเฎฺฐน วา เมธา’’ติฯ</p>


<p>
รนฺช  
ธาตุวสา เจว, ราปุพฺพติรโตปิ จ;  
  
รตฺติ  
สทฺทสฺส นิปฺผตฺติํ, สทฺทตฺถญฺญู วิภาวเยฯ  
</p>
  
<p>รนฺชนฺติ สตฺตา เอตฺถาติ  รา สโทฺท ติยฺยติ ฉิชฺชติ เอตฺถาติ  สตฺตานํ สทฺทสฺส วูปสมกาโลติ อโตฺถฯ</p>


<p>
มา  
มาเน อิติ  
โส  
อนฺต, กมฺมนีติ จุโภหิ ตุ;  
  
ธาตูหิ  
มาส  
สทฺทสฺส, นิปฺผตฺติํ สมุทีรเยฯ  
</p>
  
<p>ตถา หิ สตฺตานํ อายุํ มานโนฺต วิย สิยติ อนฺตํ กโรตีติ  จิตฺตมาสาทโย ทฺวาทส มาสาฯ เสยฺยถิทํ? จิโตฺต วิสาโข เชโฎฺฐ อาสาโฬฺห สาวโณ ภโทฺท อสฺสยุโช กตฺติโก มาคสิโร ผุโสฺส มาโฆ ผคฺคุโณติฯ ตตฺร จิโตฺต มาโส ‘‘รมฺมโก’’ติ วุจฺจติฯ ‘‘ยถาปิ รมฺมเก มาเส, พหู ปุปฺผนฺติ วาริชา’’ติ ปาฬิ ทิสฺสติฯ ภโทฺท ปน ‘‘โปฎฺฐปาโท’’ติ วุจฺจติฯ</p>


<p>อถ วา ติ อปรณฺณวิเสสสฺสปิ สุวณฺณมาสสฺสปิ นามํฯ ตตฺถ อปรณฺณวิเสโส ยถาปริมิเต กาเล อสิยติ ภกฺขิยตีติ  อิตโร ปน ‘‘มม อิท’’นฺติ มสิยติ อามสิยติ คณฺหิยตีติ ติ วุจฺจติฯ</p>


<p>
สํ  
ปุพฺพ  
วทจเร  
หิ,  
สํวจฺฉร  
รวสฺส ตุ;  
  
นิปฺผตฺติํ สมุทีเรยฺย, สกฺยสีหสฺส สาสเนฯ  
</p>
  
<p>ตถา หิ ตํ ตํ สตฺตํ ธมฺมปฺปวตฺติญฺจ สงฺคมฺม วทโนฺต วิย จรติ ปวตฺตตีติ ฯ</p>


<p>
ภิทิภิกฺขิ  
ธาตุวสา  
, อถ วา ภยวาจกํ;  
  
ภี  
สทฺทํ ปุริมํ กตฺวา,  
อิกฺข  
ธาตุวเสน จ;  
  
ภิกฺขุ  
สทฺทสฺส นิปฺผตฺติํ, กถเยยฺย วิจกฺขโณฯ  
</p>
  
<p>ตถา หิ กิเลเส ภินฺทตีติ ฯ ฉินฺนภินฺนปฎธโรติปิ ฯ ภิกฺขนสีโลติปิ ฯ สํสาเร ภยํ อิกฺขติ, อิกฺขนสีโลติ วา ฯ</p>


<p>
สทภิทีหิ  
ธาตูหิ,  
สพฺภิ  
สทฺทคติํ วเท;  
  
สปฺปุริเส จ นิพฺพาเน, เอส สโทฺท ปวตฺตติฯ  
</p>
  
<p>อตฺริมานิ นิพฺพจนานิ – สีทนสภาเว กิเลเส ภินฺทตีติ  สปฺปุริโส, โย ‘‘อริโย’’ติปิ ‘‘ปณฺฑิโต’’ติปิ วุจฺจติฯ อปิจ สีทนสภาวา กิเลสา ภิชฺชนฺติ เอตฺถาติ  นิพฺพานํ, ยํ ‘‘ราคกฺขโย’’ติอาทินามํ ลภติฯ ตถา หิ  วุตฺตํ ‘‘ยสฺมา นิพฺพานํ อาคมฺม สีทนสภาวา กิเลสา ภิชฺชนฺติ, ตสฺมา ตํ สพฺภีติ วุจฺจตี’’ติฯ</p>


<p>เอเตฺถตํ วทาม –</p>


<p>
‘‘ยสฺมา นิพฺพานมาคม, สํสีทนสภาวิโน;  
  
เกฺลสา ภิชฺชนฺติ ตํ ตสฺมา, สพฺภีติ อมตํ’พฺรวุ’’นฺติฯ  
</p>
  
<p>
พฺ  
รูธาตุ  
สท  
ธาตูหิ,  
ภิสิ  
สทฺทสฺส สมฺภวํ;  
  
คุเณหิ พฺรูหิตา ธีรา, โปราณาจริยา’พฺรวุํฯ  
</p>
  
<p>ตถา หิ พฺรวนฺตา เอตฺถ สีทนฺตีติ ติ สทฺทสฺส สมฺภวํ โปราณา กถยิํสุฯ</p>


<p>
สุข  
ธาตุวสา จาปิ,  
สุ  
ปุพฺพ  
ขาท  
โตปิ วา;  
  
สุ  
ปุพฺพ  
ขนุ  
โต วาปิ,  
สุข  
สทฺทคติํ วเทฯ  
</p>
  
<p>นฺติ  หิ สุขยตีติ สุขํฯ ยสฺสุปฺปชฺชติ, ตํ สุขิตํ กโรตีติ อโตฺถฯ สุฎฺฐุ ทุกฺขํ ขาทตีติปิ ฯ สุฎฺฎุ ทุกฺขํ ขนตีติปิ ฯ</p>


<p>
ทุกฺข  
ธาตุวสา จาปิ,  
ทุ  
ปุพฺพ  
ขาท  
โตปิ วา;  
  
ทุ  
ปุพฺพ  
ขนุ  
โต วาปิ,  
ทุกฺข  
สทฺทคติํ วเทฯ  
</p>
  
<p>นฺติ หิ ทุกฺขยตีติ ทุกฺขํฯ ยสฺสุปฺปชฺชติ, ตํ ทุกฺขิตํ กโรตีติ อโตฺถฯ ทุฎฺฐุ สุขํ ขาทตีติปิ ฯ ทุฎฺฐุ สุขํ ขนตีติปิ ฯ อถ วา ทฺวิธา สุขํ ขนตีติปิ ฯ</p>


<p>
คนฺธ  
ธาตุวสา จาปิ,  
คมุ  
ธาตุวเสน วา;  
  
คมุธา  
ธาตุโต วาปิ,  
คนฺธ  
สทฺทคติํ วเทฯ  
</p>
  
<p>ตถา หิ คนฺธยตีติ  อตฺตโน วตฺถุํ สูจยติ ‘‘อิทํ สุคนฺธํ, อิทํ ทุคฺคนฺธ’’นฺติ ปกาเสติ, ปฎิจฺฉนฺนํ, วา ปุปฺผผลาทิํ ‘‘อิทเมตฺถ อตฺถี’’ติ เปสุญฺญํ กโรโนฺต วิย อโหสีติ อโตฺถฯ อถ วา คนฺธยติ ฉินฺทติ มนาปคโนฺธ สุคนฺธภาเวน ทุคฺคนฺธํ, อมนาปคโนฺธ จ ทุคฺคนฺธภาเวน สุคนฺธนฺติ ฯ เอตฺถ ปน สทฺทสฺส เฉทนวาจกเตฺต –</p>


<p>
‘‘อติชาตํ อนุชาตํ, ปุตฺตมิจฺฉนฺติ ปณฺฑิตา;  
  
อวชาตํ น อิจฺฉนฺติ, โย โหติ กุลคนฺธโน’’ติ  
</p>
  
<p>อยํ ปาฬิ นิทสฺสนํฯ วายุนา วา นียมาโน คจฺฉตีติ  ‘‘ขาทามคมานํ ขนฺธนฺธคนฺธา’’ติ อิเจฺจเตสํ ธาตูนํ ยถากฺกมํ เทสา วุตฺตาฯ อถ วา คจฺฉโนฺต ธริยเต โสติ ฯ วุตฺตเญฺหตํ ภทเนฺตน  เวยฺยากรเณน นิรุตฺตินยทสฺสินา ‘‘ธริยตีติ คจฺฉโนฺต, คโนฺธ สูจนโตปิ วา’’ติฯ</p>


<p>
รส  
ธาตุวสา เจว,  
รมาส  
ธาตุโตปิ จ;  
  
รส  
สทฺทสฺส นิปฺผตฺติํ, อาหุ ธมฺมรสญฺญุโนฯ  
</p>
  
<p>ติ  หิ รสนฺติ ตํ อสฺสาเทนฺตีติ  รมนฺตา ตํ อสนฺตีติปิ ฯ วุตฺตมฺปิ เจตํ ‘‘รมมานา น’สนฺตีติ รโสติ ปริทีปิโต’’ติฯ ตตฺรายมโตฺถ – เทวมนุสฺสาทโย สตฺตา ยสฺมา รมมานา นํ ธมฺมชาตํ อสนฺติ ภกฺขนฺติ, ตสฺมา ตํ ธมฺมชาตํ รโส นามาติ นิรุตฺตญฺญูหิ ปริทีปิโตติฯ ปทเจฺฉโท ปน เอวํ เวทิตโพฺพ –</p>


<p>
นํ อสนฺติ น สนฺตีติ, ปทเจฺฉโท สิยา ตหิํ;  
  
กมฺมการกภาเวน, อโตฺถ หิ ตตฺถ อิจฺฉิโตฯ  
</p>
  
<p>
อิติ วุตฺตานุสาเรน, อวุเตฺตสุ ปเทสุปิ;  
  
ยถารหํ นยญฺญูหิ, นโย เนโยฺย สุโสภโนฯ  
</p>
  
<p>
ธาตุจินฺตาย เย มุตฺตา, อนิปฺผนฺนาติ เต มตา;  
  
เต จาปิ พหโว สนฺติ,  
ปีตโลหิตกา  
ทโย;  
</p>
  
<p>
นิปฺผเนฺน อปิ ธาตูหิ, สเทฺท  
ธคา  
อิติอาทโย;  
  
อนิปฺผนฺนํว เปกฺขนฺติ,  
ควาทิ  
วิธิเภทโตฯ  
</p>
  
<p>
ตถา หิ ‘‘คจฺฉตีติ โค’’, อิติ วุตฺตปทํ ปุน;  
  
อนิปฺผนฺนํ กริตฺวาน, ‘‘คาโว’’ อิจฺจาทิกํพฺรวุํฯ  
</p>
  
<p>
เอกเนฺตน อนิปฺผนฺนา, สทฺทา  
วิฑูฑภา  
ทโย;  
  
ธาตุรูปกสทฺทา จ, ‘‘ปพฺพตายติ’’อาทโยฯ  
</p>
  
<p>เสยฺยถิทํ? ‘‘วิฑูฑโภ, ติโสฺส, เยวาปโน, ปีตํ, โลหิตํ’’ อิเจฺจวมาทีนิ นามิกปทานิ อนิปฺผนฺนานิ ภวนฺติฯ ‘‘นีลํ, ปีตํ, เยวาปนโก’’ อิจฺจาทีนิ ปน นีลวเณฺณ ปีตวเณฺณฯ ติ ธาตุวเสน อาคตตฺตา นีลตีติ  ปีตตีติ  เย วา ปน อิติวจเนน ภควตา กิยเต กถิยเตติ ติ นิพฺพจนมรหนฺตีติ นิปฺผนฺนานีติ วตฺตพฺพานิฯ เกจิ ปเนตฺถ วเทยฺยุํ ‘‘นนุ นีลติ ปีตตีติอาทีนิ กฺริยาปทานิ เตปิฎเก พุทฺธวจเน น ทิสฺสนฺตี’’ติ? กิญฺจาปิ  น ทิสฺสนฺติ, ตถาปิ เอตรหิ อวิชฺชมานา ปุราณภาสา เอสาติ คเหตพฺพานิฯ ยถา หิ ‘‘นาถตีติ นาโถ’’ติ เอตฺถ กิญฺจาปิ ‘‘นาถตี’’ติ กฺริยาปทํ พุทฺธวจเน น ทิสฺสติ, ตถาปิ ติ ธาตุโน ทิฎฺฐตฺตา อฎฺฐกถาจริยา คณฺหิํสุเยว, เอวํ สมฺปทมิทํ ทฎฺฐพฺพํฯ น หิ กฺริยาปทปริหีโน ธาตุ วุเจฺจยฺยฯ</p>


<p>กิญฺจ ภิโยฺย – ยถา ‘‘ยาว พฺยาติ นิมีสติ, ตตฺราปิ รสติพฺพโย’’ติ  อิมสฺมิํ พุทฺธุปฺปาเท เทวมนุสฺสานํ โวหารปเถ อสญฺจรนฺตํ ปุราณภาสาภูตํ ‘‘พฺยาตี’’ติ กฺริยาปทมฺปิ ทิสฺสติ, ตถา ‘‘นีลติ, ปีตตี’’ติอาทีหิปิ ปุราณภาสาภูเตหิ กฺริยาปเทหิ ภวิตพฺพํฯ ตตฺถ ติ ยาว อุมฺมีสติฯ อยญฺหิ ตสฺมิํ กาเล โวหาโร, ยสฺมิํ กาเล โพธิสโตฺต จูฬโพธิ นาม ปริพฺพาชโก อโหสิฯ ยถา ปน สทฺทาทโย ธาตุวเสน อนิปฺผนฺนา นาม วุจฺจนฺติ, ตถา ‘‘ปพฺพตายติ, สมุทฺทายติ, จิจฺจิฎายติ, ธูมายติ, ทุทฺทุภายติ, เมตฺตายติ, กรุณายติ, มมายติ’’ อิเจฺจวมาทโย จ ‘‘ฉตฺตียติ, วตฺถียติ, ปริกฺขารียติ, ธนียติ, ปฎียติ’’ อิเจฺจวมาทโย จ ‘‘อติหตฺถยติ, อุปวีณยติ, ทฬฺหยติ, ปมาณยติ, กุสลยติ, วิสุทฺธยติ’’ อิเจฺจวมาทโย จ ธาตุวเสน อนิปฺผนฺนาเยว นาม วุจฺจนฺติฯ</p>


<p>ตตฺถ ‘‘ปพฺพตายตี’’ติอาทีสุ สโงฺฆ ปพฺพตมิว อตฺตานมาจรติ  เอวํ ฯ สโทฺท จิจฺจิฎมิว อตฺตานมาจรติ ฯ วตฺถุ ธูมมิว อตฺตานมาจรติ ฯ สโทฺท ทุทฺทุภอิติ อาจรติ  ภิกฺขุ เมตฺตายติ, ตถา กรุณายติฯ ‘‘มม อิท’’นฺติ คณฺหติ ฯ อฉตฺตํ ฉตฺตมิว อาจรติ ฯ อปุตฺตํ  ปุตฺตมิว อาจรติ  สิสฺสํ อาจริโย, อตฺตโน ปตฺตมิจฺฉติ ฯ เอวํ วตฺถียติ, ปริกฺขารียติ, จีวรียติ, ธนียติ, ปฎียติฯ หตฺถินา อติกฺกมติ ฯ วีณาย อุปคายติ ฯ ทฬฺหํ กโรติ วีริยํ ฯ ปมาณํ กโรติ ฯ กุสลํ ปุจฺฉติ ฯ วิสุทฺธา โหติ รตฺติ ฯ</p>


<p>ตตฺรายํ ปทมาลา – ‘‘ปพฺพตายติ, ปพฺพตายนฺติฯ ปพฺพตายสิ, ปพฺพตายถฯ ปพฺพตายามิ, ปพฺพตายามา’’ติ อิมินา นเยน อฎฺฐนฺนํ วิภตฺตีนํ วเสน เสสํ สพฺพํ โยเชตพฺพํ, เอวํ ‘‘สมุทฺทายติ, ฉตฺตียตี’’ติอาทีสุฯ ตตฺร การิตวเสนปิ ‘‘ปพฺพตายนฺตํ ปโยชยติ ปพฺพตายติ, ปุตฺติยนฺตํ ปโยชยติ ปุตฺตียติ’’ อิจฺจาทิ ปทสิทฺธิ ภวติฯ อยํ ปน ปทมาลา – ปพฺพตายติ, ปพฺพตายนฺติฯ ปพฺพตายสิฯ เสสํ โยเชตพฺพํฯ อิเจฺจวํ ธาตุวเสน นิปฺผนฺนานิปฺผนฺนปทานิ วิภาวิตานิฯ</p>


<p>อิทานิ ธาตุคณลกฺขณํ, อธาตุลกฺขณํ, การิตปจฺจยโยคํ, สการิเตกกมฺมทฺวิกมฺมติกมฺมปทํ, อูหนียรูปคณํ, ธาตูนํ เอกคณิกทฺวิคณิกเตคณิกปทํ, สุทฺธกตฺตุเหตุกตฺตุปทรูปํ, กมฺมภาวปทรูปํ, เอกการิตทฺวิการิตปทํ, อการิตทฺวิกมฺมกปทญฺจ สพฺพเมตํ ยถารหํ กถยามฯ</p>


<p>ตตฺร สพฺพธาตุกนิสฺสิเต สุทฺธกตฺตุปฺปโยเค สุทฺธสฺสรธาตุโต วา เอกสฺสรโต วา อเนกสฺสรโต วา ปจฺจยสฺส ปรภาโว คณลกฺขณํ สามญฺญลกฺขณวเสน, วิเสสลกฺขณวเสน ปน อาขฺยาตเตฺต การนฺตาเนกสฺสรธาตุโต สห ปจฺจเยน นิจฺจํ นิคฺคหีตาคมนญฺจ นามิกเตฺต นิคฺคหีตาคมนมตฺตญฺจ ฯ อากฺยาตเตฺต กตฺตริ ธาตูหิ ปจฺจเยน สทฺธิํนิยตวเสน นิคฺคหีตาคมนํ คณลกฺขณํ สามญฺญลกฺขณวเสน, วิเสสลกฺขณวเสน  ปน อาขฺยาตเตฺต กตฺตริ ธาตูหิ ปจฺจเยหิ สทฺธิํ นิยตวเสน นิคฺคหีตาคมนญฺจ นามกเตฺต อนิยตวเสน นิคฺคหีตาคมนมตฺตญฺจ ฯ กตฺตริ ธาตูหิ อาเทสลาภาลาภิโน ปจฺจยสฺส ปรภาโว ฯ กตฺตริ ธาตูหิ ยถารหํ ปจฺจยานํ ปรภาโว ฯ กตฺตริ ธาตูหิ ปจฺจยสฺส ปรภาโว ฯ กตฺตริ ธาตูหิ อาขฺยาตเตฺต อปฺปกตรปฺปโยควเสน นามิกเตฺต ปจุรปฺปโยควเสน ปจฺจยานํ ปรภาโว ฯ กตฺตริ ธาตูหิ ยถาสมฺภวํ ปฺปจฺจยานํ ปรภาโว ฯ อาขฺยาตเตฺต กตฺตริ ธาตูหิ สพฺพถา ปฺปจฺจยานํ ปรภาโว คณลกฺขณํ สามญฺญลกฺขณวเสน, วิเสสลกฺขณวเสน ปน อาขฺยาตเตฺต การนฺตธาตุโต สห ปจฺจเยหิ นิจฺจํ นิคฺคหีตาคมนญฺจ นามิกเตฺต นิคฺคหีตาคมนมตฺตญฺจ ฯ คณสูจกานํ ปจฺจยานมปรตฺตํ ฯ อิติ ธาตุคณลกฺขณมธาตุลกฺขณํ วิภาวิตํฯ</p>


<p>การิตปจฺจยสฺส โยเค ‘‘เณ ณโย ณาเป ณาปโย จา’’ติ อิเม จตฺตาโร การิตปจฺจยาฯ</p>


<p>
เณ ณยา  
สุํ  
อุ  
วณฺณนฺตา,  
  
อาทนฺตา ปจฺฉิมา ทุเว;  
  
เสสโต จตุโรเทฺว วา,  
  
ณโย  
เยว อธาตุโตฯ  
</p>
  
<p>ตตฺร สาเวติ, สาวยติฯ ภาเวติ, ภาวยติ, โอภาเสติ, โอภาสยติฯ อิมานิ การิเต อุวณฺณนฺตธาตุรูปานิฯ</p>


<p>ทาเปติ , ทาปยติฯ หาเปติ, หาปยติฯ นฺหาเปติ, นฺหาปยติฯ นหาเปติ, นหาปยติฯ การนฺตธาตุรูปานิฯ</p>


<p>โสเสติ, โสสยติฯ โสสาเปติ, โสสาปยติฯ โฆสาเปติ, โฆสาปยติฯ การนฺตธาตุรุปานิฯ</p>


<p>มโคฺค สํสารโต โลกํ ญาเปติ, ญาปยติฯ ธาตุรูปานิ นิคฺคจฺฉาเปตีติ เอเตสมโตฺถฯ อิมานิ หิ ปุพฺพาย ธาตุยา วเสน สมฺภูตานิ เหตุกตฺตุรูปานิฯ ตถา หิ สุทฺธกตฺตุภาเวน มโคฺค สยํ ญายติ, สํสารโต นิคฺคจฺฉตีติ ญาโยติ วุจฺจติฯ</p>


<p>ปาเวติ, ปาวยติ, ธาตุรูปานิฯ วทาเปตีติ เอเตสมโตฺถฯ อิมานิ หิ ปปุพฺพาย ธาตุยา วเสน สมฺภูตานิ เหตุกตฺตุรูปานิฯ ตถา หิ ‘‘โย อาตุมานํ สยเมว ปาวา’’ติ สุทฺธกตฺตุปทํ อาหจฺจภาสิตํ ทิสฺสติฯ</p>


<p>เขเปติ, เขปยติฯ กเงฺขติ, กงฺขยติ, กงฺขาเปติ, กงฺขาปยติฯ อาจิกฺขาเปติ, อาจิกฺขาปยติฯ วณฺณนฺตธาตุรูปานิฯ</p>


<p>ขิเยติ, ขิยยติฯ มิลาเยติ, มิลายยติฯ เอการนฺตธาตุรูปานิฯ</p>


<p>สิเยติ, สิยยติฯ การนฺตธาตุรูปานิฯ</p>


<p>ปพฺพตายายติ, ปุตฺติยายติฯ อธาตุนิสฺสิตานิ รูปานิฯ อิมินา นเยน เสสานิ อวุตฺตานิปิ รูปานิ สกฺกา วิญฺญาตุํ วิญฺญุนา ปาฬินยญฺญุนาติ วิตฺถาโร น ทสฺสิโตฯ อิติ การิตปจฺจยโยโค สเงฺขเปน วิภาวิโตฯ</p>


<p>อิทานิ   พฺรูม –</p>


<p>
อกมฺมกา เอกกมฺมา, ทฺวิกมฺมา วาปิ โหนฺติ หิ;  
  
การิตปจฺจเย ลเทฺธ, สกมฺมา จ ทฺวิกมฺมกาฯ  
</p>
  
<p>
สยํ โสเธติ โส ภูมิํ, โสธาเปติ ปเรมหิํ;  
  
นรํ กมฺมํ การยติ, วิเญฺญยฺยํ กมโต อิทํฯ  
</p>
  
<p>
ทฺวิกมฺมิกา สมฺภวนฺติ, ติกมฺมา เอตฺถ ทีปเย;  
  
‘‘อิสฺสโร เสวกํ คามํ, อชํ นาเยติ’’ อิจฺจปิฯ  
</p>
  
<p>
‘‘นโร นเรน วา คามํ, อชํ นาเยติ’’อิจฺจปิ;  
  
กมฺมตฺถทีปกํเยว, กรณํ เอตฺถ อิจฺฉิตํฯ  
</p>
  
<p>อิติ สการิเตกกมฺมาทีนิ วิภาวิตานิฯ</p>


<p>อิทานิ  พฺรูม – โหติ, โภติ, สโมฺภติ, อิทํ รูปํฯ สุโมฺภติ, ปริสุโมฺภติ, อิทํ คูปํฯ นินฺทติ, วินินฺทติ, พนฺธติ, อิทํ รูปํฯ ฉินฺทติ, ภินฺทติ, รุนฺธติ, อิทํ รูปํฯ เทติ, เนติ, วเทติ, อเนฺวติ, อิทํ รูปํฯ รุเนฺธติ, ปฎิรุเนฺธติ, อิทํ รูปํฯ พุเทฺธติ, ปลิพุเทฺธติ, อิทํ รูปํฯ ชยติ, สยติ, ปลายติ, มิลายติ, คายติ, อิทํ รูปํฯ หายติ, สายติ, นฺหายติ, อิทํ รูปํฯ กถยติ, จินฺตยติ, ภาชยติ, อิทํ รูปํฯ คพฺพติ, ปคพฺพติ, อิทํ รูปํฯ กุพฺพติ, กฺรุพฺพติ, อิทํ รูปํฯ หิโนติ, จิโนติ, อิทํ รูปํฯ ตโนติ, สโนติ, กโรติ, อิทํ รูปํฯ จิเนฺตติ, จินฺตยติ, อิทํ กตฺตุรูปเญฺจว เหตุกตฺตุรูปญฺจฯ กเนฺตติ, กนฺตยติ, อิทํ เหตุกตฺตุรูปเมวฯ ภเกฺขติ, ภกฺขยติ, วาเทติ, วาทยติ, อิทํ สุทฺธกตฺตุรูปเญฺจว เหตุกตฺตุรูปญฺจฯ ติ กตฺตุปทเญฺจว กมฺมปทญฺจฯ ติ พหุวจนเญฺจว เอกวจนญฺจฯ นฺติ อนาคตวจนเญฺจว อตีตวจนญฺจฯ ติ อาขฺยาตเญฺจว นามิกญฺจฯ นฺติ นามิกเญฺจว  อาขฺยาตญฺจฯ เอตฺถ อาขฺยาตเตฺต นฺติ อนาคตวจนํ, นฺติ อตีตวจนํ, นฺติ ปริกปฺปวจนํ, สพฺพํ วา เอตํ ปทํ อนาคตาธิวจนนฺติปิ วตฺตุํ วฎฺฎเตวฯ อิมินา นเยน อญฺญานิปิ อูหนียปทานิ นานปฺปการโต โยเชตพฺพานิฯ อิมานิ ปทานิ ทุพฺพิเญฺญยฺยวิเสสานิ มนฺทพุทฺธีนํ สโมฺมหกรานิ อาจริยปาจริเย ปยิรุปาสิตฺวา เวทนียานีติ อูหนียรูปคโณ วิภาวิโตฯ</p>


<p>อิทานิ  วทาม – คณิกวเสนายํ เอกคณิกา สกมฺมิกา ธาตุฯ ภควา สกลโลกสฺส หิตํ ทธาติ วิทธาติ, ปุริโส อตฺถํ สํวิเธติ, นิธิํ นิเธติ, อิมานิ สุทฺธกตฺตริ ภวนฺติฯ ‘‘สํวิธาเปติ, วิธาเปตี’’ติ อิมานิ เหตุกตฺตริ ภวนฺติฯ กเมฺม ปน ภาเว จ ‘‘อนุวิธียตี’’ติอาทีนิ ภวนฺติฯ ตถา หิ กเมฺม ‘‘นิธิ นาม นิธียตี’’ติ จ ‘‘ธียติ ธปิยตีติ เธยฺย’’นฺติ จ รูปานิ ทิสฺสนฺติฯ ตตฺถ กเมฺม ‘‘กมฺมํ สเตฺตหิ อนุวิธิยฺยติ, กมฺมานิ สเตฺตหิ อนุวิธิยฺยนฺติฯ โภ กมฺม ตฺวํ สเตฺตหิ อนุวิธิยฺยสิ, อหํ กมฺมํ สเตฺตหิ อนุวิธิยฺยามี’’ติอาทินา โยเชตพฺพํฯ ภาเว ปน ‘‘สโตฺต ทุกฺขํ อนุวิธิยฺยติ, สตฺตา ทุกฺขํ อนุวิธิยฺยนฺติ, โต สตฺต ตฺวํ ทุกฺขํ อนุวิธิยฺยสี’’ติ โยเชตพฺพํฯ อยํ นโย อติวิย สุขุโม ปาฬินยานุกูโลฯ</p>


<p>นามิกปทเตฺต ‘‘ธาตู’’ติอาทีนิ ภวนฺติฯ ตตฺถ ติ สลกฺขณํ ทธาติ ธาเรตีติ ธาตุฯ  ปน ‘‘สลกฺขณธารณโต ทุกฺขวิธานโต ทุกฺขธานโต จ ธาตู’’ติ วุตฺตํฯ ติ ปถวีธาตาทิธาตุโยฯ ตตฺถ ติ ยถา ติตฺถิยปริกปฺปิโต ปกติ อตฺตาติ เอวมาทิโก สภาวโต นตฺถิ, น เอวเมตา, เอตา ปน สลกฺขณํ สภาวํ ธาเรนฺตีติ ธาตุโย ฯ ติ ทุกฺขสฺส วิทหนโตฯ เอตา หิ ธาตุโย การณภาเวน ววตฺถิตา หุตฺวา ยถา อยโลหาทิธาตุโย อยโลหาทิอเนกปฺปการํ สํสารทุกฺขํ วิทหนฺติฯ ติ อนปฺปกสฺส ทุกฺขสฺส วิธานมตฺตโต อวสวตฺตนโต, ตํ วา ทุกฺขํ เอตาหิ การณภูตาหิ สเตฺตหิ อนุวิธียติ, ตถาวิหิตญฺจ ตํ เอเตเสฺวว ธียติ ฐปิยติ, เอวํ ทุกฺขธานโต ธาตุโยฯ อปิจ นิชฺชีวโฎฺฐ ธาตโวติ คเหตพฺพํฯ ตถา หิ ภควา ‘‘ฉ ธาตุโยสํ ภิกฺขุ ปุริโส’’ติอาทีสุ ชีวสญฺญาสมูหนตฺถํ ธาตุเทสนํ อกาสีติฯ โย ปน ตตฺถ อเมฺหหิ ภาวฎฺฐาเน ‘‘สโตฺต ทุกฺขํ อนุวิธิยฺยตี’’ติ ติปุริสมณฺฑิโต เอกวจนพหุวจนิโก ปฐมาวิภตฺติปฺปโยโค วุโตฺตฯ โส –</p>


<p>
‘‘ทูสิโต คิริทเตฺตน, หโย สามสฺส ปณฺฑโว;  
  
โปราณํ ปกติํ หิตฺวา, ตเสฺสวานุวิธิยฺยตี’’ติ จ  
</p>
  
<p>‘‘มาตา หิ ตว อิรนฺธติ, วิธุรสฺส หทยํ ธนิยฺยตี’’ติ จ ‘‘เต สํกิเลสิกา ธมฺมา ปหียิสฺสนฺตี’’ติ จ อิมาสํ ปาฬีนํ วเสน สารโต ปเจฺจตโพฺพฯ ตตฺถ ปณฺฑโว นาม อโสฺส คิริทตฺตนามกสฺส อสฺสโคปกสฺส ปกติํ  อนุกโรตีติ อโตฺถฯ เอตฺถ จ ยทิ กตฺตุปทํ อิจฺฉิตํ สิยา, ‘‘อนุวิทธาตี’’ติ ปาฬิ วตฺตพฺพา สิยาฯ ยทิ กมฺมปทํ อิจฺฉิตํ สิยา, ‘‘ปณฺฑเวนา’’ติ ตติยนฺตํ กตฺตุปทํ วตฺตพฺพํ สิยา, เอวํ อวจเนน ‘‘อนุวิธิยฺยตี’’ติ อิทํ ภาวปทนฺติ สิทฺธํฯ น เกนจิ เอตฺถ วตฺตุํ สกฺกา คเณ กตฺตริ วิหิตปจฺจยสฺส วเสน วุตฺตํ อิทํ รูป’’นฺติ, ธาตุยา คเณ อปฺปวตฺตนโต, เอกนฺตคณิกตฺตา จฯ ทุติยปฺปโยเค ปน ยทิ กตฺตุปทํ อิจฺฉิตํ สิยา, ‘‘ธนุเต’’ติ ปาฬิ วตฺตพฺพา สิยาฯ ยทิ กมฺมปทํ อิจฺฉิตํ สิยา, ‘‘ธาตุยา’’ติ วตฺตพฺพํ สิยา ฯ เอวํ อวจเนน ‘‘ธนิยฺยตี’’ติ อิทมฺปิ ภาวปทนฺติ สิทฺธํฯ เอตฺถ ติ ปเตฺถติ, อิจฺฉตีติ อโตฺถ’’ติ  วุตฺตํฯ ติ ธาตุ เอสา เอกเนฺตน คเณเยว วตฺตติฯ ตติยปฺปโยเค ‘‘ปหียิสฺสนฺตี’’ติ ยทิ คเณ ติ ธาตุยา รูปํ สิยา, กตฺตริ ‘‘ปชหิสฺสนฺตี’’ติ รูปํ สิยา, ‘‘กสฺมา โน ปชหิสฺสตี’’ติ เอตฺถ วิยฯ กมฺมปทํ ปน ‘‘ปชหิยิสฺสนฺตี’’ติ สิยาฯ ยสฺมา ‘‘ปหียิสฺสนฺตี’’ติ อิทํ คเณ นฺติ ธาตุยา รูปตฺตา ‘‘ปหายิสฺสนฺตี’’ติ กตฺตุปทรูปํ สิยา ‘‘อาชโญฺญ กุรุเต เวคํ, หายนฺติ ตตฺถ วฬวา’’ติ อกมฺมกสฺส กตฺตุปทรูปสฺส ทสฺสนโต, ตสฺมา ‘‘ปหายิสฺสนฺตี’’ติ อวตฺวา ‘‘ปหียิสฺสนฺตี’’ติ วจเนน ปจฺจโย ภาเว วตฺตตีติ ญายติฯ</p>


<p>เกจิ ปเนตฺถ วเทยฺยุํ ‘‘โส ปหียิสฺสติฯ เต สํกิเลสิกา ธมฺมา ปหียิสฺสนฺติฯ รูปํ วิภวิยฺยติฯ อคฺคิชาหิ ปุเพฺพว ภูยเต’ติอาทีสุ ปจฺจโย กเมฺมเยว วิหิโต, น ภาเวฯ กมฺมกตฺตุวเสน หิ อิเม ปโยคา ทฎฺฐพฺพา, สยเมว ปียเต ปานียํ, สยเมว กโฎ กริยเตติ ปโยคา วิยา’’ติฯ ตํ น, เอวญฺหิ สติ ‘‘ปชหิยิสฺสนฺตี’’ติอาทีนิ สกมฺมกธาตุรูปานิ วตฺตพฺพานิ ‘‘ปียเต กริยเต’’ติ รูปานิ วิยฯ เอตฺถ ปน ภาวฎฺฐาเน กตฺตุโน ฐิตภาโว เหฎฺฐา นานปฺปกาเรน ทสฺสิโตติ น วุโตฺตฯ เย สทฺทสเตฺถ มตํ คเหตฺวา สาสนิกา ครู ภาเว อทพฺพวุตฺติโน ภาวเสฺสกตฺตา เอกวจนเมว, ตญฺจ ปฐมปุริสเสฺสว ‘‘ภูยเต เทวทเตฺตน เทวทเตฺตน สมฺปตฺติํ อนุภวนนฺติ อโตฺถ’’ติ ปโยคญฺจ ตทตฺถโยชนญฺจ  วทนฺติฯ เตสํ ตํ วจนํ ปาฬิยา, อฎฺฐกถาทีหิ จ น สเมติ, ตสฺมา ยถาวุโตฺตเยวโตฺถ อายสฺมเนฺตหิ ธาเรตโพฺพฯ</p>


<p>ฯ ชรติ, ชริยฺยติฯ ฯ ชีรติ, ชิยฺยติฯ อิมา เทฺวปิ  คณิกวเสน เอกคณิกาฯ ตาสํ อยํ สาธารณรูปวิภาวนาฯ ‘‘เยน จ สนฺตปฺปติ, เยน จ ชริยฺยตี’’ติอาทิฯ ตตฺถ ติ เยน เตโชคเตน กุปิเตน อยํ กาโย เอกาหิกาทิชรโรเคน ชริยฺยติ ชรติฯ อถ วา  เยน อยํ กาโย ชีรติ อินฺทฺริยเวกลฺยตํ พลกฺขยํ ปลิตวลิตาทิญฺจ ปาปุณาติฯ</p>


<p>คณิโกยํ อกมฺมโก จฯ สโตฺต มรติ, มิยฺยติฯ กิญฺจาปิ อยํ ธาตุ ติ วจนโต สกมฺมโก วิย ทิสฺสติ, ตถาปิ ‘‘ปุโตฺต มรติฯ กิจฺฉํ วตายํ โลโก อาปโนฺน ชายติ จ ชิยฺยติ จ มิยฺยติ จา’’ติ เอวมาทีนํ กมฺมรหิตปฺปโยคานํ ทสฺสนโต อกมฺมโกเยวาติ ทฎฺฐพฺพํฯ อตฺถโยชนานเยน ปน ติ ปาณํ จชตีติ กมฺมํ อาเนตฺวา กเถตุํ ลพฺภติฯ ‘‘มรติ, มิยตี’’ติ อิมานิ สุทฺธกตฺตุปทานิ, ‘‘สโตฺต สตฺตํ มาเรติ, มารยติ, มาราเปติ, มาราปยตี’’ติ อิมานิ การิตปทสงฺขาตานิ เหตุกตฺตุปทานิฯ เอตฺถ จ โย อมตํ สตฺตํ มรณํ ปาเปติ, โส วธโก มาเรติ มารยติ มาราเปติ มาราปยตีติ จ วุจฺจติฯ สโตฺต สเตฺตหิ มาริยติ มาราปิยตีติ อิมานิ กมฺมปทานิฯ ภาวปทมปฺปสิทฺธํฯ เอวมญฺญตฺราปิ ปสิทฺธตา จ อปฺปสิทฺธตา จ อุปปริกฺขิตพฺพาฯ</p>


<p>ฯ อยํ ปน คณิกวเสน เอกคณิโก สกมฺมโก ธาตุฯ ขาทติ, สงฺขาทติ, อิมานิ สุทฺธกตฺตุปทานิ ฯ ปุริโส ปุริเสน ปุริสํ วา ปูวํ ขาเทติ ขาทยติ ขาทาเปติ ขาทาปยติ, อิมานิ เหตุกตฺตุปทานิฯ เอตฺถ จ โย อขาทนฺตํ ขาทนฺตํ วา ขาทาหีติ ปโยเชติ, โส ขาทาปโก ขาเทติ ขาทยติ ขาทาเปติ ขาทาปยตีติ จ วุจฺจติฯ ขชฺชติ, สํขชฺชติ, สงฺขาทิยติฯ อิมานิ กมฺมปทานิฯ อตฺรปนายํ ปาฬิ ‘‘อตีตํ ปาหํ อทฺธานํ รูเปน ขชฺชิํ, เสยฺยถาปาหํ เอตรหิ ปจฺจุปฺปเนฺนน รูเปน ขชฺชามิฯ อหเญฺจว โข ปน อนาคตํ รูปํ อภินเนฺทยฺยํ, อนาคเตนปาหํ รูเปน ขเชฺชยฺยํ, เสยฺยถาเปตรหิ ขชฺชามี’’ติฯ ภาวปทํ น ลพฺภติ สกมฺมกตฺตา อิมสฺส ธาตุสฺสฯ คโณฯ อยํ นามธาตุ เอกนฺตคณิโกติ อปฺปสิโทฺธฯ</p>


<p>คเณ ฯ โลกํ ตายติ สนฺตายติฯ อิมานิ สกมฺมกานิ สุทฺธกตฺตุปทานิฯ เหตุกตฺตุปทํ ปน กมฺมปทญฺจ ภาวปทญฺจ อปฺปสิทฺธานิฯ</p>


<p>ฯ จิตฺตํ สุชฺฌติ วิสุชฺฌติฯ อิมานิ อกมฺมกานิ สุทฺธกตฺตุปทานิฯ โสเธติ, โสธยติ, โสธาเปติ, โสธาปยติ, อิมานิ เหตุกตฺตุรูปานิฯ เอตฺถ จ โย อสุทฺธํ ฐานํ สุทฺธํ กโรติ, โส โสธโก โสเธติ, โสธยตีติ วุจฺจติ, เอส นโย อญฺญตฺราปิ อีทิเสสุ ฐาเนสุฯ โย ปน อสุทฺธฎฺฐานํ สยํ อโสเธตฺวา ‘‘ตฺวํ โสเธหี’’ติ อญฺญํ ปโยเชติ, โส โสธาปโก โสธาเปติ โสธาปยตีติ วุจฺจติฯ เอส นโย อญฺญตฺราปิ อีทิเสสุ ฐาเนสุฯ ตถา หิ ‘‘กาเรติ, การยติ, การาเปติ, การาปยตี’’ติอาทีสุ อยํ นโย น ลพฺภติ, เอวํ ลพฺภมานนโย จ อลพฺภมานนโย จ สพฺพตฺถ อุปปริกฺขิตโพฺพฯ อิมา ปเนตฺถ ปาฬิโย –</p>


<p>
‘‘ปจฺจนฺตเทสวิสเย, นิมเนฺตตฺวา ตถาคตํ;  
  
ตสฺส อาคมนํ มคฺคํ, โสเธนฺติ ตุฎฺฐมานสา’’ติ จ  
</p>
  
<p>‘‘มคฺคํ  โสเธมหํ ตทา’’ติ จฯ อิมา หิ ปาฬิโย สหตฺถา โสธนํ สนฺธาย วุตฺตาฯ ‘‘อายสฺมา ปิลินฺทวโจฺฉ ราชคเห ปพฺภารํ โสธาเปติ เลณํ กตฺตุกาโม’’ติ ปน ปาฬิ, ‘‘กิํ ภเนฺต เถโร การาเปตี’’ติ, ‘‘ปพฺภารํ มหาราช โสธาเปมิ เลณํ กตฺตกาโม’’ติ จ ปาฬิฯ อิมา ปเรหิ โสธาปนํ สนฺธาย วุตฺตาฯ ‘‘กสฺส โสธิยติ มโคฺค’’ติ อิทํ กมฺมปทํ, ภาวปทํ ปน อปฺปสิทฺธํฯ อิมินา นเยน ยาว คณา โยเชตพฺพํฯ</p>


<p>ฯ โสภติ วตายํ ปุริโสฯ ฯ โย โน คาโวว สุมฺภติ สุโมฺภติ อิจฺจปิ ทิสฺสติฯ ‘‘สุโมฺภตี’’ติ จ  รูปํ, อิมานิ กตฺตุปทานิฯ นครํ โสเภติ, โสภยติฯ ปุริโส ปุริเส โจรํ สุเมฺภติ, สุมฺภยติ, สุมฺภาเปติ, สุมฺภาปยติฯ อิมานิ เหตุกตฺตุปทานิฯ กมฺมภาวปทานิ ลพฺภมานาลพฺภมานวเสน ยถาสมฺภวํ โยเชตพฺพานิฯ คณิกรูปานิฯ</p>


<p>ฯ ปุริโส ภตฺตํ ปจติฯ เนรยิโก นิรเย ปจฺจติฯ กมฺมํ ปจฺจติฯ ภตฺตํ ปจฺจติฯ ปารมิโย ปริปจฺจนฺติฯ ผลานิ ปริปจฺจนฺติ, ปกฺกานิ โหนฺตีติ อโตฺถฯ ครโว ปน –</p>


<p>
ญาณยุตฺตวรํ ตตฺถ, ทตฺวา สนฺธิํ ติเหตุกํ;  
  
ปจฺฉา ปจฺจติ ปากานํ, ปวเตฺต อฎฺฐเก ทุเวติ จ –  
</p>
  
<p>‘‘อสงฺขารํ สสงฺขาร-วิปากานิ น ปจฺจตี’’ติ จ เอวํ ปทสฺส ทฺวิคณิกรูปสฺส สกมฺมกตฺตํ อิจฺฉนฺติฯ เอวํ ปน สาฎฺฐกเถ เตปิฎเก พุทฺธวจเน กุโต ลพฺภาฯ เตปิฎเก หิ พุทฺธวจเน ‘‘กปฺปํ นิรยมฺหิ ปจฺจติฯ ยาว ปาปํ น ปจฺจติฯ นิรยมฺหิ  อปจฺจิ โส’’ติ เอวํ อกมฺมกตฺตํเยว ทิสฺสติฯ เอตฺถ วเทยฺยุํ ‘‘นนุ ติ อยํ ธาตุ สกมฺมโก, เตน ‘ปจฺจตี’ติ ปทสฺส คณิกรูปสฺสปิ สโต สกมฺมกตฺตํ ยุชฺชติ, ตสฺมาเยว ‘ปจฺจติ ปากานํ ปวเตฺต อฎฺฐเก ทุเว’ติอาทีสุ วุตฺต’’นฺติฯ เอตฺถ วุจฺจเต – ยถา ติ ธาตูนํ คเณ ปวตฺตานํ ‘‘รุกฺขํ ฉินฺทติ, ภิตฺติํ ภินฺทตี’’ติ รูปปทานํ สกมฺมกเตฺตปิ สติ คณํ ปตฺตานํ เตสํ ธาตูนํ ‘‘อุทกํ ฉิชฺชติ, ฆโฎ ภิชฺชตี’’ติ รูปปทานิ อกมฺมกานิเยว ภวนฺติ, ยถา คเณ ปวตฺตสฺส ธาตุสฺส ‘‘ภตฺตํ ปจตี’’ติ รูปปทสฺส สกมฺมกเตฺตปิ สติ คณํ ปตฺตสฺส ‘‘นิรเย ปจฺจติ, กมฺมานิ วิปจฺจนฺตี’’ติ รูปปทานิ อกมฺมกานิเยว ภวนฺติฯ</p>


<p>อถาปิ วเทยฺยุํ ‘‘นนุ จ โภ ยถา ‘อาสเวหิ จิตฺตานิ วิมุจฺจิํสู’ติ เอตฺถ ‘‘อาสวโต จิตฺตานิ วิมุจฺจิํสู’ติ จ ‘อาสเวหิ กตฺตุภูเตหิ จิตฺตานิ วิมุจฺจิํสู’ติ จ เอวํ คณิกสฺส ธาตุสฺส ‘วิมุจฺจิํสู’ติ รูปปทสฺส อกมฺมกตฺตญฺจ สกมฺมกตฺตญฺจ ภวติ, ตถา ‘นิรเย ปจฺจติ, กมฺมานิ วิปจฺจนฺตี’ติ จ อกมฺมกเตฺตนปิ ภวิตพฺพํฯ ‘ปจฺจติ ปากานํ ปวเตฺต อฎฺฐเก ทุเว, อสงฺขารํ สสงฺขารวิปากานิ น ปจฺจตี’ติ สกมฺมกเตฺตนปิ ภวิตพฺพ’’นฺติฯ อกมฺมกเตฺตเนว ภวิตพฺพํ, น สกมฺมกเตฺตน, ‘‘ปจฺจติ ปากาน’’นฺติอาทินา วุตฺตปฺปโยคานํ ‘‘อาสเวหิ จิตฺตานิ วิมุจฺจิํสู’’ติ ปโยเคน อสมานตฺตาฯ ตถา เหตฺถ ‘‘วิมุจฺจิํสู’’ติ ปทํ กมฺมรหิตกตฺตุวาจกปจฺจยนฺตมฺปิ ภวติ กตฺตุสหิตกมฺมวาจกปจฺจยนฺตมฺปิฯ ‘‘วิมุจฺจิํสู’’ติ อิมสฺส หิ ปทสฺส กมฺมรหิตปจฺจยวนฺตตฺตา ‘‘อาสเวหี’’ติ กรณวจนํ อปาทานการกวาจกํ ภวติฯ ‘จิตฺตานี’’ติ ปจฺจตฺตวจนํ ปน กตฺตุการกวาจกํ ภวติฯ ตถา ‘‘วิมุจฺจิํสู’’ติ ปทสฺส กตฺตุสหิตกมฺมวาจกตฺตา ‘‘อาสเวหี’’ติ  กรณวจนํ กตฺตุการกวาจกํ ภวติฯ ‘‘จิตฺตานี’’ติ ปจฺจตฺตวจนํ ปน กมฺมการกวาจกํ ภวติฯ อยํ นโย ‘‘ปจฺจติ ปากาน’’นฺติอาทินา วุตฺตปฺปโยเคสุ น ลพฺภติฯ ตถา หิ ตตฺถ ปจฺจตฺตวจนํ กตฺตารํ วทติ, อุปโยควจนํ กมฺมํ วทตีติ ทฎฺฐพฺพํฯ การิเต ‘‘ปุริโส ปุริเสน ปุริสํ วา ภตฺตํ ปาเจติ ปาจยติ ปาจาเปติ ปาจาปยตี’’ติ จ, ‘‘อนเนฺต โพธิสมฺภาเร, ปริปาเจสิ นายโก’’ติ ทสฺสนโต ปน ‘‘ปริปาเจติ, ปริปาจยตี’’ติ จ รูปานิ ภวนฺติฯ อิมานิ เหตุกตฺตุปทานิฯ กเมฺม – ยญฺญทเตฺตน โอทโน ปจฺจเต, ภาวปทํ อปฺปสิทฺธํฯ อิมานิ คณิกรูปานิฯ อิมินา นเยน อญฺญานิปิ ทฺวิคณิกรูปานิ โยเชตพฺพานิฯ</p>


<p>ฯ เหตุผลํ สวติ, ปสวติฯ ฯ สโทฺธ ธมฺมํ สุโณติ, สุณาติฯ ฯ โยโธ ปจฺจามิตฺตํ สุนาติฯ อิมานิ ยถากฺกมํ คณิกานิ กตฺตุปทานิฯ ตถา เหตุนา ผลํ สวิยฺยติ, อุนฺนาทสโทฺท ปถวีอุนฺทฺริยสโทฺท วิย สุยฺยติฯ โยเธน ปจฺจมิโตฺต สุนิยฺยติฯ อิมานิ กมฺมปทานิฯ ภาวปทํ น ลพฺภติ สกมฺมกตฺตา อิเมสํ ธาตูนํฯ อิมินา นเยน อญฺญานิปิ เตคณิกรูปานิ อุปปริกฺขิตฺวา โยเชตพฺพานิฯ อตฺร ปนายํ นยวิภาวนา –</p>


<p>
ภฺวาทิรุธาทิ  
กา ธาตู,  
สฺวาทิทิวาทิ  
กา ตถา;  
  
รุธาทิกทิวาทิฎฺฐา, ภูวาทิกจุราทิ  
กาฯ  
</p>
  
<p>
ภูวาทิกคหาทิฎฺฐา, ภฺวาทิสฺวาทิกิยาทิ  
กา;  
  
เอวมาทิปฺปเภเทหิ, วิตฺถาเรนฺตุ วิจกฺขณาฯ  
</p>
  
<p>อิเจฺจวํ สเงฺขปโต ยถารหํ เอกคณิกทฺวิคณิกเตคณิกวเสน สุทฺธกตฺตุเหตุกตฺตุกมฺมภาวปทานิ จ สการิเตกกมฺมานิ  จ สการิตทฺวิกมฺมานิ จ สการิตติกมฺมานิ จ ทสฺสิตานิฯ</p>


<p>อิทานิ  วจโนกาโส อนุปฺปโตฺต, ตสฺมา ตํ วทามฯ ฯ อรหตฺตมโคฺค มานํ สิยติ, กมฺมํ ปริโยสิยติฯ อิมานิ ตาว สุทฺธกตฺตุปทานิฯ เอตฺถ ติ มานํ สมุจฺฉินฺทติฯ ติ กมฺมํ นิปฺผชฺชติฯ  อิจฺจุปสคฺควเสน หิ อิทํ ปทํ อกมฺมกํ ภวติ, อโตฺถ ปน ‘‘ปริโยสานํ คจฺฉตี’’ติ สกมฺมกวเสน คเหตโพฺพฯ อตฺตนา วิปฺปกตํ อตฺตนา ปริโยสาเปติฯ อิท เหตุกตฺตุปทํฯ เอตฺถ ปน  อิจฺจุปสคฺควเสน อกมฺมกภูตสฺส ธาตุสฺส ลทฺธการิตปจฺจยตฺตา เอกกมฺมเมว สการิตปทํ ภวติฯ อตฺตนา วิปฺปกตํ ปเรหิ ปริโยสาวาเปติฯ อิทํ  เหตุกตฺตุปทํฯ เอตฺถ จ ปน  อิจฺจุปสคฺควเสน อกมฺมกภูตสฺส ธาตุสฺส ลทฺธการิตปจฺจยทฺวยตฺตา ทฺวิกมฺมกํ สการิตปทํ ภวติฯ ‘‘ปริโยสาวาเปตี’’ติ อิทมฺปิ  ปุพฺพสฺมา ธาตุมฺหา  อิติ ปจฺจยทฺวยํ กตฺวา สทฺทการญฺจ กตฺวา ตโต การาคมญฺจ อนุพนฺธการโลปญฺจ ปฐมปจฺจเย การสฺส การญฺจ ทฺวีสุ จ ฐาเนสุ ปุพฺพสรโลปํ กตฺวา นิปฺผชฺชตีติ ทฎฺฐพฺพํฯ</p>


<p>อิทานิ ตา ปาฬิโย อตฺถนฺตรวิญฺญาปนตฺถํ อาหจฺจเทสิตากาเรน เอกโต กถยาม – ‘‘อตฺตนา วิปฺปกตํ อตฺตนา ปริโยสาเปติ, อาปตฺติ สงฺฆาทิเสสสฺสฯ อตฺตนา วิปฺปกตํ ปเรหิ ปริโยสาวาเปติ, อาปตฺติ สงฺฆาทิเสสสฺสา’’ติ เอตฺถ ‘‘ภิกฺขู’’ติ เหตุกตฺตุปทํ อาเนตพฺพํฯ นฺติ เอตฺถ จ ติ วิปฺปกรณกฺริยาย กตฺตุการกวาจกํ กรณวจนํฯ นฺติ กมฺมการกวาจกํ  อุปโยควจนํฯ ติ เอตฺถ ปน ติ อพฺยยปทภูเตน สเทฺทน สมานตฺถํ วิภตฺยนฺตปติรูปกํ อพฺยยปทํ, สทฺทสทิสํ วา ตติยาวิภตฺยนฺตํ อพฺยยปทํฯ ตถา หิ ‘‘อตฺตนา ปริโยสาเปตี’’ติ วุตฺตวจนสฺส ‘‘สยํ ปริโยสาเปตี’’ติ อโตฺถ ภวติ ‘‘อตฺตนา จ ปาณาติปาตี’’ติอาทีสุ วิยฯ ติ เอตฺถ ปน ติ กมฺมการกวาจกํ กรณวจนนฺติ คเหตพฺพํ, ‘‘สุนเขหิปิ ขาทาเปนฺตี’’ติ เอตฺถ ‘‘สุนเขหี’’ติ ปทํ วิยฯ เอตฺถ หิ ยถา ‘‘ราชาโน โจรํ สุนเข ขาทาเปนฺตี’’ติ อุปโยควเสน อโตฺถ ภวติ, ตถา ‘‘ภิกฺขุ อตฺตนา วิปฺปกตํ ปเร ชเน ปริโยสาวาเปตี’’ติ อุปโยควเสน อโตฺถ ภวติฯ เอวํ อิมสฺมิํ อจฺฉริยพฺภุตนยวิจิเตฺต ภควโต ปาวจเน ทฺวิการิตปจฺจยวนฺตมฺปิ ปทมตฺถีติ สารโต ปเจฺจตพฺพํฯ อยํ นโย สุขุโม สาสเน อาทรํ กตฺวา อายสฺมเนฺตหิ สาธุกํ มนสิ กาตโพฺพฯ ยสฺส หิ อตฺถาย อิทํ ปกรณํ กริมฺห, น อยํ อตฺตโน มติ, อถ โข ปุพฺพาจริยานํ สนฺติกา ลทฺธตฺตา เตสเญฺญว มตีติ ทฎฺฐพฺพํฯ</p>


<p>อิทานิ  วจโนกาโส อนุปฺปโตฺต, ตสฺมา ตานิ กถยาม, ตานิ จ โข ธาตุวเสน เอวํ เวทิตพฺพานิ สวินิจฺฉยานิฯ เสยฺยถิทํ?</p>


<p>
ทุหิกรวหิปุจฺฉิ, ยาจิ ภิกฺขิ จ นิพฺรูติ;  
  
ภณิวทิวจิภาสิ, สาสิทหินาถธาตุ  
ฯ  
</p>
  
<p>
รุธิ ชิ จิ  
ปภุตีติ, เย เต ทฺวิกมฺมกา ธีรา;  
  
ปวทุมปิ วิยุตฺตา, การิตปฺปจฺจเยหิ จฯ  
</p>
  
<p>
อปาทานาทิเก ปุพฺพ-วิธิมฺหา สหิเม’พฺรวุํ;  
  
อุปโยควจนสฺส, นิมิตฺตนฺติ สนนฺตนาฯ  
</p>
  
<p>
เอเต  
  
ทุหา  
ทโย ธาตู, ติกมฺมาปิ ภวนฺติ ตุ;  
  
การิตปฺปจฺจเย ลเทฺธ, อิติ อาจริยา’พฺรวุํฯ  
</p>
  
<p>ตตฺริมานิ อุทาหรณานิ – ควํ ปโย ทุหติ โคปาลโกฯ คาวิํ ขีรํ ทุหติ โคปาลทารโกฯ ตตฺถ ติ อุปโยควจนํ, ‘‘ยโส ลทฺธา น มเชฺชยฺยา’’ติ เอตฺถ ‘‘ยโส’’ติ ปทมิวฯ มโนคณิกสฺส หิ อีทิสมฺปิ อุปโยควจนํ โหติ อญฺญาทิสมฺปิฯ อิสฺสโร โคปาลํ ควํ ปโย ทุหาเปติฯ โคปาเลน คาโว ขีรํ ทุหิตาฯ โคหิ ปโย ทุหตีติ เอตฺถ อปาทานวิสยตฺตา ทฺวิกมฺมกภาโว นตฺถิฯ ‘‘วิสาณโต ควํ ทุหํ, ยตฺถ ขีรํ น วินฺทตี’’ติ เอตฺถ ปน อปาทานวิสยเตฺตปิ ควาวยวภูตสฺส วิสาณสฺส วิสุํ คหิตตฺตา ‘‘ควํ ขีรํ ทุหโนฺต’’ติ ทฺวิกมฺมิกภาโว ลพฺภตีติ ทฎฺฐพฺพํฯ  ปโยโคยํฯ</p>


<p>สฺส ปโยเค กฎฺฐมงฺคารํ กโรติ, สุวณฺณํ กฎกํ กโรติ, สเจ เช สจฺจํ ภณสิ, อทาสิํ ตํ กโรมิฯ เอตฺถ จ ติ ปริจฺจตฺตการณวเสน วุตฺตํฯ กฎฺฐญฺหิ องฺคารภาวสฺส การณํ, องฺคาเร กเต การณภูตสฺส กฎฺฐสฺส กฎฺฐภาโว วิคจฺฉติฯ ติ อิทํ อปริจฺจตฺตการณวเสน วุตฺตํฯ สุวณฺณญฺหิ กฎกภาวสฺส การณํ, กฎเก กเตปิ การกภูตสฺส สุวณฺณสฺส สุวณฺณภาโว น วิคจฺฉติ, อถ โข วิเสสนฺตรุปฺปตฺติภาเวน สมฺปชฺชติฯ ติ อิทํ ปน ฐานนฺตรทานวเสน วุตฺตํ ‘‘อุปราชํ มหาราชํ กโรมี’’ติ เอตฺถ วิยฯ ตตฺถ ‘‘อิสฺสโร ปุริเสน ปุริสํ วา กฎฺฐมงฺคารํ กาเรติฯ ตถา สุวณฺณํ กฎกํ กาเรตี’’ติ ติกมฺมิกปฺปโยโคปิ ทฎฺฐโพฺพฯ ตถา ‘‘พฺรหฺมทโตฺต รชฺชํ กาเรตี’’ติ, ‘‘พฺรหฺมทเตฺต รชฺชํ กาเรเนฺต’’ติ ทฺวิกมฺมกปฺปโยโคฯ</p>


<p>เอเตฺถเก  วเทยฺยุํ ‘‘นนุ จ โภ เอตฺถ เอกเมว กมฺมํ ทิสฺสติ, เกนายํ ปโยโค ทฺวิกมฺมิกปฺปโยโค โหตี’’ติฯ กิญฺจาปิ เอกเมว ทิสฺสติ, ตถาปิ อตฺถโต เทฺวเยว กมฺมานิ ทิสฺสนฺตีติ คเหตพฺพํฯ ตถา หิ ติ เอตฺถ พฺรหฺมทโตฺต อตฺตโน ราชภาวํ มหาชเนน การยตีติ อโตฺถฯ เอวํ ปน อเตฺถ คหิเต ‘‘รชฺชํ กาเรหิ ภทฺทเนฺต, กิํ อรเญฺญ กริสฺสสี’’ติอาทีสุปิ ตฺวํ อตฺตโน ราชภาวํ อเมฺหหิ การาเปหิ, อตฺตานํ รเชฺช อภิสิญฺจาเปหิ, มยํ ตํ รเชฺช อภิสิญฺจิตุกามาติ อโตฺถ สมตฺถิโต ภวติฯ</p>


<p>ติ เอตฺถาปิ พฺรหฺมทเตฺต อตฺตโน ราชภาวํ มหาชเนน การยเนฺตติ อโตฺถ ภวติฯ สาสนสฺมิญฺหิ การิตวิสเย กรณวจนํ อุปโยคตฺถเญฺญว ทีเปติ, ตสฺมา อตฺถโต เทฺวเยว กมฺมนิ ทิสฺสนฺตีติ วทามฯ อยมโตฺถ  จกฺขุนฺทฺริยาทินิพฺพจนตฺถวิภาวนาย ทีเปตโพฺพฯ ตถา หิ  อิทํ วุตฺตํ ติ จกฺขุทฺวารภาเว ตํทฺวาริเกหิ อตฺตโน อินฺทภาวํ ปรมิสฺสรภาวํ การยตีติ อโตฺถฯ ตญฺหิ เต รูปคฺคหเณ อตฺตานํ อนุวเตฺตติ, เต จ ตํ อนุวตฺตนฺตี’’ติฯ ยทิ ปน ธาตุ ทฺวิกมฺมโก, เอวํ สเนฺต ‘‘พฺรหฺมทโตฺต รชฺชํ กาเรตี’’ติอาทีสุ ลทฺธการิตปจฺจยตฺตา ‘‘กาเรตี’’ติอาทีหิ ปเทหิ ติกมฺมเกหิเยว ภวิตพฺพนฺติ? น, นิยมาภาวโต, ตาทิสสฺส จ ปโยคสฺส โวหารปเถ อนาคตตฺตาฯ</p>


<p>กฎฺฐํ ปุริเสน องฺคารํ กตํฯ สุวณฺณํ กมฺมาเรน กฎกํ กตํ, ทาสี สามิเกน อทาสิํ กตา, เอวเมฺปตฺถ ทฺวิกมฺมกปฺปโยคา เวทิตพฺพาฯ ติ เอตฺถ  หิ วิเสสนเตฺถ ปวตฺตกรณวิสยตฺตา ทฺวิกมฺมิกภาโว น ลพฺภตีติ ทฎฺฐพฺพํฯ อยํ นโย อญฺญตฺราปิ อุปปริกฺขิตฺวา ยถาสมฺภวํ เนตโพฺพฯ สฺส ปโยโคยํฯ</p>


<p>อาทีนํ ปโยเค ราชปุริสา รถํ คามํ วหนฺติฯ อยํ ราชา มํ นามํ ปุจฺฉติฯ ปราภวนฺตํ ปุริสํ, มยํ ปุจฺฉาม โคตมํฯ อายสฺมา อุปาลิ อายสฺมตา มหากสฺสเปน วินยํ ปุโฎฺฐฯ เทวทโตฺต ราชานํ กมฺพลํ ยาจติฯ เต มํ อเสฺส อยาจิสุํฯ ธนํ ตํ ตาต ยาจติฯ พฺราหฺมโณ นาคํ มณิํ ยาจติฯ นาโค มณิํ ยาจิโต พฺราหฺมเณน พฺรหฺมุนา อายาจิโต ธมฺมเทสนํ ภควาฯ ตาปโส กุลํ โภชนํ ภิกฺขติฯ อชํ คามํ เนติฯ อโช คามํ นีโตฯ มุโตฺต จเมฺปยฺยโก นาโค, ราชานํ เอตทพฺรวิฯ</p>


<p>เอตฺถ นฺติ มุขฺยโต กมฺมํ วุตฺตํฯ นฺติ คุณโตฯ ตถา นฺติ อกถิตกมฺมํ วุตฺตํฯ นฺติ กถิตกมฺมํฯ เอส นโย อญฺญตฺราปิ อุปปริกฺขิตฺวา ยถารหํ โยเชตโพฺพฯ เอวเมว ‘‘พฺรูหิ ภควา’’ติอาทีสุ สมฺปทานวิสยตฺตา ทฺวิกมฺมกภาโว น ลพฺภติฯ ภิกฺขุ มหาราชานํ ธมฺมํ ภณติฯ ยํ มํ ภณสิ สารถิฯ ยํ มํ วทติฯ ภควนฺตํ เอตทโวจฯ ปิตา ปุตฺตํ ภาสติฯ ยํ มํ ตฺวํ อนุสาสสิฯ สกฺยา โข ปน อมฺพฎฺฐ ราชานํ โอกฺกากํ ปิตามหํ ทหนฺติฯ ภควา ภิกฺขู ตํ ตํ หิตปฎิปตฺติํ นาถติฯ คาโว วชํ รุนฺธติ โคปาลโกฯ ธุโตฺต ธุตฺตชนํ ธนํ ชินาติฯ เอตฺถ จ ‘‘กมนุตฺตรํ รตฺนวรํ ชินามา’’ติ  นิทสฺสนํฯ ตตฺถายมโตฺถ ‘‘มยํ ชนินฺทา กตรํ ราชานํ อนุตฺตรํ รตฺนวรํ ชินามา’’ติฯ อิฎฺฐกาโย ปาการํ จิโนติ วฑฺฒกีฯ อญฺญานิปิ โยเชตพฺพานิฯ</p>


<p>เอตฺถ  เกจิ ปุเจฺฉยฺยุํ ‘‘คนฺธกุฎิํ ปทกฺขิณํ กโรติ, พุทฺธํ สรณํ คจฺฉามิฯ อุปาสกํ มํ ภวํ โคตโม ธาเรตู’ติ ปโยเคสุ กิํ ทฺวิกมฺมกภาโว ลพฺภตี’’ติ? เอตฺถ วุจฺจเต – ‘‘คนฺธกุฎิํ ปทกฺขิณํ กโรตี’’ติ เอตฺถ น ลพฺภติ คุณคุณีนํ วเสน คหิตตฺตาฯ ‘‘พุทฺธํ สรณํ คจฺฉามี’’ติ เอตฺถาปิ น ลพฺภติ ‘‘สรณํ อิติ คจฺฉามี’’ติ สทฺทโลปวเสน วุตฺตตฺตาฯ ตถา หิ นฺติ อุปโยควจนํฯ นฺติ ปจฺจตฺตวจนํฯ ‘‘พุทฺธํ มม สรณํ ปรายณํ, อฆสฺส ตาตา หิตสฺส จ วิธาตา’’ติ อิมินา อธิปฺปาเยน ‘‘ภชามิ เสวามิ พุชฺฌามี’’ติ อโตฺถฯ ‘‘อุปาสกํ มํ ภวํ โคตโม ธาเรตู’’ติ เอตฺถ ปน ทฺวิกมฺมกภาโว ลพฺภตีติ วตฺตโพฺพ ‘‘มํ อิโต ปฎฺฐาย อุปาสกํ ธาเรตู’’ติ อตฺถสมฺภวโต ‘‘สกฺยา โข ปน อมฺพฎฺฐ ราชานํ โอกฺกากํ ปิตามหํ ทหนฺตี’’ติ ธาตุปฺปโยเคน สมานตฺตา จ, อธิปฺปายตฺถโต ปน ‘‘มํ ‘อุปาสโก เม อย’นฺติ ธาเรตู’’ติ อโตฺถ สมฺภวตีติ ทฎฺฐพฺพํฯ เอวํ อการิตานิ ทฺวิกมฺมิกธาตุรูปานิ วิภาวิตานิฯ</p>


<p>อิเจฺจวมเมฺหหิ อาทิโต ปฎฺฐาย ภควโต สาสนตฺถํ ยถาสตฺติ ยถาพลํ ธาตุโย จ ตํรูปานิ จ ตทนุรูเปหิ นานาปเทหิ นานาอเตฺถหิ นานานเยหิ จ โยเชตฺวา วิภาวิตานิ, เอวํ วิภาเวเนฺตหิปิ อเมฺหหิ ตาสํ สรูปปริเจฺฉโท อตฺถปริเจฺฉโท วา น สกฺกา สพฺพโส วตฺตุํฯ ตทุภยญฺหิ โก สพฺพโส วตฺตุํ สกฺขิสฺสติ อญฺญตฺร อาคมาธิคมสมฺปเนฺนหิ ปภินฺนปฎิสมฺภิเทหิ มหาขีณาสเวหิฯ</p>


<p>อตฺถาติสยยุตฺตาปิ, ธาตู โหนฺติ ยโต ตโตฯ ปโยคโตนุคนฺตพฺพา, อเนกตฺถา หิ ธาตโวฯ</p>


<p>
เยเนกตฺถธรา  
จรนฺติ วิวิธา นาถสฺส ปาเฐ วเร,  
  
เตเนกตฺถธราว โหนฺติ สหิตา นานูปสเคฺคหิเว;  
  
ธาตูนํ ปน เตสมตฺถปรมํ ขีณาสเว ปณฺฑิเต,  
  
วเชฺชตฺวา ปฎิสมฺภิทามติยุเต โก สพฺพโส ภณตีติฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
สพฺพคณวินิจฺฉโย นาม เอกูนวีสติโม ปริเจฺฉโทฯ  
</p>
  
สห รูปวิภาวนาย ธาตุวิภาวนา นิฎฺฐิตา  
ฯ  
</p>
  
ธาตุมาลา นิฎฺฐิตา  
ฯ  
</p>
  
  
  
  
  