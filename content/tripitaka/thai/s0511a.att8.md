<h1>๘. โสภิตพุทฺธวํสวณฺณนา</h1>
<p>ตสฺส   ปน อปรภาเค ตสฺส สาสเนปิ อนฺตรหิเต  นาม โพธิสโตฺต กปฺปสตสหสฺสาธิกานิ จตฺตาริ อสเงฺขฺยยฺยานิ ปารมิโย ปูเรตฺวา ตุสิตปุเร นิพฺพตฺติตฺวา ตตฺถ ยาวตายุกํ ฐตฺวา เทเวหิ อายาจิโต ตุสิตปุรโต จวิตฺวา สุธมฺมนคเร สุธมฺมราชสฺส กุเล สุธมฺมาย นาม เทวิยา กุจฺฉิสฺมิํ ปฎิสนฺธิํ อคฺคเหสิฯ โส ทสนฺนํ มาสานํ อจฺจเยน สุธมฺมุยฺยาเน มาตุกุจฺฉิโต ปริสุทฺธวิราชิตฆนเมฆปฎลโต ปุณฺณจโนฺท วิย นิกฺขมิฯ ตสฺส ปฎิสนฺธิยํ ชาติยญฺจ ปาฎิหาริยานิ ปุเพฺพ วุตฺตปฺปการานิฯ</p>


<p>โส ทสวสฺสสหสฺสานิ อคารํ อชฺฌาวสิตฺวา สตฺตตฺติํสนาฎกิตฺถิสหสฺสานํ อคฺคาย อคฺคมเหสิยา มขิลเทวิยา กุจฺฉิสฺมิํ สีหกุมาเร นาม ปุเตฺต อุปฺปเนฺน จตฺตาริ นิมิตฺตานิ ทิสฺวา สญฺชาตสํเวโค ปาสาเทเยว ปพฺพชิตฺวา ตเตฺถว อานาปานสฺสติสมาธิํ ภาเวตฺวา จตฺตาริ ฌานานิ ปฎิลภิตฺวา สตฺตาหํ ตเตฺถว ปธานจริยมจริฯ ตโต มขิลมหาเทวิยา ทินฺนํ ปรมมธุรํ มธุปายาสํ ปริภุญฺชิตฺวา อภินิกฺขมนตฺถาย จิตฺตมุปฺปาเทสิ – ‘‘อยํ ปาสาโท อลงฺกตปฎิยโตฺต มหาชนสฺส ปสฺสนฺตเสฺสว  อากาเสน คนฺตฺวา โพธิรุกฺขํ มเชฺฌกตฺวา ปถวิยํ โอตรตุ, อิมา จ อิตฺถิโย มยิ โพธิมูเล นิสิเนฺน อวุตฺตา สยเมว ปาสาทโต นิกฺขมนฺตู’’ติฯ สหจิตฺตุปฺปาทา ปาสาโท จ สุธมฺมราชภวนโต อุปฺปติตฺวา อสิตญฺชนสงฺกาสมากาสมพฺภุคฺคญฺฉิฯ โส สโมสริตสุรภิกุสุมทามสมลงฺกตปาสาทตโล สกลมฺปิ คคนตลํ สมลงฺกุรุมาโน วิย กนกรสธาราสทิสรุจิรกรนิกโร ทิวสกโร วิย จ สรทสมยรชนิกโร วิย จ วิโรจมาโน วิลมฺพมานวิวิธวิจิตฺตกิงฺกิณิกชาโล ยสฺส กิร วาเตริตสฺส สุกุสลชนวาทิตสฺส ปญฺจงฺคิกสฺส ตุริยสฺส วิย สโทฺท วคฺคุ จ รชนีโย จ กมนีโย จ อโหสิฯ</p>


<p>ทูรโต ปฎฺฐาย สุยฺยมาเนน มธุเรน สเรน สตฺตานํ โสตานิ โอทหมาโน ฆรจจฺจรจตุกฺกวีถิอาทีสุ ฐตฺวา ปวตฺติตกถาสลฺลาเปสุ มนุเสฺสสุ นาตินีเจน นาติอุเจฺจน ตรุวรวนมตฺถกาวิทูเรนากาเสน ปโลภยมาโน  วิย ตรุวรสาขานานารตนชุติวิสรสมุชฺชเลน วเณฺณน  ชนนยนานิ อากเฑฺฒโนฺต วิย จ ปุญฺญานุภาวํ สมุโคฺฆสยโนฺต วิย จ คคนตลํ ปฎิปชฺชิฯ ตตฺถ นาฎกิตฺถิโยปิ ปญฺจงฺคิกสฺส วรตุริยสฺส มธุเรน สเรน อุปคายิํสุ เจว วิลปิํสุ จฯ จตุรงฺคินี กิรสฺส เสนาปิ อลงฺการ-กายาภรณ-ชุติ-สมุทย-สมุโชฺชตนานาวิราค-สุรภิกุสุมวสนาภรณโสภิตา อมรวรเสนา วิย ปรมรุจิรทสฺสนา ธรณี วิย คคนตเลน ปาสาทํ ปริวาเรตฺวา อคมาสิฯ</p>


<p>ตโต ปาสาโท คนฺตฺวา อฎฺฐาสีติหตฺถุเพฺพธํ อุชุวิปุลวฎฺฎกฺขนฺธํ กุสุมปลฺลวมกุลสมลงฺกตํ นาครุกฺขํ มเชฺฌกตฺวา โอตริตฺวา ภูมิยํ ปติฎฺฐหิฯ นาฎกิตฺถิโย จ เกนจิ อวุตฺตาว ตโต ปาสาทโต โอตริตฺวา ปกฺกมิํสุฯ อเนกคุณโสภิโต กิร โสภิโตปิ มหาปุริโส มหาชนกตปริวาโรเยว รตฺติยา ตีสุ ยาเมสุ ติโสฺส วิชฺชาโย อุปฺปาเทสิฯ มารพลํ ปนสฺส ธมฺมตาพเลเนว ยถาคตมคมาสิฯ ปาสาโท ปน ตเตฺถว อฎฺฐาสิฯ โสภิโต ปน ภควตา สโมฺพธิํ ปตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา โพธิสมีเปเยว สตฺตสตฺตาหํ วีตินาเมตฺวา พฺรหฺมุโน ธมฺมเชฺฌสนํ ปฎิชานิตฺวา – ‘‘กสฺส นุ โข ปฐมํ ธมฺมํ เทเสยฺย’’นฺติ พุทฺธจกฺขุนา โอโลเกโนฺต อตฺตโน เวมาติเก กนิฎฺฐภาติเก อสมกุมารญฺจ สุเนตฺตกุมารญฺจ ทิสฺวา – ‘‘อิเม เทฺว กุมารา อุปนิสฺสยสมฺปนฺนา คมฺภีรํ นิปุณํ ธมฺมํ ปฎิวิชฺฌิตุํ สมตฺถา, หนฺทาหํ อิเมสํ ธมฺมํ เทเสยฺย’’นฺติ อากาเสนาคนฺตฺวา สุธมฺมุยฺยาเน โอตริตฺวา เทฺวปิ กุมาเร อุยฺยานปาเลน ปโกฺกสาเปตฺวา เตหิ สปริวาเรหิ ปริวุโต มหาชนมเชฺฌ ธมฺมจกฺกํ ปวเตฺตสิฯ เตน วุตฺตํ –</p>


<ol>
<li>
‘‘เรวตสฺส อปเรน, โสภิโต นาม นายโก;  
  
สมาหิโต สนฺตจิโตฺต, อสโม อปฺปฎิปุคฺคโลฯ  
</li>
  
<li>
‘‘โส  
ชิโน สกเคหมฺหิ, มานสํ วินิวตฺตยิ;  
  
ปตฺวาน เกวลํ โพธิํ, ธมฺมจกฺกํ ปวตฺตยิฯ  
</li>
  
<li>
‘‘ยาว เหฎฺฐา อวีจิโต, ภวคฺคา จาปิ อุทฺธโต;  
  
เอตฺถนฺตเร เอกปริสา, อโหสิ ธมฺมเทสเนฯ  
</li>
  
<li>
‘‘ตาย  
ปริสาย สมฺพุโทฺธ, ธมฺมจกฺกํ ปวตฺตยิ;  
  
คณนาย น วตฺตโพฺพ, ปฐมาภิสมโย อหู’’ติฯ  
</li>
  
<p>ตตฺถ  ติ อตฺตโน ภวเนเยว, อโนฺตปาสาทตเลเยวาติ อโตฺถฯ ติ จิตฺตํ ปริวเตฺตสิ, สกเคเห ฐตฺวา สตฺตทิวสพฺภนฺตเรเยว ปุถุชฺชนภาวโต จิตฺตํ วินิวเตฺตตฺวา พุทฺธตฺตํ ปาปุณีติ อโตฺถฯ ติ เหฎฺฐโตฯ ติ อกนิฎฺฐภวนโตฯ ติ ตสฺสา ปริสาย มเชฺฌฯ ติ คณนปถมตีตาติ อโตฺถฯ ติ ปฐโม ธมฺมาภิสมโยฯ ติ คณนาย น วตฺตพฺพา ปริสา อโหสีติ อโตฺถฯ ‘‘ปฐเม อภิสมิํสุเยวา’’ติปิ ปาโฐ, ตสฺส ปฐมธมฺมเทสเน อภิสมิํสุ เย ชนา, เต คณนาย น วตฺตพฺพาติ อโตฺถฯ
</ol></p>


<p>อถาปเรน สมเยน สุทสฺสนนครทฺวาเร จิตฺตปาฎลิยา มูเล ยมกปาฎิหาริยํ กตฺวา นวกนกมณิมยภวเน ตาวติํสภวเน ปาริจฺฉตฺตกมูเล ปณฺฑุกมฺพลสิลาตเล นิสีทิตฺวา อภิธมฺมํ เทเสสิฯ เทสนาปริโยสาเน นวุติโกฎิสหสฺสานํ ธมฺมาภิสมโย อโหสิฯ อยํ ทุติโย อภิสมโย อโหสิฯ เตน วุตฺตํ –</p>


<ol>
<li>
‘‘ตโต ปรมฺปิ เทเสเนฺต, มรูนญฺจ สมาคเม;  
  
นวุติโกฎิสหสฺสานํ, ทุติยาภิสมโย อหู’’ติฯ  
</li>
  
<p>อถาปเรน สมเยน สุทสฺสนนคเร ชยเสโน นาม ราชกุมาโร โยชนปฺปมาณํ วิหารํ กาเรตฺวา อโสกสฺสกณฺณจมฺปกนาคปุนฺนาควกุลสุรภิจูตปนสาสนสาลกุนฺท- สหการกรวีราทิตรุวรนิรนฺตรํ อารามํ โรเปตฺวา พุทฺธปฺปมุขสฺส ภิกฺขุสงฺฆสฺส นิยฺยาเตสิฯ ทานานุโมทนํ กตฺวา ยาคํ วเณฺณตฺวา ภควา ธมฺมํ เทเสสิฯ ตทา โกฎิสตสหสฺสสตฺตนิกายสฺส ธมฺมาภิสมโย อโหสิฯ อยํ ตติยาภิสมโย อโหสิฯ เตน วุตฺตํ –
</ol></p>


<ol>
<li>
‘‘ปุนาปรํ ราชปุโตฺต, ชยเสโน นาม ขตฺติโย;  
  
อารามํ โรปยิตฺวาน, พุเทฺธ นิยฺยาตยี ตทาฯ  
</li>
  
<li>
‘‘ตสฺส  
  
ยาคํ ปกิเตฺตโนฺต, ธมฺมํ เทเสสิ จกฺขุมา;  
  
ตทา โกฎิสหสฺสานํ, ตติยาภิสมโย อหู’’ติฯ  
</li>
  
<p>ปุน อุคฺคโต นาม ราชา สุนนฺทนคเร สุนนฺทํ นาม วิหารํ กาเรตฺวา พุทฺธปฺปมุขสฺส ภิกฺขุสงฺฆสฺส อทาสิฯ ตสฺมิํ ทาเน เอหิภิกฺขุปพฺพชฺชาย ปพฺพชิตานํ โกฎิสตํ อรหนฺตานํ สนฺนิปาโต , เตสํ มเชฺฌ โสภิโต ภควา ปาติโมกฺขํ อุทฺทิสิฯ อยํ ปฐโม สนฺนิปาโต อโหสิฯ ปุน เมขลานคเร ธมฺมคโณ ธมฺมคณารามํ นาม ปวรารามํ มหาวิหารํ กาเรตฺวา พุทฺธปฺปมุขสฺส ภิกฺขุสงฺฆสฺส ทตฺวา สห สพฺพปริกฺขาเรหิ ทานํ อทาสิฯ ตสฺมิํ สมาคเม เอหิภิกฺขุภาเวน ปพฺพชิตานํ นวุติยา อรหนฺตโกฎีนํ สนฺนิปาเต ปาติโมกฺขํ อุทฺทิสิฯ อยํ ทุติโย สนฺนิปาโต อโหสิฯ ยทา ปน ภควา ทสสตนยนปุเร วสฺสํ วสิตฺวา ปวารณาย สุรวรปริวุโต โอตริ, ตทา อสีติยา อรหนฺตโกฎีหิ สทฺธิํ จตุรงฺคิเก สนฺนิปาเต ปวาเรสิฯ อยํ ตติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, โสภิตสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘อุคฺคโต นาม โส ราชา, ทานํ เทติ นรุตฺตเม;  
  
ตมฺหิ ทาเน สมาคญฺฉุํ, อรหนฺตา สตโกฎิโยฯ  
</li>
  
<li>
‘‘ปุนาปรํ ปุรคโณ, เทติ ทานํ นรุตฺตเม;  
  
ตทา นวุติโกฎีนํ, ทุติโย อาสิ สมาคโมฯ  
</li>
  
<li>
‘‘เทวโลเก วสิตฺวาน, ยทา โอโรหตี ชิโน;  
  
ตทา อสีติโกฎีนํ, ตติโย อาสิ สมาคโม’’ติฯ  
</li>
  
<p>ตทา กิร อมฺหากํ โพธิสโตฺต รมฺมวตีนคเร อุภโต สุชาโต ‘สุชาโต’ นาม พฺราหฺมโณ หุตฺวา โสภิตสฺส ภควโต ธมฺมเทสนํ สุตฺวา สรเณสุ ปติฎฺฐาย พุทฺธปฺปมุขสฺส ภิกฺขุสงฺฆสฺส เตมาสํ มหาทานมทาสิฯ โสปิ นํ ‘‘อนาคเต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –
</ol></p>


<ol>
<li>
‘‘อหํ  
เตน สมเยน, สุชาโต นาม พฺราหฺมโณ;  
  
ตทา สสาวกํ พุทฺธํ, อนฺนปาเนน ตปฺปยิํฯ  
</li>
  
<li>
‘‘โสปิ มํ พุโทฺธ พฺยากาสิ, โสภิโต โลกนายโก;  
  
อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
  
ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ วจนํ สุตฺวา, หโฎฺฐ สํวิคฺคมานโส;  
  
ตเมวตฺถมนุปฺปตฺติยา, อุคฺคํ ธิติมกาสห’’นฺติฯ  
</li>
  
<p>ตตฺถ ติ ตสฺส พุทฺธตฺตสฺส อนุปฺปตฺติอตฺถํ, ตสฺส ปน โสภิตพุทฺธสฺส – ‘‘อนาคเต อยํ โคตโม นาม พุโทฺธ ภวิสฺสตี’’ติ วจนํ สุตฺวา ‘‘อวิตถวจนา หิ พุทฺธา’’ติ พุทฺธตฺตปฺปตฺติอตฺถนฺติ อโตฺถฯ นฺติ ติพฺพํ โฆรํฯ นฺติ วีริยํฯ นฺติ อกาสิํ อหํฯ
</ol></p>


<p>ตสฺส ปน  ภควโต สุธมฺมํ นาม นครํ อโหสิ, ปิตา สุธโมฺม นาม ราชา, มาตา สุธมฺมา นาม เทวี, อสโม จ สุเนโตฺต จ เทฺว อคฺคสาวกา, อโนโม นามุปฎฺฐาโก, นกุลา จ สุชาตา จ เทฺว อคฺคสาวิกา, นาครุโกฺข โพธิ, อฎฺฐปณฺณาสหตฺถุเพฺพธํ สรีรํ อโหสิ, นวุติวสฺสสหสฺสานิ อายุปฺปมาณํ, มขิลา นามสฺส มหาเทวี, สีหกุมาโร นาม อตฺรโช, นาฎกิตฺถีนํ สตฺตตฺติํสสหสฺสานิ นววสฺสสหสฺสานิ อคารํ อชฺฌาวสิฯ ปาสาเทน อภินิกฺขมิฯ ชยเสโน นาม ราชา อุปฎฺฐาโกฯ เสตาราเม กิร วสีติฯ เตน วุตฺตํ –</p>


<ol>
<li>
‘‘สุธมฺมํ นาม นครํ, สุธโมฺม นาม ขตฺติโย;  
  
สุธมฺมา นาม ชนิกา, โสภิตสฺส มเหสิโนฯ  
</li>
  
<li>
‘‘อสโม จ สุเนโตฺต จ, อเหสุํ อคฺคสาวกา;  
  
อโนโม นามุปฎฺฐาโก, โสภิตสฺส มเหสิโนฯ  
</li>
  
<li>
‘‘นกุลา จ สุชาตา จ, อเหสุํ อคฺคสาวิกา;  
  
พุชฺฌมาโน จ โส พุโทฺธ, นาคมูเล อพุชฺฌถฯ  
</li>
  
<li>
‘‘อฎฺฐปณฺณาสรตนํ  
, อจฺจุคฺคโต มหามุนิ;  
  
โอภาเสติ ทิสา สพฺพา, สตรํสีว อุคฺคโตฯ  
</li>
  
<li>
‘‘ตถา  
สุผุลฺลํ ปวนํ, นานาคเนฺธหิ ธูปิตํ;  
  
ตเถว ตสฺส ปาวจนํ, สีลคเนฺธหิ ธูปิตํฯ  
</li>
  
<li>
‘‘ยถาปิ สาคโร นาม, ทสฺสเนน อตปฺปิโย;  
  
ตเถว ตสฺส ปาวจนํ, สวเนน อตปฺปิยํฯ  
</li>
  
<li>
‘‘นวุติวสฺสสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘โอวาทํ อนุสิฎฺฐิญฺจ, ทตฺวาน เสสเก ชเน;  
  
หุตาสโนว ตาเปตฺวา, นิพฺพุโต โส สสาวโกฯ  
</li>
  
<li>
‘‘โส จ พุโทฺธ อสมสโม, เตปิ สาวกา พลปฺปตฺตา;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติอาทิโจฺจ วิย, สพฺพา ทิสา โอภาเสตีติ อโตฺถฯ นฺติ มหาวนํฯ นฺติ วาสิตํ คนฺธิตํฯ ติ อติตฺติกโร, อติตฺติชนโน วาฯ ติ ตสฺมิํ กาเล, ตาวตกํ กาลนฺติ อโตฺถฯ ติ ตารยีฯ นฺติ สกิํ วาโท โอวาโท นามฯ นฺติ ปุนปฺปุนํ วจนํ อนุสิฎฺฐิ นามฯ ติ สจฺจปฺปฎิเวธํ อปฺปตฺตสฺส เสสชนสฺส, สามิอเตฺถ ภุมฺมวจนํฯ ติ อคฺคิ วิย ตเปฺปตฺวาฯ อยเมว วา ปาโฐ, อุปาทานกฺขยา ภควา ปรินิพฺพุโตติ อโตฺถฯ เสสคาถาสุ สพฺพตฺถ อุตฺตานเมวาติฯ
</ol></p>

</p>

</p>





