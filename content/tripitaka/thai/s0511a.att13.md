<h1>๑๓. สุเมธพุทฺธวํสวณฺณนา</h1>
<p>ปทุมุตฺตเร   ปน สมฺมาสมฺพุเทฺธ ปรินิพฺพุเต สาสเนปิสฺส อนฺตรหิเต สตฺตติกปฺปสหสฺสานิ พุทฺธา นุปฺปชฺชิํสุ, พุทฺธสุญฺญานิ อเหสุํฯ อิโต ปฎฺฐาย ติํสกปฺปสหสฺสานํ มตฺถเก เอกสฺมิํ กเปฺป  จาติ เทฺว สมฺมาสมฺพุทฺธา นิพฺพตฺติํสุฯ ตตฺถ อธิคตเมโธ  นาม โพธิสโตฺต ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา สุทสฺสนนคเร สุทตฺตสฺส นาม รโญฺญ อคฺคมเหสิยา สุทตฺตาย นาม เทวิยา กุจฺฉิสฺมิํ ปฎิสนฺธิํ คเหตฺวา ทสนฺนํ มาสานํ อจฺจเยน สุทสฺสนุยฺยาเน ตรุณทิวสกโร วิย สลิลธรวิวรคโต มาตุกุจฺฉิโต นิกฺขมิฯ โส นววสฺสสหสฺสานิ อคารํ อชฺฌาวสิฯ ตสฺส กิร สุจนฺทน-กญฺจน-สิริวฑฺฒนนามกา ตโย ปาสาทา อเหสุํฯ สุมนมหาเทวิปฺปมุขานิ อฎฺฐจตฺตาลีสอิตฺถิสหสฺสานิ ปจฺจุปฎฺฐิตานิ อเหสุํฯ</p>


<p>โส จตฺตาริ นิมิตฺตานิ ทิสฺวา สุมนเทวิยา ปุนพฺพสุมิเตฺต นาม ปุเตฺต ชาเต หตฺถิยาเนน มหาภินิกฺขมนํ นิกฺขมิตฺวา ปพฺพชิฯ มนุสฺสานญฺจ โกฎิสตมนุปพฺพชิฯ โส เตหิ ปริวุโต อฑฺฒมาสํ ปธานจริยํ จริตฺวา วิสาขปุณฺณมาย นกุลนิคเม นกุลเสฎฺฐิธีตาย ทินฺนํ มธุปายาสํ ปริภุญฺชิตฺวา สาลวเน ทิวาวิหารํ วีตินาเมตฺวา สิริวฑฺฒาชีวเกน ทินฺนา อฎฺฐ ติณมุฎฺฐิโย คเหตฺวา นีปโพธิมูเล วีสติหตฺถวิตฺถตํ ติณสนฺถรํ สนฺถริตฺวา สมารํ มารพลํ วิธมิตฺวา อภิสโมฺพธิํ ปาปุณิตฺวา ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหํ โพธิสมีเปเยว วีตินาเมตฺวา อฎฺฐเม สตฺตาเห พฺรหฺมุโน ธมฺมเทสนายาจนํ สมฺปฎิจฺฉิตฺวา ภพฺพปุคฺคเล โอโลเกโนฺต อตฺตโน กนิฎฺฐภาติกํ สรณกุมารญฺจ สพฺพกามิกุมารญฺจ อตฺตนา สทฺธิํ ปพฺพชิตานํ ภิกฺขูนญฺจ โกฎิสตํ จตุสจฺจธมฺมปฎิเวธสมเตฺถ  ทิสฺวา อากาเสน คนฺตฺวา สุทสฺสนนครสมีเป สุทสฺสนุยฺยาเน โอตริตฺวา อุยฺยานปาเลน อตฺตโน ภาติเก ปโกฺกสาเปตฺวา เตสํ ปริวารานํ มเชฺฌ  ปวเตฺตสิฯ ตทา โกฎิสตสหสฺสานํ ธมฺมาภิสมโย อโหสิ, อยํ ปฐโม อภิสมโยฯ เตน วุตฺตํ –</p>


<ol>
<li>
‘‘ปทุมุตฺตรสฺส  
  
อปเรน, สุเมโธ นาม นายโก;  
  
ทุราสโท อุคฺคเตโช, สพฺพโลกุตฺตโม มุนิฯ  
</li>
  
<li>
‘‘ปสนฺนเนโตฺต สุมุโข, พฺรหา อุชุ ปตาปวา;  
  
หิเตสี สพฺพสตฺตานํ, พหู โมเจสิ พนฺธนาฯ  
</li>
  
<li>
‘‘ยทา พุโทฺธ ปาปุณิตฺวา, เกวลํ โพธิมุตฺตมํ;  
  
สุทสฺสนมฺหิ นคเร, ธมฺมจกฺกํ ปวตฺตยิฯ  
</li>
  
<li>
‘‘ตสฺสาภิสมยา ตีณิ, อเหสุํ ธมฺมเทสเน;  
  
โกฎิสตสหสฺสานํ, ปฐมาภิสมโย อหู’’ติฯ  
</li>
  
<p>ตตฺถ ติ อุคฺคตเตโชฯ ติ สุฎฺฐุ ปสนฺนนยโน, โธวิตฺวา มชฺชิตฺวา ฐปิตมณิคุฬิกา วิย ปสนฺนานิ เนตฺตานิ โหนฺติฯ ตสฺมา โส ‘‘ปสนฺนเนโตฺต’’ติ วุโตฺตฯ มุทุสินิทฺธนีลวิมลสุขุมปขุมาจิตสุปฺปสนฺนนยโนติ อโตฺถฯ ‘‘สุปฺปสนฺนปญฺจนยโน’’ติปิ วตฺตุํ วฎฺฎติฯ ติ ปริปุณฺณสรทสมยจนฺทสทิสวทโนฯ ติ อฎฺฐาสีติหตฺถปฺปมาณสรีรตฺตา พฺรหา มหโนฺต, อเญฺญหิ อสาธารณสรีรปฺปมาโณติ อโตฺถฯ ติ พฺรหฺมุชุคโตฺต อุชุเมว อุคฺคตสรีโร เทวนคเร สมุสฺสิตสุวณฺณโตรณสทิสวรสรีโรติ อโตฺถฯ ติ วิโชฺชตมานสรีโรฯ ติ หิตคเวสีฯ ติ อภิสมยา ตโย, ลิงฺควิปลฺลาโส กโตติฯ
</ol></p>


<p>ยทา ปน ภควา กุมฺภกณฺณสทิสานุภาวํ กุมฺภกณฺณํ นาม มนุสฺสภกฺขํ ยกฺขํ มหาอฎวิมุเข สนฺทิสฺสมานโฆรสรีรํ วตฺตนิอฎวิสญฺจารํ ปจฺฉินฺทิตฺวา ปวตฺตมานํ ปจฺจูสสมเย มหากรุณาสมาปตฺติํ สมาปชฺชิตฺวา ตโต วุฎฺฐาย โลกํ โอโลเกโนฺต ทิสฺวา เอกโกว อสหาโย ตสฺส ยกฺขสฺส ภวนํ คนฺตฺวา อโนฺต ปวิสิตฺวา ปญฺญเตฺต สิริสยเน นิสีทิฯ อถ โข โส ยโกฺข มกฺขํ อสหมาโน ทณฺฑาหโต โฆรวิโส อาสิวิโส วิย สํกุโทฺธ ทสพลํ ภิํสาเปตุกาโม อตฺตโน อตฺตภาวํ โฆรตรํ กตฺวา ปพฺพตสทิสํ  สีสํ กตฺวา สูริยมณฺฑลสทิสานิ  อกฺขีนิ นิมฺมินิตฺวา นงฺคลสีสสทิสาติทีฆวิปุลติขิณทาฐาโย กตฺวา โอลมฺพนีลวิปุลวิสโมทโร ตาลกฺขนฺธสทิสพาหุจิปิฎกวิรูปวงฺกนาโส ปพฺพตพิลสทิสวิปุลรตฺตมุโข ถูลปิงฺคลขรผรุสเกโส อติภยานกทสฺสโน หุตฺวา อาคนฺตฺวา สุเมธสฺส ภควโต  ปุรโต ฐตฺวา ปธูปายโนฺต ปชฺชลโนฺต ปาสาณปพฺพตคฺคิชาล-สลิล-กทฺทม-ฉาริกายุธงฺคาร-วาลุกปฺปการา  วเสฺสตฺวาปิ ภควโต โลมคฺคมตฺตมฺปิ จาเลตุํ อสโกฺกโนฺต ‘‘ภควนฺตํ ปญฺหํ ปุจฺฉิตฺวา มาเรสฺสามี’’ติ อาฬวโก วิย ปญฺหํ ปุจฺฉิฯ อยํ ภควา ปญฺหาพฺยากรเณน ตํ ยกฺขํ วินยมุปเนสิฯ ตโต ทุติยทิวเส กิรสฺส รฎฺฐวาสิโน มนุสฺสา สกฎภริเตน ภเตฺตน สห ราชกุมารํ อาหริตฺวา ยกฺขสฺส อทํสุฯ อถ ยโกฺข ราชกุมารํ พุทฺธสฺส อทาสิฯ อฎวิทฺวาเร ฐิตมนุสฺสา ภควนฺตํ อุปสงฺกมิํสุฯ ตทา ตสฺมิํ สมาคเม ทสพโล ยกฺขสฺส มโนนุกูลํ ธมฺมํ เทเสโนฺตฯ นวุติโกฎิสหสฺสานํ ปาณีนํ ธมฺมจกฺขุํ อุปฺปาเทสิ, โส ทุติโย ธมฺมาภิสมโย อโหสิฯ เตน วุตฺตํ –</p>


<ol>
<li>
‘‘ปุนาปรํ กุมฺภกณฺณํ, ยกฺขํ โส ทมยี ชิโน;  
  
นวุติโกฎิสหสฺสานํ, ทุติยาภิสมโย อหู’’ติฯ  
</li>
  
<p>ยทา ปน อุปการินคเร สิรินนฺทนุยฺยาเน จตฺตาริ สจฺจานิ ปกาสยิ, ตทา อสีติโกฎิสตสหสฺสานํ ตติโย ธมฺมาภิสมโย อโหสิฯ เตน วุตฺตํ –
</ol></p>


<ol>
<li>
‘‘ปุนาปรํ อมิตยโส, จตุสจฺจํ ปกาสยิ;  
  
อสีติโกฎิสหสฺสานํ, ตติยาภิสมโย อหู’’ติฯ  
</li>
  
<p>สุเมธสฺสาปิ ภควโต ตโย สาวกสนฺนิปาตา อเหสุํฯ ปฐมสนฺนิปาเต สุทสฺสนนคเร โกฎิสตขีณาสวา อเหสุํฯ ปุน เทวกูเฎ ปพฺพเต กถินตฺถเต ทุติเย นวุติโกฎิโยฯ ปุน ตติเย ภควติ จาริกํ จรมาเน อสีติโกฎิโย อเหสุํฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, สุเมธสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘สุทสฺสนํ  
นาม นครํ, อุปคญฺฉิ ชิโน ยทา;  
  
ตทา ขีณาสวา ภิกฺขู, สมิํสุ สตโกฎิโยฯ  
</li>
  
<li>
‘‘ปุนาปรํ เทวกูเฎ, ภิกฺขูนํ กถินตฺถเต;  
  
ตทา นวุติโกฎีนํ, ทุติโย อาสิ สมาคโมฯ  
</li>
  
<li>
‘‘ปุนาปรํ  
  
ทสพโล, ยทา จรติ จาริกํ;  
  
ตทา อสีติโกฎีนํ, ตติโย อาสิ สมาคโม’’ติฯ  
</li>
  
<p>ตทา อมฺหากํ โพธิสโตฺต อุตฺตโร นาม สพฺพชนุตฺตโร มาณโว หุตฺวา นิทหิตฺวา ฐปิตํเยว อสีติโกฎิธนํ วิสฺสเชฺชตฺวา พุทฺธปฺปมุขสฺส สงฺฆสฺส มหาทานํ ทตฺวา ตทา ทสพลสฺส ธมฺมํ สุตฺวา สรเณสุ ปติฎฺฐาย นิกฺขมิตฺวา ปพฺพชิฯ โสปิ นํ สตฺถา โภชนานุโมทนํ กโรโนฺต – ‘‘อนาคเต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –
</ol></p>


<ol>
<li>
‘‘อหํ เตน สมเยน, อุตฺตโร นาม มาณโว;  
  
อสีติโกฎิโย มยฺหํ, ฆเร สนฺนิจิตํ ธนํฯ  
</li>
  
<li>
‘‘เกวลํ สพฺพํ ทตฺวาน, สสเงฺฆ โลกนายเก;  
  
สรณํ ตสฺสูปคญฺฉิํ, ปพฺพชฺชญฺจาภิโรจยิํฯ  
</li>
  
<li>
‘‘โสปิ มํ พุโทฺธ พฺยากาสิ, กโรโนฺต อนุโมทนํ;  
  
ติํสกปฺปสหสฺสมฺหิ, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํ’’ฯ  
  
<p>พฺยากรณคาถา วิตฺถาเรตพฺพาฯ
</ol></p>


<ol>
<li>
‘‘ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
‘‘สุตฺตนฺตํ วินยํ จาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวาน, โสภยิํ ชินสาสนํฯ  
</li>
  
<li>
‘‘ตตฺถปฺปมโตฺต วิหรโนฺต, นิสชฺชฎฺฐานจงฺกเม;  
  
อภิญฺญาปารมิํ คนฺตฺวา, พฺรหฺมโลกมคญฺฉห’’นฺติฯ  
</li>
  
<p>ตตฺถ   นฺติ นิทหิตํ นิธานวเสนฯ นฺติ สกลนฺติ อโตฺถฯ นฺติ อเสสโต ทตฺวาฯ ติ สสงฺฆสฺสฯ นฺติ ตํ อุปคญฺฉิํ, อุปโยคเตฺถ สามิวจนํฯ นฺติ ปพฺพชิํฯ ติ ติํสกปฺปสหเสฺสสุ อติกฺกเนฺตสูติ อโตฺถฯ
</ol></p>


<p>ตสฺส  ปน สุเมธสฺส ภควโต สุทสฺสนํ นาม นครํ อโหสิ, สุทโตฺต นาม ราชา ปิตา, มาตา สุทตฺตา นาม, สรโณ จ สพฺพกาโม จ เทฺว อคฺคสาวกา, สาคโร นามุปฎฺฐาโก, รามา จ สุรามา จ เทฺว อคฺคสาวิกา, มหานีปรุโกฺข โพธิ, สรีรํ อฎฺฐาสีติหตฺถุเพฺพธํ อโหสิ, อายุ นวุติวสฺสสหสฺสานิ, นววสฺสสหสฺสานิ อคารํ อชฺฌาวสิ, สุมนา นามสฺส อคฺคมเหสี, ปุนพฺพสุมิโตฺต นาม ปุโตฺต, หตฺถิยาเนน นิกฺขมิฯ เสสํ คาถาสุ ทิสฺสติฯ เตน วุตฺตํ –</p>


<ol>
<li>
‘‘สุทสฺสนํ นาม นครํ, สุทโตฺต นาม ขตฺติโย;  
  
สุทตฺตา นาม ชนิกา, สุเมธสฺส มเหสิโนฯ  
</li>
  
<li>
‘‘สรโณ สพฺพกาโม จ, อเหสุํ อคฺคสาวกา;  
  
สาคโร นามุปฎฺฐาโก, สุเมธสฺส มเหสิโนฯ  
</li>
  
<li>
‘‘รามา เจว สุรามา จ, อเหสุํ อคฺคสาวิกา;  
  
โพธิ ตสฺส ภควโต, มหานีโปติ วุจฺจติฯ  
</li>
  
<li>
‘‘อฎฺฐาสีติรตนานิ, อจฺจุคฺคโต มหามุนิ;  
  
โอภาเสติ ทิสา สพฺพา, จโนฺท ตารคเณ ยถาฯ  
</li>
  
<li>
‘‘จกฺกวตฺติมณี นาม, ยถา ตปติ โยชนํ;  
  
ตเถว ตสฺส รตนํ, สมนฺตา ผรติ โยชนํฯ  
</li>
  
<li>
‘‘นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘เตวิชฺชฉฬภิเญฺญหิ  
, พลปฺปเตฺตหิ ตาทิหิ;  
  
สมากุลมิทํ อาสิ, อรหเนฺตหิ สาธุหิฯ  
</li>
  
<li>
‘‘เตปิ สเพฺพ อมิตยสา, วิปฺปมุตฺตา นิรูปธี;  
  
ญาณาโลกํ ทสฺสยิตฺวา, นิพฺพุตา เต มหายสา’’ติฯ  
</li>
  
<p>ตตฺถ  ติ ยถา นาม คคเน ปริปุณฺณจโนฺท ตาราคเณ โอภาเสติ ปกาเสติ, เอวเมว สพฺพาปิ ทิสา โอภาเสตีติ อโตฺถฯ เกจิ ‘‘จโนฺท ปนฺนรโส ยถา’’ติ ปฐนฺติ, โส อุตฺตานโตฺถวฯ
</ol></p>


<p>ติ ยถา นาม จกฺกวตฺติรโญฺญ มณิรตนํ จตุหตฺถายามํ สกฎนาภิสมปริณาหํ จตุราสีติมณิสหสฺสปริวารํ ตาราคณปริวุตสฺส สรทสมยปริปุณฺณรชนิกรสฺส สิริสมุทยโสภํ อวฺหยนฺตมิว เวปุลฺลปพฺพตโต ปรมรมณียทสฺสนํ  มณิรตนมาคจฺฉติ, ตเสฺสวํ อาคจฺฉนฺตสฺส สมนฺตโต โยชนปฺปมาณํ โอกาสํ อาภา ผรติ, เอวเมว ตสฺส สุเมธสฺสาปิ ภควโต สรีรโต อาภารตนํ สมนฺตโต โยชนํ ผรตีติ อโตฺถฯ</p>


<p>ติ เตวิเชฺชหิ ฉฬภิเญฺญหิ จาติ อโตฺถฯ ติ อิทฺธิพลปฺปเตฺตหิฯ ติ ตาทิภาวปฺปเตฺตหิฯ นฺติ สงฺกิณฺณํ เอกกาสาวปโชฺชตํฯ นฺติ สาสนํ สนฺธายาห, มหีตลํ วาฯ ติ อมิตปริวารา, อตุลกิตฺติโฆโส วาฯ ติ จตุรูปธิวิรหิตาฯ เสสเมตฺถ คาถาสุ สพฺพตฺถ ปากฎเมวาติฯ</p>

</p>

</p>





