<h1>๕. มงฺคลพุทฺธวํสวณฺณนา</h1>
<p>โกณฺฑเญฺญ  กิร สตฺถริ ปรินิพฺพุเต ตสฺส สาสนํ วสฺสสตสหสฺสํ ปวตฺติตฺถฯ พุทฺธานุพุทฺธานํ สาวกานํ อนฺตรธาเนน สาสนมสฺส อนฺตรธายิฯ โกณฺฑญฺญสฺส ปน อปรภาเค เอกมสเงฺขฺยยฺยมติกฺกมิตฺวา เอกสฺมิํเยว กเปฺป จตฺตาโร พุทฺธา นิพฺพตฺติํสุ ติฯ ตตฺถ  ปน โลกนายโก กปฺปสตสหสฺสาธิกานิ โสฬส อสเงฺขฺยยฺยานิ ปารมิโย ปูเรตฺวา ตุสิตปุเร นิพฺพตฺติตฺวา ตตฺถ ยาวตายุกํ ฐตฺวา ปญฺจสุ ปุพฺพนิมิเตฺตสุ อุปฺปเนฺนสุ พุทฺธโกลาหลํ นาม  อุทปาทิ, ตทา ทสสหสฺสจกฺกวาเฬ เทวตาโย เอกสฺมิํ จกฺกวาเฬ สนฺนิปติตฺวา อายาจนฺติ –</p>


<p>
‘‘กาโล  
โข เต มหาวีร, อุปฺปชฺช มาตุกุจฺฉิยํ;  
  
สเทวกํ ตารยโนฺต, พุชฺฌสฺสุ อมตํ ปท’’นฺติฯ (พุ. วํ. ๑.๖๗);  
</p>
  
<p>เอวํ เทเวหิ อายาจิโต กตปญฺจวิโลกโน ตุสิตา กายา จวิตฺวา สพฺพนครุตฺตเม อุตฺตรนคเร อนุตฺตรสฺส อุตฺตรสฺส นาม รโญฺญ กุเล อุตฺตราย นาม เทวิยา กุจฺฉิสฺมิํ ปฎิสนฺธิํ คณฺหิฯ ตทา อเนกานิ ปาฎิหาริยานิ ปาตุรหุํฯ ตานิ ทีปงฺกรพุทฺธวํเส วุตฺตนเยเนว เวทิตพฺพานิฯ ตสฺสา อุตฺตราย กิร มหาเทวิยา กุจฺฉิสฺมิํ สพฺพโลกมงฺคลสฺส มงฺคลสฺส มหาสตฺตสฺส ปฎิสนฺธิคฺคหณโต ปฎฺฐาย สรีรปฺปภา รตฺตินฺทิวํ อสีติหตฺถปฺปมาณํ ปเทสํ ผริตฺวา จนฺทาโลกสูริยาโลเกหิ อนภิภวนียา หุตฺวา อฎฺฐาสิฯ สา จ อเญฺญนาโลเกน วินา อตฺตโน สรีรปฺปภาสมุทเยเนว อนฺธการํ วิธมิตฺวา อฎฺฐสฎฺฐิยา ธาตีหิ ปริจาริยมานา วิจรติฯ</p>


<p>สา กิร เทวตาหิ กตารกฺขา ทสนฺนํ มาสานํ อจฺจเยน ปรมสุรภิกุสุมผลธรสาขาวิฎเป กมลกุวลยสมลงฺกเต รุรุ-สีห-พฺยคฺฆ-คช-ควย-มหิํสปสทวิวิธมิคคณวิจริเต ปรมรมณีเย อุตฺตรมธุรุยฺยาเน นาม มงฺคลุยฺยาเน มงฺคลมหาปุริสํ วิชายิ ฯ โส ชาตมโตฺตว มหาสโตฺต สพฺพา ทิสา วิโลเกตฺวา อุตฺตราภิมุโข สตฺตปทวีติหาเรน คนฺตฺวา อาสภิํ วาจํ นิจฺฉาเรสิฯ ตสฺมิญฺจ ขเณ สกลทสสหสฺสิโลกธาตูสุ เทวตา ทิสฺสมานสรีรา ทิพฺพมาลาทีหิ สมลงฺกตคตฺตา ตตฺถ ตตฺถ ฐตฺวา ชยมงฺคลถุติวจนานิ สมฺปวเตฺตสุํฯ ปาฎิหาริยานิ วุตฺตนยาเนวฯ นามคฺคหณทิวเส ปนสฺส ลกฺขณปาฐกา สพฺพมงฺคลสมฺปตฺติยา ชาโตติ ‘‘มงฺคลกุมาโร’’ เตฺวว นามํ กริํสุฯ</p>


<p>ตสฺส กิร ยสวา รุจิมา สิริมาติ ตโย ปาสาทา อเหสุํฯ ยสวตีเทวิปฺปมุขานิ ติํสนาฎกิตฺถิสหสฺสานิ อเหสุํฯ ตตฺถ มหาสโตฺต นววสฺสสหสฺสานิ ทิพฺพสุขสทิสํ สุขํ อนุภวิตฺวา ยสวติยา อคฺคมเหสิยา กุจฺฉิสฺมิํ สีลวํ นาม ปุตฺตํ ลภิตฺวา จตฺตาริ นิมิตฺตานิ ทิสฺวา อลงฺกตํ ปณฺฑรํ นาม สุนฺทรตุรงฺควรมารุยฺห มหาภินิกฺขมนํ นิกฺขมิตฺวา  ปพฺพชิฯ ตํ ปน ปพฺพชนฺตํ ติโสฺส มนุสฺสโกฎิโย อนุปพฺพชิํสุฯ เตหิ ปริวุโต มหาปุริโส อฎฺฐ มาเส ปธานจริยมจริฯ</p>


<p>ตโต วิสาขปุณฺณมาย อุตฺตรคาเม อุตฺตรเสฎฺฐิโน ธีตาย อุตฺตราย นาม ทินฺนํ ปกฺขิตฺตทิโพฺพชํ มธุปายาสํ ปริภุญฺชิตฺวา สุรภิกุสุมาลงฺกเต นีโลภาเส มโนรเม สาลวเน ทิวาวิหารํ วีตินาเมตฺวา อุตฺตเรน นาม อาชีวเกน ทินฺนา อฎฺฐ ติณมุฎฺฐิโย คเหตฺวา อสิตญฺชนคิริสงฺกาสํ อกฺกนฺตวรกนกชาลกูฎํว สีตจฺฉายํ วิวิธมิคคณสมฺปาตวิรหิตํ มนฺทมาลุเตริตาย ฆนสาขาย สมลงฺกตํ นจฺจนฺตมิว ปีติยา วิโรจมานํ นาคโพธิํ อุปสงฺกมิตฺวา มตฺตวรนาคคามี นาคโพธิํ ปทกฺขิณํ กตฺวา ปุพฺพุตฺตรปเสฺส ฐตฺวา อฎฺฐปณฺณาสหตฺถวิตฺถตํ ติณสนฺถรํ สนฺถริตฺวา ตตฺถ ปลฺลงฺกํ อาภุชิตฺวา จตุรงฺคสมนฺนาคตํ วีริยํ อธิฎฺฐหิตฺวา สพลํ มารพลํ วิทฺธํเสตฺวา ปุเพฺพนิวาสทิพฺพจกฺขุญาณานิ ปฎิลภิตฺวา ปจฺจยาการสมฺมสนํ  กตฺวา ขเนฺธสุ อนิจฺจาทิวเสน อภินิวิสิตฺวา อนุกฺกเมน อนุตฺตรํ สมฺมาสโมฺพธิํ ปตฺวา –</p>


<p>
‘‘อเนกชาติสํสารํ, สนฺธาวิสฺสํ อนิพฺพิสํ;  
  
คหการํ คเวสโนฺต, ทุกฺขา ชาติ ปุนปฺปุนํฯ  
</p>
  
<p>
‘‘คหการก ทิโฎฺฐสิ, ปุน เคหํ น กาหสิ;  
  
สพฺพา เต ผาสุกา ภคฺคา, คหกูฎํ วิสงฺขตํ;  
  
วิสงฺขารคตํ จิตฺตํ, ตณฺหานํ ขยมชฺฌคา’’ติฯ (ธ. ป. ๑๕๓-๑๕๔) –  
</p>
  
<p>อุทานํ  อุทาเนสิฯ</p>


<p>มงฺคลสฺส ปน สมฺมาสมฺพุทฺธสฺส อเญฺญหิ พุเทฺธหิ อธิกตรา สรีรปฺปภา อโหสิฯ ยถา ปน อเญฺญสํ สมฺมาสมฺพุทฺธานํ สมนฺตา อสีติหตฺถปฺปมาณา วา พฺยามปฺปมาณา วา สรีรปฺปภา อโหสิ, น เอวํ ตสฺสฯ ตสฺส ปน ภควโต สรีรปฺปภา นิจฺจกาลํ ทสสหสฺสิโลกธาตุํ ผริตฺวา อฎฺฐาสิฯ ตรุคิริฆรปาการฆฎกวาฎาทโย สุวณฺณปฎฺฎปริโยนทฺธา วิย อเหสุํฯ นวุติวสฺสสตสหสฺสานิ อายุ ตสฺส อโหสิฯ เอตฺตกํ กาลํ จนฺทสูริยตารกาทีนํ ปภา นตฺถิฯ รตฺตินฺทิวปริเจฺฉโท น ปญฺญายิตฺถฯ ทิวา สูริยาโลเกน วิย สตฺตา นิจฺจํ พุทฺธาโลเกเนว สพฺพกมฺมานิ  กโรนฺตา วิจริํสุฯ สายํ ปุปฺผนกกุสุมานํ ปาโต จ รวนกสกุณาทีนญฺจ วเสน โลโก รตฺตินฺทิวปริเจฺฉทํ สลฺลเกฺขสิฯ</p>


<p>กิํ ปน อเญฺญสํ พุทฺธานํ อยมานุภาโว นตฺถีติ? โน นตฺถิฯ เตปิ หิ อากงฺขมานา ทสสหสฺสิโลกธาตุํ ตโต วา ภิโยฺย อาภาย ผเรยฺยุํฯ มงฺคลสฺส ปน ภควโต ปุพฺพปตฺถนาวเสน อเญฺญสํ พฺยามปฺปภา วิย สรีรปฺปภา นิจฺจเมว ทสสหสฺสิโลกธาตุํ ผริตฺวา อฎฺฐาสิฯ โส กิร โพธิสตฺตกาเล เวสฺสนฺตรตฺตภาวสทิเส อตฺตภาเว สปุตฺตทาโร วงฺกปพฺพตสทิเส ปพฺพเต วสิฯ อเถโก สพฺพชนวิเหฐโก  นาม มนุสฺสภโกฺข มเหสโกฺข ยโกฺข มหาปุริสสฺส ทานชฺฌาสยตํ สุตฺวา พฺราหฺมณวเณฺณน อุปสงฺกมิตฺวา มหาสตฺตํ เทฺว ทารเก ยาจิฯ มหาสโตฺต ‘‘ททามิ พฺราหฺมณสฺส ปุตฺตเก’’ติ หฎฺฐปหโฎฺฐ อุทกปริยนฺตํ ปถวิํ กเมฺปโนฺต เทฺว ทารเก อทาสิฯ อถ โข ยโกฺข ตสฺส ปสฺสนฺตเสฺสว มหาปุริสสฺส ตํ พฺราหฺมณวณฺณํ ปหาย อนลชาลปิงฺคลวิรูปนยโน วิสมวิรูปกุฎิลภีมทาโฐ จิปิฎกวิรูปนาโส กปิลผรุสทีฆเกโส นวทฑฺฒตาลกฺขนฺธสทิสกาโย หุตฺวา เต ทารเก มุฬาลกลาปํ วิย คเหตฺวา ขาทิฯ มหาปุริสสฺส ยกฺขํ โอโลเกตฺวา มุเข วิวฎมเตฺต อคฺคิชาลํ วิย โลหิตธารํ อุคฺคิรนฺตํ ตสฺส มุขํ ทิสฺวาปิ เกสคฺคมตฺตมฺปิ โทมนสฺสํ น อุปฺปชฺชิฯ ‘‘สุทินฺนํ วต เม ทาน’’นฺติ จินฺตยโต ปนสฺส สรีเร มหนฺตํ ปีติโสมนสฺสํ อุทปาทิฯ โส ‘‘อิมสฺส เม นิสฺสเนฺทน อนาคเต อิมินา นีหาเรน รสฺมิโย นิกฺขมนฺตู’’ติ ปตฺถนมกาสิฯ ตสฺส ตํ ปตฺถนํ นิสฺสาย พุทฺธภูตสฺส สรีรโต รสฺมิโย นิกฺขมิตฺวา เอตฺตกํ ฐานํ ผริํสุฯ</p>


<p>อปรมฺปิ ปุพฺพจริยํ ตสฺส อตฺถิฯ อยํ กิร โพธิสตฺตกาเล เอกสฺส พุทฺธสฺส เจติยํ ทิสฺวา – ‘‘อิมสฺส พุทฺธสฺส มม  ชีวิตํ ปริจฺจชิตุํ วฎฺฎตี’’ติ ทณฺฑทีปิกาเวฐนนิยาเมน สกลสรีรํ  เวฐาเปตฺวา รตนมตฺตมกุฬํ สตสหสฺสคฺฆนิกํ สุวณฺณปาติํ สุคนฺธสปฺปิสฺส ปูราเปตฺวา ตตฺถ สหสฺสวฎฺฎิโย ชาเลตฺวา ตํ สีเสนาทาย สกลสรีรํ ชาลาเปตฺวา ชินเจติยํ ปทกฺขิณํ กโรโนฺต สกลรตฺติํ วีตินาเมสิฯ เอวํ ยาว อรุณุคฺคมนา วายมนฺตสฺส โลมกูปมตฺตมฺปิ อุสุมํ น คณฺหิฯ ปทุมคพฺภํ ปวิฎฺฐกาโล  วิย อโหสิฯ ธโมฺม หิ นาเมส อตฺตานํ รกฺขนฺตํ รกฺขติฯ เตนาห ภควา –</p>


<p>
‘‘ธโมฺม หเว รกฺขติ ธมฺมจาริํ, ธโมฺม สุจิโณฺณ สุขมาวหาติ;  
  
เอสานิสํโส ธเมฺม สุจิเณฺณ, น ทุคฺคติํ คจฺฉติ ธมฺมจารี’’ติฯ (เถรคา. ๓๐๓; ชา. ๑.๑๐.๑๐๒; ๑.๑๕.๓๘๕);  
</p>
  
<p>อิมสฺสาปิ กมฺมสฺส นิสฺสเนฺทน ตสฺส สรีโรภาโส ทสสหสฺสิโลกธาตุํ ผริตฺวา อฎฺฐาสิ (ธ. ส. อฎฺฐ. นิทานกถา)ฯ เตน วุตฺตํ –</p>


<ol>
<li>
‘‘โกณฺฑญฺญสฺส อปเรน, มงฺคโล นาม นายโก;  
  
ตมํ โลเก นิหนฺตฺวาน, ธโมฺมกฺกมภิธารยิฯ  
</li>
  
<li>
‘‘อตุลาสิ ปภา ตสฺส, ชิเนหเญฺญหิ อุตฺตริํ;  
  
จนฺทสูริยปฺปภํ หนฺตฺวา, ทสสหสฺสี วิโรจตี’’ติฯ  
</li>
  
<p>ตตฺถ นฺติ โลกนฺธการญฺจ หทยตมญฺจฯ ติ อภิภวิตฺวาฯ นฺติ เอตฺถ อยํ ปน -สโทฺท สุวณฺณการมูสาทีสุ อเนเกสุ อเตฺถสุ ทิสฺสติฯ ตถาหิ ‘‘สณฺฑาเสน ชาตรูปํ คเหตฺวา อุกฺกามุเข ปกฺขิเปยฺยา’’ติ (ม. นิ. ๓.๓๖๐) อาคตฎฺฐาเน สุวณฺณการานํ มูสา ‘‘อุกฺกา’’ติ เวทิตพฺพาฯ ‘‘อุกฺกํ พเนฺธยฺย, อุกฺกํ พนฺธิตฺวา อุกฺกามุขํ อาลิเมฺปยฺยา’’ติ อาคตฎฺฐาเน กมฺมารานํ องฺคารกปลฺลํฯ ‘‘กมฺมารานํ ยถา อุกฺกา, อโนฺต ฌายติ โน พหี’’ติ (ชา. ๒.๒๒.๖๔๙) อาคตฎฺฐาเน กมฺมารุทฺธนํฯ ‘‘เอวํวิปาโก อุกฺกาปาโต ภวิสฺสตี’’ติ (ที. นิ. ๑.๒๔, ๒๐๘) อาคตฎฺฐาเน วายุเวโค ‘‘อุกฺกา’’ติ วุจฺจติฯ ‘‘อุกฺกาสุ ธาริยมานาสู’’ติ (ที. นิ. ๑.๑๕๙) อาคตฎฺฐาเน ทีปิกา ‘‘อุกฺกา’’ติ วุจฺจติฯ อิธาปิ ทีปิกา อุกฺกาติ อธิเปฺปตา (ม. นิ. อฎฺฐ. ๑.๗๖ อาทโย)ฯ ตสฺมา อิธ ธมฺมมยํ อุกฺกํ อภิธารยิ, อวิชฺชนฺธการปฎิจฺฉนฺนสฺส อวิชฺชนฺธการาภิภูตสฺส โลกสฺส ธมฺมมยํ อุกฺกํ ธาเรสีติ อโตฺถฯ
</ol></p>


<p>ติ   อตุลฺยา อาสิฯ อยเมว วา ปาโฐ, อเญฺญหิ พุเทฺธหิ อสทิสา อโหสีติ อโตฺถฯ ติ ชิเนหิ อเญฺญหิ ฯ ติ จนฺทสูริยานํ ปภํ อภิหนฺตฺวาฯ ติ จนฺทสูริยาโลกํ วินา พุทฺธาโลเกเนว ทสสหสฺสี วิโรจตีติ อโตฺถฯ</p>


<p>มงฺคลสมฺมาสมฺพุโทฺธ ปน อธิคตโพธิญาโณ โพธิมูเลเยว สตฺตสตฺตาหานิ วีตินาเมตฺวา พฺรหฺมุโน ธมฺมายาจนํ สมฺปฎิจฺฉิตฺวา – ‘‘กสฺส นุ โข อหํ อิมํ ธมฺมํ เทเสยฺย’’นฺติ (ม. นิ. ๑.๒๘๔; ๒.๓๔๑; มหาว. ๑๐) อุปธาเรโนฺต อตฺตนา สห ปพฺพชิตานํ ภิกฺขูนํ ติโสฺส โกฎิโย อุปนิสฺสยสมฺปนฺนํ อทฺทสฯ อถสฺส เอตทโหสิ – ‘‘อิเม กุลปุตฺตา มํ ปพฺพชนฺตํ อนุปพฺพชิตา อุปนิสฺสยสมฺปนฺนา จ, เต มยา วิสาขปุณฺณมาย วิเวกตฺถิเกน วิสฺสชฺชิตา สิริวฑฺฒนนครํ อุปนิสฺสาย สิริวนคหนํ คนฺตฺวา วิหรนฺติ, หนฺทาหํ ตตฺถ คนฺตฺวา ธมฺมํ เตสํ เทเสสฺสามี’’ติ อตฺตโน ปตฺตจีวรํ คเหตฺวา หํสราชา วิย คคนตลมพฺภุคฺคนฺตฺวา สิริวนคหเน ปจฺจุฎฺฐาสิฯ เต จ ภิกฺขู ภควนฺตํ วนฺทิตฺวา อเนฺตวาสิกวตฺตํ ทเสฺสตฺวา ภควนฺตํ ปริวาเรตฺวา นิสีทิํสุฯ เตสํ ภควา สพฺพพุทฺธนิเสวิตํ  กเถสิฯ ตโต ติโสฺส ภิกฺขุโกฎิโย อรหตฺตํ ปาปุณิํสุฯ เทวมนุสฺสานํ โกฎิสตสหสฺสานํ ธมฺมาภิสมโย อโหสิฯ เตน วุตฺตํ –</p>


<ol>
<li>
‘‘โสปิ พุโทฺธ ปกาเสสิ, จตุโร สจฺจวรุตฺตเม;  
  
เต เต สจฺจรสํ ปีตฺวา, วิโนเทนฺติ มหาตมํฯ  
</li>
  
<li>
‘‘ปตฺวาน โพธิมตุลํ, ปฐเม ธมฺมเทสเน;  
  
โกฎิสตสหสฺสานํ, ธมฺมาภิสมโย อหู’’ติฯ  
</li>
  
<p>ตตฺถ ติ จตฺตาริฯ ติ สจฺจานิ จ วรานิ จ สจฺจวรานิ, สจฺจานิ อุตฺตมานีติ อโตฺถฯ ‘‘จตฺตาโร สจฺจวรุตฺตเม’’ติปิ ปาโฐ, ตสฺส จตฺตาริ สจฺจวรานิ อุตฺตมานีติ อโตฺถฯ ติ เต เต เทวมนุสฺสา พุเทฺธน ภควตา วินีตาฯ นฺติ จตุสจฺจปฎิเวธามตรสํ ปิวิตฺวาฯ นฺติ เตน เตน มเคฺคน ปหาตพฺพํ โมหตมํ วิโนเทนฺติ, วิทฺธํเสนฺตีติ อโตฺถฯ ติ ปฎิวิชฺฌิตฺวาฯ นฺติ เอตฺถ ปนายํ -สโทฺท –
</ol></p>


<p>
‘‘มเคฺค  
  
ผเล จ นิพฺพาเน, รุเกฺข ปญฺญตฺติยํ ตถา;  
  
สพฺพญฺญุเต จ ญาณสฺมิํ, โพธิสโทฺท ปนาคโต’’ฯ  
</p>
  
<p>ตถา  หิ ปเนส – ‘‘โพธิ วุจฺจติ จตูสุ มเคฺคสุ ญาณ’’นฺติอาทีสุ (จูฬนิ. ขคฺควิสาณสุตฺตนิเทฺทส ๑๒๑) มเคฺค อาคโตฯ ‘‘อุปสมาย อภิญฺญาย สโมฺพธาย สํวตฺตตี’’ติ (ม. นิ. ๑.๓๓; ๓.๓๒๓; มหาว. ๑๓; สํ. นิ. ๕.๑๐๘๑; ปฎิ. ม. ๒.๓๐) เอตฺถ ผเลฯ ‘‘ปตฺวาน โพธิํ อมตํ อสงฺขต’’นฺติ เอตฺถ นิพฺพาเนฯ ‘‘อนฺตรา จ คยํ อนฺตรา จ โพธิ’’นฺติ (ม. นิ. ๑.๒๘๕; ๒.๓๔๑; มหาว. ๑๑) เอตฺถ อสฺสตฺถรุเกฺขฯ ‘‘โพธิ โข ราชกุมาโร โภโต โคตมสฺส ปาเท สิรสา วนฺทตี’’ติ เอตฺถ (ม. นิ. ๒.๓๒๔; จูฬว. ๒๖๘) ปญฺญตฺติยํฯ ‘‘ปโปฺปติ โพธิํ วรภูริเมธโส’’ติ (ที. นิ. ๓.๒๑๗) เอตฺถ สพฺพญฺญุตญฺญาเณฯ อิธาปิ สพฺพญฺญุตญฺญาเณ ทฎฺฐโพฺพฯ อรหตฺตมคฺคญาเณปิ วฎฺฎติ (ม. นิ. อฎฺฐ. ๑.๑๓; อุทา. อฎฺฐ. ๑; ปารา. อฎฺฐ. ๑.๑๑; จริยา. อฎฺฐ. นิทานกถา)ฯ นฺติ ตุลรหิตํ ปมาณาตีตํ, อปฺปมาณนฺติ อโตฺถฯ สโมฺพธิํ ปตฺวา ธมฺมํ เทเสนฺตสฺส ตสฺส ภควโต ปฐเม ธมฺมเทสเนติ อโตฺถ คเหตโพฺพฯ</p>


<p>ยทา ปน จิตฺตํ นาม นครํ อุปนิสฺสาย วิหรโนฺต จมฺปกรุกฺขมูเล กณฺฑมฺพรุกฺขมูเล อมฺหากํ ภควา วิย ติตฺถิยานํ มานมทฺทนํ ยมกปาฎิหาริยํ กตฺวา สุราสุรยุวติรติสมฺภวเน รุจิรนวกนกรชตมยวรภวเน ตาวติํสภวเน ปาริจฺฉตฺตกรุกฺขมูเล ปณฺฑุกมฺพลสิลาตเล นิสีทิตฺวา อภิธมฺมํ กเถสิ, ตทา โกฎิสตสหสฺสานํ เทวตานํ ธมฺมาภิสมโย อโหสิ, อยํ ทุติโย อภิสมโยฯ ยทา ปน สุนโนฺท นาม จกฺกวตฺติราชา สุรภินคเร ปูริตจกฺกวตฺติวโตฺต หุตฺวา จกฺกรตนํ ปฎิลภิฯ ตํ กิร มงฺคลทสพเล โลเก อุปฺปเนฺน จกฺกรตนํ ฐานา โอสกฺกิตํ ทิสฺวา สุนโนฺท ราชา วิคตานโนฺท พฺราหฺมเณ ปริปุจฺฉิ – ‘‘อิมํ จกฺกรตนํ มม กุสเลน นิพฺพตฺตํ, กสฺมา ฐานา โอสกฺกิต’’นฺติ? ตโต เต ตสฺส รโญฺญ โอสกฺกนการณํ พฺยากริํสุฯ ‘‘จกฺกวตฺติรโญฺญ อายุกฺขเยน วา ปพฺพชฺชูปคมเนน วา พุทฺธปาตุภาเวน วา จกฺกรตนํ ฐานา โอสกฺกตีติ วตฺวา ตุยฺหํ ปน, มหาราช, อายุกฺขโย นตฺถิ, อติทีฆายุโก ตฺวํ, มงฺคโล ปน สมฺมาสมฺพุโทฺธ โลเก อุปฺปโนฺน, เตน เต จกฺกรตนํ โอสกฺกิต’’นฺติฯ ตํ สุตฺวา สุนโนฺท จกฺกวตฺติราชา สปริชโน  ตํ จกฺกรตนํ สิรสา วนฺทิตฺวา อายาจิ – ‘‘ยาวาหํ ตวานุภาเวน มงฺคลทสพลํ สกฺกริสฺสามิ, ตาว ตฺวํ มา อนฺตรธายสฺสู’’ติฯ อถ นํ จกฺกรตนํ ยถาฐาเนเยว อฎฺฐาสิฯ</p>


<p>ตโต  สมุปาคตานโนฺท สุนโนฺท จกฺกวตฺติราชา ฉตฺติํสโยชนปริมณฺฑลาย ปริสาย ปริวุโต สพฺพโลกมงฺคลํ มงฺคลทสพลํ อุปสงฺกมิตฺวา สสาวกสงฺฆํ สตฺถารํ มหาทาเนน สนฺตเปฺปตฺวา อรหนฺตานํ โกฎิสตสหสฺสานํ กาสิกวตฺถานิ ทตฺวา ตถาคตสฺส สพฺพปริกฺขาเร ทตฺวา สกลโลกวิมฺหยกรํ ภควโต ปูชํ กตฺวา มงฺคลํ สพฺพโลกนาถํ อุปสงฺกมิตฺวา ทสนขสโมธานสมุชฺชลํ  วิมลกมลมกุฬสมมญฺชลิํ สิรสิ กตฺวา วนฺทิตฺวา ธมฺมสฺสวนตฺถาย เอกมนฺตํ นิสีทิฯ ปุโตฺตปิ ตสฺส อนุราชกุมาโร นาม ตเถว นิสีทิฯ</p>


<p>ตทา สุนนฺทจกฺกวตฺติราชปฺปมุขานํ เตสํ ภควา อนุปุพฺพิกถํ กเถสิฯ สุนโนฺท จกฺกวตฺตี สทฺธิํ ปริสาย สห ปฎิสมฺภิทาหิ อรหตฺตํ ปาปุณิฯ อถ สตฺถา เตสํ ปุพฺพจริยํ โอโลเกโนฺต อิทฺธิมยปตฺตจีวรสฺส อุปนิสฺสยํ ทิสฺวา จกฺกชาลสมลงฺกตํ ทกฺขิณหตฺถํ ปสาเรตฺวา – ‘‘เอถ, ภิกฺขโว’’ติ อาหฯ สเพฺพ ตงฺขณํเยว ทุวงฺคุลเกสา อิทฺธิมยปตฺตจีวรธรา วสฺสสฎฺฐิกเตฺถรา วิย อากปฺปสมฺปนฺนา หุตฺวา ภควนฺตํ ปริวารยิํสุฯ อยํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘สุรินฺทเทวภวเน, พุโทฺธ ธมฺมมเทสยิ;  
  
โกฎิสตสหสฺสานํ, ทุติยาภิสมโย อหุฯ  
</li>
  
<li>
‘‘ยทา สุนโนฺท จกฺกวตฺตี, สมฺพุทฺธํ อุปสงฺกมิ;  
  
ตทา อาหนิ สมฺพุโทฺธ, ธมฺมเภริํ วรุตฺตมํฯ  
</li>
  
<li>
‘‘สุนนฺทสฺสานุจรา ชนตา, ตทาสุํ นวุติโกฎิโย;  
  
สเพฺพปิ เต นิรวเสสา, อเหสุํ เอหิภิกฺขุกา’’ติฯ  
</li>
  
<p>ตตฺถ ติ ปุน เทวินฺทภวเนติ อโตฺถฯ นฺติ อภิธมฺมํฯ ติ อภิหนิฯ นฺติ วโร ภควา อุตฺตมํ ธมฺมเภรินฺติ อโตฺถฯ ติ นิพทฺธจรา เสวกาฯ นฺติ อเหสุํฯ ‘‘ตทาสิ นวุติโกฎิโย’’ติปิ  ปาโฐฯ ตสฺส ชนตา อาสิ, สา ชนตา กิตฺตกาติ เจ, นวุติโกฎิโยติ อโตฺถฯ
</ol></p>


<p>อถ มงฺคเล กิร โลกนาเถ เมขเล ปุเร วิหรเนฺต ตสฺมิํเยว ปุเร สุเทโว จ ธมฺมเสโน จ มาณวกา มาณวกสหสฺสปริวารา ตสฺส ภควโต สนฺติเก เอหิภิกฺขุปพฺพชฺชาย ปพฺพชิํสุ ฯ มาฆปุณฺณมาย ทฺวีสุ อคฺคสาวเกสุ สปริวาเรสุ อรหตฺตํ ปเตฺตสุ สตฺถา โกฎิสตสหสฺสภิกฺขุคณมเชฺฌ ปาติโมกฺขํ อุทฺทิสิ, อยํ ปฐโม สนฺนิปาโต อโหสิฯ ปุน อุตฺตราราเม นาม อนุตฺตเร ญาติสมาคเม ปพฺพชิตานํ โกฎิสตสหสฺสานํ สมาคเม ปาติโมกฺขํ อุทฺทิสิ, อยํ ทุติโย สนฺนิปาโต อโหสิฯ สุนนฺทจกฺกวตฺติภิกฺขุคณสมาคเม นวุติโกฎิสหสฺสานํ ภิกฺขูนํ มเชฺฌ ปาติโมกฺขํ อุทฺทิสิ, อยํ ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา  
ตโย อาสุํ, มงฺคลสฺส มเหสิโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
‘‘ทุติโย โกฎิสตสหสฺสานํ, ตติโย นวุติโกฎินํ;  
  
ขีณาสวานํ วิมลานํ, ตทา อาสิ สมาคโม’’ติฯ  
</li>
  
<p>ตทา อมฺหากํ โพธิสโตฺต สุรุจิพฺราหฺมณคาเม สุรุจิ นาม พฺราหฺมโณ หุตฺวา ติณฺณํ เวทานํ ปารคู สนิฆณฺฑุเกฎุภานํ สากฺขรปฺปเภทานํ อิติหาสปญฺจมานํ ปทโก เวยฺยากรโณ โลกายตมหาปุริสลกฺขเณสุ อนวโย อโหสิฯ โส สตฺถารํ อุปสงฺกมิตฺวา ทสพลสฺส มธุรธมฺมกถํ สุตฺวา ภควติ ปสีทิตฺวา สรณํ คนฺตฺวา – ‘‘เสฺว มยฺหํ ภิกฺขํ คณฺหถา’’ติ สสาวกสงฺฆํ ภควนฺตํ นิมเนฺตสิฯ โส ภควตา ‘‘พฺราหฺมณ, กิตฺตเกหิ ภิกฺขูหิ เต อโตฺถ’’ติ วุโตฺต – ‘‘กิตฺตกา ปน โว, ภเนฺต, ปริวารา ภิกฺขู’’ติ อาหฯ ตทา ปฐมสนฺนิปาโตว โหติ, ตสฺมา ‘‘โกฎิสตสหสฺส’’นฺติ วุเตฺต – ‘‘ยทิ เอวํ, ภเนฺต, สเพฺพหิปิ สทฺธิํ มยฺหํ ภิกฺขํ คณฺหถา’’ติ นิมเนฺตสิฯ สตฺถา อธิวาเสสิฯ
</ol></p>


<p>พฺราหฺมโณ ภควนฺตํ สฺวาตนาย นิมเนฺตตฺวา อตฺตโน ฆรํ คจฺฉโนฺต จิเนฺตสิ – ‘‘อหํ เอตฺตกานํ ภิกฺขูนํ ยาคุภตฺตวตฺถาทีนิ ทาตุํ สโกฺกมิ, นิสีทนฎฺฐานํ  ปน กถํ ภวิสฺสตี’’ติฯ ตสฺส กิร สา จินฺตนา จตุราสีติโยชนสหสฺสปฺปมาเณ เมรุมตฺถเก ฐิตสฺส เทวราชสฺส ทสสตนยนสฺส ปณฺฑุกมฺพลสิลาสนสฺส อุณฺหาการํ ชเนสิฯ อถ สโกฺก เทวราชา อาสนสฺส อุณฺหภาวํ ทิสฺวา – ‘‘โก นุ โข มํ อิมมฺหา ฐานา จาเวตุกาโม’’ติ สมุปฺปนฺนปริวิตโกฺก ทิเพฺพน จกฺขุนา มนุสฺสโลกํ โอโลเกโนฺต มหาปุริสํ ทิสฺวา – ‘‘อยํ มหาสโตฺต พุทฺธปฺปมุขํ ภิกฺขุสงฺฆํ นิมเนฺตตฺวา ตสฺส นิสีทนตฺถาย จิเนฺตสิ, มยาปิ ตตฺถ คนฺตฺวา  ปุญฺญโกฎฺฐาสํ คเหตุํ วฎฺฎตี’’ติ วฑฺฒกีวณฺณํ นิมฺมินิตฺวา วาสิผรสุหโตฺถ มหาปุริสสฺส ปุรโต ปาตุรโหสิฯ โส ‘‘อตฺถิ นุ โข กสฺสจิ ภติยา กตฺตพฺพกมฺม’’นฺติ อาหฯ</p>


<p>มหาสโตฺต ทิสฺวา ‘‘กิํ กมฺมํ กาตุํ สกฺขิสฺสสี’’ติ อาหฯ ‘‘มม อชานนสิปฺปํ นาม นตฺถิ, โย โย ยํ ยํ อิจฺฉติ มณฺฑปํ วา ปาสาทํ วา อญฺญํ วา กิญฺจิ นิเวสนาทิกํ, ตสฺส ตสฺส ตํ ตํ กาตุํ สมโตฺถมฺหี’’ติฯ ‘‘เตน หิ มยฺหํ กมฺมํ อตฺถี’’ติฯ ‘‘กิํ, อยฺยา’’ติ? ‘‘สฺวาตนาย มยา โกฎิสตสหสฺสภิกฺขู นิมนฺติตา, เตสํ นิสีทนมณฺฑปํ กริสฺสสี’’ติ? ‘‘อหํ นาม กเรยฺยํ, สเจ เม ภติํ ทาตุํ สกฺขิสฺสถา’’ติฯ ‘‘สกฺขิสฺสามิ, ตาตา’’ติฯ ‘‘ยทิ เอวํ, สาธุ, กริสฺสามี’’ติ วตฺวา เอกํ ปเทสํ โอโลเกสิฯ โส ทฺวาทสโยชนปฺปมาโณ ปเทโส กสิณมณฺฑลํ วิย สมตโล ปรมรมณีโย อโหสิฯ ปุน โส ‘‘เอตฺตเก ฐาเน สตฺตรตนมโย ทฎฺฐพฺพสารมโณฺฑ มณฺฑโป อุฎฺฐหตู’’ติ  จิเนฺตตฺวา โอโลเกสิฯ ตโต ตาวเทว มณฺฑปสทิโส ปถวิตลํ ภินฺทิตฺวา มณฺฑโป อุฎฺฐหิฯ ตสฺส โสวณฺณมเยสุ ถเมฺภสุ รชตมยา ฆฎกา อเหสุํ, รชตมเยสุ ถเมฺภสุ โสวณฺณมยา ฆฎกา, มณิตฺถเมฺภสุ ปวาฬมยา ฆฎกา, ปวาฬมเยสุ ถเมฺภสุ มณิมยา ฆฎกา, สตฺตรตนมเยสุ ถเมฺภสุ สตฺตรตนมยา ฆฎกา อเหสุํฯ</p>


<p>ตโต มณฺฑปสฺส อนฺตรนฺตราปิ กิงฺกิณิกชาลา โอลมฺพตู’’ติ โอโลเกสิ, สห โอโลกเนน กิงฺกิณิกชาลา โอลมฺพิ, ยสฺส มนฺทวาเตริตสฺส ปญฺจงฺคิกเสฺสว ตุริยสฺส ปรมมโนรโม มธุโร สโทฺท นิจฺฉรติ, ทิพฺพสงฺคีติวตฺตนกาโล วิย อโหสิฯ ‘‘อนฺตรนฺตรา ทิพฺพคนฺธทามปุปฺผทามปตฺตทามสตฺตรตนทามานิ โอลมฺพนฺตู’’ติ จิเนฺตสิ, สห จินฺตาย ทามานิ โอลมฺพิํสุฯ ‘‘โกฎิสตสหสฺสสงฺขานํ ภิกฺขูนํ อาสนานิ จ  กปฺปิยมหคฺฆปจฺจตฺถรณานิ อาธารกานิ จ ปถวิํ ภินฺทิตฺวา อุฎฺฐหนฺตู’’ติ จิเนฺตสิ, ตาวเทว อุฎฺฐหิํสุฯ ‘‘โกเณ โกเณ เอเกกา อุทกจาฎิ อุฎฺฐหตู’’ติ จิเนฺตสิ, ตงฺขณํเยว อุทกจาฎิโย ปรมสีตเลน มธุเรน สุวิสุทฺธสุคนฺธกปฺปิยวารินา ปุณฺณา กทลิปณฺณปิหิตมุขา อุฎฺฐหิํสุฯ โส ทสสตนยโน เอตฺตกํ มาเปตฺวา พฺราหฺมณสฺส สนฺติกํ คนฺตฺวา – ‘‘เอหิ, อยฺย, ตว มณฺฑปํ ทิสฺวา มยฺหํ ภติํ เทหี’’ติ อาหฯ มหาปุริโส คนฺตฺวา ตํ มณฺฑปํ โอโลเกสิฯ ตสฺส โอโลเกนฺตเสฺสว สกลสรีรํ ปญฺจวณฺณาย ปีติยา นิรนฺตรํ ผุฎํ อโหสิฯ</p>


<p>อถสฺส มณฺฑปํ โอโลกยโต เอตทโหสิ – ‘‘นายํ มณฺฑโป มนุสฺสภูเตน กโต, มยฺหํ อชฺฌาสยํ มยฺหํ คุณํ อาคมฺม อทฺธา สกฺกสฺส เทวรโญฺญ ภวนํ อุณฺหํ อโหสิ, ตโต สเกฺกน  เทวานมิเนฺทน อยํ มณฺฑโป นิมฺมิโต’’ติฯ ‘‘น โข ปน เม ยุตฺตํ เอวรูเป มณฺฑเป เอกทิวสํเยว ทานํ ทาตุํ, สตฺตาหํ ทสฺสามี’’ติ จิเนฺตสิฯ พาหิรกทานํ นาม ตตฺตกมฺปิ สมานํ โพธิสตฺตานํ หทยํ ตุฎฺฐิํ กาตุํ น สโกฺกติ, อลงฺกตสีสํ วา ฉินฺทิตฺวา อญฺชิตานิ วา อกฺขีนิ อุปฺปาเฎตฺวา หทยมํสํ วา อุพฺพเฎฺฎตฺวา ทินฺนกาเล โพธิสตฺตานํ จาคํ นิสฺสาย ตุฎฺฐิ นาม โหติฯ อมฺหากํ โพธิสตฺตสฺส หิ  (ชา. ๑.๑๕.๕๒ อาทโย) เทวสิกํ ปญฺจกหาปณสตสหสฺสานิ วิสฺสเชฺชตฺวา จตูสุ นครทฺวาเรสุ นครมเชฺฌติ ปญฺจสุ ฐาเนสุ ทานํ เทนฺตสฺส ตํ ทานํ จาคตุฎฺฐิํ อุปฺปาเทตุํ นาสกฺขิฯ ยทา ปนสฺส พฺราหฺมณวเณฺณน อาคนฺตฺวา สโกฺก เทวราชา อกฺขีนิ ยาจิ, ตทา โส ตานิ จกฺขูนิ อุปฺปาเฎตฺวา อทาสิ, ททมานเสฺสว หาโส อุปฺปชฺชิ, เกสคฺคมตฺตมฺปิ จิตฺตสฺส อญฺญถตฺตํ นาโหสิฯ เอวํ สพฺพญฺญุโพธิสตฺตานํ พาหิรทานํ นิสฺสาย ติตฺติ นาม นตฺถิฯ ตสฺมา โสปิ มหาปุริโส – ‘‘มยา โกฎิสตสหสฺสสงฺขานํ ภิกฺขูนํ ทานํ ทาตุํ วฎฺฎตี’’ติ จิเนฺตตฺวา ตสฺมิํ มณฺฑเป นิสีทาเปตฺวา สตฺตาหํ ควปานํ นาม ทานํ อทาสิฯ</p>


<p>เอตฺถ นฺติ  มหเนฺต มหเนฺต โกลเมฺพ ขีรสฺส ปูเรตฺวา อุทฺธเนสุ อาโรเปตฺวา ฆนปากปเกฺก ขีเร โถกโถเก ตณฺฑุเล ปกฺขิปิตฺวา ปกฺกมธุสกฺขรจุณฺณสปฺปีหิ อภิสงฺขตโภชนํ วุจฺจติฯ อิทเมว นฺติปิ วุจฺจติฯ มนุสฺสาเยว ปน ปริวิสิตุํ นาสกฺขิํสุฯ เทวาปิ  เอกนฺตริกา หุตฺวา ปริวิสิํสุฯ ทฺวาทสโยชนปฺปมาณมฺปิ ตํ ฐานํ เต ภิกฺขู คณฺหิตุํ นปฺปโหสิเยว, เต ปน ภิกฺขู อตฺตโน อตฺตโน อนุภาเวน นิสีทิํสุฯ ปริโยสานทิวเส สเพฺพสํ ภิกฺขูนํ ปเตฺต โธวาเปตฺวา เภสชฺชตฺถาย สปฺปินวนีตมธุผาณิตาทีนํ ปูเรตฺวา ติจีวเรหิ สทฺธิํ อทาสิฯ ตตฺถ สงฺฆนวกภิกฺขุนา ลทฺธจีวรสาฎกา สตสหสฺสคฺฆนิกา อเหสุํฯ</p>


<p>อถ สตฺถา อนุโมทนํ กโรโนฺต – ‘‘อยํ มหาปุริโส เอวรูปํ มหาทานํ อทาสิ, โก นุ โข ภวิสฺสตี’’ติ อุปธาเรโนฺต – ‘‘อนาคเต กปฺปสตสหสฺสาธิกานํ ทฺวินฺนํ อสเงฺขฺยยฺยานํ มตฺถเก โคตโม นาม พุโทฺธ ภวิสฺสตี’’ติ ทิสฺวา ตโต มหาสตฺตํ อามเนฺตตฺวา – ‘‘ตฺวํ เอตฺตกํ นาม กาลํ อติกฺกมิตฺวา โคตโม นาม พุโทฺธ ภวิสฺสสี’’ติ พฺยากาสิฯ อถ มหาปุริโส ภควโต พฺยากรณํ สุตฺวา ปมุทิตหทโย – ‘‘อหํ กิร พุโทฺธ ภวิสฺสามิ, น เม ฆราวาเสน อโตฺถ, ปพฺพชิสฺสามี’’ติ จิเนฺตตฺวา ตถารูปํ สมฺปตฺติํ เขฬปิณฺฑํ วิย ปหาย สตฺถุ สนฺติเก ปพฺพชิตฺวา พุทฺธวจนํ อุคฺคณฺหิตฺวา อภิญฺญา จ อฎฺฐ สมาปตฺติโย จ นิพฺพเตฺตตฺวา อปริหีนชฺฌาโน ยาวตายุกํ ฐตฺวา อายุปริโยสาเน พฺรหฺมโลเก นิพฺพตฺติฯ เตน วุตฺตํ –</p>


<ol>
<li>
‘‘อหํ  
เตน สมเยน, สุรุจี นาม พฺราหฺมโณ;  
  
อชฺฌายโก มนฺตธโร, ติณฺณํ เวทาน ปารคูฯ  
</li>
  
<li>
‘‘ตมหํ อุปสงฺกมฺม, สรณํ คนฺตฺวาน สตฺถุโน;  
  
สมฺพุทฺธปฺปมุขํ สงฺฆํ, คนฺธมาเลน ปูชยิํ;  
  
ปูเชตฺวา คนฺธมาเลน, ควปาเนน ตปฺปยิํฯ  
</li>
  
<li>
‘‘โสปิ มํ พุโทฺธ พฺยากาสิ, มงฺคโล ทฺวิปทุตฺตโม;  
  
อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิม’’นฺติฯ –  
  
<p>อฎฺฐ คาถา วิตฺถาเรตพฺพาฯ
</ol></p>


<ol>
<li>
‘‘ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
‘‘ตทา  
  
ปีติมนุพฺรูหโนฺต, สโมฺพธิวรปตฺติยา;  
  
พุเทฺธ ทตฺวาน มํ เคหํ, ปพฺพชิํ ตสฺส สนฺติเกฯ  
</li>
  
<li>
‘‘สุตฺตนฺตํ วินยํ จาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวา, โสภยิํ ชินสาสนํฯ  
</li>
  
<li>
‘‘ตตฺถปฺปมโตฺต วิหรโนฺต, พฺรหฺมํ ภาเวตฺว ภาวนํ;  
  
อภิญฺญาปารมิํ คนฺตฺวา, พฺรหฺมโลกมคญฺฉห’’นฺติฯ  
</li>
  
<p>ตตฺถ ติ คเนฺธหิ เจว มาเลหิ จฯ ติ อิทํ วุตฺตเมวฯ ‘‘ฆตปาเนนา’’ติปิ เกจิ ปฐนฺติฯ นฺติ ตเปฺปสิํฯ นฺติ ภิโยฺยปิ วตมธิฎฺฐาสิํฯ ติ ทสนฺนํ ปารมีนํ ปูรณตฺถายฯ นฺติ หทยตุฎฺฐิํฯ ติ วเฑฺฒโนฺตฯ ติ พุทฺธตฺตปฺปตฺติยาฯ ติ พุทฺธสฺส ปริจฺจชิตฺวา ฯ นฺติ มม เคหํ, สพฺพํ สาปเตยฺยํ จตุปจฺจยตฺถาย พุทฺธสฺส ภควโต ปริจฺจชิตฺวาติ อโตฺถฯ ติ ตสฺมิํ พุทฺธสาสเนฯ นฺติ พฺรหฺมวิหารภาวนํ ภาเวตฺวาฯ
</ol></p>


<p> ปน ภควโต นครํ อุตฺตรํ นาม อโหสิ, ปิตาปิสฺส อุตฺตโร นาม ราชา ขตฺติโย, มาตาปิ อุตฺตรา นาม, สุเทโว จ ธมฺมเสโน จ เทฺว อคฺคสาวกา, ปาลิโต นาม อุปฎฺฐาโก, สีวลา จ อโสกา จ เทฺว อคฺคสาวิกา, นาครุโกฺข โพธิ, อฎฺฐาสีติหตฺถุเพฺพธํ สรีรํ อโหสิ, นวุติวสฺสสหสฺสํ อายุปริมาณํ, ภริยา ปนสฺส ยสวตี นาม, สีวโล นาม ปุโตฺต, อสฺสยาเนน นิกฺขมิฯ อุตฺตราราเม วสิฯ อุตฺตโร นาม อุปฎฺฐาโก, ตสฺมิํ ปน นวุติวสฺสสหสฺสานิ ฐตฺวา ปรินิพฺพุเต ภควติ เอกปฺปหาเรเนว ทสจกฺกวาฬสหสฺสานิ เอกนฺธการานิ อเหสุํฯ สพฺพจกฺกวาเฬสุ มนุสฺสานํ มหนฺตํ อาโรทนปริเทวนํ อโหสิฯ เตน วุตฺตํ –</p>


<ol>
<li>
‘‘อุตฺตรํ นาม นครํ, อุตฺตโร นาม ขตฺติโย;  
  
อุตฺตรา นาม ชนิกา, มงฺคลสฺส มเหสิโนฯ  
</li>
  
<li>
‘‘สุเทโว ธมฺมเสโน จ, อเหสุํ อคฺคสาวกา;  
  
ปาลิโต นามุปฎฺฐาโก, มงฺคลสฺส มเหสิโนฯ  
</li>
  
<li>
‘‘สีวลา  
จ อโสกา จ, อเหสุํ อคฺคสาวิกา;  
  
โพธิ ตสฺส ภควโต, นาครุโกฺขติ วุจฺจติฯ  
</li>
  
<li>
‘‘อฎฺฐาสีติ  
รตนานิ, อจฺจุคฺคโต มหามุนิ;  
  
ตโต นิทฺธาวตี รํสี, อเนกสตสหสฺสิโยฯ  
</li>
  
<li>
‘‘นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ยถาปิ สาคเร อูมี, น สกฺกา ตา คเณตุเย;  
  
ตเถว สาวกา ตสฺส, น สกฺกา เต คเณตุเยฯ  
</li>
  
<li>
‘‘ยาว  
อฎฺฐาสิ สมฺพุโทฺธ, มงฺคโล โลกนายโก;  
  
น ตสฺส สาสเน อตฺถิ, สกิเลสมรณํ ตทาฯ  
</li>
  
<li>
‘‘ธโมฺมกฺกํ ธารยิตฺวาน, สนฺตาเรตฺวา มหาชนํ;  
  
ชลิตฺวา ธุมเกตูว, นิพฺพุโต โส มหายโสฯ  
</li>
  
<li>
‘‘สงฺขารานํ สภาวตฺตํ, ทสฺสยิตฺวา สเทวเก;  
  
ชลิตฺวา อคฺคิกฺขโนฺธว, สูริโย อตฺถงฺคโต ยถา’’ติฯ  
</li>
  
<p>ตตฺถ ติ ตสฺส มงฺคลสฺส สรีรโตฯ ติ นิทฺธาวนฺติ, วจนวิปริยาโย ทฎฺฐโพฺพฯ ติ รสฺมิโยฯ ติ อเนกสตสหสฺสาฯ ติ วีจิโย ตรงฺคาฯ ติ คเณตุํ สงฺขาตุํฯ เอตฺตกา สาคเร อูมิโยติ ยถา น สกฺกา คเณตุํ, เอวํ ตสฺส ภควโต สาวกาปิ น สกฺกา คเณตุํ, อถ โข คณนปถํ วีติวตฺตาติ อโตฺถฯ ติ ยาวตกํ กาลํฯ ติ สห กิเลเสหิ สกิเลโส, สกิเลสสฺส มรณํ สกิเลสมรณํ, ตํ นตฺถิฯ ตทา กิร ตสฺส ภควโต สาสเน สาวกา สเพฺพ อรหตฺตํ ปตฺวาเยว ปรินิพฺพายิํสุฯ ปุถุชฺชนา วา โสตาปนฺนาทโย วา หุตฺวา น กาลมกํสูติ อโตฺถฯ เกจิ ‘‘สโมฺมหมารณํ ตทา’’ติ ปฐนฺติฯ
</ol></p>


<p>นฺติ ธมฺมทีปกํฯ ติ อคฺคิ วุจฺจติ, อิธ ปน ปทีโป ทฎฺฐโพฺพ ตสฺมา ปทีโป วิย ชลิตฺวา นิพฺพุโตติ อโตฺถฯ ติ มหาปริวาโร ฯ เกจิ ‘‘นิพฺพุโต โส สสาวโก’’ติ ปฐนฺติฯ นฺติ สงฺขาตธมฺมานํ สปฺปจฺจยธมฺมานํฯ นฺติ  อนิจฺจาทิสามญฺญลกฺขณํฯ ติ ยถา สหสฺสกิรโณ ทิวสกโร สพฺพํ ตมคณํ วิธมิตฺวา สพฺพญฺจ โลกํ โอภาเสตฺวา อตฺถมุปคจฺฉติ, เอวํ มงฺคลทิวสกโรปิ เวเนยฺยกมลวนวิกสนกโร สพฺพํ อชฺฌตฺติกพาหิรโลกตมํ วิธมิตฺวา อตฺตโน สรีรปฺปภาย ชลิตฺวา อตฺถงฺคโตติ อโตฺถฯ เสสคาถา สพฺพตฺถ อุตฺตานา เอวาติฯ</p>

</p>

</p>





