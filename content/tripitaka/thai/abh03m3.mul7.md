<h1>๘. สติปฎฺฐานกถา</h1>
<p> สเพฺพ ธมฺมา สติปฎฺฐานาติ? อามนฺตาฯ สเพฺพ ธมฺมา สติ สตินฺทฺริยํ สติพลํ สมฺมาสติ สติสโมฺพชฺฌโงฺค เอกายนมโคฺค ขยคามี โพธคามี  อปจยคามี อนาสวา อสํโยชนิยา  อคนฺถนิยา อโนฆนิยา อโยคนิยา อนีวรณิยา อปรามฎฺฐา อนุปาทานิยา อสํกิเลสิกา, สเพฺพ ธมฺมา พุทฺธานุสฺสติ ธมฺมานุสฺสติ สงฺฆานุสฺสติ สีลานุสฺสติ จาคานุสฺสติ เทวตานุสฺสติ อานาปานสฺสติ มรณานุสฺสติ กายคตาสติ อุปสมานุสฺสตีติ? น เหวํ วตฺตเพฺพ…เป.…ฯ</p>


<p>สเพฺพ ธมฺมา สติปฎฺฐานาติ? อามนฺตาฯ จกฺขายตนํ สติปฎฺฐานนฺติ? น เหวํ วตฺตเพฺพ…เป.… จกฺขายตนํ สติปฎฺฐานนฺติ ? อามนฺตาฯ จกฺขายตนํ สติ สตินฺทฺริยํ สติพลํ สมฺมาสติ สติสโมฺพชฺฌโงฺค เอกายนมโคฺค ขยคามี โพธคามี อปจยคามี อนาสวํ อสํโยชนิยํ…เป.… อสํกิเลสิกํ, จกฺขายตนํ พุทฺธานุสฺสติ ธมฺมานุสฺสติ สงฺฆานุสฺสติ สีลานุสฺสติ จาคานุสฺสติ เทวตานุสฺสติ อานาปานสฺสติ มรณานุสฺสติ กายคตาสติ อุปสมานุสฺสตีติ? น  เหวํ วตฺตเพฺพ…เป.… โสตายตนํ… ฆานายตนํ… ชิวฺหายตนํ… กายายตนํ… รูปายตนํ… สทฺทายตนํ… คนฺธายตนํ… รสายตนํ… โผฎฺฐพฺพายตนํ… ราโค… โทโส… โมโห… มาโน… ทิฎฺฐิ… วิจิกิจฺฉา… ถินํ… อุทฺธจฺจํ… อหิริกํ… อโนตฺตปฺปํ สติปฎฺฐานนฺติ? น เหวํ วตฺตเพฺพ…เป.… อโนตฺตปฺปํ สติปฎฺฐานนฺติ? อามนฺตาฯ อโนตฺตปฺปํ สติ สตินฺทฺริยํ สติพลํ สมฺมาสติ…เป.… กายคตาสติ อุปสมานุสฺสตีติ? น เหวํ วตฺตเพฺพ…เป.…ฯ</p>


<p>สติ สติปฎฺฐานา, สา จ สตีติ? อามนฺตาฯ จกฺขายตนํ สติปฎฺฐานํ, ตญฺจ สตีติ? น เหวํ วตฺตเพฺพ…เป.… สติ สติปฎฺฐานา, สา จ สตีติ? อามนฺตาฯ โสตายตนํ…เป.… กายายตนํ… รูปายตนํ…เป.… โผฎฺฐพฺพายตนํ… ราโค… โทโส… โมโห…เป.… อโนตฺตปฺปํ สติปฎฺฐานํ, ตญฺจ สตีติ? น เหวํ วตฺตเพฺพ…เป.…ฯ</p>


<p>จกฺขายตนํ สติปฎฺฐานํ, ตญฺจ น สตีติ? อามนฺตาฯ สติ สติปฎฺฐานา, สา จ น สตีติ? น เหวํ วตฺตเพฺพ…เป.… โสตายตนํ…เป.… กายายตนํ… รูปายตนํ…เป.… โผฎฺฐพฺพายตนํ… ราโค … โทโส… โมโห…เป.… อโนตฺตปฺปํ สติปฎฺฐานํ, ตญฺจ น สตีติ? อามนฺตา ฯ สติ สติปฎฺฐานา, สา จ น สตีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘สเพฺพ ธมฺมา สติปฎฺฐานา’’ติ? อามนฺตาฯ นนุ สเพฺพ ธเมฺม อารพฺภ  สติ สนฺติฎฺฐตีติ? อามนฺตาฯ หญฺจิ สเพฺพ ธเมฺม อารพฺภ สติ สนฺติฎฺฐตีติ, เตน วต เร วตฺตเพฺพ – ‘‘สเพฺพ ธมฺมา สติปฎฺฐานา’’ติฯ</p>


<p>สพฺพํ ธมฺมํ อารพฺภ สติ สนฺติฎฺฐตีติ สเพฺพ ธมฺมา สติปฎฺฐานาติ? อามนฺตาฯ สพฺพํ ธมฺมํ อารพฺภ ผโสฺส สนฺติฎฺฐตีติ สเพฺพ ธมฺมา ผสฺสปฎฺฐานาติ? น เหวํ วตฺตเพฺพ…เป.…ฯ</p>


<p>สพฺพํ ธมฺมํ อารพฺภ สติ สนฺติฎฺฐตีติ สเพฺพ ธมฺมา สติปฎฺฐานาติ? อามนฺตาฯ สพฺพํ ธมฺมํ อารพฺภ เวทนา สนฺติฎฺฐติ… สญฺญา สนฺติฎฺฐติ… เจตนา สนฺติฎฺฐติ… จิตฺตํ สนฺติฎฺฐตีติ สเพฺพ ธมฺมา จิตฺตปฎฺฐานาติ? น เหวํ วตฺตเพฺพ…เป.…ฯ</p>


<p>สเพฺพ ธมฺมา สติปฎฺฐานาติ? อามนฺตาฯ สเพฺพ สตฺตา อุปฎฺฐิตสติโน สติยา สมนฺนาคตา สติยา สโมหิตา; สเพฺพสํ สตฺตานํ สติ ปจฺจุปฎฺฐิตาติ? น เหวํ วตฺตเพฺพ…เป.…ฯ</p>


<p> สเพฺพ ธมฺมา สติปฎฺฐานาติ? อามนฺตาฯ นนุ วุตฺตํ ภควตา – ‘‘อมตํ เต, ภิกฺขเว, น ปริภุญฺชนฺติ เย กายคตาสติํ น ปริภุญฺชนฺติฯ อมตํ เต, ภิกฺขเว, ปริภุญฺชนฺติ เย กายคตาสติํ ปริภุญฺชนฺตี’’ติ  ฯ อเตฺถว สุตฺตโนฺตติ? อามนฺตาฯ สเพฺพ สตฺตา กายคตาสติํ ปริภุญฺชนฺติ ปฎิลภนฺติ อาเสวนฺติ ภาเวนฺติ พหุลีกโรนฺตีติ? น  เหวํ วตฺตเพฺพ…เป.…ฯ</p>


<p>สเพฺพ ธมฺมา สติปฎฺฐานาติ? อามนฺตาฯ นนุ วุตฺตํ ภควตา – ‘‘เอกายโน อยํ, ภิกฺขเว, มโคฺค สตฺตานํ วิสุทฺธิยา โสกปริเทวานํ สมติกฺกมาย ทุกฺขโทมนสฺสานํ อตฺถงฺคมาย ญายสฺส อธิคมาย นิพฺพานสฺส สจฺฉิกิริยาย ยทิทํ จตฺตาโร สติปฎฺฐานา’’ติ ! อเตฺถว สุตฺตโนฺตติ? อามนฺตา? สเพฺพ ธมฺมา เอกายนมโคฺคติ? น เหวํ วตฺตเพฺพ…เป.…ฯ</p>


<p>สเพฺพ ธมฺมา สติปฎฺฐานาติ? อามนฺตาฯ นนุ วุตฺตํ ภควตา – ‘‘รโญฺญ, ภิกฺขเว, จกฺกวตฺติสฺส ปาตุภาวา สตฺตนฺนํ รตนานํ ปาตุภาโว โหติฯ กตเมสํ สตฺตนฺนํ? จกฺกรตนสฺส ปาตุภาโว โหติ, หตฺถิรตนสฺส ปาตุภาโว โหติ, อสฺสรตนสฺส… มณิรตนสฺส… อิตฺถิรตนสฺส … คหปติรตนสฺส… ปริณายกรตนสฺส ปาตุภาโว โหติ ฯ รโญฺญ, ภิกฺขเว, จกฺกวตฺติสฺส ปาตุภาวา อิเมสํ สตฺตนฺนํ รตนานํ ปาตุภาโว โหติฯ</p>


<p>‘‘ตถาคตสฺส, ภิกฺขเว, ปาตุภาวา อรหโต สมฺมาสมฺพุทฺธสฺส สตฺตนฺนํ โพชฺฌงฺครตนานํ ปาตุภาโว โหติฯ กตเมสํ สตฺตนฺนํ? สติสโมฺพชฺฌงฺครตนสฺส ปาตุภาโว โหติ, ธมฺมวิจยสโมฺพชฺฌงฺครตนสฺส  ปาตุภาโว โหติ, วีริยสโมฺพชฺฌงฺครตนสฺส ปาตุภาโว โหติ, ปีติสโมฺพชฺฌงฺครตนสฺส ปาตุภาโว โหติ, ปสฺสทฺธิสโมฺพชฺฌงฺครตนสฺส ปาตุภาโว โหติ, สมาธิสโมฺพชฺฌงฺครตนสฺส ปาตุภาโว โหติ, อุเปกฺขาสโมฺพชฺฌงฺครตนสฺส ปาตุภาโว โหติฯ ตถาคตสฺส, ภิกฺขเว, ปาตุภาวา อรหโต สมฺมาสมฺพุทฺธสฺส อิเมสํ สตฺตนฺนํ โพชฺฌงฺครตนานํ ปาตุภาโว โหตี’’ติ ฯ อเตฺถว สุตฺตโนฺตติ? อามนฺตาฯ ตถาคตสฺส ปาตุภาวา อรหโต สมฺมาสมฺพุทฺธสฺส สเพฺพ ธมฺมา สติสโมฺพชฺฌงฺครตนาว โหนฺตีติ? น เหวํ วตฺตเพฺพ…เป.… สเพฺพ  ธมฺมา สติปฎฺฐานาติ? อามนฺตาฯ สเพฺพ ธมฺมา สมฺมปฺปธานา… อิทฺธิปาทา… อินฺทฺริยา… พลา… โพชฺฌงฺคาติ? น เหวํ วตฺตเพฺพ…เป.…ฯ</p>

</p>





