<h1>(๗) ๒. ปตฺตกมฺมวโคฺค</h1>
<h3>๑. ปตฺตกมฺมสุตฺตํ</h3>
<p> อถ  โข อนาถปิณฺฑิโก คหปติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปติํ ภควา เอตทโวจ –</p>


<p>‘‘จตฺตาโรเม  , คหปติ, ธมฺมา อิฎฺฐา กนฺตา มนาปา ทุลฺลภา โลกสฺมิํฯ กตเม จตฺตาโร? โภคา เม อุปฺปชฺชนฺตุ สหธเมฺมนาติ, อยํ ปฐโม ธโมฺม อิโฎฺฐ  กโนฺต มนาโป ทุลฺลโภ โลกสฺมิํฯ</p>


<p>‘‘โภเค ลทฺธา สหธเมฺมน ยโส เม อาคจฺฉตุ สห ญาตีหิ สห อุปชฺฌาเยหีติ, อยํ ทุติโย ธโมฺม อิโฎฺฐ กโนฺต มนาโป ทุลฺลโภ โลกสฺมิํฯ</p>


<p>‘‘โภเค ลทฺธา สหธเมฺมน ยสํ ลทฺธา สห ญาตีหิ สห อุปชฺฌาเยหิ จิรํ ชีวามิ ทีฆมายุํ ปาเลมีติ, อยํ ตติโย ธโมฺม อิโฎฺฐ กโนฺต มนาโป ทุลฺลโภ โลกสฺมิํฯ</p>


<p>‘‘โภเค ลทฺธา สหธเมฺมน ยสํ ลทฺธา สห ญาตีหิ สห อุปชฺฌาเยหิ จิรํ ชีวิตฺวา ทีฆมายุํ ปาเลตฺวา กายสฺส เภทา ปรํ มรณา สุคติํ สคฺคํ โลกํ อุปปชฺชามีติ, อยํ จตุโตฺถ ธโมฺม อิโฎฺฐ กโนฺต มนาโป ทุลฺลโภ โลกสฺมิํฯ อิเม โข, คหปติ, จตฺตาโร ธมฺมา อิฎฺฐา กนฺตา มนาปา ทุลฺลภา โลกสฺมิํฯ</p>


<p>‘‘อิเมสํ โข, คหปติ, จตุนฺนํ ธมฺมานํ อิฎฺฐานํ กนฺตานํ มนาปานํ ทุลฺลภานํ โลกสฺมิํ จตฺตาโร ธมฺมา ปฎิลาภาย สํวตฺตนฺติฯ กตเม จตฺตาโร? สทฺธาสมฺปทา, สีลสมฺปทา, จาคสมฺปทา, ปญฺญาสมฺปทาฯ</p>


<p>‘‘กตมา  จ, คหปติ, สทฺธาสมฺปทา? อิธ, คหปติ, อริยสาวโก สโทฺธ โหติ, สทฺทหติ ตถาคตสฺส โพธิํ – ‘อิติปิ โส ภควา อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ, สตฺถา เทวมนุสฺสานํ พุโทฺธ ภควา’ติฯ อยํ วุจฺจติ, คหปติ, สทฺธาสมฺปทาฯ</p>


<p>‘‘กตมา จ, คหปติ, สีลสมฺปทา? อิธ, คหปติ, อริยสาวโก ปาณาติปาตา ปฎิวิรโต โหติ…เป.… สุราเมรยมชฺชปมาทฎฺฐานา ปฎิวิรโต โหติฯ อยํ วุจฺจติ, คหปติ, สีลสมฺปทาฯ</p>


<p>‘‘กตมา จ, คหปติ, จาคสมฺปทา? อิธ, คหปติ, อริยสาวโก วิคตมลมเจฺฉเรน  เจตสา อคารํ อชฺฌาวสติ มุตฺตจาโค ปยตปาณิ โวสคฺครโต ยาจโยโค ทานสํวิภาครโตฯ อยํ วุจฺจติ, คหปติ, จาคสมฺปทาฯ</p>


<p>‘‘กตมา  จ, คหปติ, ปญฺญาสมฺปทา? อภิชฺฌาวิสมโลภาภิภูเตน , คหปติ, เจตสา วิหรโนฺต อกิจฺจํ กโรติ, กิจฺจํ อปราเธติฯ อกิจฺจํ กโรโนฺต กิจฺจํ อปราเธโนฺต ยสา จ สุขา จ ธํสติฯ พฺยาปาทาภิภูเตน, คหปติ, เจตสา วิหรโนฺต อกิจฺจํ กโรติ, กิจฺจํ อปราเธติฯ อกิจฺจํ กโรโนฺต กิจฺจํ อปราเธโนฺต ยสา จ สุขา จ ธํสติฯ ถินมิทฺธาภิภูเตน, คหปติ, เจตสา วิหรโนฺต อกิจฺจํ กโรติ กิจฺจํ อปราเธติฯ อกิจฺจํ กโรโนฺต กิจฺจํ อปราเธโนฺต ยสา จ สุขา จ ธํสติฯ อุทฺธจฺจกุกฺกุจฺจาภิภูเตน, คหปติ, เจตสา วิหรโนฺต อกิจฺจํ กโรติ, กิจฺจํ อปราเธติฯ อกิจฺจํ กโรโนฺต กิจฺจํ อปราเธโนฺต ยสา จ สุขา จ ธํสติฯ วิจิกิจฺฉาภิภูเตน, คหปติ, เจตสา วิหรโนฺต อกิจฺจํ กโรติ, กิจฺจํ อปราเธติฯ อกิจฺจํ กโรโนฺต กิจฺจํ อปราเธโนฺต ยสา จ สุขา จ ธํสติฯ</p>


<p>‘‘ส โข โส, คหปติ, อริยสาวโก อภิชฺฌาวิสมโลโภ จิตฺตสฺส อุปกฺกิเลโสติ, อิติ วิทิตฺวา อภิชฺฌาวิสมโลภํ จิตฺตสฺส อุปกฺกิเลสํ ปชหติฯ พฺยาปาโท จิตฺตสฺส อุปกฺกิเลโสติ, อิติ วิทิตฺวา พฺยาปาทํ จิตฺตสฺส อุปกฺกิเลสํ ปชหติฯ ถินมิทฺธํ จิตฺตสฺส อุปกฺกิเลโสติ, อิติ วิทิตฺวา ถินมิทฺธํ จิตฺตสฺส อุปกฺกิเลสํ ปชหติฯ อุทฺธจฺจกุกฺกุจฺจํ จิตฺตสฺส  อุปกฺกิเลโสติ, อิติ วิทิตฺวา อุทฺธจฺจกุกฺกุจฺจํ จิตฺตสฺส อุปกฺกิเลสํ ปชหติฯ วิจิกิจฺฉา จิตฺตสฺส อุปกฺกิเลโสติ, อิติ วิทิตฺวา วิจิกิจฺฉํ จิตฺตสฺส อุปกฺกิเลสํ ปชหติฯ</p>


<p>‘‘ยโต จ โข, คหปติ, อริยสาวกสฺส  อภิชฺฌาวิสมโลโภ จิตฺตสฺส อุปกฺกิเลโสติ, อิติ วิทิตฺวา อภิชฺฌาวิสมโลโภ จิตฺตสฺส อุปกฺกิเลโส ปหีโน โหติฯ พฺยาปาโท จิตฺตสฺส อุปกฺกิเลโสติ, อิติ วิทิตฺวา พฺยาปาโท จิตฺตสฺส อุปกฺกิเลโส ปหีโน โหติฯ ถินมิทฺธํ จิตฺตสฺส อุปกฺกิเลโสติ, อิติ วิทิตฺวา ถินมิทฺธํ จิตฺตสฺส อุปกฺกิเลโส ปหีโน โหติฯ อุทฺธจฺจกุกฺกุจฺจํ จิตฺตสฺส อุปกฺกิเลโสติ, อิติ วิทิตฺวา อุทฺธจฺจกุกฺกุจฺจํ จิตฺตสฺส อุปกฺกิเลโส ปหีโน โหติฯ วิจิกิจฺฉา จิตฺตสฺส อุปกฺกิเลโสติ, อิติ วิทิตฺวา วิจิกิจฺฉา จิตฺตสฺส อุปกฺกิเลโส ปหีโน โหติฯ อยํ วุจฺจติ, คหปติ, อริยสาวโก มหาปโญฺญ ปุถุปโญฺญ อาปาตทโส  ปญฺญาสมฺปโนฺน ฯ อยํ วุจฺจติ, คหปติ , ปญฺญาสมฺปทาฯ อิเมสํ โข, คหปติ, จตุนฺนํ ธมฺมานํ อิฎฺฐานํ กนฺตานํ มนาปานํ ทุลฺลภานํ โลกสฺมิํ อิเม จตฺตาโร ธมฺมา ปฎิลาภาย สํวตฺตนฺติฯ</p>


<p>‘‘ส โข โส, คหปติ, อริยสาวโก อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ จตฺตาริ ปตฺตกมฺมานิ กตฺตา โหติฯ กตมานิ จตฺตาริ? อิธ คหปติ, อริยสาวโก อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ อตฺตานํ สุเขติ ปีเณติ สมฺมา สุขํ ปริหรติฯ มาตาปิตโร สุเขติ ปีเณติ สมฺมา สุขํ ปริหรติฯ ปุตฺตทารทาสกมฺมกรโปริเส สุเขติ ปีเณติ สมฺมา สุขํ ปริหรติฯ มิตฺตามเจฺจ สุเขติ ปีเณติ สมฺมา สุขํ ปริหรติฯ อิทมสฺส ปฐมํ ฐานคตํ โหติ ปตฺตคตํ อายตนโส ปริภุตฺตํฯ</p>


<p>‘‘ปุน  จปรํ, คหปติ, อริยสาวโก อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ ยา ตา โหนฺติ อาปทา อคฺคิโต วา อุทกโต วา ราชโต วา โจรโต วา อปฺปิยโต วา ทายาทโต , ตถารูปาสุ อาปทาสุ ปริโยธาย  สํวตฺตติฯ โสตฺถิํ  อตฺตานํ กโรติฯ อิทมสฺส ทุติยํ ฐานคตํ โหติ ปตฺตคตํ อายตนโส ปริภุตฺตํฯ</p>


<p>‘‘ปุน จปรํ, คหปติ, อริยสาวโก อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ ปญฺจพลิํ กตฺตา โหติ – ญาติพลิํ, อติถิพลิํ, ปุพฺพเปตพลิํ, ราชพลิํ, เทวตาพลิํฯ อิทมสฺส ตติยํ ฐานคตํ โหติ ปตฺตคตํ อายตนโส ปริภุตฺตํฯ</p>


<p>‘‘ปุน จปรํ, คหปติ, อริยสาวโก อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ เย เต สมณพฺราหฺมณา มทปฺปมาทา ปฎิวิรตา ขนฺติโสรเจฺจ นิวิฎฺฐา เอกมตฺตานํ ทเมนฺติ, เอกมตฺตานํ สเมนฺติ, เอกมตฺตานํ ปรินิพฺพาเปนฺติ, ตถารูเปสุ สมณพฺราหฺมเณสุ อุทฺธคฺคิกํ ทกฺขิณํ ปติฎฺฐาเปติ โสวคฺคิกํ สุขวิปากํ สคฺคสํวตฺตนิกํ ฯ อิทมสฺส จตุตฺถํ ฐานคตํ โหติ ปตฺตคตํ อายตนโส ปริภุตฺตํฯ</p>


<p>‘‘ส โข โส, คหปติ, อริยสาวโก อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ อิมานิ จตฺตาริ ปตฺตกมฺมานิ กตฺตา โหติฯ ยสฺส กสฺสจิ, คหปติ, อญฺญตฺร อิเมหิ จตูหิ ปตฺตกเมฺมหิ โภคา ปริกฺขยํ คจฺฉนฺติ, อิเม วุจฺจนฺติ, คหปติ, โภคา อฎฺฐานคตา อปตฺตคตา อนายตนโส ปริภุตฺตาฯ ยสฺส กสฺสจิ, คหปติ, อิเมหิ จตูหิ ปตฺตกเมฺมหิ โภคา ปริกฺขยํ คจฺฉนฺติ, อิเม วุจฺจนฺติ, คหปติ, โภคา ฐานคตา ปตฺตคตา อายตนโส ปริภุตฺตา’’ติฯ</p>


<p>
‘‘ภุตฺตา โภคา ภตา ภจฺจา  
คตา ภูตา (ก.) ภฎา ภจฺจา (สฺยา. กํ.)  
, วิติณฺณา อาปทาสุ เม;  
  
อุทฺธคฺคา ทกฺขิณา ทินฺนา, อโถ ปญฺจพลี กตา;  
  
อุปฎฺฐิตา  
สีลวโนฺต, สญฺญตา พฺรหฺมจารโยฯ  
</p>
  
<p>
‘‘ยทตฺถํ โภคํ อิเจฺฉยฺย, ปณฺฑิโต ฆรมาวสํ;  
  
โส  
เม อโตฺถ อนุปฺปโตฺต, กตํ อนนุตาปิยํฯ  
</p>
  
<p>
‘‘เอตํ  
  
เอวํ (ก.)  
อนุสฺสรํ มโจฺจ, อริยธเมฺม ฐิโต นโร;  
  
อิเธว นํ ปสํสนฺติ, เปจฺจ สเคฺค ปโมทตี’’ติฯ ปฐมํ;  
</p>
  
<h3>๒. อานณฺยสุตฺตํ</h3>
<p> อถ โข อนาถปิณฺฑิโก คหปติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปติํ ภควา เอตทโวจ –</p>


<p>‘‘จตฺตาริมานิ, คหปติ, สุขานิ อธิคมนียานิ คิหินา กามโภคินา กาเลน กาลํ สมเยน สมยํ อุปาทายฯ กตมานิ จตฺตาริ? อตฺถิสุขํ, โภคสุขํ, อานณฺยสุขํ , อนวชฺชสุขํฯ</p>


<p>‘‘กตมญฺจ, คหปติ, อตฺถิสุขํ? อิธ, คหปติ, กุลปุตฺตสฺส โภคา โหนฺติ อุฎฺฐานวีริยาธิคตา พาหาพลปริจิตา เสทาวกฺขิตฺตา ธมฺมิกา ธมฺมลทฺธา ฯ โส ‘โภคา เม อตฺถิ อุฎฺฐานวีริยาธิคตา พาหาพลปริจิตา เสทาวกฺขิตฺตา ธมฺมิกา ธมฺมลทฺธา’ติ อธิคจฺฉติ สุขํ, อธิคจฺฉติ โสมนสฺสํฯ อิทํ วุจฺจติ, คหปติ, อตฺถิสุขํฯ</p>


<p>‘‘กตมญฺจ, คหปติ, โภคสุขํ? อิธ, คหปติ, กุลปุโตฺต อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ ปริภุญฺชติ ปุญฺญานิ จ กโรติฯ โส ‘อุฎฺฐานวีริยาธิคเตหิ โภเคหิ พาหาพลปริจิเตหิ เสทาวกฺขิเตฺตหิ ธมฺมิเกหิ ธมฺมลเทฺธหิ ปริภุญฺชามิ ปุญฺญานิ จ กโรมี’ติ อธิคจฺฉติ สุขํ, อธิคจฺฉติ โสมนสฺสํฯ อิทํ วุจฺจติ, คหปติ, โภคสุขํ ฯ</p>


<p>‘‘กตมญฺจ, คหปติ, อานณฺยสุขํ? อิธ, คหปติ, กุลปุโตฺต น กสฺสจิ กิญฺจิ ธาเรติ อปฺปํ วา พหุํ วาฯ โส ‘น กสฺสจิ กิญฺจิ ธาเรมิ  อปฺปํ วา พหุํ วา’ติ อธิคจฺฉติ สุขํ, อธิคจฺฉติ โสมนสฺสํฯ อิทํ วุจฺจติ, คหปติ, อานณฺยสุขํฯ</p>


<p>‘‘กตมญฺจ, คหปติ, อนวชฺชสุขํ? อิธ, คหปติ, อริยสาวโก อนวเชฺชน กายกเมฺมน สมนฺนาคโต โหติ, อนวเชฺชน วจีกเมฺมน สมนฺนาคโต โหติ, อนวเชฺชน มโนกเมฺมน  สมนฺนาคโต โหติฯ โส ‘อนวเชฺชนมฺหิ  กายกเมฺมน สมนฺนาคโต, อนวเชฺชน วจีกเมฺมน สมนฺนาคโต, อนวเชฺชน มโนกเมฺมน สมนฺนาคโต’ติ อธิคจฺฉติ สุขํ, อธิคจฺฉติ โสมนสฺสํฯ อิทํ วุจฺจติ, คหปติ, อนวชฺชสุขํฯ อิมานิ โข, คหปติ, จตฺตาริ สุขานิ อธิคมนียานิ คิหินา กามโภคินา กาเลน กาลํ สมเยน สมยํ อุปาทายา’’ติฯ</p>


<p>
‘‘อานณฺยสุขํ ญตฺวาน, อโถ อตฺถิสุขํ ปรํ;  
  
ภุญฺชํ โภคสุขํ มโจฺจ, ตโต ปญฺญา วิปสฺสติฯ  
</p>
  
<p>
‘‘วิปสฺสมาโน ชานาติ, อุโภ โภเค สุเมธโส;  
  
อนวชฺชสุขเสฺสตํ, กลํ นาคฺฆติ โสฬสิ’’นฺติฯ ทุติยํ;  
</p>
  
<h3>๓. พฺรหฺมสุตฺตํ</h3>
<p> ‘‘สพฺรหฺมกานิ, ภิกฺขเว , ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ สปุพฺพาจริยกานิ, ภิกฺขเว, ตานิ กุลานิ , เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ สปุพฺพเทวตานิ , ภิกฺขเว, ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ สาหุเนยฺยกานิ, ภิกฺขเว, ตานิ กุลานิ เยสํ ปุตฺตานํ มาตาปิตโร  อชฺฌาคาเร ปูชิตา โหนฺติฯ</p>


<p>‘‘พฺรหฺมาติ, ภิกฺขเว, มาตาปิตูนํ  เอตํ อธิวจนํฯ ปุพฺพาจริยาติ, ภิกฺขเว, มาตาปิตูนํ เอตํ อธิวจนํฯ ปุพฺพเทวตาติ , ภิกฺขเว, มาตาปิตูนํ เอตํ อธิวจนํฯ อาหุเนยฺยาติ, ภิกฺขเว, มาตาปิตูนํ เอตํ อธิวจนํฯ ตํ กิสฺส เหตุ? พหุการา, ภิกฺขเว, มาตาปิตโร, ปุตฺตานํ อาปาทกา โปสกา อิมสฺส โลกสฺส ทเสฺสตาโร’’ติฯ</p>


<p>
‘‘พฺรหฺมาติ มาตาปิตโร, ปุพฺพาจริยาติ วุจฺจเร;  
  
อาหุเนยฺยา จ ปุตฺตานํ, ปชาย อนุกมฺปกาฯ  
</p>
  
<p>
‘‘ตสฺมา  
หิ เน นมเสฺสยฺย, สกฺกเรยฺย จ ปณฺฑิโต;  
  
อเนฺนน อถ ปาเนน, วเตฺถน สยเนน จ;  
  
อุจฺฉาทเนน นฺหาปเนน, ปาทานํ โธวเนน จฯ  
</p>
  
<p>
‘‘ตาย นํ ปาริจริยาย, มาตาปิตูสุ ปณฺฑิตา;  
  
อิเธว นํ ปสํสนฺติ, เปจฺจ สเคฺค ปโมทตี’’ติฯ ตติยํ;  
</p>
  
<h3>๔. นิรยสุตฺตํ</h3>
<p> ‘‘จตูหิ , ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ จตูหิ? ปาณาติปาตี โหติ, อทินฺนาทายี โหติ, กาเมสุมิจฺฉาจารี โหติ, มุสาวาที โหติ – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเย’’ติฯ</p>


<p>
‘‘ปาณาติปาโต อทินฺนาทานํ, มุสาวาโท จ วุจฺจติ;  
  
ปรทารคมนญฺจาปิ, นปฺปสํสนฺติ ปณฺฑิตา’’ติฯ จตุตฺถํ;  
</p>
  
<h3>๕. รูปสุตฺตํ</h3>
<p> ‘‘จตฺตาโรเม, ภิกฺขเว, ปุคฺคลา สโนฺต สํวิชฺชมานา โลกสฺมิํฯ กตเม  จตฺตาโร? รูปปฺปมาโณ รูปปฺปสโนฺน, โฆสปฺปมาโณ โฆสปฺปสโนฺน , ลูขปฺปมาโณ ลูขปฺปสโนฺน, ธมฺมปฺปมาโณ ธมฺมปฺปสโนฺน – อิเม โข, ภิกฺขเว, จตฺตาโร ปุคฺคลา สโนฺต สํวิชฺชมานา โลกสฺมิ’’นฺติฯ</p>


<p>
‘‘เย จ รูเป ปมาณิํสุ  
เย จ รูเปน ปามิํสุ (สี. สฺยา. กํ. ปี.)  
, เย จ โฆเสน อนฺวคู;  
  
ฉนฺทราควสูเปตา, นาภิชานนฺติ เต ชนา  
น เต ชานนฺติ ตํ ชนา (สี. สฺยา. กํ. ปี.)  
ฯ  
</p>
  
<p>
‘‘อชฺฌตฺตญฺจ  
น ชานาติ, พหิทฺธา จ น ปสฺสติ;  
  
สมนฺตาวรโณ พาโล, ส เว โฆเสน วุยฺหติฯ  
</p>
  
<p>
‘‘อชฺฌตฺตญฺจ น ชานาติ, พหิทฺธา จ วิปสฺสติ;  
  
พหิทฺธา ผลทสฺสาวี, โสปิ โฆเสน วุยฺหติฯ  
</p>
  
<p>
‘‘อชฺฌตฺตญฺจ ปชานาติ, พหิทฺธา จ วิปสฺสติ;  
  
วินีวรณทสฺสาวี, น โส โฆเสน วุยฺหตี’’ติฯ ปญฺจมํ;  
</p>
  
<h3>๖. สราคสุตฺตํ</h3>
<p> ‘‘จตฺตาโรเม, ภิกฺขเว, ปุคฺคลา สโนฺต สํวิชฺชมานา โลกสฺมิํฯ กตเม จตฺตาโร? สราโค, สโทโส, สโมโห, สมาโน – อิเม โข, ภิกฺขเว, จตฺตาโร ปุคฺคลา สโนฺต สํวิชฺชมานา โลกสฺมิ’’นฺติฯ</p>


<p>
‘‘สารตฺตา  
รชนีเยสุ, ปิยรูปาภินนฺทิโน;  
  
โมเหน อาวุตา  
อธมา (สี. สฺยา. กํ. ปี.)  
สตฺตา, พทฺธา  
พนฺธา (ก.)  
วเฑฺฒนฺติ พนฺธนํฯ  
</p>
  
<p>
‘‘ราคชํ โทสชญฺจาปิ, โมหชํ จาปวิทฺทสู;  
  
กโรนฺตากุสลํ กมฺมํ  
ธมฺมํ (ก.)  
, สวิฆาตํ ทุขุทฺรยํฯ  
</p>
  
<p>
‘‘อวิชฺชานิวุตา โปสา, อนฺธภูตา อจกฺขุกา;  
  
ยถา ธมฺมา ตถา สนฺตา, น ตเสฺสวนฺติ  
นเสฺสวนฺติ (สี.)  
มญฺญเร’’ติฯ ฉฎฺฐํ;  
</p>
  
<h3>๗. อหิราชสุตฺตํ</h3>
<p> เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน สาวตฺถิยํ อญฺญตโร ภิกฺขุ อหินา ทโฎฺฐ กาลงฺกโต โหติฯ อถ โข  สมฺพหุลา ภิกฺขู เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘‘อิธ , ภเนฺต, สาวตฺถิยํ อญฺญตโร ภิกฺขุ อหินา ทโฎฺฐ กาลงฺกโต’’ติฯ</p>


<p>‘‘น หิ นูน  โส, ภิกฺขเว, ภิกฺขุ จตฺตาริ อหิราชกุลานิ เมเตฺตน จิเตฺตน ผริฯ สเจ หิ โส, ภิกฺขเว, ภิกฺขุ จตฺตาริ อหิราชกุลานิ เมเตฺตน จิเตฺตน ผเรยฺย, น หิ โส, ภิกฺขเว, ภิกฺขุ อหินา ทโฎฺฐ กาลงฺกเรยฺยฯ</p>


<p>‘‘กตมานิ จตฺตาริ? วิรูปกฺขํ อหิราชกุลํ, เอราปถํ อหิราชกุลํ, ฉพฺยาปุตฺตํ อหิราชกุลํ, กณฺหาโคตมกํ อหิราชกุลํฯ น หิ นูน โส, ภิกฺขเว, ภิกฺขุ อิมานิ จตฺตาริ อหิราชกุลานิ เมเตฺตน จิเตฺตน ผริฯ สเจ หิ โส, ภิกฺขเว, ภิกฺขุ อิมานิ จตฺตาริ อหิราชกุลานิ เมเตฺตน จิเตฺตน ผเรยฺย, น หิ โส, ภิกฺขเว, ภิกฺขุ อหินา ทโฎฺฐ กาลงฺกเรยฺยฯ</p>


<p>‘‘อนุชานามิ, ภิกฺขเว, อิมานิ จตฺตาริ อหิราชกุลานิ เมเตฺตน จิเตฺตน ผริตุํ อตฺตคุตฺติยา อตฺตรกฺขาย อตฺตปริตฺตายา’’ติฯ</p>


<p>
จูฬว. ๒๕๑; ชา. ๑.๒.๑๐๕ ปสฺสิตพฺพํ  
‘‘วิรูปเกฺขหิ เม เมตฺตํ, เมตฺตํ เอราปเถหิ เม;  
  
ฉพฺยาปุเตฺตหิ เม เมตฺตํ, เมตฺตํ กณฺหาโคตมเกหิ จฯ  
</p>
  
<p>
‘‘อปาทเกหิ เม เมตฺตํ, เมตฺตํ ทฺวิปาทเกหิ  
ทิปาทเกหิ (สี. สฺยา. กํ. ปี.)  
เม;  
  
จตุปฺปเทหิ  
เม เมตฺตํ, เมตฺตํ พหุปฺปเทหิ เมฯ  
</p>
  
<p>
‘‘มา  
มํ อปาทโก หิํสิ, มา มํ หิํสิ ทฺวิปาทโก  
ทิปาทโก (สี. สฺยา. กํ. ปี.)  
;  
  
มา มํ จตุปฺปโท หิํสิ, มา มํ หิํสิ พหุปฺปโทฯ  
</p>
  
<p>
‘‘สเพฺพ สตฺตา สเพฺพ ปาณา, สเพฺพ ภูตา จ เกวลา;  
  
สเพฺพ ภทฺรานิ ปสฺสนฺตุ, มา กญฺจิ  
กิญฺจิ (สฺยา. กํ. ก.)  
ปาปมาคมาฯ  
</p>
  
<p>
‘‘อปฺปมาโณ  
พุโทฺธ, อปฺปมาโณ ธโมฺม;  
  
อปฺปมาโณ สโงฺฆ, ปมาณวนฺตานิ สรีสปานิ  
สิริํสปานิ (สี. สฺยา. กํ. ปี.)  
ฯ  
</p>
  
<p>
‘‘อหิวิจฺฉิกา สตปที, อุณฺณนาภี สรพู มูสิกา;  
  
กตา เม รกฺขา กตา เม ปริตฺตา  
กตํ เม ปริตฺตํ (?)  
, ปฎิกฺกมนฺตุ ภูตานิ;  
  
โสหํ นโม ภควโต, นโม สตฺตนฺนํ สมฺมาสมฺพุทฺธาน’’นฺติฯ สตฺตมํ;  
</p>
  
<h3>๘. เทวทตฺตสุตฺตํ</h3>
<p> เอกํ  สมยํ ภควา ราชคเห วิหรติ คิชฺฌกูเฎ ปพฺพเต อจิรปกฺกเนฺต เทวทเตฺตฯ ตตฺร โข ภควา เทวทตฺตํ อารพฺภ ภิกฺขู อามเนฺตสิ – ‘‘อตฺตวธาย, ภิกฺขเว , เทวทตฺตสฺส ลาภสกฺการสิโลโก อุทปาทิฯ ปราภวาย, ภิกฺขเว, เทวทตฺตสฺส ลาภสกฺการสิโลโก อุทปาทิฯ</p>


<p>‘‘เสยฺยถาปิ, ภิกฺขเว, กทลี อตฺตวธาย ผลํ เทติ, ปราภวาย ผลํ เทติ; เอวเมวํ โข, ภิกฺขเว, อตฺตวธาย เทวทตฺตสฺส ลาภสกฺการสิโลโก อุทปาทิ, ปราภวาย เทวทตฺตสฺส ลาภสกฺการสิโลโก อุทปาทิฯ</p>


<p>‘‘เสยฺยถาปิ, ภิกฺขเว, เวฬุ อตฺตวธาย ผลํ เทติ, ปราภวาย ผลํ เทติ; เอวเมวํ โข, ภิกฺขเว, อตฺตวธาย เทวทตฺตสฺส ลาภสกฺการสิโลโก อุทปาทิ, ปราภวาย เทวทตฺตสฺส ลาภสกฺการสิโลโก อุทปาทิฯ</p>


<p>‘‘เสยฺยถาปิ, ภิกฺขเว, นโฬ อตฺตวธาย ผลํ เทติ, ปราภวาย ผลํ เทติ; เอวเมวํ โข, ภิกฺขเว, อตฺตวธาย เทวทตฺตสฺส ลาภสกฺการสิโลโก อุทปาทิ, ปราภวาย เทวทตฺตสฺส  ลาภสกฺการสิโลโก อุทปาทิฯ</p>


<p>‘‘เสยฺยถาปิ, ภิกฺขเว, อสฺสตรี อตฺตวธาย คพฺภํ คณฺหาติ, ปราภวาย คพฺภํ คณฺหาติ; เอวเมวํ โข, ภิกฺขเว, อตฺตวธาย เทวทตฺตสฺส ลาภสกฺการสิโลโก อุทปาทิ, ปราภวาย เทวทตฺตสฺส ลาภสกฺการสิโลโก อุทปาที’’ติฯ</p>


<p>
‘‘ผลํ  
เว กทลิํ หนฺติ, ผลํ เวฬุํ ผลํ นฬํ;  
  
สกฺกาโร กาปุริสํ หนฺติ, คโพฺภ อสฺสตริํ ยถา’’ติ  
จูฬว. ๓๓๕; สํ. นิ. ๑.๑๘๓; ๒.๑๘๔; เนตฺติ. ๙๐  
ฯ อฎฺฐมํ;  
</p>
  
<h3>๙. ปธานสุตฺตํ</h3>
<p> ‘‘จตฺตาริมานิ , ภิกฺขเว, ปธานานิฯ กตมานิ จตฺตาริ? สํวรปฺปธานํ, ปหานปฺปธานํ, ภาวนาปฺปธานํ, อนุรกฺขณาปฺปธานํฯ กตมญฺจ, ภิกฺขเว, สํวรปฺปธานํ? อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย  ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิทํ วุจฺจติ, ภิกฺขเว, สํวรปฺปธานํฯ</p>


<p>‘‘กตมญฺจ, ภิกฺขเว, ปหานปฺปธานํ? อิธ, ภิกฺขเว, ภิกฺขุ อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิทํ วุจฺจติ, ภิกฺขเว, ปหานปฺปธานํฯ</p>


<p>‘‘กตมญฺจ, ภิกฺขเว, ภาวนาปฺปธานํ? อิธ, ภิกฺขเว, ภิกฺขุ อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิทํ วุจฺจติ, ภิกฺขเว, ภาวนาปฺปธานํฯ</p>


<p>‘‘กตมญฺจ, ภิกฺขเว, อนุรกฺขณาปฺปธานํ? อิธ, ภิกฺขเว, ภิกฺขุ อุปฺปนฺนานํ กุสลานํ ธมฺมานํ ฐิติยา อสโมฺมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิทํ  วุจฺจติ, ภิกฺขเว, อนุรกฺขณาปฺปธานํฯ อิมานิ โข, ภิกฺขเว, จตฺตาริ ปธานานี’’ติฯ</p>


<p>
‘‘สํวโร จ ปหานญฺจ, ภาวนา อนุรกฺขณา;  
  
เอเต ปธานา จตฺตาโร, เทสิตาทิจฺจพนฺธุนา;  
  
โย หิ  
เยหิ (?)  
ภิกฺขุ อิธาตาปี, ขยํ ทุกฺขสฺส ปาปุเณ’’ติฯ นวมํ;  
</p>
  
<h3>๑๐. อธมฺมิกสุตฺตํ</h3>
<p> ‘‘ยสฺมิํ , ภิกฺขเว, สมเย ราชาโน อธมฺมิกา โหนฺติ, ราชายุตฺตาปิ ตสฺมิํ สมเย อธมฺมิกา โหนฺติฯ ราชายุเตฺตสุ อธมฺมิเกสุ พฺราหฺมณคหปติกาปิ ตสฺมิํ สมเย อธมฺมิกา โหนฺติฯ พฺราหฺมณคหปติเกสุ อธมฺมิเกสุ เนคมชานปทาปิ ตสฺมิํ สมเย อธมฺมิกา โหนฺติฯ เนคมชานปเทสุ อธมฺมิเกสุ วิสมํ จนฺทิมสูริยา ปริวตฺตนฺติ ฯ วิสมํ จนฺทิมสูริเยสุ ปริวตฺตเนฺตสุ วิสมํ นกฺขตฺตานิ ตารกรูปานิ ปริวตฺตนฺติฯ วิสมํ นกฺขเตฺตสุ ตารกรูเปสุ ปริวตฺตเนฺตสุ วิสมํ รตฺตินฺทิวา  ปริวตฺตนฺติฯ วิสมํ รตฺตินฺทิเวสุ ปริวตฺตเนฺตสุ วิสมํ มาสทฺธมาสา ปริวตฺตนฺติฯ วิสมํ มาสทฺธมาเสสุ ปริวตฺตเนฺตสุ วิสมํ อุตุสํวจฺฉรา ปริวตฺตนฺติฯ วิสมํ อุตุสํวจฺฉเรสุ ปริวตฺตเนฺตสุ วิสมํ วาตา วายนฺติ วิสมา อปญฺชสา ฯ วิสมํ วาเตสุ วายเนฺตสุ วิสเมสุ อปญฺชเสสุ เทวตา ปริกุปิตา ภวนฺติฯ เทวตาสุ ปริกุปิตาสุ เทโว น สมฺมา ธารํ อนุปฺปเวจฺฉติฯ เทเว น สมฺมา ธารํ อนุปฺปเวจฺฉเนฺต วิสมปากานิ  สสฺสานิ ภวนฺติฯ วิสมปากานิ, ภิกฺขเว, สสฺสานิ มนุสฺสา ปริภุญฺชนฺตา  อปฺปายุกา โหนฺติ ทุพฺพณฺณา จ พวฺหาพาธา  จฯ</p>


<p>‘‘ยสฺมิํ, ภิกฺขเว, สมเย ราชาโน ธมฺมิกา โหนฺติ, ราชายุตฺตาปิ ตสฺมิํ สมเย ธมฺมิกา โหนฺติฯ ราชายุเตฺตสุ ธมฺมิเกสุ พฺราหฺมณคหปติกาปิ ตสฺมิํ สมเย ธมฺมิกา โหนฺติฯ พฺราหฺมณคหปติเกสุ ธมฺมิเกสุ เนคมชานปทาปิ ตสฺมิํ สมเย ธมฺมิกา โหนฺติฯ เนคมชานปเทสุ ธมฺมิเกสุ สมํ จนฺทิมสูริยา ปริวตฺตนฺติฯ สมํ จนฺทิมสูริเยสุ ปริวตฺตเนฺตสุ สมํ นกฺขตฺตานิ ตารกรูปานิ ปริวตฺตนฺติฯ สมํ นกฺขเตฺตสุ ตารกรูเปสุ ปริวตฺตเนฺตสุ สมํ รตฺตินฺทิวา ปริวตฺตนฺติฯ สมํ รตฺตินฺทิเวสุ ปริวตฺตเนฺตสุ สมํ มาสทฺธมาสา ปริวตฺตนฺติฯ สมํ มาสทฺธมาเสสุ ปริวตฺตเนฺตสุ สมํ อุตุสํวจฺฉรา ปริวตฺตนฺติฯ สมํ อุตุสํวจฺฉเรสุ ปริวตฺตเนฺตสุ สมํ วาตา วายนฺติ สมา ปญฺชสาฯ สมํ วาเตสุ วายเนฺตสุ สเมสุ ปญฺชเสสุ เทวตา อปริกุปิตา ภวนฺติฯ เทวตาสุ อปริกุปิตาสุ เทโว สมฺมา ธารํ อนุปฺปเวจฺฉติฯ เทเว สมฺมา ธารํ อนุปฺปเวจฺฉเนฺต สมปากานิ สสฺสานิ ภวนฺติฯ สมปากานิ, ภิกฺขเว, สสฺสานิ มนุสฺสา ปริภุญฺชนฺตา ทีฆายุกา จ โหนฺติ วณฺณวโนฺต จ พลวโนฺต จ อปฺปาพาธา จา’’ติฯ</p>


<p>
‘‘คุนฺนํ  
เจ ตรมานานํ, ชิมฺหํ คจฺฉติ ปุงฺคโว;  
  
สพฺพา ตา ชิมฺหํ คจฺฉนฺติ, เนเตฺต ชิมฺหํ คเต สติฯ  
</p>
  
<p>
‘‘เอวเมวํ มนุเสฺสสุ, โย โหติ เสฎฺฐสมฺมโต;  
  
โส เจ อธมฺมํ จรติ, ปเคว อิตรา ปชา;  
  
สพฺพํ  
รฎฺฐํ ทุกฺขํ เสติ, ราชา เจ โหติ อธมฺมิโกฯ  
</p>
  
<p>
‘‘คุนฺนํ เจ ตรมานานํ, อุชุํ คจฺฉติ ปุงฺคโว;  
  
สพฺพา ตา อุชุํ คจฺฉนฺติ, เนเตฺต อุชุํ คเต สติฯ  
</p>
  
<p>
‘‘เอวเมวํ  
มนุเสฺสสุ, โย โหติ เสฎฺฐสมฺมโต;  
  
โส สเจ  
โส เจว (สี. ปี.), โส เจ (สฺยา.)  
ธมฺมํ จรติ, ปเคว อิตรา ปชา;  
  
สพฺพํ  
รฎฺฐํ สุขํ เสติ, ราชา เจ โหติ ธมฺมิโก’’ติฯ ทสมํ;  
</p>
  
ปตฺตกมฺมวโคฺค ทุติโยฯ  
</p>
  
<p>ตสฺสุทฺทานํ –</p>


<p>
ปตฺตกมฺมํ อานณฺยโก  
อนณโก (สี. ปี.), อนณฺยโก (ก.)  
, สพฺรหฺมนิรยา รูเปน ปญฺจมํ;  
  
สราคอหิราชา เทวทโตฺต, ปธานํ อธมฺมิเกน จาติฯ  
</p>
  
  
  
  
  