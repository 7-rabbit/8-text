<h1>๑๑. นารทพุทฺธวํโส</h1>
<ol>
<li>
ปทุมสฺส  
  
อปเรน, สมฺพุโทฺธ ทฺวิปทุตฺตโม;  
  
นารโท นาม นาเมน, อสโม อปฺปฎิปุคฺคโลฯ  
</li>
  
<li>
โส พุโทฺธ จกฺกวตฺติสฺส, เชโฎฺฐ ทยิตโอรโส;  
  
อามุกฺกมาลาภรโณ, อุยฺยานํ อุปสงฺกมิฯ  
</li>
  
<li>
ตตฺถาสิ รุโกฺข ยสวิปุโล, อภิรูโป พฺรหา สุจิ;  
  
ตมชฺฌปตฺวา อุปนิสีทิ, มหาโสณสฺส เหฎฺฐโตฯ  
</li>
  
<li>
ตตฺถ  
ญาณวรุปฺปชฺชิ, อนนฺตํ วชิรูปมํ;  
  
เตน วิจินิ สงฺขาเร, อุกฺกุชฺชมวกุชฺชกํ  
กุชฺชตํ (สฺยา. กํ.)  
ฯ  
</li>
  
<li>
ตตฺถ สพฺพกิเลสานิ, อเสสมภิวาหยิ;  
  
ปาปุณี เกวลํ โพธิํ, พุทฺธญาเณ จ จุทฺทสฯ  
</li>
  
<li>
ปาปุณิตฺวาน  
สโมฺพธิํ, ธมฺมจกฺกํ ปวตฺตยิ;  
  
โกฎิสตสหสฺสานํ, ปฐมาภิสมโย อหุฯ  
</li>
  
<li>
มหาโทณํ นาคราชํ, วินยโนฺต มหามุนิ;  
  
ปาฎิเหรํ ตทากาสิ, ทสฺสยโนฺต สเทวเกฯ  
</li>
  
<li>
ตทา เทวมนุสฺสานํ, ตมฺหิ ธมฺมปฺปกาสเน;  
  
นวุติโกฎิสหสฺสานิ, ตริํสุ สพฺพสํสยํฯ  
</li>
  
<li>
ยมฺหิ กาเล มหาวีโร, โอวที สกมตฺรชํ;  
  
อสีติโกฎิสหสฺสานํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, นารทสฺส มเหสิโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
ยทา พุโทฺธ พุทฺธคุณํ, สนิทานํ ปกาสยิ;  
  
นวุติโกฎิสหสฺสานิ, สมิํสุ วิมลา ตทาฯ  
</li>
  
<li>
ยทา เวโรจโน นาโค, ทานํ ททาติ สตฺถุโน;  
  
ตทา สมิํสุ ชินปุตฺตา, อสีติสตสหสฺสิโยฯ  
</li>
  
<li>
อหํ  
เตน สมเยน, ชฎิโล อุคฺคตาปโน;  
  
อนฺตลิกฺขจโร อาสิํ, ปญฺจาภิญฺญาสุ ปารคูฯ  
</li>
  
<li>
ตทาปาหํ อสมสมํ, สสงฺฆํ สปริชฺชนํ;  
  
อนฺนปาเนน ตเปฺปตฺวา, จนฺทเนนาภิปูชยิํฯ  
</li>
  
<li>
โสปิ มํ ตทา พฺยากาสิ, นารโท โลกนายโก;  
  
‘‘อปริเมยฺยิโต  
กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ  
วจนํ สุตฺวา, ภิโยฺย หาเสตฺว มานสํ;  
  
อธิฎฺฐหิํ วตํ อุคฺคํ, ทสปารมิปูริยาฯ  
</li>
  
<li>
นครํ ธญฺญวตี นาม, สุเทโว นาม ขตฺติโย;  
  
อโนมา นาม ชนิกา, นารทสฺส มเหสิโนฯ  
</li>
  
<li>
นววสฺสสหสฺสานิ  
, อคารํ อชฺฌ โส วสิ;  
  
ชิโต วิชิตาภิราโม, ตโย ปาสาทมุตฺตมาฯ  
</li>
  
<li>
ติจตฺตารีสสหสฺสานิ, นาริโย สมลงฺกตา;  
  
วิชิตเสนา นาม นารี, นนฺทุตฺตโร นาม อตฺรโชฯ  
</li>
  
<li>
นิมิเตฺต จตุโร ทิสฺวา, ปทสา คมเนน นิกฺขมิ;  
  
สตฺตาหํ ปธานจารํ, อจรี ปุริสุตฺตโม  
โลกนายโก (สี. ก.)  
ฯ  
</li>
  
<li>
พฺรหฺมุนา  
ยาจิโต สโนฺต, นารโท โลกนายโก;  
  
วตฺติ จกฺกํ มหาวีโร, ธนญฺจุยฺยานมุตฺตเมฯ  
</li>
  
<li>
ภทฺทสาโล ชิตมิโตฺต, อเหสุํ อคฺคสาวกา;  
  
วาเสโฎฺฐ นามุปฎฺฐาโก, นารทสฺส มเหสิโนฯ  
</li>
  
<li>
อุตฺตรา ผคฺคุนี เจว, อเหสุํ อคฺคสาวิกา;  
  
โพธิ ตสฺส ภควโต, มหาโสโณติ วุจฺจติฯ  
</li>
  
<li>
อุคฺคริโนฺท วสโภ จ, อเหสุํ อคฺคุปฎฺฐกา;  
  
อินฺทาวรี จ วณฺฑี  
อุนฺที (สี.), คณฺฑี (สฺยา. กํ.)  
จ, อเหสุํ อคฺคุปฎฺฐิกาฯ  
</li>
  
<li>
อฎฺฐาสีติรตนานิ  
, อจฺจุคฺคโต มหามุนิ;  
  
กญฺจนคฺฆิยสงฺกาโส, ทสสหสฺสี วิโรจติฯ  
</li>
  
<li>
ตสฺส พฺยามปฺปภา กายา, นิทฺธาวติ ทิโสทิสํ;  
  
นิรนฺตรํ ทิวารตฺติํ, โยชนํ ผรเต สทาฯ  
</li>
  
<li>
น เกจิ เตน สมเยน, สมนฺตา โยชเน ชนา;  
  
อุกฺกาปทีเป อุชฺชาเลนฺติ, พุทฺธรํสีหิ โอตฺถฎาฯ  
</li>
  
<li>
นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ยถา อุฬูหิ คคนํ, วิจิตฺตํ อุปโสภติ;  
  
ตเถว สาสนํ ตสฺส, อรหเนฺตหิ โสภติฯ  
</li>
  
<li>
สํสารโสตํ ตรณาย, เสสเก ปฎิปนฺนเก;  
  
ธมฺมเสตุํ  
ทฬฺหํ กตฺวา, นิพฺพุโต โส นราสโภฯ  
</li>
  
<li>
โสปิ พุโทฺธ อสมสโม, เตปิ ขีณาสวา อตุลเตชา;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
นารโท ชินวสโภ, นิพฺพุโต สุทสฺสเน ปุเร;  
  
ตเตฺถวสฺส ถูปวโร, จตุโยชนมุคฺคโตติฯ  
</li>
  
นารทสฺส ภควโต วํโส นวโมฯ  
</li>
  
  
  
  
  