<h1>(๙) ๔. สมณวโคฺค</h1>
<h3>๑-๕. สมณสุตฺตาทิวณฺณนา</h3>
<p> จตุตฺถสฺส ปฐเม สมฺมา อาทานํ คหณํ นฺติ อาห นฺติฯ อธิกํ วิสิฎฺฐํ สีลนฺติ ฯ โลกิยสีลสฺส  อธิสีลภาโว ปริยาเยนาติ นิปฺปริยายเมว ตํ ทเสฺสตุํ นฺติอาทิ วุตฺตํฯ ติ อาเสวิตพฺพโตฯ ปญฺจปิ ทสปิ วา สีลานิ สีลํ นาม, ปาติโมกฺขสํวโร อธิสีลํ นาม อนวเสสกายิกเจตสิกสํวรภาวโต มคฺคสีลสฺส ปทฎฺฐานภาวโต จฯ อฎฺฐ สมาปตฺติโย จิตฺตํ, วิปสฺสนาปาทกชฺฌานํ อธิจิตฺตํ มคฺคสมาธิสฺส อธิฎฺฐานภาวโตฯ กมฺมสฺสกตญาณํ ปญฺญา, วิปสฺสนา อธิปญฺญา มคฺคปญฺญาย อธิฎฺฐานภาวโตฯ อปิจ นิพฺพานํ  ปตฺถยเนฺตน สมาทินฺนํ ปญฺจสีลํ ทสสีลมฺปิ อธิสีลเมว นิพฺพานาธิคมสฺส ปจฺจยภาวโตฯ นิพฺพานํ ปตฺถยเนฺตน สมาปนฺนา อฎฺฐ สมาปตฺติโยปิ อธิจิตฺตเมวฯ</p>


<p>
‘‘กลฺยาณการี กลฺยาณํ, ปาปการี จ ปาปกํ;  
  
อนุโภติ ทฺวยเมตํ, อนุพนฺธญฺหิ การณ’’นฺติฯ –  
</p>
  
<p>เอวํ อตีเต อนาคเต จ วฎฺฎมูลกทุกฺขสลฺลกฺขณวเสน สํเวควตฺถุตาย วิมุตฺติอากงฺขาย ปจฺจยภูตา กมฺมสฺสกตปญฺญาปิ อธิปญฺญาติ วทนฺติฯ ทุติยตติยจตุตฺถปญฺจมานิ อุตฺตานตฺถาเนวฯ</p>

</p>


<h3>๖. ปฐมสิกฺขาสุตฺตวณฺณนา</h3>
<p> ฉเฎฺฐ ติ อนูเนน ปริปูเรน อากาเรน สมนฺนาคโตฯ สิกฺขาปทานํ ขุทฺทานุขุทฺทกตฺตํ อเปกฺขาสิทฺธนฺติ อาห นฺติอาทิฯ ติ องฺคุตฺตรนิกายํ ปริหรนฺตา อาจริยา, องฺคุตฺตรภาณกาติ วุตฺตํ โหติฯ  โลกวชฺชสิกฺขาปทานํ วีติกฺกมสาธกสฺส กิเลสคหนสฺส สพฺพโส ปหีนตฺตาฯ  ปณฺณตฺติวีติกฺกมํ วา อชานโตปิ อาปตฺติสมฺภวโตฯ ติ อุปนิกฺขิตฺตสาทิเยน อาปชฺชติฯ</p>


<p>พฺรหฺมจริยสฺส อาทิภูตานิ อาทิพฺรหฺมจริยานิ, ตานิ เอว  ยถา ‘‘วินโย เอว เวนยิโก’’ติ อาห ติอาทิฯ ติ จตฺตาริ ปาราชิกานิ สนฺธาย  วทติฯ ปฎิปกฺขธมฺมานํ อนวเสสโต สวนโต ปคฺฆรณโต โสโต, อริยมโคฺคติ อาห ติฯ วินิปาเตติ วิรูปํ สทุกฺขํ สอุปายาสํ นิปาเตตีติ วินิปาโต, อปายทุเกฺข ขิปนโกฯ ติ สภาโวฯ นาสฺส วินิปาโต ธโมฺมติ  น อตฺตานํ อปาเยสุ วินิปาตนสภาโวติ วุตฺตํ โหติฯ กสฺมา? เย ธมฺมา อปายคมนียา, เตสํ ปหีนตฺตาฯ เตนาห ติฯ ตตฺถ ติ อนุปฺปชฺชนสภาโวฯ   ติ อุปริมคฺคาธิคมสฺส อวสฺสํภาวีภาวโต นิยโตฯ เตเนวาห ติฯ เหฎฺฐิมนฺตโต สตฺตมภวโต อุปริ อนุปฺปชฺชนธมฺมตาย วา ฯ สมฺพุชฺฌตีติ สโมฺพธิ, อริยมโคฺคฯ โส ปน ปฐมมคฺคสฺส อธิคตตฺตา อวสิโฎฺฐ จ อธิคนฺตพฺพภาเวน อิจฺฉิตโพฺพติ อุปริมคฺคตฺตยสงฺขาตา สโมฺพธิ ปรํ อยนํ ปรา คติ อสฺสาติ ฯ เตนาห ติฯ</p>


<p>ติ ปริยุฎฺฐานมนฺทตาย จ กทาจิ กรหจิ อุปฺปตฺติยา จ ตนุภาเวนฯ ตนุตฺตญฺหิ ทฺวีหิ การเณหิ เวทิตพฺพํ อธิจฺจุปฺปตฺติยา จ ปริยุฎฺฐานมนฺทตาย จฯ สกทาคามิสฺส หิ วฎฺฎานุสาริมหาชนสฺส วิย กิเลสา อภิณฺหํ น อุปฺปชฺชนฺติ, กทาจิ กรหจิ อุปฺปชฺชนฺติ วิรฬาการา หุตฺวา วิรฬวาปิเต เขเตฺต องฺกุรา วิยฯ อุปฺปชฺชมานาปิ จ วฎฺฎานุสาริมหาชนเสฺสว มทฺทนฺตา ผรนฺตา ฉาเทนฺตา อนฺธการํ กโรนฺตา น อุปฺปชฺชนฺติ, มนฺทมนฺทา อุปฺปชฺชนฺติ ตนุกาการา หุตฺวา อพฺภปฎลมิว มกฺขิกาปตฺตมิว จฯ ตตฺถ เกจิ เถรา ภณนฺติ ‘‘สกทาคามิสฺส กิเลสา กิญฺจาปิ จิเรน อุปฺปชฺชนฺติ, พหลาว อุปฺปชฺชนฺติฯ ตถา หิสฺส ปุตฺตา จ ธีตโร จ ทิสฺสนฺตี’’ติฯ เอตํ ปน อปฺปมาณํฯ ปุตฺตธีตโร หิ องฺคปจฺจงฺคปรามสนมเตฺตนปิ โหนฺตีติฯ ทฺวีหิเยว การเณหิสฺส กิเลสานํ ตนุตฺตํ เวทิตพฺพํ อธิจฺจุปฺปตฺติยา จ ปริยุฎฺฐานมนฺทตาย จาติฯ</p>


<p>นฺติ เอตฺถ ติ มหคฺคตภูมิโต เหฎฺฐา, กามภูมิยนฺติ อโตฺถฯ เตสํ ปจฺจยภาเวน เหฎฺฐาภาคสฺส หิตาติ เหฎฺฐาภาคิยา, เตสํ เหฎฺฐาภาคิยานํ, เหฎฺฐาภาคสฺส กามภวสฺส ปจฺจยภาเวน คหิตานนฺติ อโตฺถฯ สํโยเชนฺติ พนฺธนฺติ ขนฺธคติภวาทีหิ  ขนฺธคติภวาทโย, กมฺมํ วา ผเลนาติ ติ อาห นฺติฯ อสมุจฺฉินฺนราคาทิกสฺส หิ เอตรหิ ขนฺธาทีนํ อายติํ ขนฺธาทีหิ สมฺพโนฺธ, สมุจฺฉินฺนราคาทิกสฺส ปน ตํ นตฺถิ, กตานมฺปิ กมฺมานํ อสมตฺถภาวาปตฺติโต ราคาทีนํ อนฺวยโต พฺยติเรกโต จ สํโยชนโฎฺฐ สิโทฺธฯ ติ สมุเจฺฉเทนฯ</p>


<p>ติ อุปปาติกโยนิโก อุปปตเน สาธุการีฯ เสสโยนิปฎิเกฺขปวจนเมตํฯ เตน คพฺภวาสทุกฺขาภาวมาหฯ ติ อิมินา เสสทุกฺขาภาวํฯ ตตฺถ ปรินิพฺพายิตา จสฺส กามโลเก ขนฺธพีชสฺส อปุนาคมนวเสเนวาติ ทเสฺสตุํ ติ วุตฺตํฯ ติ พฺรหฺมโลเกเยวฯ ติ ตโต พฺรหฺมโลกา ปุนปฺปุนํ ปฎิสนฺธิวเสน น อาวตฺตนธโมฺมฯ เตนาห ติฯ</p>


<p>  ติ สีลกฺขนฺธาทีนํ ปาริปูริยา เอกเทสภูตํ เหฎฺฐิมมคฺคตฺตยํ ปเทโส, ตํ กโรโนฺต ปเทสํ เอกเทสภูตํ เหฎฺฐิมํ ผลตฺตยเมว อาราเธติ, นิปฺผาเทตีติ อโตฺถฯ เตนาห ติอาทิฯ ติ สีลกฺขนฺธาทีหิ สทฺธินฺทฺริยาทีหิ จ ปริโต ปูรเณน ปริปูรสงฺขาตํ อรหตฺตมคฺคํ กโรโนฺต นิพฺพเตฺตโนฺต ปริปูรํ อรหตฺตผลํ อาราเธติ, นิปฺผาเทตีติ อโตฺถฯ เตนาห ติอาทิฯ</p>

</p>


<h3>๗-๑๐. ทุติยสิกฺขาสุตฺตาทิวณฺณนา</h3>
<p> สตฺตเม ติ กุลโต กุลํ คจฺฉโนฺตฯ ติ เทวมนุสฺสวเสน เทฺว วา ตโย วา ภเวฯ มิสฺสกภววเสน เหตํ วุตฺตํฯ เทสนามตฺตเมว เจตํ ติฯ ยาว ฉฎฺฐภวา สํสรโนฺตปิ โกลํโกโลว โหติฯ เตเนวาห ติฯ อุฬารกุลวจโน วา เอตฺถ กุลสโทฺท, กุลโต กุลํ คจฺฉตีติ  ฯ โสตาปตฺติผลสจฺฉิกิริยโต ปฎฺฐาย หิ นีจกุเล อุปฺปตฺติ นาม นตฺถิ, มหาโภคกุเลสุ เอว นิพฺพตฺตตีติ อโตฺถฯ เกวโล หิ กุลสโทฺท มหากุลเมว วทติ ‘‘กุลปุโตฺต’’ติอาทีสุ วิยฯ ติ เอตฺถ ขนฺธพีชํ นาม กถิตํ, นฺติ จ ปฎิสนฺธิวิญฺญาณํ วุจฺจติฯ ยสฺส หิ โสตาปนฺนสฺส เอกํ ขนฺธพีชํ อตฺถิ, เอกํ ภวคฺคหณํ, โส เอกพีชี นามฯ เตนาห ติฯ นฺติ อิทํ ปเนตฺถ เทสนามตฺตเมว, ‘‘เทวภวํ นิพฺพเตฺตตี’’ติปิ ปน วตฺตุํ วฎฺฎติเยวฯ</p>


<p>อุทฺธํวาหิภาเวน อุทฺธมสฺส ตณฺหาโสตํ วฎฺฎโสตํ วาติ  อุทฺธํ วา คนฺตฺวา ปฎิลภิตพฺพโต อุทฺธมสฺส มคฺคโสตนฺติ ฯ ปฎิสนฺธิวเสน อกนิฎฺฐภวํ คจฺฉตีติ ติ อวิหาทีสุ ยตฺถ กตฺถจิฯ ติ วิปสฺสนาญาณาภิสงฺขารสงฺขาเตน ปโยเคน สห, มหตา วิปสฺสนาปโยเคนาติ อโตฺถฯ ติ เอตสฺส อุปคนฺตฺวาติ อโตฺถฯ เตน เวมชฺฌาติกฺกโม กาลกิริยาปคมนญฺจ สงฺคหิตํ โหติ, ตสฺมา อายุเวมชฺฌํ อติกฺกมิตฺวา ปรินิพฺพายโนฺต อุปหจฺจปรินิพฺพายี นาม โหตีติ อาห ติอาทิฯ ติ ญาณสฺส ติกฺขมชฺฌมุทุภาเวน ติวิโธ โหติฯ เตนาห ติอาทิฯ</p>


<p>  ติ ‘‘สเจ สทฺธาย สกฺกา นิพฺพเตฺตตุํ, นิพฺพเตฺตสฺสามิ โลกุตฺตรมคฺค’’นฺติ เอวํ สทฺธาธุรวเสน อภินิวิสิตฺวา วิปสฺสนํ ปฎฺฐเปตฺวาฯ ติ ‘‘สเจ ปญฺญาย สกฺกา, นิพฺพเตฺตสฺสามิ โลกุตฺตรมคฺค’’นฺติ เอวํ ปญฺญาธุรํ กตฺวา อภินิวิโฎฺฐฯ ยถาวุตฺตเมว อฎฺฐวิธตฺตํ โกลํโกลสตฺตกฺขตฺตุปรเมสุ อติทิสโนฺต ติ อาหฯ วุตฺตนเยเนว อฎฺฐ โกลํโกลา, อฎฺฐ สตฺตกฺขตฺตุปรมาติ วุตฺตํ โหติฯ</p>


<p>ตตฺถ สตฺตกฺขตฺตุํ ปรมา ภวูปปตฺติ อตฺตภาวคฺคหณํ อสฺส, ตโต ปรํ อฎฺฐมํ ภวํ นาทิยตีติ ฯ ภควตา คหิตนามวเสเนว เจตานิ อริยาย ชาติยา ชาตานํ เตสํ นามานิ ชาตานิ กุมารานํ มาตาปิตูหิ คหิตนามานิ วิยฯ เอตฺตกญฺหิ ฐานํ คโต  เอกพีชี นาม โหติ, เอตฺตกํ โกลํโกโล, เอตฺตกํ สตฺตกฺขตฺตุปรโมติ ภควตา เอเตสํ นามํ คหิตํฯ นิยมโต ปน อยํ เอกพีชี, อยํ โกลํโกโล, อยํ สตฺตกฺขตฺตุปรโมติ นตฺถิฯ โก ปน เนสํ เอตํ ปเภทํ นิยเมตีติ? เกจิ ตาว เถรา ‘‘ปุพฺพเหตุ นิยเมตี’’ติ วทนฺติ, เกจิ ปฐมมโคฺค, เกจิ อุปริ ตโย มคฺคา, เกจิ ติณฺณํ มคฺคานํ วิปสฺสนาติฯ</p>


<p>ตตฺถ ‘‘ปุพฺพเหตุ นิยเมตี’’ติ วาเท ปฐมมคฺคสฺส อุปนิสฺสโย กโต นาม โหติ, ‘‘อุปริ ตโย มคฺคา นิรุปนิสฺสยา อุปฺปนฺนา’’ติ วจนํ อาปชฺชติฯ ‘‘ปฐมมโคฺค นิยเมหี’’ติ วาเท อุปริ ติณฺณํ มคฺคานํ นิรตฺถกตา อาปชฺชติฯ ‘‘อุปริ ตโย มคฺคา นิยเมนฺตี’’ติ วาเท ปฐมมเคฺค อนุปฺปเนฺนเยว อุปริ ตโย มคฺคา อุปฺปนฺนาติ อาปชฺชตีติฯ ‘‘ติณฺณํ มคฺคานํ วิปสฺสนา นิยเมตี’’ติ วาโท ปน ยุชฺชติฯ สเจ หิ อุปริ ติณฺณํ มคฺคานํ วิปสฺสนา พลวตี โหติ, เอกพีชี นาม โหติ, ตโต มนฺทตราย โกลํโกโล, ตโต มนฺทตราย สตฺตกฺขตฺตุปรโมติฯ</p>


<p>เอกโจฺจ หิ โสตาปโนฺน วฎฺฎชฺฌาสโย โหติ วฎฺฎาภิรโต, ปุนปฺปุนํ วฎฺฎสฺมิํเยว จรติ สนฺทิสฺสติฯ อนาถปิณฺฑิโก เสฎฺฐิ, วิสาขา อุปาสิกา, จูฬรถมหารถา เทวปุตฺตา, อเนกวโณฺณ เทวปุโตฺต, สโกฺก เทวราชา, นาคทโตฺต เทวปุโตฺตติ อิเม หิ เอตฺตกา ชนา วฎฺฎชฺฌาสยา วฎฺฎาภิรตา อาทิโต ปฎฺฐาย ฉ เทวโลเก โสเธตฺวา อกนิเฎฺฐ ฐตฺวา ปรินิพฺพายิสฺสนฺติ, อิเม อิธ น คหิตาฯ น เกวลญฺจิเมว, โยปิ มนุเสฺสสุเยว สตฺตกฺขตฺตุํ สํสริตฺวา อรหตฺตํ ปาปุณาติ, โยปิ เทวโลเก นิพฺพโตฺต เทเวสุเยว สตฺตกฺขตฺตุํ อปราปรํ สํสริตฺวา อรหตฺตํ ปาปุณาติฯ อิเมปิ อิธ น คหิตา, กาเลน เทเว, กาเลน มนุเสฺส สํสริตฺวา  ปน อรหตฺตํ ปาปุณโนฺตว อิธ คหิโต, ตสฺมา ‘‘สตฺตกฺขตฺตุปรโม’’ติ อิทํ อิธฎฺฐกโวกิณฺณภวูปปตฺติกสุกฺขวิปสฺสกสฺส นามํ กถิตนฺติ เวทิตพฺพํฯ</p>


<p>‘‘สกิเทว อิมํ โลกํ อาคนฺตฺวา’’ติ (ปุ. ป. ๓๔) วจนโต ปญฺจสุ สกทาคามีสุ จตฺตาโร วเชฺชตฺวา เอโกว คหิโตฯ เอกโจฺจ หิ อิธ สกทาคามิผลํ ปตฺวา อิเธว ปรินิพฺพายติ, เอกโจฺจ อิธ ปตฺวา เทวโลเก ปรินิพฺพายติ , เอกโจฺจ เทวโลเก ปตฺวา ตเตฺถว ปรินิพฺพายติ, เอกโจฺจ เทวโลเก ปตฺวา อิธูปปชฺชิตฺวา ปรินิพฺพายติฯ อิเม จตฺตาโรปิ อิธ น คหิตาฯ โย ปน อิธ ปตฺวา เทวโลเก ยาวตายุกํ วสิตฺวา ปุน อิธูปปชฺชิตฺวา ปรินิพฺพายิสฺสติ, อยํ เอโกว อิธ คหิโตติ เวทิตโพฺพฯ</p>


<p>อิทานิ ตสฺส ปเภทํ ทเสฺสโนฺต ติอาทิมาหฯ อิมสฺส ปน สกทาคามิโน เอกพีชินา สทฺธิํ กิํ นานากรณนฺติ? เอกพีชิสฺส เอกาว ปฎิสนฺธิ, สกทาคามิสฺส เทฺว ปฎิสนฺธิโย, อิทํ เตสํ นานากรณํฯ สุญฺญตวิโมเกฺขน วิมุตฺตขีณาสโว ปฎิปทาวเสน จตุพฺพิโธ โหติ, ตถา อนิมิตฺตอปฺปณิหิตวิโมเกฺขหีติ เอวํ ทฺวาทส อรหนฺตา โหนฺตีติ อาห ติฯ อฎฺฐมนวมทสมานิ อุตฺตานตฺถาเนวฯ</p>

</p>


<h3>๑๑. สงฺกวาสุตฺตวณฺณนา</h3>
<p> เอกาทสเม วิหารปฎิพทฺธนวกมฺมาทิภารํ หรติ ปวเตฺตตีติ ฯ เตเนวาห ติฯ สิกฺขิตพฺพโต สิกฺขา, ปชฺชิตพฺพโต, ปชฺชนฺติ เอเตหีติ วา ปทานิ, สิกฺขาเยว ปทานิ ติ อาห ติฯ ติ ปจฺจกฺขโต ทเสฺสติ, หตฺถามลกํ วิย ปากเฎ วิภูเต กตฺวา วิภาเวติฯ ติ เต ธเมฺม มนสา อนุปกฺขิเต ทิฎฺฐิยา สุปฺปฎิวิเทฺธ กาเรโนฺต อุคฺคณฺหาเปติฯ ติ สมาธิมฺหิ อุสฺสาหํ ชเนติฯ ติ ตาย เทสนาย ตนฺนิสฺสยปจฺจตฺตปุริสกาเรน จ เตสํ ปฎิวิทฺธคุเณหิฯ ติ เตสํ จิตฺตสนฺตานํ อสฺสทฺธิยาทิกิเลสมลาปคมเนน ปภสฺสรํ กโรติฯ ติ อติวิย สุขุมํ กตฺวา กเถติฯ</p>


<p>อจฺจยนํ  สาธุมริยาทํ มทฺทิตฺวา วีติกฺกมนํ ติ อาห ติฯ อเจฺจติ อติกฺกมติ เอเตนาติ วา  วีติกฺกมสฺส ปวตฺตนโก อกุสลธโมฺมฯ โส เอว อปรชฺฌติ เอเตนาติ ฯ โส หิ อปรชฺฌนฺตํ ปุริสํ อธิภวิตฺวา ปวตฺตติฯ เตนาห   ติฯ ติ อธิวาสนวเสน สมฺปฎิจฺฉตูติ อโตฺถติ อาห ติฯ สเทวเกน โลเกน นิสฺสรณนฺติ อรณียโต  ตถาคโตติ อาห ติฯ ติ กามํ ‘‘วุทฺธิ เหสา’’ติ ธมฺมาธิฎฺฐานวเสน วากฺยํ อารทฺธํ, ตถาปิ เทสนํ ปน ปุคฺคลาธิฎฺฐานํ กโรโนฺต ‘‘สํวรํ อาปชฺชตี’’ติ อาหาติ โยชนาฯ</p>

</p>

</p>





