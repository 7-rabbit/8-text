<h2>อภิธมฺมปิฎเก</h2>
<h2>ธมฺมสงฺคณี-มูลฎีกา</h2>
<h3>วีสติคาถาวณฺณนา</h3>
<p> ธมฺมสํวณฺณนายํ   สตฺถริ ปณามกรณํ ธมฺมสฺส สฺวากฺขาตภาเวน สตฺถริ ปสาทชนนตฺถํ, สตฺถุ จ อวิตถเทสนภาวปฺปกาสเนน ธเมฺม ปสาทชนนตฺถํฯ ตทุภยปฺปสาทา หิ ธมฺมสมฺปฎิปตฺติ มหโต จ อตฺถสฺส สิทฺธิ โหตีติฯ อถ วา รตนตฺตยปณามวจนํ อตฺตโน รตนตฺตยปสาทสฺส วิญฺญาปนตฺถํ, ตํ ปน วิญฺญูนํ จิตฺตาราธนตฺถํ, ตํ อฎฺฐกถาย คาหณตฺถํ, ตํ สพฺพสมฺปตฺตินิปฺผาทนตฺถนฺติฯ อิทํ ปน อาจริเยน อธิเปฺปตปฺปโยชนํ อนฺตรายวิโสสนํฯ วกฺขติ หิ ‘‘นิปจฺจการเสฺสตสฺส…เป.… อเสสโต’’ติฯ รตนตฺตยปณามกรณญฺหิ อนฺตรายกราปุญฺญวิฆาตกรปุญฺญวิเสสภาวโต  มงฺคลภาวโต ภยาทิอุปทฺทวนิวารณโต จ อนฺตรายวิโสสเน สมตฺถํ โหติฯ กถํ ปเนตสฺสาปุญฺญวิฆาตกราทิภาโว วิชานิตโพฺพติ? ‘‘ยสฺมิํ มหานาม สมเย อริยสาวโก ตถาคตํ อนุสฺสรติ, เนวสฺส ตสฺมิํ สมเย ราคปริยุฎฺฐิตํ จิตฺตํ โหตี’’ติอาทิวจนโต (อ. นิ. ๖.๑๐; ๑๑.๑๑), ‘‘ปูชา จ ปูชเนยฺยานํ, เอตํ มงฺคลมุตฺตม’’นฺติ (ขุ. ปา. ๕.๓; สุ. นิ. ๒๖๒) จ, ‘‘เอวํ พุทฺธํ สรนฺตานํ, ธมฺมํ สงฺฆญฺจ ภิกฺขโวฯ ภยํ วา ฉมฺภิตตฺตํ วา, โลมหํโส น เหสฺสตี’’ติ (สํ. นิ. ๑.๒๔๙) จ วจนโตติฯ</p>


<p>ตตฺถ ยสฺส สตฺถุโน ปณามํ กตฺตุกาโม, ตสฺส คุณวิเสสทสฺสนตฺถํ ติอาทิมาหฯ คุณวิเสสวา หิ ปณามารโห  โหติ, ปณามารเห จ กโต ปณาโม วุตฺตปฺปโยชนสิทฺธิกโรว โหตีติฯ ภควโต จ เทสนา วินยปิฎเก กรุณาปฺปธานา, สุตฺตนฺตปิฎเก ปญฺญากรุณาปฺปธานาฯ เตเนว จ การเณน วินยปิฎกสฺส สํวณฺณนํ กโรเนฺตน กรุณาปฺปธานา ภควโต โถมนา กตา, อาคมสํวณฺณนญฺจ กโรเนฺตน อุภยปฺปธานา, อภิธมฺมเทสนา ปน ปญฺญาปฺปธานาติ กตฺวา ปญฺญาปฺปธานเมว โถมนํ กโรโนฺต ติ กรุณํ อุปมาภาเวน คเหตฺวา ปญฺญาย โถเมติฯ</p>


<p>ตตฺถ ติ นิทสฺสนวจนเมตํ, ยสฺส ยถา กรุณา สเพฺพสุ สเตฺตสุ ปวตฺติตฺถ, เอวํ สเพฺพสุ เญยฺยธเมฺมสุ ปญฺญาปิ ปวตฺติตฺถาติ อโตฺถฯ ติ วิสยนิทสฺสนเมตํฯ ติ นิทเสฺสตพฺพธมฺมนิทสฺสนํฯ ติ ตทธิฎฺฐานปุคฺคลนิทสฺสนํฯ ติ ตพฺพิเสสนํฯ ติ ปญฺญาวิสยนิทสฺสนํฯ ติ ตพฺพิเสสนํฯ ติ กิริยานิทสฺสนํฯ ติ วสีภาวนิทสฺสนํฯ</p>


<p>ตตฺถ กิรตีติ  ปรทุกฺขํ วิกฺขิปติ อปเนตีติ อโตฺถฯ รูปาทีสุ สตฺตา วิสตฺตาติ ฯ ตสฺสา ปน ปญฺญตฺติยา ขนฺธสนฺตาเน นิรุฬฺหภาวโต นิจฺฉนฺทราคาปิ ‘‘สตฺตา’’ติ วุจฺจนฺติฯ ปชานาตีติ  ยถาสภาวํ ปกาเรหิ ปฎิวิชฺฌตีติ อโตฺถฯ ติ อนิยมนํฯ ‘‘ตสฺส ปาเท นมสฺสิตฺวา’’ติ เอเตน นิยมนํ เวทิตพฺพํฯ ติ มหเนฺต สีลกฺขนฺธาทโย เอสิ คเวสีติ มเหสิฯ ญาตพฺพาติ เญยฺยา, สภาวธารณาทินา อเตฺถน ธมฺมาฯ ตตฺถ ‘‘เญยฺยา’’ติ วจเนน ธมฺมานํ อเญยฺยตฺตํ ปฎิกฺขิปติฯ ‘‘ธมฺมา’’ติ วจเนน เญยฺยานํ  สตฺตชีวาทิภาวํ ปฎิกฺขิปติฯ เญยฺยา จ เต ธมฺมา จาติ ติ อนวเสสปริยาทานํฯ เตน อญฺญาตาภาวํ ทเสฺสติฯ ติ อุปฺปชฺชิตฺถฯ ติ ยา ยา รุจิ ยถารุจิ, รุจีติ จ อิจฺฉา, กตฺตุกามตา สาฯ ยา ยา ปวตฺตา ตปฺปเภทา, ยถา วา รุจิ ตถา, รุจิอนุรูปํ ปวตฺตา ‘‘ยถารุจิ ปวตฺติตฺถา’’ติ วุจฺจติฯ ยถา ยถา วา รุจิ ปวตฺตา, ตถา ตถา ปวตฺตา ปญฺญา ‘‘ยถารุจิ ปวตฺติตฺถา’’ติ วุจฺจติฯ</p>


<p>ตตฺถ ภควติ ปวตฺตาว กรุณา ภควโต ปญฺญาย นิทสฺสนนฺติ คเหตพฺพาฯ สา หิ อสาธารณา มหากรุณา, น อญฺญาฯ ติ จ กรุณาปญฺญานํ อุภินฺนมฺปิ อาธารปุคฺคลนิทสฺสนํฯ น หิ นิราธารา กรุณา อตฺถีติ  ‘‘กรุณา’’ติ วุเตฺต ตทาธารภูโต ปุคฺคโล นิทเสฺสตโพฺพ โหติ, โส จ อิธ อโญฺญ วุโตฺต นตฺถิ, น จ อาสนฺนํ วเชฺชตฺวา ทูรสฺส คหเณ ปโยชนํ อตฺถีติ ‘‘ยสฺสา’’ติ นิทสฺสิตปุคฺคโลว กรุณาย อาธาโรฯ เตน อิทํ วุตฺตํ โหติ ‘‘ยสฺส อตฺตโน กรุณา วิย ปญฺญาปิ ปวตฺติตฺถา’’ติฯ กถํ ปน กรุณา สเตฺตสุ ปวตฺติตฺถ ยถา ปญฺญาปิ ธเมฺมสุ ปวตฺติตฺถาติ? นิรวเสสโต ยถารุจิ จฯ ภควโต หิ กรุณา กญฺจิ สตฺตํ อวเชฺชตฺวา สเพฺพสุ สเตฺตสุ นิรวเสเสสุ ปวตฺตติ, ปวตฺตมานา จ รุจิวเสน เอกสฺมิํ อเนเกสุ จ อเญฺญหิ อสาธารณา ปวตฺตติฯ น หิ อเญฺญสํ ‘‘มโหฆปกฺขนฺทานํ สตฺตานํ นตฺถโญฺญ โกจิ โอฆา อุทฺธตา อญฺญตฺร มยา’’ติ ปสฺสนฺตานํ กรุโณกฺกมนํ โหติ ยถา ภควโตติฯ ปญฺญาปิ ภควโต สเพฺพสุ ธเมฺมสุ นิรวเสเสสุ ปวตฺตติ, ปวตฺตมานา จ เอกสฺมิํ อเนเกสุ จ ธเมฺมสุ สภาวกิจฺจาทิชานเนน อนาวรณา อสาธารณา ปวตฺตติ ยถารุจิ, ยถา จ ปสฺสนฺตสฺส ภควโต กรุณา ยถารุจิ ปวตฺตติฯ ตํ สพฺพํ  มหากรุณาญาณวิภงฺควเสน ชานิตพฺพํ, ปญฺญาย จ ยถารุจิ ปวตฺติ เสสาสาธารณญาณวิภงฺคาทิวเสนฯ ปญฺญาคหเณน จ ตีสุ กาเลสุ อปฺปฎิหตญาณํ จตุสจฺจญาณํ จตุปฎิสมฺภิทาญาณํ, กรุณาคหเณน มหากรุณาสมาปตฺติญาณสฺส คหิตตฺตา ตํ วเชฺชตฺวา อญฺญานิ อสาธารณญาณานิ จตุเวสารชฺชญาณํ ทสพลานิ ฉ อภิญฺญา จตุจตฺตาลีส ญาณวตฺถูนิ สตฺตสตฺตติ ญาณวตฺถูนีติ เอวมาทโย อเนเก ปญฺญาปฺปเภทา สงฺคยฺหนฺติ, ตสฺมา ตสฺสา ตสฺสา ปญฺญาย ปวตฺติวเสน ยถารุจิ ปวตฺติ เวทิตพฺพาฯ เตนาห ‘‘กรุณา วิย…เป.… ยถารุจี’’ติฯ</p>


<p>ตตฺถ คหเณน มหาโพธิยา มูลํ ทเสฺสติฯ มหาทุกฺขสมฺพาธปฺปฎิปนฺนญฺหิ สตฺตนิกายํ ทิสฺวา  ‘‘ตสฺส นตฺถโญฺญ โกจิ สรณํ, อหเมตํ มุโตฺต โมเจสฺสามี’’ติ กรุณาย สโญฺจทิตมานโส อภินีหารํ ทีปงฺกรสฺส ภควโต ปาทมูเล กตฺวา โพธิสมฺภาเร สโมธาเนตฺวา อนุปุเพฺพน สโมฺพธิํ ปโตฺตติ กรุณา มหาโพธิยา มูลนฺติฯ ติ เอเตน มหาโพธิยา ปโยชนํ ทเสฺสติฯ สตฺตา หิ มหาโพธิํ ปโยเชนฺติฯ สตฺตสนฺตารณตฺถญฺหิ สพฺพญฺญุตา อภิปตฺถิตาฯ ยถาห –</p>


<p>
‘‘กิํ  
เม เอเกน ติเณฺณน, ปุริเสน ถามทสฺสินา;  
  
สพฺพญฺญุตํ ปาปุณิตฺวา, สนฺตาเรสฺสํ สเทวก’’นฺติฯ (พุ. วํ. ๒. ๕๖);  
</p>
  
<p>คหเณน มหาโพธิํ ทเสฺสติฯ สพฺพญฺญุตาย หิ ปทฎฺฐานภูตํ มคฺคญาณํ, มคฺคญาณปทฎฺฐานญฺจ สพฺพญฺญุตญฺญาณํ ‘‘มหาโพธี’’ติ วุจฺจตีติฯ ติ เอเตน สนฺตาเรตพฺพานํ สตฺตานํ อภิเญฺญยฺยปริเญฺญยฺยปหาตพฺพภาเวตพฺพสจฺฉิกาตเพฺพ ขนฺธายตนธาตุสจฺจินฺทฺริยปฎิจฺจสมุปฺปาทสติปฎฺฐานาทิเภเท กุสลาทิเภเท จ สพฺพธเมฺม ทเสฺสติฯ ติ เอเตน ปฎิเวธปจฺจเวกฺขณปุพฺพงฺคมเทสนาญาณปฺปวตฺติทีปเนน ปโยชนสมฺปตฺติํ ทเสฺสติฯ สพฺพธมฺมานญฺหิ ปฎิเวธญาณํ โพธิปลฺลเงฺก อโหสิฯ มคฺคญาณเมว หิ ตนฺติฯ ปจฺจเวกฺขณญาณญฺจ วิเสเสน รตนฆรสตฺตาเห อโหสิฯ เอวํ ปฎิวิทฺธปจฺจเวกฺขิตานํ ธมฺมานํ ธมฺมจกฺกปฺปวตฺตนาทีสุ เทสนาญาณํ อโหสิ, วิเสเสน จ ปณฺฑุกมฺพลสิลายํ สตฺตปฺปกรณเทสนายนฺติฯ เทสนาญาเณน จ เทเสโนฺต ภควา สเตฺตสุ หิตปฎิปตฺติํ ปฎิปชฺชตีติฯ เอเตน สเพฺพน อตฺตหิตปฎิปตฺติํ ปรหิตปฎิปตฺติญฺจ ทเสฺสติฯ มหาโพธิทสฺสเนน หิ อตฺตหิตปฎิปตฺติ, อิตเรหิปิ ปรหิตปฎิปตฺติ ทสฺสิตาติฯ เตน อตฺตหิตปฎิปนฺนาทีสุ จตูสุ ปุคฺคเลสุ ภควโต จตุตฺถปุคฺคลภาวํ ทเสฺสติ, เตน จ อนุตฺตรทกฺขิเณยฺยภาวํ นิรติสยปณามารหภาวญฺจ อตฺตโน จ กิริยาย เขตฺตงฺคตภาวํ ทเสฺสติฯ</p>


<p>เอตฺถ จ คหเณน โลกิเยสุ มหคฺคตภาวปฺปตฺตาสาธารณคุณทีปนโต สพฺพโลกิยคุณสมฺปตฺติ ภควโต ทสฺสิตา โหติ, คหเณนปิ สพฺพญฺญุตญฺญาณปทฎฺฐานมคฺคญาณทีปนโต สพฺพโลกุตฺตรคุณสมฺปตฺติฯ กรุณาวจเนน จ อุปคมนํ นิรุปกฺกิเลสํ, ปญฺญาวจเนน อปคมนํ ทเสฺสติฯ อุปคมนํ ทเสฺสโนฺต จ โลเก สญฺชาตสํวฑฺฒภาวํ ทเสฺสติ, อปคมนํ ทเสฺสโนฺต โลเกน อนุปลิตฺตตํฯ ‘‘กรุณา วิย สเตฺตสู’’ติ จ โลกสมญฺญานุรูปํ ภควโต  ปวตฺติํ ทเสฺสติ, ‘‘เญยฺยธเมฺมสุ สเพฺพสุ ยถารุจิ ปญฺญา ปวตฺติตฺถา’’ติ เอเตน สมญฺญาย อนติธาวนํฯ สพฺพธมฺมสภาวานวโพเธ หิ สติ สมญฺญํ อติธาวิตฺวา ‘‘สโตฺต ชีโว อตฺถี’’ติ ปรามสนํ โหตีติฯ สเพฺพสญฺจ พุทฺธคุณานํ กรุณา อาทิ ตนฺนิทานภาวโต, ปญฺญา ปริโยสานํ ตโต  อุตฺตริกรณียาภาวโตฯ อาทิปริโยสานทสฺสเนน จ สเพฺพ พุทฺธคุณา ทสฺสิตาว โหนฺติฯ กรุณาคหเณน จ สีลกฺขนฺธปุพฺพงฺคโม สมาธิกฺขโนฺธ ทสฺสิโต โหติฯ กรุณานิทานญฺหิ สีลํ ตโต ปาณาติปาตาทิวิรติปฺปวตฺติโต ตสฺสา จ ฌานตฺตยสมฺปโยคโตฯ ปญฺญาวจเนน ปญฺญากฺขโนฺธฯ สีลญฺจ สพฺพพุทฺธคุณานํ อาทิ, สมาธิ มชฺฌํ, ปญฺญา ปริโยสานนฺติ เอวมฺปิ อาทิมชฺฌปริโยสานกลฺยาณา สเพฺพ พุทฺธคุณา ทสฺสิตา โหนฺติฯ</p>


<p> เอวํ สเงฺขเปน สพฺพพุทฺธคุเณหิ ภควนฺตํ โถเมตฺวา ยสฺสา สํวณฺณนํ กตฺตุกาโม, ตาย อภิธมฺมเทสนาย อเญฺญหิ อสาธารณาย โถเมตุํ ติอาทิมาหฯ ตสฺสา ปน เทสนาย นิทานญฺจ สมุฎฺฐานญฺจ ทเสฺสตุํ ติอาทิ วุตฺตํฯ นิทานญฺจ ทุวิธํ อพฺภนฺตรํ พาหิรญฺจาติฯ อพฺภนฺตรํ กรุณา, พาหิรํ เทสกาลาทิฯ สมุฎฺฐานํ เทสนาปญฺญาฯ ตตฺถ อพฺภนฺตรนิทานํ ทเสฺสโนฺต ติ อาหฯ ตตฺถ ติ กรุณา อธิเปฺปตาฯ ตาย หิ สมุสฺสาหิโต อภิธมฺมกถามคฺคํ สมฺปวตฺตยีติฯ ติ อยํ -สโทฺท ปุเพฺพ วุตฺตสฺส ปฎินิเทฺทโส โหติฯ</p>


<p>ปุริมคาถาย จ ปธานภาเวน ปญฺญา นิทฺทิฎฺฐา, ตพฺพิเสสนภาเวน กรุณาฯ สา หิ ตสฺสา นิทสฺสนภูตา อปฺปธานา ตํ วิเสเสตฺวา วินิวตฺตา, ตสฺมา ‘‘ตายา’’ติ ปฎินิเทฺทสํ นารหติฯ ยา จ ปธานภูตา ปญฺญา, สา เทสนาย สมุฎฺฐานํ, น สมุสฺสาหินีติ ตสฺสา จ ปฎินิเทฺทโส น ยุโตฺตติ? ปญฺญาย ตาว ปฎินิเทฺทโส น ยุโตฺตติ สุวุตฺตเมตํ, กรุณาย ปน ปฎินิเทฺทโส โน น ยุโตฺต ‘‘ทยาย ตายา’’ติ ทฺวินฺนํ ปทานํ สมานาธิกรณภาวโตฯ สมานาธิกรณานญฺหิ ทฺวินฺนํ ปทานํ รูปกฺขนฺธาทีนํ วิย วิเสสนวิเสสิตพฺพภาโว โหติฯ รูป-สโทฺท หิ อญฺญกฺขนฺธนิวตฺตนตฺถํ วุจฺจมาโน วิเสสนํ โหติ, ขนฺธ-สโทฺท จ นิวเตฺตตพฺพคเหตพฺพสาธารณวจนภาวโต วิเสสิตโพฺพ, เอวมิธาปิ ‘‘ทยาย ตายา’’ติ ทฺวินฺนํ ปทานํ เอกวิภตฺติยุตฺตานํ สมานาธิกรณภาวโต วิเสสนวิเสสิตพฺพภาโว โหติฯ ตตฺถ ทยา สมุสฺสาหินีติ ปธานา, นิวเตฺตตพฺพคเหตพฺพสาธารณวจนญฺจิทํฯ ตสฺมา ‘‘ทยายา’’ติ วิเสสิตพฺพวจนเมตํ, ตสฺส จ ยถา วิเสสนํ โหติ ‘‘ตายา’’ติ  อิทํ วจนํ, ตถา ตสฺส ปฎินิเทฺทสภาโว  โยเชตโพฺพฯ น หิ ปญฺญาปฎินิเทฺทสภาเว ทยาวิเสสนํ ต-สโทฺท โหติ, กรุณาปฎินิเทฺทสภาเว จ โหตีติฯ ปธานญฺจ ปญฺญํ วเชฺชตฺวา ‘‘ทยายา’’ติ เอเตน สมฺพชฺฌมาโน ‘‘ตายา’’ติ อยํ ต-สโทฺท อปฺปธานาย กรุณาย ปฎินิเทฺทโส ภวิตุมรหติฯ อยเมตฺถ อโตฺถ – ยาย ทยาย สมุสฺสาหิโต, น สา ยา กาจิ, สพฺพญฺญุตญฺญาณสฺส ปน นิทสฺสนภูตา มหากรุณา, ตาย สมุสฺสาหิโตติฯ</p>


<p>กถํ ปน กรุณา ‘‘ทยา’’ติ ญาตพฺพา, นนุ วุตฺตํ ‘‘ทยาปโนฺน’’ติ เอตสฺส  (ที. นิ. อฎฺฐ. ๑.๘) ‘‘เมตฺตจิตฺตตํ อาปโนฺน’’ติ, ตสฺมา ทยา เมตฺตาติ ยุเชฺชยฺย, น กรุณาติ? ยทิ เอวํ ‘‘อทยาปโนฺน’’ติ เอตสฺส อฎฺฐกถายํ ‘‘นิกฺกรุณตํ อาปโนฺน’’ติ วุตฺตนฺติ ทยา เมตฺตาติ จ น ยุเชฺชยฺย, ตสฺมา ทยา-สโทฺท ยตฺถ ยตฺถ ปวตฺตติ, ตตฺถ ตตฺถ อธิปฺปายวเสน โยเชตโพฺพฯ ทยา-สโทฺท หิ อนุรกฺขณตฺถํ อโนฺตนีตํ กตฺวา ปวตฺตมาโน เมตฺตาย จ กรุณาย จ ปวตฺตตีติ โน น ยุชฺชติฯ เอวญฺหิ อฎฺฐกถานํ อวิโรโธ โหตีติฯ กรุณา จ เทสนาย นิทานภาเวน วุตฺตา, น เมตฺตา ‘‘อจฺจนฺตเมว หิ ตํ สมยํ ภควา กรุณาวิหาเรน วิหาสี’’ติ (ที. นิ. อฎฺฐ. ๑.๑; ม. นิ. อฎฺฐ. ๑.๑ มูลปริยายสุตฺตวณฺณนา; สํ. นิ. อฎฺฐ. ๑.๑.๑; อ. นิ. อฎฺฐ. ๑.๑.๑) เอวมาทีสุ, ตสฺมา อิธ กรุณาว ทยาวจเนน คหิตาติ เวทิตพฺพาฯ สา หิ สมุสฺสาหินี, น เมตฺตา, เมตฺตา ปน ปญฺญาคติกปวตฺตินี โหตีติฯ</p>


<p>‘‘สเตฺตสู’’ติ กสฺมา เอวํ วุตฺตํ, นนุ ‘‘ตายา’’ติ เอเตน วจเนน สตฺตวิสยา กรุณา คหิตาติ? โน น คหิตา, ปุริมคาถาย ปน ‘‘สเตฺตสุ กรุณา ยถารุจิ ปวตฺติตฺถา’’ติ สปฺปเทสสตฺตวิสยา นิปฺปเทสสตฺตวิสยา จ สพฺพา วุตฺตา, อิธ ปน นิปฺปเทสสตฺตวิสยตํ คเหตุํ ‘‘สเตฺตสู’’ติ นิปฺปเทสสตฺตวิสยภูตา ทสฺสิตาฯ เตน สพฺพสตฺตวิสยาย กรุณาย สมุสฺสาหิโต อภิธมฺมกถามคฺคํ เทวานํ สมฺปวตฺตยิ, น เทววิสยาย เอว, ตสฺมา สพฺพสตฺตหิตตฺถํ อภิธมฺมกถามคฺคํ เทวานํ สมฺปวตฺตยิ, น เทวานํเยว อตฺถายาติ อยมโตฺถ ทสฺสิโตว โหติฯ อถ วา ‘‘สเตฺตสู’’ติ อิทํ น ทยาย อาลมฺพนนิทสฺสนํ, สมุสฺสาหนวิสโย ปน เอเตน ทสฺสิโตฯ อภิธมฺมกถามคฺคปฺปวตฺตนตฺถญฺหิ ภควา กรุณาย น เทเวสุเยว สมุสฺสาหิโต , สพฺพโพธเนเยฺยสุ ปน สเตฺตสุ สมุสฺสาหิโต สเพฺพสํ อตฺถาย ปวตฺตตฺตา, ตสฺมา ติ  สเตฺตสุ วิสยภูเตสุ นิมิตฺตภูเตสุ วา สมุสฺสาหิตมานโส อุโยฺยชิตจิโตฺตติ อโตฺถ ทฎฺฐโพฺพฯ</p>


<p>เอวํ อพฺภนฺตรนิทานํ ทเสฺสตฺวา พาหิรนิทานํ ทเสฺสโนฺต ติอาทิมาหฯ ตตฺถ ยสฺมิํ กาเล ภควตา อภิธมฺมกถามโคฺค ปวตฺติโต, ตํ ทเสฺสตุํ ติ วุตฺตํฯ ‘‘อวสานมฺหิ วสโนฺต ติทสาลเย’’ติ วจนโต ยสฺสาวสานมฺหิ ติทสาลเย วสิ, ตํ กณฺฑมฺพมูเล กตํ ยมกปาฎิหาริยํ อิธ นฺติ วุตฺตํ, น โพธิมูลาทีสุ กตํ ปาฎิหาริยํ, นาปิ อาเทสนานุสาสนิโยติ วิญฺญายติ, ปากฎตฺตา จ อาสนฺนตฺตา จ ตเทว คหิตนฺติ ทฎฺฐพฺพํฯ ปาฎิหาริยปทสฺส วจนตฺถํ (อุทา. อฎฺฐ. ๑; อิติวุ. อฎฺฐ. นิทานวณฺณนา) ‘‘ปฎิปกฺขหรณโต ราคาทิกิเลสาปนยนโต ปาฎิหาริย’’นฺติ วทนฺติ, ภควโต ปน ปฎิปกฺขา ราคาทโย น สนฺติ เย หริตพฺพาฯ ปุถุชฺชนานมฺปิ หิ วิคตุปกฺกิเลเส อฎฺฐงฺคคุณสมนฺนาคเต จิเตฺต หตปฎิปเกฺข อิทฺธิวิธํ ปวตฺตติ, ตสฺมา ตตฺถ ปวตฺตโวหาเรน จ น สกฺกา อิธ ‘‘ปาฎิหาริย’’นฺติ วตฺตุํฯ สเจ ปน มหาการุณิกสฺส ภควโต เวเนยฺยคตา จ กิเลสา ปฎิปกฺขา, เตสํ หรณโต นฺติ วุตฺตํ, เอวํ สติ ยุตฺตเมตํฯ อถ วา ภควโต จ สาสนสฺส จ ปฎิปกฺขา ติตฺถิยา, เตสํ หรณโต ปาฎิหาริยํฯ เต หิ ทิฎฺฐิหรณวเสน ทิฎฺฐิปฺปกาสเน อสมตฺถภาเวน จ อิทฺธิอาเทสนานุสาสนีหิ หริตา อปนีตา โหนฺตีติฯ อถ วา ติ อยํ สโทฺท ‘‘ปจฺฉา’’ติ เอตสฺส อตฺถํ โพเธติ ‘‘ตสฺมิํ ปฎิปวิฎฺฐมฺหิ, อโญฺญ อาคญฺฉิ พฺราหฺมโณ’’ติอาทีสุ (สุ. นิ. ๙๘๕; จูฬนิ. ปารายนวคฺค, วตฺถุคาถา ๔) วิย, ตสฺมา สมาหิเต จิเตฺต วิคตุปกฺกิเลเส จ กตกิเจฺจน ปจฺฉา หริตพฺพํ ปวเตฺตตพฺพนฺติ ปฎิหาริยํ, อตฺตโน วา อุปกฺกิเลเสสุ จตุตฺถชฺฌานมเคฺคหิ หริเตสุ ปจฺฉา หรณํ ปฎิหาริยํ, อิทฺธิอาเทสนานุสาสนิโย จ วิคตุปกฺกิเลเสน กตกิเจฺจน จ สตฺตหิตตฺถํ ปุน ปวเตฺตตพฺพา, หริเตสุ จ อตฺตโน อุปกฺกิเลเสสุ ปรสตฺตานํ อุปกฺกิเลสหรณานิ โหนฺตีติ ปฎิหาริยานิ ภวนฺติ, ปฎิหาริยเมว ฯ ปฎิหาริเย วา อิทฺธิอาเทสนานุสาสนิสมุทาเย ภวํ เอเกกํ นฺติ วุจฺจติฯ ปฎิหาริยํ  วา จตุตฺถชฺฌานํ มโคฺค จ ปฎิปกฺขหรณโต, ตตฺถ ชาตํ, ตสฺมิํ วา นิมิตฺตภูเต, ตโต วา อาคตนฺติ ฯ ปาฎิหาริยเมว อิธ ‘‘ปาฎิหีร’’นฺติ วุตฺตํฯ ติ เอเตหิ กาลํ นิทเสฺสติฯ ปาฎิหีรกรณาวสาเนน หิ ติทสาลยวาเสน จ ปริจฺฉิโนฺน อภิธมฺมกถามคฺคปฺปวตฺตนสฺส กาโลติ ฯ ติ เทสํ นิทเสฺสติฯ โส หิ อภิธมฺมกถามคฺคปฺปวตฺตนสฺส เทโส ตตฺถ วสเนฺตน ปวตฺติตตฺตาติฯ</p>


<p> ตตฺถาปิ เทสวิเสสทสฺสนตฺถํ ติอาทิ วุตฺตํฯ ติ สีตปพฺพเตเสฺวโก เทฺวจตฺตาลีสโยชนสหสฺสุเพฺพโธ, อาทิโจฺจ จ ตทุเพฺพธมคฺคจารี, โส สติ สมฺภเว ยถา ยุคนฺธเร โสเภยฺย, เอวํ โสภมาโน นิสิโนฺนติ อโตฺถฯ</p>


<p> อิทานิ ปุคฺคเล ธมฺมปฎิคฺคาหเก อปทิสโนฺต ติอาทิมาหฯ ติ สมนฺตโต อาคมฺม สเพฺพหิ ทิสาภาเคหิ, สนฺนิเวสวเสน วา สมนฺตโต สนฺนิวิเฎฺฐหิ ทสหิ จกฺกวาฬสหเสฺสหีติ อธิปฺปาโย, น สพฺพโส จกฺกวาฬสหเสฺสหิ ทสหิ ทสหีติฯ เอวํ สติ จตฺตาลีสจกฺกวาฬสหเสฺสหิ อธิเกหิ วา อาคมนํ วุตฺตํ สิยา, น เจตํ อธิเปฺปตนฺติฯ สมนฺตโต สนฺนิสิเนฺนนาติ วา โยเชตพฺพํฯ สมํ, สมฺมา วา นิสิเนฺนน  อญฺญมญฺญํ อพฺยาพาเธตฺวา ภควติ คารวํ กตฺวา โสตํ โอทหิตฺวา นิสชฺชโทเส วชฺชิตเพฺพ วเชฺชตฺวา นิสิเนฺนนาติ อโตฺถฯ มาตรํ ปมุขํ กตฺวา สนฺนิสิเนฺนน เทวานํ คเณน ปริวาริโตติ วา, มาตรํ ปมุขํ กตฺวา อภิธมฺมกถามคฺคํ สมฺปวตฺตยีติ วา โยชนา กาตพฺพาฯ</p>


<p>อิทานิ เทสนาย สมุฎฺฐานํ ทเสฺสโนฺต ติ อาหฯ ยา สา อาทิมฺหิ กรุณาย อุปมิตา สพฺพเญยฺยธมฺมานํ ยถาสภาวชานนสมตฺถา, เตสํ เทเสตพฺพปฺปการชานนสมตฺถา, โพเธตพฺพปุคฺคลานํ อาสยาธิมุตฺติยาทิวิภาวนสมตฺถา จ ปญฺญา, ตสฺสา จ ยถาวุตฺตพลโยคโตติ อโตฺถฯ เตน สพฺพญฺญุตญฺญาณเมว อภิธมฺมกถาย สมุฎฺฐานภาเว สมตฺถํ, นาญฺญนฺติ อิมมตฺถํ ทีเปโนฺต อภิธมฺมกถาย อสาธารณภาวํ ทเสฺสติฯ ติ อุปาโยฯ ขนฺธายตนาทีนํ กุสลาทีนญฺจ ธมฺมานํ อวโพธสฺส, สจฺจปฺปฎิเวธเสฺสว วา อุปายภาวโต ติ วุโตฺตฯ ปพโนฺธ  วา ‘‘มโคฺค’’ติ วุจฺจติฯ โส หิ ทีฆตฺตา มโคฺค วิยาติ  ตสฺมา อภิธมฺมกถาปพโนฺธ ติ วุโตฺตฯ ติ วตฺวา ปุน นฺติ วจนํ เตสํ คหณสมตฺถตํ ทีเปติฯ น หิ อสมตฺถานํ ภควา เทเสตีติฯ</p>


<p> เอวํ  กรุณาปญฺญามุเขหิ คุเณหิ ภควโต อภิธมฺมกถามคฺคปฺปวตฺตเนน จ หิตปฺปฎิปตฺติยา ปรมปณามารหตํ ทเสฺสตฺวา อิทานิ อธิเปฺปตํ ปณามํ กโรโนฺต อาห ติฯ ภควโต โถมเนเนว จ ธมฺมสฺส สฺวากฺขาตตา สงฺฆสฺส จ สุปฺปฎิปนฺนตา ทสฺสิตา โหติ ตปฺปภวสฺส อนญฺญถาภาวโต, ตสฺมา ปณามารหํ ตญฺจ รตนทฺวยํ ปณมโนฺต นฺติ อาหฯ ตตฺถ ยสฺมา พุโทฺธ ‘‘สเทวเก โลเก ตถาคโต วนฺทนีโย’’ติ, สโงฺฆ จ ‘‘สุปฺปฎิปโนฺน…เป.… อญฺชลิกรณีโย’’ติ (อ. นิ. ๖.๑๐) วุโตฺต, ตสฺมา นฺติ วุตฺตํฯ ธโมฺม ปน สฺวากฺขาตตาทิคุณยุโตฺต ตถานุสฺสรเณน ปูเชตโพฺพ โหติ ‘‘ตเมว ธมฺมํ สกฺกตฺวา ครุํกตฺวา อุปนิสฺสาย วิหเรยฺย’’นฺติ (สํ. นิ. ๑.๑๗๓; อ. นิ. ๔.๒๑) วจนโต, กายวาจาจิเตฺตหิ สพฺพถา ปูเชตโพฺพ, ตสฺมา ติ วุตฺตํฯ ติ เอตฺถ ติ ปญฺญาปุญฺญานํ อธิวจนนฺติ วทนฺติฯ อถ วา ปุญฺญนิพฺพตฺตา สรีรโสภคฺคาทิสมฺปตฺติ กตปุเญฺญ นิสฺสยติ, กตปุเญฺญหิ วา นิสฺสียตีติ ‘‘สิรี’’ติ วุจฺจติ, สา จ อติสยวตี ภควโต อตฺถีติ สิรีมา, ภควา, ตสฺส ฯ</p>


<p> ติ ปณามกิริยายฯ ติ พเลนฯ ติ สุกฺขาเปตฺวา อนฺตรธาเปตฺวา อตฺถํ ปกาสยิสฺสามีติ สมฺพโนฺธฯ ติ อตฺถปฺปกาสนสฺส อุปฆาตเกฯ ติ นิเสฺสเส สกเลฯ</p>


<p> อิทานิ อภิธมฺมสฺส คมฺภีรตฺถตฺตา อตฺถปฺปกาสนสฺส ทุกฺกรภาวํ ทีเปตุํ ติอาทินา อภิยาจนํ ทเสฺสติฯ ถุลฺลจฺจยาทิวิสุทฺธิยา  ปาราชิกสงฺฆาทิเสสวิสุทฺธิยา ฯ จาริตฺตวาริตฺตวิสุทฺธิยา  วา  เตนฯ นฺติ จิตฺติํ กตฺวาฯ ติ อภิมุขํ ยาจิโตฯ เตน อนาทริยํ อตฺถปฺปกาสเน กาตุํ อสกฺกุเณยฺยํ ทเสฺสติฯ</p>


<p> อิทานิ ยสฺส อตฺถํ ปกาเสตุกาโม, ตํ ทเสฺสตุํ ติอาทิมาหฯ ตตฺถ นฺติ อภิธมฺมํฯ ติ วิสุทฺธิสมฺมุติอุปปตฺติเทวานํ เทโวฯ โลเก หิ เย ‘‘สรณํ ปรายณ’’นฺติ คนฺตพฺพา คติภูตา, เต ‘‘เทวา’’ติ วุจฺจนฺติ, ภควา จ สพฺพเทวานํ คติภูโตติ ฯ ติ สเงฺขปโตฯ ติ สมฺมา อาจิกฺขิ ยถา เถโร พุชฺฌติฯ เวเนยฺยสเตฺต วิเนตีติ  นายกวิรหิโต วา, สยมฺภูติ อโตฺถฯ</p>


<p> ติ ยญฺจ อภิธมฺมํ ภิกฺขูนํ ปยิรุทาหาสีติ สมฺพโนฺธฯ ติ กเถสิฯ ติ อิมินา อนุกฺกเมนฯ ‘‘โย ธาริโต’’ติ นฺติ อุปโยควเสน วุโตฺต ยํ-สโทฺท ติ ปจฺจเตฺตน สมฺพชฺฌมาโน ปจฺจตฺตวเสน ปริณมติ, ตสฺมา โย ธาริโต, โย จ สงฺคีโต, ตสฺส อตฺถํ ปกาสยิสฺสามีติ โยชนา กาตพฺพาฯ เวเทน ปญฺญาย อีหติ ปวตฺตตีติ  เตน มุนินาฯ ติ พหุโสฯ ติ เอตํ ‘‘อตฺถํ ปกาสยิสฺสามี’’ติ เอเตน โยเชตพฺพํฯ อิทานิ โย อตฺถปฺปกาสนสฺส นิสฺสโย, ตํ ทเสฺสตุํ ติอาทิมาหฯ ตตฺถ ติ อาทิมฺหิ ปฐมสงฺคีติยํฯ</p>


<p> ยา อฎฺฐกถา สงฺคีตา, กสฺส ปน สา อฎฺฐกถาติ? อญฺญสฺส วุตฺตสฺส อภาวา ‘‘ยสฺส อตฺถํ ปกาสยิสฺสามี’’ติ วุตฺตํ, อธิการวเสน ‘‘ตสฺส อภิธมฺมสฺสา’’ติ วิญฺญายติฯ ติ อตฺถํ ปกาเสตุํ ยุตฺตฎฺฐาเน ‘‘อยํ เอตสฺส อโตฺถ, อยํ เอตสฺส อโตฺถ’’ติ สงฺคเหตฺวา วุตฺตา, ปจฺฉาปิ จ ทุติยตติยสงฺคีตีสุ ฯ</p>


<p> ติ รจิตาฯ ติ อฎฺฐกถาโตฯ นฺติ ตนฺติคติํ อนุคตํฯ นฺติ มาคธภาสํฯ ติ อนฺตรนฺตรา อนุปฺปเวสิตาหิฯ นฺติ อโวกิณฺณํฯ นฺติ สนิกาเยปิ อนาวิลํ ปริจฺฉินฺนํฯ อสมฺมิโสฺส อนากุโล จ โย มหาวิหารวาสีนํ อตฺถวินิจฺฉโย, ตํ ทีปยโนฺต อตฺถํ ปกาสยิสฺสามีติ ฯ เอเตน ทีหิ วุโตฺต เถรวาโทปิ สงฺคหิโต โหติฯ อถ วา ตมฺพปณฺณิภาสํ อปเนตฺวา มาคธภาสญฺจ อาโรเปตฺวา ปกาสิยมาโน โย อภิธมฺมสฺส อโตฺถ อสมฺมิโสฺส อนากุโลเยว จ โหติ มหาวิหารวาสีนญฺจ วินิจฺฉยภูโต, ตํ อตฺถํ ‘‘เอโส มหาวิหารวาสีนํ วินิจฺฉโย’’ติ ทีปยโนฺต ปกาสยิสฺสามิฯ ตปฺปกาสเนเนว หิ โส ตถา ทีปิโต โหตีติฯ</p>


<p> ติ วิจกฺขเณ โตสยโนฺต คเหตพฺพํ คเหตฺวานาติ เอวํ โยเชตฺวา ‘‘คเหตพฺพฎฺฐาเนเยว คหิตํ สุฎฺฐุ กต’’นฺติ เอวํ โตสยโนฺตติ อตฺถํ วทนฺติฯ เอวํ สติ  คเหตพฺพคฺคหเณเนว โตสนํ กตํ, น อเญฺญน อตฺถปฺปกาสเนนาติ เอตํ อาปเชฺชยฺยฯ โตสยโนฺต อตฺถํ ปกาสยิสฺสามีติ เอวํ ปน โยชนาย สติ คเหตพฺพคฺคหณํ อญฺญญฺจ สพฺพํ อตฺถปฺปกาสนํ โหตีติ สเพฺพน เตน โตสนํ กตํ โหติ, ตสฺมา โตสยโนฺต อตฺถํ ปกาสยิสฺสามีติ ยุตฺตรูปาฯ</p>


<p> อิทานิ ยํ อตฺถปฺปกาสนํ กตฺตุกาโม, ตสฺส มหตฺตํ ปริหริตุํ ติอาทิมาหฯ นฺติ เอตฺถ วณฺณนา นาม วิวริตฺวา วิตฺถาเรตฺวา วจนํฯ ติ ‘‘อปเนตฺวา ตโต ภาส’’นฺติ เอวมาทินา ยถาทสฺสิตปฺปกาเรนฯ อิติ โสตูนํ อุสฺสาหุปฺปาทนสฺส เหตุํ ทเสฺสติฯ นฺติ อภิธมฺมฎฺฐกถํฯ ติ สุณาถฯ อิทานิ อวสฺสํ อยํ โสตพฺพาเยวาติ ทฬฺหํ อุสฺสาเหโนฺต อาห ติฯ</p>

</p>


<h3>นิทานกถาวณฺณนา</h3>
<p>อฎฺฐสาลินิํ ตาว วเณฺณเนฺตหิ อาจริเยหิ ตสฺสา สนฺนิเวโส วิภาเวตโพฺพฯ ตสฺมา อิทํ วุจฺจติ –</p>


<p>
‘‘วจนโตฺถ ปริเจฺฉโท, สนฺนิเวโส จ ปาฬิยา;  
  
สาคเรหิ ตถา จินฺตา, เทสนาหิ คมฺภีรตาฯ  
</p>
  
<p>
‘‘เทสนาย  
สรีรสฺส, ปวตฺติคฺคหณํ ตถา;  
  
เถรสฺส วาจนามคฺค-ตปฺปภาวิตตาปิ จฯ  
</p>
  
<p>
‘‘ปฎิเวธา ตถา พุทฺธ-วจนาทีหิ อาทิโต;  
  
อาภิธมฺมิกภาวสฺส, สาธนํ สพฺพทสฺสิโนฯ  
</p>
  
<p>
‘‘วินเยนาถ  
โคสิงฺค-สุเตฺตน จ มเหสินา;  
  
ภาสิตตฺตสฺส สํสิทฺธิ, นิทาเนน จ ทีปิตาฯ  
</p>
  
<p>
‘‘ปกาเสตฺวา อิมํ สพฺพํ, ปฎิญฺญาตกถา กตา;  
  
อฎฺฐสาลินิยา เอตํ, สนฺนิเวสํ วิภาวเย’’ติฯ  
</p>
  
<p>วจนตฺถวิชานเนน วิทิตาภิธมฺมสามญฺญตฺถสฺส อภิธมฺมกถา วุจฺจมานา โสเภยฺยาติ อภิธมฺมปริชานนเมว อาทิมฺหิ ยุตฺตรูปนฺติ ตทตฺถํ ปุจฺฉติ ติฯ ตตฺถ ติ ‘‘อภิธมฺมสฺส อตฺถํ ปกาสยิสฺสามี’’ติ ยทิทํ วุตฺตํ, ตสฺมิํฯ ‘‘ยสฺส อตฺถํ ปกาสยิสฺสามี’’ติ ปฎิญฺญาตํ, โส อภิธโมฺม เกนเฎฺฐน อภิธโมฺมติ อโตฺถฯ ติ วา ‘‘อภิธมฺมกถ’’นฺติ เอตสฺมิํ วจเน โย อภิธโมฺม วุโตฺต, โส เกนเฎฺฐน อภิธโมฺมติ อโตฺถฯ ติ เอตฺถ ธโมฺม อติเรโก ธมฺมาติเรโก, สุตฺตนฺตาธิกา ปาฬีติ อโตฺถฯ ธโมฺม วิเสโส ธมฺมวิเสโส ธมฺมาติสโย, วิจิตฺตา ปาฬีติ อโตฺถ, ธมฺมาติเรกธมฺมวิเสสา เอว อโตฺถ ฯ ทฺวินฺนมฺปิ อตฺถานํ อภิธมฺมสทฺทสฺส อตฺถภาเวน สามญฺญโต เอกวจนนิเทฺทโส กโตฯ ติ ยสฺมา ‘‘อภิกฺกมนฺติ, อภิกฺกนฺตวณฺณา’’ติอาทีสุ วิย อติเรกวิเสสฎฺฐทีปโก อภิสโทฺท, ตสฺมา อยมฺปิ ธโมฺม ธมฺมาติเรกธมฺมวิเสสเฎฺฐน ‘‘อภิธโมฺม’’ติ วุจฺจตีติ สมฺพโนฺธฯ</p>


<p>ตตฺถ สิยา – ‘‘อภิกฺกมนฺติ, อภิกฺกนฺตวณฺณา’’ติ เอตฺถ ธาตุสทฺทสฺส ปุรโต ปยุชฺชมาโน อภิสโทฺท กิริยาย อติเรกวิเสสภาวทีปโก โหตีติ ยุตฺตํ อุปสคฺคภาวโต, ธมฺมสโทฺท ปน น ธาตุสโทฺทติ เอตสฺมา ปุรโต อภิสโทฺท ปโยคเมว นารหติฯ อถาปิ ปยุเชฺชยฺย, กิริยาวิเสสกา อุปสคฺคา, น จ ธโมฺม กิริยาติ ธมฺมสฺส อติเรกวิเสสภาวทีปนํ น ยุตฺตนฺติ? โน น ยุตฺตํฯ อญฺญสฺสปิ หิ อุปสคฺคสฺส อธาตุสทฺทา  ปุรโต ปยุชฺชมานสฺส อกิริยายปิ อติเรกวิเสสภาวทีปกสฺส ทสฺสนโตติ เอตมตฺถํ วิภาเวตุํ อติฉตฺตาทิอุทาหรณํ ทเสฺสโนฺต อาห ติอาทิฯ ติ ยถา ฉตฺตาติเรกฉตฺตวิเสสาทิอเตฺถน อติฉตฺตาทโย โหนฺติ อติสทฺทสฺส อุปสคฺคสฺส อธาตุสทฺทสฺสปิ ปุรโต ปยุชฺชมานสฺส อกิริยาย จ ตพฺภาวทีปกตฺตา, เอวมยมฺปิ ธโมฺม ธมฺมาติเรกธมฺมวิเสสเฎฺฐน  ติ วุจฺจติ อภิ-สทฺทสฺส อุปสคฺคสฺส อธาตุสทฺทสฺสปิ ปุรโต ปยุชฺชมานสฺส อกิริยาย จ ตพฺภาวทีปกตฺตาติ อธิปฺปาโยฯ</p>


<p>ติ ‘‘กตเม จ, ภิกฺขเว, ปญฺจกฺขนฺธา? รูปกฺขโนฺธ…เป.… วิญฺญาณกฺขโนฺธฯ กตโม จ, ภิกฺขเว, รูปกฺขโนฺธ? ยํ กิญฺจิ รูปํ อตีตา…เป.… สนฺติเก วา, อยํ วุจฺจติ รูปกฺขโนฺธ’’ติเอวมาทินา (สํ. นิ. ๓.๔๘; วิภ. ๒) อุเทฺทสนิเทฺทสมเตฺตเนว วิภตฺตา, ‘‘ตตฺถ กตมํ รูปํ อตีต’’นฺติเอวมาทินา (วิภ. ๓) ปฎินิเทฺทสสฺส อภิธมฺมภาชนียสฺส ปญฺหปุจฺฉกสฺส จ อภาวา น นิปฺปเทเสนฯ อภิธมฺมํ ปตฺวา ปน…เป.… นิปฺปเทสโตว วิภตฺตา, ตสฺมา อยมฺปิ ธโมฺม ธมฺมาติเรกธมฺมวิเสสเฎฺฐน ติ วุจฺจติ นิปฺปเทสานํ ติณฺณมฺปิ นยานํ อติเรกปาฬิภาวโต วิเสสปาฬิภาวโต จาติ อธิปฺปาโยฯ สุตฺตเนฺต พาวีสติยา อินฺทฺริยานํ เอกโต อนาคตตฺตา อินฺทฺริยวิภเงฺค สุตฺตนฺตภาชนียํ นตฺถิฯ ‘‘อวิชฺชาปจฺจยา สงฺขารา สมฺภวนฺตี’’ติอาทินา ปฎิจฺจสมุปฺปาเท ตสฺส ตสฺส ปจฺจยธมฺมสฺส ปจฺจยุปฺปนฺนธมฺมานํ ปจฺจยภาโว อุทฺทิโฎฺฐ, อุทฺทิฎฺฐธมฺมานญฺจ กุสลาทิภาโว ปุจฺฉิตฺวา วิสฺสเชฺชตโพฺพ, น เจตฺถ ‘‘อวิชฺชาสงฺขารา’’ติ เอวํ วุโตฺต อุเทฺทโส อตฺถีติ ปญฺหปุจฺฉกํ นตฺถิฯ สุตฺตเนฺต ปญฺจ สิกฺขาปทานิ อุทฺทิฎฺฐานิ ปาณาติปาตา เวรมณีติอาทีนิฯ สา ปน เวรมณี ยทิ สภาวกิจฺจาทิวเสน วิภชีเยยฺย, ‘‘อารติ วิรตี’’ติอาทินา อภิธมฺมภาชนียเมว โหติฯ อถาปิ จิตฺตุปฺปาทวเสน วิภชีเยยฺย, ตถาปิ อภิธมฺมภาชนียเมว โหติฯ อโญฺญ ปน เวรมณีนํ วิภชิตพฺพปฺปกาโร นตฺถิ, เยน ปกาเรน สุตฺตนฺตภาชนียํ วตฺตพฺพํ สิยาฯ ตสฺมา สิกฺขาปทวิภเงฺค สุตฺตนฺตภาชนียํ นตฺถิฯ</p>


<p>วจนตฺถโต อภิธเมฺม ญาเต ปริเจฺฉทโต ญาเปตุํ อาห ติอาทิฯ ติ ธมฺมหทยวิภเงฺค อนาคตา หุตฺวา มหาธมฺมหทเย อาคตา ธมฺมหทยวิภงฺควจนวเสน  อวเสสา กติปยาว ปญฺหวาราติ อโตฺถฯ เอเตฺถว สงฺคหิตาติ ติ วุตฺตํฯ ติ ธมฺมหทยวิภเงฺค อนาคนฺตฺวา มหาธมฺมหทเย อาคตตนฺติโต ยทิ ปถวีอาทีนํ วิตฺถารกถา มหาธาตุกถา รูปกณฺฑธาตุวิภงฺคาทีสุ, อถ ธาตุกถาย วิตฺถารกถา ธาตุกถาย อนาคนฺตฺวา มหาธาตุกถาย อาคตตนฺติ อปฺปมตฺติกาวาติ อธิปฺปาโยฯ</p>


<p>ยํ  ปน วุตฺตํ ‘‘สาวกภาสิตตฺตา ฉเฑฺฑถ น’’นฺติ, ตํ พุทฺธภาสิตภาวทสฺสเนน ปฎิเสเธตุํ ติอาทิมาหฯ ติ ‘‘อุปลพฺภติ นุปลพฺภตี’’ติ ปฎิญฺญาย คหิตาย ปฎิเกฺขปคหณตฺถํ ‘‘โย สจฺจิกโฎฺฐ’’ติ วุตฺตํ สจฺจิกฎฺฐํ นิสฺสยํ กตฺวา อุปาทาย ปวตฺตา เทฺวปิ ปญฺจกา เอโก ปโญฺห, ‘‘สพฺพตฺถา’’ติ สรีรํ สพฺพํ วา เทสํ อุปาทาย ปวตฺตา เอโก, ‘‘สพฺพทา’’ติ กาลมุปาทาย เอโก, ‘‘สเพฺพสู’’ติ ยทิ ขนฺธายตนาทโย คหิตา, เต อุปาทาย ปวตฺตา, อถ ปน ‘‘โย สจฺจิกโฎฺฐ สพฺพตฺถ สพฺพทา’’ติ เอเตหิ น โกจิ สจฺจิกโฎฺฐ เทโส กาโล วา อคฺคหิโต อตฺถิ, เต ปน สามญฺญวเสน คเหตฺวา อนุโยโค กโต, น เภทวเสนาติ เภทวเสน คเหตฺวา อนุยุญฺชิตุํ ‘‘สเพฺพสู’’ติ วุตฺตา สจฺจิกฎฺฐเทสกาลปฺปเทเส อุปาทาย จ ปวตฺตา เอโกติ เอเตสุ จตูสุฯ นฺติ เอตฺถ ‘‘ปุคฺคโล อุปลพฺภติ…เป.… มิจฺฉา’’ติ เอกํ, ‘‘ปุคฺคโล นุปลพฺภติ…เป.… มิจฺฉา’’ติ (กถา. ๑๘) เอกํ, ‘‘ตฺวํ เจ ปน มญฺญสิ…เป.… อิทํ เต มิจฺฉา’’ติ (กถา. ๓) เอกํ, ‘‘เอเส เจ ทุนฺนิคฺคหิเต…เป.… อิทํ เต มิจฺฉา’’ติ เอกํ, ‘‘น เหวํ นิคฺคเหตเพฺพ, เตน หิ ยํ นิคฺคณฺหาสิ…เป.… สุกตา ปฎิปาทนา’’ติ (กถา. ๑๐) เอกนฺติ เอวํ นิคฺคหกรณํ, ปฎิกมฺมกรณํ, นิคฺคหสฺส สุนิคฺคหภาวํ อิจฺฉโต ปฎิญฺญาฐปเนน ปฎิกมฺมเวฐนํ, ปฎิกมฺมสฺส ทุปฺปฎิกมฺมภาวํ อิจฺฉโต ตํนิทสฺสเนน นิคฺคหสฺส ทุนฺนิคฺคหภาวทสฺสเนน นิคฺคหนิเพฺพฐนํ, อนิคฺคหภาวาโรปนาทินา เฉโทติ อยํ เอโก ปญฺจโก, โย อฎฺฐกถายํ อนุโลมปญฺจกปฎิกมฺมจตุกฺกนิคฺคหจตุกฺกอุปนยนจตุกฺกนิคมนจตุกฺก นาเมหิ สกวาทิปุพฺพปเกฺข อนุโลมปจฺจนีกปญฺจโกติ วุโตฺต, ปรวาทิปุพฺพปเกฺข จ เอวเมว ปจฺจนียานุโลมปญฺจโกติ วุโตฺตฯ เอวํ เทฺว ปญฺจกา เวทิตพฺพาฯ เอวํ เสสปเญฺหสุปีติ อฎฺฐ ปญฺจกา ติ  วุตฺตาฯ ติ อุปาโย, วาทสฺส ยุตฺติ  วาทปฺปวตฺตนสฺส อุปาโยติ อโตฺถฯ</p>


<p>อนุโลมปจฺจนีกปญฺจเก อาทินิคฺคหํ ทเสฺสตฺวา ปจฺจนียานุโลมปญฺจเก จ อาทินิคฺคหเมว ทเสฺสตฺวา มาติกํ ทีเปตุํ ติอาทิมาหฯ ติ อตฺตา สโตฺต ชีโวฯ ติ ปญฺญาย อุปคนฺตฺวา ลพฺภติฯ ติ มายามรีจิอาทโย วิย นาภูตากาเรน, อนุสฺสวาทีหิ คเหตพฺพา วิย น อนุตฺตมตฺถภาเวน, อถ โข ภูเตน อุตฺตมตฺถภาเวน อุปลพฺภตีติ ปุจฺฉติฯ อิตโร ตาทิสํ อิจฺฉโนฺต ปฎิชานาติฯ ปุน โย สจฺจิกฎฺฐปรมเฎฺฐน อุปลพฺภติ, โส สจฺจิกฎฺฐปรมฎฺฐโต อโญฺญ ตทาธาโร, อญฺญตฺร วา เตหิ, เตสํ  วา อาธารภูโต, อนโญฺญ วา ตโต รุปฺปนาทิสภาวโต สปฺปจฺจยาทิสภาวโต วา อุปลพฺภมาโน อาปชฺชตีติ อนุยุญฺชติ ติฯ อิตโร ปุคฺคลสฺส รูปาทีหิ อญฺญตฺตํ อนญฺญตฺตญฺจ อนิจฺฉโนฺต นฺติ ปฎิกฺขิปติฯ ปุน สกวาที ปฎิญฺญาย เอกตฺตาปนฺนํ อปฺปฎิกฺขิปิตพฺพํ ปฎิกฺขิปตีติ กตฺวา นิคฺคหํ อาโรเปโนฺต อาห นฺติฯ ติ ปุโฎฺฐ สกวาที ปุคฺคลทิฎฺฐิํ ปฎิเสเธโนฺต ติ ปฎิชานาติฯ ปุน อิตโร โย สจฺจิกเฎฺฐน นุปลพฺภติ ปุคฺคโล, โส สจฺจิกฎฺฐปรมฎฺฐโต อโญฺญ วา อนโญฺญ วา นุปลพฺภตีติ อาปชฺชติ อญฺญสฺส ปการสฺส อภาวาติ อนุยุญฺชติ ติฯ ยสฺมา ปน ปุคฺคโล สเพฺพน สพฺพํ นุปลพฺภติ, ตสฺมา ตสฺส อญฺญตฺตานญฺญตฺตานุโยโค อนนุโยโค ปุคฺคลลทฺธิํ ปฎิเสเธนฺตสฺส อนาปชฺชนโตติ นฺติ ปฎิกฺขิปติฯ อิตโร ปฎิญฺญาย อาปชฺชนเลสเมว ปสฺสโนฺต อวิปรีตํ อตฺถํ อสมฺพุชฺฌโนฺตเยว นิคฺคหํ อาโรเปติ นฺติฯ</p>


<p>ติ ยํ ทิสฺวา มาติกา ฐปิตา, เอวํ เทสิตตฺตาติ อธิปฺปาโยฯ นฺติ เยน ปกาเรน พุทฺธภาสิตํ นาม ชาตํ, ตํ นิทสฺสนํ กินฺติ อโตฺถฯ นฺติ ยํการณา ฉอชฺฌตฺติกพาหิรายตนาทินิทานนฺติ อโตฺถฯ ติ ตณฺหามานทิฎฺฐิปปญฺจสมฺปยุตฺตา สญฺญาโกฎฺฐาสาฯ ติ อชฺฌาจรนฺติฯ ติ เอเตสุ อายตนาทีสุ ตณฺหามานทิฎฺฐีหิ อภินนฺทิตพฺพํ อภิวทิตพฺพํ อโชฺฌสิตพฺพญฺจ นตฺถิ เจ ฯ นนุ นตฺถิเยว, กสฺมา ‘‘นตฺถิ เจ’’ติ วุตฺตนฺติ? สจฺจํ นตฺถิ, อปฺปหีนาภินนฺทนาภิวทนโชฺฌสานานํ ปน ปุถุชฺชนานํ อภินนฺทิตพฺพาทิปฺปการานิ อายตนาทีนิ โหนฺตีติ เตสํ น สกฺกา ‘‘นตฺถี’’ติ วตฺตุํ, ปหีนาภินนฺทนาทีนํ ปน สพฺพถา นตฺถีติ ‘‘นตฺถิ เจ’’ติ วุตฺตํฯ ติ อภินนฺทนาทีนํ นตฺถิภาวกโร มโคฺค ตปฺปฎิปฺปสฺสทฺธิภูตํ ผลํ วา ราคานุสยาทีนํ อโนฺต อวสานํ, อปฺปวตฺตีติ อโตฺถฯ</p>


<p>ติ สพฺพญฺญุตญฺญาเณน ชานิตพฺพํ ชานาติฯ น หิ ปเทสญาณวา ชานิตพฺพํ สพฺพํ ชานาตีติฯ ติ ทิพฺพจกฺขุปญฺญาจกฺขุธมฺมจกฺขุพุทฺธจกฺขุสมนฺตจกฺขุสงฺขาเตหิ ปญฺจหิ จกฺขูหิ ปสฺสิตพฺพํ ปสฺสติฯ อถ วา ติ ยถา อเญฺญ สวิปลฺลาสา กามรูปปริญฺญาวาทิโน ชานนฺตาปิ วิปลฺลาสวเสน ชานนฺติ, น เอวํ ภควา , ภควา ปน ปหีนวิปลฺลาสตฺตา ชานโนฺต ชานาติเยว, ทิฎฺฐิทสฺสนสฺส จ อภาวา ปสฺสโนฺต ปสฺสติเยวาติ อโตฺถฯ ติ ปญฺญาจกฺขุมยตฺตา สเตฺตสุ จ ตทุปฺปาทนโต โลกสฺส จกฺขุภูโตฯ ติ เอตสฺส จ เอวเมว อโตฺถ ทฎฺฐโพฺพฯ  โพธิปกฺขิยาฯ  มโคฺค, เตหิ อุปฺปนฺนตฺตา โลกสฺส จ ตทุปฺปาทนโต ตพฺภูโตฯ ติ จตุสจฺจธเมฺม วทตีติ วตฺตาฯ ติ จิรํ สจฺจปฺปฎิเวธํ ปวเตฺตโนฺต วทตีติ ปวตฺตาฯ ติ อตฺถํ อุทฺธริตฺวา ทเสฺสตา, ปรมตฺถํ วา นิพฺพานํ ปาปยิตาฯ ติ อมตสจฺฉิกิริยํ สเตฺตสุ อุปฺปาเทโนฺต อมตํ ททาตีติ อมตสฺส ทาตาฯ โพธิปกฺขิยธมฺมานํ ตทายตฺตภาวโต ฯ นฺติ สุวณฺณมยํ อาลิงฺคํ ขุทฺทกมุทิงฺคํฯ สุปุปฺผิตสตปตฺตปทุมมิว สสฺสิริกํ สโสภํ ฯ</p>


<p>นฺติ เอเตน อนุโมทนา พุทฺธภาสิตภาวสฺส การณนฺติ อยมโตฺถ วุโตฺต วิย ทิสฺสติ, เอวญฺจ สติ กถาวตฺถุสฺส พุทฺธภาสิตภาโว น สิยา อนนุโมทิตตฺตา, ตสฺมา เอวเมตฺถ อโตฺถ ทฎฺฐโพฺพ – ‘‘มหากจฺจายโน เอวํ วิภชิสฺสตี’’ติ ทิสฺวา ภควา มาติกํ นิกฺขิปิตฺวา วิหารํ ปวิโฎฺฐ, ตเถว จ เถโร ภควตา ทินฺนนเยน ฐปิตมาติกาย วิภชีติ พุทฺธภาสิตํ นาม ชาตํ, ตํ ปน อนุโมทนาย ปากฎํ ชาตนฺติ เอตมตฺถํ สนฺธาย ‘‘เอวํ สตฺถารา…เป.… นาม ชาต’’นฺติ วุตฺตนฺติฯ</p>


<p>อิทานิ  ปาฬิยา สนฺนิเวสํ ทเสฺสตุํ ติอาทิมาหฯ ติ กามาวจรกุสเล จตฺตาโร ขเนฺธ คเหตฺวา ตโต อฎฺฐ จิตฺตานิ อุทฺธรติฯ ปฐมา วิภตฺตีติปิ วทนฺติฯ ติ ยตฺถ เอตานิ จิตฺตานิ วิภตฺตานิ, เต ปาฬิปฺปเทสา ‘‘เอกูนนวุติ จิตฺตานี’’ติ วุตฺตาฯ เตสญฺจ สมุทาโย จิตฺตวิภตฺติ, ตสฺมา อุปปนฺนเมตํ ติฯ มาติกญฺจ อุทฺทิสิตฺวา ตตฺถ เอเกกํ ปทํ อุทฺธริตฺวา ยสฺมา จิตฺตานิ วิภตฺตานิ, ตสฺมา มาติกาปิ จิตฺตวิภตฺติอโนฺตคธาเยวาติ จิตฺตุปฺปาทกณฺฑํ มาติกาปทภาชนียวเสน ทุวิธนฺติ อิทมฺปิ วจนํ ยุชฺชติฯ</p>


<p>ติ ‘‘ตีณิ กุสลมูลานี’’ติอาทินา (ธ. ส. ๙๘๕) กุสลาทีนํ มูลวเสน สงฺขิปิตฺวา วจนํฯ ‘‘เวทนากฺขโนฺธ’’ติอาทินา ฯ ‘‘กายกมฺม’’นฺติอาทินา ฯ ‘‘สุขภูมิยํ กามาวจเร’’ติอาทินา (ธ. ส. ๙๘๘) ติ เหตุผลํฯ ติ เหตุ ฯ ‘‘ตีณิ กุสลมูลานิ ตีณิ อกุสลมูลานี’’ติอาทินา (ธ. ส. ๙๘๕-๙๘๖) เหตุวเสน สงฺคโห  นิเกฺขโปฯ ‘‘ตํสมฺปยุโตฺต, ตํสมุฎฺฐานา ตเทกฎฺฐา จ กิเลสา’’ติอาทินา (ธ. ส. ๙๘๕-๙๘๖) เหตุผลวเสน สงฺคโห  นิเกฺขโปฯ อถ วา ติ ภาสิโตฯ ติ ภาสิตโตฺถฯ ‘‘ตโย กุสลเหตู’’ติ (ธ. ส. ๑๐๕๙) ฯ ‘‘ตตฺถ กตเม ตโย กุสลเหตู อโลโภ’’ติอาทิ (ธ. ส. ๑๐๖๐)  โส จ ฯ ‘‘ตตฺถ กตโม อโลโภ’’ติอาทิ (ธ. ส. ๑๐๖๑) ติ เอวํ อตฺถธมฺมวเสน นิเกฺขโป เวทิตโพฺพฯ ติ ‘‘ตีณิ กุสลมูลานี’’ติ วุตฺตธมฺมานํ อโลโภติอาทินามวเสนฯ ติ อุทฺทิฎฺฐสฺส เอกเสฺสว ธมฺมสฺส ‘‘อโลโภ อลุพฺภนา อลุพฺภิตตฺต’’นฺติ (ธ. ส. ๑๐๖๑) ปุริสาทิลิงฺควเสน นิเกฺขโปฯ</p>


<p>นฺติ คณนปฺปวตฺติํฯ ติ สมานํ กโรนฺติ ปูเรนฺติ, ตถา นฺติ เอตฺถาปิฯ ‘‘วิชฺชาภาคิโน อวิชฺชาภาคิโน’’ติ (ธ. ส. ทุกมาติกา ๑๐๑) เอวมาทีสุ เอตฺถ วิญฺญาเตสุ อาภิธมฺมิกเตฺถรา สุตฺตนฺตํ สุณนฺตา จิเนฺตนฺตา จ สุตฺตเนฺตสุ ‘‘วิชฺชาภาคิโน’’ติอาทีสุ อาคเตสุ อตฺถสฺส วิญฺญาตตฺตา น กิลมนฺตีติ เอตมตฺถํ สนฺธาย วุตฺตํ ติฯ</p>


<p>ติ  อญฺญาตโคฺคฯ นฺติ ขนฺธนานตฺตํ, ขนฺธเมว วาฯ คเหตุํ อสกฺกุเณยฺยตฺตา สณฺหํ, สุขุมาย ปญฺญาย คเหตพฺพโต สุขุมญฺจ ธมฺมํ ฯ พลวตา ญาณเวเคน ปวตฺตตฺตา พลวโต ญาณเวคสฺส นิมิตฺตภาวโต จ ฯ คมฺภีรเมว  คมฺภีรานิ วา คตานิ คมนานิ เอตสฺส สนฺตีติ นฺติ ยถานุปุเพฺพนฯ ติ นิรวเสเสน เทสิตํ, ปญฺจขิลรหิเตน วา ภควตา เทสิตํฯ ติ หตฺถคตํ รูปํ วิย จกฺขุนาฯ ‘‘ปฎิเวธญาเณน สมนฺตปฎฺฐานํ โย ปสฺสติ, โส อเตฺถว, โน นตฺถี’’ติ อตฺตานํ สนฺธาย เถโร วทตีติฯ</p>


<p> อาคเตสุ เอกาธิเกสุ อฎฺฐสุ กิเลสสเตสุ อฎฺฐสตตณฺหาวิจริตานิ อปเนตฺวา เสสา ทฺวาสฎฺฐิ ทิฎฺฐิโย จ อุปฺปนฺนานุปฺปนฺนภาเวน ทิคุณิตานิ ทิยฑฺฒกิเลสสหสฺสานิ ทสาธิกานิ โหนฺติ, อปฺปกํ ปน อูนมธิกํ วา น คณนูปคํ โหตีติ นฺติ วุตฺตํฯ อิตเรสํ อตีตาทิภาวามสนา อคฺคหณํ เขปเน ทฎฺฐพฺพํฯ</p>


<p>ติ  นีลนิภา ปฎาฯ ติ จิตฺตปจฺจยอุตุสมุฎฺฐานา วณฺณธาตูติ อโตฺถ คเหตโพฺพฯ กสฺมา? น หิ จิตฺตสมุฎฺฐานํ รูปํ พหิ นิคจฺฉตีติ, จิตฺตสมุฎฺฐานรูปปรมฺปราย อาคตตฺตา ปน เอวํ วุตฺตํฯ อถ วา ติ เอตฺถ ปจฺจยอุตุสทฺทานํ โลปํ กตฺวา โสเยว ปุเพฺพ วุโตฺต อโตฺถ สุวณฺณตา สุสฺสรตา วิยฯ เอตฺถ หิ ‘‘สุสฺสรตา’’ติ อุปาทินฺนกาธิกาเร อาคตํ, น จ สโทฺท อุปาทินฺนโก อตฺถิ, ตสฺมา อุปาทินฺนกรูปโอฎฺฐตาลุอาทินิสฺสยตฺตา เอวํ วุตฺตนฺติ, เอวเมตฺถาปิ จิตฺตปจฺจยอุตุสมุฎฺฐานํ สนฺธาย ‘‘จิตฺตสมุฎฺฐานา วณฺณธาตู’’ติ วทติฯ</p>


<p>นฺติ ปจฺจกฺขํฯ นฺติ โอฎฺฐทฺวยํฯ นฺติ มุขวิวรํฯ นฺติ สํคตํ สุสณฺฐิตํฯ ติ ‘‘ธโมฺม เอโส วุจฺจตี’’ติ ธมฺมสฺสรวเสน นิมิตฺตํ คเหตฺวา, น กิเลสานุพฺยญฺชนวเสนฯ ติ เอตฺถ ติ ทิวสสฺส ตติโย ภาโค วุจฺจติฯ ติ ปุเพฺพ วุตฺตมคฺคเหตฺวา วาจนามคฺคสฺส เถรปฺปภวตฺตวจนเมว คเหตฺวา เตน ปุริมวจนญฺจ ปฎิกฺขิปโนฺต โจเทติฯ</p>


<p>ติ  วินยสฺสฯ ติ โย ตํ สุตฺตํ สชฺฌายติ สุณาติ วาเจติ จิเนฺตติ เทเสติ, สุเตฺตน สงฺคหิโต สีลาทิอโตฺถ ตสฺสปิ โหติ, เตน ปรสฺส สาเธตพฺพโต ปรสฺสปิ โหตีติ ตทุภยํ ตํ สุตฺตํ สูเจติ ทีเปติฯ ตถา ทิฎฺฐธมฺมิกสมฺปรายิกเตฺถ โลกิยโลกุตฺตรเตฺถติ เอวมาทิเภเท อเตฺถ สเทฺทน สงฺคณฺหาติฯ สโทฺท จายํ หิตปริยายวจนํ, น ภาสิตตฺถวจนํฯ ยทิ สิยา, สุตฺตํ อตฺตโนปิ ภาสิตตฺถํ สูเจติ ปรสุตฺตสฺสปีติ อยมโตฺถ สิยา, สุเตฺตน จ โย อโตฺถ ปกาสิโต, โส ตเสฺสว โหตีติ น เตน ปรโตฺถ สูจิโต โหติ, เตน จ สูเจตพฺพสฺส ปรตฺถสฺส นิวเตฺตตพฺพสฺส อภาวา อตฺตคฺคหณํ น กตฺตพฺพํ, อตฺตตฺถปรตฺถวินิมุตฺตสฺส ภาสิตตฺถสฺส อภาวา อาทิคฺคหณญฺจ น กตฺตพฺพํ, ตสฺมา ยถาวุตฺตสฺส อตฺถสฺส สุเตฺต อสมฺภวโต สุตฺตาธารสฺส ปุคฺคลสฺส วเสน อตฺตตฺถปรตฺถา วุตฺตาฯ</p>


<p>อถ วา สุตฺตํ อนเปกฺขิตฺวา เย อตฺตตฺถาทโยปิ อตฺถปฺปเภทา วุตฺตา  (มหานิ. ๖๙; จูฬนิ. โมฆราชมาณวปุจฺฉานิเทฺทส ๘๕) ‘‘อตฺตโตฺถ ปรโตฺถ อุภยโตฺถ ทิฎฺฐธมฺมิโก อโตฺถ สมฺปรายิโก อโตฺถ อุตฺตาโน อโตฺถ คมฺภีโร อโตฺถ คุโฬฺห อโตฺถ ปฎิจฺฉโนฺน อโตฺถ เนโยฺย อโตฺถ  นีโต อโตฺถ อนวโชฺช อโตฺถ นิกฺกิเลโส อโตฺถ โวทาโน อโตฺถ ปรมโตฺถ อโตฺถ’’ติ, เต สุตฺตํ สูเจตีติ อโตฺถฯ อถ วา ‘‘อตฺตนา จ อปฺปิโจฺฉ โหตี’’ติ อตฺตตฺถํ, ‘‘อปฺปิจฺฉกถญฺจ ปเรสํ กตฺตา โหตี’’ติ ปรตฺถํ สูเจตีติฯ เอวํ ‘‘อตฺตนา จ ปาณาติปาตา ปฎิวิรโต โหตี’’ติอาทิสุตฺตานิ (อ. นิ. ๔.๙๙) โยเชตพฺพานิฯ วินยาภิธเมฺมหิ จ วิเสเสตฺวา สุตฺตสทฺทสฺส อโตฺถ วตฺตโพฺพ, ตสฺมา เวเนยฺยชฺฌาสยวสปฺปวตฺตาย เทสนาย อตฺตหิตปรหิตาทีนิ สาติสยํ ปกาสิตานิ โหนฺติ, น อาณาธมฺมสภาววสปฺปวตฺตายาติ อิทเมว นฺติ วุตฺตํฯ</p>


<p>สุเตฺต จ อาณาธมฺมสภาวา เวเนยฺยชฺฌาสยํ อนุวตฺตนฺติ, น วินยาภิธเมฺมสุ วิย เวเนยฺยชฺฌาสโย อาณาธมฺมสภาเว อนุวตฺตติ, ตสฺมา เวเนยฺยานํ เอกนฺตหิตปฎิลาภสํวตฺตนิกา สุตฺตนฺตเทสนา โหตีติ ติอาทิ วุตฺตํฯ ติ ผลติ ฯ ติ เอตสฺส อตฺถํ ปกาเสตุํ ติ วุตฺตํฯ อตฺตตฺถปรตฺถาทิวิธาเนสุ จ สุตฺตสฺส ปมาณภาโว เตสญฺจ สงฺคาหกตฺตํ โยเชตพฺพํ, ตทตฺถปฺปกาสเน ปธานตฺตา สุตฺตสฺส อิตเรหิ วิเสสนญฺจฯ นฺติ ‘‘อตฺถานํ สูจนโต’’ติอาทิกํ อตฺถวจนํฯ ติ สุตฺตสฺสฯ</p>


<p>ติ เอตฺถ -สโทฺท กมนสฺส วุทฺธิภาวํ อติเรกตฺตํ ทีเปติฯ ติ จ เอตฺถ กนฺติยา อธิกตฺตํ วิเสสภาวนฺติ ยุตฺตํ กิริยาวิเสสกตฺตา อุปสคฺคสฺสฯ ติ เอตฺถ ลกฺขณปูชิตปริจฺฉิเนฺนสุ รตฺติอาทีสุ -สโทฺท วตฺตตีติ กถเมตํ ยุเชฺชยฺยาติ? ลกฺขณกรณญาณปูชนปริเจฺฉทกิริยาทีปนโต ตาหิ จ กิริยาหิ รตฺติราชวินยานํ ยุตฺตตฺตาฯ ภาวนาผรณวุทฺธีหิ ติ อารมฺมณสมฺปยุตฺตกมฺมทฺวารปฎิปทาทีหิฯ นฺติ อญฺญมญฺญวิสิเฎฺฐสุ วินยสุตฺตนฺตาภิธเมฺมสุ อวิสิฎฺฐํ สมานํ ปิฎกสทฺทนฺติ อโตฺถฯ ติ ‘‘เอวํ ทุวิธเตฺถนา’’ติอาทินา นเยนฯ</p>


<p>กเถตพฺพานํ อตฺถานํ เทสกายเตฺตน อาณาทิวิธินา อติสชฺชนํ ปโพธนํ ฯ สาสิตพฺพปุคฺคลคเตน ยถาปราธาทินา สาสิตพฺพภาเวน อนุสาสนํ วินยนํ ฯ กเถตพฺพสฺส สํวราสํวราทิโน อตฺถสฺส กถนํ วจนปฎิพทฺธกรณํ -สโทฺท วิสุํ วิสุํ โยเชตโพฺพ ‘‘เทสนาเภทํ สาสนเภทํ กถาเภทญฺจ ยถารหํ ปริทีปเย’’ติฯ นฺติ นานตฺตํ, นานากรณนฺติ  อโตฺถฯ สิกฺขา จ ปหานานิ จ คมฺภีรภาโว จ  ตญฺจ ฯ นฺติ ปริยตฺติอาทิํฯ ติ อุปารมฺภาทิเหตุ ปริยาปุณนาทิปฺปกาเรหิฯ</p>


<p>ติ เอตฺถ ตนฺติอโตฺถ ตนฺติเทสนา ตนฺติอตฺถปฎิเวโธ จ ตนฺติวิสยา โหนฺตีติ วินยปิฎกาทีนํ อตฺถเทสนาปฎิเวธาธารภาโว ยุโตฺต, ปิฎกานิ ปน ตนฺติโยเยวาติ ธมฺมาธารภาโว กถํ ยุเชฺชยฺยาติ? ตนฺติสมุทายสฺส อวยวตนฺติยา อาธารภาวโต, ธมฺมาทีนญฺจ ทุโกฺขคาหภาวโต เตหิ วินยาทโย คมฺภีราติ วินยาทีนญฺจ จตุพฺพิโธ คมฺภีรภาโว วุโตฺต, ตสฺมา ‘‘ธมฺมาทโย เอว ทุโกฺขคาหตฺตา คมฺภีรา, น  วินยาทโย’’ติ น โจเทตพฺพเมตํฯ ตตฺถ ปฎิเวธสฺส ทุกฺกรภาวโต ธมฺมตฺถานํ, เทสนาญาณสฺส ทุกฺกรภาวโต เทสนาย จ ทุโกฺขคาหภาโว เวทิตโพฺพฯ ปฎิเวธสฺส ปน อุปฺปาเทตุํ อสกฺกุเณยฺยตฺตา ตพฺพิสยญาณุปฺปตฺติยา จ ทุกฺกรภาวโต ทุโกฺขคาหตา เวทิตพฺพาฯ</p>


<p>ติ เอเตน วจนเตฺถน ธมฺมสฺส เหตุภาโว กถํ ญาตโพฺพติ? ‘‘ธมฺมปฎิสมฺภิทา’’ติ เอตสฺส สมาสปทสฺส อวยวปทตฺถํ ทเสฺสเนฺตน ‘‘เหตุมฺหิ ญาณ’’นฺติ วุตฺตตฺตาฯ ‘‘ธเมฺม ปฎิสมฺภิทา’’ติ เอตฺถ หิ ‘‘ธเมฺม’’ติ เอตสฺส อตฺถํ ทเสฺสเนฺตน ‘‘เหตุมฺหี’’ติ วุตฺตํ, ‘‘ปฎิสมฺภิทา’’ติ เอตสฺส จ อตฺถํ ทเสฺสเนฺตน ‘‘ญาณ’’นฺติ, ตสฺมา เหตุธมฺมสทฺทา เอกตฺถา ญาณปฎิสมฺภิทาสทฺทา จาติ อิมมตฺถํ ทเสฺสเนฺตน สาธิโต ธมฺมสฺส เหตุภาโวฯ อตฺถสฺส เหตุผลภาโว จ เอวเมว ทฎฺฐโพฺพฯ นฺติ เอตฺถ -สโทฺท เหตุํ เหตุผลญฺจ สพฺพํ คณฺหาติฯ สภาววาจโก เหส, น ปริยตฺติเหตุภาววาจโก, ตสฺมา นฺติ โย โย อวิชฺชาสงฺขาราทิธโมฺม, ตสฺมิํ ตสฺมินฺติ อโตฺถฯ ติ อตฺถพฺยญฺชนโก อวิปรีตาภิลาโปฯ เอเตน ‘‘ตตฺร ธมฺมนิรุตฺตาภิลาเป ญาณํ นิรุตฺติปฎิสมฺภิทา’’ติ (วิภ. ๗๑๘-๗๒๐) เอตฺถ วุตฺตธมฺมนิรุตฺติํ ทเสฺสติฯ นฺติ เอเตน ตสฺสา ธมฺมนิรุตฺติยา อภิลาปํ กถนํ ตสฺส วจนสฺส ปวตฺตนํ ทเสฺสติฯ ติ เอเตน ‘‘เทสนาติ ปญฺญตฺตี’’ติ เอตํ วจนํ ธมฺมนิรุตฺตาภิลาปํ สนฺธาย วุตฺตํ, น ตพฺพินิมุตฺตํ ปญฺญตฺติํ สนฺธายาติ ทเสฺสติฯ</p>


<p>ติ เอวํ วุตฺตํ อภิสมยํ เยน ปกาเรน อภิสเมติ, ยญฺจ อภิสเมติ, โย จ ตสฺส สภาโว, เตหิ ปากฎํ กาตุํ   ติ อาหฯ ตตฺถ หิ  อตฺถาทิอนุรูปํ ธมฺมาทีสุ อวโพโธ อวิชฺชาทิธมฺมสงฺขาราทิอตฺถตทุภยปญฺญาปนารมฺมโณ โลกิโย อภิสมโยฯ  อตฺถาทิอนุรูปํ ธมฺมาทีสุ อวโพโธ นิพฺพานารมฺมโณ มคฺคสมฺปยุโตฺต ยถาวุตฺตธมฺมตฺถปญฺญตฺตีสุ สโมฺมหวิทฺธํสโน โลกุตฺตโร อภิสมโยติฯ อภิสมยโต อญฺญมฺปิ ปฎิเวธตฺถํ ทเสฺสตุํ ติอาทิมาหฯ ‘‘ปฎิเวธนํ  ปฎิเวโธ’’ติ อิมินา หิ วจนเตฺถน อภิสมโย, ปฎิวิชฺฌียตีติ ปฎิเวโธติ อิมินา ตํตํรูปาทิธมฺมานํ อวิปรีตสภาโว จ ปฎิเวโธติ ยุชฺชติฯ</p>


<p>ยถาวุเตฺตหิ ธมฺมาทีหิ ปิฎกานํ คมฺภีรภาวํ ทเสฺสตุํ ติอาทิมาหฯ ติ เอเตสุ ตํตํปิฎกคเตสุ ธมฺมาทีสุ โย ปฎิเวโธ เอเตสุ จ ปิฎเกสุ เตสํ เตสํ ธมฺมานํ โย อวิปรีตสภาโวติ โยเชตโพฺพฯ ทุโกฺขคาหตา จ วุตฺตนเยเนว เวทิตพฺพาฯ อยํ ปเนตฺถ วิเสโส ‘‘อวิปรีตสภาวสงฺขาโต ปฎิเวโธ ทุพฺพิเญฺญยฺยตาย เอว ทุโกฺขคาโห’’ติฯ</p>


<p>นฺติ ปริยตฺติทุคฺคหณํ สนฺธาย วุตฺตํฯ นฺติ ภาสิตตฺถํ ปโยชนตฺถญฺจฯ ติ น วิจาเรนฺติฯ ติ นิชฺฌานปญฺญํ น ขมนฺติ, นิชฺฌายิตฺวา ปญฺญาย ทิสฺวา โรเจตฺวา น คเหตพฺพา โหนฺตีติ อธิปฺปาโยฯ ติ เอวํ เอตาย ปริยตฺติยา  อตฺตโน อุปริ ปเรหิ อาโรปิตวาทสฺส นิคฺคหสฺส ปโมกฺขปฺปโยชนา หุตฺวา ธมฺมํ ปริยาปุณนฺติฯ ติ วา นินฺทาปโมโกฺขฯ ติ ยสฺส จ สีลาทิปริปูรณสฺส อนุปาทาวิโมกฺขสฺส วา อตฺถายฯ ติ ญาเยน ปริยาปุณนฺตีติ อธิปฺปาโยฯ ติ อสฺส ธมฺมสฺสฯ ติ น วินฺทนฺติฯ เตสํ เต ธมฺมา ทุคฺคหิตตฺตา อุปารมฺภมานทปฺปมกฺขปลาสาทิเหตุภาเวน ทีฆรตฺตํ อหิตาย ทุกฺขาย สํวตฺตนฺติฯ ภณฺฑาคาเร นิยุโตฺต ภณฺฑาคาริโก, ภณฺฑาคาริโก วิยาติ ภณฺฑาคาริโก, ธมฺมรตนานุปาลโกฯ อญฺญํ อตฺถํ อนเปกฺขิตฺวา ภณฺฑาคาริกเสฺสว สโต ปริยตฺติ ฯ</p>


<p>ติ อวธารณํ ปาปุณิตพฺพานํ ฉฬภิญฺญาจตุปฎิสมฺภิทานํ วินเย ปเภทวจนาภาวํ สนฺธาย วุตฺตํฯ เวรญฺชกเณฺฑ หิ ติโสฺส วิชฺชาว วิภตฺตาติฯ ทุติเย ติ  อวธารณํ จตโสฺส ปฎิสมฺภิทา อเปกฺขิตฺวา กตํ, น ติโสฺส วิชฺชาฯ ตา หิ ฉสุ อภิญฺญาสุ อโนฺตคธาติ สุเตฺต วิภตฺตาเยวาติฯ ญตฺวา สงฺคยฺหมานนฺติ โยชนาฯ นฺติ เตสํ ปิฎกานํฯ ติ สพฺพมฺปิ พุทฺธวจนํฯ</p>


<p>อตฺถานุโลมนามโต ฯ อนุโลมิกตฺตํเยว วิภาเวตุํ ติอาทิ วุตฺตํฯ ติ เอกสมูหมฺปิฯ โปณิกา  จ จิกฺขลฺลิกา จ ขตฺติยา, เตสํ นิวาโส  จฯ เอวํ ธมฺมกฺขนฺธโต จตุราสีติ ธมฺมกฺขนฺธสหสฺสานีติ พุทฺธวจนปิฎกาทีนิ นิฎฺฐาเปตฺวา อเนกจฺฉริยปาตุภาวปฎิมณฺฑิตาย สงฺคีติยา ปฐมพุทฺธวจนาทิโก สโพฺพ วุตฺตปฺปเภโท อโญฺญปิ อุทฺทานสงฺคหาทิเภโท สงฺคีติยา ญายตีติ เอตสฺส ทสฺสนตฺถํ ติอาทิ อารทฺธํฯ นฺติอาทินา ปิฎกาทิภาวทสฺสเนเนว มชฺฌิมพุทฺธวจนภาโว ตถาคตสฺส จ อาทิโต อาภิธมฺมิกภาโว ทสฺสิโตติ เวทิตโพฺพฯ</p>


<p>เอตฺถ สิยา ‘‘ยทิ ตถาคตภาสิตภาโว อภิธมฺมสฺส สิโทฺธ สิยา, มชฺฌิมพุทฺธวจนภาโว จ สิโทฺธ ภเวยฺย, โส เอว จ น สิโทฺธ’’ติ ตสฺส วินยาทีหิ พุทฺธภาสิตภาวํ สาเธตุํ วตฺถุํ ทเสฺสโนฺต ติอาทิมาหฯ ติ สพฺพนิกายิกปริสาย ปญฺจปิ นิกาเย ปริยาปุณนฺติยาฯ นฺติ สกลสฺส วินยปิฎกสฺส อนุคฺคหิตตฺตา อาหฯ นฺติ วิภงฺคทฺวยสฺส อุคฺคหิตตฺตา อาหฯ วินยํ อวิวเณฺณตุกามตาย ‘‘อภิธมฺมํ ปริยาปุณสฺสู’’ติ ภณนฺตสฺส อนาปตฺติํ, อภิธเมฺม อโนกาสกตํ ภิกฺขุํ ปญฺหํ ปุจฺฉนฺติยา ปาจิตฺติยญฺจ วทเนฺตน ภควตา อภิธมฺมสฺส พุทฺธภาสิตภาโว ทีปิโต พุทฺธภาสิเตหิ สุตฺตาทีหิสห วจนโต, พาหิรกภาสิเตสุ จ อีทิสสฺส วจนสฺส อภาวาฯ</p>


<p> อาภิธมฺมิกสฺส สาธุการทาเนน วิจิกิจฺฉาวิเจฺฉทสฺส กตตฺตาฯ กมฺมโต อญฺญํ กมฺมํ  ตํ กามาวจราทิํ รูปาวจราทิภาเวน, กณฺหวิปากาทิํ สุกฺกวิปากาทิภาเวน กเถโนฺต อาโลเฬติฯ</p>


<p>ติ ชินสาสเนฯ ติ วิปฺปลเมฺภติฯ นฺติ ‘‘ภาสิตํ  ลปิตํ ตถาคเตน อภาสิตํ อลปิตํ ตถาคเตนาติ ทีเปตี’’ติ เอกสฺมิํ สนฺทิสฺสติฯ ติ อปากฎานํ กาลเทสเทสกปริสานํ ปากฎภาวกรณตฺถํ ตทุปเทสสหิเตน นิทาเนน ภวิตพฺพํ, อเญฺญสํ อวิสยตฺตา เทสโก ปากโฎ, โอกฺกนฺติกาลาทีนํ ปากฎตฺตา กาโล จ, เทวโลเก เทสิตภาวสฺส ปากฎตฺตา เทสปริสา จ ปากฎาติ กิํ นิทานกิจฺจํ สิยาติฯ</p>


<p>ยตฺถ  ขนฺธาทโย นิปฺปเทเสน วิภตฺตา, โส อภิธโมฺม นาม, ตสฺมา ตสฺส นิทาเนน ขนฺธาทีนํ นิปฺปเทสโตปิ ปฎิวิทฺธฎฺฐาเนน ภวิตพฺพนฺติ อธิปฺปาเยน เถโร ติ ทเสฺสติฯ ‘‘โส เอวํ ปชานามิ สมฺมาทิฎฺฐิปจฺจยาปิ เวทยิต’’นฺติอาทินา (สํ. นิ. ๕.๑๒) นเยน ปจฺจยาทีหิ เวทนํ อุปปริกฺขโนฺต ขนฺธาทิปเทสานํ เวทนากฺขนฺธาทีนํ วเสน วิหาสิฯ ติ กุสลาทิอรณเนฺตฯ</p>


<p>ติ สาฎฺฐกถํ ปาฬิํ ปริวเตฺตโนฺต เอตํ ปรวาทีโจทนํ ปตฺวา ติอาทิมาหฯ อมฺหาทิเสสุ นิทานํ ชานเนฺตสุ ปฎิสรเณสุ วิชฺชมาเนสุ อปฺปฎิสรโณ อรเญฺญ กนฺทโนฺต วิย นิทานสพฺภาเว สกฺขิภูเตสุปิ อเมฺหสุ วิชฺชมาเนสุ อสกฺขิกํ อฑฺฑํ กโรโนฺต วิย โหติ, นิทานสฺส อตฺถิภาวมฺปิ น ชานาติ, นนุ เอตํ นิทานนฺติ กเถโนฺต เอวมาหฯ ติ เทสนานิทานเมว อชฺฌาสยานุรูเปน เทสิตตฺตาฯ ติ อธิคนฺตพฺพเทเสตพฺพธมฺมานุรูเปน เทสิตตฺตาฯ อภิธมฺมาธิคมสฺส มูลํ อธิคมํ นิเทตีติ ติ ยาย สทฺธาย ทีปงฺกรทสพลสฺส สนฺติเก โพธิยา จิตฺตํ อภินีหริ ปณิธานํ อกาสิฯ</p>


<h3>สุเมธกถาวณฺณนา</h3>
<p>ติ (พุ. วํ. อฎฺฐ. ๒.๑-๒) อุทฺธํ อาโรหนวเสน อติกฺกมิตฺวา อมรํ นาม นครํ อโหสีติ วจนเสสโยชนา กาตพฺพาฯ ติ หตฺถิอสฺสรถเภรีสงฺขมุทิงฺควีณาคีตสมฺมตาเฬหิ ‘‘อสฺนาถ ปิวถ ขาทถา’’ติ ทสเมน สเทฺทนฯ เต ปน เอกเทเสน ทเสฺสตุํ นฺติอาทิ วุตฺตํฯ นฺติ กรณเตฺถ อุปโยโค ทฎฺฐโพฺพฯ เภรีสงฺขรถานญฺจ สเทฺทหิ  อวิวิตฺตนฺติ วา โฆสิตนฺติ วา โยเชตพฺพํฯ นฺติ วา หตฺถิสทฺทวนฺตํ นครํฯ ติ อิติ-สโทฺท ญาตตฺถตฺตา อปฺปยุโตฺต ทฎฺฐโพฺพฯ</p>


<p> อุยฺยานโปกฺขรณีอาทิสมฺปนฺนตฺตาฯ ติ อิตฺถิลกฺขเณ ปุริสลกฺขเณ จฯ ติ โปราเณฯ ติ อตฺตโน เตวิชฺชธเมฺม จ ยญฺญวิธิอาทิเก จฯ นฺติ ปารญาณํ ปาราธิคมํ คโตฯ นฺติ จิเนฺตสิํ อหํ สุเมธภูโตติ สตฺถา วทติฯ   ติ โส วิชฺชมาโน ภวิสฺสติฯ ติ อภวิตุํฯ ติ เอวเมวํฯ ติ น คนฺตุํ เอสติ น อิจฺฉติ นานุคจฺฉติ วาฯ ติ โธวเนฺตฯ ติ สายตฺติโกฯ ติ สวโสฯ ติ กายสาราควเสน ทุจฺจริตาเนสเนหิ กุสลภณฺฑเจฺฉทนาฯ ติ นาถวโนฺตฯ นฺติ เอวมาทิกสฺส อโตฺถ เกสุจิ อฎฺฐกถาโปตฺถเกสุ ลิขิโตติ กตฺวา น วกฺขามฯ</p>


<p>ติ เอตฺถ ตาปสสาสนํ ฌานาภิญฺญา จฯ  สโตฯ มยิ เอวํภูเต ทีปงฺกโร ชิโน อุปฺปชฺชิฯ โสเธติ ชโนฯ นฺติ ปริยายวจเนหิ มคฺคเมว วทติฯ ติ เอตฺถ นฺติ ปทปูรณมเตฺต นิปาโตฯ นฺติ เอตฺถ จ -อิติ จ -อิติ จ นิปาตา, -อิติ วา เอโก นิปาโต สานุนาสิโก กโตฯ นฺติ ทกฺขิณาหุตีนํฯ นฺติ มม, มํ วา อพฺรฺวิฯ</p>


<p>กเปฺป อติกฺกมิตฺวา วุเตฺตปิ โพธิมฺหิ มาตาทิสํกิตฺตเน สงฺคณฺหิตุํ ติอาทิมาหฯ ติ อุตฺตเมน สุเขนฯ ติ ตาปเสหิ อสโมฯ อภิญฺญาสุขโตปิ วิสิฎฺฐํ  พุทฺธตฺตพฺยากรณชํ ฯ ติ ยานิ นิมิตฺตานิฯ ติ อาวตฺตติฯ ติ สทฺทํ กโรนฺติฯ ติ นิกฺขนฺตาฯ ติ น อุทฺธํ คจฺฉติฯ นฺติ อุภยวจนํฯ นฺติ เอกนฺตสสฺสตํ, อวิปรีตเมวาติ อโตฺถฯ นฺติ คพฺภินีนํฯ ทส ทิสา, ตตฺถฯ ติ ธมฺมธาตุยํ, สเพฺพสุ ธเมฺมสุ วิจินามีติ อโตฺถฯ</p>


<p>ยสฺส สมฺปุโณฺณ, ตํ  อุทกํ นิเสฺสสํฯ ติ เอกิสฺสาปิ ทานปารมิตาย อเนกปฺปการตาย พหุวจนนิเทฺทโส กโตฯ  รกฺขตีติ วจนเสโส, ภุมฺมเตฺถ วา อุปโยโค ฯ ติ ปาติโมกฺขาทีสุ สํวรภูมีสุฯ ติ กทาจิ ขมนํ กทาจิ อกฺขมนํ, กสฺสจิ ขมนํ กสฺสจิ อกฺขมนนฺติ เอวํ เทฺวธาภาวํ อนาปนฺนมานโส หุตฺวาฯ สจฺจสฺส วีถิ นาม ทิฎฺฐาทิ จ อทิฎฺฐาทิ จ ยถาภูตํว วตฺถุฯ นฺติ กุสลสมาทานาธิฎฺฐานํ, สมาทิเนฺนสุ กุสเลสุ อจลตา อธิฎฺฐานํ นามฯ  นาม วิการานาปตฺติฯ ติ อญฺญํฯ ติ เอตฺถ ติ อวิปรีตตา วิชฺชมานตา, สห ภาเวน สภาโว, อวิปรีโต อตฺตโน โพธิปริปาจนกิจฺจสงฺขาโต  รโส, อนวชฺชวตฺถุปริจฺจาคาทิสงฺขาตํ ลกฺขณญฺจ  ตโต ติ ญาณเตเชนฯ ติ จลตาย กมฺปนตายฯ ติ สยิฯ ติ มา ภายิตฺถฯ ติ สพฺพา อีติโย อุปทฺทวา ตํ วิวชฺชนฺตุฯ</p>

</p>


<p>ติ เทติฯ ติ อุปาเยนฯ ติ สนฺนิปติํสุฯ ติ อปฺปตฺตอรหตฺตา ภิกฺขู ครหิตา ภวนฺติฯ ติ สุญฺญา อนฺตรหิตาฯ  นาม เอโก รุโกฺขฯ พุทฺธจกฺกวตฺติกาเลเยว กิร เอกาเหเนว อุปฺปชฺชติฯ</p>


<p>ติ ปุริสลิงฺคตาฯ ติ ติเหตุกปฎิสนฺธิตาฯ ติ อภิญฺญาสมาปตฺติลาภิตาฯ ติ พุทฺธานํ สกฺการกรณํฯ ติ พุทฺธตฺตปฺปตฺติยํ ฉนฺทสมาโยโคฯ ติ อฎฺฐงฺคานิ สโมธาเนตฺวา กตปณิธานาฯ ติ ปีฐสปฺปิกาฯ ติ อุภยลิงฺครหิตาฯ โพธิสตฺตา จ พฺรหฺมโลกูปปตฺติปฐมกปฺปิเกสุ กาเลสุ อุภยลิงฺครหิตา โหนฺติ, น ปน ปณฺฑกปริยาปนฺนาติ เอตมตฺถํ ทเสฺสตุํ ติ วุตฺตํ, ยถาวุเตฺตสุ วา โทเสสุ สเพฺพสุ  โพธิสเตฺตสุ วา ปริยาปนฺนา ตทโนฺตคธา, ปริจฺฉินฺนสํสารตฺตา วา ปริยาปนฺนา โพธิสตฺตา อุภโตพฺยญฺชนปณฺฑกา น ภวนฺตีติ อโตฺถฯ  ยสฺมา, ตสฺมา นฺติ นตฺถิกาเหตุกากิริยทิฎฺฐิํฯ ติ ขุทฺทเก เจว มหเนฺต จ ภเวฯ ติ ลุทฺทเกฯ นฺติ สโงฺคฯ ติ ลีนตาฯ ติ คามทารกาฯ นฺติ วิปฺปการํฯ อยํ ตาว นิทานกถา ยาย อภิธมฺมสฺส พุทฺธภาสิตตาสิทฺธีติ อตฺถโยชนา กาตพฺพาฯ</p>

</p>





