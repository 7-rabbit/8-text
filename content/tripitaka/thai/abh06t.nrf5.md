<h1>๕. ปญฺจโม ปริเจฺฉโท</h1>
<h3>ภูมิปุคฺคลจิตฺตุปฺปตฺตินิเทฺทโส</h3>
<ol>
<li>
อิโต  
  
ปรํ ปวกฺขามิ, พุทฺธิวุทฺธิกรํ นยํ;  
  
จิตฺตานํ ภูมีสุปฺปตฺติํ, ปุคฺคลานํ วเสน จฯ  
</li>
  
<li>
เทวาเจว  
มนุสฺสา จ, ติโสฺส วาปายภูมิโย;  
  
คติโย ปญฺจ นิทฺทิฎฺฐา, สตฺถุนา ตุ ตโย ภวาฯ  
</li>
  
<li>
ภูมิโย ตตฺถ ติํเสว, ตาสุ ติํเสว ปุคฺคลา;  
  
ภูมีเสฺวตาสุ อุปฺปนฺนา, สเพฺพ จ ปน ปุคฺคลาฯ  
</li>
  
<li>
ปฎิสนฺธิกจิตฺตานํ, วเสเนกูนวีสติ;  
  
ปฎิสนฺธิ จ นาเมสา, ทุวิธา สมุทีริตาฯ  
</li>
  
<li>
อจิตฺตกา สจิตฺตา จ, อสญฺญีน  
มจิตฺตกา  
;  
  
เสสา  
สจิตฺตกา  
เญยฺยา, สา ปเนกูนวีสติฯ  
</li>
  
<li>
ปฎิสนฺธิวเสเนว, โหนฺติ วีสติ ปุคฺคลา;  
  
อิธ จิตฺตาธิการตฺตา, อจิตฺตา น จ อุทฺธฎาฯ  
</li>
  
<li>
อเหตุทฺวิติเหตูติ, ปุคฺคลา ติวิธา สิยุํ;  
  
อริยา ปน อฎฺฐาติ, สเพฺพ เอกาทเสริตาฯ  
</li>
  
<li>
เอเตสํ ปน สเพฺพสํ, ปุคฺคลานํ ปเภทโต;  
  
จิตฺตานํ ภูมีสุปฺปตฺติํ, ภณโต เม นิโพธถฯ  
</li>
  
<li>
ติํสภูมีสุ จิตฺตานิ, กติ ชายนฺติ เม วท;  
  
จุทฺทเสว ตุ จิตฺตานิ, โหนฺติ สพฺพาสุ ภูมิสุฯ  
</li>
  
<li>
สทา วีสติ จิตฺตานิ, กาเมเยว ภเว สิยุํ;  
  
ปญฺจ รูปภเวเยว, จตฺตาเรว อรูปิสุฯ  
</li>
  
<li>
กามรูปภเวเสฺวว  
, อฎฺฐารส ภวนฺติ หิ;  
  
เทฺวจตฺตาลีส จิตฺตานิ, โหนฺติ ตีสุ ภเวสุปิฯ  
</li>
  
<li>
ฐเปตฺวา ปน สพฺพาสํ, จตโสฺสปายภูมิโย;  
  
เตรเสว จ จิตฺตานิ, โหนฺติ ฉพฺพีสภูมิสุฯ  
</li>
  
<li>
อปรานิ  
จตโสฺสปิ, ฐเปตฺวารุปฺปภูมิโย;  
  
จิตฺตานิ ปน ชายนฺติ, ฉ จ ฉพฺพีสภูมิสุฯ  
</li>
  
<li>
สุทฺธาวาสิกเทวานํ  
, ฐเปตฺวา ปญฺจ ภูมิโย;  
  
ปญฺจ จิตฺตานิ ชายเนฺต, ปญฺจวีสติภูมิสุฯ  
</li>
  
<li>
อปรานิ ทุเว โหนฺติ, ปญฺจวีสติภูมิสุ;  
  
ฐเปตฺวา เนวสญฺญญฺจ, จตโสฺสปายภูมิโยฯ  
</li>
  
<li>
เทฺวปิ จิตฺตานิ ชายนฺติ, จตุวีสติภูมิสุ;  
  
อากิญฺจญฺญํ เนวสญฺญญฺจ, ฐเปตฺวาปายภูมิโยฯ  
</li>
  
<li>
อปายภูมิโย หิตฺวา, ติโสฺส อารุปฺปภูมิโย;  
  
เทฺวเยว ปน จิตฺตานิ, โหนฺติ เตวีสภูมิสุฯ  
</li>
  
<li>
อรูเป จ อปาเย จ, ฐเปตฺวา อฎฺฐ ภูมิโย;  
  
เอกาทสวิธํ จิตฺตํ, โหนฺติ ทฺวาวีสภูมิสุฯ  
</li>
  
<li>
สุทฺธาวาเส อปาเย จ, ฐเปตฺวา นว ภูมิโย;  
  
เอกวีสาสุ นิจฺจมฺปิ, จตฺตาโรว ภวนฺติ หิฯ  
</li>
  
<li>
เอกํ สตฺตรสเสฺวว, จิตฺตํ ชายติ ภูมิสุ;  
  
สุทฺธาวาเส ฐเปตฺวา ตุ, อปายารุปฺปภูมิโยฯ  
</li>
  
<li>
ทฺวาทเสว ตุ ชายเนฺต, เอกาทสสุ ภูมิสุ;  
  
ฐเปตฺวา ปน สพฺพาปิ, ภูมิโย หิ มหคฺคตาฯ  
</li>
  
<li>
กามาวจรเทวานํ, มนุสฺสานํ วเสน ตุ;  
  
อฎฺฐ จิตฺตานิ ชายเนฺต, สทา สตฺตสุ ภูมิสุฯ  
</li>
  
<li>
ปญฺจมชฺฌานปาเกโก  
, ชายเต ฉสุ ภูมิสุ;  
  
จตฺตาริ ปน จิตฺตานิ, ตีสุ ตีเสฺวว ภูมิสุฯ  
</li>
  
<li>
จตฺตาริ  
ปน จิตฺตานิ, โหนฺติ เอเกกภูมิสุ;  
  
อรูปาวจรปากานํ, วเสน ปริทีปเยฯ  
</li>
  
<li>
กุสลากุสลา กาเม,  
  
เตสํ ปากา อเหตุกา;  
  
อาวชฺชนทฺวยญฺจาติ,  
  
สตฺตติํเสว มานสาฯ  
</li>
  
<li>
นรกาทีสฺวปาเยสุ, จตูสุปิ จ ชายเร;  
  
เทฺวปญฺญาสาวเสสานิ, นุปฺปชฺชนฺติ กทาจิปิฯ  
</li>
  
<li>
กาเม เทวมนุสฺสานํ, นว ปากา มหคฺคตา;  
  
เนว ชายนฺติ ชายนฺติ, อสีติ หทยา สทาฯ  
</li>
  
<li>
กาเม อฎฺฐ มหาปากา, โทมนสฺสทฺวยมฺปิ จ;  
  
ตถา ฆานาทิวิญฺญาณ-ตฺตยํ ปากา อปุญฺญชาฯ  
</li>
  
<li>
นตฺถิ อารุปฺปปากา จ, รูปาวจรภูมิยํ;  
  
อิเมหิ สห จิเตฺตหิ, ตโย มคฺคา ผลทฺวยํฯ  
</li>
  
<li>
จตฺตาโร ทิฎฺฐิสํยุตฺตา, วิจิกิจฺฉายุตมฺปิ จ;  
  
จตฺตาโร เหฎฺฐิมา ปากา, สุทฺธาวาเส น ลพฺภเรฯ  
</li>
  
<li>
เสสานิ เอกปญฺญาส, จิตฺตานิ ปน ลพฺภเร;  
  
รูปาวจริกา สเพฺพ, วิปากา กามธาตุยาฯ  
</li>
  
<li>
โทมนสฺสาทิมโคฺค จ, กฺริยา จ เทฺว อเหตุกา;  
  
เตจตฺตาลีส จิตฺตานิ, นตฺถิ อารุปฺปภูมิยํฯ  
</li>
  
<li>
เอวํ  
ภูมิวเสเนว, จิตฺตุปฺปตฺติํ วิภาวเย;  
  
ตถา เอกาทสนฺนมฺปิ, ปุคฺคลานํ วเสน จฯ  
</li>
  
<li>
กุสลากุสลา  
  
กาเม,  
  
เตสํ ปากา อเหตุกา;  
  
อาวชฺชนทฺวยญฺจาติ,  
  
สตฺตติํเสว  
มานสาฯ  
</li>
  
<li>
อเหตุกสฺส สตฺตสฺส, ชายเนฺต ปญฺจภูมิสุ;  
  
เทฺวปญฺญาสาวเสสานิ, น ชายนฺติ กทาจิปิฯ  
</li>
  
<li>
อเหตุกสฺส วุเตฺตหิ, กามปากา ทุเหตุกา;  
  
ทุเหตุกสฺส ชายเนฺต,  
จตฺตาลีสํ ตเถกกํ  
ฯ  
</li>
  
<li>
สเพฺพ มหคฺคตา เจว, สเพฺพปิ จ อนาสวา;  
  
ติเหตุกา วิปากา จ, กาเม นว กฺริยาปิ จฯ  
</li>
  
<li>
ทุเหตุโน น ชายนฺติ,  
จตฺตาลีสํ  
ตถาฎฺฐ จ;  
  
กามาวจรสตฺตสฺส, ติเหตุปฎิสนฺธิโนฯ  
</li>
  
<li>
ปุถุชฺชนสฺส ชายเนฺต,  
จตุปญฺญาส  
มานสา;  
  
ทฺวิเหตุกสฺส วุตฺตานิ,  
จตฺตาลีสํ ตเถกกํ  
ฯ  
</li>
  
<li>
จตฺตาโร ญาณสํยุตฺตา, วิปากา กามธาตุยา;  
  
รูปารูเปสุ ปุญฺญานิ,  
จตุปญฺญาส  
มานสาฯ  
</li>
  
<li>
ปุถุชฺชนสฺส ชายเนฺต, ปญฺจติํส น ชายเร;  
  
ฉเทเวสุ มนุเสฺสสุ, โสตาปนฺนสฺส เทหิโนฯ  
</li>
  
<li>
  
ปญฺญาเสว  
สฺส จิตฺตานิ, ชายนฺตีติ วินิทฺทิเส;  
  
นวติํเสว จิตฺตานิ, นุปฺปชฺชนฺตีติ ทีปเยฯ  
</li>
  
<li>
โสตาปนฺนสฺส วุตฺตานิ, ฐเปตฺวา ปฐมํ ผลํ;  
  
อตฺตโนว ผเลนสฺส, สกทาคามิโน สิยุํฯ  
</li>
  
<li>
โสตาปนฺนสฺส  
  
วุตฺตานิ, ฐเปตฺวา ปฎิฆทฺวยํ;  
  
ทุติยํ จ ผลํ หิตฺวา, ยานิ จิตฺตานิ ตานิติ;  
  
อนาคามิสฺส สตฺตสฺส, ชายนฺตีติ วินิทฺทิเสฯ  
</li>
  
<li>
กติ จิตฺตานิ ชายเนฺต, กาเม อรหโต ปน;  
  
จตฺตารีสญฺจ จตฺตาริ,  
กาเม อรหโต สิยุํฯ  
</li>
  
<li>
มคฺคฎฺฐานํ จตุนฺนมฺปิ, ปุคฺคลานํ สกํ สกํ;  
  
มคฺคจิตฺตํ สิยา เตสํ, เอกจิตฺตกฺขณา หิ เตฯ  
</li>
  
<li>
ปุถุชฺชนสฺส ตีเสฺวว, ปฐมชฺฌานภูมิสุ;  
  
ปญฺจติํเสว  
จิตฺตานิ, ชายเนฺตติ วินิทฺทิเสฯ  
</li>
  
<li>
ฆานาทีสุ จ วิญฺญาณ-ตฺตยํ สตฺต อปุญฺญชา;  
  
มหาปากา ตถา ปากา, อุปริชฺฌานภูมิกาฯ  
</li>
  
<li>
วิปากาปิ จ อารุปฺปา, โทมนสฺสทฺวยมฺปิ จ;  
  
อฎฺฐารส กฺริยา เจว, อฎฺฐ โลกุตฺตรานิ จฯ  
</li>
  
<li>
ปฐมชฺฌานนิพฺพตฺต-ปุถุชฺชนสรีริโน;  
  
เอตานิ จตุปญฺญาส, จิตฺตานิ น จ ลพฺภเรฯ  
</li>
  
<li>
โสตาปนฺนสฺส  
จิตฺตานิ, ตเตฺถ  
กติํส  
ชายเร;  
  
ปุถุชฺชนสฺส วุเตฺตสุ, หิตฺวา จาปุญฺญปญฺจกํฯ  
</li>
  
<li>
สกทาคามิโน ตตฺถ, ฐเปตฺวา ปฐมํ ผลํ;  
  
เอกติํเสว  
ชายเนฺต, ปกฺขิปิตฺวา สกํ ผลํฯ  
</li>
  
<li>
อนาคามิสฺส ตเตฺถว, ฐเปตฺวา ทุติยํ ผลํ;  
  
เอกติํเสว  
ชายเนฺต, ผลจิเตฺตน อตฺตโนฯ  
</li>
  
<li>
วิญฺญาณํ จกฺขุโสตานํ, ปุญฺญชํ สมฺปฎิจฺฉนํ;  
  
สนฺตีรณทฺวยเญฺจว, กฺริยจิตฺตานิ วีสติฯ  
</li>
  
<li>
อรหตฺตผลํ  
  
ปาโก, ปฐมชฺฌานสมฺภโว;  
  
สตฺตวีสติ  
จิตฺตานิ, อรหนฺตสฺส ชายเรฯ  
</li>
  
<li>
ปุถุชฺชนสฺส ตีเสฺวว, ทุติยชฺฌานภูมิสุ;  
  
ฉตฺติํส  
ทุติยชฺฌาน-ตติยชฺฌานปากโตฯ  
</li>
  
<li>
ปุถุชฺชนสฺส วุเตฺตสุ, หิตฺวา วาปุญฺญปญฺจกํ;  
  
โสตาปนฺนสฺส  
พาตฺติํส,  
ผเลน สห อตฺตโนฯ  
</li>
  
<li>
โสตาปนฺนสฺส วุเตฺตสุ, ฐเปตฺวา ปฐมํ ผลํ;  
  
พาตฺติํส  
ผลจิเตฺตน, สกทาคามิสฺส อตฺตโนฯ  
</li>
  
<li>
สกทาคามีสุ วุเตฺตสุ, ฐเปตฺวา ทุติยํ ผลํ;  
  
อนาคามิผเลนสฺส,  
พาตฺติํเสว  
ภวนฺติ หิฯ  
</li>
  
<li>
อรหนฺตสฺส ตีเสฺวว,  
อฎฺฐวีสติ  
อตฺตโน;  
  
ผเลน ทุติยชฺฌาน-ตติยชฺฌานปากโตฯ  
</li>
  
<li>
ปริตฺตกสุภาทีนํ, เทวานํ ตีสุ ภูมิสุ;  
  
ปญฺจติํเสว  
ชายเนฺต, จตุตฺถชฺฌานปากโตฯ  
</li>
  
<li>
โสตาปนฺนสฺส  
ตเตฺถก-ติํส  
จิตฺตานิ ชายเร;  
  
สกทาคามิโน เอวํ, ตถานาคามิโนปิ จฯ  
</li>
  
<li>
ขีณาสวสฺส ตเตฺถว,  
สตฺตวีสติ  
มานสา;  
  
ตถา เวหปฺผเล จาปิ, สเพฺพสํ โหนฺติ มานสาฯ  
</li>
  
<li>
  
เอกติํเสว  
จิตฺตานิ, สุทฺธาวาสิกภูมิสุ;  
  
อนาคามิกสตฺตสฺส, โหนฺตีติ ปริทีปเยฯ  
</li>
  
<li>
อรหโต ปน ตเตฺถว, มานสา  
สตฺตวีสติ  
;  
  
เอวํ รูปีสุ จิตฺตานิ, วิเญฺญยฺยานิ วิภาวินาฯ  
</li>
  
<li>
  
จตุวีสติ  
  
จิตฺตานิ, ปฐมารุปฺปภูมิยํ;  
  
ปุถุชฺชนสฺส สตฺตสฺส, ชายนฺตีติ วินิทฺทิเสฯ  
</li>
  
<li>
โสตาปนฺนสฺส  
ตเตฺถว, ฐเปตฺวาปุญฺญปญฺจกํ;  
  
สมวีสติ  
จิตฺตานิ, ผเลน สห อตฺตโนฯ  
</li>
  
<li>
สกทาคามิโน ตตฺถ, ตถานาคามิโนปิ จ;  
  
ชายนฺติ  
วีส  
จิตฺตานิ, ปุพฺพปุพฺพผลํ วินาฯ  
</li>
  
<li>
ขีณาสวสฺส ตเตฺถว,  
ทสปญฺจ  
จ มานสา;  
  
ปุถุชฺชนสฺส สตฺตสฺส, ทุติยารุปฺปภูมิยํฯ  
</li>
  
<li>
โหนฺติ  
  
เตวีส  
จิตฺตานิ, อิติ วตฺวา วิภาวเย;  
  
ติณฺณนฺนเมฺปตฺถ เสขานํ, จิตฺตาเน  
กูนวีสติ  
ฯ  
</li>
  
<li>
  
จุทฺทเสว  
ตุ จิตฺตานิ, ทุติยารุปฺปภูมิยํ;  
  
กฺริยาทฺวาทส ปาเกโก, ผลํ ขีณาสวสฺส ตุฯ  
</li>
  
<li>
ปุถุชฺชนสฺส สตฺตสฺส, ตติยารุปฺปภูมิยํ;  
  
พาวีสติ  
จ จิตฺตานิ, ภวนฺตีติ ปกาสเยฯ  
</li>
  
<li>
  
อฎฺฐารเสว  
จิตฺตานิ, โสตาปนฺนสฺส ชายเร;  
  
สกทาคามิโน ตานิ, ฐเปตฺวา ปฐมํ ผลํฯ  
</li>
  
<li>
สกทาคามิวุเตฺตสุ, ฐเปตฺวา ทุติยํ ผลํ;  
  
อฎฺฐารเสว  
จิตฺตานิ, อนาคามิสฺส ชายเรฯ  
</li>
  
<li>
  
เตรเสว  
จ จิตฺตานิ, ตติยารุปฺปภูมิยํ;  
  
ขีณาสวสฺส สตฺตสฺส, ภวนฺตีติ วินิทฺทิเสฯ  
</li>
  
<li>
  
เอกวีสติ  
จิตฺตานิ, จตุตฺถารุปฺปภูมิยํ;  
  
ปุถุชฺชนสฺส สตฺตสฺส, ชายนฺตีติ วินิทฺทิเสฯ  
</li>
  
<li>
โสตาปนฺนสฺส  
สตฺตสฺส,  
สตฺตรส  
ปกาสเย;  
  
สกทาคามิโน ตานิ, ฐเปตฺวา ปฐมํ ผลํฯ  
</li>
  
<li>
สกทาคามิวุเตฺตสุ, ฐเปตฺวา ทุติยํ ผลํ;  
  
โหนฺติ  
สตฺตรเสว  
สฺส, อนาคามิสฺส มานสาฯ  
</li>
  
<li>
  
ทฺวาทเสว  
  
ตุ จิตฺตานิ, จตุตฺถารุปฺปภูมิยํ;  
  
ชายนฺติ อรหนฺตสฺส, อิติ วตฺวา วิภาวเยฯ  
</li>
  
<li>
เหฎฺฐิมานํ อรูปีนํ, พฺรหฺมานํ อุปรูปริ;  
  
อรูปกุสลา เจว, อุปฺปชฺชนฺติ กฺริยาปิ จฯ  
</li>
  
<li>
อุทฺธมุทฺธมรูปีนํ, เหฎฺฐิมา เหฎฺฐิมา ปน;  
  
อารุปฺปาเนว ชายเนฺต, ทิฎฺฐาทีนวโต กิรฯ  
</li>
  
<li>
ฐเปตฺวา ปฐมํ มคฺคํ, กุสลานุตฺตรา ตโย;  
  
กามาวจรปุญฺญานิ, อปุญฺญานิ ตถา ทสฯ  
</li>
  
<li>
จตฺตารารุปฺปปุญฺญานิ, สเพฺพ ปากา อนุตฺตรา;  
  
ปฐมารุปฺปปาโก จ, นว กามกฺริยาปิ จฯ  
</li>
  
<li>
อารุปฺปาปิ กฺริยา สพฺพา, เตจตฺตาลีส มานสา;  
  
อุปฺปชฺชนฺติ ปเนตานิ, ปฐมารุปฺปภูมิยํฯ  
</li>
  
<li>
สโพฺพ กามวิปาโก จ, สโพฺพ รูโปมหคฺคโต;  
  
จิตฺตุปฺปาโท มโนธาตุ, โทมนสฺสทฺวยมฺปิ จฯ  
</li>
  
<li>
อาทิมโคฺค ตโย ปากา, อารุปฺปา จ ตถูปริ;  
  
ฉจตฺตาลีส นเตฺถตฺถ, ปฐมารุปฺปภูมิยํฯ  
</li>
  
<li>
วุเตฺตสุ ปน จิเตฺตสุ, ปฐมารุปฺปภูมิยํ;  
  
ฐเปตฺวา ปฐมารุปฺป-ตฺตยํ ปาโก จ อตฺตโนฯ  
</li>
  
<li>
ตาลีเสตานิ  
ชายเนฺต, ทุติยารุปฺปภูมิยํ;  
  
เอวํ เสสทฺวเย เญยฺยา, หิตฺวา เหฎฺฐิมเหฎฺฐิมํฯ  
</li>
  
<li>
อตฺตโน  
อตฺตโน ปากา, จตฺตาโร จ อนาสวา;  
  
วิปากา โหนฺติ สเพฺพว, จตูสฺวารุปฺปภูมิสุฯ  
</li>
  
<li>
โวฎฺฐพฺพเนน จิเตฺตน, กาเม อฎฺฐ มหากฺริยา;  
  
จตโสฺสปิ จ อารุปฺปา, เตรเสว กฺริยา สิยุํฯ  
</li>
  
<li>
ขีณาสวสฺส  
ชายเนฺต, ปฐมารุปฺปภูมิยํ;  
  
ทฺวาทเสว กฺริยา โหนฺติ, ทุติยารุปฺปภูมิยํฯ  
</li>
  
<li>
เอกาทส กฺริยา โหนฺติ, ตติยารุปฺปภูมิยํ;  
  
ทเสว จ กฺริยา เญยฺยา, จตุตฺถารุปฺปภูมิยํฯ  
</li>
  
<li>
อรหโต ปน จิตฺตานิ, โหนฺติ เอกูนวีสติ;  
  
อรหตฺตํ กฺริยา สพฺพา, ฐเปตฺวาวชฺชนทฺวยํฯ  
</li>
  
<li>
จตุนฺนญฺจ ผลฎฺฐานํ, ติเหตุกปุถุชฺชเน;  
  
เตรเสว จ จิตฺตานิ, ภวนฺตีติ ปกาสเยฯ  
</li>
  
<li>
จตฺตาโร ญาณสํยุตฺตา, มหาปากา ตถา นว;  
  
รูปารูปวิปากา จ, เตรเสว ภวนฺติเมฯ  
</li>
  
<li>
จตุนฺนญฺจ ผลฎฺฐานํ, ทุเหตุกปุถุชฺชเน;  
  
ญาณหีนานิ จตฺตาริ, วิปากา เอว ชายเรฯ  
</li>
  
<li>
ปุถุชฺชนานํ ติณฺณมฺปิ, จตุนฺนํ อริยเทหินํ;  
  
สตฺตรเสว จิตฺตานิ, สตฺตนฺนมฺปิ ภวนฺติ หิฯ  
</li>
  
<li>
วิญฺญาณานิ ทุเว ปญฺจ, มโนธาตุตฺตยมฺปิ จ;  
  
สนฺตีรณานิ โวฎฺฐพฺพํ, โหนฺติ สตฺตรเสวิเมฯ  
</li>
  
<li>
เหฎฺฐา ติณฺณํ ผลฎฺฐานํ, ติเหตุกปุถุชฺชเน;  
  
นเวว กุสลา โหนฺติ, จตุนฺนมฺปิ มหคฺคตาฯ  
</li>
  
<li>
ติณฺณํ  
ปุถุชฺชนานญฺจ, ติณฺณมริยานมาทิโต;  
  
เตรเสว ตุ จิตฺตานิ, อุปฺปชฺชนฺตีติ นิทฺทิเสฯ  
</li>
  
<li>
อเฎฺฐว กามปุญฺญานิ, ทิฎฺฐิหีนา อปุญฺญโต;  
  
จตฺตาโรปิ จ อุทฺธจฺจ-สํยุตฺตญฺจาติ เตรสฯ  
</li>
  
<li>
เหฎฺฐา ทฺวินฺนํ ผลฎฺฐานํ, ตถา สพฺพปุถุชฺชเน;  
  
โทมนสฺสยุตฺตํ จิตฺตํ, ทฺวยเมว ตุ ชายเตฯ  
</li>
  
<li>
ติณฺณํ  
ปุถุชฺชนานํ ตุ, ปเญฺจว ปน ชายเร;  
  
จตฺตาริ ทิฎฺฐิยุตฺตานิ, วิจิกิจฺฉายุตมฺปิ จฯ  
</li>
  
<li>
มคฺคฎฺฐานํ จตุนฺนมฺปิ, มคฺคจิตฺตํ สกํ สกํ;  
  
เอกเมว ภเว เตสํ, อิติ วตฺวา วิภาวเยฯ  
</li>
  
<li>
มยา ภเวสุ จิตฺตานํ, ปุคฺคลานํ วเสน จ;  
  
ภิกฺขูนํ ปาฎวตฺถาย, จิตฺตุปฺปตฺติ ปกาสิตาฯ  
</li>
  
<li>
เอวํ สพฺพมิทํ จิตฺตํ, ภูมิปุคฺคลเภทโต;  
  
พหุธาปิ จ โหตีติ, วิญฺญาตพฺพํ วิภาวินาฯ  
</li>
  
<li>
สกฺกา  
วุตฺตานุสาเรน, เภโท ญาตุํ วิภาวินา;  
  
คนฺถวิตฺถารภีเตน, สํขิตฺตํ ปนิทํ มยาฯ  
</li>
  
<li>
ปุพฺพาปรํ วิโลเกตฺวา, จิเนฺตตฺวา จ ปุนปฺปุนํ;  
  
อตฺถํ อุปปริกฺขิตฺวา, คเหตพฺพํ วิภาวินาฯ  
</li>
  
<li>
อิมญฺจาภิธมฺมาวตารํ สุสารํ,  
  
วรํ สตฺตโมหนฺธการปฺปทีปํ;  
  
สทา สาธุ จิเนฺตติ วาเจติ โย ตํ,  
  
นรํ ราคโทสา จิรํ โนปยนฺติฯ  
</li>
  
อิติ อภิธมฺมาวตาเร ภูมิปุคฺคลวเสน จิตฺตุปฺปตฺตินิเทฺทโส นาม  
</li>
  
ปญฺจโม ปริเจฺฉโทฯ  
</li>
  
  
  
  
  