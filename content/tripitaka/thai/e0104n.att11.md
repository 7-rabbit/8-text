<h1>๒๓. ปญฺญาภาวนานิสํสนิเทฺทสวณฺณนา</h1>
<h3>อานิสํสปกาสนาวณฺณนา</h3>
<p>    สาวกโพธิอาทิวิปุโลทาตคุณวิเสสาวหตฺตาฯ ติ นยทสฺสนํ อกตฺวา ‘‘อยมฺปิ ปญฺญาภาวนาย อานิสํโส, อยมฺปี’’ติ อนุปททสฺสนวเสน วิตฺถารโต ปกาเสตุํ น สุกรํ อติพหุภาวโตฯ ติ ปญฺญาภาวนายฯ นฺติ สกฺกายทิฎฺฐิวิจิกิจฺฉาทิวเสน นานาวิธานํ กิเลสธมฺมานํ ตทงฺคาทิวเสน ปชหนํฯ นฺติ โสตาปตฺติผลาทิผลสุขปฎิสํเวทนํฯ</p>


<h3>นานากิเลสวิทฺธํสนกถาวณฺณนา</h3>
<p> ‘‘อริยผลรสานุภวน’’นฺติ เอเตเนว กิเลสานํ ปฎิปฺปสฺสทฺธิปฺปหานํ ทีปียตีติ ติ วิเสสวจนํ, ตพฺภาวภาวโต วาฯ สิเทฺธ หิ สมุเจฺฉทปฺปหาเน ปฎิปฺปสฺสทฺธิปฺปหานํ สิทฺธเมว โหตีติฯ</p>


<p>ติ สกลํ โลกํ ภินฺทเนฺตน วิย ภีเมน ภยานเกน เวเคน สหสา ปติตาฯ ติ ปพฺพเต เสลปุถุเลฯ ติ สรทกาลสมิเทฺธน อตฺตโน เตชสา สมุชฺชลทุทฺทิกฺขมณฺฑโลฯ วธพนฺธนาทิทุคฺคติปริปกฺกิเลสาทิชาติอาทินฺติ ปจฺจกฺขภูตํฯ ติ ชาเนยฺยฯ ติ อิมิสฺสํ ปญฺญาภาวนายํฯ</p>


<h3>ผลสมาปตฺติกถาวณฺณนา</h3>
<p> อริยสฺส  มคฺคสฺส ผลํ  อริยญฺจ ตํ วิสุทฺธตฺตา ผลญฺจาติปิ  ตสฺส  ปฎิปฺปสฺสทฺธิวิมุตฺติสุขํ,  นิพฺพานารมฺมณสฺส ตสฺส ปฎิเสวนํฯ ติ เตสุ ทฺวีสุ อากาเรสุฯ ติ อริยผลสฺสฯ</p>


<p> สํโยชเนสุ  ปหีเนสุ สเพฺพปิ กิเลสา ปหีนาเยว โหนฺตีติ สํโยชนานํเยว คหณํฯ  อริยมคฺคสฺส  น อญฺญํ กิญฺจิ อตฺถนฺตรํ วิปากภูตนฺติ อธิปฺปาโยฯ เตนาห ติฯ เก ปเนตํ วทนฺตีติ? อนฺธกาทโยฯ เต หิ ‘‘อรหตฺตํ อรหตฺตนฺติ, อาวุโส, วุจฺจติ…เป.… โมหกฺขโย’’ติ (สํ. นิ. ๔.๓๑๕) สุตฺตปทสฺส อตฺถํ อญฺญถา คเหตฺวา นิปฺปริยายโต ‘‘อรหตฺตํ นาม กิญฺจิ นตฺถิ, กิเลสปฺปหานเมว ตถา โวหรียตี’’ติ วทนฺตา เสสผเลปิ ปฎิกฺขิปนฺติฯ ติ ปฎิสมฺภิทามคฺคปาฬิมาหฯ ปกโฎฺฐ อุกฺกโฎฺฐ โยโคติ ปโยโค, อริยมโคฺค, ปโยคนิมิตฺตํ ชาตกิเลสานํ ปฎิปฺปสฺสทฺธิ ฯ ยา ปน อริยมคฺคสฺส ภาวิตตฺตา ลพฺภมานาปิ ยสฺสา วิปากปญฺญาย นิปฺปชฺชมานาย นิปฺปชฺชติ, สา ปฎิปฺปสฺสทฺธิยํ นิปฺผาเทตพฺพายํ ปญฺญาติ ติ วุตฺตาฯ ติ สมฺมาทิฎฺฐิยา อุชุวิปจฺจนีกทสฺสนวเสน วตฺวา ตทญฺญโตปิ วุฎฺฐานํ ทเสฺสตุํ ติ วุตฺตํ, ตสฺสา มิจฺฉาทิฎฺฐิยา สมฺปโยคโต, อุปนิสฺสยโต จ อนุวตฺตกกิเลเสหิฯ เตน ตเทกฎฺฐปฺปหานมาหฯ ติ ตทนุวตฺตกกฺขเนฺธหิ, ตาย มิจฺฉาทิฎฺฐิยา สมฺปยุตฺตกฺขเนฺธหิ เจว ตปฺปจฺจยา อายติํ อุปฺปชฺชนกฺขเนฺธหิ จาติ อโตฺถฯ ติ ยถาวุตฺตกิเลสกฺขเนฺธหิ พหิทฺธาภูเตหิ วิปสฺสนาย โคจรภูเตหิ สพฺพสงฺขารนิมิเตฺตหิฯ</p>


<p>เอวํ มคฺคกิจฺจํ ทเสฺสตฺวา อิทานิ ตสฺส วเสน ผลํ ทเสฺสตุํ ติอาทิ วุตฺตํฯ ตตฺถ ติ ตสฺส อชฺฌตฺตพหิทฺธา วุฎฺฐานาทิปโยคสฺส ปฎิปฺปสฺสทฺธตฺตาฯ มโคฺค หิ นิมิตฺตโต, ปวตฺตโต จ วุฎฺฐหโนฺต กิเลเส ปชหตีติ อตฺตโน ขเณ ตํ ปโยคํ กโรติ นาม, ผลกฺขเณ ปนสฺส โส ปโยโค ปฎิปฺปสฺสโทฺธ วูปสโนฺต นาม โหติฯ เตน วุตฺตํ ‘‘ตมฺปโยคปฎิปฺปสฺสทฺธตฺตา’’ติฯ ติ มคฺคานนฺตรํ  ทฺวิกฺขตฺตุํ วา ติกฺขตฺตุํ วา อุปฺปชฺชติฯ ผลสมาปตฺติกาเล ปน พหุกฺขตฺตุํ, นิโรธา วุฎฺฐหนฺตสฺส ทฺวิกฺขตฺตุํ อุปฺปชฺชติฯ สพฺพมฺปิ ยถาวุตฺตปโยคปฎิปฺปสฺสทฺธินิมิตฺตํ อุปฺปชฺชนโต ‘‘ตมฺปโยคปฎิปฺปสฺสทฺธตฺตา อุปฺปชฺชตี’’ติ วุตฺตํฯ นฺติ ยถาวุตฺตา วิปากา สมฺมาทิฎฺฐิ นาม, เอตํ อริยมคฺคสฺส  ผลนฺติ เวทิตพฺพํฯ นฺติ ‘‘โสตาปตฺติมคฺคกฺขเณ อภินิโรปนเฎฺฐน สมฺมาสงฺกโปฺป มิจฺฉาสงฺกปฺปา’’ติอาทินา (ปฎิ. ม. ๑.๖๓) สงฺกปฺปาทิวเสน, เสสมคฺควเสน จ วิตฺถารโต เวทิตพฺพํฯ</p>


<p>ติ อปฺปมาณารมฺมณตาย มเคฺคหิ นิพฺพิเสสตายฯ ตถา เนวสญฺญานาสญฺญายตนสงฺขาโต มหคฺคโต ธโมฺม นิโรธโต วุฎฺฐานเวลายํ อปฺปมาณสฺส ธมฺมสฺส อนนฺตรปจฺจเยน ปจฺจโยติ อริยผลสฺส อนนฺตรปจฺจยตาย จ ทีปนาติ  อริยผลสฺส สภาวธมฺมภาเวน อตฺถิตาย  น ยถาทสฺสิตปฎิสมฺภิทามคฺคปาฬิเยวาติ อธิปฺปาโยฯ</p>


<p> นฺติ ผลปวตฺติสงฺขาตาย สมาปตฺติยํฯ ติ อริยผลสฺสฯ สรูปกตฺตุการณาการฎฺฐิติวุฎฺฐานานนฺตรวเสน ฯ</p>


<p> ติ อริยสฺส ผลฌานสฺส นิพฺพาเน อารมฺมณภูเต อปฺปนากาเรน ปวตฺติฯ</p>


<p> ติ ฌานสมาปตฺติลาภิโนปิ ปุถุชฺชนา น สมาปชฺชนฺติ, ปเคว อิตเรฯ  ผลสมาปตฺติํ ติ กามํ สามญฺญโชตนา, สา ปน วิเสสนิวิฎฺฐาเยว โหติฯ ติ ปน เหตุกิตฺตนํฯ อุปริมานมฺปิ เหฎฺฐิมาย โลกิยสมาปตฺติยา วิย สมาปชฺชนํ สาเธนฺตํ วิย ฐิตนฺติ ตํ นิวเตฺตโนฺต ติอาทิมาหฯ ตตฺถ ติ สกทาคามิอาทโยฯ นฺติ โสตาปตฺติผลาทิํฯ  สติปิ อธิคตเตฺตฯ กสฺมาติ เจ? การณมาห ติฯ เอเตน อุปริโม อริโย เหฎฺฐิมํ ผลสมาปตฺติํ สมาปชฺชติ อตฺตนา อธิคตตฺตา, ยถา ตํ โลกิยสมาปตฺตินฺติ, เอวํ ปวตฺตํ เหตุํ พฺยภิจาเรติฯ น หิ โลกิยชฺฌาเนสุ ปุคฺคลนฺตรภาวูปคมนํ นาม อตฺถิ วิเสสาภาวโตฯ อิธ ปน อสมุคฺฆาฎิตกมฺมกิเลสนิโรธเนน  ปุถุชฺชเนหิ วิย โสตาปนฺนสฺส, โสตาปนฺนาทีหิ สกทาคามิอาทีนํ ปุคฺคลนฺตรภาวูปคมนํ อตฺถิฯ ยโต เหฎฺฐิมา เหฎฺฐิมา ผลธมฺมา อุปรูปริ มคฺคธเมฺมหิ  นิวตฺติตา ปฎิปเกฺขหิ วิย อภิภูตา อปฺปวตฺติธมฺมตํเยว อาปนฺนาฯ เตนาห ‘‘ปฎิปฺปสฺสทฺธตฺตา’’ติฯ</p>


<p>อปิจ กุสลกิริยปวตฺติ นาม อญฺญาทิสี, วิปากปวตฺติ จ อญฺญาทิสี, อนนฺตรผลตฺตา จ โลกุตฺตรกุสลานํ เหฎฺฐิมโต อุปริโม ภวนฺตรคโต วิย โหติฯ ตํตํผลวเสเนว หิ อริยานํ โสตาปนฺนาทินามลาโภฯ เต สเจ อญฺญผลสมงฺคิโนปิ โหนฺติ, โสตาปนฺนาทินามมฺปิ เตสํ อวฎฺฐิตํ สิยา, เตน เตน ฌาเนน คหิตปฎิสนฺธิโก วิยาติ ตสฺส ตสฺส อริยสฺส ตํ ตํ ผลํ ภวงฺคสทิสนฺติ น อุปริมสฺส เหฎฺฐิมผลสมงฺคิตาย เลโสปิ สมฺภวติ, กุโต ตสฺส สมาปชฺชนนฺติ ทฎฺฐพฺพํฯ นฺติ เหฎฺฐิมา จ โสตาปนฺนาทโย อริยา อุปริมํ สกทาคามิผลาทิํ น สมาปชฺชนฺตีติ สมฺพโนฺธฯ ตตฺถ การณมาห ติฯ น หิ อนธิคตสมาปตฺติํ สมาปชฺชิตุํ สกฺกาฯ</p>


<p>ติ อิมินา สเพฺพปิ อริยา อตฺตโน อตฺตโน ผลสมาปตฺติํ สมาปชฺชนฺตีติ อเตฺถ อาปเนฺน ตตฺถ เกสญฺจิ มติเภทํ ทเสฺสตุํ ติอาทิ วุตฺตํฯ ติ ยสฺมา หิ เต ‘‘อุปริมา เทฺว’’ติ วุตฺตา อนาคามิโน, อรหโนฺต จ สมาธิสฺมิํ ปริปูรการิโน, อิตเร ปน สีเลสุ ปริปูรการิโน, ตสฺมา เทฺว เอว ผลสมาปตฺติํ สมาปชฺชนฺตีติฯ น หิ สมาธิปาริปูริยา วินา สมาปตฺติวฬญฺชนํ สมฺภวตีติ อธิปฺปาโยฯ นฺติ ‘‘สมาธิสฺมิํ ปริปูรการิโน’’ติ เตหิ วุตฺตการณํฯ ติ อยุตฺติเยวฯ กสฺมาติ เจ? อาห ติอาทิฯ ตสฺสโตฺถ – สพฺพโส อสมุจฺฉินฺนกิเลสสฺส ปุถุชฺชนสฺสาปิ อตฺตนา ปฎิลทฺธโลกิยสมาปตฺติสมาปชฺชนํ ลพฺภติ, กิมงฺคํ ปน สมุจฺฉิเนฺนกจฺจกิเลสานํ เหฎฺฐิมานํ อริยานํ, ตสฺมา เตสํ สมาธิสฺมิํ อปริปูรการิตา อตฺตโน ผลสมาปตฺติํ อสมาปชฺชนสฺส อการณนฺติฯ ยุตฺติจินฺตา นาม ปาฬิอนารุเฬฺห อเตฺถ ยุตฺตา, อยํ ปนโตฺถ ปาฬิอารุโฬฺหติ การณาปเทเส อนาทรกรณมุเขน ปาฬิํ ทเสฺสโนฺต ติอาทิมาหฯ ติ โสตาปตฺติมคฺคสฺส สมธิคมายฯ ติ โสตาปตฺติผลสมาปตฺติยา สมาปชฺชนตฺถํฯ เอส นโย เสเสสุปิฯ</p>


<p>เอตฺถ   จ ‘‘สุญฺญตวิหารสมาปตฺตตฺถาย อนิมิตฺตวิหารสมาปตฺตตฺถายา’’ติอาทินา สรูปโต อุทฺธฎตฺตา ตโต ปุเพฺพ อาคตา มคฺคผลวารา อปฺปณิหิตวเสน วุตฺตาฯ ตตฺถ อนตฺตานุปสฺสนามุเขน, อนิจฺจานุปสฺสนามุเขน จ ปวตฺตานํ ผลสมาปตฺตีนํ ปุเรจรา โคตฺรภุธมฺมา นวทสภาเวน วุตฺตาติ เวทิตพฺพาฯ ‘‘โสตาปตฺติผลสมาปตฺตตฺถายา’’ติอาทินา ปน จตูสุปิ ผเลสุ เอกสทิสํ เทสนาย อาคตตฺตา โสตาปนฺนสกทาคามิโนปิ อตฺตโน ผลํ สมาปชฺชนฺตีติ วิญฺญายติฯ มคฺคานนฺตรผลวเสน ตํ วุตฺตนฺติ จ น สกฺกา วตฺตุํ วิปสฺสนาวเสน ทสนฺนํ โคตฺรภุธมฺมานํ ทสฺสนวเสน เทสนาย อารทฺธตฺตา, มคฺควาเรเนว จ ตทตฺถสิทฺธิโตฯ น จ มคฺคานนฺตรํ ผลํ ‘‘ผลสมาปตฺตี’’ติ วุจฺจติ วิสุํ ปริกมฺมาภาวโตฯ ตสฺมา ผลสมาปตฺติวจเนเนว โสตาปนฺนาทีนมฺปิ ผลสมาปตฺติสมาปชฺชนํ สิทฺธํฯ เตนาห ติอาทิฯ</p>


<p> ปโยชนมฺปิ ตทตฺถาย ปฎิปตฺติยา การณํ โหติ ตนฺนิมิตฺตํ ปฎิปชฺชนโตติ ติ การณํ ปุจฺฉิตฺวา นฺติ ปโยชนํ วิสฺสชฺชิตํฯ ติ วา สมฺปทาเน นิสฺสกฺกวจนํ, กิสฺสาติ วุตฺตํ โหติฯ นฺติ ทิเฎฺฐว ธเมฺม กิเลสทรถปริฬาหวูปสเมน สเนฺตน สุขวิหาเรน วิหรณตฺถํฯ สติปิ วิปากภาเว ปริกเมฺมน วินา อนุปฺปชฺชนโต ผลสมาปตฺติธมฺมานํ ตสฺส ตสฺส อริยสฺส รุจิวเสเนว ปวตฺติ, ยโต เนสํ สาธิปติตาติ อาห ติฯ</p>


<p> ติ ทฺวีหิ การเณหิฯ ยถา หิ โลกิยชฺฌานานํ สมธิคโม สมฺปโยคสมงฺคิภาเวน สิชฺฌมาโน ปหานงฺคสมติกฺกมมุเขน วุจฺจติ ตถา สมธิคนฺตพฺพตฺตา, เอวํ ผลสมาปตฺติปิ นิพฺพานมนสิกาเรน สิชฺฌมานา ตทญฺญารมฺมณามนสิการมุเขน วุจฺจติ สพฺพสงฺขารโต วินิวฎฺฎิตมานสตาวเสน สมิชฺฌนโตฯ เตนาห ติอาทิฯ อุทยพฺพยญาณาทิญาณปรมฺปรวเสน หิ สพฺพผลจิตฺตํ สงฺขารโต สพฺพโส นิพฺพินฺนวิรตฺตจิตฺตสฺส ตโต วินิสฺสฎนิพฺพานารมฺมณํ ปวตฺตติฯ เอวํ ปวตฺตมานญฺจ ตํ  ปวตฺตตีติ วุจฺจติฯ</p>


<p>  ติ อนิมิตฺตวิโมกฺขทฺวยาย ผลสมาปตฺติยา, อนิจฺจานุปสฺสนามุเขน  วา สมาปชฺชิตพฺพาย ผลสมาปตฺติยาฯ ติ สมาปชฺชนตฺถายฯ นฺติ รูปาทิสพฺพสงฺขารนิมิตฺตานํฯ ติ อาทีนวโต ทิสฺวา วิสฺสฎฺฐตาย อนาวชฺชนํ อสมนฺนาหาโรฯ ติ สพฺพสงฺขารนิมิตฺตาภาวโต อนิมิตฺตายฯ เกหิจิ ปจฺจเยหิ น สงฺขตตฺตา จ อสงฺขตาติ ลทฺธนามาย อสงฺขตาย ธาตุยา ผลสมาปตฺติสหชาเตน มนสิกาเรน มนสิกรณํ, ตสฺสา วา ธาตุยา ผลสมาปตฺติจิตฺตสงฺขาเต มนสิกรณํฯ</p>


<p> ติ อุทยพฺพยภงฺคภยตุปฎฺฐานาทิวเสน ปวตฺตนกานํ นวนฺนมฺปิ ญาณานํ พฺยาปารํ วทติฯ เตนาห ติฯ นฺติ สงฺขารารมฺมณสฺส ‘‘โวทาน’’นฺติ ลทฺธนามสฺส โคตฺรภุญาณสฺส อนนฺตรํฯ กสฺมา ปเนตฺถ โคตฺรภุญาณํ มคฺคญาณปุเรจาริกํ วิย นิพฺพานารมฺมณํ น โหตีติ? ผลธมฺมานํ อนิยฺยานิกภาวโตฯ อริยมคฺคธมฺมา เอว หิ นิยฺยานิกาฯ วุตฺตเญฺหตํ ‘‘กตเม ธมฺมา นิยฺยานิกา? จตฺตาโร มคฺคา อปริยาปนฺนา’’ติ (ธ. ส. ๑๒๙๕, ๑๖๐๙)ฯ ตสฺมา เอกเนฺตน นิยฺยานิกสภาวสฺส อุภโตวุฎฺฐานภาเวน ปวตฺตมานสฺส มคฺคญาณสฺส อนนฺตรปจฺจยภูเตน ญาเณน นิมิตฺตโต วุฎฺฐิเตเนว ภวิตพฺพนฺติ ตสฺส นิพฺพานารมฺมณตา ยุตฺตา, น ปน อริยมคฺคสฺส ภาวิตตฺตา ตสฺส วิปากภาเวน ปวตฺตมานานํ กิเลสานํ อสมุจฺฉินฺทนโต อนิยฺยานิกตฺตา อวุฎฺฐานสภาวานํ ผลญาณานํ ปุเรจาริกญาณสฺส กทาจิปิ นิพฺพานารมฺมณตา อุภยตฺถ อนุโลมญาณานํ อตุลฺยาการโตฯ อริยมคฺควีถิยญฺหิ อนุโลมญาณานิ อนิพฺพิทฺธปุพฺพานํ ถูลถูลโลภกฺขนฺธาทีนํ สาติสยํ ปทาลเนน โลกิยญาเณสุ อุกฺกํสปารมิปฺปตฺตานิ มคฺคญาณานุคุณานิ อุปฺปชฺชนฺติฯ ผลสมาปตฺติวีถิยํ ปน ตานิ เตน เตน มเคฺคน เตสํ เตสํ กิเลสานํ สมุจฺฉินฺนตฺตา ตตฺถ กิเลสวิกฺขมฺภเน นิรุสฺสุกฺกานิ เกวลํ อริยานํ ผลสมาปตฺติสุขสมงฺคิภาวสฺส ปริกมฺมมตฺตานิ หุตฺวา อุปฺปชฺชนฺตีติ น เตสํ กุโตจิ วุฎฺฐานสมฺภโว, ยโต เนสํ ปริโยสานญาณํ สงฺขารนิมิตฺตวุฎฺฐานโต นิพฺพานารมฺมณํ สิยาฯ</p>


<p>เอวญฺจ  กตฺวา ‘‘เสกฺขสฺส อตฺตโน ผลสมาปตฺติวฬญฺชนตฺถาย อุทยพฺพยาทิวเสน สงฺขาเร สมฺมสนฺตสฺส วิปสฺสนาญาณานุปุพฺพิยา ผลเมว อุปฺปชฺชติ, น มโคฺค’’ติ อิทญฺจ อฎฺฐกถาวจนํ สมตฺถิตํ โหติฯ เตนาห ติฯ นิพฺพานารมฺมเณ อปฺปนชฺฌานวเสน ยถาปริจฺฉินฺนกาลํ นิรนฺตรํ ผลจิตฺตเสฺสว ปวตฺตนํ สมาปชฺชนํ  ผลสมาปตฺตีติ อาห ติฯ ยทิ อนุปุพฺพวิปสฺสนานํ วเสน ผลสมาปตฺติสมาปชฺชนํ, เตน นีหาเรน เสกฺขสฺส อุปริมเคฺคนาปิ ภวิตพฺพนฺติ อนุโยคํ สนฺธายาห ติอาทิฯ เตน อโญฺญเยว วิปสฺสนาจาโร อริยมคฺคาวโห, อโญฺญ ผลสมาปตฺติอาวโหติ ทเสฺสติ, สฺวายํ วิปสฺสนาย วิภาโค วุโตฺต เอวฯ ติ อภยคิริวาสิโน สนฺธายาหฯ เต หิ มคฺคผลวิปสฺสนาย อาโลเฬตฺวา วทนฺติฯ เตเนว หิ ติอาทิ วุตฺตํฯ  ยทิ อิตรตฺถาปิ วิปสฺสนา ตทตฺถาย สํวเตฺตยฺยาติ อธิปฺปาโยฯ นฺติ ‘‘ทส โคตฺรภุธมฺมา วิปสฺสนาวเสน อุปฺปชฺชนฺตี’’ติ มคฺคตฺถา ผลตฺถา วิปสฺสนา วิสุํ กตฺวา ปวตฺตปาฬิวเสเนว เตสํ วจนํ ปฎิกฺขิตฺตนฺติปิ น คเหตพฺพํ, อญฺญถา ‘‘ทส โคตฺรภุธมฺมา’’ติ วจนํ วิรุเชฺฌยฺยาติฯ นฺติ วุตฺตเสฺสวตฺถสฺส นิคมนํฯ ติอาทิ มหคฺคตวิปากานํ วิย โลกุตฺตรวิปากานญฺจ กุสลสริกฺขตาทสฺสนํฯ ฌานโต สริกฺขตาทสฺสเนเนว เจตฺถ โพชฺฌงฺคมคฺคงฺควเสนาปิ สริกฺขตา ทสฺสิตาเยวาติ เวทิตพฺพํฯ</p>


<p> ติ ปพนฺธฎฺฐิติยาฯ ยถาปริจฺฉินฺนกาลญฺหิ สมาปตฺติยา ปพนฺธวเสนาวฎฺฐานํ อิธ ติฯ ‘‘จเนฺท วา สูริเย วา เอตฺตกํ ฐานํ คเต วุฎฺฐหิสฺสามี’’ติ กาลาวธิคฺคหณวเสน สมาปชฺชนํ จิตฺตสฺส อภิสงฺขรณํ ฯ</p>


<p> ติ รูปนิมิตฺตาทิสพฺพาเนว เอตานิ เอกโต กามํ น มนสิ กโรติ อสมฺภวโตฯ ติ อนวเสสปริยาทานวเสนฯ สมุทายสทฺทา หิ อวยเวสุปิ ปวตฺตนฺติ , อวยวพฺยติเรเกน จ สมุทาโย น ลพฺภตีติ อวยวคตมฺปิ กิจฺจํ สมุทายวเสน วุตฺตํฯ ติ สเพฺพสํ สงฺขารนิมิตฺตานํ เอกโต มนสิการาภาวโตฯ ยสฺมา ภวงฺคจิเตฺต อุปฺปเนฺน ผลสมาปตฺติโต วุฎฺฐิโต นาม โหติ, ตสฺมา วุตฺตํ ติอาทิฯ  นาม กมฺมาทิฯ ติ ภวงฺคสหคเตน มนสิกาเรน มนสิ กโรโต, ตํ วา อารมฺมณํ ภวงฺคมนสิ กโรโตฯ</p>


<p>  ปุริมสฺส ปุริมสฺส ปจฺฉิมํ ปจฺฉิมํฯ    สพฺพปจฺฉิมสฺสฯ  มคฺควีถิยํ, ผลสมาปตฺติยญฺจฯ ติ อิทํ ผลุปฺปตฺติยา นิโรธา วุฎฺฐานภาวโต วุตฺตํฯ นฺติ นิโรธาวุฎฺฐานภาเวน วุตฺตํ อนาคามิผลํ วา อคฺคผลํ วาฯ นฺติ เนวสญฺญานาสญฺญายตนสฺส กุสลสฺส, กิริยสฺส วา อนนฺตรํ สติปิ สตฺตาหาติกฺกเม วิชาติเยน อนฺตริกตฺตาฯ</p>


<p>นฺติ สพฺพโส ปสฺสทฺธกิเลสทรถํฯ นฺติ นิพฺพานารมฺมณํฯ นฺติ อโสภนตาย กิเลสสฺสาปิ อภาวโต โสภนํฯ ตณฺหาสงฺขาตํ โลกามิสํ วนฺตํ ฉฑฺฑิตํ เอเตนาติ ฯ วูปสนฺตกิเลสตาย, สุสนฺตตาย จ ฯ เยน ธเมฺมน โยคโต สมโณ นาม โหติ, ตสฺส อริยมคฺคสงฺขาตสฺส สามญฺญสฺส ผลนฺติ ฯ</p>


<p>ติ สภาวสมฺปเนฺนนฯ ติ กิเลสาสุจิวิรหโต ปริสุเทฺธนฯ ติ อนุตฺตรสุเขนฯ นฺติ สพฺพโส ลูขภาวาปคมเนน สิเนหิตํฯ ติ มหคฺคตสาตโต, โลกุตฺตรกุสลสาตโต จ อติวิย สาเตน มธุเรนฯ มคฺคสุขโตปิ หิ ผลสุขํ สนฺตตรตาย ปณีตตรํฯ  สโมฺมทิตํฯ ติ อิมินา สาตาติสาตตํเยว วิภาเวติฯ</p>


<p>ตสฺส อริยสฺส ผลสฺส รสภูตํ สารภูตํ ตํ สุขํ ปญฺญํ ภาเวตฺวา ยสฺมา ปณฺฑิโต วินฺทติ ปฎิลภตีติ โยชนาฯ</p>


<h3>นิโรธสมาปตฺติกถาวณฺณนา</h3>
<p> ติ  ตสฺมิํ ‘‘นิโรธสมาปตฺติยา สมาปชฺชนสมตฺถตา’’ติ สํขิตฺตวจเนฯ  สรูปาทิวเสน ติ กสฺมิํ ภเวฯ</p>


<p> ติ วิปสฺสนานุคตา อฎฺฐ สมาปตฺติโย อาโรหเนฺตน ตํตํปฎิปกฺขนิโรธมุเขน ติณฺณํ สงฺขารานํ อนุปุพฺพโต นิโรธวเสนฯ ยถาปริจฺฉินฺนกาลํ ยา จิตฺตเจตสิกานํ อปฺปวตฺติ, อยํ นิโรธสมาปตฺตีติ อโตฺถฯ ติ  กามํ สมาปชฺชนสมตฺถา ปธานตาย ปฐมํ ปุจฺฉิตา, ตพฺพิสฺสชฺชนํ ปน ครุภาวโต ปจฺฉา วิสฺสเชฺชตุํ อสมาปชฺชนเก ตาว ทเสฺสโนฺต ติ อาห ยถา ‘‘วามํ มุญฺจ, ทกฺขิณํ คณฺหา’’ติฯ ตตฺถ ติ อิทํ ปุถุชฺชนาทีนํ ติณฺณํ วิเสสนํฯ เต หิ อฎฺฐนฺนํ สมาปตฺตีนํ ลาภิโนปิ อลาภิโน วิย สมาธิสฺมิํ อปริปูรการิตาย นิโรธํ สมาปชฺชิตุํ น สโกฺกนฺติฯ กามจฺฉนฺทาทิสมุจฺฉินฺทเนน หิ สมาธิสฺมิํ ปริปูรการิตา, น ฌานาธิคมมเตฺตนฯ ติ เอตฺถ สุกฺขวิปสฺสกา จ อนาคามิโน, สุกฺขวิปสฺสกา จ อรหโนฺตติ สุกฺขวิปสฺสกสโทฺท ปเจฺจกํ โยเชตโพฺพฯ อุภเยปิ เจเต สติปิ วิปสฺสนาพเล สมาธิพลสฺส อภาวโต นิโรธํ น สมาปชฺชนฺติฯ อนุปุพฺพวิหารสมฺภวตเญฺญเวตฺถ สมาธิพลํ อิจฺฉิตพฺพํฯ ปุริมกา ปน ตโย สติปิ สมาธิพเล วิปสฺสนาพลสฺส อภาวโต, อปริปุณฺณตฺตา จ สมาปชฺชิตุํ น สโกฺกนฺติฯ อปริปุณฺณตา จสฺส สงฺขารานํ น สมฺมา ปริมทฺทิตตฺตาฯ ติ วตฺวา ตตฺถ การณํ ปาฬิวเสเนว ทเสฺสตุํ ติอาทิ วุตฺตํฯ นฺติ เอตฺถ ติ สามิอเตฺถ ปจฺจตฺตวจนํ, ติณฺณนฺติ อโตฺถฯ ติ ญาณปฺปวตฺตีหิฯ ติ นิโรธสมาปชฺชนาย ญาณํฯ ติ อยํ พลทฺวยสมนฺนาคมาทิกา ยถาวุตฺตนิโรธสมาปตฺติอาวหา สมฺปตฺติฯ ติ อนาคามิโน เจว ขีณาสเว จฯ</p>


<p> นฺติ กามจฺฉนฺทาทิเก ปจฺจนีกธเมฺม สเมตีติ สมโถ, โส เอว ปฎิปเกฺขหิ อกมฺปิยเฎฺฐน พลํฯ อนิจฺจาทิวเสน วิวิเธหิ  อากาเรหิ ปสฺสตีติ วิปสฺสนา, สา เอว วุตฺตนเยน พลนฺติ ติอาทีสุ กามจฺฉนฺทวิกฺขมฺภนสฺส เนกฺขมฺมสงฺกปฺปสฺส, อโลภปธานสฺส วา ตถาปวตฺตกุสลจิตฺตุปฺปาทสฺส วเสน จิตฺตสฺส เอกคฺคตาสงฺขาโต โย อวิเกฺขโป, ตํ ฯ พฺยาปาทวิกฺขมฺภนสฺส อพฺยาปาทวิตกฺกสฺส, อโทสปธานสฺส วา ตถาปวตฺตกุสลจิตฺตุปฺปาทสฺส วเสเนวฯ ถินมิทฺธวิกฺขมฺภิกาย วิภูตํ กตฺวา มนสิกรเณน อุปฎฺฐิตอาโลกสญฺญาย วเสนฯ อุทฺธจฺจวิกฺขมฺภนสฺส อวิเกฺขปสฺส สมาธานสฺส วเสนฯ สกลมิจฺฉาวิตกฺกวิกฺขมฺภนสฺส สิขาปตฺตอานาปานสฺสติสิทฺธปฎินิสฺสคฺคานุปสฺสิอสฺสาสปสฺสาสานํ วเสน จิตฺตสฺส เอกคฺคตาสงฺขาโต โย อวิเกฺขโป, ตํ นฺติ อตฺถโยชนาฯ</p>


<p>เอวํ  อุปจารสฺส ฌานสฺส วเสน สมถพลํ ทเสฺสตฺวา อิทานิ ตํ อฎฺฐนฺนํ สมาปตฺตีนํ วเสน ปฎิปเกฺขหิ อนภิภวนียตาย จ พลปฺปตฺติวเสน ทเสฺสตุํ ติอาทิ วุตฺตํฯ ตตฺถ ติ นีวรณนิมิตฺตํ นีวรณปจฺจยาฯ  ฌานสมงฺคิปุคฺคโล, ฌานสมฺปยุตฺตสมาธิ วาฯ โส หิ วิเสสโต อิธ ‘‘สมถพล’’นฺติ อธิเปฺปโตฯ ตถา หิ นฺติ พลโฎฺฐ ปุจฺฉิโตฯ ติ อุทฺธจฺจนิมิตฺตํฯ ติ อุทฺธเจฺจน สมฺปยุตฺตโมหอหิริกาทิกิเลสเหตุฯ ติ อุทฺธจฺจสมฺปยุตฺตจตุกฺขนฺธนิมิตฺตํฯ ติอาทีนิ อญฺญมญฺญเววจนานิฯ  วา ฐานาปคโมฯ  ปริพฺภมนํฯ  สนฺธาวนํฯ  น กมฺปติ, อุทฺธจฺจสหคตกิเลเส น จลติ, อุทฺธจฺจสหคตกฺขเนฺธ น เวธตีติ วา โยเชตพฺพํฯ อุทฺธจฺจคฺคหณเญฺจตฺถ สมถสฺส อุชุปฎิปกฺขตาย ตทภิภเวน พลปฺปตฺติทสฺสนตฺถํฯ เตเนตํ อฎฺฐนฺนมฺปิ สมาปตฺตีนํ สาธารณโต กิจฺจาติสยทสฺสนํ ทฎฺฐพฺพํฯ นฺติ ยายํ เนกฺขมฺมาทิวเสน ลทฺธาย จิเตฺตกคฺคตาย นีวรณาทีหิ อกมฺปนียตา, ตานิ จ อภิภวิตฺวา อวฎฺฐานํ, อิทํ สมถพลํฯ</p>


<p>อิทานิ วิปสฺสนาพลํ นิทฺทิสโนฺต ยสฺมา วิปสฺสนา สเงฺขปโต สตฺตหิ อนุปสฺสนาหิ สงฺคหิตา, ตสฺมา ตโต ตโต สมาปตฺติโต วุฎฺฐาย ตาสํ วเสน อนุปสฺสนา กาตพฺพา, ตตฺตเกเนว เจตฺถ อนุปสฺสนากิจฺจํ ปริปุณฺณํ โหตีติ นฺติ สรูปโต ทเสฺสตฺวา ปุน ตา เหฎฺฐา  วุตฺตนเยน วิสยวิภาเคน ทเสฺสตุํ ติอาทิ วุตฺตํฯ อิธาปิ ปฎิปเกฺขหิ อนภิภวนียตาว พลโฎฺฐติ ทเสฺสตุํ นฺติอาทิ อารทฺธํฯ ตตฺถ ติ ทฺวาทสสุ อกุสลจิตฺตุปฺปาเทสุ อวิชฺชานิมิตฺตํฯ ติ อวิชฺชาย สมฺปยุตฺตโลภโทสาทิกิเลสวตฺถุนิมิตฺตํฯ เสสํ เหฎฺฐา วุตฺตนยตฺตา สุวิเญฺญยฺยเมวฯ อวิชฺชคฺคหณเญฺจตฺถ วิปสฺสนาย อุชุปฎิปกฺขตาย ตทภิภเวน พลปฺปตฺติทสฺสนตฺถํฯ เตเนตํ สตฺตนฺนมฺปิ อนุปสฺสนานํ สาธารณโต กิจฺจาติสยทสฺสนํ ทฎฺฐพฺพํฯ นฺติ ยายํ อนิจฺจานุปสฺสนาทิวเสน ลทฺธสฺส วิปสฺสนาญาณสฺส นิจฺจสญฺญาทินิมิตฺตํ อกมฺปนียตา, ตา จ อภิภวิตฺวา อวฎฺฐานํ, อิทํ วิปสฺสนาพลํฯ</p>


<p> วาจํ สงฺขโรนฺติ ปวเตฺตนฺตีติ กตฺวาฯ เตนาห ‘‘ปุเพฺพ โข, อาวุโส วิสาข, วิตเกฺกตฺวา วิจาเรตฺวา ปจฺฉา วาจํ ภินฺทติ, ตสฺมา วิตกฺกวิจารา วจีสงฺขาโร’’ติ  (ม. นิ. ๑.๔๖๓; สํ. นิ. ๔.๓๔๘)ฯ เต ปน ทุติยชฺฌาเน วูปสนฺตา โหนฺตีติ อาห ติฯ กาเยน สงฺขรียนฺตีติ  อสฺสาสปสฺสาสาฯ ตถา หิ วุตฺตํ ‘‘อสฺสาสปสฺสาสา โข, อาวุโส วิสาข, กายิกา เอเต ธมฺมา กายปฺปฎิพทฺธา, ตสฺมา อสฺสาสปสฺสาสา กายสงฺขาโร’’ติ (ม. นิ. ๑.๔๖๓; สํ. นิ. ๔.๓๔๘)ฯ เต ปน ยสฺมา จตุตฺถชฺฌาเน วูปสนฺตา โหนฺติ, ตสฺมา อาห ติฯ จิเตฺตน สงฺขรียนฺตีติ  สญฺญา เวทนาฯ ตถา หิ วุตฺตํ ‘‘สญฺญา จ เวทนา จ เจตสิกา เอเต ธมฺมา จิตฺตปฺปฎิพทฺธา, ตสฺมา สญฺญา จ เวทนา จ จิตฺตสงฺขาโร’’ติ (สํ. นิ. ๑.๔๖๓; สํ. นิ. ๔.๓๔๘)ฯ เต ปน ยสฺมา นิโรธํ สมาปนฺนสฺส วูปสมนฺติ, ตสฺมา วุตฺตํ ติฯ</p>


<p>ญาณจริยาสุ วิวฎฺฎานุปสฺสนาคฺคหเณเนว ตสฺส อาทิภูตา เสสานุปสฺสนาปิ คหิตาว โหนฺติ ตทวินาภาวโตฯ ติ มคฺคผลสมาปตฺตีนํ ญาณจริยาภาววจนํ มคฺคผลธมฺมานํ ญาณปธานตฺตา, ญาเณน วา อินฺทฺริยาธิปติเหตุมคฺคปจฺจยาทิวเสน สาติสยปจฺจยภูเตน เสสา มคฺคผลธมฺมา จริตา ปวตฺติตาติ กตฺวา ตถา วุตฺตํฯ สมาธิจริยาสุปิ เอเสว นโย ฯ ติ อฎฺฐนฺนํ อนุปสฺสนานํ, อฎฺฐนฺนญฺจ มคฺคผลญาณานํ วเสน อิมาหิ โสฬสหิ ญาณปวตฺตีหิฯ</p>


<p>ติ อฎฺฐ สมาปตฺติโย อฎฺฐ สมาธิจริยา, ตาสํ อุปจารสมาธิ อุปจารสมาธิภาวนาสามเญฺญน เอกา สมาธิจริยาติ เอวํ นวหิ สมาธิจริยาหิฯ เตนาห ติอาทิฯ ติอาทิ นานาวชฺชนุปจารวเสน วุตฺตนฺติ ทฎฺฐพฺพํ, อุปริสมาปตฺตีนมฺปิ อุปจารสฺส ตเถว วุตฺตตฺตาฯ น หิ เอกาวชฺชเน จตุตฺถชฺฌานาทิอุปจาเร ปีติอาทโย สมฺภวนฺติฯ เอตฺถ จ ‘‘ปฐมชฺฌานปฎิลาภตฺถายา’’ติอาทิวจเนน อุปจารสมาธิสฺสาปิ ปาริปูรี อิจฺฉิตพฺพาติ ทเสฺสติฯ กิํ ปเนตฺถ สมถพลสมาธิจริยานํ นานตฺตํ, กิํ วา วิปสฺสนาพลโลกิยญาณจริยานํ? ยถา สมถพเลปิ ‘‘เนกฺขมฺมวเสนา’’ติอาทินา อุปจารสมาธินา สทฺธิํ อฎฺฐสุ สมาปตฺตีสุ อปฺปนาสมาธิเยว วุโตฺต, ตถา สมาธิจริยาสุ, วิปสฺสนาพลโลกิยญาณจริยาสุ จ วิปสฺสนาว วุตฺตาติ? กิญฺจาปิ วุตฺตา, วิวฎฺฎานุปสฺสนา ปน ปุเรจรญาณาทิวิปสฺสนาพเล อวุตฺตา  เอว ญาณจริยาสุ วุตฺตาฯ อปิจ ปฎิปเกฺขหิ อกมฺปิยโฎฺฐ  ปญฺจนฺนํ วสีภาวานํ วเสน สุจิณฺณตา  เอเตเนว สมถพลสมาธิจริยานมฺปิ นานตฺตํ สํวณฺณิตนฺติ ทฎฺฐพฺพํฯ</p>


<p>ติ เอตฺถ วโส เอตสฺส อตฺถีติ วสี, ตสฺส ภาโว วสีภาโว, สา เอว วสีภาวตาฯ ติ ปน ปาฬิยํ อิตฺถิลิงฺควเสน วุตฺตตฺตา ตาโย ทเสฺสตุํ ติอาทิ วุตฺตํฯ ตตฺถ ฌานํ อาวชฺชนฺตสฺส นิรนฺตรํ ฌานเงฺคสุ จิตฺตปฺปวตฺตนสมตฺถตา ฯ สมาปชฺชิตุกามสฺส สีฆํ ฌานํ สมาปชฺชนสมตฺถตา ฯ อจฺฉรามตฺตํ วา กติปยจฺฉรามตฺตํ วา ขณํ ฌานํ ฐเปตุํ สมตฺถตา ฯ ตเถว ลหุํ วุฎฺฐาตุํ สมตฺถตา  ปน อาวชฺชนวสิยา เอว สิชฺฌติฯ ปจฺจเวกฺขณชวนาเนว หิ ตตฺถ อาวชฺชนานนฺตรานีติฯ อยเมตฺถ สเงฺขโป, วิตฺถาโร ปน เหฎฺฐา อาคโต เอวฯ อยญฺจ วสีภาโว สมาธิจริยานํ วเสน วุโตฺตฯ ญาณจริยาสุ ปน โลกุตฺตรานํ ญาณจริยานํ วสีภาวาปาทนกิจฺจํ นาม นตฺถิฯ ปฎิปกฺขสฺส สุวิหตตฺตา สภาวสิโทฺธ ตตฺถ  วสีภาโว, โลกิยานํ ปน ปคุณพลวภาวาปาทเนน วสีภาโว ลพฺภเตวฯ</p>


<p> ติ อนวเสสนิเทฺทโสฯ  อคฺคมคฺคผลานํ อนธิคตตฺตาติฯ นฺติ ยทิ อุกฺกฎฺฐนิเทฺทสวเสน ‘‘โสฬสหิ ญาณจริยาหี’’ติ วุตฺตํ, ตโต อวกํสวเสนปิ อิจฺฉิตพฺพํ,  สเนฺต  นิโรธสมาปชฺชนนฺติ อธิปฺปาโยฯ ปญฺจ กามคุณา วตฺถุภูตา เอตสฺส สนฺตีติ  กามราโคฯ  อสมุจฺฉินฺนตฺตาฯ น หิ กามราคสฺส วิกฺขมฺภนปฺปหานมตฺตํ นิโรธสฺส อธิฎฺฐานํ ภวิตุํ สโกฺกติฯ ติ สมาธิปาริปนฺถิกสฺส กามราคสฺส สุปหีนตฺตาฯ เอเตน กามํ มคฺคผลญาณจริยา โลกิยญาณสมาธิจริยา วิย นิโรธสมาปชฺชเน สรูเปน น วินิยุชฺชนฺติ ตทา อปฺปวตฺตนโต, ตสฺส ตสฺส ปน ปฎิปกฺขสฺส สมุจฺฉินฺทเนน พลจริยานํ วิเสสปจฺจยตาย นิโรธสมาปตฺติยา อธิฎฺฐานํ โหตีติ ทเสฺสติฯ ติ อนาคามีฯ อิทญฺหิ ‘‘นิโรธา วุฎฺฐหนฺตสฺสา’’ติอาทิวจนํ อนาคามิโนว นิโรธา วุฎฺฐานํ สนฺธาย วุตฺตํ ‘‘เนวสญฺญานาสญฺญายตนกุสล’’นฺติ (ปฎฺฐา. ๑.๑.๔๑๗) วจนโต, อญฺญถา ‘‘เนวสญฺญานาสญฺญายตนกิริยา’’ติ (ปฎฺฐา. ๑.๑.๔๑๗) วุเจฺจยฺยฯ</p>


<p> ติ  กสฺมา วุตฺตํ, นนุ จตุโวการภเวปิ อรูปชฺฌานวเสน ยถารหํ อนุปุพฺพสมาปตฺติ ลพฺภตีติ? กามํ ลพฺภติ, สา ปน ‘‘อนุปุพฺพสมาปตฺตี’’ติ น วุจฺจติ เอกเทสภาวโตฯ อฎฺฐสมาปตฺติวเสเนว จ ‘‘อนุปุพฺพสมาปตฺตี’’ติ วุจฺจตีติ ทเสฺสโนฺต อาห ติฯ ติ หทยวตฺถุโน อภาวาติ วทนฺติ, กรชกายสงฺขาตสฺส ปน วตฺถุโน อภาวาติ อโตฺถฯ ยทิ หิ อารุเปฺป นิโรธํ สมาปเชฺชยฺย, จิตฺตเจตสิกานํ, อญฺญสฺส จ กสฺสจิ อภาวโต อปญฺญตฺติโกว ภเวยฺย อนุปาทิเสสาย นิพฺพานธาตุยา ปรินิพฺพุตสทิโสฯ กิญฺจายํ อุปาทาย นิโรธํ สมาปโนฺนติ วุเจฺจยฺย, กิํ วา เอตาย วตฺถุจินฺตายฯ องฺคเวกลฺลโตว นตฺถิ อารุเปฺป นิโรธสมาปตฺติสมาปชฺชนํฯ</p>


<p>   ติ สงฺขตธมฺมานํ ขเณ ขเณ อุปฺปชฺชเน, ภิชฺชเน จ, เตสํ วา กุสลาทิเภทภิเนฺน ยถารหํ ตีหิ ทุกฺขตาหิ อุปทฺทุเต ปวตฺติวิภาเคฯ จิตฺตเจตสิกวิคเมหิ รูปธเมฺมสุ ลพฺภมานาปิ สงฺขารทุกฺขตา อโพฺพหาริกตํ อาปชฺชติฯ ติ นิพฺพินฺทิตฺวาฯ ติ อนุปาทิเสสนิพฺพานํ ปตฺวา วิยฯ นฺติ นิทฺทุกฺขํฯ</p>


<p> ติ ยุคนทฺธานํ วิย อญฺญมญฺญูปการิตาย สหิตานํ วเสนฯ ติ อุกฺกํสํ ปตฺวา ยาว เนวสญฺญานาสญฺญายตนา, ยาว จ อนุโลมญาณา อารุหิตฺวาฯ ติ เนวสญฺญานาสญฺญายตนํ สมาปชฺชิตฺวา ตํ นิโรเธนฺตสฺสฯ อญฺญสฺส กสฺสจิปิ จิตฺตสฺส อนุปฺปชฺชเนน  นิโรธสมาปตฺติยา ติอาทินา ‘‘สมถวิปสฺสนาวเสนา’’ติ วุตฺตเมวตฺถํ พฺยติเรกมุเขน วิวรติฯ  ตทุทฺธํ สุทฺธสมถวิปสฺสนาย อภาวโตฯ  สเจ อริโย ผลสมาปตฺตตฺถิโก, โส อตฺตโน ฯ อถ ปุถุชฺชโน, เสโข วา มคฺคตฺถิโก ตาย เจ วิปสฺสนาย มคฺคํ ปตฺวา ผเล ฐิโต, โสปิ ผลสมาปตฺติํ ปตฺวา ติฎฺฐติเจฺจว วุจฺจติฯ ติ อุภยวเสน ปฎิปโนฺนฯ นฺติ นิโรธสมาปตฺติํฯ</p>


<p> เยน ผลทฺวยสมนฺนาคมาทินา นิโรธํ สมาปชฺชิตุํ สมโตฺถ โหติ, โส วิธิ ปเคว วิภาวิโตติ สมาปชฺชนาการเมว ทเสฺสโนฺต ติอาทิมาหฯ ตญฺหิ สพฺพาสมฺปิ  ภาวนานํ สาธารณํ ปุพฺพกิจฺจํฯ ติ ตสฺมิํ ปฐมชฺฌาเน, ปฐมชฺฌานจิตฺตุปฺปาเท วา สงฺขาเรฯ</p>


<p>‘‘วิปสฺสตี’’ติ วุตฺตํ, กีทิสี ปเนตฺถ วิปสฺสนา อิจฺฉิตพฺพาติ ตํ นิทฺธารณตฺถํ ติอาทินา ตเมว วิปสฺสนํ ติธา ภินฺทิตฺวา ทเสฺสติฯ  เจ วิปสฺสนา, ทนฺธาภิญฺญํ มคฺคํ สาเธติฯ  เจ, ขิปฺปาภิญฺญนฺติ อยํ มนฺทติกฺขตาย วิเสโสฯ ลกฺขณปฺปตฺตา ปน วิปสฺสนา มคฺคสฺส ปจฺจโย โหติเยวาติ อิมมตฺถํ ทเสฺสโนฺต อาห ติฯ  สงฺขารารมฺมเณปิ สติ สพฺพสงฺขาเรหิ วิวฎฺฎนากาเรเนว ปวตฺตนโต, มโคฺค วิย วิสงฺขารคตสฺส ผลสฺส  ปจฺจยภาวโต จฯ เตนาห ติฯ ยสฺมา อติมนฺทา สมถาทิกา สงฺขารานํ นิโรธเน อสมตฺถา สมถนิฎฺฐา โหติ, อติติกฺขา ญาณาทิกา สาติสยํ สงฺขาเรสุ โทสทสฺสเน ผลสมาปตฺตินิฎฺฐา โหติ, ตสฺมา วุตฺตํ ติฯ  นิโรธสมาปชฺชนโกฯ ติ เต ปฐมชฺฌานสงฺขาเรฯ</p>


<p>ติ อิมินา ‘‘นาติมนฺทาย นาติติกฺขายา’’ติ อิมมตฺถํ อากฑฺฒติฯ เอส นโย เสเสสุปิฯ ‘‘อากิญฺจญฺญายตนํ สมาปชฺชิตฺวา วุฎฺฐาย ตตฺถ สงฺขาเร ตเถว วิปสฺสตี’’ติ วตฺตพฺพํ, เหฎฺฐา วุตฺตนยตฺตา ปน ตํ อวตฺวา เจฺจว วุตฺตนฺติ เกจิ, ตํ เตสํ มติมตฺตํฯ วิปสฺสนาจารโต หิ สมาธิจาโร, ตสฺมา สมาปตฺติโต วุฎฺฐาย ปุพฺพกิจฺจํ กาตพฺพํฯ ตถา หิ ปรโตปิ ‘‘อากิญฺจญฺญายตนํ สมาปชฺชิตฺวา วุฎฺฐาย อิมํ ปุพฺพกิจฺจํ กตฺวา’’ติอาทิํ (วิสุทฺธิ. ๒.๘๗๙) วกฺขติ, น ปน ‘‘ตตฺถ สงฺขาเร ตเถว วิปสฺสิตฺวา’’ติฯ นฺติ อตฺตนา อสมฺพทฺธสฺส ปริกฺขารสฺส อวินาสนํฯ ยถา ตํ น วินสฺสติ, ตถา อธิฎฺฐานํฯ นฺติ สงฺฆสฺส ปฎิมานนาวชฺชนํฯ นฺติ สตฺถุ ปโกฺกสนาวชฺชนํฯ นฺติ ชีวิตทฺธานปริเจฺฉทํ ปุพฺพกิจฺจํ กโรตีติ สมฺพโนฺธฯ</p>


<p> นฺติ จิตฺตํ อุปฺปาเทตพฺพํฯ ตถา จิตฺตุปฺปาทนเมว เหตฺถ อธิฎฺฐานํฯ</p>


<p>จิตฺตชรูปาทีนํ อนุปฺปชฺชนโต, ปจฺฉาชาตปจฺจยาทิอุปตฺถมฺภาภาวโต จ สตฺตาหเมว ตถา สรีรํ  ปวตฺตติ, ตโต ปรํ กิลมตีติ สตฺตาหเมว ปริจฺฉินฺทิตฺวา นิโรธํ สมาปชฺชนฺตีติ วทนฺติฯ</p>


<p>ติ นิโรธสมาปตฺติวเสเนวฯ  อคฺคิอาทิอนฺตรายํ  สมาปนฺนโก อธิฎฺฐานวเสนาติ อธิปฺปาโยฯ ติอาทีสุ ยํ วตฺตพฺพํ, ตํ เหฎฺฐา  (วิสุทฺธิ. ๒.๓๗๔) วุตฺตเมวฯ</p>


<p> ติ  นิโรธํ สมาปชฺชนฺตสฺส, นิโรธสมาปชฺชนสฺส วาฯ ติ ตสฺมิํ ตสฺส ภิกฺขุโน อุปสงฺกมนสมเย วุฎฺฐาติเยวฯ กาลปริเจฺฉทสทิสเญฺหตํฯ</p>


<p>ติ อคฺคิอาทีหิปิ อนภิภวนียํ นิโรธํ สมาปนฺนํ สมาปตฺติโต วุฎฺฐาปนโต เอวํ ครุกา หิ  ตสฺมา อตฺตโน หิตสุขํ อากงฺขเนฺตน ชีวิตเหตุปิ สงฺฆสฺส อาณา น อติกฺกมิตพฺพาติ อธิปฺปาโยฯ</p>


<p>  ‘‘สตฺถา ตํ, อาวุโส, อามเนฺตตี’’ติฯ ‘‘วุฎฺฐหิสฺสามี’’ติ อาวชฺชิตพฺพนฺติ สมฺพโนฺธฯ</p>


<p> ติ อตฺตโน ชีวิตกาลสฺส ชีวิตปฺปวตฺติยาฯ อายุ เอว ฯ ‘‘อายุอุสฺมาวิญฺญาณานี’’ติ จ วทนฺติ, เต จสฺส ปกติจิตฺตเสฺสว อารมฺมณํ โหนฺติฯ  มรณํ นตฺถิ จริมภวเงฺคน มียนโตฯ  ‘‘สหสา มรณํ มา อโหสี’’ติฯ สหสา หิ มรเณ อญฺญพฺยากรณภิกฺขุโอวาททานสาสนานุภาวทีปนานํ อนิสฺสโร สิยา, อนาคามิโน วา อคฺคมคฺคานธิคโม สิยาฯ นฺติ นานาพทฺธอวิโกปนาทิติวิธมฺปิ ปุพฺพกิจฺจํฯ  อฎฺฐกถายํฯ</p>


<p> กิญฺจาปิ ‘‘เอกํ วา เทฺว วา’’ติ อนิยเมตฺวา วิย วุตฺตํ, เทฺว วาเร เอว ปน นิยมโต วทนฺติฯ ติ เนวสญฺญานาสญฺญายตนจิตฺตวาเรฯ ติ อจิตฺตกภาวเมวาหฯ ติ จิตฺตนิโรธาย ปโยคภาวโต, พลทฺวยสมฺภรณาทิปโยคสฺส จิตฺตนิโรธตฺตาติ อโตฺถฯ สมถวิปสฺสนาพลสมนฺนาคโม, ญาณสมาธิจริยาวสีภาโว เจตฺถ  อญฺญมญฺญานติวตฺตนวเสเนว อิจฺฉิตโพฺพติ อาห ติฯ ติ ปฐมชฺฌานาทีนํ, ตทนุปสฺสนานญฺจ อนุปุพฺพโต นิโรธนสฺสายํ ปโยโคฯ  วุตฺตนเยน  สมาปชฺชนสฺสฯ ตสฺมา ทฺวินฺนํ จิตฺตานํ อุปริ จิตฺตานิ น ปวตฺตนฺตีติ โยชนาฯ</p>


<p>  ติ สกลํ ยถาปริจฺฉินฺนกาลํ อจิตฺตโก ภวิตุํ น สโกฺกติฯ ตญฺจ โข สงฺฆปฎิมานนสตฺถุปโกฺกสนอทฺธานปริเจฺฉทาวชฺชนานํ อกรเณน, น นานาพทฺธอวิโกปนสฺสฯ ตสฺส หิ อกรเณน กทาจิ เกวลํ ตาทิสสฺส ปริกฺขารสฺส อวินาโส น สิยา, น นิโรธสมาปตฺติวิพโนฺธฯ อยญฺจ อโตฺถ  วิภาวิโต เอวฯ เอวํ สเนฺต ตีหิ อากาเรหิ นิโรธสมาปตฺติยา วุฎฺฐานํ โหตีติ อาปชฺชติ, ตสฺมา ตํ น สารโต ปเจฺจตพฺพํฯ ติ อิมินา สมาปตฺติยา วิพเนฺธ ชาเต เอวํ โหตีติ ทเสฺสติ, อวิพเนฺธเนว ปน ยถาปริจฺฉินฺนกาลวีติกฺกมเน ผลจิตฺตุปฺปตฺติยา วุฎฺฐานํ โหติฯ เอวญฺจ กตฺวา คมฺภีรกนฺทโรรุฬฺหตตฺตปาสาณกฺกนฺตปุริสนิทสฺสนมฺปิ สมตฺถิตํ โหตีติ เกจิ วทนฺติฯ อปเร ปน ‘‘ปุพฺพกิจฺจสฺส อกตตฺตา เนวสญฺญานาสญฺญายตนํ สมาปนฺนมโตฺตว ‘ปฎินิวตฺติตฺวา อากิญฺจญฺญายตเน ปติฎฺฐาตี’ติ วุตฺตตฺตา สงฺฆปฎิมานนาทิเอกจฺจปุพฺพกิจฺจากรเณ องฺคเวกลฺลโต นิโรธสมาปตฺติสมาปชฺชนํ น อิชฺฌเตวา’’ติ วทนฺติฯ วตฺตสทิสเญฺหตํ นิโรธสมาปตฺติยา, ยทิทํ ปุพฺพกิจฺจกรณํฯ ตสฺมา ตตฺถ ยํ ครุตรํ, ตสฺส อกรณํ สมาปชฺชนํ วิพนฺธตีติ อปเรฯ วีมํสิตฺวา คเหตพฺพํฯ ‘‘อากิญฺจญฺญายตเน ปติฎฺฐาตี’’ติ จ อิทํ ปุน อากิญฺจญฺญายตนสฺส สมาปชฺชิตพฺพตฺตา วุตฺตํฯ สมาปชฺชิตฺวา หิ วุฎฺฐาย ปุพฺพกิจฺจสฺส กาตพฺพตฺตาฯ</p>


<p>ติอาทิ กตปุพฺพกิจฺจตาสามเญฺญน อุปมาสํสนฺทนํฯ</p>


<p> ติ นิโรธสมาปตฺติยาฯ ติอาทินา จตูหิ อากาเรหิ นิโรธสมาปตฺติยา ฐานํ ทเสฺสติฯ</p>


<p> นฺติ  นิสฺสรณวิเวกนินฺนํ, ปเคว สงฺขารวิมุขตาย, ผลจิตฺตุปฺปตฺติยา จาติ เวทิตพฺพํฯ</p>


<p> อูสงฺขารตฺตยปฎิปฺปสฺสทฺธิยา, อวเสสเจตสิกวิญฺญาณาภาเวน รูปธมฺมมตฺตาวเสสตาย จ มตนิโรธสมาปนฺนานํ อวิเสสํ คเหตฺวา ปุจฺฉา ติฯ กามํ เนสํ สงฺขารตฺตยปฎิปฺปสฺสทฺธิอาทีหิ  อวิเสโส, รูปธมฺมมตฺตาวเสสตาย ปน อายุอุสฺมาอินฺทฺริยานํ อปคมานปคมนํ วิเสโสติ ทเสฺสตุํ นฺติอาทิ วุตฺตํฯ</p>


<p> ติ สภาวธมฺมโต, ปรมตฺถโตติ อโตฺถฯ ปรมตฺถโต หิ วิชฺชมานานํ สงฺขตาทิภาเวน วตฺตพฺพตํ ลภติ, น อวิชฺชมานํฯ ติ ยสฺมา สมาปชฺชนฺตสฺส อริยปุคฺคลสฺส สมถวิปสฺสนาธเมฺม ยุคนเทฺธ กตฺวา อฎฺฐ สมาปตฺติโย อาโรหนฺตสฺส อนุกฺกเมน สงฺขารานํ ปฎิปฺปสฺสมฺภนปโยคนิพฺพตฺติยา นิโรธสมาปตฺติ นิปฺผนฺนา นาม โหติ, ตสฺมา ตํ ปโยคนิพฺพตฺติํ อุปาทาย ฯ</p>


<p>สงฺขารวูปสมโต, สนฺตธมฺมสมนฺวยโต จ ฯ อริเยหิ เอว นิเสวิตพฺพตฺตา ฯ ติสฺสนฺนมฺปิ ทุกฺขตานํ นิพฺพุตภาวโต นฺติ สุวิสุทฺธํ มคฺคผลปญฺญํฯ ติ นิโรธสมาปตฺติยาฯ ติ สมาปชฺชนสมตฺถตาฯ</p>


<h3>อาหุเนยฺยภาวาทิสิทฺธิกถาวณฺณนา</h3>
<p> ติ อาหุเนยฺยปาหุเนยฺยทกฺขิเณยฺยอญฺชลิกรณียอนุตฺตรปุญฺญเกฺขตฺตภาวสิทฺธิฯ ติ ทสฺสนมคฺคปญฺญาทิวิเสเสน วินา,  โลกุตฺตรปญฺญายฯ อาเนตฺวา หุนิตพฺพนฺติ อาหุนํ, ทูรโตปิ อาเนตฺวา ทาตพฺพทานํ, ตํ ปฎิคฺคเหตุํ ยุโตฺตติ ฯ ปาหุนํ วุจฺจติ อาคนฺตุกทานํ, ตํ ปฎิคฺคเหตุํ ยุโตฺตติ ฯ ทกฺขิณํ อรหตีติ  อญฺชลิกรณํ อญฺชลิกมฺมํ, ตํ อรหตีติ ฯ อนุตฺตรํ อุตฺตมํ สตฺตานํ ปุญฺญวิรุหนฎฺฐานนฺติ ติ อยเมตฺถ สเงฺขโปฯ วิตฺถาโร ปน เหฎฺฐา วุโตฺตเยวฯ</p>


<p>   ติ อติกฺขาย วิปสฺสนาย วเสน ปฐมมคฺคปญฺญํ ภาเวตฺวา โสตาปนฺนภาวํ อาคโตฯ สทฺธาทีนํ มุทูนํ อินฺทฺริยานํ วเสน  สมาโนฯ ติ สตฺตกฺขตฺตุํ ปรมา ภวูปปตฺติ อตฺตภาวคฺคหณํ, ตโต ปรํ อฎฺฐมํ ภวํ นาทิยตีติ  สตฺตกฺขตฺตุปรโมฯ ติ ปฎิสนฺธิคฺคหณวเสน อปราปรํ คนฺตฺวาฯ ติ วฎฺฎทุกฺขสฺส ปริยนฺตํ ปริโยสานํ กโรติฯ อยํ กาเลน เทวโลกสฺส, กาเลน มนุสฺสโลกสฺสาติ มิสฺสกสฺส ภวสฺส วเสน ติ วุโตฺตฯ กุลโต กุลํ คจฺฉตีติ ฯ โสตาปตฺติผลสจฺฉิกิริยโต ปฎฺฐาย หิ นีจกุเล อุปปตฺติ นาม นตฺถิ, มหาโภคกุเลสุเยว นิพฺพตฺตตีติ อโตฺถฯ ติ เทวมนุสฺสวเสน เทฺว วา ตโย วา ภเวฯ อิติ อยมฺปิ มิสฺสกภเวเนว กถิโตฯ เทสนามตฺตเมว เจตํ ‘‘เทฺว วา ตีณิ วา’’ติฯ ยาว ฉฎฺฐภวา สํสรโนฺตปิ โกลํโกโลว โหติฯ อตฺตภาวคฺคหณสงฺขาตํ เอกํเยว ขนฺธพีชํ เอตสฺส อตฺถีติ นฺติ อิทมฺปิ เทสนามตฺตํฯ ‘‘เทวภวํ นิพฺพเตฺตตี’’ติปิ วตฺตุํ วฎฺฎติเยวฯ โก ปเนเตสํ อิมํ ปเภทํ นิยเมตีติ? ติณฺณํ มคฺคานํ วิปสฺสนาฯ สเจ หิ อุปริ ติณฺณํ มคฺคานํ วิปสฺสนา พลวตี โหติ, เอกพีชี นาม โหติฯ ตโต มนฺทาย โกลํโกโล, ตโต มนฺทตราย สตฺตกฺขตฺตุปรโมฯ</p>


<p> ปฎิสนฺธิวเสน สกิํ อาคจฺฉตีติ สกทาคามีฯ ติ เอกวารํเยวฯ ติ อิมินา ปญฺจสุ สกทาคามีสุ จตฺตาโร วเชฺชตฺวา เอโกว คหิโตฯ เอกโจฺจ หิ อิธ สกทาคามิผลํ ปตฺวา อิเธว ปรินิพฺพาติ, เอกโจฺจ อิธ ปตฺวา เทวโลเก ปรินิพฺพาติ, เอกโจฺจ เทวโลเก ปตฺวา ตเตฺถว ปรินิพฺพาติ, เอกโจฺจ เทวโลเก ปตฺวา อิธูปปชฺชิตฺวา ปรินิพฺพาติฯ อิเม จตฺตาโรปิ อิธ น คหิตาฯ โย ปน อิธ ปตฺวา เทวโลเก ยาวตายุกํ วสิตฺวา ปุน อิธูปปชฺชิตฺวา ปรินิพฺพาติ, อยํ อิธ คหิโตฯ</p>


<p> ปฎิสนฺธิวเสน อิธ อนาคมนโต ติ สทฺธาทีนํ วิมุตฺติปริปาจกอินฺทฺริยานํ ปโรปริยเตฺตนฯ ติ โส อนาคามี อนฺตราปรินิพฺพายิอาทิภาเวน ปญฺจปกาเรน อิมํ โลกํ ปชหิตฺวา ปรินิพฺพายนโก โหติฯ อายุเวมชฺฌสฺส อนฺตราเยว กิเลสปรินิพฺพาเนน ปรินิพฺพายนโต  ฯ ติ วา อุปคนฺตฺวา กาลกิริยํฯ ติ อธิมตฺตปโยเคน วินา อปฺปกสิเรเนว ติกฺขินฺทฺริยตาย  สุเขเนวฯ ติ เอตฺถ วุตฺตวิปริยาเยน อโตฺถ เวทิตโพฺพฯ อุทฺธํ วา หิ ภาเวน อุทฺธมสฺส ตณฺหาโสตํ, วฎฺฎโสตํ วาติ ฯ อุทฺธํ วา คนฺตฺวา ปฎิลภิตพฺพโต อุทฺธมสฺส มคฺคโสตนฺติ ฯ ปฎิสนฺธิวเสน อกนิฎฺฐภวํ คจฺฉตีติ ฯ</p>


<p>ติ อวิหาทีสุ ยตฺถ ยตฺถ อุปปโนฺนฯ อิเมสํ ปน อนาคามีนํ ปเภทชานนตฺถํ อุทฺธํโสตอกนิฎฺฐคามิจตุกฺกํ เวทิตพฺพํ – โย หิ อวิหโต ปฎฺฐาย จตฺตาโร เทวโลเก โสเธตฺวา อกนิฎฺฐํ คนฺตฺวา ปรินิพฺพาติ, อยํ  นามฯ โย ปน เหฎฺฐา ตโย เทวโลเก โสเธตฺวา สุทสฺสีเทวโลเก ฐตฺวา ปรินิพฺพาติ, อยํ  นามฯ โย อิโต อกนิฎฺฐเมว คนฺตฺวา ปรินิพฺพาติ, อยํ  นามฯ โย ปน เหฎฺฐา จตูสุ เทวโลเกสุ ตตฺถ ตเตฺถว ปรินิพฺพาติ, อยํ  นามฯ เอเต ปน อวิเหสุ อุปปนฺนสมนนฺตรา อายุเวมชฺฌํ อปฺปตฺวา, ปตฺวา จ ปรินิพฺพายนวเสน ตโย อนฺตราปรินิพฺพายิโน, เอโก อุปหจฺจปรินิพฺพายี, เอโก อุทฺธํโสโตติ ปญฺจฯ เต อสงฺขารสสงฺขารปรินิพฺพายิวิภาเคน ทส โหนฺติฯ ตถา อตปฺปสุทสฺสสุทสฺสีสูติ จตฺตาโร ทสกา จตฺตาลีสํฯ อกนิเฎฺฐ ปน อุทฺธํโสโต นตฺถิฯ ตโย อนฺตราปรินิพฺพายิโน, เอโก อุปหจฺจปรินิพฺพายีติ จตฺตาโรฯ เต อสงฺขารสสงฺขารปรินิพฺพายิวิภาเคน อฎฺฐาติ อฎฺฐจตฺตาลีสํ อนาคามิโนฯ</p>


<p>โสตาปนฺนา ปน ปฎิปทาเภเทน จตฺตาโร สตฺตกฺขตฺตุปรมา, จตฺตาโร โกลํโกลา, จตฺตาโร เอกพีชิโนติ สทฺธาธุเรน ปฎิปนฺนา ทฺวาทส, ตถา ปญฺญาธุเรนาติ จตุวีสติฯ</p>


<p>สกทาคามิโน สุญฺญตวิโมเกฺขน วิมุตฺตา ปฎิปทาวเสน จตฺตาโร, ตถา อนิมิตฺตอปฺปณิหิตวิโมเกฺขหีติ ทฺวาทสฯ</p>


<p> ตถา อรหโนฺตฯ เต ปน ทฺวาทส ปญฺญาวิมุตฺตา, ทฺวาทส อุภโตภาควิมุตฺตา, ทฺวาทส เตวิชฺชา, ทฺวาทส ฉฬภิญฺญา, ทฺวาทส ปฎิสมฺภิทาปฺปตฺตาติ  สมสฎฺฐิ โหนฺติฯ เอวเมเต สทฺธิํ ปเจฺจกสมฺพุทฺธสมฺมาสมฺพุเทฺธหิ ฉจตฺตาลีสาธิกสตํ อริยาฯ ยสฺมา เตสํ อริยภาวสิทฺธิ อริยาย ปญฺญาภาวนาย, เตน วุตฺตํ ‘‘อาหุเนยฺยภาวาทิสิทฺธิปิ อิมิสฺสา โลกุตฺตรปญฺญาภาวนาย อานิสํโส’’ติฯ โลกิยวิชฺชาภิญฺญาหิ วินาปิ อุภโตภาควิมุตฺตตา โหตีติ  อุภโตภาควิมุโตฺต วิสุํ คหิโตฯ นฺติ ยํ จตุตฺถมคฺคปญฺญาภาวนํ สนฺธาย เหฎฺฐา สเงฺขปโต คาถาวณฺณนายํ วุตฺตํ, ตํ ปน วุตฺตาการํ นิคมนวเสน ทเสฺสตุํ ติอาทิ วุตฺตํฯ กามํ จตูสุปิ มคฺคกฺขเณสุ ตํ ชฎํ วิชเฎติ นาม, ผลกฺขเณสุปิ ยถารหํ วิชฎิตชโฎ, อคฺคผลกฺขเณเยว ปน สพฺพโส วิชฎิตชโฎ, ตโต ปรํ วิชเฎตพฺพาย ชฎาย อภาวโตฯ เตเนตฺถ เหฎฺฐา เหฎฺฐิมมคฺคปญฺญาภาวนานิสํสสฺส วุตฺตตฺตาว จตุตฺถมคฺคปญฺญาภาวนาวเสน อโตฺถ วุโตฺตฯ</p>


<p>นฺติ อภิรติํ, อภิรุจินฺติ อโตฺถฯ ติ อริยาย ปญฺญาภาวนายฯ</p>


<p> ติ อิมิสฺสํ คาถายํฯ คาถา หิ อตฺตโน อตฺถภูตสฺส วิสุทฺธิมคฺคสฺส อาธารภาเวน วุตฺตา, สามิวจนํ วา เอตํ อตฺถสฺส ตํสมฺพนฺธิภาวโตฯ</p>

</p>

</p>


<h3>นิคมนกถาวณฺณนา</h3>
<p>   ติอาทีนํ คาถานํ อโตฺถ เหฎฺฐา วุโตฺต เอวฯ สฺวายํ ‘‘วิสุทฺธิมคฺคํ ภาสิสฺส’’นฺติ เอวํ ปฎิญฺญาโต วิสุทฺธิมโคฺค เอตฺตาวตา ภาสิโต โหตีติ สมฺพโนฺธฯ</p>


<p> ติอาทีสุ อยํ ปทสมฺพเนฺธน สทฺธิํ สเงฺขปโตฺถ –  ‘‘สีเล ปติฎฺฐายา’’ติคาถายํ วุตฺตานํ สีลาทิปฺปเภทานํ  มหา อฎฺฐกถาตนฺติยํ ตตฺถ ตตฺถ  สมาเนตฺวา นิกายนฺตรสฺส นิกายคตวาทโทสสงฺกเรหิ  โส เยวาติฯ</p>


<h3>นิคมนคาถาโย</h3>
<p>เอตฺตาวตา   จ –</p>


<p>
สุวิสุทฺธสมาจาโร, วิสุทฺธนยมณฺฑิตํ;  
  
วิสุทฺธิมคฺคํ  
โลกสฺส, ยทจฺจนฺตวิสุทฺธิยาฯ  
</p>
  
<p>
อภาสิ กรุณาเวค-สมุสฺสาหิตมานโส;  
  
มเหสิ วิปุโลทาต-วิสุทฺธิมติปาฎโวฯ  
</p>
  
<p>
ตสฺส อตฺถํ ปกาเสตุํ, กถามคฺคํ ปุราตนํ;  
  
นิสฺสาย ยา สมารทฺธา,  
อตฺถสํวณฺณนา  
มยาฯ  
</p>
  
<p>
อายาจิโต สิทฺธคาม-ปริเวณนิวาสินา;  
  
เถเรน  
ทาฐนาเคน,  
สุทฺธาจาเรน ธีมตาฯ  
</p>
  
<p>
สา เอสา ปรมตฺถานํ, ตตฺถ ตตฺถ ยถารหํ;  
  
นิธานโต  
ปรมตฺถ-มญฺชูสา  
นาม นามโตฯ  
</p>
  
<p>
สมฺปตฺตา ปรินิฎฺฐานํ, อนากุลวินิจฺฉยา;  
  
อฎฺฐาสีติปฺปมาณาย, ปาฬิยา ภาณวารโตฯ  
</p>
  
<p>
อิติ ตํ สงฺขโรเนฺตน, ยํ ตํ อธิคตํ มยา;  
  
ปุญฺญํ ตสฺสานุภาเวน, โลกนาถสฺส สาสเนฯ  
</p>
  
<p>
โอคาเหตฺวา วิสุทฺธาย, สีลาทิปฎิปตฺติยา;  
  
สเพฺพปิ เทหิโน โหนฺตุ, วิมุตฺติรสภาคิโนฯ  
</p>
  
<p>
จิรํ  
ติฎฺฐตุ โลกสฺมิํ, สมฺมาสมฺพุทฺธสาสนํ;  
  
ตสฺมิํ สคารวา นิจฺจํ, โหนฺตุ สเพฺพปิ ปาณิโนฯ  
</p>
  
<p>
สมฺมา วสฺสตุ กาเลน, เทโว ราชา มหีปติ;  
  
สทฺธมฺมนิรโต โลกํ, ธเมฺมเนว ปสาสตูติฯ  
</p>
  
พทรติตฺถวิหารวาสินา อาจริยธมฺมปาเลน กตา  
</p>
  
ปรมตฺถมญฺชูสา นาม วิสุทฺธิมคฺคมหาฎีกา สมตฺตาฯ  
</p>
  
วิสุทฺธิมคฺค-มหาฎีกา สมตฺตาฯ  
</p>
  
  
  
  
  