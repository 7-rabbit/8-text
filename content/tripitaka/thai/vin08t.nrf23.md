<h1>๒๓. นิสฺสยวินิจฺฉยกถา</h1>
<p> เอวํ อุปสมฺปทาวินิจฺฉยํ กเถตฺวา อิทานิ นิสฺสยวินิจฺฉยํ กเถตุํ ติอาทิมาหฯ ตตฺถ นิสฺสยนํ  เสวนํ ภชนนฺตฺยโตฺถฯ นิปุพฺพสิ เสวายนฺติ ธาตุ ภาวสาธโน, น ‘‘นิสฺสาย นํ วสตีติ นิสฺสโย’’ติ อิธ วิย อวุตฺตกมฺมสาธโนฯ ตตฺถ หิ เสวิตโพฺพ ปุคฺคโล ลพฺภติ, อิธ ปน เสวนกิริยาติฯ อิทานิ ตํ นิสฺสยํ ปุจฺฉาปุพฺพงฺคมาย  วิสฺสชฺชนาย วิตฺถารโต ฐเปตุํ ติอาทิมาหฯ ตตฺถ ติ นิสฺสยทายกํ กตฺตารํ ปุจฺฉติ, ติ นิสฺสยปฎิคฺคาหกํ สมฺปทานํ, ติ การณํ, นฺติ นิสฺสยปฎิปนฺนกํฯ ตโต ปุจฺฉานุกฺกเมน วิสฺสเชฺชตุํ ตฺยาทิมาหฯ น เกวลํ เอเตฺถว, อถ โข นิสฺสยมุจฺจนเงฺคปิ ‘‘พฺยเตฺตนา’’ติ อาคโตฯ</p>


<p>ตตฺถ  เอตฺถ จ โก วิเสโสติ อาห ติฯ อิทานิ ปริสุปฎฺฐาปกลกฺขณํ ทเสฺสตุํ ติอาทิมาหฯ ตตฺถ ติ สกเล วินยปิฎเกฯ นฺติ สิกฺขาเปตุํฯ ติ อิทํ ปริปุจฺฉาวเสน อุคฺคณฺหนํ สนฺธาย วุตฺตนฺติ วทนฺติฯ เอกสฺส ปมุฎฺฐํ, อิตเรสํ ปคุณํ ภเวยฺยาติ อาห ติฯ ติ นามรูปปริเจฺฉเทฯ ติ มหาวคฺคโต เหฎฺฐา สคาถาวโคฺค นิทานวโคฺค ขนฺธวโคฺคติ อิเม ตโย วคฺคาฯ ‘‘ธมฺมปทมฺปิ สห วตฺถุนา อุคฺคเหตุํ วฎฺฎตี’’ติ มหาปจฺจริยํ วุตฺตตฺตา ชาตกภาณเกน สาฎฺฐกถํ ชาตกํ อุคฺคเหตฺวาปิ ธมฺมปทํ สห วตฺถุนา อุคฺคเหตพฺพเมวฯ</p>


<p>ติอาทีสุ ติ อุปชฺฌาเยน หุตฺวา สามเณโร น อุปฎฺฐาเปตโพฺพฯ ติ อเสกฺขสฺส สีลกฺขโนฺธปิ อเสโกฺข สีลกฺขโนฺธ นามฯ อเสกฺขสฺส อยนฺติ หิ อเสโกฺข, สีลกฺขโนฺธฯ เอวํ สพฺพตฺถฯ เอวญฺจ กตฺวา วิมุตฺติญาณทสฺสนสงฺขาตสฺส ปจฺจเวกฺขณญาณสฺสปิ วเสน อเปกฺขิตฺวา อุปฺปนฺนา อยํ กถาฯ นฺติ จ น อคฺคผลสีลเมว อธิเปฺปตํ, อถ โข ยํ กิญฺจิ อเสกฺขสนฺตาเน ปวตฺตสีลํ โลกิยโลกุตฺตรมิสฺสกสฺส สีลสฺส อิธาธิเปฺปตตฺตาฯ สมาธิกฺขนฺธาทีสุปิ วิมุตฺติกฺขนฺธปริโยสาเนสุ อยเมว นโย, ตสฺมา ยถา สีลสมาธิปญฺญากฺขนฺธา โลกิยมิสฺสกา กถิตา, เอวํ วิมุตฺติกฺขโนฺธปีติ ตทงฺควิมุตฺติอาทโยปิ เวทิตพฺพา, น ปฎิปฺปสฺสทฺธิวิมุตฺติ เอวฯ วิมุตฺติญาณทสฺสนํ ปน โลกิยเมวฯ เตเนว สํยุตฺตนิกายฎฺฐกถายํ (สํ.นิ. อฎฺฐ. ๑.๑.๑๓๕) วุตฺตํ ‘‘ปุริเมหิ  จตูหิ ปเทหิ โลกิยโลกุตฺตรสีลสมาธิปญฺญาวิมุตฺติโย  กถิตา, วิมุตฺติญาณทสฺสนํ ปจฺจเวกฺขณญาณํ โหติ, ตํ โลกิยเมวา’’ติฯ</p>


<p>ติอาทีสุ ตีสุ วตฺถูสุ สทฺธา เอตสฺส นตฺถีติ ฯ นตฺถิ เอตสฺส หิรีติ  อกุสลสมาปตฺติยา อชิคุจฺฉมานเสฺสตํ อธิวจนํฯ น โอตฺตปฺปตีติ  อกุสลสมาปตฺติยา น ภายตีติ วุตฺตํ โหติฯ กุจฺฉิตํ สีทตีติ  หีนวีริยเสฺสตํ อธิวจนํฯ อารทฺธํ วีริยํ เอตสฺสาติ  สมฺมปฺปธานยุตฺตเสฺสตํ อธิวจนํฯ มุฎฺฐา สติ เอตสฺสาติ  นฎฺฐสฺสตีติ วุตฺตํ โหติฯ อุปฎฺฐิตา สติ เอตสฺสาติ  นิจฺจํ อารมฺมณาภิมุขปวตฺตสติเสฺสตํ อธิวจนํฯ</p>


<p>อธิสีเล สีลวิปโนฺน จ อชฺฌาจาเร อาจารวิปโนฺน จ อาปชฺชิตฺวา อวุฎฺฐิโต อธิเปฺปโตฯ สสฺสตุเจฺฉทสงฺขาตํ อนฺตํ คณฺหาติ, คาหยตีติ วา  มิจฺฉาทิฎฺฐิฯ ติ ‘‘น ปฎิพโล โหติ อเนฺตวาสิํ วา สทฺธิวิหาริํ วา คิลานํ อุปฎฺฐาตุํ วา อุปฎฺฐาเปตุํ วา, อนภิรตํ วูปกาเสตุํ วา วูปกาสาเปตุํ วา’’ติ อิมานิ เทฺว ปทานิฯ</p>


<p>อภิ วิสิโฎฺฐ อุตฺตโม สมาจาโร อภิสมาจาโร, อภิสมาจาโรว อาภิสมาจาริโกติ จ สิกฺขิตพฺพโต สิกฺขาติ จ ฯ อภิสมาจารํ วา อารพฺภ ปญฺญตฺตา สิกฺขา  ขนฺธกวตฺตปริยาปนฺนสิกฺขาเยตํ อธิวจนํฯ มคฺคพฺรหฺมจริยสฺส อาทิภูตาติ  อุภโตวิภงฺคปริยาปนฺนสิกฺขาเยตํ อธิวจนํฯ เตเนว ‘‘อุภโตวิภงฺคปริยาปนฺนํ  วา อาทิพฺรหฺมจริยกํ, ขนฺธกวตฺตปริยาปนฺนํ อาภิสมาจาริก’’นฺติ วิสุทฺธิมเคฺค (วิสุทฺธิ. ๑.๑๑) วุตฺตํ, ตสฺมา นฺติ เอตฺถ สิกฺขิตพฺพโต เสกฺขา, ภควตา ปญฺญตฺตตฺตา ปณฺณตฺติ, สพฺพาปิ อุภโตวิภงฺคปริยาปนฺนา สิกฺขาปทปณฺณตฺติ ‘‘เสกฺขปณฺณตฺตี’’ติ วุตฺตาติ คเหตพฺพํฯ เตเนว คณฺฐิปเทปิ วุตฺตํ นฺติ ปาราชิกมาทิํ กตฺวา สิกฺขิตพฺพสิกฺขาปทปญฺญตฺติย’’นฺติฯ เสสเมตฺถ อุตฺตานตฺถเมวาติ สารตฺถทีปนิยํ (สารตฺถ. ฎี. มหาวคฺค ๓.๘๔)ฯ</p>


<p>อุปชฺฌายาจริยกถายํ ติ อุปชฺฌาเยน หุตฺวา น ปพฺพาเชตโพฺพฯ อเสกฺขสฺส  อยนฺติ  โลกิยโลกุตฺตโร สีลกฺขโนฺธฯ ติ สสฺสตุเจฺฉทโกฎฺฐาสคฺคาหิกายฯ ติ อปฺปสฺสุโต โหติ, ทุปฺปโญฺญ โหตีติ อิมานิ เทฺว องฺคานิฯ ติ น ปฎิพโล อุปฺปนฺนํ กุกฺกุจฺจํ ธมฺมโต วิโนเทตุํ, อาปตฺติํ น ชานาติ, อาปตฺติวุฎฺฐานํ น ชานาตีติ อิมานิ ตีณิฯ กุกฺกุจฺจสฺส หิ ปาฬิอฎฺฐกถานยสงฺขาตธมฺมโต วิโนเทตุํ อปฺปฎิพลตา นาม อพฺยตฺตตฺตา เอว โหตีติ สาปิ อาปตฺติองฺคเมว วุตฺตาฯ</p>


<p>อภิ วิสิโฎฺฐ อุตฺตโม สมาจาโร อภิสมาจาโร, วตฺตปฺปฎิปตฺติสีลํ, ตํ อารพฺภ ปญฺญตฺตา ขนฺธกสิกฺขาปทสงฺขาตา สิกฺขา ฯ สิกฺขาปทมฺปิ หิ ตทตฺถปริปูรณตฺถิเกหิ อุคฺคหณาทิวเสน สิกฺขิตพฺพโต สิกฺขาติ วุจฺจติฯ มคฺคพฺรหฺมจริยสฺส อาทิภูตา การณภูตา  อุภโตวิภงฺคปริยาปนฺนสิกฺขาปทํฯ เตเนเวตฺถ วิสุทฺธิมเคฺคปิ (วิสุทฺธิ. ๑.๑๑) ‘‘อุภโตวิภงฺคปริยาปนฺนํ สิกฺขาปทํ อาทิพฺรหฺมจริยกํ, ขนฺธกวตฺตปริยาปนฺนํ อาภิสมาจาริก’’นฺติ วุตฺตํ, ตสฺมา นฺติ เอตฺถ สิกฺขิตพฺพโต เสกฺขา, ภควตาว  ปญฺญตฺตตฺตา ปญฺญตฺติฯ สพฺพาปิ อุภโตวิภงฺคปริยาปนฺนา สิกฺขาปทปณฺณตฺติ ‘‘เสกฺขปณฺณตฺตี’’ติ วุตฺตาติ คเหตพฺพํฯ ติ เอตฺถ กุสลตฺติกาทีหิ วุตฺตํ ชาติภูมิปุคฺคลสมฺปโยควตฺถารมฺมณกมฺมทฺวารลกฺขณรสาทิเภเทหิ เวทนากฺขนฺธาทิจตุพฺพิธํ สนิพฺพานํ นามํ, ภูโตปาทายเภทํ รูปญฺจ ปริจฺฉินฺทิตฺวา ชานนปญฺญา, ตปฺปกาสโก จ คโนฺถ นามรูปปริเจฺฉโท นามฯ อิมินา อภิธมฺมตฺถกุสเลน ภวิตพฺพนฺติ ทเสฺสติฯ นฺติ อุคฺคณฺหาเปตุนฺติ วิมติวิโนทนิยํ (วิ. วิ. ฎี. มหาวคฺค ๒.๘๔) วุตฺตํฯ</p>


<p> ติ เอตฺถ ติ อุปโยคเตฺถ สามิวจนํ, อายสฺมนฺตํ นิสฺสาย วสิสฺสามีติ อโตฺถฯ ยํ ปน วุตฺตํ สมนฺตปาสาทิกายํ (มหาว. อฎฺฐ. ๗๖) ‘‘พฺยโตฺต…เป.… วุตฺตลกฺขโณเยวา’’ติ, ตํ ปริสูปฎฺฐากพหุสฺสุตํ สนฺธาย วทติฯ นฺติ ปพฺพชฺชาจริยอุปสมฺปทาจริยธมฺมาจริยานํ เอเตหิ ยถาวุตฺตวตฺตํ กาตพฺพํฯ ตตฺถ เยน สิกฺขาปทานิ ทินฺนานิ, อยํ ฯ เยน อุปสมฺปทกมฺมวาจา วุตฺตา, อยํ ฯ โย อุเทฺทสํ วา ปริปุจฺฉํ วา เทติ, อยํ ติ เวทิตพฺพํฯ เสสเมตฺถ อุตฺตานตฺถเมวฯ</p>


<p> นิสฺสยปฎิปฺปสฺสทฺธิกถายํ  ติ ปุน อาคนฺตุกาโม, อนาคนฺตุกาโม วา หุตฺวา วาสตฺถาย กญฺจิ ทิสํ คโตฯ นฺติ เปสลภาวํฯ ติ อุปปริกฺขิตฺวาฯ นฺติ เอตฺถ ‘‘สเจ เกนจิ กรณีเยน ตทเหว คนฺตุํ อสโกฺกโนฺต ‘กติปาเหน คมิสฺสามี’ติ คมเน สอุสฺสาโห โหติ, รกฺขตี’’ติ วทนฺติฯ ติ มา  อิธ ปวิสิฯ นฺติ ตเตฺถว นิสฺสยํ คเหตฺวา วสิตพฺพํฯ ติ เอตฺถ อุปชฺฌาเยน ปริจฺจตฺตตฺตา อุปชฺฌายสโมธานปริหาโร นตฺถิ, ตสฺมา อุปชฺฌายสโมธานคตสฺสปิ อาจริยสฺส สนฺติเก คหิตนิสฺสโย น ปฎิปฺปสฺสมฺภติฯ</p>


<p>ติ เอตฺถ ‘‘ปกฺกโนฺตติ ทิสํ คโต’’ติอาทินา อุปชฺฌายสฺส ปกฺกมเน โย วินิจฺฉโย วุโตฺต, โส ตตฺถ วุตฺตนเยเนว อิธาปิ สกฺกา วิญฺญาตุนฺติ ตํ อวตฺวา ติอาทินา อโญฺญเยว นโย อารโทฺธฯ อยญฺจ นโย อุปชฺฌายปกฺกมเนปิ เวทิตโพฺพเยวฯ อีทิเสสุ หิ ฐาเนสุ เอกตฺถวุตฺตลกฺขณํ อญฺญตฺถาปิ ทฎฺฐพฺพํฯ ติ เอตฺถ เอตฺตาวตา ทิสาปกฺกโนฺต นาม โหตีติ อเนฺตวาสิเก อนิกฺขิตฺตธุเรปิ นิสฺสโย ปฎิปฺปสฺสมฺภติฯ ติ พหิอุปจารสีมายํ อเนฺตวาสิกสทฺธิวิหาริกานํ วสนฎฺฐานโต เทฺว เลฑฺฑุปาเต อติกฺกมฺม อญฺญสฺมิํ เสนาสเน วสนฺติ, อโนฺตอุปจารสีมายํ ปน เทฺว เลฑฺฑุปาเต อติกฺกมิตฺวาปิ วสโต นิสฺสโย น ปฎิปฺปสฺสมฺภติฯ ‘‘สเจปิ อาจริโย มุญฺจิตุกาโมว หุตฺวา นิสฺสยปณามนาย ปณาเมตี’’ติอาทิ สพฺพํ อุปชฺฌายสฺส อาณตฺติยมฺปิ เวทิตพฺพนฺติ สารตฺถทีปนิยํ (สารตฺถ. ฎี. มหาวคฺค ๓.๘๓) วุตฺตํฯ</p>


<p> ติ สาธุ สุนฺทรํฯ ติ อครุ, สุภรตาติ อโตฺถฯ นฺติ อุปายปฎิสํยุตฺตํ, เอวํ ปฎิปชฺชนํ นิตฺถรณุปาโยติ อโตฺถฯ นฺติ สามีจิกมฺมมิทนฺติ อโตฺถ ฯ ติ ปสาทาวเหน, กายวจีปโยเคน สมฺปาเทหีติ อโตฺถฯ ติ เอตทตฺถวิญฺญาปกํ หตฺถมุทฺทาทิํ ทเสฺสโนฺต กาเยน วิญฺญาเปติฯ ติ อุปชฺฌาเยน ‘‘สาหู’’ติอาทีสุ วุเตฺตสุ สทฺธิวิหาริกสฺส ‘‘สาธู’’ติ สมฺปฎิจฺฉนวจนํ สนฺธาย ‘‘กาเยน วิญฺญาเปตี’’ติอาทิ วุตฺตนฺติ อธิปฺปาโยฯ ติ  สทฺธิวิหาริกสฺส ปฐมํ อายาจนมเตฺตน, ตโต อุปชฺฌายสฺส จ ‘‘สาหู’’ติอาทินา วจนมเตฺตนาติ อโตฺถฯ อาจริยสฺส สนฺติเก นิสฺสยคฺคหเณ ติ อายสฺมนฺตํ นิสฺสาย วสิสฺสามีติ อโตฺถฯ</p>


<p> นิสฺสยปฎิปฺปสฺสทฺธิกถายํ ติ อิมินา ลชฺชีสุ เอว นิสฺสยคฺคหณํ นิโยเชติ อลชฺชีสุ ปฎิกฺขิตฺตตฺตาฯ เอตฺถ จ ปริโภคสเทฺทน เอกกมฺมาทิโก สํวาโส คหิโต ปจฺจยปริโภคสฺส สโมฺภคสเทฺทน คหิตตฺตาฯ เอเตน จ สโมฺภคสํวาสานํ อลชฺชีหิ สทฺธิํ น กตฺตพฺพตํ ทเสฺสติฯ ติ อาปตฺติปริหาโร นตฺถิฯ ติ ยตฺถ นิสฺสโย คหิตปุโพฺพ, โย จ เอกสโมฺภคปริโภโค, ตาทิโสฯ นฺติ ‘‘ลหุํ อาคมิสฺสตี’’ติ วุตฺตเญฺจติ อโตฺถฯ ติ อิทํ อุปลกฺขณมตฺตํฯ ยทิ เอกาหทฺวีเหน สภาคตา ปญฺญายติ, ญาตทิวเส คเหตโพฺพวฯ อถาปิ จตุปญฺจาเหนปิ น ปญฺญายติ, ยตฺตเกหิ ทิวเสหิ ปญฺญายติ, ตตฺตกานิ อติกฺกาเมตพฺพานิฯ สภาคตํ โอโลเกมีติ ปน เลโส น กาตโพฺพฯ ติ เอตฺถ อสุตฺวาปิ ‘‘อาคมิสฺสติ, เกนจิ อนฺตราเยน จิรายนฺตี’’ติ สญฺญาย สติปิ ลพฺภเตว ปริหาโร ฯ เตนาห ติฯ ติ คมเน นิรุสฺสาหํ สนฺธาย วุตฺตํ, สอุสฺสาหสฺส ปน เสนาสนปฎิสามนาทิวเสน กติปาเห คเตปิ น โทโสฯ</p>


<p>นฺติ ตตฺร สภาคฎฺฐาเน เอว นิสฺสยํ คเหตฺวา วสิตพฺพํฯ ติ อิมินา อุปชฺฌาเย สงฺคณฺหเนฺตเยว ตํสโมธาเน นิสฺสยปฎิปฺปสฺสทฺธิ วุตฺตา, ตสฺมิํ ปน โกเธน วา คณนิรเปกฺขตาย วา อสงฺคณฺหเนฺต อเญฺญสุ คหิโต นิสฺสโย น ปฎิปฺปสฺสมฺภตีติ ทเสฺสติฯ</p>


<p>อาจริยมฺหา นิสฺสยปฎิปฺปสฺสทฺธิยํ วุโตฺต ‘‘โกจิ อาจริโย’’ติอาทิโก นโย อุปชฺฌายปกฺกมนาทีสุปิ เนตฺวา ตตฺถ จ วุโตฺต อิธาปิ เนตฺวา ยถารหํ โยเชตโพฺพฯ ติ อุปจารสีมโต พหิ อญฺญสฺมิํ วิหาเร อเนฺตวาสิกาทีนํ วสนฎฺฐานโต เทฺว เลฑฺฑุปาเต อติกฺกมิตฺวา วสนฺติฯ เตน พหิอุปจาเรปิ อเนฺตวาสิกาทีนํ วสนฎฺฐานโต ทฺวินฺนํ เลฑฺฑุปาตานํ อนฺตเร อาสเนฺน ปเทเส วสติ, นิสฺสโย น ปฎิปฺปสฺสมฺภตีติ  ทเสฺสติฯ อโนฺตอุปจารสีมายํ ปน เทฺว เลฑฺฑุปาเต อติกฺกมิตฺวา วสโต นิสฺสโย น ปฎิปฺปสฺสมฺภเตวาติ วิมติวิโนทนิยํ (วิ. วิ. ฎี. มหาวคฺค ๒.๘๓) วุตฺตํฯ</p>

</p>

</p>

</p>





