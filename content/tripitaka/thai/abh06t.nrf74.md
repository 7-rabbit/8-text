<h1>๒. ทุติโย ปริเจฺฉโท</h1>
<h3>ขนฺธตฺตยสเงฺขโป</h3>
<ol>
<li>
  
เวทนา  
นุภโว เตธา, สุขทุกฺขมุเปกฺขยา;  
  
อิฎฺฐานิฎฺฐานุภวนมชฺฌานุภวลกฺขณาฯ  
</li>
  
<li>
กายิกํ มานสํ ทุกฺขํ, สุโขเปกฺขา จ เวทนา;  
  
เอกํ มานสเมเวติ, ปญฺจธินฺทฺริยเภทโตฯ  
</li>
  
<li>
ยถา ตถา วา สญฺญาณํ,  
สญฺญา  
สตินิพนฺธนํ;  
  
ฉธา ฉทฺวารสมฺภูตผสฺสชานํ วเสน สาฯ  
</li>
  
<li>
  
สงฺขารา  
เจตนา ผโสฺส,  
  
มนกฺการายุ สณฺฐิติ;  
  
ตโกฺก จาโร จ วายาโม,  
  
ปีติ ฉโนฺทธิโมกฺขโกฯ  
</li>
  
<li>
สทฺธา สติ หิโรตฺตปฺปํ, จาโค เมตฺตา มติ ปุน;  
  
มชฺฌตฺตตา จ ปสฺสทฺธี, กายจิตฺตวสา ทุเวฯ  
</li>
  
<li>
ลหุตา มุทุกมฺมญฺญปาคุญฺญมุชุตา ตถา;  
  
ทยา มุทา มิจฺฉาวาจา, กมฺมนฺตาชีวสํวโรฯ  
</li>
  
<li>
โลโภ โทโส จ โมโห จ, ทิฎฺฐิ อุทฺธจฺจเมว จ;  
  
อหิรีกํ อโนตฺตปฺปํ, วิจิกิจฺฉิตเมว จฯ  
</li>
  
<li>
มาโน  
  
อิสฺสา จ มเจฺฉรํ, กุกฺกุจฺจํ ถินมิทฺธกํ;  
  
อิติ เอเตว ปญฺญาส, สงฺขารกฺขนฺธสญฺญิตาฯ  
</li>
  
<li>
พฺยาปาโร เจตนา ผโสฺส, ผุสนํ สรณํ ตหิํ;  
  
มนกฺกาโร ปาลนายุ, สมาธิ อวิสารตาฯ  
</li>
  
<li>
อาโรปนานุมชฺชฎฺฐา, ตกฺกจารา ปนีหนา;  
  
วีริยํ ปีนนา ปีติ, ฉโนฺท ตุ กตฺตุกามตาฯ  
</li>
  
<li>
อธิโมโกฺข นิจฺฉโย สทฺธา,  
  
ปสาโท สรณํ สติ;  
  
หิรี ปาปชิคุจฺฉา หิ,  
  
โอตฺตปฺปํ ตสฺส ภีรุตาฯ  
</li>
  
<li>
อลโคฺค จ อจณฺฑิกฺกํ, จาโค เมตฺตา มติ ปน;  
  
ยาถาวโพโธ มชฺฌตฺตํ, สมวาหิตลกฺขณํฯ  
</li>
  
<li>
ฉ ยุคานิ กายจิตฺตทรคารวถทฺธตา-  
  
อกมฺมญฺญตฺตเคลญฺญกุฎิลานํ วิโนทนาฯ  
</li>
  
<li>
ตานุทฺธตาทิถินาทิทิฎฺฐาทีนํ ยถากฺกมํ;  
  
เสสกาทิอสทฺธาทิมายาทีนํ วิปกฺขิโนฯ  
</li>
  
<li>
ทุกฺขาปนยนกามา, ทยา โมทา ปโมทนา;  
  
วจีทุจฺจริตาทีนํ, วิราโม วิรติตฺตยํฯ  
</li>
  
<li>
โลโภ โทโส จ โมโห จ,  
  
เคธจณฺฑมนนฺธนา;  
  
กเมน ทิฎฺฐิ ทุคฺคาโห,  
  
อุทฺธจฺจํ ภนฺตตํ มตํฯ  
</li>
  
<li>
อหิรีกมลชฺชตฺตํ, อโนตฺตปฺปมตาสตา;  
  
สํสโย วิจิกิจฺฉา หิ, มาโน อุนฺนติลกฺขโณฯ  
</li>
  
<li>
ปรสฺสกสมฺปตฺตีนํ  
  
,  
  
อุสูยา จ นิคูหนา;  
  
อิสฺสามเจฺฉรกา ตาโป,  
  
กตากตสฺส โสจนาฯ  
</li>
  
<li>
ถินํ จิตฺตสฺส สโงฺกโจ, อกมฺมญฺญตฺตตา ปน;  
  
มิทฺธมิเจฺจวเมเตสํ,  
ลกฺขณญฺจ  
นเย พุโธฯ  
</li>
  
<li>
เวทนาทิสมาธนฺตา, สตฺต  
สพฺพค  
สญฺญิตา;  
  
ตกฺกาทิอธิโมกฺขนฺตา, ฉ  
ปกิณฺณก  
นามกาฯ  
</li>
  
<li>
สทฺธาทโย วิรมนฺตา,  
อรณา  
ปญฺจวีสติ;  
  
โลภาทิมิทฺธกนฺตานิ,  
สรณานิ  
จตุทฺทสฯ  
</li>
  
<li>
อิสฺสามเจฺฉรกุกฺกุจฺจโทสา กาเม ทยา มุทา;  
  
กาเม รูเป จ เสสา ฉ-จตฺตาลีส ติธาตุชาฯ  
</li>
  
<li>
ฉนฺทนิจฺฉยมชฺฌตฺตมนกฺการา สอุทฺธวา;  
  
ทยาที ปญฺจ มานาที, ฉ  
เยวาปน  
โสฬสฯ  
</li>
  
<li>
ฉนฺทาที ปญฺจ  
นิยตา,  
ตเตฺถกาทส เนตรา;  
  
อหิรีกมโนตฺตปฺปํ, โลกนาสนกํ ทฺวยํฯ  
</li>
  
<li>
เอเต เทฺว โมหุทฺธจฺจาติ, จตฺตาโร  
ปาปสพฺพคา  
;  
  
โลกปาลทุกํ วุตฺตํ, หิริโอตฺตปฺปนามกํฯ  
</li>
  
<li>
อารมฺมณูปนิชฺฌานา,  
ฌานงฺคา  
ตกฺกจารกา;  
  
ปีติ เอกคฺคตา เจติ, สตฺต วิตฺติตฺตเยน เวฯ  
</li>
  
<li>
สทฺธา สติ มเตกคฺค-ธิติ โลกวินาสกา;  
  
ปาลกา นว เจตานิ,  
พลานิ  
อวิกมฺปโตฯ  
</li>
  
<li>
เอตฺถ สทฺธาทิปญฺจายุ, กตฺวาตฺร จตุธา มติํ;  
  
เวทนาหิ ทฺวิสเตฺตเต, อินฺทฺริยานาธิปจฺจโตฯ  
</li>
  
<li>
มนรูปินฺทฺริเยเหเต  
, สเพฺพ  
อินฺทฺริย  
นามกา;  
  
พาวีสติ ภวนฺตายุทฺวยํ กเตฺวกสงฺคหํฯ  
</li>
  
<li>
ทิฎฺฐีเหกคฺคตาตกฺกสตีวิรติโย  
  
ปถา  
;  
  
อฎฺฐ นิยฺยานโต อาทิจตุโร ภิตฺวาน ทฺวาทสฯ  
</li>
  
<li>
ผโสฺส จ เจตนา เจว,  
  
เทฺวเวตฺถาหารณตฺตโต;  
  
อาหารา  
มนโวชาหิ,  
  
ภวนฺติ จตุโรถวาฯ  
</li>
  
<li>
  
เหตุ  
มูลฎฺฐโต ปาเป,  
  
โลภาทิตฺตยมีริตํ;  
  
กุสลาพฺยากเต จาปิ,  
  
อโลภาทิตฺตยํ ตถาฯ  
</li>
  
<li>
ทิฎฺฐิโลภทุสา กมฺมปถาปายสฺส มคฺคโต;  
  
ตพฺพิปกฺขา สุคติยา, ตโยติ ฉ ปถีริตาฯ  
</li>
  
<li>
ปสฺสทฺธาทิยุคานิ ฉ, วคฺคตฺตา ยุคฬานิ ตุ;  
  
อุปการา  
สติ ธี จ, พหูปการภาวโตฯ  
</li>
  
<li>
  
โอฆา  
หรณโต  
โยคา  
,  
  
โยชเนนาภวคฺคโต;  
  
สวเนนา  
สวา  
ทิฎฺฐิ-  
  
โมเหเชตฺถ ทุธา ลุโภฯ  
</li>
  
<li>
ทฬฺหคฺคาเหน ทิเฎฺฐชา,  
อุปาทานํ  
ติธา ตหิํ;  
  
ทิฎฺฐิ โทเสน เต คนฺถา, คนฺถโต ทิฎฺฐิห ทฺวิธาฯ  
</li>
  
<li>
ปญฺจาวรณโต กาม-กงฺขาโทสุทฺธวํ ตโป;  
  
ถินมิทฺธญฺจ โมเหน, ฉ วา  
นีวรณานิ  
ถฯ  
</li>
  
<li>
กตฺวา  
ตาปุทฺธวํ เอกํ, ถินมิทฺธญฺจ วุจฺจติ;  
  
กิจฺจสฺสาหารโต เจว, วิปกฺขสฺส จ เลสโตฯ  
</li>
  
<li>
ทิเฎฺฐชุทฺธวโทสนฺธ-  
  
กงฺขาถินุณฺณตี  
ทส;  
  
โลกนาสยุเคเนเต,  
  
กิเลสา  
จิตฺตเกฺลสโตฯ  
</li>
  
<li>
โลภโทสมูหมาน-ทิฎฺฐิกงฺขิสฺสมจฺฉรา;  
  
สํโยชนานิ  
ทิเฎฺฐชา, ภิตฺวา พนฺธนโต ทุธาฯ  
</li>
  
<li>
ตานิ โมหุทฺธวํมานกงฺขาโทเสชทิฎฺฐิโย;  
  
ทุธาทิฎฺฐิ ติธา โลภํ, ภิตฺวา สุเตฺต ทสีริตาฯ  
</li>
  
<li>
ทิฎฺฐิโลภมูหมานโทสกงฺขา ตหิํ ทุธา;  
  
กตฺวา โลภมิเม สตฺตา  
นุสยา  
สมุทีริตาฯ  
</li>
  
<li>
ทิฎฺฐิ เอว  
ปรามาโส,  
เญโยฺย เอวํ สมาสโต;  
  
อโตฺถ สงฺขารกฺขนฺธสฺส, วุโตฺต วุตฺตานุสารโตฯ  
</li>
  
อิติ สจฺจสเงฺขเป ขนฺธตฺตยสเงฺขโป นาม  
</li>
  
ทุติโย ปริเจฺฉโทฯ  
</li>
  
  
  
  
  