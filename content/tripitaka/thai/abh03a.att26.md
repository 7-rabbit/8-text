<h1>๑๑. เอกาทสมวโคฺค</h1>
<h3>๑-๓. ติโสฺสปิ อนุสยกถาวณฺณนา</h3>
<p> อิทานิ   อนุสยา อพฺยากตา, อเหตุกา, จิตฺตวิปฺปยุตฺตาติ ติโสฺสปิ อนุสยกถา นาม โหนฺติฯ ตตฺถ ยสฺมา ปุถุชฺชโน กุสลาพฺยากเต จิเตฺต วตฺตมาเน ‘‘สานุสโย’’ติ วตฺตโพฺพ, โย จสฺส ตสฺมิํ ขเณ เหตุ, น เตน เหตุนา อนุสยา สเหตุกา, น เตน จิเตฺตน สมฺปยุตฺตา, ตสฺมา ‘‘เต อพฺยากตา, อเหตุกา, จิตฺตวิปฺปยุตฺตา’’ติ เยสํ ลทฺธิ, เสยฺยถาปิ มหาสํฆิกานเญฺจว สมฺมิติยานญฺจ; เต สนฺธาย ตีสุปิ กถาสุ ปุจฺฉา สกวาทิสฺส, ปฎิญฺญา อิตรสฺสฯ เสสํ เหฎฺฐา วุตฺตนยตฺตา สกฺกา ปาฬิมเคฺคเนว ชานิตุนฺติ, ตสฺมา น วิตฺถาริตนฺติฯ</p>

</p>


<h3>๔. ญาณกถาวณฺณนา</h3>
<p> อิทานิ  ญาณกถา นาม โหติฯ ตตฺถ มคฺคญาเณน อญฺญาเณ วิคเตปิ ปุน จกฺขุวิญฺญาณาทิวเสน ญาณวิปฺปยุตฺตจิเตฺต วตฺตมาเน ยสฺมา ตํ มคฺคจิตฺตํ น ปวตฺตติ, ตสฺมา ‘‘น วตฺตพฺพํ ญาณี’’ติ เยสํ ลทฺธิ, เสยฺยถาปิ มหาสํฆิกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ อญฺญาเณ วิคเต ‘ญาณี’ติ ปญฺญตฺติ น สิยา, ราคาทีสุ วิคเตสุ วีตราคาทิปญฺญตฺติปิ น สิยาติ ปุคฺคลปญฺญตฺติยํ อโกวิโทสี’’ติ โจเทตุํ ติอาทิมาหฯ อิตโร เตสุ วิคเตสุ สราคาทิภาเว ยุตฺติํ  อปสฺสโนฺต ปฎิกฺขิปติฯ ปริโยสาเน ยสฺมา ญาณปฎิลาเภน โส ญาณีติ วตฺตพฺพตํ อรหติ, ตสฺมา นฺติ ปฎิเกฺขโป สกวาทิสฺสาติฯ</p>

</p>


<h3>๕. ญาณํ จิตฺตวิปฺปยุตฺตนฺติกถาวณฺณนา</h3>
<p> อิทานิ  ญาณํ จิตฺตวิปฺปยุตฺตนฺติกถา นาม โหติฯ ตตฺถ ยสฺมา อรหา จกฺขุวิญฺญาณาทิสมงฺคี ปฎิลทฺธํ มคฺคญาณํ สนฺธาย ‘‘ญาณี’’ติ วุจฺจติ, น จสฺส ตํ เตน จิเตฺตน สมฺปยุตฺตํ, ตสฺมา ‘‘ญาณํ จิตฺตวิปฺปยุตฺต’’นฺติ เยสํ ลทฺธิ, เสยฺยถาปิ ปุพฺพเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เต ญาณํ จิตฺตวิปฺปยุตฺตํ จิตฺตวิปฺปยุเตฺตสุ รูปาทีสุ อญฺญตรํ สิยา’’ติ โจเทตุํ นฺติอาทิมาหฯ อิตโร ปฎิกฺขิปติฯ เสสํ เหฎฺฐา วุตฺตนยเมวฯ ปริโยสาเน ปน ติ ปุโฎฺฐ ปฎิลาภวเสน ตํ ปวตฺติํ อิจฺฉติ, ตสฺมา ปฎิชานาตีติฯ</p>

</p>


<h3>๖. อิทํ ทุกฺขนฺติกถาวณฺณนา</h3>
<p> อิทานิ  อิทํ ทุกฺขนฺติกถา นาม โหติฯ ตตฺถ เยสํ ‘‘โลกุตฺตรมคฺคกฺขเณ โยคาวจโร อิทํ ทุกฺขนฺติ วาจํ ภาสติ, เอวมสฺส อิทํ ทุกฺขนฺติ วาจํ ภาสโต จ อิทํ ทุกฺขนฺติ ญาณํ ปวตฺตตี’’ติ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, มคฺคกฺขเณ ตถา วาจาภาสนํ ญาณปฺปวตฺติญฺจ สนฺธาย ปฎิญฺญา อิตรสฺสฯ ยสฺมา ปน โส เสสสจฺจปฎิสํยุตฺตํ วาจํ ปุถุชฺชโนว ภาสติ , น จ ตสฺส ตถา ญาณปฺปวตฺตีติ อิจฺฉติ, ตสฺมา สมุทยาทิปเญฺหสุ ปฎิกฺขิปติฯ นฺติอาทิ ทุกฺขปริยายทสฺสนวเสน วุตฺตํฯ อิตโร ปน สกสมเย ตาทิสํ โวหารํ อปสฺสโนฺต ปฎิกฺขิปติฯ ติอาทิ ยทิ ตสฺส ทุเกฺข ญาณํ ปวตฺตติ, อิ-การ ทํ-การ ทุ-การ ข-กาเรสุ ปฎิปาฎิยา จตูหิ ญาเณหิ ปวตฺติตพฺพนฺติ ทเสฺสตุํ วุตฺตํฯ อิตโร ปน ตถา น อิจฺฉติ, ตสฺมา ปฎิกฺขิปติฯ</p>

</p>


<h3>๗. อิทฺธิพลกถาวณฺณนา</h3>
<p> อิทานิ  อิทฺธิพลกถา นาม โหติฯ ตตฺถ อิทฺธิปาทภาวนานิสํสสฺส อตฺถํ อโยนิโส คเหตฺวา ‘‘อิทฺธิพเลน สมนฺนาคโต กปฺปํ ติเฎฺฐยฺยา’’ติ เยสํ ลทฺธิ, เสยฺยถาปิ มหาสํฆิกานํ; เต สนฺธาย ติ ปุจฺฉา สกวาทิสฺสฯ ตตฺถ กโปฺป นาม มหากโปฺป, กเปฺปกเทโส, อายุกโปฺปติ ติวิโธฯ ‘‘จตฺตาริมานิ, ภิกฺขเว, กปฺปสฺส อสเงฺขฺยยฺยานี’’ติ (อ. นิ. ๔.๑๕๖) เอตฺถ หิ มหากโปฺปว กโปฺปติ วุโตฺตฯ ‘‘พฺรหฺมกายิกานํ เทวานํ กโปฺป อายุปฺปมาณ’’นฺติ (อ. นิ. ๔.๑๒๓) เอตฺถ กเปฺปกเทสาฯ ‘‘กปฺปํ นิรยมฺหิ ปจฺจติ, กปฺปํ สคฺคมฺหิ โมทตี’’ติ (จูฬว. ๓๕๔) เอตฺถ อายุกโปฺปฯ อายุกปฺปนํ อายุวิธานํ กมฺมสฺส วิปากวเสน วา วสฺสคณนาย วา อายุปริเจฺฉโทติ อโตฺถฯ เตสุ มหากปฺปํ สนฺธาย ปุจฺฉติ, อิตโร ปฎิชานาติฯ</p>


<p>อถ นํ สกวาที ‘‘สเจ เต อิทฺธิพเลน สมนฺนาคโต, ‘โย จิรํ ชีวติ, โส วสฺสสตํ อปฺปํ  วา ภิโยฺย’ติ (สํ. นิ. ๒.๑๔๓) เอวํ ปริจฺฉินฺนา อายุกปฺปา อุทฺธํ มหากปฺปํ วา มหากเปฺปกเทสํ วา ชีเวยฺย อิทฺธิมยิเกนสฺส อายุนา ภวิตพฺพ’’นฺติ โจเทตุํ ติอาทิมาหฯ อิตโร ‘‘ชีวิตินฺทฺริยํ นาม อิทฺธิมยิกํ นตฺถิ, กมฺมสมุฎฺฐานเมวา’’ติ วุตฺตตฺตา ปฎิกฺขิปติฯ โก ปเนตฺถ อิทฺธิมโต วิเสโส, นนุ อนิทฺธิมาปิ อายุกปฺปํ  ติเฎฺฐยฺยาติ? อยํ วิเสโส – อิทฺธิมา หิ ยาวตายุกํ ชีวิตปฺปวตฺติยา อนฺตรายกเร ธเมฺม อิทฺธิพเลน ปฎิพาหิตฺวา อนฺตรา อกาลมรณํ นิวาเรตุํ สโกฺกติ, อนิทฺธิมโต เอตํ พลํ นตฺถิฯ อยเมเตสํ วิเสโสฯ</p>


<p>นฺติ อิทํ อวิเสเสน กปฺปํ ติเฎฺฐยฺยาติ ปฎิญฺญาตตฺตา โจเทติฯ เทฺว ติอาทิ ‘‘ยทิ อิทฺธิมา ชีวิตปริเจฺฉทํ อติกฺกมิตุํ สโกฺกติ, น เกวลํ เอกํ อเนเกปิ กเปฺป ติเฎฺฐยฺยา’’ติ โจทนตฺถํ วุตฺตํฯ ติอาทิ น สพฺพํ อิทฺธิยา ลพฺภติ, อิทฺธิยา อวิสโยปิ อตฺถีติ ทเสฺสตุํ วุตฺตํฯ เสสเมตฺถ อุตฺตานตฺถเมวาติฯ</p>

</p>


<h3>๘. สมาธิกถาวณฺณนา</h3>
<p> อิทานิ  สมาธิกถา นาม โหติฯ ตตฺถ เยสํ เอกจิตฺตกฺขเณ อุปฺปนฺนาปิ เอกคฺคตา สมาธานเฎฺฐน สมาธีติ อคฺคเหตฺวา ‘‘สตฺต รตฺตินฺทิวานิ เอกนฺตสุขปฎิสํเวที วิหริตุ’’นฺติอาทิวจนํ (ม. นิ. ๑.๑๘๐) นิสฺสาย ‘‘จิตฺตสนฺตติ สมาธี’’ติ ลทฺธิ, เสยฺยถาปิ สพฺพตฺถิวาทานเญฺจว อุตฺตราปถกานญฺจ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ จิตฺตสนฺตติ สมาธิ, จิตฺตสนฺตติ นาม อตีตาปิ อตฺถิ, อนาคตาปิ อตฺถิฯ น หิ เอกํ ปจฺจุปฺปนฺนจิตฺตเมว จิตฺตสนฺตติ นาม โหติ, กิํ เต สพฺพาปิ สา สมาธี’’ติ โจเทตุํ ติอาทิมาห, อิตโร ตถา อนิจฺฉโนฺต ปฎิกฺขิปติฯ</p>


<p>  นฺติอาทิ ‘‘จิตฺตสนฺตติยํ ปจฺจุปฺปนฺนเมว จิตฺตํ กิจฺจกรํ, อตีตานาคตํ นิรุทฺธตฺตา อนุปฺปนฺนตฺตา จ นตฺถิ, กถํ ตํ สมาธิ นาม โหตี’’ติ ทเสฺสตุํ วุตฺตํฯ ติ ปุจฺฉา ปรวาทิสฺสฯ ตโต ยา สกสมเย ‘‘สมาธิํ, ภิกฺขเว, ภาเวถา’’ติอาทีสุ ปจฺจุปฺปนฺนกุสลจิตฺตสมฺปยุตฺตา เอกคฺคตา สมาธีติ วุตฺตา, ตํ สนฺธาย ปฎิญฺญา สกวาทิสฺสฯ ติอาทิ ‘‘เอกจิตฺตกฺขณิโก’’ติ วจนมตฺตํ คเหตฺวา ฉเลน วุตฺตํ, เตเนว สกวาทินา ปฎิกฺขิตฺตํฯ ติ สุตฺตํ ปุริมปจฺฉิมวเสน ปวตฺตมานสฺส  สมาธิสฺส อโพฺพกิณฺณตํ สาเธติ, น สนฺตติยา สมาธิภาวํ, ตสฺมา อสาธกนฺติฯ</p>

</p>


<h3>๙. ธมฺมฎฺฐิตตากถาวณฺณนา</h3>
<p> อิทานิ ธมฺมฎฺฐิตตากถา นาม โหติฯ ตตฺถ ‘‘ฐิตาว สา ธาตู’’ติ วจนํ นิสฺสาย ‘‘ปฎิจฺจสมุปฺปาทสงฺขาตา ธมฺมฎฺฐิตตา นาม เอกา อตฺถิ, สา จ ปรินิปฺผนฺนา’’ติ เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ ปรินิปฺผนฺนานํ อวิชฺชาทีนํ อญฺญา  ธมฺมฎฺฐิตตา นาม ปรินิปฺผนฺนา อตฺถิ, ตายปิ จ เต ธมฺมฎฺฐิตตาย อญฺญา ฐิตตา ปรินิปฺผนฺนา อาปชฺชตี’’ติ โจเทตุํ ติอาทิมาหฯ ปรวาที เอวรูปาย ลทฺธิยา อภาเวน ปฎิกฺขิปติฯ ทุติยํ ปุโฎฺฐ อนนฺตรปจฺจยตเญฺจว อญฺญมญฺญปจฺจยตญฺจ สนฺธาย ปฎิชานาติฯ เสสํ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๑๐. อนิจฺจตากถาวณฺณนา</h3>
<p> อิทานิ  อนิจฺจตากถา นาม โหติฯ ตตฺถ ‘‘อนิจฺจานํ รูปาทีนํ อนิจฺจตาปิ รูปาทโย วิย ปรินิปฺผนฺนา’’ติ เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เต รูปาทโย วิย อนิจฺจตา ปรินิปฺผนฺนา, ตสฺสาปิ อญฺญาย ปรินิปฺผนฺนาย อนิจฺจตาย ภวิตพฺพ’’นฺติ โจเทตุํ ติอาทิมาหฯ อิตโร ทฺวินฺนํ อนิจฺจตาย เอกโต อภาเวน ปฎิกฺขิปิตฺวา ปุน ยสฺมา สา อนิจฺจตา นิจฺจา น โหติ, เตเนว อนิเจฺจน สทฺธิํ อนฺตรธายติ, ตสฺมา ปฎิชานาติฯ อถสฺส สกวาที เลโสกาสํ อทตฺวา ยา เตน ทุติยา อนิจฺจตา ปฎิญฺญาตา , ตายปิ ตโต ปรายปีติ ปรมฺปรวเสน อนุปเจฺฉทโทสํ อาโรเปโนฺต ติอาทิมาหฯ ชรา ติอาทิ ยสฺมา อุปฺปนฺนสฺส ชรามรณโต อญฺญา อนิจฺจตา นาม นตฺถิ, ตสฺมา อนิจฺจตาวิภาคานุยุญฺชนวเสน วุตฺตํฯ ตตฺราปิ ปรวาทิโน ปุริมนเยเนว ปฎิญฺญา จ ปฎิเกฺขโป จ เวทิตโพฺพฯ</p>


<p> นฺติอาทิ เยสํ สา อนิจฺจตา, เตหิ สทฺธิํ สํสนฺทนตฺถํ วุตฺตํฯ ตตฺถ ‘‘ยถา ปรินิปฺผนฺนานํ รูปาทีนํ อนิจฺจตาชรามรณานิ อตฺถิ, เอวํ ปรินิปฺผนฺนานํ อนิจฺจตาทีนํ ตานิ นตฺถี’’ติ มญฺญมาโน เอกเนฺตน ปฎิกฺขิปติเยวาติฯ</p>

</p>

</p>





