<h2>ขุทฺทกนิกาเย</h2>
<h2>พุทฺธวํสปาฬิ</h2>
<h1>๑. รตนจงฺกมนกณฺฑํ</h1>
<ol>
<li>
พฺรหฺมา  
  
  
  
จ โลกาธิปตี สหมฺปตี  
สหมฺปติ (สฺยา. กํ.)  
, กตญฺชลี อนธิวรํ อยาจถ;  
  
‘‘สนฺตีธ สตฺตาปฺปรชกฺขชาติกา, เทเสหิ ธมฺมํ อนุกมฺปิมํ ปชํ’’ฯ  
</li>
  
<li>
สมฺปนฺนวิชฺชาจรณสฺส ตาทิโน, ชุตินฺธรสฺสนฺติมเทหธาริโน;  
  
ตถาคตสฺสปฺปฎิปุคฺคลสฺส, อุปฺปชฺชิ การุญฺญตา สพฺพสเตฺตฯ  
</li>
  
<li>
‘‘น เหเต ชานนฺติ สเทวมานุสา, พุโทฺธ อยํ กีทิสโก นรุตฺตโม;  
  
อิทฺธิพลํ ปญฺญาพลญฺจ กีทิสํ, พุทฺธพลํ โลกหิตสฺส กีทิสํฯ  
</li>
  
<li>
‘‘น  
เหเต ชานนฺติ สเทวมานุสา, พุโทฺธ อยํ เอทิสโก นรุตฺตโม;  
  
อิทฺธิพลํ ปญฺญาพลญฺจ เอทิสํ, พุทฺธพลํ โลกหิตสฺส เอทิสํฯ  
</li>
  
<li>
‘‘หนฺทาหํ  
  
ทสฺสยิสฺสามิ, พุทฺธพลมนุตฺตรํ;  
  
จงฺกมํ มาปยิสฺสามิ, นเภ รตนมณฺฑิตํ’’ฯ  
</li>
  
<li>
ภุมฺมา มหาราชิกา ตาวติํสา, ยามา จ เทวา ตุสิตา จ นิมฺมิตา;  
  
ปรนิมฺมิตา เยปิ จ พฺรหฺมกายิกา, อานนฺทิตา วิปุลมกํสุ โฆสํฯ  
</li>
  
<li>
โอภาสิตา  
จ ปถวี สเทวกา, ปุถู จ โลกนฺตริกา อสํวุตา;  
  
ตโม จ ติโพฺพ วิหโต ตทา อหุ, ทิสฺวาน อเจฺฉรกํ ปาฎิหีรํฯ  
</li>
  
<li>
สเทวคนฺธพฺพมนุสฺสรกฺขเส, อาภา อุฬารา วิปุลา อชายถ;  
  
อิมสฺมิํ  
โลเก ปรสฺมิโญฺจภยสฺมิํ  
ปรสฺมิํ จูภเย (สฺยา. กํ.)  
, อโธ จ อุทฺธํ ติริยญฺจ วิตฺถตํฯ  
</li>
  
<li>
สตฺตุตฺตโม อนธิวโร วินายโก, สตฺถา อหู เทวมนุสฺสปูชิโต;  
  
มหานุภาโว สตปุญฺญลกฺขโณ, ทเสฺสสิ อเจฺฉรกํ ปาฎิหีรํฯ  
</li>
  
<li>
โส ยาจิโต เทววเรน จกฺขุมา, อตฺถํ สเมกฺขิตฺวา ตทา นรุตฺตโม;  
  
จงฺกมํ  
จงฺกมํ ตตฺถ (สี.)  
มาปยิ โลกนายโก, สุนิฎฺฐิตํ สพฺพรตนนิมฺมิตํฯ  
</li>
  
<li>
อิทฺธี จ อาเทสนานุสาสนี, ติปาฎิหีเร ภควา วสี อหุ;  
  
จงฺกมํ มาปยิ โลกนายโก, สุนิฎฺฐิตํ สพฺพรตนนิมฺมิตํฯ  
</li>
  
<li>
ทสสหสฺสีโลกธาตุยา, สิเนรุปพฺพตุตฺตเม;  
  
ถเมฺภว ทเสฺสสิ ปฎิปาฎิยา, จงฺกเม รตนามเยฯ  
</li>
  
<li>
ทสสหสฺสี  
อติกฺกมฺม, จงฺกมํ มาปยี ชิโน;  
  
สพฺพโสณฺณมยา ปเสฺส, จงฺกเม รตนามเยฯ  
</li>
  
<li>
ตุลาสงฺฆาฎานุวคฺคา  
, โสวณฺณผลกตฺถตา;  
  
เวทิกา สพฺพโสวณฺณา, ทุภโต ปเสฺสสุ นิมฺมิตาฯ  
</li>
  
<li>
มณิมุตฺตาวาลุกากิณฺณา, นิมฺมิโต รตนามโย;  
  
โอภาเสติ ทิสา สพฺพา, สตรํสีว อุคฺคโตฯ  
</li>
  
<li>
ตสฺมิํ จงฺกมเน ธีโร, ทฺวตฺติํสวรลกฺขโณ;  
  
วิโรจมาโน สมฺพุโทฺธ, จงฺกเม จงฺกมี ชิโนฯ  
</li>
  
<li>
ทิพฺพํ มนฺทารวํ ปุปฺผํ, ปทุมํ ปาริฉตฺตกํ;  
  
จงฺกมเน โอกิรนฺติ, สเพฺพ เทวา สมาคตาฯ  
</li>
  
<li>
ปสฺสนฺติ ตํ เทวสงฺฆา, ทสสหสฺสี ปโมทิตา;  
  
นมสฺสมานา นิปตนฺติ, ตุฎฺฐหฎฺฐา ปโมทิตาฯ  
</li>
  
<li>
ตาวติํสา  
จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโน;  
</li>
  
อุทคฺคจิตฺตา สุมนา, ปสฺสนฺติ โลกนายกํฯ  
</li>
  
<li>
สเทวคนฺธพฺพมนุสฺสรกฺขสา, นาคา สุปณฺณา อถ วาปิ กินฺนรา;  
  
ปสฺสนฺติ  
ตํ โลกหิตานุกมฺปกํ, นเภว อจฺจุคฺคตจนฺทมณฺฑลํฯ  
</li>
  
<li>
อาภสฺสรา  
สุภกิณฺหา, เวหปฺผลา อกนิฎฺฐา จ เทวตา;  
  
สุสุทฺธสุกฺกวตฺถวสนา, ติฎฺฐนฺติ ปญฺชลีกตาฯ  
</li>
  
<li>
มุญฺจนฺติ ปุปฺผํ ปน ปญฺจวณฺณิกํ, มนฺทารวํ จนฺทนจุณฺณมิสฺสิตํ;  
  
ภเมนฺติ เจลานิ จ อมฺพเร ตทา, ‘‘อโห ชิโน โลกหิตานุกมฺปโกฯ  
</li>
  
<li>
‘‘ตุวํ สตฺถา จ เกตู จ, ธโช ยูโป จ ปาณินํ;  
  
ปรายโน ปติฎฺฐา จ, ทีโป จ ทฺวิปทุตฺตโม  
ทิปทุตฺตโม (สี. สฺยา.)  
ฯ  
</li>
  
<li>
‘‘ทสสหสฺสีโลกธาตุยา, เทวตาโย มหิทฺธิกา;  
  
ปริวาเรตฺวา นมสฺสนฺติ, ตุฎฺฐหฎฺฐา ปโมทิตาฯ  
</li>
  
<li>
‘‘เทวตา เทวกญฺญา จ, ปสนฺนา ตุฎฺฐมานสา;  
  
ปญฺจวณฺณิกปุเปฺผหิ, ปูชยนฺติ นราสภํฯ  
</li>
  
<li>
‘‘ปสฺสนฺติ  
ตํ เทวสงฺฆา, ปสนฺนา ตุฎฺฐมานสา;  
  
ปญฺจวณฺณิกปุเปฺผหิ, ปูชยนฺติ นราสภํฯ  
</li>
  
<li>
‘‘อโห อจฺฉริยํ โลเก, อพฺภุตํ โลมหํสนํ;  
  
น เมทิสํ ภูตปุพฺพํ, อเจฺฉรํ โลมหํสนํ’’ฯ  
</li>
  
<li>
สกสกมฺหิ ภวเน, นิสีทิตฺวาน เทวตา;  
  
หสนฺติ ตา มหาหสิตํ, ทิสฺวานเจฺฉรกํ นเภฯ  
</li>
  
<li>
อากาสฎฺฐา จ ภูมฎฺฐา, ติณปนฺถนิวาสิโน;  
  
กตญฺชลี นมสฺสนฺติ, ตุฎฺฐหฎฺฐา ปโมทิตาฯ  
</li>
  
<li>
เยปิ  
ทีฆายุกา นาคา, ปุญฺญวโนฺต มหิทฺธิกา;  
  
ปโมทิตา นมสฺสนฺติ, ปูชยนฺติ นรุตฺตมํฯ  
</li>
  
<li>
สงฺคีติโย ปวเตฺตนฺติ, อมฺพเร อนิลญฺชเส;  
  
จมฺมนทฺธานิ วาเทนฺติ, ทิสฺวานเจฺฉรกํ นเภฯ  
</li>
  
<li>
สงฺขา จ ปณวา เจว, อโถปิ ฑิณฺฑิมา  
เฑณฺฑิมา (สี.)  
พหู;  
  
อนฺตลิกฺขสฺมิํ วชฺชนฺติ, ทิสฺวานเจฺฉรกํ นเภฯ  
</li>
  
<li>
อพฺภุโต  
วต โน อชฺช, อุปฺปชฺชิ โลมหํสโน;  
  
ธุวมตฺถสิทฺธิํ ลภาม, ขโณ โน ปฎิปาทิโตฯ  
</li>
  
<li>
พุโทฺธติ เตสํ สุตฺวาน, ปีติ อุปฺปชฺชิ ตาวเท;  
  
พุโทฺธ พุโทฺธติ กถยนฺตา, ติฎฺฐนฺติ ปญฺชลีกตาฯ  
</li>
  
<li>
หิงฺการา สาธุการา จ  
หิงฺการํ สาธุการญฺจ (สี. สฺยา.)  
, อุกฺกุฎฺฐิ สมฺปหํสนํ  
สมฺปสาทนํ (สี.), สมฺปนาทนํ (สฺยา.)  
;  
  
ปชา จ วิวิธา คคเน, วเตฺตนฺติ ปญฺชลีกตาฯ  
</li>
  
<li>
คายนฺติ เสเฬนฺติ จ วาทยนฺติ จ, ภุชานิ โปเถนฺติ จ นจฺจยนฺติ จ;  
  
มุญฺจนฺติ ปุปฺผํ ปน ปญฺจวณฺณิกํ, มนฺทารวํ จนฺทนจุณฺณมิสฺสิตํฯ  
</li>
  
<li>
‘‘ยถา  
ตุยฺหํ มหาวีร, ปาเทสุ จกฺกลกฺขณํ;  
  
ธชวชิรปฎากา, วฑฺฒมานงฺกุสาจิตํฯ  
</li>
  
<li>
‘‘รูเป  
สีเล สมาธิมฺหิ, ปญฺญาย จ อสาทิโส;  
  
วิมุตฺติยา อสมสโม, ธมฺมจกฺกปฺปวตฺตเนฯ  
</li>
  
<li>
‘‘ทสนาคพลํ  
กาเย, ตุยฺหํ ปากติกํ พลํ;  
  
อิทฺธิพเลน อสโม, ธมฺมจกฺกปฺปวตฺตเนฯ  
</li>
  
<li>
‘‘เอวํ สพฺพคุณูเปตํ, สพฺพงฺคสมุปาคตํ;  
  
มหามุนิํ การุณิกํ, โลกนาถํ นมสฺสถฯ  
</li>
  
<li>
‘‘อภิวาทนํ โถมนญฺจ, วนฺทนญฺจ ปสํสนํ;  
  
นมสฺสนญฺจ ปูชญฺจ, สพฺพํ อรหสี ตุวํฯ  
</li>
  
<li>
‘‘เย เกจิ โลเก วนฺทเนยฺยา, วนฺทนํ อรหนฺติ เย;  
  
สพฺพเสโฎฺฐ มหาวีร, สทิโส เต น วิชฺชติฯ  
</li>
  
<li>
‘‘สาริปุโตฺต มหาปโญฺญ, สมาธิชฺฌานโกวิโท;  
  
คิชฺฌกูเฎ ฐิโตเยว, ปสฺสติ โลกนายกํฯ  
</li>
  
<li>
‘‘สุผุลฺลํ สาลราชํว, จนฺทํว คคเน ยถา;  
  
มชฺฌนฺหิเกว  
มชฺฌนฺติเกว (สพฺพตฺถ)  
สูริยํ, โอโลเกสิ นราสภํฯ  
</li>
  
<li>
‘‘ชลนฺตํ ทีปรุกฺขํว, ตรุณสูริยํว อุคฺคตํ;  
  
พฺยามปฺปภานุรญฺชิตํ, ธีรํ ปสฺสติ โลกนายกํฯ  
</li>
  
<li>
‘‘ปญฺจนฺนํ ภิกฺขุสตานํ, กตกิจฺจาน ตาทินํ;  
  
ขีณาสวานํ วิมลานํ, ขเณน สนฺนิปาตยิฯ  
</li>
  
<li>
‘‘โลกปฺปสาทนํ  
นาม, ปาฎิหีรํ นิทสฺสยิ;  
  
อเมฺหปิ ตตฺถ คนฺตฺวาน, วนฺทิสฺสาม มยํ ชินํฯ  
</li>
  
<li>
‘‘เอถ สเพฺพ คมิสฺสาม, ปุจฺฉิสฺสาม มยํ ชินํ;  
  
กงฺขํ วิโนทยิสฺสาม, ปสฺสิตฺวา โลกนายกํ’’ฯ  
</li>
  
<li>
สาธูติ  
เต ปฎิสฺสุตฺวา, นิปกา สํวุตินฺทฺริยา;  
  
ปตฺตจีวรมาทาย, ตรมานา อุปาคมุํฯ  
</li>
  
<li>
ขีณาสเวหิ วิมเลหิ, ทเนฺตหิ อุตฺตเม ทเม;  
  
สาริปุโตฺต มหาปโญฺญ, อิทฺธิยา อุปสงฺกมิฯ  
</li>
  
<li>
เตหิ  
ภิกฺขูหิ ปริวุโต, สาริปุโตฺต มหาคณี;  
  
ลฬโนฺต เทโวว คคเน, อิทฺธิยา อุปสงฺกมิฯ  
</li>
  
<li>
อุกฺกาสิตญฺจ ขิปิตํ  
อุกฺกาสิตญฺจ ขิปิตญฺจ (สฺยา. อฎฺฐ.)  
, อชฺฌุเปกฺขิย สุพฺพตา;  
  
สคารวา สปฺปติสฺสา, สมฺพุทฺธํ อุปสงฺกมุํฯ  
</li>
  
<li>
อุปสงฺกมิตฺวา ปสฺสนฺติ, สยมฺภุํ โลกนายกํ;  
  
นเภ อจฺจุคฺคตํ ธีรํ, จนฺทํว คคเน ยถาฯ  
</li>
  
<li>
ชลนฺตํ ทีปรุกฺขํว, วิชฺชุํว คคเน ยถา;  
  
มชฺฌนฺหิเกว สูริยํ, ปสฺสนฺติ โลกนายกํฯ  
</li>
  
<li>
ปญฺจภิกฺขุสตา สเพฺพ, ปสฺสนฺติ โลกนายกํ;  
  
รหทมิว วิปฺปสนฺนํ, สุผุลฺลํ ปทุมํ ยถาฯ  
</li>
  
<li>
อญฺชลิํ  
ปคฺคเหตฺวาน, ตุฎฺฐหฎฺฐา ปโมทิตา;  
  
นมสฺสมานา นิปตนฺติ, สตฺถุโน จกฺกลกฺขเณฯ  
</li>
  
<li>
สาริปุโตฺต มหาปโญฺญ, โกรณฺฑสมสาทิโส;  
  
สมาธิชฺฌานกุสโล, วนฺทเต โลกนายกํฯ  
</li>
  
<li>
คชฺชิตา กาลเมโฆว, นีลุปฺปลสมสาทิโส;  
  
อิทฺธิพเลน อสโม, โมคฺคลฺลาโน มหิทฺธิโกฯ  
</li>
  
<li>
มหากสฺสโปปิ  
จ เถโร, อุตฺตตฺตกนกสนฺนิโภ;  
  
ธุตคุเณ อคฺคนิกฺขิโตฺต, โถมิโต สตฺถุวณฺณิโตฯ  
</li>
  
<li>
ทิพฺพจกฺขูนํ โย อโคฺค, อนุรุโทฺธ มหาคณี;  
  
ญาติเสโฎฺฐ ภควโต, อวิทูเรว ติฎฺฐติฯ  
</li>
  
<li>
อาปตฺติอนาปตฺติยา  
, สเตกิจฺฉาย โกวิโท;  
  
วินเย อคฺคนิกฺขิโตฺต, อุปาลิ สตฺถุวณฺณิโตฯ  
</li>
  
<li>
สุขุมนิปุณตฺถปฎิวิโทฺธ, กถิกานํ ปวโร คณี;  
  
อิสิ มนฺตานิยา ปุโตฺต, ปุโณฺณ นามาติ วิสฺสุโตฯ  
</li>
  
<li>
เอเตสํ จิตฺตมญฺญาย, โอปมฺมกุสโล มุนิ;  
  
กงฺขเจฺฉโท มหาวีโร, กเถสิ อตฺตโน คุณํฯ  
</li>
  
<li>
‘‘จตฺตาโร  
เต อสเงฺขยฺยา, โกฎิ เยสํ น นายติ;  
  
สตฺตกาโย จ อากาโส, จกฺกวาฬา จนนฺตกา;  
  
พุทฺธญาณํ อปฺปเมยฺยํ, น สกฺกา เอเต วิชานิตุํฯ  
</li>
  
<li>
‘‘กิเมตํ อจฺฉริยํ โลเก, ยํ เม อิทฺธิวิกุพฺพนํ;  
  
อเญฺญ พหู อจฺฉริยา, อพฺภุตา โลมหํสนาฯ  
</li>
  
<li>
‘‘ยทาหํ ตุสิเต กาเย, สนฺตุสิโต นามหํ ตทา;  
  
ทสสหสฺสี สมาคมฺม, ยาจนฺติ ปญฺชลี มมํฯ  
</li>
  
<li>
‘‘‘กาโล โข เต  
กาโล เทว (สี.), กาโลยํ เต (สฺยา. ก.)  
มหาวีร, อุปฺปชฺช มาตุกุจฺฉิยํ;  
  
สเทวกํ ตารยโนฺต, พุชฺฌสฺสุ อมตํ ปทํ’ฯ  
</li>
  
<li>
‘‘ตุสิตา  
กายา จวิตฺวาน, ยทา โอกฺกมิ กุจฺฉิยํ;  
  
ทสสหสฺสีโลกธาตุ, กมฺปิตฺถ ธรณี ตทาฯ  
</li>
  
<li>
‘‘ยทาหํ มาตุกุจฺฉิโต, สมฺปชาโนว นิกฺขมิํ;  
  
สาธุการํ ปวเตฺตนฺติ, ทสสหสฺสี ปกมฺปถฯ  
</li>
  
<li>
‘‘โอกฺกนฺติํ เม สโม นตฺถิ, ชาติโต อภินิกฺขเม;  
  
สโมฺพธิยํ อหํ เสโฎฺฐ, ธมฺมจกฺกปฺปวตฺตเนฯ  
</li>
  
<li>
‘‘อโห อจฺฉริยํ โลเก, พุทฺธานํ คุณมหนฺตตา;  
  
ทสสหสฺสีโลกธาตุ, ฉปฺปการํ ปกมฺปถ;  
  
โอภาโส จ มหา อาสิ, อเจฺฉรํ โลมหํสนํ’’ฯ  
</li>
  
<li>
ภควา ตมฺหิ  
ภควา จ ตมฺหิ (สี. สฺยา. ก.)  
สมเย, โลกเชโฎฺฐ นราสโภ;  
  
สเทวกํ ทสฺสยโนฺต, อิทฺธิยา จงฺกมี ชิโนฯ  
</li>
  
<li>
จงฺกเม จงฺกมโนฺตว, กเถสิ โลกนายโก;  
  
อนฺตรา น นิวเตฺตติ, จตุหเตฺถ จงฺกเม ยถาฯ  
</li>
  
<li>
สาริปุโตฺต  
  
มหาปโญฺญ, สมาธิชฺฌานโกวิโท;  
  
ปญฺญาย ปารมิปฺปโตฺต, ปุจฺฉติ โลกนายกํฯ  
</li>
  
<li>
‘‘กีทิโส เต มหาวีร, อภินีหาโร นรุตฺตม;  
  
กมฺหิ กาเล ตยา ธีร, ปตฺถิตา โพธิมุตฺตมาฯ  
</li>
  
<li>
‘‘ทานํ  
สีลญฺจ เนกฺขมฺมํ, ปญฺญาวีริยญฺจ กีทิสํ;  
  
ขนฺติสจฺจมธิฎฺฐานํ, เมตฺตุเปกฺขา จ กีทิสาฯ  
</li>
  
<li>
‘‘ทส  
ปารมี ตยา ธีร, กีทิสี โลกนายก;  
  
กถํ อุปปารมี ปุณฺณา, ปรมตฺถปารมี กถํ’’ฯ  
</li>
  
<li>
ตสฺส ปุโฎฺฐ วิยากาสิ, กรวีกมธุรคิโร;  
  
นิพฺพาปยโนฺต หทยํ, หาสยโนฺต สเทวกํฯ  
</li>
  
<li>
อตีตพุทฺธานํ ชินานํ เทสิตํ, นิกีลิตํ  
นิกีฬิตํ (ก.)  
พุทฺธปรมฺปราคตํ;  
  
ปุเพฺพนิวาสานุคตาย พุทฺธิยา, ปกาสยี โลกหิตํ สเทวเกฯ  
</li>
  
<li>
‘‘ปีติปาโมชฺชชนนํ, โสกสลฺลวิโนทนํ;  
  
สพฺพสมฺปตฺติปฎิลาภํ, จิตฺตีกตฺวา สุณาถ เมฯ  
</li>
  
<li>
‘‘มทนิมฺมทนํ โสกนุทํ, สํสารปริโมจนํ;  
  
สพฺพทุกฺขกฺขยํ มคฺคํ, สกฺกจฺจํ ปฎิปชฺชถา’’ติฯ  
</li>
  
รตนจงฺกมนกโณฺฑ นิฎฺฐิโตฯ  
</li>
  
  
  
  
  