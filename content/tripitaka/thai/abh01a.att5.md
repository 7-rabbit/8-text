<h1>๒. รูปกโณฺฑ</h1>
<h2>อุเทฺทสวณฺณนา</h2>
<p>อิทานิ   รูปกณฺฑํ ภาเชตฺวา ทเสฺสตุํ ปุน ติอาทิ อารทฺธํฯ ตตฺถ กิญฺจาปิ เหฎฺฐา จิตฺตุปฺปาทกเณฺฑ วิปากาพฺยากตเญฺจว กิริยาพฺยากตญฺจ นิเสฺสสํ กตฺวา ภาชิตํ, รูปาพฺยากตนิพฺพานาพฺยากตานิ ปน อกถิตานิ, ตานิ กเถตุํ จตุพฺพิธมฺปิ อพฺยากตํ สโมธาเนตฺวา ทเสฺสโนฺต ติอาทิมาหฯ ตตฺถ นฺติ จตุภูมกกุสลานเญฺจว อกุสลานญฺจฯ เอวํ ตาว วิปากาพฺยากตํ กุสลวิปากากุสลวิปากวเสน ทฺวีหิ ปเทหิ ปริยาทิยิตฺวา ทสฺสิตํฯ ยสฺมา ปน ตํ สพฺพมฺปิ กามาวจรํ วา โหติ, รูปาวจราทีสุ วา อญฺญตรํ, ตสฺมา ติอาทินา นเยน ตเทว วิปากาพฺยากตํ ภูมนฺตรวเสน ปริยาทิยิตฺวา ทสฺสิตํฯ ยสฺมา ปน ตํ เวทนากฺขโนฺธปิ โหติ…เป.… วิญฺญาณกฺขโนฺธปิ, ตสฺมา ปุน สมฺปยุตฺตจตุกฺขนฺธวเสน ปริยาทิยิตฺวา ทสฺสิตํฯ</p>


<p>เอวํ วิปากาพฺยากตํ กุสลากุสลวเสน ภูมนฺตรวเสน สมฺปยุตฺตกฺขนฺธวเสนาติ ตีหิ นเยหิ ปริยาทาย ทเสฺสตฺวา, ปุน กิริยาพฺยากตํ  ทเสฺสโนฺต ติอาทิมาหฯ ตตฺถ ‘กามาวจรา รูปาวจรา อรูปาวจรา เวทนากฺขโนฺธ…เป.… วิญฺญาณกฺขโนฺธ’ติ วตฺตพฺพํ ภเวยฺยฯ เหฎฺฐา ปน คหิตเมวาติ นยํ ทเสฺสตฺวา นิสฺสชฺชิตํฯ อิทานิ อวิภตฺตํ ทเสฺสโนฺต ติ อาหฯ ตตฺถ นฺติ ปเทน ปญฺจวีสติ รูปานิ ฉนฺนวุติรูปโกฎฺฐาสา นิปฺปเทสโต คหิตาติ เวทิตพฺพาฯ   ติ ปเทน นิพฺพานํ นิปฺปเทสโต คหิตนฺติฯ เอตฺตาวตา ติ ปทํ นิฎฺฐิตํ โหติฯ</p>


<p> นฺติ อิทํ กสฺมา คหิตํ? เหฎฺฐา รูปาพฺยากตํ สเงฺขเปน กถิตํฯ อิทานิ ตํ เอกกทุกติกจตุกฺก…เป.… เอกาทสกวเสน วิตฺถารโต ภาเชตฺวา ทเสฺสตุํ อิทํ คหิตํฯ ตสฺสโตฺถ – ยํ วุตฺตํ ‘สพฺพญฺจ รูปํ, อสงฺขตา จ ธาตู’ติ, ตสฺมิํ ปททฺวเย ‘กตมํ สพฺพํ รูปํ นาม’? อิทานิ ตํ ทเสฺสโนฺต ติอาทิมาห ฯ ตตฺถ ติ คณนปริเจฺฉโทฯ เตน เตสํ อูนาธิกภาวํ นิวาเรติฯ ‘จ’-สโทฺท สมฺปิณฺฑนโตฺถฯ เตน น เกวลํ ‘จตฺตาโร มหาภูตาว’ รูปํ, อญฺญมฺปิ อตฺถีติ ‘อุปาทารูปํ’ สมฺปิเณฺฑติฯ</p>


<p>ติ เอตฺถ มหนฺตปาตุภาวาทีหิ การเณหิ มหาภูตตา เวทิตพฺพาฯ เอตานิ หิ มหนฺตปาตุภาวโต, มหาภูตสามญฺญโต, มหาปริหารโต, มหาวิการโต, มหนฺตภูตตฺตา จาติ อิเมหิ การเณหิ มหาภูตานีติ วุจฺจนฺติฯ ตตฺถ ติ, เอตานิ หิ อนุปาทินฺนกสนฺตาเนปิ อุปาทินฺนกสนฺตาเนปิ มหนฺตานิ ปาตุภูตานิฯ เตสํ อนุปาทินฺนกสนฺตาเน เอวํ มหนฺตปาตุภาวตา เวทิตพฺพา – เอกญฺหิ จกฺกวาฬํ อายามโต จ วิตฺถารโต จ โยชนานํ ทฺวาทส สตสหสฺสานิ ตีณิ สหสฺสานิ จตฺตาริ สตานิ ปญฺญาสญฺจ โยชนานิฯ ปริเกฺขปโต –</p>


<p>
สพฺพํ  
สตสหสฺสานิ, ฉตฺติํส ปริมณฺฑลํ;  
  
ทส เจว สหสฺสานิ, อฑฺฒุฑฺฒานิ สตานิ จฯ (ปารา. อฎฺฐ. ๑.๑; วิสุทฺธิ. ๑.๑๓๗);  
</p>
  
<p>ตตฺถ –</p>


<p>
ทุเว สตสหสฺสานิ, จตฺตาริ นหุตานิ จ;  
  
เอตฺตกํ พหลเตฺตน, สงฺขาตายํ วสุนฺธราฯ (ปารา. อฎฺฐ. ๑.๑; วิสุทฺธิ. ๑.๑๓๗);  
</p>
  
<p>ตสฺสาเยว สนฺธารกํ –</p>


<p>
จตฺตาริ  
สตสหสฺสานิ, อเฎฺฐว นหุตานิ จ;  
  
เอตฺตกํ พหลเตฺตน, ชลํ วาเต ปติฎฺฐิตํฯ  
</p>
  
<p>ตสฺสาปิ สนฺธารโก –</p>


<p>
นวสตสหสฺสานิ, มาลุโต นภมุคฺคโต;  
  
สฎฺฐิ เจว สหสฺสานิ, เอสา โลกสฺส สณฺฐิติฯ  
</p>
  
<p>เอวํ สณฺฐิเต เจตฺถ โยชนานํ –</p>


<p>
จตุราสีติสหสฺสานิ, อโชฺฌคาโฬฺห มหณฺณเว;  
  
อจฺจุคฺคโต ตาวเทว, สิเนรุ ปพฺพตุตฺตโมฯ  
</p>
  
<p>
ตโต  
อุปฑฺฒุปเฑฺฒน, ปมาเณน ยถากฺกมํ;  
  
อโชฺฌคาฬฺหุคฺคตา ทิพฺพา, นานารตนจิตฺติตาฯ  
</p>
  
<p>
ยุคนฺธโร อีสธโร, กรวีโก สุทสฺสโน;  
  
เนมินฺธโร วินตโก, อสฺสกโณฺณ คิริ พฺรหาฯ  
</p>
  
<p>
เอเต สตฺต มหาเสลา, สิเนรุสฺส สมนฺตโต;  
  
มหาราชานมาวาสา เทวยกฺขนิเสวิตาฯ  
</p>
  
<p>
โยชนานํ สตานุโจฺจ, หิมวา ปญฺจ ปพฺพโต;  
  
โยชนานํ สหสฺสานิ, ตีณิ อายตวิตฺถโต;  
  
จตุราสีติสหเสฺสหิ, กูเฎหิ ปฎิมณฺฑิโตฯ  
</p>
  
<p>
ติปญฺจโยชนกฺขนฺธปริเกฺขปา นควฺหยา;  
  
ปญฺญาสโยชนกฺขนฺธสาขายามา สมนฺตโตฯ  
</p>
  
<p>
สตโยชนวิตฺถิณฺณา  
, ตาวเทว จ อุคฺคตา;  
  
ชมฺพู ยสฺสานุภาเวน, ชมฺพุทีโป ปกาสิโตฯ (ปารา. อฎฺฐ. ๑.๑; วิสุทฺธิ. ๑.๑๓๗);  
</p>
  
<p>ยเญฺจตํ ชมฺพุยา ปมาณํ ตเทว อสุรานํ จิตฺตปาฎลิยา, ครุฬานํ สิมฺพลิรุกฺขสฺส, อปรโคยาเน กทมฺพรุกฺขสฺส, อุตฺตรกุรุมฺหิ กปฺปรุกฺขสฺส, ปุพฺพวิเทเห สิรีสสฺส, ตาวติํเสสุ ปาริจฺฉตฺตกสฺสาติฯ เตนาหุ  โปราณา –</p>


<p>
ปาฎลี สิมฺพลี ชมฺพู, เทวานํ ปาริจฺฉตฺตโก;  
  
กทโมฺพ กปฺปรุโกฺข จ, สิรีเสน ภวติ สตฺตมนฺติฯ  
</p>
  
<p>
เทฺวอสีติสหสฺสานิ, อโชฺฌคาโฬฺห มหณฺณเว;  
  
อุอจฺจุคฺคโต ตาวเทว, จกฺกวาฬสิลุจฺจโย;  
  
ปริกฺขิปิตฺวา ตํ สพฺพํ, โลกธาตุมยํ ฐิโตติฯ  
</p>
  
<p>อุปาทินฺนกสนฺตาเนปิ มจฺฉกจฺฉปเทวทานวาทิสรีรวเสน มหนฺตาเนว ปาตุภูตานิฯ วุตฺตเญฺหตํ ภควตา – ‘‘สนฺติ, ภิกฺขเว, มหาสมุเทฺท โยชนสติกาปิ อตฺตภาวาติ’’อาทิฯ</p>


<p>ติ  เอตานิ หิ ยถา มายากาโร อมณิํเยว อุทกํ มณิํ กตฺวา ทเสฺสติ, อสุวณฺณํเยว เลฑฺฑุํ สุวณฺณํ กตฺวา ทเสฺสติ, ยถา จ สยํ เนว ยโกฺข น ปกฺขี สมาโน ยกฺขภาวมฺปิ ปกฺขิภาวมฺปิ ทเสฺสติ, เอวเมว สยํ อนีลาเนว หุตฺวา นีลํ อุปาทารูปํ ทเสฺสนฺติ, อปีตานิ… อโลหิตานิ… อโนทาตาเนว หุตฺวา โอทาตํ อุปาทารูปํ ทเสฺสนฺตีติ มายาการมหาภูตสามญฺญโต มหาภูตานิฯ ยถา จ ยกฺขาทีนิ มหาภูตานิ ยํ คณฺหนฺติ เนว เตสํ ตสฺส อโนฺต น พหิฐานํ อุปลพฺภติ, น จ ตํ นิสฺสาย น ติฎฺฐนฺติ, เอวเมว เอตานิปิ เนว อญฺญมญฺญสฺส อโนฺต น พหิ ฐิตานิ หุตฺวา อุปลพฺภนฺติ, น จ อญฺญมญฺญํ นิสฺสาย น ติฎฺฐนฺตีติฯ อจิเนฺตยฺยฎฺฐานตาย ยกฺขาทิมหาภูตสามญฺญโตปิ มหาภูตานิฯ</p>


<p>ยถา จ ยกฺขินีสงฺขาตานิ มหาภูตานิ มนาเปหิ วณฺณสณฺฐานวิเกฺขเปหิ อตฺตโน ภยานกภาวํ  ปฎิจฺฉาเทตฺวา สเตฺต วเญฺจนฺติ, เอวเมว เอตานิปิ อิตฺถิปุริสสรีราทีสุ มนาเปน ฉวิวเณฺณน, มนาเปน องฺคปจฺจงฺคสณฺฐาเนน, มนาเปน จ หตฺถปาทงฺคุลิภมุกวิเกฺขเปน อตฺตโน กกฺขฬตาทิเภทํ สรสลกฺขณํ ปฎิจฺฉาเทตฺวา พาลชนํ วเญฺจนฺติ, อตฺตโน สภาวํ ทฎฺฐุํ น เทนฺติฯ อิติ วญฺจกเฎฺฐน ยกฺขินีมหาภูตสามญฺญโตปิ มหาภูตานิฯ</p>


<p>ติ  มหเนฺตหิ ปจฺจเยหิ ปริหริตพฺพโตฯ เอตานิ หิ ทิวเส ทิวเส อุปเนตพฺพตฺตา มหเนฺตหิ ฆาสจฺฉาทนาทีหิ ภูตานิ ปวตฺตานีติ มหาภูตานิฯ มหาปริหารานิ วา ภูตานีติ มหาภูตานิฯ</p>


<p>ติ ภูตานํ มหาวิการโตฯ เอตานิ หิ อุปาทิณฺณานิปิ อนุปาทิณฺณานิปิ มหาวิการานิ โหนฺติฯ ตตฺถ อนุปาทิณฺณานํ กปฺปวุฎฺฐาเน วิการมหตฺตํ ปากฎํ โหติ, อุปาทิณฺณานํ ธาตุโกฺขภกาเลฯ ตถา หิ –</p>


<p>
ภูมิโต วุฎฺฐิตา ยาว, พฺรหฺมโลกา วิธาวติ;  
  
อจฺจิ อจฺจิมโต โลเก, ทยฺหมานมฺหิ เตชสาฯ  
</p>
  
<p>
โกฎิสตสหเสฺสกํ, จกฺกวาฬํ วิลียติ;  
  
กุปิเตน ยทา โลโก, สลิเลน วินสฺสติฯ  
</p>
  
<p>
โกฎิสตสหเสฺสกํ  
, จกฺกวาฬํ วิกีรติ;  
  
วาโยธาตุปฺปโกเปน, ยทา โลโก วินสฺสติฯ  
</p>
  
<p>
ปตฺถโทฺธ ภวติ กาโย, ทโฎฺฐ กฎฺฐมุเขน วา;  
  
ปถวีธาตุปฺปโกเปน, โหติ กฎฺฐมุเขว โสฯ  
</p>
  
<p>
ปูติโย ภวติ กาโย, ทโฎฺฐ ปูติมุเขน วา;  
  
อาโปธาตุปฺปโกเปน, โหติ ปูติมุเขว โสฯ  
</p>
  
<p>
สนฺตโตฺต  
ภวติ กาโย, ทโฎฺฐ อคฺคิมุเขน วา;  
  
เตโชธาตุปฺปโกเปน, โหติ อคฺคิมุเขว โสฯ  
</p>
  
<p>
สญฺฉิโนฺน ภวติ กาโย, ทโฎฺฐ สตฺถมุเขน วา;  
  
วาโยธาตุปฺปโกเปน, โหติ สตฺถมุเขว โสฯ (สํ. นิ. อฎฺฐ. ๓.๔.๒๓๘);  
</p>
  
<p>อิติ มหาวิการานิ ภูตานีติ มหาภูตานิฯ</p>


<p>ติ เอตานิ หิ มหนฺตานิ มหตา วายาเมน ปริคฺคเหตพฺพตฺตา, ภูตานิ วิชฺชมานตฺตาติ, มหนฺตภูตตฺตา จ มหาภูตานิฯ เอวํ มหนฺตปาตุภาวาทีหิ การเณหิ มหาภูตานิฯ</p>


<p>นฺติ อุปโยคเตฺถ สามิวจนํฯ จตฺตาริ มหาภูตานิ อุปาทาย, นิสฺสาย, อมุญฺจิตฺวา ปวตฺตรูปนฺติ อโตฺถฯ นฺติ อิทํ จตฺตาริ มหาภูตานิ, ปทปฎิปาฎิยา นิทฺทิฎฺฐานิ เตวีสติ อุปาทารูปานีติ, สตฺตวีสติปฺปเภทํ สพฺพํ รูปํ นามฯ</p>


<h3>เอกวิธรูปสงฺคโห</h3>
<p>อิทานิ  ตํ วิตฺถารโต ทเสฺสตุํ เอกวิธาทีหิ เอกาทสหิ สงฺคเหหิ มาติกํ ฐเปโนฺต ติอาทิมาหฯ</p>


<p>ตตฺถ นฺติ อิทํ ปทํ ‘สพฺพํ รูปํ น เหตุ’ ‘สพฺพํ รูปํ อเหตุก’นฺติ เอวํ สพฺพปเทหิ สทฺธิํ โยเชตพฺพํฯ สพฺพาเนว เจตานิ ‘น เหตู’ติอาทีนิ เตจตฺตาลีสปทานิ อุทฺทิฎฺฐานิฯ เตสุ ปฎิปาฎิยา จตฺตาลีสปทานิ มาติกโต คเหตฺวา ฐปิตานิ, อวสาเน ตีณิ มาติกามุตฺตกานีติฯ เอวํ ตาว ปฐเม สงฺคเห ปาฬิววตฺถานเมว เวทิตพฺพํฯ ตถา ทุติยสงฺคหาทีสุฯ</p>


<h3>ทุวิธรูปสงฺคโห</h3>
<p>ตตฺรายํ   นโย – ทุติยสงฺคเห ตาว สตํ จตฺตาโร จ ทุกาฯ ตตฺถ ติอาทโย อาทิมฺหิ จุทฺทส ทุกา อญฺญมญฺญสมฺพนฺธาภาวโต ปกิณฺณกทุกา นามฯ ตโต ติอาทโย ปญฺจวีสติ ทุกา วตฺถุอวตฺถุอุปปริกฺขณวเสน ปวตฺตตฺตา วตฺถุทุกา นามฯ ตโต นฺติอาทโย ปญฺจวีสติ อารมฺมณานารมฺมณอุปปริกฺขณวเสน ปวตฺตตฺตา อารมฺมณทุกา นามฯ ตโต นฺติ อาทโย ทส อายตนานายตนอุปปริกฺขณวเสน ปวตฺตตฺตา อายตนทุกา นามฯ ตโต ติอาทโย ทส ธาตุอธาตุอุปปริกฺขณวเสน ปวตฺตตฺตา ธาตุทุกา นามฯ ตโต นฺติอาทโย อฎฺฐ อินฺทฺริยานินฺทฺริยอุปปริกฺขณวเสน ปวตฺตตฺตา อินฺทฺริยทุกา นามฯ ตโต ติอาทโย ทฺวาทส สุขุมาสุขุมรูปอุปปริกฺขณวเสน ปวตฺตตฺตา สุขุมรูปทุกา นามาติฯ อิทํ ทุติยสงฺคเห ปาฬิววตฺถานํฯ</p>


<h3>ติวิธรูปสงฺคโห</h3>
<p> ตติยสงฺคเห สตํ ตีณิ จ ติกานิฯ ตตฺถ ทุติยสงฺคเห วุเตฺตสุ จุทฺทสสุ ปกิณฺณกทุเกสุ เอกํ อชฺฌตฺติกทุกํ เสเสหิ เตรสหิ โยเชตฺวา ยํ ตํ รูปํ อชฺฌตฺติกํ ตํ อุปาทา; ยํ ตํ รูปํ พาหิรํ ตํ อตฺถิ อุปาทา , อตฺถิ โนอุปาทาติอาทินา นเยน ฐปิตา เตรส ปกิณฺณกติกา นามฯ ตโต ตเมว ทุกํ เสสทุเกหิ สทฺธิํ โยเชตฺวา ยํ ตํ รูปํ พาหิรํ ตํ จกฺขุสมฺผสฺสสฺส น วตฺถุ, ยํ ตํ รูปํ อชฺฌตฺติกํ ตํ อตฺถิ จกฺขุสมฺผสฺสสฺส วตฺถุ, อตฺถิ จกฺขุสมฺผสฺสสฺส น วตฺถูติอาทินา นเยน เสสติกา ฐปิตาฯ เตสํ นามญฺจ คณนา จ เตสํเยว วตฺถุทุกาทีนํ วเสน เวทิตพฺพาติฯ อิทํ ตติยสงฺคเห ปาฬิววตฺถานํฯ</p>


<h3>จตุพฺพิธาทิรูปสงฺคหา</h3>
<p> จตุตฺถสงฺคเห ทฺวาวีสติ จตุกฺกาฯ ตตฺถ สพฺพปจฺฉิโม อตฺถิ รูปํ อุปาทา อตฺถิ รูปํ โนอุปาทาติ เอวํ อิธ วุตฺตํ มาติกํ อนามสิตฺวา ฐปิโต ฯ อิตเร ปน อามสิตฺวา ฐปิตาฯ กถํ? เย ตาว อิธ ทุวิธสงฺคเห ปกิณฺณเกสุ อาทิโต ตโย ทุกา, เตสุ เอเกกํ คเหตฺวา  ยํ ตํ รูปํ อุปาทา ตํ อตฺถิ อุปาทิณฺณํ, อตฺถิ อนุปาทิณฺณนฺติอาทินา นเยน ปญฺจหิ ปญฺจหิ ทุเกหิ สทฺธิํ โยเชตฺวา ทุกตฺตยมูลกา อาทิมฺหิ ปญฺจทส จตุกฺกา ฐปิตาฯ</p>


<p>อิทานิ โย ยํ จตุโกฺก สนิทสฺสนทุโก โส ยสฺมา ยํ ตํ รูปํ สนิทสฺสนํ ตํ อตฺถิ สปฺปฎิฆํ, อตฺถิ อปฺปฎิฆนฺติอาทินา นเยน ปเรหิ วา, อตฺถิ อุปาทา อตฺถิ โนอุปาทาติอาทินา นเยน ปุริเมหิ วา, ทุเกหิ สทฺธิํ อตฺถาภาวโต กมาภาวโต วิเสสาภาวโต จ โยคํ น คจฺฉติฯ สนิทสฺสนญฺหิ ‘อปฺปฎิฆํ’ นาม, ‘โน อุปาทา’ วา นตฺถีติ อตฺถาภาวโต โยคํ น คจฺฉติฯ ‘อุปาทิณฺณํ ปน อนุปาทิณฺณญฺจ อตฺถิ ตํ กมาภาวา โยคํ น คจฺฉติฯ สพฺพทุกา หิ ปจฺฉิมปจฺฉิเมเหว สทฺธิํ โยชิตาฯ อยเมตฺถ กโมฯ ปุริเมหิ ปน สทฺธิํ กมาภาโวติฯ ‘สติ อเตฺถ กมาภาโว อการณํฯ ตสฺมา อุปาทิณฺณปทาทีหิ สทฺธิํ โยเชตโพฺพ’ติ เจ – น, วิเสสาภาวา; อุปาทิณฺณปทาทีนิ หิ อิมินา สทฺธิํ โยชิตานิฯ ตตฺถ ‘อุปาทิณฺณํ วา สนิทสฺสนํ, สนิทสฺสนํ วา อุปาทิณฺณ’นฺติ วุเตฺต วิเสโส นตฺถีติ วิเสสาภาวาปิ โยคํ น คจฺฉติฯ ตสฺมา ตํ จตุตฺถทุกํ อนามสิตฺวา, ตโต ปเรหิ อตฺถิ รูปํ สปฺปฎิฆนฺติอาทีหิ ตีหิ ทุเกหิ สทฺธิํ ‘ยํ  ตํ รูปํ สปฺปฎิฆํ ตํ อตฺถิ อินฺทฺริยํ, อตฺถิ น อินฺทฺริยํ, ยํ ตํ รูปํ อปฺปฎิฆํ ตํ อตฺถิ อินฺทฺริยํ, อตฺถิ น อินฺทฺริย’นฺติอาทินา นเยน ยุชฺชมาเน เทฺว เทฺว ทุเก โยเชตฺวา ฉ จตุกฺกา ฐปิตาฯ</p>


<p>ยถา จายํ จตุตฺถทุโก โยคํ น คจฺฉติ, ตถา เตน สทฺธิํ อาทิทุโกปิฯ กสฺมา? อนุปาทารูปสฺส เอกเนฺตน อนิทสฺสนตฺตาฯ โส หิ ยํ ตํ รูปํ โนอุปาทา ตํ อตฺถิ สนิทสฺสนํ, อตฺถิ อนิทสฺสนนฺติ – เอวํ จตุเตฺถน ทุเกน สทฺธิํ โยชิยมาโน โยคํ น คจฺฉติฯ ตสฺมา ตํ อติกฺกมิตฺวา ปญฺจเมน สห โยชิโตฯ เอวํ โย เยน สทฺธิํ โยคํ คจฺฉติ, โย จ น คจฺฉติ โส เวทิตโพฺพติฯ อิทํ จตุตฺถสงฺคเห ปาฬิววตฺถานํฯ อิโต ปเร ปน ปญฺจวิธสงฺคหาทโย สตฺต สงฺคหา อสมฺมิสฺสา เอวฯ เอวํ สกลายปิ มาติกาย ปาฬิววตฺถานํ เวทิตพฺพํฯ</p>


<h2>รูปวิภตฺติเอกกนิเทฺทสวณฺณนา</h2>
<p> อิทานิ   ตสฺสา อตฺถํ ภาเชตฺวา ทเสฺสตุํ ติอาทิ อารทฺธํฯ กสฺมา ปเนตฺถ ‘กตมํ ตํ สพฺพํ รูปํ น เหตู’ติ ปุจฺฉา น กตาติ? เภทาภาวโตฯ ยถา หิ ทุกาทีสุ ‘อุปาทารูป’มฺปิ อตฺถิ ‘โนอุปาทารูป’มฺปิ, เอวมิธ เหตุ น เหตูติปิ สเหตุกมเหตุกนฺติปิ เภโท นตฺถิ, ตสฺมา ปุจฺฉํ อกตฺวาว วิภตฺตํฯ ตตฺถ นฺติ สกลํ, นิรวเสสํฯ นฺติ อยมสฺส สีตาทีหิ รุปฺปนภาวทีปโน สามญฺญลกฺขณนิเทฺทโสฯ ติ สาธารณเหตุปฎิเกฺขปนิเทฺทโสฯ</p>


<p>ตตฺถ เหตุเหตุ ปจฺจยเหตุ อุตฺตมเหตุ สาธารณเหตูติ จตุพฺพิโธ เหตุฯ เตสุ ‘ตโย กุสลเหตู, ตโย อกุสลเหตู, ตโย อพฺยากตเหตู’ติ (ธ. ส. ๑๐๕๙) อยํ ‘เหตุเหตุ’ นามฯ ‘‘จตฺตาโร โข, ภิกฺขุ, มหาภูตา เหตุ, จตฺตาโร มหาภูตา ปจฺจโย รูปกฺขนฺธสฺส ปญฺญาปนายา’’ติ (ม. นิ. ๓.๘๕; สํ. นิ. ๓.๘๒) อยํ ‘ปจฺจยเหตุ’ นามฯ ‘‘กุสลากุสลํ อตฺตโน วิปากฎฺฐาเน, อุตฺตมํ อิฎฺฐารมฺมณํ กุสลวิปากฎฺฐาเน, อุตฺตมํ อนิฎฺฐารมฺมณํ อกุสลวิปากฎฺฐาเน’’ติ อยํ ‘อุตฺตมเหตุ’ นามฯ ยถาห – ‘อตีตานาคตปจฺจุปฺปนฺนานํ  กมฺมสมาทานานํ ฐานโส เหตุโส วิปากํ ยถาภูตํ ปชานาตี’ติ (ม. นิ. ๑.๑๔๘; วิภ. ๘๑๐; ปาฎิ. ม. ๒.๔๔), ‘‘เอเสว เหตุ เอส ปจฺจโย สงฺขารานํ ยทิทํ อวิชฺชา’’ติ อวิชฺชา สงฺขารานํ สาธารณเหตุ หุตฺวา ปจฺจยฎฺฐํ ผรตีติ อยํ ‘สาธารณเหตุ’ นามฯ ยถา หิ ปถวีรโส อาโปรโส จ มธุรสฺสาปิ อมธุรสฺสาปิ ปจฺจโย, เอวํ อวิชฺชา กุสลสงฺขารานมฺปิ อกุสลสงฺขารานมฺปิ สาธารณปจฺจโย โหติฯ อิมสฺมิํ ปนเตฺถ ‘เหตุเหตุ’ อธิเปฺปโตฯ อิติ ‘เหตู ธมฺมา น เหตู ธมฺมา’ติ (ธ. ส. ทุกมาติกา ๑) มาติกาย อาคตํ เหตุภาวํ รูปสฺส นิยเมตฺวา ปฎิกฺขิปโนฺต ติ อาหฯ อิมินา นเยน สพฺพปเทสุ ปฎิเกฺขปนิเทฺทโส จ อปฺปฎิเกฺขปนิเทฺทโส จ เวทิตโพฺพฯ วจนโตฺถ ปน สพฺพปทานํ มาติกาวณฺณนายํ วุโตฺตเยวฯ</p>


<p>ติ เอตฺถ ปน กมฺมสมุฎฺฐานํ กมฺมปจฺจยเมว โหติ, อาหารสมุฎฺฐานาทีนิ อาหาราทิปจฺจยาเนวาติ เอวํ รูปเสฺสว วุตฺตจตุปจฺจยวเสน  อโตฺถ เวทิตโพฺพฯ ติ ‘รูปิโน ธมฺมา อรูปิโน ธมฺมา’ติ มาติกาย วุตฺตํ อรูปีภาวํ ปฎิกฺขิปติฯ ติ  ปจฺจุปฺปนฺนรูปเมว จกฺขุวิญฺญาณาทีหิ ฉหิ เวทิตพฺพํฯ นิยาโม ปน จกฺขุวิญฺญาณาทีนิ สนฺธาย คหิโตฯ น หิ ตานิ อตีตานาคตํ วิชานนฺติฯ มโนวิญฺญาณํ ปน อตีตมฺปิ อนาคตมฺปิ วิชานาติฯ ตํ อิมสฺมิํ ปญฺจวิญฺญาณโสเต ปติตตฺตา โสตปติตเมว หุตฺวา คตํฯ หุตฺวา อภาวเฎฺฐน ปน ฯ ชราย อภิภวิตพฺพธมฺมกตฺตา ฯ ยสฺมา วา รูปกาเย ชรา ปากฎา โหติ, ตสฺมาปิ ‘ชราภิภูตเมวา’ติ วุตฺตํฯ</p>


<p>ติ เอตฺถ  มานสณฺฐานโกฎฺฐาเสสุ ทิสฺสติฯ ‘‘เสโยฺยหมสฺมีติ วิธา, สทิโสหมสฺมีติ วิธา’’ติอาทีสุ (วิภ. ๙๖๒) หิ มาโน วิธา นามฯ ‘‘กถํวิธํ สีลวนฺตํ วทนฺติ, กถํวิธํ ปญฺญวนฺตํ วทนฺตี’’ติอาทีสุ (สํ. นิ. ๑.๙๕) สณฺฐานํฯ ‘กถํวิธ’นฺติ  หิ ปทสฺส กถํสณฺฐานนฺติ อโตฺถฯ ‘‘เอกวิเธน ญาณวตฺถุํ ทุวิเธน ญาณวตฺถู’’ติอาทีสุ (วิภ. ๗๕๑-๗๕๒) โกฎฺฐาโส วิธา นามฯ อิธาปิ โกฎฺฐาโสว อธิเปฺปโตฯ</p>


<p>สงฺคหสโทฺทปิ สชาติสญฺชาติกิริยาคณนวเสน จตุพฺพิโธฯ ตตฺถ ‘‘สเพฺพ ขตฺติยา อาคจฺฉนฺตุ, สเพฺพ พฺราหฺมณา สเพฺพ เวสฺสา สเพฺพ สุทฺทา อาคจฺฉนฺตุ’’, ‘‘ยา จาวุโส วิสาข, สมฺมาวาจา, โย จ สมฺมากมฺมโนฺต, โย จ สมฺมาอาชีโว – อิเม ธมฺมา สีลกฺขเนฺธ สงฺคหิตา’’ติ (ม. นิ. ๑.๔๖๒) อยํ ‘สชาติสงฺคโห’ นามฯ ‘เอกชาติกา อาคจฺฉนฺตู’ติ วุตฺตฎฺฐาเน วิย หิ อิธ สเพฺพ ชาติยา เอกสงฺคหํ คตาฯ ‘‘สเพฺพ โกสลกา อาคจฺฉนฺตุ, สเพฺพ มาคธกา, สเพฺพ ภารุกจฺฉกา อาคจฺฉนฺตุ’’, ‘‘โย จาวุโส วิสาข, สมฺมาวายาโม, ยา จ สมฺมาสติ, โย จ สมฺมาสมาธิ – อิเม ธมฺมา สมาธิกฺขเนฺธ สงฺคหิตา’’ติ อยํ ‘สญฺชาติสงฺคโห’ นามฯ เอกฎฺฐาเน ชาตา สํวุทฺธา อาคจฺฉนฺตูติ วุตฺตฎฺฐาเน วิย หิ อิธ สเพฺพ สญฺชาติฎฺฐาเนน นิวุโตฺถกาเสน เอกสงฺคหํ คตาฯ ‘‘สเพฺพ หตฺถาโรหา อาคจฺฉนฺตุ, สเพฺพ อสฺสาโรหา, สเพฺพ รถิกา อาคจฺฉนฺตุ’’, ‘‘ยา จาวุโส วิสาข, สมฺมาทิฎฺฐิ, โย จ สมฺมาสงฺกโปฺป – อิเม ธมฺมา ปญฺญากฺขเนฺธ สงฺคหิตา’’ติ (ม. นิ. ๑.๔๖๒) อยํ ‘กิริยาสงฺคโห’ นามฯ สเพฺพว  เหเต อตฺตโน กิริยากรเณน เอกสงฺคหํ คตาฯ ‘‘จกฺขายตนํ กตมกฺขนฺธคณนํ คจฺฉติ? จกฺขายตนํ รูปกฺขนฺธคณนํ คจฺฉติฯ หญฺจิ จกฺขายตนํ รูปกฺขนฺธคณนํ คจฺฉติ, เตน วต เร วตฺตเพฺพ – จกฺขายตนํ รูปกฺขเนฺธน  สงฺคหิต’’นฺติ (กถา. ๔๗๑), อยํ ‘คณนสงฺคโห’ นามฯ อยมิธ อธิเปฺปโตฯ เอกโกฎฺฐาเสน รูปคณนาติ อยเญฺหตฺถ อโตฺถฯ เอส นโย สพฺพตฺถฯ</p>


<h2>ทุกนิเทฺทสวณฺณนา</h2>
<h3>อุปาทาภาชนียกถา</h3>
<p> อิทานิ ทุวิธสงฺคหาทีสุ ‘อตฺถิ รูปํ อุปาทา, อตฺถิ รูปํ โนอุปาทา’ติ เอวํ เภทสพฺภาวโต ปุจฺฉาปุพฺพงฺคมํ ปทภาชนํ ทเสฺสโนฺต ติอาทิมาหฯ ตตฺถ อุปาทิยตีติ ‘อุปาทา’; มหาภูตานิ คเหตฺวา, อมุญฺจิตฺวา, ตานิ นิสฺสาย ปวตฺตตีติ อโตฺถฯ อิทานิ  ตํ ปเภทโต ทเสฺสโนฺต นฺติอาทิมาหฯ</p>


<p> เอวํ เตวีสติวิธํ อุปาทารูปํ สเงฺขปโต อุทฺทิสิตฺวา ปุน ตเทว วิตฺถารโต นิทฺทิสโนฺต นฺติอาทิมาหฯ ตตฺถ ทุวิธํ จกฺขุ – มํสจกฺขุ ปญฺญาจกฺขุ จฯ เอเตสุ ‘พุทฺธจกฺขุ สมนฺตจกฺขุ ญาณจกฺขุ ทิพฺพจกฺขุ ธมฺมจกฺขู’ติ ปญฺจวิธํ ปญฺญาจกฺขุฯ ตตฺถ ‘‘อทฺทสํ โข อหํ, ภิกฺขเว, พุทฺธจกฺขุนา โลกํ โวโลเกโนฺต สเตฺต อปฺปรชเกฺข…เป.… ทุวิญฺญาปเย’’ติ (ม. นิ. ๑.๒๘๓) อิทํ พุทฺธจกฺขุ นามฯ ‘‘สมนฺตจกฺขุ วุจฺจติ สพฺพญฺญุตญฺญาณ’’นฺติ อิทํ สมนฺตจกฺขุ นามฯ ‘‘จกฺขุํ อุทปาทิ ญาณํ อุทปาที’’ติ (สํ. นิ. ๕.๑๐๘๑; มหาว. ๑๕) อิทํ ญาณจกฺขุ นามฯ ‘‘อทฺทสํ โข อหํ, ภิกฺขเว, ทิเพฺพน จกฺขุนา วิสุเทฺธนา’’ติ (ม. นิ. ๑.๒๘๔) อิทํ ทิพฺพจกฺขุ นามฯ ‘‘ตสฺมิํ เยวาสเน วิรชํ วีตมลํ ธมฺมจกฺขุํ อุทปาที’’ติ (ม. นิ. ๒.๓๙๕) อิทํ เหฎฺฐิมมคฺคตฺตยสงฺขาตํ ญาณํ ธมฺมจกฺขุ นามฯ</p>


<p>มํสจกฺขุปิ ปสาทจกฺขุ สสมฺภารจกฺขูติ ทุวิธํ โหติฯ ตตฺถ โยยํ อกฺขิกูปเก ปติฎฺฐิโต เหฎฺฐา อกฺขิกูปกฎฺฐิเกน, อุปริ ภมุกฎฺฐิเกน, อุภโต อกฺขิกูเฎหิ, อโนฺต มตฺถลุเงฺคน, พหิทฺธา อกฺขิโลเมหิ ปริจฺฉิโนฺน  มํสปิโณฺฑฯ สเงฺขปโต ‘จตโสฺส ธาตุโย, วโณฺณ คโนฺธ รโส โอชา, สมฺภโว สณฺฐานํ, ชีวิตํ ภาโว กายปสาโท จกฺขุปสาโท’ติ จุทฺทสสมฺภาโรฯ วิตฺถารโต ‘จตโสฺส ธาตุโย, ตํสนฺนิสฺสิตวณฺณคนฺธรสโอชาสณฺฐานสมฺภวา จา’ติ  อิมานิ ทส จตุสมุฎฺฐานิกตฺตา จตฺตาลีสํ โหนฺติฯ ชีวิตํ ภาโว กายปสาโท จกฺขุปสาโทติ จตฺตาริ เอกนฺตกมฺมสมุฎฺฐานาเนวาติ อิเมสํ จตุจตฺตาลีสาย  รูปานํ วเสน จตุจตฺตาลีสสมฺภาโรฯ ยํ โลโก เสตํ จกฺขุํ ปุถุลํ วิสฎํ วิตฺถิณฺณํ ‘จกฺขุ’นฺติ สญฺชานโนฺต น จกฺขุํ สญฺชานาติ, วตฺถุํ จกฺขุโต สญฺชานาติ, โส มํสปิโณฺฑ อกฺขิกูเป ปติฎฺฐิโต, นฺหารุสุตฺตเกน มตฺถลุเงฺค อาพโทฺธ, ยตฺถ เสตมฺปิ อตฺถิ, กณฺหมฺปิ โลหิตกมฺปิ, ปถวีปิ อาโปปิ เตโชปิ วาโยปิ, ยํ เสมฺหูสฺสทตฺตา เสตํ, ปิตฺตุสฺสทตฺตา กณฺหํ, รุหิรุสฺสทตฺตา โลหิตกํ, ปถวุสฺสทตฺตา ปตฺถิณฺณํ โหติ, อาปุสฺสทตฺตา ปคฺฆรติ, เตชุสฺสทตฺตา ปริทยฺหติ, วายุสฺสทตฺตา สมฺภมติ, อิทํ  นามฯ</p>


<p>โย ปเนตฺถ สิโต เอตฺถ ปฎิพโทฺธ จตุนฺนํ มหาภูตานํ อุปาทาย ปสาโท, อิทํ  นามฯ ตเทตํ ตสฺส สสมฺภารจกฺขุโน เสตมณฺฑลปริกฺขิตฺตสฺส กณฺหมณฺฑลสฺส มเชฺฌ, อภิมุเข ฐิตานํ สรีรสณฺฐานุปฺปตฺติเทสภูเต ทิฎฺฐิมณฺฑเล, สตฺตสุ ปิจุปฎเลสุ อาสิตฺตเตลํ ปิจุปฎลานิ วิย, สตฺตกฺขิปฎลานิ พฺยาเปตฺวา, ธารณนฺหาปนมณฺฑนพีชนกิจฺจาหิ จตูหิ ธาตีหิ ขตฺติยกุมาโร วิย, สนฺธารณอาพนฺธนปริปาจนสมุทีรณกิจฺจาหิ จตูหิ ธาตูหิ กตูปการํ, อุตุจิตฺตาหาเรหิ อุปตฺถมฺภิยมานํ, อายุนา อนุปาลิยมานํ, วณฺณคนฺธรสาทีหิ ปริวุตํ, ปมาณโต อูกาสิรมตฺตํ, จกฺขุวิญฺญาณาทีนํ ยถารหํ วตฺถุทฺวารภาวํ สาธยมานํ ติฎฺฐติฯ วุตฺตมฺปิ เจตํ ธมฺมเสนาปตินา –</p>


<p>
‘‘เยน จกฺขุปฺปสาเทน, รูปานิ มนุปสฺสติ;  
  
ปริตฺตํ สุขุมํ เอตํ, อูกาสิรสมูปม’’นฺติฯ  
</p>
  
<p>จกฺขุ จ ตํ อายตนญฺจาติ ติ อิธาปิ อุปโยคเตฺถเยว สามิวจนํ; จตฺตาริ มหาภูตานิ  อุปาทิยิตฺวา ปวตฺตปฺปสาโทติ อโตฺถฯ อิมินา ปสาทจกฺขุเมว คณฺหาติ, เสสจกฺขุํ ปฎิกฺขิปติฯ ยํ ปน อินฺทฺริยโคจรสุเตฺต ‘‘เอกํ มหาภูตํ อุปาทาย  ปสาโท ปถวีธาตุยา ตีหิ มหาภูเตหิ สงฺคหิโต อาโปธาตุยา จ เตโชธาตุยา จ วาโยธาตุยา จ,’’ จตุปริวตฺตสุเตฺต ‘‘ทฺวินฺนํ มหาภูตานํ อุปาทาย ปสาโท ปถวีธาตุยา จ อาโปธาตุยา จ ทฺวีหิ มหาภูเตหิ สงฺคหิโต เตโชธาตุยา จ วาโยธาตุยา จา’’ติ วุตฺตํ, ตํ ปริยาเยน วุตฺตํฯ อยญฺหิ สุตฺตนฺติกกถา นาม ปริยายเทสนา ฯ โย จ จตุนฺนํ มหาภูตานํ อุปาทาย ปสาโท โส เตสุ เอเกกสฺสาปิ ทินฺนํ ทฺวินฺนมฺปิ ปสาโทเยวาติ อิมินา ปริยาเยน ตตฺถ เทสนา อาคตาฯ อภิธโมฺม ปน นิปฺปริยายเทสนา นามฯ ตสฺมา อิธ ‘จตุนฺนํ มหาภูตานํ อุปาทาย ปสาโท’ติ วุตฺตํฯ</p>


<p>‘อยํ เม อตฺตา’ติ พาลชเนน ปริคฺคหิตตฺตา อตฺตภาโว วุจฺจติ สรีรมฺปิ ขนฺธปญฺจกมฺปิฯ ตสฺมิํ ปริยาปโนฺน ตนฺนิสฺสิโตติ  จกฺขุวิญฺญาเณน ปสฺสิตุํ น สกฺกาติ ฯ ปฎิฆฎฺฎนานิฆํโส เอตฺถ ชายตีติ ฯ</p>


<p>ติอาทีสุ อยํ สเงฺขปโตฺถ – เยน กรณภูเตน จกฺขุนา อยํ สโตฺต อิทํ วุตฺตปฺปการํ รูปํ อตีเต ปสฺสิ วา, วตฺตมาเน ปสฺสติ วา, อนาคเต ปสฺสิสฺสติ วา, สจสฺส อปริภินฺนํ จกฺขุ ภเวยฺย, อถาเนน อาปาถคตํ รูปํ ปเสฺส วา, อตีตํ วา รูปํ อตีเตน จกฺขุนา ปสฺสิ, ปจฺจุปฺปนฺนํ ปจฺจุปฺปเนฺนน ปสฺสติ, อนาคตํ อนาคเตน ปสฺสิสฺสติ, สเจ ตํ รูปํ จกฺขุสฺส อาปาถํ อาคเจฺฉยฺย จกฺขุนา ตํ รูปํ ปเสฺสยฺยาติ อิทเมตฺถ ปริกปฺปวจนํฯ ทสฺสนปริณายกเฎฺฐน  สญฺชาติสโมสรณเฎฺฐน  สุญฺญตภาวนิสฺสตฺตเฎฺฐน ฯ ทสฺสนลกฺขเณ อินฺทฎฺฐํ กาเรตีติ ฯ ลุชฺชนปลุชฺชนเฎฺฐน ฯ วฬญฺชนเฎฺฐน ฯ อปูรณียเฎฺฐน ฯ ปริสุทฺธเฎฺฐน ฯ ผสฺสาทีนํ อภิชายนเฎฺฐน ฯ เตสํเยว ปติฎฺฐานเฎฺฐน ฯ สมวิสมํ ทเสฺสนฺตํ อตฺตภาวํ เนตีติ ฯ เตเนวเฎฺฐน  ฯ สกฺกายปริยาปนฺนเฎฺฐน  ฯ พหุสาธารณเฎฺฐน อสฺสามิกเฎฺฐน จ ติฯ</p>


<p>เอตฺตาวตา ‘ปสฺสิ วา’ติอาทีหิ จตูหิ ปเทหิ จกฺขุํเปตนฺติอาทีนิ จุทฺทส นามานิ โยเชตฺวา จกฺขายตนสฺส จตฺตาโร ววตฺถาปนนยา วุตฺตาติ เวทิตพฺพาฯ กถํ? เอตฺถ หิ เยน จกฺขุนา อนิทสฺสเนน สปฺปฎิเฆน รูปํ สนิทสฺสนํ สปฺปฎิฆํ ปสฺสิ วา จกฺขุํเปตํ…เป.… สุโญฺญ คาโมเปโส, อิทํ ตํ รูปํ จกฺขายตนนฺติ อยเมโก นโยฯ เอวํ เสสาปิ เวทิตพฺพาฯ</p>


<p> อิทานิ ยสฺมา วิชฺชุนิจฺฉรณาทิกาเลสุ อโนโลเกตุกามสฺสาปิ รูปํ จกฺขุปสาทํ ฆเฎฺฎติ, ตสฺมา ตํ อาการํ ทเสฺสตุํ ทุติโย นิเทฺทสวาโร อารโทฺธฯ ตตฺถ ติ ยมฺหิ อธิกรณภูเต จกฺขุมฺหิฯ นฺติ ปจฺจตฺตวจนเมตํฯ ตตฺถ ติ อตีตโตฺถฯ   ติ ปจฺจุปฺปนฺนโตฺถฯ ติ อนาคตโตฺถฯ ติ วิกปฺปนโตฺถฯ อตีตญฺหิ รูปํ อตีเต จกฺขุสฺมิํ ปฎิหญฺญิ นามฯ ปจฺจุปฺปนฺนํ ปจฺจุปฺปเนฺน ปฎิหญฺญติ นามฯ อนาคตํ อนาคเต ปฎิหญฺญิสฺสติ นามฯ สเจ ตํ รูปํ จกฺขุสฺส อาปาถํ อาคเจฺฉยฺย, จกฺขุมฺหิ ปฎิหเญฺญยฺย ตํ รูปนฺติ อยเมตฺถ ปริกโปฺปฯ อตฺถโต ปน ปสาทํ ฆฎฺฎยมานเมว รูปํ ปฎิหญฺญติ นามฯ อิธาปิ ปุริมนเยเนว จตฺตาโร ววตฺถาปนนยา เวทิตพฺพาฯ</p>


<p> อิทานิ ยสฺมา อตฺตโน อิจฺฉาย โอโลเกตุกามสฺส รูเป จกฺขุํ อุปสํหรโต จกฺขุ รูปสฺมิํ ปฎิหญฺญติ, ตสฺมา ตํ อาการํ ทเสฺสตุํ ตติโย นิเทฺทสวาโร อารโทฺธฯ โส อตฺถโต ปากโฎเยวฯ เอตฺถ ปน จกฺขุ อารมฺมณํ สมฺปฎิจฺฉมานเมว รูปมฺหิ ปฎิหญฺญติ นามฯ อิธาปิ ปุริมนเยเนว จตฺตาโร ววตฺถาปนนยา เวทิตพฺพาฯ</p>


<p> อิโต  ปรํ ผสฺสปญฺจมกานํ อุปฺปตฺติทสฺสนวเสน ปญฺจ, เตสํเยว อารมฺมณปฎิพทฺธอุปฺปตฺติทสฺสนวเสน ปญฺจาติ, ทส วารา ทสฺสิตาฯ ตตฺถ ติ จกฺขุํ นิสฺสาย, ปจฺจยํ กตฺวาฯ ติ รูปารมฺมณํ อาคมฺม, สนฺธาย, ปฎิจฺจฯ อิมินา จกฺขุปสาทวตฺถุกานํ ผสฺสาทีนํ ปุเรชาตปจฺจเยน  จกฺขุทฺวารชวนวีถิปริยาปนฺนานํ อารมฺมณาธิปติอารมฺมณูปนิสฺสยปจฺจเยหิ รูปสฺส ปจฺจยภาโว ทสฺสิโตฯ อิตเรสุ ปญฺจสุ วาเรสุ รูปํ อารมฺมณมสฺสาติ รูปารมฺมโณติ เอวํ อารมฺมณปจฺจยมเตฺตเนว ปจฺจยภาโว ทสฺสิโตฯ ยถา ปน ปุริเมสุ ตีสุ, เอวํ อิเมสุปิ ทสสุ วาเรสุ จตฺตาโร จตฺตาโร ววตฺถาปนนยา เวทิตพฺพาฯ เอวํ กตมํ ตํ รูปํ จกฺขายตนนฺติ ปุจฺฉาย อุทฺธฎํ จกฺขุํ ‘อิทํ ต’นฺติ นานปฺปการโต ทเสฺสตุํ, ปุริมา ตโย, อิเม ทสาติ, เตรส นิเทฺทสวารา ทสฺสิตาฯ เอเกกสฺมิเญฺจตฺถ จตุนฺนํ จตุนฺนํ ววตฺถาปนนยานํ อาคตตฺตา ทฺวิปญฺญาสาย นเยหิ ปฎิมเณฺฑตฺวาว ทสฺสิตาติ เวทิตพฺพาฯ</p>


<p> อิโต ปเรสุ โสตายตนาทินิเทฺทเสสุปิ เอเสว นโยฯ วิเสสมตฺตํ ปเนตฺถ เอวํ เวทิตพฺพํ – สุณาตีติ ฯ ตํ สสมฺภารโสตพิลสฺส อโนฺต ตนุตมฺพโลมาจิเต องฺคุลิเวธกสณฺฐาเน ปเทเส วุตฺตปฺปการาหิ ธาตูหิ กตูปการํ, อุตุจิตฺตาหาเรหิ อุปตฺถมฺภิยมานํ, อายุนา อนุปาลิยมานํ, วณฺณาทีหิ ปริวุตํ โสตวิญฺญาณาทีนํ ยถารหํ วตฺถุทฺวารภาวํ สาธยมานํ ติฎฺฐติฯ</p>


<p>ฆายตีติ  ฯ ตํ สสมฺภารฆานพิลสฺส อโนฺต อชปฺปทสณฺฐาเน ปเทเส ยถาวุตฺตปฺปการอุปการุปตฺถมฺภนานุปาลนปริวารํ หุตฺวา ฆานวิญฺญาณาทีนํ  ยถารหํ วตฺถุทฺวารภาวํ สาธยมานํ ติฎฺฐติฯ</p>


<p>สายนเฎฺฐน ฯ สา สสมฺภารชิวฺหามชฺฌสฺส อุปริ อุปฺปลทลคฺคสณฺฐาเน ปเทเส ยถาวุตฺตปฺปการอุปการุปตฺถมฺภนานุปาลนปริวารา หุตฺวา ชิวฺหาวิญฺญาณาทีนํ ยถารหํ วตฺถุทฺวารภาวํ สาธยมานา ติฎฺฐติฯ</p>


<p>ยาวตา ปน อิมสฺมิํ กาเย อุปาทิณฺณกรูปํ นาม อตฺถิ, สพฺพตฺถ กายายตนํ, กปฺปาสปฎเล เสฺนโห วิย, ยถาวุตฺตปฺปการอุปการุปตฺถมฺภนานุปาลนปริวารเมว หุตฺวา กายวิญฺญาณาทีนํ ยถารหํ วตฺถุทฺวารภาวํ สาธยมานํ ติฎฺฐติฯ อยเมตฺถ วิเสโสฯ เสโส ปาฬิปฺปเภโท จ อโตฺถ จ จกฺขุนิเทฺทเส วุตฺตนเยเนว เวทิตโพฺพฯ เกวลญฺหิ อิธ จกฺขุปทสฺส ฐาเน โสตปทาทีนิ, รูปปทสฺส ฐาเน สทฺทปทาทีนิ, ปสฺสีติ อาทีนํ ฐาเน สุณีติอาทิปทานิ จ อาคตานิฯ ‘เนตฺตํเปตํ , นยนํเปต’นฺติ อิมสฺส จ ปททฺวยสฺส อภาวา ทฺวาทส ทฺวาทส นามานิ โหนฺติฯ เสสํ สพฺพตฺถ วุตฺตสทิสเมวฯ</p>


<p>ตตฺถ สิยา – ยทิ ยาวตา อิมสฺมิํ กาเย อุปาทิณฺณกรูปํ นาม อตฺถิ, สพฺพตฺถ กายายตนํ, กปฺปาสปฎเล เสฺนโห วิยฯ ‘เอวํ สเนฺต ลกฺขณสมฺมิสฺสตา อาปชฺชตี’ติฯ ‘นาปชฺชตี’ติฯ ‘กสฺมา’? ‘อญฺญสฺส อญฺญตฺถ อภาวโต’ฯ ‘ยทิ เอวํ, น สพฺพตฺถ กายายตน’นฺติ? ‘เนว ปรมตฺถโต สพฺพตฺถฯ วินิพฺภุชิตฺวา ปนสฺส นานากรณํ ปญฺญาเปตุํ น สกฺกา, ตสฺมา เอวํ วุตฺตํฯ ยถา หิ รูปรสาทโย, วาลิกาจุณฺณานิ วิย, วิเวเจตุํ อสกฺกุเณยฺยตาย อญฺญมญฺญพฺยาปิโนติ วุจฺจนฺติ, น จ ปรมตฺถโต รูเป รโส อตฺถิฯ ยทิ สิยา รูปคฺคหเณเนว รสคฺคหณํ คเจฺฉยฺยฯ เอวํ กายายตนมฺปิ ปรมตฺถโต เนว สพฺพตฺถ อตฺถิ, น จ สพฺพตฺถ นตฺถิ, วิเวเจตุํ อสกฺกุเณยฺยตายาติฯ เอวเมตฺถ น ลกฺขณสมฺมิสฺสตา อาปชฺชตีติ เวทิตพฺพา’ฯ</p>


<p>อปิจ  ลกฺขณาทิววตฺถาปนโตเปเตสํ อสมฺมิสฺสตา เวทิตพฺพา – เอเตสุ หิ รูปาภิฆาตารหภูตปฺปสาทลกฺขณํ ทฎฺฐุกามตานิทานกมฺมสมุฎฺฐานภูตปฺปสาทลกฺขณํ วา  รูเปสุ  อาวิญฺฉนรสํ, จกฺขุวิญฺญาณสฺส อาธารภาวปจฺจุปฎฺฐานํ, ทฎฺฐุกามตานิทานกมฺมชภูตปทฎฺฐานํฯ</p>


<p>สทฺทาภิฆาตารหภูตปฺปสาทลกฺขณํ โสตุกามตานิทานกมฺมสมุฎฺฐานภูตปฺปสาทลกฺขณํ วา  สเทฺทสุ อาวิญฺฉนรสํ, โสตวิญฺญาณสฺส อาธารภาวปจฺจุปฎฺฐานํ, โสตุกามตานิทานกมฺมชภูตปทฎฺฐานํฯ</p>


<p>คนฺธาภิฆาตารหภูตปฺปสาทลกฺขณํ ฆายิตุกามตานิทานกมฺมสมุฎฺฐานภูตปฺปสาทลกฺขณํ วา  คเนฺธสุ อาวิญฺฉนรสํ, ฆานวิญฺญาณสฺส อาธารภาวปจฺจุปฎฺฐานํ ฆายิตุกามตานิทานกมฺมชภูตปทฎฺฐานํฯ</p>


<p>รสาภิฆาตารหภูตปฺปสาทลกฺขณา สายิตุกามตานิทานกมฺมสมุฎฺฐานภูตปฺปสาทลกฺขณา วา  รเสสุ อาวิญฺฉนรสา, ชิวฺหาวิญฺญาณสฺส อาธารภาวปจฺจุปฎฺฐานา, สายิตุกามตานิทานกมฺมชภูตปทฎฺฐานาฯ</p>


<p>โผฎฺฐพฺพาภิฆาตารหภูตปฺปสาทลกฺขโณ  ผุสิตุกามตานิทานกมฺมสมุฎฺฐานภูตปฺปสาทลกฺขโณ วา  โผฎฺฐเพฺพสุ อาวิญฺฉนรโส, กายวิญฺญาณสฺส อาธารภาวปจฺจุปฎฺฐาโน, ผุสิตุกามตานิทานกมฺมชภูตปทฎฺฐาโนฯ</p>


<p>เกจิ ปน ‘เตชาธิกานํ ภูตานํ ปสาโท จกฺขุ, วายุปถวีอาปาธิกานํ ภูตานํ ปสาทา โสตฆานชิวฺหา, กาโย สเพฺพส’นฺติ วทนฺติฯ อปเร ‘เตชาธิกานํ ปสาโท จกฺขุ, วิวรวายุอาปปถวาธิกานํ ปสาทา โสตฆานชิวฺหากายา’ติ วทนฺติฯ เต วตฺตพฺพา – ‘สุตฺตํ อาหรถา’ติฯ อทฺธา สุตฺตเมว น ทกฺขิสฺสนฺติฯ เกจิ ปเนตฺถ ‘เตชาทีนํ คุเณหิ รูปาทีหิ อนุคฺคยฺหภาวโต’ติ การณํ วทนฺติฯ เต จ วตฺตพฺพา – ‘โก ปเนวมาห  – รูปาทโย เตชาทีนํ คุณา’ติ? อวินิโพฺภเคสุ หิ รูเปสุ ‘อยํ อิมสฺส คุโณ, อยํ อิมสฺส คุโณ’ติ น ลพฺภา วตฺตุํฯ อถาปิ วเทยฺยุํ – ‘ยถา เตสุ เตสุ สมฺภาเรสุ ตสฺส ตสฺส ภูตสฺส อธิกตาย ปถวีอาทีนํ สนฺธารณาทีนิ กิจฺจานิ อิจฺฉถ, เอวํ เตชาทิอธิเกสุ สมฺภาเรสุ รูปาทีนํ อธิกภาวทสฺสนโต อิจฺฉิตพฺพเมตํ รูปาทโย เตสํ คุณา’ติฯ เต วตฺตพฺพา – อิเจฺฉยฺยาม , ยทิ อาปาธิกสฺส อาสวสฺส คนฺธโต ปถวีอธิเก กปฺปาเส คโนฺธ อธิกตโร สิยา, เตชาธิกสฺส จ อุโณฺหทกสฺส วณฺณโตปิ สีตูทกสฺส วโณฺณ ปริหาเยถฯ ยสฺมา ปเนตํ อุภยมฺปิ นตฺถิ, ตสฺมา ปหาเยเถตํ เอเตสํ นิสฺสยภูตานํ วิเสสกปฺปนํ, ยถา อวิเสเสปิ เอกกลาเป ภูตานํ รูปรสาทโย อญฺญมญฺญํ วิสทิสา โหนฺติ, เอวํ จกฺขุปสาทาทโย, อวิชฺชมาเนปิ อญฺญสฺมิํ วิเสสการเณติ คเหตพฺพเมตํฯ</p>


<p>กิํ ปน ตํ ยํ อญฺญมญฺญสฺส อสาธารณํ? กมฺมเมว เนสํ วิเสสการณํฯ ตสฺมา กมฺมวิเสสโต เอเตสํ วิเสโส, น ภูตวิเสสโตฯ ภูตวิเสเส หิ สติ ปสาโทว นุปฺปชฺชติฯ สมานานญฺหิ ปสาโท, น วิสมานานนฺติ โปราณาฯ เอวํ กเมฺมวิสสโต วิเสสวเนฺตสุ จ เอเตสุ จกฺขุโสตานิ อสมฺปตฺตวิสยคฺคาหกานิ อตฺตโน นิสฺสยํ อนลฺลีนนิสฺสเย เอว วิสเย วิญฺญาณเหตุตฺตาฯ ฆานชิวฺหากายา  สมฺปตฺตวิสยคฺคาหกา, นิสฺสยวเสน เจว สยญฺจ อตฺตโน นิสฺสยํ อลฺลีเนเยว วิสเย วิญฺญาณเหตุตฺตาฯ</p>


<p>อฎฺฐกถายํ ปน ‘‘อาปาถคตตฺตาว อารมฺมณํ สมฺปตฺตํ นามฯ จนฺทมณฺฑลสูริยมณฺฑลานญฺหิ ทฺวาจตฺตาลีสโยชนสหสฺสมตฺถเก ฐิตานํ วโณฺณ จกฺขุปสาทํ ฆเฎฺฎติฯ โส ทูเร ฐตฺวา ปญฺญายมาโนปิ สมฺปโตฺตเยว นามฯ ตํโคจรตฺตา จกฺขุ สมฺปตฺตโคจรเมว นามฯ ทูเร รุกฺขํ ฉินฺทนฺตานมฺปิ, รชกานญฺจ วตฺถํ โธวนฺตานํ ทูรโตว กายวิกาโร ปญฺญายติฯ สโทฺท ปน ธาตุปรมฺปราย อาคนฺตฺวา โสตํ ฆเฎฺฎตฺวา สณิกํ ววตฺถานํ คจฺฉตี’’ติ วุตฺตํฯ</p>


<p>ตตฺถ  กิญฺจาปิ อาปาถคตตฺตา อารมฺมณํ สมฺปตฺตนฺติ วุตฺตํ, จนฺทมณฺฑลาทิวโณฺณ ปน จกฺขุํ อสมฺปโตฺต ทูเร ฐิโตว ปญฺญายติฯ สโทฺทปิ สเจ สณิกํ อาคเจฺฉยฺย, ทูเร อุปฺปโนฺน จิเรน สุเยฺยยฺย, ปรมฺปรฆฎฺฎนาย จ อาคนฺตฺวา โสตํ ฆเฎฺฎโนฺต อสุกทิสาย นามาติ น ปญฺญาเยยฺยฯ ตสฺมา อสมฺปตฺตโคจราเนว ตานิฯ</p>


<p>อหิอาทิสมานานิ เจตานิฯ ยถา หิ อหิ นาม พหิ สิตฺตสมฺมฎฺฐฎฺฐาเน นาภิรมติ, สงฺการฎฺฐานติณปณฺณคหนวมฺมิกานิเยว ปน ปวิสิตฺวา นิปนฺนกาเล อภิรมติ, เอกคฺคตํ อาปชฺชติ, เอวเมว จกฺขุเปตํ วิสมชฺฌาสยํ มเฎฺฐสุ สุวณฺณภิตฺติอาทีสุ นาภิรมติ, โอโลเกตุมฺปิ  น อิจฺฉติ, รูปจิตฺตปุปฺผลตาทิจิเตฺตสุเยว ปน อภิรมติฯ ตาทิเสสุ หิ ฐาเนสุ จกฺขุมฺหิ อปฺปโหเนฺต มุขมฺปิ วิวริตฺวา โอโลเกตุกามา โหนฺติฯ</p>


<p>สุสุมาโรปิ พหิ นิกฺขโนฺต คเหตพฺพํ น ปสฺสติ, อกฺขีนิ นิมฺมีเลตฺวาว จรติฯ ยทา ปน พฺยามสตมตฺตํ อุทกํ โอคาหิตฺวา พิลํ ปวิสิตฺวา นิปโนฺน โหติ, ตทา ตสฺส จิตฺตํ เอกคฺคํ โหติ สุขํ สุปติ, เอวเมว โสตํ ตเมฺป พิลชฺฌาสยํ อากาสสนฺนิสฺสิตํ กณฺณจฺฉิทฺทกูปเกเยว อชฺฌาสยํ กโรติฯ กณฺณจฺฉิทฺทากาโสเยว ตสฺส สทฺทสวเน ปจฺจโย โหติฯ อชฎากาโสปิ วฎฺฎติเยวฯ อโนฺตเลณสฺมิญฺหิ สชฺฌาเย กริยมาเน น เลณจฺฉทนํ ภินฺทิตฺวา สโทฺท พหิ นิกฺขมติ, ทฺวารวาตปานจฺฉิเทฺทหิ ปน นิกฺขมิตฺวา ธาตุปรมฺปราเยว ฆเฎฺฎโนฺต คนฺตฺวา โสตปสาทํ ฆเฎฺฎติฯ อถ  ตสฺมิํ กาเล ‘อสุโก นาม สชฺฌายตี’ติ เลณปิเฎฺฐ นิสินฺนา ชานนฺติฯ</p>


<p>เอวํ สเนฺต สมฺปตฺตโคจรตา โหติฯ ‘กิํ ปเนตํ สมฺปตฺตโคจร’นฺติ? ‘อาม, สมฺปตฺตโคจรํ’ฯ ‘ยทิ เอวํ, ทูเร เภรีอาทีสุ วชฺชมาเนสุ ทูเร สโทฺทติ ชานนํ น ภเวยฺยา’ติ? ‘โน น ภวติฯ โสตปสาทสฺมิญฺหิ ฆฎฺฎิเต ทูเร สโทฺท อาสเนฺน สโทฺท, ปรตีเร โอริมตีเรติ ตถา ตถา ชานนากาโร โหติฯ ธมฺมตา เอสา’ติฯ ‘กิํ เอตาย ธมฺมตาย? ยโต ยโต ฉิทฺทํ ตโต ตโต  สวนํ โหติ, จนฺทิมสูริยาทีนํ ทสฺสนํ วิยาติ อสมฺปตฺตโคจรเมเวตํ’ฯ</p>


<p>ปกฺขีปิ รุเกฺข วา ภูมิยํ วา น รมติฯ ยทา ปน เอกํ วา เทฺว วา เลฑฺฑุปาเต อติกฺกมฺม อชฎากาสํ ปกฺขโนฺท โหติ, ตทา เอกคฺคจิตฺตตํ อาปชฺชติ, เอวเมว ฆานมฺปิ อากาสชฺฌาสยํ วาตูปนิสฺสยคนฺธโคจรํฯ ตถา หิ คาโว นววุเฎฺฐ เทเว ภูมิยํ ฆายิตฺวา ฆายิตฺวา อากาสาภิมุขา หุตฺวา วาตํ อากฑฺฒนฺติฯ องฺคุลีหิ คนฺธปิณฺฑํ คเหตฺวาปิ จ อุปสิงฺฆนกาเล วาตํ อนากฑฺฒโนฺต เนว ตสฺส คนฺธํ ชานาติฯ</p>


<p>กุกฺกุโรปิ พหิ วิจรโนฺต เขมฎฺฐานํ น ปสฺสติ เลฑฺฑุปหาราทีหิ อุปทฺทุโต โหติฯ อโนฺตคามํ ปวิสิตฺวา อุทฺธนฎฺฐาเน ฉาริกํ พฺยูหิตฺวา นิปนฺนสฺส ปน ผาสุกํ โหติ, เอวเมว ชิวฺหาปิ คามชฺฌาสยา อาโปสนฺนิสฺสิตรสารมฺมณาฯ ตถา หิ ติยามรตฺติํ สมณธมฺมํ กตฺวาปิ ปาโตว  ปตฺตจีวรมาทาย คาโม ปวิสิตโพฺพ โหติฯ สุกฺขขาทนียสฺส จ น สกฺกา เขเฬน อเตมิตสฺส รสํ ชานิตุํฯ</p>


<p>สิงฺคาโลปิ พหิ จรโนฺต รติํ น วินฺทติ, อามกสุสาเน มนุสฺสมํสํ ขาทิตฺวา นิปนฺนเสฺสว ปนสฺส ผาสุกํ โหติ, เอวเมว กาโยปิ อุปาทิณฺณกชฺฌาสโย ปถวีนิสฺสิตโผฎฺฐพฺพารมฺมโณฯ ตถา หิ อญฺญํ อุปาทิณฺณกํ อลภมานา สตฺตา อตฺตโนว หตฺถตเล สีสํ กตฺวา นิปชฺชนฺติฯ อชฺฌตฺติกพาหิรา จสฺส ปถวี อารมฺมณคฺคหเณ ปจฺจโย โหติฯ สุสนฺถตสฺสปิ หิ สยนสฺส, หเตฺถ ฐปิตานมฺปิ วา ผลานํ, น สกฺกา อนิสีทเนฺตน วา อนิปฺปีเฬเนฺตน วา ถทฺธมุทุภาโว ชานิตุนฺติฯ อชฺฌตฺติกพาหิราปถวี  เอตสฺส กายปสาทสฺส โผฎฺฐพฺพชานเน ปจฺจโย โหติฯ เอวํ ลกฺขณาทิววตฺถานโตเปเตสํ อสมฺมิสฺสตา เวทิตพฺพาฯ อเญฺญเยว หิ จกฺขุปสาทสฺส ลกฺขณรสปจฺจุปฎฺฐานปทฎฺฐานโคจรชฺฌาสยนิสฺสยา อเญฺญ โสตปสาทาทีนนฺติ  อสมฺมิสฺสาเนว จกฺขายตนาทีนิฯ</p>


<p>อปิจ เนสํ อสมฺมิสฺสตาย อยํ อุปมาปิ เวทิตพฺพา – ยถา หิ ปญฺจวณฺณานํ ธชานํ อุสฺสาปิตานํ กิญฺจาปิ ฉายา เอกาพทฺธา วิย โหติ, ตสฺส ตสฺส ปน อญฺญมญฺญํ อสมฺมิสฺสาว ยถา จ ปญฺจวเณฺณน กปฺปาเสน วฎฺฎิํ กตฺวา ทีเป ชาลิเต กิญฺจาปิ ชาลา เอกาพทฺธา วิย โหติ, ตสฺส ตสฺส ปน อํสุโน ปาฎิเยกฺกา ปาฎิเยกฺกา ชาลา อสมฺมิสฺสา เอว, เอวเมว กิญฺจาปิ อิมานิ ปญฺจายตนานิ เอกสฺมิํ อตฺตภาเว สโมสฎานิ อญฺญมญฺญํ ปน อสมฺมิสฺสาเนวฯ น เกวลญฺจ อิมาเนว ปญฺจ, เสสรูปานิปิ อสมฺมิสฺสาเนวฯ อิมสฺมิญฺหิ สรีเร เหฎฺฐิมกาโย มชฺฌิมกาโย อุปริมกาโยติ ตโย โกฎฺฐาสาฯ ตตฺถ นาภิโต ปฎฺฐาย เหฎฺฐา เหฎฺฐิมกาโย นามฯ ตสฺมิํ กายทสกํ, ภาวทสกํ, อาหารสมุฎฺฐานานิ อฎฺฐ, อุตุสมุฎฺฐานานิ อฎฺฐ, จิตฺตสมุฎฺฐานานิ อฎฺฐาติ จตุจตฺตาลีส รูปานิฯ นาภิโต อุทฺธํ ยาว คลวาฎกา มชฺฌิมกาโย นามฯ ตตฺถ จ กายทสกํ, ภาวทสกํ, วตฺถุทสกํ, อาหารสมุฎฺฐานาทีนิ ตีณิ อฎฺฐกานีติ จตุปญฺญาส รูปานิฯ คลวาฎกโต อุทฺธํ อุปริมกาโย นามฯ ตตฺถ จกฺขุทสกํ, โสตทสกํ, ฆานทสกํ, ชิวฺหาทสกํ, กายทสกํ, ภาวทสกํ, อาหารสมุฎฺฐานาทีนิ ตีณิ อฎฺฐกานีติ จตุราสีติ รูปานิฯ</p>


<p>ตตฺถ จกฺขุปสาทสฺส ปจฺจยานิ จตฺตาริ มหาภูตานิ, วโณฺณ คโนฺธ รโส โอชา, ชีวิตินฺทฺริยํ  จกฺขุปสาโทติ อิทํ เอกนฺตโต อวินิภุตฺตานํ ทสนฺนํ นิปฺผนฺนรูปานํ วเสน จกฺขุทสกํ นามฯ อิมินา นเยน เสสานิปิ เวทิตพฺพานิฯ เตสุ เหฎฺฐิมกาเย รูปํ มชฺฌิมกายอุปริมกายรูเปหิ สทฺธิํ อสมฺมิสฺสํฯ เสสกายทฺวเยปิ รูปํ อิตเรหิ สทฺธิํ อสมฺมิสฺสเมวฯ ยถา หิ สายนฺหสมเย ปพฺพตจฺฉายา จ รุกฺขจฺฉายา จ กิญฺจาปิ เอกาพทฺธา วิย โหนฺติ อญฺญมญฺญํ ปน อสมฺมิสฺสาว เอวํ อิเมสุปิ กาเยสุ จตุจตฺตาลีส จตุปญฺญาส จตุราสีติ รูปานิ จ กิญฺจาปิ เอกาพทฺธานิ วิย โหนฺติ, อญฺญมญฺญํ ปน อสมฺมิสฺสาเนวาติฯ</p>


<p> รูปายตนนิเทฺทเส  วโณฺณว  นิภาตีติ วา นิภาฯ จกฺขุวิญฺญาณสฺส ปากฎา โหตีติ อโตฺถฯ วโณฺณว  นิภา ฯ สทฺธิํ นิทสฺสเนน  จกฺขุวิญฺญาเณน ปสฺสิตพฺพนฺติ อโตฺถฯ สทฺธิํ ปฎิเฆน  ปฎิฆฎฺฎนนิฆํสชนกนฺติ อโตฺถฯ นีลาทีสุ อุมาปุปฺผสมานํ  กณิการปุปฺผสมานํ  พนฺธุชีวกปุปฺผสมานํ  โอสธิตารกสมานํ ฯ ฌามงฺคารสมานํ  มนฺทรตฺตํ สินฺทุวารกรวีรมกุฬสมานํ ฯ ‘‘หริตฺตจเหมวณฺณกามํสุมุขปกฺกมา’’ติ (ชา. ๑.๑๕.๑๓๓) เอตฺถ ปน กิญฺจาปิ ‘หรี’ติ สุวณฺณํ วุตฺตํ, ปรโต ปนสฺส ชาตรูปคฺคหเณน คหิตตฺตา อิธ สามํ  นามฯ อิมานิ สตฺต วตฺถุํ อนามสิตฺวา สภาเวเนว ทสฺสิตานิฯ</p>


<p>นฺติ หริตสทฺทลวณฺณํฯ นฺติ อมฺพงฺกุเรน สมานวณฺณํฯ อิมานิ เทฺว วตฺถุํ อามสิตฺวา ทสฺสิตานิฯ  ทฺวาทส โวหารโต ทสฺสิตานิฯ โส จ เนสํ โวหาโร อุปนิธายสิโทฺธ เจว สนฺนิเวสสิโทฺธ จฯ ทีฆาทีนิ หิ อญฺญมญฺญํ อุปนิธายสิทฺธานิ, วฎฺฎาทีนิ สนฺนิเวสวิเสเสนฯ ตตฺถ รสฺสํ อุปนิธาย ตโต อุจฺจตรํ  ตํ อุปนิธาย ตโต นีจตรํ ฯ ถูลํ อุปนิธาย ตโต ขุทฺทกตรํ  ตํ อุปนิธาย ตโต มหนฺตตรํ ฯ จกฺกสณฺฐานํ  กุกฺกุฎณฺฑสณฺฐานํ ฯ จตูหิ อํเสหิ ยุตฺตํ ปิ เอเสว นโยฯ นฺติ โอนตํ, นฺติ อุนฺนตํฯ</p>


<p>ตตฺถ ยสฺมา ทีฆาทีนิ ผุสิตฺวา สกฺกา ชานิตุํ, นีลาทีนิ ปเนวํ น สกฺกา, ตสฺมา น นิปฺปริยาเยน ทีฆํ รูปายตนํ; ตถา รสฺสาทีนิฯ ตํ ตํ นิสฺสาย ปน ตถา ตถา ฐิตํ ทีฆํ รสฺสนฺติ  เตน เตน โวหาเรน รูปายตนเมเวตฺถ ภาสิตนฺติ เวทิตพฺพํฯ ติ อิทํ อญฺญมญฺญปริจฺฉินฺนํ; ตถา ติอาทีนิ จตฺตาริ วตฺถุนาว ทสฺสิตานิฯ ตตฺถ ติ วลาหโกฯ ติ หิมํฯ อิเมหิ จตูหิ อพฺภาทีนํ วณฺณา ทสฺสิตาฯ ติอาทีหิ เตสํ เตสํ ปภาวณฺณา  ทสฺสิตาฯ</p>


<p>ตตฺถ จนฺทมณฺฑลาทีนํ วตฺถูนํ เอวํ วิเสโส เวทิตโพฺพ – มณิมยํ รชตปฎิจฺฉนฺนํ เอกูนปญฺญาสโยชนายามวิตฺถารํ จนฺทสฺส เทวปุตฺตสฺส วิมานํ   นามฯ โสวณฺณมยํ ผลิกปฎิจฺฉนฺนํ สมปณฺณาสโยชนายามวิตฺถารํ สูริยสฺส เทวปุตฺตสฺส วิมานํ  นามฯ สตฺตรตนมยานิ สตฺตฎฺฐทสทฺวาทสโยชนายามวิตฺถารานิ เตสํ เตสํ เทวปุตฺตานํ วิมานานิ  นามฯ</p>


<p>ตตฺถ เหฎฺฐา จโนฺท, สูริโย อุปริ, อุภินฺนมนฺตรํ โยชนํ โหติฯ จนฺทสฺส เหฎฺฐิมนฺตโต สูริยสฺส อุปริมโนฺต โยชนสตํ โหติฯ ทฺวีสุ ปเสฺสสุ นกฺขตฺตตารกา คจฺฉนฺติฯ เอเตสุ ปน ตีสุ จโนฺท ทนฺธคมโน, สูริโย สีฆคมโน, นกฺขตฺตตารกา สพฺพสีฆคมนาฯ กาเลน จนฺทิมสูริยานํ ปุรโต โหนฺติ กาเลน ปจฺฉาฯ</p>


<p>นฺติ กํสมยํฯ ติ ฐเปตฺวา เวฬุริยํ เสโส โชติรสาทิอเนกปฺปเภโทฯ ติ สามุทฺทิโก;  สามุทฺทิกาปิ, เสสาปิฯ ติ เวฬุวณฺณมณิฯ  วุจฺจติ สตฺถุวโณฺณฯ สตฺถา หิ สุวณฺณวโณฺณ, สุวณฺณมฺปิ สตฺถุวณฺณํฯ  วุจฺจติ กหาปโณ – โลหมาสโก ทารุมาสโก ชตุมาสโก, เย ‘โวหารํ คจฺฉนฺตี’ติ (ปารา. ๕๘๔) วุตฺตํ ตํ สพฺพมฺปิ อิธ คหิตํฯ</p>


<p>ติ อิมินา ปาฬิอาคตํ ฐเปตฺวา เสสํ ตฎฺฎิกปิโลติกกณฺณิกวณฺณาทิเภทํ รูปํ คหิตํฯ ตญฺหิ สพฺพํ เยวาปนเกสุ ปวิฎฺฐํฯ</p>


<p>เอวเมตํ นีลาทินา เภเทน ภินฺนมฺปิ รูปํ สพฺพํ ลกฺขณาทีหิ อภินฺนเมวฯ สพฺพเญฺหตํ จกฺขุปฎิหนนลกฺขณํ  จกฺขุวิญฺญาณสฺส วิสยภาวรสํ, ตเสฺสว โคจรปจฺจุปฎฺฐานํ, จตุมหาภูตปทฎฺฐานํฯ ยถา เจตํ ตถา สพฺพานิปิ อุปาทารูปานิฯ ยตฺถ ปน วิเสโส อตฺถิ ตตฺถ  วกฺขามฯ เสสเมตฺถ จกฺขายตนนิเทฺทเส วุตฺตนเยเนว เวทิตพฺพํฯ เกวลญฺหิ  ตตฺถ จกฺขุปุพฺพงฺคโม นิเทฺทโส อิธ รูปปุพฺพงฺคโมฯ ตตฺถ ‘จกฺขุํ เปต’นฺติอาทีนิ จุทฺทส นามานิ, อิธ ‘รูปํเปต’นฺติอาทีนิ ตีณิฯ เสสํ ตาทิสเมวฯ ยถา หิ จตูหิ จตูหิ นเยหิ ปฎิมเณฺฑตฺวา จกฺขุํ ววตฺถาเปตุํ เตรส วารา วุตฺตา, อิธาปิ เต ตเถว วุตฺตาติฯ</p>


<p> สทฺทายตนนิเทฺทเส ติ มหาเภรีปหฎเภรีนํ สโทฺทฯ ปิ มุทิงฺคาทิปจฺจยา สทฺทาฯ คีตสงฺขาโต สโทฺท  ฯ วุตฺตาวเสสานํ วีณาทีนํ ตนฺติพทฺธานํ สโทฺท ติ กํสตาลกฎฺฐตาลสโทฺทฯ ติ ปาณิปฺปหารสโทฺทฯ ติ พหูนํ สนฺนิปติตานํ อปญฺญายมานปทพฺยญฺชนนิโคฺฆสสโทฺทฯ ติ รุกฺขานํ อญฺญมญฺญนิฆํสนฆณฺฎิกาโกฎนาทิสโทฺทฯ วาตสฺส วายโต สโทฺท ฯ อุทกสฺส สนฺทมานสฺส วา ปฎิหตสฺส วา สโทฺท ฯ มนุสฺสานํ สลฺลาปาทิสโทฺท ฯ ตํ ฐเปตฺวา เสโส สโพฺพปิ ฯ อิมินา ปททฺวเยน สโพฺพปิ สโทฺท ปริยาทิโนฺนฯ เอวํ สเนฺตปิ วํสผาลนปิโลติกผาลนาทีสุ ปวโตฺต ปาฬิยํ อนาคตสโทฺท เยวาปนกฎฺฐานํ ปวิโฎฺฐติ เวทิตโพฺพฯ</p>


<p>เอวมยํ เภรีสทฺทาทินา เภเทน ภิโนฺนปิ สโทฺท ลกฺขณาทีหิ อภิโนฺนเยวฯ สโพฺพปิ เหส โสตปฎิหนนลกฺขโณ  โสตวิญฺญาณสฺส วิสยภาวรโส, ตเสฺสว โคจรปจฺจุปฎฺฐาโนฯ เสสํ จกฺขายตนนิเทฺทเส วุตฺตนเยเนว เวทิตพฺพํฯ อิธาปิ หิ จตูหิ จตูหิ นเยหิ ปฎิมณฺฑิตา เตรส วารา วุตฺตาฯ เตสํ อโตฺถ สกฺกา วุตฺตนเยเนว ชานิตุนฺติ น วิตฺถาริโตฯ</p>


<p> คนฺธายตนนิเทฺทเส ติ ยํ กิญฺจิ มูลํ ปฎิจฺจ นิพฺพโตฺต คโนฺธฯ ทีสุปิ เอเสว นโยฯ อสิทฺธทุสิทฺธานํ ฑากาทีนํ คโนฺธ ฯ มจฺฉสกลิกาปูติมํสสํกิลิฎฺฐสปฺปิอาทีนํ คโนฺธ ติ  อิฎฺฐคโนฺธฯ ติ อนิฎฺฐคโนฺธฯ อิมินา ปททฺวเยน สโพฺพปิ คโนฺธ ปริยาทิโนฺนฯ เอวํ สเนฺตปิ กณฺณกคนฺธปิโลติกคนฺธาทโย ปาฬิยํ อนาคตา สเพฺพปิ คนฺธา เยวาปนกฎฺฐานํ ปวิฎฺฐาติ เวทิตพฺพาฯ</p>


<p>เอวมยํ มูลคนฺธาทินา เภเทน ภิโนฺนปิ คโนฺธ ลกฺขณาทีหิ อภิโนฺนเยวฯ สโพฺพปิ เหส ฆานปฎิหนนลกฺขโณ   ฆานวิญฺญาณสฺส วิสยภาวรโส, ตเสฺสว โคจรปจฺจุปฎฺฐาโนฯ เสสํ จกฺขายตนนิเทฺทเส วุตฺตนเยเนว เวทิตพฺพํฯ อิธาปิ หิ ตเถว ทฺวิปญฺญาสนยปฎิมณฺฑิตา เตรส วารา วุตฺตาฯ เต อตฺถโต ปากฎาเยวฯ</p>


<p> รสายตนนิเทฺทเส  ติ ยํกิญฺจิ มูลํ ปฎิจฺจ นิพฺพตฺตรโสฯ ทีสุปิ เอเสว นโยฯ นฺติ ตกฺกมฺพิลาทิฯ นฺติ เอกนฺตโต โคสปฺปิอาทิฯ มธุ ปน กสาวยุตฺตํ จิรนิกฺขิตฺตํ กสาวํ โหติฯ ผาณิตํ ขาริยุตฺตํ จิรนิกฺขิตฺตํ ขาริยํ โหติฯ สปฺปิ ปน จิรนิกฺขิตฺตํ วณฺณคเนฺธ ชหนฺตมฺปิ รสํ น ชหตีติ ตเทว เอกนฺตมธุรํฯ นฺติ นิมฺพปณฺณาทิฯ นฺติ สิงฺคิเวรมริจาทิฯ นฺติ สามุทฺทิกโลณาทิฯ นฺติ วาติงฺคณกฬีราทิฯ นฺติ พทรามลกกปิฎฺฐสาลวาทิฯ นฺติ หริตกาทิฯ อิเม สเพฺพปิ รสา วตฺถุวเสน วุตฺตาฯ ตํตํวตฺถุโต ปเนตฺถ รโสว อมฺพิลาทีหิ นาเมหิ วุโตฺตติ เวทิตโพฺพฯ ติ อิฎฺฐรโส, ติ อนิฎฺฐรโสฯ อิมินา ปททฺวเยน สโพฺพปิ รโส ปริยาทิโนฺนฯ เอวํ สเนฺตปิ เลฑฺฑุรสภิตฺติรสปิโลติกรสาทโย ปาฬิยํ อนาคตา สเพฺพปิ รสา เยวาปนกฎฺฐานํ ปวิฎฺฐาติ เวทิตพฺพาฯ</p>


<p>เอวมยํ มูลรสาทินาเภเทน ภิโนฺนปิ รโส ลกฺขณาทีหิ อภิโนฺนเยวฯ สโพฺพปิ เหส ชิวฺหาปฎิหนนลกฺขโณ  ชิวฺหาวิญฺญาณสฺส วิสยภาวรโส, ตเสฺสว โคจรปจฺจุปฎฺฐาโนฯ เสสํ จกฺขายตนนิเทฺทเส วุตฺตนเยเนว เวทิตพฺพํฯ อิธาปิ  หิ ตเถว ทฺวิปญฺญาสนยปฎิมณฺฑิตา เตรส วารา วุตฺตาฯ</p>


<p> อิตฺถินฺทฺริยนิเทฺทเส นฺติ กรณวจนํฯ เยน การเณน อิตฺถิยา อิตฺถิลิงฺคาทีนิ โหนฺตีติ อยเมตฺถ อโตฺถฯ ตตฺถ นฺติ สณฺฐานํฯ อิตฺถิยา หิ หตฺถปาทคีวาอุราทีนํ สณฺฐานํ น ปุริสสฺส วิย โหติฯ อิตฺถีนญฺหิ เหฎฺฐิมกาโย วิสโท โหติ, อุปริมกาโย อวิสโทฯ หตฺถปาทา ขุทฺทกา, มุขํ ขุทฺทกํฯ นฺติ สญฺชานนํฯ อิตฺถีนญฺหิ อุรมํสํ อวิสทํ โหติ, มุขํ นิมฺมสฺสุทาฐิกํฯ เกสพนฺธวตฺถคฺคหณมฺปิ น ปุริสานํ วิย โหติฯ นฺติ กิริยาฯ อิตฺถิโย หิ ทหรกาเล สุปฺปกมุสลเกหิ กีฬนฺติ, จิตฺตธีตลิกาย กีฬนฺติ, มตฺติกวาเกน สุตฺตกํ นาม กนฺตนฺติฯ ติ คมนาทิอากาโรฯ อิตฺถิโย หิ คจฺฉมานา อวิสทา คจฺฉนฺติ, ติฎฺฐมานา นิปชฺชมานา นิสีทมานา ขาทมานา ภุญฺชมานา อวิสทา  ภุญฺชนฺติฯ ปุริสมฺปิ หิ อวิสทํ ทิสฺวา มาตุคาโม  วิย คจฺฉติ ติฎฺฐติ นิปชฺชติ นิสีทติ ขาทติ ภุญฺชตีติ วทนฺติฯ</p>


<p>ติ อุภยมฺปิ เอกตฺถํ; อิตฺถิสภาโวติ อโตฺถฯ อยํ กมฺมโช ปฎิสนฺธิสมุฎฺฐิโตฯ อิตฺถิลิงฺคาทีนิ ปน อิตฺถินฺทฺริยํ ปฎิจฺจ ปวเตฺต สมุฎฺฐิตานิฯ ยถา หิ พีเช สติ, พีชํ ปฎิจฺจ, พีชปจฺจยา รุโกฺข วฑฺฒิตฺวา สาขาวิฎปสมฺปโนฺน หุตฺวา อากาสํ ปูเรตฺวา ติฎฺฐติ, เอวเมว อิตฺถิภาวสงฺขาเต อิตฺถินฺทฺริเย สติ อิตฺถิลิงฺคาทีนิ โหนฺติฯ พีชํ วิย หิ อิตฺถินฺทฺริยํ, พีชํ ปฎิจฺจ วฑฺฒิตฺวา อากาสํ ปูเรตฺวา ฐิตรุโกฺข วิย อิตฺถินฺทฺริยํ ปฎิจฺจ อิตฺถิลิงฺคาทีนิ ปวเตฺต สมุฎฺฐหนฺติฯ ตตฺถ อิตฺถินฺทฺริยํ น จกฺขุวิเญฺญยฺยํ, มโนวิเญฺญยฺยเมวฯ อิตฺถิลิงฺคาทีนิ จกฺขุวิเญฺญยฺยานิปิ มโนวิเญฺญยฺยานิปิฯ</p>


<p>นฺติ อิทํ ตํ รูปํ, ยถา จกฺขุนฺทฺริยาทีนิ ปุริสสฺสาปิ โหนฺติ, น เอวํ; นิยมโต ปน อิตฺถิยา เอว อินฺทฺริยํ ‘อิตฺถินฺทฺริยํ’ฯ</p>


<p> ปุริสินฺทฺริเยปิ เอเสว  นโยฯ ปุริสลิงฺคาทีนิ ปน อิตฺถิลิงฺคาทีนํ ปฎิปกฺขโต เวทิตพฺพานิฯ ปุริสสฺส หิ หตฺถปาทคีวาอุราทีนํ สณฺฐานํ น อิตฺถิยา วิย โหติฯ ปุริสานญฺหิ อุปริมกาโย วิสโท โหติ เหฎฺฐิมกาโย อวิสโท, หตฺถปาทา มหนฺตา, มุขํ มหนฺตํ, อุรมํสํ วิสทํ, มสฺสุทาฐิกา อุปฺปชฺชนฺติฯ เกสพนฺธนวตฺถคฺคหณํ น อิตฺถีนํ วิย โหติฯ ทหรกาเล รถนงฺคลาทีหิ กีฬนฺติ, วาลิกปาฬิํ กตฺวา วาปิํ นาม ขนนฺติ, คมนาทีนิ วิสทานิ โหนฺติฯ อิตฺถิมฺปิ คมนาทีนิ วิสทานิ กุรุมานํ ทิสฺวา ‘ปุริโส วิย คจฺฉตี’ติอาทีนิ วทนฺติฯ เสสํ อิตฺถินฺทฺริเย วุตฺตสทิสเมวฯ</p>


<p>ตตฺถ อิตฺถิภาวลกฺขณํ  อิตฺถีติ ปกาสนรสํ, อิตฺถิลิงฺคนิมิตฺตกุตฺตากปฺปานํ การณภาวปจฺจุปฎฺฐานํฯ ปุริสภาวลกฺขณํ  ปุริโสติ ปกาสนรสํ, ปุริสลิงฺคนิมิตฺตกุตฺตากปฺปานํ การณภาวปจฺจุปฎฺฐานํฯ อุภยเมฺปตํ ปฐมกปฺปิกานํ ปวเตฺต สมุฎฺฐาติฯ อปรภาเค ปฎิสนฺธิยํฯ ปฎิสนฺธิสมุฎฺฐิตมฺปิ ปวเตฺต จลติ ปริวตฺตติฯ</p>


<p>ยถาห  –</p>

 โข ปน สมเยน อญฺญตรสฺส ภิกฺขุโน อิตฺถิลิงฺคํ ปาตุภูตํ โหติฯ เตน โข ปน สมเยน อญฺญตริสฺสา ภิกฺขุนิยา ปุริสลิงฺคํ ปาตุภูตํ โหตี’’ติ (ปารา. ๖๙)ฯ</p>


<p>อิเมสุ ปน ทฺวีสุ ปุริสลิงฺคํ อุตฺตมํ, อิตฺถิลิงฺคํ หีนํฯ ตสฺมา ปุริสลิงฺคํ พลวอกุสเลน อนฺตรธายติ, อิตฺถิลิงฺคํ ทุพฺพลกุสเลน ปติฎฺฐาติฯ อิตฺถิลิงฺคํ ปน อนฺตรธายนฺตํ ทุพฺพลอกุสเลน อนฺตรธายติ, ปุริสลิงฺคํ พลวกุสเลน ปติฎฺฐาติฯ เอวํ อุภยมฺปิ อกุสเลน อนฺตรธายติ, กุสเลน ปติฎฺฐาตีติ เวทิตพฺพํฯ</p>


<p>อุภโตพฺยญฺชนกสฺส ปน กิํ เอกํ อินฺทฺริยํ อุทาหุ เทฺวติ? เอกํฯ ตญฺจ โข อิตฺถิอุภโตพฺยญฺชนกสฺส อิตฺถินฺทฺริยํ, ปุริสอุภโตพฺยญฺชนกสฺส ปุริสินฺทฺริยํฯ ‘เอวํ สเนฺต ทุติยพฺยญฺชนกสฺส อภาโว อาปชฺชติฯ อินฺทฺริยญฺหิ พฺยญฺชนการณํ วุตฺตํฯ ตญฺจสฺส นตฺถี’ติ? ‘น ตสฺส อินฺทฺริยํ พฺยญฺชนการณํ’ฯ ‘กสฺมา’? ‘สทา  อภาวโตฯ อิตฺถิอุภโตพฺยญฺชนกสฺส หิ ยทา อิตฺถิยา ราคจิตฺตํ อุปฺปชฺชติ, ตทาว ปุริสพฺยญฺชนํ ปากฎํ โหติ, อิตฺถิพฺยญฺชนํ ปฎิจฺฉนฺนํ คุฬฺหํ โหติฯ ตถา อิตรสฺส อิตรํฯ</p>


<p>ยทิ จ เตสํ อินฺทฺริยํ ทุติยพฺยญฺชนการณํ ภเวยฺย, สทาปิ พฺยญฺชนทฺวยํ ติเฎฺฐยฺยฯ น ปน ติฎฺฐติฯ ตสฺมา เวทิตพฺพเมตํ น ตสฺส ตํ พฺยญฺชนการณํฯ กมฺมสหายํ ปน ราคจิตฺตเมเวตฺถ การณํฯ ยสฺมา จสฺส เอกเมว อินฺทฺริยํ โหติ, ตสฺมา อิตฺถิอุภโตพฺยญฺชนโก สยมฺปิ คพฺภํ คณฺหาติ, ปรมฺปิ คณฺหาเปติฯ ปุริสอุภโตพฺยญฺชนโก ปรํ คพฺภํ คณฺหาเปติ, สยํ ปน น คณฺหาตีติฯ</p>


<p> ชีวิตินฺทฺริยนิเทฺทเส ยํ วตฺตพฺพํ ตํ เหฎฺฐา อรูปชีวิตินฺทฺริเย วุตฺตเมวฯ เกวลญฺหิ ตตฺถ นฺติ วุตฺตํ, อิธ รูปชีวิตินฺทฺริยตฺตา นฺติ อยเมว วิเสโสฯ ลกฺขณาทีนิ ปนสฺส เอวํ เวทิตพฺพานิ – สหชาตรูปานุปาลนลกฺขณํ  เตสํ ปวตฺตนรสํ, เตสํ เยว ฐปนปจฺจุปฎฺฐานํ, ยาปยิตพฺพภูตปทฎฺฐานนฺติฯ</p>


<p> กายวิญฺญตฺตินิเทฺทเส   ติ เอตฺถ ตาว กาเยน อตฺตโน ภาวํ วิญฺญาเปนฺตานํ ติรจฺฉาเนหิปิ ปุริสานํ, ปุริเสหิ วา ติรจฺฉานานมฺปิ กายคหณานุสาเรน คหิตาย เอตาย ภาโว วิญฺญายตีติ ฯ สยํ กายคหณานุสาเรน วิญฺญายตีติปิ ‘วิญฺญตฺติ’ฯ ‘‘กาเยน สํวโร สาธู’’ติอาทีสุ (ธ. ป. ๓๖๑) อาคโต โจปนสงฺขาโต กาโยว วิญฺญตฺติ ฯ กายวิปฺผนฺทเนน อธิปฺปายวิญฺญาปนเหตุตฺตา, สยญฺจ ตถา วิเญฺญยฺยตฺตา กาเยน วิญฺญตฺตีติปิ ฯ</p>


<p>ติอาทีสุ อฎฺฐหิ กามาวจเรหิ อภิญฺญาจิเตฺตน จาติ นวหิ กุสลจิเตฺตหิ  ทฺวาทสหิปิ อกุสลจิเตฺตหิ  อฎฺฐหิ มหากิริเยหิ ทฺวีหิ อเหตุกกิริเยหิ อภิญฺญาปฺปเตฺตน เอเกน รูปาวจรกิริเยนาติ เอกาทสหิ กิริยจิเตฺตหิ ฯ อิโต อญฺญานิ หิ จิตฺตานิ วิญฺญตฺติํ น ชเนนฺติฯ เสกฺขาเสกฺขปุถุชฺชนานํ  ปน เอตฺตเกเหว จิเตฺตหิ วิญฺญตฺติ โหตีติ เอเตสํ กุสลาทีนํ วเสน ตีหิ ปเทหิ ‘เหตุโต’ ทสฺสิตาฯ</p>


<p>อิทานิ ฉหิ ปเทหิ ‘ผลโต’ ทเสฺสตุํ ติอาทิ วุตฺตํฯ อภิกฺกมาทโย หิ วิญฺญตฺติวเสน ปวตฺตตฺตา วิญฺญตฺติผลํ นามฯ ตตฺถ ติ ปุรโต กายํ อภิหรนฺตสฺสฯ ติ ปจฺฉโต ปจฺจาหรนฺตสฺสฯ ติ อุชุกํ เปกฺขนฺตสฺสฯ ติ อิโต จิโต จ เปกฺขนฺตสฺสฯ ติ สนฺธโย สโงฺกเจนฺตสฺสฯ ติ สนฺธโย ปฎิปณาเมนฺตสฺสฯ</p>


<p>อิทานิ ฉหิ ปเทหิ ‘สภาวโต’ ทเสฺสตุํ ติ อาทิ วุตฺตํฯ ตตฺถ ติ สรีรสฺสฯ กายํ ถเมฺภตฺวา ถทฺธํ กโรตีติ ฯ ตเมว อุปสเคฺคน วเฑฺฒตฺวา ติ อาหฯ พลวตรา วา ถมฺภนา ฯ นฺติ สนฺถมฺภิตภาโวฯ วิญฺญาปนวเสน ติ วิญฺญาปนากาโรฯ วิญฺญาปิตภาโว ฯ เสสเมตฺถ ยํ วตฺตพฺพํ ตํ เหฎฺฐา ทฺวารกถายํ วุตฺตเมวฯ ตถา วจีวิญฺญตฺติยํฯ</p>


<p> วจีวิญฺญตฺตีติปทสฺส  ปน นิเทฺทสปทานญฺจ อโตฺถ ตตฺถ น วุโตฺต, โส เอวํ เวทิตโพฺพ – วาจาย อตฺตโน ภาวํ วิญฺญาเปนฺตานํ ติรจฺฉาเนหิปิ ปุริสานํ, ปุริเสหิ วา ติรจฺฉานานมฺปิ , วจีคหณานุสาเรน คหิตาย เอตาย ภาโว วิญฺญายตีติ ฯ สยญฺจ วจีคหณานุสาเรน วิญฺญายตีติปิ ฯ ‘‘สาธุ วาจาย สํวโร’’ติอาทีสุ (ธ. ป. ๓๖๑) อาคตา โจปนสงฺขาตา วจี เอว วิญฺญตฺติ ฯ วจีโฆเสน อธิปฺปายวิญฺญาปนเหตุตฺตา สยญฺจ ตถาวิเญฺญยฺยตฺตา วาจาย วิญฺญตฺตีติปิ ติอาทีสุ วุจฺจตีติ ฯ คิริยตีติ ฯ พฺยปฺปโถติ วากฺยเภโทฯ วากฺยญฺจ ตํ ปโถ จ อตฺถํ ญาตุกามานํ ญาเปตุกามานญฺจาติปิ ฯ อุทีริยตีติ ฯ ฆุสฺสตีติ ฯ กริยตีติ ฯ โฆโสว กมฺมํ ฯ นานปฺปกาเรหิ กโต  โฆโสติ อโตฺถฯ วจิยา เภโท ฯ โส ปน ‘น ภโงฺค, ปเภทคตา วาจา เอวา’ติ ญาปนตฺถํ ติ วุตฺตํฯ อิเมหิ สเพฺพหิปิ ปเทหิ ‘สทฺทวาจาว’ ทสฺสิตาฯ อิทานิ ตาย วาจาย สทฺธิํ โยเชตฺวา เหฎฺฐา วุตฺตตฺถานํ วิญฺญตฺติอาทีนํ ปทานํ วเสน ตีหากาเรหิ สภาวโต ตํ ทเสฺสตุํ ติอาทิ วุตฺตํฯ ตํ เหฎฺฐา วุตฺตนยตฺตา อุตฺตานตฺถเมวฯ</p>


<p>อิทานิ วิญฺญตฺติสมุฎฺฐาปกจิเตฺตสุ อสโมฺมหตฺถํ ทฺวตฺติํส ฉพฺพีส เอกูนวีสติ โสฬส ปจฺฉิมานีติ อิทํ ปกิณฺณกํ เวทิตพฺพํ –  จิตฺตานิ หิ รูปํ สมุฎฺฐาเปนฺติ, อิริยาปถมฺปิ อุปตฺถเมฺภนฺติ, ทุวิธมฺปิ วิญฺญตฺติํ ชเนนฺติฯ ฉพฺพีสติ วิญฺญตฺติเมว น ชเนนฺติ, อิตรทฺวยํ กโรนฺติฯ  รูปเมว สมุฎฺฐาเปนฺติ, อิตรทฺวยํ น กโรนฺติฯ  อิเมสุ ตีสุ เอกมฺปิ น กโรนฺติฯ</p>


<p>ตตฺถ ติ เหฎฺฐา วุตฺตาเนว กามาวจรโต อฎฺฐ กุสลานิ, ทฺวาทส อกุสลานิ, กิริยโต ทส จิตฺตานิ, เสกฺขปุถุชฺชนานํ อภิญฺญาจิตฺตํ, ขีณาสวานํ อภิญฺญาจิตฺตนฺติฯ ติ รูปาวจรโต ปญฺจ กุสลานิ, ปญฺจ กิริยานิ, อรูปาวจรโต จตฺตาริ กุสลานิ, จตฺตาริ กิริยานิ, จตฺตาริ มคฺคจิตฺตานิ, จตฺตาริ ผลจิตฺตานีติฯ ติ กามาวจรกุสลวิปากโต เอกาทส, อกุสลวิปากโต เทฺว , กิริยโต กิริยมโนธาตุ, รูปาวจรโต ปญฺจ วิปากจิตฺตานีติฯ ติ เทฺว ปญฺจวิญฺญาณานิ, สพฺพสตฺตานํ ปฎิสนฺธิจิตฺตํ, ขีณาสวานํ จุติจิตฺตํ, อรูเป จตฺตาริ วิปากจิตฺตานีติฯ อิมานิ โสฬส รูปิริยาปถวิญฺญตฺตีสุ เอกมฺปิ น กโรนฺติฯ อญฺญานิปิ พหูนิ อรูเป อุปฺปนฺนานิ อโนกาสคตตฺตา รูปํ น สมุฎฺฐาเปนฺติฯ น ตาเนว, กายวจีวิญฺญตฺติโยปิฯ</p>


<p> อากาสธาตุนิเทฺทเส  น กสฺสติ, น นิกสฺสติ, กสิตุํ วา ฉินฺทิตุํ วา ภินฺทิตุํ วา น สกฺกาติ ฯ อากาโสว  , เขฬคตาทิ วิยฯ อากาโสติ วา คตนฺติ ฯ น หญฺญตีติ  อฆฎฺฎนียนฺติ อโตฺถฯ อฆเมว ฯ ฉิทฺทเฎฺฐน ฯ วิวโรว ติ เอเตหิ อสมฺผุฎฺฐํ นิชฺชฎากาสํว กถิตํฯ ลกฺขณาทิโต ปน รูปปริเจฺฉทลกฺขณา  รูปปริยนฺตปฺปกาสนรสา, รูปมริยาทปจฺจุปฎฺฐานา อสมฺผุฎฺฐภาวฉิทฺทวิวรภาวปจฺจุปฎฺฐานา วา, ปริจฺฉินฺนรูปปทฎฺฐานา, ยาย ปริจฺฉิเนฺนสุ รูเปสุ ‘อิทมิโต อุทฺธํ อโธ ติริย’นฺติ จ โหติฯ</p>


<p> อิโต ปเร  นิเทฺทสา จิตฺตสฺสลหุตาทีสุ วุตฺตนเยเนว เวทิตพฺพาฯ ลกฺขณาทิโต ปเนตฺถ อทนฺธตาลกฺขณา  รูปานํ ครุภาววิโนทนรสา, ลหุปริวตฺติตาปจฺจุปฎฺฐานา, ลหุรูปปทฎฺฐานาฯ อถทฺธตาลกฺขณา  รูปานํ ถทฺธภาววิโนทนรสา, สพฺพกิริยาสุ อวิโรธิตาปจฺจุปฎฺฐานา, มุทุรูปปทฎฺฐานาฯ สรีรกิริยานุกูลกมฺมญฺญภาวลกฺขณา  อกมฺมญฺญตาวิโนทนรสา, อทุพฺพลภาวปจฺจุปฎฺฐานา, กมฺมญฺญรูปปทฎฺฐานาฯ</p>


<p>เอตา ปน ติโสฺส น อญฺญมญฺญํ วิชหนฺติฯ เอวํ สเนฺตปิ โย อโรคิโน วิย รูปานํ ลหุภาโว, อทนฺธตาลหุปริวตฺติปฺปกาโร, รูปทนฺธตฺตกรธาตุโกฺขภปฎิปกฺขปจฺจยสมุฎฺฐาโน, โส รูปวิกาโร ‘รูปสฺสลหุตา’ฯ โย สุปริมทฺทิตจมฺมเสฺสว รูปานํ มุทุภาโว สพฺพกิริยาวิเสเสสุ สรสวตฺตนภาโว วสวตฺตนภาวมทฺทวปฺปกาโร รูปถทฺธตฺตกรธาตุโกฺขภปฎิปกฺขปจฺจยสมุฎฺฐาโน , โส รูปวิกาโร ‘รูปสฺส มุทุตา’ฯ โย ปน สุธนฺตสุวณฺณเสฺสว รูปานํ กมฺมญฺญภาโว สรีรกิริยานุกูลภาวปฺปกาโร สรีรกิริยานํ  อนนุกูลกรธาตุโกฺขภปฎิปกฺขปจฺจยสมุฎฺฐาโน, โส รูปวิกาโร ติฯ เอวเมตาสํ วิเสโส เวทิตโพฺพฯ</p>


<p>เอตา ปน ติโสฺสปิ กมฺมํ กาตุํ น สโกฺกติ, อาหาราทโยว กโรนฺติฯ ตถา หิ โยคิโน ‘อชฺช อเมฺหหิ โภชนสปฺปายํ ลทฺธํ, กาโย โน ลหุ มุทุ กมฺมโญฺญ’ติ วทนฺติฯ ‘อชฺช อุตุสปฺปายํ ลทฺธํ, อชฺช อมฺหากํ จิตฺตํ เอกคฺคํ, กาโย โน ลหุ มุทุ กมฺมโญฺญ’ติ วทนฺตีติฯ</p>


<p> อุปจยสนฺตตินิเทฺทเสสุ  นฺติ อเฑฺฒกาทสนฺนํ รูปายตนานํฯ ติ นิพฺพตฺติฯ ติ โย อายตนานํ อาจโย ปุนปฺปุนํ นิพฺพตฺตมานานํ, โสว รูปสฺส อุปจโย นาม โหติ; วฑฺฒีติ อโตฺถฯ ติ ยา เอวํ อุปจิตานํ รูปานํ วฑฺฒิ, ตโต อุตฺตริตรํ ปวตฺติกาเล สา รูปสฺส สนฺตติ นาม โหติ; ปวตฺตีติ อโตฺถฯ นทิตีเร ขตกูปสฺมิญฺหิ อุทกุคฺคมนกาโล วิย อาจโย, นิพฺพตฺติ; ปริปุณฺณกาโล วิย อุปจโย, วฑฺฒิ; อโชฺฌตฺถริตฺวา คมนกาโล วิย สนฺตติ, ปวตฺตีติ เวทิตพฺพาฯ</p>


<p>เอวํ กิํ กถิตํ โหตีติ? อายตเนน หิ อาจโย กถิโต, อาจเยน อายตนํ กถิตํฯ อาจโยว กถิโต อายตนเมว กถิตํฯ เอวมฺปิ กิํ กถิตํ โหตีติ? จตุสนฺตติรูปานํ อาจโย อุปจโย นิพฺพตฺติ วฑฺฒิ กถิตาฯ อตฺถโต หิ อุภยเมฺปตํ ชาติรูปเสฺสว อธิวจนํฯ อาการนานเตฺตน ปน เวเนยฺยวเสน จ อุปจโย สนฺตตีติ อุเทฺทสเทสนํ กตฺวา ยสฺมา เอตฺถ อตฺถโต นานตฺตํ นตฺถิ, ตสฺมา นิเทฺทเส ‘‘โย อายตนานํ อาจโย โส รูปสฺส อุปจโย, โย รูปสฺส อุปจโย สา รูปสฺส สนฺตตี’’ติ วุตฺตํฯ</p>


<p>ยสฺมา จ อุภยเมฺปตํ ชาติรูปเสฺสว อธิวจนํ ตสฺมา เอตฺถ อาจยลกฺขโณ  ปุพฺพนฺตโต รูปานํ อุมฺมุชฺชาปนรโส, นิยฺยาตนปจฺจุปฎฺฐาโน  ปริปุณฺณภาวปจฺจุปฎฺฐาโน วา, อุปจิตรูปปทฎฺฐาโนฯ ปวตฺติลกฺขณา  อนุปฺปพนฺธรสา, อนุปเจฺฉทปจฺจุปฎฺฐานา, อนุปฺปพนฺธรูปปทฎฺฐานาติ เวทิตพฺพาฯ</p>


<p> ชรตานิเทฺทเส ชีรณกวเสน  อยเมตฺถ สภาวนิเทฺทโส ฯ ชีรณากาโร ฯ ขณฺฑิจฺจนฺติ อาทโย ตโย กาลาติกฺกเม กิจฺจนิเทฺทสาฯ ปจฺฉิมา เทฺว ปกตินิเทฺทสาฯ อยญฺหิ ‘ชรา’ติ อิมินา ปเทน สภาวโต ทีปิตา; เตนสฺสายํ สภาวนิเทฺทโสฯ ‘ชีรณตา’ติ อิมินา อาการโต; เตนสฺสายํ อาการนิเทฺทโสฯ นฺติ อิมินา กาลาติกฺกเม ทนฺตนขานํ ขณฺฑิตภาวกรณกิจฺจโตฯ นฺติ อิมินา เกสโลมานํ ปลิตภาวกรณกิจฺจโตฯ ติ อิมินา มํสํ มิลาเปตฺวา ตเจ วลิภาวกรณกิจฺจโต ทีปิตาฯ เตนสฺสา อิเม ‘ขณฺฑิจฺจ’นฺติอาทโย ตโย กาลาติกฺกเม กิจฺจนิเทฺทสาฯ เตหิ อิเมสํ วิการานํ ทสฺสนวเสน ปากฎีภูตา ปากฎชรา ทสฺสิตาฯ ยเถว หิ  อุทกสฺส วา อคฺคิโน วา ติณรุกฺขาทีนํ สํภคฺคปลิภคฺคตาย วา ฌามตาย วา คตมโคฺค ปากโฎ โหติ, น จ โส คตมโคฺค ตาเนว อุทกาทีนิ, เอวเมว ชราย ทนฺตาทีสุ ขณฺฑิจฺจาทิวเสน คตมโคฺค ปากโฎ, จกฺขุํ อุมฺมีเลตฺวาปิ คยฺหติ, น จ ขณฺฑิจฺจาทีเนว ชราฯ น หิ ชรา จกฺขุวิเญฺญยฺยา โหติฯ</p>


<p>ติ อิเมหิ ปน ปเทหิ กาลาติกฺกเมเยว อภิพฺยตฺตาย อายุกฺขยจกฺขาทิอินฺทฺริยปริปากสญฺญิตาย ปกติยา ทีปิตาฯ เตนสฺสิเม ปจฺฉิมา เทฺว ปกตินิเทฺทสาติ เวทิตพฺพาฯ ตตฺถ ยสฺมา ชรํ ปตฺตสฺส อายุ หายติ, ตสฺมา ชรา ติ ผลูปจาเรน วุตฺตาฯ ยสฺมา จ ทหรกาเล สุปฺปสนฺนานิ, สุขุมมฺปิ อตฺตโน วิสยํ สุเขเนว คณฺหนสมตฺถานิ จกฺขาทีนิ อินฺทฺริยานิ ชรํ ปตฺตสฺส ปริปกฺกานิ อาลุฬิตานิ อวิสทานิ, โอฬาริกมฺปิ อตฺตโน วิสยํ คเหตุํ อสมตฺถานิ โหนฺติ, ตสฺมา ติปิ ผลูปจาเรเนว วุตฺตาฯ</p>


<p>สา ปนายํ เอวํ นิทฺทิฎฺฐา สพฺพาปิ ชรา ปากฎา ปฎิจฺฉนฺนาติ ทุวิธา โหติฯ ตตฺถ ทนฺตาทีสุ ขณฺฑภาวาทิทสฺสนโต รูปธเมฺมสุ ชรา  นาม ฯ อรูปธเมฺมสุ ปน ชรา ตาทิสสฺส วิการสฺส อทสฺสนโต  นามฯ ปุน อวีจิ สวีจีติ เอวมฺปิ ทุวิธา โหติฯ ตตฺถ มณิกนกรชตปวาฬจนฺทิมสูริยาทีนํ วิย, มนฺททสกาทีสุ ปาณีนํ วิย จ, ปุปฺผผลปลฺลวาทีสุ  จ อปาณีนํ วิย, อนฺตรนฺตรา วณฺณวิเสสาทีนํ ทุวิเญฺญยฺยตฺตา ชรา  นาม; นิรนฺตรชราติ อโตฺถฯ ตโต อเญฺญสุ ปน ยถาวุเตฺตสุ อนฺตรนฺตรา วณฺณวิเสสาทีนํ สุวิเญฺญยฺยตฺตา ชรา  นามาติ เวทิตพฺพาฯ</p>


<p>ลกฺขณาทิโตปิ รูปปริปากลกฺขณา  อุปนยนรสา, สภาวานปคเมปิ นวภาวาปคมปจฺจุปฎฺฐานา, วีหิปุราณภาโว วิย ปริปจฺจมานรูปปทฎฺฐานาติ เวทิตพฺพาฯ</p>


<p> อนิจฺจตานิเทฺทเส ขยคมนวเสน  วยคมนวเสน  ภิชฺชนวเสน ฯ อถ วา, ยสฺมา ตํ ปตฺวา รูปํ ขียติ, เวติ, ภิชฺชติ จ, ตสฺมา ขียติ เอตสฺมินฺติ  เวติ เอตสฺมินฺติ  ภิชฺชติ เอตสฺมินฺติ ฯ อุปสคฺควเสน ปทํ วเฑฺฒตฺวา เภโทว ฯ หุตฺวา อภาวเฎฺฐน, น นิจฺจนฺติ อนิจฺจํฯ ตสฺส ภาโว  ฯ อนฺตรธายติ เอตฺถาติ ฯ มรณญฺหิ ปตฺวา รูปํ อนฺตรธายติ, อทสฺสนํ คจฺฉติฯ น เกวลญฺจ รูปเมว, สเพฺพปิ ปญฺจกฺขนฺธาฯ ตสฺมา ปญฺจนฺนมฺปิ ขนฺธานํ อนิจฺจตาย อิทเมว ลกฺขณนฺติ เวทิตพฺพํฯ ลกฺขณาทิโต ปน ปริเภทลกฺขณา  สํสีทนรสา, ขยวยปจฺจุปฎฺฐานา, ปริภิชฺชมานรูปปทฎฺฐานาติ เวทิตพฺพาฯ</p>


<p>เหฎฺฐา ชาติ คหิตา ชรา คหิตา, อิมสฺมิํ ฐาเน มรณํ คหิตํฯ อิเม ตโย ธมฺมา อิเมสํ สตฺตานํ อุกฺขิตฺตาสิกปจฺจามิตฺตสทิสาฯ ยถา หิ ปุริสสฺส ตโย ปจฺจามิตฺตา โอตารํ คเวสมานา วิจเรยฺยุํฯ เตสุ เอโก เอวํ วเทยฺย – ‘เอตํ นีหริตฺวา อฎวิปเวสนํ มยฺหํ ภาโร โหตู’ติฯ ทุติโย ‘อฎวิคตกาเล โปเถตฺวา ปถวิยํ ปาตนํ มยฺหํ ภาโร’ติฯ ตติโย ‘ปถวิคตกาลโต ปฎฺฐาย อสินา สีสเจฺฉทนํ มยฺหํ ภาโร’ติฯ เอวรูปา อิเม ชาติ อาทโยฯ นีหริตฺวา อฎวิปเวสนปจฺจามิตฺตสทิสา เหตฺถ ชาติ, ตสฺมิํ ตสฺมิํ ฐาเน นิพฺพตฺตาปนโตฯ อฎวิคตํ โปเถตฺวา ปถวิยํ ปาตนปจฺจามิตฺตสทิสา ชรา , นิพฺพตฺตกฺขนฺธานํ ทุพฺพลปราธีนมญฺจปรายณภาวกรณโตฯ ปถวิคตสฺส  อสินา สีสเจฺฉทกปจฺจามิตฺตสทิสํ มรณํ, ชราปฺปตฺตานํ ขนฺธานํ ชีวิตกฺขยปาปนโตติฯ</p>


<p> กพฬีการาหารนิเทฺทเส กพฬํ กรียตีติ ฯ อาหรียตีติ ฯ กพฬํ กตฺวา อโชฺฌหรียตีติ อโตฺถฯ รูปํ วา อาหรตีติปิ ‘อาหาโร’ฯ เอวํ วตฺถุวเสน นามํ อุทฺธริตฺวา ปุน วตฺถุวเสเนเวตํ ปเภทโต ทเสฺสตุํ ติอาทิ วุตฺตํฯ โอทนาทีนิ หิ ผาณิตปริยนฺตานิ ทฺวาทส อิธาธิเปฺปตสฺส อาหารสฺส วตฺถูนิฯ ปาฬิยํ อนาคตานิ มูลผลาทีนิ เยวาปนกํ ปวิฎฺฐานิฯ</p>


<p>อิทานิ ตานิ มูลผลาทีนิ กตฺตพฺพโต ทเสฺสตุํ ติอาทิมาหฯ ตตฺถ มุเขน อสิตพฺพํ ภุญฺชิตพฺพนฺติ ฯ ทเนฺตหิ วิขาทิตพฺพนฺติ ฯ คเลน อโชฺฌหริตพฺพนฺติ ฯ อิทานิ ตํ กิจฺจวเสน ทเสฺสตุํ นฺติ อาหฯ ตญฺหิ มูลผลาทิ โอทนกุมฺมาสาทิ วา อโชฺฌหฎํ กุจฺฉิํ วิตฺถเมฺภติฯ อิทมสฺส กิจฺจํฯ ติ เหฎฺฐา สพฺพปเทหิ สวตฺถุกํ อาหารํ ทเสฺสตฺวา อิทานิ นิพฺพฎฺฎิตโอชเมว ทเสฺสตุํ อิทํ วุตฺตํฯ</p>


<p>กิํ  ปเนตฺถ วตฺถุสฺส กิจฺจํ? กิํ โอชาย? ปริสฺสยหรณปาลนานิฯ วตฺถุหิ ปริสฺสยํ หรติ ปาเลตุํ น สโกฺกติ, โอชา ปาเลติ ปริสฺสยํ หริตุํ น สโกฺกติฯ เทฺวปิ เอกโต หุตฺวา ปาเลตุมฺปิ สโกฺกนฺติ ปริสฺสยมฺปิ หริตุํฯ โก ปเนส ปริสฺสโย นาม? กมฺมชเตโชฯ อโนฺตกุจฺฉิยญฺหิ โอทนาทิวตฺถุสฺมิํ อสติ, กมฺมชเตโช อุฎฺฐหิตฺวา อุทรปฎลํ คณฺหาติ, ‘ฉาโตมฺหิ, อาหารํ เม เทถา’ติ วทาเปติฯ ภุตฺตกาเล อุทรปฎลํ มุญฺจิตฺวา วตฺถุํ คณฺหาติฯ อถ สโตฺต เอกโคฺค โหติฯ</p>


<p>ยถา หิ ฉายารกฺขโส ฉายํ ปวิฎฺฐํ คเหตฺวา เทวสงฺขลิกาย พนฺธิตฺวา อตฺตโน ภวเน โมทโนฺต ฉาตกาเล อาคนฺตฺวา สีเส ฑํสติฯ โส ฑฎฺฐตฺตา วิรวติฯ ตํ วิรวํ สุตฺวา ‘ทุกฺขปฺปโตฺต เอตฺถ อตฺถี’ติ ตโต ตโต มนุสฺสา อาคจฺฉนฺติฯ โส อาคตาคเต  คเหตฺวา ขาทิตฺวา  ภวเน โมทติฯ เอวํสมฺปทมิทํ เวทิตพฺพํฯ ฉายารกฺขโส วิย หิ กมฺมชเตโช, เทวสงฺขลิกาย พนฺธิตฺวา ฐปิตสโตฺต วิย อุทรปฎลํ, ปุน อาคตมนุสฺสา วิย โอทนาทิวตฺถุ, โอตริตฺวา สีเส ฑํสนํ วิย กมฺมชเตชสฺส วตฺถุโต มุตฺตสฺส อุทรปฎลคฺคหณํ, ฑฎฺฐสฺส วิรวนกาโล วิย ‘อาหารํ เทถา’ติ วจนกาโล, ตาย สญฺญาย อาคตาคเต คเหตฺวา ขาทิตฺวา ภวเน โมทนกาโล วิย กมฺมชเตเชน อุทรปฎลํ มุญฺจิตฺวา วตฺถุสฺมิํ คหิเต เอกคฺคจิตฺตตาฯ</p>


<p>ตตฺถ โอฬาริเก วตฺถุสฺมิํ โอชา มนฺทา โหติฯ สุขุเม พลวตีฯ กุทฺรูสกภตฺตาทีนิ หิ ภุญฺชิตฺวา มุหุเตฺตเนว ฉาโต โหติฯ สปฺปิอาทีนิ ปิวิตฺวา ฐิตสฺส ทิวสมฺปิ ภตฺตํ น รุจฺจติฯ เอตฺถ จ อุปาทายุปาทาย โอฬาริกสุขุมตา เวทิตพฺพาฯ กุมฺภีลานญฺหิ อาหารํ อุปาทาย โมรานํ อาหาโร สุขุโมฯ กุมฺภีลา กิร ปาสาเณ คิลนฺติฯ เต จ เนสํ กุจฺฉิปฺปตฺตา วิลียนฺติฯ โมรา สปฺปวิจฺฉิกาทิปาเณ ขาทนฺติฯ โมรานํ ปน อาหารํ อุปาทาย ตรจฺฉานํ อาหาโร สุขุโมฯ เต กิร ติวสฺสฉฑฺฑิตานิ วิสาณานิ เจว อฎฺฐีนิ จ ขาทนฺติฯ ตานิ จ เนสํ เขเฬน เตมิตมตฺตาเนว กนฺทมูลํ วิย มุทุกานิ โหนฺติฯ ตรจฺฉานมฺปิ อาหารมุปาทาย หตฺถีนํ อาหาโร สุขุโมฯ เต หิ นานารุกฺขสาขาทโย ขาทนฺติฯ หตฺถีนํ อาหารโต ควยโคกณฺณมิคาทีนํ อาหาโร สุขุโมฯ เต กิร นิสฺสารานิ นานารุกฺขปณฺณาทีนิ ขาทนฺติฯ เตสมฺปิ อาหารโต คุนฺนํ อาหาโร สุขุโมฯ เต อลฺลสุกฺขติณานิ ขาทนฺติฯ เตสมฺปิ อาหารโต สสานํ อาหาโร สุขุโมฯ สสานํ อาหารโต สกุณานํ อาหาโร สุขุโมฯ สกุณานํ อาหารโต ปจฺจนฺตวาสีนํ อาหาโร สุขุโมฯ ปจฺจนฺตวาสีนํ  อาหารโต คามโภชกานํ อาหาโร สุขุโมฯ คามโภชกานํ อาหารโต ราชราชมหามตฺตานํ อาหาโร สุขุโมฯ เตสมฺปิ อาหารโต จกฺกวตฺติโน อาหาโร สุขุโมฯ จกฺกวตฺติโน อาหารโต ภุมฺมเทวานํ อาหาโร สุขุโมฯ ภุมฺมเทวานํ อาหารโต จาตุมหาราชิกานํ อาหาโร สุขุโมฯ เอวํ ยาว ปรนิมฺมิตวสวตฺตีนํ   อาหาโร วิตฺถาเรตโพฺพฯ เตสํ ปนาหาโร สุขุโมเตฺวว นิฎฺฐํ ปโตฺตฯ</p>


<p>ลกฺขณาทิโตปิ โอชาลกฺขโณ  รูปาหรณรโส, อุปตฺถมฺภนปจฺจุปฎฺฐาโน, กพฬํ กตฺวา อาหริตพฺพวตฺถุปทฎฺฐาโนติ เวทิตโพฺพฯ</p>


<p> โนอุปาทานิเทฺทเส ยถา อุปาทารูปํ อุปาทิยเตว, น อเญฺญน อุปาทิยติ, เอวเมตํ น อุปาทิยเตวาติ ฯ</p>


<p> ผุสิตพฺพนฺติ โผฎฺฐพฺพํฯ ผุสิตฺวา ชานิตพฺพนฺติ อโตฺถฯ โผฎฺฐพฺพญฺจ ตํ อายตนญฺจาติ ฯ อาโป จ ตํ นิสฺสตฺตสุญฺญตสภาวเฎฺฐน ธาตุ จาติ ฯ อิทานิ ยสฺมา ตีณิ รูปานิ ผุสิตฺวา ชานิตพฺพานิ ตสฺมา ตานิ ภาเชตฺวา ทเสฺสตุํ ติอาทิมาหฯ ตตฺถ กกฺขฬตฺตลกฺขณา  ปติฎฺฐานรสา, สมฺปฎิจฺฉนปจฺจุปฎฺฐานาฯ  อุณฺหตฺตลกฺขณา, ปริปาจนรสา, มทฺทวานุปฺปทานปจฺจุปฎฺฐานาฯ  วิตฺถมฺภนลกฺขณา, สมุทีรณรสา, อภินีหารปจฺจุปฎฺฐานาฯ ปุริมา ปน  ปคฺฆรณลกฺขณา, พฺรูหนรสา, สงฺคหปจฺจุปฎฺฐานาฯ เอเกกา เจตฺถ เสสตฺตยปทฎฺฐานาติ เวทิตพฺพาฯ</p>


<p>นฺติ ถทฺธํฯ นฺติ อถทฺธํฯ นฺติ มฎฺฐํฯ นฺติ ขรํฯ นฺติ สุขเวทนาปจฺจยํ อิฎฺฐโผฎฺฐพฺพํฯ นฺติ ทุกฺขเวทนาปจฺจยํ อนิฎฺฐโผฎฺฐพฺพํฯ นฺติ ภาริยํฯ นฺติ อภาริยํ, สลฺลหุกนฺติ อโตฺถฯ เอตฺถ จ ‘กกฺขฬํ มุทุกํ สณฺหํ ผรุสํ ครุกํ ลหุก’นฺติ ปเทหิ ปถวีธาตุ เอว ภาชิตาฯ ‘‘ยทายํ กาโย อายุสหคโต จ โหติ อุสฺมาสหคโต จ วิญฺญาณสหคโต จ ตทา ลหุตโร จ โหติ มุทุตโร จ กมฺมญฺญตโร  จา’’ติ (ที. นิ. ๒.๔๒๔) สุเตฺตปิ ลหุมุทุภูตํ ปถวีธาตุเมว สนฺธาย วุตฺตํฯ</p>


<p>‘สุขสมฺผสฺสํ  ทุกฺขสมฺผสฺส’นฺติ ปททฺวเยน ปน ตีณิปิ มหาภูตานิ ภาชิตานิฯ ปถวีธาตุ หิ สุขสมฺผสฺสาปิ อตฺถิ ทุกฺขสมฺผสฺสาปิฯ ตถา เตโชธาตุวาโยธาตุโยฯ ตตฺถ สุขสมฺผสฺสา ปถวีธาตุ มุทุตลุณหเตฺถ  ทหเร ปาเท สมฺพาหเนฺต อสฺสาเทตฺวา อสฺสาเทตฺวา ‘สมฺพาห ตาต, สมฺพาห ตาตา’ติ วทาปนาการํ กโรติฯ สุขสมฺผสฺสา เตโชธาตุ สีตสมเย องฺคารกปลฺลํ อาหริตฺวา คตฺตํ เสเทเนฺต อสฺสาเทตฺวา อสฺสาเทตฺวา ‘เสเทหิ ตาต, เสเทหิ ตาตา’ติ วทาปนาการํ กโรติฯ สุขสมฺผสฺสา วาโยธาตุ อุณฺหสมเย วตฺตสมฺปเนฺน ทหเร พีชเนน พีชเนฺต อสฺสาเทตฺวา อสฺสาเทตฺวา ‘พีช ตาต, พีช ตาตา’ติ วทาปนาการํ กโรติฯ ถทฺธหเตฺถ ปน ทหเร ปาเท สมฺพาหเนฺต อฎฺฐีนํ ภิชฺชนกาโล วิย โหติฯ โสปิ ‘อเปหี’ติ วตฺตพฺพตํ อาปชฺชติฯ อุณฺหสมเย องฺคารกปเลฺล อาภเต ‘อปเนหิ น’นฺติ วตฺตพฺพํ โหติฯ สีตสมเย พีชเนน พีชเนฺต ‘อเปหิ, มา พีชา’ติ วตฺตพฺพํ โหติฯ เอวเมตาสํ สุขสมฺผสฺสตา ทุกฺขสมฺผสฺสตา จ เวทิตพฺพาฯ</p>


<p>นฺติอาทินา นเยน วุตฺตา ปน จตูหิ จตูหิ นเยหิ ปฎิมณฺฑิตา เตรส วารา เหฎฺฐา รูปายตนาทีสุ วุตฺตนเยเนว เวทิตพฺพาฯ</p>


<p>กิํ ปเนตานิ ตีณิ มหาภูตานิ เอกปฺปหาเรเนว อาปาถํ อาคจฺฉนฺติ อุทาหุ โนติ? อาคจฺฉนฺติฯ เอวํ อาคตานิ กายปสาทํ ฆเฎฺฎนฺติ น ฆเฎฺฎนฺตีติ? ฆเฎฺฎนฺติฯ เอกปฺปหาเรเนว ตานิ อารมฺมณํ กตฺวา กายวิญฺญาณํ อุปฺปชฺชติ นุปฺปชฺชตีติ? นุปฺปชฺชติฯ อาภุชิตวเสน วา หิ อุสฺสทวเสน วา อารมฺมณกรณํ โหติฯ</p>


<p>ตตฺถ อาภุชิตวเสน ตาว, ปตฺตสฺมิญฺหิ โอทเนน ปูเรตฺวา อาภเต เอกํ สิตฺถํ คเหตฺวา ถทฺธํ วา มุทุกํ วาติ วีมํสโนฺต กิญฺจาปิ ตตฺถ เตโชปิ อตฺถิ วาโยปิ อตฺถิ, ปถวีธาตุเมว ปน อาภุชติฯ อุโณฺหทเก หตฺถํ โอตาเรตฺวา วีมํสโนฺต กิญฺจาปิ ตตฺถ ปถวีปิ อตฺถิ วาโยปิ อตฺถิ, เตโชธาตุเมว ปน อาภุชติฯ อุณฺหสมเย วาตปานํ วิวริตฺวา วาเตน สรีรํ ปหราเปโนฺต ฐิโต มนฺทมเนฺท วาเต ปหรเนฺต  กิญฺจาปิ ตตฺถ ปถวีปิ อตฺถิ เตโชปิ อตฺถิ, วาโยธาตุเมว ปน อาภุชติฯ เอวํ อาภุชิตวเสน อารมฺมณํ กโรติ นามฯ</p>


<p>โย  ปน อุปกฺขลติ วา สีเสน วา รุกฺขํ ปหรติ ภุญฺชโนฺต วา สกฺขรํ ฑํสติ, โส  กิญฺจาปิ ตตฺถ เตโชปิ อตฺถิ วาโยปิ อตฺถิ, อุสฺสทวเสน ปน ปถวีธาตุเมว อารมฺมณํ กโรติฯ อคฺคิํ อกฺกมโนฺตปิ กิญฺจาปิ ตตฺถ ปถวีปิ อตฺถิ วาโยปิ อตฺถิ, อุสฺสทวเสน ปน เตโชธาตุเมว อารมฺมณํ กโรติฯ พลววาเต กณฺณสกฺขลิํ ปหริตฺวา พธิรภาวํ กโรเนฺตฯ กิญฺจาปิ ตตฺถ ปถวีปิ อตฺถิ เตโชปิ อตฺถิ, อุสฺสทวเสน ปน วาโยธาตุเมว อารมฺมณํ กโรติฯ</p>


<p>ยํกิญฺจิ ธาตุํ อารมฺมณํ กโรนฺตสฺส กายวิญฺญาณมฺปิ เอกปฺปหาเรน นุปฺปชฺชติฯ สูจิกลาเปน วิทฺธสฺส เอกปฺปหาเรน กาโย ฆฎฺฎิยติฯ ยสฺมิํ ยสฺมิํ ปน ฐาเน กายปสาโท อุสฺสโนฺน โหติ, ตตฺถ ตตฺถ กายวิญฺญาณํ อุปฺปชฺชติฯ ยตฺถ ยตฺถาปิ ปฎิฆฎฺฎนนิฆํโส พลวา โหติ ตตฺถ ตตฺถ ปฐมํ อุปฺปชฺชติฯ กุกฺกุฎปเตฺตน วเณ โธวิยมาเน อํสุอํสุ กายปสาทํ ฆเฎฺฎติฯ ยตฺถ ยตฺถ ปน ปสาโท อุสฺสโนฺน โหติ, ตตฺถ ตเตฺถว กายวิญฺญาณํ อุปฺปชฺชติฯ เอวํ อุสฺสทวเสน อารมฺมณํ กโรติฯ อุสฺสทวเสเนว จ กายวิญฺญาณํ อุปฺปชฺชติ นามฯ</p>


<p>กถํ ปน จิตฺตสฺส อารมฺมณโต สงฺกนฺติ โหตีติ? ทฺวีหากาเรหิ โหติ – อชฺฌาสยโต วา วิสยาธิมตฺตโต วาฯ วิหารปูชาทีสุ หิ ‘ตานิ ตานิ เจติยานิ เจว ปฎิมาโย จ วนฺทิสฺสามิ, โปตฺถกมฺมจิตฺตกมฺมานิ จ โอโลเกสฺสามี’ติ อชฺฌาสเยน คโต เอกํ วนฺทิตฺวา วา ปสฺสิตฺวา วา อิตรสฺส วนฺทนตฺถาย วา ทสฺสนตฺถาย วา มนํ กตฺวา วนฺทิตุมฺปิ ปสฺสิตุมฺปิ คจฺฉติเยว, เอวํ อชฺฌาสยโต สงฺกมติ นามฯ</p>


<p>เกลาสกูฎปฎิภาคํ ปน มหาเจติยํ โอโลเกโนฺต ฐิโตปิ อปรภาเค สพฺพตูริเยสุ ปคฺคหิเตสุ รูปารมฺมณํ วิสฺสเชฺชตฺวา สทฺทารมฺมณํ สงฺกมติฯ มนุญฺญคเนฺธสุ ปุเปฺผสุ วา คเนฺธสุ วา อาภเตสุ สทฺทารมฺมณํ วิสฺสเชฺชตฺวา คนฺธารมฺมณํ สงฺกมติฯ เอวํ วิสยาธิมตฺตโต สงฺกมติ นามฯ</p>


<p> อาโปธาตุนิเทฺทเส  ติ สภาวนิเทฺทโสฯ อาโปว ฯ สิเนหวเสน  สิเนโหว   ติ ปถวีธาตุอาทิกสฺส ภูตรูปสฺส พนฺธนภาโวฯ อโยปิณฺฑิอาทีนิ หิ อาโปธาตุ อาพนฺธิตฺวา พทฺธานิ กโรติฯ ตาย อาพทฺธตฺตา ตานิ พทฺธานิ นาม โหนฺติฯ ปาสาณปพฺพตตาลฎฺฐิหตฺถิทนฺตโคสิงฺคาทีสุปิ เอเสว นโย ฯ สพฺพานิ เหตานิ อาโปธาตุ เอว อาพนฺธิตฺวา พทฺธานิ กโรติฯ อาโปธาตุยา อาพทฺธตฺตาว พทฺธานิ โหนฺติฯ</p>


<p>กิํ ปน ปถวีธาตุ เสสธาตูนํ ปติฎฺฐา โหติ น โหตีติ โหติ ผุสิตฺวา โหติ อุทาหุ อผุสิตฺวา? อาโปธาตุ วา เสสา อาพนฺธมานา ผุสิตฺวา อาพนฺธติ อุทาหุ อผุสิตฺวาติ? ปถวีธาตุ ตาว อาโปธาตุยา อผุสิตฺวาว ปติฎฺฐา โหติ, เตโชธาตุยา จ วาโยธาตุยา จ ผุสิตฺวาฯ อาโปธาตุ ปน ปถวีธาตุมฺปิ เตโชวาโยธาตุโยปิ อผุสิตฺวาว อาพนฺธติฯ ยทิ ผุสิตฺวา อาพเนฺธยฺย โผฎฺฐพฺพายตนํ นาม ภเวยฺยฯ</p>


<p>เตโชธาตุวาโยธาตูนมฺปิ เสสธาตูสุ สกสกกิจฺจกรเณ เอเสว นโยฯ เตโชธาตุ หิ ปถวีธาตุํ ผุสิตฺวา ฌาเปติฯ สา ปน น อุณฺหา หุตฺวา ฌายติฯ ยทิ อุณฺหา หุตฺวา ฌาเยยฺย อุณฺหตฺตลกฺขณา นาม ภเวยฺยฯ อาโปธาตุํ ปน อผุสิตฺวาว ตาเปติฯ สาปิ ตปมานา น อุณฺหา หุตฺวา ตปติฯ ยทิ อุณฺหา หุตฺวา ตเปยฺย อุณฺหตฺตลกฺขณา นาม ภเวยฺยฯ วาโยธาตุํ ปน ผุสิตฺวาว ตาเปติฯ สาปิ ตปมานา น อุณฺหา หุตฺวา ตปติฯ ยทิ อุณฺหา หุตฺวา ตเปยฺย อุณฺหตฺตลกฺขณา นาม ภเวยฺยฯ วาโยธาตุ ปถวีธาตุํ ผุสิตฺวา วิตฺถเมฺภติ, ตถา เตโชธาตุํ อาโปธาตุํ  ปน อผุสิตฺวาว วิตฺถเมฺภติฯ</p>


<p>อุจฺฉุรสํ ปจิตฺวา ผาณิตปิเณฺฑ กริยมาเน อาโปธาตุ ถทฺธา โหติ น โหตีติ? น โหติฯ สา หิ ปคฺฆรณลกฺขณาฯ ปถวีธาตุ กกฺขฬลกฺขณาฯ โอมตฺตํ ปน อาโป อธิมตฺตปถวีคติกํ ชาตํฯ สา หิ รสากาเรน ฐิตภาวํ วิชหติ, ลกฺขณํ น วิชหติฯ ผาณิตปิเณฺฑ วิลียมาเนปิ ปถวีธาตุ น วิลียติฯ กกฺขฬลกฺขณา หิ ปถวีธาตุ ปคฺฆรณลกฺขณา อาโปธาตุฯ โอมตฺตา ปน ปถวี อธิมตฺตอาปคติกา โหติฯ สา ปิณฺฑากาเรน ฐิตภาวํ วิชหติ, ลกฺขณํ น วิชหติฯ จตุนฺนญฺหิ  มหาภูตานํ ภาวญฺญถตฺตเมว โหติ, ลกฺขณญฺญถตฺตํ นาม นตฺถิฯ ตสฺส อภาโว อฎฺฐานปริกปฺปสุเตฺตน ทีปิโตฯ วุตฺตเญฺหตํ –</p>

; น เตฺวว พุเทฺธ อเวจฺจปฺปสาเทน สมนฺนาคตสฺส อริยสาวกสฺส สิยา อญฺญถตฺต’’นฺติ (อ. นิ. ๓.๗๖)ฯ</p>


<p>อยเญฺหตฺถ อโตฺถ – อานนฺท, กกฺขฬตฺตลกฺขณา ปถวีธาตุ ปริวตฺติตฺวา ปคฺฆรณลกฺขณา อาโปธาตุ นาม ภเวยฺย, อริยสาวกสฺส ปน อญฺญถตฺตํ นาม นตฺถีติฯ เอวเมตฺถ อฎฺฐานปริกโปฺป อาคโตฯ</p>


<p> อิโต ปเรสุ อุปาทิณฺณรูปาทินิเทฺทเสสุ อุปาทิณฺณปทาทีนํ อโตฺถ มาติกากถายํ วุตฺตนเยเนว เวทิตโพฺพฯ จกฺขายตนาทีนิ เหฎฺฐา วิตฺถาริตาเนวฯ ตตฺถ ตตฺถ ปน วิเสสมตฺตเมว วกฺขามฯ</p>


<p>อุปาทิณฺณนิเทฺทเส ตาว จกฺขายตนาทีนิ เอกนฺตอุปาทิณฺณตฺตา วุตฺตานิฯ ยสฺมา ปน รูปายตนาทีนิ อุปาทิณฺณานิปิ อตฺถิ อนุปาทิณฺณานิปิ, ตสฺมา ตานิ ยํ วา ปนาติ สเงฺขปโต ทเสฺสตฺวา ปุน กมฺมสฺส กตตฺตา รูปายตนนฺติอาทินา นเยน วิตฺถาริตานิฯ อิมินา อุปาเยน สพฺพเยวาปนเกสุ อโตฺถ เวทิตโพฺพฯ</p>


<p>กสฺมา ปน ‘กมฺมสฺส กตตฺตา’ติ จ ‘น กมฺมสฺส กตตฺตา’ติ จ อุภินฺนมฺปิ นิเทฺทเส ‘ชรตา จ อนิจฺจตา จ’ น คหิตา, อนุปาทิณฺณาทีนํเยว นิเทฺทเสสุ คหิตาติ? น กมฺมสฺส  กตตฺตาติ เอตฺถ ตาว กมฺมโต อญฺญปจฺจยสมุฎฺฐานํ สงฺคหิตํฯ ‘กมฺมสฺส กตตฺตา’ติ เอตฺถ กมฺมสมุฎฺฐานเมวฯ อิมานิ จ เทฺว รูปานิ เนว กมฺมโต น อญฺญสฺมา รูปชนกปจฺจยา อุปฺปชฺชนฺติ, ตสฺมา น คหิตานิฯ สา จ เนสํ อนุปฺปตฺติ ปรโต อาวิ ภวิสฺสติฯ อนุปาทิณฺณนฺติอาทีสุ ปน เกวลํ อนุปาทิณฺณาทิคฺคหเณน กมฺมาทิสมุฎฺฐานตา ปฎิกฺขิตฺตา, นอญฺญปจฺจยสมุฎฺฐานตา อนุญฺญาตาฯ ตสฺมา ตตฺถ คหิตานีติ เวทิตพฺพานิฯ</p>


<p> จิตฺตสมุฎฺฐานนิเทฺทเส กายวิญฺญตฺติ วจีวิญฺญตฺตีติ อิทํ ทฺวยํ ยสฺมา เอกนฺตจิตฺตสมุฎฺฐานานิ ภูตานิ อุปาทาย ปญฺญายติ, ตสฺมา วุตฺตํฯ ปรมตฺถโต  ปน ตสฺส นิสฺสยภูตานิ ภูตาเนว จิตฺตสมุฎฺฐานานิ, ตํนิสฺสิตตฺตาฯ ยถา อนิจฺจสฺส รูปสฺส ชรามรณํ อนิจฺจํ นาม โหติ, เอวมิทมฺปิ จิตฺตสมุฎฺฐานํ นาม ชาตํฯ</p>


<p> จิตฺตสหภุนิเทฺทเสปิ  เอเสว นโยฯ ยาว จิตฺตํ ตาว ปญฺญายนโต อิทเมว ทฺวยํ วุตฺตํฯ น ปเนตํ จิเตฺตน สห ภูตานิ วิย, เจตนาทโย วิย จ อุปฺปชฺชติฯ</p>


<p> จิตฺตานุปริวตฺติตายปิ เอเสว นโยฯ ยาว จิตฺตํ ตาว ปญฺญายนโต เอว เหตํ ทฺวยํ ติ วุตฺตํฯ</p>


<p> นฺติ วตฺถารมฺมณภูตตฺตา สํงฺฆฎฺฎนวเสน คเหตพฺพโต ถูลํฯ วุตฺตวิปลฺลาสโต  เวทิตพฺพํฯ</p>


<p> ติ ฆฎฺฎนวเสน อคฺคเหตพฺพตฺตา ทุพฺพิเญฺญยฺยภาเวน สมีเป ฐิตมฺปิ ทูเรฯ อิตรํ ปน ฆฎฺฎนวเสน คเหตพฺพตฺตา สุวิเญฺญยฺยภาเวน ทูเร ฐิตมฺปิ ฯ จกฺขายตนาทินิเทฺทสา เหฎฺฐา วุตฺตนเยเนว วิตฺถารโต เวทิตพฺพาฯ อิทํ  ตาว ทุวิเธน รูปสงฺคเห วิเสสมตฺตํฯ ติวิธสงฺคโห อุตฺตานโตฺถวฯ</p>


<h3>จตุกฺกนิเทฺทสวณฺณนา</h3>
<p> จตุพฺพิธสงฺคหาวสาเน ทิฎฺฐาทีนํ ปจฺฉิมปทสฺส เภทาภาเวน อาทิโต ปฎฺฐาย ปุจฺฉํ อกตฺวาว นฺติอาทิ วุตฺตํฯ ตตฺถ  จกฺขุนา โอโลเกตฺวา ทกฺขิตุํ สกฺกาติ  นาม ชาตํฯ  โสเตน สุตฺวา ชานิตุํ สกฺกาติ  นาม ชาตํฯ คนฺธายตนาทิตฺตยํ ฆานชิวฺหากาเยหิ ปตฺวา คเหตพฺพโต มุนิตฺวา ชานิตพฺพเฎฺฐน  นาม ชาตํฯ ผุสิตฺวา วิญฺญาณุปฺปตฺติการณโต  นามาติปิ วุตฺตํฯ สพฺพเมว ปน รูปํ มโนวิญฺญาเณน ชานิตพฺพนฺติ  นาม ชาตํฯ</p>


<h3>ปญฺจกนิเทฺทสวณฺณนา</h3>
<p> ปญฺจวิธสงฺคหนิเทฺทเส  นฺติ ถทฺธํฯ ขรเมว  ผรุสนฺติ อโตฺถฯ อิตเร เทฺวปิ สภาวนิเทฺทสา เอวฯ นฺติ นิยกชฺฌตฺตํฯ ติ พาหิรํฯ นฺติ น กมฺมสมุฎฺฐานเมวฯ อวิเสเสน ปน สรีรฎฺฐกเสฺสตํ คหณํฯ สรีรฎฺฐกญฺหิ อุปาทิณฺณํ วา โหตุ อนุปาทิณฺณํ วา, อาทินฺนคหิตปรามฎฺฐวเสน สพฺพํ อุปาทิณฺณเมว นามฯ</p>


<p> นฺติ  สพฺพเตเชสุ คตํ อุณฺหตฺตลกฺขณํ, เตโช เอว วา เตโชภาวํ คตนฺติ ติ อุสฺมากาโรฯ นฺติ อุสฺมาภาวํ คตํฯ อุสฺมาการเสฺสเวตํ นามํฯ นฺติ พลวอุสฺมาฯ อุสุมเมว อุสุมภาวํ คตนฺติ ฯ</p>


<p> วายนกวเสน ฯ วาโยว วาโยภาวํ คตตฺตา นฺติ อุปฺปลนาฬตจาทีนํ วิย วาตปุณฺณานํ ถมฺภิตภาโว รูปสฺสฯ</p>


<h3>ฉกฺกาทินิเทฺทสวณฺณนา</h3>
<p> ฉพฺพิธาทิสงฺคหานํ  ติณฺณํ โอสานปทสฺส เภทาภาวโต อาทิโต ปฎฺฐาย อปุจฺฉิตฺวาว นิเทฺทโส กโตฯ ตตฺถ จกฺขุวิญฺญาเณน ชานิตุํ สกฺกาติ …เป.… มโนวิญฺญาเณน ชานิตุํ สกฺกาติ ฯ ติวิธาย มโนธาตุยา ชานิตุํ สกฺกาติ นฺติ เอตฺถ ยสฺมา เอกํ รูปมฺปิ มโนวิญฺญาณธาตุยา อชานิตพฺพํ นาม นตฺถิ, ตสฺมา ‘สพฺพํ รูป’นฺติ วุตฺตํฯ สมฺมาสมฺพุเทฺธน หิ อภิธมฺมํ ปตฺวา นยํ กาตุํ ยุตฺตฎฺฐาเน นโย อกโต นาม นตฺถิฯ อิทญฺจ เอกรูปสฺสาปิ มโนวิญฺญาณธาตุยา อชานิตพฺพสฺส อภาเวน นยํ กาตุํ ยุตฺตฎฺฐานํ นาม, ตสฺมา นยํ กโรโนฺต ‘สพฺพํ รูป’นฺติ อาหฯ</p>


<p> ติ สุขเวทนาปฎิลาภปจฺจโยฯ ติ ทุกฺขเวทนาปฎิลาภปจฺจโยฯ อิธาปิ โผฎฺฐพฺพารมฺมณสฺส สุขทุกฺขสฺส สพฺภาวโต อยํ นโย ทิโนฺนฯ</p>


<h3>นวกาทินิเทฺทสวณฺณนา</h3>
<p> นวเก  ปน อินฺทฺริยรูปสฺส นาม อตฺถิตาย นโย ทิโนฺนฯ ตเสฺสว สปฺปฎิฆอปฺปฎิฆตาย ทสเก นโย ทิโนฺนฯ เอกาทสเก อเฑฺฒกาทส อายตนานิ วิภตฺตานิฯ เตสํ นิเทฺทสวารา เหฎฺฐา วุตฺตนเยน วิตฺถารโต เวทิตพฺพาฯ เสสํ สพฺพตฺถ อุตฺตานตฺถเมวฯ</p>


<h2>ปกิณฺณกกถา</h2>
<p>อิเมสุ  ปน รูเปสุ อสโมฺมหตฺถํ สโมธานํ สมุฎฺฐานํ ปรินิปฺผนฺนญฺจ สงฺขตนฺติ อิทํ ‘ปกิณฺณกํ’ เวทิตพฺพํฯ</p>


<p>ตตฺถ นฺติ สพฺพเมว หิทํ รูปํ สโมธานโต จกฺขายตนํ…เป.… กพฬีกาโร อาหาโร, โผฎฺฐพฺพายตนํ อาโปธาตูติ ปญฺจวีสติสงฺขฺยํ โหติฯ ตํ วตฺถุรูเปน สทฺธิํ ฉพฺพีสติสงฺขฺยํ เวทิตพฺพํฯ อิโต  อญฺญํ รูปํ นาม นตฺถิฯ เกจิ ปน ‘มิทฺธรูปํ นาม อตฺถี’ติ วทนฺติฯ เต ‘‘อทฺธา มุนีสิ สมฺพุโทฺธ, นตฺถิ นีวรณา ตวา’’ติอาทีนิ (สุ. นิ. ๕๔๖) วตฺวา มิทฺธรูปํ นาม นตฺถีติ ปฎิเสเธตพฺพาฯ อปเร พลรูเปน สทฺธิํ สตฺตวีสติ, สมฺภวรูเปน สทฺธิํ อฎฺฐวีสติ, ชาติรูเปน สทฺธิํ เอกูนติํสติ, โรครูเปน สทฺธิํ สมติํสติ รูปานีติ วทนฺติฯ เตปิ เตสํ วิสุํ อภาวํ ทเสฺสตฺวา ปฎิกฺขิปิตพฺพาฯ วาโยธาตุยา หิ คหิตาย พลรูปํ คหิตเมว, อญฺญํ พลรูปํ นาม นตฺถิฯ อาโปธาตุยา สมฺภวรูปํ, อุปจยสนฺตตีหิ ชาติรูปํ, ชรตาอนิจฺจตาหิ คหิตาหิ โรครูปํ คหิตเมวฯ อญฺญํ โรครูปํ นาม นตฺถิฯ โยปิ กณฺณโรคาทิ อาพาโธ โส วิสมปจฺจยสมุฎฺฐิตธาตุมตฺตเมวฯ น อโญฺญ ตตฺถ โรโค นาม อตฺถีติ สโมธานโต ฉพฺพีสติเมว รูปานิฯ</p>


<p>‘สมุฎฺฐาน’นฺติ กติ รูปานิ กติสมุฎฺฐานานิ? ทส เอกสมุฎฺฐานานิ, เอกํ ทฺวิสมุฎฺฐานํ, ตีณิ ติสมุฎฺฐานานิ, นว จตุสมุฎฺฐานานิ, เทฺว น เกนจิ สมุฎฺฐหนฺติฯ</p>


<p>ตตฺถ จกฺขุปสาโท…เป.… ชีวิตินฺทฺริยนฺติ อิมานิ อฎฺฐ เอกนฺตํ กมฺมโตว สมุฎฺฐหนฺติฯ กายวิญฺญตฺติวจีวิญฺญตฺติทฺวยํ เอกเนฺตน จิตฺตโต สมุฎฺฐาตีติ    นามฯ สโทฺท อุตุโต จ จิตฺตโต จ สมุฎฺฐาตีติ  นามฯ ตตฺถ อวิญฺญาณกสโทฺท อุตุโต สมุฎฺฐาติ, สวิญฺญาณกสโทฺท จิตฺตโตฯ ลหุตาทิตฺตยํ ปน อุตุจิตฺตาหาเรหิ สมุฎฺฐาตีติ  นามฯ อวเสสานิ นว รูปานิ เตหิ กเมฺมน จาติ จตูหิ สมุฎฺฐหนฺตีติ  นามฯ ชรตา อนิจฺจตา ปน เอเตสุ เอกโตปิ น สมุฎฺฐหนฺตีติ  นามฯ กสฺมา? อชายนโตฯ น หิ เอตานิ ชายนฺติฯ กสฺมา? ชาตสฺส ปากเภทตฺตาฯ อุปฺปนฺนญฺหิ รูปํ ชีรติ ภิชฺชตีติ  อวสฺสํ  ปเนตํ สมฺปฎิจฺฉิตพฺพํฯ น หิ อุปฺปนฺนํ รูปํ อรูปํ วา อกฺขยํ นาม ทิสฺสติฯ ยาว ปน น ภิชฺชติ ตาวสฺส ปริปาโกติ สิทฺธเมตํฯ ‘ชาตสฺส ปากเภทตฺตา’ติ ยทิ จ ตานิ ชาเยยฺยุํ เตสมฺปิ ปากเภทา ภเวยฺยุํฯ น จ ปาโก ปจฺจติ, เภโท วา ภิชฺชตีติ ชาตสฺส ปากเภทตฺตา เนตํ ทฺวยํ ชายติฯ</p>


<p>ตตฺถ สิยา – ยถา ‘กมฺมสฺส กตตฺตา’ติ อาทินิเทฺทเสสุ ‘รูปสฺส อุปจโย รูปสฺส สนฺตตี’ติ วจเนน ‘ชาติ’ ชายตีติ สมฺปฎิจฺฉิตํ โหติ, เอวํ ‘ปาโก’ปิ ปจฺจตุ ‘เภโท’ปิ ภิชฺชตูติฯ ‘‘น ตตฺถ ‘ชาติ ชายตี’ติ สมฺปฎิจฺฉิตํฯ เย ปน ธมฺมา กมฺมาทีหิ นิพฺพตฺตนฺติ เตสํ อภินิพฺพตฺติภาวโต ชาติยา ตปฺปจฺจยภาวโวหาโร อนุมโตฯ น ปน ปรมตฺถโต ชาติ ชายติฯ ชายมานสฺส หิ อภินิพฺพตฺติมตฺตํ ชาตี’’ติฯ</p>


<p>ตตฺถ สิยา – ‘ยเถว ชาติ เยสํ ธมฺมานํ อภินิพฺพตฺติ ตปฺปจฺจยภาวโวหารํ อภินิพฺพตฺติโวหารญฺจ ลภติ, ตถา ปากเภทาปิ เยสํ ธมฺมานํ ปากเภทา ตปฺปจฺจยภาวโวหารํ อภินิพฺพตฺติโวหารญฺจ ลภนฺตุฯ เอวํ อิทมฺปิ ทฺวยํ กมฺมาทิสมุฎฺฐานเมวาติ วตฺตพฺพํ ภวิสฺสตี’ติฯ ‘น ปากเภทา ตํ โวหารํ ลภนฺติฯ กสฺมา? ชนกปจฺจยานุภาวกฺขเณ อภาวโตฯ ชนกปจฺจยานญฺหิ อุปฺปาเทตพฺพธมฺมสฺส อุปฺปาทกฺขเณเยว อานุภาโว, น ตโต อุตฺตริฯ เตหิ อภินิพฺพตฺติตธมฺมกฺขณสฺมิญฺจ ชาติ ปญฺญายมานา ตปฺปจฺจยภาวโวหารํ อภินิพฺพตฺติโวหารญฺจ ลภติ, ตสฺมิํ ขเณ สพฺภาวโต; น อิตรทฺวยํ, ตสฺมิํ ขเณ อภาวโตติ เนเวตํ ชายตี’ติ วตฺตพฺพํฯ ‘‘ชรามรณํ, ภิกฺขเว, อนิจฺจํ สงฺขตํ ปฎิจฺจสมุปฺปนฺน’’นฺติ (สํ. นิ. ๒.๒๐) อาคตตฺตา  อิทมฺปิ ทฺวยํ ชายตีติ เจ – ‘น, ปริยายเทสิตตฺตาฯ ตตฺถ หิ ปฎิจฺจสมุปฺปนฺนานํ ธมฺมานํ ชรามรณตฺตา ปริยาเยน ตํ ปฎิจฺจสมุปฺปนฺน’นฺติ วุตฺตํฯ</p>


<p>‘ยทิ เอวํ, ตยเมฺปตํ อชาตตฺตา สสวิสาณํ  วิย นตฺถิ; นิพฺพานํ วิย วา นิจฺจ’นฺติ เจ – น, นิสฺสยปฎิพทฺธวุตฺติโต; ปถวีอาทีนญฺหิ นิสฺสยานํ ภาเว ชาติอาทิตฺตยํ ปญฺญายติ, ตสฺมา น นตฺถิฯ เตสญฺจ อภาเว น ปญฺญายติ, ตสฺมา น นิจฺจํฯ เอตมฺปิ จ อภินิเวสํ ปฎิเสเธตุํ เอว อิทํ วุตฺตํ – ‘‘ชรามรณํ, ภิกฺขเว, อนิจฺจํ สงฺขตํ  ปฎิจฺจสมุปฺปนฺน’’นฺติ (สํ. นิ. ๒.๒๐)ฯ เอวมาทีหิ นเยหิ ตานิ เทฺว รูปานิ น เกหิจิ สมุฎฺฐหนฺตีติ เวทิตพฺพํฯ</p>


<p>อปิจ ‘สมุฎฺฐาน’นฺติ เอตฺถ อยมโญฺญปิ อโตฺถฯ ตสฺสายํ มาติกา – ‘กมฺมชํ กมฺมปจฺจยํ กมฺมปจฺจยอุตุสมุฎฺฐานํ, อาหารสมุฎฺฐานํ อาหารปจฺจยํ อาหารปจฺจยอุตุสมุฎฺฐานํ, อุตุสมุฎฺฐานํ อุตุปจฺจยํ อุตุปจฺจยอุตุสมุฎฺฐานํ, จิตฺตสมุฎฺฐานํ จิตฺตปจฺจยํ จิตฺตปจฺจยอุตุสมุฎฺฐาน’นฺติฯ</p>


<p>ตตฺถ จกฺขุปสาทาทิ อฎฺฐวิธํ รูปํ สทฺธิํ หทยวตฺถุนา  นามฯ เกสมสฺสุ หตฺถิทนฺตา อสฺสวาลา จมรวาลาติ เอวมาทิ  นามฯ จกฺกรตนํ เทวตานํ อุยฺยานวิมานาทีนีติ เอวมาทิ  นามฯ</p>


<p>อาหารโต สมุฎฺฐิตํ สุทฺธฎฺฐกํ  นามฯ กพฬีกาโร อาหาโร ทฺวินฺนมฺปิ รูปสนฺตตีนํ ปจฺจโย โหติ อาหารสมุฎฺฐานสฺส จ อุปาทินฺนสฺส จฯ อาหารสมุฎฺฐานสฺส ชนโก หุตฺวา ปจฺจโย โหติ, กมฺมชสฺส อนุปาลโก หุตฺวาติ อิทํ อาหารานุปาลิตํ กมฺมชรูปํ  นามฯ วิสภาคาหารํ เสวิตฺวา อาตเป คจฺฉนฺตสฺส ติลกกาฬกุฎฺฐาทีนิ อุปฺปชฺชนฺติ, อิทํ  นามฯ</p>


<p>อุตุโต สมุฎฺฐิตํ สุทฺธฎฺฐกํ  นามฯ ตสฺมิํ อุตุ อญฺญํ อฎฺฐกํ สมุฎฺฐาเปติ, อิทํ   นามฯ ตสฺมิมฺปิ อุตุ อญฺญํ อฎฺฐกํ สมุฎฺฐาเปติ, อิทํ  นามฯ เอวํ ติโสฺสเยว สนฺตติโย ฆเฎฺฎตุํ สโกฺกติฯ น ตโต ปรํฯ อิมมตฺถํ อนุปาทินฺนเกนาปิ ทีเปตุํ วฎฺฎติฯ อุตุสมุฎฺฐาโน นาม วลาหโกฯ อุตุปจฺจยา นาม  วุฎฺฐิธาราฯ เทเว ปน วุเฎฺฐ พีชานิ วิรูหนฺติ, ปถวี คนฺธํ มุญฺจติ, ปพฺพตา นีลา ขายนฺติ, สมุโทฺท วฑฺฒติ, เอตํ  นามฯ</p>


<p>จิตฺตโต สมุฎฺฐิตํ สุทฺธฎฺฐกํ  นามฯ ‘‘ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย’’ติ (ปฎฺฐา. ๑.๑.๑๑) อิทํ ‘จิตฺตปจฺจยํ’ นามฯ อากาเส อนฺตลิเกฺข หตฺถิมฺปิ ทเสฺสติ, อสฺสมฺปิ ทเสฺสติ, รถมฺปิ ทเสฺสติ , วิวิธมฺปิ เสนาพฺยูหํ ทเสฺสติตี (ปฎิ. ม. ๓.๑๘) อิทํ  นามฯ</p>


<p>นฺติ ปนฺนรส รูปานิ ปรินิปฺผนฺนานิ นาม, ทส อปรินิปฺผนฺนานิ นามฯ ‘ยทิ อปรินิปฺผนฺนา, อสงฺขตา นาม ภเวยฺยุํ’ฯ ‘‘เตสํเยว ปน รูปานํ กายวิกาโร ‘กายวิญฺญตฺติ’ นาม, วจีวิกาโร ‘วจีวิญฺญตฺติ’ นาม, ฉิทฺทํ วิวรํ ‘อากาสธาตุ’ นาม, ลหุภาโว ‘ลหุตา’ นาม, มุทุภาโว ‘มุทุตา’ นาม, กมฺมญฺญภาโว ‘กมฺมญฺญตา’ นาม, นิพฺพตฺติ ‘อุปจโย’ นาม, ปวตฺติ ‘สนฺตติ’ นาม, ชีรณากาโร ‘ชรตา’ นาม, หุตฺวา อภาวากาโร ‘อนิจฺจตา’ นามาติฯ สพฺพํ ปรินิปฺผนฺนํ สงฺขตเมว โหตี’’ติฯ</p>

</p>

</p>





