<h1>(๒) ยุคนทฺธวโคฺค</h1>
<h2>๑. ยุคนทฺธกถา</h2>
<h3>ยุคนทฺธกถาวณฺณนา</h3>
<p> อิทานิ   มณฺฑเปยฺยคุณสฺส อริยมคฺคสฺส ยุคนทฺธคุณํ ทเสฺสเนฺตน กถิตาย สุตฺตนฺตปุพฺพงฺคมาย ยุคนทฺธกถาย อปุพฺพตฺถานุวณฺณนาฯ ยสฺมา ปน ธมฺมเสนาปติ ธมฺมราเช ธรมาเนเยว ธมฺมราชสฺส ปรินิพฺพานสํวจฺฉเร ปรินิพฺพุโต, ตสฺมา ธมฺมราเช ธรมาเนเยว ธมฺมภณฺฑาคาริเกน เทสิตํ อิทํ สุตฺตนฺตํ ตเสฺสว สมฺมุขา สุตฺวา นฺติอาทิมาหาติ เวทิตพฺพํฯ ตตฺถ ติ ปิยวจนํ ครุวจนํ สคารวสปฺปติสฺสวจนํ, อายุมาติ อโตฺถฯ ติ ตสฺส เถรสฺส นามํฯ โส หิ ชายมาโนเยว กุเล อานนฺทํ ภุสํ ตุฎฺฐิํ อกาสิฯ ตสฺมาสฺส ‘‘อานโนฺท’’ติ นามํ กตนฺติ เวทิตพฺพํฯ นฺติ เอวํนามเก นคเรฯ ตสฺส หิ นครสฺส อารามโปกฺขรณีอาทีสุ เตสุ เตสุ ฐาเนสุ โกสมฺพรุกฺขา อุสฺสนฺนา อเหสุํ, ตสฺมา ตํ โกสมฺพีติ สงฺขํ อคมาสิฯ ‘‘กุสมฺพสฺส อิสิโน อสฺสมโต อวิทูเร มาปิตตฺตา’’ติ เอเกฯ</p>


<p>ติ โฆสิตเสฎฺฐินา การิเต อาราเมฯ โกสมฺพิยญฺหิ ตโย เสฎฺฐิโน อเหสุํ โฆสิตเสฎฺฐิ กุกฺกุฎเสฎฺฐิ ปาวาริกเสฎฺฐีติฯ เต ตโยปิ ‘‘โลเก พุโทฺธ อุปฺปโนฺน’’ติ สุตฺวา ปญฺจหิ ปญฺจหิ สกฎสเตหิ ทานูปกรณานิ คาหาเปตฺวา สาวตฺถิํ คนฺตฺวา  เชตวนสมีเป ขนฺธาวารํ พนฺธิตฺวา สตฺถุ สนฺติกํ คนฺตฺวา วนฺทิตฺวา ปฎิสนฺถารํ กตฺวา นิสินฺนา สตฺถุ ธมฺมเทสนํ สุตฺวา โสตาปตฺติผเล ปติฎฺฐหิตฺวา สตฺถารํ นิมเนฺตตฺวา พุทฺธปฺปมุขสฺส ภิกฺขุสงฺฆสฺส อฑฺฒมาสมตฺตํ มหาทานํ ทตฺวา ภควโต ปาทมูเล นิปชฺชิตฺวา สกชนปทคมนตฺถํ ภควนฺตํ ยาจิตฺวา ‘‘สุญฺญาคาเร โข คหปตโย ตถาคตา อภิรมนฺตี’’ติ ภควตา วุเตฺต ‘‘ทินฺนา โน ภควตา ปฎิญฺญา’’ติ ญตฺวา อติวิย ตุฎฺฐา ทสพลํ วนฺทิตฺวา นิกฺขนฺตา อนฺตรามเคฺค โยชเน โยชเน ภควโต นิวาสตฺถํ วิหารํ กาเรนฺตา อนุปุเพฺพน โกสมฺพิํ ปตฺวา อตฺตโน อตฺตโน  อาราเม มหนฺตํ ธนปริจฺจาคํ กตฺวา ภควโต วิหาเร  การาปยิํสุฯ ตตฺถ โฆสิตเสฎฺฐินา การิโต โฆสิตาราโม นาม อโหสิ, กุกฺกุฎเสฎฺฐินา การิโต กุกฺกุฎาราโม นาม, ปาวาริกเสฎฺฐินา อมฺพวเน การิโต ปาวาริกมฺพวนํ นามฯ ตํ สนฺธาย วุตฺตํ ‘‘โฆสิตเสฎฺฐินา การิเต อาราเม’’ติฯ</p>


<p>ติ เอตฺถ พุทฺธา ภควโนฺต สาวเก อาลปนฺตา ‘‘ภิกฺขโว’’ติ อาลปนฺติฯ สาวกา ปน ‘‘พุเทฺธหิ สทิสา มา โหมา’’ติ ‘‘อาวุโส’’ติ ปฐมํ วตฺวา ปจฺฉา ‘‘ภิกฺขโว’’ติ วทนฺติฯ พุเทฺธหิ จ อาลปิเต ภิกฺขุสโงฺฆ ‘‘ภทเนฺต’’ติ ปฎิวจนํ เทติ, สาวเกหิ อาลปิเต ‘‘อาวุโส’’ติฯ</p>


<p>ติ อนิยมวจนํฯ เอเตน ตาทิสานํ สพฺพภิกฺขูนํ ปริยาทานํฯ ติ มม สมีเปฯ นฺติ อตฺตนา อรหตฺตสฺส ปตฺตํฯ นปุํสเก ภาเว สิทฺธวจนํฯ อรหตฺตํ ปตฺตนฺติ วา ปทเจฺฉโท, อตฺตนา ปตฺตํ อรหตฺตนฺติ อโตฺถฯ อรหตฺตปฺปตฺตํ อตฺตานนฺติ วา ปาฐเสโสฯ ติ อุปริ วุจฺจมาเนหิ จตูหิ ปฎิปทามเคฺคหิ, น อริยมเคฺคหิฯ ‘‘จตูหิ มเคฺคหี’’ติ วิสุญฺจ วุตฺตตฺตา กสฺสจิ อรหโต ปฐมสฺส อริยมคฺคสฺส ธมฺมุทฺธจฺจปุพฺพงฺคโม มโคฺค, เอกสฺส อริยมคฺคสฺส สมถปุพฺพงฺคโม, เอกสฺส วิปสฺสนาปุพฺพงฺคโม, เอกสฺส ยุคนทฺธปุพฺพงฺคโมติ เอวํ จตฺตาโรปิ ปฎิปทา มคฺคา โหนฺตีติ เวทิตพฺพํฯ ติ เอเตสํ จตุนฺนํ ปฎิปทานํ มคฺคานํ เอเกน วา, ปฎิปทามเคฺคน อรหตฺตปฺปตฺตํ พฺยากโรตีติ อโตฺถฯ สุกฺขวิปสฺสกสฺส หิ อรหโต ธมฺมุทฺธจฺจปุพฺพงฺคมํ โสตาปตฺติมคฺคํ ปตฺวา เสสมคฺคตฺตยมฺปิ สุทฺธวิปสฺสนาหิเยว ปตฺตสฺส อรหตฺตปฺปตฺติ ธมฺมุทฺธจฺจปุพฺพงฺคมมคฺคา โหติฯ ธมฺมุทฺธจฺจวิคฺคหํ ปตฺวา วา อปฺปตฺวา วา สมถปุพฺพงฺคมาทีนํ ติณฺณํ ปฎิปทานํ มคฺคานํ เอเกกสฺส วเสน ปตฺตจตุมคฺคสฺส  อรหโต อรหตฺตปฺปตฺติ อิตรเอเกกมคฺคปุพฺพงฺคมา โหติฯ ตสฺมา อาห – ‘‘เอเตสํ วา อญฺญตเรนา’’ติฯ</p>


<p>ติ สมถํ ปุพฺพงฺคมํ ปุเรจาริกํ กตฺวา วิปสฺสนํ ภาเวติ, ปฐมํ สมาธิํ อุปฺปาเทตฺวา ปจฺฉา วิปสฺสนํ ภาเวตีติ อโตฺถฯ ติ ปฐโม โลกุตฺตรมโคฺค นิพฺพตฺตติฯ นฺติอาทีสุ เอกจิตฺตกฺขณิกสฺส มคฺคสฺส อาเสวนาทีนิ นาม นตฺถิ, ทุติยมคฺคาทโย ปน อุปฺปาเทโนฺต ตเมว มคฺคํ ‘‘อาเสวติ ภาเวติ  พหุลีกโรตี’’ติ วุจฺจติฯ ติ ยาว อรหตฺตมคฺคา  กเมน สเพฺพ สโญฺญชนา ปหียนฺติ, อนุสยา พฺยนฺตีโหนฺติฯ ติ จ ปุน อนุปฺปตฺติยา วิคตนฺตา โหนฺตีติ อโตฺถฯ</p>


<p>นฺติ ปุน จ อปรํ การณํฯ ติ วิปสฺสนํ ปุพฺพงฺคมํ ปุเรจาริกํ กตฺวา สมถํ ภาเวติ, ปฐมํ วิปสฺสนํ อุปฺปาเทตฺวา ปจฺฉา สมาธิํ ภาเวตีติ อโตฺถฯ ติ ยุคนทฺธํ กตฺวา ภาเวติฯ เอตฺถ เตเนว จิเตฺตน สมาปตฺติํ สมาปชฺชิตฺวา เตเนว สงฺขาเร สมฺมสิตุํ น สกฺกาฯ อยํ ปน ยาวตา สมาปตฺติโย สมาปชฺชติ, ตาวตา สงฺขาเร สมฺมสติฯ ยาวตา สงฺขาเร สมฺมสติ, ตาวตา สมาปตฺติโย สมาปชฺชติฯ กถํ? ปฐมชฺฌานํ สมาปชฺชติ, ตโต วุฎฺฐาย สงฺขาเร สมฺมสติฯ สงฺขาเร สมฺมสิตฺวา ทุติยชฺฌานํ สมาปชฺชติ, ตโต วุฎฺฐาย สงฺขาเร สมฺมสติฯ สงฺขาเร สมฺมสิตฺวา ตติยชฺฌานํ…เป.… เนวสญฺญานาสญฺญายตนสมาปตฺติํ สมาปชฺชติ, ตโต วุฎฺฐาย สงฺขาเร สมฺมสติฯ เอวํ สมถวิปสฺสนํ ยุคนทฺธํ ภาเวติ นามฯ</p>


<p>ติ เอตฺถ มนฺทปญฺญานํ วิปสฺสกานํ อุปกฺกิเลสวตฺถุตฺตา วิปสฺสนุปกฺกิเลสสญฺญิเตสุ โอภาสาทีสุ ทสสุ ธเมฺมสุ ภนฺตตาวเสน อุทฺธจฺจสหคตจิตฺตุปฺปตฺติยา วิเกฺขปสงฺขาตํ อุทฺธจฺจํ ธมฺมุทฺธจฺจํ, เตน ธมฺมุทฺธเจฺจน วิคฺคหิตํ วิรูปคฺคหิตํ วิโรธมาปาทิตํ มานสํ จิตฺตํ ธมฺมุทฺธจฺจวิคฺคหิตํ มานสํ โหติ, เตน วา ธมฺมุทฺธเจฺจน การณภูเตน ตมฺมูลกตณฺหามานทิฎฺฐุปฺปตฺติยา วิคฺคหิตํ มานสํ โหติฯ ธมฺมุทฺธจฺจวิคฺคหิตมานสนฺติ วา ปาโฐฯ ติ อิมินา มคฺคามคฺคววตฺถาเนน ตํ ธมฺมุทฺธจฺจํ ปฎิพาหิตฺวา ปุน วิปสฺสนาวีถิํ ปฎิปนฺนกาลํ ทเสฺสติฯ นฺติ ยสฺมิํ สมเย ตํ วิปสฺสนาวีถิํ โอกฺกมิตฺวา ปวตฺตํ จิตฺตํฯ ติ  วิปสฺสนาวีถิํ ปโจฺจตริตฺวา ตสฺมิํ สมเย โคจรชฺฌตฺตสงฺขาเต อารมฺมเณ สนฺติฎฺฐติ ปติฎฺฐาติฯ ติ ตเตฺถว ปวตฺติวเสน สมฺมา นิสีทติฯ ติ เอกคฺคํ โหติฯ ติ สมฺมา อาธิยติ สุฎฺฐุ ฐิตํ โหตีติฯ</p>

</p>


<h3>๑. สุตฺตนฺตนิเทฺทสวณฺณนา</h3>
<p> ตสฺส   สุตฺตนฺตสฺส นิเทฺทสกถาย ติ ตสฺมิํ สมาธิสฺมิํ ชาเต จิตฺตเจตสิเก ธเมฺมฯ ติอาทินา วิปสฺสนาย เภทํ ทเสฺสติฯ ติ สมฺมาทิฎฺฐิสงฺขาโต มโคฺคฯ อฎฺฐสุ มคฺคเงฺคสุ เอเกโกปิ หิ มโคฺคติ วุจฺจติฯติ โสตาปตฺติมคฺควเสนฯ ติ สกทาคามิมคฺคุปฺปาทเนนฯ ติ อนาคามิอรหตฺตมคฺคุปฺปาทเนนฯ อิเมสํ ติณฺณํ อวตฺถาเภเทปิ สติ อาวชฺชนาทีนํ สาธารณตฺตา สทิสเมว วิสฺสชฺชนํ กตํฯ</p>


<p> อาโลกสญฺญาปฎินิสฺสคฺคานุปสฺสนานํ อนฺตราเปยฺยาเล อวิเกฺขปาทีนิ จ ฌาน สมาปตฺติกสิณานุสฺสติอสุภา จ ทีฆํ อสฺสาสาทีนิ จ อานนฺตริกสมาธิญาณนิเทฺทเส (ปฎิ. ม. ๑.๘๐-๘๑) นิทฺทิฎฺฐตฺตา สงฺขิตฺตานิฯ ตตฺถ จ ติ ปุพฺพภาคาวิเกฺขปวเสน คเหตพฺพํฯ ติอาทิเก สุทฺธวิปสฺสนาวเสน วุตฺตจตุเกฺก ปน ตรุณวิปสฺสนากาเล วิปสฺสนาสมฺปยุตฺตสมาธิปุพฺพงฺคมา พลววิปสฺสนา เวทิตพฺพาฯ</p>


<p> วิปสฺสนาปุพฺพงฺคมวาเร ปฐมํ ติอาทินา อารมฺมณํ อนิยเมตฺวา วิปสฺสนา วุตฺตา, ปจฺฉา ติอาทินา อารมฺมณํ นิยเมตฺวา วุตฺตาฯ นฺติ ตสฺสา วิปสฺสนาย ชาตานํ จิตฺตเจตสิกานํ ธมฺมานํฯ ติ เอตฺถ โวสโคฺค นิพฺพานํฯ นิพฺพานญฺหิ สงฺขตโวสคฺคโต ปริจฺจาคโต ‘‘โวสโคฺค’’ติ วุโตฺตฯ วิปสฺสนา จ ตํสมฺปยุตฺตธมฺมา จ นิพฺพานนินฺนตาย อชฺฌาสยวเสน นิพฺพาเน ปติฎฺฐิตตฺตา นิพฺพานปติฎฺฐา นิพฺพานารมฺมณาฯ ปติฎฺฐาปิ หิ อาลมฺพียตีติ อารมฺมณํ นาม โหติ, นิพฺพาเน ปติฎฺฐเฎฺฐเนว นิพฺพานารมฺมณาฯ อญฺญตฺถ ปาฬิยมฺปิ หิ ปติฎฺฐา ‘‘อารมฺมณ’’นฺติ วุจฺจนฺติฯ ยถาห – ‘‘เสยฺยถาปิ, อาวุโส, นฬาคารํ วา ติณาคารํ วา สุกฺขํ โกฬาปํ เตโรวสฺสิกํ ปุรตฺถิมาย เจปิ ทิสาย ปุริโส อาทิตฺตาย ติณุกฺกาย อุปสงฺกเมยฺย, ลเภถ อคฺคิ โอตารํ, ลเภถ  อคฺคิ อารมฺมณ’’นฺติอาทิ (สํ. นิ. ๔.๒๔๓)ฯ ตสฺมา ตตฺถ ชาตานํ ธมฺมานํ โวสคฺคารมฺมณตาย นิพฺพานปติฎฺฐาภาเวน เหตุภูเตน อุปฺปาทิโต โย จิตฺตสฺส เอกคฺคตาสงฺขาโต อุปจารปฺปนาเภโท อวิเกฺขโป, โส  สมาธีติ วิปสฺสนาโต ปจฺฉา อุปฺปาทิโต  นิเพฺพธภาคิโย สมาธิ นิทฺทิโฎฺฐ โหติฯ ตสฺมาเยว หิ ติ วุตฺตํฯ</p>


<p> ยุคนทฺธนิเทฺทเส ยสฺมา เหฎฺฐา สุตฺตนฺตวณฺณนายํ วุโตฺต ยุคนทฺธกฺกโม ปุริมทฺวยนิเทฺทสนเยเนว ปากโฎ, มคฺคกฺขเณ ยุคนทฺธกฺกโม ปน น ปากโฎ, ตสฺมา ปุพฺพภาเค อเนกนฺติกํ ยุคนทฺธภาวนํ อวตฺวา มคฺคกฺขเณ เอกเนฺตน ลพฺภมานยุคนทฺธภาวนเมว ทเสฺสโนฺต ติอาทิมาหฯ ตตฺถ ติอาทีสุ สตฺตรสสุ อากาเรสุ อเนฺต อุทฺทิฎฺฐํ ยุคนทฺธํ มูลปเทน เอกฎฺฐตฺตา ตํ วิปฺปหาย เสสานํ วเสน ‘‘โสฬสหี’’ติ วุตฺตํฯ ติ อาลมฺพนเฎฺฐน, อารมฺมณวเสนาติ อโตฺถฯ เอวํ เสเสสุปิฯ ติ อารมฺมณเฎฺฐปิ สติ นิสฺสยิตพฺพฎฺฐานเฎฺฐนฯ ติ ปชหนเฎฺฐนฯ ติ ปหาเนปิ สติ ปุน อนาทิยเนน ปริจฺจาคเฎฺฐนฯ ติ อุคฺคมนเฎฺฐนฯ ติ อุคฺคมเนปิ สติ อปุนราวฎฺฎเนน นิวตฺตนเฎฺฐนฯ ติ นิพฺพุตเฎฺฐนฯ ติ นิพฺพุตเฎฺฐปิ สติ อุตฺตมเฎฺฐน, อตปฺปกเฎฺฐน วาฯ ติ พนฺธนาปคตเฎฺฐนฯ ติ พนฺธนโมเกฺขปิ สติ อารมฺมณํ กตฺวา ปวตฺตมานาสววิรหิตเฎฺฐนฯ ติ อโนสีทิตฺวา ปิลวนเฎฺฐน, อติกฺกมนเฎฺฐน วาฯ ติ สงฺขารนิมิตฺตวิรหิตเฎฺฐนฯ ติ ปณิธิวิรหิตเฎฺฐนฯ ติ อภินิเวสวิรหิตเฎฺฐนฯ ติ เอกกิจฺจเฎฺฐนฯ ติ อญฺญมญฺญํ อนติกฺกมนเฎฺฐนฯ ติ ยุคลกเฎฺฐนฯ</p>


<p>ติ โยคิโน ตสฺส ตสฺส ปฎิปกฺขปฺปหานวเสน วุตฺตํฯ นิโรโธ เจตฺถ นิพฺพานเมวฯ ติ สมโถ เจ วิปสฺสนํ อติวเตฺตยฺย, ลีนปกฺขิกตฺตา สมถสฺส จิตฺตํ โกสชฺชาย สํวเตฺตยฺยฯ วิปสฺสนา เจ สมถํ อติวเตฺตยฺย, อุทฺธจฺจปกฺขิกตฺตา วิปสฺสนาย จิตฺตํ อุทฺธจฺจาย สํวเตฺตยฺยฯ ตสฺมา สมโถ จ วิปสฺสนํ อนติวตฺตมาโน โกสชฺชปาตํ น กโรติ, วิปสฺสนา สมถํ อนติวตฺตมานา อุทฺธจฺจปาตํ น กโรติฯ สมโถ สมํ ปวตฺตมาโน  วิปสฺสนํ อุทฺธจฺจปาตโต รกฺขติ, วิปสฺสนา สมํ ปวตฺตมานา สมถํ โกสชฺชปาตโต รกฺขติฯ เอวมิเม อุโภ อญฺญมญฺญํ อนติวตฺตนกิเจฺจน  เอกกิจฺจา, สมา หุตฺวา ปวตฺตมาเนน อญฺญมญฺญํ อนติวตฺตมานา อตฺถสิทฺธิกรา โหนฺติฯ เตสํ มคฺคกฺขเณ ยุคนทฺธตฺตํ วุฎฺฐานคามินิวิปสฺสนากฺขเณ ยุคนทฺธตฺตาเยว โหติฯ ปหานปริจฺจาควุฎฺฐานวิวฎฺฎนกรณานํ มคฺคกิจฺจวเสน วุตฺตตฺตา สกลสฺส มคฺคกิจฺจสฺส ทสฺสนตฺถํ อุทฺธจฺจสหคตกิเลสา จ ขนฺธา จ อวิชฺชาสหคตกิเลสา จ ขนฺธา จ นิทฺทิฎฺฐาฯ เสสานํ  น ตถา วุตฺตตฺตา ปฎิปกฺขธมฺมมตฺตทสฺสนวเสน อุทฺธจฺจาวิชฺชา เอว นิทฺทิฎฺฐาฯ ติ นิวตฺตนฺตสฺสฯ</p>


<p>ติ สมาธิสฺส กามจฺฉนฺทปฎิปกฺขตฺตา วุตฺตํฯ ติ ราคสฺส วิราโค สมติกฺกโม เอติสฺสา อตฺถีติ ราควิราคา, ‘‘ราควิราคโต’’ติ นิสฺสกฺกวจนํ วาฯ ตถา ติ มคฺคสมฺปยุโตฺต สมาธิฯ ติ มคฺคสมฺปยุตฺตา ปญฺญาฯ ติ ตรนฺตสฺสฯ ติ ราคโทสโมหปณิธีหิ, สพฺพปตฺถนาหิ วาฯ เอวํ จุทฺทส อากาเร วิสฺสชฺชิตฺวา เอกรสฎฺฐญฺจ อนติวตฺตนฎฺฐญฺจ อวิภชิตฺวาว ติ อาหฯ กสฺมา? เตสํ จุทฺทสนฺนํ อาการานํ เอเกกสฺส อวสาเน ‘‘เอกรสา โหนฺติ, ยุคนทฺธา โหนฺติ, อญฺญมญฺญํ นาติวตฺตนฺตี’’ติ นิทฺทิฎฺฐตฺตา เต เทฺวปิ อาการา นิทฺทิฎฺฐาว โหนฺติฯ ตสฺมา ‘‘โสฬสหี’’ติ อาหฯ ยุคนทฺธโฎฺฐ ปน อุเทฺทเสปิ น ภณิโตเยวาติฯ</p>


<h3>๒. ธมฺมุทฺธจฺจวารนิเทฺทสวณฺณนา</h3>
<p> ธมฺมุทฺธจฺจวาเร ติ อุทยพฺพยานุปสฺสนาย ฐิตสฺส ตีหิ อนุปสฺสนาหิ ปุนปฺปุนํ สงฺขาเร วิปสฺสนฺตสฺส วิปสฺสนฺตสฺส วิปสฺสนาญาเณสุ ปริปากคเตสุ ตทงฺควเสน กิเลสปฺปหาเนน ปริสุทฺธจิตฺตสฺส อนิจฺจโต วา ทุกฺขโต วา อนตฺตโต วา มนสิการกฺขเณ วิปสฺสนาญาณานุภาเวน ปกติยาว โอภาโส อุปฺปชฺชตีติ ปฐมํ ตาว อนิจฺจโต มนสิกโรโต โอภาโส กถิโตฯ อกุสโล วิปสฺสโก ตสฺมิํ โอภาเส อุปฺปเนฺน ‘‘น จ วต เม อิโต ปุเพฺพ เอวรูโป โอภาโส อุปฺปนฺนปุโพฺพ, อทฺธา มคฺคํ ปโตฺตมฺหิ, ผลํ ปโตฺตมฺหี’’ติ  อมคฺคํเยว ‘‘มโคฺค’’ติ, อผลเมว ‘‘ผล’’นฺติ คณฺหาติฯ ตสฺส อมคฺคํ ‘‘มโคฺค’’ติ, อผลํ ‘‘ผล’’นฺติ คณฺหโต วิปสฺสนาวีถิ อุกฺกนฺตา โหติฯ โส อตฺตโน  วิปสฺสนาวีถิํ วิสฺสเชฺชตฺวา วิเกฺขปมาปโนฺน วา โอภาสเมว ตณฺหาทิฎฺฐิมญฺญนาหิ มญฺญมาโน วา นิสีทติฯ โส โข ปนายํ โอภาโส กสฺสจิ ภิกฺขุโน ปลฺลงฺกฎฺฐานมตฺตเมว โอภาเสโนฺต อุปฺปชฺชติ, กสฺสจิ อโนฺตคพฺภํ, กสฺสจิ พหิคพฺภมฺปิ, กสฺสจิ สกลวิหารํ, คาวุตํ อฑฺฒโยชนํ โยชนํ ทฺวิโยชนํ…เป.… กสฺสจิ ปถวิตลโต ยาว อกนิฎฺฐพฺรหฺมโลกา เอกาโลกํ กุรุมาโนฯ ภควโต ปน ทสสหสฺสิโลกธาตุํ โอภาเสโนฺต  อุทปาทิฯ อยญฺหิ โอภาโส จตุรงฺคสมนฺนาคเตปิ อนฺธกาเร ตํ ตํ ฐานํ โอภาเสโนฺต อุปฺปชฺชติฯ</p>


<p>ติ อยํ โอภาโส มคฺคธโมฺม ผลธโมฺมติ วา ตํ ตํ โอภาสํ มนสิ กโรติฯ นฺติ ตโต โอภาสโต ธโมฺมติ อาวชฺชนกรณโต วา โย อุปฺปชฺชติ วิเกฺขโป, โส อุทฺธจฺจํ นามาติ อโตฺถฯ ติ เตน เอวํ อุปฺปชฺชมาเนน อุทฺธเจฺจน วิโรธิตจิโตฺต, เตน วา อุทฺธเจฺจน การณภูเตน ตมฺมูลกกิเลสุปฺปตฺติยา วิโรธิตจิโตฺต วิปสฺสโก วิปสฺสนาวีถิํ โอกฺกมิตฺวา วิเกฺขปํ วา ตมฺมูลกกิเลเสสุ วา ฐิตตฺตา อนิจฺจโต ทุกฺขโต อนตฺตโต อุปฎฺฐานานิ ยถาภูตํ นปฺปชานาติฯ ‘‘เตน วุจฺจติ ธมฺมุทฺธจฺจวิคฺคหิตมานโส’’ติ เอวํ อิติ-สโทฺท โยเชตโพฺพฯ ติ เอวํ อสฺสาทวเสน อุปกฺกิลิฎฺฐจิตฺตสฺสาปิ โยคิโน สเจ อุปปริกฺขา อุปฺปชฺชติ, โส เอวํ ปชานาติ – ‘‘วิปสฺสนา นาม สงฺขารารมฺมณา, มคฺคผลานิ นิพฺพานารมฺมณานิ, อิมานิ จ จิตฺตานิ สงฺขารารมฺมณานิ, ตสฺมา นายโมภาโส มโคฺค, อุทยพฺพยานุปสฺสนาเยว นิพฺพานสฺส โลกิโก มโคฺค’’ติ มคฺคามคฺคํ ววตฺถเปตฺวา ตํ วิเกฺขปํ ปริวชฺชยิตฺวา อุทยพฺพยานุปสฺสนาย ฐตฺวา สาธุกํ สงฺขาเร อนิจฺจโต ทุกฺขโต อนตฺตโต วิปสฺสติฯ เอวํ อุปปริกฺขนฺตสฺส โส สมโย โหติฯ เอวํ อปสฺสโนฺต ปน ‘‘มคฺคผลปฺปโตฺตมฺหี’’ติ อธิมานิโก โหติฯ</p>


<p>นฺติ ยํ ตํ วิปสฺสนาจิตฺตํฯ ติ อนิจฺจานุปสฺสนาย อารมฺมเณ โคจรชฺฌเตฺตเยวฯ ติ ตเสฺสว โยคาวจรสฺส รูปารูปธเมฺม ตุลยนฺตสฺส ตีรยนฺตสฺส วิสฺสฎฺฐอินฺทวชิรมิว อวิหตเวคํ  ติขิณํ สูรมติวิสทํ วิปสฺสนาญาณํ อุปฺปชฺชติฯ ติ ตเสฺสว ตสฺมิํ สมเย ขุทฺทิกา ปีติ, ขณิกา ปีติ, โอกฺกนฺติกา ปีติ, อุเพฺพคา ปีติ, ผรณา ปีตีติ อยํ ปญฺจวิธา วิปสฺสนาสมฺปยุตฺตา ปีติ สกลสรีรํ ปูรยมานา อุปฺปชฺชติฯ ติ ตเสฺสว ตสฺมิํ สมเย กายจิตฺตานํ เนว ทรโถ, น คารวตา, น กกฺขฬตา , น อกมฺมญฺญตา, น เคลญฺญตา, น วงฺกตา โหติฯ อถ โข ปนสฺส กายจิตฺตานิ ปสฺสทฺธานิ ลหูนิ มุทูนิ กมฺมญฺญานิ ปคุณานิ สุวิสทานิ อุชุกานิเยว โหนฺติฯ โส อิเมหิ ปสฺสทฺธาทีหิ อนุคฺคหิตกายจิโตฺต ตสฺมิํ สมเย อมานุสิํ นาม รติํ อนุภวติฯ ยํ สนฺธาย วุตฺตํ –</p>


<p>
‘‘สุญฺญาคารํ  
ปวิฎฺฐสฺส, สนฺตจิตฺตสฺส ภิกฺขุโน;  
  
อมานุสี รตี โหติ, สมฺมา ธมฺมํ วิปสฺสโตฯ  
</p>
  
<p>
‘‘ยโต ยโต สมฺมสติ, ขนฺธานํ อุทยพฺพยํ;  
  
ลภตี ปีติปาโมชฺชํ, อมตํ ตํ วิชานต’’นฺติฯ (ธ. ป. ๓๗๓-๔) –  
</p>
  
<p>เอวมสฺส อิมํ อมานุสิํ รติํ สาธยมานา ลหุตาทีหิ สหิตา วิปสฺสนาสมฺปยุตฺตา กายจิตฺตปสฺสทฺธิ อุปฺปชฺชติฯ ติ ตเสฺสว ตสฺมิํ สมเย สกลสรีรํ อภิสนฺทยมานํ วิปสฺสนาสมฺปยุตฺตํ สุขํ อุปฺปชฺชติฯ ติ ตเสฺสว ตสฺมิํ สมเย จิตฺตเจตสิกานํ อติสยปสาทภูตา วิปสฺสนาสมฺปยุตฺตา สทฺธา อุปฺปชฺชติฯ ติ ตเสฺสว ตสฺมิํ สมเย อสิถิลมนจฺจารทฺธํ สุปคฺคหิตํ วิปสฺสนาสมฺปยุตฺตํ วีริยํ อุปฺปชฺชติฯ ติ ตเสฺสว ตสฺมิํ สมเย สูปฎฺฐิตา สุปฺปติฎฺฐิตา นิขาตา อจลา ปพฺพตราชสทิสา วิปสฺสนาสมฺปยุตฺตา สติ อุปฺปชฺชติฯ โส ยํ ยํ ฐานํ อาวชฺชติ สมนฺนาหรติ มนสิ กโรติ ปจฺจเวกฺขติ, ตํ ตํ ฐานมสฺส โอกฺกนฺติตฺวา ปกฺขนฺทิตฺวา ทิพฺพจกฺขุโน ปรโลโก วิย สติยา อุปฎฺฐาติ (วิสุทฺธิ. ๒.๗๓๔)ฯ</p>


<p>ติ วิปสฺสนุเปกฺขา เจว อาวชฺชนุเปกฺขา จฯ ตสฺมิญฺหิ สมเย สพฺพสงฺขาเรสุ มชฺฌตฺตภูตา วิปสฺสนุเปกฺขาปิ พลวตี อุปฺปชฺชติ, มโนทฺวาเร อาวชฺชนุเปกฺขาปิฯ สา หิสฺส ตํ ตํ ฐานํ อาวชฺชนฺตสฺส วิสฺสฎฺฐอินฺทวชิรมิว ปตฺตปุเฎ ปกฺขนฺทตตฺตนาราโจ วิย จ สูรา ติขิณา หุตฺวา วหติ ฯ เอวญฺหิ วิสุทฺธิมเคฺค (วิสุทฺธิ. ๒.๗๓๔) วุตฺตํฯ ติ เจตฺถ ‘‘วิปสฺสนาสมฺปยุตฺตา ตตฺรมชฺฌตฺตุเปกฺขา’’ติ อาจริยา วทนฺติฯ วิปสฺสนาญาเณ หิ คยฺหมาเน ‘‘ญาณํ อุปฺปชฺชตี’’ติ วิปสฺสนาญาณสฺส อาคตตฺตา ปุนรุตฺติโทโส โหติฯ ตติยชฺฌานวณฺณนายญฺจ ‘‘สงฺขารุเปกฺขาวิปสฺสนุเปกฺขานมฺปิ อตฺถโต เอกีภาโวฯ ปญฺญา เอว หิ สา, กิจฺจวเสน ทฺวิธา ภินฺนา’’ติ วุตฺตํฯ ตสฺมา วิปสฺสนาสมฺปยุตฺตาย ตตฺรมชฺฌตฺตุเปกฺขาย วุจฺจมานาย ปุนรุตฺติโทโส  จ น โหติ, ตติยชฺฌานวณฺณนาย จ สเมติฯ ยสฺมา จ ปญฺจสุ อินฺทฺริเยสุ ‘‘ญาณํ อธิโมโกฺข ปคฺคโห อุปฎฺฐาน’’นฺติ ปญฺญินฺทฺริยสทฺธินฺทฺริยวีริยินฺทฺริยสตินฺทฺริยานิ นิทฺทิฎฺฐานิ, สมาธินฺทฺริยํ ปน อนิทฺทิฎฺฐํ โหติ, ยุคนทฺธวเสนาปิ จ สมาธินฺทฺริยํ นิทฺทิสิตพฺพเมว โหติ, ตสฺมา สมปฺปวโตฺต สมาธิ ปุน สมาธาเน พฺยาปารปฺปหานกรเณน ‘‘อุเปกฺขา’’ติ วุโตฺตติ เวทิตพฺพํฯ</p>


<p>  ติ เอวํ โอภาสาทิปฎิมณฺฑิตาย วิปสฺสนาย อาลยํ กุรุมานา สุขุมา สนฺตาการา นิกนฺติ อุปฺปชฺชติ, ยา กิเลโสติ ปริคฺคเหตุมฺปิ น สกฺกา โหติฯ ยถา จ โอภาเส, เอวํ เอเตสุปิ อญฺญตรสฺมิํ อุปฺปเนฺน โยคาวจโร ‘‘น จ วต เม อิโต ปุเพฺพ เอวรูปํ ญาณํ อุปฺปนฺนปุพฺพํ, เอวรูปา ปีติ ปสฺสทฺธิ สุขํ อธิโมโกฺข ปคฺคโห อุปฎฺฐานํ อุเปกฺขา นิกนฺติ อุปฺปนฺนปุพฺพา, อทฺธา มคฺคํ ปโตฺตมฺหิ, ผลํ ปโตฺตมฺหี’’ติ อมคฺคเมว ‘‘มโคฺค’’ติ, อผลเมว ‘‘ผล’’นฺติ คณฺหาติฯ ตสฺส อมคฺคํ ‘‘มโคฺค’’ติ, อผลญฺจ ‘‘ผล’’นฺติ คณฺหโต วิปสฺสนาวีถิ อุกฺกนฺตา โหติฯ โส อตฺตโน มูลกมฺมฎฺฐานํ วิสฺสเชฺชตฺวา นิกนฺติเมว อสฺสาเทโนฺต นิสีทติฯ เอตฺถ จ โอภาสาทโย อุปกฺกิเลสวตฺถุตาย อุปกฺกิเลสาติ วุตฺตา, น อกุสลตฺตาฯ นิกนฺติ ปน อุปกฺกิเลโส เจว อุปกฺกิเลสวตฺถุ จฯ วตฺถุวเสเนว เจเต ทส, คาหวเสน ปน สมติํส โหนฺติฯ กถํ? ‘‘มม โอภาโส อุปฺปโนฺน’’ติ คณฺหโต หิ ทิฎฺฐิคฺคาโห โหติ, ‘‘มนาโป วต โอภาโส อุปฺปโนฺน’’ติ คณฺหโต มานคฺคาโห, โอภาสํ อสฺสาทยโต ตณฺหาคฺคาโหฯ อิติ โอภาเส ทิฎฺฐิมานตณฺหาวเสน ตโย คาหาฯ ตถา เสเสสุปีติ เอวํ คาหวเสน สมติํส อุปกฺกิเลสา โหนฺติฯ ติ วาเรสุปิ  อิมินาว นเยน อโตฺถ เวทิตโพฺพฯ เอเกกอนุปสฺสนาวเสน เหตฺถ เอเกกสฺส วิปสฺสนุปกฺกิเลสุปฺปตฺติ เวทิตพฺพา, น เอกเสฺสวฯ</p>


<p>ตีสุ อนุปสฺสนาสุฯ เอวํ อเภทโต วิปสฺสนาวเสน อุปกฺกิเลเส ทเสฺสตฺวา ปุน เภทวเสน ทเสฺสโนฺต ติอาทิมาหฯ ตตฺถ นฺติ ชรามรณสฺส อนิจฺจโต อุปฎฺฐานํฯ</p>


<p> ยสฺมา ปุเพฺพ วุตฺตานํ สมติํสาย อุปกฺกิเลสานํ วเสน อกุสโล อพฺยโตฺต โยคาวจโร โอภาสาทีสุ วิกมฺปติ, โอภาสาทีสุ เอเกกํ ‘‘เอตํ มม, เอโสหมสฺมิ, เอโส เม อตฺตา’’ติ สมนุปสฺสติ, ตสฺมา ตมตฺถํ ทเสฺสโนฺต ติอาทิคาถาทฺวยมาหฯ ตตฺถ  ติ โอภาสาทิเก อารมฺมเณ นานากิเลสวเสน วิวิธา กมฺปติ เวธติฯ ติ เยหิ ปสฺสทฺธิสุเขหิ จิตฺตํ นานากิเลสวเสน นานปฺปกาเรน เวธติ กมฺปติฯ ตสฺมา  โยคาวจโร วิกมฺปตีติ สมฺพโนฺธ เวทิตโพฺพฯ ติ อุเปกฺขาสงฺขาตาย อาวชฺชนาย เจว วิกมฺปติ, อาวชฺชนุเปกฺขาย เจว วิกมฺปตีติ อโตฺถฯ วิสุทฺธิมเคฺค (วิสุทฺธิ. ๒.๗๓๖) ปน ‘‘อุเปกฺขาวชฺชนายญฺจา’’ติ วุตฺตํฯ ติ เหฎฺฐา วุตฺตปฺปการาย อุเปกฺขาย จ วิกมฺปติ, นิกนฺติยา จ วิกมฺปตีติ อโตฺถฯ เอตฺถ จ ทฺวินฺนํ อุเปกฺขานํ นิทฺทิฎฺฐตฺตา เหฎฺฐา ‘‘อุเปกฺขา อุปฺปชฺชตี’’ติ  วุตฺตฎฺฐาเน จ อุภยถา อโตฺถ วุโตฺตฯ อนิจฺจานุปสฺสนาทีสุ จ เอเกกิสฺสาเยว อาวชฺชนุเปกฺขาย สพฺภาวโต เอเกกาเยว อนุปสฺสนา อนิจฺจํ อนิจฺจํ, ทุกฺขํ ทุกฺขํ, อนตฺตา อนตฺตาติ ปุนปฺปุนํ ภาวียตีติ วุตฺตํ โหติฯ ยสฺมา ปน กุสโล ปณฺฑิโต พฺยโตฺต พุทฺธิสมฺปโนฺน โยคาวจโร โอภาสาทีสุ อุปฺปเนฺนสุ ‘‘อยํ โข เม โอภาโส อุปฺปโนฺน, โส โข ปนายํ อนิโจฺจ สงฺขโต ปฎิจฺจสมุปฺปโนฺน ขยธโมฺม วยธโมฺม วิราคธโมฺม นิโรธธโมฺม’’ติ อิติ วา นํ ปญฺญาย ปริจฺฉินฺทติ อุปปริกฺขติฯ อถ วา ปนสฺส เอวํ โหติ – สเจ โอภาโส อตฺตา ภเวยฺย, ‘‘อตฺตา’’ติ คเหตุํ วเฎฺฎยฺยฯ อนตฺตาว ปนายํ ‘‘อตฺตา’’ติ คหิโตฯ ตสฺมายํ อวสวตฺตนเฎฺฐน อนตฺตาติ ปสฺสโนฺต ทิฎฺฐิํ อุคฺฆาเฎติฯ สเจ โอภาโส นิโจฺจ  ภเวยฺย, ‘‘นิโจฺจ’’ติ คเหตุํ วเฎฺฎยฺยฯ อนิโจฺจว ปนายํ ‘‘นิโจฺจ’’ติ คหิโตฯ ตสฺมายํ หุตฺวา อภาวเฎฺฐน อนิโจฺจติ ปสฺสโนฺต มานํ สมุคฺฆาเฎติฯ สเจ โอภาโส สุโข ภเวยฺย, ‘‘สุโข’’ติ คเหตุํ วเฎฺฎยฺยฯ ทุโกฺขว ปนายํ ‘‘สุโข’’ติ คหิโตฯ ตสฺมายํ อุปฺปาทวยปฎิปีฬนเฎฺฐน ทุโกฺขติ ปสฺสโนฺต นิกนฺติํ ปริยาทิยติฯ ยถา จ โอภาเส, เอวํ เสเสสุปิฯ</p>


<p>เอวํ อุปปริกฺขิตฺวา โอภาสํ ‘‘เนตํ มม, เนโสหมสฺมิ, น เมโส อตฺตา’’ติ สมนุปสฺสติฯ ญาณํ…เป.… นิกนฺติํ ‘‘เนตํ มม, เนโสหมสฺมิ, น เมโส อตฺตา’’ติ สมนุปสฺสติฯ เอวํ สมนุปสฺสโนฺต โอภาสาทีสุ น กมฺปติ น เวธติฯ ตสฺมา ตมตฺถํ ทเสฺสโนฺต ติ คาถมาหฯ ตตฺถ ติ โอภาสาทีนิฯ ติ ยสฺส อุปกฺกิเลสวิมุตฺตาย ปญฺญาย ปริจิตานิ ปุนปฺปุนํ ผุฎฺฐานิ ปริภาวิตานิฯ ติ โส ปญฺญาย ปริจิตทสฎฺฐาโน โยคาวจโร ปุเพฺพ วุตฺตปฺปการสฺส ธมฺมุทฺธจฺจสฺส ยถาสภาวปฎิเวเธน เฉโก โหติฯ ติ ธมฺมุทฺธจฺจกุสลตฺตาเยว ตณฺหามานทิฎฺฐุคฺฆาฎวเสน สโมฺมหญฺจ น คจฺฉติฯ</p>


<p>อิทานิ  ปุเพฺพ วุตฺตเมว วิธิํ อปเรน ปริยาเยน วิภาเวตฺวา ทเสฺสโนฺต ติอาทิคาถมาหฯ ตตฺถ มนฺทปโญฺญ โยคาวจโร โอภาสาทีสุ วิเกฺขปญฺจ อวเสสกิเลสุปฺปตฺติญฺจ ปาปุณาติฯ มชฺฌิมปโญฺญ วิเกฺขปเมว ปาปุณาติ, นาวเสสกิเลสุปฺปตฺติํ, โส อธิมานิโก โหติฯ ติกฺขปโญฺญ วิเกฺขปํ ปาปุณิตฺวาปิ ตํ อธิมานํ ปหาย วิปสฺสนํ อารภติฯ อติติกฺขปโญฺญ น วิเกฺขปํ ปาปุณาติ, น จาวเสสกิเลสุปฺปตฺติํฯ ติ เตสุ มนฺทปโญฺญ ธมฺมุทฺธจฺจสงฺขาตํ วิเกฺขปเญฺจว ปาปุณียติฯ ติ ตณฺหามานทิฎฺฐิกิเลเสหิ กิเลสียติ จ, อุปตาปียติ วิพาธียตีติ อโตฺถฯ ติ ตสฺส มนฺทปญฺญสฺส วิปสฺสนาจิตฺตภาวนา กิเลเสสุเยว  ฐานโต ปฎิปกฺขาวิหตตฺตา จวติ, ปริปตตีติ อโตฺถฯ ติ มชฺฌิมปโญฺญ วิเกฺขเปน วิกฺขิปติ, กิเลเสหิ น กิลิสฺสติฯ ติ ตสฺส มชฺฌิมปญฺญสฺส อธิมานิกตฺตา วิปสฺสนารมฺภาภาเวน วิปสฺสนา ปริหายติ, นปฺปวตฺตตีติ  อโตฺถฯ ติ ติกฺขปโญฺญปิ วิเกฺขเปน วิกฺขิปติ, กิเลเสหิ น กิลิสฺสติฯ ติ ตสฺส ติกฺขปญฺญสฺส สเนฺตปิ วิเกฺขเป ตํ อธิมานวิเกฺขปํ ปหาย วิปสฺสนารมฺภสพฺภาเวน วิปสฺสนาภาวนา น ปริหายติ, ปวตฺตตีติ อโตฺถฯ ติ อติติกฺขปญฺญสฺส จิตฺตํ น วิเกฺขเปน วิกฺขิปติ, น จ กิเลเสหิ กิลิสฺสติฯ ติ ตสฺส วิปสฺสนาจิตฺตภาวนา น จวติ, วิเกฺขปกิเลสาภาเวน ยถาฐาเน ติฎฺฐตีติ อโตฺถฯ</p>


<p>ติอาทีสุ อิทานิ วุเตฺตหิ อิเมหิ จตูหิ ฐาเนหิ เหตุภูเตหิ, กรณภูเตหิ วา โอภาสาทิเก ทส ฐาเน จิตฺตสฺส สเงฺขเปน จ วิเกฺขเปน จ วิคฺคหิตํ มานสํ วิเกฺขปกิเลสุปฺปตฺติวิรหิโต จตุโตฺถ กุสโล มหาปโญฺญ โยคาวจโร มนฺทปญฺญาทีนํ ติณฺณํ โยคาวจรานํ มานสํ เอวญฺจ เอวญฺจ โหตีติ นานปฺปการโต ชานาตีติ สมฺพนฺธโต อตฺถวณฺณนา เวทิตพฺพาฯ ติ เจตฺถ วิเกฺขปสฺส เจว กิเลสานญฺจ อุปฺปตฺติวเสน จิตฺตสฺส ลีนภาโว เวทิตโพฺพฯ ติ ‘‘วิกฺขิปติ น กิลิสฺสตี’’ติ ทฺวีสุ ฐาเนสุ วุตฺตวิเกฺขปวเสน จิตฺตสฺส อุทฺธตภาโว เวทิตโพฺพติฯ</p>

</p>


<h2>๒. สจฺจกถา</h2>
<h3>สจฺจกถาวณฺณนา</h3>
<p> อิทานิ   ยุคนทฺธคุณสฺส อริยมคฺคสฺส วเสน สจฺจฎฺฐํ สจฺจปฎิเวธวิเสสํ สจฺจลกฺขณาทิวิธานญฺจ ทเสฺสเนฺตน กถิตาย สุตฺตนฺตปุพฺพงฺคมาย สจฺจกถาย อปุพฺพตฺถานุวณฺณนาฯ ตตฺถ สุตฺตเนฺต ตาว ติ ยถาสภาววเสน ตจฺฉานิฯ ยถาสภาวภูตาเนว หิ ธมฺมชาตานิ สจฺจเฎฺฐน สจฺจานิฯ สจฺจโฎฺฐ ปฐมญาณนิเทฺทสวณฺณนายํ วุโตฺตฯ ติ วุตฺตสภาเว วิปริยายวิรหิตานิฯ น หิ สจฺจานิ อสจฺจานิ นาม โหนฺติฯ ติ อญฺญสภาววิรหิตานิฯ น หิ อสจฺจานิ สจฺจานิ นาม โหนฺติฯ นฺติ ภิกฺขเว, อิทํ  ทุกฺขนฺติ ยํ วุจฺจติ, เอตํ ยถาสภาวตฺตา ตถํฯ ทุกฺขเมว หิ ทุกฺขํฯ วุตฺตสภาเว วิปริยายาภาวโต ฯ น หิ ทุกฺขํ อทุกฺขํ นาม โหติฯ อญฺญสภาววิรหิตตฺตา ฯ น หิ ทุกฺขํ สมุทยาทิสภาวํ โหติฯ สมุทยาทีสุปิ เอเสว นโยฯ</p>


<h3>๑. ปฐมสุตฺตนฺตนิเทฺทสวณฺณนา</h3>
<p>ติ ยถาสภาวเฎฺฐนฯ ทโย ญาณกถายํ วุตฺตตฺถาเยวฯ</p>


<p> ติ เอเกน มคฺคญาเณน ปฎิเวโธ, เอกโต วา ปฎิเวโธ เอเตสนฺติ เอกปฺปฎิเวธานิฯ ติ จตุนฺนมฺปิ สจฺจานํ อตฺตวิรหิตตฺตา อนตฺตเฎฺฐนฯ วุตฺตเญฺหตํ วิสุทฺธิมเคฺค (วิสุทฺธิ. ๒.๕๖๗) – ปรมตฺถโต หิ สพฺพาเนว สจฺจานิ เวทกการกนิพฺพุตคมกาภาวโต สุญฺญานีติ เวทิตพฺพานิฯ เตเนตํ วุจฺจติ –</p>


<p>
‘‘ทุกฺขเมว หิ, น โกจิ ทุกฺขิโต, การโก น, กิริยาว วิชฺชติ;  
  
อตฺถิ นิพฺพุติ, น นิพฺพุโต ปุมา, มคฺคมตฺถิ, คมโก น วิชฺชตี’’ติฯ (วิสุทฺธิ. ๒.๕๖๗);  
</p>
  
<p>อถ  วา –</p>


<p>
‘‘ธุวสุภสุขตฺตสุญฺญํ, ปุริมทฺวยมตฺตสุญฺญมมตปทํ;  
  
ธุวสุขอตฺตวิรหิโต, มโคฺค อิติ สุญฺญตา เตสู’’ติฯ (วิสุทฺธิ. ๒.๕๖๗);  
</p>
  
<p>ติ อวิสํวาทกเฎฺฐนฯ ติ มคฺคกฺขเณ ปฎิวิชฺฌิตพฺพเฎฺฐนฯ ติ ตถฎฺฐาทินา เอเกเกเนว อเตฺถน สงฺคหิตานิ, เอกคณนํ คตานีติ อโตฺถฯ นฺติ ยสฺมา เอเกน สงฺคหิตํ, ตสฺมา เอกตฺตนฺติ อโตฺถฯ สจฺจานํ พหุเตฺตปิ เอกตฺตมเปกฺขิตฺวา เอกวจนํ กตํฯ ติ ปุพฺพภาเค จตุนฺนํ สจฺจานํ นานเตฺตกตฺตํ สฺวาวตฺถิตํ ววตฺถเปตฺวา ฐิโต มคฺคกฺขเณ   เอเกน มคฺคญาเณน ตถฎฺฐาทิตํตํเอกตฺตํ ปฎิวิชฺฌติฯ กถํ? นิโรธสจฺจสฺส ตถฎฺฐาทิเก เอกเตฺต ปฎิวิเทฺธ เสสสจฺจานมฺปิ ตถฎฺฐาทิกํ เอกตฺตํ ปฎิวิทฺธเมว โหติฯ ยถา ปุพฺพภาเค ปญฺจนฺนํ ขนฺธานํ นานเตฺตกตฺตํ สฺวาวตฺถิตํ ววตฺถเปตฺวา ฐิตสฺส มคฺควุฎฺฐานกาเล อนิจฺจโต วา ทุกฺขโต วา อนตฺตโต วา วุฎฺฐหนฺตสฺส เอกสฺมิมฺปิ ขเนฺธ อนิจฺจาทิโต ทิเฎฺฐ เสสขนฺธาปิ อนิจฺจาทิโต ทิฎฺฐาว โหนฺติ, เอวมิทนฺติ ทฎฺฐพฺพํฯ ติ ทุกฺขสจฺจสฺส ปีฬนฎฺฐาทิโก จตุพฺพิโธ อโตฺถ สภาวเฎฺฐน ตถโฎฺฐฯ เสสสเจฺจสุปิ เอเสว นโยฯ โสเยว จตุพฺพิโธ อโตฺถ อตฺตาภาวโต ฯ วุตฺตสภาเว อวิสํวาทกโต ฯ มคฺคกฺขเณ ปฎิวิชฺฌิตพฺพโต  วุโตฺตติ เวทิตพฺพํฯ</p>


<p> นฺติอาทิ สามญฺญลกฺขณปุพฺพงฺคมํ กตฺวา ทสฺสิตํฯ ตตฺถ นฺติ ทุกฺขสมุทยมคฺคา คหิตาฯ ตานิ หิ ตีณิ สจฺจานิ อนิจฺจานิ เจว อนิจฺจตฺตา ทุกฺขานิ จฯ ติ ตานิเยว ตีณิ คหิตานิฯ ติ เตหิ ตีหิ สห นิโรธสจฺจญฺจ สงฺคหิตํฯ จตฺตาริปิ หิ อนตฺตาเยวฯ นฺติ ตํ สจฺจจตุกฺกํ สภาวภูตํฯ นฺติ ตเทว สจฺจจตุกฺกํ ยถาสภาเว อวิสํวาทกํฯ ติอาทีสุ ‘‘สพฺพํ, ภิกฺขเว, อภิเญฺญยฺย’’นฺติ (ปฎิ. ม. ๑.๓; สํ. นิ. ๔.๔๖) วจนโต อภิญฺญเฎฺฐน, ทุกฺขสฺส ปริญฺญเฎฺฐ, สมุทยสฺส ปหานเฎฺฐ, มคฺคสฺส ภาวนเฎฺฐ, นิโรธสฺส สจฺฉิกิริยเฎฺฐ อาเวนิเกปิ อิธ จตูสุปิ สเจฺจสุ ญาตปริญฺญาสพฺภาวโต ปริญฺญเฎฺฐน, จตุสจฺจทสฺสเนน ปหานสพฺภาวโต ปหานเฎฺฐน, จตุสจฺจภาวนาสพฺภาวโต ภาวนเฎฺฐน, จตุนฺนํ สจฺจานํ สจฺฉิกิริยสพฺภาวโต สจฺฉิกิริยเฎฺฐนาติ  นิทฺทิฎฺฐนฺติ เวทิตพฺพํฯ ติอาทีสุ ปฐมํ วุตฺตนเยเนว โยชนา กาตพฺพาฯ</p>


<p> ติอาทีสุ ตถฎฺฐาทโย ญาณกถายํ วุตฺตตฺถาฯ เอเตสํ นิเทฺทเสปิ วุตฺตนเยเนว โยชนา เวทิตพฺพาฯ</p>


<p> ติอาทีสุ อุปริ วตฺตพฺพานิ ฉ ลกฺขณานิ สงฺขตาสงฺขตวเสน ทฺวิธา ภินฺทิตฺวา ติ  อาหฯ ตตฺถ  ติ ‘‘ตีณิมานิ, ภิกฺขเว, สงฺขตสฺส สงฺขตลกฺขณานิ อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายติฯ ตีณิมานิ, ภิกฺขเว, อสงฺขตสฺส อสงฺขตลกฺขณานิ น อุปฺปาโท ปญฺญายติ, น วโย ปญฺญายติ, น ฐิตสฺส อญฺญถตฺตํ ปญฺญายตี’’ติ (อ. นิ. ๓.๔๗-๔๘) เอวํ วุตฺตํ สงฺขตสฺส สงฺขตมิติ ลกฺขณญฺจ อสงฺขตสฺส อสงฺขตมิติ ลกฺขณญฺจฯ สงฺขตํ ปน น ลกฺขณํ, ลกฺขณํ น สงฺขตํฯ น จ สงฺขตํ วินา ลกฺขณํ ปญฺญาเปตุํ สกฺกา, นปิ ลกฺขณํ วินา สงฺขตํฯ ลกฺขเณน ปน สงฺขตํ ปากฎํ โหติฯ</p>


<p>ปุน ตเทว ลกฺขณทฺวยํ วิตฺถารโต ทเสฺสโนฺต ติ อาหฯ นฺติ ทุกฺขสมุทยมคฺคสจฺจานํฯ ตานิ หิ ปจฺจเยหิ สงฺคมฺม กตตฺตา สงฺขตานิฯ ติ ชาติฯ ติ ชานียติฯ ติ ภโงฺคฯ นฺติ ฐิติปฺปตฺตานํ อญฺญถาภาโว ชราฯ ติณฺณํ สงฺขตสจฺจานํ นิปฺผนฺนตฺตา อุปฺปาทวยญฺญถตฺตํ วุตฺตํ, เตสํเยว ปน อุปฺปาทสฺส, ชราย ภงฺคสฺส จ อนิปฺผนฺนตฺตา อุปฺปาทวยญฺญถตฺตํ น วตฺตพฺพํฯ สงฺขตนิสฺสิตตฺตา อุปฺปาทวยญฺญถตฺตํ น ปญฺญายตีติ น วตฺตพฺพํฯ สงฺขตวิการตฺตา ปน สงฺขตนฺติ วตฺตพฺพํฯ ทุกฺขสมุทยานํ อุปฺปาทชราภงฺคา สจฺจปริยาปนฺนา, มคฺคสจฺจสฺส อุปฺปาทชราภงฺคา น สจฺจปริยาปนฺนาติ วทนฺติฯ ตตฺถ ‘‘สงฺขตานํ อุปฺปาทกฺขเณ สงฺขตาปิ อุปฺปาทลกฺขณมฺปิ กาลสงฺขาโต ตสฺส ขโณปิ ปญฺญายติ, อุปฺปาเท วีติวเตฺต สงฺขตาปิ ชราลกฺขณมฺปิ กาลสงฺขาโต ตสฺส ขโณปิ ปญฺญายติ, ภงฺคกฺขเณ สงฺขตาปิ ชราปิ ภงฺคลกฺขณมฺปิ กาลสงฺขาโต ตสฺส ขโณปิ ปญฺญายตี’’ติ ขนฺธกวคฺคฎฺฐกถายํ (สํ. นิ. อฎฺฐ. ๒.๓.๓๗-๓๘) วุตฺตํฯ ติ นิโรธสจฺจสฺสฯ ตญฺหิ ปจฺจเยหิ สมาคมฺม อกตตฺตา สยเมว นิปฺผนฺนนฺติ อสงฺขตํฯ ติ นิจฺจตฺตา ฐิตสฺส, น ฐานปฺปตฺตตฺตาฯ ปุน ตเทว ลกฺขณทฺวยํ วิตฺถารโต ทเสฺสโนฺต ติ อาหฯ</p>


<p>  ติอาทีสุ นฺติ วิปากาพฺยากตํ กิริยาพฺยากตํ รูปาพฺยากตํ นิพฺพานาพฺยากตนฺติ จตูสุ อพฺยากเตสุ นิพฺพานาพฺยากตํฯ จตฺตาริปิ หิ กุสลากุสลลกฺขเณน น พฺยากตตฺตา อพฺยากตานิฯ นฺติ กามาวจรรูปาวจรารูปาวจรกุสลานํ  วเสน  กุสลมฺปิ ภเวยฺยฯ นฺติ ตณฺหํ ฐเปตฺวา เสสากุสลวเสนฯ นฺติ กามาวจรรูปาวจรารูปาวจรวิปากกิริยานํ รูปานญฺจ วเสนฯ ติอาทีสุ ติ คณิตานิฯ ติ อกุสลกุสลาพฺยากตทุกฺขสมุทยนิโรธมคฺคสงฺขาตวตฺถุวเสนฯ นฺติ ฐเปตฺวา ตณฺหํ อวเสสํ อกุสลํฯ ติ อิมานิ เทฺว ทุกฺขสมุทยสจฺจานิ อกุสลเฎฺฐน เอกสเจฺจน สงฺคหิตานิ, อกุสลสจฺจํ นาม โหตีติ อโตฺถฯ นฺติ เอกํ อกุสลสจฺจํ ทฺวีหิ ทุกฺขสมุทยสเจฺจหิ สงฺคหิตํฯ นฺติ เตภูมกํ กุสลํฯ อิมานิ เทฺว ทุกฺขมคฺคสจฺจานิ กุสลเฎฺฐน เอกสเจฺจน สงฺคหิตานิ, กุสลสจฺจํ นาม โหติฯ เอกํ กุสลสจฺจํ ทฺวีหิ ทุกฺขมคฺคสเจฺจหิ สงฺคหิตํฯ นฺติ เตภูมกวิปากกิริยา รูปญฺจฯ อิมานิ เทฺว ทุกฺขนิโรธสจฺจานิ อพฺยากตเฎฺฐน เอกสเจฺจน สงฺคหิตานิ, เอกํ อพฺยากตสจฺจํ นาม โหติฯ เอกํ อพฺยากตสจฺจํ ทฺวีหิ ทุกฺขนิโรธสเจฺจหิ สงฺคหิตํฯ ติ สมุทยมคฺคนิโรธสจฺจานิ เอเกน อกุสลกุสลาพฺยากตภูเตน ทุกฺขสเจฺจน สงฺคหิตานิฯ นฺติ เอกํ ทุกฺขสจฺจํ วิสุํ อกุสลกุสลอพฺยากตภูเตหิ สมุทยมคฺคนิโรธสเจฺจหิ สงฺคหิตํฯ เกจิ ปน ‘‘ทุกฺขสมุทยสจฺจานิ อกุสลเฎฺฐน สมุทยสเจฺจน สงฺคหิตานิ, ทุกฺขมคฺคสจฺจานิ กุสลเฎฺฐน มคฺคสเจฺจน สงฺคหิตานิ, น ทสฺสนเฎฺฐนฯ ทุกฺขนิโรธสจฺจานิ อพฺยากตเฎฺฐน นิโรธสเจฺจน สงฺคหิตานิ, น อสงฺขตเฎฺฐนา’’ติ วณฺณยนฺติฯ</p>


<h3>๒. ทุติยสุตฺตนฺตปาฬิวณฺณนา</h3>
<p> ปุน อญฺญสฺส สุตฺตนฺตสฺส อตฺถวเสน สจฺจปฺปฎิเวธํ นิทฺทิสิตุกาโม ติอาทิกํ สุตฺตนฺตํ อาหริตฺวา ทเสฺสสิฯ ตตฺถ ติ ภิกฺขเว, มม สโมฺพธิโต สพฺพญฺญุตญฺญาณโต ปุเพฺพฯ ติ สพฺพธเมฺม อปฺปฎิวิทฺธสฺสฯ ติ โพธิสตฺตภูตเสฺสวฯ ติ โพธิปลฺลเงฺก นิสินฺนสฺส เอตํ ปริวิตกฺกิตํ อโหสิฯ ติ อสฺสาทียตีติ อสฺสาโทฯ ติ โทโส ฯ นฺติ อปคมนํฯ นฺติ  สุขยตีติ สุขํ, ยสฺสุปฺปชฺชติ, ตํ สุขิตํ กโรตีติ อโตฺถฯ นฺติ ปีติโสมนสฺสโยคโต โสภนํ มโน อสฺสาติ สุมโน, สุมนสฺส ภาโว โสมนสฺสํ , สุขเมว ปีติโยคโต วิเสสิตํฯ นฺติ อทฺธุวํฯ นฺติ ทุกฺขวตฺถุตฺตา สงฺขารทุกฺขตฺตา จ ทุกฺขํฯ นฺติ อวสี หุตฺวา ชราภงฺควเสน ปริวตฺตนปกติกํฯ เอเตน อนตฺตภาโว วุโตฺต โหติฯ ติ ฉนฺทสงฺขาตสฺส ราคสฺส สํวรณํ, น วณฺณราคสฺสฯ นฺติ ตเสฺสว ฉนฺทราคสฺส ปชหนํฯ</p>


<p>ติอาทีสุ ยาว อิเมสํ ปญฺจนฺนํ อุปาทานกฺขนฺธานํ…เป.…  น อธิเกน ญาเณน ปฎิวิชฺฌิํ, ตาว  อนุตฺตรํ สพฺพญฺญุภาวํ  อภิสเมตาวี อรหนฺติ  เนว ปฎิญฺญํ อกาสินฺติ สมฺพนฺธโต อโตฺถฯ ติ นิปาตมตฺตํฯ ติ ยสฺมา, ยทา วาฯ ติ อนนฺตรํฯ ติ ทสฺสนกิจฺจกรเณน ทสฺสนสงฺขาตํ ปจฺจเวกฺขณญาณญฺจ เม อุปฺปชฺชิฯ ติ โกเปตุํ จาเลตุํ อสกฺกุเณยฺยาฯ ติ อรหตฺตผลวิมุตฺติฯ เอตาย เอว ผลปจฺจเวกฺขณาย มคฺคนิพฺพานปจฺจเวกฺขณาปิ วุตฺตาว โหนฺติฯ ติ อยํ ปจฺฉิมา ขนฺธปฺปวตฺติฯ ติ อิทานิ ปุน อุปฺปตฺติ นตฺถิฯ เอเตน ปหีนกิเลสปจฺจเวกฺขณา วุตฺตาฯ อรหโต หิ อวสิฎฺฐกิเลสปจฺจเวกฺขณา น โหติฯ</p>


<h3>๓. ทุติยสุตฺตนฺตนิเทฺทสวณฺณนา</h3>
<p> สจฺจปฺปฎิเวธญาณโยชนกฺกเม จ ติ ปุพฺพภาเค ‘‘อยํ ตณฺหาสมฺปยุโตฺต รูปสฺส อสฺสาโท’’ติ ญตฺวา มคฺคกฺขเณ สมุทยปฺปหานสงฺขาโต สมุทยสจฺจปฺปฎิเวโธฯ นฺติ สมุทยสจฺจปฺปฎิเวธญาณํฯ อริยสจฺจารมฺมณญาณมฺปิ หิ ‘‘เย เกจิ กุสลา ธมฺมา, สเพฺพ เต จตูสุ อริยสเจฺจสุ สงฺคหํ คจฺฉนฺตี’’ติอาทีสุ (ม. นิ. ๑.๓๐๐) วิย ‘‘สจฺจ’’นฺติ วุจฺจติฯ ติ ปุพฺพภาเค ‘‘อยํ รูปสฺส อาทีนโว’’ติ ญตฺวา มคฺคกฺขเณ ทุกฺขปริญฺญาสงฺขาโต ทุกฺขสจฺจปฺปฎิเวโธฯ นฺติ ทุกฺขสจฺจปฺปฎิเวธญาณํฯ ติ ปุพฺพภาเค ‘‘อิทํ รูปสฺส นิสฺสรณ’’นฺติ  ญตฺวา มคฺคกฺขเณ นิโรธสจฺฉิกิริยาสงฺขาโต นิโรธสจฺจปฺปฎิเวโธฯ นฺติ นิโรธสจฺจารมฺมณํ นิโรธสจฺจปฺปฎิเวธญาณํ ฯ ติ อิเมสุ ยถาวุเตฺตสุ ตีสุ สมุทยทุกฺขนิโรเธสุ ปฎิเวธวเสน ปวตฺตา ยา  โย ติ โยชนาฯ ติ อยํ มคฺคภาวนาสงฺขาโต มคฺคสจฺจปฺปฎิเวโธฯ นฺติ มคฺคสจฺจปฺปฎิเวธญาณํฯ</p>


<p> ปุน  อปเรน ปริยาเยน สจฺจานิ จ สจฺจปฺปฎิเวธญฺจ ทเสฺสโนฺต นฺติอาทิมาหฯ ตตฺถ ยสฺมา สเพฺพปิ สพฺพญฺญุโพธิสตฺตา โพธิปลฺลเงฺก นิสินฺนา ชรามรณาทิกสฺส ทุกฺขสจฺจสฺส ชาติอาทิกํ สมุทยสจฺจํ ‘‘กิํ นุ โข’’ติ เอสนฺติ, ตถา เอสนฺตา จ ชรามรณาทิกสฺส ทุกฺขสจฺจสฺส ชาติอาทิกํ สมุทยสจฺจํ ‘‘ปจฺจโย’’ติ ววตฺถเปโนฺต ปริคฺคณฺหนฺติ, ตสฺมา สา จ เอสนา โส จ ปริคฺคโห สจฺจานํ เอสนตฺตา ปริคฺคหตฺตา จ ‘‘สจฺจ’’นฺติ กตฺวา ติ วุตฺตํฯ อยญฺจ วิธิ ปเจฺจกพุทฺธานมฺปิ ปจฺจยปริคฺคเห ลพฺภติเยว, สาวกานํ ปน อนุสฺสววเสน ปจฺจยปริคฺคเห ลพฺภติฯ ติ ปุพฺพภาเค ตถา เอสิตานํ ปริคฺคหิตานญฺจ มคฺคกฺขเณ เอกปฎิเวธเฎฺฐนฯ</p>


<p>นฺติอาทีสุ นิทานาทีนิ สพฺพานิ การณเววจนานิฯ การณญฺหิ ยสฺมา ผลํ นิเทติ ‘‘หนฺท นํ คณฺหถา’’ติ อเปฺปติ วิย, ตสฺมา ‘‘นิทาน’’นฺติ วุจฺจติฯ ยสฺมา ผลํ ตโต สมุเทติ, ชายติ, ปภวติ; ตสฺมา สมุทโย, ชาติ, ปภโวติ วุจฺจติฯ อยํ ปเนตฺถ อโตฺถ – กิํ นิทานํ เอตสฺสาติ ฯ โก สมุทโย เอตสฺสาติ ฯ กา ชาติ เอตสฺสาติ ฯ โก ปภโว เอตสฺสาติ ฯ ยสฺมา ปน ตสฺส ชาติ ยถาวุเตฺตน อเตฺถน นิทานเญฺจว สมุทโย จ ชาติ จ ปภโว จ, ตสฺมา นฺติอาทิมาหฯ นฺติ ทุกฺขสจฺจํฯ นฺติ ตสฺส ปจฺจยํ สมุทยสจฺจํฯ นฺติ นิโรธสจฺจํฯ นฺติ มคฺคสจฺจํฯ อิมินาว นเยน สพฺพปเทสุ อโตฺถ เวทิตโพฺพฯ</p>


<p> ติ อารมฺมณกรเณน นิโรธสฺส ปชานนาฯ นฺติ ภวปจฺจยา ปญฺญายนเฎฺฐน ทุกฺขสจฺจํ , ชรามรณสฺส ปจฺจยเฎฺฐน สมุทยสจฺจํฯ เอส นโย เสเสสุปิฯ นฺติ ปน อาสวสมุทยา อวิชฺชาสมุทยเฎฺฐนาติฯ</p>

</p>


<h2>๓. โพชฺฌงฺคกถา</h2>
<h3>โพชฺฌงฺคกถาวณฺณนา</h3>
<p> อิทานิ  สจฺจปฺปฎิเวธสิทฺธํ โพชฺฌงฺควิเสสํ ทเสฺสเนฺตน กถิตาย สุตฺตนฺตปุพฺพงฺคมาย โพชฺฌงฺคกถาย อปุพฺพตฺถานุวณฺณนาฯ ตตฺถ สุตฺตเนฺต ตาว ติ โพธิยา, โพธิสฺส วา องฺคาติ  โพชฺฌงฺคาฯ กิํ วุตฺตํ โหติ (สํ. นิ. อฎฺฐ. ๓.๕.๑๘๒) – ยา หิ อยํ ธมฺมสามคฺคี, ยาย โลกุตฺตรมคฺคกฺขเณ อุปฺปชฺชมานาย ลีนุทฺธจฺจปติฎฺฐานายูหนกามสุขตฺตกิลมถานุโยคอุเจฺฉทสสฺสตาภินิเวสาทีนํ อเนเกสํ อุปทฺทวานํ ปฎิปกฺขภูตาย สติธมฺมวิจยวีริยปีติปสฺสทฺธิสมาธิอุเปกฺขาสงฺขาตาย ธมฺมสามคฺคิยา อริยสาวโก พุชฺฌตีติ กตฺวา โพธีติ วุจฺจติ, ติ กิเลสสนฺตานนิทฺทาย วุฎฺฐหติ, จตฺตาริ วา อริยสจฺจานิ ปฎิวิชฺฌติ, นิพฺพานเมว วา สจฺฉิกโรตีติ วุตฺตํ โหติฯ ยถาห – ‘‘สตฺต โพชฺฌเงฺค ภาเวตฺวา อนุตฺตรํ สมฺมาสโมฺพธิํ อภิสมฺพุโทฺธ’’ติ (สํ. นิ. ๕.๓๗๘; ที. นิ. ๓.๑๔๓)ฯ ตสฺสา ธมฺมสามคฺคีสงฺขาตาย โพธิยา องฺคาติ โพชฺฌงฺคา ฌานงฺคมคฺคงฺคาทโย วิยฯ โยเปส ยถาวุตฺตปฺปการาย เอตาย ธมฺมสามคฺคิยา พุชฺฌตีติ กตฺวา อริยสาวโก โพธีติ วุจฺจติ, ตสฺส โพธิสฺส องฺคาติปิ โพชฺฌงฺคา เสนงฺครถงฺคาทโย วิยฯ เตนาหุ อฎฺฐกถาจริยา ‘‘พุชฺฌนกสฺส ปุคฺคลสฺส องฺคาติ โพชฺฌงฺคา’’ติฯ สติสโมฺพชฺฌงฺคาทีนํ อโตฺถ อภิเญฺญยฺยนิเทฺทเส วุโตฺตฯ</p>


<p>โพชฺฌงฺคตฺถนิเทฺทเส ติ พุชฺฌนตฺถาย สํวตฺตนฺติฯ กสฺส พุชฺฌนตฺถาย? มคฺคผเลหิ นิพฺพานสฺส ปจฺจเวกฺขณาย กตกิจฺจสฺส พุชฺฌนตฺถาย, มเคฺคน วา กิเลสนิทฺทาโต ปพุชฺฌนตฺถาย ผเลน ปพุทฺธภาวตฺถายาปีติ วุตฺตํ โหติฯ พลววิปสฺสนายปิ โพชฺฌงฺคา โพธาย สํวตฺตนฺติ ฯ ตสฺมา อยํ วิปสฺสนามคฺคผลโพชฺฌงฺคานํ สาธารณโตฺถฯ ตีสุปิ หิ ฐาเนสุ โพธาย นิพฺพานปฎิเวธาย สํวตฺตนฺติฯ เอเตน โพธิยา องฺคาติ โพชฺฌงฺคาติ วุตฺตํ โหติฯ ติอาทีหิ ปญฺจหิ จตุเกฺกหิ วุตฺตานํ โพชฺฌงฺคานํ อุปฺปตฺติฎฺฐานํ อภิเญฺญยฺยนิเทฺทเส วุตฺตํฯ อปิ จ ติ โพชฺฌงฺคานํ สกิจฺจกรเณ สมตฺถภาวทสฺสนตฺถํ กตฺตุนิเทฺทโส ฯ ติ สกิจฺจกรณสมตฺถเตฺตปิ สติ กตฺตุโน อภาวทสฺสนตฺถํ ภาวนิเทฺทโสฯ ติ โพชฺฌงฺคภาวนาย พุชฺฌนฺตานํ โยคีนํ ปโยชกตฺตา โพชฺฌงฺคานํ เหตุกตฺตุนิเทฺทโสฯ ติ ปฐมํ วุตฺตนเยเนว ปโยชกเหตุกตฺตุนา ภาวนิเทฺทโสฯ เอเตหิ โพธิยา องฺคา โพชฺฌงฺคาติ วุตฺตํ โหติฯ ติ พุชฺฌนเฎฺฐน โพธีติ ลทฺธนามสฺส โยคิสฺส ปเกฺข ภวตฺตาฯ อยเมเตสํ โยคิโน อุปการกตฺตนิเทฺทโสฯ เอเตหิ โพธิสฺส องฺคาติ โพชฺฌงฺคาติ วุตฺตํ โหติฯ ติอาทิเก ฉเกฺก ติ โยคาวจเรน พุทฺธิยา ปาปุณนเฎฺฐนฯ ติ สตฺตานํ ปติฎฺฐาปนเฎฺฐน ฯ ติ ปติฎฺฐาปิตาย นิฎฺฐาปนเฎฺฐนฯ อิเม วิปสฺสนาโพชฺฌงฺคา ปติ-อภิ-สํ-อิติ ตีหิ อุปสเคฺคหิ วิเสสิตา มคฺคผลโพชฺฌงฺคาติ วทนฺติฯ สเพฺพสมฺปิ ธมฺมโวหาเรน นิทฺทิฎฺฐานํ โพชฺฌงฺคานํ โพธิยา องฺคาติ โพชฺฌงฺคาติ วุตฺตํ โหตีติ เวทิตพฺพํฯ</p>


<h3>มูลมูลกาทิทสกวณฺณนา</h3>
<p> ติอาทิเก มูลมูลเก ทสเก ติ วิปสฺสนาทีสุ ปุริมา ปุริมา โพชฺฌงฺคา ปจฺฉิมานํ ปจฺฉิมานํ โพชฺฌงฺคานญฺจ สหชาตธมฺมานญฺจ อญฺญมญฺญญฺจ มูลเฎฺฐนฯ ติ มูลํ หุตฺวา จริยา ปวตฺติ มูลจริยาฯ เตน มูลจริยเฎฺฐน, มูลํ หุตฺวา ปวตฺตนเฎฺฐนาติ อโตฺถฯ ติ เต เอว โพชฺฌงฺคา อาทิโต ปภุติ อุปฺปาทนตฺถาย ปริคยฺหมานตฺตา ปริคฺคหา, มูลานิเยว ปริคฺคหา มูลปริคฺคหาฯ เตน มูลปริคฺคหเฎฺฐนฯ เต เอว อญฺญมญฺญํ ปริวารวเสน ฯ ภาวนาปาริปูริวเสน ฯ นิฎฺฐํ ปาปุณนวเสน ฯ เต เอว มูลานิ จ ฉพฺพิธา ปเภทภินฺนตฺตา ปฎิสมฺภิทา จาติ มูลปฎิสมฺภิทาฯ เตน ติ โพชฺฌงฺคภาวนานุยุตฺตสฺส โยคิโน ตํ มูลปฎิสมฺภิทํ ปาปนเฎฺฐน ฯ ตเสฺสว โยคิโน ตสฺสา มูลปฎิสมฺภิทาย ฯ เสเสสุปิ อีทิเสสุ ปุคฺคลโวหาเรสุ โพธิสฺส องฺคาติ โพชฺฌงฺคาติ วุตฺตํ โหตีติ เวทิตพฺพํฯ ติ อีทิเสสุปิ นิฎฺฐาวจเนสุ ผลโพชฺฌงฺคาติ เวทิตพฺพํฯ วสีภาวํ ปตฺตานนฺติปิ ปาโฐฯ</p>

</p>


<p>เสเสสุปิ เหตุมูลกาทีสุ นวสุ ทสเกสุ อิมินาว นเยน สาธารณวจนานํ อโตฺถ เวทิตโพฺพ ฯ อสาธารเณสุ ปน ยถาวุตฺตา เอว โพชฺฌงฺคา ยถาวุตฺตานํ ธมฺมานํ ชนกตฺตา  นาม โหนฺติฯ อุปตฺถมฺภกตฺตา  นามฯ เต เอว ตทงฺคสมุเจฺฉทปฎิปฺปสฺสทฺธิวิสุทฺธิภูตตฺตา  นามฯ วชฺชวิรหิตตฺตา  นามฯ ‘‘สเพฺพปิ กุสลา ธมฺมา เนกฺขมฺม’’นฺติ วจนโต  นามฯ กิเลเสหิ วิมุตฺตตฺตา ตทงฺควิมุตฺติอาทิวเสน  นามฯ มคฺคผลโพชฺฌงฺคา วิสยีภูเตหิ อาสเวหิ วิรหิตตฺตา ฯ ติวิธาปิ โพชฺฌงฺคา กิเลเสหิ สุญฺญตฺตา ตทงฺควิเวกาทิวเสน ฯ วิปสฺสนามคฺคโพชฺฌงฺคา ปริจฺจาคโวสคฺคตฺตา ปกฺขนฺทนโวสคฺคตฺตา จ ฯ ผลโพชฺฌงฺคา ปกฺขนฺทนโวสคฺคตฺตา โวสคฺคาฯ</p>


<p>   ติอาทโย เอเกกปทวเสน นิทฺทิฎฺฐา นว ทสกา วุตฺตนเยเนว เวทิตพฺพาฯ นฺติ ปทํ ปน วตฺตมานวจนาภาเวน น โยชิตํฯ ทโย อภิเญฺญยฺยนิเทฺทเส วุตฺตตฺถาฯ</p>


<p> ปุน เถโร อตฺตนา เทสิตํ สุตฺตนฺตํ อุทฺทิสิตฺวา ตสฺส นิเทฺทสวเสน โพชฺฌงฺควิธิํ ทเสฺสตุกาโม นฺติอาทิกํ นิทานํ วตฺวา สุตฺตนฺตํ ตาว อุทฺทิสิฯ อตฺตนา เทสิตสุตฺตตฺตา เอว เจตฺถ นฺติ น วุตฺตํฯ ติ ปเนตฺถ เทสกพฺยตฺติภาวตฺถํ อตฺตานํ ปรํ วิย กตฺวา วุตฺตํฯ อีทิสญฺหิ วจนํ โลเก คเนฺถสุ ปยุชฺชนฺติฯ นฺติ สกลํ ปุพฺพณฺหสมยํฯ อจฺจนฺตสํโยคเตฺถ อุปโยควจนํฯ เสสทฺวเยปิ เอเสว นโยฯ   ติ สติสโมฺพชฺฌโงฺคติ เอวเญฺจ มยฺหํ โหติฯ ติ อปฺปมาโณติ เอวํ เม โหติฯ ติ สุฎฺฐุ ปริปุโณฺณติ เอวํ เม โหติฯ นฺติ นิพฺพานารมฺมเณ ปวตฺติวเสน ติฎฺฐนฺตํฯ ติ นิพฺพานารมฺมณโต อปคจฺฉติฯ เสสโพชฺฌเงฺคสุปิ เอเสว นโยฯ</p>


<p>ติ รโญฺญ มหาอมจฺจสฺส, มหติยา วา โภคมตฺตาย โภคปฺปมาเณน สมนฺนาคตสฺสฯ นฺติ นานารงฺครตฺตานํ, ปูรณเตฺถ สามิวจนํ, นานารเตฺตหีติ อโตฺถฯ ติ ทุสฺสเปฬาฯ นฺติ วตฺถยุคลํฯ นฺติ อจฺฉาเทตุํฯ อิมสฺมิํ สุตฺตเนฺต เถรสฺส ผลโพชฺฌงฺคา กถิตาฯ ยทา หิ เถโร สติสโมฺพชฺฌงฺคํ สีสํ กตฺวา ผลสมาปตฺติํ สมาปชฺชติ, ตทา อิตเร ตทนฺวยา โหนฺติฯ ยทา ธมฺมวิจยาทีสุ อญฺญตรํ, ตทา เสสาปิ ตทนฺวยา โหนฺตีติ เอวํ ผลสมาปตฺติยา อตฺตโน จิณฺณวสีภาวํ ทเสฺสโนฺต เถโร อิมํ สุตฺตนฺตํ กเถสีติฯ</p>


<h3>สุตฺตนฺตนิเทฺทสวณฺณนา</h3>
<p>   ติ สติสโมฺพชฺฌงฺคํ สีสํ กตฺวา ผลสมาปตฺติํ สมาปชฺชนฺตสฺส อเญฺญสุ โพชฺฌเงฺคสุ วิชฺชมาเนสุ เอวํ อยํ สติสโมฺพชฺฌโงฺค โหตีติ อิติ เจ ปวตฺตสฺส กถํ โส สติสโมฺพชฺฌโงฺค โหตีติ อโตฺถฯ ติ ยตฺตเกน กาเลน นิโรโธ อุปฎฺฐาติ, ยตฺตเก กาเล อารมฺมณโต นิพฺพานํ อุปฎฺฐาตีติ อโตฺถฯ ติ ยตฺตเกน ปริมาเณน ชาลาฯ ติ น อปฺปมาเณปิ สติสโมฺพชฺฌเงฺค วิชฺชมาเน เอวํ อยํ อปฺปมาโณ โหตีติ อิติ เจ ปวตฺตสฺส  โส อปฺปมาโณ สติสโมฺพชฺฌโงฺค กถํ โหตีติ อโตฺถฯ ติ กิเลสา จ ปริยุฎฺฐานา จ โปโนภวิกสงฺขารา จ ปมาณพทฺธา นาม โหนฺติฯ ‘‘ราโคปมาณกรโณ, โทโส ปมาณกรโณ, โมโห ปมาณกรโณ’’ติ (ม. นิ. ๑.๔๕๙) วจนโต ราคาทโย ยสฺส อุปฺปชฺชนฺติ, ‘‘อยํ เอตฺตโก’’ติ ตสฺส ปมาณกรณโต ปมาณํ นามฯ ตสฺมิํ ปมาเณ พทฺธา ปฎิพทฺธา อายตฺตาติ  กิเลสาทโย ปมาณพทฺธา นาม โหนฺติฯ ติ อนุสยภูตา, ติ สมุทาจารปฺปตฺตกิเลสาฯ ติ ปุนปฺปุนํ ภวกรณํ ปุนภโว, ปุนภโว สีลเมเตสนฺติ โปนภวิกา, โปนภวิกา เอว โปโนภวิกาฯ กุสลากุสลกมฺมสงฺขาตา สงฺขาราฯ ติ วุตฺตปฺปการสฺส ปมาณสฺส อภาเวน อปฺปมาโณฯ มคฺคผลานมฺปิ อปฺปมาณตฺตา ตโต วิเสสนตฺถํ ติ วุตฺตํฯ ภงฺคาภาวโต อจโล, ปจฺจยาภาวโต อสงฺขโตฯ โย หิ อจโล อสงฺขโต จ, โส อติวิย ปมาณวิรหิโต โหติฯ</p>


<p>ติ อนนฺตรํ วุตฺตนเยน โยเชตพฺพํฯ ติ สยญฺจ วิสมตฺตา, วิสมสฺส จ ภาวสฺส เหตุตฺตา วิสมาฯ ติ สนฺตเฎฺฐน ปณีตเฎฺฐน สโม ธโมฺมฯ ปมาณาภาวโต ฯ ‘‘ยาวตา, ภิกฺขเว, ธมฺมา สงฺขตา วา อสงฺขตา วา, วิราโค เตสํ ธมฺมานํ อคฺคมกฺขายตี’’ติ (อ. นิ. ๔.๓๔; อิติวุ. ๙๐) วจนโต สพฺพธมฺมุตฺตมเฎฺฐน ฯ ตสฺมิํ สมธโมฺมติ วุเตฺต สุสเม อารโทฺธ ติ ผลสมาปตฺติยา ปวตฺตกาลํ สนฺธาย วุตฺตํฯ อนุปฺปาทาทิสงฺขาเต นิพฺพาเน มโนทฺวาราวชฺชนสฺส อุปฺปนฺนตฺตาติ วุตฺตํ โหติฯ ติ ปวตฺตติฯ ทีนิ เหฎฺฐา วุตฺตตฺถานิฯ เสสโพชฺฌงฺคมูลเกสุปิ วาเรสุ เอเสว นโยฯ</p>

</p>


<h2>๔. เมตฺตากถา</h2>
<h3>เมตฺตากถาวณฺณนา</h3>
<p> อิทานิ  โพชฺฌงฺคกถานนฺตรํ กถิตาย โพชฺฌงฺคกถาคติยา สุตฺตนฺตปุพฺพงฺคมาย เมตฺตากถาย อปุพฺพตฺถานุวณฺณนาฯ ตตฺถ สุตฺตเนฺต ตาว ติ อาทเรน เสวิตายฯ ติ  วฑฺฒิตายฯ ติ ปุนปฺปุนํ กตายฯ ติ ยุตฺตยานสทิสาย กตายฯ ติ ปติฎฺฐานเฎฺฐน วตฺถุ วิย กตายฯ ติ ปจฺจุปฎฺฐิตายฯ ติ สมนฺตโต จิตาย อุปจิตายฯ ติ สุฎฺฐุ สมารทฺธาย สุกตาย ฯ ติ คุณาฯ ติ ปฎิกงฺขิตพฺพา อิจฺฉิตพฺพาฯ ติ ยถา เสสชนา สมฺปริวตฺตมานา กากจฺฉมานา ทุกฺขํ สุปนฺติ, เอวํ อสุปิตฺวา สุขํ สุปติฯ นิทฺทํ โอกฺกโนฺตปิ สมาปตฺติํ สมาปโนฺน วิย โหติฯ ติ ยถา อเญฺญ นิตฺถุนนฺตา วิชมฺภนฺตา สมฺปริวตฺตนฺตา ทุกฺขํ ปฎิพุชฺฌนฺติ, เอวํ อปฎิพุชฺฌิตฺวา วิกสมานมิว ปทุมํ สุขํ นิพฺพิการํ ปฎิพุชฺฌติฯ ติ สุปินํ ปสฺสโนฺตปิ ภทฺทกเมว สุปินํ ปสฺสติฯ เจติยํ วนฺทโนฺต วิย ปูชํ กโรโนฺต วิย ธมฺมํ สุณโนฺต วิย จ โหติฯ ยถา ปนเญฺญ อตฺตานํ โจเรหิ ปริวาริตํ วิย วาเฬหิ อุปทฺทุตํ วิย ปปาเต ปตนฺตํ วิย จ ปสฺสนฺติ, น เอวํ ปาปกํ สุปินํ ปสฺสติฯ ติ อุเร อามุตฺตมุตฺตาหาโร วิย สีเส ปิฬนฺธมาลา วิย จ มนุสฺสานํ ปิโย โหติ มนาโปฯ ติ ยเถว จ มนุสฺสานํ, เอวํ อมนุสฺสานมฺปิ ปิโย โหติฯ ติ ปุตฺตมิว มาตาปิตโร เทวตา รกฺขนฺติฯ ติ เมตฺตาวิหาริสฺส กาเย อคฺคิ วา วิสํ วา สตฺถํ วา น กมติ น ปวิสติ, นาสฺส กายํ วิโกเปตีติ วุตฺตํ โหติฯ ติ เมตฺตาวิหาริโน ขิปฺปเมว จิตฺตํ สมาธิยติ, นตฺถิ ตสฺส ทนฺธายิตตฺตํฯ ติ พนฺธนา ปมุตฺตตาลปกฺกํ วิย จสฺส วิปฺปสนฺนวณฺณํ มุขํ โหติฯ ติ เมตฺตาวิหาริโน สโมฺมหมรณํ นาม นตฺถิ, อสมฺมูโฬฺห นิทฺทํ โอกฺกมโนฺต วิย กาลํ กโรติฯ ติ เมตฺตาสมาปตฺติโต อุตฺตริํ อรหตฺตํ อธิคนฺตุํ อสโกฺกโนฺต อิโต จวิตฺวา สุตฺตปฺปพุโทฺธ วิย ติ พฺรหฺมโลกํ อุปปชฺชตีติ อโตฺถฯ</p>


<p>เมตฺตานิเทฺทเส  ติ โอธิ มริยาทา, น โอธิ อโนธิฯ ตโต อโนธิโส, อโนธิโตติ อโตฺถ, นิปฺปเทสโต ผุสนาติ วุตฺตํ โหติฯ ติ ปเทสวเสนฯ ติ ทิสาสุ ผรณาฯ ติ อนวเสสปริยาทานํฯ ติปทสฺส อโตฺถ ญาณกถามาติกาวณฺณนายํ วุโตฺต, รุฬฺหีสเทฺทน ปน วีตราเคสุปิ อยํ โวหาโร วตฺตติ วิลีวมเยปิ พีชนิวิเสเส ตาลวณฺฎโวหาโร วิยฯ ติ เวรรหิตาฯ ติ พฺยาปาทรหิตาฯ ติ  นิทฺทุกฺขาฯ อนิคฺฆาติปิ ปาโฐฯ  ติ  สุขิตา หุตฺวา อตฺตภาวํ วตฺตยนฺตุฯ ‘‘อเวรา’’ติ จ สกสนฺตาเน จ ปเร ปฎิจฺจ, ปรสนฺตาเน จ อิตเร ปฎิจฺจ เวราภาโว ทสฺสิโต, ‘‘อพฺยาปชฺชา’’ติอาทีสุ เวราภาวา ตมฺมูลกพฺยาปาทาภาโว, ‘‘อนีฆา’’ติ พฺยาปาทาภาวา ตมฺมูลกทุกฺขาภาโว, ‘‘สุขี อตฺตานํ ปริหรนฺตู’’ติ ทุกฺขาภาวาสุเขน อตฺตภาวปริหรณํ ทสฺสิตนฺติ เอวเมตฺถ วจนสมฺพโนฺธ เวทิตโพฺพติฯ อิเมสุ จ ‘‘อเวรา โหนฺตู’’ติอาทีสุ จตูสุปิ วจเนสุ ยํ ยํ ปากฎํ โหติ, ตสฺส ตสฺส วเสน เมตฺตาย ผรติฯ</p>


<p>ติอาทีสุ ปาณนตาย ปาณา, อสฺสาสปสฺสาสายตฺตวุตฺติตายาติ อโตฺถฯ ภูตตฺตา  อภินิพฺพตฺตาติ อโตฺถฯ ปุํ วุจฺจติ นิรโย, ตํ ปุํ คลนฺติ คจฺฉนฺตีติ ฯ อตฺตภาโว วุจฺจติ สรีรํ, ขนฺธปญฺจกเมว วา, ตํ อุปาทาย ปญฺญตฺติมตฺตสพฺภาวโต, ตสฺมิํ อตฺตภาเว ปริยาปนฺนา ปริจฺฉินฺนา อโนฺตคธาติ ฯ ยถา จ สตฺตาติ วจนํ, เอวํ เสสานิปิ รุฬฺหีวเสน อาโรเปตฺวา สพฺพาเนตานิ สพฺพสตฺตเววจนานีติ เวทิตพฺพานิฯ กามญฺจ อญฺญานิปิ ‘‘สเพฺพ ชนฺตู สเพฺพ ชีวา’’ติอาทีนิ สพฺพสตฺตเววจนานิ อตฺถิ, ปากฎวเสน ปน อิมาเนว ปญฺจ คเหตฺวา ‘‘ปญฺจหากาเรหิ อโนธิโส ผรณา เมตฺตาเจโตวิมุตฺตี’’ติ วุจฺจติฯ เย ปน ‘‘สตฺตา ปาณา’’ติอาทีนํ น เกวลํ วจนมตฺตโตว, อถ โข อตฺถโตปิ นานตฺตเมว อิเจฺฉยฺยุํ, เตสํ อโนธิโส ผรณา วิรุชฺฌติฯ ตสฺมา ตถา อตฺถํ อคฺคเหตฺวา อิเมสุ ปญฺจสุ อากาเรสุ อญฺญตรวเสน อโนธิโส เมตฺตาย ผรติฯ</p>


<p>โอธิโส ผรเณ ปน ติ ลิงฺควเสน วุตฺตํ, ติ อริยปุถุชฺชนวเสน, ติ อุปปตฺติวเสนฯ ทิสาผรเณปิ ทิสาวิภาคํ อกตฺวา สพฺพทิสาสุ ‘‘สเพฺพ สตฺตา’’ติอาทินา นเยน ผรณโต อโนธิโส ผรณา โหติ, สพฺพทิสาสุ ‘‘สพฺพา อิตฺถิโย’’ติอาทินา นเยน ผรณโต โอธิโส ผรณาฯ</p>


<p>ยสฺมา ปน อยํ ติวิธาปิ เมตฺตาผรณา อปฺปนาปตฺตจิตฺตสฺส วเสน วุตฺตา, ตสฺมา ตีสุ วาเรสุ  อปฺปนา คเหตพฺพาฯ อโนธิโส ผรเณ ตาว  ‘‘สเพฺพ สตฺตา อเวรา โหนฺตู’’ติ เอกา, ‘‘อพฺยาปชฺชา โหนฺตู’’ติ เอกา ‘‘อนีฆา โหนฺตู’’ติ เอกา, ‘‘สุขี อตฺตานํ ปริหรนฺตู’’ติ เอกาฯ ตานิปิ หิ จตฺตาริ หิโตปสํหารวเสเนว วุตฺตานิฯ หิโตปสํหารลกฺขณา หิ เมตฺตาฯ อิติ ‘‘สตฺตา’’ติอาทีสุ ปญฺจสุ อากาเรสุ จตสฺสนฺนํ จตสฺสนฺนํ อปฺปนานํ วเสน วีสติ อปฺปนา โหนฺติ, โอธิโส ผรเณ ‘‘สพฺพา อิตฺถิโย’’ติอาทีสุ สตฺตสุ อากาเรสุ จตสฺสนฺนํ จตสฺสนฺนํ วเสน อฎฺฐวีสติ อปฺปนาฯ ทิสาผรเณ  ปน ‘‘สเพฺพ ปุรตฺถิมาย ทิสาย สตฺตา’’ติอาทินา นเยน เอกเมกิสฺสา ทิสาย วีสติ วีสติ กตฺวา เทฺว สตานิ, ‘‘สพฺพา ปุรตฺถิมาย ทิสาย อิตฺถิโย’’ติอาทินา นเยน เอกเมกิสฺสา ทิสาย อฎฺฐวีสติ อฎฺฐวีสติ กตฺวา อสีติ เทฺว สตานีติ จตฺตาริ สตานิ อสีติ จ อปฺปนาฯ อิติ สพฺพานิปิ อิธ วุตฺตานิ อฎฺฐวีสาธิกานิ ปญฺจ อปฺปนาสตานิ โหนฺติฯ ยถา จ เมตฺตาย ติวิเธน ผรณา วุตฺตา, ตถา กรุณามุทิตาอุเปกฺขานมฺปิ วุตฺตาว โหตีติ เวทิตพฺพํฯ</p>


<h3>๑. อินฺทฺริยวารวณฺณนา</h3>
<p> อถ เมตฺตูปสํหาราการํ อินฺทฺริยาทิปริภาวนญฺจ ทเสฺสตุํ ติอาทิมาหฯ ตตฺถ นฺติ อพฺภนฺตรโต สรีรปีฬนํฯ นฺติ พาหิรโต สรีโรปฆาตํฯ นฺติ ยถา ตถา วา จิตฺตสนฺตาปนํฯ นฺติ ปกติยา ชีวิตาทิปริกฺขยํฯ นฺติ ปรโต ชีวิตวิเหฐนํฯ ติ ปีฬนาทีสุ เอเกกํ อตฺตโน จิเตฺตเนว อปเนตฺวาฯ อิมานิ ปีฬนาทีนิ ปญฺจ ปทานิ เมโตฺตปสํหารสฺส ปฎิปกฺขวิวชฺชนวเสน วุตฺตานิ, ติอาทีนิ เมโตฺตปสํหารวเสนฯ ติ อปีฬนากาเรน, สเพฺพ สเตฺต เมตฺตายตีติ สมฺพโนฺธฯ เอวํ เสเสสุปิฯ ติ อิมานิปิ ตีณิ เมโตฺตปสํหารสฺส ปฎิปกฺขปฎิเกฺขปวจนานิฯ มา-วจนสฺส มา โหนฺตูติ อโตฺถฯ ติ อิมานิ ตีณิ เมโตฺตปสํหารวจนานิฯ ‘‘อพฺยาปชฺชา อนีฆา’’ติ อิทํ ทฺวยํ ‘‘สุขิโน’’ติ วจเนน สงฺคหิตนฺติ เวทิตพฺพํฯ ติ ตเสฺสว สุขสฺส นิจฺจปฺปวตฺติทสฺสนํฯ ‘‘สุขิตตฺตา’’ติ จ ‘‘สุขี อตฺตานํ ปริหรนฺตู’’ติ จ อตฺถโต เอกํฯ ‘‘อปีฬนายา’’ติอาทีหิ วา อพฺยาปชฺชานีฆวจนานิ สงฺคหิตานิฯ ติ ‘‘อปีฬนายา’’ติอาทโย ปญฺจ  เมโตฺตปสํหาราการา ‘‘อเวริโน โหนฺตู’’ติอาทโย ตโย เมโตฺตปสํหาราการาติ อิเมหิ อฎฺฐหากาเรหิฯ ติ สินิยฺหติฯ ติ ตํ หิโตปสํหารํ เจตยติ อภิสนฺทหติ, ปวเตฺตตีติ อโตฺถฯ   ติ เมตฺตาย ปฎิปกฺขภูเตหิ สเพฺพหิ พฺยาปาทสมุทาจาเรหิ วิกฺขมฺภนโต วิมุจฺจติฯ ติ เอกาเยว เมตฺตา ติธา วณฺณิตาฯ</p>


<p>ติ อิมานิ ตีณิ ปทานิ ปุเพฺพ วุเตฺต อากาเร สเงฺขเปน สงฺคเหตฺวา วุตฺตานิฯ ติอาทินา นเยน วุตฺตานิ ปญฺจินฺทฺริยานิ เมตฺตาย สมฺปยุตฺตานิเยวฯ ติอาทีสุ ฉสุ วาเรสุ อาเสวียติ เอเตหิ เมตฺตาติ อาเสวนาฯ ตถา ติ วิภูสนาฯ ติ สุฎฺฐุ อลงฺกตา ภูสิตาฯ ติ สมฺภาราฯ ติ  สุฎฺฐุ สมฺภตาฯ ติ รกฺขนเฎฺฐนฯ ปุน อาเสวนาทีนิ อฎฺฐวีสติ ปทานิ เมตฺตาย วณฺณภณนตฺถํ วุตฺตานิฯ ตตฺถ ติ ปริปุณฺณภาวาฯ ติ เมตฺตาย สหคตาฯ ตถา ทโยฯ ติ เมตฺตาย ปวิสนา, ปกฺขนฺทติ เอเตหิ เมตฺตาติ วา ปกฺขนฺทนาฯ ตถา ทโยฯ ติ เอสา เมตฺตา สนฺตาติ เอเตหิ ผสฺสนา โหตีติ เอตํ สนฺตนฺติ ผสฺสนา ‘‘เอตทคฺค’’นฺติอาทีสุ (อ. นิ. ๑.๑๘๘ อาทโย) วิย นปุํสกวจนํฯ ติ สุฎฺฐุ ปติฎฺฐิตาฯ ติ สุฎฺฐุ สมุสฺสิตาฯ ติ อตฺตโน อตฺตโน ปจฺจนีเกหิ สุฎฺฐุ วิมุตฺตาฯ ติ เมตฺตาสมฺปยุตฺตา หุตฺวา เมตฺตํ นิพฺพเตฺตนฺติฯ ติ ปากฎํ กโรนฺติฯ ติ วิโรเจนฺติฯ</p>


<h3>๒-๔. พลาทิวารตฺตยวณฺณนา</h3>
<p> อินฺทฺริยวาเร วุตฺตนเยเนว พลวาโรปิ เวทิตโพฺพฯ โพชฺฌงฺคมคฺคงฺควารา ปริยาเยน วุตฺตา, น ยถาลกฺขณวเสนฯ มคฺคงฺควาเร สมฺมาวาจากมฺมนฺตาชีวา เมตฺตาย ปุพฺพภาควเสน วุตฺตา, น อปฺปนาวเสนฯ น หิ เอเต เมตฺตาย สห ภวนฺติฯ นฺติอาทีนํ เสสวารานมฺปิ  สตฺตวาเร วุตฺตนเยเนว อโตฺถ เวทิตโพฺพฯ เมตฺตาภาวนาวิธานํ ปน วิสุทฺธิมคฺคโต (วิสุทฺธิ. ๑.๒๔๐ อาทโย) คเหตพฺพนฺติฯ</p>

</p>


<h2>๕. วิราคกถา</h2>
<h3>วิราคกถาวณฺณนา</h3>
<p> อิทานิ  มคฺคปโยชนปริโยสานาย เมตฺตากถาย อนนฺตรํ กถิตาย วิราคสงฺขาตมคฺคปุพฺพงฺคมาย วิราคกถาย อปุพฺพตฺถานุวณฺณนาฯ ตตฺถ ปฐมํ ตาว ‘‘นิพฺพินฺทํ วิรชฺชติ วิราคา วิมุจฺจตี’’ติ (มหาว ๒๓) วุตฺตานํ ทฺวินฺนํ สุตฺตนฺตปทานํ อตฺถํ นิทฺทิสิตุกาเมน นฺติ อุเทฺทโส ฐปิโตฯ ตตฺถ ปฐมํ วจนตฺถํ ตาว นิทฺทิสิตุกาโม ติอาทิมาหฯ ตตฺถ ติ วิรตฺตา โหติฯ เสสานิ มคฺคญาณนิเทฺทเส วุตฺตตฺถานิฯ ติ ยสฺมา สมฺมาทิฎฺฐิ วิรชฺชติ, ตสฺมา วิราโค นามาติ อโตฺถ ฯ โส จ วิราโค ยสฺมา วิราคารมฺมโณ…เป.… วิราเค ปติฎฺฐิโต, ตสฺมา จ วิราโคติ เอวํ ‘‘วิราคารมฺมโณ’’ติอาทีนํ ปญฺจนฺนํ วจนานํ สมฺพโนฺธ เวทิตโพฺพฯ ตตฺถ ติ นิพฺพานารมฺมโณฯ ติ นิพฺพานวิสโยฯ ติ นิพฺพาเน สมุปฺปโนฺนฯ ติ ปวตฺติวเสน นิพฺพาเน ฐิโตฯ ติ อนิวตฺตนวเสน นิพฺพาเน ปติฎฺฐิโตฯ</p>


<p>ติ นิพฺพานํ วิราคเหตุตฺตา วิราโคฯ ติ นิพฺพานารมฺมเณ ชาตา, นิพฺพานารมฺมณภาเวน วา ชาตาฯ เต มคฺคสมฺปยุตฺตา สเพฺพว ผสฺสาทโย ธมฺมา วิรชฺชนเฎฺฐน ติ วิราคา นาม โหนฺติฯ ติ สมฺมาทิฎฺฐิสหชาตานิ สมฺมาสงฺกปฺปาทีนิ สตฺต มคฺคงฺคานิฯ ติ วิราคํ นิพฺพานํ อารมฺมณํ กตฺวา คจฺฉนฺตีติ วิราคารมฺมณตฺตา วิราโค นาม, มคฺคนเฎฺฐน มโคฺค นาม โหตีติ อโตฺถฯ เอเกกมฺปิ มคฺคงฺคํ มโคฺคติ นามํ ลภติฯ อิติ เอเกกสฺส องฺคสฺส มคฺคเตฺต วุเตฺต สมฺมาทิฎฺฐิยาปิ มคฺคตฺตํ วุตฺตเมว โหติฯ ตสฺมาเยว จ ติ อฎฺฐ มคฺคงฺคานิ คเหตฺวา วุตฺตํฯ ติ ปเจฺจกพุทฺธาปิ สงฺคหิตาฯ เตปิ หิ ‘‘เทฺวเม, ภิกฺขเว, พุทฺธา ตถาคโต จ อรหํ สมฺมาสมฺพุโทฺธ ปเจฺจกพุโทฺธ จา’’ติ (อ. นิ. ๒.๕๗) วุตฺตตฺตา พุทฺธาเยว ฯ นฺติ อนมตเคฺค สํสาเร อคตปุพฺพํฯ นฺติ สกลายปฎิปตฺติยา ทิสฺสติ อปทิสฺสติ อภิสนฺทหียตีติ ทิสา, สพฺพพุเทฺธหิ วา ปรมํ สุขนฺติ ทิสฺสติ อปทิสฺสติ กถียตีติ ทิสา , สพฺพทุกฺขํ วา ทิสฺสนฺติ วิสฺสเชฺชนฺติ อุชฺฌนฺติ เอตายาติ ทิสาฯ ตํ ทิสํฯ ติ กิํ วุตฺตํ โหติ? โย โส อฎฺฐงฺคิโก ธมฺมสมูโห, โส เอเตน นิพฺพานํ คจฺฉนฺตีติ คมนเฎฺฐน มโคฺค นามาติ วุตฺตํ โหติฯ นฺติ วิสุํ วิสุํ สมณานํ พฺราหฺมณานญฺจ อิโต อญฺญลทฺธิกานํฯ ติ เตสํ เสสมคฺคานํ วิสิโฎฺฐฯ ติ เสสมคฺคโต อติวิย ปสํสนีโยฯ ติ มุเข สาธุ, เสสมคฺคานํ อภิมุเข อยเมว สาธูติ อโตฺถฯ ติ เสสมเคฺค อติวิย อุตฺติโณฺณฯ ติ เสสมคฺคโต นานปฺปกาเรหิ สํภชนีโยฯ ติ การณเตฺถ นิปาโตฯ ตสฺมา ภควตา ‘‘มคฺคานํ อฎฺฐงฺคิโก เสโฎฺฐ’’ติ วุโตฺตติ อธิปฺปาโยฯ วุตฺตญฺหิ ภควตา –</p>


<p>
‘‘มคฺคานฎฺฐงฺคิโก เสโฎฺฐ, สจฺจานํ จตุโร ปทา;  
  
วิราโค เสโฎฺฐ ธมฺมานํ, ทฺวิปทานญฺจ จกฺขุมา’’ติฯ (ธ. ป. ๒๗๓);  
</p>
  
<p>ตํ อิธ วิจฺฉินฺทิตฺวา ‘‘มคฺคานํ อฎฺฐงฺคิโก เสโฎฺฐ’’ติ วุตฺตํฯ เสสวาเรสุปิ  อิมินา จ นเยน เหฎฺฐา วุตฺตนเยน จ อโตฺถ เวทิตโพฺพฯ</p>


<p>ติอาทีสุ ทสฺสนสงฺขาโต วิราโค ทสฺสนวิราโคฯ อินฺทฺริยฎฺฐโต พลสฺส วิสิฎฺฐตฺตา อิธ อินฺทฺริยโต พลํ ปฐมํ วุตฺตนฺติ เวทิตพฺพํฯ ติอาทิ อินฺทฺริยาทีนํ อตฺถวิภาวนา, น วิราคสฺสฯ ติ สจฺจญาณํ เวทิตพฺพํฯ ติ สมฺมาวาจากมฺมนฺตาชีวาฯ ติ สมฺมาสมาธิฯ ติ สมฺมาทิฎฺฐิสงฺกปฺปาฯ ติ ตํตํมคฺควชฺฌกิเลเสหิ มุตฺตเฎฺฐนฯ ติ สมฺมาทิฎฺฐิฯ ติ สมุเจฺฉทวิมุตฺติฯ ติ มคฺคผลปจฺจเวกฺขณาหิ มคฺคียตีติ มโคฺคฯ</p>


<p>อิมสฺมิํ วิราคนิเทฺทเส วุตฺตา ธมฺมา สเพฺพปิ มคฺคกฺขเณเยวฯ วิมุตฺตินิเทฺทเส ผลกฺขเณฯ ตสฺมา ฉนฺทมนสิการาปิ มคฺคผลสมฺปยุตฺตาฯ</p>


<p> วิราคนิเทฺทเส  วุตฺตนเยเนว วิมุตฺตินิเทฺทเสปิ อโตฺถ เวทิตโพฺพฯ ผลํ ปเนตฺถ ปฎิปฺปสฺสทฺธิวิมุตฺตตฺตา  นิพฺพานํ นิสฺสรณวิมุตฺตตฺตา วิมุตฺติฯ ‘‘สหชาตานิ สตฺตงฺคานี’’ติอาทีนิ วจนานิ อิธ น ลพฺภนฺตีติ น วุตฺตานิฯ สยํ ผลวิมุตฺตตฺตา ติ เอตฺตกเมว วุตฺตํฯ เสสํ วุตฺตนยเมวาติฯ</p>

</p>


<h2>๖. ปฎิสมฺภิทากถา</h2>
<h3>๑. ธมฺมจกฺกปวตฺตนวารวณฺณนา</h3>
<p> อิทานิ  วิราคสงฺขาตมคฺควเสน สิทฺธํ ปฎิสมฺภิทาปเภทํ ทเสฺสเนฺตน กถิตาย ธมฺมจกฺกปฺปวตฺตนสุตฺตนฺตปุพฺพงฺคมาย ปฎิสมฺภิทากถาย อปุพฺพตฺถานุวณฺณนาฯ สุตฺตเนฺต ตาว นฺติ พาราณสา นาม นที, พาราณสาย อวิทูเร ภวา นครี พาราณสีฯ ตสฺสํ พาราณสิยํฯ ติ อิสีนํ ปตนุปฺปตนวเสน เอวํลทฺธนาเม มิคานํ อภยทานทินฺนฎฺฐานตฺตา มิคทายสงฺขาเต อาราเมฯ ตตฺถ หิ อุปฺปนฺนุปฺปนฺนา สพฺพญฺญุอิสโย ปตนฺติ, ธมฺมจกฺกปฺปวตฺตนตฺถํ นิสีทนฺตีติ อโตฺถฯ นนฺทมูลกปพฺภารโต สตฺตาหจฺจเยน นิโรธสมาปตฺติโต วุฎฺฐิตา อโนตตฺตทเห กตมุขโธวนกิจฺจา อากาเสน อาคนฺตฺวา ปเจฺจกพุทฺธอิสโยเปตฺถ สโมสรณวเสน ปตนฺติ , อุโปสถตฺถญฺจ อนุโปสถตฺถญฺจ สนฺนิปตนฺติ, คนฺธมาทนํ ปฎิคจฺฉนฺตา จ ตโต จ อุปฺปตนฺตีติปิ อิมินา อิสีนํ ปตนุปฺปตนวเสน ตํ ‘‘อิสิปตน’’นฺติ วุจฺจติฯ ‘‘อิสิปทน’’นฺติปิ ปาโฐฯ ติ –</p>


<p>
‘‘โกณฺฑโญฺญ ภทฺทิโย วโปฺป, มหานาโม จ อสฺสชิ;  
  
เอเต ปญฺจ มหาเถรา, ปญฺจวคฺคาติ วุจฺจเร’’ติฯ –  
</p>
  
<p>เอวํ วุตฺตานํ ปญฺจนฺนํ ภิกฺขูนํ วโคฺค ปญฺจวโคฺคฯ ตสฺมิํ ปญฺจวเคฺค ภวา ตํปริยาปนฺนตฺตาติ ปญฺจวคฺคิยา, เต ปญฺจวคฺคิเยฯ ติ ทีปงฺกรทสพลสฺส ปาทมูเล กตาภินีหารโต ปฎฺฐาย ปารมิโย ปูเรโนฺต  อนุปุเพฺพน ปจฺฉิมภวํ ปตฺวา ปจฺฉิมภเว จ กตาภินิกฺขมโน อนุปุเพฺพน โพธิมณฺฑํ ปตฺวา ตตฺถ อปราชิตปลฺลเงฺก นิสิโนฺน มารพลํ ภินฺทิตฺวา ปฐมยาเม ปุเพฺพนิวาสํ อนุสฺสริตฺวา มชฺฌิมยาเม ทิพฺพจกฺขุํ วิโสเธตฺวา ปจฺฉิมยามาวสาเน ทสสหสฺสิโลกธาตุํ อุนฺนาเทโนฺต สมฺปกเมฺปโนฺต สพฺพญฺญุตํ ปตฺวา สตฺต สตฺตาหานิ โพธิมเณฺฑ วีตินาเมตฺวา มหาพฺรหฺมุนา อายาจิตธมฺมเทสนา พุทฺธจกฺขุนา โลกํ โวโลเกตฺวา  โลกานุคฺคเหน พาราณสิํ คนฺตฺวา ปญฺจวคฺคิเย ภิกฺขู สญฺญาเปตฺวา ธมฺมจกฺกํ ปวเตฺตตุกาโม อามเนฺตสิฯ</p>


<p>ติ เทฺวเม, ภิกฺขเว, โกฎฺฐาสาฯ อิมสฺส ปน วจนสฺส สมุทาหาเรน สมุทาหารนิโคฺฆโส เหฎฺฐา อวีจิํ อุปริ ภวคฺคํ ปตฺวา ทสสหสฺสิํ โลกธาตุํ ปตฺถริตฺวา อฎฺฐาสิ, ตสฺมิํเยว สมเย อฎฺฐารสโกฎิสงฺขา พฺรหฺมาโน สมาคจฺฉิํสุฯ ปจฺฉิมทิสาย สูริโย อตฺถงฺคเมติ, ปุรตฺถิมาย ทิสาย อุตฺตราสาฬฺหนกฺขเตฺตน ยุโตฺต ปุณฺณจโนฺท อุคฺคจฺฉติฯ ตสฺมิํ สมเย ภควา ธมฺมจกฺกปฺปวตฺตนสุตฺตนฺตํ อารภโนฺต ‘‘เทฺวเม, ภิกฺขเว, อนฺตา’’ติอาทิมาหฯ</p>


<p>ตตฺถ ติ คิหิสํโยชนํ วตฺถุกามํ เฉตฺวา ปพฺพชิเตนฯ ติ น วลเญฺชตพฺพาฯ ปพฺพชิตานํเยว วิเสสโต ปฎิปตฺติยา ภาชนภูตตฺตา ‘‘ปพฺพชิเตน น เสวิตพฺพา’’ติ วุตฺตํฯ ติ โย จ อยํ วตฺถุกาเมสุ กิเลสกามสุขสฺส, กิเลสกามสุขนิสฺสยสฺส วา อนุโยโคฯ ติ ลามโกฯ ติ คามวาสีนํ สนฺตโกฯ ติ ปุถุชฺชเนน อนฺธพาลชเนน อาจิโณฺณฯ ติ น อริโยฯ อถ วา น วิสุทฺธานํ อุตฺตมานํ อริยานํ สนฺตโกฯ ติ น อตฺถสํหิโต, สุขาวหการณํ อนิสฺสิโตติ อโตฺถฯ ติ อตฺตโน กิลมถสฺส อนุโยโค , อตฺตโน ทุกฺขกรณนฺติ อโตฺถฯ ติ กณฺฎกาปสฺสยเสยฺยาทีหิ อตฺตมารเณหิ ทุกฺขาวโหฯ ตปสฺสีหิ ‘‘อุตฺตมํ ตโป’’ติ คหิตตฺตา เตสํ จิตฺตานุรกฺขนตฺถํ อิธ ‘‘หีโน’’ติ น วุตฺตํ, ปพฺพชิตานํ ธมฺมตฺตา ‘‘คโมฺม’’ติ จ, คิหีหิ อสาธารณตฺตา ‘‘โปถุชฺชนิโก’’ติ จ น วุตฺตํฯ ตตฺถ ปน เกหิจิ ปพฺพชิตปฎิเญฺญหิ ทิฎฺฐธมฺมนิพฺพานวาเทหิ ‘‘ยโต โข, โภ , อยํ อตฺตา ปญฺจหิ กามคุเณหิ สมปฺปิโต สมงฺคิภูโต ปริจาเรติ, เอตฺตาวตา โข, โภ, อยํ อตฺตา ทิฎฺฐธมฺมนิพฺพานปฺปโตฺต โหตี’’ติ (ที. นิ. ๑.๙๔) คหิตตฺตา เตสํ จิตฺตานุรกฺขนตฺถญฺจ ปจฺจุปฺปเนฺน สุขตฺตา จ ตสฺส ธมฺมสมาทานสฺส ‘‘ทุโกฺข’’ติ น วุตฺตํฯ กามสุขลฺลิกานุโยโค ปจฺจุปฺปเนฺน ตณฺหาทิฎฺฐิสํกิลิฎฺฐสุขตฺตา อายติญฺจ ทุกฺขวิปากตฺตา ตทนุยุตฺตานํ ตณฺหาทิฎฺฐิพนฺธนพทฺธตฺตา จ น เสวิตโพฺพ, อตฺตกิลมถานุโยโค ปจฺจุปฺปเนฺน ทิฎฺฐิสํกิลิฎฺฐทุกฺขตฺตา อายติญฺจ ทุกฺขวิปากตฺตา ตทนุยุตฺตานํ ทิฎฺฐิพนฺธนพทฺธตฺตา จ น เสวิตโพฺพ, ติ เต เอเตฯ ติ น อุปคนฺตฺวาฯ ติ สํกิลิฎฺฐสุขทุกฺขานํ อภาวา มเชฺฌ ภวาติ มชฺฌิมาฯ สา เอว นิพฺพานํ ปฎิปชฺชนฺติ เอตายาติ ติ ปฎิวิทฺธาฯ ติอาทีสุ ปญฺญาจกฺขุํ กโรตีติ จกฺขุกรณีฯ ติ ตเสฺสว เววจนํฯ ติ กิเลสูปสมายฯ ติ จตุนฺนํ  สจฺจานํ อภิชานนตฺถายฯ ติ เตสํเยว สมฺพุชฺฌนตฺถายฯ ติ นิพฺพานสจฺฉิกิริยตฺถายฯ อถ วา ทสฺสนมคฺคญาณํ กโรตีติ ฯ ภาวนามคฺคญาณํ กโรตีติ ฯ สพฺพกิเลสานํ ฯ สพฺพธมฺมานํ ฯ อรหตฺตผลฯ กิเลสานญฺจ ขนฺธานญฺจ ฯ สจฺจกถา อภิเญฺญยฺยนิเทฺทเส วุตฺตาฯ</p>


<p>เอวํ ภควา สจฺจานิ ปกาเสตฺวา อตฺตนิ กตพหุมานานํ เตสํ อตฺตโน ปฎิเวธกฺกมํ สุตฺวา ปฎิปตฺติยา พหุมานาโรปเนน ปฎิปตฺติยํ ฐตฺวา สจฺจปฺปฎิเวธํ ปสฺสโนฺต ติอาทินา อตฺตโน ปฎิเวธกฺกมํ ทเสฺสสิฯ ตตฺถ ติ น อนุสฺสุเตสุ, ปรํ อนุคนฺตฺวา อสฺสุเตสูติ อโตฺถฯ ติอาทีนํ อโตฺถ ปรโต อาวิ ภวิสฺสติฯ นฺติ จตุนฺนํ สจฺจานํ ทสฺสนปฎิเวโธ เสขภูมิยํฯ นฺติ จตุนฺนํ สจฺจานํ ภาวนาปฎิเวโธ  เสขภูมิยํเยวฯ นฺติ จตุนฺนํ สจฺจานํ ปจฺจเวกฺขณา อเสขภูมิยํฯ</p>


<p>นฺติ สจฺจญาณกิจฺจญาณกตญาณสงฺขาตานํ ติณฺณํ ปริวฎฺฎานํ วเสน ตโย ปริวฎฺฎา อสฺสาติ ติปริวฎฺฎํฯ เอตฺถ หิ ‘‘อิทํ ทุกฺขํ, อิทํ ทุกฺขสมุทยํ , อิทํ ทุกฺขนิโรธํ, อิทํ ทุกฺขนิโรธคามินี ปฎิปทา อริยสจฺจ’’นฺติ เอวํ จตูสุ สเจฺจสุ ยถาภูตญาณํ  นามฯ เตสุเยว ‘‘ปริเญฺญยฺยํ ปหาตพฺพํ สจฺฉิกาตพฺพํ ภาเวตพฺพ’’นฺติ เอวํ กตฺตพฺพกิจฺจชานนญาณํ  นามฯ ‘‘ปริญฺญาตํ ปหีนํ สจฺฉิกตํ ภาวิต’’นฺติ เอวํ ตสฺส กิจฺจสฺส กตภาวชานนญาณํ  นามฯ นฺติ เตสํเยว เอเกกสฺมิํ สเจฺจ ติณฺณํ ติณฺณํ อาการานํ วเสน ทฺวาทส อาการา อสฺสาติ ทฺวาทสาการํฯ นฺติ เอเตสํ ติปริวฎฺฎานํ ทฺวาทสนฺนํ อาการานํ วเสน อุปฺปนฺนํ ญาณสงฺขาตํ ทสฺสนํฯ ติ สกมนาฯ สตฺตานญฺหิ สุขกามตฺตา ทุกฺขปฎิกูลตฺตา ปีติโสมนสฺสยุตฺตมโน สกมโน นาม, ปีติโสมนเสฺสหิ อตฺตมนา คหิตมนา พฺยาปิตมนาติ วา อโตฺถฯ นฺติ อภิมุขา หุตฺวา นนฺทิํสุฯ ติ สุตฺตเนฺตฯ นิคฺคาถโก หิ สุตฺตโนฺต เกวลํ อตฺถสฺส พฺยากรณโต เวยฺยากรณํ นามฯ ติ กถิยมาเนฯ วตฺตมานสมีเป วตฺตมานวจนํ กตํ, ภณิเตติ อโตฺถฯ นฺติ วิคตราคาทิรชํฯ นฺติ วิคตราคาทิมลํฯ ราคาทโย หิ อโชฺฌตฺถรณเฎฺฐน รโช นาม, ทูสนเฎฺฐน มลํ นามฯ นฺติ กตฺถจิ ปฐมมคฺคญาณํ, กตฺถจิ อาทีนิ ตีณิ มคฺคญาณานิ, กตฺถจิ จตุตฺถมคฺคญาณมฺปิ ฯ อิธ ปน ปฐมมคฺคญาณเมวฯ นฺติ วิปสฺสนาวเสน เอวํ ปวตฺตสฺส ธมฺมจกฺขุํ อุทปาทีติ อโตฺถฯ</p>


<p>ติ ปฎิเวธญาเณ จ เทสนาญาเณ จฯ โพธิปลฺลเงฺก นิสินฺนสฺส หิ ภควโต จตูสุ สเจฺจสุ ทฺวาทสาการํ ปฎิเวธญาณมฺปิ อิสิปตเน นิสินฺนสฺส ทฺวาทสาการเมว สจฺจเทสนาย ปวตฺตกเทสนาญาณมฺปิ ธมฺมจกฺกํ นามฯ อุภยมฺปิ เหตํ ทสพลสฺส ปวตฺตญาณเมวฯ ตํ อิมาย เทสนาย ปกาเสเนฺตน ภควตา ธมฺมจกฺกํ ปวตฺติตํ นามฯ ตํ ปเนตํ ธมฺมจกฺกํ ยาว อญฺญาตโกณฺฑญฺญเตฺถโร อฎฺฐารสหิ พฺรหฺมโกฎีหิ สทฺธิํ โสตาปตฺติผเล น ปติฎฺฐาติ, ตาว ภควา ปวเตฺตติ นาม, ปติฎฺฐิเต ปน ปวตฺติตํ นามฯ ตํ สนฺธาย ‘‘ปวตฺติเต จ ภควตา ธมฺมจเกฺก’’ติ วุตฺตํฯ</p>


<p>  ติ ภูมฎฺฐกา เทวาฯ นฺติ เอกปฺปหาเรเนว สาธุการํ ทตฺวา ติอาทีนิ วทนฺตา สทฺทํ อนุสฺสาวยิํสุฯ นฺติ  ‘‘นยิทํ ตถา’’ติ ปฎิโลมํ วเตฺตตุํ อสกฺกุเณยฺยํฯ สนฺนิปติตา เจตฺถ เทวพฺรหฺมาโน เทสนาปริโยสาเน เอกปฺปหาเรเนว สาธุการํ อทํสุ, สนฺนิปาตํ อนาคตา ปน ภุมฺมเทวาทโย เตสํ เตสํ สทฺทํ สุตฺวา สาธุการมทํสูติ เวทิตพฺพํฯ เตสุ ปน ปพฺพตรุกฺขาทีสุ นิพฺพตฺตา ภุมฺมเทวาฯ เต จาตุมหาราชิกปริยาปนฺนา โหนฺตาปิ อิธ วิสุํ กตฺวา วุตฺตาฯ ติ จ ธตรฎฺฐวิรูฬฺหกวิรูปกฺขกุเวรสงฺขาตา จตุมหาราชา เทวตา เอเตสนฺติ จาตุมหาราชิกาฯ เต สิเนรุเวมเชฺฌ โหนฺติฯ เตสุ ปพฺพตฎฺฐกาปิ อตฺถิ อากาสฎฺฐกาปิฯ เตสํ ปรมฺปรา จกฺกวาฬปพฺพตํ ปตฺตาฯ ขิฑฺฑาปโทสิกา มโนปโทสิกา สีตวลาหกา อุณฺหวลาหกา จนฺทิมา เทวปุโตฺต สูริโย เทวปุโตฺตติ เอเต สเพฺพปิ จาตุมหาราชิกเทวโลกฎฺฐา เอวฯ เตตฺติํส ชนา ตตฺถ อุปฺปนฺนาติ ฯ อปิจ ‘‘ตาวติํสา’’ติ เตสํ เทวานํ นามเมวาติปิ วุตฺตํฯ เตปิ อตฺถิ ปพฺพตฎฺฐกา อตฺถิ อากาสฎฺฐกาฯ เตสํ ปรมฺปรา จกฺกวาฬปพฺพตํ ปตฺตา, ตถา ยามาทีนํฯ เอกเทวโลเกปิ หิ เทวานํ ปรมฺปรา จกฺกวาฬปพฺพตํ อปฺปตฺตา นาม นตฺถิฯ ทิพฺพํ สุขํ ยาตา ปยาตา สมฺปตฺตาติ ฯ ตุฎฺฐา ปหฎฺฐาติ ฯ ปกติปฎิยตฺตารมฺมณโต อติเรเกน รมิตุกามกาเล ยถารุจิเต โภเค นิมฺมินิตฺวา นิมฺมินิตฺวา รมนฺตีติ ฯ จิตฺตาจารํ ญตฺวา ปรนิมฺมิเตสุ โภเคสุ วสํ วเตฺตนฺตีติ ฯ พฺรหฺมกาเย พฺรหฺมฆฎาย นิยุตฺตาติ ฯ สเพฺพปิ ปญฺจโวการพฺรหฺมาโน คหิตาฯ</p>


<p>ติ วจนํ วิเสเสตฺวา ติ วุตฺตํฯ มุหุตฺตสงฺขาเตน ขเณน, น ปรมตฺถขเณนาติ  วุตฺตํ โหติฯ ติ พฺรหฺมโลกํ อโนฺตกตฺวาฯ ติ สาธุการสโทฺทฯ ติ ทสสหสฺสจกฺกวาฬวตีฯ ติ อุทฺธํ อุคฺคจฺฉนฺตี สุฎฺฐุ กมฺปิฯ ติ อุทฺธํ อุคฺคจฺฉนฺตี อโธ โอกฺกมนฺตี สุฎฺฐุ ปกมฺปิฯ ติ จตุทิสา คจฺฉนฺตี สุฎฺฐุ ปเวธิฯ สมฺพุทฺธภาวาย มาตุกุจฺฉิํ โอกฺกมเนฺต จ โพธิสเตฺต ตโต นิกฺขมเนฺต จ มหาปถวี ปุญฺญเตเชน อกมฺปิตฺถ, อภิสโมฺพธิยํ ปฎิเวธญาณเตเชนฯ ธมฺมจกฺกปฺปวตฺตเน เทสนาญาณเตเชน สาธุการํ ทาตุกามา  วิย ปถวี เทวตานุภาเวน อกมฺปิตฺถ, อายุสงฺขาโรสฺสชฺชเน มหาปรินิพฺพาเน จ การุเญฺญน จิตฺตสโงฺขภํ อสหมานา  วิย ปถวี เทวตานุภาเวน อกมฺปิตฺถฯ ติ วุทฺธปฺปมาโณฯ ติ เอตฺถ ‘‘อุฬารานิ อุฬารานิ ขาทนียานิ ขาทนฺตี’’ติอาทีสุ (ม. นิ. ๑.๓๖๖) มธุรํ อุฬารนฺติ วุตฺตํฯ ‘‘อุฬาราย วตฺถโภคาย จิตฺตํ น นมตี’’ติอาทีสุ (อ. นิ. ๙.๒๐) ปณีตํ อุฬารนฺติ วุตฺตํฯ ‘‘อุฬาราย ขลุ ภวํ วจฺฉายโน สมณํ โคตมํ ปสํสาย ปสํสตี’’ติอาทีสุ เสฎฺฐํ อุฬารนฺติ วุตฺตํฯ อิธ ปน ‘‘วิปุโล อุฬาโร’’ติ วุโตฺตฯ ติ เทสนาญาณานุภาเวน จ เทวตานุภาเวน จ ชาตโอภาโสฯ ติ จกฺกวาฬสฺส ทสสหสฺสิยํเยวฯ นฺติ เทวานํ อยมานุภาโว – นิวตฺถวตฺถปฺปภา ทฺวาทส โยชนานิ ผรติ, ตถา สรีรสฺส อลงฺการสฺส วิมานสฺส จฯ ตํ เทวานํ เทวานุภาวํ อติกฺกมิตฺวาเยวาติ อโตฺถฯ นฺติ โสมนสฺสญาณมยิกํ อุทาหารํฯ ติ อุทาหริฯ ติ อิมสฺสปิ อุทานสฺส อุทาหรณโฆโส ทสสหสฺสิโลกธาตุํ ผริตฺวา อฎฺฐาสิฯ ติ ภุสํ ญาตโกณฺฑโญฺญติ อโตฺถฯ</p>


<p>จกฺขุอาทีนํ นิเทฺทเส ติอาทีสุ เอกเมว ญาณํ ยถาวุตฺตสฺส เนยฺยสฺส จกฺขุ วิย ทสฺสนกิจฺจกรเณน ฯ ญาณกิจฺจกรเณน ฯ นานปฺปการโต ชานนกิจฺจกรเณน ฯ อนวเสสปฎิเวธกรเณน ฯ สพฺพถา โอภาสกิจฺจกรเณน  นามาติ อโตฺถฯ ติอาทีสุปิ เอกํเยว ญาณํ กิจฺจนานเตฺตน ปญฺจธา วณฺณิตํฯ ติ อุปตฺถมฺภนเฎฺฐนฯ ติ วิสยเฎฺฐนฯ ติอาทีสุ ญาณกิจฺจํ ปญฺจธา วุตฺตํฯ อิมินา นเยน ตีสุ วาเรสุ เอเกกสฺมิํ ปญฺจ ปญฺจ กตฺวา ปนฺนรส ธมฺมา, ปนฺนรส อตฺถา, ทฺวีสุ ปนฺนรสเกสุ ติํส นิรุตฺติโย, ปนฺนรสสุ ธเมฺมสุ ปนฺนรสสุ อเตฺถสุ ติํสาย นิรุตฺตีสูติ สฎฺฐิ ญาณานิ เวทิตพฺพานิฯ เสสอริยสเจฺจสุปิ เอเสว นโยฯ จตูสุ อริยสเจฺจสุ เอเกกสฺมิํ อริยสเจฺจ ปนฺนรสนฺนํ ปนฺนรสนฺนํ ธมฺมานํ อตฺถานญฺจ วเสน สฎฺฐิ ธมฺมา, สฎฺฐิ อตฺถา, สฎฺฐิยา ธเมฺมสุ สฎฺฐิยา อเตฺถสุ จ วีสสตํ นิรุตฺติโย, วีสาธิกํ สตนฺติ  อโตฺถฯ สฎฺฐิยา ธเมฺมสุ สฎฺฐิยา อเตฺถสุ วีสุตฺตรสเต นิรุตฺตีสูติ เอวํ จตฺตารีสญฺจ เทฺว จ ญาณสตานิฯ</p>


<h3>๒-๓. สติปฎฺฐานวาราทิวณฺณนา</h3>
<p> สติปฎฺฐานสุตฺตนฺตปุพฺพงฺคเม   อิทฺธิปาทสุตฺตนฺตปุพฺพงฺคเม จ ปฎิสมฺภิทานิเทฺทเส อิมินาว นเยน อโตฺถ จ คณนา จ เวทิตพฺพาฯ</p>


<h3>๔-๘. สตฺตโพธิสตฺตวาราทิวณฺณนา</h3>
<p> สตฺตนฺนํ โพธิสตฺตานํ สุตฺตเนฺตสุ เอเกกสฺมิํเยว สมุทเย จกฺขาทโย ปญฺจ, นิโรเธ ปญฺจาติ ทส ธมฺมา, สมุทเย ทสฺสนฎฺฐาทโย ปญฺจ, นิโรเธ ปญฺจาติ ทส อตฺถา, เตสํ วเสน วีสติ นิรุตฺติโย จตฺตารีสํ ญาณานิฯ สตฺต เอกโต กตฺวา วุตฺตคณนา สุวิเญฺญยฺยา เอวฯ สพฺพญฺญุตญฺญาณวเสน วุตฺตปฎิสมฺภิทานิเทฺทเส เอเกกมูลเกสุ ‘‘ญาโต ทิโฎฺฐ วิทิโต สจฺฉิกโต ผสฺสิโต ปญฺญายา’’ติ (ปฎิ. ม. ๑.๑๒๑) อิเมสุ ปญฺจสุ วจเนสุ เอเกกสฺมิํเยว จกฺขาทโย ปญฺจ, ทสฺสนฎฺฐาทโย ปญฺจาติ ปญฺจปญฺจกานํ วเสน ปญฺจวีสติ ธมฺมา, ปญฺจวีสติ อตฺถา, ตทฺทิคุณา นิรุตฺติโย, ตทฺทิคุณานิ ญาณานิ เญยฺยานิฯ ปญฺจ เอกโต กตฺวา วุตฺตวาเรปิ ปญฺจกฺขตฺตุํ ปญฺจ ปญฺจวีสติ กตฺวา ปญฺจวีสสตํ ธมฺมา, ปญฺจวีสสตํ อตฺถา, ตทฺทิคุณา นิรุตฺติโย, ตทฺทิคุณานิ ญาณานิ เญยฺยานิฯ ติ เจตฺถ เทฺว สตานิ จ ปญฺญาสญฺจฯ ขนฺธาทีสุปิ เอเสว นโยฯ อิมินาว นเยน สจฺจวารปฎิสมฺภิทาวาเร จ ธมฺมาทิคณนา เวทิตพฺพาฯ</p>


<h3>๙. ฉพุทฺธธมฺมวารวณฺณนา</h3>
<p> พุทฺธธมฺมวาเร นฺติ ฉกฺขตฺตุํ ปญฺจวีสติ สตญฺจ ปญฺญาสญฺจ โหนฺติ, ตทฺทิคุณา นิรุตฺติโย ตทฺทิคุณานิ ญาณานิฯ ติ ปฎิสมฺภิทาธิกาเรฯ ติ ปฐมํ วุเตฺตสุ จตูสุ สเจฺจสุ สฎฺฐิ, จตูสุ สติปฎฺฐาเนสุ สฎฺฐิ, จตูสุ สมฺมปฺปธาเนสุ สฎฺฐิ, สตฺตโพธิสตฺตเวยฺยากรเณสุ สตฺตติ, อภิญฺญฎฺฐาทีสุ ปญฺจสุ ปญฺจวีสสตํ, ขนฺธฎฺฐาทีสุ  ปญฺจสุ ปญฺจวีสสตํ, ปุน จตูสุ อริยสเจฺจสุ สตํ, จตูสุ ปฎิสมฺภิทาสุ สตํ, ฉสุ พุทฺธธเมฺมสุ ทิยฑฺฒสตนฺติ เอวํ อฎฺฐสตานิ จ ปญฺญาสญฺจ ธมฺมา โหนฺติฯ เอวํ อตฺถาปิ ตตฺตกา เอว โหนฺติฯ เอวเมว สจฺจาทีสุ ตีสุ ฐาเนสุ วีสสตํ นิรุตฺติโย, สตฺตสุ เวยฺยากรเณสุ จตฺตารีสสตํ นิรุตฺติโย, อภิญฺญฎฺฐาทีสุ ขนฺธฎฺฐาทีสุ จ อฑฺฒเตยฺยานิ  อฑฺฒเตยฺยานิ นิรุตฺติสตานิ, อริยสเจฺจสุ ปฎิสมฺภิทาสุ จ เทฺว เทฺว นิรุตฺติสตานิ, พุทฺธธเมฺมสุ ตีณิ นิรุตฺติสตานีติ เอวํ นิรุตฺติสหสฺสญฺจ สตฺตนิรุตฺติสตานิ จ โหนฺติฯ เอวเมว สจฺจาทีสุ ตีสุ ฐาเนสุ จตฺตารีสาธิกานิ เทฺว เทฺว ญาณสตานิ, สตฺตสุ เวยฺยากรเณสุ อสีติอธิกานิ เทฺว ญาณสตานิ, อภิญฺญฎฺฐาทีสุ ขนฺธฎฺฐาทีสุ จ ปญฺจปญฺจญาณสตานิ , สเจฺจสุ ปฎิสมฺภิทาสุ จ จตฺตาริ จตฺตาริ ญาณสตานิ, พุทฺธธเมฺมสุ ฉ ญาณสตานีติ เอวํ ตีณิ จ ญาณสหสฺสานิ จตฺตาริ จ ญาณสตานิ โหนฺตีติฯ</p>

</p>


<h2>๗. ธมฺมจกฺกกถา</h2>
<h3>๑. สจฺจวารวณฺณนา</h3>
<p> ปุน  ธมฺมจกฺกปฺปวตฺตนสุตฺตนฺตเมว ปุพฺพงฺคมํ กตฺวา กถิตาย ธมฺมจกฺกกถาย อปุพฺพตฺถานุวณฺณนาฯ ตตฺถ ติ เอกาภิสมยวเสน ทุกฺขํ วตฺถุ เอเตสนฺติ ทุกฺขวตฺถุกาฯ ตเทว ทุกฺขํ วิเสเสตฺวา ติอาทิมาหฯ ตตฺถ สจฺจํ อารมฺมณํ อุปตฺถโมฺภ เอเตสนฺติ ฯ สจฺจํ โคจโร วิสโย เอเตสนฺติ ติ มคฺคสเจฺจน สงฺคหิตาฯ ติ มคฺคสจฺจายตฺตาฯ ติ ทุกฺขปริชานเนน ทุกฺขสเจฺจ สมุปฺปนฺนาฯ ตถา ตเตฺถว  จฯ</p>


<p> อิทานิ ‘‘ปวตฺติเต จ ภควตา ธมฺมจเกฺก’’ติ วุตฺตํ ธมฺมจกฺกํ นิทฺทิสิตุกาโม นฺติอาทิมาหฯ ตตฺถ ทุวิธํ ธมฺมจกฺกํ ปฎิเวธธมฺมจกฺกํ เทสนาธมฺมจกฺกญฺจฯ  โพธิปลฺลเงฺก,  อิสิปตเนฯ ติ ปฎิเวธธมฺมจกฺกํ วุตฺตํ, ติ เทสนาธมฺมจกฺกํฯ กถํ? ภควา หิ โพธิปลฺลเงฺก นิสิโนฺน มคฺคกฺขเณ อินฺทฺริยพลโพชฺฌงฺคมคฺคงฺคาทิเภทํ ธมฺมญฺจ ปวเตฺตติ, โสเยว จ ธโมฺม กิเลสสตฺตุฆาตาย ปวตฺตนโต ปหรณจกฺกํ วิยาติ  จกฺกญฺจฯ ธมฺมํ ปวเตฺตโนฺตเยว ภควา ตํ จกฺกํ ปวเตฺตติ นามฯ เอเตน ธโมฺมเยว จกฺกนฺติ กมฺมธารยสมาสตา วุตฺตา โหติฯ อิสิปตเน นิสิโนฺน ภควา ธมฺมเทสนกฺขเณ เวเนยฺยสนฺตาเน กิเลสสตฺตุฆาตาย ปวตฺตนโต ปหรณจกฺกสทิสํ เทสนาจกฺกญฺจ ปวเตฺตติ, เวเนยฺยสนฺตาเน อินฺทฺริยพลโพชฺฌงฺคมคฺคงฺคาทิเภทํ ธมฺมจกฺกญฺจ ปวเตฺตติฯ เอเตน ธโมฺม จ จกฺกญฺจ ธมฺมจกฺกนฺติ ทฺวนฺทสมาสตา วุตฺตา โหติฯ ยสฺมา ปน ปวตฺตเก สติ ปวตฺตนา นาม โหติ, ตสฺมา สพฺพตฺถาปิ ‘‘ปวเตฺตตี’’ติ วุตฺตํ, ปวตฺตนเฎฺฐน ปน ‘‘จกฺก’’นฺติ วุตฺตํ โหตีติ เวทิตพฺพํฯ นฺติอาทีนิ เทสนาธมฺมจกฺกเมว สนฺธาย วุตฺตานีติ เวทิตพฺพานิฯ</p>


<p>ตตฺถ  ติ ยถาสภาวตฺตา ธเมฺมน ปวตฺตํ จกฺกนฺติ ธมฺมจกฺกนฺติ วุตฺตํ โหติฯ ติ เวเนยฺยสนฺตาเน ธมฺมตฺถาย ปวตฺตํ จกฺกนฺติ ธมฺมจกฺกนฺติ วุตฺตํ โหติฯ ติอาทีหิ  ภควโต ธมฺมภูตตา ธมฺมสฺสามิตา จ วุตฺตา โหติฯ ยถาห – ‘‘โส หาวุโส, ภควา ชานํ ชานาติ ปสฺสํ ปสฺสติ จกฺขุภูโต ญาณภูโต ธมฺมภูโต พฺรหฺมภูโต วตฺตา ปวตฺตา อตฺถสฺส นิเนฺนตา อมตสฺส ทาตา ธมฺมสฺสามี ตถาคโต’’ติ (ม. นิ. ๑.๒๐๓)ฯ ตสฺมา เตหิ ธมฺมสฺส จกฺกนฺติ ธมฺมจกฺกนฺติ วุตฺตํ โหติฯ ติ วิสยีภาเวน ฐิโตฯ ติ อจลภาเวน ปติฎฺฐิโตฯ ติ อิสฺสรภาวํ ปโตฺตฯ ติ โกฎิปฺปโตฺตฯ ติ วิสารทภาวํ ปโตฺตฯ ติอาทีหิ เวเนยฺยสนฺตานมเปกฺขิตฺวา วุเตฺตหิ ปน วจเนหิ ธมฺมสฺสามิตาย จ ธมฺมตฺถาย จกฺกนฺติ วุตฺตํ โหติฯ ติหอาทีหิ ธมฺมตฺถาย จกฺกนฺติ วุตฺตํ โหติฯ โย หิ ธมฺมํ สกฺการาทิวเสน ปวเตฺตติ, โส ธมฺมตฺถํ ปวเตฺตติฯ ติ ยถา กโต โส ธโมฺม สุกโต โหติ, เอวเมว นํ กโรโนฺตฯ ติ ตสฺมิํ คารวุปฺปตฺติยา ตํ ครุํ กโรโนฺตฯ ติ ธมฺมํ ปิยญฺจ ภาวนียญฺจ กตฺวา วิหรโนฺตฯ ติ ตํ อปทิสิตฺวา เทสนาปฎิปตฺติปูชาย ปูชํ กโรโนฺตฯ ติ ตเสฺสว ธมฺมสฺส สกฺการครุกาเรหิ นีจวุตฺติตํ กโรโนฺตฯ ติ ตํ ธมฺมํ ธชมิว ปุรกฺขตฺวา เกตุมิว จ อุกฺขิปิตฺวา ปวตฺติยา ธมฺมทฺธโช ธมฺมเกตุ  จ หุตฺวาติ อโตฺถฯ ติ ธมฺมาธิปติโต อาคโต ภาวนาธมฺมวเสเนว จ สพฺพกิริยานํ กรเณน ธมฺมาธิปเตโยฺย หุตฺวาฯ นฺติ เกนจิ นิวเตฺตตุํ อสกฺกุเณยฺยตาย อปฺปฎิหตปวตฺติตา วุตฺตาฯ ตสฺมา โส ธโมฺม ปวตฺตนเฎฺฐน จกฺกนฺติ วุตฺตํ โหติฯ</p>


<p>ติ เวเนยฺยสนฺตาเน มคฺคสมฺปยุตฺตสทฺธินฺทฺริยุปฺปาทเนน ตํ สทฺธินฺทฺริยํ ธมฺมํ ปวเตฺตตีติ อโตฺถฯ เอเสว นโย เสเสสุปิฯ ติ สจฺจญาณานิฯ วิปสฺสนา จ วิชฺชา จ มคฺคญาณเมวฯ นฺติ อรหตฺตผเล ญาณํฯ ตมฺปิ เวเนยฺยสนฺตาเน ปวเตฺตติเยว, นิพฺพานญฺจ ปฎิเวธํ กโรโนฺต ปวเตฺตติเยว นามฯ</p>


<p>สมุทยวาราทีสุ  ติ วิเสสปทํ ทเสฺสตฺวา สงฺขิตฺตาฯ เอตฺถาปิ วุตฺตสทิสํ ปฐมํ วุตฺตนเยเนว เวทิตพฺพํฯ</p>


<h3>๒-๓. สติปฎฺฐานวาราทิวณฺณนา</h3>
<p> สติปฎฺฐานอิทฺธิปาทปุพฺพงฺคมวาราปิ มคฺคกฺขณวเสน วุตฺตาฯ เตปิ ตตฺถ ตตฺถ วิเสสปทํ ทเสฺสตฺวา สงฺขิตฺตาติฯ</p>

</p>


<h2>๘. โลกุตฺตรกถา</h2>
<h3>โลกุตฺตรกถาวณฺณนา</h3>
<p> อิทานิ  โลกุตฺตรธมฺมวติยา ธมฺมจกฺกกถาย อนนฺตรํ กถิตาย โลกุตฺตรกถาย อปุพฺพตฺถานุวณฺณนาฯ ตตฺถ โลกุตฺตรปทสฺส อโตฺถ นิเทฺทสวาเร อาวิ ภวิสฺสติฯ ติอาทโย สตฺตติํส โพธิปกฺขิยธมฺมา ยถาโยคํ มคฺคผลสมฺปยุตฺตาฯ เต พุชฺฌนเฎฺฐน โพธีติ เอวํลทฺธนามสฺส อริยสฺส ปเกฺข ภวตฺตา โพธิปกฺขิยา นามฯ ติ อุปการภาเว ฐิตตฺตาฯ เตสุ อารมฺมเณสุ โอกฺกนฺติตฺวา ปกฺขนฺทิตฺวา อุปฎฺฐานโต อุปฎฺฐานํ, สติเยว อุปฎฺฐานํ ฯ กายเวทนาจิตฺตธเมฺมสุ ปนสฺส อสุภทุกฺขานิจฺจานตฺตาการคหณวเสน สุภสุขนิจฺจอตฺตสญฺญาปหานกิจฺจสาธนวเสน จ ปวตฺติโต จตุธา เภโท โหติฯ ตสฺมา ติ วุจฺจติฯ ปทหนฺติ  เอเตนาติ ปธานํ, โสภนํ ปธานํ  สมฺมา วา ปทหนฺติ เอเตนาติ สมฺมปฺปธานํ, โสภนํ วา ตํ กิเลสวิรูปปวตฺตวิรหิตโต ปธานญฺจ หิตสุขนิปฺผาทกเฎฺฐน เสฎฺฐภาวาวหนโต ปธานภาวกรณโต วาติ สมฺมปฺปธานํฯ วีริยเสฺสตํ อธิวจนํฯ ตยิทํ อุปฺปนฺนานุปฺปนฺนานํ อกุสลานํ ปหานานุปฺปตฺติกิจฺจํ, อนุปฺปนฺนุปฺปนฺนานญฺจ กุสลานํ อุปฺปตฺติฎฺฐิติกิจฺจํ สาธยตีติ จตุพฺพิธํ โหติฯ ตสฺมา ติ วุจฺจติฯ นิปฺผตฺติปริยาเยน อิชฺฌนเฎฺฐน, อิชฺฌนฺติ เอตาย สตฺตา อิทฺธา วุทฺธา อุกฺกํสคตา โหนฺตีติ อิมินา วา ปริยาเยน อิทฺธิ, ตสฺสา สมฺปยุตฺตาย ปุพฺพงฺคมเฎฺฐน ผลภูตาย ปุพฺพภาคการณเฎฺฐน จ อิทฺธิยา ปาโทติ ฯ โส ฉนฺทวีริยจิตฺตวีมํสาวเสน จตุพฺพิโธว โหติฯ ตสฺมา ติ วุจฺจติฯ อสฺสทฺธิยโกสชฺชปมาทวิเกฺขปสโมฺมหานํ อภิภวนโต อภิภวนสงฺขาเตน อธิปติยเฎฺฐน ฯ อสฺสทฺธิยาทีหิ  อนภิภวนียโต อกมฺปิยเฎฺฐน ฯ ตทุภยมฺปิ สทฺธาวีริยสติสมาธิปญฺญาวเสน ปญฺจวิธํ โหติฯ ตสฺมา ติ วุจฺจนฺติฯ พุชฺฌนกสตฺตสฺส ปน องฺคภาเวน สติอาทโย สตฺต ธมฺมา โพชฺฌงฺคา, นิยฺยานเฎฺฐน จ สมฺมาทิฎฺฐิอาทโย อฎฺฐ มคฺคงฺคา โหนฺติฯ เตน วุจฺจติ ติฯ</p>


<p>อิติ  อิเม สตฺตติํส โพธิปกฺขิยา ธมฺมา ปุพฺพภาเค โลกิยวิปสฺสนาย วตฺตมานาย จุทฺทสวิเธน กายํ ปริคฺคณฺหโต จ กายานุปสฺสนาสติปฎฺฐานํ, นววิเธน เวทนํ ปริคฺคณฺหโต จ เวทนานุปสฺสนาสติปฎฺฐานํ, โสฬสวิเธน จิตฺตํ ปริคฺคณฺหโต จ จิตฺตานุปสฺสนาสติปฎฺฐานํ, ปญฺจวิเธน ธเมฺม ปริคฺคณฺหโต จ ธมฺมานุปสฺสนาสติปฎฺฐานํฯ อิติ อิมสฺมิํ อตฺตภาเว อนุปฺปนฺนปุพฺพํ ปรสฺส อุปฺปนฺนํ อกุสลํ ทิสฺวา ‘‘ยถา ปฎิปนฺนสฺส ตสฺส ตํ อุปฺปนฺนํ, น ตถา ปฎิปชฺชิสฺสามิ, เอวํ เม เอตํ นุปฺปชฺชิสฺสตี’’ติ ตสฺส อนุปฺปาทาย วายมนกาเล ปฐมํ สมฺมปฺปธานํ, อตฺตโน สมุทาจารปฺปตฺตมกุสลํ ทิสฺวา ตสฺส ปหานาย วายมนกาเล ทุติยํ, อิมสฺมิํ อตฺตภาเว อนุปฺปนฺนปุพฺพํ ฌานํ วา วิปสฺสนํ วา อุปฺปาเทตุํ วายมนฺตสฺส ตติยํ, อุปฺปนฺนํ ยถา น ปริหายติ, เอวํ ปุนปฺปุนํ อุปฺปาเทนฺตสฺส จตุตฺถํ สมฺมปฺปธานํฯ ฉนฺทํ ธุรํ กตฺวา กุสลุปฺปาทนกาเล ฉนฺทิทฺธิปาโท, วีริยํ, จิตฺตํ, วีมํสํ ธุรํ กตฺวา กุสลุปฺปาทนกาเล วีมํสิทฺธิปาโทฯ มิจฺฉาวาจาย วิรมณกาเล สมฺมาวาจา , มิจฺฉากมฺมนฺตา, มิจฺฉาชีวา วิรมณกาเล สมฺมาชีโวติ เอวํ นานาจิเตฺตสุ ลพฺภนฺติฯ จตุมคฺคกฺขเณ ปน เอกจิเตฺต ลพฺภนฺติ, ผลกฺขเณ ฐเปตฺวา จตฺตาโร สมฺมปฺปธาเน อวเสสา เตตฺติํส ลพฺภนฺติฯ เอวํ เอกจิเตฺต ลพฺภมาเนสุ เจเตสุ เอกาว นิพฺพานารมฺมณา สติ กายาทีสุ สุภสญฺญาทิปหานกิจฺจสาธนวเสน ‘‘จตฺตาโร สติปฎฺฐานา’’ติ วุจฺจติฯ เอกเมว จ วีริยํ อนุปฺปนฺนุปฺปนฺนานํ อนุปฺปาทาทิกิจฺจสาธนวเสน ‘‘จตฺตาโร สมฺมปฺปธานา’’ติ วุจฺจติฯ เสเสสุ หาปนวฑฺฒนํ นตฺถิฯ</p>


<p>อปิจ เตสุ –</p>


<p>
นว เอกวิธา เอโก, เทฺวธาถ จตุปญฺจธา;  
  
อฎฺฐธา นวธา เจว, อิติ ฉทฺธา ภวนฺติ เตฯ  
</p>
  
<p>  ติ ฉโนฺท จิตฺตํ ปีติ ปสฺสทฺธิ อุเปกฺขา สงฺกโปฺป วาจา กมฺมโนฺต อาชีโวติ อิเม นว ฉนฺทิทฺธิปาทาทิวเสน เอกวิธาว โหนฺติ, อญฺญโกฎฺฐาสํ น ภชนฺติฯ ติ สทฺธา อินฺทฺริยพลวเสน เทฺวธา ฐิตาฯ ติ อถโญฺญ เอโก จตุธา, อโญฺญ ปญฺจธา ฐิโตติ อโตฺถฯ ตตฺถ สมาธิ เอโก อินฺทฺริยพลโพชฺฌงฺคมคฺคงฺควเสน จตุธา ฐิโต, ปญฺญา เตสํ จตุนฺนํ อิทฺธิปาทโกฎฺฐาสสฺส จ วเสน ปญฺจธาฯ ติ อปโร เอโก อฎฺฐธา, เอโก นวธา ฐิโตติ อโตฺถฯ จตุสติปฎฺฐานอินฺทฺริยพลโพชฺฌงฺคมคฺคงฺควเสน สติ อฎฺฐธา ฐิตา, จตุสมฺมปฺปธานอิทฺธิปาทอินฺทฺริยพลโพชฺฌงฺคมคฺคงฺควเสน วีริยํ นวธาติฯ เอวํ –</p>


<p>
จุทฺทเสว  
อสมฺภินฺนา, โหเนฺตเต โพธิปกฺขิยา;  
  
โกฎฺฐาสโต สตฺตวิธา, สตฺตติํส ปเภทโตฯ  
</p>
  
<p>
สกิจฺจนิปฺผาทนโต, สรูเปน จ วุตฺติโต;  
  
สเพฺพว อริยมคฺคสฺส, สมฺภเว สมฺภวนฺติ เตฯ  
</p>
  
<p>เอวํ มคฺคผลสมฺปยุเตฺต สตฺตติํส โพธิปกฺขิยธเมฺม ทเสฺสตฺวา ปุน เต มคฺคผเลสุ สงฺขิปิตฺวา ติ อาหฯ สมณภาโว สามญฺญํ, จตุนฺนํ อริยมคฺคานเมตํ นามํฯ สามญฺญานํ ผลานิ  ปน สเพฺพหิ อสมฺมิสฺสเมวฯ อิติ วิตฺถารโต สตฺตติํสโพธิปกฺขิยจตุมคฺคจตุผลนิพฺพานานํ วเสน ฉจตฺตาลีส  โลกุตฺตรธมฺมา, ตโต สเงฺขเปน จตุมคฺคจตุผลนิพฺพานานํ วเสน นว โลกุตฺตรธมฺมา, ตโตปิ สเงฺขเปน มคฺคผลนิพฺพานานํ วเสน ตโย โลกุตฺตรธมฺมาติ เวทิตพฺพํฯ สติปฎฺฐานาทีนํ มคฺคผลานญฺจ โลกุตฺตรเตฺต วุเตฺต ตํสมฺปยุตฺตานํ ผสฺสาทีนมฺปิ โลกุตฺตรตฺตํ วุตฺตเมว โหติฯ ปธานธมฺมวเสน ปน สติปฎฺฐานาทโยว วุตฺตาฯ อภิธเมฺม (ธ. ส. ๒๗๗ อาทโย, ๕๐๕ อาทโย) จ โลกุตฺตรธมฺมนิเทฺทเส มคฺคผลสมฺปยุตฺตานํ ผสฺสาทีนํ โลกุตฺตรตฺตํ วุตฺตเมวาติฯ</p>


<p>ติ โลกํ อติกฺกมนฺติฯ สพฺพมิธ อีทิสํ วตฺตมานกาลวจนํ จตฺตาโร อริยมเคฺค สนฺธาย วุตฺตํฯ โสตาปตฺติมโคฺค หิ อปายโลกํ ตรติ, สกทาคามิมโคฺค กามาวจรโลเกกเทสํ  ตรติ, อนาคามิมโคฺค กามาวจรโลกํ ตรติ, อรหตฺตมโคฺค รูปารูปาวจรโลกํ ตรติฯ ติ โลกา อุคฺคจฺฉนฺติฯ ติ จ ติ จ ตเทว นิสฺสกฺกวจนํ วิเสเสตฺวา ทสฺสิตํฯ ติ ปฐมํ วุตฺตตฺถเมวฯ ตตฺถ อุปสคฺคตฺถํ อนเปกฺขิตฺวา วุตฺตํ, อิธ สห อุปสคฺคเตฺถน วุตฺตํฯ ติ ยถาวุตฺตํ โลกํ สมฺมา อติกฺกนฺตาฯ สพฺพมิธ อีทิสํ อตีตกาลวจนํ ผลนิพฺพานานิ สนฺธาย วุตฺตํ, โสตาปตฺติผลาทีนิ หิ ยถาวุตฺตํ โลกํ อติกฺกมิตฺวา ฐิตานิ, สทา นิพฺพานํ สพฺพโลกํ อติกฺกมิตฺวา ฐิตํฯ ติ โลกโต อธิกภูตาฯ อิทํ สเพฺพปิ โลกุตฺตรธเมฺม สนฺธาย วุตฺตํฯ ติ นิคฺคจฺฉนฺติฯ ติ นิคฺคตาฯ ติอาทีนิ อฎฺฐารส วจนานิ สพฺพโลกุตฺตเรสุปิ ยุชฺชนฺติฯ ติ โลเก อปริยาปนฺนตฺตา วุตฺตํฯ ติ ขนฺธสนฺตาเน วตฺตมานาปิ ตสฺมิํ น ลิมฺปนฺตีติ อโตฺถฯ ติ  อกตปฎิเวธานํ เกนจิ จิเตฺตน, กตปฎิเวธานํ อกุสเลน อปฺปมเตฺตนปิ จิเตฺตน น ลิมฺปนฺตีติ อโตฺถฯ ติ อุปสเคฺคน วิเสสิตํฯ</p>


<p>ติ อลิตฺตตฺตเมว นานาพฺยญฺชเนน วิเสสิตํฯ เย เกจิ หิ ยตฺถ เยน วา อลิตฺตา, เต ตตฺถ เตน วา วิปฺปมุตฺตา โหนฺติฯ ติอาทีนิ ตีณิ นิสฺสกฺกวเสน วุตฺตานิฯ ติ วิปฺปมุตฺตตฺตวิเสสนํฯ เย เกจิ หิ ยตฺถ เยน ยโต วิปฺปมุตฺตา, เต ตตฺถ  เตน ตโต วิสญฺญุตฺตา นาม โหนฺติฯ ติ โลกมลํ โธวิตฺวา โลกา สุชฺฌนฺติฯ ติ ตเทว อุปสเคฺคน วิเสสิตํฯ ติ อุฎฺฐิตา โหนฺติฯ ติ นิวฎฺฎนฺติฯ ติ น ลคฺคนฺติฯ ติ น คณฺหียนฺติฯ ติ น พาธียนฺติฯ ติ อปฺปวตฺติํ กโรนฺติฯ ยถา จ ติ, ตเถว ‘‘โลกา วิสุทฺธตฺตา’’ติอาทิ วุตฺตเมว โหติฯ ติ นิโรเธนฺติฯ ติอาทีนิ จตฺตาริ สเพฺพสุปิ โลกุตฺตเรสุ ยุชฺชนฺติฯ ติ อมคฺคาฯ ติ อปฺปติฎฺฐาฯ ติ อนายตฺตาฯ ติ อสมานาฯ ติ อุคฺคิลนฺติฯ ติ วุตฺตปฎิปกฺขนเยน วุตฺตํ, วนฺตํ ปุน น อทนฺตีติ อโตฺถฯ เอเตน วนฺตสฺส สุวนฺตภาโว วุโตฺต โหติฯ อนนฺตรทุกตฺตเยปิ เอเสว นโยฯ ติ วิกิรนฺติ วิมุจฺจนฺติ, น พนฺธนฺตีติ อโตฺถฯ ติ น วิกิรนฺติ น วิมุจฺจนฺติฯ ‘‘วิสิเนนฺตี’’ติ ‘‘น อุสฺสิเนนฺตี’’ติ รสฺสํ กตฺวา ปาโฐ สุนฺทโรฯ ติ นิพฺพาเปนฺติฯ   ติ น อุชฺชลนฺติฯ ติ สเพฺพปิ โลกุตฺตรา ธมฺมา โลกํ สมฺมา อติกฺกมิตฺวา อภิภวิตฺวา จ ติฎฺฐนฺตีติ โลกุตฺตราฯ สเพฺพหิปิ อิเมหิ ยถาวุเตฺตหิ ปกาเรหิ โลกุตฺตรานํ โลกโต อุตฺตรภาโว อธิกภาโว จ วุโตฺต โหตีติฯ</p>

</p>


<h2>๙. พลกถา</h2>
<h3>พลกถาวณฺณนา</h3>
<p> อิทานิ  โลกุตฺตรกถาย อนนฺตรํ กถิตาย โลกุตฺตรกถาวติยา สุตฺตนฺตปุพฺพงฺคมาย พลกถาย อปุพฺพตฺถานุวณฺณนาฯ ตตฺถ อาทิโต สุตฺตนฺตวเสน ปญฺจ พลานิ ทเสฺสตฺวา ตทญฺญานิปิ พลานิ ทเสฺสตุกาโม ติอาทิมาหฯ สพฺพานิปิ ตํตํปฎิปเกฺขหิ อกมฺปิยเฎฺฐน พลานิ นาม โหนฺติฯ นฺติอาทีสุ ปาปโต หิรียนฺติ เอตายาติ  ลชฺชาเยตํ นามํฯ ปาปโต โอตฺตปฺปนฺติ เอเตนาติ  ปาปโต อุเพฺพคเสฺสตํ นามํฯ อชฺฌตฺตสมุฎฺฐานา หิรี, พหิทฺธาสมุฎฺฐานํ โอตฺตปฺปํฯ อตฺตาธิปติ หิรี, โลกาธิปติ โอตฺตปฺปํ ฯ ลชฺชาสภาวสณฺฐิตา หิรี, ภยสภาวสณฺฐิตํ โอตฺตปฺปํฯ สปฺปติสฺสวลกฺขณา หิรี, วชฺชภีรุกภยทสฺสาวิลกฺขณํ โอตฺตปฺปํฯ สา เอว หิรี อหิริเกน น กมฺปตีติ ฯ ตเทว โอตฺตปฺปํ อโนตฺตเปฺปน น กมฺปตีติ ฯ อปฺปฎิสงฺขาเนน น กมฺปตีติ ฯ อุปปริกฺขณปญฺญาเยตํ นามํฯ วีริยสีเสน สตฺต โพชฺฌเงฺค ภาเวนฺตสฺส อุปฺปนฺนพลํ ฯ ตถาปวตฺตานํ จตุนฺนํ ขนฺธานเมตํ นามํฯ ปริสุทฺธานิ สีลาทีนิ ฯ จตฺตาริ สงฺคหวตฺถูนิ ฯ สงฺคเห พลนฺติปิ ปาโฐฯ ทุกฺขมานํ อธิวาสนํ ฯ ธมฺมกถาย ปเรสํ โตสนํ ฯ อธิตสฺส อตฺถสฺส อธิคมาปนํ ฯ กุสเลสุ พหุภาโว ฯ กุสเลสุ ยถารุจิ ปติฎฺฐานํ ฯ หิริพลาทีนํ อโตฺถ มาติกาปเทสุ พฺยญฺชนวเสน วิเสสโต ยุชฺชมานํ คเหตฺวา วุโตฺตฯ นฺติ พลปฺปตฺตา สมถวิปสฺสนา เอวฯ</p>


<p>มาติกานิเทฺทเส นฺติ มูลพลฎฺฐํ วตฺวา ตเมว อปเรหิ นวหิ ปริยาเยหิ วิเสเสตฺวา ทเสฺสสิฯ โย  หิ ธโมฺม อกมฺปิโย พลปฺปโตฺต โหติ, โส สหชาเต อุปตฺถเมฺภติ, อตฺตโน ปฎิปเกฺข กิเลเส ปริยาทิยติ, ปฎิเวธสฺส อาทิภูตํ สีลํ ทิฎฺฐิญฺจ วิโสเธติ, จิตฺตํ อารมฺมเณ ปติฎฺฐาเปติ, จิตฺตํ ปภสฺสรํ กโรโนฺต โวทาเปติ, วสิํ ปาเปโนฺต วิเสสํ อธิคมาเปติ, ตโต อุตฺตริํ ปาเปโนฺต อุตฺตริปฎิเวธํ กาเรติ, กเมน อริยมคฺคํ  ปาเปตฺวา สจฺจาภิสมยํ กาเรติ, ผลปฺปตฺติยา นิโรเธ ปติฎฺฐาเปติฯ ตสฺมา นวธา พลโฎฺฐ วิเสสิโตฯ เอส นโย ทีสุ จตูสุฯ</p>


<p>ติ เนกฺขมฺมยุโตฺต โยคี  กามจฺฉนฺทโต หิรียติฯ โอตฺตเปฺปปิ เอเสว นโยฯ เอเตหิ สพฺพากุสเลหิปิ หิรียนา โอตฺตปฺปนา วุตฺตาเยว โหนฺติฯ นฺติอาทีนมฺปิ อิมินาว นเยน อโตฺถ เวทิตโพฺพฯ ติ อสโมฺมหวเสน อาทีนวโต อุปปริกฺขติฯ ติ วเฑฺฒติฯ นฺติ ราคาทิวชฺชํฯ ติ พนฺธติฯ ติ ตสฺส โยคิสฺส ขมติ รุจฺจติฯ ติ โตเสติฯ ติ จินฺตาเปติฯ ติ จิเตฺต ปหุ หุตฺวา จิตฺตํ อตฺตโน  วสํ กตฺวา ปวเตฺตติฯ ติ วิทหติฯ ภาวนาพลาทีนิ สพฺพานิปิ เนกฺขมฺมาทีนิเยวฯ มาติกาวณฺณนาย อญฺญถา วุโตฺต, อโตฺถ ปน พฺยญฺชนวเสเนว ปากฎตฺตา อิธ น วุโตฺตติ เวทิตพฺพํฯ สมถพลํ วิปสฺสนาพลญฺจ วิตฺถารโต นิทฺทิสิตฺวา อวสาเน ติอาทิ จ ติอาทิ จ สมถพลวิปสฺสนาพลานํ ลกฺขณทสฺสนตฺถํ วุตฺตํฯ</p>


<p>เสขาเสขพเลสุ นฺติ เสขปุคฺคโล สมฺมาทิฎฺฐิํ สิกฺขตีติ เสโข, สา สมฺมาทิฎฺฐิ ตสฺส เสขสฺส พลนฺติ เสขพลนฺติ อโตฺถฯ นฺติ อเสขปุคฺคโล ตตฺถ สมฺมาทิฎฺฐิยา สิกฺขิตตฺตา น สิกฺขตีติ อเสโข, สาเยว สมฺมาทิฎฺฐิ ตสฺส อเสขสฺส พลนฺติ อเสขพลํฯ เอเสว นโย ทีสุฯ นฺติ ปจฺจเวกฺขณญาณํฯ ตมฺปิ หิ โลกิกมฺปิ โหนฺตํ เสขสฺส ปวตฺตตฺตา เสขพลํ, อเสขสฺส ปวตฺตตฺตา อเสขพลนฺติ วุตฺตํฯ ติ อฎฺฐ มคฺคงฺคานิ ฐเปตฺวา เสสา ผลสมฺปยุตฺตา ธมฺมา ฯ เกจิ ปน ‘‘ฐเปตฺวา โลกุตฺตรวิมุตฺติํ อวเสสา วิมุตฺติโย สมฺมาวิมุตฺตี’’ติ วทนฺติฯ ตสฺส เสขาเสขพลตฺตํ วุตฺตนยเมวฯ</p>


<p>ขีณาสวพเลสุ สพฺพานิปิ ญาณพลานิฯ ติ กรณเตฺถ สามิวจนํ, ขีณาสเวน ภิกฺขุนาติ อโตฺถฯ ติ หุตฺวา อภาวากาเรน อนิจฺจโตฯ นฺติ ยถาสภาวโตฯ ติ สหวิปสฺสนาย มคฺคปญฺญายฯ อนิจฺจโต สุทิฎฺฐา ทุกฺขโต อนตฺตโต สุทิฎฺฐา โหนฺติ ตมฺมูลกตฺตาฯ นฺติ ภาวนปุํสกวจนํ, เยน การเณนาติ วา อโตฺถฯ ติ ปฎิจฺจฯ ติ สมฺปฎิจฺฉติ ปฎิญฺญํ กโรติฯ ติ มหาภิตาปเฎฺฐน องฺคารกาสุยา อุปมิตาฯ ติ วตฺถุกามา จ กิเลสกามา จฯ</p>


<p>นฺติ  ผลสมาปตฺติวเสน อุปธิวิเวกสงฺขาตนิพฺพานนินฺนํฯ ตโย หิ วิเวกา – กายวิเวโก จิตฺตวิเวโก อุปธิวิเวโกติฯ กายวิเวโก จ วิเวกฎฺฐกายานํ เนกฺขมฺมาภิรตานํฯ จิตฺตวิเวโก จ อธิจิตฺตมนุยุตฺตานํฯ อุปธิวิเวโก จ นิรุปธีนํ ปุคฺคลานํ วิสงฺขารคตานํ, นิสฺสรณวิเวกสงฺขาตนิพฺพานนินฺนํ วาฯ ปญฺจ หิ วิเวกา – วิกฺขมฺภนวิเวโก ตทงฺควิเวโก  สมุเจฺฉทวิเวโก ปฎิปฺปสฺสทฺธิวิเวโก นิสฺสรณวิเวโกติฯ นฺติ วิเวเก นินฺนํฯ นฺติ วิเวเก นตํฯ นฺติ วิเวกสีสภารํฯ เทฺวปิ ปุริมเสฺสว เววจนานิฯ นฺติ กิเลเสหิ วชฺชิตํ, ทูรีภูตํ วาฯ นฺติ นิพฺพาเน อภิรตํ, ปพฺพชฺชาย อภิรตํ วาฯ นฺติ วิคตนฺตีภูตํ, เอกเทเสนาปิ อนลฺลีนํ วิปฺปมุตฺตํ วิสํสฎฺฐํฯ ติ สพฺพถาฯ ติ สํโยควเสน อาสวานํ การณภูเตหิ กิเลสธเมฺมหีติ อโตฺถฯ อถ วา นฺติ วิคตนิกนฺติภูตํ, นิตฺตณฺหนฺติ อโตฺถฯ กุโต?  สเพฺพหิ เตภูมกธเมฺมหีติ อโตฺถฯ อิธ ทสหิ ขีณาสวพเลหิ ขีณาสวสฺส โลกิยโลกุตฺตโร มโคฺค กถิโตฯ ‘‘อนิจฺจโต สเพฺพ สงฺขารา’’ติ ทุกฺขปริญฺญาพลํ, ‘‘องฺคารกาสูปมา กามา’’ติ สมุทยปหานพลํ, ‘‘วิเวกนินฺนํ จิตฺตํ โหตี’’ติ นิโรธสจฺฉิกิริยาพลํ, ‘‘จตฺตาโร สติปฎฺฐานา’’ติอาทิ สตฺตวิธํ มคฺคภาวนาพลนฺติปิ วทนฺติฯ ทส อิทฺธิพลานิ อิทฺธิกถาย อาวิ ภวิสฺสนฺติฯ</p>


<p>ตถาคตพลนิเทฺทเส ติ อเญฺญหิ อสาธารณานิ ตถาคตเสฺสว พลานิฯ ยถา วา ปุพฺพพุทฺธานํ พลานิ ปุญฺญุสฺสยสมฺปตฺติยา อาคตานิ, ตถา อาคตพลานีติปิ อโตฺถฯ ตตฺถ ทุวิธํ  ตถาคตพลํ – กายพลํ ญาณพลญฺจฯ เตสุ กายพลํ หตฺถิกุลานุสาเรน เวทิตพฺพํฯ วุตฺตเญฺหตํ โปราเณหิ –</p>


<p>
‘‘กาฬาวกญฺจ คเงฺคยฺยํ, ปณฺฑรํ ตมฺพปิงฺคลํ;  
  
คนฺธมงฺคลเหมญฺจ, อุโปสถฉทฺทนฺติเม ทสา’’ติฯ (วิภ. อฎฺฐ. ๗๖๐; ม. นิ. อฎฺฐ. ๑.๑๔๘; สํ. นิ. อฎฺฐ. ๒.๒.๒๒);  
</p>
  
<p>อิมานิ ทส หตฺถิกุลานิฯ ตตฺถ นฺติ ปกติหตฺถิกุลํ ทฎฺฐพฺพํฯ ยํ ทสนฺนํ ปุริสานํ กายพลํ, ตํ เอกสฺส กาฬาวกสฺส หตฺถิโน พลํฯ ยํ ทสนฺนํ กาฬาวกานํ พลํ, ตํ เอกสฺส คเงฺคยฺยสฺส พลํฯ ยํ ทสนฺนํ คเงฺคยฺยานํ, ตํ เอกสฺส ปณฺฑรสฺสฯ ยํ ทสนฺนํ ปณฺฑรานํ , ตํ เอกสฺส ตมฺพสฺสฯ ยํ ทสนฺนํ ตมฺพานํ, ตํ เอกสฺส ปิงฺคลสฺสฯ ยํ ทสนฺนํ ปิงฺคลานํ, ตํ เอกสฺส คนฺธหตฺถิโนฯ ยํ ทสนฺนํ คนฺธหตฺถีนํ, ตํ เอกสฺส มงฺคลหตฺถิโนฯ ยํ ทสนฺนํ มงฺคลหตฺถีนํ, ตํ เอกสฺส เหมวตสฺสฯ ยํ ทสนฺนํ  เหมวตานํ, ตํ เอกสฺส อุโปสถสฺสฯ ยํ ทสนฺนํ อุโปสถานํ, ตํ เอกสฺส ฉทฺทนฺตสฺสฯ ยํ ทสนฺนํ ฉทฺทนฺตานํ, ตํ เอกสฺส ตถาคตสฺส พลํฯ นารายนสงฺฆาตพลนฺติปิ อิทเมว วุจฺจติฯ ตเทตํ ปกติหตฺถิโน คณนาย หตฺถีนํ โกฎิสหสฺสสฺส, ปุริสคณนาย ทสนฺนํ ปุริสโกฎิสหสฺสานํ พลํ โหติฯ อิทํ ตาว ตถาคตสฺส ฯ</p>


<p>ญาณพลํ ปน อิธ ตาว อญฺญตฺถ จ ปาฬิยํ อาคตเมว ทสพลญาณํ, มชฺฌิเม (ม. นิ. ๑.๑๕๐) อาคตํ จตุเวสารชฺชญาณํ, อฎฺฐสุ ปริสาสุ อกมฺปนญาณํ, จตุโยนิปริเจฺฉทกญาณํ, ปญฺจคติปริเจฺฉทกญาณํ, สํยุตฺตเก (สํ. นิ. ๒.๓๓-๓๔) อาคตานิ เตสตฺตติ ญาณานิ, สตฺตสตฺตติ ญาณานีติ เอวมญฺญานิปิ อเนกานิ ญาณสหสฺสานิฯ เอตํ  นามฯ อิธาปิ ญาณพลเมว อธิเปฺปตํฯ ญาณญฺหิ อกมฺปิยเฎฺฐน อุปตฺถมฺภนเฎฺฐน จ พลนฺติ วุตฺตํฯ</p>


<p>ติ การณญฺจ การณโตฯ การณญฺหิ ยสฺมา ตตฺถ ผลํ ติฎฺฐติ ตทายตฺตวุตฺติตาย อุปฺปชฺชติ เจว ปวตฺตติ จ, ตสฺมา ฐานนฺติ วุจฺจติฯ ตํ ภควา เย เย ธมฺมา เยสํ เยสํ ธมฺมานํ เหตู ปจฺจยา อุปฺปาทาย, ตํ ตํ ฐานนฺติ, เย เย ธมฺมา เยสํ เยสํ ธมฺมานํ น เหตู น ปจฺจยา อุปฺปาทาย, ตํ ตํ อฎฺฐานนฺติ ปชานโนฺต ฐานญฺจ ฐานโต อฎฺฐานญฺจ อฎฺฐานโต ยถาภูตํ ปชานาติฯ ติ เยน ญาเณนฯ ติ อิทมฺปิ ฐานาฎฺฐานญาณํ, ตถาคตสฺส ตถาคตพลํ นาม โหตีติ อโตฺถฯ เอวํ เสสปเทสุปิ โยชนา เวทิตพฺพาฯ</p>


<p>  นฺติ เสฎฺฐฎฺฐานํ อุตฺตมฎฺฐานํ, อาสภา วา ปุพฺพพุทฺธา, เตสํ ฐานนฺติ อโตฺถฯ อปิจ ควสตเชฎฺฐโก อุสโภ, ควสหสฺสเชฎฺฐโก วสโภ, วชสตเชฎฺฐโก วา อุสโภ, วชสหสฺสเชฎฺฐโก วสโภ, สพฺพควเสโฎฺฐ สพฺพปริสฺสยสโห เสโต ปาสาทิโก มหาภารวโห อสนิสตสเทฺทหิปิ อสนฺตสนีโย นิสโภ, โส อิธ อุสโภติ อธิเปฺปโตฯ อิทมฺปิ หิ ตสฺส ปริยายวจนํฯ อุสภสฺส อิทนฺติ นฺติ จตูหิ ปาเทหิ ปถวิํ อุปฺปีเฬตฺวา อวฎฺฐานํฯ อิทํ ปน อาสภํ วิยาติ อาสภํ ยเถว หิ นิสภสงฺขาโต อุสโภ อุสภพเลน สมนฺนาคโต จตูหิ ปาเทหิ ปถวิํ อุปฺปีเฬตฺวา  อจลฎฺฐาเนน ติฎฺฐติ, เอวํ ตถาคโตปิ ทสหิ ตถาคตพเลหิ สมนฺนาคโต จตูหิ เวสารชฺชปาเทหิ อฎฺฐปริสปถวิํ อุปฺปีเฬตฺวา สเทวเก โลเก เกนจิ  ปจฺจตฺถิเกน ปจฺจามิเตฺตน อกมฺปิโย อจลฎฺฐาเนน ติฎฺฐติ, เอวํ ติฎฺฐมาโน จ ตํ อาสภํ ฐานํ  อุปคจฺฉติ น ปจฺจกฺขาติ, อตฺตนิ อาโรเปติฯ เตน วุตฺตํ – ‘‘อาสภํ ฐานํ ปฎิชานาตี’’ติ (สํ. นิ. อฎฺฐ. ๒.๒.๒๒; ม. นิ. อฎฺฐ. ๑.๑๔๘)ฯ</p>


<p>ติ ขตฺติยพฺราหฺมณคหปติสมณจาตุมหาราชิกตาวติํสมารพฺรหฺมานํ วเสน อฎฺฐสุ ปริสาสุฯ ติ เสฎฺฐนาทํ อฉมฺภิตนาทํ นทติ, สีหนาทสทิสํ วา นาทํ นทติฯ อยมโตฺถ สีหนาทสุเตฺตน (ม. นิ. ๑.๑๔๖ อาทโย; ที. นิ. ๑.๓๘๑ อาทโย) ทีเปตโพฺพฯ ยถา วา สีโห สหนโต หนนโต จ สีโหติ วุจฺจติ, เอวํ ตถาคโต โลกธมฺมานํ สหนโต ปรปฺปวาทานํ หนนโต สีโหติ วุจฺจติฯ เอวํ วุตฺตสฺส สีหสฺส นาทํ สีหนาทํฯ ตตฺถ ยถา สีโห สีหพเลน สมนฺนาคโต สพฺพตฺถ วิสารโท วิคตโลมหํโส สีหนาทํ นทติ, เอวํ ตถาคตสีโหปิ ตถาคตพเลหิ สมนฺนาคโต อฎฺฐสุ ปริสาสุ วิสารโท วิคตโลมหํโส ‘‘อิติ รูป’’นฺติอาทินา (สํ. นิ. ๓.๗๘) นเยน นานาวิธเทสนาวิลาสสมฺปนฺนํ สีหนาทํ นทติฯ เตน วุตฺตํ – ‘‘ปริสาสุ สีหนาทํ นทตี’’ติฯ</p>


<p>ติ เอตฺถ นฺติ เสฎฺฐํ อุตฺตมํ วิสุทฺธํฯ สโทฺท ปนายํ –</p>


<p>
สมฺปตฺติยํ ลกฺขเณ จ, รถเงฺค อิริยาปเถ;  
  
ทาเน รตนธมฺมูร, จกฺกาทีสุ จ ทิสฺสติ;  
  
ธมฺมจเกฺก อิธ มโต, ตมฺปิ เทฺวธา วิภาวเยฯ  
</p>
  
<p>‘‘จตฺตาริมานิ , ภิกฺขเว, จกฺกานิ, เยหิ สมนฺนาคตานํ เทวมนุสฺสาน’’นฺติอาทีสุ (อ. นิ. ๔.๓๑) หิ อยํ สมฺปตฺติยํ ทิสฺสติฯ ‘‘เหฎฺฐา ปาทตเลสุ จกฺกานิ ชาตานิ โหนฺตี’’ติ (ที. นิ. ๒.๓๕) เอตฺถ ลกฺขเณฯ ‘‘จกฺกํว วหโต ปท’’นฺติ (ธ. ป. ๑) เอตฺถ รถเงฺคฯ ‘‘จตุจกฺกํ นวทฺวาร’’นฺติ (สํ. นิ. ๑.๒๙) เอตฺถ อิริยาปเถฯ ‘‘ททํ ภุญฺช มา จ ปมาโท , จกฺกํ วตฺตย โกสลาธิปา’’ติ (ชา. ๑.๗.๑๔๙) เอตฺถ ทาเนฯ ‘‘ทิพฺพํ จกฺกรตนํ ปาตุรโหสี’’ติ (ที. นิ. ๒.๒๔๓) เอตฺถ รตนจเกฺกฯ ‘‘มยา ปวตฺติตํ จกฺก’’นฺติ (สุ. นิ. ๕๖๒) เอตฺถ ธมฺมจเกฺกฯ ‘‘อิจฺฉาหตสฺส โปสสฺส, จกฺกํ ภมติ มตฺถเก’’ติ (ชา. ๑.๑.๑๐๔; ๑.๕.๑๐๓) เอตฺถ อุรจเกฺกฯ ‘‘ขุรปริยเนฺตน เจปิ จเกฺกนา’’ติ  (ที. นิ. ๑.๑๖๖) เอตฺถ ปหรณจเกฺกฯ ‘‘อสนิวิจกฺก’’นฺติ (ที. นิ. ๓.๖๑; สํ. นิ. ๒.๑๖๒) เอตฺถ อสนิมณฺฑเลฯ อิธ ปนายํ ธมฺมจเกฺก มโตฯ</p>


<p>ตํ ปเนตํ ธมฺมจกฺกํ ทุวิธํ โหติ ปฎิเวธญาณญฺจ เทสนาญาณญฺจฯ ตตฺถ ปญฺญาปภาวิตํ อตฺตโน อริยผลาวหํ  กรุณาปภาวิตํ สาวกานํ อริยผลาวหํ ฯ ตตฺถ ปฎิเวธญาณํ อุปฺปชฺชมานํ อุปฺปนฺนนฺติ ทุวิธํฯ ตญฺหิ อภินิกฺขมนโต ยาว อรหตฺตมคฺคา อุปฺปชฺชมานํ นาม, ผลกฺขเณ อุปฺปนฺนํ นามฯ ตุสิตภวนโต วา ยาว โพธิปลฺลเงฺก อรหตฺตมคฺคา อุปฺปชฺชมานํ นาม, ผลกฺขเณ อุปฺปนฺนํ นามฯ ทีปงฺกรทสพลโต วา ปฎฺฐาย ยาว อรหตฺตมคฺคา อุปฺปชฺชมานํ นาม, ผลกฺขเณ อุปฺปนฺนํ นามฯ เทสนาญาณมฺปิ ปวตฺตมานํ ปวตฺตนฺติ ทุวิธํฯ ตญฺหิ ยาว อญฺญาตโกณฺฑญฺญเตฺถรสฺส อรหตฺตมคฺคา ปวตฺตมานํ นาม, ผลกฺขเณ ปวตฺตํ นามฯ ตตฺถ ปฎิเวธญาณํ โลกุตฺตรํ, เทสนาญาณํ โลกิยํฯ อุภยมฺปิ ปเนตํ อเญฺญหิ อสาธารณํ, พุทฺธานํเยว โอรสญาณํฯ เตน วุตฺตํ – ‘‘พฺรหฺมจกฺกํ ปวเตฺตตี’’ติฯ</p>


<p>นฺติ สมาทิยิตฺวา กตานํ กุสลากุสลกมฺมานํ, กมฺมเมว วา กมฺมสมาทานํฯ ติ ปจฺจยโต เจว เหตุโต จฯ ตตฺถ คติอุปธิกาลปโยคา วิปากสฺส ฐานํฯ กมฺมํ เหตุฯ</p>


<p>นฺติ สพฺพคติคามินิญฺจ อคติคามินิญฺจฯ นฺติ มคฺคํฯ ติ พหูสุปิ มนุเสฺสสุ เอกเมว ปาณํ ฆาเตเนฺตสุ อิมสฺส เจตนา นิรยคามินี ภวิสฺสติ, อิมสฺส ติรจฺฉานโยนิคามินีติ อิมินา นเยน เอกวตฺถุสฺมิมฺปิ กุสลากุสลเจตนาสงฺขาตานํ ปฎิปตฺตีนํ อวิปรีตโต สภาวํ ชานาติฯ</p>


<p>นฺติ  จกฺขุธาตุอาทีหิ, กามธาตุอาทีหิ วา ธาตูหิ พหุธาตุํฯ นฺติ ตาสํเยว ธาตูนํ วิลกฺขณตฺตา นานปฺปการธาตุํ ฯ นฺติ ขนฺธายตนธาตุโลกํฯ ติ ตาสํ ตาสํ ธาตูนํ อวิปรีตโต สภาวํ ปฎิวิชฺฌติฯ</p>


<p>นฺติ หีนปณีตาทิอธิมุตฺตีหิ นานาธิมุตฺติกภาวํฯ</p>


<p>นฺติ ปธานสตฺตานํฯ นฺติ ตโต ปเรสํ หีนสตฺตานํฯ เอกตฺถเมว วา เอตํ ปททฺวยํ  เวเนยฺยวเสน ภควตา เทฺวธา วุตฺตํฯ อิธาปิ ภควตา วุตฺตนเยเนว วุตฺตํฯ นฺติ สทฺธาทีนํ อินฺทฺริยานํ ปรภาวญฺจ อปรภาวญฺจ, วุทฺธิญฺจ หานิญฺจาติ อโตฺถฯ</p>


<p>นฺติ ปฐมาทีนํ จตุนฺนํ ฌานานํ, ‘‘รูปี รูปานิ ปสฺสตี’’ติอาทีนํ (ปฎิ. ม. ๑.๒๐๙) อฎฺฐนฺนํ วิโมกฺขานํ, สวิตกฺกสวิจาราทีนํ ติณฺณํ สมาธีนํ, ปฐมชฺฌานสมาปตฺติอาทีนญฺจ นวนฺนํ อนุปุพฺพสมาปตฺตีนํฯ นฺติ หานภาคิยธมฺมํฯ นฺติ วิเสสภาคิยธมฺมํฯ นฺติ เยน การเณน ฌานาทีหิ วุฎฺฐหนฺติ, ตํ การณํฯ ตํ ปน ‘‘โวทานมฺปิ วุฎฺฐานํ, ตมฺหา ตมฺหา สมาธิมฺหา วุฎฺฐานมฺปิ วุฎฺฐาน’’นฺติ (วิภ. ๘๒๘) เอวํ วุตฺตํ ปคุณชฺฌานเญฺจว ภวงฺคผลสมาปตฺติโย จฯ เหฎฺฐิมํ เหฎฺฐิมญฺหิ ปคุณชฺฌานํ อุปริมสฺส อุปริมสฺส ปทฎฺฐานํ โหติ, ตสฺมา ‘‘โวทานมฺปิ วุฎฺฐาน’’นฺติ วุตฺตํฯ ภวเงฺคน ปน สพฺพชฺฌาเนหิ วุฎฺฐานํ โหติ, นิโรธสมาปตฺติโต ผลสมาปตฺติยา วุฎฺฐานํ โหติฯ ตํ สนฺธาย ‘‘ตมฺหา ตมฺหา สมาธิมฺหา วุฎฺฐานมฺปิ วุฎฺฐาน’’นฺติ วุตฺตํฯ</p>


<p>ปุเพฺพนิวาสทิพฺพจกฺขุอาสวกฺขยญาณานิ เหฎฺฐา ปกาสิตาเนวฯ</p>


<p>ตตฺถ ติ อรหตฺตมเคฺคน สพฺพกิเลสานํ ขยาฯ นฺติ อาสววิรหิตํฯ นฺติ เอตฺถ เจโตวจเนน อรหตฺตผลสมฺปยุโตฺต สมาธิ, ปญฺญาวจเนน ตํสมฺปยุตฺตา จ ปญฺญา วุตฺตาฯ ตตฺถ จ สมาธิ ราคโต วิมุตฺตตฺตา เจโตวิมุตฺติ, ปญฺญา อวิชฺชาย วิมุตฺตตฺตา ปญฺญาวิมุตฺตีติ เวทิตพฺพาฯ วุตฺตเญฺหตํ ภควตา – ‘‘โย หิสฺส, ภิกฺขเว, สมาธิ, ตทสฺส สมาธินฺทฺริยํฯ ยา หิสฺส, ภิกฺขเว, ปญฺญา, ตทสฺส ปญฺญินฺทฺริยํฯ อิติ โข, ภิกฺขเว, ราควิราคา เจโตวิมุตฺติ อวิชฺชาวิราคา  ปญฺญาวิมุตฺตี’’ติ (สํ. นิ. ๕.๕๑๖; ๕๒๐)ฯ อปิเจตฺถ สมถพลํ เจโตวิมุตฺติ, วิปสฺสนาพลํ ปญฺญาวิมุตฺตีติ เวทิตพฺพํฯ ติ อิมสฺมิํเยว อตฺตภาเวฯ ติ อธิกาย ปญฺญาย อตฺตนาเยว ปจฺจกฺขํ กตฺวา, อปรปฺปจฺจเยน ญตฺวาติ อโตฺถฯ ติ อธิคนฺตฺวา, นิปฺผาเทตฺวา วาฯ อิเมสํ ปน ทสนฺนํ ทสพลญาณานํ วิตฺถาโร อภิธเมฺม (วิภ. ๘๐๙ อาทโย) วุตฺตนเยน เวทิตโพฺพฯ</p>


<p>ตตฺถ  ปรวาทิกถา โหติ – ทสพลญาณํ นาม ปาฎิเยกฺกํ ญาณํ นตฺถิ, สพฺพญฺญุตญฺญาณเสฺสวายํ ปเภโทติฯ น ตํ ตถา ทฎฺฐพฺพํฯ อญฺญเมว หิ ทสพลญาณํ, อญฺญํ สพฺพญฺญุตญฺญาณํฯ ทสพลญาณญฺหิ สกสกกิจฺจเมว ชานาติ, สพฺพญฺญุตญฺญาณํ ตมฺปิ, ตโต อวเสสมฺปิ  ชานาติฯ ทสพลญาเณสุ หิ ปฐมํ การณาการณเมว ชานาติ, ทุติยํ กมฺมนฺตรวิปากนฺตรเมว, ตติยํ กมฺมปริเจฺฉทเมว, จตุตฺถํ ธาตุนานตฺตการณเมว, ปญฺจมํ สตฺตานํ อชฺฌาสยาธิมุตฺติเมว, ฉฎฺฐํ อินฺทฺริยานํ ติกฺขมุทุภาวเมว, สตฺตมํ ฌานาทีหิ สทฺธิํ เตสํ สํกิเลสาทิเมว, อฎฺฐมํ ปุเพฺพนิวุตฺถขนฺธสนฺตติเมว, นวมํ สตฺตานํ จุติปฎิสนฺธิเมว, ทสมํ สจฺจปริเจฺฉทเมวฯ สพฺพญฺญุตญฺญาณํ ปน เอเตหิ ชานิตพฺพญฺจ, ตโต อุตฺตริญฺจ ปชานาติฯ เอเตสํ ปน กิจฺจํ น สพฺพํ กโรติฯ ตญฺหิ ฌานํ หุตฺวา อเปฺปตุํ น สโกฺกติ, อิทฺธิ หุตฺวา วิกุพฺพิตุํ น สโกฺกติ, มโคฺค หุตฺวา กิเลเส เขเปตุํ น สโกฺกติฯ</p>


<p>อปิจ ปรวาที เอวํ ปุจฺฉิตโพฺพ ‘‘ทสพลญาณํ นาเมตํ สวิตกฺกสวิจารํ อวิตกฺกวิจารมตฺตํ อวิตกฺกาวิจารํ กามาวจรํ รูปาวจรํ อรูปาวจรํ โลกิยํ โลกุตฺตร’’นฺติฯ ชานโนฺต ‘‘ปฎิปาฎิยา สตฺต ญาณานิ สวิตกฺกสวิจารานี’’ติ วกฺขติฯ ‘‘ตโต ปรานิ เทฺว อวิตกฺกอวิจารานี’’ติ วกฺขติฯ ‘‘อาสวกฺขยญาณํ สิยา สวิตกฺกสวิจารํ, สิยา อวิตกฺกวิจารมตฺตํ, สิยา อวิตกฺกอวิจาร’’นฺติ วกฺขติฯ ตถา ‘‘ปฎิปาฎิยา สตฺต กามาวจรานิ, ตโต ปรานิ เทฺว รูปาวจรานิ, ตโต อวสาเน เอกํ โลกุตฺตร’’นฺติ วกฺขติฯ ‘‘สพฺพญฺญุตญฺญาณํ ปน สวิตกฺกสวิจารเมว กามาวจรเมว โลกิยเมวา’’ติ วกฺขติฯ</p>


<p>เอวเมตฺถ  อปุพฺพตฺถานุวณฺณนํ ญตฺวา อิทานิ ยสฺมา ตถาคโต ปฐมํเยว ฐานาฎฺฐานญาเณน เวเนยฺยสตฺตานํ อาสวกฺขยาธิคมสฺส เจว อนธิคมสฺส จ ฐานาฎฺฐานภูตํ กิเลสาวรณาภาวํ ปสฺสติ โลกิยสมฺมาทิฎฺฐิฎฺฐานทสฺสนโต นิยตมิจฺฉาทิฎฺฐิฎฺฐานาภาวทสฺสนโต จฯ อถ เนสํ กมฺมวิปากญาเณน วิปากาวรณาภาวํ ปสฺสติ ติเหตุกปฎิสนฺธิทสฺสนโตฯ สพฺพตฺถคามินิปฎิปทาญาเณน กมฺมาวรณาภาวํ ปสฺสติ อานนฺตริกกมฺมาภาวทสฺสนโตฯ เอวํ อนาวรณานํ อเนกธาตุนานาธาตุญาเณน อนุกูลธมฺมเทสนตฺถํ จริยาวิเสสํ ปสฺสติ ธาตุเวมตฺตทสฺสนโตฯ อถ เนสํ นานาธิมุตฺติกตาญาเณน อธิมุตฺติํ ปสฺสติ ปโยคํ อนาทิยิตฺวาปิ อธิมุตฺติวเสน ธมฺมเทสนตฺถํ ฯ อเถวํ ทิฎฺฐอธิมุตฺตีนํ ยถาสตฺติ ยถาพลํ ธมฺมํ เทเสตุํ อินฺทฺริยปโรปริยตฺตญาเณน อินฺทฺริยปโรปริยตฺตํ ปสฺสติ สทฺธาทีนํ ติกฺขมุทุภาวทสฺสนโตฯ เอวํ ปริญฺญาตินฺทฺริยปโรปริยตฺตาปิ ปเนเต สเจ ทูเร โหนฺติ, อถ ฌานาทิญาเณน ฌานาทีสุ วสีภูตตฺตา อิทฺธิวิเสเสน ขิปฺปํ อุปคจฺฉติฯ อุปคนฺตฺวา จ เนสํ ปุเพฺพนิวาสานุสฺสติญาเณน ปุพฺพชาติวิภาวนํ ทิพฺพจกฺขานุภาวโต ปตฺตเพฺพน เจโตปริยญาเณน สมฺปติ จิตฺตวิเสสํ ปสฺสโนฺต อาสวกฺขยญาณานุภาเวน  อาสวกฺขยคามินิยา ปฎิปทาย วิคตสโมฺมหตฺตา อาสวกฺขยาย ธมฺมํ เทเสติฯ ตสฺมา อิมินานุกฺกเมน อิมานิ ทส พลานิ วุตฺตานีติ เวทิตพฺพานีติฯ</p>


<p> อิทานิ สพฺพพลานิ ลกฺขณโต นิทฺทิสิตุกาโม นฺติอาทินา นเยน ปุจฺฉํ กตฺวา ติอาทินา นเยน วิสฺสชฺชนํ อกาสิฯ ตตฺถ ติอาทิ ปุคฺคลาธิฎฺฐานา เทสนาฯ ภาวนาพลาทีสุ อธิฎฺฐานพลปริยเนฺตสุ ‘‘ตตฺถา’’ติ จ, ‘‘เตนา’’ติ จ, ‘‘ต’’นฺติ จ เนกฺขมฺมาทิกเมว สนฺธาย วุตฺตนฺติ เวทิตพฺพํฯ นฺติ เตน สมาธินา จิตฺตํ เอกคฺคํ โหตีติ วุตฺตํ โหติฯ ติ ตตฺถ สมเถ สมฺปโยควเสน ชาเต, ตสฺมิํ วา วิปสฺสนารมฺมณํ หุตฺวา ชาเตฯ ติ ตตฺถ เสขพเล เสโข สิกฺขตีติ เสขพลนฺติ อโตฺถฯ ติ ตตฺถ อเสขพเล อเสขสฺส สิกฺขิตตฺตา อเสขพลํฯ ติ เตน โลกิยโลกุตฺตเรน ญาเณน อาสวา ขีณาติ ตํ ญาณํ ขีณาสวพลํ ฯ โลกิเยนาปิ หิ ญาเณน อาสวา ขีณา นาม วิปสฺสนาย อภาเว โลกุตฺตรมคฺคาภาวโตฯ เอวํ ขีณาสวสฺส พลนฺติ นฺติ ตสฺส อิทฺธิมโต อิชฺฌตีติ อิทฺธิเยว พลํ อิทฺธิพลํฯ ติ ยสฺมา สาวกา ฐานาฎฺฐานาทีนิ เอกเทเสน ชานนฺติ, สพฺพากาเรน ปชานนํเยว สนฺธาย ‘‘ยถาภูตํ ปชานาตี’’ติ วุตฺตํฯ กิญฺจาปิ ตีสุ วิชฺชาสุ ‘‘ยถาภูตํ ปชานาตี’’ติ น วุตฺตํ, อญฺญตฺถ ปน วุตฺตตฺตา ตาสุปิ วุตฺตเมว โหติฯ ติ เสเสสุ สตฺตสุ ญาณพเลสุ จ อภิธเมฺม (วิภ. ๗๖๐) จ ทสสุปิ พเลสุฯ อินฺทฺริยปโรปริยตฺตญาณํ ปน สพฺพถาปิ สาวเกหิ อสาธารณเมวฯ ตสฺมา ทสปิ พลานิ สาวเกหิ อสาธารณานีติฯ อธิมตฺตเฎฺฐน อตุลิยเฎฺฐน อปฺปเมยฺยานิ, ตสฺมาเยว จ ‘‘อปฺปเมยฺยเฎฺฐน ตถาคตพล’’นฺติ วุตฺตนฺติฯ</p>

</p>


<h2>๑๐. สุญฺญกถา</h2>
<h3>สุญฺญกถาวณฺณนา</h3>
<p> อิทานิ   โลกุตฺตรพลปริโยสานาย พลกถาย อนนฺตรํ กถิตาย โลกุตฺตรสุญฺญตาปริโยสานาย สุตฺตนฺตปุพฺพงฺคมาย สุญฺญตากถาย อปุพฺพตฺถานุวณฺณนาฯ สุตฺตเนฺต ตาว ติ วจโนปาทาเน นิปาโตฯ เอเตน ติอาทิวจนสฺส อุปาทานํ กตํ โหติฯ ติ ปทปูรณเตฺถ นิปาโตฯ ติ ภุมฺมเตฺถ กรณวจนํฯ ตสฺมา ยตฺถ ภควา, ตตฺถ อุปสงฺกมีติ เอวเมตฺถ อโตฺถ ทฎฺฐโพฺพฯ เยน วา การเณน ภควา เทวมนุเสฺสหิ อุปสงฺกมิตโพฺพ, เตเนว การเณน อุปสงฺกมีติ เอวเมตฺถ อโตฺถ ทฎฺฐโพฺพฯ เกน จ การเณน ภควา อุปสงฺกมิตโพฺพ? นานปฺปการคุณวิเสสาธิคมาธิปฺปาเยน, สาทุผลูปโภคาธิปฺปาเยน ทิชคเณหิ นิจฺจผลิตมหารุโกฺข วิย, เตน การเณน อุปสงฺกมีติ เอวเมตฺถ อโตฺถ ทฎฺฐโพฺพฯ ติ จ คโตติ วุตฺตํ โหติฯ ติ อุปสงฺกมนปริโยสานทีปนํฯ อถ วา เอวญฺจ คโต ตโต อาสนฺนตรํ ฐานํ ภควโต สมีปสงฺขาตํ คนฺตฺวาติปิ วุตฺตํ โหติฯ</p>


<p>ติ  ปญฺจปติฎฺฐิเตน วนฺทิตฺวาฯ อิทานิ เยนเฎฺฐน โลเก อคฺคปุคฺคลสฺส อุปฎฺฐานํ อาคโต, ตํ ปุจฺฉิตุกาโม ทสนขสโมธานสมุชฺชลํ อญฺชลิํ สิรสิ ปติฎฺฐเปตฺวา นฺติ จ ภาวนปุํสกนิเทฺทโส ‘‘วิสมํ จนฺทิมสูริยา ปริหรนฺตี’’ติอาทีสุ (อ. นิ. ๔.๗๐) วิยฯ ตสฺมา ยถา นิสิโนฺน เอกมนฺตํ นิสิโนฺน โหติ, ตถา ติ เอวเมตฺถ อโตฺถ ทฎฺฐโพฺพฯ ภุมฺมเตฺถ วา เอตํ อุปโยควจนํฯ ติ นิสชฺชํ กเปฺปสิฯ ปณฺฑิตา หิ เทวมนุสฺสา ครุฎฺฐานียํ อุปสงฺกมิตฺวา อาสนกุสลตาย เอกมนฺตํ นิสีทนฺติ, อยญฺจ เถโร เตสํ อญฺญตโร, ตสฺมา เอกมนฺตํ นิสีทิฯ</p>


<p>กถํ นิสิโนฺน ปน เอกมนฺตํ นิสิโนฺน โหตีติ? ฉ นิสชฺชโทเส วเชฺชตฺวาฯ เสยฺยถิทํ – อติทูรํ อจฺจาสนฺนํ อุปริวาตํ อุนฺนตปฺปเทสํ อติสมฺมุขํ อติปจฺฉาติฯ อติทูเร นิสิโนฺน หิ สเจ กเถตุกาโม โหติ, อุจฺจาสเทฺทน กเถตพฺพํ โหติฯ อจฺจาสเนฺน นิสิโนฺน สงฺฆฎฺฎนํ กโรติฯ อุปริวาเต นิสิโนฺน สรีรคเนฺธน พาธติฯ อุนฺนตปฺปเทเส นิสิโนฺน อคารวํ ปกาเสติฯ อติสมฺมุขา  นิสิโนฺน สเจ ทฎฺฐุกาโม โหติ, จกฺขุนา จกฺขุํ อาหจฺจ ทฎฺฐพฺพํ โหติฯ อติปจฺฉา นิสิโนฺน สเจ ทฎฺฐุกาโม โหติ, คีวํ ปสาเรตฺวา ทฎฺฐพฺพํ โหติฯ ตสฺมา อยมฺปิ เอเต ฉ นิสชฺชโทเส วเชฺชตฺวา นิสีทิฯ เตน วุตฺตํ ‘‘เอกมนฺตํ นิสีที’’ติฯ ติ  เอตํ อโวจฯ</p>


<p>ติ อิมสฺมิํ สาสเน ปฎิปเนฺนหิ เตหิ เตหิ ภิกฺขูหิ ‘‘สุโญฺญ โลโก สุโญฺญ โลโก’’ติ กถียตีติ อโตฺถฯ ตหิํ ตหิํ ตาทิสานํ วจนานํ พหุกตฺตา เตสํ สเพฺพสํ สงฺคณฺหนตฺถํ อาเมฑิตวจนํ กตํฯ เอวญฺหิ วุเตฺต สพฺพานิ ตานิ วจนานิ สงฺคหิตานิ โหนฺติฯ ติ กิตฺตเกน ปริมาเณนฯ -อิติ สํสยเตฺถ นิปาโตฯ ติ ‘‘การโก เวทโก สยํวสี’’ติ เอวํ โลกปริกปฺปิเตน อตฺตนา จ อตฺตาภาวโตเยว อตฺตโน สนฺตเกน ปริกฺขาเรน จ สุญฺญํฯ สพฺพํ จกฺขาทิ โลกิยํ ธมฺมชาตํ, ตํเยว ลุชฺชนปลุชฺชนเฎฺฐน โลโก นามฯ ยสฺมา จ อตฺตา จ เอตฺถ นตฺถิ, อตฺตนิยญฺจ เอตฺถ นตฺถิ, ติ อโตฺถฯ โลกุตฺตโรปิ จ  ธโมฺม อตฺตตฺตนิเยหิ สุโญฺญ เอว, ปุจฺฉานุรูเปน ปน โลกิโยว ธโมฺม วุโตฺตฯ ติ จ ธโมฺม นตฺถีติ วุตฺตํ น โหติ, ตสฺมิํ ธเมฺม อตฺตตฺตนิยสารสฺส นตฺถิภาโว วุโตฺต โหติฯ โลเก จ ‘‘สุญฺญํ ฆรํ, สุโญฺญ ฆโฎ’’ติ วุเตฺต ฆรสฺส ฆฎสฺส จ นตฺถิภาโว วุโตฺต น โหติ, ตสฺมิํ ฆเร ฆเฎ จ อญฺญสฺส นตฺถิภาโว วุโตฺต โหติฯ ภควตา จ ‘‘อิติ ยญฺหิ โข ตตฺถ น โหติ, เตน ตํ สุญฺญํ สมนุปสฺสติฯ ยํ ปน ตตฺถ อวสิฎฺฐํ โหติ, ตํ สนฺตํ อิทมตฺถีติ ปชานาตี’’ติ อยเมว อโตฺถ วุโตฺตฯ ตถา ญายคเนฺถ จ สทฺทคเนฺถ จ อยเมว อโตฺถฯ อิติ อิมสฺมิํ สุตฺตเนฺต อนตฺตลกฺขณเมว กถิตํฯ</p>


<p> สุตฺตนฺตนิเทฺทเส นฺติอาทีนิ ปญฺจวีสติ มาติกาปทานิ สุญฺญสมฺพเนฺธน อุทฺทิสิตฺวา เตสํ นิเทฺทโส กโตฯ ตตฺถ มาติกาย ตาว สุญฺญสงฺขาตํ สุญฺญํ, น อเญฺญน อุปปเทน วิเสสิตนฺติ ฯ อสุกนฺติ อนิทฺทิฎฺฐตฺตา เจตฺถ สุญฺญตฺตเมว วา อเปกฺขิตฺวา นปุํสกวจนํ กตํฯ เอวํ เสเสสุปิฯ สงฺขาโรเยว เสสสงฺขาเรหิ สุโญฺญติ ฯ ชราภงฺควเสน วิรูโป ปริณาโม วิปริณาโม, เตน วิปริณาเมน สุญฺญํ ฯ อคฺคญฺจ ตํ อตฺตตฺตนิเยหิ, สพฺพสงฺขาเรหิ วา สุญฺญญฺจาติ ฯ ลกฺขณเมว เสสลกฺขเณหิ สุญฺญนฺติ ฯ เนกฺขมฺมาทินา วิกฺขมฺภเนน สุญฺญํฯ ทีสุปิ จตูสุ เอเสว นโยฯ อชฺฌตฺตญฺจ ตํ อตฺตตฺตนิยาทีหิ สุญฺญญฺจาติ ฯ พหิทฺธา จ ตํ อตฺตตฺตนิยาทีหิ สุญฺญญฺจาติ ฯ ตทุภยํ  อตฺตตฺตนิยาทีหิ สุญฺญนฺติ ฯ สมาโน ภาโค เอตสฺสาติ สภาคํ, สภาคญฺจ ตํ อตฺตตฺตนิยาทีหิ สุญฺญญฺจาติ  สทิสสุญฺญนฺติ อโตฺถฯ วิคตํ สภาคํ วิสภาคํ, วิสภาคญฺจ  ตํ อตฺตตฺตนิยาทีหิ สุญฺญญฺจาติ  วิสทิสสุญฺญนฺติ อโตฺถฯ เกสุจิ โปตฺถเกสุ สภาคสุญฺญํ วิสภาคสุญฺญํ นิสฺสรณสุญฺญานนฺตรํ ลิขิตํฯ เนกฺขมฺมาทิเอสนา กามจฺฉนฺทาทินา สุญฺญาติ ทีสุ ตีสุปิ เอเสว นโยฯ เอการมฺมเณ ปติฎฺฐิตตฺตา นานารมฺมณวิเกฺขปาภาวโต เอกตฺตญฺจ ตํ นานเตฺตน สุญฺญญฺจาติ ฯ ตพฺพิปรีเตน นานตฺตญฺจ  ตํ เอกเตฺตน สุญฺญญฺจาติ ฯ เนกฺขมฺมาทิขนฺติ กามจฺฉนฺทาทินา สุญฺญาติ  เอเสว นโยฯ ปริโยคหนสุญฺญนฺติปิ ปาโฐฯ ติ สมฺปชเญฺญน สมนฺนาคตสฺส ปรินิพฺพายนฺตสฺส อรหโตฯ นฺติ อนุปาทาปรินิพฺพานํฯ นฺติ สพฺพสุญฺญานํฯ นฺติ สพฺพสงฺขาราภาวโต อุตฺตมตฺถภูตํ สุญฺญํฯ</p>


<p> มาติกานิเทฺทเส ติ ภงฺคํ อติกฺกมิตฺวา ปวตฺตมานสฺส กสฺสจิ นิจฺจสฺส อภาวโต นิเจฺจน จ สุญฺญํฯ ติ วิชฺชมานกาเลปิ ปจฺจยายตฺตวุตฺติตาย ถิรสฺส กสฺสจิ อภาวโต ธุเวน จ สุญฺญํฯ ติ อโพฺพจฺฉินฺนสฺส สพฺพกาเล วิชฺชมานสฺส กสฺสจิ อภาวโต สสฺสเตน จ สุญฺญํฯ ติ ชราภงฺควเสน อวิปริณามปกติกสฺส กสฺสจิ อภาวโต อวิปริณามธเมฺมน จ สุญฺญํฯ สุตฺตเนฺต อตฺตสุญฺญตาย เอว วุตฺตายปิ นิจฺจสุญฺญตญฺจ สุขสุญฺญตญฺจ ทเสฺสตุํ อิธ ติอาทีนิปิ วุตฺตานิฯ อนิจฺจเสฺสว หิ ปีฬาโยเคน ทุกฺขตฺตา นิจฺจสุญฺญตาย วุตฺตาย สุขสุญฺญตาปิ วุตฺตาว โหติฯ รูปาทโย ปเนตฺถ ฉ วิสยา, จกฺขุวิญฺญาณาทีนิ ฉ วิญฺญาณานิ, จกฺขุสมฺผสฺสาทโย ฉ ผสฺสา, จกฺขุสมฺผสฺสชา เวทนาทโย ฉ เวทนา ฉ สงฺขิตฺตาติ เวทิตพฺพํฯ</p>


<p>ติอาทีสุ ปุนาติ อตฺตโน การกํ, ปูเรติ จสฺส อชฺฌาสยํ, ปุชฺชญฺจ ภวํ นิพฺพเตฺตตีติ ปุญฺญํ, อภิสงฺขโรติ วิปากํ กฎตฺตารูปญฺจาติ อภิสงฺขาโร, ปุญฺญํ อภิสงฺขาโร ปุญฺญาภิสงฺขาโรฯ ปุญฺญปฎิปกฺขโต อปุญฺญํ อภิสงฺขาโร ฯ น อิญฺชํ อเนญฺชํ, อเนญฺชํ ภวํ อภิสงฺขโรตีติ ฯ ปุญฺญาภิสงฺขาโร ทานสีลภาวนาวเสน ปวตฺตา อฎฺฐ กามาวจรกุสลเจตนา, ภาวนาวเสเนว ปวตฺตา ปญฺจ รูปาวจรกุสลเจตนาติ เตรส เจตนา โหนฺติ, อปุญฺญาภิสงฺขาโร ปาณาติปาตาทิวเสน ปวตฺตา ทฺวาทส อกุสลเจตนา, อาเนญฺชาภิสงฺขาโร ภาวนาวเสเนว ปวตฺตา จตโสฺส อรูปาวจรเจตนาติ  ตโยปิ สงฺขารา เอกูนติํส เจตนา โหนฺติฯ ติอาทีสุ  กายโต วา ปวโตฺต, กายสฺส วา สงฺขาโรติ กายสงฺขาโรฯ ปิ เอเสว นโยฯ อยํ ติโก  กมฺมายูหนกฺขเณ ปุญฺญาภิสงฺขาราทีนํ ทฺวารโต ปวตฺติทสฺสนตฺถํ วุโตฺตฯ กายวิญฺญตฺติํ สมุฎฺฐาเปตฺวา หิ กายทฺวารโต ปวตฺตา อฎฺฐ กามาวจรกุสลเจตนา, ทฺวาทส อกุสลเจตนา, อภิญฺญาเจตนา จาติ เอกวีสติ เจตนา กายสงฺขาโร นาม, ตา เอว จ วจีวิญฺญตฺติํ สมุฎฺฐาเปตฺวา วจีทฺวารโต ปวตฺตา วจีสงฺขาโร นาม, มโนทฺวาเร ปวตฺตา ปน สพฺพาปิ เอกูนติํส เจตนา จิตฺตสงฺขาโร นามฯ ติอาทีสุ สเพฺพปิ สงฺขตธมฺมา สกกฺขณํ ปตฺวา นิรุทฺธา อตีตา สงฺขารา, สกกฺขณํ อปฺปตฺตา  สกกฺขณํ ปตฺตา ติฯ</p>


<p>วิปริณามสุเญฺญ ปจฺจุปฺปนฺนํ ทเสฺสตฺวา ตสฺส ตสฺส วิปริณาโม สุเขน วตฺตุํ สกฺกาติ ปฐมํ ปจฺจุปฺปนฺนธมฺมา ทสฺสิตาฯ ตตฺถ นฺติ ปจฺจุปฺปนฺนํ รูปํฯ นฺติ เอตฺถ สยํ ภาโว สภาโว, สยเมว อุปฺปาโทติ อโตฺถฯ สโต วา ภาโว สภาโว, อตฺตโตเยว อุปฺปาโทติ อโตฺถฯ ปจฺจยายตฺตวุตฺติตฺตา ปจฺจยํ วินา สยเมว ภาโว, อตฺตโต เอว วา ภาโว เอตสฺมิํ นตฺถีติ สภาเวน สุญฺญํ, สยเมว ภาเวน, อตฺตโต เอว วา ภาเวน สุญฺญนฺติ วุตฺตํ โหติฯ อถ วา สกสฺส ภาโว สภาโวฯ ปถวีธาตุอาทีสุ หิ อเนเกสุ รูปารูปธเมฺมสุ เอเกโก ธโมฺม ปรํ อุปาทาย สโก นามฯ ติ จ ธมฺมปริยายวจนเมตํฯ เอกสฺส จ ธมฺมสฺส อโญฺญ ภาวสงฺขาโต ธโมฺม นตฺถิ, ตสฺมา สกสฺส อเญฺญน ภาเวน สุญฺญํ, สโก อเญฺญน ภาเวน สุโญฺญติ อโตฺถฯ เตน เอกสฺส ธมฺมสฺส เอกสภาวตา วุตฺตา โหติฯ อถ วา นฺติ สุญฺญสภาเวเนว สุญฺญํฯ กิํ วุตฺตํ โหติ? สุญฺญสุญฺญตาย เอว สุญฺญํ, น อญฺญาหิ ปริยายสุญฺญตาหิ สุญฺญนฺติ วุตฺตํ โหติฯ</p>


<p>สเจ ปน เกจิ วเทยฺยุํ ‘‘สโก ภาโว สภาโว, เตน สภาเวน สุญฺญ’’นฺติฯ กิํ วุตฺตํ โหติ? ภาโวติ ธโมฺม, โส ปรํ อุปาทาย สปเทน วิเสสิโต สภาโว นาม โหติฯ ธมฺมสฺส กสฺสจิ อวิชฺชมานตฺตา ‘‘ชาตํ รูปํ สภาเวน สุญฺญ’’นฺติ รูปสฺส อวิชฺชมานตา วุตฺตา โหตีติฯ เอวํ สติ ‘‘ชาตํ รูป’’นฺติวจเนน วิรุชฺฌติฯ น หิ อุปฺปาทรหิตํ ชาตํ นาม โหติฯ นิพฺพานญฺหิ อุปฺปาทรหิตํ, ตํ ชาตํ นาม น  โหติ, ชาติชรามรณานิ จ อุปฺปาทรหิตานิ ชาตานิ นาม น โหนฺติฯ เตเนเวตฺถ ‘‘ชาตา ชาติ สภาเวน สุญฺญา , ชาตํ ชรามรณํ  สภาเวน สุญฺญ’’นฺติ เอวํ อนุทฺธริตฺวา ภวเมว อวสานํ กตฺวา นิทฺทิฎฺฐํฯ ยทิ อุปฺปาทรหิตสฺสาปิ ‘‘ชาต’’นฺติวจนํ ยุเชฺชยฺย, ‘‘ชาตา ชาติ, ชาตํ ชรามรณ’’นฺติ วตฺตพฺพํ ภเวยฺยฯ ยสฺมา อุปฺปาทรหิเตสุ ชาติชรามรเณสุ ‘‘ชาต’’นฺติวจนํ น วุตฺตํ, ตสฺมา ‘‘สภาเวน สุญฺญํ อวิชฺชมาน’’นฺติ วจนํ อวิชฺชมานสฺส อุปฺปาทรหิตตฺตา ‘‘ชาต’’นฺติวจเนน วิรุชฺฌติฯ อวิชฺชมานสฺส จ ‘‘สุญฺญ’’นฺติวจนํ เหฎฺฐา วุเตฺตน โลกวจเนน จ ภควโต วจเนน จ ญายสทฺทคนฺถวจเนน จ วิรุชฺฌติ, อเนกาหิ จ ยุตฺตีหิ วิรุชฺฌติ, ตสฺมา ตํ วจนํ กจวรมิว ฉฑฺฑิตพฺพํฯ ‘‘ยํ, ภิกฺขเว, อตฺถิสมฺมตํ โลเก ปณฺฑิตานํ, อหมฺปิ ตํ อตฺถีติ วทามิฯ ยํ, ภิกฺขเว, นตฺถิสมฺมตํ โลเก ปณฺฑิตานํ, อหมฺปิ ตํ นตฺถีติ วทามิฯ กิญฺจ, ภิกฺขเว, อตฺถิสมฺมตํ โลเก ปณฺฑิตานํ, ยมหํ อตฺถีติ วทามิ? รูปํ, ภิกฺขเว, อนิจฺจํ ทุกฺขํ วิปริณามธมฺมํ อตฺถิสมฺมตํ โลเก ปณฺฑิตานํ, อหมฺปิ ตํ อตฺถีติ วทามี’’ติอาทีหิ (สํ. นิ. ๓.๙๔) อเนเกหิ พุทฺธวจนปฺปมาเณหิ อเนกาหิ จ ยุตฺตีหิ ธมฺมา สกกฺขเณ วิชฺชมานา เอวาติ นิฎฺฐเมตฺถ คนฺตพฺพํฯ</p>


<p>นฺติ อุปฺปชฺชิตฺวา ภงฺคํ ปตฺวา นิรุทฺธํ อตีตํ รูปํฯ ติ ชราภงฺควเสน วิรูปํ ปริณามํ ปตฺตญฺจ วตฺตมานเสฺสว วิปริณามสพฺภาวโต อตีตสฺส วิปริณามาภาวโต เตน วิปริณาเมน สุญฺญญฺจาติ อโตฺถฯ ติอาทีสุปิ เอเสว นโยฯ ชาติชรามรณํ ปน อนิปฺผนฺนตฺตา สกภาเวน อนุปลพฺภนียโต อิธ น ยุชฺชติ, ตสฺมา ‘‘ชาตา ชาติ, ชาตํ ชรามรณ’’นฺติอาทิเก เทฺว นเย ปหาย ภวาทิกเมว นยํ ปริโยสานํ กตฺวา ฐปิตํฯ</p>


<p>นฺติ อเคฺค ภวํฯ นฺติ อติวิย ปสํสนียํฯ นฺติ อติสยภูตํฯ วิเสฎฺฐนฺติปิ ปาโฐฯ ติธาปิ ปสตฺถํ นิพฺพานํ สมฺมาปฎิปทาย ปฎิปชฺชิตพฺพโต  นามฯ นฺติ ยํ อิทํฯ อิทานิ วตฺตพฺพํ นิพฺพานํ นิทเสฺสติฯ ยสฺมา นิพฺพานํ อาคมฺม สพฺพสงฺขารานํ สมโถ โหติ, ขนฺธูปธิกิเลสูปธิอภิสงฺขารูปธิกามคุณูปธิสงฺขาตานํ อุปธีนํ ปฎินิสฺสโคฺค โหติ, ตณฺหานํ ขโย วิราโค นิโรโธ จ โหติ, ตสฺมา   ติ วุจฺจติฯ นฺติ สภาวลกฺขเณน นิคมิตํฯ</p>


<p>ลกฺขเณสุ  หิ ‘‘ตีณิมานิ, ภิกฺขเว, พาลสฺส พาลลกฺขณานิ พาลนิมิตฺตานิ พาลาปทานานิฯ กตมานิ ตีณิ? อิธ, ภิกฺขเว, พาโล ทุจฺจินฺติตจินฺตี จ โหติ ทุพฺภาสิตภาสี  จ ทุกฺกฎกมฺมการี จฯ อิมานิ โข, ภิกฺขเว, ตีณิ พาลสฺส พาลลกฺขณานิ พาลนิมิตฺตานิ พาลาปทานานี’’ติ (อ. นิ. ๓.๓; ม. นิ. ๓.๒๔๖) วุตฺตํฯ ปณฺฑิเตหิ พาลสฺส พาโลติ สลฺลกฺขณโต ติวิธํ ฯ ‘‘ตีณิมานิ, ภิกฺขเว, ปณฺฑิตสฺส ปณฺฑิตลกฺขณานิ ปณฺฑิตนิมิตฺตานิ ปณฺฑิตาปทานานิฯ กตมานิ ตีณิ? อิธ, ภิกฺขเว, ปณฺฑิโต สุจินฺติตจินฺตี จ โหติ สุภาสิตภาสี จ สุกตกมฺมการี จฯ อิมานิ โข, ภิกฺขเว, ตีณิ ปณฺฑิตสฺส ปณฺฑิตลกฺขณานิ ปณฺฑิตนิมิตฺตานิ ปณฺฑิตาปทานานี’’ติ (อ. นิ. ๓.๓; ม. นิ. ๓.๒๕๓) วุตฺตํฯ ปณฺฑิเตหิ ปณฺฑิตสฺส ปณฺฑิโตติ สลฺลกฺขณโต ติวิธํ ฯ</p>


<p>‘‘ตีณิมานิ, ภิกฺขเว, สงฺขตสฺส สงฺขตลกฺขณานิฯ กตมานิ ตีณิ? อุปฺปาโท ปญฺญายติ, วโย ปญฺญายติ, ฐิตสฺส อญฺญถตฺตํ ปญฺญายติฯ อิมานิ โข, ภิกฺขเว, ตีณิ สงฺขตสฺส สงฺขตลกฺขณานี’’ติ (อ. นิ. ๓.๔๗-๔๘) วุตฺตํฯ อุปฺปาโท เอว สงฺขตมิติ ลกฺขณนฺติ ฯ เอวมิตรทฺวเยปิ อโตฺถ เวทิตโพฺพฯ อิมินา อุปฺปาทกฺขเณ เสสทฺวินฺนํ, ฐิติกฺขเณ เสสทฺวินฺนํ, ภงฺคกฺขเณ จ เสสทฺวินฺนํ อภาโว ทสฺสิโตฯ ยํ ปเนตฺถ เปยฺยาลมุเขน ชาติยา จ ชรามรณสฺส จ อุปฺปาทาทิลกฺขณํ วุตฺตํ, ตํ วิปริณามสุญฺญตาย ชาติชรามรณานิ หิตฺวา ภวปริโยสานเสฺสว นยสฺส วจเนน จ อุปฺปาทาทีนํ อุปฺปาทาทิอวจนสมเยน จ วิรุชฺฌติฯ ลกฺขณโสเต ปติตตฺตา ปน โสตปติตํ กตฺวา ลิขิตนฺติ เวทิตพฺพํฯ ยถา จ อภิธเมฺม (ธ. ส. ๕๖๒-๕๖๕) อเหตุกวิปากมโนธาตุมโนวิญฺญาณธาตูนํ สงฺคหวาเร ลพฺภมานมฺปิ ฌานงฺคํ ปญฺจวิญฺญาณโสเต ปติตฺวา คตนฺติ น อุทฺธฎนฺติ วุตฺตํ, เอวมิธาปิ โสตปติตตา เวทิตพฺพาฯ อถ วา ชาติชรามรณวนฺตานํ สงฺขารานํ อุปฺปาทาทโย ‘‘ชาติชรามรณํ อนิจฺจโต’’ติอาทีสุ (ปฎิ. ม. ๑.๗๓; ๒.๔) วิย เตสํ วิย กตฺวา วุตฺตนฺติ เวทิตพฺพํฯ</p>


<p>  ติ กามจฺฉโนฺท เนกฺขเมฺมน วิกฺขมฺภิโต เจว เนกฺขมฺมสฺส ตตฺถ อภาวโต เตเนว วิกฺขมฺภนสงฺขาเตน เนกฺขเมฺมน สุโญฺญ จฯ เอวํ เสเสสุปิ โยชนา กาตพฺพาฯ ตทงฺคปฺปหานสมุเจฺฉทปฺปหาเนสุปิ เจตฺถ ตทงฺควเสน จ สมุเจฺฉทวเสน จ ปหีนํ ทูรีกตเมว โหตีติ อิมินา ทูรีกรณเฎฺฐน วิกฺขมฺภนํ วุตฺตํฯ</p>


<p>  ติ เนกฺขเมฺมน ปหีโน กามจฺฉโนฺท เตน เนกฺขมฺมสงฺขาเตน อเงฺคน สุโญฺญฯ อถ วา โย โกจิ กามจฺฉโนฺท เนกฺขมฺมสฺส ตตฺถ อภาวโต เนกฺขเมฺมน เตน อเงฺคน สุโญฺญฯ เอวํ เสเสสุปิ โยชนา กาตพฺพาฯ ตสฺส ตสฺส องฺคสฺส ตตฺถ ตตฺถ อภาวมเตฺตเนว เจตฺถ อุปจารปฺปนาฌานวเสน จ  วิปสฺสนาวเสน จ ตทงฺคสุญฺญตา นิทฺทิฎฺฐาฯ ปหานทีปกสฺส วจนสฺส อภาเวน ปน วิวฎฺฎนานุปสฺสนํเยว ปริโยสานํ กตฺวา วิปสฺสนา นิทฺทิฎฺฐา, จตฺตาโร มคฺคา น นิทฺทิฎฺฐาฯ ติอาทีสุ วิกฺขมฺภเน วุตฺตนเยเนว อโตฺถ เวทิตโพฺพฯ ตทงฺควิกฺขมฺภนวเสน ปหีนานิปิ เจตฺถ สมุทาจาราภาวโต สมุจฺฉินฺนานิ นาม โหนฺตีติ อิมินา ปริยาเยน สมุเจฺฉโท วุโตฺต, ตํตํสมุเจฺฉทกิจฺจสาธนวเสน วา มคฺคสมฺปยุตฺตเนกฺขมฺมาทิวเสน วุตฺตนฺติปิ เวทิตพฺพํฯ ปฎิปฺปสฺสทฺธินิสฺสรณสุเญฺญสุ จ อิธ วุตฺตนเยเนว อโตฺถ เวทิตโพฺพฯ ตทงฺควิกฺขมฺภนสมุเจฺฉทปหาเนสุ ปเนตฺถ ปฎิปฺปสฺสทฺธิมตฺตตฺตํ นิสฺสฎมตฺตตฺตญฺจ คเหตฺวา วุตฺตํฯ ปญฺจสุปิ เอเตสุ สุเญฺญสุ เนกฺขมฺมาทีนิเยว วิกฺขมฺภนตทงฺคสมุเจฺฉทปฎิปฺปสฺสทฺธินิสฺสรณนาเมน วุตฺตานิฯ นฺติ อชฺฌตฺตภูตํฯ ติ พหิทฺธาภูตํฯ นฺติ อุภยสุญฺญํฯ ปจฺจตฺตาทีสุปิ หิ โต-อิติวจนํ โหติเยวฯ</p>


<p>ฉ อชฺฌตฺติกายตนาทีนิ ฉอชฺฌตฺติกายตนาทีนํ ภาเวน ฯ ปเรหิ ติอาทีสุ เจตฺถ กายวจเนน วิญฺญาณาทีนิเยว วุตฺตานิฯ ทีสุ เนกฺขมฺมาทีนิเยว ตทตฺถิเกหิ วิญฺญูหิ เอสียนฺตีติ เอสนาฯ อถ วา ปุพฺพภาเค เนกฺขมฺมาทีนํ เอสนาปิ กามจฺฉนฺทาทีหิ สุญฺญา, กิํ ปน เนกฺขมฺมาทีนีติปิ วุตฺตํ โหติ? ทีสุ เนกฺขมฺมาทีนิเยว ปุพฺพภาเค เอสิตานิ อปรภาเค ปริคฺคยฺหนฺตีติ  ติ, ปริคฺคหิตานิ ปตฺติวเสน ปฎิลพฺภนฺตีติ ติ, ปฎิลทฺธานิ ญาณวเสน ปฎิวิชฺฌียนฺตีติ ติ จ วุตฺตานิฯ เอกตฺตสุญฺญญฺจ นานตฺตสุญฺญญฺจ สกิํเยว ปุจฺฉิตฺวา เอกตฺตสุญฺญํ วิสฺสเชฺชตฺวา นานตฺตสุญฺญํ อวิสฺสเชฺชตฺวาว สกิํ นิคมนํ กตํฯ กสฺมา น วิสฺสชฺชิตนฺติ เจ? วุตฺตปริยาเยเนเวตฺถ โยชนา ญายตีติ น วิสฺสชฺชิตนฺติ เวทิตพฺพํฯ อยํ ปเนตฺถ โยชนา – เนกฺขมฺมํ เอกตฺตํ, กามจฺฉโนฺท นานตฺตํ, กามจฺฉโนฺท นานตฺตํ, เนกฺขเมฺมกเตฺตน สุญฺญนฺติฯ เอวํ เสเสสุปิ โยชนา เวทิตพฺพาฯ</p>


<p>อาทีสุ เนกฺขมฺมาทีนิเยว ขมนโต รุจฺจนโต ติ, โรจิตานิเยว ปวิสิตฺวา ติฎฺฐนโต นฺติ, ปวิสิตฺวา ฐิตานํ ยถารุจิเมว เสวนโต นฺติ จ  วุตฺตานิฯ   ติอาทิโก ปรมตฺถสุญฺญนิเทฺทโส ปรินิพฺพานญาณนิเทฺทเส วณฺณิโตเยวฯ</p>


<p>อิเมสุ จ สเพฺพสุ สุเญฺญสุ สงฺขารสุญฺญํ วิปริณามสุญฺญํ ลกฺขณสุญฺญญฺจ ยถาวุตฺตานํ ธมฺมานํ อญฺญมญฺญอสมฺมิสฺสตาทสฺสนตฺถํฯ ยตฺถ ปน อกุสลปกฺขิกานํ กุสลปกฺขิเกน สุญฺญตา วุตฺตา, เตน อกุสเล อาทีนวทสฺสนตฺถํฯ ยตฺถ ปน กุสลปกฺขิกานํ อกุสลปกฺขิเกน สุญฺญตา วุตฺตา, เตน กุสเล อานิสํสทสฺสนตฺถํฯ ยตฺถ อตฺตตฺตนิยาทีหิ สุญฺญตา วุตฺตา, ตํ สพฺพสงฺขาเรสุ นิพฺพิทาชนนตฺถํฯ อคฺคสุญฺญํ ปรมตฺถสุญฺญญฺจ นิพฺพาเน อุสฺสาหชนนตฺถํ วุตฺตนฺติ เวทิตพฺพํฯ</p>


<p>เตสุ อคฺคสุญฺญญฺจ ปรมตฺถสุญฺญญฺจาติ เทฺว สุญฺญานิ อตฺถโต เอกเมว นิพฺพานํ อคฺคปรมตฺถวเสน สอุปาทิเสสอนุปาทิเสสวเสน จ ทฺวิธา กตฺวา วุตฺตํฯ ตานิ เทฺว อตฺตตฺตนิยสุญฺญโต สงฺขารสุญฺญโต จ สภาคานิฯ ‘‘สุญฺญสุญฺญํ อชฺฌตฺตสุญฺญํ พหิทฺธาสุญฺญํ ทุภโตสุญฺญํ สภาคสุญฺญํ วิสภาคสุญฺญ’’นฺติ อิมานิ ฉ สุญฺญานิ สุญฺญสุญฺญเมว โหติฯ อชฺฌตฺตาทิเภทโต ปน ฉธา วุตฺตานิฯ ตานิ ฉ จ อตฺตตฺตนิยาทิสุญฺญโต สภาคานิฯ สงฺขารวิปริณามลกฺขณสุญฺญานิ, วิกฺขมฺภนตทงฺคสมุเจฺฉทปฎิปฺปสฺสทฺธินิสฺสรณสุญฺญานิ, เอสนาปริคฺคหปฎิลาภปฎิเวธสุญฺญานิ, เอกตฺตนานตฺตสุญฺญานิ, ขนฺติอธิฎฺฐานปริโยคาหนสุญฺญานิ จาติ สตฺตรส สุญฺญานิ อตฺตนิ อวิชฺชมาเนหิ เตหิ เตหิ ธเมฺมหิ สุญฺญตฺตา อวิชฺชมานานํ วเสน วิสุํ วิสุํ วุตฺตานิฯ สงฺขารวิปริณามลกฺขณสุญฺญานิ ปน  อิตเรน อิตเรน อสมฺมิสฺสวเสน สภาคานิ, วิกฺขมฺภนาทีนิ ปญฺจ กุสลปเกฺขน สุญฺญตฺตา สภาคานิ, เอสนาทีนิ จตฺตาริ, ขนฺติอาทีนิ จ ตีณิ อกุสลปเกฺขน สุญฺญตฺตา สภาคานิ, เอกตฺตนานตฺตสุญฺญานิ อญฺญมญฺญปฎิปกฺขวเสน สภาคานิฯ</p>


<p>
สเพฺพ ธมฺมา สมาเสน, ติธา เทฺวธา ตเถกธา;  
  
สุญฺญาติ สุญฺญตฺถวิทู, วณฺณยนฺตีธ สาสเนฯ  
</p>
  
<p>กถํ? สเพฺพ ตาว โลกิยา ธมฺมา ธุวสุภสุขอตฺตวิรหิตตฺตา ธุวสุภสุขอตฺตสุญฺญาฯ มคฺคผลธมฺมา ธุวสุขตฺตวิรหิตตฺตา ธุวสุขตฺตสุญฺญาฯ อนิจฺจตฺตาเยว สุเขน สุญฺญาฯ อนาสวตฺตา น สุเภน สุญฺญาฯ นิพฺพานธโมฺม อตฺตเสฺสว อภาวโต อตฺตสุโญฺญฯ โลกิยโลกุตฺตรา ปน สเพฺพปิ สงฺขตา ธมฺมา สตฺตสฺส กสฺสจิ อภาวโต สตฺตสุญฺญาฯ อสงฺขโต   นิพฺพานธโมฺม เตสํ สงฺขารานมฺปิ อภาวโต สงฺขารสุโญฺญฯ สงฺขตาสงฺขตา ปน สเพฺพปิ ธมฺมา อตฺตสงฺขาตสฺส ปุคฺคลสฺส อภาวโต อตฺตสุญฺญาติฯ</p>

</p>

</p>

</p>

</p>





