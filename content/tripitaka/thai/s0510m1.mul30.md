<h1>๓๑. ปทุมเกสรวโคฺค</h1>
<h3>๑. ปทุมเกสริยเตฺถรอปทานํ</h3>
<ol>
<li>
‘‘อิสิสเงฺฆ  
  
อหํ ปุเพฺพ, อาสิํ มาตงฺควารโณ;  
  
มเหสีนํ ปสาเทน, ปทฺมเกสรโมกิริํฯ  
</li>
  
<li>
‘‘ปเจฺจกชินเสเฎฺฐสุ, ธุตราเคสุ ตาทิสุ;  
  
เตสุ จิตฺตํ ปสาเทตฺวา, กปฺปํ สคฺคมฺหิ โมทหํฯ  
</li>
  
<li>
‘‘เอกนวุติโต กเปฺป, เกสรํ โอกิริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา ปทุมเกสริโย เถโร อิมา คาถาโย อภาสิตฺถาติฯ
</ol></p>

</p>


<h3>๒. สพฺพคนฺธิยเตฺถรอปทานํ</h3>
<ol>
<li>
‘‘คนฺธมาลํ มยา ทินฺนํ, วิปสฺสิสฺส มเหสิโน;  
  
อทาสิํ อุชุภูตสฺส, โกเสยฺยวตฺถมุตฺตมํฯ  
</li>
  
<li>
‘‘เอกนวุติโต กเปฺป, ยํ วตฺถมททิํ  
คนฺธมททิํ (สฺยา.)  
ปุเร;  
  
ทุคฺคติํ นาภิชานามิ, คนฺธทานสฺสิทํ ผลํฯ  
</li>
  
<li>
‘‘อิโต  
ปนฺนรเส กเปฺป, สุเจโฬ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สพฺพคนฺธิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. ปรมนฺนทายกเตฺถรอปทานํ</h3>
<ol>
<li>
‘‘กณิการํว  
  
โชตนฺตํ, อุทยนฺตํว ภาณุมํ;  
  
วิปสฺสิํ อทฺทสํ พุทฺธํ, โลกเชฎฺฐํ นราสภํฯ  
</li>
  
<li>
‘‘อญฺชลิํ  
ปคฺคเหตฺวาน, อภิเนสิํ สกํ ฆรํ;  
  
อภิเนตฺวาน สมฺพุทฺธํ, ปรมนฺนมทาสหํฯ  
</li>
  
<li>
‘‘เอกนวุติโต กเปฺป, ปรมนฺนมทิํ  
ปรมนฺนํ ททิํ (สี.), ปรมนฺนมทํ (สฺยา.)  
ตทา;  
  
ทุคฺคติํ นาภิชานามิ, ปรมนฺนสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปรมนฺนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๔. ธมฺมสญฺญกเตฺถรอปทานํ</h3>
<ol>
<li>
‘‘วิปสฺสิโน ภควโต, มหาโพธิมโห อหุ;  
  
รุกฺขฎฺฐเสฺสว สมฺพุโทฺธ,  
รุกฺขเฎฺฐเยว สมฺพุเทฺธ (สี.), รุกฺขโฎฺฐ อิว สมฺพุโทฺธ (อฎฺฐ.) เอตฺถ รุกฺขฎฺฐเสฺสว โพธิมหการชนสฺส สมฺพุโทฺธ จตุสจฺจํ ปกาเสตีติ อโตฺถปิ สกฺกา ญาตุํ  
โลกเชโฎฺฐ นราสโภ  
โลกเชเฎฺฐ นราสเภ (สี.)  
ฯ  
</li>
  
<li>
‘‘ภควา ตมฺหิ สมเย, ภิกฺขุสงฺฆปุรกฺขโต;  
  
จตุสจฺจํ ปกาเสติ, วาจาสภิมุทีรยํฯ  
</li>
  
<li>
‘‘สงฺขิเตฺตน จ เทเสโนฺต, วิตฺถาเรน จ เทสยํ  
เทสยิ (สฺยา.), ภาสติ (ก.)  
;  
  
วิวฎฺฎจฺฉโท สมฺพุโทฺธ, นิพฺพาเปสิ มหาชนํฯ  
</li>
  
<li>
‘‘ตสฺสาหํ ธมฺมํ สุตฺวาน, โลกเชฎฺฐสฺส ตาทิโน;  
  
วนฺทิตฺวา สตฺถุโน ปาเท, ปกฺกามิํ อุตฺตรามุโขฯ  
</li>
  
<li>
‘‘เอกนวุติโต  
กเปฺป, ยํ ธมฺมมสุณิํ ตทา;  
  
ทุคฺคติํ นาภิชานามิ, ธมฺมสวสฺสิทํ ผลํฯ  
</li>
  
<li>
‘‘เตตฺติํสมฺหิ  
อิโต กเปฺป, เอโก อาสิํ มหีปติ;  
  
สุตวา นาม นาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ธมฺมสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๕. ผลทายกเตฺถรอปทานํ</h3>
<ol>
<li>
‘‘ภาคีรถีนทีตีเร  
  
, อโหสิ อสฺสโม ตทา;  
  
ตมหํ อสฺสมํ คจฺฉิํ, ผลหโตฺถ อเปกฺขวาฯ  
</li>
  
<li>
‘‘วิปสฺสิํ ตตฺถ อทฺทกฺขิํ, ปีตรํสิํว ภาณุมํ;  
  
ยํ เม อตฺถิ ผลํ สพฺพํ, อทาสิํ สตฺถุโน อหํฯ  
</li>
  
<li>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๖. สมฺปสาทกเตฺถรอปทานํ</h3>
<ol>
<li>
‘‘‘นโม เต พุทฺธ วีรตฺถุ, วิปฺปมุโตฺตสิ สพฺพธิ;  
  
พฺยสนมฺหิ  
พฺยสนํ หิ (สี.)  
อนุปฺปโตฺต, ตสฺส เม สรณํ ภว’ฯ  
</li>
  
<li>
‘‘สิทฺธโตฺถ ตสฺส พฺยากาสิ, โลเก อปฺปฎิปุคฺคโล;  
  
‘มโหทธิสโม สโงฺฆ, อปฺปเมโยฺย อนุตฺตโรฯ  
</li>
  
<li>
‘‘‘ตตฺถ ตฺวํ วิรเช เขเตฺต, อนนฺตผลทายเก;  
  
สเงฺฆ จิตฺตํ ปสาเทตฺวา, สุพีชํ วาป  
จาปิ (สี.), วาปิ (สฺยา.)  
โรปยฯ  
</li>
  
<li>
‘‘อิทํ  
วตฺวาน สพฺพญฺญู, โลกเชโฎฺฐ นราสโภ;  
  
มเมว อนุสาสิตฺวา, เวหาสํ นภมุคฺคมิฯ  
</li>
  
<li>
‘‘อจิรํ คตมตฺตมฺหิ, สพฺพญฺญุมฺหิ นราสเภ;  
  
มรณํ สมนุปฺปโตฺต, ตุสิตํ อุปปชฺชหํฯ  
</li>
  
<li>
‘‘ตทาหํ วิรเช เขเตฺต, อนนฺตผลทายเก;  
  
สเงฺฆ จิตฺตํ ปสาเทตฺวา, กปฺปํ สคฺคมฺหิ โมทหํฯ  
</li>
  
<li>
‘‘จตุนฺนวุติโต กเปฺป, ปสาทมลภิํ ตทา;  
  
ทุคฺคติํ นาภิชานามิ, ปสาทสฺส อิทํ ผลํฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สมฺปสาทโก เถโร อิมา คาถาโย อภาสิตฺถาติฯ
</ol></p>

</p>


<h3>๗. อารามทายกเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, อาราโม โรปิโต มยา;  
  
สนฺทจฺฉาเยสุ  
สีตฉาเยสุ (สฺยา.), สนฺตจฺฉาเยสุ (ก.)  
รุเกฺขสุ, อุปาสเนฺตสุ ปกฺขิสุฯ  
</li>
  
<li>
‘‘อทฺทสํ วิรชํ พุทฺธํ, อาหุตีนํ ปฎิคฺคหํ;  
  
อารามํ อภินาเมสิํ, โลกเชฎฺฐํ นราสภํฯ  
</li>
  
<li>
‘‘หโฎฺฐ หเฎฺฐน จิเตฺตน, ผลํ ปุปฺผมทาสหํ;  
  
ตโต ชาตปฺปสาโทว, ตํ วนํ ปริณามยิํฯ  
</li>
  
<li>
‘‘พุทฺธสฺส ยมิทํ ทาสิํ, วิปฺปสเนฺนน เจตสา;  
  
ภเว นิพฺพตฺตมานมฺหิ, นิพฺพตฺตติ ผลํ มมฯ  
</li>
  
<li>
‘‘จตุนฺนวุติโต กเปฺป, ยํ อารามมทํ ตทา;  
  
ทุคฺคติํ นาภิชานามิ, อารามสฺส อิทํ ผลํฯ  
</li>
  
<li>
‘‘สตฺตติํเส อิโต กเปฺป, สตฺตาสุํ มุทุสีตลา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อารามทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. อนุเลปทายกเตฺถรอปทานํ</h3>
<ol>
<li>
‘‘อตฺถทสฺสิสฺส มุนิโน, อทฺทสํ สาวกํ อหํ;  
  
นวกมฺมํ กโรนฺตสฺส, สีมาย อุปคจฺฉหํฯ  
</li>
  
<li>
‘‘นิฎฺฐิเต นวกเมฺม จ, อนุเลปมทาสหํ;  
  
ปสนฺนจิโตฺต สุมโน, ปุญฺญเกฺขเตฺต อนุตฺตเรฯ  
</li>
  
<li>
‘‘อฎฺฐารเส  
กปฺปสเต, ยํ กมฺมมกริํ ตทา;  
  
ทุคฺคติํ นาภิชานามิ, อนุเลปสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อนุเลปทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. พุทฺธสญฺญกเตฺถรอปทานํ</h3>
<ol>
<li>
‘‘อุเทนฺตํ  
  
สตรํสิํว, ปีตรํสิํว ภาณุมํ;  
  
วนนฺตรคตํ สนฺตํ, โลกเชฎฺฐํ นราสภํฯ  
</li>
  
<li>
‘‘อทฺทสํ สุปินเนฺตน, สิทฺธตฺถํ โลกนายกํ;  
  
ตตฺถ จิตฺตํ ปสาเทตฺวา, สุคติํ อุปปชฺชหํฯ  
</li>
  
<li>
‘‘จตุนฺนวุติโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปพฺภารทายกเตฺถรอปทานํ</h3>
<ol>
<li>
‘‘ปิยทสฺสิโน ภควโต, ปพฺภาโร โสธิโต มยา;  
  
ฆฎกญฺจ อุปฎฺฐาสิํ, ปริโภคาย ตาทิโนฯ  
</li>
  
<li>
‘‘ตํ เม พุโทฺธ วิยากาสิ, ปิยทสฺสี มหามุนิ;  
  
สหสฺสกโณฺฑ สตเภณฺฑุ  
สตเคณฺฑุ (สฺยา. ก.)  
, ธชาลุ หริตามโยฯ  
</li>
  
<li>
‘‘นิพฺพตฺติสฺสติ  
โส ยูโป, รตนญฺจ อนปฺปกํ;  
  
ปพฺภารทานํ ทตฺวาน, กปฺปํ สคฺคมฺหิ โมทหํฯ  
</li>
  
<li>
‘‘อิโต พาตฺติํสกปฺปมฺหิ, สุสุโทฺธ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปพฺภารทายโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
เกสรํ คนฺธมนฺนญฺจ, ธมฺมสญฺญี ผเลน จ;  
  
ปสาทารามทายี จ, เลปโก พุทฺธสญฺญโก;  
  
ปพฺภารโท จ คาถาโย, เอกปญฺญาส กิตฺติตาฯ  
</p>
  
  
  
  
  