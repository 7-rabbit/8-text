<h1>มูลสิกฺขา</h1>
<h3>คนฺถารมฺภกถา</h3>
<p>
นตฺวา  
  
นาถํ ปวกฺขามิ, มูลสิกฺขํ สมาสโต;  
  
ภิกฺขุนา นวเกนาโท, มูลภาสาย สิกฺขิตุํฯ  
</p>
  
<h3>๑. ปาราชิกนิเทฺทโส</h3>
<ol>
<li>
สํ นิมิตฺตํ ปเวสโนฺต, ภิกฺขุ มคฺคตฺตเย จุโต;  
  
ปเวสนฎฺฐิตุทฺธาร-ปวิเฎฺฐ เจปิ สาทิยํฯ  
</li>
  
<li>
อทินฺนํ มานุสํ ภณฺฑํ, เถยฺยาเยเกน อาทิยํ;  
  
ปญฺจวีสาวหาเรสุ, ครุกํ เจ จุโต ภเวฯ  
</li>
  
<li>
อาทิยโนฺต  
หรโนฺตว-หรโนฺตปิริยาปถํ;  
  
วิโกเปโนฺต ตถา ฐานา, จาเวโนฺตปิ ปราชิโกฯ  
</li>
  
<li>
ตตฺถ นาเนกภณฺฑานํ, ปญฺจกานํ วสา ปน;  
  
อวหารา ทสเญฺจติ, วิญฺญาตพฺพา วิภาวินาฯ  
</li>
  
<li>
สาหตฺถาณตฺติโก เจว, นิสฺสโคฺค จาตฺถสาธโก;  
  
ธุรนิเกฺขปนเญฺจว, อิทํ สาหตฺถปญฺจกํฯ  
</li>
  
<li>
ปุพฺพสหปฺปโยโค  
จ, สํวิธาหรณมฺปิ จ;  
  
สเงฺกตกมฺมํ นิมิตฺตํ, ปุพฺพปฺปโยคปญฺจกํฯ  
</li>
  
<li>
เถยฺยาปสยฺหปริกปฺป-ปฺปฎิจฺฉนฺนกุสาทิกา;  
  
อวหารา อิเม ปญฺจ, วิญฺญาตพฺพา วิภาวินาฯ  
</li>
  
<li>
มนุสฺสปาณํ ปาโณติ, ชานํ วธกเจตสา;  
  
ชีวิตา โย วิโยเชติ, สาสนา โส ปราชิโตฯ  
</li>
  
<li>
ฌานาทิเภทํ หทเย อสนฺตํ,  
  
อญฺญปเทสญฺจ วินาธิมานํ;  
  
มนุสฺสชาติสฺส วเทยฺย ภิกฺขุ,  
  
ญาตกฺขเณ เตน ปราชิโก ภเวติฯ  
</li>
  
<h3>๒. ครุกาปตฺตินิเทฺทโส</h3>
</ol>
<ol>
<li>
โมเจตุกามจิเตฺตน, อุปกฺกมฺม วิโมจยํ;  
  
สุกฺกมญฺญตฺร สุปินา, สมโณ ครุกํ ผุเสฯ  
</li>
  
<li>
กายสํสคฺคราเคน  
, มนุสฺสิตฺถิํ ปรามสํ;  
  
อิตฺถิสญฺญี อุปกฺกมฺม, สมโณ ครุกํ ผุเสฯ  
</li>
  
<li>
ทุฎฺฐุลฺลวาจสฺสาเทน, มคฺคํ วารพฺภ เมถุนํ;  
  
โอภาสโนฺต มนุสฺสิตฺถิํ, สุณมานํ ครุํ ผุเสฯ  
</li>
  
<li>
วณฺณํ วตฺวาตฺตโนกาม-ปาริจริยาย เมถุนํ;  
  
อิตฺถิํ เมถุนราเคน, ยาจมาโน ครุํ ผุเสฯ  
</li>
  
<li>
สเนฺทสํ ปฎิคฺคณฺหิตฺวา, ปุริสสฺสิตฺถิยาปิ วา;  
  
วีมํสิตฺวา หรํปจฺจา, สมโณ ครุกํ ผุเสฯ  
</li>
  
<li>
จาเวตุกาโม โจเทโนฺต, อมูลนฺติมวตฺถุนา;  
  
โจทาปยํ วา สมโณ, สุณมานํ ครุํ ผุเสฯ  
</li>
  
<li>
เลสมตฺตํ อุปาทาย, อมูลนฺติมวตฺถุนา;  
  
จาเวตุกาโม โจเทโนฺต, สุณมานํ ครุํ ผุเสติฯ  
</li>
  
<h3>๓. นิสฺสคฺคิยนิเทฺทโส</h3>
</ol>
<ol>
<li>
วิกปฺปนมธิฎฺฐาน-มกตฺวา  
กาลจีวรํ;  
  
ทสาหมติมาเปติ, ตสฺส นิสฺสคฺคิยํ สิยาฯ  
</li>
  
<li>
ภิกฺขุสมฺมุติยาญฺญตฺร, ติจีวรมธิฎฺฐิตํ;  
  
เอกาหมติมาเปติ, นิสฺสคฺคิ สมยํ วินาฯ  
</li>
  
<li>
อญฺญาติกา ภิกฺขุนิยา, ปุราณจีวรํ ปน;  
  
โธวาเปติ รชาเปติ, อาโกฎาเปติ ตํ สิยาฯ  
</li>
  
<li>
อญฺญาติกา  
ภิกฺขุนิยา, หตฺถโต กิญฺจิ มูลกํ;  
  
อทตฺวา จีวราทาเน, นิสฺสคฺคิยมุทีริตํฯ  
</li>
  
<li>
อปฺปวาริตมญฺญาติํ, วิญฺญาเปนฺตสฺส จีวรํ;  
  
อญฺญตฺร สมยา ตสฺส, นิสฺสคฺคิยมุทีริตํฯ  
</li>
  
<li>
รชตํ ชาตรูปํ วา, มาสกํ วา กหาปณํ;  
  
คเณฺหยฺย วา คณฺหาเปยฺย, นิสฺสคฺคิ สาทิเยยฺย วาฯ  
</li>
  
<li>
ปริวเตฺตยฺย นิสฺสคฺคิ, รชตาทิ จตุพฺพิธํ;  
  
กปฺปิยํ กปฺปิเยนาปิ, ฐเปตฺวา สหธมฺมิเกฯ  
</li>
  
<li>
วิกปฺปนมธิฎฺฐาน-มกตฺวาน ปมาณิกํ;  
  
ทสาหมติมาเปติ, ปตฺตํ นิสฺสคฺคิยํ สิยาฯ  
</li>
  
<li>
ปญฺจพนฺธนโต อูน-ปเตฺต สติ ปรํ ปน;  
  
วิญฺญาเปติ นวํ ปตฺตํ, ตสฺส นิสฺสคฺคิยํ สิยาฯ  
</li>
  
<li>
ปฎิคฺคเหตฺวา ภุญฺชโนฺต, สปฺปิเตลาทิกํ ปน;  
  
สตฺตาหมติมาเปติ, ตสฺส นิสฺสคฺคิยํ สิยาฯ  
</li>
  
<li>
ภิกฺขุสฺส จีวรํ ทตฺวา, อจฺฉินฺทนฺตสฺส ตํ ปุน;  
  
สกสญฺญาย นิสฺสคฺคิ, อจฺฉินฺทาปยโตปิ วาฯ  
</li>
  
<li>
อปฺปวาริตมญฺญาติํ  
, สุตฺตํ ยาจิย จีวรํ;  
  
วายาเปนฺตสฺส นิสฺสคฺคิ, วินา ญาติปฺปวาริเตฯ  
</li>
  
<li>
ชานโนฺต  
ภิกฺขุ สงฺฆสฺส, ลาภํ ปริณตํ ปน;  
  
อตฺตโน ปริณาเมติ, ตสฺส นิสฺสคฺคิยํ สิยาติฯ  
</li>
  
<h3>๔. ปาจิตฺติยนิเทฺทโส</h3>
</ol>
<ol>
<li>
สมฺปชานมุสาวาเท, ปาจิตฺติยมุทีริตํ;  
  
ภิกฺขุญฺจ โอมสนฺตสฺส, เปสุญฺญหรเณปิ จฯ  
</li>
  
<li>
ฐเปตฺวา ภิกฺขุนิํ ภิกฺขุํ, อเญฺญน ปิฎกตฺตยํ;  
  
ปทโสธมฺมํ ภณนฺตสฺส, ปาจิตฺติยมุทีริตํฯ  
</li>
  
<li>
อนุปสมฺปเนฺนเนว, สยิตฺวาน ติรตฺติยํ;  
  
ปาจิตฺติ สหเสยฺยาย, จตุตฺถตฺถงฺคเต ปุนฯ  
</li>
  
<li>
อิตฺถิยา เอกรตฺตมฺปิ, เสยฺยํ กปฺปยโตปิ วา;  
  
เทเสนฺตสฺส วินา วิญฺญุํ, ธมฺมญฺจ ฉปฺปทุตฺตริํฯ  
</li>
  
<li>
ทุฎฺฐุลฺลํ ภิกฺขุโน วชฺชํ, ภิกฺขุสมฺมุติยา วินา;  
  
อภิกฺขุโน วทนฺตสฺส, ปาจิตฺติยมุทีริตํฯ  
</li>
  
<li>
ขเณยฺย วา ขณาเปยฺย, ปถวิญฺจ อกปฺปิยํ;  
  
ภูตคามํ วิโกเปยฺย, ตสฺส ปาจิตฺติยํ สิยาฯ  
</li>
  
<li>
อโชฺฌกาเส ตุ มญฺจาทิํ, กตฺวา สนฺถรณาทิกํ;  
  
สงฺฆิกํ ยาติ ปาจิตฺติ, อกตฺวาปุจฺฉนาทิกํฯ  
</li>
  
<li>
สงฺฆิกาวสเถ เสยฺยํ, กตฺวา สนฺถรณาทิกํ;  
  
อกตฺวาปุจฺฉนาทิํ โย, ยาติ ปาจิตฺติ ตสฺสปิฯ  
</li>
  
<li>
ชานํ สปฺปาณกํ โตยํ, ปาจิตฺติ ปริภุญฺชโต;  
  
อญฺญาติกา ภิกฺขุนิยา, ฐเปตฺวา ปาริวตฺตกํฯ  
</li>
  
<li>
จีวรํ  
  
เทติ ปาจิตฺติ, จีวรํ สิพฺพโตปิ จ;  
  
อติริตฺตํ อกาเรตฺวา, ปวาเรตฺวาน ภุญฺชโตฯ  
</li>
  
<li>
ภิกฺขุํ อาสาทนาเปโกฺข, ปวาเรติ ปวาริตํ;  
  
อนติริเตฺตน ภุเตฺต ตุ, ปาจิตฺติยมุทีริตํฯ  
</li>
  
<li>
สนฺนิธิโภชนํ ภุเญฺช, วิกาเล ยาวกาลิกํ;  
  
ภุญฺชโต วาปิ ปาจิตฺติ, อคิลาโน ปณีตกํฯ  
</li>
  
<li>
วิญฺญาเปตฺวาน ภุเญฺชยฺย, สปฺปิภตฺตาทิกมฺปิ จ;  
  
อปฺปฎิคฺคหิตํ ภุเญฺช, ทนฺตกโฎฺฐทกํ วินาฯ  
</li>
  
<li>
ติตฺถิยสฺส ทเท กิญฺจิ, ภุญฺชิตพฺพํ สหตฺถโต;  
  
นิสชฺชํ วารโห กเปฺป, มาตุคาเมน เจกโตฯ  
</li>
  
<li>
สุราเมรยปาเนปิ, ปาจิตฺติยมุทีริตํ;  
  
องฺคุลิปโตทเก จาปิ, หสธเมฺมปิ โจทเกฯ  
</li>
  
<li>
อนาทเรปิ ปาจิตฺติ, ภิกฺขุํ ภีสยโตปิ วา;  
  
ภยานกํ กถํ กตฺวา, ทเสฺสตฺวา วา ภยานกํฯ  
</li>
  
<li>
ฐเปตฺวา ปจฺจยํ กิญฺจิ, อคิลาโน ชเลยฺย วา;  
  
โชติํ ชลาปเยยฺยาปิ, ตสฺส ปาจิตฺติยํ สิยาฯ  
</li>
  
<li>
กปฺปพินฺทุมนาทาย, นวจีวรโภคิโน;  
  
หสาเปกฺขสฺส ปาจิตฺติ, ภิกฺขุโน จีวราทิกํฯ  
</li>
  
<li>
อปเนตฺวา  
นิเธนฺตสฺส, นิธาเปนฺตสฺส วา ปน;  
  
ชานํ ปาณํ มาเรนฺตสฺส, ติรจฺฉานคตมฺปิ จฯ  
</li>
  
<li>
ฉาเทตุกาโม ฉาเทติ, ทุฎฺฐุลฺลํ ภิกฺขุโนปิ จ;  
  
คามนฺตรคตสฺสาปิ, สํวิธายิตฺถิยา สหฯ  
</li>
  
<li>
ภิกฺขุํ  
ปหรโต วาปิ, ตลสตฺติกมุคฺคิเร;  
  
โจเทติ วา โจทาเปติ, ครุกามูลเกนปิฯ  
</li>
  
<li>
กุกฺกุจฺจุปฺปาทเน จาปิ, ภณฺฑนตฺถายุปสฺสุติํ;  
  
โสตุํ ภณฺฑนชาตานํ, ยาติ ปาจิตฺติยํ สิยาฯ  
</li>
  
<li>
สงฺฆสฺส ลาภํ ปริณามิตํ ตุ,  
  
นาเมติ โย ตํ ปรปุคฺคลสฺส;  
  
ปุจฺฉํ อกตฺวาปิ จ สนฺตภิกฺขุํ,  
  
ปาจิตฺติ คามสฺส คเต วิกาเลติฯ  
</li>
  
<h3>๕. ปกิณฺณกนิเทฺทโส</h3>
</ol>
<ol>
<li>
สงฺฆิกํ ครุภณฺฑํ โย, เทติ อญฺญสฺส อิสฺสโร;  
  
ถุลฺลจฺจยํ ยถาวตฺถุํ, เถยฺยา ปาราชิกาทิปิฯ  
</li>
  
<li>
กุสาทิมยจีรานิ, กมฺพลํ เกสวาลชํ;  
  
สมยํ วินา ธารยโต, ลูกปกฺขาชินกฺขิปํฯ  
</li>
  
<li>
สตฺถกเมฺม วตฺถิกเมฺม, สํ นิมิตฺตญฺจ ฉินฺทโต;  
  
ถุลฺลจฺจยํ มนุสฺสานํ, มํสาทิโภชเนปิ วาฯ  
</li>
  
<li>
กทเลรกกฺกทุสฺสานิ  
, โปตฺถกํ สพฺพนีลกํ;  
  
สพฺพปีตาทิกญฺจาปิ, ธารยนฺตสฺส ทุกฺกฎํฯ  
</li>
  
<li>
หตฺถิสฺสุรคโสณานํ, สีหพฺยคฺฆจฺฉทีปินํ;  
  
ตรจฺฉสฺส จ มํสาทิํ, อุทฺทิสฺสกตกมฺปิ จฯ  
</li>
  
<li>
อนาปุจฺฉิตมํสญฺจ, ภุญฺชโต ทุกฺกฎํ สิยา;  
  
ยาตานุปุพฺพํ หิตฺวาน, ทกติตฺถาทิกํ วเชฯ  
</li>
  
<li>
สหสา  
วุพฺภชิตฺวาน, ปวิเส นิกฺขเมยฺย วา;  
  
วจฺจปสฺสาวกุฎิกํ, วินา อุกฺกาสิกํ วิเสฯ  
</li>
  
<li>
นิตฺถุนโนฺต กเร วจฺจํ, ทนฺตกฎฺฐญฺจ ขาทยํ;  
  
วจฺจปสฺสาวโทณีนํ, พหิ วจฺจาทิกํ กเรฯ  
</li>
  
<li>
ขเรน จาวเลเขยฺย, กฎฺฐํ ปาเตยฺย กูปเก;  
  
อูหตญฺจ น โธเวยฺย, อุกฺลาปญฺจ น โสธเยฯ  
</li>
  
<li>
ทกกิจฺจํ กโรนฺตสฺส, กตฺวา ‘‘จปุจปู’’ติ จ;  
  
อนชฺฌิโฎฺฐว เถเรน, ปาติโมกฺขมฺปิ อุทฺทิเสฯ  
</li>
  
<li>
อนาปุจฺฉาย ปญฺหสฺส, กถเน วิสฺสชฺชเนปิ จ;  
  
สชฺฌายกรเณ ทีป-ชาลเน วิชฺฌาปเนปิ จฯ  
</li>
  
<li>
วาตปานกวาฎานิ, วิวเรยฺย ถเกยฺย วา;  
  
วนฺทนาทิํ กเร นโคฺค, คมนํ โภชนาทิกํฯ  
</li>
  
<li>
ปริกมฺมํ  
กเร กาเร, ติปฎิจฺฉนฺนกํ วินา;  
  
กายํ นหายํ ฆํเสยฺย, กุเฎฺฎ ถเมฺภ ตรุมฺหิ วาฯ  
</li>
  
<li>
กุรุวินฺทกสุเตฺตน, อญฺญมญฺญสฺส กายโต;  
  
อคิลาโน พหาราเม, จเรยฺย สอุปาหโนฯ  
</li>
  
<li>
อุปาหนํ โย ธาเรติ, สพฺพนีลาทิกมฺปิ จ;  
  
นิมิตฺตํ อิตฺถิยา รโตฺต, มุขํ วา ภิกฺขทายิยาฯ  
</li>
  
<li>
อุชฺฌานสญฺญี อญฺญสฺส, ปตฺตํ วา อตฺตโน มุขํ;  
  
อาทาสาทิมฺหิ ปเสฺสยฺย, อุจฺจาสนมหาสเนฯ  
</li>
  
<li>
นิสชฺชาทิํ กโรนฺตสฺส, ทุกฺกฎํ วนฺทเนปิ จ;  
  
อุกฺขิตฺตานุปสมฺปนฺน-นานาสํวาสกาทินํฯ  
</li>
  
<li>
เอกโต ปณฺฑกิตฺถีหิ, อุภโตพฺยญฺชเนน วา;  
  
ทีฆาสเน นิสีเทยฺย, อทีเฆ อาสเน ปนฯ  
</li>
  
<li>
อสมานาสนิเกน, มญฺจปีเฐ สเยยฺย วา;  
  
กุลสงฺคหตฺถํ ททโต, ผลปุปฺผาทิกมฺปิ จฯ  
</li>
  
<li>
คนฺถิมาทิํ  
กเร กาเร, ชินวาริตปจฺจเย;  
  
ปริภุเญฺชยฺย อพฺยโตฺต, อนิสฺสาย วเสยฺย วาฯ  
</li>
  
<li>
อนุญฺญาเตหิ อญฺญสฺส, เภสชฺชํ วา กเร วเท;  
  
กเร สาปตฺติโก ภิกฺขุ, อุโปสถปฺปวารณํฯ  
</li>
  
<li>
ทฺวารพนฺธาทิเก  
ฐาเน, ปริวตฺตกวาฎกํ;  
  
อปิธาย วินาโภคํ, นิโยคํ วา สเย ทิวาฯ  
</li>
  
<li>
ธญฺญิตฺถิรูปรตนํ, อาวุธิตฺถิปสาธนํ;  
  
ตูริยภณฺฑํ ผลํ รุเกฺข, ปุพฺพณฺณาทิญฺจ อามเสฯ  
</li>
  
<li>
สสิโตฺถทกเตเลหิ, ผณหตฺถผเณหิ วา;  
  
เกสโมสณฺฐเนกสฺมิํ, ภาชเน โภชเนปิ จฯ  
</li>
  
<li>
เอกตฺถรณปาวุรณา, สเยยฺยุํ เทฺวกมญฺจเก;  
  
ทนฺตกฎฺฐญฺจ ขาเทยฺย, อธิกูนํ ปมาณโตฯ  
</li>
  
<li>
โยเชติ วา โยชาเปติ, นจฺจํ คีตญฺจ วาทิตํ;  
  
ทสฺสนํ สวนํ เตสํ, กโรนฺตสฺส จ ทุกฺกฎํฯ  
</li>
  
<li>
วีหาทิโรปิเม จาปิ, พหิปาการกุฎฺฎเก;  
  
วจฺจาทิฉฑฺฑนาทิมฺหิ, ทีฆเกสาทิธารเณฯ  
</li>
  
<li>
นขมฎฺฐกรณาทิมฺหิ, สมฺพาเธ โลมหารเณ;  
  
ปริกมฺมกตํ ภูมิํ, อกฺกเม สอุปาหโนฯ  
</li>
  
<li>
อโธตอลฺลปาเทหิ, สงฺฆิกํ มญฺจปีฐกํ;  
  
ปริกมฺมกตํ ภิตฺติํ, อามสนฺตสฺส ทุกฺกฎํฯ  
</li>
  
<li>
สงฺฆาฎิยาปิ ปลฺลเตฺถ, ทุปฺปริภุเญฺชยฺย จีวรํ;  
  
อกายพนฺธโน คามํ, วเช กตฺวาน วจฺจกํฯ  
</li>
  
<li>
นาจเมยฺย  
ทเก สเนฺต, สมาเทยฺย อกปฺปิเย;  
  
เทสนาโรจนาทิมฺหิ, สภาคาปตฺติยาปิ จฯ  
</li>
  
<li>
น  
วเส วสฺสํ วิสํวาเท, สุทฺธจิเตฺต ปฎิสฺสวํ;  
  
วสฺสํ วสิตฺวา คมเน, อนนุญฺญาตกิจฺจโตฯ  
</li>
  
<li>
วินาปทํ ตรุสฺสุทฺธํ, โปริสมฺหาภิรูหเณ;  
  
อปริสฺสาวโนทฺธานํ, วเช ตํ ยาจโต น เทฯ  
</li>
  
<li>
อตฺตโน ฆาตเน อิตฺถิ-รูปาทิํ การเยยฺย วา;  
  
หิตฺวา มาลาทิกํ จิตฺตํ, ชาตกาทิํ สยํ กเรฯ  
</li>
  
<li>
ภุญฺชนฺตมุฎฺฐเป ตสฺส, สาลาทีสุ นิสีทโต;  
  
วุฑฺฒานํ ปน โอกาสํ, อทตฺวา วาปิ ทุกฺกฎํฯ  
</li>
  
<li>
ยานาทิมภิรูเหยฺย, กลฺลโก รตนตฺตยํ;  
  
อารพฺภ วเท ทวญฺญ-ปริสาโยปลาลเนฯ  
</li>
  
<li>
กายาทิํ วิวริตฺวาน, ภิกฺขุนีนํ น ทสฺสเย;  
  
วาเจ โลกายตํ ปลิตํ, คเณฺหยฺย คณฺหาเปยฺย วาฯ  
</li>
  
<li>
ยตฺถ กตฺถจิ เปฬายํ, ภุญฺชโต ปตฺตหตฺถโก;  
  
วาตปานกวาฎํ วา, ปณาเม โสทกมฺปิ จฯ  
</li>
  
<li>
อุเณฺหยฺย ปฎิสาเมยฺย, อติอุเณฺหยฺย โวทกํ;  
  
ฐเปยฺย ภูมิยํ ปตฺตํ, อเงฺก วา มญฺจปีฐเกฯ  
</li>
  
<li>
มิฑฺฒเนฺต  
ปริภณฺฑเนฺต, ปาเท ฉเตฺต ฐเปติ วา;  
  
จลกาทิํ ฐเป ปตฺตํ, ปเตฺต วา หตฺถโธวเนฯ  
</li>
  
<li>
ปเตฺตน นีหรนฺตสฺส, อุจฺฉิฎฺฐมุทกมฺปิ จ;  
  
อกปฺปิยมฺปิ ปตฺตํ วา, ปริภุเญฺชยฺย ทุกฺกฎํฯ  
</li>
  
<li>
วเท ‘‘ชีวา’’ติ ขิปิเต, น สิกฺขติ อนาทโร;  
  
ปริมณฺฑลกาทิมฺหิ, เสขิเย ทุกฺกฎํ สิยาฯ  
</li>
  
<li>
โย  
ภณฺฑคาเร ปยุโตว ภณฺฑกํ,  
  
มาตูน ปาจิตฺติยมสฺส โคปเย;  
  
ทวาย หีเนนปิ ชาติอาทินา,  
  
วเทยฺย ทุพฺภาสิตมุตฺตมมฺปิ โยติฯ  
</li>
  
<h3>๖. วตฺตาทิกณฺฑนิเทฺทโส</h3>
</ol>
<ol>
<li>
อุปชฺฌาจริยวตฺตญฺจ, คมิกาคนฺตุกมฺปิ จ;  
  
เสนาสนาทิวตฺตญฺจ, กาตพฺพํ ปิยสีลินาฯ  
</li>
  
<li>
หตฺถปาเส ฐิโต กิญฺจิ, คหิตพฺพํ ทเท ติธา;  
  
คเหตุกาโม คเณฺหยฺย, ทฺวิธายํ สมฺปฎิคฺคโหฯ  
</li>
  
<li>
สงฺฆาฎิมุตฺตราสงฺคํ, ตถา อนฺตรวาสกํ;  
  
‘‘เอตํ อิมํ อธิฎฺฐามิ’’, ตถา ‘‘ปจฺจุทฺธรามิ’’ติฯ  
</li>
  
<li>
‘‘อิมํ อิมานิ เอตานิ, เอตมฺปิ จีวร’’นฺติ วา;  
  
‘‘ปริกฺขารโจฬานี’’ติ, ตถา ‘‘ปจฺจุทฺธรามิ’’ติฯ  
</li>
  
<li>
‘‘เอตํ  
อิมํ อธิฎฺฐามิ, ปตฺตํ ปจฺจุทฺธรามิ’’ติ;  
  
เอวํ ปจฺจุทฺธเรธิเฎฺฐ, จีวราทิํ ยถาวิธิฯ  
</li>
  
<li>
สญฺจริตฺตํ วินา เสสา, สจิตฺตา ครุกนฺติมา;  
  
อจฺฉินฺนํ ปริณตํ หิตฺวา, นิสฺสคฺคิยมจิตฺตกํฯ  
</li>
  
<li>
ปทโสธมฺมํ ทุเว เสยฺยา, อิตฺถิยา ธมฺมเทสนา;  
  
ทุเว เสนาสนานีปิ, สิพฺพนํ จีวรสฺสปิฯ  
</li>
  
<li>
ปวาริตํ สุราปานํ, ปญฺจสนฺนิธิอาทิกํ;  
  
โชตินุชฺชาลนเญฺจว, กปฺปพินฺทุมนาทิกํ;  
  
คามปฺปเวสนเนฺตเต, ปาจิตฺตีสุ อจิตฺตกาฯ  
</li>
  
<li>
ปกิณฺณเกสุ อุทฺทิสฺส-กตํ หิตฺวาญฺญมํสกํ;  
  
เอกตฺถรณปาวุรณํ, เอกมเญฺจ ตุวฎฺฎนํ;  
  
เอกโต ภุญฺชนญฺจาปิ, นจฺจคีตาทิสตฺตปิฯ  
</li>
  
<li>
อกายพนฺธนญฺจาปิ  
, ปตฺตหตฺถกวาฎกํ;  
  
อจิตฺตกมิทํ สพฺพํ, เสสเมตฺถ สจิตฺตกํฯ  
</li>
  
<li>
วีติกฺกมนจิเตฺตน, สจิตฺตกมจิตฺตกํ;  
  
ปญฺญตฺติชานเนนาปิ, วทนฺตาจริยา ตถาฯ  
</li>
  
<li>
ปุพฺพกรณาทิกํ กตฺวา, อุโปสถปฺปวารณํ;  
  
นวธา ทีปิตํ สพฺพํ, กาตพฺพํ ปิยสีลินาฯ  
</li>
  
<li>
สมฺมชฺชนี ปทีโป จ, อุทกํ อาสเนน จ;  
  
อุโปสถสฺส เอตานิ, ปุพฺพกรณนฺติ วุจฺจติฯ  
</li>
  
<li>
ฉนฺทปาริสุทฺธิอุตุกฺขานํ  
, ภิกฺขุคณนา จ โอวาโท;  
  
อุโปสถสฺส เอตานิ, ปุพฺพกิจฺจนฺติ วุจฺจติฯ  
</li>
  
<li>
อุโปสโถ ยาวติกา จ ภิกฺขู กมฺมปฺปตฺตา,  
  
สภาคาปตฺติโย จ น วิชฺชนฺติ;  
  
วชฺชนียา จ ปุคฺคลา ตสฺมิํ น โหนฺติ,  
  
ปตฺตกลฺลนฺติ วุจฺจติฯ  
</li>
  
<p> ปุพฺพกรณปุพฺพกิจฺจานิ สมาเปตฺวา เทสิตาปตฺติกสฺส สมคฺคสฺส ภิกฺขุสงฺฆสฺส อนุมติยา ปาติโมกฺขํ อุทฺทิสิตุํ อาราธนํ กโรมฯ
</ol></p>


<ol>
<li>
ปาริสุทฺธิอธิฎฺฐาน-สุตฺตุเทฺทสวสา ติธา;  
  
คณปุคฺคลสงฺฆา จ, ตํ กเรยฺยุํ ยถากฺกมํฯ  
</li>
  
<li>
จาตุทฺทโส ปนฺนรโส, สามคฺคี ทินโต ติธา;  
  
ทินปุคฺคลกตฺตพฺพา-การโต เต นเวริตาฯ  
</li>
  
<li>
ตโย ตโยติ กตฺวาน, ทินปุคฺคลเภทโต;  
  
เตวาจีเทฺวกวาจีติ, นว วุตฺตา ปวารณาฯ  
</li>
  
<li>
กตฺติกนฺติมปกฺขมฺหา, เหมํ ผคฺคุนปุณฺณมา;  
  
ตสฺส อนฺติมปกฺขมฺหา, คิมฺหํ อาสาฬฺหิปุณฺณมา;  
  
วสฺสกาลํ ตโต เสสํ, จตุวีสตุโปสถาฯ  
</li>
  
<li>
จาตุทฺทสา  
ฉ เอเตสุ, ปกฺขา ตติยสตฺตมา;  
  
เญยฺยา ปนฺนรสา เสสา, อฎฺฐารส อุโปสถาฯ  
</li>
  
<p> ‘‘ฉนฺทํ ทมฺมิ, ฉนฺทํ เม หร, ฉนฺทํ เม อาโรเจหี’’ติ ฉนฺทํ ทาตพฺพํฯ
</ol></p>


<p> ‘‘ปาริสุทฺธิํ  ทมฺมิ, ปาริสุทฺธิํ เม หร, ปาริสุทฺธิํ เม อาโรเจหี’’ติ ปาริสุทฺธิ ทาตพฺพาฯ</p>


<p> ‘‘ปวารณํ ทมฺมิ, ปวารณํ เม หร, ปวารณํ เม อาโรเจหิ, มมตฺถาย ปวาเรหี’’ติ ปวารณา ทาตพฺพาฯ</p>


<p> อาปตฺติเทสเกน ‘‘อหํ, ภเนฺต, สมฺพหุลา นานาวตฺถุกา อาปตฺติโย อาปชฺชิํ, ตา ตุมฺหมูเล ปฎิเทเสมี’’ติ วตฺวา ปฎิคฺคณฺหเนฺตน ‘‘ปสฺสสิ, อาวุโส, ตา อาปตฺติโย’’ติ วุเตฺต ‘‘อาม, ภเนฺต, ปสฺสามี’’ติ วตฺวา ปุน ปฎิคฺคณฺหเนฺตน ‘‘อายติํ, อาวุโส, สํวเรยฺยาสี’’ติ วุเตฺต ‘‘สาธุ, สุฎฺฐุ, ภเนฺต สํวริสฺสามี’’ติ ติกฺขตฺตุํ วตฺวา เทเสตพฺพํฯ</p>


<p> เวมติํ อาโรเจเนฺตน ‘‘อหํ, ภเนฺต, สมฺพหุลาสุ นานาวตฺถุกาสุ อาปตฺตีสุ เวมติโก, ยทา นิเพฺพมติโก ภวิสฺสามิ, ตทา ตา อาปตฺติโย ปฎิกริสฺสามี’’ติ ติกฺขตฺตุํ วตฺวา อาโรเจตพฺพํฯ</p>


<p> ‘‘อชฺช เม อุโปสโถ ‘ปนฺนรโส, จาตุทฺทโส’ติ วา อธิฎฺฐามี’’ติ ติกฺขตฺตุํ วตฺวา ปุคฺคเลน อธิฎฺฐานุโปสโถ กาตโพฺพฯ</p>


<p> ทฺวีสุ ปน เถเรน ‘‘ปริสุโทฺธ อหํ อาวุโส, ‘ปริสุโทฺธ’ติ มํ ธาเรหี’’ติ ติกฺขตฺตุํ วตฺตพฺพํฯ นวเกนปิ ตเถว วตฺตพฺพํฯ ‘‘ภเนฺต, ธาเรถา’’ติ วจนํ วิเสโสฯ</p>


<p> ตีสุ  ปน ‘‘สุณนฺตุ เม อายสฺมนฺตา, อชฺชุโปสโถ ปนฺนรโส, ยทายสฺมนฺตานํ ปตฺตกลฺลํ, มยํ อญฺญมญฺญํ ปาริสุทฺธิอุโปสถํ กเรยฺยามา’’ติ ญตฺติํ ฐเปตฺวา ปฎิปาฎิยา วุตฺตนเยน ปาริสุทฺธิอุโปสโถ กาตโพฺพฯ</p>


<p> ‘‘อชฺช เม ปวารณา ‘จาตุทฺทสี, ปนฺนรสี’ติ วา อธิฎฺฐามี’’ติ ติกฺขตฺตุํ วตฺวา เอเกน ปวาเรตพฺพํฯ</p>


<p> ทฺวีสุ  ปน เถเรน ‘‘อหํ, อาวุโส, อายสฺมนฺตํ ปวาเรมิ ทิเฎฺฐน วา สุเตน วา ปริสงฺกาย วา, วทตุ มํ อายสฺมา อนุกมฺปํ อุปาทาย, ปสฺสโนฺต ปฎิกริสฺสามี’’ติ ติกฺขตฺตุํ วตฺวา ปวาเรตพฺพํฯ นวเกนาปิ ตเถว วตฺตพฺพํฯ ‘‘ภเนฺต’’ติ วจนํ วิเสโสฯ</p>


<p> ตีสุ วา จตูสุ วา ปน ‘‘สุณนฺตุ เม อายสฺมนฺตา, อชฺช ปวารณา ปนฺนรสี, ยทายสฺมนฺตานํ ปตฺตกลฺลํ, มยํ อญฺญมญฺญํ ปวาเรยฺยามา’’ติ ญตฺติํ ฐเปตฺวา เถเรน ‘‘อหํ, อาวุโส, อายสฺมเนฺต ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมนฺตา อนุกมฺปํ อุปาทาย, ปสฺสโนฺต ปฎิกริสฺสามี’’ติ ติกฺขตฺตุํ วตฺวา ปวาเรตพฺพํฯ นวเกหิปิ ตเถว ปฎิปาฎิยา ปวาเรตพฺพํฯ ‘‘ภเนฺต’’ติวจนํ วิเสโสฯ</p>


<p> จตูหิ อธิเกสุ ปน ‘‘สุณาตุ เม อาวุโส สโงฺฆ, อชฺช ปวารณา ปนฺนรสี, ยทิ สงฺฆสฺส ปตฺตกลฺลํ, สโงฺฆ ปวาเรยฺยา’’ติ ญตฺติํ ฐเปตฺวา วุฑฺฒตเรน ‘‘สงฺฆํ, อาวุโส, ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมโนฺต อนุกมฺปํ อุปาทาย, ปสฺสโนฺต ปฎิกริสฺสามี’’ติ ติกฺขตฺตุํ วตฺวา ปวาเรตพฺพํฯ นวเกหิปิ ตเถว ปฎิปาฎิยา ‘‘สงฺฆํ, ภเนฺต, ปวาเรมิ ทิเฎฺฐน วา สุเตน  วา ปริสงฺกาย วา, วทนฺตุ มํ อายสฺมโนฺต อนุกมฺปํ อุปาทาย, ปสฺสโนฺต ปฎิกริสฺสามี’’ติ ติกฺขตฺตุํ วตฺวา ปวาเรตพฺพํฯ</p>

</p>

</p>





