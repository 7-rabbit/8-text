<h1>อภินีหาร กถา</h1>
<p> ตโต ทีปงฺกโร ทสพโล โพธิสตฺตํ ปสํสิตฺวา อฎฺฐหิ ปุปฺผ มุฎฺฐีหิ ปูเชตฺวา ปทกฺขิณํ กตฺวา ปกฺกามิฯ เตปิ จตูสต สหสฺส ขีณาสวา โพธิสตฺตํ ปุเปฺผหิ จ คเณฺธหิ จ ปูเชตฺวา ปทปฺผณํ กตฺวา ปกฺกมิํสุฯ เทวมนุสฺสา จ ตเถว ปูเชตฺวา วณฺทิตฺวา อถ โข โพธิสโตฺต ทสพลสฺส วฺยากรณํ สุตฺวา พุทฺธภาวํ กรตลคตมิว มญฺญมาโน ปมุทิต หทโย สเพฺพสุ ปฎิกฺกเนฺตสุ สยนา วุฎฺฐาย ปุปฺผราสิ มตฺถเก ปลฺลงฺกํ อาภุชิตฺวา นิสิโนฺน พุทฺธการกธเมฺม อุปธาเรโนฺต กหนนุ โข พุทฺธการก ธมฺมา, กิํ อุทฺธํ อโธ ทิสาสุ วีทียาสูติ อนุกฺกเมน สกลํ ธมฺมธาตุํ วิจินโนฺต โปราณกโพธิสเตฺตหิ อาเสวิต นิเสวิต ปฐมํ ทานปารมิํ ทิสฺวา ตตฺถ ทฬภิสมาทาน กตฺวา เอวํ อนุกฺกเมน สีล - เนกฺขมฺม - ปญฺญา - วีริย - ขนฺติ - สจฺจ - อธิฎฺฐาน - เมตฺตา - อุเปกฺขา ปารมิโยจ ทิสฺวา ตตฺถทฬฺห สมาทานํ กตฺวา เทวตาหิ อภิตฺถุโต อากาสมพภุคฺคนตฺว หิม หิมวนฺตเมว อคมาสิฯ</p>


<p>ทีปงฺกโรปิ สตฺถา จตูหิ ขีณาสว สตสหเสฺสหิ ปริวุโต รมฺมนครวาสีหิ ปูชียมาโน เทวตาหิ อภินณฺทิยมาโน อลงฺกต ปฎิยเตฺตน มเคฺคน รมฺมนครํ ปวิสิตฺวา ปญฺญตฺตวรพุทฺธาสเน นิสีทิฯ ภิกฺขุสโงฺฆปิ อตฺตโน อตฺตโน ปตฺตาสเน นิสีทิฯ รมฺมนครวาสิโนปิ อุปาสกา พุทฺธปมุขสฺส ภิกฺขุสงฺฆสฺส มหาทานํ  ทตฺวา ภควนฺตํ ภุตฺตาวิํ โอนีต ปตฺตปาณิํ มาลาคณฺธาทีหิ ปูเชตฺวา ทานานุโมทนํ โสตุกามา นิสีทิํสุฯ ภควาปิ เตสํ อนุโมทนํ กโรโนฺต ทานกถํ สีลกถํ สคฺคิกถํ กามานํ อาทีนวํ โอการํ สํกิเลสํ เนกฺขเมฺม อานิสํสญฺจ ปกาเสตฺวา อมต ปริโยสานํ ธมฺมกถํ กเถสิฯ</p>


<p>เอวํ ตสฺส มหชนสฺส ธมฺมํ เทเสตฺวา เอกเจฺจ สรเณสุ เอกเจฺจ ปญฺจสุ สีเลสุ เอกเจฺจ โสตาปตฺติผเล เอกเจฺจ สกทาคามิ ผเล เอกเจฺจ อนาคามี ผเล เอกเจฺจ จตุสุปิ ผเลสุ เอกเจฺจ ตีสุ วิชฺชาสุ เอกเจฺจ ฉฬภิญฺญาสุ เอกเจฺจ อฎฺฐสุ สมาปตฺติสุ ปติฎฺฐาเปตฺวา อุฎฺฐายาสนา รมฺมนครโต นิกฺขมิตฺวา สุทสฺสน มหาวิหารเมว ปาวิสิฯ</p>


<p>วุตฺตเญฺหตํ</p>


<p>
‘‘ตทา เต โภชยิตฺวาน - สสงฺฆํ โลกนายกํ,  
  
อุผคฉุญฺญํ สรณํ ตสฺส - ทีปงฺกรสฺส สตฺถุโน,  
  
สรณาคมเน กญฺจิ - นิวเสติ ตถาคโต  
  
กญฺจิ ปญฺจสุ สีเลสุ - สีเล ทสวิเธ ปรํ;  
</p>
  
<p>
กสฺสจิ เทติ สามญฺญํ - จตุโร ผลมุตฺตเม,  
  
กสฺสจิ อสเถ ธเมฺม - เทติ โส ปฎิสมฺภิทา;  
</p>
  
<p>
กสฺสจิ วรสมาปตฺติโย - อฎฺฐ เทติ นราสโภ,  
  
ติโสฺส กสฺสจิ วิชฺชาโย - ฉฬภิญฺญ ปเวจฺฉติ;  
</p>
  
<p>
เตน โยเคน ชนกายํ - โอวเทติ มหามุนิ,  
  
เตน วิตฺถาริกํ อาสี - โลกนาถสฺส สาสนํ;  
</p>
  
<p>
มหาหนูสภกฺขโณฺธ - ทีปงฺกรสนามโก,  
  
พหู ชเน ตารยติ - ปริโมเจติ ทุคฺคติํ;  
</p>
  
<p>
โพธเนยฺยํ ชนํ ทิสฺวา - สตสหเสฺสปิ โยชเน  
  
ขเณน อุปคนฺตฺวาน - โพเธติ ตํ มหามุนี’’ติ;  
</p>
  
<p>อิติ โส ทีปงฺกโร สตฺถา วสฺสสต สหสฺสานิ ฐตฺวา สตฺตานํ พณฺธนโมกฺขํ กุรุมาโน สพฺพพุทฺธกิจฺจานิ นิฎฺฐาเปตฺวา นณฺทาราเม อนุปาทิเสสาย นิพฺพานธาตุยา ปรินิพฺพายินเหว ธาตุโย ตสฺส - สตฺถุโน วิกิริํสุ ตาฯ ฐิตา เอกฆนา หุตฺวา - สุวณฺณปฎิมา วิย สกลชมฺพุทีปวาสิโน มนุสฺสา ฆนโกฎิฎิมสุวณฺณฎฺฐิกาหิ เอวํ ฉตฺติํส โยชนิกํ มหาถูปมกํสุ นิเวทสิ - เกจิฯ</p>


<p>เตน  วุตฺตํ</p>


<p>
‘‘ทีปงฺกโร ชิโน สตฺถา - นณฺทารามมฺหิ นิพฺพุโต,  
  
ตเตฺถว ตสฺส ชินถูโป - ฉตฺติํสุเพฺพธ โยชโน‘‘;  
</p>
  
<p>
‘‘ปตฺต จีวร ปริกฺขาร - ปริโภคญฺช สตฺถุโน,  
  
โพธิมูเล ตทา ถูโป - ตีณิ โยชนมุคฺคโต’’ติ;  
</p>
  
<p> ทีปงฺกรสฺส ปน ภควโต อปรภาโค เอกํ อสเงฺขยฺยํ อติกฺกมิตฺวา โกณฺฑโญฺญ นาม สตฺถา อุทปาทิฯ ตทา โพธิสโตฺต วิชิตาวิ นาม จกฺกวตฺติ หุตฺวา โกฎิสตสหสฺส สงฺขสฺส พุทฺธ ปมุขสฺส ภิกฺขุสงฺฆสฺส มหาทานํ อทายิ สตฺถา โพธิสตฺตํ พุโทฺธ ภวิสฺสตีติ วฺยากริตฺวา ธมฺมํ เทเสสิ โส สตฺถุ ธมฺมํกถํ สุตฺวา รชฺชิ นิยฺยาเทตฺวา ปพฺพชิ โส ตีณิ ปิฎกานิ อุคฺคเหตฺวา อฎฺฐ สมาปตฺติโย ปญฺจอภิญฺญาโยจ อุปฺปาเทตฺวา อปริหีนชฺฌาโน พฺรหฺมโลเก นิพฺพตฺติฯ โสปิ พุโทฺธ วสฺสสตสหสฺสานิ ฐตฺวา สพฺพพุทฺธกิจฺจานิ นิฎฺฐาเปตฺวา จณฺทาราเม ปรินิพฺพายิ ตสฺสาปิ ภควโต ธาตุยา น วิกิริํสุ สกลชมฺพุทีปวาสิโน มนุสฺสา สมาคนฺตฺวา สตฺตโยชนิกาสตฺตรตนมยํ หริตาลมโนสิลายมตฺติกากิจฺจํ เตล สปฺปีหิ อุทกกิจฺจํ กตฺวา เจติยํ นิฎฺฐาเปสุํ</p>


<p>
โกณฺฑเญฺญ กิร สมฺพุโทฺธ - จณฺทาราเม มโนรเม,  
  
นิพฺพายิ เจติโย ตสฺส - สตฺตโยชนิโก กโตติ;  
</p>
  
<p>ตสฺส อปรภาเค เอกํ อสํงฺขยฺยํ อติกฺกมิตฺวา เอกสฺมิํเยว กเปฺป จตฺตาโร พุทฺธา อุปฺปชฺชิํสุ - มงฺคโล สุมโน เรวโต โยหิโตติฯ มงฺคลสฺส ปน ภควโต กาเล โพธิสโตฺต สุรุจิ นาม พฺราหฺมโณ หุตฺวา สตฺถารํ นิมเนฺตสฺสามีติ อุปสงฺกมิตฺวา มธุร ธมฺมํกตํ สุตฺวา สฺวาตนาย นิมเนฺตตฺวา โกฎิสตสหสฺส สงฺขสฺส พุทฺธปมุขสฺส สงฺฆสฺส สตฺตาหํ ควปานํ นาม ทานมทาสิ สตฺถา อนุโมทนํ กโรโนฺต มหาปุริสํ อามเนฺตตฺวา ตฺวํ กปฺปสตสหสฺสาธิกานํ ทฺวนฺนํ อสเงฺขยฺยานํ มตฺถเก โคตโม นาม พุโทฺธ ภวิสฺสสีติ วฺยากาสิ มหาปุริโส วฺยากรณํ สุตฺวา อหํ กิร พุโทฺธ ภวิสฺสามิ โก เม ฆราวาเสน อโตฺถ ปพฺพชิสฺสมีติ จินฺตตฺวา ตถารูปํ สมฺปตฺติํ เกฬปิณฺฑํ วีย ปหาย สตฺถุ สนฺติเก ปพฺพชิตฺวา พุทฺธวจนํ อุคฺคณฺหิตฺวา อภิญฺญา จ สมาปตฺติโย จ นิพฺพเตฺตตฺวา อายุปริโยสาเน พฺรหฺมโลเก นิพฺพตฺติ, ตสฺมิมฺปิ พุเทฺธ ปรินิพฺพุเต ธาตุโย น วิกิริํสุ, ชมฺพุทีปวาสิโน ปุเพฺพ วิย ติํสโยชนกํ ถูปมกํสุฯ</p>


<p>เตน  วุตฺตํ ‘‘อุยฺยาเน วสโภ นาม - พุโทฺธ นิพฺพายิ มงฺคโล, ตเตฺถว ตสฺส ชินถูโป - ติํสโยชนมุคฺคิโต’’ติฯ</p>


<p>ตสฺส อปรภาเค สุมโน นาม สตฺถา อุทปาทิ ตทา มหาสโตฺต อตุโล นาม นาคราชา หุตฺวา นิพฺพตฺติ-มหิทฺธิโก มหานุภาโว โส พุโทฺธ อุปฺปโนฺนติ สุตฺวา ญาติสงฺฆปริวุโต นาคภวนา นิกฺขมิตฺวา โกฎิสตสหสฺส ภิกฺขุปริวารสฺส ตสฺส ภควโต ทิพฺพตุริเยหิ อุปหารํ กาเรตฺวา มหาทานํ ปวเตฺตตฺวา ปเจฺจกํ ทุสฺสยุคานิ ทตฺวา สรเณสุ ปติฎฺฐาสิ โสปิ นํ สตฺถา อนาคเต พุโทฺธ ภวิสฺสสีติ วฺยากาสิ ตสฺมิมฺปิ พุเทฺธ ปรินิพฺพุเต ธาตุโย น วิกิริํสุ ชมฺพุทีปวาสโน ปุเพฺพ วิย จตุโยชนิกํ ถูปมกํสุฯ</p>


<p>เตน วุตฺตํ</p>


<p>
‘‘สุมโน ยสธโร - พุโทฺธ อคฺคารามมฺห นิพฺพุโต,  
  
ตเตฺถว ตสฺส ชินถูโป - จตุโยชนมุคฺคโต’’ติ;  
</p>
  
<p>ตสฺส อปรภาเค เรวโต นาม สตฺถา อุทปาทิ ตทา โพธิสโตฺต อติเทโว นาม พฺราหฺมโณ หุตฺวา สตฺถุ ธมฺมเทสน สุตฺวา สรเณสุ ปติฎฺฐาย สิรสิ อญฺชลิํ ปคฺคเหตฺวา ตสฺส สตฺถุโน กิเลสปฺปหาเน วณฺณํ วตฺวา อุตฺตราสเงฺฆน ปูชมกาสิฯ โสปิ นํ สตฺถา พุโทฺธ ภวิสฺสติติ วฺยากาสิ ตสฺมิํ ปน พุเทฺธ ปรินิพฺพุเต ธาตุโย วิกิริํสุฯ</p>


<p>เตน วุตฺตํ</p>


<p>
‘‘เรวโต ปวโร พุโทฺธ - นิพฺพุโต โส มหาปุเร,  
  
ธาตุ วิตฺถาริกํ อาสี - เตสุ เตสุ ปเทสโต’’ติ;  
</p>
  
<p>ตสฺส อปรภาเค โสภิโต นาม สตฺถา อุทปาทิ ตทา โพธิสโตฺต อชิโต นาม พฺราหฺมโณ หุตฺวา สตฺถุ ธมฺมเทสนํ สุตฺวา สรเณสุ ปติฎฺฎาย พุทฺธปมุขสฺส สงฺฆสฺส มหาทานํ อทาสิฯ โสปิ นํ สตฺถา พุโทฺธ ภวิสฺสสีติ วฺยากาสิ ตสฺสาปิ ภควโต ธาตุโย วิกิริํสุฯ</p>


<p>เตน วุตฺตํ</p>


<p>
‘‘โสภิโต วรสมฺพุโทฺธ - สีหรามมฺหิ นิพฺพุโต,  
  
ธาตุวิตฺถาริกํ อาสี - เตสุ เตสุ ปเทสโต’’ติ;  
</p>
  
<p>ตสฺส อปรภาเค เอกมสเงฺขยฺยํ อติกฺกมิตฺวา เอกสฺมิํเยว กเปฺป ตโย พุทฺธา นิพฺพตฺติํสุ - อโนมทสฺสิ ปทุโม นารโทติฯ อโนมทสฺสิสฺส ภควโต กาเล โพธิสโตฺต เอโก</p>


<p> ยสวโร ธีโร - เกจิฯ</p>


<p>ยกฺข  เสนาปติ อโหสิ มหิทฺธิโก มหานุภาโว อเนก โกฎิสตสหสฺสานํ ยกฺขานํ อธิปติฯ โส พุโทฺธ อุปฺปโนฺนติ สุตฺวา อาคนฺตฺวา พุทฺธปมุขสฺส สงฺฆสฺส มหาทานมทาสิ สตฺถาปิ ตํ อนาคเต พุโทฺธ ภวิสฺสสีติ วฺยากาสิฯ อโนมทสฺสิมฺหิ ปน ภควติ ปรินิพฺพุเต ธาตุโย น วิกิริํสุ ชมฺพุทีปวาสิโน ปญฺจวีสโยชนกํ ถูปํ กริํสุ</p>


<p>เตน วุตฺตํ</p>


<p>
‘‘อโนมทสฺสิ ชิโน สตฺถา - ธมฺมารามมฺหิ นิพฺพุโต,  
  
ตเตฺถว ตสฺส ชินถูโป - อุเพฺพธา ปณฺณุวีสตี’ติ;  
</p>
  
<p>ตสฺส อปรภาเค ปทุโม นาม สตฺถา อุทปาทิ ตถาคเต อคามการเญฺญ วิหเรนฺตา โพธิสโตฺต สีโห หุตฺวา สตฺถารํ นิโรธสมาปตฺติยา สมาปนฺนํ ทิสฺวา ปสนฺนจิโตฺต วณฺทิตฺวา ปทกฺขิณํ กตฺวา ปีติโสมนสฺสชาโต ติกฺขตฺตุํ สีหนาทํ นทิตฺวา สตฺตาหํ พุทฺธารมฺมณํ ปีติํ อวิชหิตฺวา ปีติสุเขเนว โคจราย อปกฺกมิตฺวา ชิวิตปริจฺจาคํ กตฺวา ปยิรุปาสมาโน อฎฺฐาสิ สตฺถา สตฺตาหจฺจเยน นิโรธา วุฎฺฐิโต สีหํ โอโลเกตฺวา ภิกฺขุสเงฺฆปิ จิตฺตํ ปสาเทตฺวา สงฺฆํ วณฺทิสฺสตี‘‘ติ ภิกฺขุสโงฺฆ อาคจฺฉตูติ จิเนฺตสิ ภิกฺขุ ตาวเทว อาคมิํสุ สีโห สเงฺฆ จิตฺตํ ปสาเทสิฯ สตฺถา ตสฺส มนํ โอโลเกตฺวา อนาคเต พุโทฺธ ภวิสฺสตีติ วฺยากาสิ ตสฺส ปน ภควโต ธาตุโย วิกิริํสุฯ</p>


<p>เตน วุตฺตํ</p>


<p>
‘‘ปทุโม ชินวโร สตฺถา - ธมฺมารามมฺหิ นิพฺพุโต,  
  
ธาตุ วิตฺถาริกํ อาสิ - เตสุ เตสุ ปเทสโต’’ติ;  
</p>
  
<p>ตสฺส อปรภาเค นารโท นาม สตฺถา อโหสิ ตทา โพธิสโตฺต, อิสิปพฺพชฺชํ ปพฺพชิตฺวา ปญฺจสุ อภิญฺญาสุ อฎฺฐสุจ สมาปตฺติสุจิณฺณวสี หุตฺวา พุทฺธปมุขสฺส สงฺฆสฺส มหาทานํ ทตฺวา โลหิต จณฺทเนน ปูชมกาสิ โสปิ นํ อนาคโต พุโทฺธ ภวิสฺสตีติ วฺยากาสิ นารท ปน ภควโต ธาตุโย เอกฆนา อเหสุํฯ สเพฺพ เทว มนุสฺสา สนฺนิปติตฺวา จตุโยชนิกํ ถูปํ กริํสุฯ</p>


<p>เตน วุตฺตํ</p>


<p>
‘‘นารโท ชินวสโภ - นิพฺพุโต สุทสฺสเน ปุเร,  
  
ตเตฺถว ตสฺส ถูปวโร - จตุโยชนมุคฺคโต’’ติ;  
</p>
  
<p>ตสฺส อปรภาเค เอกมสเงฺขยฺยมติกฺกมิตฺวา อิโต กปฺปสตสหสฺส มตฺถเก เอกสฺมิํ กเปฺป ปทุมุตฺตโร นาม สตฺถา อุทปาทิฯ ตทา โพธิสโตฺต ชฎิโล นาม มหารฎฺฐิโก หุตฺวา พุทฺธปมุขสฺส สงฺฆสฺส จิวรทานมทาสิฯ โสปิ ตํ อนาคโต พุโทฺธ ภวิสฺสตีติ วฺยากาสิฯ  ปทุมุตฺตรสฺสาปิ ภควโต ธาตุโย เอกฆนา อเหสุํฯ สเพฺพ เทวมนุสฺสา สนฺนิปติตฺวา ทฺวาทส โยชนิกํ มหาถูปมกํสุฯ</p>


<p>เตน วุตฺตํ</p>


<p>
‘‘ปทุมุตฺตโร ชิโน พุโทฺธ - นณฺทารามมฺหิ นิพฺพุโต,  
  
ตเตฺถว ตสฺส ถูปวโร - ทฺวาทสุเพฺพธโยชโน’’ติ;  
</p>
  
<p>ตสฺส อปรภาเค ติํสกปฺป สหสฺสานิ อติกฺกมิตฺวา สุเมโธ สุชาโต จาติ เอกสฺมิํ กเปฺป เทฺว พุทฺธา นิพฺพตฺติํสุ สุเมธสฺส ปน ภควโต กาเล โพธิสโตฺต อุตฺตโร นาม มานโว หุตฺวา นิทหิตฺวา ฐปิตํเยว อสีติโกฎิธนํ วิสฺสเชฺชตฺวา พุทฺธปมุขสฺส สงฺฆสฺส มหาทานํ ทตฺวา ธมฺมํ สุตฺวา สรเณสุ ปติฎฺฐาย นิกฺขมิตฺวา ปพฺพชิ โสปิ นํ อนาคเต พุโทฺธ ภวิสฺสตีติ วฺยากาสิฯ สุเมฺธสฺส ปน ภควโต ธาตุโย วิกิริํสุ</p>


<p>เตน วุตฺตํ</p>


<p>
‘‘สุเมโธ ชินวโร พุโทฺธ - เมธารามมฺหิ นิพฺพุโต,  
  
ธาตุวิตฺถาริกํ อาสิ - เตสุ เตสุ ปเทสโต’’ติ;  
</p>
  
<p>ตสฺส อปรภาเค สุชาโต นาม สตฺถา อุทปาทิฯ ตทา โพธิสโตฺตจกฺกวตฺติราชา หุตฺวา พุโทฺธ อุปฺปโนฺนติ สุตฺวา อุปสํกมิตฺวา ธมฺมํ สุตฺวา พุทฺธปมุขสฺส สงฺฆสฺส สทฺธิํ สตฺตหิ รตเนหิ จตุมหาทีปํ รชฺชํ ทตฺวา สตฺถุ สนฺติเก ปพฺพชิ สกลรฎฺฐวาสิโน รฎฺฐุปฺปาทํ คเหตฺวา อารามิก กิจฺจํ สาเธนฺตา พุทฺธปมุขสฺส สงฺฆสฺส นิจฺจํ มหาทานมทํสุฯ โสปิ นํ สตฺถา อนาคเต พุโทฺธภวิสฺสตีติ วฺยากาสิ สุชาตสฺส ปน ภควโต ธาตุโย เอกฆนา อเหสุํ ชมฺพุทีปวาสิโน ติคาวุตํ ถูปมกํสุ</p>


<p>เตน วุตฺตํ</p>


<p>
‘‘สุชาโต ชินวโร พุโทฺธ สีลารามมฺหิ นิพฺพุโต,  
  
ตเตฺถว เจติโย ตสฺส - ตีณิ คาวุตมุคฺคโต’’ติ;  
</p>
  
<p>ตสฺส อปรภาเค อฎฺฐารส กปฺปสตมตฺถเก เอกสฺมิํ กเปฺป ปิยทสฺสิ อตฺถทสฺสิ ธมฺมทสฺสิติ ตโย พุทฺธา นิพฺพตฺติํสุ ปิยทสฺสิ พุทฺธกาเล โพธิสโตฺต กสฺสโป นาม มาณโว ติณฺณํ เวทานํ ปารคโต หุตฺวา สตฺถุ ธมฺมเทสนํ สุตฺวา โกฎิสตสหสฺส ธน ปริจฺจาเคน สงฺฆารามํ กาเรตฺวา สรเณสุ จ สีเลสุ จ ปติฎฺฐาสิ อถ นํ สตฺถา อฎฺฐารส กปฺป สตจฺจเยน พุโทฺธ ภวิสฺสตีติ วฺยากาสิ ปิยทสฺสิสฺส ภควโตปิ ธาตุโย เอกฆนาว อเหสุํ ชมฺพุทีปวาสิโน สนฺนิปติตฺวา ติโยชนิกํ มหาถูปมกํสุฯ</p>


<p>เตน  วุตฺตํ</p>


<p>
‘‘ปิยทสฺสิ มุนิวโร - สลลารามมฺหิ นิพฺพุโต,  
  
ตเตฺถว ตสฺส ชินถูโป - ตีณิ โยชนมุคฺคโต’’ติ;  
</p>
  
<p>ตสฺส อปรภาเค อตฺถทสฺสิ นาม ภควา อุทปาทิ ตทา โพธิสโตฺต มหิทฺธิโก มหานุภาโว สุสิโม นาม ตาปโส หุตฺวา ภควโต สนฺติเก ธมฺมํ สุตฺวา ปสีทิตฺวา ทิพฺพานิ มณฺทารว ปทุมปาริจฺฉตฺตกาทีนิ ปุปฺผานิ อาหริตฺวา จาตุทฺวีปิก มหาเมโฆ วิย ปุปฺผวสฺสํ วเสฺสตฺวา สมนฺตโต ปุปฺผมณฺฑป ปุปฺผอคฆิย โตรณาทีนิ กตฺวา มณฺทารว ปุปฺผจฺฉเตฺตน ทสพลํ ปูเชสิ โสปิ นํ ภควา อนาคโต โคตโม นาม พุโทฺธ ภวิสฺสตีติ วากาสิฯ ตสฺส ปน ภควโต ธาตุโย วิกิริํสุฯ</p>


<p>เตน วุตฺตํ</p>


<p>
‘‘อตฺถทสฺสิ ชินวโร - อโนมารามมฺหิ นิพฺพุโต,  
  
ธาตุวิตฺถาริกํ อาสิ - เตสุ เตสุ จ รฎฺฐโต’’ติ;  
</p>
  
<p>ตสฺส อปรภาเค ธมฺมทสฺสิ นาม สตฺถา อุทปาทิฯ ตทา โพธิสโตฺต สกฺกา เทวราชา ทิพฺพคณฺธปุเปฺผหิ จ ทิพฺพตุริเยหิ จ ปูชํ อกาสิ โสปิ นํ พุโทฺธ ภวิสฺสตีติ วฺยากาสิฯ ธมฺมทสฺสิสฺส ปน ภควโต ธาตุโย เอกฆนา อเหสุํฯ ชมฺพุทีปวาสิโน ติโยชนิกํ ถูปมกํสุฯ</p>


<p>เตน วุตฺตํ</p>


<p>
‘‘ธมฺมทสฺสิ มหาวีโร-เกลาสารมมฺหิ นิพฺพุโต,  
  
ตเตฺถว ถูปวโร ตสฺส-ตีณิ โยชนมุคฺคโต’’ติ;  
</p>
  
<p>ตสฺส อปรภาเค จตุนวุติกปฺป มตฺถเก เอกสฺมิํ กเปฺป เอโกว สิทฺธโตฺถ นาม สตฺถา อุทปาทิฯ ตทา โพธิสโตฺต อุคฺคเตโช อภิญฺญาพล สมฺปโนฺน มงฺคโล นาม ตาปโส หุตฺวา มหาชมฺพุผลํ อาหริตฺวา ตถาคสฺส อทาสิ สตฺถา ตํ ผลํ ปริภุญฺชิตฺวา จตุนวุติ กปฺปมตฺถเก พุโทฺธ ภวิสฺสตีติ วฺยากาสิ ตสฺสาปิ ภควโต ธาตุโย น วิกิริํสุ, จตุโยชนิกํ รตนมยํ ถูปมกํสุฯ</p>


<p>เตน วุตฺตํ</p>


<p>
‘‘สิทฺธโตฺต มุนิวโร พุโทฺธ อโนมารมมฺหิ นิพฺพุโต,  
  
ตเตฺถว ตสฺส ถูปวโร-จตุโยชนมุคฺคโต’’ติ;  
</p>
  
<p>ตสฺส อปรภาเค อิโต ทฺวานวุติ กปฺปมตฺถเก ติโสฺส ผุโสฺสติ เอกสฺมิํ กเปฺป เทว พุทฺธา นิพฺพตฺติํสุ ติสฺสสฺส ภควโต กาเล โพธิสตฺตา มหาโภโค มหายโส สุชาโต นาม ขตฺติโย หุตฺวา อิสิปพฺพชฺชํ ปพฺพชิตฺวา มหิทฺธิกภาวํ ปตฺวา พุโทฺธ  อุปฺปโนฺนติ สุตฺวา ทิพฺพมณฺทารว ปทุม ปาริจฺฉตฺต ปุปฺผานิ อาทาย จตุปริสมเชฺฌ คจฺฉนฺตํ ตถาคตํ ปูเชสิฯ อากาเส ปุปฺผวิตานมิว อฎฺฐาสิ โสปิ นํ สตฺถา อิโต ทฺวานวุติ กปฺปมตฺถเก พุโทฺธ ภวิสฺสตีติ วฺยากาสิฯ ตสฺสาปิ ภควโต ธาตุโย น วิกิริํสุ ธาตุโย คเหตฺวา ติโยชนิกํ ถูปมกํสุฯ</p>


<p>เตน วุตฺตํ</p>


<p>
‘‘ติโสฺส ชินวโร พุโทฺธ-นณฺทารามมฺหิ นิพฺพุโต  
  
ตเตฺถว ตสฺส ถูปวโร-ตีณิ โยชนมุสฺสิโต’’ติ;  
</p>
  
<p>ตสฺส อปรภาเค ผุโสฺส นาม พุโทฺธ อุทปาทิ ตทา โพธิสโตฺต วิชิตาวิ นาม ขตฺติโย หุตฺวา มหารชฺชํ ปหาย สตฺถุ สนฺติเก ปพฺพชิตฺวา ตีณิ ปิฎกานิ อุคฺคเหตฺวา มหาชนสฺส ธมฺมกถํ กเถตฺวา สีลปารมิญฺจ ปูเรสิฯ โสปิ นํ พุโทฺธ ตเถว วฺยากาสิ ตสฺส ปน ภควโต ธาตุโย วิกิริํสุฯ</p>


<p>เตน วุตฺตํ</p>


<p>
‘‘ผุโสฺส ชินวโร สตฺถา-สุนณฺทารามมฺหิ นิพฺพุโต  
  
ธาตุวิตฺถาริกํ อาสิ-เตสุ เตสุ ปเทสโต’’ติ;  
</p>
  
<p>ตสฺส อปรภาเค อิโต เอกนวุติ กปฺปมตฺถเก วิปสฺสิ นาม พุโทฺธ อุทปาทิ ตทา โพธิสโตฺต มหิทฺธิโก มหานุภาโว อตุโล นาม นาคราชา หุตฺวา สตฺตรตน ขจิตํ โสวณฺณมหาปีฐํ ภควโต อทาสิ โสปิ นํ อิโต เอกนวุติกปฺปมตฺถเก พุโทฺธ ภวิสฺสตีติ วฺยากาสิ ตสฺส ปน ภควโต ธาตุโย น วิกิริํสุ สเพฺพ เทวมนุสฺสา สนฺติปติตฺวา ธาตุโย คเหตฺวา สตฺตโยชนิกํ ถูปมกํสุฯ</p>


<p>เตน วุตฺตํ</p>


<p>
‘‘วิปสฺสิ ชินวโร วีโร-สุมิตฺตารามมฺหิ นิพฺพุโต,  
  
ตเตฺถว โส ถูปวโร-สตฺตโยชนิโก กโต’’ติ;  
</p>
  
<p>ตสฺส อปรภาเค อิโต เอกติํส กปฺปมตฺถเก สิขี เวสฺสภูติ เทฺว พุทฺธา นิพฺพตฺติํสุ สิขิสฺส ภควโต กาเล โพธิสโตฺต อริณฺทโม นาม ราชา หุตฺวา พุทฺธปมุขสฺส สงฺฆสฺส สจิวรํ มหาทานํ ปวเตฺตตฺวา สตฺตรตน ปติมณฺฑิตํ หตฺถิรตนํ ทตฺวา หตฺถิปฺปมาณํ กตฺวา กปฺปิย ภณฺฑมทาสิ โสปิ นํ อิโต เอกติํส กเปฺป พุโทฺธ ภวิสฺสตีติ วฺยากาสิ, สิขิสฺส ภควโต ธาตุโย เอกฆนา หุตฺวา อฎฺฐํสุ, สกล ชมฺพุทีปวาสิโน ปน มนุสฺสา ธาตุโย คเหตฺวา ติโยชนุเพฺพธํ สตฺตรตนมยํ หิมคิริ สทิส โสภํ ถูปมกํสุฯ</p>


<p>
สิขี  
มุนิวโร พุโทฺธ-ทุสฺสารามมฺหิ นิพฺพุโต,  
  
ตเตฺถว ตสฺส ถูปวโร-ตีณิ โยชนมุคฺคโต’’ติ;  
</p>
  
<p>ตสฺส อปรภาเค เวสฺสภู นาม สตฺถา อุทปาทิฯ ตทา โพธิสโตฺต สุทสฺสโน นาม ราชา หุตฺวา พุทฺธปมุขสฺส สงฺฆสฺส สจีวรมหาทานํ ทตฺวา ตสฺส สนฺติเก ปพฺพชิตฺวา อาจารคุณสมฺปโนฺน พุทฺธรตเน จิตตีการ ปีติ พหุโล อโหสิ เสปิ นํ สตฺถา อิโต เอกติํสกเปฺป พุโทฺธ ภวิสฺสตีติ วฺยากาสิ เวสฺสภุสฺส ปน ภควโต ธาตุโย วิกิริํสุฯ</p>


<p>เตน วุตฺตํ</p>


<p>
‘‘เวสฺสภู ชินวโร สตฺถา-เขมารามมฺหิ นิพฺพุโต;  
  
ธาตุวิตฺถาริกํ อาสิ-เตสุ เตสุ ปเทสโต’’ติ;  
</p>
  
<p>ตสฺส อปรภาเค อิมสฺมิํ กเปฺป จตฺตาโร พุทฺธา นิพฺพตฺติํสุ กกุสโณฺธ โกนาคมโน กสฺสโป อมฺหากํ ภควาติ กตุสณฺธสฺส ปน ภควโต กาโล โพธิสโตฺต เขโม นาม ราชา หุตฺวา พุทฺธปมุขสฺส สงฺฆสฺส สปตฺตจีวรํ ทานเญฺจว อญฺชนาทิ เภสชฺชานิ จ ทตฺวา สตฺถุ ธมฺมเทสนํ สุตฺวา ปพฺพชิ โสปิ นํ สตฺถา วฺยากาสิ ตสฺส ปน ภควโต ธาตุโย น วิกิริํสุ สเพฺพ สนฺนิปติตฺวา ธาตุโย คเหตฺวา คาวุตุเพฺพธํ ถูปมกํสุฯ</p>


<p>เตน วุตฺตํ</p>


<p>
‘‘กกุสโณฺธ ชินวโร - เขมารามมฺหิ นิพฺพุโต,  
  
ตเตฺถว ตสฺส ถูปวโร-คาวุตํ นภมุคฺคโต’’ติ;  
</p>
  
<p>ตสฺส อปรภาเค โกนาคมโน นาม สตฺถา อุทปาทิ ตทา โพธิสโตฺต ปพฺพโต นาม รชา หุตฺวา อมจฺจคณ ปริวุโต สตฺถุ สนฺติเก คนฺตฺวา ธมฺมเทสนํ สุตฺวา พุทฺธปมุขํ ภิกฺขุสงฺฆํ นิมเนฺตตฺวา มหาทานํ ปวเตฺตตฺวา ปตฺตุณฺณจีนปฎฺฎ โกเสยฺย กมฺพล ทุกุลานิ เจว สุวณฺณปฎฺฎกญฺจ ทตฺวา สตฺถุ สนฺติเก ปพฺพชิฯ โสปิ นํ สตฺถา วฺยากาสิ ตสฺส ภควโต ธาตุโย วิกิริํสุ</p>


<p>เตน วุตฺตํ</p>


<p>
‘‘โกนาคมโน สมฺพุโทฺธ ปพฺพตารามมฺหิ นิพฺพุโต,  
  
ธาตุ วิตฺถาริกํ อาสิ-เตสุ เตสุ ปเทสโต’’ติ;  
</p>
  
<p>ตสฺส อปรภาเค กสฺสโป นาม สตฺถา อุทปาทิฯ ตทา โพธิสโตฺต โชติปาโล นาม มาณโว หุตฺวา ติณฺณํ เวทานํ ปารคุภูมิยเญฺจว อนฺตลิเกฺขว ปากโฎ ฆฎีการสฺส กุมฺภการสฺส มิโตฺต อโหสิฯ โส เตน สทฺธิํ สตฺถารํ อุปสงฺกมิตฺวา ธมฺม</p>


<p>กถํ  สุตฺวา ปพฺพชิตฺวา อารทฺธวีริโย ตีณิ ปิฎกานิ อุคฺคเหตฺวา วตฺตา วตฺตสมฺปตฺติยา พุทฺธสาสนํ โสเภสิฯ โสปิ นํ สตฺถา วฺยากาสิฯ กสฺสปสฺส ปน สตฺถุโน ธาตุโย น วิกิริํสุ สกล ชมฺพุทีปวาสิโน มนุสฺสา สนฺนิปติตฺวา เอเกกํ สุวณฺณฎฺฐิกํ โกฎิ อคฺฆนกํ รตนวิจิตฺตํ พหิ รจนตฺถํ เอเกกํ อฑฺฒโกฎิ อคฺฆนกํ อพฺภนฺตร ปูรณตฺถํ มโนสิลาย มตฺติกากิจฺจํ เตเลน อุทกกิจฺจํ กโรนฺตา โยชนุเพฺพธํ ถุปมกํสุฯ</p>


<p>เตน วุตฺตํ</p>


<p>
‘‘มหากสฺสโป ชิโน สตฺถา-เสตวฺยายญฺหิ นิพฺพุโต,  
  
ตเตฺถว ตสฺส ชินถุโป-โยชนุเพฺพธมุคฺคโต’’ติ;  
</p>
  
<p>เอตฺถ จ</p>


<p>
ทีปงฺกโร จ โกณฺฑโญฺญ-มงฺคโล สุมโน ตถา,  
  
อโนมทสฺสี พุโทฺธ จ-นารโท ปทุมุตฺตโร;  
</p>
  
<p>
สุชาโต ปิยทสฺสี จ-ธมฺมทสฺสิ นรุตฺตโม,  
  
สิทฺธตฺถพุโทฺธ ติโสฺส จ-วิปสฺสิ จ สิขี ตถา;  
</p>
  
<p>
กกุสโณฺธ กสฺสโป จาติ-โสฬเสเต มเหสโย,  
  
ถุปปฺปมาณเมเตสํ ปาลิยํเยว ทสฺสิตํ;  
</p>
  
<p>
ยสฺมา ตสฺมา มยา สาธู-เต สเพฺพปิ ปกาสิตา,  
  
ถูปา สทฺธา ชนา สาธู-เต วเณฺทยฺยถ สาทรํ;  
</p>
  
<p>
เยสานํ ปน อฎฺฐนฺนํ - สุคตานํ หิเตสินํ  
  
ธาตุ วิตฺถาริกา อาสุํ - เตสุ เตสุ ปเทสโตติ;  
</p>
  
<p>สาธุชน มโนปสาทนตฺถาย กเต ถูปวํเส วิชฺชมานถูปานํ พุทฺธานํ ถูปกถา เจว สเพฺพสํ สนฺติเก อภินิหารกตาเจฯ สมตฺตาฯ</p>


<p>กสฺสปสฺส ปน ภควโต อปรภาเค ฐเปตฺวา อิมํ สมฺมา สมฺพุทฺธํ อโญฺญ พุโทฺธ นาม นตฺถิฯ เอวํ ทีปงฺกราทีนํ จตุวีสติยา พุทฺธานํ สนฺติเก ลทฺธวฺยากรโณ โพธิสโตฺต ปารมิโย ปูเรตฺวา เวสฺสนฺตรตฺตภาเว ฐิโต-</p>


<p>
‘‘อเจตนายํ ปถวี-อวิญฺญาย สุขํ ทุขํ,  
  
สาปิ ทานพโล มยฺหํ-สตฺตกฺกตฺตุํ ปกมฺปถา’’ติ;  
</p>
  
<p>เอวํ มหาปถวิ กมฺปนานิ ปุญฺญานิ กตฺวา อายุปริโยสาเน ตโต จุโต ตุสิตภวเน นิพฺพตฺติ ตตฺถ อเญฺญ เทเว ทสหิ ฐาเนหิ อธิคณฺหิตฺวา ยาวตายุกํ ทิพฺพสมฺปตฺติํ อนุภวโนฺต มนุสฺสคณนาย  สตฺตหิ ทิวเสหิ อายุกฺขยํ ปาปุณิสฺสติติ วตฺถานิ กิฬิสฺสนฺติ, มาลา มิลายนฺติ, กเจฺฉหิ เสทา มุจฺจนฺติ, กาเยเจว ทุพฺพณฺณิยํ โอกฺกมติฯ เทโว เทวาสเน นาภิรมตีติ อิเมสุ ปญฺจสุ ปุพฺพนิมิเตฺตสุ อุปฺปเนฺนสุ ตานิ ทิสฺวาสุญฺญาวต โน สคฺคา ภวิสฺสนฺติติ สํเวคชาตาหิ เทวตาหิ มหาสตฺตสฺส ปารมินํ ปูริตภาวํ ญตฺวา อิมสฺมิํ อิทานิ อญฺญํ เทวโลกํ อนุปคนฺตฺวา มนุสฺสโลเก อุปฺปชฺชิตฺวา พุทฺธภาวํ ปเตฺต ปุญฺญานิ กตฺวา จุต จุตา เทวโลกํ ปูเรสฺสนฺตีติ จิเนฺตตฺวาฯ</p>


<p>
‘‘ยโตหํ ตุสิเต กาเย-สนฺตุสิโต นามหํ ตทา,  
  
ทสสหสฺสิ สมาคนฺตฺวา-ยาจนฺติ ปญฺชลี มมํ;  
</p>
  
<p>
กาโลยํเต มหาวีร-อุปฺปชฺช มาตุกุจฺฉิยํ,  
  
สเทวกํ ตารยโนฺต-พุชฺฌสฺสุ อมตํ ปทนฺติ’’;  
</p>
  
<p>เอวํ พุทฺธภาวตฺถาย อายาจิโต กาลํ-ทีปํ-เทสํ กุลํ-ชเนตฺติยา อายุปฺปมาณนฺติ อิมานิ ปญฺจ มหาวิโลกนานิ วิโลเกตฺวา กตสนฺนิฎฺฐาโน ตโต จุโต สกฺยราชกุเล ปฎิสณฺธิํคเหตฺวา ตตฺถ มหาสมฺปตฺติยา ปริหริยมาโน อนุกฺกเมน ภทฺทํ โยพฺพนํ อนุปาปุณิตฺวา ติณฺณํ อุตูนํ อนุจฺฉวิเกสุ ตีสุ ปาสาเทสุ เทวโลกสิริํ วิย รชฺชสิริํ อนุภวมาโน อุยฺยานกีฬาย คมนสมเย อนุกฺกเมน ชิณฺณ - วฺยาธิ - มตสงฺขาเต ตโย เทวทูเต ทิสฺวา สํชาต สํเวคา นิวตฺติตฺวา จตุเตฺถ วาเร ปพฺพชิตํ ทิสฺวา สาธุ ปพฺพชฺชาติ ปพฺพชฺชาย รุจิํ อุปฺปาเทตฺวา อุยฺยานํ คนฺตฺวา ตตฺถ ทิวสํ เขเปตฺวา มงฺคล โปกฺขรณิตีเร นิสิโนฺน กปฺปก เวสํ คเหตฺวา อาคเตน วิสฺสกมฺม เทวปุเตฺตน อลงฺกต ปฎิยโตฺต ราหุลกุมารสฺส ปาตสาสนํ สุตฺวา ปุตฺตสิเนหสฺส พลวภาวํ ญตฺวา ยาว อิมํ พณฺธนํ น วฑฺฒติ ตาวเทวนํ ฉิณฺทิสฺสามีติ จิเนฺตตฺวา สายํ นครํ ปวิสโนฺต-</p>


<p>
‘‘นิพฺพุตา นูน สา มาตา - นิพฺพุโต นูน โส ปิตา,  
  
นิพฺพุตา นูน สา นารี - ยสฺสายํ อีทิโส ปติ’’ติ;  
</p>
  
<p>กิสาโคตมิยา นาม ปิตุจฺฉา ธีตาย ภาสิตํ อิมํ คาถา สุตฺวา อิหํ อิมาย นิพฺพุตปทํ สาวิโตติ คีวโต สตสหสฺสคฺฆนกํ มุตฺตาหารํ โอมุญฺจิตฺวา ตสฺสา เปเสตฺวา อตฺตโน ภวนํ ปวิสิตฺวา สิรีสยเน นิปโนฺน นิทฺทาวส คตานํ นาฎกานํ วิปฺปการํ ทิสฺวา นิพฺพินฺนหทโย ฉนฺนํ อุฎฺฐาเปตฺวา กณฺถกํ อาหาราเปตฺวา ตํ อารุยฺห ฉนฺนสหาโย ทสสหสฺส จกฺกวาฬ เทวตาหิ กต ปริวาโร มหาภินิกฺขมนา นิกฺขมิตฺวา เตเนว รตฺตาวเสเสน ตีณิ รชฺชานิ อติกฺกมฺม อโนมาย นทิยา ปรตีรํ ปตฺวา อสฺสาปิฎฺฐิโต โอรุยฺห  มุตฺตราสิ สทิเส จาลิกาปุลิเณ ฐตฺวา ฉนฺนตฺวํ มยฺหํ อาภรณานิ เจว กณฺถกญฺจ อาทาย คจฺฉาหิ อาภรณานิ จ กณฺถกญฺจ ปฎิจฺฉาเปตฺวา ทกฺขิณ หเตฺถน มงฺคลขคฺคมาทาย วามหเตฺถน โมลิยา สทฺธิํ จูฬํ ฉิณฺทิตฺวา สเจ อหํ พุโทฺธ ภวิสฺสามิ อากาเส ติฎฺฐตุ โน เจ ภูมิยํ ปตตูติ อากาเส ขิปิ จุฬามณี พณฺธนํ โยชนปฺปมาณํ ฐานํคนฺตฺวา อากาเส อฎฺฐาสิ อถ สโกฺก เทวราชา โยชนิเกน รตนจโงฺคฎเกน ปฎิคฺคเหสิฯ</p>


<p>ยถาห</p>


<p>
เฉตฺวาน โมลิํ วรคณฺธวาสิตํ  
  
เวหาสยํ อุกฺขิปิ สกฺยปุงฺคยโว,  
  
สหสฺสเนโตฺต สิรสา ปฎิคฺคหิ  
  
สุวณฺณ วโงฺคฎวเรน วาสโว’ติ;  
</p>
  
<p>ปฎิคฺคเหตฺวา จ ปน เทวโลกํ เนตฺวา สุเนรุ มุทฺธนิ ติโยชนปฺปมาณํ อิณฺทนีลมณิมยํ จุฬามณิ เจติยํ นาม อกาสิ อถ กสฺสป พุทฺธกาเล โปราณ สหายโก ฆฎิการ มหาพฺรหฺมา เอกํ พุทฺธนฺตรํ วินาวาสภาวปฺปเตฺตน มตฺตภาโว จิเตฺตสิฯ อชฺช เม สหายโก มหาภินิกฺขมนํ นิกฺขโนฺต สมณ ปริกฺขารมสฺส คเหตฺวา คจฺฉามีติ-</p>


<p>
‘‘ติจีวรญฺจ ปโตฺต จ วาสิ สูจิ จ พณฺธนํ,  
  
ปริสฺสาวน อเฎฺฐเตน-ยุตฺตโยคสฺส ภิกฺขุโน’’ติ;  
</p>
  
<p>อิเม สมณปริกฺขาเร อาหริตฺวา อทาสิ มหาปุริโส อรหทฺธชํ นิวาเสตฺวา อุตฺตมํ ปพฺพชฺชาเวสํ คณฺหิตฺวา สาฎกยุคลํ อากาเส ขิปิ ตํ พฺรหฺมา ปฎิคฺคเหตฺวา พฺรหฺมโลเก ทฺวาทสโยชนิกํ สพฺพรตนมยํ ทุสฺสเจติยมกาสิฯ</p>


<p>
‘‘กิเลส อปฺปหีเณปิ=มหาสตฺตสฺส ตํ ขเณ,  
  
ยสฺสานุภาวโต เอวํ ทุสฺสจูฬา หิ ปูชิตา  
  
ตสฺมา ตมฺม มหาโพธิ-สตฺตานํ ปฎิปตฺติยํ,  
  
น กเรยฺย มหุสฺสาหํว-โก หิ นาม พุโธ ชโน’’ติ;  
</p>
  
  
  
  
  