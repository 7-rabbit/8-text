<h1>๗. สกจินฺตนิยวโคฺค</h1>
<h3>๑. สกจินฺตนิยเตฺถรอปทานํ</h3>
<ol>
<li>
‘‘ปวนํ  
  
  
กานนํ ทิสฺวา, อปฺปสทฺทมนฺนาวิลํ;  
  
อิสีนํ อนุจิณฺณํว, อาหุตีนํ ปฎิคฺคหํฯ  
</li>
  
<li>
‘‘ถูปํ กตฺวาน ปุลินํ  
เวฬุนา (อฎฺฐ.), เวฬินํ (สฺยา.)  
, นานาปุปฺผํ สโมกิริํ;  
  
สมฺมุขา วิย สมฺพุทฺธํ, นิมฺมิตํ อภิวนฺทหํฯ  
</li>
  
<li>
‘‘สตฺตรตนสมฺปโนฺน  
, ราชา รฎฺฐมฺหิ อิสฺสโร;  
  
สกกมฺมาภิรโทฺธหํ, ปุปฺผปูชายิทํ  
ถูปปูชายิทํ (สี.)  
ผลํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ปุปฺผปูชายิทํ  
ถูปปูชายิทํ (สี.)  
ผลํฯ  
</li>
  
<li>
‘‘อสีติกเปฺปนนฺตยโส, จกฺกวตฺตี อโหสหํ;  
  
สตฺตรตนสมฺปโนฺน, จตุทีปมฺหิ อิสฺสโรฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สกจินฺตนิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. อโวปุปฺผิยเตฺถรอปทานํ</h3>
<ol>
<li>
‘‘วิหารา อภินิกฺขมฺม, อพฺภุฎฺฐหิย  
อพฺภุฎฺฐาสิ จ (สฺยา. ก.)  
จงฺกเม;  
  
จตุสจฺจํ ปกาสโนฺต, เทเสติ  
เทเสโนฺต (สฺยา. ก.)  
อมตํ ปทํฯ  
</li>
  
<li>
‘‘สิขิสฺส  
คิรมญฺญาย, พุทฺธเสฎฺฐสฺส ตาทิโน;  
  
นานาปุปฺผํ คเหตฺวาน, อากาสมฺหิ สโมกิริํฯ  
</li>
  
<li>
‘‘เตน  
กเมฺมน ทฺวิปทินฺท, โลกเชฎฺฐ นราสภ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘เอกตฺติํเส  
อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ปุปฺผปูชายิทํ ผลํฯ  
</li>
  
<li>
‘‘อิโต วีสติกปฺปมฺหิ, สุเมโธ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อโวปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. ปจฺจาคมนิยเตฺถรอปทานํ</h3>
<ol>
<li>
‘‘สินฺธุยา  
นทิยา ตีเร, จกฺกวาโก อหํ ตทา;  
  
สุทฺธเสวาลภโกฺขหํ, ปาเปสุ จ สุสญฺญโตฯ  
</li>
  
<li>
‘‘อทฺทสํ วิรชํ พุทฺธํ, คจฺฉนฺตํ อนิลญฺชเส;  
  
ตุเณฺฑน สาลํ ปคฺคยฺห, วิปสฺสิสฺสาภิโรปยิํฯ  
</li>
  
<li>
‘‘ยสฺส  
สทฺธา ตถาคเต, อจลา สุปติฎฺฐิตา;  
  
เตน จิตฺตปฺปสาเทน, ทุคฺคติํ โส น คจฺฉติฯ  
</li>
  
<li>
‘‘สฺวาคตํ วต เม อาสิ, พุทฺธเสฎฺฐสฺส สนฺติเก;  
  
วิหงฺคเมน สเนฺตน, สุพีชํ โรปิตํ มยาฯ  
</li>
  
<li>
‘‘เอกนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ  
ปุปฺผปูชายิทํ (สี.)  
ผลํฯ  
</li>
  
<li>
‘‘สุจารุทสฺสนา นาม, อเฎฺฐเต เอกนามกา;  
  
กเปฺป สตฺตรเส อาสุํ, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปจฺจาคมนิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. ปรปฺปสาทกเตฺถรอปทานํ</h3>
<ol>
<li>
‘‘อุสภํ  
  
ปวรํ วีรํ, มเหสิํ วิชิตาวินํ;  
  
สุวณฺณวณฺณํ สมฺพุทฺธํ, โก ทิสฺวา นปฺปสีทติฯ  
</li>
  
<li>
‘‘หิมวาวาปริเมโยฺย, สาคโรว ทุรุตฺตโร;  
  
ตเถว ฌานํ พุทฺธสฺส, โก ทิสฺวา นปฺปสีทติฯ  
</li>
  
<li>
‘‘วสุธา ยถาปฺปเมยฺยา, จิตฺตา วนวฎํสกา;  
  
ตเถว  
สีลํ พุทฺธสฺส, โก ทิสฺวา นปฺปสีทติฯ  
</li>
  
<li>
‘‘อนิลญฺชสาสงฺขุโพฺภ  
อนิลโชว อสโงฺขโภ (สี.)  
, ยถากาโส อสงฺขิโย;  
  
ตเถว ญาณํ พุทฺธสฺส, โก ทิสฺวา นปฺปสีทติฯ  
</li>
  
<li>
‘‘อิมาหิ  
จตุคาถาหิ, พฺราหฺมโณ เสนสวฺหโย;  
  
พุทฺธเสฎฺฐํ ถวิตฺวาน, สิทฺธตฺถํ อปราชิตํฯ  
</li>
  
<li>
‘‘จตุนฺนวุติกปฺปานิ, ทุคฺคติํ นุปปชฺชถ;  
  
สุคติํ สุขสมฺปตฺติํ  
สุคตีสุ สุสุมฺปตฺติํ (สี. สฺยา.)  
, อนุโภสิมนปฺปกํฯ  
</li>
  
<li>
‘‘จตุนฺนวุติโต กเปฺป, ถวิตฺวา โลกนายกํ;  
  
ทุคฺคติํ นาภิชานามิ, โถมนาย  
โถมนสฺส (สฺยา.)  
อิทํ ผลํฯ  
</li>
  
<li>
‘‘จาตุทฺทสมฺหิ กปฺปมฺหิ, จตุโร อาสุมุคฺคตา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปรปฺปสาทโก เถโร อิมา คาถาโย อภาสิตฺถาติฯ
</ol></p>

</p>


<h3>๕. ภิสทายกเตฺถรอปทานํ</h3>
<ol>
<li>
‘‘เวสฺสภู นาม นาเมน, อิสีนํ ตติโย อหุ;  
  
กานนํ วนโมคยฺห, วิหาสิ ปุริสุตฺตโมฯ  
</li>
  
<li>
‘‘ภิสมุฬาลํ  
  
  
คณฺหิตฺวา, อคมํ พุทฺธสนฺติกํ;  
  
ตญฺจ พุทฺธสฺส ปาทาสิํ, ปสโนฺน เสหิ ปาณิภิฯ  
</li>
  
<li>
‘‘กเรน จ ปรามโฎฺฐ, เวสฺสภูวรพุทฺธินา;  
  
สุขาหํ นาภิชานามิ, สมํ เตน กุโตตฺตริํฯ  
</li>
  
<li>
‘‘จริโม วตฺตเต มยฺหํ, ภวา สเพฺพ สมูหตา;  
  
หตฺถินาเคน สเนฺตน, กุสลํ โรปิตํ มยา  
นาโคว พนฺธนํ เฉตฺวา, วิหรามิ อนาสโว (สฺยา.)  
ฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ภิสทานสฺสิทํ ผลํฯ  
</li>
  
<li>
‘‘สโมธานา จ ราชาโน, โสฬส มนุชาธิปา;  
  
กปฺปมฺหิ จุทฺทเส  
เตรเส (สี. สฺยา.)  
อาสุํ, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ภิสทายโก เถโร อิมา คาถาโย อภาสิตฺถาติฯ
</ol></p>

</p>


<h3>๖. สุจินฺติตเตฺถรอปทานํ</h3>
<ol>
<li>
‘‘คิริทุคฺคจโร  
อาสิํ, อภิชาโตว เกสรี;  
  
มิคสงฺฆํ วธิตฺวาน, ชีวามิ ปพฺพตนฺตเรฯ  
</li>
  
<li>
‘‘อตฺถทสฺสี  
ตุ ภควา, สพฺพญฺญู วทตํ วโร;  
  
มมุทฺธริตุกาโม โส, อาคจฺฉิ ปพฺพตุตฺตมํฯ  
</li>
  
<li>
‘‘ปสทญฺจ มิคํ หนฺตฺวา, ภกฺขิตุํ สมุปาคมิํ;  
  
ภควา ตมฺหิ สมเย, ภิกฺขมาโน  
สิกฺขาจาโร (สฺยา.)  
อุปาคมิฯ  
</li>
  
<li>
‘‘วรมํสานิ ปคฺคยฺห, อทาสิํ ตสฺส สตฺถุโน;  
  
อนุโมทิ มหาวีโร, นิพฺพาเปโนฺต มมํ ตทาฯ  
</li>
  
<li>
‘‘เตน  
จิตฺตปฺปสาเทน, คิริทุคฺคํ ปวิสิํ อหํ;  
  
ปีติํ อุปฺปาทยิตฺวาน, ตตฺถ กาลงฺกโต อหํฯ  
</li>
  
<li>
‘‘เอเตน  
มํสทาเนน, จิตฺตสฺส ปณิธีหิ จ;  
  
ปนฺนรเส กปฺปสเต, เทวโลเก รมิํ อหํฯ  
</li>
  
<li>
‘‘อวเสเสสุ กเปฺปสุ, กุสลํ จินฺติตํ  
นิจิตํ (สี.), กริตํ (สฺยา.)  
มยา;  
  
เตเนว มํสทาเนน, พุทฺธานุสฺสรเณน จฯ  
</li>
  
<li>
‘‘อฎฺฐตฺติํสมฺหิ กปฺปมฺหิ, อฎฺฐ ทีฆายุนามกา;  
  
สฎฺฐิมฺหิโต กปฺปสเต, ทุเว วรุณนามกา  
สรณนามกา (สฺยา.)  
ฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุจินฺติโต เถโร อิมา คาถาโย อภาสิตฺถาติฯ
</ol></p>

</p>


<h3>๗. วตฺถทายกเตฺถรอปทานํ</h3>
<ol>
<li>
‘‘ปกฺขิชาโต  
  
ตทา อาสิํ, สุปโณฺณ ครุฬาธิโป;  
  
อทฺทสํ วิรชํ พุทฺธํ, คจฺฉนฺตํ คนฺธมาทนํฯ  
</li>
  
<li>
‘‘ชหิตฺวา ครุฬวณฺณํ, มาณวกํ อธารยิํ;  
  
เอกํ วตฺถํ มยา ทินฺนํ, ทฺวิปทินฺทสฺส ตาทิโนฯ  
</li>
  
<li>
‘‘ตญฺจ ทุสฺสํ ปฎิคฺคยฺห, พุโทฺธ โลกคฺคนายโก;  
  
อนฺตลิเกฺข ฐิโต สตฺถา, อิมา คาถา อภาสถฯ  
</li>
  
<li>
‘‘‘อิมินา วตฺถทาเนน, จิตฺตสฺส ปณิธีหิ จ;  
  
ปหาย ครุฬํ โยนิํ, เทวโลเก รมิสฺสติ’ฯ  
</li>
  
<li>
‘‘อตฺถทสฺสี ตุ ภควา, โลกเชโฎฺฐ นราสโภ;  
  
วตฺถทานํ ปสํสิตฺวา, ปกฺกามิ อุตฺตรามุโขฯ  
</li>
  
<li>
‘‘ภเว นิพฺพตฺตมานมฺหิ, โหนฺติ เม วตฺถสมฺปทา;  
  
อากาเส ฉทนํ โหติ, วตฺถทานสฺสิทํ ผลํฯ  
</li>
  
<li>
‘‘อรุณวา  
  
อรุณกา (สี.), อรุณสา (สฺยา.)  
สตฺต ชนา, จกฺกวตฺตี มหพฺพลา;  
  
ฉตฺติํสติมฺหิ อาสิํสุ, กปฺปมฺหิ มนุชาธิปาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา วตฺถทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. อมฺพทายกเตฺถรอปทานํ</h3>
<ol>
<li>
‘‘อโนมทสฺสี  
ภควา, นิสิโนฺน ปพฺพตนฺตเร;  
  
เมตฺตาย อผริ โลเก, อปฺปมาเณ นิรูปธิฯ  
</li>
  
<li>
‘‘กปิ อหํ ตทา อาสิํ, หิมวเนฺต นคุตฺตเม;  
  
ทิสฺวา อโนมทสฺสิํ ตํ  
อโนมํ อมิตํ (สี.), อโนมมธิตํ (สฺยา.)  
, พุเทฺธ จิตฺตํ ปสาทยิํฯ  
</li>
  
<li>
‘‘อวิทูเร หิมวนฺตสฺส, อมฺพาสุํ ผลิโน ตทา;  
  
ตโต ปกฺกํ คเหตฺวาน, อมฺพํ สมธุกํ อทํฯ  
</li>
  
<li>
‘‘ตํ  
เม พุโทฺธ วิยากาสิ, อโนมทสฺสี มหามุนิ;  
  
อิมินา มธุทาเนน, อมฺพทาเนน จูภยํฯ  
</li>
  
<li>
‘‘สตฺตปญฺญาสกปฺปมฺหิ, เทวโลเก รมิสฺสติ;  
  
อวเสเสสุ กเปฺปสุ, โวกิณฺณํ สํสริสฺสติฯ  
</li>
  
<li>
‘‘เขเปตฺวา ปาปกํ กมฺมํ, ปริปกฺกาย พุทฺธิยา;  
  
วินิปาตมคนฺตฺวาน, กิเลเส ฌาปยิสฺสติฯ  
</li>
  
<li>
‘‘ทเมน อุตฺตเมนาหํ, ทมิโตมฺหิ มเหสินา;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘สตฺตสตฺตติกปฺปสเต, อมฺพฎฺฐชสนามกา;  
  
จตุทฺทส เต ราชาโน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา อมฺพทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. สุมนเตฺถรอปทานํ</h3>
<ol>
<li>
‘‘สุมโน  
  
นาม นาเมน, มาลากาโร อหํ ตทา;  
  
อทฺทสํ วิรชํ พุทฺธํ, โลกาหุติปฎิคฺคหํฯ  
</li>
  
<li>
‘‘อุโภ หเตฺถหิ ปคฺคยฺห, สุมนํ ปุปฺผมุตฺตมํ;  
  
พุทฺธสฺส อภิโรเปสิํ, สิขิโน โลกพนฺธุโนฯ  
</li>
  
<li>
‘‘อิมาย ปุปฺผปูชาย, เจตนาปณิธีหิ จ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกตฺติํเส อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ  
ปุปฺผปูชายิทํ (สี.)  
ผลํฯ  
</li>
  
<li>
‘‘ฉพฺพีสติมฺหิ กปฺปมฺหิ, จตฺตาโรสุํ มหายสา;  
  
สตฺตรตนสมฺปนฺนา, ราชาโน จกฺกวตฺติโนฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุมโน เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปุปฺผจโงฺกฎิยเตฺถรอปทานํ</h3>
<ol>
<li>
‘‘อภีตรูปํ  
  
สีหํว, ครุฬคฺคํว ปกฺขินํ;  
  
พฺยคฺฆูสภํว ปวรํ, อภิชาตํว เกสริํฯ  
</li>
  
<li>
‘‘สิขิํ ติโลกสรณํ, อเนชํ อปราชิตํ;  
  
นิสินฺนํ สมณานคฺคํ, ภิกฺขุสงฺฆปุรกฺขตํฯ  
</li>
  
<li>
‘‘จโงฺกฎเก  
จโงฺคฎเก (สี.)  
ฐเปตฺวาน, อโนชํ ปุปฺผมุตฺตมํ;  
  
สห จโงฺกฎเกเนว, พุทฺธเสฎฺฐํ สโมกิริํฯ  
</li>
  
<li>
‘‘เตน จิตฺตปฺปสาเทน, ทฺวิปทินฺท นราสภ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘สมฺปุเณฺณ  
  
ติํสกปฺปมฺหิ, เทวภูติสนามกา;  
  
สตฺตรตนสมฺปนฺนา, ปญฺจาสุํ จกฺกวตฺติโนฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุปฺผจโงฺกฎิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
สกจินฺตี  
อโวปุปฺผี, สปจฺจาคมเนน จ;  
  
ปรปฺปสาที ภิสโท, สุจินฺติ วตฺถทายโกฯ  
</p>
  
<p>
อมฺพทายี จ สุมโน, ปุปฺผจโงฺกฎกีปิ จ;  
  
คาเถกสตฺตติ วุตฺตา, คณิตา อตฺถทสฺสิภิฯ  
</p>
  
  
  
  
  