<h1>๑๙. ธมฺมฎฺฐวโคฺค</h1>
<ol>
<li>
น  
เตน โหติ ธมฺมโฎฺฐ, เยนตฺถํ สาหสา  
สหสา (สี. สฺยา. ก.)  
นเย;  
  
โย จ อตฺถํ อนตฺถญฺจ, อุโภ นิเจฺฉยฺย ปณฺฑิโตฯ  
</li>
  
<li>
อสาหเสน  
ธเมฺมน, สเมน นยตี ปเร;  
  
ธมฺมสฺส คุโตฺต เมธาวี, ‘‘ธมฺมโฎฺฐ’’ติ ปวุจฺจติฯ  
</li>
  
<li>
น เตน ปณฺฑิโต โหติ, ยาวตา พหุ ภาสติ;  
  
เขมี อเวรี อภโย, ‘‘ปณฺฑิโต’’ติ ปวุจฺจติฯ  
</li>
  
<li>
น ตาวตา ธมฺมธโร, ยาวตา พหุ ภาสติ;  
  
โย จ อปฺปมฺปิ สุตฺวาน, ธมฺมํ กาเยน ปสฺสติ;  
  
ส เว ธมฺมธโร โหติ, โย ธมฺมํ นปฺปมชฺชติฯ  
</li>
  
<li>
น  
เตน เถโร โส โหติ  
เถโร โหติ (สี. สฺยา.)  
, เยนสฺส ปลิตํ สิโร;  
  
ปริปโกฺก  
วโย ตสฺส, ‘‘โมฆชิโณฺณ’’ติ วุจฺจติฯ  
</li>
  
<li>
ยมฺหิ สจฺจญฺจ ธโมฺม จ, อหิํสา สํยโม ทโม;  
  
ส เว วนฺตมโล ธีโร, ‘‘เถโร’’ อิติ  
โส เถโรติ (สฺยา. ก.)  
ปวุจฺจติฯ  
</li>
  
<li>
น วากฺกรณมเตฺตน, วณฺณโปกฺขรตาย วา;  
  
สาธุรูโป นโร โหติ, อิสฺสุกี มจฺฉรี สโฐฯ  
</li>
  
<li>
ยสฺส เจตํ สมุจฺฉินฺนํ, มูลฆจฺจํ สมูหตํ;  
  
ส วนฺตโทโส เมธาวี, ‘‘สาธุรูโป’’ติ วุจฺจติฯ  
</li>
  
<li>
น มุณฺฑเกน สมโณ, อพฺพโต อลิกํ ภณํ;  
  
อิจฺฉาโลภสมาปโนฺน, สมโณ กิํ ภวิสฺสติฯ  
</li>
  
<li>
โย  
จ สเมติ ปาปานิ, อณุํ ถูลานิ สพฺพโส;  
  
สมิตตฺตา หิ ปาปานํ, ‘‘สมโณ’’ติ ปวุจฺจติฯ  
</li>
  
<li>
น  
เตน ภิกฺขุ โส โหติ, ยาวตา ภิกฺขเต ปเร;  
  
วิสฺสํ ธมฺมํ สมาทาย, ภิกฺขุ โหติ น ตาวตาฯ  
</li>
  
<li>
โยธ ปุญฺญญฺจ ปาปญฺจ, พาเหตฺวา พฺรหฺมจริยวา  
พฺรหฺมจริยํ (ก.)  
;  
  
สงฺขาย โลเก จรติ, ส เว ‘‘ภิกฺขู’’ติ วุจฺจติฯ  
</li>
  
<li>
น โมเนน มุนี โหติ, มูฬฺหรูโป อวิทฺทสุ;  
  
โย จ ตุลํว ปคฺคยฺห, วรมาทาย ปณฺฑิโตฯ  
</li>
  
<li>
ปาปานิ  
ปริวเชฺชติ, ส มุนี เตน โส มุนิ;  
  
โย มุนาติ อุโภ โลเก, ‘‘มุนิ’’ เตน ปวุจฺจติฯ  
</li>
  
<li>
น เตน อริโย โหติ, เยน ปาณานิ หิํสติ;  
  
อหิํสา  
สพฺพปาณานํ, ‘‘อริโย’’ติ ปวุจฺจติฯ  
</li>
  
<li>
น สีลพฺพตมเตฺตน, พาหุสเจฺจน วา ปน;  
  
อถ วา สมาธิลาเภน, วิวิตฺตสยเนน วาฯ  
</li>
  
<li>
ผุสามิ เนกฺขมฺมสุขํ, อปุถุชฺชนเสวิตํ;  
  
ภิกฺขุ วิสฺสาสมาปาทิ, อปฺปโตฺต อาสวกฺขยํฯ  
</li>
  
ธมฺมฎฺฐวโคฺค เอกูนวีสติโม นิฎฺฐิโตฯ  
</li>
  
  
  
  
  