<h1>๑๒. โสฬสนิปาโต</h1>
<h3>๑. ปุณฺณาเถรีคาถา</h3>
<ol>
<li>
‘‘อุทหารี  
  
  
อหํ สีเต  
อุทกมาหริํ สีเต (สี.)  
, สทา อุทกโมตริํ;  
  
อยฺยานํ ทณฺฑภยภีตา, วาจาโทสภยฎฺฎิตาฯ  
</li>
  
<li>
‘‘กสฺส พฺราหฺมณ ตฺวํ ภีโต, สทา อุทกโมตริ;  
  
เวธมาเนหิ คเตฺตหิ, สีตํ เวทยเส ภุสํ’’ฯ  
</li>
  
<li>
ชานนฺตี วต มํ  
ชานนฺตี จ ตุวํ (ก.)  
โภติ, ปุณฺณิเก ปริปุจฺฉสิ;  
  
กโรนฺตํ กุสลํ กมฺมํ, รุนฺธนฺตํ กตปาปกํฯ  
</li>
  
<li>
‘‘โย จ วุโฑฺฒ ทหโร วา, ปาปกมฺมํ ปกุพฺพติ;  
  
ทกาภิเสจนา โสปิ, ปาปกมฺมา ปมุจฺจติ’’ฯ  
</li>
  
<li>
‘‘โก นุ เต อิทมกฺขาสิ, อชานนฺตสฺส อชานโก;  
  
ทกาภิเสจนา นาม, ปาปกมฺมา ปมุจฺจติฯ  
</li>
  
<li>
‘‘สคฺคํ นูน คมิสฺสนฺติ, สเพฺพ มณฺฑูกกจฺฉปา;  
  
นาคา  
นกฺกา (สี.)  
จ สุสุมารา จ, เย จเญฺญ อุทเก จราฯ  
</li>
  
<li>
‘‘โอรพฺภิกา สูกริกา, มจฺฉิกา มิคพนฺธกา;  
  
โจรา จ วชฺฌฆาตา จ, เย จเญฺญ ปาปกมฺมิโน;  
  
ทกาภิเสจนา เตปิ, ปาปกมฺมา ปมุจฺจเรฯ  
</li>
  
<li>
‘‘สเจ อิมา นทิโย เต, ปาปํ ปุเพฺพ กตํ วหุํ;  
  
ปุญฺญมฺปิมา  
วเหยฺยุํ เต, เตน ตฺวํ ปริพาหิโรฯ  
</li>
  
<li>
‘‘ยสฺส  
พฺราหฺมณ ตฺวํ ภีโต, สทา อุทกโมตริ;  
  
ตเมว พฺรเหฺม มา กาสิ, มา เต สีตํ ฉวิํ หเน’’ฯ  
</li>
  
<li>
‘‘กุมฺมคฺคปฎิปนฺนํ มํ, อริยมคฺคํ สมานยิ;  
  
ทกาภิเสจนา โภติ, อิมํ สาฎํ ททามิ เต’’ฯ  
</li>
  
<li>
‘‘ตุเยฺหว สาฎโก โหตุ, นาหมิจฺฉามิ สาฎกํ;  
  
สเจ ภายสิ ทุกฺขสฺส, สเจ เต ทุกฺขมปฺปิยํฯ  
</li>
  
<li>
‘‘มากาสิ  
  
ปาปกํ กมฺมํ, อาวิ วา ยทิ วา รโห;  
  
สเจ จ ปาปกํ กมฺมํ, กริสฺสสิ กโรสิ วาฯ  
</li>
  
<li>
‘‘น เต ทุกฺขา ปมุตฺยตฺถิ, อุเปจฺจาปิ  
อุปฺปจฺจาปิ (อฎฺฐ. ปาฐนฺตรํ)  
ปลายโต;  
  
สเจ ภายสิ ทุกฺขสฺส, สเจ เต ทุกฺขมปฺปิยํฯ  
</li>
  
<li>
‘‘อุเปหิ สรณํ พุทฺธํ, ธมฺมํ สงฺฆญฺจ ตาทินํ;  
  
สมาทิยาหิ สีลานิ, ตํ เต อตฺถาย เหหิติ’’ฯ  
</li>
  
<li>
‘‘อุเปมิ สรณํ พุทฺธํ, ธมฺมํ สงฺฆญฺจ ตาทินํ;  
  
สมาทิยามิ สีลานิ, ตํ เม อตฺถาย เหหิติฯ  
</li>
  
<li>
‘‘พฺรหฺมพนฺธุ ปุเร อาสิํ, อชฺชมฺหิ สจฺจพฺราหฺมโณ;  
  
เตวิโชฺช เวทสมฺปโนฺน, โสตฺติโย จมฺหิ นฺหาตโก’’ติฯ  
</li>
  
… ปุณฺณา เถรี…ฯ  
</li>
  
โสฬสนิปาโต นิฎฺฐิโตฯ  
</li>
  
  
  
  
  