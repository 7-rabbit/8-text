<h2>ขุทฺทกนิกาเย</h2>
<h2>เนตฺติปฺปกรณ-ฎีกา</h2>
<h3>คนฺถารมฺภกถาวณฺณนา</h3>
<p>สํวณฺณนารเมฺภ   (ที. นิ. ฎี. ๑.คนฺถารมฺภกถาวณฺณนา; ม. นิ. ฎี. ๑.๑ คนฺถารมฺภกถาวณฺณนา; สํ. นิ. ฎี. ๑.๑.๑ คนฺถารมฺภกถาวณฺณนา) รตนตฺตยวนฺทนา สํวเณฺณตพฺพสฺส ธมฺมสฺส ปภวนิสฺสยวิสุทฺธิปฎิเวทนตฺถํ, ตํ ปน ธมฺมสํวณฺณนาสุ วิญฺญูนํ พหุมานุปฺปาทนตฺถํ, ตํ สมฺมเทว เตสํ อุคฺคหณธารณาทิกฺกมลทฺธพฺพาย สมฺมาปฎิปตฺติยา สพฺพหิตสุขนิปฺผาทนตฺถํฯ อถ วา มงฺคลภาวโต, สพฺพกิริยาสุ ปุพฺพกิจฺจภาวโต, ปณฺฑิเตหิ สมฺมาจริตภาวโต, อายติํ ปเรสํ ทิฎฺฐานุคติอาปชฺชนโต จ สํวณฺณนายํ รตนตฺตยปณามกิริยาฯ อถ วา รตนตฺตยปณามกรณํ ปูชนียปูชาปุญฺญวิเสสนิพฺพตฺตนตฺถํ, ตํ อตฺตโน ยถาลทฺธสมฺปตฺตินิมิตฺตสฺส กมฺมสฺส พลานุปฺปทานตฺถํ, อนฺตรา จ ตสฺส อสโงฺกจนตฺถํ, ตทุภยํ อนนฺตราเยน อฎฺฐกถาย ปริสมาปนตฺถํฯ อิทเมว จ ปโยชนํ อาจริเยน อิธาธิเปฺปตํฯ ตถา  หิ วกฺขติ ‘‘วนฺทนาชนิตํ…เป.… ตสฺส เตชสา’’ติฯ วตฺถุตฺตยปูชา หิ นิรติสยปุญฺญเกฺขตฺตสมฺพุทฺธิยา อปริเมยฺยปฺปภาโว ปุญฺญาติสโยติ พหุวิธนฺตราเยปิ โลกสนฺนิวาเส อนฺตรายนิพนฺธนสกลสํกิเลสวิทฺธํสนาย ปโหติ, ภยาทิอุปทฺทวญฺจ นิวาเรติฯ ยถาห –</p>


<p>
‘‘ปูชารเห ปูชยโต, พุเทฺธ ยทิ ว สาวเก’’ติฯ (ธ. ป. ๑๙๕; อป. เถร ๑.๑๐.๑) จ,  
  
<p>ตถา  –</p>

</p>


<p>ตถา –</p>


<p>
‘‘‘พุโทฺธ’ติ กิตฺตยนฺตสฺส, กาเย ภวติ ยา ปีติ;  
  
<p>
วรเมว หิ สา ปีติ, กสิเณนปิ ชมฺพุทีปสฺส;  
  
‘‘‘ธโมฺม’ติ…เป.… ‘สโงฺฆ’ติ…เป.… ทีปสฺสา’’ติฯ (ที. นิ. อฎฺฐ. ๑.๖; อิติวุ. อฎฺฐ ๙๐; ที. นิ. ฎี. ๑.คนฺถารมฺภกถาวณฺณนา; ม. นิ. ฎี. ๑.๑; อ. นิ. ฎี. ๒.๔.๓๔) จ,  
</p>
  
<p>ตถา –</p>

</p>


<p>ตถา –</p>


<p>
‘‘อรเญฺญ  
รุกฺขมูเล วา…เป.…;  
  
ภยํ วา ฉมฺภิตตฺตํ วา, โลมหํโส น เหสฺสตี’’ติฯ (สํ. นิ. ๑.๒๔๙) จ;  
</p>
  
<p>ตตฺถ ยสฺส รตนตฺตยสฺส วนฺทนํ กตฺตุกาโม, ตสฺส คุณาติสยโยคสนฺทสฺสนตฺถํ นฺติอาทินา คาถาตฺตยมาหฯ คุณาติสยโยเคน หิ วนฺทนารหภาโว, วนฺทนารเห จ กตา วนฺทนา ยถาธิเปฺปตปฺปโยชนํ สาเธตีติฯ ตตฺถ ยสฺสา สํวณฺณนํ กตฺตุกาโม, สา เนตฺติ วิเสสโต ยถานุโลมสาสนสนฺนิสฺสยา, ตสฺส จ วิจิตฺตาการปฺปวตฺติวิภาวินีฯ ตถา หิ สุตฺตนฺตเทสนา น วินยเทสนา วิย กรุณาปฺปธานา, นาปิ อภิธมฺมเทสนา วิย ปญฺญาปฺปธานา, อถ โข กรุณาปญฺญาปฺปธานาติ ตทุภยปฺปธานเทสนาวิเสสวิภาวนํ ตาว สมฺมาสมฺพุทฺธสฺส โถมนํ กาตุํ ตมฺมูลกตฺตา เสสรตนานํ นฺติอาทิ วุตฺตํฯ</p>


<p>ตตฺถ กิรตีติ (ที. นิ. ฎี. ๑.คนฺถารมฺภกถาวณฺณนา; ม. นิ. ฎี. ๑.๑; สํ. นิ. ฎี. ๑.๑.๑; อ. นิ. ฎี. ๑.๑.๑)  ปรทุกฺขํ วิกฺขิปติ อปเนตีติ อโตฺถฯ อถ วา กิณาตีติ  ปรทุเกฺข สติ การุณิกํ หิํสติ วิพาธตีติ อโตฺถ ฯ กมฺปนํ กโรตีติ วา  ปรทุเกฺข สติ สาธูนํ หทยเขทํ กโรตีติ อโตฺถฯ กมิติ วา สุขํ, ตํ รุนฺธตีติ ฯ เอสา หิ ปรทุกฺขาปนยนกามตาลกฺขณา, อตฺตสุขนิรเปกฺขตาย การุณิกานํ สุขํ รุนฺธติ วิพนฺธตีติ อโตฺถฯ กิริยติ ทุกฺขิเตสุ ปสาริยตีติ วา  กรุณาย นิยุโตฺตติ  ยถา ‘‘โทวาริโก’’ติ (อ. นิ. ๗.๖๗)ฯ ยถา หิ ทฺวารฎฺฐานโต อญฺญตฺถ วตฺตมาโนปิ ทฺวารปฎิพทฺธชีวิโก ปุริโส ทฺวารานติวตฺตวุตฺติตาย ทฺวาเร นิยุโตฺตติ ‘‘โทวาริโก’’ติ วุจฺจติ, เอวํ ภควา เมตฺตาทิวเสน กรุณาวิหารโต อญฺญตฺถ วตฺตมาโนปิ กรุณานติวตฺตวุตฺติตาย กรุณาย นิยุโตฺตติ ‘‘การุณิโก’’ติ วุจฺจติฯ มหาภินีหารโต ปฎฺฐาย หิ ยาว มหาปรินิพฺพานา โลกหิตตฺถเมว โลกนาถา ติฎฺฐนฺตีติฯ มหโนฺต การุณิโกติ ฯ สติปิ ภควโต ตทญฺญคุณานมฺปิ วเสน มหนฺตภาเว การุณิกสทฺทสนฺนิธาเนน วุตฺตตฺตา กรุณาวเสเนเวตฺถ มหนฺตภาโว เวทิตโพฺพ ยถา ‘‘มหาเวยฺยากรโณ’’ติฯ เอวญฺจ กตฺวา ‘‘มหาการุณิโก’’ติ อิมินา ปเทน ปุคฺคลาธิฎฺฐาเนน สตฺถุ มหากรุณา วุตฺตา โหติฯ</p>


<p>อปโร นโย – อตฺถสาธนโต กรุณํ กรุณายนํ กรุณาสมฺปวตฺตนํ อรหตีติ  ฯ ภควโต หิ สพฺพญฺญุตาย อนวเสสโต สตฺตานํ หิตํ, หิตุปายญฺจ ชานโต, ตตฺถ จ อกิลาสุโน หิเตสิตา สตฺถิกา, น ตถา อเญฺญสนฺติฯ อถ วา กรุณา กรุณายนํ สีลํ ปกติ สภาโว เอตสฺสาติ ฯ ภควา หิ ปถวีผสฺสาทโย วิย กกฺขฬผุสนาทิสภาวา กรุณาสภาโว สภาวภูตกรุโณติ อโตฺถฯ เสสํ ปุริมสทิสเมวฯ อถ วา มหาวิสยตาย, มหานุภาวตาย, มหปฺผลตาย จ มหตี กรุณาติ ฯ ภควโต หิ กรุณา นิรวเสเสสุ สเตฺตสุ ปวตฺตติ, ปวตฺตมานา จ อนญฺญสาธารณา ปวตฺตติ, ทิฎฺฐธมฺมิกาทิเภทญฺจ มหนฺตเมว สตฺตานํ หิตสุขํ เอกนฺตโต นิปฺผาเทติ, มหากรุณาย นิยุโตฺตติ  ตํ มหาการุณิกํฯ เสสํ สพฺพํ วุตฺตนเยเนว เวทิตพฺพํฯ สุมาคธาทิปทานํ วิย เจตฺถ สทฺทสิทฺธิ เวทิตพฺพาฯ</p>


<p>นาถตีติ   เวเนยฺยานํ หิตสุขํ อาสีสติ ปเตฺถตีติ อโตฺถ, เมตฺตายนวเสน เจตฺถ หิตสุขาสีสนํ เวทิตพฺพํ, น กรุณายนวเสน ปฐมปเทน วุตฺตตฺตาฯ อถ วา นาถติ เวเนยฺยคตํ กิเลสพฺยสนํ อุปตาเปตีติ  นาถตีติ วา  ยาจตีติ อโตฺถฯ ภควา หิ ‘‘สาธุ, ภิกฺขเว, ภิกฺขุ กาเลน กาลํ อตฺตสมฺปตฺติํ ปจฺจเวกฺขิตา’’ติอาทินา (อ. นิ. ๘.๗, ๘) สตฺตานํ ตํ ตํ หิตปฺปฎิปตฺติํ ยาจิตฺวาปิ มหากรุณาย สมุสฺสาหิโต เต ตตฺถ นิโยเชติฯ ปรเมน วา จิตฺติสฺสริเยน สมนฺนาคโต, สพฺพสเตฺต วา สีลาทิคุเณหิ อีสติ อภิภวตีติ ปรมิสฺสโร ภควา ติ วุจฺจติ, ตํ นาถํฯ</p>


<p>ญาตพฺพนฺติ  อตีตาทิเภทภินฺนํ สพฺพํ สงฺขตํ, อสงฺขตญฺจฯ สงฺครณเฎฺฐน  ปติตปติตานํ อตฺตโน ปุถุลคมฺภีรภาเวหิ สํสีทนํ นิมฺมุชฺชนํ กโรตีติ อโตฺถฯ -สทฺทสฺส เจตฺถ ‘‘สาภาโว, สาราโค’’ติอาทีสุ (ธ. ส. ๓๘๙, ๓๙๑) วิย นิรุตฺตินเยน ทฎฺฐโพฺพฯ ติ วา สงฺครกรณเฎฺฐน, ฐิตธมฺมตาย ‘‘อยํ เม มริยาทา, อิมํ เวลํ นาติกฺกมามี’’ติ โลเกน สงฺครํ สเงฺกตํ กโรโนฺต วิย โหตีติ อโตฺถฯ สงฺครณํ วา สมนฺตโต คลนํ สนฺทนํ อุทเกน กโรตีติ ฯ กปฺปวุฎฺฐานกาเล หิ มหาสมุโทฺท อิโต จิโต จ ปคฺฆริตฺวา สกลํ โลกธาตุํ เอโกฆํ กโรตีติฯ โลกิยา ปน วทนฺติ ‘‘สาครสฺส รโญฺญ ปุเตฺตหิ สาคเรหิ นิพฺพตฺติโต ขโตติ  ปุรตฺถิโม สมุทฺทปฺปเทโส, ตํสมฺพนฺธตาย รุฬฺหิวเสน สโพฺพปิ สมุโทฺท ตถา โวหรียตี’’ติฯ สาครสทิสตฺตา  เญยฺยเมว สาคโรติ ฯ สทิสตา เจตฺถ ปุถุลทุตฺตรคมฺภีรานาทิกาลิกตาหิ เวทิตพฺพา, นิหีนํ เจตโมปมฺมํฯ ตถา หิ เญยฺยเสฺสว สาติสยา ปุถุลตา อปริมาณโลกธาตุพฺยาปนโต, สพฺพญฺญุตญฺญาณเสฺสว ตรณียตาย ทุตฺตรตา, คมฺภีรตา, อาทิโกฎิรหิตา จ ปวตฺติ, น อิตรสฺส  ปริจฺฉินฺนเทสตฺตา พาหิรกวีตราเคหิปิ อิตฺตเรน ขเณน อติกฺกมิตพฺพตฺตา, ปริมิตคมฺภีรตฺตา, ปริมิตกาลตฺตา จฯ เญยฺยสาครสฺส ปารํ ปริยนฺตํ คโตติ  ตํ เญยฺยสาครปารคุํฯ</p>


<p>คมนเญฺจตฺถ  ญาณคมนเมว, น อิตรํ เญยฺยคฺคหณโต, ตํ ปน ญาณํ ทุวิธํ สมฺมสนปฎิเวธเภทโต, ตถา เหตุผลเภทโตฯ ตตฺถ ‘‘กิจฺฉํ วตายํ โลโก อาปโนฺน’’ติอาทินา (ที. นิ. ๒.๕๗; สํ. นิ. ๒.๔, ๑๐; เปฎโก. ๒๓) กรุณายนวเสเนว อภินิวิสิตฺวา อเนกาการโวกาเร สงฺขาเร สมฺมสนฺตํ ภควโต  ฉตฺติํสโกฎิสตสหสฺสมุเขน เญยฺยสาครํ อโชฺฌคาเหตฺวา ตสฺส ปารํ ปริยนฺตํ อคมาสิ, ยํ ‘‘มหาวชิรญาณ’’นฺติ วุจฺจติฯ  ปน สพฺพญฺญุตญฺญาณปทฎฺฐานํ อาสวกฺขยญาณํ, อาสวกฺขยญาณปทฎฺฐานญฺจ สพฺพญฺญุตญฺญาณํ, ยํ ‘‘มหาโพธี’’ติ วุจฺจติฯ ปารคมนญฺจ ตสฺส กิจฺจสิทฺธิยา, สมตฺถตาย จ เวทิตพฺพํฯ ตถา ยถาวุตฺตํ สมฺมสนญาณํ  อิตรํ ฯ สห สมฺมสนญาเณน วา อาสวกฺขยญาณํ  สพฺพญฺญุตญฺญาณํ  ตทานิสํสภาวโตติ เวทิตพฺพํฯ</p>


<p>ติ นมามิ, อภิตฺถวามิ วาฯ สณฺหเฎฺฐน  อนุปจิตญาณสมฺภารานํ อคาธเฎฺฐน  เอกตฺตาทิเภทโต นนฺทิยาวฎฺฎาทิวิภาคโต จ  วิสิฎฺฐา นานาวิธา นยา เอติสฺสาติ  นิปุณคมฺภีรวิจิตฺรนยา เทสนา อสฺสาติ  ตํ นิปุณ…เป.… เทสนํฯ นยตีติ วา  ปาฬิคติ, สา จ วุตฺตนเยน อตฺถโต  อตฺถโต พฺยญฺชนโต จ  สเงฺขปวิตฺถารานุโลมาทิปฺปวตฺติยา นานาวิธตาย ฯ ตถา หิ ปญฺญตฺติอนุปญฺญตฺติอาทิวเสน, สํกิเลสภาคิยาทิโลกิยาทิตทุภยโวมิสฺสตาทิวเสน, กุสลาทิขนฺธาทิสงฺคหาทิสมยวิมุตฺตาทิฐปนาทิกุสลมูลาทิติกปฎฺฐานาทิวเสน จ อเนกวิธา ปาฬิคตีติฯ</p>


<p>ตตฺถ (ที. นิ. ฎี. ๑.คนฺถารมฺภกถาวณฺณนา) ทฺวีหากาเรหิ ภควโต โถมนา เวทิตพฺพา อตฺตหิตสมฺปตฺติโต, ปรหิตปฺปฎิปตฺติโต จฯ เตสุ อตฺตหิตสมฺปตฺติ อนาวรณญาณาธิคมโต, สวาสนานํ สเพฺพสํ กิเลสานํ อจฺจนฺตปฺปหานโต จ เวทิตพฺพา, ปรหิตปฺปฎิปตฺติ ลาภสกฺการาทินิรเปกฺขจิตฺตสฺส สพฺพทุกฺขนิยฺยานิกธมฺมเทสนโต, ปฎิวิรุเทฺธสุปิ นิจฺจํ หิตชฺฌาสยญาณปริปากกาลาคมนโต จ เวทิตพฺพาฯ สา ปเนตฺถ ปโยคโต, อาสยโต จ ทุวิธา, ปรหิตปฺปฎิปตฺติ, ยถาวุตฺตเภทา ทุวิธา จ อตฺตหิตสมฺปตฺติ ปกาสิตา  โหติฯ กถํ? ‘‘มหาการุณิก’’นฺติ อิมินา อาสยโต , ‘‘นิปุณ…เป.… เทสน’’นฺติ อิมินา ปโยคโต, ‘‘นาถ’’นฺติ อิมินา ปน อุภยถาปิ ภควโต ปรหิตปฺปฎิปตฺติ ปกาสิตา กรุณากิจฺจทีปนโต, ‘‘เญยฺยสาครปารคุ’’นฺติ อิมินา สาติสยํ อตฺตหิตสมฺปตฺติ ปรมุกฺกํสคตญาณกิจฺจทีปนโตฯ</p>


<p>อถ วา ตีหากาเรหิ ภควโต โถมนา เวทิตพฺพา เหตุโต, ผลโต, อุปการโต จฯ ตตฺถ  มหากรุณา, สา ปน ปฐมปเทน สรูเปเนว ทสฺสิตาฯ  จตุพฺพิธํ ญาณสมฺปทา ปหานสมฺปทา อานุภาวสมฺปทา รูปกายสมฺปทา จาติฯ ตาสุ ปธานภูตา สมฺปทา ‘‘เญยฺยสาครปารคุ’’นฺติ อิมินา ปเทน ปกาสิตาฯ ปธาเน หิ ทสฺสิเต อวินาภาวโต อิตรมฺปิ ทฺวยํ ทสฺสิตเมว โหติฯ น หิ พุทฺธานํ อานุภาวรูปกายสมฺปตฺตีหิ วินา กทาจิปิ ธมฺมกายสิรี วตฺตตีติฯ  อพาหิรํ กตฺวา ติวิธยานมุเขน วิมุตฺติธมฺมเทสนา, สา ‘‘นาถํ, นิปุณ…เป.… เทสน’’นฺติ ปททฺวเยน ปกาสิตาติ เวทิตพฺพํฯ</p>


<p>ตตฺถ (ที. นิ. ฎี. ๑.คนฺถารมฺภกถาวณฺณนา) ‘‘มหาการุณิก’’นฺติ เอเตน สมฺมาสโมฺพธิยา มูลํ ทเสฺสติฯ มหากรุณาสโญฺจทิตมานโส หิ ภควา สํสารปงฺกโต สตฺตานํ สมุทฺธรณตฺถํ กตาภินีหาโร อนุปุเพฺพน ปารมิโย ปูเรตฺวา อนุตฺตรํ สมฺมาสโมฺพธิํ อธิคโตติ กรุณา สมฺมาสโมฺพธิยา มูลํฯ ‘‘เญยฺยสาครปารคุ’’นฺติ เอเตน ปุพฺพภาคปฺปฎิปตฺติยา สทฺธิํ สมฺมาสโมฺพธิํ ทเสฺสติฯ อนาวรณญาณปทฎฺฐานญฺหิ มคฺคญาณํ, มคฺคญาณปทฎฺฐานญฺจ อนาวรณญาณํ ‘‘สมฺมาสโมฺพธี’’ติ วุจฺจติฯ วุตฺตปฺปเภทํ ปน สมฺมสนญาณํ สห ปญฺญาปารมิยา ตสฺสา ปุพฺพภาคปฎิปทาฯ ตสฺสา หิ อานุภาเวน ลีนุทฺธจฺจปติฎฺฐานายูหนกามสุขลฺลิกตฺตกิลมถานุโยคสสฺสตุเจฺฉทาทิอนฺตทฺวยวิรหิตา อุกฺกํสปารมิปฺปตฺตา มชฺฌิมา ปฎิปทา ภาวนาปาริปูริํ คตาฯ ‘‘นาถ’’นฺติ อิมินา สมฺมาสโมฺพธิยา ผลํ ทเสฺสติ โลกตฺตยนายกภาวทีปนโตฯ ตถา หิ สพฺพานตฺถปริหารปุพฺพงฺคมาย นิรวเสสหิตสุขวิธานตปฺปราย นิรติสยาย ปโยคสมฺปตฺติยา, สเทวมนุสฺสาย ปชาย อจฺจนฺตุปการิตาย อปริมิตนิรุปมภาวคุณวิเสสสมงฺคิตาย จ สพฺพสตฺตุตฺตโม ภควา อปริมาณาสุ โลกธาตูสุ อปริมาณานํ สตฺตานํ อนุตฺตรคารวฎฺฐานภูตตาย จ ‘‘นาโถ’’ติ วุจฺจตีติฯ ‘‘นิปุณ…เป.… เทสน’’นฺติ อิมินา สมฺมาสโมฺพธิยา ปโยชนํ  ทเสฺสติฯ สํสารมโหฆโต สตฺตสนฺตารณตฺถญฺหิ ภควตา สมฺมาสโมฺพธิ อภิปตฺถิตา, ตญฺจ สตฺตสนฺตารณํ ยถาวุตฺตเทสนาสมฺปตฺติยา สมิชฺฌติ ตทวินาภาวโตฯ อิมินา ภควโต สาติสยา ปรหิตปฺปฎิปตฺติ ทสฺสิตา, อิตเรหิ อตฺตหิตสมฺปตฺตีติ ตทุภเยน อตฺตหิตาย ปฎิปนฺนาทีสุ จตูสุ ปุคฺคเลสุ ภควโต จตุตฺถปุคฺคลภาวํ  ทีเปติ, เตน จ อนุตฺตรทกฺขิเณยฺยภาวํ, อุตฺตมวนฺทนียภาวํ, อตฺตโน จ วนฺทนกิริยาย เขตฺตงฺคตภาวํ ทีเปติฯ</p>


<p>เอตฺถ จ ยถา ‘‘มหาการุณิก’’นฺติ อิมินา ปเทน ภควโต มหากรุณา ทสฺสิตา, เอวํ ‘‘เญยฺยสาครปารคุ’’นฺติ เอเตน มหาปญฺญา ทสฺสิตาฯ เตสุ คฺคหเณน โลกิเยสุ มหคฺคตภาวปฺปตฺตาสาธารณคุณทีปนโต ภควโต สพฺพโลกิยคุณสมฺปตฺติ ทสฺสิตา โหติ, คฺคหเณน สพฺพญฺญุตญฺญาณปทฎฺฐานมคฺคญาณทีปนโต สพฺพโลกุตฺตรคุณสมฺปตฺติฯ ตทุภยคฺคหณสิโทฺธ  จโตฺถ นาถสเทฺทน ปกาสียติฯ กรุณาวจเนน อุปคมนํ นิรุปกฺกิเลสํ ทเสฺสติ, ปญฺญาวจเนน อปคมนํฯ ตถา กรุณาคฺคหเณน โลกสมญฺญานุรูปํ ภควโต ปวตฺติํ ทเสฺสติ โลกโวหารวิสยตฺตา กรุณาย, ปญฺญาคฺคหเณน สมญฺญาย อนติธาวนํฯ สภาวานวโพเธน หิ ธมฺมานํ สมญฺญํ อติธาวิตฺวา สตฺตาทิสมฺมสนํ โหตีติฯ ตถา กรุณาคฺคหเณน มหากรุณาสมาปตฺติวิหารํ ทเสฺสติ, ปญฺญาคฺคหเณน ตีสุ กาเลสุ อปฺปฎิหตญาณํ, จตุสจฺจญาณํ, จตุปฎิสมฺภิทาญาณํ, จตุเวสารชฺชญาณํฯ กรุณาคฺคหเณน มหากรุณาสมาปตฺติญาณสฺส คหิตตฺตา เสสาสาธารณญาณานิ, ฉ อภิญฺญา, อฎฺฐสุ ปริสาสุ (ม. นิ. ๑.๑๕๑, ๑๗๘) อกมฺปนญาณานิ, ทส พลานิ, จุทฺทส พุทฺธญาณานิ, โสฬส ญาณจริยา, อฎฺฐารส พุทฺธธมฺมา (มหานิ. ๖๙, ๑๕๖; จูฬนิ. โมฆราชมาณวปุจฺฉานิเทฺทส ๘๕; ปฎิ. ม. ๓.๕; ที. นิ. อฎฺฐ. ๓.๓๐๕; วิภ. มูลฎี. สุตฺตนฺตภาชนียวณฺณนา; ที. นิ. ฎี. ๓.๑๔๑), จตุจตฺตาลีส ญาณวตฺถูนิ สตฺตสตฺตติ ญาณวตฺถูนีติ (สํ. นิ. ๒.๓๔) เอวมาทีนํ อเนเกสํ ปญฺญาปฺปเภทานํ วเสน ญาณจารํ ทเสฺสติฯ</p>


<p>ตถา กรุณาคฺคหเณน จรณสมฺปตฺติ, ปญฺญาคฺคหเณน วิชฺชาสมฺปตฺติฯ กรุณาคฺคหเณน สตฺตาธิปติตา, ปญฺญาคฺคหเณน ธมฺมาธิปติตาฯ กรุณาคฺคหเณน  โลกนาถภาโว, ปญฺญาคฺคหเณน อตฺตนาถภาโวฯ ตถา กรุณาคฺคหเณน ปุพฺพการิภาโว, ปญฺญาคฺคหเณน กตญฺญุตาฯ กรุณาคฺคหเณน อปรนฺตปตา, ปญฺญาคฺคหเณน อนตฺตนฺตปตาฯ กรุณาคฺคหเณน วา พุทฺธกรธมฺมสิทฺธิ, ปญฺญาคฺคหเณน พุทฺธภาวสิทฺธิฯ ตถา กรุณาคฺคหเณน ปเรสํ ตารณํ, ปญฺญาคฺคหเณน สยํ ตารณํฯ ตถา กรุณาคฺคหเณน สพฺพสเตฺตสุ อนุคฺคหจิตฺตตา, ปญฺญาคฺคหเณน สพฺพธเมฺมสุ วิรตฺตจิตฺตตา ทสฺสิตา โหติฯ สเพฺพสญฺจ พุทฺธคุณานํ กรุณา อาทิ ตํนิทานภาวโต, ปญฺญา ปริโยสานํ ตโต อุตฺตริ กรณียาภาวโต, อิติ อาทิปริโยสานทสฺสเนน สเพฺพ พุทฺธคุณา ทสฺสิตา โหนฺติฯ ตถา กรุณาวจเนน สีลกฺขนฺธปุพฺพงฺคโม สมาธิกฺขโนฺธ ทสฺสิโต โหติฯ กรุณานิทานญฺหิ สีลํ ตโต ปาณาติปาตาทิวิรติปฺปวตฺติโต, สา  จ ฌานตฺตยสมฺปโยคินีติฯ ปญฺญาวจเนน ปญฺญากฺขโนฺธฯ สีลญฺจ สพฺพพุทฺธคุณานํ อาทิ, สมาธิ มเชฺฌ, ปญฺญา ปริโยสานนฺติ เอวมฺปิ อาทิมชฺฌปริโยสานกลฺยาณา สเพฺพ พุทฺธคุณา ทสฺสิตา โหนฺติ นยโต ทสฺสิตตฺตาฯ เอโส เอว หิ นิรวเสสโต พุทฺธคุณานํ ทสฺสนุปาโย, ยทิทํ นยคฺคาหณํ, อญฺญถา โก นาม สมโตฺถ ภควโต คุเณ อนุปทํ นิรวเสสโต ทเสฺสตุํฯ เตเนวาห –</p>


<p>
‘‘พุโทฺธปิ พุทฺธสฺส ภเณยฺย วณฺณํ, กปฺปมฺปิ เจ อญฺญมภาสมาโน;  
  
ขีเยถ กโปฺป จิรทีฆมนฺตเร, วโณฺณ น ขีเยถ ตถาคตสฺสา’’ติฯ (ที. นิ. อฎฺฐ. ๑.๓๐๔; ๓.๑๔๑; ม. นิ. อฎฺฐ. ๓.๔๒๕; อุทา. อฎฺฐ. ๕๓; อป. อฎฺฐ. ๒.๗.๒๐; พุ. วํ. อฎฺฐ. ๔.๔; จริยา. อฎฺฐ. นิทานกถา, ปกิณฺณกกถา; ที. นิ. ฎี. ๑.คนฺถารมฺภกถาวณฺณนา; ม. นิ. ฎี. ๑.๑; สํ. นิ. ฎี. ๑.๑.๑; อ. นิ. ฎี. ๑.๑.๑; วชิร. ฎี. คนฺถารมฺภกถา; สารตฺถ. ฎี. ๑.คนฺถารมฺภกถาวณฺณนา);  
</p>
  
<p>เตเนว จ อายสฺมตา สาริปุตฺตเตฺถเรนาปิ พุทฺธคุณปริเจฺฉทนํ ปติ อนุยุเตฺตน ‘‘โน เหตํ, ภเนฺต’’ติ (ที. นิ. ๒.๑๔๕) ปฎิกฺขิปิตฺวา ‘‘อปิจ เม, ภเนฺต, ธมฺมนฺวโย วิทิโต’’ติ (ที. นิ. ๒.๑๔๖) วุตฺตํฯ</p>


<p>เอวํ สเงฺขเปน สกลสพฺพญฺญุคุเณหิ ภควนฺตํ อภิตฺถวิตฺวา อิทานิ สทฺธมฺมํ โถเมตุํ ติอาทิมาหฯ ตตฺถ วิชฺชาจรณสมฺปนฺนา หุตฺวาติ วจนเสโสฯ วินฺทิยํ ธมฺมานํ สลกฺขณํ, สามญฺญลกฺขณญฺจ  วินฺทตีติ  โลภกฺขนฺธาทีนิ วา วิชฺฌนเฎฺฐน  จตุนฺนํ วา อริยสจฺจานํ วิทิตกรณเฎฺฐน ติ เอวํ ตาเวตฺถ วจนตฺถโต วิชฺชา เวทิตพฺพาฯ ปเภทโต ปน ติโสฺสปิ วิชฺชา  อาคตนิยาเมเนว, อฎฺฐปิ วิชฺชา  (ที. นิ. ๑.๒๗๘ อาทโย) อาคตนิยาเมเนวฯ จรนฺติ เตหีติ  สีลสํวราทโย ปญฺจทส ธมฺมา, อิติ อิมาหิ วิชฺชาหิ, อิเมหิ จ จรเณหิ สมฺปนฺนา สมฺปนฺนาคตาติ ฯ</p>


<p>ติ เยน ธเมฺมน กรณภูเตน, เหตุภูเตน จฯ ตตฺถ มคฺคธมฺมสฺส กรณโตฺถ เวทิตโพฺพ นิยฺยานกิริยาสาธกตมภาวโต, นิพฺพานธมฺมสฺส เหตุอโตฺถ อารมฺมณปจฺจยภาวโตฯ ปจฺจยโตฺถ หิ  อยํ เหตฺวโตฺถฯ ปริยตฺติธมฺมสฺสปิ เหตุอโตฺถ ยุชฺชเตว ปรมฺปราย เหตุภาวโตฯ ผลธเมฺม ปน อุภยมฺปิ สมฺภวติฯ กถํ? ‘‘ตาย สทฺธาย อวูปสนฺตายา’’ติ วจนโต มเคฺคน สมุจฺฉินฺนานํ กิเลสานํ ปฎิปฺปสฺสทฺธิปฺปหานกิจฺจตาย ผลสฺส นิยฺยานานุคุณตา, นิยฺยานปริโยสานตา จาติ อิมินา ปริยาเยน สิยา กรณโตฺถ นิยฺยานกิริยายฯ สกทาคามิมคฺควิปสฺสนาทีนํ ปน อุปนิสฺสยปจฺจยภาวโต สิยา เหตุอโตฺถฯ เอวญฺจ กตฺวา ทีสุ (อิติวุ. ๙๐) อคฺคาทิภาเวน อคฺคหิตาปิ ผลปริยตฺติธมฺมา ทีสุ (วิ. ว. ๘๘๖ อาทโย) สรณียภาเวน คหิตาติ เตสํ มคฺคนิพฺพานานํ วิย มหาอฎฺฐกถายํ สรณภาโว อุทฺธโฎฯ วิเสสโต เจตฺถ มคฺคปริยาปนฺนา เอว วิชฺชาจรณธมฺมา เวทิตพฺพาฯ เต หิ นิปฺปริยาเยน นิยฺยานกิริยาย สาธกตมภูตา, น อิตเรฯ อิตเรสํ ปน นิยฺยานตฺถตาย นิยฺยานตาฯ ยทิ เอวํ กสฺมา ‘‘วิชฺชาจรณสมฺปนฺนา หุตฺวา’’ติ วุตฺตํ, นิยฺยานสมกาลเมว หิ ยถาวุตฺตวิชฺชาจรณสมฺปตฺติสมธิคโมติ? นายํ วิโรโธ สมานกาลตาย เอว อธิเปฺปตตฺตา ยถา ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ (ม. นิ. ๑.๒๐๔, ๔๐๐; ๓.๔๒๑, ๔๒๕, ๔๒๖; สํ. นิ. ๒.๔๓-๔๕; ๔.๖๐; กถา. ๔๖๕, ๔๖๗)ฯ ติ วา ปทสฺส วตฺตมานกาลตฺถตา เวทิตพฺพา ‘‘อุปฺปนฺนา ธมฺมา’’ติ (ธ. ส. ติกมาติกา ๑๗) เอตฺถ อุปฺปนฺนสทฺทสฺส วิยฯ เอวญฺจ กตฺวา วจนเสสมนฺตเรเนว ปทโยชนา สิทฺธา โหติฯ ‘‘เยนา’’ติ  จ ปทํ อุภยตฺถ สมฺพนฺธิตพฺพํ ‘‘เยน ธเมฺมน วิชฺชาจรณสมฺปนฺนา, เยน ธเมฺมน นิยฺยนฺตี’’ติฯ</p>


<p>ติ ขนฺธาทิโลกโต, วฎฺฎโตติ อโตฺถฯ นฺติ ตํ มคฺคนิพฺพานผลปริยตฺติเภทํ ธมฺมํฯ นฺติ เสฎฺฐํฯ ตถา เหส อตฺตนา อุตฺตริตรสฺส อภาเวน ‘‘อนุตฺตโร’’ติ วุจฺจติฯ ตตฺถ มคฺคสฺส นิยฺยานเหตุอาทิอเตฺถน, นิพฺพานสฺส นิสฺสรณวิเวกาทิอเตฺถน, ผลสฺส อริยสนฺตภาวาทิอเตฺถน จ เสฎฺฐตา เวทิตพฺพาฯ สฺวายมโตฺถ ‘‘ยาวตา, ภิกฺขเว, ธมฺมา สงฺขตา, อริโย อฎฺฐงฺคิโก มโคฺค เตสํ อคฺคมกฺขายตี’’ติ (อิติวุ. ๙๐; อ. นิ. ๔.๓๔) อาทิสุตฺตปทานุสาเรน วิภาเวตโพฺพฯ</p>


<p>นฺติ ยถานุสิฎฺฐํ ปฎิปชฺชมาเน อปายโต, สํสารโต จ อปตมาเน กตฺวา ธาเรตีติ ฯ สมฺมา, สามญฺจ สพฺพธมฺมานํ พุทฺธตฺตา  สพฺพญฺญุตาอนาวรณญาโณ สมนฺตจกฺขุ ภควา, เตน ยถา สมฺมาสโมฺพธิสมธิคเมเนว สเพฺพ พุทฺธคุณา สมฺปาปุณียนฺติ, เอวํ สมฺมเทว อาเสวนาย ภาวนาย พหุลีกิริยาย สมฺมาปฎิปตฺติยา สมฺมเทว ปจฺจเวกฺขณาย สกฺกจฺจํ ธมฺมเทสนาย เวเนยฺยสนฺตาเนสุ ปติฎฺฐาปเนน –</p>

, โว ภิกฺขเว, สมฺมาสมาธิํ เทเสสฺสามิ (ม. นิ. ๓.๑๓๖; เปฎโก. ๒๔)ฯ มคฺคานฎฺฐงฺคิโก เสโฎฺฐ (ธ. ป. ๒๗๓; เนตฺติ. ๑๗๐; เปฎโก. ๓๐)ฯ ยาวตา, ภิกฺขเว, ธมฺมา สงฺขตา วา อสงฺขตา วา, วิราโค เตสํ อคฺคมกฺขายติ (อิติวุ. ๙๐; อ. นิ. ๔.๓๔)ฯ เอกายโน อยํ, ภิกฺขเว, มโคฺค สตฺตานํ วิสุทฺธิยา (ที. นิ. ๒.๓๗๓; ม. นิ. ๑.๑๐๖; สํ. นิ. ๕.๓๖๗, ๓๘๔)ฯ ธมฺมํ, โว ภิกฺขเว, เทเสสฺสามิ อาทิกลฺยาณ’’นฺติ (ม. นิ. ๓.๔๒๐; เนตฺติ. ๕) –</p>


<p>อาทิวจเนหิ, อภิตฺถวเนน จ ปูชิโต มานิโต อปจิโตติ  ตํ สมฺมาสมฺพุทฺธปูชิตํ ธมฺมํ วเนฺทติ สมฺพโนฺธฯ</p>


<p>อยํ ปเนตฺถ สเงฺขปโตฺถ – ยสฺส ธมฺมสฺส อธิคมเน วิชฺชาสมฺปนฺนา เจว โหนฺติ จรณสมฺปนฺนา จ, สพฺพวฎฺฎทุกฺขโต จ นิยฺยนฺติ, ตเมว อริยานํ สกลคุณสมงฺคิภาวนิมิตฺตํ, อนวเสสทุกฺขนิสฺสรณเหตุภูตญฺจ อุตฺตมํ  ปวรํ สทฺธิํ ปริยตฺติธเมฺมน นววิธํ โลกุตฺตรธมฺมํ ภควตาปิ สมฺมาปฎิปตฺติอาทิวิธินา ปูชิตํ นมามิ, อภิตฺถวามิ วาติฯ</p>


<p>เอตฺถ จ ‘‘เยน โลกโต นิยฺยนฺติ, วิชฺชาจรณสมฺปนฺนา จ โหนฺตี’’ติ ปททฺวเยน ยถากฺกมํ ธมฺมสฺส ภาเวตพฺพภาโว, สจฺฉิกาตพฺพภาโว จ วุโตฺตฯ เตสุ ปฐเมน วิชฺชาสมฺปตฺติยา ธมฺมํ โถเมติ, ทุติเยน วิมุตฺติสมฺปตฺติยาฯ ตถา ปฐเมน ฌานสมฺปทาย, ทุติเยน วิโมกฺขสมฺปทายฯ ปฐเมน วา สมาธิสมฺปทาย, ทุติเยน สมาปตฺติสมฺปทายฯ ปฐเมน วา ขยญาณภาเวน, ทุติเยน อนุปฺปาทญาณภาเวนฯ อถ วา ปุริเมน วิชฺชูปมตาย, ทุติเยน วชิรูปมตายฯ ปุริเมน วา วิราคสมฺปตฺติยา, ทุติเยน นิโรธสมฺปตฺติยาฯ ตถา ปฐเมน นิยฺยานภาเวน, ทุติเยน นิสฺสรณภาเวนฯ ปฐเมน วา เหตุภาเวน, ทุติเยน อสงฺขตภาเวนฯ ปฐเมน วา ทสฺสนภาเวน, ทุติเยน วิเวกภาเวนฯ ปฐเมน วา อธิปติภาเวน, ทุติเยน อมตภาเวน ธมฺมํ โถเมติฯ อถ วา ปฐเมน นิยฺยานิกภาวทสฺสนโต สฺวากฺขาตตาย ธมฺมํ โถเมติ, ทุติเยน สจฺฉิกาตพฺพภาวโต สนฺทิฎฺฐิกตายฯ ตถา ปุริเมน อกาลิกตาย, ปจฺฉิเมน เอหิปสฺสิกตายฯ ปุริเมน วา โอปเนยฺยิกตาย, ปจฺฉิเมน ปจฺจตฺตํ เวทิตพฺพตาย ธมฺมํ โถเมติฯ</p>


<p>‘‘อุตฺตม’’นฺติ จ เอเตน อญฺญสฺส วิสิฎฺฐสฺส อภาวทีปเนน ปริปุณฺณตาย ธมฺมํ โถเมติ , ‘‘สมฺมาสมฺพุทฺธปูชิต’’นฺติ เอเตน ปริสุทฺธตายฯ สพฺพโทสาปคเมน หิสฺส ปูชนียตาฯ ปริสุทฺธตาย จสฺส ปหานสมฺปทา, ปริปุณฺณตาย ปภวสมฺปทาฯ ปหานสมฺปตฺติยา จ ภาวนาปาริปูรี อนวเสสโทสสมุคฺฆาฎนโต, ปภวสมฺปตฺติยา สจฺฉิกิริยนิพฺพตฺติ ตตุตฺตริ กรณียาภาวโตฯ อนญฺญสาธารณตาย หิ อุตฺตโมติฯ ตถา ภาเวตพฺพภาเวนสฺส สห ปุพฺพภาคสีลาทีหิ เสกฺขา สีลสมาธิปญฺญากฺขนฺธา, สจฺฉิกาตพฺพภาเวน สห อสงฺขตาย ธาตุยา อเสกฺขา สีลสมาธิปญฺญากฺขนฺธา ทสฺสิตา โหนฺตีติฯ</p>


<p>เอวํ สเงฺขเปน สพฺพสทฺธมฺมคุเณหิ สทฺธมฺมํ โถเมตฺวา อิทานิ อริยสงฺฆํ โถเมตุํ ติอาทิ วุตฺตํฯ ตตฺถ ติ สีลสมาธิปญฺญาวิมุตฺติยาทิคุเณหิ สมฺปโนฺน สมนฺนาคโต, สมฺปนฺนสีลาทิคุโณ วาฯ อริยานญฺหิ ตํตํมคฺควชฺฌกิเลสปฺปหาเนน หตปฎิปกฺขา สุวิสุทฺธา สีลาทโย ‘‘สมฺปนฺนา’’ติ วตฺตพฺพตํ อรหนฺติ , น ปุถูชฺชนานํ, ยโต ‘‘สุปฺปฎิปโนฺน’’ติอาทินา (ม. นิ. ๑.๗๔; อ. นิ. ๖.๑๐; อุทา. ๑๘) อริยสโงฺฆ โถมียติฯ อถ วา ติ ปริปุณฺณสีลาทิคุโณฯ อริยปุคฺคลานญฺหิ อริยสจฺจปฺปฎิเวเธน สเหว ยถารหํ เสกฺขาเสกฺขา สีลาทิธมฺมกฺขนฺธา ปาริปูริํ คจฺฉนฺตีติฯ ติ มเคฺคสุ, ผเลสุ จ ฐิโต, มคฺคโฎฺฐ, ผลโฎฺฐ จาติ อโตฺถฯ ติ อนิยมโต อริยสงฺฆํ นิทฺทิสติ, ตสฺส นฺติ อิมินา นิยมํ เวทิตพฺพํฯ</p>


<p>นนุ จ อริยสเงฺฆ น สเพฺพ อริยปุคฺคลา มคฺคฎฺฐา, นาปิ สเพฺพ ผลฎฺฐาติ? สจฺจเมตํ, อวยวธเมฺมน ปน สมุทายํ นิทฺทิสโนฺต เอวมาห ยถา ‘‘สมํ จุณฺณ’’นฺติฯ ยถา หิ โยคจุณฺณสฺส อวยเวสุ ลพฺภมาโน สมภาโว สมุทาเย อปทิสียติ ‘‘สมํ จุณฺณ’’นฺติ, เอวํ อริยสงฺฆสฺส อวยวภูเตสุ อริยปุคฺคเลสุ ลพฺภมาโน มคฺคฎฺฐผลฎฺฐภาโว สมุทายภูเต อริยสเงฺฆ ฐิโต ‘‘มคฺคผเลสู’’ติ อปทิโฎฺฐติ เวทิตพฺพํฯ</p>


<p>อารกตฺตา กิเลเสหิ, อนเย น อิริยนโต, อเย จ อิริยนโต, สเทวเกน จ โลเกน ‘‘สรณ’’นฺติ อรณียโต  ทิฎฺฐิสีลสามเญฺญน สํหตตฺตา  อริโย จ โส สโงฺฆ จาติ  ตํ อริยสงฺฆํฯ ปุชฺชภวผลนิพฺพตฺตนโต อตฺตโน สนฺตานํ ปุนาตีติ วา  ขิตฺตํ วุตฺตํ พีชํ วิรุหนฎฺฐานตาย ตายติ รกฺขตีติ  เกทาราทิ, เขตฺตํ วิยาติ  สตฺตานํ ปุญฺญสฺส มหปฺผลภาวกรเณน วิรุหนฎฺฐานตาย เขตฺตนฺติ ฯ อนุตฺตรํ วเนฺทติ สมฺพโนฺธฯ</p>


<p>เอตฺถ  จ ‘‘สีลาทิคุณสมฺปโนฺน’’ติ เอเตน อริยสงฺฆสฺส ภควโต อนุชาตปุตฺตตํ ทเสฺสติ, เตนสฺส ปภวสมฺปทา ทีปิตา โหติฯ ‘‘ฐิโต มคฺคผเลสู’’ติ เอเตน ปหานสมฺปทํ, ญาณสมฺปทญฺจ ทเสฺสติ กิเลสานํ สมุเจฺฉทปฺปฎิปฺปสฺสทฺธิปฺปหานทีปนโต, มคฺคผลญาณาธิคมทีปนโต จฯ ‘‘อริยสงฺฆ’’นฺติ เอเตน ปภวสมฺปทํ สพฺพสงฺฆานํ อคฺคภาวทีปนโต, สเทวเกน จ โลเกน อรณียภาวทีปนโตฯ ‘‘ปุญฺญเกฺขตฺตํ อนุตฺตร’’นฺติ เอเตน โลกสฺส พหูปการตํ ทเสฺสติ อคฺคทกฺขิเณยฺยภาวทีปนโตฯ</p>


<p>ตถา  ‘‘สีลาทิคุณสมฺปโนฺน’’ติ อิทํ อริยสงฺฆสฺส สมฺมาอุชุญายสามีจิปฺปฎิปนฺนภาวทีปนํฯ ‘‘ฐิโต มคฺคผเลสู’’ติ อิทํ สติปิ สนฺตานวิภาเคน อเนกภาเว จตุปุริสยุคอฎฺฐปุริสปุคฺคลภาวทีปนํฯ ‘‘อริยสงฺฆ’’นฺติ อิทํ อาหุเนยฺยาทิภาวทีปนํฯ ‘‘ปุญฺญเกฺขตฺตํ อนุตฺตร’’นฺติ อิทํ โลกสฺส หิตสุขาย ปฎิปนฺนตาทีปนํฯ ตถา ‘‘ฐิโต มคฺคผเลสู’’ติ อิทํ อริยสงฺฆสฺส โลกุตฺตรสรณคมนสพฺภาวทีปนํ, เตนสฺส ภควโต โอรสปุตฺตภาโว ทสฺสิโต โหติฯ ‘‘สีลาทิคุณสมฺปโนฺน’’ติ อิมินา ปนสฺส วิหตวิธสฺตกิเลสา อนวเสสา เสกฺขาเสกฺขา สีลาทิธมฺมกฺขนฺธา ทสฺสิตาฯ ‘‘อริยสงฺฆํ ปุญฺญเกฺขตฺตํ อนุตฺตร’’นฺติ อิมินา เตสํ เตสเญฺญว ยถาวุตฺตคุณวิเสสานํ สุปริสุทฺธตํ ทีเปติฯ เตนสฺส มหานุภาวตํ, อนุตฺตรทกฺขิเณยฺยภาวํ, วนฺทนารหภาวํ, อตฺตโน จ วนฺทนากิริยาย เขตฺตงฺคตภาวํ ทีเปติฯ สรณคมนญฺจ สาวกานํ สพฺพคุณานํ อาทิ, สปุพฺพภาคปฺปฎิปทา เสกฺขา สีลกฺขนฺธาทโย มเชฺฌ, อเสกฺขา สีลกฺขนฺธาทโย ปริโยสานนฺติ อาทิมชฺฌปริโยสานกลฺยาณา สเพฺพ อริยสงฺฆคุณา อิมาย คาถาย ปกาสิตาติ เวทิตพฺพํฯ</p>


<p>เอวํ คาถาตฺตเยน สเงฺขปโต สกลคุณสํกิตฺตนมุเขน รตนตฺตยสฺส ปณามํ กตฺวา อิทานิ ตํ นิปจฺจการํ ยถาธิเปฺปเต ปโยชเน ปริณาเมโนฺต นฺติ คาถมาหฯ ตตฺถ นฺติ วนฺทนากาเรน นิพฺพตฺติตํ, รตนตฺตยคุณาภิตฺถวนวเสน, นิปจฺจการวเสน วา อุปฺปาทิตนฺติ อโตฺถฯ ติ เอวํ ‘‘มหาการุณิก’’นฺติอาทิปฺปกาเรนฯ รติชนนเฎฺฐน  พุทฺธธมฺมสงฺฆา, จิตฺตีกตาทิภาโว วา รตนโฎฺฐฯ วุตฺตเญฺหตํ –</p>


<p>
‘‘จิตฺตีกตํ มหคฺฆญฺจ, อตุลํ ทุลฺลภทสฺสนํ;  
  
อโนมสตฺตปริโภคํ, รตนํ เตน วุจฺจตี’’ติฯ (ขุ. ปา. อฎฺฐ. ๖.๓; ที. นิ. อฎฺฐ. ๒.๓๓; สํ. นิ. ๕.๒๒๓; สุ. นิ. อฎฺฐ. ๑.๒๒๖; มหานิ. อฎฺฐ. ๕๐; ที. นิ. ฎี. ๑.คนฺถารมฺภกถา; ม. นิ. ฎี. ๑.๔; สํ. นิ. ฎี. ๑.๑.๔; อ. นิ. ฎี. ๑.๑.๔; สารตฺถ. ฎี. ๑.คนฺถารมฺภกถาวณฺณนา);  
</p>
  
<p>จิตฺตีกตภาวาทโย  จ อนญฺญสาธารณา พุทฺธาทีสุ เอว ลพฺภนฺติ, รตนานํ ตยํ  ตสฺมิํ รตนตฺตเยฯ ติ วิธสฺตอุปทฺทโว หุตฺวาติ สมฺพโนฺธ, เอเตน อตฺตโน ปสาทสมฺปตฺติยา, รตนตฺตยสฺส จ เขตฺตภาวสมฺปตฺติยา ตสฺส ปุญฺญสฺส อตฺถสํวณฺณนาย อุปฆาตกอุปทฺทวานํ  วิหนเน สมตฺถตํ ทเสฺสติฯ ติ สพฺพสฺมิํ อโนฺต เจว พหิ จ, อชฺฌตฺติกพาหิรวตฺถูสูติ อโตฺถฯ ติ วา สพฺพสฺมิํ กาเล, สํวณฺณนาย อาทิมชฺฌปริโยสานกาเลสูติ วุตฺตํ โหติฯ ติ ปุพฺพกาลกิริยา, ตสฺส ‘‘กริสฺสามตฺถวณฺณน’’นฺติ เอเตน สมฺพโนฺธฯ ติ ยํ รตนตฺตเย วนฺทนาชนิตํ ปุญฺญํ, ตสฺสฯ ติ อานุภาเวน พเลนฯ</p>


<p>เอวํ รตนตฺตยวนฺทนาย ปโยชนํ ทเสฺสตฺวา อิทานิ เนตฺติปฺปกรณสฺส คมฺภีรตฺถตฺตา อตฺถสํวณฺณนาย ทุกฺกรภาวํ ทเสฺสตุํ นฺติอาทิมาหฯ ตตฺถ นฺติ ฐานํ อนนฺตรธานํ อวิเจฺฉทปฺปวตฺติํฯ ติ อิจฺฉมาเนน ปตฺถยเนฺตน, ‘‘อโหวตายํ สทฺธมฺมเนตฺติ จิรํ ติเฎฺฐยฺยา’’ติ เอวํ ปตฺถยเนฺตนาติ วุตฺตํ โหติฯ นฺติ ทีฆกาลํ, ปญฺจวสฺสสหสฺสปริมาณํ กาลนฺติ อโตฺถฯ ติ สทฺธมฺมสงฺขาตาย เนตฺติยาฯ สทฺธโมฺม หิ เวเนยฺยสนฺตาเนสุ อริยคุณานํ นยนโต  สทฺธมฺมสฺส วา เนตฺติ  ตสฺสา สทฺธมฺมเนตฺติยา, สฺวายมโตฺถ  วิจาริโต เอวฯ ติ ถิรคุณยุเตฺตนฯ ติ อาทรคารเวน ยาจิโตฯ อภิมุขํ วา ยาจิโต, อนุตฺตรํ กตฺวา ยาจิโตติ อโตฺถฯ อุทฺทิสฺส วา ยาจิโต, ครุตรํ กตฺวา ยาจิโตติ อโตฺถ, ‘‘กโรตุ อายสฺมา เนตฺติปฺปกรณสฺส กญฺจิ อตฺถสํวณฺณน’’นฺติ เอวํ เนตฺติยา อตฺถสํวณฺณนํ ปติ อเชฺฌสิโตติ วุตฺตํ โหติฯ เอตฺถ จ สทฺธมฺมสฺส จิรํ ฐิติกาเมน อชฺฌาสยสมฺปเนฺนน สาสเน ถิรคุณยุเตฺตน สพฺรหฺมจารินา อาทรคารเวน, อภิมุขํ วา ยาจิเตน เม น สกฺกา ตสฺส อภิยาจนํ ปฎิกฺขิปิตุนฺติ ทเสฺสติ ติ คาถายฯ</p>


<p>ติ ปทุมุตฺตรสฺส สมฺมาสมฺพุทฺธสฺสฯ ติ ปุเพฺพนิวาสจกฺขุนา, สมนฺตจกฺขุนา เอว วา หตฺถตเล ฐปิตอามลกํ วิย อภินีหารํ ปสฺสเนฺตนฯ ติ ตาทิภาวยุเตฺตน , สพฺพตฺถ วา นิพฺพิกาเรน, ‘‘อมฺหากํ ภควตา’’ติ วจนเสโสฯ ติ อายสฺมโต มหากจฺจานเตฺถรสฺสฯ ติ –</p>

</p>


<p>เอวํ  ฐปิโตฯ สีลาทิคุณวิเสเสหิ มหนฺตา สาวกาติ  (เถรคา. อฎฺฐ. ๒.๑๒๘๘; อ. นิ. ฎี. ๒.๓.๕๙), มหากสฺสปาทโย, เตสุ อยมายสฺมา อญฺญตโรติ, มหาสาวโก จ โส คุณวิเสสโยคโต อุตฺตโม จาติ ฯ</p>


<p>ฌานาทีสุ สาติสยานํ อาวชฺชนาทิวสีภาวานํ, อริยิทฺธิวเสน ปรมสฺส จ เจโตวสีภาวสฺส อธิคตตฺตา ฯ อตฺถาทีสุ สวิเสสเภทคตปฎิสมฺภิทาญาณตฺตา ฯ ‘‘ปณฺฑิโต, ภิกฺขเว, มหากจฺจาโน, มหาปโญฺญ, ภิกฺขเว, มหากจฺจาโน’’ติอาทินา (ม. นิ. ๑.๒๐๕) อเนเกสุ ฐาเนสุ ภควตา ปสํสิตตฺตา ฯ เตน วุตฺตํ ‘‘สตฺถุ เจว สํวณฺณิโต สํภาวิโต, วิญฺญูนญฺจ สพฺรหฺมจาริน’’นฺติฯ</p>


<p>ติ ‘‘สาธุ สาธุ, กจฺจาน, สาธุ โข, ตฺวํ กจฺจาน, อิมํ ธมฺมสํวณฺณนํ อภาสี’’ติ เอวํ อนุโมทิตาฯ เอกสฺมิํ กิร สมเย อยํ มหาเถโร ชมฺพุวนสเณฺฑ วิหรโนฺต อตฺตโน สนฺติกาวจรานํ ภิกฺขูนํ อิมํ หารนยปฎิมณฺฑิตํ ปกรณํ อภาสิฯ ภาสิตฺวา จ ภควโต สนฺติกํ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสิโนฺน ยถาภาสิตํ อิมํ ปกรณํ ภควโต นิเวเทสิฯ ตํ สุตฺวา ภควา ‘‘สาธุ สาธู’’ติอาทินา อนุโมทิตฺวา ‘‘ตสฺมาติห, ตฺวํ กจฺจาน, อิมํ ธมฺมสํวณฺณนํ ธมฺมเนตฺติเตฺวว ธาเรหี’’ติ นามคฺคหณํ อกาสีติ วทนฺติฯ เทสนาหาราทินนฺทิยาวฎฺฎนยาทิหารนยานุสาเรเนว สพฺพธมฺมสํวณฺณนานํ คติโยติ อาห ติฯ</p>


<p>หิ คมฺภีเรหิ ญาเณหิ, น สทฺธามตฺตเกน, คมฺภีรญาเณหิ วา มหาปเญฺญหิ อริเยหิฯ ปกรณสฺส คมฺภีรตฺถตํ, อตฺตโน จ ญาณสฺส นาติวิสยตํ วิทิตฺวา สํวณฺณนารเมฺภ สํสีทนฺตมฺปิ มํ สาสนคุณาทิอุปนิสฺสยสมฺปทา อุสฺสาเหสีติ อิมมตฺถํ ทเสฺสติ ติอาทินาฯ</p>


<p>  ติ อิมินา เนตฺติยา ปญฺจปิ มหานิกาเย อนุปวิสิตฺวา อวฎฺฐานํ, เตสํ สํวณฺณนาภาวญฺจ ทีเปติฯ ตตฺถ  ‘‘กตโม อสฺสาโท จ อาทีนโว จา’’ติอาทิเปฎโกปเทสปาฬิํ (เปฎโก. ๒๓) อาเนตฺวา อิธ เทสนาหาราทีนํ ปทตฺถวินิจฺฉโย เปฎเกน สํสนฺทนํ นามฯ นฺติ อิมินา สพฺพถา สพฺพภาเคนาปิ เนตฺติยา สํวณฺณนา มยา น สุกรา กาตุํ, อตฺตโน ปน ญาณพลานุรูปํ กริสฺสามีติ นิรติมานตํ ทีเปติฯ</p>


<p>นฺติ สุฎฺฐุ วิสุทฺธํ, นิกายนฺตรลทฺธิโทเสหิ อนฺตรนฺตรา อนุปฺปเวสิเตหิ อสมฺมิสฺสนฺติ อธิปฺปาโยฯ นฺติ สนิกาเยปิ ปทตฺถนฺตรปริกปฺปนาทินา อสํกิณฺณํ ตาทิสสงฺกรรหิตํ อนากุลํ สุปริจฺฉินฺนํฯ วิวิเธหิ อากาเรหิ นิจฺฉิโนตีติ ฯ อตฺถานํ วินิจฺฉโย ฯ คณฺฐิฎฺฐานภูเตสุ อเตฺถสุ ขิลมทฺทนากาเรน ปวตฺตา วิมติเจฺฉทกถา, นิปุโณ สุขุโม สโณฺห อตฺถวินิจฺฉโย เอตสฺสาติ ฯ อถ วา อเตฺถ วินิจฺฉิโนตีติ  ยถาวุตฺตอตฺถวิสยญาณํ, นิปุโณ เฉโก อตฺถวินิจฺฉโย เอตสฺสาติ  ตํ นิปุณตฺถวินิจฺฉยํฯ นฺติ สิทฺธนฺตํฯ อิทํ วุตฺตํ โหติ – มหาวิหารวาสีนํ สิทฺธโนฺต วุตฺตนเยน สุปริสุโทฺธ, อนากุโล, สณฺหสุขุมวินิจฺฉโย จ, สิทฺธนฺตํ ตํ อวิโลเมโนฺต อนุกูลโต ตตฺถ สิทฺธํเยว ธมฺมเนตฺติํ ปกาสยโนฺต เนตฺติปฺปกรณสฺส อตฺถสํวณฺณนํ กริสฺสามีติฯ</p>


<p>นฺติ อปรภาเค โปตฺถการุฬฺหกาเล ปมชฺชิตฺวา ลิขนวเสน ปวตฺตปฺปมาทปาฐํฯ ติ อปเนตฺวาฯ นฺติ ตํ ตํ เนตฺติปาฬิํ ตตฺถ ตตฺถ อุทาหรณภาเวน อานีตสุเตฺต สมฺมเทว นิโยเชโนฺต, อตฺถสํวณฺณนาย วา ตํ ตํ อุทาหรณสุตฺตสงฺขาตํ ปาฬิํ ตสฺมิํ ตสฺมิํ ลกฺขณภูเต เนตฺติคเนฺถ สมฺมเทว นิโยเชโนฺตฯ นฺติ เนตฺติอุปนิสํ เนตฺติหทยํฯ ยฺวายํ สปฎฺฐานวิภาคสฺส เตตฺติํสวิธสฺส เนตฺติปทตฺถสฺส สห นิมิตฺตวิภาเคน อสงฺกรโต ววตฺถิโต วิสโย, ตํฯ  ปกาเสโนฺตฯ ตสฺสา เนตฺติยา กริสฺสามิ อตฺถวณฺณนนฺติ สมฺพโนฺธฯ</p>


<p>เอตฺถ จ ‘‘อภิยาจิโต’’ติ อิมินา อตฺถสํวณฺณนาย นิมิตฺตํ ทเสฺสติ, ‘‘ฐิติํ อากงฺขมาเนน จิรํ สทฺธมฺมเนตฺติยา’’ติ อิมินา ปโยชนํ, ‘‘กริสฺสามตฺถวณฺณน’’นฺติ  อิมินา ปิณฺฑตฺถํฯ สํวณฺณิยมานา หิ ปกรณตฺถา สํวณฺณนาย ปิณฺฑโตฺถฯ ‘‘ตมุปนิสฺสายา’’ติอาทินา กรณปฺปการํฯ</p>


<p>อิทานิ  สํวณฺณนาย สวเน นิโยเชโนฺต นฺติ โอสานคาถมาหฯ ตตฺถ นฺติ ปทํ อุภยตฺถ โยเชตพฺพํ ‘‘สกฺกจฺจํ วิภชนฺตสฺส, สกฺกจฺจํ นิสามยถา’’ติฯ</p>

</p>


<h3>นิทานกถาวณฺณนา</h3>
<p>วจนตฺถชานเนน วิทิตปฺปกรณตฺถสามญฺญตฺถสฺส ปกรณกถา วุจฺจมานา โสเภยฺยาติ เนตฺติปทตฺถปริชานนเมว อาทิมฺหิ ยุตฺตรูปนฺติ ตทตฺถํ ปุจฺฉติ ติฯ ตตฺถ ติ ‘‘ตสฺสา เนตฺติยา กริสฺสามตฺถวณฺณน’’นฺติ ยทิทํ วุตฺตํ, ตสฺมิํ; ยสฺสา กริสฺสามตฺถวณฺณนนฺติ ปฎิญฺญาตํ, สา เนตฺติ เกนเฎฺฐน เนตฺตีติ อโตฺถฯ ติ วา ‘‘เนตฺติปฺปกรณสฺสา’’ติ เอตสฺมิํ วจเน ยา เนตฺติ วุตฺตา, สา เกนเฎฺฐน เนตฺตีติ อโตฺถฯ ติ อิทํ กตฺตุกรณาธิกรณสาธนานํ สาธารณวจนนฺติ ติ กตฺตุสาธนวเสน ตาว เนตฺติสทฺทสฺส อตฺถํ วตฺวา อิทานิ กรณาธิกรณสาธนวเสน วตฺตุํ ติอาทิ วุตฺตํฯ</p>


<p>นฺติ เนตฺติอุปเทสาธีนตฺตา เอว สุตฺตาวโพธสฺส วุตฺตํฯ  ‘‘ตสฺมา นิพฺพายิตุกาเมน สุตมเยน อตฺถา ปริเยสิตพฺพา, ตตฺถ ปริเยสนาย อยํ อนุปุพฺพี ภวติ โสฬส หารา ปญฺจ นยา อฎฺฐารส มูลปทานี’’ติอาทิ (เปฎโก. ๓)ฯ หารนยวิจารณา วินิมุโตฺต อตฺถสํวณฺณนาวิเสโส นตฺถีติ อาห ติฯ สฺวายมโตฺถ ปรโต ปกิณฺณกกถายํ อาวิ ภวิสฺสติฯ เอวํ มหาวิสยา จายํ เนตฺติ กุโต ปภวาติ อาห ติ, เอเตน เนตฺติยา ปมาณภูตตํ ทเสฺสติฯ อิทญฺจ สุตฺตสฺส เนตฺติสนฺนิสฺสยตาปริทีปนปรํ, น เถรปฺปภวตาปฎิเกฺขปปรํฯ เถโร หิ ปญฺจ มหานิกาเย โอคาเหตฺวา ตํสนฺนิสฺสเยเนว  เตสํ สํวณฺณนาภูตํ อิมํ ปกรณํ อภาสิ, ตสฺมา อยเมว สํวณฺณนาธโมฺม, ยทิทํ สํวเณฺณตพฺพธมฺมสนฺนิสฺสยตาฯ</p>


<p>ติ ปกรณสฺส วิภาคโตฯ หารวิจาราทโย หิ ตโย เนตฺติปฺปกรณสฺส วิภาคา, ปกรณภูตปริเจฺฉทโต วาฯ ตีณิ หิ เอตานิ ปกรณานิ ตโย อธิการา, ยทิทํ หารวิจาราทโยฯ ติ ปาฐสนฺนิเวสโตฯ</p>


<p>  ติอาทินา สงฺคหวารสฺส อนฺวตฺถสญฺญตํ ทเสฺสติฯ นฺติ โจทโก พฺยภิจารมาหฯ อิตโร ยทิปิ สรูปโต อสงฺคหิตํ, อตฺถโต ปน สงฺคหิตนฺติ ทเสฺสโนฺต ติอาทินา ปริหรติฯ ปุน ติอาทินา ตเมวตฺถํ ปาฬิยา ปากฎตรํ กโรติฯ  นนฺทิยาวฎฺฎาทโยฯ  ปุญฺญาภิสงฺขาราทโย, กายสงฺขาราทโย จฯ เตสุ อตฺถนยานํ อญฺญมญฺญสงฺคโห ปรโต อาวิ ภวิสฺสติฯ อิตเร ปน กามาวจรา, รูปาวจรา จ กุสลา เจตนา  อกุสลา เจตนา  อรูปาวจรา กุสลา เจตนา ฯ ปุญฺญาภิสงฺขาโร จ อปุญฺญาภิสงฺขาโร จ กายทฺวารปฺปวโตฺต  โส เอว วจีทฺวารปฺปวโตฺต  มโนทฺวารปฺปวโตฺต ปน ติวิโธปิ ฯ อิติ ชาติวเสน ปุริมตฺติเก วุตฺตา เอว ธมฺมา ทฺวารวเสน ทุติยตฺติเก วุตฺตา, เต เอว จ ปุริมตฺติเกติ อญฺญมญฺญสงฺคโห เวทิตโพฺพฯ</p>


<p>ติ ยสฺมิํ วาเรฯ ติ เปฎโกปเทเสฯ ติ สํวณฺณนาวเสน สนฺนิปตนฺตาฯ ติ อิทํ เอกสฺมิํ สุเตฺต อเนเกสํ หารานํ สนฺนิปตนสฺส การณวจนํฯ ตถา หิ ‘‘อเนกสามตฺถิยนิจิตา สทฺทา’’ติ อกฺขรจินฺตกา วทนฺติฯ</p>


<p>ติ อิมินา สงฺคหวาเร วิย อุเทฺทสนิเทฺทสวาเรสุปิ ปฎฺฐานสฺส อตฺถโต อุทฺธฎตํ ทเสฺสติฯ มูลปทคฺคหเณเนว คหิตตฺตา อุเทฺทสวาเร ตาว เอวํ โหตุ, นิเทฺทสวาเร ปน กถนฺติ? ตตฺถาปิ นยคฺคหเณเนว มูลปทานิปิ คหิตานีติ เวทิตพฺพํฯ น หิ มูลปเทหิ วินา กาจิ นยโยชนา สมฺภวติฯ อปเร ปน ‘‘หารนยา วิย ปฎฺฐานํ น  สุตฺตสฺส สํวณฺณนาวิเสโส, อถ โข ตสฺมิํ ตสฺมิํ สุเตฺต สํกิเลสภาคิยตาทิลพฺภมานวิเสสมตฺตนฺติ น ตสฺส ปกรณสฺส ปทตฺถสงฺคโหฯ เอวญฺจ กตฺวา เตตฺติํสาย เนตฺติปทเตฺถสุ ปฎฺฐานํ อสงฺคหิตํ, อุเทฺทสนิเทฺทสวาเรสุ จ อนุทฺธฎเมวา’’ติ วทนฺติฯ</p>


<p>ติ วุตฺตมตฺถํ สมเตฺถโนฺต นฺติ อาห, เตน เถเรน ภาสิตภาโว วิย ภควตา อนุโมทิตภาโวปิ ปาฬิอนุคโต เอวาติ ทเสฺสติฯ สาวกภาสิตตฺตา นิทานํ น วุตฺตนฺติ น สกฺกา วตฺตุนฺติ โจเทโนฺต นฺติ อาหฯ นฺติ จ สาวกภาสิตพุทฺธภาสิตภาโว นิทานาวจนสฺส, นิทานวจนสฺส จ อการณํ อุภยตฺถาปิ อุภยสฺส ทสฺสนโตฯ ตสฺมา นิทานาวจเนน เนตฺติยา อสาวกภาสิตตา น สิชฺฌตีติ ทเสฺสติฯ เตนาห </p>


<p>เยเนว  การเณน นิทานาวจนสฺส ปมาณภาวสาธนตา, เตเนว การเณน อิมสฺส ปกรณสฺส ปมาณภาวสิทฺธีติ ทเสฺสติ ติอาทินาฯ อิทานิ ‘‘อถ วา’’ติอาทินา เนตฺติยา นิทานาวจเนน อพฺยภิจารเหตุมาหฯ อยเญฺหตฺถ ปโยโค น เนตฺติยา นิทานํ วตฺตพฺพํ ปาฬิยา อตฺถสํวณฺณนาภาวโตฯ ยา หิ ปาฬิยา อตฺถสํวณฺณนา น ตสฺสา นิทานวจนํ ทิฎฺฐํ ยถา ปฎิสมฺภิทามคฺคสฺส, นิเทฺทสาทีนญฺจาติฯ</p>


<p>ติอาทินา เอกวิธโต ปฎฺฐาย ยาว จตุราสีติสหสฺสปฺปเภทา, ตาว ยถาทสฺสิตสฺส ปกรณวิภาคสฺส ปุน ติ อิทํ นิคมนํฯ ตตฺถ ติ สเทฺทน อภิเญฺญยฺยธมฺมนิเทฺทสโต ปญฺญตฺติปญฺญเปตพฺพธมฺมวิภชนโต ติยทฺธปริยาปนฺนธมฺมวิจารโต จตุโรฆนิตฺถรณตฺถโต ปญฺจาภินนฺทนาทิปฺปหานโต ฉตณฺหากายุปสมนโต สงฺคหวาราทิสตฺตวารสงฺคหโต อฎฺฐมิจฺฉตฺตสมุคฺฆาตทีปนโตติ เอวมาทีนํ สงฺคโห ทฎฺฐโพฺพฯ</p>





