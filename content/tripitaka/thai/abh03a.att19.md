<h1>๔. จตุตฺถวโคฺค</h1>
<h3>๑. คิหิสฺส อรหาติกถาวณฺณนา</h3>
<p> อิทานิ   คิหิสฺส อรหาติ กถา นาม โหติฯ ตตฺถ เยสํ ยสกุลปุตฺตาทีนํ คิหิพฺยญฺชเน ฐิตานํ อรหตฺตปฺปตฺติํ ทิสฺวา ‘‘คิหิ อสฺส อรหา’’ติ ลทฺธิ, เสยฺยถาปิ เอตรหิ อุตฺตราปถกานํ; เต สนฺธาย ปุจฺฉา สกวาทิสฺสฯ ตตฺถ ติ โย คิหิสํโยชนสมฺปยุตฺตตาย คิหิ, โส อรหํ อสฺสาติ อโตฺถฯ ปรวาที ปน อธิปฺปายํ อสลฺลเกฺขตฺวา คิหิพฺยญฺชนมตฺตเมว ปสฺสโนฺต ปฎิชานาติฯ อิทานิสฺส ‘‘คิหิ นาม คิหิสํโยชเนน โหติ, น พฺยญฺชนมเตฺตนฯ ยถาห ภควา –</p>


<p>
‘อลงฺกโต เจปิ สมํ จเรยฺย,  
  
สโนฺต ทโนฺต นิยโต พฺรหฺมจารี;  
  
สเพฺพสุ ภูเตสุ นิธาย ทณฺฑํ,  
  
โส พฺราหฺมโณ โส สมโณ ส ภิกฺขู’’’ติฯ (ธ. ป. ๑๔๒);  
</p>
  
<p>อิมํ  นยํ ทเสฺสตุํ ติอาทิ อารทฺธํฯ ตํ สพฺพํ อุตฺตานตฺถเมวาติฯ</p>

</p>


<h3>๒. อุปปตฺติกถาวณฺณนา</h3>
<p> อิทานิ อุปปตฺติกถา นาม โหติฯ ตตฺถ เยสํ ‘‘โอปปาติโก โหติ ตตฺถปรินิพฺพายี’’ติวจนานิ (ปุ. ป. ๓๕-๔๐) อโยนิโส คเหตฺวา สุทฺธาวาเสสุ อุปปตฺติยา อรหาติ ลทฺธิ, ‘‘เยสํ วา อุปหจฺจปรินิพฺพายี’’ติ  ปทํ ปริวตฺติตฺวา ‘‘อุปปชฺชปรินิพฺพายี’’ติ ปริยาปุณนฺตานํ สห อุปปตฺติยา อรหา โหตีติ ลทฺธิ, เสยฺยถาปิ เอตรหิ อุตฺตราปถกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ตตฺถ ยสฺมา อุปปตฺติจิตฺตํ นาม โลกิยํ, เตน โสตาปนฺนาทโยปิ น โหนฺติ, ปเคว อรหาฯ ตสฺมาสฺส  อิมํ นยํ ทเสฺสตุํ ติอาทิ อารทฺธํฯ</p>


<p> ติอาทิ อิเมสุ มหาเถเรสุ โก เอโกปิ สห อุปปตฺติยา อรหา นามาติ โจทนตฺถํ วุตฺตํฯ</p>


<p> ติ ปฎิสนฺธิจิเตฺตนฯ ตญฺหิ อุปปตฺติํ เอสติ คเวสติ, ตสฺมา อุปปเตฺตสิยนฺติ วุจฺจติฯ เสสเมตฺถ อุตฺตานตฺถเมวาติฯ</p>

</p>


<h3>๓. อนาสวกถาวณฺณนา</h3>
<p> อิทานิ อนาสวกถา นาม โหติฯ ตตฺถ เย ธมฺมา อนาสวสฺส อรหโต, สเพฺพ เต  อนาสวาติ เยสํ ลทฺธิ, เสยฺยถาปิ เอตรหิ อุตฺตราปถกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ อนาสวา นาม มคฺคาทโย, กิํ ตสฺส เตเยว อุปฺปชฺชนฺตีติ โจทนตฺถํ นฺติอาทิ อารทฺธํฯ นฺติ ปุโฎฺฐ ตสฺส สาสวตฺตา ปฎิกฺขิปติฯ ทุติยํ ปุโฎฺฐ อนาสวเสฺสตนฺติ ปฎิชานาติฯ</p>


<p> จีวรปเญฺห เอโกว ธโมฺม อนาสโว สาสโว จ โหตีติ ลกฺขณวิโรธภยา ปฎิกฺขิปติฯ ทุติยํ ปุโฎฺฐ อนาสวสฺส หุตฺวา สาสวสฺส โหตีติ ปฎิชานาติฯ นฺติ ปญฺหาทฺวเยปิ เอเสว นโยฯ สกวาที ปน ติ อนุญฺญาตตฺตา ‘‘มโคฺค อนาสโว หุตฺวา’’ติอาทีหิ โจเทติฯ อิมินา อุปาเยน สพฺพตฺถ อโตฺถ เวทิตโพฺพติฯ</p>

</p>


<h3>๔. สมนฺนาคตกถาวณฺณนา</h3>
<p> อิทานิ   สมนฺนาคตกถา นาม โหติฯ ตตฺถ เทฺว สมนฺนาคมา ปจฺจุปฺปนฺนกฺขเณ สมงฺคีภาวสมนฺนาคโม จ รูปาวจราทีสุ อญฺญตรภูมิปฺปตฺติโต ปฎิลาภสมนฺนาคโม จฯ โส ยาว อธิคตวิเสสา น ปริหายติ, ตาวเทว ลพฺภติฯ เยสํ ปน ฐเปตฺวา อิเม เทฺว สมนฺนาคเม อโญฺญ อุปปตฺติธมฺมวเสน เอโก สมนฺนาคโม นาม โหตีติ ลทฺธิ, เสยฺยถาปิ เอตรหิ อุตฺตราปถกานํ, เตสํ ปตฺติธโมฺม นาม โกจิ นตฺถีติ อนุโพธนตฺถํ ติ ปุจฺฉา สกวาทิสฺส, ปตฺติํ สนฺธาย ปฎิญฺญา อิตรสฺสฯ อถสฺส ‘‘ยทิ เต อรหา จตูหิ ขเนฺธหิ วิย จตูหิ ผเลหิ สมนฺนาคโต, เอวํ สเนฺต เย จตูสุ ผเลสุ จตฺตาโร ผสฺสาทโย, เตหิ เต อรหโต สมนฺนาคตตา ปาปุณาตี’’ติ โจทนตฺถํ ติอาทิ อารทฺธํฯ ตํ สพฺพํ ปรวาทินา เอกกฺขเณ จตุนฺนํ ผสฺสาทีนํ อภาวา ปฎิกฺขิตฺตํฯ อนาคามิปญฺหาทีสุปิ เอเสว นโยฯ</p>


<p> ติ น ปฐมชฺฌานํ วิย ทุติยชฺฌานลาภี; ปุน อนุปฺปตฺติยา  ปน วีติวโตฺตติ ปุจฺฉติฯ นฺติอาทิ ยํ วีติวโตฺต, เตนสฺส ปุน อสมนฺนาคมํ ทเสฺสตุํ อารทฺธํฯ</p>


<p> ติ ปเญฺห ยสฺมา ยถา ปจฺจนีกสมุทาจาเรน โลกิยชฺฌานธมฺมา ปริหายนฺติ, น เอวํ โลกุตฺตราฯ มเคฺคน หิ เย กิเลสา ปหียนฺติ, ผเลน จ ปฎิปฺปสฺสมฺภนฺติ, เต ตถา ปหีนาว ตถา ปฎิปฺปสฺสทฺธาเยว จ โหนฺติ, ตสฺมา สกวาทินา อามนฺตาติ ปฎิญฺญาตํฯ สฺวายมโตฺถ ปรโต ‘‘อรหตา จตฺตาโร มคฺคา ปฎิลทฺธา’’ติอาทีสุ ปกาสิโตเยวฯ เสสํ อุตฺตานตฺถเมวาติฯ</p>

</p>


<h3>๕. อุเปกฺขาสมนฺนาคตกถาวณฺณนา</h3>
<p>   ติ กถายปิ อิมินาว นเยน อโตฺถ เวทิตโพฺพฯ อรหา หิ ฉสุ ทฺวาเรสุ อุเปกฺขานํ อุปฺปตฺติภพฺพตาย  ตาหิ สมนฺนาคโตติ วุจฺจติ, น เอกกฺขเณ สพฺพาสํ อุปฺปตฺติภาเวนาติฯ</p>

</p>


<h3>๖. โพธิยาพุโทฺธติกถาวณฺณนา</h3>
<p> อิทานิ ติกถา นาม โหติฯ ตตฺถ ติ จตุมคฺคญาณสฺสาปิ สพฺพญฺญุตญฺญาณสฺสาปิ อธิวจนํฯ ตสฺมา เยสํ ยถา โอทาเตน วเณฺณน โอทาโต, สาเมน วเณฺณน สาโม, เอวํ โพธิยา พุโทฺธติ ลทฺธิ, เสยฺยถาปิ เอตรหิ อุตฺตราปถกานํเยว; เต สนฺธาย ปุจฺฉา จ อนุโยโค จ สกวาทิสฺส, ปฎิญฺญา จ ปฎิเกฺขโป จ อิตรสฺสฯ</p>


<p>ติ  ปเญฺห ตสฺมิํ ขเณ อภาวโต ปฎิกฺขิปติฯ ทุติยํ ปุโฎฺฐ ปฎิลาภํ สนฺธาย ปฎิชานาติฯ ปุน กิจฺจวเสน ปุโฎฺฐ กิจฺจาภาวโต ปฎิกฺขิปติฯ ทุติยํ ปุโฎฺฐ ยํ เตน ตาย กรณียํ กตํ, ตตฺถ สโมฺมหาภาวํ ปฎิชานาติฯ เลโสกาสํ ปน อทตฺวา ติอาทินา นเยน ปุโฎฺฐ ตสฺส กิจฺจสฺส อภาวา ปฎิกฺขิปติฯ</p>


<p>อนาคตปเญฺห ตสฺมิํ ขเณ มคฺคญาณสฺส อภาวา ปฎิกฺขิปติฯ ทุติยํ ปุโฎฺฐ ‘‘อคมา ราชคหํ พุโทฺธ’’ติ (สุ. นิ. ๔๑๐) อนาคตาย โพธิยา พุทฺธภาวํ มญฺญมาโน ปฎิชานาติฯ ติ ปุโฎฺฐ ตสฺมิํ ขเณ กิจฺจาภาเวน ปฎิกฺขิปติฯ ทุติยํ ปุโฎฺฐ ยทิ น กเรยฺย, พุโทฺธติ น วุเจฺจยฺยฯ ยสฺมา อวสฺสํ กริสฺสติ, ตสฺมา กโรติเยว นามาติ ปฎิชานาติฯ ปุน เลโสกาสํ อทตฺวา ปุโฎฺฐ ปฎิกฺขิปติฯ ปจฺจุปฺปนฺนปโญฺห สทฺธิํ สํสนฺทนาย อุตฺตานโตฺถวฯ</p>


<p> ติโสฺส โพธิโย เอกโต กตฺวา ปุโฎฺฐ สพฺพญฺญุตญฺญาณํ สนฺธาย ตีหิปิ พุโทฺธติ วตฺตพฺพภาวโต ปฎิชานาติฯ ปุน ตีหิติ ปุโฎฺฐ สพฺพาสํ  เอกกฺขเณ อภาวา ปฎิกฺขิปติฯ ทุติยํ ปุโฎฺฐ อตีตานาคตปจฺจุปฺปนฺนสฺส สพฺพญฺญุตญฺญาณสฺส วเสน ปฎิชานาติฯ ปุน เลโสกาสํ อทตฺวา สตตํ สมิตนฺติ ปุโฎฺฐ ปฎิกฺขิปติฯ</p>


<p>ติ ปุจฺฉา ปรวาทิสฺส, โพธิยา อภาวกฺขเณ อพุทฺธภาวาปตฺติโต ปฎิญฺญา สกวาทิสฺสฯ ติ ปเญฺห ปน ยสฺมิํ สนฺตาเน โพธิสงฺขาตํ  มคฺคญาณํ อุปฺปนฺนํ, ตตฺถ พุโทฺธติ สมฺมุติสพฺภาวโต ปฎิญฺญา ตเสฺสวฯ ตสฺส อธิปฺปายํ อชานิตฺวา หญฺจีติ ลทฺธิฎฺฐปนา ปรวาทิสฺสฯ อิทานิสฺส อสลฺลกฺขณํ ปากฎํ กาตุํ ติ ปุจฺฉา สกวาทิสฺสฯ ตสฺสโตฺถ – ‘‘กิํ เต ยสฺมา โพธิปฎิลาภา พุโทฺธ, ตสฺมา โพธิยา พุโทฺธ’’ติฯ อิตโร ‘‘โพธิปฎิลาโภ นาม โพธิยา อุปฺปชฺชิตฺวา นิรุทฺธายปิ สนฺตาเน อุปฺปนฺนภาโวเยวฯ โพธิ นาม มคฺคกฺขเณ ญาณ’’นฺติ อิมํ วิภาคํ อสลฺลเกฺขโนฺตว ปุน ปฎิชานาติฯ ตโต สกวาทินา ติ ปุโฎฺฐ วจโนกาสํ อลภโนฺต ปฎิกฺขิปตีติฯ</p>

</p>


<p>อิติ อิมา ติโสฺสปิ กถา อุตฺตราปถกานํเยวฯ</p>


<h3>๗. ลกฺขณกถาวณฺณนา</h3>
<p> อิทานิ  ลกฺขณกถา นาม โหติฯ ตตฺถ ‘‘เยหิ สมนฺนาคตสฺส มหาปุริสสฺส เทฺวว คติโย ภวนฺตี’’ติ (ที. นิ. ๑.๒๕๘) อิมํ สุตฺตํ อโยนิโส คเหตฺวา ลกฺขณสมนฺนาคโต โพธิสโตฺตว โหตีติ เยสํ ลทฺธิ, เสยฺยถาปิ เอตรหิ อุตฺตราปถกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ</p>


<p>ติ ปเญฺหสุ ยสฺมา จกฺกวตฺตี สโตฺตปิ จ โพธิสโตฺตปิ, ตสฺมา อโพธิสตฺตํ สนฺธาย ปฎิกฺขิปติฯ โพธิสตฺตํ สนฺธาย ปฎิชานาติฯ</p>


<p> ติสุตฺตํ  โพธิสตฺตเมว สนฺธาย วุตฺตํฯ โส หิ ปจฺฉิเม ภเว พุโทฺธ โหติ, อิตเรสุ จกฺกวตฺตี, ตสฺมา อาภตมฺปิ อนาภตสทิสเมวาติฯ</p>

</p>


<h3>๘. นิยาโมกฺกนฺติกถาวณฺณนา</h3>
<p> อิทานิ  นิยาโมกฺกนฺติกถา นาม โหติฯ ตตฺถ เยสํ ฆฎิการสุเตฺต โชติปาลสฺส ปพฺพชฺชํ สนฺธาย ‘‘โพธิสโตฺต กสฺสปภควโต ปาวจเน โอกฺกนฺตนิยาโม จริตพฺรหฺมจริโย’’ติ ลทฺธิ, เสยฺยถาปิ เอตรหิ อนฺธกานํ; เต สนฺธาย ติ ปุจฺฉา สกวาทิสฺส, ลทฺธิยํ ฐตฺวา ปฎิญฺญา อิตรสฺสฯ ตโต ยสฺมา นิยาโมติ วา พฺรหฺมจริยนฺติ วา อริยมคฺคสฺส นามํ, โพธิสตฺตานญฺจ ฐเปตฺวา ปารมีปูรณํ อญฺญา นิยาโมกฺกนฺติ นาม นตฺถิฯ ยทิ ภเวยฺย, โพธิสโตฺต โสตาปโนฺน สาวโก ภเวยฺยฯ น เจตเมวํฯ เกวลญฺหิ นํ พุทฺธา อตฺตโน ญาณพเล ฐตฺวา – ‘‘อยํ พุโทฺธ ภวิสฺสตี’’ติ พฺยากโรนฺติ, ตสฺมา ปุน ติ อนุโยโค สกวาทิสฺสฯ ปจฺฉิมภวํ สนฺธาย ปฎิเกฺขโป อิตรสฺสฯ ทุติยปเญฺห โชติปาลกาลํ สนฺธาย ปฎิญฺญา ตเสฺสวฯ ติอาทีสุปิ เอเสว นโยฯ ติ  อนุสฺสเวน ปฎิวิทฺธธโมฺมฯ ปจฺฉิมภวํ สนฺธาย ปฎิกฺขิปิตฺวา โชติปาลกาเล อนุสฺสวํ สนฺธาย ปฎิชานาติฯ</p>


<p> นฺติอาฬารญฺจ รามปุตฺตญฺจ สนฺธาย วุตฺตํฯ ติอาทิ ‘‘โอกฺกนฺตนิยามาว สาวกา โหนฺติ, น อิตเร โอกฺกนฺตนิยามา เอวรูปา โหนฺตี’’ติ ทเสฺสตุํ วุตฺตํฯ</p>


<p>ติ ยาย ชาติยา สาวโก, ตํ วีติวโตฺต อญฺญสฺมิํ ภเว อสาวโก โหตีติ ปุจฺฉติฯ อิตโร โสตาปนฺนาทีนํ โสตาปนฺนาทิสาวกภาวโต ปฎิกฺขิปติฯ เสสเมตฺถ อุตฺตานตฺถเมวาติฯ</p>

</p>


<h3>๙. อปราปิ สมนฺนาคตกถาวณฺณนา</h3>
<p> อิทานิ  อปราปิ สมนฺนาคตกถา นาม โหติฯ ตตฺถ เยสํ ‘‘จตุตฺถมคฺคโฎฺฐ ปุคฺคโล ปตฺติธมฺมวเสน ตีหิ ผเลหิ สมนฺนาคโต’’ติ ลทฺธิ, เสยฺยถาปิ เอตรหิ อนฺธกานํ ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ เหฎฺฐา จตูหิ ผเลหิ สมนฺนาคตกถายํ วุตฺตนเยเนว เวทิตพฺพนฺติฯ</p>

</p>


<h3>๑๐. สพฺพสํโยชนปฺปหานกถาวณฺณนา</h3>
<p> อิทานิ สํโยชนปฺปหานกถา นาม โหติฯ ตตฺถ เยสํ ‘‘นิปฺปริยาเยเนว สพฺพสํโยชนปฺปหานํ  อรหตฺต’’นฺติ ลทฺธิ, เสยฺยถาปิ เอตรหิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ปุน ติ ปุโฎฺฐ เหฎฺฐา วุตฺตมคฺคตฺตเยน ปหีเน สนฺธาย ปฎิกฺขิปติฯ ทุติยํ ปุโฎฺฐ เตน มเคฺคน อปฺปหีนสฺส อภาวา ปฎิชานาติฯ อาทีสุปิ ปฐมมเคฺคน ปหีนภาวํ สนฺธาย ปฎิกฺขิปติ, จตุตฺถมเคฺคน อนวเสสปฺปหานํ สนฺธาย ปฎิชานาติฯ เอเสว นโย สพฺพตฺถาติฯ</p>

</p>

</p>





