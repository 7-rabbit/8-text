<h1>๕. ภาวาวโพธปริเจฺฉท</h1>
<ol>
<li>
  
ปฎิภานวตา  
โลก-โวหาร’มนุสารินา;  
  
ตโต’จิตฺยสมุลฺลาส-เวทินา กวินา ปรํ  
ฯ  
</li>
  
<p> ตเทว ยถาปฎิญฺญาตมลงฺการวิภาคํ โพเธตฺวา สมฺปติ รสวนฺตาลงฺการปฺปสเงฺคนาธิคตํ รสํ สกล สํสารทุกฺขนิสฺส รเณกนิมิตฺตวิมุตฺติรเสกรสวิสุทฺธสทฺธมฺมาคมวิคฺคาหสปฺปีณโนณตมตีนํ ปรมสทฺธาลูนมนธิคตเตฺตปิ ลกฺขณมเตฺตน โลกโวหารโกสลฺลมตฺตปริคฺคหาย กิญฺจิมตฺตมุปทิสิตุํ น สากเลฺลน ติอาทิมาหฯ  ตํตํฐานานุรูปปฺปวตฺตา ปญฺญาฯ สา หิ สรสรจนายจฺจโนฺตปการิกา, ตโตว กพฺพํ ‘‘ปฎิภาน’’นฺติ วุจฺจติฯ เตนาห ติฯ กวินา โลกโวหารานุคนฺตโพฺพฯ โย หิ สกลํ โลกโวหารํ นานุสรติ, โส กวิเยว น โหติฯ เตนาห ติฯ ยโต โอจิตฺยํ นาม กวีนํ ปรมํ รหสฺสํ โลกโวหาเรปิ อุจิตญฺญูเยว ปสํสียเต, สมุจิตโลกโวหารานุสาเรเนว จ วกฺขมานานุกฺกเมน วิรจิตา รจนา สเจตนานํ รสสฺสาทาย สมฺปชฺชเต, ตสฺมา โอจิเตฺย สมุลฺลสตฺตํ ทิตฺตํ ผุฎเมว พนฺธนํ กาตุํ วฎฺฎติฯ ตโตวจฺจนฺตโมจิตฺยสมุลฺลาสเวทินา กวินา ภวิตพฺพํฯ เตนาห ติฯ สพฺพเญฺจตํ ‘‘กวินา’’ติ เอตฺถ วิเสสนํ, ติ เจตํ ‘‘นิพนฺธา’’ติ เอตฺถ อวุโตฺต กตฺตาฯ
</ol></p>


<p> เอวํ ยถาปฎิญฺญาตานมลงฺการานํ ทสฺสนาวสเร รสวนฺตาลงฺการปฺปสเงฺคนาธิคตนววิธสิงฺคาราทิรเส สกลสํสารทุกฺขนิสฺสรณอสหายกรณภูตวิมุตฺติรเสน เอกรสภูเต อติปณีเต สทฺธมฺมามตรเสเยว ลุทฺธานํ สทฺธาพาหุลฺลสุทฺธสํยมานํ วิมุเขปิ  ลกฺขณมตฺตปริญฺญาเณน โลกโวหาเรสุ อสโมฺมหตฺถํ สเงฺขเปน ทเสฺสตุกาโม อิทานิ อิจฺจาทิมาหฯ  สรสรจนาย อจฺจโนฺตปการฎฺฐาโนจิตปญฺญาวิเสสวตา  สกลโลเก โวหารานุรูปมนุคเตน  ยสฺมา โอจิตฺยํ นาม หทยโต อพหิ กาตพฺพํ, รหสฺสมิว พนฺธโต วิโยชนียํ น โหติฯ ตสฺมา มติสเยน  อุจิตภาเวน วตฺตุมิจฺฉิตตฺถสฺส อุทฺทีปนเสฺสว อนุรูปปฺปกาเรน อิฎฺฐตฺถสฺส สมุลฺลาสนํ ทิตฺติํ ชานเนฺตน  พนฺธการเกน นิพนฺธาติ สมฺพโนฺธฯ ปฎิภา ปฎิภานนฺติ ปญฺญาเยตํ นามํ, ตโต ชาตกพฺพสฺสปิ ปฎิภาติ วุจฺจมานตฺตา อยํ ปญฺญาวิเสโส รจนาย อจฺจโนฺตปกาโรติ ญาตโพฺพฯ ปฎิภานมสฺสตฺถีติ จ, โลกสฺส โวหาโรติ จ, ตํ อนุคจฺฉติ สีเลนาติ จ, โอจิเตฺยน สมุลฺลาโสติ จ, ตํ วิชานาติ สีเลนาติ จ วิคฺคโหฯ</p>


<ol>
<li>
  
ฐายีสมฺพนฺธิโน ภาว-วิภาวา สานุภาวกา;  
  
สมฺปชฺชนฺติ นิพนฺธา เต, รสสฺสาทาย สาธุนํ  
ฯ  
</li>
  
<p> จฺจาทิฯ ฐายิโน วกฺขมานรตฺยาทโย เตหิ สห สมฺพโนฺธ วิภาวาทีหิ โยเค รตฺยาทีนมสฺสาทิยตฺตมานียมานตฺตา เอเตสมตฺถีติ ฯ สห อนุภาเวหิ วกฺขมานลกฺขเณหีติ  ภาโว วิภาโว จ, วกฺขมาโน ภาเวน ภาวาภาโสปิ อิมินาว สงฺคหิโต, รสสฺสาทาย สมฺปชฺชนฺตีติ สมฺพโนฺธฯ
</ol></p>


<p> จฺจาทิฯ  ฐายีปเทน, เตน วาจฺจรติหาสาทิอเตฺถน วา สมฺพนฺธุปคตา  วกฺขมานานุภาเวหิ สห ปวตฺตา  วกฺขมานภาววิภาวา  วุตฺตคุโณเปตกวินา พนฺธิตา เอกตฺถ อาหริตฺวา ทสฺสิตา  อิสฺสาทิโทสรหิตานํ สชฺชนานํ  สิงฺคาราทิวกฺขมานรสสฺส อสฺสาทนตฺถํ  ปวตฺตนฺตีติฯ อิมาย คาถาย ฐายีภาโว พฺยภิจารีภาโว เกวลภาโว วิภาโว อนุภาโว รโส เจติ อิเม อุทฺทิฎฺฐา ภวนฺติ, กถนฺติ เจ? ภาววิภาวานํ ‘‘ฐายีสมฺพนฺธิโน’’ติ วิเสสนํ ภวติ, เตน ภาวสฺส ฐายี จ โส ภาโว เจติ จ ฐายีปเทน สมฺพนฺธตฺตา ฐายีภาโว จ, ปุน พฺยภิจารีภาเว สติ ‘‘ฐายีภาโว’’ติ อิมสฺส สาธกตฺตา อิมเสฺสว ฐายีภาวปทสฺส ปโยคสามตฺถิเยน คมฺมมาโน พฺยภิจารีภาโว จ, ปุน ฐายีปเทน สมาสมกตฺวา วิสุํ ทสฺสิตภาวสทฺทสุติยา ฐายีภาวพฺยภิจารีภาเวหิ อโญฺญ ภาโว จ, ตถา เอว ฐายีปเทน วาจฺจรติหาสาทิอตฺถสฺส อุปฺปตฺติอุทฺทีปนทฺวยํ วิภูตํ กตฺวา สเชฺชตฺวา ฐิตตฺตา เตหิ รติหาสาทีหิ อเตฺถหิ สมฺพนฺธิโน อาลมฺพณอุทฺทีปนสงฺขตวิวิธวิภาวา จ, เอวเมว สานุภาวกปเทน สมาโยเคน ทสฺสิตานุภาโว จ, ‘‘รสสฺสาทายา’’ติ อิมินา นิทฺทิฎฺฐรโส จาติ เอวมิเม ฐายีภาวาทโย อุทฺทิฎฺฐา โหนฺติฯ ฐายินา สห สมฺพโนฺธติ จ, โส เอเตสมตฺถีติ จ, ภาโว จ วิภาโว เจติ จ, สห อนุภาเวหิ วตฺตนฺตีติ จ, รสสฺส อสฺสาโทติ จ วากฺยํฯ</p>


<h3>ภาวอธิปฺปาย</h3>
<ol>
<li>
  
จิตฺตวุตฺติวิเสสา ตุ, ภาวยนฺติ รเส ยโต;  
  
รตฺยาทโย ตโต ภาว-สเทฺทน ปริกิตฺติตา  
ฯ  
</li>
  
<p> อิทานิ ยถาอุทฺทิเฎฺฐสุ ฐายาทีหิ ภาววิภาวานุภาวรเสสุ ปฐมํ ภาวํ วิภาเวตุํ ภาวสทฺทมนฺวตฺถยติ อิจฺจาทินาฯ จิตฺตสฺส วุตฺติโย รมณหสนาทิอากาเรน ปวตฺติโย, ตาว วิเสสา วิสิฎฺฐสภาวตฺถาติ  รตฺยาทโย ฐายีพฺยภิจารีสาตฺติกาฯ สโทฺท วิเสเสฯ ยโต  สิงฺคาราทโย  นิปฺผาเทนฺติฯ ตโต ภาวสเทฺทน  ภรตาทีหิ กถิตาฯ เอตฺถ หิ ณฺยโนฺต ภูธาตุ กรเณ วตฺตเตฯ ยโต จายํ น เกวลํ กรเณเยว วตฺตเต, อถ โข พฺยาปเน, ปฎิปาทเน จ, ตสฺมาสฺส ปฎิภานํ จิตฺตํ ภาวยนฺติ พฺยาเปนฺติฯ อถ วา กวิโน โลกฎฺฐิติญาณลกฺขณํ อธิปฺปายํ ภาวยนฺติ ปฎิปาเทนฺตีติ ติ เอวเมตฺถ อโตฺถ ทฎฺฐโพฺพฯ
</ol></p>


<p> อิทานิ อุทฺทิเฎฺฐสุ ฐายีภาวาทีสุ ฐายีอาทีนํ  ติณฺณํ สาธารโณ ภาโว นาม เอโสติ ทเสฺสโนฺต อนฺวตฺถวเสน ทเสฺสติ อิจฺจาทิฯ  จิตฺตสฺส อุตฺตริ วกฺขมานารมฺมณหสนโสจนาทีหิ, นิเพฺพทาทีหิ, ถมฺภาทีหิ จ อากาเรหิ ปวตฺติสงฺขาตา อญฺญมญฺญํ อสงฺกราการสงฺขาตา วิเสสา ปน ฐายีพฺยภิจารีสาตฺติกา  ยสฺมา  สิงฺคาราทิรเส  นิปฺผาเทนฺติ กโรนฺติฯ โน เจ,  สิงฺคาราทิรสวิสเย ปณฺฑิตานํ จิตฺตํ  พฺยาปนํ กโรนฺติฯ โน เจ, ตสฺมิํเยว รสวิสเย กวิโน โลกสภาวํ วิสยํ กตฺวา ปวตฺตญาณลกฺขณํ อธิปฺปายํ  ปฎิปาทนํ กโรนฺติฯ ตโต  เหตุกตฺตริ นิปฺผเนฺนน  รติหาสาทโย  ภรตาทีหิ วุตฺตา โหนฺตีติฯ ‘‘รตฺยาทโย’’ติ เอตฺถ สเทฺทน หาสาทโย ฐายีภาวา จ, นิเพฺพทาทโย พฺยภิจารีภาวา จ, ถมฺภปลยาทโย สาตฺติกภาวา จ สงฺคหิตาติ ทฎฺฐพฺพาฯ จิตฺตสฺส วุตฺติโยติ จ, ตา เอว วิเสสาติ จ, ภาโว อิติ สโทฺทติ จ วากฺยํฯ</p>


<h3>ฐายีภาวอธิปฺปาย</h3>
<ol>
<li>
  
วิโรธินา’ญฺญภาเวน,  
  
  
โย ภาโว น ติโรหิโต;  
  
สีเลน ติฎฺฐติ’เจฺจ’โส,  
  
ฐายีภาโวติ สทฺทิโต  
ฯ  
</li>
  
<p> ฐายาทิเก ติวิเธ ภาเว กเมนาห อิจฺจาทินาฯ วิโรธินา  ชิคุจฺฉาทินา ภาเวน  รตฺยาทิโก  นจฺฉาทิโต,  ภาโว อนุจฺฉิชฺชมานตฺตา เอว ติฎฺฐติ สีเลนาติ, ฐายี เอว ภาโวติ  กถิโตฯ โย ภาวาทีหิ อาโลกิตสฺสาทํ นีโต สมานีโต, โส สามาชิเกหิ อสฺสาทิยมานตฺตา รโสติ วุจฺจติฯ วกฺขติ หิ ‘‘สวิภาว’’อิจฺจาทิฯ
</ol></p>


<p> อิทานิ ฐายีอาทิเก ติวิธภาเว กเมน นิทฺทิสติ อิจฺจาทินาฯ  รติหาสาทีนํ วิรุเทฺธน ชิคุจฺฉาทินา อญฺญภาเวน  รติหาสาทิโก  พฺยวหิโต น โหติ,  วิรุทฺธภาเวน อพฺยวหิโต ภาโว ติฎฺฐติ สีเลนาติ อิมินา อเตฺถน ฐายี นาม โหตีติ กตฺวา  กถิโตติฯ โย วิภาวานุภาวาทีหิ อสฺสาทนียตฺตํ ปาปิโต สเพฺภหิ อสฺสาทนียตฺตา รโสติ วุจฺจติ, โส ฐายี นามาติ วุจฺจติฯ อโญฺญ จ โส ภาโว เจติ จ, ติโร กยิริตฺถาติ จ, ฐายี จ โส ภาโว เจติ จ วิคฺคโหฯ</p>


<h3>ฐายีภาวปฺปเภทอุเทฺทส</h3>
<ol>
<li>
  
รติหาสา จ โสโก จ,  
  
โกธุสฺสาหภย’มฺปิ จ;  
  
ชิคุจฺฉาวิมฺหยา เจว,  
  
สโม จ นว ฐายิโน  
ฯ  
</li>
  
<p> รตฺยาทีนํ  นวนฺนเมว ฐายิตฺวํ สมฺภวตีตฺยาห จฺจาทิฯ สโม เจติ เอวํ ฐายิโน นวาติ โยชนาฯ นเวเวเต สกสกวิภาวานุภาเวหิ สมุลฺลาสิตา วิสุมฺปิ พนฺธิตพฺพา กวินา, อภิเนตพฺพา จ นเฎน, ตถา เสสภาวาปิฯ ตตฺถ ยทิ ปนายํ รติ อเสสอิตฺถิปุริสคุณยุตฺตานํ อิตฺถิปุริสานํ อญฺญมญฺญํ ชนิตา, จนฺทาทีหิ อุทฺทีปนวิภาเวหิ อุทฺทีปิตา, อุสฺสุกฺกตาทิพาธเกหิ อนุภาเวหิ ปริโปสิตา, สกสกานุภาวสามตฺถิยา ปตียมาเนหิ อเนกรูเปหิ พฺยภิจารีหิ จิตฺตตา สิยา, ตทา ตุ ฐายี รติ นฎาภินเยน, สุพนฺธสวเนน วา สเพฺภหิ อสฺสาทิยมานา สิงฺคารรสตฺตมาปชฺชเตฯ เอวํ ยถาโยคํ หาสาทิฐายีภาวานํ หสฺสรสาทิภาวาปชฺชเน ยุตฺติํ สมเนฺนยฺยฯ
</ol></p>


<p> ฐายีภาโว นาม รตฺยาทโย นเวเวติ ทเสฺสตุํ ติอาทิมาหฯ รติหาสา จ โสโก จ โกธุสฺสาหภยมฺปิ จ ชิคุจฺฉาวิมฺหยา เจว  สนฺตคุโณ จาติ เอวํ ฐายิโน นว โหนฺติฯ อิเมสํ รตฺยาทีนํ นวนฺนํ สรูปกถนํ ‘‘สิงฺคารหสฺสกรุณา’’ติอาทิกาย อุเทฺทสคาถาย อนนฺตเร นิเทฺทเส ปากโฎ โหติฯ รติ จ หาโส จาติ จ, โกโธ จ อุสฺสาโห จ ภยเญฺจติ จ, ชิคุจฺฉา จ วิมฺหยา เจติ จ วากฺยํฯ อิเม นว จ เอวํ พฺยภิจารีภาวสาตฺติกาภาโว เจติ อิเม ยถาสกมนุรูปวิภาวานุภาเวหิ ทิตฺตํ กตฺวา ปเจฺจกํ กวินา พนฺธิตพฺพา, นเฎน คเหตฺวา ทสฺสิตพฺพา จฯ อิเมสุ ติวิธภาเวสุ อยํ รติ อเสสปุมิตฺถิคุเณหิ ยุเตฺตหิ นรนารีหิ อญฺญมญฺญํ อุปฺปาทิตา, จนฺทาทีหิ อุทฺทีปนวิภาเวหิ อุทฺทีปิตา, อุสฺสาหาทิปกาสกกายิกวาจสิกปโยคสงฺขาตานุภาเวน โปสิตา, สกสกานุภาวสามตฺถิเยหิ คมฺมมานาเนกปฺปการพฺยภิจารีภาเวหิ วิจิตฺตกตา  โหติฯ อีทิสา’ยํ รติ นฎสฺส อภินเยน จ ปสตฺถพนฺธสวเนน จ สเพฺภหิ อสฺสาทิยมานสิงฺคาราทิรสตฺตํ ปาปุณาตีติ วิญฺญาตพฺพาฯ หาสาทีนํ เสสฐายีภาวานํ หสฺสรสาทิภาวาปตฺติยํ ยุตฺติ เอวํ ยถารหํ เวทิตพฺพาติฯ</p>


<h3>พฺยภิจารีภาวอธิปฺปาย</h3>
<ol>
<li>
  
ติโรภาวาวิภาวาทิ-  
  
วิเสเสนา’ภิมุขฺยโต;  
  
เยเต จรนฺติ สีเลน,  
  
เต โหนฺติ พฺยภิจาริโน  
ฯ  
</li>
  
<p> พฺยภิจาริโน อาห อิจฺจาทินาฯ  ฐายีนํ เอกสฺสาปิ ภาวสฺส นิเพฺพทาทิโน อจิรฎฺฐายิตา จ  ปากฎตา จ นานารสนิสฺสยตฺตา เต อาทโย ยสฺสฯ สเทฺทน ฐายีธมฺมสฺส สุขทุกฺขาทิรูปสฺส คหณํ, โสว วิเสโส, เตนฯ ฐายีธมฺมสฺส สุขทุกฺขรูปสฺส คหณํ, อตฺตโน ธมฺมสฺส สุขทุกฺขรูปสฺส ฐายินิ สมาโรปนญฺจาฯ ตถา หิ รติยํ ปริสโม สุขานุวิโทฺธ ภวติ, โสเก ทุกฺขานุวิโทฺธฯ รติยํ สุขสภาวาปิ คิลานิปฺปภุตโย พฺยภิจาริโน สกมฺมํ ทุกฺขมิมํ สมาโรปยเนฺตวฯ ตโต เตน อภิมุขภาเวน  ภาวา สีเลน  ปวตฺตนฺติ, เต พฺยภิจาริโน โหนฺตีติฯ
</ol></p>


<p> อิทานิ อุเทฺทสกฺกเมน พฺยภิจารีภาเว ลกฺขณโต ทเสฺสติ อิจฺจาทินาฯ  พฺยภิจารีภาวานํ อตฺตโน อเนกรสํ นิสฺสาย ปวตฺตตฺตา, โลกสฺส ภินฺนรุจิกตฺตา จ กิสฺมิญฺจิ ฐายีภาเว พฺยภิจารีภาวานมตฺตโน คุณสฺส ลีนตฺตญฺจ กิสฺมิญฺจิ ตเสฺสว คุณสฺส ปากฎตฺตญฺจาติอาทิเกน วิเสเสน   ฐายีภาวานํ สุขทุกฺขรูปํ อตฺตนิ จ อตฺตโน สุขทุกฺขรูปํ ฐายีภาเวสุ จ อาโรปนสงฺขาเตน อภิมุขภาเวน  ภาวา  ปกติยา ปวตฺตนฺติ,  ภาวา พฺยภิจาริโน นาม โหนฺตีติฯ เอวเมว  ปีฬา สรูเปน เอโก ปริสมสงฺขตพฺยภิจารีภาโว รติยํ สคุเณน ลีโน สุขานุวิโทฺธ หุตฺวา, โสเก สคุเณน ปากโฎ ทุกฺขานุวิโทฺธ จ หุตฺวา ปวตฺตเตฯ เอวเมว สุขสภาวรติยํ คิลานาทโย พฺยภิจาริโน สกิยํ ทุกฺขสรูปํ อาโรเปนฺตีติ กตฺวา ติโรภาววิภาวาทิวิเสเสน อภิมุขํ ปวตฺตนฺติฯ ติโรภวนมิติ จ, อาวิภวนมิติ จ, ติโรภาโว จ อาวิภาโว เจติ จ, เต อาทโย ยสฺส ฐายีภาเวสุ วิชฺชมานานํ สุขทุกฺขสภาวานํ อตฺตนิ อาโรปนเสฺสติ จ, โสเยว วิเสโสติ จ, อภิมุขานํ ภาโวติ จ วิคฺคโหฯ พฺยภิจารีปเท สโทฺท วิเสสเตฺถ สโทฺท อภิมุขภาเว วตฺตติฯ</p>


<h3>พฺยภิจารีภาวปฺปเภท</h3>
<ol>
<li>
  
นิเพฺพโท ตกฺกสงฺกา สม-  
  
ธิติชฬตา ทีนตุคฺคาลสตฺตํ,  
  
สุตฺตํ ตาโส คิลานุ’สฺสุกหริส-  
  
สติสฺสาวิสาทาพหิตฺถา  
ฯ  
</li>
  
จินฺตา คพฺพา’ปมาโร’มริสมท-  
  
มตุมฺมาทโมหา วิโพโธ,  
  
นิทฺทาเวคา สพิฬํ มรณ-  
  
สจปลาพฺยาธิ เตตฺติํสเม’เต  
ฯ  
</li>
  
<p> เต ทเสฺสติ อิจฺจาทินาฯ นฺติ ทีนตา จ อุคฺคตญฺจ อาลสตฺตญฺจ, คิลานิ อิติ  อุสฺสุกฺกํฯ จปลอิติ จาปลฺลํ, สห จปเลน สจปโล, โส จายํ พฺยาธิ จ, มรณญฺจ สจปลพฺยาธิ จ สมาหาเรฯ ตญฺจ สห พิฬาย วตฺตตีติ นฺติ  ยถาวุตฺตพฺยภิจารีภาวา เตตฺติํส โหนฺตีติฯ อุสฺสาหวตา วีรรโส ตํวเสเนว อสฺสาทียติฯ ภีรุนา ตุ โสว ภยานกรสวเสเนติ โลกสภาวสฺส อเนกตฺตา ตทตฺถเมเต พฺยภิจาริโน เอเกกสฺสรสสฺส พหโว วณฺณนียา, ยโต ตํวณฺณนาทฺวาเรน สโพฺพปิ เตสุ กิญฺจิ อสฺสาเทตีติฯ ตตฺถ ยสฺมา ปน มารโณปคตเวริทสฺสนเมกเมว ตงฺขเณเยว ภินฺนํ ปกติวเสน ภีรุโน ภยสฺส เหตุ, สงฺคามโลลสฺส ตุ อุสฺสาหนิมิตฺตํ สิยาฯ ตถา นเฎน กตํ วิกตมาภรณํ กฺริยาวา นีจปกตีนํ ฐายิโน หาสสฺส เหตุ, คมฺภีรปกตีนํ พฺยภิจาริโน หาสสฺส, ตสฺมา ภาเว วณฺณยตา กวินา ภาวา ตถา วณฺณนียา, ยโถจิตฺยปริโปโส สิยาฯ โอจิตฺยภโงฺค ตุ มหตา วายาเมน ปริหริตโพฺพฯ
</ol></p>


<p>เตสุ  อตฺตาวมานนํฯ ตสฺส จ อิตฺถีนญฺจ นีจานญฺจ ทาลิทฺทิยํ วิภาโว, โยคีนํ ตุ ตตฺวสํเวทนํ วิภาโว, อสฺสุปตนจินฺตาทโย เอตฺถ อนุภาวาฯ</p>


<p> วิตกฺกนํฯ ตสฺส สเนฺทโห วิภาโว, สิโรกมฺปาทิ อนุภาโวฯ</p>


<p> วิรุทฺธจรณํ วิภาโว, กมฺปาทโย อนุภาโวฯ</p>


<p> เขโทฯ ตตฺถ คตฺยาทิ วิภาโว, เสทาทิ อนุภาโวฯ</p>


<p> สโนฺตโสฯ ญาณาทิ วิภาโว, อนุภาโว โภคาโลลตาทิฯ</p>


<p>  อปฺปฎิปตฺติฯ ตสฺสา อิฎฺฐานิฎฺฐทสฺสนาทิ วิภาโว, อนิมิสนยนาโลจนาทิ อนุภาโวฯ</p>


<p> เจตโส อโนชตาฯ ตสฺสา วิภาโว ทุคฺคตตาทิ, อนุภาโว มลินวตฺถตาทิฯ</p>


<p> ทารุณตฺตํฯ ตสฺสา วิภาโว พลวาปราธาทิ, ตสฺส อนุภาโว ตชฺชนาทิฯ</p>


<p>สฺส ปริสมาทิ วิภาโว, ชิมฺหตาทิ อนุภาโวฯ</p>


<p>สฺส นิทฺทา วิภาโว, ตสฺสาทาทโย อนุภาโวฯ</p>


<p> จิตฺตโกฺขโภฯ วิภาโว อสฺส คชฺชิตาทิ, กมฺปนาทิ อนุภาโวฯ</p>


<p>อายาสปิปาสาทิ วิภาโว  วิวณฺณตาทโย อนุภาโวฯ</p>


<p>กาลกฺขมตา ฯ วิภาโว ตสฺส รมณียทสฺสนิจฺฉาทิ, อนุภาโว ตุริตตาทิฯ</p>


<p>เจโตปสาโท ฯ ตตฺร อุสฺสวาทิ วิภาโว, อสฺสุเสทาทโย อนุภาโวฯ</p>


<p>สทิสทสฺสนาทิ วิภาโว ยา, อนุภาโว ภมุสมุนฺนมนาทิฯ</p>


<p>ปเรสมุกฺกํสาสหนตา ฯ ตสฺสา ทุชฺชนตฺตคพฺพาทโย วิภาโว, โทสกถนาวชานนาทโย อนุภาโวฯ</p>


<p> เขโทฯ วิภาโว ตสฺส อารทฺธการิยาสิทฺธาทิ, พาธยตาปาทิ อนุภาโวฯ</p>


<p> กายสํวรณํฯ ตสฺสา วิภาโว ลชฺชาทิ, อนุภาโว’ญฺญวิกฺริยาฯ</p>


<p>  อิฎฺฐาลาภาทีหิ, อนุภาโว มุกุลิตนยนาทิฯ</p>


<p> อภิมาโนฯ วิภาโวสฺส อิสฺสริยาทิ, อนุภาโว อวชานนาทิฯ</p>


<p> คาหรุกฺขาทีหิ , ภูปาตาทโย เอตฺถ อนุภาโวฯ</p>


<p> อกฺขมตาฯ วิภาโว อสฺสาวมานนาทิ, สิโรกมฺปนตชฺชนาทโย อนุภาโวฯ</p>


<p> ปมาทุกฺกํโสฯ ตสฺส วิภาโว ปานํ, จลมานงฺควโจคติหาสาทโย อนุภาโวฯ</p>


<p> กงฺขเจฺฉโทฯ อุปเทสาทิ วิภาโว, มุขวิกาสาทิ เอตฺถ อนุภาโวฯ</p>


<p>อสเมกฺขิตการิตา ฯ ตสฺส วิภาโว สนฺนิปาตคหณาทิ, อฎฺฐานรุทิตคีตหาสาทโย อนุภาโวฯ</p>


<p> ภยาทีหิ, อนุภาโว ถมฺภกมฺปาทิฯ</p>


<p>ทุราจาราทีหิ  อโธมุขตาทิ อนุภาโวฯ</p>


<p> วิภาวอนุภาเวหิ สุปสิทฺธํฯ</p>


<p> ราคโทสาทีหิ, สจฺฉนฺทจรณาทิ อนุภาโวฯ  ปากโฎฯ</p>


<p>เย วา ปนเญฺญ อิธ นิทฺทิฎฺฐา จิตฺตวุตฺติวิเสสาปิ สํวิชฺชนฺติ สุขุมเภทา, เตสุ เกจิ วุเตฺตสฺวโนฺตคธา โหนฺติฯ ยถา หิ อิจฺฉาสภาวา สเพฺพ กามา รติยํ อโนฺตคธา, ตถา โทสปฺปการา โกธา มริสอิสฺสาทีสฺวโนฺตคธา, ทุกฺขสภาวา โสกสมพฺยาธิคิลานิ วิสาทาทีสฺวโนฺตคธาฯ ปีตฺยาทโย สุขสภาวา หริเสติ ทฎฺฐพฺพํฯ เตสุ  ภยา ตาโส อโญฺญ, สงฺกา ตถา อมริโสฯ ตสฺมา อิสฺสา, ตถา คิลานิโต สโม, นิทฺทาย สุตฺตํ, อุสฺสุกา จปลตา, ตถา โมหา ปลโย วกฺขมาโน อโญฺญติ มนฺตพฺพํฯ</p>


<p> อิทานิ เต พฺยภิจารีภาเว สรูเปน ทเสฺสติ อิจฺจาทินาฯ  อตฺตนินฺทาสงฺขโต จ, ตกฺกสงฺกา จ,  ปริสโม สโนฺตสลกฺขณา ธิติ ชฬตา จ,  ทีนภาวทารุณภาวอลสภาวา จ,  สยนญฺจ,  จิตฺตโกฺขโภ จ, คิลานปริมทฺทิตภาโว จ,  อุสฺสาหปิติสติอิสฺสาเขทอาการสํวรา จ, จินฺตา จ,  อภิมาโน จ, อปมาโร จ,  อกฺขนฺติปมาทาธิกฺกา กงฺขเจฺฉทอุมฺมาทโมหา จ,  ปโพโธ จ,  นิทฺทา จ, อาเวคสงฺขาโต สมฺภโม จ,  ลชฺชาสหิตํ  มรณญฺจ จาปลฺยสหิตา พฺยาธิ เจติฯ  พฺยภิจารีภาวา นาม โหนฺติฯ ตโกฺก จ สงฺกา เจติ จ, สโม จ ธิติ จ ชฬตา เจติ จ, ทีนตา จ อุโคฺค จ อลสตฺตญฺจาติ จ, อุสฺสุกญฺจหริโส จ สติ จ อิสฺสา จ วิสาโท จ อพหิตฺถา เจติ จ, อมริโส จ มโท จ มติ จ อุมฺมาโท จ โมโห เจติ จ, นิทฺทา จ อาเวโค เจติ จ, สห พิฬาย วตฺตตีติ จ, สห จปเลน จาปเลฺยน วตฺตตีติ จ, สจปโล จ โส พฺยาธิเจติ จ, มรณญฺจ สจปลพฺยาธิ เจติ จ วากฺยํฯ มรณสจปลาพฺยาธีติ สมาหารทฺวโนฺทฯ ตสฺมา ‘‘สพิฬ’’นฺติ ปทํ เอตสฺส วิเสสนํ โหติฯ</p>


<p>โลกสภาวสฺส อเนกวิธตฺตา เอโกเยว วีรรโส อุสฺสาหวตา วีรรสากาเรน อสฺสาทนีโย โหติ, โสเยว ภีรุนา ภยากาเรน อสฺสาทนีโย โหติฯ  ตสฺมา เอเกกสฺส รสสฺส อิเม พหู พฺยภิจาริโน วเณฺณตพฺพา โหนฺติฯ เอวํ สติ อเนกาธิปฺปายโก โลโก เตสุ กิญฺจิ อสฺสาเทติฯ เอวํ สติ พโนฺธ สพฺพชนสฺส กโนฺต โหติฯ ตสฺสํ ภาววณฺณนายํ ยสฺมา มาเรตุมาคจฺฉนฺตานํ สตฺตูนํ ทสฺสนเมกเมว ตงฺขเณ ชนาธิปฺปายโต ภิชฺชิตฺวา ปกติภีรูนํ ปุริสานํ ภยสฺส จ ยุทฺธโลลสฺส อุสฺสาหนสฺส จ การณํ โหติฯ เอวํ นเฎน หสนตฺถํ กตวิกตมาภรณญฺจ ตาทิสกิริยา จ อุตฺตานปกติกานํ ปุริสานํ ฐายีหาสสฺส จ คมฺภีรปกติกานํ พฺยภิจารีหาสสฺส จ เหตุ ภเวยฺยฯ ตสฺมา ภาเว วเณฺณเนฺตน กวินา โอจิตฺยภงฺคมกตฺวา สกฺกจฺจโมจิตฺยํ สเชฺชตฺวา ภาวปฺปกาสกานิ สวิภาวานุภาวกวิวจนานิ วเณฺณตพฺพานิฯ เอตฺถ ภาวาวโพธกวิภาวาทีนํ ชานิตพฺพตฺตา เตหิ เตหิ ภาเวหิ สทฺธิํ เอวํ เวทิตพฺพาฯ</p>


<p>เตสุ ภาเวสุ อตฺตาวมานนลกฺขโณ ฯ อิตฺถีนํ, หีนานํ  วา อุปฺปชฺชติ เจ, ทาลิทฺทิยํ อาลมฺพณวิภาโว นาม, โยคีนํ เจ, ตถาวโพโธ อาลมฺพณวิภาโว, เอตฺถ อสฺสุปตนจินฺตาทิกํ อนุภาโว นามฯ</p>


<p> สเนฺทโห อุทฺทีปนวิภาโว นาม, สิโรกมฺปาทิกํ อนุภาโว นามฯ</p>


<p>ย วิรุทฺธปฺปวตฺติ อุทฺทีปนวิภาโว, กมฺปาทิโก อนุภาโวฯ อุปริ ‘‘วิภาโว’’ติ วุเตฺต อาลมฺพณุทฺทีปเนสุ ทฺวีสุ ยํ ยุชฺชติ, ตํ คเหตพฺพํฯ</p>


<p>เขทลกฺขณสฺส  คมนาทิกํ วิภาโว, เสทาทิ อนุภาโวฯ</p>


<p>สโนฺตสลกฺขณาย ยา ญาณาทิ วิภาโว, โภเคสุ อโลลภาวาทิ อนุภาโวฯ</p>


<p>อโยคฺคตาลกฺขณาย  ย อิฎฺฐานิฎฺฐานํ อชานนาทิ วิภาโว, วิวฎนยเนหิ อภิมุขวิโลกนตาทิ อนุภาโวฯ</p>


<p>จิตฺตสฺสนิเตฺตชลกฺขณาย ย ทุคฺคตตาทิ วิภาโว, มลินวตฺถตาทิ อนุภาโวฯ</p>


<p>ทารุณตาลกฺขณสฺส ภาวสฺสาติสยาปราธาทิ วิภาโว, ตชฺชนาทิ อนุภาโวฯ</p>


<p>สฺส อฎฺฐานปริสมาทิ วิภาโว, วงฺกิกภาโว อนุภาโวฯ</p>


<p>สยนสงฺขาตสฺส สฺส นิทฺทาทิ วิภาโว, อสฺสาทาทิ อนุภาโวฯ เอตฺถ อสฺสาทนํ นาม เสยฺยสุขปสฺสสุขาทิกํฯ</p>


<p>จิตฺตโกฺขภสงฺขาตสฺส  คชฺชิตาทิ วิภาโว, คชฺชิตํ นาม ภยชนกวจนํฯ โกเปน กมฺปนา อนุภาโวฯ</p>


<p>ปีฬาสงฺขาตสฺส สฺส อายาสปิปาสาทิ วิภาโว, ทุพฺพณฺณตาทิ อนุภาโวฯ</p>


<p>อนุรูปกาลสฺส อโนโลกนสฺส อุสฺสุกฺกสฺส รมฺมวตฺถุทสฺสนิจฺฉาทิ วิภาโว, ตุริตตาทิ อนุภาโวฯ</p>


<p>เจโตปสาทลกฺขณสฺส สฺส มงฺคลกีฬาทิ วิภาโว, สโนฺตสวจนาทิ อนุภาโวฯ</p>


<p>สรณลกฺขณาย ยา สญฺญาณทสฺสนาทิ วิภาโว, ภมุเกฺขปาทิ อนุภาโวฯ</p>


<p>ปรสมฺปตฺติอสหนลกฺขณาย ย ทุชฺชนภาวคพฺพาทิ วิภาโว, โทสกถนาวชานนาทิ อนุภโวฯ</p>


<p>เขทลกฺขณสฺส สฺส อารทฺธการิยาสิทฺธิการิยพฺยาปตฺติอาทิ วิภาโว, มโนสนฺตาปาทิ อนุภาโวฯ</p>


<p>อาการสํวรณลกฺขณาย,  รสสภาวปฎิจฺฉาทนลกฺขณาย วา อพหิตฺถยลชฺชาทิ วิภาโว, ตทญฺญกฺริยากรณํ, อโธมุขกรณํ, ปาเทหิ ภูมิขณนนฺติอาทิ อนุภาโวฯ</p>


<p>ย อิฎฺฐตฺถาลาภาที วิภาโว, มกุลิตนยนาทิ อโธขิตฺตจกฺขาทิ วา อนุภาโวฯ</p>


<p>สฺส อิสฺสริยาทิ วิภาโว, อวชานนาทิ อนุภาโวฯ</p>


<p>สฺส ยกฺขปีฬาทิ วิภาโว, ภูมิปตนาทโย อนุภาโวฯ</p>


<p>อกฺขมลกฺขณสฺส สฺส อวมานนาทิ วิภาโว, สิโรกมฺปนตชฺชนาทิ อนุภาโวฯ</p>


<p>ปมาทาธิกฺกลกฺขณสฺส สฺส สโนฺตสปานํ วิภาโว, กมฺปมานหตฺถปาทวจนคมนหาสาที อนุภาโวฯ</p>


<p>กงฺขาเจฺฉทนลกฺขณาย ยา อุปเทสาทิ วิภาโว, มุขสโนฺตสาทิ อนุภาโวฯ</p>


<p>อนุปปริกฺขการิตาลกฺขณสฺส สฺส สนฺนิปาตชฺชรยกฺขาทิ วิภาโว, อการณโรทนหสนาทิ อนุภาโวฯ</p>


<p>มุยฺหนลกฺขณสฺส สฺส อธิกภยาทิ วิภาโว, สภาวานวโพธนาทิ อนุภาโวฯ</p>


<p>นิทฺทาปคมสงฺขาตสฺส สฺส กาลปริณามาทิ อาโลกสรณาทิ วา วิภาโว, อกฺขิมทฺทนาทิ อนุภาโวฯ</p>


<p>มโนสมฺปีฬนลกฺขณาย ย กสฺสจิ อจินฺตนอกรณาทิ วิภาโว, อกฺขิปิทหนาทิ อนุภาโวฯ</p>


<p>ภยาคมนลกฺขณสฺส สฺส ปจฺจตฺถิกทสฺสนาทิ วิภาโว, อุตฺราสกมฺปาทิ อนุภาโวฯ</p>


<p>ลชฺชาลกฺขณาย  ย ทุราจาราทิ วิภาโว, อโธมุขตาทิ อนุภาโวฯ</p>


<p>สฺส สตฺถปหารโรคาทิ วิภาโว, มุขวิการาทิ อนุภาโวฯ</p>


<p>สฺส ราคโทสาทิ วิภาโว, อตฺตโน สจฺฉนฺทจรณาทิ อนุภาโวฯ</p>


<p>ยา วาตปิตฺตาทีนํ อุสฺสทภาวาทิ วิภาโว, นิตฺถุนนาทิ อนุภาโวฯ</p>


<p>อิมสฺมิํ สุโพธาลงฺกาเร อทสฺสิตสุขุมเภทา อญฺญาปิ จิตฺตวุตฺติวิเสสา สนฺติ, เตสุ อิจฺฉาสภาวา สเพฺพ เภทา กามรติยญฺจ, โทสปการา โกธอมริสอิสฺสาทีสุ จ, ทุกฺขสภาวา โสกสมพฺยาธิคิลานวิสาทาทีสุ จ, ปิติอาทโย หริเส จ อโนฺตคธาติ เวทิตพฺพาฯ เอวํ สมานานํ สงฺคเห สติปิ ตาสโต ภยสฺส จ, สงฺกาย อมริสฺส จ, อมริสโต อิสฺสาย จ, คิลานโต สมสฺส จ, นิทฺทาย สุตฺตสฺส จ, อุสฺสุกฺกโต จปลตาย จ, โมหโต วกฺขมานปลยสฺส จ ปากฎวิเสเสน อญฺญถา วิสุํ วิสุํ ทสฺสิตนฺติ ทฎฺฐพฺพํฯ</p>


<h3>สาตฺติกภาวอธิปฺปาย</h3>
<ol>
<li>
  
สมาหิตตฺตปฺปภวํ, สตฺตํ เตโน’ปปาทิตา;  
  
สาตฺติกา’ปฺย’นุภาวเตฺต, วิสุํ ภาวาภวนฺติ เต  
ฯ  
</li>
  
<p> สาตฺติเก วทติ จฺจาทินาฯ  เอกคฺคตาภาวาปาทเนน กตสมาธาโน  จิตฺตํ ตโต  อุปฺปนฺนํ ยํ, ตํ สตฺตํ นามฯ  สเตฺตน  นิพฺพตฺติตา ถมฺภาทโย สาตฺติกา วุจฺจเนฺตฯ เต จ ปุน อนุภาวาปิ ภวนฺติ ถมฺภาทิภาวสํสูจนสภาววิการรูปตฺตาฯ ตญฺจ ‘‘จิตฺตวุตฺติวิเสสตฺตา’’อิจฺจาทินา วกฺขติฯ  เตนาห ติฯ เอวํ สตฺยปิ เต สาตฺติกา  ปุถเคว ภาวา ภวนฺติ, วุตฺตนเยน จิตฺตภวตฺตวิรูปตฺตา เตสนฺติฯ
</ol></p>


<p> อิทานิ อุเทฺทสกฺกเมนาธิคตเกวลภาวสงฺขาตํ สาตฺติกาภาวํ ทเสฺสติ อิจฺจาทินาฯ  เอกคฺคตาภาวาปาทเนน กตสมาธานจิตฺตโต สมฺภูตํ สตฺตํ นาม โหติฯ  ลาภาลาภาทีสุ เอกาการสฺส เหตุนา ถิรภาเวน  นิปฺผาทิตา ถมฺภาทโย สาตฺติกา นาม ภวนฺติฯ  สาตฺติกา  จิตฺตาการสงฺขาตถมฺภาทิปกาสนสภาววิการสรูปตฺตา อตฺตโน อนุภาวเตฺต สติปิ วิสุํ  ยถาวุตฺต ‘‘จิตฺตวุตฺติวิเสสา ตุ, ภาวยนฺติ รเส ยโต’’ติอาทินา ภาวา นาม โหนฺตีติฯ อิเม สาตฺติกาภาวานุภาววเสน ทุวิธา โหนฺติฯ สมาหิโต จ โส อตฺตา เจติ จ, ตโต ปภวมิติ จ, สโนฺต อุปสโนฺต จ โส อตฺตา เจติ จ, สตฺตโต ภวนฺตีติ จ, สเตฺตน อุปฺปาทิตาติ จ, อนุภาวานํ ภาโวติ จ วากฺยํฯ ติ อนุคฺคหเตฺถ นิปาโตฯ</p>


<h3>สาตฺติกภาวปฺปเภท</h3>
<ol>
<li>
  
ถโมฺภ ปลยโรมญฺจา,  
  
ตถา เสทสฺสุเวปถุ;  
  
เววณฺณิยํ วิสฺสรตา,  
  
ภาวา’เฎฺฐ’เต ตุ สาตฺติกา  
ฯ  
</li>
  
<p> เต ทเสฺสติ อิจฺจาทินาฯ เอตฺถ  อวิสฺสรกายจิตฺตตาฯ  อสฺสาสปสฺสาสมตฺตาวเสโส สุตฺตาวตฺถาสภาโว นิทฺทาปภโวฯ สุพฺยตฺตลกฺขณา เสสาฯ
</ol></p>


<p> อิทานิ  สาตฺติเก ทเสฺสติ อิจฺจาทินาฯ  กายจิตฺตานํ อวิสรภาวสงฺขาโต จ  นิทฺทาย อุปฺปชฺชมานอสฺสาสปสฺสาสมตฺตาติริตฺตสุตฺตาวตฺถา จ ปสาทาทิสมฺภโว โรมุคฺคโม จ  เอวํ  จ ภยาทีหิ อุปฺปชฺชมานทาโห จ สโนฺตสาทีหิ อุปฺปชฺชมานอสฺสุ จ กมฺปา จ  วิรูปตา จ  วิรูปสทฺทตา จาติ เอเต อฎฺฐ สาตฺติกา ภาวา นาม โหนฺติฯ โรมานํ อโญฺจ อุคฺคโมติ จ, ปลโย จ โรมโญฺจ เจติ จ, เวปนํ กมฺปนมิติ จ, เสโท จ อสฺสุ จ เวปถุ จาติ จ, วิรูโป วโณฺณ อเสฺสติ จ, ตสฺส ภาโวติ จ, วิรูโป สโร อเสฺสติ จ, ตสฺส ภาโวติ จ วากฺยํฯ</p>


<ol>
<li>
  
ยทา รตฺยาทโย ภาวา,  
  
ฐิติสีลา น โหนฺติ เจ;  
  
ตทา สเพฺพปิ เต ภาวา,  
  
ภวนฺติ พฺยภิจาริโน  
ฯ  
</li>
  
<p> น เกวลํ วุตฺตาเยว พฺยภิจาริโน, รตฺยาทโยปีติ อาห อิจฺจาทิฯ ติ ยถาโยคํ ยถาสมฺพนฺธํ พฺยภิจาริโน โหนฺตีติ อโตฺถฯ เสสํ สุโพธํฯ
</ol></p>


<p> อิทานิ นิเพฺพทาทโย วิย รติหาสาทโยปิ กิสฺมิญฺจิ กาเล พฺยภิจาริโนปิ โหนฺตีติ ทเสฺสติ  อิจฺจาทินาฯ  รติหาสาทโย  นว ฐายีภาวา ยทา  วิโรธีหิ เตหิ เตหิ ภาวนฺตเรหิ พฺยวหิตตฺตา สภาวโต ฐิติสภาวา ยทิ น โหนฺติ, ตทา  รตฺยาทโย สเพฺพปิ พฺยภิจาริโน ภวนฺตีติฯ ยถาสกํ พฺยภิจาริตานุรูปวิภาวานุภาวานํ โยคานุรูเปน พฺยภิจารีภาวา โหนฺติฯ รติอาทิ เยสํ หาสาทีนมิติ จ, ฐิติ สีลํ เยสํ รตฺยาทีนมิติ จ วิคฺคโหฯ</p>


<ol>
<li>
  
วิภาโว  
การณํ เตสุ’-  
  
ปฺปตฺติยุ’ทฺทีปเน ตถา;  
  
โย สิยา โพธโก เตส-  
  
มนุภาโว’ย’มีริโต  
ฯ  
</li>
  
<p> อิทานิ วิภาวานุภาเว ทเสฺสติ อิจฺจาทินาฯ  รตฺยาทีนํ ภาวานํ อุปฺปตฺติยา, ตถา อุทฺทีปเน จ  อาลมฺพณอุทฺทีปนวเสน ทุวิโธ วิภาโว นามฯ ตตฺถ อาลมฺพณวิภาโว กนฺตาทิ, อุทฺทีปนวิภาโว จนฺทาทิฯ เตสํ  ญาปโก กายิโก จ วาจสิโก จ พฺยาปาโร สิยา, อยํ อนุภาโว อีริโตฯ
</ol></p>


<p> อิทานิ วิภาวานุภาเว ทเสฺสติ อิจฺจาทินาฯ  ฐายีภาวาทีนํ ติณฺณํ อุปฺปตฺติยา จ ตถา  อุปฺปนฺนานํ ทีปเน จ  อาลมฺพณอุทฺทีปนวเสน ทุวิโธ เหตุ วิภาโว นาม,  ฐายีภาวาทีนํ  กายิกวาจสิโก  นฎกวีนํ พฺยาปาโร อตฺถิ, อยํ อนุภาโวติ อีริโตติฯ วิเสเสน ภาเวติ วเฑฺฒตีติ ฯ อนุภาเวติ โพเธตีติ ฯ เอตฺถ  นาม รติวิสเย นรนารีนํ อญฺญมญฺญํ อาลมฺพณวิภาโว, จนฺทรมฺมเทสาทิ อุทฺทีปนวิภาโว เจติ ทุวิโธฯ หาสาทีนมฺปิ ทุวิธวิภาวํ ยถารหํ โยเชตพฺพํฯ  นาม ฐายีภาวาทีนํ เตสํ เตสํ ภาวานํ ปกาสกวาจสิกพฺยาปารสงฺขาตกวิปโยโค จ กายิกปโยคภูโต นฎานํ อภินยสงฺขาโต ตํตํภาวสรูปนิรูปโก เจติ ทุวิโธ พฺยาปาโรฯ</p>


<ol>
<li>
  
เนกเหตุํ มโนวุตฺติ-วิเสสญฺจ วิภาวิตุํ;  
  
ภาวํ วิภาวานุภาวา, วณฺณิยา พนฺธเน ผุฎํ  
ฯ  
</li>
  
<p> วิภาวาทิวณฺณนายเมว  ภาววิเสสาวโพโธ สิยา, อญฺญถา ‘‘เทวทตฺตสฺส สาสฺสุโลจนยุคํ สญฺชาต’’มิติ วุเตฺต โสกา อานนฺทา โรคา เจติ โก นาม สโกฺกติ การณํ นิจฺฉิตุํ, จิตฺตวุตฺติวิเสสญฺจ ภาวํ วินา วิภาวานุภาวํ กวิ วเณฺณตุํ นโฎภิเนตุํ สามชฺชิโก วา วิญฺญาตุํ โก สโกฺกตีติ ทเสฺสตุมาห อิจฺจาทิฯ  พหุเหตุํ มโนวุตฺติวิเสสญฺจ ภาวํ  ปกาเสตุํ  วุตฺตลกฺขณา  สภาวนิรูปกปเท ผุฎํ วณฺณนียา, วิภาวาทิรูปเกเนว อวุตฺตมฺปิ กิญฺจิ ปตียเตฯ
</ol></p>


<p> ‘‘เทวทตฺตสฺส จกฺขูนิ อสฺสุปุณฺณานี’’ติ วุเตฺต โสเกน สโนฺตเสน โรเคน วาติ ยถา อสฺสุการณกถนํ วินา น ชานาติ, เอวํ จิตฺตสฺส ปวตฺติสงฺขาตา รติหาสาทโย เต เต ภาวา อตฺตโน ปตีติยานุรูปํ วิภาวานุภาวกถนํ วินา กวีหิ วเณฺณตพฺพา, นเฎหิ ทเสฺสตพฺพา, สเพฺภหิ อสฺสาทนียา นตฺถีติ ฐายีอาทีนํ วณฺณนเมว กาตพฺพนฺติ อิทานิ อนุสาเสโนฺต อาห อิจฺจาทิฯ  เตสํ เตสํ ภาวานํ อุปฺปตฺยาโท อาลมฺพณวิภาวาทิพหุการณวนฺตํ  จิตฺตสฺส ปวตฺติวิเสสสงฺขาตภาวญฺจ  ปกาเสตุํ  อนนฺตรนิทฺทิฎฺฐา  รสภาวปฺปกาสเน  ปกาสํ กตฺวา  กวินา วณฺณนียา โหนฺตีติฯ น เอโกติ จ, โส เหตุ อเสฺสติ จ, มนโส วุตฺตีติ จ, ตาย วิเสโสติ จ, วิภาโว จ อนุภาโว เจติ จ วากฺยํฯ</p>


<ol>
<li>
  
สวิภาวานุภาเวหิ, ภาวา เต เต ยถารหํ;  
  
วณฺณนียา ยโถจิตฺยํ, โลกรูปานุคามินา  
ฯ  
</li>
  
<p> อิทานิ เต ภาวา โลกสภาวานติกฺกเมน วิภาวาทีหิ วณฺณนียาติ อาห จฺจาทิฯ สห วิภาเวหิ  สวิภาวา, เต จ เต อนุภาวา จ, เตหิฯ นฺติ อตฺตโน สมฺพนฺธีนํ วเสน ยถารหํ วณฺณนียาฯ
</ol></p>


<p> อิทานิ วิภาวานุภาเว นิสฺสาย วณฺณนียา เต ภาวา โลกสภาวมนติกฺกมฺม กาตพฺพาติ อนุสาสโนฺต อาห อิจฺจาทิฯ  โลกโวหารมนุวตฺตมาเนน  ฐายีภาวาทโย ตโย  โอจิตฺยานุรูปํ  วิภาวสหิเตหิ อนุภาเวหิ กรณภูเตหิ  เตหิ เตหิ ภาเวหิ สมฺพนฺธีนํ วิภาวาทีนํ วเสน อนุรูปโต  วเณฺณตพฺพา โหนฺตีติฯ วิภาเวหิ สห เย วตฺตนฺตีติ จ, เต จ เต อนุภาวา เจติ จ, อนติกฺกมฺม อรหนฺติ จ, อนติกฺกมฺม โอจิตฺยมิติ จ, โลกสฺส รูปํ สรูปมิติ จ, ตํ อนุคจฺฉติ สีเลนาติ จ วิคฺคโหฯ</p>


<ol>
<li>
  
จิตฺตวุตฺติ วิเสสตฺตา, มานสา สาตฺติก’งฺคโต;  
  
พหินิสฺสฎเสทาทิ-อนุภาเวหิ วณฺณิยา  
ฯ  
</li>
  
<p> สาตฺติกา กถํ วณฺณนียาติ อาห จฺจาทิฯ จิตฺตสฺส วุตฺติวิเสโส เยสํ, เตสํ ภาโว, ตสฺมา  มนสิ ภวา สาตฺติกา  สรีรโต  นิคฺคเตหิ เสทาทีหิ อนุภาเวหิ วณฺณนียา, น ปน เสทสลิลเมว ภาโวติ อธิปฺปาโยฯ
</ol></p>


<p> เอวํ สามเญฺญน ภาววณฺณนกฺกมํ ทเสฺสตฺวา อิทานิ วิเสเสน สาตฺติกภาววณฺณนา อีทิสาติ ทเสฺสติ อิจฺจาทินาฯ  จิตฺตสฺส ปวตฺติวิเสสตฺตา  จิเตฺต ภวา สาตฺติกาภาวา  สรีรโต  พหินิกฺขนฺตเสทาทีหิ อนุภาเวหิ กรณภูเตหิ  วณฺณนียา โหนฺตีติ,  องฺคโต พหิ นิสฺสฎนฺติ วิเสสเนน วิสิฎฺฐภูตเสทาทีนเมว ภาวานุภาวตฺตํ วินา เกวลํ เสทาทโย วุตฺตา สมานา ภาวาทโย นาม น โหนฺตีติ อธิปฺปาโยฯ จิตฺตสฺส วุตฺตีติ จ, สา เอว วิเสโส เยสํ สาตฺติกานมิติ จ, เตสํ ภาโวติ จ, มนสิ ภวาติ จ, เสโท อาทิ เยสํ เขฬาทีนมิติ จ, นิสฺสฎา นิคฺคตา จ เต เสทาทโย เจติ จ, เต เอว อนุภาวาติ จ วากฺยํฯ</p>


<h3>รสอธิปฺปาย</h3>
<ol>
<li>
  
สามชฺชิกาน’มานโนฺท, โย พนฺธตฺถานุสารินํ;  
  
รสียตีติ ตญฺญูหิ, รโส นามา’ย’มีริโต  
ฯ  
</li>
  
<p> อิทานิ ‘‘รสสฺสาทาย สาธูน’’นฺติ วุตฺตตฺตา รเส นิทฺทิสโนฺต อาห มิจฺจาทิฯ พนฺธสฺส อโตฺถ, ตทนุสฺสรนฺติ มโนภาวนาวเสนาติ  เตสํ  สพฺภานํ มนสิ โย อานโนฺท, อยํ โลกมธุราทิรโส วิย พเนฺธ สิงฺคาราทิ รโส นาม อีริโต  รสญฺญูหิฯ กถมิตฺยาห ติ, อสฺสาทียตีติ อโตฺถฯ กิญฺจ? ยถา นานาพฺยญฺชนสงฺขตมนฺนํ ภุญฺชมานา รเส อสฺสาทิยนฺติ สุมานสา ปุริสา สโนฺตสญฺจาธิคจฺฉนฺติ, ตถา นานาภินยพฺยญฺชิเต วาจงฺคสโตฺถเปเต ฐายีภาเว อสฺสาเทนฺติ สุมานสาเปกฺขกา, ตสฺมา เอเต นาฎฺยาติปิ วุจฺจนฺติฯ
</ol></p>


<p> อิทานิ ‘‘รสสฺสาทาย สาธูน’’นฺติ วตฺวา อุทฺทิฎฺฐกฺกเมน สมฺปตฺตํ รสํ ทเสฺสติ อิจฺจาทินาฯ  พนฺธสฺส อตฺถานุรูปสารีนํ พุทฺธิยา ปวตฺตานํ  สพฺภานํ จิเตฺต ภโว โย  สโนฺตโส อตฺถิ, อยํ โลเก มธุราทิรโส วิย อสฺสาทนีโย โหตีติ อตฺถยุเตฺตน ‘‘รสียตี’’ติ อิมินา วจนเตฺถน รโส นามาติ รสญฺญูหิ  กถิโตติฯ  สมชฺชายํ นิยุตฺตาติ จ, พนฺธสฺส อโตฺถติ จ, ตํ อนุสฺสรนฺตีติ จ, ตํ ชานนฺตีติ จ วากฺยํฯ ยถา นานาพฺยญฺชเนหิ อภิสงฺขตมาหารํ ปริภุญฺชนฺตา สตฺตา ลวณมฺพิลาทโย เต เต รเส อสฺสาเทยฺยุํ, สนฺตุฎฺฐา จ ภเวยฺยุํ, เอวเมว นานปฺปการอภินเยหิ ปกาสิตวณฺณนาย องฺคภูเตหิ อนุรูเปหิ สเตฺถหิ ยุเตฺต ฐายีภาเว อิสฺสาทิรหิตปญฺญวนฺตา อสฺสาเทนฺติ, ตสฺมา อิเม ฐายีภาวา นฎาภินเยหิ พฺยญฺชิตตฺตา จ สพฺภานํ สโนฺตสสงฺขตรสสฺส เหตุตฺตา จ นฎรสาติปิ วุจฺจนฺติฯ</p>


<h3>รสปฺปเภท</h3>
<ol>
<li>
  
สวิภาวานุภาเวหิ,  
  
สาตฺติกาพฺยภิจาริหิ;  
  
อสฺสาทิยตฺต’มานีย-  
  
มาโน ฐาเยว โส รโส  
ฯ  
</li>
  
<p> ฐายีนเมว รสตฺตาปตฺติมาห จฺจาทินาฯ ติ โส ยถาวุโตฺต รโส ฐายีภาโวเยว, นาโญฺญติ อโตฺถฯ
</ol></p>


<p> อิทานิ ฐายีภาวานเมว รสสรูปสฺส ปาปุณนตฺถํ วิภาเวติ อิจฺจาทินาฯ  อนนฺตรนิทฺทิโฎฺฐ  เตสํ เตสํ ฐายีนํ อนุรูเปหิ วิภาวสหิเตหิ อนุภาเวหิ จ,  ปกาเสตพฺพฐายีภาวเสฺสว อนุกูลสาตฺติกภาวพฺยภิจารีภาเวหิ กรณภูเตหิ  กวิโน สามตฺถิยา ปาปุณิยมาโน  ฐายีภาโว เอวาติ การิโยปจาเรน รโส นามาติ เวทิตโพฺพติฯ สห ภาเวหิ ปวตฺตนฺตีติ จ, สวิภาวา จ เต อนุภาวา เจติ  จ, สาตฺติกา จ พฺยภิจาริโน เจติ จ, อสฺสาทิยสฺส ภาโวติ จ วากฺยํฯ</p>


<ol>
<li>
  
สิงฺคารหสฺสกรุณา, รุทฺทวีรภยานกา;  
  
พีภจฺฉพฺภุตสนฺตา จ, รสา ฐายีน’นุกฺกมา  
ฯ  
</li>
  
<p> เตสํ นามวเสน วิภาคมาห จฺจาทินาฯ ติ ‘‘รติหาสา จ โสโก จา’’ติอาทินา วุตฺตานํ ฐายีภาวานํ อนุกฺกมา, ปฎิปาฎิยาติ อโตฺถฯ
</ol></p>


<p> รสาวตฺถาสมฺปตฺตรติหาสาทีนํ ฐายีภาวานํ อิทานิ กเมน นามนฺตรํ ทเสฺสติ อิจฺจาทินาฯ  เหฎฺฐา วุตฺตานํ รติหาสาทิฐายีภาวานํ  ปฎิปาฎิยา  สิงฺคาโร หโสฺส กรุณา จ  รุโทฺท วีโร ภยานโก จ  พิภโจฺฉ อพฺภุโต สโนฺต เจติ นว รสา นาม โหนฺตีติฯ สิงฺคารรโส หสฺสรโสติอาทินา สโทฺท ปเจฺจกํ โยเชตโพฺพฯ สิงฺคาโร จ หโสฺส จ กรุณา เจติ จ วิคฺคโหฯ เสเสสุปิ ลิงฺคสมาสา อิเมเยวฯ อิเม สิงฺคาราทีนํ รตฺยาทีหิ อนญฺญตฺตา อุปริ รตฺยาทิวิวรเณเยว ญาตพฺพาฯ</p>


<ol>
<li>
  
ทุกฺขรูเป’ย’มานโนฺท,  
  
กถํ นุ กรุณาทิเก;  
  
สิยา โสตูน’มานโนฺท,  
  
โสโก เวสฺสนฺตรสฺส หิ  
ฯ  
</li>
  
<p> โสกาทิรูโปกรุณาทิ กถํ รโส สิยาติ อาห จฺจาทิฯ เวสฺสนฺตรสฺส ปุตฺตทารวิโยคา กรุณา โสกรูโป ทุกฺขเมว อโหสิ, สมฺปติ ปน  สพฺภานํ อานโนฺทเยวาติ เอตฺถาธิปฺปาโยฯ
</ol></p>


<p> เหฎฺฐา  วุตฺตรโส สโนฺตโสว, โสกโกธาทิลกฺขโณ กรุณารุทฺทาทิโก กถํ รโส นาม ภเวยฺยาติ อาสงฺกายมาห อิจฺจาทิฯ  ‘‘สามชฺชิกานมานโนฺท’’ติอาทินา นิทฺทิโฎฺฐ  ทุกฺขลกฺขเณ  กรุณารุทฺทาทิเก วิสเย กถํ ภเวยฺยาติ เจ, เนส โทโส  ตเถว  โพธิสตฺตสฺส  ปุตฺตทารวิรหโต ชาตโสโก  อิทานิ สุณนฺตานํ สพฺภานํ  อานนฺทสฺส การณตฺตา การิโยปจาเรน สโนฺตโส นาม ภเวยฺยาติฯ วตฺตุโน สามตฺถิยา กรุณารสาทิกํ ปาเปตฺวา ปกาสิยมานสฺส โสกาทิกสฺส ทุกฺขรูเปน ฐิตตฺตา สุณนฺตานํ ปีติ อุปฺปาทิยเตวาติ อธิปฺปาโยฯ ทุกฺขํ รูปํ สภาโว ยสฺส กรุณาทิโนติ จ, กรุณา อาทิ ยสฺส รุทฺทาทิโนติ จ วากฺยํฯ</p>





