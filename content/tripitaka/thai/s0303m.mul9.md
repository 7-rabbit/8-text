<h1>๑๐. คนฺธพฺพกายสํยุตฺตํ</h1>
<h3>๑. สุทฺธิกสุตฺตํ</h3>
<p> เอกํ    สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม …เป.… ภควา เอตทโวจ – ‘‘คนฺธพฺพกายิเก  โว, ภิกฺขเว, เทเว เทเสสฺสามิฯ ตํ สุณาถฯ กตมา จ, ภิกฺขเว, คนฺธพฺพกายิกา เทวา? สนฺติ, ภิกฺขเว, มูลคเนฺธ อธิวตฺถา เทวาฯ สนฺติ, ภิกฺขเว, สารคเนฺธ อธิวตฺถา เทวาฯ สนฺติ, ภิกฺขเว, เผคฺคุคเนฺธ อธิวตฺถา เทวาฯ สนฺติ, ภิกฺขเว, ตจคเนฺธ อธิวตฺถา เทวาฯ สนฺติ, ภิกฺขเว, ปปฎิกคเนฺธ อธิวตฺถา เทวาฯ สนฺติ, ภิกฺขเว, ปตฺตคเนฺธ อธิวตฺถา เทวาฯ สนฺติ, ภิกฺขเว, ปุปฺผคเนฺธ อธิวตฺถา เทวาฯ สนฺติ, ภิกฺขเว, ผลคเนฺธ อธิวตฺถา เทวาฯ สนฺติ, ภิกฺขเว, รสคเนฺธ อธิวตฺถา เทวาฯ สนฺติ, ภิกฺขเว, คนฺธคเนฺธ อธิวตฺถา เทวาฯ อิเม วุจฺจนฺติ, ภิกฺขเว, คนฺธพฺพกายิกา เทวา’’ติฯ ปฐมํฯ</p>


<h3>๒. สุจริตสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข โส ภิกฺขุ ภควนฺตํ เอตทโวจ – ‘‘โก นุ โข, ภเนฺต, เหตุ, โก ปจฺจโย, เยน มิเธกโจฺจ กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺชตี’’ติ? ‘‘อิธ, ภิกฺขุ, เอกโจฺจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ตสฺส สุตํ โหติ – ‘คนฺธพฺพกายิกา เทวา ทีฆายุกา วณฺณวโนฺต สุขพหุลา’ติฯ ตสฺส เอวํ โหติ – ‘อโห วตาหํ กายสฺส เภทา  ปรํ มรณา คนฺธพฺพกายิกานํ เทวานํ สหพฺยตํ อุปปเชฺชยฺย’นฺติฯ โส กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺชติฯ อยํ โข, ภิกฺขุ , เหตุ, อยํ ปจฺจโย, เยน มิเธกโจฺจ กายสฺส เภทา ปรํ มรณา คนฺธพฺพกายิกานํ เทวานํ สหพฺยตํ อุปปชฺชตี’’ติฯ ทุติยํฯ</p>


<h3>๓. มูลคนฺธทาตาสุตฺตํ</h3>
<p> สาวตฺถินิทานํฯ เอกมนฺตํ นิสิโนฺน โข โส ภิกฺขุ ภควนฺตํ  เอตทโวจ – ‘‘โก นุ โข, ภเนฺต, เหตุ, โก ปจฺจโย, เยน มิเธกโจฺจ กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปชฺชตี’’ติ ? ‘‘อิธ, ภิกฺขุ, เอกโจฺจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ตสฺส สุตํ โหติ – ‘มูลคเนฺธ อธิวตฺถา เทวา ทีฆายุกา วณฺณวโนฺต สุขพหุลา’ติฯ ตสฺส เอวํ โหติ – ‘อโห วตาหํ กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปเชฺชยฺย’นฺติฯ โส ทาตา โหติ มูลคนฺธานํฯ โส กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปชฺชติฯ อยํ โข, ภิกฺขุ, เหตุ…เป.… เยน มิเธกโจฺจ กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปชฺชตี’’ติฯ ตติยํฯ</p>


<h3>๔-๑๒. สารคนฺธาทิทาตาสุตฺตนวกํ</h3>
<p> สาวตฺถินิทานํฯ เอกมนฺตํ นิสิโนฺน โข โส ภิกฺขุ ภควนฺตํ เอตทโวจ  – ‘‘โก นุ โข, ภเนฺต, เหตุ, โก ปจฺจโย, เยน มิเธกโจฺจ กายสฺส เภทา ปรํ มรณา สารคเนฺธ อธิวตฺถานํ เทวานํ…เป.… เผคฺคุคเนฺธ อธิวตฺถานํ เทวานํ… ตจคเนฺธ อธิวตฺถานํ เทวานํ… ปปฎิกคเนฺธ อธิวตฺถานํ เทวานํ… ปตฺตคเนฺธ อธิวตฺถานํ เทวานํ… ปุปฺผคเนฺธ อธิวตฺถานํ เทวานํ… ผลคเนฺธ อธิวตฺถานํ เทวานํ… รสคเนฺธ อธิวตฺถานํ เทวานํ… คนฺธคเนฺธ อธิวตฺถานํ เทวานํ สหพฺยตํ อุปปชฺชตี’’ติ? ‘‘อิธ, ภิกฺขุ, เอกโจฺจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ตสฺส สุตํ โหติ – ‘สารคเนฺธ อธิวตฺถา เทวา ทีฆายุกา วณฺณวโนฺต สุขพหุลา’ติฯ ตสฺส เอวํ โหติ – ‘อโห วตาหํ กายสฺส เภทา ปรํ มรณา สารคเนฺธ อธิวตฺถานํ เทวานํ…เป.… เผคฺคุคเนฺธ อธิวตฺถานํ เทวานํ… ตจคเนฺธ อธิวตฺถานํ เทวานํ… ปปฎิกคเนฺธ อธิวตฺถานํ เทวานํ… ปตฺตคเนฺธ อธิวตฺถานํ เทวานํ… ปุปฺผคเนฺธ อธิวตฺถานํ เทวานํ… ผลคเนฺธ อธิวตฺถานํ เทวานํ… รสคเนฺธ อธิวตฺถานํ  เทวานํ… คนฺธคเนฺธ อธิวตฺถานํ เทวานํ สหพฺยตํ อุปปเชฺชยฺย’นฺติฯ โส ทาตา โหติ สารคนฺธานํ…เป.… โส ทาตา โหติ เผคฺคุคนฺธานํ… โส ทาตา โหติ ตจคนฺธานํ… โส  ทาตา โหติ ปปฎิกคนฺธานํ… โส ทาตา โหติ ปตฺตคนฺธานํ… โส ทาตา โหติ ปุปฺผคนฺธานํ… โส ทาตา โหติ ผลคนฺธานํ… โส ทาตา โหติ รสคนฺธานํ… โส ทาตา โหติ คนฺธคนฺธานํฯ โส กายสฺส เภทา ปรํ มรณา คนฺธคเนฺธ  อธิวตฺถานํ เทวานํ สหพฺยตํ อุปปชฺชติฯ อยํ โข, ภิกฺขุ, เหตุ, อยํ  ปจฺจโย, เยน มิเธกโจฺจ กายสฺส เภทา ปรํ มรณา คนฺธคเนฺธ อธิวตฺถานํ เทวานํ สหพฺยตํ อุปปชฺชตี’’ติฯ ทฺวาทสมํฯ</p>


<h3>๑๓-๒๒. มูลคนฺธทานูปการสุตฺตทสกํ</h3>
<p> สาวตฺถินิทานํฯ เอกมนฺตํ นิสิโนฺน โข โส ภิกฺขุ ภควนฺตํ เอตทโวจ – ‘‘โก นุ โข, ภเนฺต, เหตุ, โก ปจฺจโย, เยน มิเธกโจฺจ กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปชฺชตี’’ติ? ‘‘อิธ, ภิกฺขุ, เอกโจฺจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ตสฺส สุตํ โหติ – ‘มูลคเนฺธ อธิวตฺถา เทวา ทีฆายุกา วณฺณวโนฺต สุขพหุลา’ติฯ ตสฺส เอวํ โหติ – ‘อโห วตาหํ กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปเชฺชยฺย’นฺติฯ โส อนฺนํ เทติ…เป.… ปานํ เทติ… วตฺถํ เทติ… ยานํ เทติ… มาลํ เทติ… คนฺธํ เทติ… วิเลปนํ เทติ… เสยฺยํ เทติ… อาวสถํ เทติ… ปทีเปยฺยํ เทติฯ โส กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปชฺชติฯ อยํ โข, ภิกฺขุ, เหตุ, อยํ ปจฺจโย, เยน มิเธกโจฺจ กายสฺส เภทา ปรํ มรณา มูลคเนฺธ อธิวตฺถานํ เทวานํ สหพฺยตํ อุปปชฺชตี’’ติฯ พาวีสติมํฯ</p>


<h3>๒๓-๑๑๒. สารคนฺธาทิทานูปการสุตฺตนวุติกํ</h3>
<p> สาวตฺถินิทานํ ฯ เอกมนฺตํ นิสิโนฺน โข โส ภิกฺขุ ภควนฺตํ เอตทโวจ – ‘‘โก นุ โข, ภเนฺต, เหตุ, โก ปจฺจโย, เยน มิเธกโจฺจ กายสฺส เภทา ปรํ มรณา สารคเนฺธ อธิวตฺถานํ เทวานํ…เป.… เผคฺคุคเนฺธ อธิวตฺถานํ เทวานํ… ตจคเนฺธ อธิวตฺถานํ เทวานํ … ปปฎิกคเนฺธ อธิวตฺถานํ เทวานํ… ปตฺตคเนฺธ อธิวตฺถานํ เทวานํ… ปุปฺผคเนฺธ  อธิวตฺถานํ เทวานํ… ผลคเนฺธ อธิวตฺถานํ เทวานํ… รสคเนฺธ อธิวตฺถานํ เทวานํ… คนฺธคเนฺธ อธิวตฺถานํ เทวานํ สหพฺยตํ อุปปชฺชตี’’ติ? ‘‘อิธ, ภิกฺขุ, เอกโจฺจ กาเยน สุจริตํ จรติ, วาจาย สุจริตํ จรติ, มนสา สุจริตํ จรติฯ ตสฺส สุตํ โหติ – ‘คนฺธคเนฺธ อธิวตฺถา เทวา ทีฆายุกา วณฺณวโนฺต สุขพหุลา’ติฯ ตสฺส เอวํ โหติ – ‘อโห วตาหํ กายสฺส เภทา ปรํ มรณา คนฺธคเนฺธ อธิวตฺถานํ เทวานํ สหพฺยตํ อุปปเชฺชยฺย’นฺติฯ โส อนฺนํ เทติ…เป.… ปานํ เทติ… วตฺถํ เทติ… ยานํ เทติ… มาลํ เทติ… คนฺธํ เทติ… วิเลปนํ  เทติ… เสยฺยํ เทติ… อาวสถํ เทติ… ปทีเปยฺยํ เทติฯ โส กายสฺส เภทา ปรํ มรณา คนฺธคเนฺธ อธิวตฺถานํ เทวานํ สหพฺยตํ อุปปชฺชติฯ อยํ โข, ภิกฺขุ, เหตุ, อยํ ปจฺจโย, เยน มิเธกโจฺจ กายสฺส เภทา ปรํ มรณา คนฺธคเนฺธ อธิวตฺถานํ เทวานํ สหพฺยตํ อุปปชฺชตี’’ติฯ ทฺวาทสสติมํฯ</p>


<p>(เอวํ ปิณฺฑเกน เอกสตญฺจ ทฺวาทส จ สุตฺตนฺตา โหนฺติฯ)</p>

</p>


<p>ตสฺสุทฺทานํ –</p>


<p>
สุทฺธิกญฺจ สุจริตํ, ทาตา หิ อปเร ทส;  
  
ทานูปการา สตธา, คนฺธเพฺพ สุปฺปกาสิตาติฯ  
</p>
  
  
  
  
  