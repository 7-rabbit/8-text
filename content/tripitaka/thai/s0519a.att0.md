<h2>ขุทฺทกนิกาเย</h2>
<h2>เนตฺติปฺปกรณ-อฎฺฐกถา</h2>
<h3>คนฺถารมฺภกถา</h3>
<p>
มหาการุณิกํ  
  
  
นาถํ,  
เญยฺยสาครปารคุํ;  
  
วเนฺท นิปุณคมฺภีร-วิจิตฺรนยเทสนํฯ  
</p>
  
<p>
วิชฺชาจรณสมฺปนฺนา, เยน นิยฺยนฺติ โลกโต;  
  
วเนฺท ตมุตฺตมํ  
ธมฺมํ,  
สมฺมาสมฺพุทฺธปูชิตํฯ  
</p>
  
<p>
สีลาทิคุณสมฺปโนฺน, ฐิโต มคฺคผเลสุ โย;  
  
วเนฺท  
อริยสงฺฆํ  
ตํ, ปุญฺญเกฺขตฺตํ อนุตฺตรํฯ  
</p>
  
<p>
วนฺทนาชนิตํ ปุญฺญํ, อิติ ยํ รตนตฺตเย;  
  
หตนฺตราโย สพฺพตฺถ, หุตฺวาหํ ตสฺส เตชสาฯ  
</p>
  
<p>
ฐิติํ  
อากงฺขมาเนน, จิรํ สทฺธมฺมเนตฺติยา;  
  
ธมฺมรกฺขิต  
นาเมน, เถเรน อภิยาจิโตฯ  
</p>
  
<p>
ปทุมุตฺตรนาถสฺส, ปาทมูเล ปวตฺติตํ;  
  
ปสฺสตา อภินีหารํ, สมฺปตฺตํ ยสฺส มตฺถกํฯ  
</p>
  
<p>
สํขิตฺตํ วิภชนฺตานํ, เอโส อโคฺคติ ตาทินา;  
  
ฐปิโต เอตทคฺคสฺมิํ, โย มหาสาวกุตฺตโมฯ  
</p>
  
<p>
ฉฬภิโญฺญ วสิปฺปโตฺต, ปภินฺนปฎิสมฺภิโท;  
  
มหากจฺจายโน  
เถโร, สมฺพุเทฺธน ปสํสิโตฯ  
</p>
  
<p>
เตน  
ยา ภาสิตา เนตฺติ, สตฺถารา อนุโมทิตา;  
  
สาสนสฺส สทายตฺตา, นวงฺคสฺสตฺถวณฺณนาฯ  
</p>
  
<p>
ตสฺสา คมฺภีรญาเณหิ, โอคาเหตพฺพภาวโต;  
  
กิญฺจาปิ ทุกฺกรา กาตุํ, อตฺถสํวณฺณนา มยาฯ  
</p>
  
<p>
สห สํวณฺณนํ ยสฺมา, ธรเต สตฺถุสาสนํ;  
  
ปุพฺพาจริยสีหานํ, ติฎฺฐเตว วินิจฺฉโยฯ  
</p>
  
<p>
ตสฺมา ตมุปนิสฺสาย, โอคาเหตฺวาน ปญฺจปิ;  
  
นิกาเย เปฎเกนาปิ, สํสนฺทิตฺวา ยถาพลํฯ  
</p>
  
<p>
สุวิสุทฺธมสํกิณฺณํ, นิปุณตฺถวินิจฺฉยํ;  
  
มหาวิหารวาสีนํ, สมยํ อวิโลมยํฯ  
</p>
  
<p>
ปมาทเลขํ วเชฺชตฺวา, ปาฬิํ สมฺมา นิโยชยํ;  
  
อุปเทสํ วิภาเวโนฺต, กริสฺสามตฺถวณฺณนํฯ  
</p>
  
<p>
อิติ  
อตฺถํ อสงฺกิณฺณํ,  
เนตฺติปฺปกรณสฺส  
เม;  
  
วิภชนฺตสฺส สกฺกจฺจํ, นิสามยถ สาธโวติฯ  
</p>
  
<p>ตตฺถ เกนเฎฺฐน เนตฺติ? สทฺธมฺมนยนเฎฺฐน ฯ ยถา หิ ตณฺหา สเตฺต กามาทิภวํ นยตีติ ‘‘ภวเนตฺตี’’ติ วุจฺจติ, เอวมยมฺปิ เวเนยฺยสเตฺต อริยธมฺมํ นยตีติ สทฺธมฺมนยนเฎฺฐน ‘‘เนตฺตี’’ติ วุจฺจติฯ อถ วา นยนฺติ ตายาติ ฯ เนตฺติปฺปกรเณน หิ กรณภูเตน ธมฺมกถิกา เวเนยฺยสเตฺต ทสฺสนมคฺคํ นยนฺติ สมฺปาเปนฺตีติ, นียนฺติ วา เอตฺถ เอตสฺมิํ ปกรเณ อธิฎฺฐานภูเต ปติฎฺฐาเปตฺวา เวเนยฺยา นิพฺพานํ สมฺปาปิยนฺตีติ ฯ น หิ เนตฺติอุปเทสสนฺนิสฺสเยน วินา อวิปรีตสุตฺตตฺถาวโพโธ สมฺภวติฯ ตถา หิ วุตฺตํ – ‘‘ตสฺมา นิพฺพายิตุกาเมนา’’ติอาทิฯ สพฺพาปิ หิ สุตฺตสฺส อตฺถสํวณฺณนา เนตฺติอุปเทสายตฺตา, เนตฺติ จ สุตฺตปฺปภวา, สุตฺตํ สมฺมาสมฺพุทฺธปฺปภวนฺติฯ</p>


<p>สา ปนายํ เนตฺติ ปกรณปริเจฺฉทโต ติปฺปเภทา หารนยปฎฺฐานานํ วเสนฯ ปฐมญฺหิ หารวิจาโร, ตโต นยวิจาโร, ปจฺฉา ปฎฺฐานวิจาโรติฯ ปาฬิววตฺถานโต ปน สงฺคหวารวิภาควารวเสน ทุวิธาฯ สพฺพาปิ หิ เนตฺติ สงฺคหวาโร วิภาควาโรติ วารทฺวยเมว โหติฯ</p>


<p>ตตฺถ   อาทิโต ปญฺจหิ คาถาหิ ปริจฺฉิโนฺนฯ สโพฺพ หิ ปกรณโตฺถ ‘‘ยํ โลโก ปูชยเต’’ติอาทีหิ ปญฺจหิ คาถาหิ อปริคฺคหิโต นาม นตฺถิฯ นนุ เจตฺถ ปฎฺฐานํ อสงฺคหิตนฺติ? นยิทเมวํ ทฎฺฐพฺพํ, มูลปทคฺคหเณน ปฎฺฐานสฺส สงฺคหิตตฺตาฯ ตถา หิ วกฺขติ – ‘‘อฎฺฐารส มูลปทา กุหิํ ทฎฺฐพฺพา สาสนปฎฺฐาเน’’ติฯ มูลปทปฎฺฐานานิ หิ อตฺถนยสงฺขารตฺติกา วิย อญฺญมญฺญํ สงฺคหิตานิฯ</p>


<p> ปน อุเทฺทสนิเทฺทสปฎินิเทฺทสวเสน ติวิโธฯ เตสุ ‘‘ตตฺถ กตเม โสฬส หารา’’ติ อารภิตฺวา ยาว ‘‘ภวนฺติ อฎฺฐารส ปทานี’’ติ อยํ อุเทฺทสวาโรฯ ‘‘อสฺสาทาทีนวตา’’ติ อารภิตฺวา ยาว ‘‘เตตฺติํสา เอตฺติกา เนตฺตี’’ติ อยํ นิเทฺทสวาโรฯ ปฎินิเทฺทสวาโร ปน หารวิภงฺควาโร หารสมฺปาตวาโร นยสมุฎฺฐานวาโร สาสนปฎฺฐานวาโรติ จตุพฺพิโธฯ เตสุ ‘‘ตตฺถ กตโม เทสนาหาโร’’ติ อารภิตฺวา ยาว ‘‘อยํ ปหาเนน สมาโรปนา’’ติ อยํ หารวิภงฺควาโรฯ ตตฺถ ‘‘กตโม เทสนาหารสมฺปาโต’’ติ อารภิตฺวา ยาว ‘‘อนุปาทิเสสา จ นิพฺพานธาตู’’ติ อยํ หารสมฺปาตวาโรฯ เอตฺถาห – หารวิภงฺคหารสมฺปาตวารานํ กิํ นานากรณนฺติ? วุจฺจเต – ยตฺถ อเนเกหิปิ อุทาหรณสุเตฺตหิ เอโก  หาโร นิทฺทิสียติ, อยํ หารวิภงฺควาโรฯ ยตฺถ ปน เอกสฺมิํ สุเตฺต อเนเก หารา สมฺปตนฺติ, อยํ หารสมฺปาตวาโรฯ วุตฺตเญฺหตํ  –</p>


<p>
‘‘ยตฺถ จ สเพฺพ หารา, สมฺปตมานา นยนฺติ สุตฺตตฺถํ;  
  
พฺยญฺชนวิธิปุถุตฺตา, สา ภูมี หารสมฺปาโต’’ติฯ  
</p>
  
<p>นยสมุฎฺฐานสาสนปฎฺฐานวารวิภาโค ปากโฎ เอวฯ สาสนปฎฺฐานวาโร ปน สงฺคหวาเร วิย อุเทฺทสนิเทฺทสวาเรสุปิ น สรูปโต อุทฺธโฎติฯ เอตฺถาห – ‘‘อิทํ เนตฺติปฺปกรณํ มหาสาวกภาสิตํ, ภควตา อนุโมทิต’’นฺติ จ กถเมตํ วิญฺญายตีติ? ปาฬิโต เอวฯ น หิ ปาฬิโต อญฺญํ ปมาณตรํ อตฺถิฯ ยา หิ จตูหิ มหาปเทเสหิ อวิรุทฺธา ปาฬิ, สา ปมาณํฯ ตถา หิ อครหิตาย อาจริยปรมฺปราย เปฎโกปเทโส วิย อิทํ เนตฺติปฺปกรณํ อาภตํฯ ยทิ เอวํ กสฺมาสฺส นิทานํ น วุตฺตํฯ สาวกภาสิตานมฺปิ หิ  (ที. นิ. ๑.๔๔๔ อาทโย)  (ม. นิ. ๑.๕๗ อาทโย) ทีนํ  นิทานํ ภาสิตนฺติ? นยิทํ เอกนฺติกํฯ สาวกภาสิตานํ พุทฺธภาสิตานมฺปิ หิ เอกจฺจานํ ปฎิสมฺภิทามคฺคนิเทฺทสาทีนํ ธมฺมปทพุทฺธวํสาทีนญฺจ นิทานํ น ภาสิตํ, น จ ตาวตา ตานิ อปฺปมาณํ, เอวมิธาปิ ทฎฺฐพฺพํฯ</p>


<p>นิทานญฺจ นาม สุตฺตวินยานํ ธมฺมภณฺฑาคาริกอุปาลิเตฺถราทีหิ มหาสาวเกเหว ภาสิตํ, อิทญฺจ มหาสาวกภาสิตํ, เถรํ มุญฺจิตฺวา อนญฺญวิสยตฺตา อิมิสฺสา วิจารณายาติ กิเมเตน นิทานคเวสเนน, อโตฺถเยเวตฺถ คเวสิตโพฺพ, โย ปาฬิยา อวิรุโทฺธติฯ อถ วา ปาฬิยา อตฺถสํวณฺณนาภาวโต น อิมสฺส ปกรณสฺส วิสุํ นิทานวจนกิจฺจํ อตฺถิ, ปฎิสมฺภิทามคฺคนิเทฺทสาทีนํ วิยาติ ทฎฺฐพฺพํฯ</p>


<p>อิทานิ เอตสฺมิํ ปกรเณ นานปฺปการโกสลฺลตฺถํ อยํ วิภาโค เวทิตโพฺพ – สพฺพเมว เจตํ ปกรณํ สาสนปริเยฎฺฐิภาวโต เอกวิธํ, ตถา อริยมคฺคสมฺปาทนโต วิมุตฺติรสโต จฯ พฺยญฺชนตฺถวิจารภาวโต ทุวิธํ, ตถา สงฺคหวิภาคภาวโต ธมฺมวินยตฺถสํวณฺณนโต โลกิยโลกุตฺตรตฺถสงฺคหณโต รูปารูปธมฺมปริคฺคาหกโต ลกฺขณลกฺขิยภาวโต ปวตฺตินิวตฺติวจนโต สภาควิสภาคนิเทฺทสโต สาธารณาสาธารณธมฺมวิภาคโต จฯ</p>


<p>ติวิธํ ปุคฺคลตฺตยนิเทฺทสโต ติวิธกลฺยาณวิภาคโต ปริญฺญตฺตยกถนโต ปหานตฺตยูปเทสโต  สิกฺขตฺตยสงฺคหณโต ติวิธสํกิเลสวิโสธนโต มูลคีติอนุคีติสงฺคีติเภทโต ปิฎกตฺตยตฺถสํวณฺณนโต หารนยปฎฺฐานปฺปเภทโต จฯ</p>


<p>จตุพฺพิธํ จตุปฺปฎิสมฺภิทาวิสยโต จตุนยเทสนโต ธมฺมตฺถเทสนาปฎิเวธคมฺภีรภาวโต จฯ ปญฺจวิธํ อภิเญฺญยฺยาทิธมฺมวิภาคโต ปญฺจกฺขนฺธนิเทฺทสโต ปญฺจคติปริเจฺฉทโต ปญฺจนิกายตฺถวิวรณโต จฯ ฉพฺพิธํ ฉฬารมฺมณวิภาคโต ฉอชฺฌตฺติกพาหิรายตนวิภาคโต จฯ สตฺตวิธํ สตฺตวิญฺญาณฎฺฐิติปริเจฺฉทโตฯ นววิธํ สุตฺตาทินวงฺคนิเทฺทสโตฯ จุทฺทสวิธํ สุตฺตาธิฎฺฐานวิภาคโตฯ โสฬสวิธํ อฎฺฐวีสติวิธญฺจ สาสนปฎฺฐานปฺปเภทโตฯ จตุราสีติสหสฺสวิธํ จตุราสีติสหสฺสธมฺมกฺขนฺธวิจารภาวโตติอาทินา นเยน ปกรณวิภาโค เวทิตโพฺพฯ</p>


<p>ตตฺถ ติ สกลํ เนตฺติปฺปกรณํ สิกฺขตฺตยสงฺคหสฺส นวงฺคสฺส สตฺถุสาสนสฺส อตฺถสํวณฺณนาภาวโตฯ ติ  ทสฺสนภูมิภาวนาภูมิสมฺปาทนโตฯ ติ สาสนสฺส อมตปริโยสานตฺตา วุตฺตํฯ ติ หารพฺยญฺชนปทกมฺมนยานํ พฺยญฺชนวิจารตฺตา อตฺถปทอตฺถนยานํ อตฺถวิจารตฺตา วุตฺตํฯ  ปรโต อาวิ ภวิสฺสติฯ ติ สกลสฺสาปิ ปริยตฺติสาสนสฺส ธมฺมวินยภาวโต วุตฺตํฯ ติ เนตฺติวจนสฺส ลกฺขณตฺตา อุทาหรณสุตฺตานญฺจ ลกฺขิยตฺตา วุตฺตํฯ ติ สมานชาติยา ธมฺมา สภาคา, ปฎิปกฺขา วิสภาคา, ตํวิจารภาวโตติ อโตฺถฯ ติ ปหาเนกฎฺฐสหเชกฎฺฐตาทิสามเญฺญน เย ธมฺมา เยสํ ธมฺมานํ นามวตฺถาทินา สาธารณา ตพฺพิธุรตาย อสาธารณา จ, ตํวิภาคโต ทุวิธนฺติ อโตฺถฯ</p>


<p>ติ อุคฺฆฎิตญฺญุอาทิ ปุคฺคลตฺตยนิเทฺทสโตฯ ติ อาทิกลฺยาณาทิวิภาคโตฯ ติ ปฐมํ วจนํ มูลคีติ, วุตฺตเสฺสว อตฺถสฺส สงฺคหคาถา อนุคีติ, ตํตํสุตฺตตฺถโยชนวเสน วิปฺปกิณฺณสฺส ปกรณสฺส สงฺคายนํ สงฺคีติ, สา เถรสฺส ปรโต ปวตฺติตาติ เวทิตพฺพา, เอตาสํ ติสฺสนฺนํ เภทโต ติวิธนฺติ อโตฺถฯ ติ รูปาทิปญฺจกฺขนฺธสีลาทิปญฺจธมฺมกฺขนฺธนิเทฺทสโต ปญฺจวิธนฺติ อโตฺถฯ ติ โลภโทสโมหานํ อโลภาโทสาโมหานํ กายวจีมโนกมฺมานํ สทฺธาทิปญฺจินฺทฺริยานญฺจ วเสน จุทฺทสวิธสฺส สุตฺตาธิฎฺฐานสฺส วิภาควจนโต จุทฺทสวิธนฺติ อโตฺถฯ เสสํ สุวิเญฺญยฺยนฺติ น ปปญฺจิตํฯ</p>





