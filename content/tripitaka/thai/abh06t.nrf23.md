<h1>๒๓. เตวีสติโม ปริเจฺฉโท</h1>
<h3>กิเลสปฺปหานกถา</h3>
<ol>
<li>
เอเตสุ  
  
  
เยน เย ธมฺมา, ปหาตพฺพา ภวนฺติ หิ;  
  
เตสํ ทานิ กริสฺสามิ, ปกาสนมิโต ปรํฯ  
</li>
  
<p>อิเมสุ ปน จตูสุ มคฺคญาเณสุ เย ธมฺมา เยน ญาเณน ปหาตพฺพา, เตสํ ปหานเมวํ เวทิตพฺพํฯ เอตานิ หิ ยถาโยคํ สํโยชนกิเลสมิจฺฉตฺตโลกธมฺมมจฺฉริยวิปลฺลาสคนฺถาคติอาสว- โอฆโยคนีวรณปรามาสอุปาทานานุสยมลอกุสลกมฺมปถ- อกุสลจิตฺตุปฺปาทสงฺขาตานํ ปหานกรานิฯ
</ol></p>


<p>ตตฺถ ติ ทส สํโยชนานิฯ เสยฺยถิทํ – รูปราคารูปราคมานอุทฺธจฺจาวิชฺชาติ อิเม ปญฺจ อุทฺธํภาคิยสํโยชนานิ นามฯ สกฺกายทิฎฺฐิ วิจิกิจฺฉา สีลพฺพตปรามาโส กามราโค ปฎิโฆติ อิเม ปญฺจ อโธภาคิยสํโยชนานิ นามฯ</p>


<p>ติ ทส กิเลสาฯ เสยฺยถิทํ – โลโภ โทโส โมโห มาโน ทิฎฺฐิ วิจิกิจฺฉา ถินํ อุทฺธจฺจํ อหิริกํ อโนตฺตปฺปนฺติฯ</p>


<p>ติ ทส มิจฺฉตฺตาฯ เสยฺยถิทํ – มิจฺฉาทิฎฺฐิ มิจฺฉาสงฺกโปฺป มิจฺฉาวาจา มิจฺฉากมฺมโนฺต มิจฺฉาอาชีโว มิจฺฉาวายาโม มิจฺฉาสติ มิจฺฉาสมาธิ มิจฺฉาญาณํ มิจฺฉาวิมุตฺตีติฯ</p>


<p>ติ อฎฺฐ โลกธมฺมา ลาโภ อลาโภ ยโส อยโส นินฺทา ปสํสา สุขํ ทุกฺขนฺติฯ อิธ ปน การณูปจาเรน  ลาภาทิวตฺถุกสฺส อนุนยสฺส, อลาภาทิวตฺถุกสฺส ปฎิฆสฺส เจตํ โลกธมฺมคหเณน คหณํ กตนฺติ เวทิตพฺพํฯ</p>


<p>ติ ปญฺจ มจฺฉริยานิ อาวาสมจฺฉริยํ กุลมจฺฉริยํ ลาภมจฺฉริยํ ธมฺมมจฺฉริยํ  วณฺณมจฺฉริยนฺติฯ อิมานิ อาวาสาทีสุ อเญฺญสํ สาธารณภาวํ อสหนากาเรน ปวตฺตานิ มจฺฉริยานิฯ</p>


<p>ติ อนิจฺจทุกฺขอนตฺตอสุเภสุเยว  วตฺถูสุ ‘‘นิจฺจํ สุขํ อตฺตา สุภ’’นฺติ เอวํ ปวตฺตา สญฺญาวิปลฺลาโส จิตฺตวิปลฺลาโส ทิฎฺฐิวิปลฺลาโสติ อิเม ตโย วิปลฺลาสาฯ</p>


<p>ติ จตฺตาโร คนฺถา อภิชฺฌากายคโนฺถ, พฺยาปาโท, สีลพฺพตปรามาโส, อิทํสจฺจาภินิเวโส กายคโนฺถติฯ</p>


<p>ติ ฉนฺทโทสโมหภยานิฯ ติ จตฺตาโร อาสวา – กามราคภวราคมิจฺฉาทิฎฺฐิอวิชฺชาสโวติฯ ติปิ เตสเมวาธิวจนํฯ ติ กามจฺฉนฺทาทโยฯ ติ มิจฺฉาทิฎฺฐิยา อธิวจนํฯ</p>


<p>ติ จตฺตาริ อุปาทานานิ กามุปาทานาทีนีติฯ ติ สตฺต อนุสยา กามราคานุสโย ปฎิฆมานทิฎฺฐิวิจิกิจฺฉาภวราคาวิชฺชานุสโยติฯ ติ ตโย มลา – โลโภ โทโส โมโหติฯ</p>


<p>ติ ทส อกุสลกมฺมปถาฯ เสยฺยถิทํ – ปาณาติปาโต อทินฺนาทานํ กาเมสุมิจฺฉาจาโร มุสาวาโท ปิสุณวาจา ผรุสวาจา สมฺผปฺปลาโป อภิชฺฌา พฺยาปาโท มิจฺฉาทิฎฺฐีติ ทสฯ</p>


<p>ติ  โลภมูลานิ อฎฺฐ, โทสมูลานิ เทฺว, โมหมูลานิ เทฺวติ อิเม ทฺวาทสาติฯ</p>


<p>เอเตสํ สํโยชนาทีนํ เอตานิ ยถาสมฺภวํ ปหานกรานิฯ กถํ?  ตาว สกฺกายทิฎฺฐิวิจิกิจฺฉาสีลพฺพตปรามาสา อปายคมนียา กามราคปฎิฆาติ เอเต ปฐมมคฺคญาณวชฺฌา, เสสา กามราคปฎิฆา โอฬาริกา ทุติยมคฺคญาณวชฺฌา, สุขุมา ตติยมคฺคญาณวชฺฌา, รูปราคาทโย ปญฺจปิ จตุตฺถมคฺคญาณวชฺฌา เอวฯ</p>


<p>  ทิฎฺฐิวิจิกิจฺฉา ปฐมมคฺคญาณวชฺฌา, โทโส ตติยมคฺคญาณวโชฺฌ, โลภโมหมานถินอุทฺธจฺจอหิริกาโนตฺตปฺปานิ จตุตฺถมคฺคญาณวชฺฌานิฯ</p>


<p> มิจฺฉาทิฎฺฐิ มุสาวาโท มิจฺฉากมฺมโนฺต มิจฺฉาอาชีโวติ อิเม ปฐมมคฺคญาณวชฺฌา, มิจฺฉาสงฺกโปฺป ปิสุณวาจา ผรุสวาจาติ อิเม ตติยมคฺคญาณวชฺฌา, เจตนาเยว เจตฺถ มิจฺฉาวาจาติ เวทิตพฺพา, สมฺผปฺปลาปมิจฺฉาวายามสติสมาธิวิมุตฺติญาณานิ จตุตฺถมคฺคญาณวชฺฌานิฯ</p>


<p> ปฎิโฆ ตติยมคฺคญาณวโชฺฌ, อนุนโย จตุตฺถมคฺคญาณวโชฺฌ, ยเส ปสํสาย จ อนุนโย จตุตฺถมคฺคญาณวโชฺฌติ เอเกฯ</p>


<p> ปฐมมคฺคญาณวชฺฌานิ เอวฯ</p>


<p> ปน อนิเจฺจ นิจฺจํ, อนตฺตนิ อตฺตาติ จ สญฺญาจิตฺตทิฎฺฐิวิปลฺลาสา , ทุเกฺข สุขํ, อสุเภ สุภนฺติ ทิฎฺฐิวิปลฺลาโส จาติ อิเม ปฐมมคฺคญาณวชฺฌา, อสุเภ สุภนฺติ สญฺญาจิตฺตวิปลฺลาสา ตติยมคฺคญาณวชฺฌา, ทุเกฺข สุขนฺติ จตุตฺถมคฺคญาณวชฺฌาฯ</p>


<p> สีลพฺพตปรามาสอิทํสจฺจาภินิเวสกายคนฺถา ปฐมมคฺคญาณวชฺฌา, พฺยาปาทกายคโนฺถ ตติยมคฺคญาณวโชฺฌ, อภิชฺฌากายคโนฺถ จตุตฺถมคฺคญาณวโชฺฌวฯ</p>


<p>  ปฐมมคฺคญาณวชฺฌาฯ</p>


<p> ทิฎฺฐาสโว ปฐมญาณวโชฺฌ, กามาสโว ตติยญาณวโชฺฌ, อิตเร เทฺว จตุตฺถญาณวชฺฌาฯ ปิ เอเสว นโยฯ</p>


<p> วิจิกิจฺฉานีวรณํ ปฐมญาณวชฺฌํ, กามจฺฉโนฺท พฺยาปาโท กุกฺกุจฺจนฺติ ตีณิ ตติยญาณวชฺฌานิ, ถินมิทฺธอุทฺธจฺจานิ จตุตฺถญาณวชฺฌานิฯ</p>


<p>  ปฐมญาณวโชฺฌฯ</p>


<p> สเพฺพสมฺปิ โลกิยธมฺมานํ วตฺถุกามวเสน ‘‘กามา’’ติ อาคตตฺตา รูปารูเปสุ ราโคปิ กามุปาทาเน ปตติ, ตสฺมา ตญฺจ กามุปาทานํ จตุตฺถญาณวชฺฌํ, เสสานิ ปฐมญาณวชฺฌานิฯ</p>


<p> ทิฎฺฐิวิจิกิจฺฉานุสยา ปฐมญาณวชฺฌา, กามราคปฎิฆานุสยา ตติยญาณวชฺฌา, มานภวราคาวิชฺชานุสยา จตุตฺถญาณวชฺฌาฯ</p>


<p> โทสมลํ ตติยญาณวชฺฌํ, อิตรานิ จตุตฺถญาณวชฺฌาเนวฯ</p>


<p> ปาณาติปาโต อทินฺนาทานํ มิจฺฉาจาโร มุสาวาโท มิจฺฉาทิฎฺฐีติ อิเม ปฐมญาณวชฺฌา, ปิสุณวาจา ผรุสวาจา พฺยาปาโทติ ตติยญาณวชฺฌา, สมฺผปฺปลาโป อภิชฺฌา จตุตฺถญาณวชฺฌาวฯ</p>


<p> จตฺตาโร ทิฎฺฐิคตจิตฺตุปฺปาทา, วิจิกิจฺฉาสมฺปยุโตฺต จาติ ปญฺจ ปฐมญาณวชฺฌา, เทฺว ปฎิฆสมฺปยุตฺตา ตติยญาณวชฺฌา, เสสา จตุตฺถญาณวชฺฌาติฯ</p>


<p>ยญฺจ เยน วชฺฌํ, ตํ เตน ปหาตพฺพํ นามฯ เตน วุตฺตํ ‘‘เอเตสํ สํโยชนาทีนํ ธมฺมานํ เอตานิ ยถาโยคํ ปหานกรานี’’ติฯ</p>


<ol>
<li>
เอเตสุ  
ญาเณสุ จ เยน เยน,  
  
โย โย หิ ธโมฺม สมุเปติ ฆาตํ;  
  
โส โส อเสเสน จ เตน เตน,  
  
สนฺทสฺสิโต สาธุ มยา ปเนวํฯ  
</li>
  
กิเลสปหานกฺกมกถายํฯ  
</li>
  
<li>
ปริญฺญาทีนิ  
  
กิจฺจานิ, ยานิ วุตฺตานิ สตฺถุนา;  
  
สจฺจาภิสมเย ตานิ, ปวกฺขามิ อิโต ปรํฯ  
</li>
  
<li>
เอเกกสฺส ปเนเตสุ,  
  
ญาณเสฺสกกฺขเณ สิยา;  
  
ปริญฺญา จ ปหานญฺจ,  
  
สจฺฉิกิริยา จ ภาวนาฯ  
</li>
  
<li>
ปริญฺญาทีนิ เอตานิ, กิจฺจาเนกกฺขเณ ปน;  
  
ยถาสภาวโต ตานิ, ชานิตพฺพานิ วิญฺญุนาฯ  
</li>
  
<li>
ปทีโป หิ ยถา โลเก, อปุพฺพาจริมํ อิธ;  
  
จตฺตาริ ปน กิจฺจานิ, กโรเตกกฺขเณ ปนฯ  
</li>
  
<li>
อาโลกญฺจ วิทํเสติ, นาเสติ ติมิรมฺปิ จ;  
  
ปริยาทิยติ เตลญฺจ, วฎฺฎิํ ฌาเปติ เอกโตฯ  
</li>
  
<li>
เอวํ ตํ มคฺคญาณมฺปิ, อปุพฺพาจริมํ ปน;  
  
จตฺตาริปิ จ กิจฺจานิ, กโรเตกกฺขเณ ปนฯ  
</li>
  
<li>
ปริญฺญาภิสมเยเนว, ทุกฺขํ อภิสเมติ โส;  
  
ปหานาภิสมเยเนว, ตถา สมุทยมฺปิ จฯ  
</li>
  
<li>
ภาวนาวิธินาเยว, มคฺคํ อภิสเมติ ตํ;  
  
อารมฺมณกฺริยาเยว, นิโรธํ สจฺฉิกโรติ โสฯ  
</li>
  
<p>วุตฺตมฺปิ เจตํ ‘‘มคฺคสมงฺคิสฺส ญาณํ ทุเกฺขเปตํ ญาณํ, ทุกฺขสมุทเยเปตํ ญาณํ, ทุกฺขนิโรเธเปตํ ญาณํ, ทุกฺขนิโรธคามินิยา  ปฎิปทายเปตํ ญาณ’’นฺติฯ ตตฺถ ยถา ปทีโป วฎฺฎิํ ฌาเปติ, เอวํ มคฺคญาณํ ทุกฺขํ ปริชานาติฯ ยถา อนฺธการํ นาเสติ, เอวํ สมุทยํ ปชหติฯ ยถา อาโลกํ วิทํเสติ, เอวํ สหชาตาทิปจฺจยตาย สมฺมาสงฺกปฺปาทิมคฺคํ ภาเวติฯ ยถา เตลํ ปริยาทิยติ, เอวํ กิเลสปริยาทาเนน นิโรธํ สจฺฉิกโรตีติ เวทิตพฺพํฯ
</ol></p>


<ol>
<li>
อุคฺคจฺฉโนฺต ยถาทิโจฺจ, อปุพฺพาจริมํ ปน;  
  
จตฺตาริ ปน กิจฺจานิ, กโรเตกกฺขเณ อิธฯ  
</li>
  
<li>
โอภาเสติ  
จ รูปานิ, นาเสติ ติมิรมฺปิ จ;  
  
อาโลกญฺจ วิทํเสติ, สีตญฺจ ปฎิหญฺญติฯ  
</li>
  
<li>
ยถา จ มหตี นาวา, อปุพฺพาจริมํ ปน;  
  
จตฺตาริ ปน กิจฺจานิ, กโรเตกกฺขเณ ปนฯ  
</li>
  
<li>
ชหตี โอริมํ ตีรํ, โสตํ ฉินฺทติ สา ปน;  
  
ตถา วหติ ภณฺฑญฺจ, ตีรมเปฺปติ ปาริมํฯ  
</li>
  
<li>
นาวาโยริมตีรสฺส, ยถา ปชหนํ ปน;  
  
ตเถว มคฺคญาณสฺส, ทุกฺขสฺส ปริชานนํฯ  
</li>
  
<li>
ยถา  
ฉินฺทติ ตํ โสตํ, ตณฺหํ ชหติ ตํ ตถา;  
  
ยถา วหติ ตํ ภณฺฑํ, สหชาตาทินา ปนฯ  
</li>
  
<li>
ตเถว ปจฺจยเตฺตน, มคฺคํ ภาเวติ นาม โส;  
  
ยถา ปารํ ปน เอวํ, นิโรธารมฺมณํ ภเวฯ  
</li>
  
<li>
โลกุตฺตเรน นิทฺทิฎฺฐา, ยา โลกุตฺตรภาวนา;  
  
สา สเงฺขปนเยเนวํ, มยา สาธุ ปกาสิตาฯ  
</li>
  
<li>
โก  
หิ นาม นโร โลเก,  
  
โลกุตฺตรสุขาวหํ;  
  
ภาวนํ ปน ปญฺญาย,  
  
น จ ภาเวยฺย ปณฺฑิโตฯ  
</li>
  
<li>
อิมํ วิทิตฺวา หิตภาวนํ วนํ,  
  
อุเปติ โย เว สุขสํหิตํ หิตํ;  
  
วิธูย จิตฺตสฺส อนุตฺตมํ ตมํ,  
  
อุเปติ จาวิคฺคหกมฺปทํ ปทํฯ  
</li>
  
อิติ อภิธมฺมาวตาเร ญาณทสฺสนวิสุทฺธินิเทฺทโส นาม  
</li>
  
เตวีสติโม ปริเจฺฉโทฯ  
</li>
  
  
  
  
  