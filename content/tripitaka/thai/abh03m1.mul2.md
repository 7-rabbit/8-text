<h1>๒. ทุติยนโย</h1>
<h2>๒. สงฺคหิเตนอสงฺคหิตปทนิเทฺทโส</h2>
<p> จกฺขายตเนน    เย ธมฺมา… โผฎฺฐพฺพายตเนน เย ธมฺมา… จกฺขุธาตุยา เย ธมฺมา… โผฎฺฐพฺพธาตุยา เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ อสงฺคหิตา? เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> จกฺขุวิญฺญาณธาตุยา เย ธมฺมา… โสตวิญฺญาณธาตุยา เย ธมฺมา… ฆานวิญฺญาณธาตุยา เย ธมฺมา… ชิวฺหาวิญฺญาณธาตุยา เย ธมฺมา… กายวิญฺญาณธาตุยา เย ธมฺมา… มโนธาตุยา เย ธมฺมา… มโนวิญฺญาณธาตุยา เย ธมฺมา ขนฺธสงฺคเหน สงฺคหิตา อายตนสงฺคเหน  อสงฺคหิตา ธาตุสงฺคเหน อสงฺคหิตา…เป.… เต ธมฺมา จตูหิ ขเนฺธหิ เอกาทสหายตเนหิ ทฺวาทสหิ ธาตูหิ อสงฺคหิตาฯ</p>


<p> จกฺขุนฺทฺริเยน เย ธมฺมา… โสตินฺทฺริเยน เย ธมฺมา… ฆานินฺทฺริเยน เย ธมฺมา… ชิวฺหินฺทฺริเยน เย ธมฺมา… กายินฺทฺริเยน เย ธมฺมา… อิตฺถินฺทฺริเยน เย ธมฺมา… ปุริสินฺทฺริเยน เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> อสญฺญาภเวน เย ธมฺมา… เอกโวการภเวน เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา…เป.… เต ธมฺมา จตูหิ  ขเนฺธหิ ตีหายตเนหิ นวหิ ธาตูหิ อสงฺคหิตาฯ</p>


<p> ปริเทเวน เย ธมฺมา… สนิทสฺสนสปฺปฎิเฆหิ ธเมฺมหิ เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> อนิทสฺสนสปฺปฎิเฆหิ  ธเมฺมหิ เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา…เป.… เต ธมฺมา จตูหิ ขเนฺธหิ ทสหายตเนหิ โสฬสหิ ธาตูหิ อสงฺคหิตาฯ</p>


<p> สนิทสฺสเนหิ ธเมฺมหิ เย ธมฺมา ขนฺธสงฺคเหน สงฺคหิตา อายตนสงฺคเหน  อสงฺคหิตา ธาตุสงฺคเหน อสงฺคหิตา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> สปฺปฎิเฆหิ ธเมฺมหิ เย ธมฺมา… อุปาทาธเมฺมหิ เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ อสงฺคหิตา? เต ธมฺมา จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p>
ทสายตนา สตฺตรส ธาตุโย,  
  
สตฺตินฺทฺริยา อสญฺญาภโว เอกโวการภโว;  
  
ปริเทโว สนิทสฺสนสปฺปฎิฆํ,  
  
อนิทสฺสนํ ปุนเทว  
ปุนเรว (ปี.)  
สปฺปฎิฆํ อุปาทาติฯ  
</p>
  
สงฺคหิเตนอสงฺคหิตปทนิเทฺทโส ทุติโยฯ  
</p>
  
  
  
  
  