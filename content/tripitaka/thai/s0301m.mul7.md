<h1>๘. วงฺคีสสํยุตฺตํ</h1>
<h3>๑. นิกฺขนฺตสุตฺตํ</h3>
<p> เอวํ     เม สุตํ – เอกํ สมยํ อายสฺมา วงฺคีโส อาฬวิยํ วิหรติ อคฺคาฬเว เจติเย อายสฺมตา นิโคฺรธกเปฺปน อุปชฺฌาเยน สทฺธิํฯ เตน โข ปน สมเยน อายสฺมา วงฺคีโส นวโก โหติ อจิรปพฺพชิโต โอหิยฺยโก วิหารปาโลฯ อถ โข สมฺพหุลา อิตฺถิโย สมลงฺกริตฺวา เยน อคฺคาฬวโก อาราโม เตนุปสงฺกมิํสุ วิหารเปกฺขิกาโยฯ อถ โข อายสฺมโต วงฺคีสสฺส ตา อิตฺถิโย ทิสฺวา อนภิรติ อุปฺปชฺชติ, ราโค จิตฺตํ อนุทฺธํเสติฯ อถ โข อายสฺมโต วงฺคีสสฺส เอตทโหสิ – ‘‘อลาภา วต เม, น วต เม ลาภา; ทุลฺลทฺธํ วต เม, น วต เม สุลทฺธํ; ยสฺส เม อนภิรติ อุปฺปนฺนา, ราโค จิตฺตํ อนุทฺธํเสติ, ตํ กุเตตฺถ ลพฺภา, ยํ เม ปโร อนภิรติํ วิโนเทตฺวา อภิรติํ อุปฺปาเทยฺยฯ ยํนูนาหํ อตฺตนาว อตฺตโน อนภิรติํ วิโนเทตฺวา อภิรติํ อุปฺปาเทยฺย’’นฺติฯ อถ โข อายสฺมา วงฺคีโส อตฺตนาว อตฺตโน อนภิรติํ วิโนเทตฺวา อภิรติํ อุปฺปาเทตฺวา ตายํ เวลายํ อิมา คาถาโย อภาสิ –</p>


<p>
‘‘นิกฺขนฺตํ วต มํ สนฺตํ, อคารสฺมานคาริยํ;  
  
วิตกฺกา อุปธาวนฺติ, ปคพฺภา กณฺหโต อิเมฯ  
</p>
  
<p>
‘‘อุคฺคปุตฺตา  
มหิสฺสาสา, สิกฺขิตา ทฬฺหธมฺมิโน;  
  
สมนฺตา ปริกิเรยฺยุํ, สหสฺสํ อปลายินํฯ  
</p>
  
<p>
‘‘สเจปิ เอตโต  
เอตฺตโต (สี. ปี. ก.), เอตฺตกา (สฺยา. กํ.)  
ภิโยฺย, อาคมิสฺสนฺติ อิตฺถิโย;  
  
เนว มํ พฺยาธยิสฺสนฺติ  
พฺยาถยิสฺสนฺติ (?)  
, ธเมฺม สมฺหิ ปติฎฺฐิตํฯ  
</p>
  
<p>
‘‘สกฺขี  
  
หิ เม สุตํ เอตํ, พุทฺธสฺสาทิจฺจพนฺธุโน;  
  
นิพฺพานคมนํ มคฺคํ, ตตฺถ เม นิรโต มโนฯ  
</p>
  
<p>
‘‘เอวเญฺจ มํ วิหรนฺตํ, ปาปิม อุปคจฺฉสิ;  
  
ตถา มจฺจุ กริสฺสามิ, น เม มคฺคมฺปิ ทกฺขสี’’ติฯ  
</p>
  
<h3>๒. อรติสุตฺตํ</h3>
<p> เอกํ  สมยํ…เป.… อายสฺมา วงฺคีโส อาฬวิยํ วิหรติ อคฺคาฬเว เจติเย อายสฺมตา นิโคฺรธกเปฺปน อุปชฺฌาเยน สทฺธิํฯ เตน โข ปน สมเยน อายสฺมา นิโคฺรธกโปฺป ปจฺฉาภตฺตํ ปิณฺฑปาตปฎิกฺกโนฺต วิหารํ ปวิสติ, สายํ วา นิกฺขมติ อปรชฺชุ วา กาเลฯ เตน โข ปน สมเยน อายสฺมโต วงฺคีสสฺส อนภิรติ อุปฺปนฺนา โหติ, ราโค จิตฺตํ อนุทฺธํเสติฯ อถ โข อายสฺมโต วงฺคีสสฺส เอตทโหสิ – ‘‘อลาภา วต เม, น วต เม ลาภา; ทุลฺลทฺธํ วต เม, น วต เม สุลทฺธํ; ยสฺส เม อนภิรติ อุปฺปนฺนา, ราโค จิตฺตํ อนุทฺธํเสติ; ตํ กุเตตฺถ ลพฺภา, ยํ เม ปโร อนภิรติํ วิโนเทตฺวา อภิรติํ อุปฺปาเทยฺยฯ ยํนูนาหํ อตฺตนาว อตฺตโน อนภิรติํ วิโนเทตฺวา อภิรติํ อุปฺปาเทยฺย’’นฺติฯ อถ  โข อายสฺมา วงฺคีโส อตฺตนาว อตฺตโน อนภิรติํ วิโนเทตฺวา อภิรติํ อุปฺปาเทตฺวา ตายํ เวลายํ อิมา คาถาโย อภาสิ –</p>


<p>
‘‘อรติญฺจ รติญฺจ ปหาย, สพฺพโส เคหสิตญฺจ วิตกฺกํ;  
  
วนถํ น กเรยฺย กุหิญฺจิ, นิพฺพนโถ อรโต ส หิ ภิกฺขุ  
ส ภิกฺขุ (ก.)  
ฯ  
</p>
  
<p>
‘‘ยมิธ ปถวิญฺจ เวหาสํ, รูปคตญฺจ ชคโตคธํ;  
  
กิญฺจิ ปริชียติ สพฺพมนิจฺจํ, เอวํ สเมจฺจ จรนฺติ มุตตฺตาฯ  
</p>
  
<p>
‘‘อุปธีสุ ชนา คธิตาเส  
คถิตาเส (สี.)  
, ทิฎฺฐสุเต ปฎิเฆ จ มุเต จ;  
  
เอตฺถ วิโนทย ฉนฺทมเนโช, โย เอตฺถ น ลิมฺปติ ตํ มุนิมาหุฯ  
</p>
  
<p>
‘‘อถ  
  
สฎฺฐินิสฺสิตา สวิตกฺกา, ปุถู ชนตาย อธมฺมา นิวิฎฺฐา;  
  
น จ วคฺคคตสฺส กุหิญฺจิ, โน ปน ทุฎฺฐุลฺลภาณี ส ภิกฺขุฯ  
</p>
  
<p>
‘‘ทโพฺพ จิรรตฺตสมาหิโต, อกุหโก นิปโก อปิหาลุ;  
  
สนฺตํ  
ปทํ อชฺฌคมา มุนิ ปฎิจฺจ, ปรินิพฺพุโต กงฺขติ กาล’’นฺตฺนฺตฺติฯ  
</p>
  
<h3>๓. เปสลสุตฺตํ</h3>
<p> เอกํ สมยํ อายสฺมา วงฺคีโส อาฬวิยํ วิหรติ อคฺคาฬเว เจติเย อายสฺมตา นิโคฺรธกเปฺปน อุปชฺฌาเยน สทฺธิํฯ เตน โข ปน สมเยน  อายสฺมา วงฺคีโส อตฺตโน ปฎิภาเนน อเญฺญ เปสเล ภิกฺขู อติมญฺญติฯ อถ โข อายสฺมโต วงฺคีสสฺส เอตทโหสิ – ‘‘อลาภา วต เม, น วต เม ลาภา; ทุลฺลทฺธํ วต เม, น วต เม สุลทฺธํ; ยฺวาหํ อตฺตโน ปฎิภาเนน อเญฺญ เปสเล ภิกฺขู อติมญฺญามี’’ติฯ อถ โข อายสฺมา วงฺคีโส อตฺตนาว อตฺตโน วิปฺปฎิสารํ อุปฺปาเทตฺวา ตายํ เวลายํ อิมา คาถาโย อภาสิ –</p>


<p>
‘‘มานํ ปชหสฺสุ โคตม, มานปถญฺจ ปชหสฺสุ;  
  
อเสสํ มานปถสฺมิํ, สมุจฺฉิโต วิปฺปฎิสารีหุวา จิรรตฺตํฯ  
</p>
  
<p>
‘‘มเกฺขน มกฺขิตา ปชา, มานหตา นิรยํ ปปตนฺติ;  
  
โสจนฺติ ชนา จิรรตฺตํ, มานหตา นิรยํ อุปปนฺนาฯ  
</p>
  
<p>
‘‘น  
หิ โสจติ ภิกฺขุ กทาจิ, มคฺคชิโน สมฺมาปฎิปโนฺน;  
  
กิตฺติญฺจ สุขญฺจ อนุโภติ, ธมฺมทโสติ ตมาหุ ปหิตตฺตํฯ  
</p>
  
<p>
‘‘ตสฺมา  
อขิโลธ ปธานวา, นีวรณานิ ปหาย วิสุโทฺธ;  
  
มานญฺจ ปหาย อเสสํ, วิชฺชายนฺตกโร สมิตาวี’’ติฯ  
</p>
  
<h3>๔. อานนฺทสุตฺตํ</h3>
<p> เอกํ  สมยํ อายสฺมา อานโนฺท สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อายสฺมา อานโนฺท ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิ อายสฺมตา วงฺคีเสน ปจฺฉาสมเณนฯ เตน โข ปน สมเยน อายสฺมโต วงฺคีสสฺส อนภิรติ อุปฺปนฺนา โหติ, ราโค จิตฺตํ อนุทฺธํเสติฯ อถ โข อายสฺมา วงฺคีโส อายสฺมนฺตํ อานนฺทํ คาถาย อชฺฌภาสิ –</p>


<p>
‘‘กามราเคน ฑยฺหามิ, จิตฺตํ เม ปริฑยฺหติ;  
  
สาธุ นิพฺพาปนํ พฺรูหิ, อนุกมฺปาย โคตมา’’ติฯ  
</p>
  
<p>
‘‘สญฺญาย  
วิปริเยสา, จิตฺตํ เต ปริฑยฺหติ;  
  
นิมิตฺตํ ปริวเชฺชหิ, สุภํ ราคูปสํหิตํฯ  
</p>
  
<p>
‘‘สงฺขาเร ปรโต ปสฺส, ทุกฺขโต มา จ อตฺตโต;  
  
นิพฺพาเปหิ มหาราคํ, มา ฑยฺหิโตฺถ ปุนปฺปุนํฯ  
</p>
  
<p>
‘‘อสุภาย  
จิตฺตํ ภาเวหิ, เอกคฺคํ สุสมาหิตํ;  
  
สติ กายคตา ตฺยตฺถุ, นิพฺพิทาพหุโล ภฯ  
</p>
  
<p>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสโนฺต จริสฺสสี’’ติฯ  
</p>
  
<h3>๕. สุภาสิตสุตฺตํ</h3>
<p> สาวตฺถินิทานํฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘จตูหิ, ภิกฺขเว, อเงฺคหิ สมนฺนาคตา วาจา สุภาสิตา โหติ, โน ทุพฺภาสิตา; อนวชฺชา จ อนนุวชฺชา จ วิญฺญูนํฯ กตเมหิ จตูหิ? อิธ, ภิกฺขเว, ภิกฺขุ  สุภาสิตํเยว ภาสติ โน ทุพฺภาสิตํ, ธมฺมํเยว ภาสติ โน อธมฺมํ, ปิยํเยว  ภาสติ โน อปฺปิยํ, สจฺจํเยว ภาสติ โน อลิกํฯ อิเมหิ โข, ภิกฺขเว, จตูหิ อเงฺคหิ สมนฺนาคตา วาจา สุภาสิตา โหติ, โน ทุพฺภาสิตา, อนวชฺชา จ อนนุวชฺชา จ วิญฺญูน’’นฺติฯ อิทมโวจ ภควา, อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘สุภาสิตํ  
อุตฺตมมาหุ สโนฺต,  
  
ธมฺมํ ภเณ นาธมฺมํ ตํ ทุติยํ;  
  
ปิยํ ภเณ นาปฺปิยํ ตํ ตติยํ,  
  
สจฺจํ ภเณ นาลิกํ ตํ จตุตฺถ’’นฺติฯ  
</p>
  
<p>อถ โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ ภควา, ปฎิภาติ มํ สุคตา’’ติฯ ‘‘ปฎิภาตุ ตํ วงฺคีสา’’ติ ภควา อโวจฯ อถ โข อายสฺมา วงฺคีโส ภควนฺตํ สมฺมุขา สารุปฺปาหิ คาถาหิ อภิตฺถวิ –</p>


<p>
‘‘ตเมว วาจํ ภาเสยฺย, ยายตฺตานํ น ตาปเย;  
  
ปเร จ น วิหิํเสยฺย, สา เว วาจา สุภาสิตาฯ  
</p>
  
<p>
‘‘ปิยวาจํว ภาเสยฺย, ยา วาจา ปฎินนฺทิตา;  
  
ยํ อนาทาย ปาปานิ, ปเรสํ ภาสเต ปิยํฯ  
</p>
  
<p>
‘‘สจฺจํ  
เว อมตา วาจา, เอส ธโมฺม สนนฺตโน;  
  
สเจฺจ อเตฺถ จ ธเมฺม จ, อาหุ สโนฺต ปติฎฺฐิตาฯ  
</p>
  
<p>
‘‘ยํ พุโทฺธ ภาสเต วาจํ, เขมํ นิพฺพานปตฺติยา;  
  
ทุกฺขสฺสนฺตกิริยาย, สา เว วาจานมุตฺตมา’’ติฯ  
</p>
  
<h3>๖. สาริปุตฺตสุตฺตํ</h3>
<p> เอกํ   สมยํ อายสฺมา สาริปุโตฺต สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อายสฺมา สาริปุโตฺต ภิกฺขู ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติ โปริยา วาจาย วิสฺสฎฺฐาย อเนลคลาย  อตฺถสฺส วิญฺญาปนิยาฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ อถ โข อายสฺมโต วงฺคีสสฺส เอตทโหสิ – ‘‘อยํ โข อายสฺมา  สาริปุโตฺต ภิกฺขู ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติ โปริยา วาจาย วิสฺสฎฺฐาย อเนลคลาย อตฺถสฺส วิญฺญาปนิยาฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ยํนูนาหํ อายสฺมนฺตํ สาริปุตฺตํ สมฺมุขา สารุปฺปาหิ คาถาหิ อภิตฺถเวยฺย’’นฺติฯ</p>


<p>อถ โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยนายสฺมา สาริปุโตฺต เตนญฺชลิํ ปณาเมตฺวา อายสฺมนฺตํ สาริปุตฺตํ เอตทโวจ – ‘‘ปฎิภาติ มํ, อาวุโส สาริปุตฺต, ปฎิภาติ มํ, อาวุโส สาริปุตฺตา’’ติฯ ‘‘ปฎิภาตุ ตํ, อาวุโส วงฺคีสา’’ติฯ อถ โข อายสฺมา วงฺคีโส อายสฺมนฺตํ สาริปุตฺตํ สมฺมุขา สารุปฺปาหิ คาถาหิ อภิตฺถวิ –</p>


<p>
‘‘คมฺภีรปโญฺญ เมธาวี, มคฺคามคฺคสฺส โกวิโท;  
  
สาริปุโตฺต มหาปโญฺญ, ธมฺมํ เทเสติ ภิกฺขุนํฯ  
</p>
  
<p>
‘‘สํขิเตฺตนปิ เทเสติ, วิตฺถาเรนปิ ภาสติ;  
  
สาฬิกายิว นิโคฺฆโส, ปฎิภานํ อุทีรยิ  
อุทีริยิ (สฺยา. กํ.) อุทีริยติ (สามญฺญผลสุตฺตฎีกานุรูปํ)  
ฯ  
</p>
  
<p>
‘‘ตสฺส  
ตํ เทสยนฺตสฺส, สุณนฺติ มธุรํ คิรํ;  
  
สเรน  
รชนีเยน, สวนีเยน วคฺคุนา;  
  
อุทคฺคจิตฺตา มุทิตา, โสตํ โอเธนฺติ ภิกฺขโว’’ติฯ  
</p>
  
<h3>๗. ปวารณาสุตฺตํ</h3>
<p> เอกํ  สมยํ ภควา สาวตฺถิยํ วิหรติ ปุพฺพาราเม มิคารมาตุปาสาเท มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิฯ เตน โข ปน สมเยน ภควา ตทหุโปสเถ ปนฺนรเส ปวารณาย ภิกฺขุสงฺฆปริวุโต อโพฺภกาเส นิสิโนฺน โหติฯ อถ โข ภควา ตุณฺหีภูตํ ภิกฺขุสงฺฆํ อนุวิโลเกตฺวา ภิกฺขู อามเนฺตสิ – ‘‘หนฺท ทานิ, ภิกฺขเว, ปวาเรมิ โวฯ น จ เม กิญฺจิ ครหถ กายิกํ วา วาจสิกํ วา’’ติฯ</p>


<p>เอวํ วุเตฺต, อายสฺมา สาริปุโตฺต อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘น โข มยํ, ภเนฺต, ภควโต กิญฺจิ ครหาม กายิกํ วา วาจสิกํ วาฯ ภควา หิ , ภเนฺต, อนุปฺปนฺนสฺส มคฺคสฺส อุปฺปาเทตา, อสญฺชาตสฺส มคฺคสฺส สญฺชเนตา, อนกฺขาตสฺส มคฺคสฺส อกฺขาตา, มคฺคญฺญู มคฺควิทู มคฺคโกวิโทฯ มคฺคานุคา จ, ภเนฺต, เอตรหิ สาวกา วิหรนฺติ ปจฺฉา สมนฺนาคตา; อหญฺจ โข, ภเนฺต, ภควนฺตํ ปวาเรมิฯ น จ เม ภควา กิญฺจิ ครหติ กายิกํ วา วาจสิกํ วา’’ติฯ</p>


<p>‘‘น ขฺวาหํ เต, สาริปุตฺต, กิญฺจิ ครหามิ กายิกํ วา วาจสิกํ วาฯ ปณฺฑิโต ตฺวํ, สาริปุตฺต, มหาปโญฺญ ตฺวํ, สาริปุตฺต , ปุถุปโญฺญ ตฺวํ, สาริปุตฺต, หาสปโญฺญ ตฺวํ, สาริปุตฺต, ชวนปโญฺญ ตฺวํ, สาริปุตฺต, ติกฺขปโญฺญ ตฺวํ, สาริปุตฺต, นิเพฺพธิกปโญฺญ ตฺวํ, สาริปุตฺตฯ เสยฺยถาปิ, สาริปุตฺต, รโญฺญ จกฺกวตฺติสฺส เชฎฺฐปุโตฺต ปิตรา ปวตฺติตํ จกฺกํ สมฺมเทว อนุปฺปวเตฺตติ; เอวเมว โข ตฺวํ, สาริปุตฺต, มยา อนุตฺตรํ ธมฺมจกฺกํ ปวตฺติตํ สมฺมเทว อนุปฺปวเตฺตสี’’ติฯ</p>


<p>‘‘โน เจ กิร เม, ภเนฺต, ภควา กิญฺจิ ครหติ กายิกํ วา วาจสิกํ วาฯ อิเมสํ ปน, ภเนฺต, ภควา ปญฺจนฺนํ ภิกฺขุสตานํ น กิญฺจิ ครหติ กายิกํ วา วาจสิกํ วา’’ติฯ ‘‘อิเมสมฺปิ ขฺวาหํ, สาริปุตฺต, ปญฺจนฺนํ ภิกฺขุสตานํ น  กิญฺจิ ครหามิ กายิกํ วา วาจสิกํ วาฯ อิเมสญฺหิ, สาริปุตฺต, ปญฺจนฺนํ ภิกฺขุสตานํ สฎฺฐิ ภิกฺขู เตวิชฺชา, สฎฺฐิ ภิกฺขู ฉฬภิญฺญา, สฎฺฐิ ภิกฺขู อุภโตภาควิมุตฺตา, อถ อิตเร ปญฺญาวิมุตฺตา’’ติฯ</p>


<p>อถ  โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ ภควา, ปฎิภาติ มํ สุคตา’’ติฯ ‘‘ปฎิภาตุ ตํ, วงฺคีสา’’ติ ภควา อโวจฯ อถ โข อายสฺมา วงฺคีโส ภควนฺตํ สมฺมุขา สารุปฺปาหิ คาถาหิ อภิตฺถวิ –</p>


<p>
‘‘อชฺช ปนฺนรเส วิสุทฺธิยา, ภิกฺขู ปญฺจสตา สมาคตา;  
  
สํโยชนพนฺธนจฺฉิทา  
, อนีฆา ขีณปุนพฺภวา อิสีฯ  
</p>
  
<p>
‘‘จกฺกวตฺตี  
ยถา ราชา, อมจฺจปริวาริโต;  
  
สมนฺตา อนุปริเยติ, สาครนฺตํ มหิํ อิมํฯ  
</p>
  
<p>
‘‘เอวํ วิชิตสงฺคามํ, สตฺถวาหํ อนุตฺตรํ;  
  
สาวกา ปยิรุปาสนฺติ, เตวิชฺชา มจฺจุหายิโนฯ  
</p>
  
<p>
‘‘สเพฺพ ภควโต ปุตฺตา, ปลาเปตฺถ น วิชฺชติ;  
  
ตณฺหาสลฺลสฺส หนฺตารํ, วเนฺท อาทิจฺจพนฺธุน’’นฺติฯ  
</p>
  
<h3>๘. ปโรสหสฺสสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม มหตา ภิกฺขุสเงฺฆน สทฺธิํ อฑฺฒเตลเสหิ ภิกฺขุสเตหิฯ เตน โข ปน สมเยน ภควา ภิกฺขู นิพฺพานปฎิสํยุตฺตาย ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ อถ โข อายสฺมโต วงฺคีสสฺส เอตทโหสิ – ‘‘อยํ โข ภควา ภิกฺขู นิพฺพานปฎิสํยุตฺตาย ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ยํนูนาหํ ภควนฺตํ สมฺมุขา สารุปฺปาหิ คาถาหิ อภิตฺถเวยฺย’’นฺติฯ</p>


<p>อถ    โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ ภควา, ปฎิภาติ มํ สุคตา’’ติฯ ‘‘ปฎิภาตุ ตํ, วงฺคีสา’’ติ ภควา อโวจฯ อถ โข อายสฺมา วงฺคีโส ภควนฺตํ สมฺมุขา สารุปฺปาหิ คาถาหิ อภิตฺถวิ –</p>


<p>
‘‘ปโรสหสฺสํ ภิกฺขูนํ, สุคตํ ปยิรุปาสติ;  
  
เทเสนฺตํ วิรชํ ธมฺมํ, นิพฺพานํ อกุโตภยํฯ  
</p>
  
<p>
‘‘สุณนฺติ ธมฺมํ วิมลํ, สมฺมาสมฺพุทฺธเทสิตํ;  
  
โสภติ วต สมฺพุโทฺธ, ภิกฺขุสงฺฆปุรกฺขโตฯ  
</p>
  
<p>
‘‘นาคนาโมสิ ภควา, อิสีนํ อิสิสตฺตโม;  
  
มหาเมโฆว หุตฺวาน, สาวเก อภิวสฺสติฯ  
</p>
  
<p>
‘‘ทิวาวิหารา  
นิกฺขมฺม, สตฺถุทสฺสนกมฺยตา  
สตฺถุทสฺสนกามตา (สี. สฺยา. กํ.)  
;  
  
สาวโก เต มหาวีร, ปาเท วนฺทติ วงฺคีโส’’ติฯ  
</p>
  
<p>‘‘กิํ นุ เต, วงฺคีส, อิมา คาถาโย ปุเพฺพ ปริวิตกฺกิตา, อุทาหุ ฐานโสว ตํ ปฎิภนฺตี’’ติ? ‘น โข เม, ภเนฺต, อิมา คาถาโย ปุเพฺพ ปริวิตกฺกิตา, อถ โข ฐานโสว มํ ปฎิภนฺตี’ติฯ ‘เตน หิ ตํ, วงฺคีส, ภิโยฺยโสมตฺตาย ปุเพฺพ อปริวิตกฺกิตา คาถาโย ปฎิภนฺตู’ติฯ ‘เอวํ, ภเนฺต’ติ โข อายสฺมา วงฺคีโส ภควโต ปฎิสฺสุตฺวา ภิโยฺยโสมตฺตาย  ภควนฺตํ ปุเพฺพ อปริวิตกฺกิตาหิ คาถาหิ อภิตฺถวิ –</p>


<p>
‘‘อุมฺมคฺคปถํ  
อุมฺมคฺคสตํ (สฺยา. กํ. ก.)  
มารสฺส อภิภุยฺย, จรติ ปภิชฺช ขิลานิ;  
  
ตํ ปสฺสถ พนฺธปมุญฺจกรํ, อสิตํ ภาคโส ปวิภชํฯ  
</p>
  
<p>
‘‘โอฆสฺส นิตฺถรณตฺถํ, อเนกวิหิตํ มคฺคํ อกฺขาสิ;  
  
ตสฺมิเญฺจ อมเต อกฺขาเต, ธมฺมทฺทสา ฐิตา อสํหีราฯ  
</p>
  
<p>
‘‘ปโชฺชตกโร  
อติวิชฺฌ  
อติวิชฺฌ ธมฺมํ (สี. สฺยา. กํ.)  
, สพฺพฎฺฐิตีนํ อติกฺกมมทฺทส;  
  
ญตฺวา จ สจฺฉิกตฺวา จ, อคฺคํ โส เทสยิ ทสทฺธานํฯ  
</p>
  
<p>
‘‘เอวํ  
สุเทสิเต ธเมฺม,  
  
โก ปมาโท วิชานตํ ธมฺมํ  
โก ปมาโท วิชานตํ (สี. สฺยา. กํ.)  
;  
  
ตสฺมา หิ ตสฺส ภควโต สาสเน;  
  
อปฺปมโตฺต สทา นมสฺสมนุสิเกฺข’’ติฯ  
</p>
  
<h3>๙. โกณฺฑญฺญสุตฺตํ</h3>
<p> เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อถ โข อายสฺมา อญฺญาสิโกณฺฑโญฺญ  สุจิรเสฺสว เยน ภควา เตนุปสงฺกมิ; อุปสงฺกมิตฺวา ภควโต ปาเทสุ สิรสา นิปติตฺวา  ภควโต ปาทานิ มุเขน จ ปริจุมฺพติ, ปาณีหิ  จ ปริสมฺพาหติ, นามญฺจ สาเวติ – ‘‘โกณฺฑโญฺญหํ, ภควา, โกณฺฑโญฺญหํ, สุคตา’’ติฯ อถ โข อายสฺมโต วงฺคีสสฺส เอตทโหสิ – ‘‘อยํ โข อายสฺมา อญฺญาสิโกณฺฑโญฺญ สุจิรเสฺสว เยน ภควา เตนุปสงฺกมิ; อุปสงฺกมิตฺวา ภควโต ปาเทสุ สิรสา นิปติตฺวา ภควโต ปาทานิ มุเขน จ ปริจุมฺพติ, ปาณีหิ จ ปริสมฺพาหติ, นามญฺจ สาเวติ – ‘โกณฺฑโญฺญหํ, ภควา, โกณฺฑโญฺญหํ, สุคตา’ติฯ ยํนูนาหํ อายสฺมนฺตํ อญฺญาสิโกณฺฑญฺญํ ภควโต สมฺมุขา สารุปฺปาหิ คาถาหิ อภิตฺถเวยฺย’’นฺติฯ</p>


<p>อถ โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ, ภควา, ปฎิภาติ มํ, สุคตา’’ติฯ ‘‘ปฎิภาตุ ตํ, วงฺคีสา’’ติ ภควา อโวจฯ อถ โข อายสฺมา วงฺคีโส อายสฺมนฺตํ อญฺญาสิโกณฺฑญฺญํ ภควโต สมฺมุขา สารุปฺปาหิ คาถาหิ อภิตฺถวิ –</p>


<p>
‘‘พุทฺธานุพุโทฺธ โส เถโร, โกณฺฑโญฺญ ติพฺพนิกฺกโม;  
  
ลาภี สุขวิหารานํ, วิเวกานํ อภิณฺหโสฯ  
</p>
  
<p>
‘‘ยํ  
สาวเกน ปตฺตพฺพํ, สตฺถุสาสนการินา;  
  
สพฺพสฺส ตํ อนุปฺปตฺตํ, อปฺปมตฺตสฺส สิกฺขโตฯ  
</p>
  
<p>
‘‘มหานุภาโว  
เตวิโชฺช, เจโตปริยายโกวิโท;  
  
โกณฺฑโญฺญ พุทฺธทายาโท  
พุทฺธสาวโก (ปี.)  
, ปาเท วนฺทติ สตฺถุโน’’ติฯ  
</p>
  
<h3>๑๐. โมคฺคลฺลานสุตฺตํ</h3>
<p> เอกํ  สมยํ ภควา ราชคเห วิหรติ อิสิคิลิปเสฺส กาฬสิลายํ มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิฯ เตสํ สุทํ อายสฺมา มหาโมคฺคลฺลาโน เจตสา จิตฺตํ สมเนฺนสติ  วิปฺปมุตฺตํ นิรุปธิํฯ อถ โข อายสฺมโต วงฺคีสสฺส เอตทโหสิ – ‘‘อยํ โข ภควา ราชคเห วิหรติ อิสิคิลิปเสฺส กาฬสิลายํ มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิฯ เตสํ สุทํ อายสฺมา มหาโมคฺคลฺลาโน เจตสา จิตฺตํ สมเนฺนสติ วิปฺปมุตฺตํ นิรุปธิํฯ ยํนูนาหํ อายสฺมนฺตํ มหาโมคฺคลฺลานํ ภควโต สมฺมุขา สารุปฺปาหิ คาถาหิ อภิตฺถเวยฺย’’นฺติฯ</p>


<p>อถ  โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ, ภควา, ปฎิภาติ มํ, สุคตา’’ติฯ ‘‘ปฎิภาตุ ตํ, วงฺคีสา’’ติ ภควา อโวจฯ อถ โข อายสฺมา วงฺคีโส อายสฺมนฺตํ มหาโมคฺคลฺลานํ ภควโต สมฺมุขา สารุปฺปาหิ คาถาหิ อภิตฺถวิ –</p>


<p>
‘‘นคสฺส ปเสฺส อาสีนํ, มุนิํ ทุกฺขสฺส ปารคุํ;  
  
สาวกา ปยิรุปาสนฺติ, เตวิชฺชา มจฺจุหายิโนฯ  
</p>
  
<p>
‘‘เต  
เจตสา อนุปริเยติ  
อนุปริเยสติ (สี. สฺยา. กํ.)  
, โมคฺคลฺลาโน มหิทฺธิโก;  
  
จิตฺตํ เนสํ สมเนฺนสํ  
สมเนฺวสํ (สฺยา. อฎฺฐ.)  
, วิปฺปมุตฺตํ นิรูปธิํฯ  
</p>
  
<p>
‘‘เอวํ  
สพฺพงฺคสมฺปนฺนํ, มุนิํ ทุกฺขสฺส ปารคุํ;  
  
อเนกาการสมฺปนฺนํ, ปยิรุปาสนฺติ โคตม’’นฺติฯ  
</p>
  
<h3>๑๑. คคฺคราสุตฺตํ</h3>
<p> เอกํ สมยํ ภควา จมฺปายํ วิหรติ คคฺคราย โปกฺขรณิยา ตีเร มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สตฺตหิ จ อุปาสกสเตหิ สตฺตหิ จ อุปาสิกาสเตหิ อเนเกหิ จ เทวตาสหเสฺสหิฯ ตฺยาสฺสุทํ ภควา อติโรจติ  วเณฺณน เจว ยสสา จฯ อถ โข อายสฺมโต วงฺคีสสฺส เอตทโหสิ – ‘‘อยํ โข  ภควา จมฺปายํ วิหรติ คคฺคราย โปกฺขรณิยา ตีเร มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สตฺตหิ จ อุปาสกสเตหิ สตฺตหิ จ อุปาสิกาสเตหิ อเนเกหิ จ เทวตาสหเสฺสหิฯ ตฺยาสฺสุทํ ภควา อติโรจติ วเณฺณน เจว ยสสา จฯ ยํนูนาหํ ภควนฺตํ สมฺมุขา สารุปฺปาย คาถาย อภิตฺถเวยฺย’’นฺติฯ</p>


<p>อถ โข อายสฺมา วงฺคีโส อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘ปฎิภาติ มํ, ภควา, ปฎิภาติ มํ, สุคตา’’ติฯ ‘‘ปฎิภาตุ ตํ, วงฺคีสา’’ติ ภควา อโวจฯ อถ โข อายสฺมา วงฺคีโส ภควนฺตํ สมฺมุขา สารุปฺปาย คาถาย อภิตฺถวิ –</p>


<p>
‘‘จโนฺท  
  
ยถา วิคตวลาหเก นเภ,  
  
วิโรจติ วิคตมโลว ภาณุมา;  
  
เอวมฺปิ องฺคีรส ตฺวํ มหามุนิ,  
  
อติโรจสิ ยสสา สพฺพโลก’’นฺติฯ  
</p>
  
<h3>๑๒. วงฺคีสสุตฺตํ</h3>
<p> เอกํ สมยํ อายสฺมา วงฺคีโส สาวตฺถิยํ วิหรติ เชตวเน อนาถปิณฺฑิกสฺส อาราเม ฯ เตน โข ปน สมเยน อายสฺมา วงฺคีโส อจิรอรหตฺตปฺปโตฺต หุตฺวา  วิมุตฺติสุขํ ปฎิสํเวที  ตายํ เวลายํ อิมา คาถาโย อภาสิ –</p>


<p>
‘‘กาเวยฺยมตฺตา วิจริมฺห ปุเพฺพ, คามา คามํ ปุรา ปุรํ;  
  
อถทฺทสาม สมฺพุทฺธํ, สทฺธา โน อุปปชฺชถฯ  
</p>
  
<p>
‘‘โส เม ธมฺมมเทเสสิ, ขนฺธายตนธาตุโย  
ขเนฺธ อายตนานิ ธาตุโย (สฺยา. กํ. ปี. ก.)  
;  
  
ตสฺสาหํ ธมฺมํ สุตฺวาน, ปพฺพชิํ อนคาริยํฯ  
</p>
  
<p>
‘‘พหุนฺนํ วต อตฺถาย, โพธิํ อชฺฌคมา มุนิ;  
  
ภิกฺขูนํ ภิกฺขุนีนญฺจ, เย นิยามคตทฺทสาฯ  
</p>
  
<p>
‘‘สฺวาคตํ  
วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</p>
  
<p>
‘‘ปุเพฺพนิวาสํ ชานามิ, ทิพฺพจกฺขุํ วิโสธิตํ;  
  
เตวิโชฺช อิทฺธิปโตฺตมฺหิ, เจโตปริยายโกวิโท’’ติฯ  
</p>
  
วงฺคีสสํยุตฺตํ สมตฺตํฯ  
</p>
  
<p>ตสฺสุทฺทานํ –</p>


<p>
นิกฺขนฺตํ  
อรติ เจว, เปสลา อติมญฺญนา;  
  
อานเนฺทน สุภาสิตา, สาริปุตฺตปวารณา;  
  
ปโรสหสฺสํ โกณฺฑโญฺญ, โมคฺคลฺลาเนน คคฺครา;  
  
วงฺคีเสน ทฺวาทสาติฯ  
</p>
  
  
  
  
  