<h1>วีถิ สงฺคห ปรมตฺถทีปนี</h1>
<p> เอวํ  จิตฺตปฺปเภท สงฺคโห, เจตสิกปฺปเภท สงฺคโห, อุภยปฺปเภท สงฺคโหติ จิตฺตเจตสิกานํ กโยปเภท สงฺคเห ทเสฺสตฺวา อิทานิ วีถิจิตฺตปฺปวตฺติสงฺคโห วีถิมุตฺต จิตฺตปฺปวตฺติสงฺคโหติ เต สเญฺญว เทฺว ปวตฺติสงฺคเห ทเสฺสตุํ นฺติอาทิมาหฯ ตตฺถ อุปฺปชฺชนฺตีติ อุปฺปาทาฯ ตตฺถ อุปฺปชฺชนฺติฯ อญฺญสฺส อสุ ตตฺตาจิเตฺต อิเจฺจว ลพฺภติฯ อิติ จิตฺตญฺจ จิเตฺตอุปฺปาทาจาติ จิตฺตุปฺปาทาฯ จิตฺตเจตสิกาติ วุตฺตํ โหติฯ เตสํ จิตฺตุปฺปาทานํฯ นฺติอาทิโต ปฎฺฐาย วุตฺตปฺปกาเรนฯ นฺติ ชาตินิเทฺทโส ยํฯ อุตฺตเร อุตฺตเม ตโย ปเภทสงฺคเห กตฺวาติ สมฺพโนฺธฯ ติ สหเตฺถ กรณวจนํฯ กามาวจราทิภูมิเภเทน ทุเหตุกาทิ ปุคฺคลเภเทน สทฺธินฺติ อโตฺถฯ นฺติ อาวชฺชนาทิ จกฺขุวิญฺญาณาทิ ปุพฺพ จิตฺตาปรจิตฺตานุกฺกเมน นิยามิตํ ววตฺถิตํฯ ติปิ ชาตินิเทฺทโสเยวฯ เอวํ นามเก เทฺว ปวตฺติสงฺคเหติ อโตฺถฯ นฺติ ปฎิสนฺธิปวตฺตีสุฯ วจนวิปลฺลาโส เหสฯ ปฎิสนฺธิกาเลปวตฺติกาเลจาติ อโตฺถฯ ปฎิสนฺธิกาเล ปวตฺติสงฺคหญฺจ ปวตฺติกาเล ปวตฺติสงฺคหญฺจาติ เทฺว สงฺคเหปวตฺติ ปวกฺขามีติ วุตฺตํ โหติฯ อยญฺจ อโตฺถ อุปริสงฺคเห อารพฺภ คาถาย ปากโฎฯ เกจิ ปน นิทฺธารเณ ภุมฺมนฺติ วทนฺติฯ เอวํสติ อุปริ สงฺคโห ปฎิสนฺธิสงฺคโหนาม สิยาฯ น ปวตฺติ สงฺคโห นามฯ เอวญฺจ สติ อุปริ วีถิมุตฺตสงฺคเห อารพฺภ คาถายํ สนฺธิยํ ปวตฺติสงฺคโหนาม อิทานิ วุจฺจตีติ อิมินา น สเมติฯ</p>


<p> ปน</p>

</p>


<p>เอวญฺหิ  สติ ปกิณฺณกสงฺคโหว อิธ สงฺคหสเทฺทน คหิโต สิยาติฯ ยสฺมาปน ติณฺณํ ทฺวินฺนญฺจ ปเภทสงฺคหานํ มเชฺฌ ฐตฺวา อยํ อนุสนฺธิคาถา ปวตฺตาฯ ตสฺมา ปุเพฺพ ตโยปิ ปเภทสงฺคหา อิธ สงฺคหสเทฺทน คเหตุํ ยุตฺตาติ ทฎฺฐพฺพาฯ อยํ ปน ปวตฺติสงฺคโห วตฺถุทฺวาราลมฺพเณหิ สทฺธิํ โยเชตฺวา วุโตฺต สุวุโตฺตติ ตานิ ตีณิ ฉกฺกานิปิ ปุน อิธ นิกฺขิตฺตานิฯ</p>


<p> ปน</p>

</p>


<p>น หิ สกลา วตฺถุทฺวาราลมฺพณสงฺคหา อิธ นิกฺขิตฺตาติฯ วิสยานํ ทฺวาเรสุ ปวตฺติ ฯ เอตฺถจ ปวตฺตีติ อาปาตาคมนเมว วุจฺจติฯ วกฺขติ หิ ติอาทิํฯ สา ปน กาจิ สีฆตมา, กาจิ สีฆตรา, สีฆา, ทนฺธา, ทนฺธตรา, ทนฺธตมาติ ฉธา โหตีติฯ กมฺมาทีนํ วิสยานํ ทฺวาเรสุ ปวตฺติ ปจฺจุปฎฺฐานํ อาปาตาคมนํ วิสยปฺปวตฺติฯ วกฺขติ หิ ติฯ</p>


<p> ปน</p>

</p>


<p>เอวญฺหิ สติ อติปริตฺตารมฺมเณ วิสยปฺปวตฺตินาม อนุปปนฺนา อาปชฺชตีติฯ ติ เตสุ ฉเกฺกสุฯ ธาตุเภทํ ปตฺวาธาตุนานตฺตํ ปมาณนฺติ มนนํ วิชานนโต วิสุํ กตฺวา มโนธาตุ วิสุํ วุตฺตาฯ วิญฺญาณเภทํ ปตฺวา ปน ยํกิญฺจิ มนนํ วิชานเน อโนฺต คธเมวาติ วุตฺตํ ติ ฉวีถิโย ปน ทฺวารปฺปวตฺตา จิตฺตปวตฺติโย โยเชตพฺพาติ สมฺพโนฺธฯ จกฺขุทฺวาเร ปวตฺตา วีถิ ฯ จกฺขุทฺวารวิการํ ปฎิจฺจ ปวโตฺต  จิตฺตปฺปพโนฺธติ อโตฺถฯ เอวํ เสเสสุฯ อสาธารเณน จกฺขุวิญฺญาเณน อุปลกฺขิตา วีถิ ฯ สุโทฺธ ปน มโนวิญฺญาณปพโนฺธ ฯ</p>

 ปน</p>

</p>


<p>ติ ทฺวาเร อุปฺปนฺนาฯ ตํ ตํ ทฺวารวิการํ ปฎิจฺจ อุปฺปนฺนาติ อโตฺถฯ ติ จิตฺตปพนฺธาฯ นฺติ สามิ อเตฺถ ปจฺจตฺตวจนํฯ อติมหนฺตสฺส ปญฺจาลมฺพณสฺส ปวตฺติฯลฯ อติปริตฺตสฺส ปญฺจาลมฺพณสฺส ปวตฺติจาติ ปญฺจทฺวาเร จตุธาฯ มโนทฺวาเร ปน วิภูตสฺส ฉฬารมฺมณสฺส ปวตฺติ อวิภูตสฺส ฉฬารมฺมณสฺส ปวตฺติจาติ ทฺวิธาติ ฉธาวิสยปฺปวตฺติ เวทิตพฺพาติ โยชนาฯ อติมหนฺตาทิภาโว เจตฺถ อาโลกาทิ ปจฺจย วเสนวา วตฺถุ อติมหนฺตาทิวเสนวา เวทิตโพฺพฯ ตตฺถ สณฺหสุขุมํปิ ทูรํปิ รูปาทีนํ อธิฎฺฐานวตฺถุนาม อาโลกาทิ ปจฺจย สมฺปตฺติยา สติ อติมหนฺตเมวฯ ตถา หิ พุทฺธสฺส ภควโต ปถมาติ นีหารกาลาทีสุ โลก วิวรณ ปาฎิหาริยปวตฺติ กาเล อวีจินิรเยปิ อกนิเฎฺฐปิ ปรจกฺกวาเฬสุปิ สณฺหสุขุมานิจ ทูรานิจ รูปานิ อิธ ฐิตาว ปสฺสนฺติฯ ตทา หิ อุฬาโร โอภาโส ปาตุรโหสิฯ ตสฺส วเสน สเพฺพปิ ปถวิสิเนรุ จกฺกวาฬ สิลุจฺจยาทโย ชาติผลิกกฺขนฺธา วิย สมฺปชฺชนฺติฯ มหโนฺต อุฬาโร โอภาโส ปาตุรโหสิ อติกมฺมเทวานํ เทวานุภาวนฺติ หิ วุตฺตํฯ อุปปตฺติเทวพฺรหฺมาทีนํ ปน ปสาทนิสฺสยภูตานํ โอภาสชาตตายปิ ปถวิปพฺพตาทโย จกฺขุรูปาทีนํ อนฺตรํ กาตุํ นสโกฺกนฺตีติฯ ตถา ทูเรปิ ปพฺพตาทิรูปานิ วตฺถุ อติมหนฺตตาย จนฺทสูริย ตารกาทิ รูปานิ วิสย วตฺถุ มหนฺตตาย โอภาส ชาตตาย จ อติ มหนฺตานิ นาม โหนฺตีติฯ อาโลกาทิปจฺจยานํ ปน อธิฎฺฐานวตฺถูนญฺจ ทุพฺพล ทุพฺพลตร  ทุพฺพลตมานุกฺกเมน มหนฺตาทิภาโว วตฺตโพฺพติฯ ยานิ ปน ปญฺจาลมฺพณานิ เอกจิตฺตกฺขณํ อติกฺกมฺม อาปาตํ อาคจฺฉนฺติ, ตานิ อติมหนฺตารมฺมณานินามฯ ยานิ ทฺวตฺติจิตฺตกฺขณานิ อติกฺกมฺม, ตานิ มหนฺตารมฺมณานิฯ ยานิ จตุ ปญฺจ ฉ สตฺต อฎฺฐ นว จิตฺตกฺขณานิ อติกฺกมฺม, ตานิ ปริตฺตารมฺมณานิฯ ยานิปน ทเสกาทสทฺวาทส เตรส จุทฺทส ปนฺนรส จิตฺตกฺขณานิ อติกฺกมฺม อาปาตํ อาคจฺฉนฺติฯ ตานิ อติปริตฺตา รมฺมณานีติฯ ปกฺขติจ ติอาทิฯ ติ ปากฎสฺส, ติ อปากฎสฺสฯ เอวํ ฉฉกฺกานิ สรูปโต นิทฺทิสิตฺวา อิทานิ ตานิ สพฺพานิ เอกโต โยเชตฺวา วีถิจิตฺตปฺปวตฺติํ วิตฺถาเรโนฺต กถนฺติ ปุจฺฉิตฺวา รูปารูปานํ ตาว อทฺธานปริเจฺฉทํ ทเสฺสตุํ ติอาทิ มาหฯ ตตฺถ นฺติ เกน ปกาเรน วีถิจิตฺตปฺปวตฺติ โหตีติ อโตฺถฯ</p>


<p> ปน</p>

</p>


<p>เอวญฺหิ สติอาทิโต ปญฺจนฺนํ ฉกฺกานํ โอกาโสนาม นสิยาฯ นจ อุปฺปาทฎฺฐิติฯลฯ รูปธมฺมานมายูติ อิทํ วิสย ววตฺถานตฺถเมว วุตฺตนฺติ สกฺกา วิญฺญาตุนฺติฯ อุปฺปชฺชนํ อุปฺปาโทฯ สภาว ปฎิลาโภติ อโตฺถฯ ฐานํ ฐิติฯ ยถาลทฺธสภาวสฺส อนิวตฺตีติ อโตฺถฯ ภญฺชนํ ภโงฺคฯ ตสฺส ปริหายิตฺวา อนฺตรธานนฺติ อโตฺถฯ ติ เอกสฺส จิตฺตสฺส ขโณนามฯ โส ปน ขโณ อจฺฉราสงฺฆาฎกฺขณสฺส อกฺขินิมฺมิลนกฺขณสฺสจ อเนกโกฎิ สตสหสฺสภาโค ทฎฺฐโพฺพฯ อจฺฉราสงฺฆาฎกฺขเณ อเนกโกฎิสตสหสฺสสงฺขา เวทนา อุปฺปชฺชนฺตีติ หิ อฎฺฐกถายํ วุตฺตํฯ อาจริยานนฺทเตฺถรมเตน ปเนตฺถ อุปฺปาทภงฺค วเสนขณทฺวยํ เอกจิตฺตกฺขณํนามาติ วตฺตพฺพํฯ ยถา หิ โลเก  วิชฺชุนาม วทฺธนานนฺตรเมว ภิชฺชติฯ น ปนสฺสา วทฺธนสฺส ภิชฺชนสฺสจ อนฺตรา ฐิตินาม วิสุํ ปญฺญายติฯ ยถา จ อุทฺธํ อุชุํ ขิตฺตํ เลฑฺฑุ อุปฺปติตฺวา ปตติฯ น ปน อุปฺปตนสฺส ปตนสฺส จ อนฺตรา ฐิตินาม วิสุํ ทิสฺสติฯ ตถา จิตฺตํปิฯ ตํปิ หิ อุทย ภาคานนฺตรเมว วยภาเค ปตติฯ น ปนสฺส รูปธมฺมานํ วิย เตสํ ทฺวินฺนํ ภาคานํ มเชฺฌ วิสุํ เอโก คณนูปโค ฐิติภาโคนาม อุปลพฺภติฯ เอวญฺจ กตฺวา ยมเกสุ จิตฺตสฺส อุปฺปาทภงฺคาว ตตฺถ ตตฺถ วุตฺตาฯ วิเสสโต ปน จิตฺตยมเก อุปฺปนฺนํ อุปฺปชฺชมานนฺติฯ ภงฺคกฺขเณ อุปฺปนฺนํฯ โน จ อุปฺปชฺชมานํฯ อุปฺปาทกฺขเณ อุปฺปนฺนเญฺจว อุปฺปชฺชมานญฺจาติอาทินา ภงฺคุปฺปาทาว จิตฺตสฺส วุตฺตาฯ กถาวตฺถุมฺหิจ เอกํ จิตฺตํ ทิวสํ ติฎฺฐตีติ อามนฺตาฯ อุปทฺธทิวโส อุปฺปาทกฺขโณฯ อุปทฺธทิวโส วยกฺขโณติฯ น เหวํ วตฺตเพฺพฯ เอกํ จิตฺตํ เทฺว ทิวเส ติฎฺฐตีติ อามนฺตาฯ เอโก ทิวโส อุปฺปาทกฺขโณฯ เอโก ทิวโส วยกฺขโณติ นเหวํ วตฺตเพฺพฯ เอกํ จิตฺตํ จตฺตาโร ทิวเส ติฎฺฐตีติ อามนฺตาฯ เทฺว ทิวสา อุปฺปาทกฺขโณฯ เทฺว ทิวสา วยกฺขโณติ น เหวํ วตฺตเพฺพฯลฯ มาสํฯ เทฺว มาเสฯ จตฺตาโรมาเสฯลฯ สํวจฺฉรํ, เทฺว สํวจฺฉรานิฯ จตฺตาริ สํวจฺฉรานิฯลฯ กปฺปํฯ เทฺว กเปฺปฯ จตฺตาโร กเปฺปติอาทินา เทฺว อุปฺปาทวยภาคาว จิตฺตสฺส วุตฺตาฯ น ฐิติภาโคฯ ยทิ โส วิสุํ อุปลเพฺภยฺยฯ เอกํ จิตฺตํ ทิวสํ ติฎฺฐตีติ อามนฺตาฯ ทิวสสฺส ปถโม ภาโค อุปฺปาทกฺขโณฯ ทุตีโย ฐิติกฺขโณฯ ตตีโย วยกฺขโณติ เอวํ มหาเถเรน วิจาริโต สิยาฯ ตโย ทิวเส ตโย มาเส ตีณิ สํวจฺฉรานิ ตโย กเปฺปติ อิมานิปิ อวเชฺช ตพฺพานิเอว สิยุนฺติฯ เอตฺถ สิยา, นนุ สุตฺตเนฺตสุ ตีณิ มานิ ภิกฺขเว สงฺขตสฺส สงฺขต ลกฺขณานิฯ กตมานิตีณิ, อุปฺปาโท ปญฺญายติฯ วโย ปญฺญายติฯ ฐิตสฺส อญฺญถตฺตํ ปญฺญายตีติ วุตฺตํฯ ตถา เวทนาย อุปฺปาโท ปญฺญายติฯ วโย ปญฺญายติฯ ฐิตาย อญฺญถตฺตํ ปญฺญายติฯ สญฺญายฯ สงฺขารานํฯ วิญฺญาณสฺส อุปฺปาโทฯลฯ ปญฺญายตีติ วุตฺตํฯ ตสฺมา จิตฺตสฺส ตตีโย ฐิติภาโค วิสุํ อุปลพฺภติ เยวาติฯนฯ ปพนฺธฐิติยา เอว ตตฺถ  วุตฺตตฺตาติฯ กถํ วิญฺญายตีติ เจ, อุปฺปาทวเย ปถมํ วตฺวา ปจฺฉา ปุน วิสุํ ฐิตสฺส อญฺญถตฺถํ ปญฺญายตีติ อิมสฺส วุตฺตตฺตาติฯ อิตรถา อุปฺปาโท ปญฺญายติฯ ฐิตสฺส อญฺญถตฺตํ ปญฺญายติฯ วโย ปญฺญายตีติ วุตฺตํ สิยาติฯ นนุ ปพนฺธฐิติ นาม ปญฺญตฺติ โหติฯ สาจ อสงฺขตา, สุตฺตนฺตานิจ สงฺขต ลกฺขณ วิสยานิฯ ตสฺมา สา ปพนฺธฎฺฐิติ ตตฺถ วุตฺตาติ นสกฺกา วิญฺญาตุนฺติ เจฯ น น สกฺกาฯ อภิธเมฺมปิ สงฺขตธมฺมนิเทฺทเสสุ สมูห สณฺฐาน สนฺตติ ปญฺญตฺตีหิปิ นิเทฺทสสฺส ทิฎฺฐตฺตาฯ ตถา หิ รูปายตนนิเทฺทสาทีสุ ทีฆํ รสฺสํ สณฺหํ ถุลํ วฎฺฎํ ปริมณฺฑลํ จตุรสฺสํ ฉฬํสํ อฎฺฐํสํ โสฬสํสํ นินฺนํ ถลนฺติอาทินา, วิภเงฺค จ เกสา โลมา นขา ทนฺตาติอาทินา ปญฺญตฺติสิเสน สงฺขตธมฺมา นิทฺทิฎฺฐาติฯ สุตฺตเนฺตสุ วตฺตพฺพเมว นตฺถิฯ อีทิเสสุ หิ ฐาเนสุ ปญฺญตฺติวเสน ปวตฺตาปิ เทสนา สงฺขตธมฺมเมว อาหจฺจ ติฎฺฐติฯ ตสฺมา ยถา อุปฺปาทภงฺคานํ ปเจฺจกํ เอเกโก ขโณ จิตฺตสฺส ลพฺภติฯ น ตถา ฐิติยาติฯ อยํ อาจริยานนฺทเตฺถ รสฺส อธิปฺปาโยฯ อยญฺจ วาโท สํยุตฺตฎฺฐกถายํ เอว อาคโตฯ โสจ สงฺคหกาเรน ปฎิกฺขิโตฺตฯ วุตฺตญฺหิ ตตฺถ, อปเร ปน วทนฺติฯ อรูปธมฺมานํ ชราขโณนาม นสกฺกา ปญฺญเปตุํฯ สมฺมา สมฺพุโทฺธจ เวทนาย อุปฺปาโท ปญฺญายติฯ วโย ปญฺญายติฯ ฐิตาย อญฺญถตฺถํ ปญฺญายตีติ วทโนฺต อรูปธมฺมานํปิ ตีณิ ลกฺขณานิ ปญฺญเปติฯ ภานิอตฺถิกฺขณํ อุปาทาย ลพฺภนฺตีติ วตฺวา –</p>


<p>
อตฺถิตา สพฺพธมฺมานํ, ฐิตินาม ปวุจฺจติ;  
  
ตเสฺสว เภโท มรณํ; สพฺพทา สพฺพปาณินนฺติฯ  
</p>
  
<p>อิมาย อาจริยคาถาย ตมตฺถํ สาเธนฺติฯ อถวา, สนฺตติวเสน ฐานํ เวทิตพฺพนฺติจ วทนฺติฯ อิมสฺมิํ ปน สุเตฺต อยํ วิเสโส นตฺถิฯ ตสฺมา อาจริยคาถาย สุตฺตํ อปฺปฎิพาเหตฺวา สุตฺตเมว ปมาณํ กาตพฺพนฺติฯ ตตฺถ ชราขโณนาม อุปฺปาทกฺขณภงฺคกฺขณานํ มเชฺฌ วิสุํ ชราย เขตฺตภูโต ฐีติกฺขโณ วุจฺจติฯ อญฺญถตฺตนฺติ ชราเอวฯ อตฺถิกฺขณนฺติ ขณทฺวยเมวฯ ปฎิกฺขิโตฺตปิ ปน อยํ วาโท กถาวตฺถุ ปาฬิยา สทฺธิํ สุฎฺฐุ สเมติเยวฯ  อปิจ, อุทฺธํ อุปฺปติตสฺส เลฎฺฎุสฺส อุปฺปตนนิวตฺติ วิย ยา จิตฺตสฺส อุทยสงฺขาตสฺส วฑฺฒนสฺส นิวตฺตินาม อตฺถิฯ น หิ อุทเย อนิวตฺตเนฺต วโยนาม สมฺภวติตีฯ สา เอว อุทย ปริยนฺตมตฺตภูตา อิธ ฐิติปริยาโยติ สกฺกา วตฺตุํฯ โส ปน วิสุํ คณนูปโค เอโก ขโณนาม นโหตีติ กตฺวา อภิธเมฺม เทฺวเอว ขณา จิตฺตสฺส วุตฺตาฯ อุทยภาคสฺส ปน อาทิ โกฎิํ วยภาคสฺสอนฺตโกฎิญฺจ ถเปตฺวา มเชฺฌภาคทฺวยนิสฺสิตา ปริปจฺจน ลกฺขณา ชรานาม อรูปธมฺมานํปิ ลพฺภติเยวฯ ตํ สนฺธาย ธาตุกถายํ ชราทฺวีหิขเนฺธหิสงฺคหิตาติวุตฺตนฺติ ทฎฺฐพฺพํฯ</p>


<p> ยํ ปน </p>

</p>


<p>อุปทฺธทิวโส อุปฺปาทกฺขโณฯ อุปทฺธทิวโส วยกฺขโณฯ ปถโม ทิวโส อุปฺปาทกฺขโณฯ ทุตีโย วยกฺขโณติ หิ วิจาเรเนฺตน อุปฺปาทภงฺคาวตฺถา หิ ภินฺนา ตตียา อวตฺถา ตสฺสํ ปาฬิยํ ปฎิกฺขิตฺตาเยว โหตีติฯ</p>


<p> เอเตน ยญฺจ </p>

</p>


<p> ยมฺปิ </p>

 ฐิตสฺส อญฺญถตฺตํ ปญฺญายตีติ เอวํ สงฺขตธมฺมเสฺสว ลกฺขณทสฺสนตฺถํ อุปฺปาทาทีนํ วุตฺตตฺตา นสกฺกา ปพนฺธสฺส ปญฺญตฺติสภาวสฺส อสงฺขตสฺส ฐิติ ตตฺถ วุตฺตาติ วิญฺญาตุ’’นฺติ วุตฺตํฯ ตํปิ น คเหตพฺพํฯ</p>


<p>อภิธเมฺมปิ เหฎฺฐา วุตฺตนเยน ปญฺญตฺติสีเสน สงฺขตธมฺมานํ นิเทฺทสสฺส ทิฎฺฐตฺตาติฯ</p>


<p> ยมฺปิ </p>

</p>


<p>ยถานุโลมสาสนญฺหิ สุตฺตํฯ ตสฺมา ตตฺถ วิเนยฺยานํ สุฎฺฐุ ปญฺญายนเมว อธิเปฺปตนฺติฯ อรูปํ อรูปิสภาวตฺตา ลหุปริณามํฯ รูปํ ปน รูปิธมฺมตฺตาเยว ทนฺธปริณามนฺติ วุตฺตํ ติฯ</p>


<p> ปน</p>

</p>


<p>น หิ คาหกํ อรูปํ คเหตพฺพญฺจ รูปํ คหณสมฺปชฺชนตฺถํ ลหุํ ปริณมติ ครุํ ปริณปตีติ สกฺกา วตฺตุนฺติฯ ตานิ ตาทิสานิ สตฺตรสนฺนํ จิตฺตานํ ขณานิ สตฺตรสวา ตานิ จิตฺตกฺขณานิ รูป ธมฺมานมายูติ โยชนาฯ สตฺตรส จิตฺตกฺขณสมปมาณานิ ขณานิ วิญฺญตฺติ รูปลกฺขณ รูปวชฺชานํ รูปธมฺมานํ อายุนามาติ วุตฺตํ โหติฯ ขณมตฺตโต ปน อฎฺฐกถานเยน เอกปญฺญาสขณานิ โหนฺติ, มูลฎีกานเยน ทฺวตฺติํสขณานิฯ ตตฺถจ อาทิมฺหิ เทฺว ขณานิ รูปธมฺมานํ เอกํ อุปฺปาทกฺขณเมวฯ อเนฺต เทฺว เอกํ ภงฺคกฺขณเมวฯ มเชฺฌ อฎฺฐวีส ขณานิ เตสํ เอกํ ฐิติกฺขณเมวาติ ทฎฺฐพฺพํฯ น หิ ทนฺธปริณตานํ รูปานํ อุปฺปาทภงฺคาปิ จิตฺตสฺส วิย ลหุกา ภวิตุํ อรหนฺตีติฯ ตตฺถ วิญฺญตฺติทฺวยํ เอกจิตฺตกฺขณิกํฯ อุปจยสนฺตติโย อุปฺปาทมตฺตา อนิจฺจตา ภงฺคมตฺตาฯ ชรตา รูป ธมฺมานํ ฐิติกฺขณมตฺตาติ ทฎฺฐพฺพาฯ มูลฎีกานเยน ปเนตฺถ ตานิ ปน  โสฬสจิตฺตกฺขณานิ รูปธมฺมานมายูติ วตฺตพฺพํฯ ฎีกาจริโย หิ ปฎิจฺจสมุปฺปาทวิภเงฺค อาคตํ มหาฎฺฐกถาวจนํ ปติฎฺฐเปโนฺต โสฬสจิตฺตกฺขณายุกภาวํ สมฺภาเวติ, เอวํ สเนฺตปิ ขนฺธ วิภเงฺคเยว ตาว รูปานํ อุปฺปาทนิโรธวิธานสฺส มหาอฎฺฐกถา วาทสฺส ยมกปาฬิวิโรธํ ทเสฺสตฺวา สงฺคหกาเรน ปฎิสิทฺธตฺตา น สกฺกา ตํ ปติฎฺฐเปตุนฺติฯ ตสฺมิํ วาเท หิ ปฎิสิเทฺธ ตตฺถ อาคตา โสฬสายุกตาวา อติเรกโสฬสายุกตาวา ปฎิสิทฺธาเยว โหตีติฯ</p>


<p> ยํ ปน </p>

</p>


<p>ยญฺหิ สงฺคหการสฺส สตฺตรสายุกวจนํ ฎีกากาเรน วิจาริตํฯ ตเทว ทเสฺสตฺวา ฎีกานโย ปฎิกฺขิโตฺตติ น ยุตฺตเม ตนฺติฯ เอกจิตฺตสฺส ขณํ วิย ขณํ เอกจิตฺตกฺขณํฯ อตฺถโต อภินฺนํปิ หิ ขณํ อิทํ จิตฺตสฺส อิทํ รูปานนฺติ กปฺปนาวเสน ภินฺนํ วิย กตฺวา อุปจรียตีติฯ เอกจิตฺตกฺขณํ อตีตํ เอเตสนฺติ ฯ อติมหนฺตภูตานิ ปญฺจารมฺมณานิฯ</p>


<p> ปน</p>

</p>


<p>น หิ นิรุทฺธธมฺมวิสโย อตีตสโทฺท กิญฺจิ อติกฺกมิตฺวา อุทฺธํ อาคตานิ ปจฺจุปฺปนฺนรูปานิ ทีเปตีติ สกฺกา วตฺตุนฺติฯ พหูนิ จิตฺตกฺขณานิ อตีตานิ เอเตสนฺติ ฯ มหนฺตาทิ ภูตานิ ปญฺจารมฺมณานิฯ รูปธมฺมานํ ปน รูปธเมฺมเสฺวว อาปาตาคมเน โถกํ พลวนฺตตา อิจฺฉิตพฺพาฯ เตจ ฐิติกฺขเณเยว ปริปุณฺณปจฺจยุปลทฺธา  หุตฺวา พลวนฺตา โหนฺตีติ วุตฺตํ ติฯ เอวสเทฺทน ฎีกาการสฺส วาทํ นีวาเรติฯ โส หิ อุปฺปชฺชมานเมว รูปํ ปสาเท ฆเฎฺฎตีติ อิจฺฉตีติฯ ติ เอตฺถ รูปสทฺทารมฺมณานิ อสมฺปตฺต วเสน อิตรานิจ สมฺปตฺตวเสน โคจรภาวํ อุปคจฺฉนฺติฯ อยญฺจ วิเสโสฆฎฺฎนวิเสเสน เวทิตโพฺพฯ ปุริมานิหิ เทฺว นิมิตฺตวเสเนว ฆเฎฺฎนฺติฯ น วตฺถุวเสนฯ ปจฺฉิมานิ ปน ตีณิวตฺถุวเสน ฆเฎฺฎนฺติฯ น นิมิตฺตมตฺตวเสน นิมิตฺตฆฎฺฎนญฺจนาม อสมฺปตฺตานเญฺญว น สมฺปตฺตานํฯ วตฺถุฆฎฺฎนํ ปน สมฺปตฺตานเญฺญวฯ โน อสมฺปตฺตา โหติฯ นนฺติฯ ยถา หิ ตีเร คจฺฉนฺตานํสรีรนิมิตฺตานิ โปกฺขรณิ ยาอุทเก ทิสฺสนฺติฯ ตสฺมิํ อุทเก โอโรหนฺตานํ ปน ตานิ ตตฺถ น ทิสฺสนฺติฯ เอวเมว สมฺปตฺตานิ รูปสทฺทารมฺมณานิ นฆเฎฺฎนฺติฯ กสฺมา, วิสยวิสยีนํ มเชฺฌ อาโลกสฺส อากาสสฺสจ อภาเวน นิมิโตฺตกาสสฺส อภาวโตฯ อสมฺปตฺตานิเยว ปน อตฺตโน นิมิตฺตุปฎฺฐาปนวเสน ฆเฎฺฎนฺติฯ กสฺมา, นิมิโตฺตกาสสฺส ลทฺธตฺตาฯ อิตรานิ ปน ตีณิ ยถาชาตวตฺถุวเสเนว ฆเฎฺฎนฺติฯ ตสฺมา ตานิ สมฺปตฺตานิเยว ฆเฎฺฎนฺติฯ โน อสมฺปตฺตานีติฯ ตตฺถ ยานิ อสมฺปตฺตานิเยว หุตฺวา ฆเฎฺฎนฺติฯ ตานิ สยํ ทูเร ฐตฺวา นิมิตฺต อปฺปนาวเสน ฆฎฺฎิตตฺตา เอเกกสฺมิํ ปสาเท จนฺทมณฺฑล สูริย มณฺฑลาทิวเสน อสนิสทฺทมณฺฑล เมณฺฑสทฺทมณฺฑลาทิวเสน จ มหนฺตานิปิ พหูนิปิ อาปาตมาคจฺฉนฺติเยวฯ อิตรานิ ปน ตีณิ สมฺปตฺตานิเยว ฆเฎฺฎนฺตีติ เอเกกสฺมิํ ปสาเท เอเกกเมว อาปาตมาคจฺฉนฺตีติ ทฎฺฐพฺพํฯ อิทญฺจ ปญฺจทฺวารวเสน วุตฺตํฯ มโน ทฺวาเร ปน สพฺพานิปิ อารมฺมณานิ อสมฺปตฺตานิเยว อาปาตมาคจฺฉนฺตีติฯ เอตฺถจ ปญฺจทฺวาเรติ อิทํ อสาธารณ ทฺวารทสฺสนวเสน วุตฺตํฯ ตานิ ปน ปญฺจาลมฺพณานิ ยทาสกสกทฺวาเร ฆเฎฺฎนฺติฯ ตทา มโนทฺวาเรปิ อปาต มาคจฺฉนฺติเยวฯ เอเกกํ อารมฺมณํ ทฺวีสุ ทฺวีสุ ทฺวาเรสุ อปาต มาคจฺฉตีติ หิ อฎฺฐกถายํ วุตฺตํฯ ตสฺมา ยทา จนฺทํวา สูริยํวา ปพฺพตํวา รุกฺขํวา ยํกิญฺจิวา ปสฺสนฺติฯ ตทา เอเกกสฺมิํ จกฺขุปสาเท เอเกกานิ มโนทฺวาเร เอกนฺติ อเนกานิ  จนฺทมณฺฑลาทีนิ เอกกฺขเณ อุปฎฺฐหนฺติ, เอวํ เสสารมฺมเณ สูติ ทฎฺฐพฺพํฯ อปาตาคมนเญฺจตฺถ ลญฺฉกานํ ตาลปเณฺณ ลญฺฉนขนฺธํ ถเปตฺวา มุคฺคเรน ปหรณกาเล ลญฺฉนขนฺธสฺส ตาลปเณฺณ อาปาเตตฺวา อกฺขรุปฎฺฐาปนํ วิย ทฎฺฐพฺพํฯ ยโต ทฺวารานํ วิการปฺปตฺติ โหตีติฯ</p>


<p> ยํ ปน </p>

</p>


<p>ยตฺตกานิ หิ ปญฺจาลมฺพณานิ จกฺขาทิปเถ อาโลกาทิ สหิตานิ หุตฺวา ฐิตานิ โหนฺติฯ ตตฺตกานิ สพฺพานิ นิทฺทายนฺตสฺสปิ วิสญฺญิ ภูตสฺสปิ อญฺญวิหิตสฺสปิ ยํกิญฺจิ ฌานํวา ผลํวา นิโรธํวา สมาปชฺชนฺตสฺสปิ อาโภเคน วินา อตฺตโน ทฺวาเรสุ อาปาตมาคจฺฉนฺติเยวฯ นเกวลํ อตฺตโนทฺวาเรสุ เอวฯ อถโข มโนทฺวาเรปิฯ นเกวลํ ภวงฺคมโนทฺวาเรเอวฯ อาวชฺชนาทีสุ ปน จตุพฺภูมก วีถิจิเตฺตสุปิ อาปาตํ อาคจฺฉนฺติเยวฯ อยํนาม มโน มโนทฺวารํ นโหตีติ นวตฺตโพฺพติ หิ ทฺวารกถายํ วุตฺตํฯ อยญฺจ อโตฺถ ปถมชฺฌานสฺส สโทฺท กณฺฎโกติ อิมินา ปาเฐน ทีเปตโพฺพฯ ปถมชฺฌานํ สมาปนฺนสฺส หิ สโทฺท โสตมฺหิ ฆเฎฺฎตฺวา ฌานจิตฺตสงฺขาเต มโนทฺวาเร อาปาตมาคจฺฉติฯ ตทา ฌานจิตฺต สนฺตติ จลิตฺวา โวจฺฉิชฺชติฯ ฌานา วุฎฺฐาติฯ ภวงฺคปาโต โหติฯ ตํ สทฺทารมฺมณํ วีถิจิตฺตํ ปวตฺตตีติฯ ทุตียชฺฌานาทีนิ สมาปชฺชโนฺต ปน อปฺปเกน สเทฺทน นวุฎฺฐาติฯ อธิมตฺตสเทฺทน ปน วุฎฺฐาติเยวฯ น หิ ตานิ อาเนญฺชปตฺตานินาม โหนฺติฯ อรูปชฺฌานานิเอว ปน อาเนญฺชปตฺตานินาม โหนฺติฯ ตสฺมา ตานิ สมาปชฺชโนฺต อธิมตฺตสเทฺทนปิ นวุฎฺฐาติเยวาติฯ เตสุ ปน ตถา อาปาตมาคเตสุ ตทารมฺมณานิ วีถิจิตฺตานิ ปวตฺตนฺติเยวาติ นวตฺตพฺพํฯ ภวงฺค สนฺตติยาวา ชวนสนฺตติยาวา โวจฺฉินฺนาย ปวตฺตนฺติฯ อโวจฺฉินฺนาย นปวตฺตนฺติฯ ปวตฺตมานานิปิ อารมฺมณา ธิมตฺตาทิวเสน ลทฺธปจฺจยวิเสเส เอเกกสฺมิํ อารมฺมเณเอว ปวตฺตนฺติฯ  น เอกกฺขเณ ปญฺจสูติ ทฎฺฐพฺพํฯ เอตฺถจ อตฺถวสา วิภตฺติ ปริณาโมติ กตฺวา เอกจิตฺตกฺขณาตีตานิ ฐิติปตฺตาเนว ปญฺจา ลมฺพณานิ เอกจิตฺตกฺขณาตีเต ฐิติปฺปเตฺต เอว ปญฺจทฺวาเร พหุ จิตฺตกฺขณาตีตานิ พหุจิตฺตกฺขณาตีเตติ โยเชตพฺพํฯ</p>


<p> ปน</p>

</p>


<p>เอวํ ปน สติ พหุจิตฺตกฺขณาตีตานิปิ ปญฺจาลมฺพณานิ เอกจิตฺตกฺขณาตีเตเอว ปญฺจทฺวาเร อาปาตมาคจฺฉนฺตีติ อาปชฺชติฯ เอต รหิ ปน เอกกฺขเณ สหุปฺปนฺนานเญฺญว วตฺถารมฺมณานํ ฆฎฺฎนํ อิจฺฉนฺติฯ สหุปฺปนฺนานิวา ปน โหนฺตุ นานุปฺปนฺนานิวา, พลวภาโวเยว ปมณนฺติ อมฺหากํ ขนฺติฯ สพฺพํ วิจาเรตฺวา คเหตพฺพํฯ</p>


<p> ยํ ปน </p>

</p>


<p>เอวญฺหิ สติ อญฺญเทว ปญฺจารมฺมณานํ อาปาตาคมนวตฺถุฯ อญฺญเทว ปญฺจวิญฺญาณานํ นิสฺสยวตฺถูติ เอวํ วิรุทฺธสฺส อตฺถสฺส อาปชฺชนโตติฯ เอวํ ปญฺจทฺวาเร วิสยปวตฺติยา อาทิลกฺขณํ ทเสฺสตฺวา อิทานิ สพฺพปาริปูรํ วิสยปวตฺติวิภาคํ วีถิจิตฺตปวตฺติญฺจ ทเสฺสโนฺต ตสฺมาติอาทิมาหฯ ติ ตสฺมา จกฺขุสฺส อาปาตาคมนปจฺจยาฯ จกฺขุสฺส อาปาตาคมเนน สเหว ภวงฺคสฺสปิ อาปาตํ อาคจฺฉติเยวาติ วุตฺตํ ฯ จลนเญฺจตฺถ ยถา คหิตํ กมฺมาทิ อารมฺมณํ มุญฺจิตฺวา อิทานิ อตฺตนิ อาปาตํ อาคจฺฉนฺตํ อภินวารมฺมณํ คเหตุํ อุสฺสาหชาตสฺส วิย ภวงฺคสนฺตานสฺส วิการปฺปตฺติ ทฎฺฐพฺพํฯ เอตฺถจ จกฺขุสฺส อาปาตาคมนํ จกฺขุวิญฺญาณุปฺปตฺติยา เอว การณํฯ น อาวชฺชนุปฺปตฺติยาฯ ภวงฺคสฺส อาปาตาคมนเมว ปน อาวชฺชนุปฺปตฺติยาปิ การณํ โหตีติ ทฎฺฐพฺพํฯ</p>


<p> ปน</p>

 อาปาตาคมนํ วิสุํ อปตฺวา รูปาทีนํ จกฺขาทิสุ ฆฎฺฎนํนาม โยคฺยเทสาวฎฺฐานํ เอวฯ ตเมวจ ภวงฺคุ ปเจฺฉทสฺสปิ การณํ โหตีติ กตฺวา ‘‘ปญฺจสุ หิ ปสาเทสุ โยคฺยเทสาวฎฺฐาน วเสน อารมฺมเณ ฆฎฺฎิเต ปสาทฆฎฺฎนานุภาเวน ภวงฺคสนฺตติ โวจฺฉิชฺชมานาติอาทิ’’ วุตฺตํฯ ตํ ตถา น ทฎฺฐพฺพํฯ</p>


<p>น หิ โยคฺยเทสาวฎฺฐานเมว ฆฎฺฎนนฺติ สกฺกา วตฺตุํฯ โยคฺยเทเสปน ฐตฺวา นิมิตฺตฆฎฺฎนวเสน วตฺถุฆฎฺฎนวเสนจ อสนิ นิปาโตวิย ปสาเทสุ ยุชฺฌนํ มนฺถนํ โขภกรณํ ฆฎฺฎนนฺติ จ อาปาตาคมนนฺติ จ วุจฺจตีติ ทฎฺฐพฺพํฯ อยญฺจ อโตฺถ เหฎฺฐา วุโตฺตเยวฯ เอตฺถจ อยํปิ เอโก ธมฺมนิยาโมเยวาติ กตฺวา นานา ฐานิเยสุ ทฺวีสุ ทฺวีสุ ทฺวาเรสุ สเหว อาปาตาคมนํ ปเจฺจตพฺพํฯ รูปาทินา ปสาเท ฆฎฺฎิเต ตํ นิสฺสิตเสฺสว ปญฺจวิญฺญาณสฺส จลนํ สิยาฯ กถํ ปน หทยวตฺถุนิสฺสิตสฺส ภวงฺคสฺสาติ น โจเทตพฺพนฺติฯ</p>


<p> ปน</p>

</p>


<p>กสฺมา, ตาทิสสฺส อนุกฺกมจลนสฺส อฎฺฐกถายเมว ทฬฺหํ ปฎิกฺขิตฺตตฺตาฯ วุตฺตญฺหิ ตตฺถ เอเกกํ อารมฺมณํ ทฺวีสุ ทฺวีสุ ทฺวาเรสุ อาปาตมาคจฺฉตีติฯ รูปารมฺมณญฺหิ จกฺขุปสาทํ ฆเฎฺฎตฺวา ตงฺขเณเยว มโนทฺวาเร อาปาตํ อาคจฺฉติฯ ภวงฺคจลนสฺส ปจฺจโย โหตีติ อโตฺถฯ สทฺท คนฺธ รส โผฎฺฐเพฺพสุปิ เอเสว นโยฯ ยถา หิ สกุโณ อากาเสนาคนฺตฺวา รุกฺขเคฺค นิลียมาโนว รุกฺขสาขญฺจ ฆเฎฺฎติฯ ฉายาจสฺส ปถวิยํ ปฎิหญฺญติฯ สาขาฆฎฺฎน ฉายาผรณานิ อปุพฺพํ อจริมํ เอกกฺขเณเยว ภวนฺติฯ  เอวํ ปจฺจุปฺปนฺนรูปาทีนํ จกฺขุปสาทาทิฆฎฺฎนญฺจ ภวงฺคจาลน สมตฺถตายมโนทฺวาเรอาปาตาคมนญฺจอปุพฺพํ อจริมํ เอกกฺขเณเยว โหตีติฯ เอวํ สกุโณปมาย สหตงฺขเณเยวาติ จ อปุพฺพํอจริมํ เอกกฺขเณ เยวาติจ วตฺวา ทฬฺหํ ปฎิภิทฺธตฺตา ตํ อนุกฺกมจลนํ อจิเนฺตตฺวา ธมฺมนิยามวเสน เอกปฺปหารจลนเมว ปเจฺจตพฺพนฺติฯ ติ ภวงฺคปวาหํ สพฺพโส อวจฺฉินฺนํ กตฺวาฯ นฺติ อทิสฺวาว กิํนาเมตนฺติ อาวชฺช มานํฯ นฺติ อตฺต ปจฺจกฺขํ กุรุมานํฯ นฺติ มุญฺจิตุํ อทตฺวา ยถาทิฎฺฐํ รูปํ ปฎิ คณฺหนฺตํฯ นฺติ สุฎฺฐุ ตีเรนฺตํวิจาเรนฺตํฯ นฺติ สุฎฺฐุ อสงฺกรโต ถเปนฺตํ สลฺลเกฺขนฺตนฺติ อโตฺถฯ โยนิโสมนสิการาทิวเสน ลโทฺธปจฺจโย เยนาติ ฯ ยํกิญฺจิ ชวนํ ชวตีติ สมฺพโนฺธฯ ตํ ปน ชวนํ อารมฺมณสฺส ทุพฺพลกาเลวา มุจฺฉา มรณาสนฺนกาเลสุวา ฉกฺขตฺตุํ วา ปญฺจกฺขตฺตุเมววา ชวตีติ วุตฺตํ ติฯ ติ อสนินิปาตสทิเสน ชเวน ปวตฺตติฯ ตตฺถ ปถมชวนํ อลทฺธา เสวนตฺตา สพฺพทุพฺพลํ โหติฯ ตโต ทุตียํ พลวํฯ ตโต ตตียํฯ ตโต จตุตฺถํฯ อิทํ ปน สพฺพพลวํ มุทฺธปตฺตํ โหติฯ อิโต ปฎฺฐาย อนุกฺกเมน ปริหายมานํ ปวตฺตติฯ สตฺตมวาเร คเต ปริกฺขีณชวํ โหตีติ เวทิตพฺพํฯ ติ ยถา ปฎิโสตํ คจฺฉนฺติํ นาวํ อุทกํ โถกํ อนุพนฺธติ อนุคจฺฉติฯ เอวํ ชวนํ อนุพนฺธานิฯ เทฺว ตทารมฺมณปากานีติ ทฺวิกฺขตฺตุํ ตทารมฺมณกิจฺจานิ วิปากจิตฺตานิ ปวตฺตนฺติฯ นฺติ อารมฺมณชวน สตฺตานุรูปํฯ ติ อิมสฺมิํ อติหนฺตารมฺมเณ อาวชฺชนโต ปถมภวงฺคจลนโตเยววา ปฎฺฐาย อุฎฺฐิตํ สมุฎฺฐิตํ จิตฺตสนฺตานํ ยาวจตุตฺถชวนา สมุฎฺฐหิตฺวา ปญฺจมชวนโต ปฎฺฐาย ปติตเมว โหติฯ เอวํ สเนฺตปิ สมุฎฺฐิตเวคสฺส สพฺพโส อปริกฺขีณตาย ปติตนฺติ นวุจฺจติฯ ทุตียตทารมฺมณโต ปรํ ปน สมุฎฺฐิตเวคสฺส สพฺพโส ปริกฺขีณตฺตา ตทา เอว ตํจิตฺตสนฺตานํ ปติตํนาม โหติฯ ตสฺมา ปตนํ ปาโตฯ ภวงฺคภาเวนจิตฺตสนฺตานสฺส ปาโต ภวงฺคปาโต, ภวงฺคํ หุตฺวา ปาโตติ  อโตฺถ ทฎฺฐโพฺพฯ ภวงฺคกิเจฺจ ภวงฺคฎฺฐาเน ภวงฺคารมฺมเณจ ปาโต ภวงฺคปาโตติวาฯ อิมสฺมิํ ฐาเน โทวาริโกปมา, คามิโลฺลปมา, อโมฺพปมาจ วตฺตพฺพาฯ ตาสพฺพาปิ อฎฺฐกถายํ คเหตพฺพาฯ เอตฺตาวตา สตฺตรสฺส จิตฺตกฺขณานิ ปริปูเรปาติ สมฺพโนฺธฯ เอตฺถจ ฉฉกฺกโยชนา วตฺตพฺพาฯ ยตฺถ หิ รูนฺตี รมฺมณํ ฆเฎฺฎติฯ ตํ จกฺขุวตฺถุํ นิสฺสาย ตตฺถ ฆฎฺฎิตํ รูปารมฺมณํ อารพฺภ จกฺขุวิญฺญาณํ อุปฺปชฺชติฯ อิตรานิ ปน อาวชฺชนาทีนิ มโน วิญฺญาณานิ อตฺตโน อตฺตโน อตีตานนฺตรจิเตฺตน สหุปฺปนฺนํ หทยวตฺถุํ นิสฺสาย ตเมวารมฺมณํ อารพฺภ อุปฺปชฺชนฺติฯ จกฺขุทฺวาร มโนทฺวารานิ สเพฺพสํปิ วีถิจิตฺตานํ ทฺวารกิจฺจํ สาเธนฺติฯ อยญฺจ วีถิ จกฺขุทฺวาเร อุปฺปนฺนตฺตา จกฺขุทฺวารวีถีติฯ จกฺขุวิญฺญาเณน อุปลกฺขิตตฺตา จกฺขุวิญฺญาณวีถีติจ วุจฺจติฯ เอกจิตฺตกฺขณํ อติกฺกมฺม ฆฎฺฎนสมเตฺถ อติพลวา รมฺมเณ อุปฺปนฺนตฺตา อติมหนฺตารมฺมณ วีถีติจ วุจฺจตีติฯ เอตฺถจ ยตฺตกานิ รูปารมฺมณานิ จกฺขุปเถ อุปฺปชฺชิตฺวา ฐิติปฺปตฺตานิ โหนฺติฯ ตานิ ตตฺตกานิ ฐิติปฺปเตฺตสุ ปุพฺพาปรภูเตสุ เอกูน ปญฺญาสปริมาเณสุ จกฺขุปสาเทสุ กิสฺมิํจิ นฆเฎฺฎนฺตีติ นวตฺตพฺพานิฯ เตสุ ปน ยเทว เอกํ จกฺขุ อิมิสฺสา วีถิยา ยถารหํ วตฺถุภาวํ ทฺวารภาวญฺจ สาเธติฯ ยตฺถจ ฆฎฺฎิตํ รูปํ อารพฺภ อยํ วีถิ ปวตฺตติฯ เอตเทว กิจฺจ สาธนํ นาม โหติฯ ยํ มชฺฌิมายุกนฺติ วทนฺติ, อิตรานิ ปน โมฆ วตฺถูนินาม โหนฺติ, ยานิมนฺทายุกานีติอมนฺทายุกานีติจ วทนฺติฯ ตานิปน ยถาวุตฺต กิจฺจ สาธนโต ปุริมานิ ปจฺฉิมานีติ ทุวิธานิ โหนฺติ, ตทุภยานิปิ จกฺขุวิญฺญาณสฺส อุปฺปาทกฺขเณ ฐิติภาเวน ลพฺภมานานิ อฎฺฐจตฺตาลีสมตฺตานิ เวทิตพฺพานีติฯ อวเสสานิ ปน ตโต ปุริมตรานิ ปจฺฉิมกรานิจ ลทฺธฆฎฺฎนานิปิ วตฺถุทฺวารกิจฺจสิทฺธิภาเว อนาสงฺกิตพฺพตฺตา อิธ นคหิตานีติฯ เอตฺถ สิยา อิมาย วีถิยา อุปฺปตฺติสมเย โส ปุคฺคโล อหํ อิทํ นาม ปสฺสามีติ ชานาติ, น ชานาตีติฯ นชานาติฯ กทา ปน ชานาตีติฯ สลฺลกฺขณวีถิยา ปวตฺตมานายฯ ตถา หิ  สพฺพปถมํ จกฺขุทฺวารวีถิ ปวตฺตติฯ ตโต ตทนุวตฺติกา มโนทฺวารวีถิฯ ตโต สมุทายคาหิกาฯ ตโต วณฺณสลฺลกฺขณาฯ ตโต วตฺถุคาหิตาฯ ตโต วตฺถุสลฺลกฺขณา ตโต นามคาหิกาฯ ตโต นามสลฺลกฺขณาติฯ ตตฺถ วณฺณสลฺลกฺขณาย ปวตฺตมานาย อหํ นีลวณฺณํ ปสฺสามีติอาทินา วณฺณํ สลฺลเกฺขติฯ วตฺถุสลฺลกฺขณาย สณฺฐานํ สลฺลเกฺขติฯ นาม สลฺลกฺขณาย นามํ สลฺลเกฺขตีติฯ อิติ ตํตํ สลฺลกฺขณวีถิ ยา ปวตฺตมานายเอว ตํตํปสฺสามีติ ชานาตีติฯ เอตฺถจ อลาตจกฺกสฺส คาหิกาวิย ปุริมาหิ ทฺวีหิ วีถีหิ ปุนปฺปุนํ คหิตานํ รูปานํ สมุทายโต คาหิกา ตตียา มโนทฺวารวีถิ สมุทาย คาหิกานาม, น หิ สมุทายคหเณน วินา ปริพฺยตฺตวณฺณคหณํ สมฺภวตีติฯ นฺติ ทฺวิกฺขตฺตุํ ยาว ตทารมฺมณุปฺปาทา ปวตฺติตุํ อปฺปโหนฺตํ หุตฺวา อตีตทฺวตฺติจิตฺตกฺขณิกํฯ ยสฺส หิ เทฺววา ตีณิวา จิตฺตกฺขณานิ อตีตานิ โหนฺติฯ ตํ ยาว ตทารมฺมณุปฺปาทา ปวตฺติตุํ นปฺปโหติ น สโกฺกติฯ เอวํ อปฺปโหนฺตํ หุตฺวา อตีตกนฺติ อโตฺถฯ นฺติ จกฺขุทฺวาเร มโนทฺวาเรจ อาปาตํ อาคตํฯ ติ เอตฺถ ยสฺส ตีณิ จิตฺตกฺขณานิ อตีตานิ โหนฺติฯ ตสฺส จุทฺทส จิตฺตกฺขณายุกาวเส สสฺส อารมฺมณสฺส สตฺตมชวเนน สเหว นิรุทฺธตฺตา ตสฺมิํ นตฺถิ ตทารมฺมณุปฺปาโทติ ยุตฺตเมตํฯ น หิ เอกาวชฺชนวีถิยํ จิตฺตานิ ธมฺมวเสน วิย กาลวเสนาปิ นานารมฺมณานิ อิจฺฉนฺติ อฎฺฐกถาจริยาติฯ ยสฺส ปน เทฺว จิตฺตกฺขณานิ อตีตานิฯ ตสฺมิํ สตฺตมชวนโต ปรํ เอกจิตฺตกฺขณายุกาวเสเส อารมฺมเณ เอเกน ตทารมฺมเณน อุปฺปชฺชิตพฺพนฺติ เจฯนฯ น หิ ตาทิสํ นิโรธา สนฺนํ อารมฺมณํ เอกวารํปิ ตทารมฺมณุปฺปตฺติยา ปจฺจโย ภวิตุํ สโกฺกตีติฯ ตถา หิ มหาอฎฺฐกถายํ วิปากุทฺธาเร จิตฺตปฺปวตฺติคณนายํ ตทารมฺมณานิ เทฺวติ เทฺวเอว ตทารมฺมณ วารา อาคตาติฯ</p>


<p>ยํ ปน </p>

 หิ ตทารมฺมณุปฺปตฺติ ปาฬิยํ นิยมิตา’’ติ วุตฺตํฯ ตตฺถ ปาฬิยนฺติ อฎฺฐกถาตนฺติํ สนฺธาย วุตฺตนฺติ คเหตพฺพํฯ น หิ สา นาม ปาฬิ อตฺถิ, ยตฺถ ทฺวิกฺขตฺตุํ ตทา รมฺมณุปฺปตฺติ นิยมิตาติฯ</p>


<p>มชฺฌิมภาณกาปน ตทารมฺมณํ เอกํปิ อิจฺฉนฺติฯ สงฺคหกาเรน ปน ตํ ปฎิสิทฺธนฺติ อิธปิ ตํ เถเรน ปฎิกฺขิตฺตนฺติ ทฎฺฐพฺพํฯ ยทิ เอวํ กสฺมา ปรมตฺถวินิจฺฉเย สกิํเทฺววา ตทาลมฺพนฺติ เถเรน วุตฺตนฺติฯ มชฺฌิมภาณกานํ มเตน วุตฺตนฺติ ทฎฺฐพฺพนฺติฯ อาจริยานนฺทเตฺถโร ปน เอกํปิ อิจฺฉติเยวฯ ยถา หิ อาคนฺตุกภวงฺคํ เอกํ ปวตฺตติฯ ตถา ตทารมฺมณํปิ เอกํ นปวตฺตตีติ นสกฺกา วตฺตุํฯ ยญฺจ จิตฺตปฺปวตฺติคณนายํ ตทารมฺมณานิ เทฺวติ วุตฺตํฯ ตํปิ อุกฺกฎฺฐปริเจฺฉทวเสน วุตฺตนฺติ, น นสกฺกา วตฺตุนฺติฯ ยาว ชวนุปฺปาทาปิ ปวตฺติตุํ อปฺปโหนฺตาตีตกนฺติ สมฺพโนฺธฯ ยสฺส หิ อารมฺมณสฺส จตฺตาริ ปญฺจ ฉ สตฺต อฎฺฐนว วา จิตฺตกฺขณานิ อตีตานิ โหนฺติฯ ตํ ยาว ชวนุปฺปาทา ปวตฺติตุํ นปฺปโหติฯ เอวํ อปฺปโหนฺตํ หุตฺวา อตีตกนฺติ อโตฺถฯ ติ ชวนสฺสปิ อนุปฺปชฺชนโตฯ อยญฺหิ ตฺวาปจฺจโย ภาวเตฺถเอว ทฎฺฐโพฺพฯ น กตฺตุอเตฺถฯ กสฺมาฯ อตฺตโน ปธานกฺริยาย สมานกตฺตุกตาย อภาวโตติฯ</p>


<p> ปน</p>

</p>


<p>น หิ พาหิรตฺถภูโต เหตุอโตฺถ กิตกปจฺจยานํ วิสโย โหตีติฯ ตสฺมา อิธ ภาวเตฺถเอว ตฺวาปจฺจโยฯ ตโตจ เหตุอเตฺถ ปจฺจตฺตวจนนฺติ ทฎฺฐพฺพํฯ เอเตน ยา ลกฺขเณ เหตุมฺหิจมานนฺตปจฺจยานํปิ ปวตฺติ กตฺถจิ วุตฺตาฯ สาปิปฎิกฺขิตฺตา โหติฯ นหิ พาหิรตฺถภูตา ลกฺขณเหตุโย เตสํ วิสยา โหนฺตีติฯ เอตฺถจ ยสฺส อารมฺมณสฺส นวจิตฺตกฺขณานิ อตีตานิ โหนฺติฯ ตสฺส อวเสส อฎฺฐจิตฺตกฺขณา ยุกสฺส ทุตีย โวฎฺฐพฺพเนน สเหว  นิรุทฺธตฺตา ตสฺมิํ ชวนํปิ อนุปฺปชฺชิตฺวาติ ยุตฺตเมตํฯ การณํ วุตฺตเมวฯ ยสฺส ปน จตฺตาริฯลฯ อฎฺฐวา จิตฺตกฺขณานิ อตีตานิฯ ตสฺมิํ ชวเนน อุปฺปเนฺนน ภวิตพฺพนฺติ เจฯนฯ อวเสสฉจิตฺตกฺขณายุกํปิ หิ อารมฺมณํ ชวนุปฺปตฺติยา ปจฺจโย ภวิตุํ น สโกฺกติฯ ชวนญฺหิ อุปฺปชฺชมานํ สตฺตกฺขตฺตุํ ปวตฺติตุํ ปโหนเก อารมฺมเณ เอว อุปฺปชฺชติฯ ปกตินิยาเมน ชวนสฺส สตฺตกฺขตฺตุ ปรมตาย สมฺภวโตติฯ เอตฺถ ปน ยถา วิสญฺญิกาล มุจฺฉากาล มรณกาเลสุ วตฺถุสฺส อวิสทตาย ทุพฺพลตา ยจ ชวนํ ฉปญฺจวาเรปิ ปวตฺตติฯ ตถา ปกติกาเลปิ อารมฺมณสฺส ทุพฺพลภาเว สติ ฉปญฺจวาเรปิ ปวตฺตติเยวาติฯ นฺติ ทฺวิกฺขตฺตุํวา ติกฺขตฺตุํวาฯ ตถา หิ อฎฺฐกถายํ โวฎฺฐพฺพเน ฐตฺวา เอกํวา เทฺววา จิตฺตานิ ปวตฺตนฺติฯ ตโต อาเสวนํ ลภิตฺวา ชวนฎฺฐาเน ฐตฺวา ปุน ภวงฺคํ โอตรตีติ วุตฺตํฯ เอตฺถ หิ ตโต อาเสวนํ ลภิตฺวา ชวนฎฺฐาเน ฐตฺวาติ เอเตน ตตียสฺส โวฎฺฐพฺพนสฺส ปวตฺติํ ทเสฺสติฯ อิตรถา เอกํวา เทฺววา จิตฺตานิ ปวตฺตนฺติฯ ตโต ภวงฺคํ โอตรตีติ วุตฺตํ สิยาติฯ เอกํวาติ ปน วาจา สิลิฎฺฐมตฺตํ ทฎฺฐพฺพํฯ ยถา ทิรตฺต ติรตฺตํติฯ อถวา, ติ เอกจิตฺตโตวา ทฺวิจิตฺตโตวาติ อโตฺถฯ ตตฺถ ปถเมน ทฺวิกฺขตฺตุํ ทุตีเยน ติกฺขตฺตุํ โวฎฺฐพฺพนสฺส อุปฺปตฺติ วุตฺตา โหตีติฯ อาเสวนํ ลภิตฺวาติ อิทํ ปน อุปจารวจนมตฺตํ ทฎฺฐพฺพํฯ น หิ โวฎฺฐพฺพนสฺส อาเสวนตา ปฎฺฐาเน วุตฺตาติฯ อาจริยานนฺทเตฺถเรน ปเนตฺถ โวฎฺฐพฺพนโต ปรํ จตุปญฺจ จิตฺตกฺขณาวเสเส อารมฺมเณ จตุปญฺจชวนุปฺปตฺติยา เอว ปริตฺตารมฺมณวาโร อิจฺฉิโตฯ น โวฎฺฐพฺพน ปริโยสานวเสนฯ ปฎฺฐาเนหิ ภวงฺคํ อาวชฺชนาย อนนฺตรปจฺจเยน ปจฺจโย เตฺวววุโตฺตฯ น ปน วุโตฺต อาวชฺชนา ภวงฺคสฺส อนนฺตรปจฺจเยน ปจฺจโยติฯ ยถา จ มุจฺฉามรณกาเลสุ วตฺถุทุพฺพลตาย ฉ ปญฺจชวนวารา อิจฺฉิตพฺพาฯ ตถา อิธปิ อารมฺมณทุพฺพลตายาติ น น สกฺกา วตฺตุนฺติฯ เอตฺถ จ สนฺตีรณโต ปรํ เอกจิตฺตกฺขณา วเสเส อารมฺมเณ เอกํ โวฎฺฐพฺพนํ ทฺวิจิตฺตกฺขณาวเสเส เทฺว ตทุตฺตริ  ตีณีติ ยุตฺตํ สิยาฯ เอตรหิ ปน ทฺวิโวฎฺฐพฺพนิกา ฉปริตฺตารมฺมณวีถิโยติ โวฎฺฐพฺพนิกา ปญฺจาติ โยเชสุํฯ เอวํ สเนฺต กีทิเส ปริตฺตารมฺมเณ ทฺวิโวฎฺฐพฺพนิกา, กีทิเส ติโวฎฺฐพฺพนิกาติ วิจาเรตพฺพา สิยุนฺติฯ ยํ ปน อารมฺมณํ ทฺวตฺติกฺขตฺตุํโวฎฺฐพฺพนุปฺปตฺติยา อปฺปโหนกํ โหติฯ ตํ อาวชฺชนปฺปตฺติยาปิ ปจฺจโย น โหตีติ วุตฺตํ ติฯ ตตฺถ ติ ทฺวิกฺขตฺตุํ ภวงฺคสฺส จลนมตฺตเมว โหติฯ ติ อิติ เอวํ ยทิ เอกจิตฺตกฺขณาตีตกํ รูปารมฺมณํ จกฺขุสฺส อปาตมาคจฺฉตีติอาทินา วุตฺตนเยน จกฺขุทฺวาเร จตุนฺนํ วารานํ วเสน จตุธา วิสยปฺปวตฺติ เวทิตพฺพา, ตถา โสตทฺวาราทีสุ จาติโยชนาฯ สพฺพถาปิ จตุธา เวทิตพฺพาติ สมฺพโนฺธฯ อติปริตฺตารมฺมณํปิ อาปาตาคตมเตฺตน โมฆวารสฺส อารมฺมณํนาม โหติฯ น อารมฺมณกรณวเสนฯ อิตรานิ ปน อุภยถาปิ อิตเรสํ วารานํ อารมฺมณานินาม โหนฺตีติ วุตฺตํ ติฯ</p>


<p> ปน</p>

</p>


<p>ปญฺจทฺวาเรวีถิจิตฺตานิ ยถารหํ กิจฺจวเสน สเตฺตวฯ จิตฺตุปฺปาทา จิตฺตานํ อุปฺปตฺติขณวเสน จตุทฺทสฯ วิตฺถารา จิตฺตสรูปวิตฺถารโต จตุปญฺญาสาติ โยชนาฯ ติ ปริตฺตชวนวาเรฯ</p>


<p> มโนทฺวาเร ปน อารมฺมณธมฺมา ปริตฺตขณาปิ อตีตานาคตาปิ กาลวิมุตฺตาปิ อาปาตํ อาคจฺฉนฺติเยวฯ ตสฺมา ตตฺถ เอกจิตฺตกฺขณาตีตานิวา พหุจิตฺตกฺขณาตีตานิวา ฐิติปฺปตฺตาเนว อาปาตมาคจฺฉนฺตีติ อิทํ วิธานํ นตฺถีติ วุตฺตํ ติฯ ตตฺถ ติ สุทฺธมโนทฺวาเรฯ จกฺขาทีสุ หิ ฆฎฺฎเนน สเหว ยตฺถ อปาตมาคจฺฉติฯ  ตํ มิสฺสกทฺวารนฺติ วุจฺจติฯ อิธ ปน สุทฺธเมวา ธิเปฺปตนฺติฯ ตํปิ ปญฺจทฺวารานุพนฺธกํ วิสุํ สิทฺธนฺติ ทุวิธํ โหติฯ ตตฺถ ยถา ฆเณฺฑ ทณฺฑเกน เอกวารํ ปหเฎ ฆณฺฑสรีรภูตา รูป กลาปา จิรํปิ กาลํ อญฺญมญฺญํ ฆเฎฺฎตฺวา อนุรวสทฺทสนฺตานํ ปวเตฺตนฺติฯ ตถา ปญฺจทฺวาเร อารมฺมเณน เอกวารํ ฆฎฺฎิเต ปญฺจ ทฺวาริกวีถิยา นิรุทฺธายปิ อตีตํ ปญฺจาลมฺพณํ มโนทฺวาเร ยถา ปาตาคตเมว หุตฺวา อเนกสหสฺสานิปิ มโนทฺวาริกวีถิจิตฺต สนฺตานานิ ปวเตฺตติเยวฯ เตสํ ปน ทฺวารภูตํ ภวงฺคสนฺตานํ อนุพนฺธกํนาม โหติฯ ตานิจ จิตฺตานิ อนุพนฺธกวีถิจิตฺตานินาม โหนฺติฯ ยตฺถ ปน ปญฺจทฺวารฆฎฺฎนา นุพนฺธภาเวน วินา เกวลํ ตถา ตถา ฉฬารมฺมณธมฺมา อาปาตํ อาคจฺฉนฺติฯ ตํ วิสุํ สิทฺธํ นาม โหติฯ กถํ ปน ตสฺมิํ วิสุํ สิเทฺธ มโนทฺวาเร อารมฺมณ ธมฺมา อาปาตํ อาคจฺฉนฺตีติฯ วุจฺจเตฯ ทิฎฺฐโต ทิฎฺฐสมฺพนฺธโต สุตโต สุตสมฺพนฺธโต สทฺธาย รุจิยา อาการปริวิตเกฺกน ทิฎฺฐินิชฺฌานขนฺติยา นานากมฺมพเลน นานาอิทฺธิพเลน ธาตุโกฺขต วเสน เทวโตปสํหารวเสน อนุโพธวเสน ปฎิเวธวเสนาติ เอวมาทีหิ การเณหิ อาปาตํ อาคจฺฉนฺตีติฯ ตตฺถ ทิฎฺฐํนาม ปุเพฺพ ปญฺจหิทฺวาเรหิ คหิตํ ปญฺจาลมฺพณํฯ ตํปิ กาลนฺตเร การณลาเภ สติ สุเทฺธ มโนทฺวาเร อาปาตํ อาคจฺฉติเยวฯ ทิฎฺฐสมฺพนฺธํนาม ทิฎฺฐสทิสํ วุจฺจติฯ ปุเพฺพ หิ กิญฺจิ ทิสฺวา อญฺญํ ยํกิญฺจิ อนุมาเนนฺตสฺส อทิฎฺฐํปิ ตํสทิสํ อตีตํปิ อนาคตํปิ ปจฺจุปฺปนฺนํปิ พหุอาปาตํ อาคจฺฉติเยวฯ สุตํนาม ปรโต สุตฺวา คหิตํ ฉฬารมฺมณํฯ ตํ ปน มหาวิสยํ โหติฯ สพฺพญฺญุเทสนํ สุตฺวา คหิตํ น กิญฺจิ อนารมฺมณํนาม อตฺถีติฯ สุตสมฺพนฺธํนาม สุตสทิสํฯ สทฺธานาม ปรสฺส สทฺทหนาฯ รุจินาม อตฺตโน มติฯ อาการ ปริวิตโกฺก นาม อตฺถจฺฉายํ พฺยญฺชนจฺฉายํ การณจฺฉายญฺจ นิสฺสาย ตถา ตถา ปริวิตกฺกนํฯ ทิฎฺฐินิชฺชานขนฺตินาม ปญฺญายวา อตฺตโน ลทฺธิยาวา ปุนปฺปุนํ อุปปริกฺขิตฺวา เอวเมวาติ สนฺนิฎฺฐานํ ปาเปตฺวา คหณํฯ เสสํ ปากฎเมวฯ เอตฺถจ อนนฺตรูปนิสฺสย ปจฺจยภาโวนาม จิตฺตสนฺตานสฺส มหาวิปฺผาโร โหติฯ สกิํปิ อารมฺมณํ  สุฎฺฐุ อาเสวิตฺวา นิรุทฺธกาลโต ปฎฺฐาย วสฺสสเตปิ วสฺสสหเสฺสปิ ภวนฺตเรปิ ตํอารมฺมณํ ปฎิจฺจ ภวงฺค จลนสฺส ปจฺจโย โหติฯ จิตฺตญฺจนาม ทิฎฺฐาทีหิ ยถาวุตฺตการเณหิ สํวทฺธิตํ มหาวิปฺผารํ โหติฯ กิญฺจิ นิมิตฺตํ ลภิตฺวา เอกสฺมิํ ขเณ อเนกสหเสฺสสุปิ ทิฎฺฐาทีสุ อารมฺมเณสุ ผรมานํ ปวตฺตติฯ เตหิจ การเณหิ นิจฺจํ โจทียมานํ จิตฺตสนฺตานํ กายเคลญฺญาทิเก จิตฺตทุพฺพลปจฺจเย อสติ นิจฺจกาลํปิ ภวงฺคโต วุฎฺฐาตุํ อชฺฌาสยยุตฺตํ โหติฯ น หิ จิตฺตํนาม อวิภูเต อารมฺมเณ รมติฯ วิภูเตเอว รมติฯ ตสฺมา ภวงฺคสมฺปยุโตฺต มนสิกาโร ปุนปฺปุนํ ภวงฺคํ จาเลตฺวา ลทฺธปจฺจเยสุ อารมฺมเณสุ ปุนปฺปุนํ อาวชฺชนํ นิโยเชติเยวฯ ตทา ตานิ อารมฺมณานิ ตทภินินฺนาการ ปวตฺตมนสิการ สมฺปยุตฺตสฺส ภวงฺค จิตฺตสฺส อาปาตํ อาคจฺฉนฺติฯ น หิ อญฺญํ อารมฺมณํ คเหตฺวา ปวตฺตมานสฺส จิตฺตสฺส อารมฺมณนฺตเร อภินินฺนากาโรนาม นตฺถีติ สกฺกา วตฺตุนฺติฯ ติ อิทํ กามสตฺตวเสน วุตฺตํฯ รูปารูปสตฺตานํ ปน วิภูตารมฺมเณปิ ตทารมฺมณุปฺปาโท นตฺถิเยวฯ ยถา เจตฺถฯ เอวํ ปญฺจทฺวาเรปิ รูปสตฺตานํ อติมหนฺตารมฺมเณสุ ตทารมฺมณุปฺปาโท นตฺถีติฯ ติ อิทญฺจ อุกฺกฎฺฐ ปริเจฺฉทวเสน วุตฺตนฺติ ทฎฺฐพฺพํฯ ญาณวิภงฺคฎฺฐกถายํ ปน ทฺวตฺติกฺขตฺตุํ โวฎฺฐพฺพนปฺปวตฺติวเสน อวิภุเต อาลมฺพเณ โวฎฺฐพฺพนวาโรปิ อาคโตฯ โยจ ปญฺจทฺวาเรภวงฺคจลนมตฺตวเสน โมฆวาโร นาม จตุโตฺถ วาโร วุโตฺตฯ โสปิ อิธ ลทฺธุํ วฎฺฎติเยวฯ สุทฺธมโนทฺวาเรปิ หิ อารมฺมเณ อาปาตมาคเต วีถิจิตฺตํ อนุปฺปชฺชิตฺวา ทฺวิกฺขตฺตุํ ภวเงฺค จลิเต นิวตฺตนกวารานํ ปมาณํ นภวิสฺสติเยว, วิสเยจ อาปาตาคเต ภวเงฺคจ จลิเต สติ วิสยปฺปวตฺตินาม น น โหตีติฯ อิติ อิมสฺมิํ มโนทฺวาเรปิ ตทารมฺมณ ชวน โวฎฺฐพฺพน โมฆวาร สงฺขาตานํ จตุนฺนํ วารานํ ยถากฺกมํ อารณภูตา วิสยปฺปวตฺติ จตุธา เวทิตพฺพาติฯ ตตฺถ ตทารมฺมณวารสฺส อารมฺมณภูตา อภิวิภูตานาม ชวน วารสฺส  วิภูตานามฯ โวฎฺฐพฺพนวารสฺส อวิภูตานามฯ โมฆวารสฺส อารมฺมณภูตา อติอวิภูตานามาติ โยเชตพฺพาฯ</p>


<p>เอตฺถจ อารมฺมณสฺสวา จิตฺตสฺสวา อติพลวตาย อภิวิภูตตา เวทิตพฺพาฯ ทุพฺพเลปิ หิ จิเตฺต ปถวิปพฺพตาทิวเสน อติพลวนฺตํ อารมฺมณํ อติวิภูตํนาม โหติฯ อติพลวเนฺต จ จิเตฺต อติสุขุมํปิ นิพฺพานํ อติวิภูตํนาม โหตีติฯ เอวํ เสเสสุปีติฯ วารเภโท ปเนตฺถ อนุพนฺธโก, วิสุํ สิโทฺธติ ทุวิโธฯ ตตฺถ อนุพนฺธโก จกฺขุทฺวารานุพนฺธกาทิวเสน ปญฺจวิโธฯ เอเกกสฺมิเญฺจตฺถ อตีตคหณํ, สมุทาย คหณํ, วตฺถุคหณํ, นามคหณนฺติ จตฺตาโร จตฺตาโร วาราฯ เตสุจ ตทารมฺมณวาราทโย ยถารหํ โยเชตพฺพาฯ วิสุํ สิโทฺธ ปน ทิฎฺฐ วาโร, ทิฎฺฐสมฺพนฺธวาโร, สุตวาโร, สุตสมฺพนฺธวาโร, วิญฺญาตวาโร, วิญฺญาตสมฺพนฺธวาโรติ ฉพฺพิโธ โหติฯ เอตฺถจ สทฺธา รุจิ อาการ ปริวิตกฺกาทิ วเสน ปวตฺตวารา วิญฺญาตวาโร, วิญฺญาต สมฺพนฺธวาโรติ วุตฺตาติ ทฎฺฐพฺพาฯ อฎฺฐสาลินิยํ ปน สทฺธารุจิยาทิว เสนคหิตํ อารมฺมณํ ตถาปิ โหติฯ อญฺญถาปิ โหติฯ ตสฺมา อฎฺฐกถายํ น คหิตนฺติ วุตฺตํฯ ตถาวา โหตุ อญฺญถาวาฯ วีถิจิตฺตปวตฺติยา สติ คเหตพฺพเมวฯ ตตฺถ เอเกกสฺมิํวาเร ตทารมฺมณวาราทิวเสน จตฺตาโร จตฺตาโร วาราฯ เตสุจ กาม มหคฺคตา นุตฺตร ปญฺญตฺติ วเสน ปจฺจุปฺปนฺนาตีตานาคตกาล วิมุตฺตวเสนจ อารมฺมณธมฺมา ยถารหํ โยเชตพฺพาติฯ เอตรหิ ปน อตีตภวงฺควเสน ตทารมฺมณวเสน จ วารเภทํ กเปฺปนฺติฯ ตตฺถ อตีตภวงฺควเสน วารเภทกปฺปนํ นิรตฺถกํฯ น หิ มโนทฺวาเร ปญฺจทฺวาเร วิย อารมฺมณานํ ขณวเสน พลว ทุพฺพลตา สมฺภโว อตฺถิฯ ตทา อวิชฺชมานานํปิ อตีตานาคตานํ กาลวิมุตฺตานญฺจ ตตฺถ อาปาตาคมนโตติฯ เอตฺถ สิยา, เอกาวชฺชนวีถิยา อารมฺมณํนาม ธมฺมโตจ กาลโตจ อภินฺน เมว อิจฺฉนฺติ อฎฺฐกถาจริยาฯ อิเมจ สตฺตา ตํ ตํ อาการํ สลฺลเกฺขตฺวา อญฺญมญฺญสฺส จิตฺตํ ชานนฺติเยวฯ ปรจิตฺตวิทุนิโย ปน เทวตา อาการสลฺลกฺขเณน วินาปิ ชานนฺติฯ ตตฺถ ปจฺจุปฺปนฺนํ ปรสฺส  จิตฺตํ ชานนกาเล อาวชฺชนํ ภาวยํ ปรสฺส จิตฺตํ อตฺตนา สหุปฺปนฺนํฯ ตํ วา อาวชฺชติฯ อุทาหุ ปรโต ตํ ตํ ชวเนน สหุปฺปนฺนํวาฯ ชวนานิจ ยํ อาวชฺชเนน สหุปฺปนฺนํ ตํ วา ชานนฺติ, ปเจฺจกํ อตฺตนา สหุปฺปนฺนํวาติฯ กิเญฺจตฺถ, ยทิ ตาว อาวชฺชเนน สหุปฺปนฺนํ อาวชฺชติ ชานนฺติจฯ เอวํ สติ ธมฺมโต อภินฺนํ โหติฯ กาลโต ภินฺนํฯ ตญฺหิ จิตฺตํ อาวชฺชนสฺส ปจฺจุปฺปนฺนํ โหติฯ ชวนานํ ปน อตีตนฺติฯ อถ ปเจฺจกํ อตฺตนา สหุปฺปนฺนํ อาวชฺชติ ชานนฺติจฯ เอวญฺจ สติ กาลโต อภินฺนํ โหติฯ ธมฺมโต ภินฺนเมวฯ อถปิ ยํ ปเจฺจกํ สหุปฺปนฺนํ ชานนฺติฯ ตเทว อาวชฺชติฯ เอวํปิ ภินฺนเมว โหตีติฯ เอตฺถ อฎฺฐกถายํ ตาว ยํ อาวชฺชเนน สหุปฺปนฺนํฯ ตเทว อาวชฺชติ ชานนฺติจาติ ธมฺมโต อภินฺนํ วตฺวา ตํ จิตฺตํ นิรุทฺธํปิ อทฺธาวเสน สนฺตติวเสนจ คหิตํ ชวนานํปิ ปจฺจุปฺปนฺนเมว โหตีติ วินิจฺฉิตํฯ อาจริยานนฺทมเตน ปน ปรสฺส ตํ ตํ อาการํ สลฺลเกฺขตฺวา ตํ ตํ อธิปฺปายชานนกาเล อาวชฺชนชวนานิ ปเจฺจกํ อตฺตนา สหุปฺปนฺนํ จิตฺตํ อาวชฺชติ ชานนฺติ จฯ น เจตฺถ ธมฺมโต กาลโตจ ภินฺนํนาม โหติฯ สเพฺพสํปิ หิ อารมฺมณํ จิตฺตเมว โหติ ปจฺจุปฺปนฺนญฺจาติฯ นจ ชวนานิ นิราวชฺชนานินาม โหนฺติฯ อาวชฺชเนนปิ หิ จิตฺตเนฺตว อาวชฺชิตํ โหติฯ ชวนานิจ จิตฺตเนฺตว ชานนฺตีติฯ ยทิ ปน อาวชฺชเน น จิตฺตนฺติ อาวชฺชิเต ชวนานิ รูปนฺติ ชานนฺติฯ รูปนฺติวา อาวชฺชิเต จิตฺตนฺติ ชานนฺติ, นีลนฺติวา อาวชฺชิเต ปีตนฺติ ชานนฺติฯ เอวํ สติ ชวนานิ ธมฺมโต นิราวชฺชนานิ นาม โหนฺติฯ ตถา อตีตนฺติ อาวชฺชิเต ปจฺจุปฺปนฺนนฺติฯ เอวญฺจ สติ ตานิ กาลโต นิราวชฺชนานินาม โหนฺตีติฯ ยสฺมา จ อตีโต ธโมฺม ปจฺจุปฺปนฺนสฺส ธมฺมสฺส อนนฺตรปจฺจเยน ปจฺจโยติ ปฎฺฐาเน วุโตฺตฯ ตสฺมา อิธ ขณวเสเนว ปจฺจุปฺปนฺนํ วตฺตุํ ยุตฺตํฯ น อทฺธาสนฺตติ วเสนาติฯ อิตรถา สพฺพ วีถิจิตฺตวาเรสุปิ อารมฺมณานํ อตีตาทิภาโว อทฺธาสนฺตติวเสเนว วตฺตโพฺพ สิยาติฯ คาถายํ ติ กิจฺจวเสน ตีณิ เอวฯ ติ จิตฺตุปฺปตฺติกฺขณวเสน ทส อีริตานิ กถิตานิฯ  ติ  จิตฺตสรูปวิตฺถาเรนฯ ติ มโนทฺวาเรฯ ติ ปญฺจวิญฺญาณมโนธาตูหิ วชฺชิตานํ กามาวจรจิตฺตานํ วเสน เอกจตฺตาลีสํฯ ติ ปริตฺตชวนวาเรฯ [ปริตฺตวาโร]</p>


<p> วิภูตาวิภูตเภโท นตฺถิ เอกํ วิภูตเมว ลพฺภตีติ อธิปฺปาโยฯ น หิ อวิภูเต อารมฺมเณ อปฺปนานาม สมฺภวตีติฯ ตถา ตทารมฺมณุปฺปาโทจ นตฺถิฯ น หิ อติสนฺตตรํ อปฺปนาชวนํ ตทารมฺมณํ อนุพนฺธตีติฯ ตตฺถ หิ ฉพฺพีสติ มหคฺคต โลกุตฺตร ชวเนสุ ยํกิญฺจิ ชวนํ อปฺปนาวีถิโมตรตีติ สมฺพโนฺธฯ ญาณรหิตํ ทฺวิเหตุกชวนํ อถิรสภาวตฺตา อปฺปนาย อนนฺตรูปนิสฺสโย นโหตีติ วุตฺตํ นฺติฯ ติ เอตฺถ อินฺทฺริยสมตาทีหิ ปริโตภาเคหิ อปฺปนา กรียติ สชฺชียติ เอเตนาติ ปริกมฺมํฯ อปฺปนํ อุเปจฺจ จรตีติ อุปจาโรฯ สมีปจาโรติ อโตฺถฯ สมีปจรณเญฺจตฺถ อาสเนฺนกาเล อปฺปนาวหสมตฺถภาเวน ทฎฺฐพฺพํฯ ยสฺส ปวตฺติยา อจิรํ กาลํ อปฺปนา สมฺภโว โหตีติฯ อนุโลมนฺติ อปฺปนาปวตฺติยา ปจฺจนีกธมฺมวิธมเนน อปฺปนาย อนุกูลํ อปฺปนาหิตํ อปฺปนา วหนฺติเจฺจว อโตฺถ, ยสฺส ปวตฺติยา อปฺปนา วิพนฺธโก ปจฺจนี โกนาม นตฺถีติฯ คมียติ พุชฺฌียติ อโตฺถ เอเตนาติโวฯ อภิธานํ พุทฺธิจฯ ตํ ทุวิธํปิ ควํ ตายติ รกฺขตีติ โคตฺตํฯ ปริตฺต ชาติสงฺขาโต อนฺวโยฯ โคตฺตํ อภิภุยฺยติ ฉิชฺชติ เอตฺถาติ โคตฺรภุฯ เอตฺถ จ จตฺตาริปิ ชวนานิ ปริกมฺมชวนานีติ วา อุปจารชวนานิติวา อนุโลมชวนานีติวา วุจฺจนฺติเยวฯ โคตฺรภูติ ปน ปจฺฉิมเสฺสว นามํฯ อิธ ปน จตุนฺนํปิ นามานํ สงฺคหณตฺถํ ปริกโมฺม ปจารานุโลม โคตฺรภุนาเมนาติ เอวํ วุตฺตนฺติ ทฎฺฐพฺพํฯ เอวญฺจ กตฺวา กสฺมา ปถมเมว ปริกมฺมํนามฯ นนุ อิตรานิปิ อปฺปนํ ปริสงฺขโรนฺติเยวาติ เอวมาทิกา โจทนา อโนกาสา โหตีติฯ ติ จตุกฺขตฺตุเมววา ติกฺขตฺตุเมววาฯ ตตฺถ ปถเมน เอว สเทฺทน ปญฺจมํ โคตฺรภุสมฺภโว ปฎิกฺขิโตฺต โหติฯ ตทา หิ ชวนํ ปติตํนาม โหติฯ ปเวธติ  กมฺปติฯ กามโคตฺตํ อภิกฺกมิตฺวา อุปริภูมนฺตรปฺปตฺติยา ปจฺจโย ภวิตุํ น สโกฺกตีติฯ ทุตีเยน ทุตียํ โคตฺรภุ สมฺภโว ปฎิกฺขิโตฺต โหติฯ ตทา หิ อลทฺธาเสวนํ อนุโลมํ อตฺตโน อนนฺตเร จิตฺตํ โคตฺรภุภาวํ ปาเปตุํ น สโกฺกตีติฯ เอเตเนว ปญฺจมโต ปรํ จตุตฺถโตจ โอรํ อปฺปนาย อสมฺภโว สาธิโต โหตีติฯ วาสเทฺทน ปน มนฺทปญฺญสฺส จตุกฺขตฺตุเมวฯ น ติกฺขตฺตุํฯ ติกฺขปญฺญสฺส ติกฺขตฺตุเมวฯ น จตุกฺขตฺตุนฺติ ทสฺสิตํ โหติฯ อฎฺฐสาลินิยํ ปน มนฺทมชฺฌิม มหาปญฺญวเสน ติธา ภินฺทิตฺวา ปญฺจกฺขตฺตุํปิ ปริกมฺมชวนานํ อุปฺปตฺติ อนุญฺญาตา วิย ทิสฺสติฯ อิตรฎฺฐกถาสุ ปน สุฎฺฐุ วิจาเรตฺวา ปฎิสิทฺธตฺตา สา น คเหตพฺพาวาติฯ</p>


<p>ยํ ปน </p>

</p>


<p>ตตฺถ ภวงฺคสฺส อาสนฺนภาเวนาติ ภวงฺคภาวสฺส อาสนฺน ภาเวนาติ อโตฺถฯ ปญฺจมชวนโต หิ ปฎฺฐาย ชวนสนฺตานํ อนุปุเพฺพน ปริกฺขีณชวํ โหติฯ ภวงฺคภาวตฺถาย ปริณมตีติฯ เอวญฺจ กตฺวา ปปาตาสนฺนปุริโสปมาปิ อุปปนฺนา โหตีติฯ ติ นิรุเทฺธ อนนฺตรเมวาติ ปทเจฺฉโทฯ กสฺส อนนฺตรนฺติ, อญฺญสฺส อสุตตฺตา นิรุทฺธสฺสาติ อตฺถโต ลทฺธเมวาติฯ ยสฺมา ปน อปฺปนานาม อุปฺปชฺชมานา จตุตฺถโตวา ปญฺจมโตวา ปฎฺฐาย อุปฺปชฺชติฯ น ฉฎฺฐโตวา สตฺตมโตวาฯ สาหิ วสีภูตาปิ จตุตฺถ ปญฺจเมสุ อุปฺปตฺติํ อลภมานา สพฺพโส นุปฺปชฺชติเยวฯ ลภมานา ปน ทิวสํปิ นิรนฺตรํ ปวตฺตติเยวฯ ตสฺมา จตุตฺถํวา ปญฺจมํวาติ อิทํ อาทิมตฺตนิยมนตฺถํ วุตฺตนฺติ ทฎฺฐพฺพํฯ เตเนว หิ ติ จ ติ จ วกฺขตีติฯ ยทิ ปน ปญฺจมโต ปฎฺฐาย ชวนํ ปติตํ นาม โหติฯ เอวํ สติ กสฺมา ตโต ปฎฺฐาย ปตนเขเตฺต อปฺปนาชวนํ ปวตฺตตีติฯ วุจฺจเต, หเตฺถ  ถปิตเลฑฺฑุสฺส ปตนเขตฺตํนาม หตฺถโต มุตฺตมเตฺต โหติฯ เอวํ สเนฺตปิ หตฺถพเลน ขิปิตํ เลฑฺฑุ ทูรํปิ คจฺฉติเยวฯ เอตฺถ จ เลฑฺฑุสฺส ชโวนาม หตฺถชวมูลโก โหติฯ หตฺถชโวจ สรีรพลมูลโกฯ ตตฺถ เลฑฺฑุ วิย อปฺปนาชวนํ ทฎฺฐพฺพํฯ เลฑฺฑุสฺส ปตนเขตฺตํ วิย จตุตฺถโต ปจฺฉากาโลฯ หตฺถชโววิย โคตฺรภุชโวฯ สรีรพลํ วิย ปุริมานํ ปริกมฺมชวนานํ พลํ ทฎฺฐพฺพํฯ อุตฺตานเสยฺยสฺส พาลทารกสฺส พลํ วิย อาทิกมฺมิกวีถิยํ กามชวนานํ พลํฯ วุทฺธิปตฺตสฺส ปุริสสฺสพลํ วิย สมาปตฺติวีถิยํ กามชวนานํ พลํฯ ยถา จ พาลทารเกน ขิตฺตํ เลฑฺฑุ หตฺถโต มุตฺตมเตฺตปิ ปตติฯ เอวํ อาทิกมฺมิกวีถิยํ อปฺปนาชวนํ เอกวารํ ชวิตฺวา ปตติฯ ยถาวุทฺธิปเตฺตน ขิตฺตํ เลฑฺฑุ ปตนเขเตฺตปิ อปติตฺวา ทูรํปิ ทูรตรํปิ คจฺฉติฯ ตถา สมาปตฺติวีถิยํ อปฺปนาชวนํ จิรํปิ จิรตรํปิ ปวตฺตตีติฯ มูลฎีกายํ ปน อปฺปนาชวนํ ปตนเขเตฺต ปวตฺตํปิ ภูมนฺตรปตฺติยาวา อารมฺมณนฺตรลทฺธิยาวา ปติตํนาม นโหตีติ วุตฺตํฯ เอตฺถ สิยา, กสฺมา ปญฺจมโต ปฎฺฐาย ชวนํ ปติตนฺติ วุตฺตํฯ นนุ อปติ ตตฺตา เอว สุฎฺฐุ พลวภาวโต สตฺตมชวนเจตนา สีฆํ อนนฺตเร ภเว วิปากทายินีจ อานนฺตริยกมฺมญฺจ โหติฯ มเชฺฌ ปญฺจเจตนา ตถา พลวภาวาภาวโต จิเรน ตตียภวาทีสุ วิปากทายินีจ โหนฺติ, อนนฺตริยภาวญฺจ น คจฺฉนฺตีติฯ นโข ปเนตํ เอวํ ทฎฺฐพฺพํฯ ยทิ หิ สีฆํ วิปากทานตาย พลวตีนาม สิยาฯ เอวํสติ ปฐมเจตนา สพฺพพลวตีนาม สิยาฯ สา หิ อิมสฺมิํเยว ภเว วิปากํ เทตีติฯ อิทํ ปเนตฺถ สนฺนิฎฺฐานํฯ เอก วสฺสชีวีนํ ติณรุกฺขานํ ปริณาโมวิย ปถมเจตนาย ปริณาโม ทฎฺฐโพฺพฯ ทฺวิวสฺสชีวีนํ วิย สตฺตมเจตนายฯ มหาสาลานํ วิย มชฺฌิมเจตนานนฺติฯ ตตฺถ เอกวสฺสชีวิโน ติณรุกฺขานาม อสารา โหนฺติฯ อสารตฺตาจ ทุพฺพลา อนทฺธนิยา อจิรฎฺฐิกาฯ ตสฺมา เตสํ สีฆตรปริณาโม โหติฯ เต หิ สีฆตรํ รุหนฺติฯ วุทฺธิํ วิรุฬฺหิํ อาปชฺชนฺติฯ สีฆตรํ ปุปฺผนฺติ ผลนฺติ ปตนฺติ อนฺตรธายนฺติฯ เอกํ นิทาฆสมยํ อติกฺกมิตุํ นสโกฺกนฺติฯ ทุตียํ  วสฺสํ น ปาปุณนฺติฯ เอตฺถจ นิทาฆสมโย วิย มรณกาโล เวทิตโพฺพฯ ทฺวิวสฺสชีวิโน ปน โถกํ สารภูตา โหนฺติฯ สารภูตตฺตาจ โถกํ พลวนฺตา อทฺธนิยาฯ ตโต เยวจเตสํ จิรปริณาโม โหติฯ เต หิ ปถมํ วสฺสํ รุหนฺติ วุทฺธิํ วิรุฬฺหิํ อาปชฺชนฺติฯ ปุปฺผิตุํวา ผลิตุํวา นสโกฺกนฺติฯ ทุตียวเสฺสเอว ปุปฺผนฺติ ผลนฺติ ปตนฺติ อนฺตรธายนฺติฯ ทุตียํ ปน นิทาฆ สมยํ อติกฺกมิตุํ น สโกฺกนฺติฯ ตตียํ วสฺสํ น ปาปุณนฺติฯ มหาสาลา ปน สพฺพสารภูตา โหนฺติฯ พลวนฺตา จิรตรฎฺฐายิโนฯ ตสฺมา เต สณิกเมว ปริณามํ คจฺฉนฺติฯ เต หิ เอก เทฺว วสฺสานิ วิทตฺถิรตนมตฺตาว โหนฺติฯ วุทฺธิํ วิรุฬฺหิํ นาปชฺชนฺติฯ ปุปฺผิตุํวา ผลิตุํวา น สโกฺกนฺติฯ อติจิรฎฺฐายิโน ปน โหนฺติฯ ฉ ปญฺจ วสฺสสตานิ ฐตฺวาว ปตนฺติฯ เอวเมว ปถมชวนเจตนา สพฺพโส อลทฺธาเสวนตาย อสารา อพลา โหติฯ วิสุํ เอกํ ภวํ นิพฺพเตฺตตุํ เอกญฺจ มรณกาลํ อติกฺกมิตุํ น สโกฺกติฯ อิมสฺมิํ ภเวเอว วิปจฺจิตฺวาวา อวิปจฺจิตฺวาวา ขิยฺยติฯ สตฺตม ชวนเจตนา ปน ลทฺธาเสวนตาย โถกํ สารภูตา โหติฯ วิสุํ เอกํ ภวํ นิพฺพเตฺตตุํ สโกฺกติฯ สารภูตตฺตา เยวจ สณิกเมว ปริณามํ คจฺฉติฯ อิมสฺมิํ ภเว วิปจฺจิตุํ น สโกฺกติฯ ภวนฺตรํ ปตฺวาว วิปจฺจติฯ ปติตชวเนสุ ปน อนฺติม ชวนตาย ทุพฺพลตฺตา ทุตียํ มรณกาลํ อติกฺกมิตุํ น สโกฺกติฯ ทุตียภเวเอว วิปจฺจิตฺวาวา อวิปจฺจิตฺวาวา ขิยฺยติฯ อวเสสานํ ปน ปญฺจนฺนํ มชฺฌิมเจตนานํ สุฎฺฐุ ลทฺธาเสวนานํ สณิก ตร ปริณตภาโว วุตฺตนยานุสาเรน เวทิตโพฺพติฯ นํ เกวลเญฺจตฺถ ติณ รุโกฺข ปมาย ปาโณปมายาปิ อยมโตฺถ ทีเปตโพฺพฯ เยหิเกจิ คพฺภเสยฺยกา ปาณา อปฺปายุกชาติกา โหนฺติฯ เต สีฆตรํ คพฺภวาสํ วสนฺติ, สีฆตรํ วิชายนฺติฯ องฺคมงฺคานิจ เนสํ สีฆตรํ ถามคตานิ โหนฺติฯ อินฺทฺริยานิจ สีฆตรํ ปริปากคตานิ โหนฺติฯ ตทเหว อุฎฺฐหิตฺวา คจฺฉนฺติฯ โคจรํ คณฺหนฺติฯ อตฺตโน อตฺตโน วิสเย สีฆตรํ วิญฺญุตฺตํ อาปชฺชนฺติฯ สีฆตรํ ชิณฺณา โหนฺติ มรนฺติฯ  ทีฆายุกชาติกานํ ปน คพฺภวาสาทีนิ สพฺพานิ สณิก เมว สิชฺฌนฺตีติฯ เอตฺถจ มหคฺคต กุสลานิ สตฺตม ชวนฎฺฐาเน ฐิตานีติ เวทิตพฺพานิฯ ปริกมฺมชวนานิ หิ จิรฎฺฐิติกเฎฺฐน สุปกฺก สาลิธญฺญสทิสานิฯ อปฺปนาชวนานิ อจิรฎฺฐิติกเฎฺฐน สุปกฺก สาลิภตฺตสทิสานีติ ตานิปิ อจิรตรฎฺฐิติกานิเอว โหนฺติฯ ทุตีเย ภเว วิปจฺจิตฺวาวา อวิปจฺจิตฺวาวา ขิยฺยนฺติฯ อิมสฺมิํ ภเวปิ อปฺปเกน กามจฺฉนฺทาทินา ปจฺจนีกธเมฺมน ปฎิพาหิตานิ สพฺพโส อวิปากภาวํ อาปชฺชนฺติฯ ตสฺมาตานิ เตน ปริยาเยน ทุพฺพลานิ นาม โหนฺตีติฯ</p>


<p>ยสฺมา จ อานนฺตริยกมฺมานํ ผลทานนิยตตานาม กาลนิยเมน วินา น สมฺภวติฯ กาลนิยโมจนาม เอกเนฺตน สตฺตมชวนเสฺสว โหติฯ น มชฺฌิมชวนานํฯ เตสญฺหิ อสุกสฺมิํ ภเวเอว วิปจฺจนฺตีติ เอวํ นิยโม นตฺถีติฯ ตสฺมา ทุวิธสฺส นิยมสฺส สิทฺธตฺตา เอว สตฺตมชวนเจตนาย อนนฺตริยกมฺมตา สิทฺธา โหติฯ น พลวตรตายาติ นิฎฺฐเมตฺถคนฺตพฺพนฺติฯ มูลฎีกายํ ปน นนุจ สตฺตมชวนเจตนาย พลวตาย อุปปชฺชเวทนียภาโว โหติ อานนฺตริยตาปีติ โจทนํ สมุฎฺฐาเปตฺวา ตตฺถายํ อธิปฺปาโย สิยาฯ ปฎิสนฺธิยา อนนฺตรปจฺจยภาวิโน วิปากสนฺตานสฺส อนนฺตรปจฺจยภาเวน อนฺติมชวนเจตนาย สุสงฺขตตฺตาสา สตฺตมชคนเจตนา อุปปชฺชเวทนียา อานนฺตริยกาจ โหติฯ น อปติตชวนเจตนา วิย พลวตายาติ อุตฺตรํ วทติฯ ตํ ยุตฺตํ วิย น ทิสฺสติฯ เอวญฺหิ สติ ปถมชวนเจตนา กสฺส อนนฺตรปจฺจยภาเวน สุสงฺขตตฺตา ทิฎฺฐธมฺมเวทนียานาม ชาตาติ วตฺตพฺพา โหตีติฯ มหาฎีกายํ ปน ทุพฺพลาปิ อนฺติมชวน เจตนา สนฺนิฎฺฐานกิจฺจวิเสสยุตฺตตาย ผลวิปจฺจเน สตฺติวิเส สยุตฺตา โหตีติ อุปปชฺชเวทนียา อานนฺตริยกาจ สา โหตีติ วุตฺตํฯ นฺติ ตํ ตํ ปุคฺคลานุรูปํฯ ติ ตสฺส ตสฺส ปริกมฺมภาวนา จิตฺตสฺส กสิณนิมิตฺตา ทีสุวา อนิจฺจลกฺขณาทีสุวา อภินีหรณานุรูปํฯ นฺติ อปฺปนาปพนฺธํฯ อิทญฺจ อเนกวาเร ปวตฺตานํ อปฺปนาชวนานํ สงฺคหณตฺถํ  วุตฺตํฯ เตเนวาห ตโตปรํ อปฺปนาวสาเน ภวงฺคปาโตว โหตีติฯ ตตฺถ ติ จตุตฺถโตวา ปญฺจมโต วาฯ อิมสฺมิํ อเตฺถ สติ ปญฺจเมวา ฉเฎฺฐวา เอกเนฺตน ภวงฺคปาโต โหตีติ อาปชฺชติฯ ตสฺมา ปุน ติ วุตฺตํฯ ภวงฺคปาโตวโหติฯ นตฺถิ ตทารมฺมณุปฺปาโทติ อธิปฺปาโยฯ</p>

 ปน</p>

</p>


<p>ติ ตสฺมิํ อปฺปนาชวนวาเรฯ นิรนฺตรปวตฺตานํ ชวนานํ ภินฺนเวทนตานาม นตฺถีติ วุตฺตํ นฺติอาทิฯ</p>


<p> ปน</p>

</p>


<p>น หิ อิธ อาเสวนปจฺจยภาโว ปมาณํฯ กสฺมา, อาเสวน ปจฺจนิกานํ ผลชวนานํปิ ปริกมฺมชวเนหิ อญฺญมญฺญญฺจ อภินฺนเวทนตาย อิจฺฉิตพฺพตฺตาติฯ ติ อวสฺสํ อิจฺฉิตพฺพาฯ</p>


<p> ปน</p>

</p>


<p>น หิ ตาทิโส สํวณฺณนาปเทโส ทิสฺสตีติฯ อรหตฺต ผเล มคฺควีถิยํ มคฺคกุสลานนฺตรํ ปวตฺตมาเนปิ อยํ ปุพฺพาปร นิยโม ปริกมฺมชวเนหิ เอว สห อปฺปนาชวนานํ โหตีติ กตฺวา ติ วุตฺตํฯ สุขปุญฺญมฺหา ปรํ ทฺวตฺติํส อปฺปนาชวนานิ สมฺภวนฺติฯ อุเปกฺขกา ปุญฺญมฺหา ปรํ ทฺวาทส, สุขิตกฺริยโต ปรํ อฎฺฐฯ อุเปกฺขกา กฺริยโต ปรํ ฉ อปฺปนาชวนานิ สมฺภวนฺตีติ โยชนาฯ ตตฺถ ติ อรหตฺตผลสพฺพปญฺจมชฺฌานวชฺชิตานํ จตุนฺนํ รูปกุสลานํ โสฬสนฺนํ  มคฺคกุสลานํ ทฺวาทสนฺนํ เหฎฺฐิมผลานญฺจ วเสน ทฺวตฺติํสฯ ติ ปญฺจมชฺฌานิกานํ รูปารูปมคฺคกุสลานํ เหฎฺฐิมผลานญฺจ วเสน ทฺวาทสฯ ติ ปญฺจมชฺฌานวชฺชิตานํ จตุนฺนํ รูปกฺริยานํ จตุนฺนํ อรหตฺตผลานญฺจ วเสน อฎฺฐฯ ติ ปญฺจมชฺฌานิกานํ ปญฺจนฺนํ รูปารูปกฺริยานํ อรหตฺตผลสฺสจ วเสน ฉฯ ปุถุชฺชนานํ เสกฺขานญฺจ กามปุญฺญติเหตุโต ปรํ จตุจตฺตาลีส อปฺปนา สมฺภวนฺติฯ วีตราคานํ อรหนฺตานํ ติเหตุกามกฺริยโต ปรํ จุทฺทส อปฺปนา สมฺภวนฺตีติ โยชนาฯ</p>


<p> ติ อติมหนฺตาทินา สพฺพปกาเรนปิฯ ติ เอเตสุ ยถาวุเตฺตสุ ปญฺจทฺวาร มโนทฺวาเรสุฯ สพฺพตฺถาปิ ปน อนิเฎฺฐ ติวา ปาโฐฯ เตเนว ฎีกาสุ สพฺพตฺถาปีติ ปญฺจทฺวาร มโนทฺวาเรปีติ วุตฺตํฯ อิจฺฉิตพฺพนฺติ อิฎฺฐํฯ เกน อิจฺฉิตพฺพนฺติฯ โลกิยมหาชเนนฯ ตตฺถ จ อติอุกฺกเฎฺฐ อติทุคฺคเตจ ชเน อคเหตฺวา มชฺฌิมเกน มหาชเนนฯ เอวญฺหิ สติ อิฎฺฐานิฎฺฐานํ สุฎฺฐุววตฺถานํ โหตีติ อฎฺฐกถายํ วุตฺตํฯ ยสฺมิํ อารมฺมเณกุสล วิปากํ อุปฺปชฺชติ, ตเทว อิฎฺฐํนามฯ ยสฺมิํ ปน อกุสลวิปากํ อุปฺปชฺชติ, ตเทว อนิฎฺฐํนามฯ น หิ สกฺกา อิฎฺฐํวา อนิฎฺฐํวา อารมฺมณํ วิปากจิตฺตํ วเญฺจตุนฺติจฯ อปิจ ทฺวารวเสนาปิ อิฎฺฐานิฎฺฐตา เวทิตพฺพาติ จ วุตฺตํฯ ตสฺมา อินฺทฺริยานินฺทฺริยพทฺธสนฺตานคเต เอเก กสฺมิํ รูปกลาเป วณฺณาทีสุ รูเปสุ กิญฺจิ อิฎฺฐํ โหติฯ กิญฺจิ อนิฎฺฐํฯ กทาจิ อิฎฺฐํ โหติฯ กทาจิ อนิฎฺฐํ, ตตฺถ กิญฺจิ อิฎฺฐํ โหติ กิญฺจิ อนิฎฺฐนฺติ ยถา กิํสฺมิํจิ เอกสฺมิํ ปุเปฺผ วโณฺณ อิโฎฺฐฯ คโนฺธ อนิโฎฺฐ, รโส อนิโฎฺฐ, โผฎฺฐโพฺพ อนิโฎฺฐ, ขรสมฺผโสฺสฯ กิํสฺมิํจิ วโณฺณปิ อิโฎฺฐ, คโนฺธปิ อิโฎฺฐ, รสาทโย อนิฎฺฐาเยวฯ ตถา พุทฺธสฺส สรีรคเตปิ เอกสฺมิํ กลาเป วโณฺณ อิโฎฺฐ โหติฯ คโนฺธ อนิโฎฺฐฯ มตกณฺหสุนขสฺส อุทฺธุมาตสรีเรปิ วโณฺณ อิโฎฺฐ โหติฯ คโนฺธ อนิโฎฺฐฯ โส หิ วโณฺณ ยทิ นิวตฺถปารุตสฺส วตฺถสฺส ภเวยฺยฯ ตํ วตฺถํ มหคฺฆํ โหตีติฯ กทาจิ อิฎฺฐํ กทาจิ อนิฎฺฐนฺติ อคฺคินาม เหมเนฺต อิโฎฺฐ สุขวิปากสฺส ปจฺจโยฯ คิเมฺห อนิโฎฺฐ ทุกฺขวิปากสฺส ปจฺจโยฯ สีตุทกํ คิเมฺห  อิฎฺฐํฯ เหมเนฺต อนิฎฺฐํฯ ตถา สุข สมฺผสฺสํ วตฺถํ ปกติกาเย อิฎฺฐํ โหติฯ วณํ ปตฺวา อนิฎฺฐํฯ เตนวา สณิกํ ผุสนฺตสฺส อิฎฺฐํ, คาฬฺหํ ผุสนฺตสฺส อนิฎฺฐนฺติฯ นอิฎฺฐนฺติ อนิฎฺฐํฯ ตสฺมิํ อนิเฎฺฐฯ ติ อิฎฺฐมชฺฌเตฺต, กุสลวิปากานิ ปญฺจวิญฺญาณ สมฺปฎิจฺฉน สนฺตีรณ ตทารมฺมณานีติ สมฺพโนฺธฯ สนฺตีรณ ตทารมฺมณานิ เจตฺถ อุเปกฺขาสหคตานิเอว เวทิตพฺพานิฯ เตเนวาห อติอิเฎฺฐปนาติอาทิฯ ตตฺถ ติ สุวณฺณ รชต มณิวณฺณาทิเก หริตาลวณฺณาทิเก โกเสยฺย วตฺถวณฺณาทิ เก เทวจฺฉราวณฺณาทิเกจ อติวิย โลกิยมหาชเนน อิจฺฉิตเพฺพ ฉฬารมฺมเณฯ ยสฺมา เจตฺถ อนิฎฺฐารมฺมณ สมาโยโค อกุสลกมฺมเสฺสว วิปจฺจโนกาโส โหติฯ อิฎฺฐารมฺมณสมาโยโคจ กุสลกมฺมเสฺสว, ตสฺมา อนิเฎฺฐ อกุสลวิปากาเนวฯ อิเฎฺฐ กุสลวิปากาเนวาติ อยํ นิยโม สิโทฺธฯ เวทนานิยโม ปน อาทาเส มุขนิมิตฺตสฺส วิย อตฺตโน อุสฺสาห พเลน วินา เกวลํ กมฺมพเลน นิพฺพตฺตานํ วิปากานํ ปริทุพฺพลตฺตา ตถา ตถา กเปฺปตฺวา ปกเปฺปตฺวา คหณา ภาวโต ยถารมฺมณเมว สิโทฺธ โหตีติ ทฎฺฐพฺพํฯ น เกวลญฺจ วิปากานํ เอวฯ อถโข วิปลฺลาสรหิเต ขิณาสวสนฺตาเน ปวตฺตานํ กามกฺริยชวนานํ วิยถารมฺมณเมว เวทนาโยโค โหตีติ อธิปฺปาเยน วุตฺตํ ตตฺถาปิ โสมนสฺสสหคต กฺริยชวนาวสาเน ติอาทิฯ ติ เตสุ วิปาเกสุปิฯ ติ พุทฺธวณฺณาทิเก อติอิฎฺฐารมฺมเณ ปวตฺตานํ โสมนสฺส สหคต กฺริยชวนานํ อวสาเนฯ ติ อนิเฎฺฐ อิฎฺฐมชฺฌเตฺตจ ปวตฺตานํ อุเปกฺขาสหคตกฺริยชวนานํ อวสาเนฯ อยญฺจ กฺริยชวนาวสาเน ตทารมฺมณนิยโม อฎฺฐกถายํปิ วุโตฺตเยวฯ วุตฺตญฺหิ ตตฺถ กามาวจร ติเหตุก โสมนสฺส สหคตกฺริยทฺวยํ ตทารมฺมณวเสน ปญฺจนฺนํ โสมนสฺสสหคต วิปากานํ อนนฺตรปจฺจโยติอาทิฯ อิทญฺจ ปกตินีหาเรน ปวตฺตานํ กฺริยชวนานํ วเสน วุตฺตํฯ ตถา รูเปน ปน จิตฺตาติสงฺขาเรน ปวตฺตานํ  กฺริยชวนานํ อิเฎฺฐปิ อุเปกฺขาเวทนาโยโค อนิเฎฺฐปิ โสมนสฺส เวทนาโยโค โหติเยวฯ ยถาห –</p>

</p>


<p>สพฺพํ อุปริปณฺณาสเก อินฺทฺริยภาวนาสุตฺตํ อาหริตพฺพํฯ ตตฺถ อุปฺปชฺชติ มนาปํ อุปฺปชฺชติ อมนาปํฯ อุปฺปชฺชติ มนาปามนาปนฺติ เอเตน ขีณาสวานํ กามกฺริยชวนานํ ปกตินีหาเรน อิเฎฺฐ โส มนสฺสโยโค อนิเฎฺฐ อุเปกฺขา โยโค ทสฺสิโต โหติฯ โสสเจ อากงฺขติ ปฎิกูเล อปฺปฎิกูลสญฺญี วิหเรยฺยนฺติฯ อปฺปฎิกูลสญฺญี ตตฺถ วิหรตีติอาทินา ปน เตสํ ตถารูเป จิตฺตาภิสงฺขาเร สติ อิเฎฺฐปิ อุเปกฺขาโยโค อนิเฎฺฐปิโสมนสฺส โยโค วุโตฺต โหตีติฯ ยํ ปน ขีณาสวานํ สตตวิหารสุเตฺต อิธ ภิกฺขุนา รูปํ ทิสฺวา เนว สุมโน โหติฯ น ทุมฺมโนฯ อุเปกฺขโก วิหรติ สโต สมฺปชาโนติอาทินา ฉสุทฺวาเรสุ โสมนสฺส ปฎิกฺขิปนํ วุตฺตํฯ ตํปิ เตสํ ตถา รูปจิตฺตาภิสงฺขารพาหุลฺลวเสน วุตฺตนฺติ คเหตพฺพํฯ ยสฺมา วา ขีณาลวาปิ พุทฺธรูปทสฺสนาทีสุ ปธานสารุปฺปฎฺฐานทสฺสนาทีสุ จ โสมนสฺสิตา โหนฺติเยวฯ ตสฺมา เกวลํ ราคาทิวตฺถุ ภูตานิ รูปารมฺมณาทีนิ อิฎฺฐานิฎฺฐานิ สนฺธาย อิทํ วุตฺตนฺติปิ ยุตฺตํฯ เอตฺถ จฯ กถํ ปฎิกูเล อปฺปฎิกูลสญฺญี วิหรติฯ อนิฎฺฐสฺมิํ วตฺถุสฺมิํ เมตฺตายวา ผรติฯ ธาตุโตวา อุปสํหรติฯ เอวํ ปฎิกูเล อปฺปฎิกูลสญฺญี วิหรติฯ กถํ อปฺปฎิกูเล ปฎิกูลสญฺญี วิหรติ อิฎฺฐสฺมิํ วตฺถุสฺมิํ อสุภายวา ผรติฯ อนิจฺจโต วา อุปสํหรติฯ เอวํ อปฺปฎิกูเล ปฎิกูลสญฺญี วิหรตีติอาทินา ปฎิสมฺภิทามคฺคนเยน อิธ ตถารูโป จิตฺตาภิสงฺขาโร นาม  เวทิตโพฺพฯ อปเร ปน วทนฺติ-ขีณาสวา ยทา เทวจฺฉรา วณฺณาทิกํ อติอิฎฺฐารมฺมณํ อาปาตมา คจฺฉติฯ ตทา ตตฺถ อสุภายวาผรนฺติฯ อนิจฺจโตวา อุปสํหรนฺติ ตตฺถ อนิฎฺฐภูตํ อสุภ ลกฺขณํวา อนิจฺจลกฺขณํวา อุเปกฺขา กฺริย ชวนานํ อารมฺมณํ โหติฯ น อติอิฎฺฐารมฺมณภูตํ เทวจฺฉราวณฺณาทิกํฯ</p>


<p>ตถา ยทา กุธิภกุฎฺฐสรีราทิกํ อติอนิฎฺฐารมฺมณํ อาปาตมาคจฺฉติฯ ตทา ตตฺถ เมตฺตายวา ผรนฺติฯ ธาตุโตวา อุปสํหรนฺติฯ ตตฺถ อิฎฺฐภูตํ อเวรตาวาทิลกฺขณเมว โสมนสฺสกฺริยชวนานํ อารมฺมณํ โหติฯ น อติอนิฎฺฐภูตํ กุธิต กุฎฺฐสรีราทิกํฯ ตสฺมา ตานิ ชวนานิ กามวิปากานิวิย สพฺพทาปิ อารมฺมณานุรูปเมว เวทนายุตฺตานิ โหนฺตีติฯ ตํ นยุชฺชติฯ น หิ ตานิ ลกฺขณานิ เทวจฺฉราวณฺณาทีหิ วินา วิสุํ ลพฺภนฺติฯ เตหิ ปน สเหว ลพฺภนฺติฯ ตสฺมา ยถา อานิสํสทสฺสเนน ภาวนาย ปุพฺพาปริยวิเสสทสฺสเนนจ อุทฺธุมาตกาทีสุ อติ อนิเฎฺฐสุปิ โสมนสฺสุปฺปตฺติ อฎฺฐกถายํ วุตฺตาฯ ยถาจ มหา โมคฺคลานเตฺถรสฺส พุทฺธสุพุทฺธตาทสฺสเนน อตฺตสมฺปตฺติทสฺสเนนจ อนิฎฺฐภูเตปิ อฎฺฐิกงฺกลิกเปตรูเป โสมนสฺสุปฺปตฺติ ปาฬิยํ วุตฺตาฯ ยถา จ มหากสฺสปเตฺถรสฺส ตถารูเปน จิตฺตาภิ สงฺขาเรน กุฎฺฐิโน หตฺถโต ลเทฺธ อนิฎฺฐภูเต ปูติกุมฺมาเสปิ โสมนสฺสุปฺปตฺติ อฎฺฐกถายํ วุตฺตาฯ เอวเมวํ อิธปิ อสุภผรณาทิโก จิตฺตาภิสงฺขาโร อติอิเฎฺฐ อุเปกฺขาชวนานํ อติอนิเฎฺฐจ โสมนสฺสชวนานํ อุปฺปตฺติยา ปจฺจโย โหตีติ ทฎฺฐพฺพํฯ อยญฺหิ อารมฺมณานํ อิฎฺฐานิฎฺฐภาโวนาม โลกิยมหาชนานํ อิจฺฉาวเสน สิโทฺธ โหติ อคมฺภีโร วิปลฺลาสธมฺมานํ กิเลสานญฺจ วตฺถุภูโตฯ ยถาห-ตตฺถ กตมํ รูปํ หีนํฯ ยํ รูปํ เตสํ เตสํ สตฺตานํ อุญฺญาตํ อวญฺญาตนฺติอาทิฯ เอตฺถ หิ เตสํ เตสํ สตฺตานนฺติ เอเตน อารมฺมณธมฺมานํ อิฎฺฐานิฎฺฐภาโว นาม โลกิยมหาชน สมฺมุติยา สิโทฺธติ ทเสฺสติฯ ตสฺมา ยญฺจ อปฺปหีนวิปลฺลาสานํ โลกิยมหาชนานํ เทวจฺฉราวณฺณา ทีสุ อติ อิเฎฺฐสุ อติอิฎฺฐาการโต คหณํฯ ยญฺจ พุทฺธวณฺณา ทีสุ  อติอิเฎฺฐสุ อนิฎฺฐาการโต คหณํฯ ตทุภยํปิ เตสํ วิปลฺลาสวเสเนว โหติฯ ยํปน ปญฺญวนฺตานํ พุทฺธสาวกานํ เทวจฺฉราวณฺณาทีสุ อนิฎฺฐาการโต คหณํฯ ยญฺจ พุทฺธวณฺณาทีสุ อติอิฎฺฐาการโต คหณํฯ ตทุภยํปิ ปญฺญาพเลเนว โหตีติ เวทิตพฺพํฯ</p>


<p> ยํ ปน </p>

</p>

</p>

</p>


<p>เย หิ เต ธมฺม จกฺขุรหิตา โหนฺติฯ เตเยว วิปลฺลาส วเสน จิตฺตวสานุคา อารมฺมณวสานุคาจ โหนฺตีติ กุสลา กุสลานิเยว เยภุเยฺยน ยถารมฺมณํ ปวตฺตนฺติฯ น ปน กฺริย ชวนานิฯ น หิ ขีณาสวา โลกิยมหาชนสมฺมเตสุ อิฎฺฐานิเฎฺฐสุ จิตฺตวสานุคา อารมฺมณวสานุคาจ โหนฺตีติฯ ยถาห –</p>


<p>
รูปา สทฺทา คนฺธา รสา, โผฎฺฐพฺพาจ มโนรมา;  
  
อิฎฺฐธมฺมา อนิฎฺฐาจ, น ปเวธนฺติ ปณฺฑิตาติฯ  
</p>
  
<p>ตสฺมา โสมนสฺส กฺริย ชวนานนฺตรํปิ ตทารมฺมณานิ โสมนสฺสุเปกฺขา เวทนายุตฺตานิ เอว สิยุํฯ ตถา อุเปกฺขากฺริยชวนานนฺตรํปีติฯ มูลฎีกายํ ปเนตฺถ ปฎฺฐาเน-กุสลากุสเล นิรุเทฺธ วิปาโก ตทารมฺมณตาอุปฺปชฺชตีติ กุสลกุสลานนฺตรํ เอว ตทารมฺมณํ วุตฺตํฯ น อพฺยากตานนฺตรํ นจ กตฺถจิ กฺริยานนฺตรํ ตทารมฺมณสฺส วุตฺตฎฺฐานํ ทิสฺสติฯ วิชฺชมาเนจ ตสฺมิํ อวจเน การณํนตฺถิฯ ภวงฺคญฺจนาเมตํ นทิโสโตวิย ปฎิโสตคามินาวํ สวิปฺผาริกํ เอวชวนํ อนุพนฺธตีติ ยุตฺตํฯ น ปน ฉฬงฺคุเปกฺขาวโต ขีณาสวสฺส สนฺตวุตฺติกฺริยชวนํฯ ตสฺมา กฺริยชวนานนฺตรํ ตทารมฺมณวิธานํ  อุปปริกฺขิตพฺพนฺติ วุตฺตํฯ ปฎฺฐาเน ปน กุสลตฺติเก ปญฺหา วาเร อารมฺมณปจฺจยวิภเงฺค ตีสุ อพฺยากตปทาวสานวาเรสุ เสกฺขปุถุชฺชนานํ ตทารมฺมณเมว ปธานํ โหติฯ น กุสลา กุสลชวนํฯ ตสฺมา ทฺวีสุปิ วาเรสุ เสกฺขาวา ปุถุชฺชนาวา กุสลํ อนิจฺจโต วิปสฺสนฺติ กุสลํ อสฺสาเทนฺตีติอาทิกํ วตฺวา ปุนจ กุสเล นิรุเทฺธ อกุสเล นิรุเทฺธ วิปาโก ตทารมฺมณตา อุปฺปชฺชตีติ วุตฺตํฯ อรหโต ปน ชวนํปิ ตทารมฺมณํปิ ปธาน เมว โหติฯ ตสฺมา อรหา กุสลํ อนิจฺจโต ทุกฺขโต อนตฺตโต วิปสฺสติ อิเจฺจว วุตฺตํฯ นปน วุตฺตํ กฺริยาพฺยากเต นิรุเทฺธ วิปาโก ตทารมฺมณตา อุปฺปชฺชตีติฯ ยทิ เจตํ วุเจฺจยฺย ตทารมฺมณเมว ปธานํ กตํนาม สิยาฯ อวุเตฺตปิจ ตสฺมิํ วิปสฺสตีติ อิมินา ตทารมฺมณํปิ คหิตเมว โหตีติฯ ตสฺมา ยํ วุตฺตํ ปฎฺฐาเน กุสลาฯลฯ อุปฺปชฺชตีติ กุสลากุสลานนฺตรเมว ตทารมฺมณํ วุตฺตํฯ น อพฺยากตานนฺตรนฺติจฯ วิชฺชมาเนจ ตสฺมิํ อวจเน การณํ นตฺถีติ จ วุตฺตํฯ ตํ น ยุชฺชติเยวฯ อนนฺตรปจฺจยวิภเงฺคสุ ปน กุสลํ วุฎฺฐานสฺส อกุสลํ วุฎฺฐานสฺส กฺริยํ วุฎฺฐานสฺสาติจ วิปากธมฺมธมฺมา ขนฺธา วุฎฺฐานสฺส เนววิปาก นาวิปากธมฺมธมฺมา ขนฺธา วุฎฺฐานสฺสาติจ เอวมาทินา กฺริยชวนานนฺตรํ ภวเงฺคน สห ตทารมฺมณสฺสปิ วุฎฺฐานนาเมน วุตฺตฎฺฐานํ ทิสฺสติเยวฯ ตสฺมา ยญฺจ วุตฺตํ น กตฺถจิ กฺริยานนฺตรํ ตทารมฺมณสฺส วุตฺตฎฺฐานํ ทิสฺสตีติฯ ตํปิ น ยุชฺชติเยวฯ นจ ฉฬงฺคุเปกฺขาว โต ขีณาสวสฺส สนฺตวุตฺติปิ กฺริยชวนํ สวิปฺผาริกํ น โหติฯ กุสลชวนสฺส วิย ตสฺสปิ โอฬาริกกายวจี ปโยคสมุฎฺฐา ปนโตติฯ</p>


<p> ปน</p>

</p>


<p>น  หิ ปฎฺฐาเน อิมสฺมิํ วุเตฺต อิทํนาม มเญฺญยฺยุนฺติ อวุตฺตํนาม อตฺถิฯ น จ อรหา กุสลํ อนิจฺจโต ทุกฺขโต อนตฺตโต วิปสฺสตีติอาทินา วิปสฺสนาจารวเสน วุตฺตฎฺฐาเน ปญฺจทฺวาริก ปริตฺตารมฺมณ วารปสโงฺค อตฺถีติฯ ฯ น โสมนสฺสสหคตานิฯ กสฺมา, โสมนสฺส โทมนสฺสานํ อญฺญมญฺญวิรุทฺธตฺตาฯ เตเนว หิ ปฎฺฐาเน เตสํ อิตรีตรานนฺตรปจฺจยตา นวุตฺตาติฯ เอตฺถจ กฺริยชวน โทมนสฺสชวนาน เมว อนนฺตรํ ตทารมฺมณ นิยมํ ทเสฺสเนฺตน เถเรน อิตเรสํ กุสลากุสลชวนานํ อนนฺตรํ ปน ตาทิโส นิยโม นตฺถีติ ทสฺสิโต โหติฯ ตสฺมา อฎฺฐนฺนํ กามกุสลานํ อฎฺฐนฺนํ โลภมูลานํ ทฺวินฺนํ โมหมูลานนฺติ อฎฺฐารสนฺนํ ชวนานํ อนนฺตรํ อารมฺมณานุรูปํ สพฺพานิ ตทารมฺมณานิ ภวงฺคานิ จ ปวตฺตนฺติฯ เยภุเยฺยน ปน อกุสลชวนานนฺตรํ ตทารมฺมณํ อเหตุกเมวฯ ทฺวิเหตุกชวนานนฺตรํ ทฺวิเหตุกเมวฯ ติเหตุกชวนานนฺตรํ ติเหตุกเมวาติ อยํ เยภุยฺยนิยโมฯ ยสฺส ปน ทฺวิเหตุกานิวา ติเหตุกานิวา กุสลชวนานิ พหุลํ สมุทาจรนฺติฯ ตสฺส กทาจิ อกุสลชวเนสุ ชวิเตสุ อกุสลานนฺตรํปิ ทฺวิเหตุกานิวา ติเหตุกานิวาตทารมฺมณานิ ปวตฺตนฺติฯ ยสฺส อกุสลชวนานิ พหุลํ สมุทาจรนฺติฯ ตสฺส กทาจิ ทฺวิเหตุเกสุวา ติเหตุเกสุวา กุสลชวเนสุ ชวิเตสุ กุสลานนฺตรํปิ อเหตุกตทารมฺมณานิ ปวตฺตนฺติฯ วุตฺตเญฺหตํ ปฎฺฐาเน-อเหตุเก ขเนฺธ อนิจฺจโตฯลฯ โทมนสฺสํ อุปฺปชฺชติฯ กุสลากุสเล นิรุเทฺธ สเหตุโก วิปาโก ตทา รมฺมณตา อุปฺปชฺชติฯ อเหตุโก วิปาโก ตทารมฺมณตา อุปฺปชฺชตีติฯ เอกานิหิ ตทารมฺมณานินาม ปฎิสนฺธิชนเกน เอเกน กเมฺมน นิพฺพตฺตานิปิ นานาวีถีสุ นานาปฺปการานิ โหนฺติฯ ปวตฺติ วิปากชนเกหิ ปน นานากเมฺมหิ นิพฺพเตฺถสุ วตฺตพฺพเมว นตฺถีติฯ ติ ยสฺมา โทมนสฺสานนฺตรํ โสมนสฺสุปฺปตฺติ นาม นตฺถิ, ตสฺมาฯ ติ จตูสุ โสมนสฺสมหา วิปาเกสุ เอกเมเกน คหิต ปฎิสนฺธิกสฺส สตฺตสฺสฯ  ติ  ตทารมฺมณุปฺปตฺติ การณํฯ ตทารมฺมณุปฺปตฺติ เยววาฯ ติ อิฎฺฐานิฎฺฐภูเตสุ รูปารมฺมณาทีสุ ยํกิญฺจิฯ นฺติ อิมสฺมิํ ภเวเยว ตงฺขณโต ปุริมขเณสุ คหณ พหุลตา วเสน ปริจิตํฯ อภิณฺหเสวิตนฺติ อโตฺถฯ นฺติ ปริตฺตธมฺมภูตํ อารมฺมณํฯ ติ อาลมฺพิตฺวาฯ นฺติ ทฺวีสุ อุเปกฺขาสหคตสนฺตี รเณสุ อิเฎฺฐ กุสลวิปากํ อนิเฎฺฐ อกุสลวิปากํ อุเปกฺขา สหคต สนฺตีรณํฯ เยสํ ปน ปกติยา อิตรานิ จตฺตาริ อุเปกฺขาสหคต วิปากานิ พหุลํ ปวตฺตนฺติฯ เตสํ ตานิปิ อาคนฺตุกภวงฺคํ นโหนฺตีติ น วตฺตพฺพานิฯ อฎฺฐกถายํ ปน มหาธมฺมรกฺขิตเตฺถรวาเท เยภุยฺยนิยมโสเต ปติตตฺตา อกุสลชวนานุรูปํ อเหตุกํ อุเปกฺขา สนฺตีรณ ทฺวย เมว วุตฺตํฯ เตเนว หิ ปรโต เถรวาทานํ วิจาริตฎฺฐาเน อกุสลชวนานนฺตรํ อเหตุก ตทารมฺมณ เมว ทีเปนฺตสฺส ตสฺส เถรวาทสฺส อปริปุณฺณวาทภาวํ ทเสฺสตฺวา ยทา กุสลชวนานํ อนฺตรนฺตรา อกุสลํ ชวติ, ตทา กุสลาวสาเน อาจิณฺณ สทิสเมว อกุสลาวสาเน สเหตุกํ ตทารมฺมณํ ยุตฺตนฺติ อฎฺฐกถายํ วุตฺตํฯ ตทารมฺมเณจยุเตฺต เอตํปิ ยุชฺชติเยวฯ ตสฺมา ฉปิ อุเปกฺขาสหคตวิปากานิ อาคนฺตุกภวงฺคํ โหนฺติเยวาติ ทฎฺฐพฺพํฯ เอตฺถจ อุเปกฺขาปฎิสนฺธิกสฺส ตาว อติมหนฺตาติ วิภูเตสุปิ พุทฺธวณฺณาทีสุ อภิอิฎฺฐารมฺมเณสุ โทมนสฺสํ อุปฺปาเทนฺตสฺส ตทารมฺมณสมฺภโว นตฺถีติ โทมนสฺส ชวนานนฺตรํ ภวงฺคปาโตว โหติฯ โสมนสฺสปฎิสนฺธิกสฺส ปน สเพฺพสุปิ อิฎฺฐานิฎฺฐภูเตสุ มหเนฺตสุ อวิภูเตสุจ ฉฬารมฺมเณสุ โทมนสฺส อุปฺปาเทนฺตสฺส เนว ตทารมฺมณสมฺภโว อตฺถิฯ นจมูลภวงฺค สมฺภโวติ กตฺวา โทมนสฺสานนฺตรํ ฉสุ อุเปกฺขาสหคตวิปาเกสุ ยถารหํ เอกํ อาคนฺตุก ภวงฺคภาเวน ปวตฺตติฯ ตถา ตเสฺสว พุทฺธวณฺณาทีสุ อติอิฎฺฐภูเตสุ อติมหเนฺตสุ อติวิภูเตสุจ ฉฬารมฺมเณสุวา มหคฺคตปญฺญตฺตีสุวา โทมนสฺสํ อุปฺปาเทนฺตสฺสาติฯ เอตฺถ จ ยสฺมา อภิธเมฺม ธาตุวิภเงฺค สพฺพธเมฺมสุวา ปน  ปถม สมนฺนาหาโรติ วุตฺตํฯ มหาหตฺถิปโทปม สุเตฺตจ อชฺฌตฺติ กเญฺจว อาวุโส จกฺขุ อปริภินฺนํ โหติฯ พาหิราจ รูปาอาปาตํ อาคจฺฉนฺติฯ โนจ ตโชฺช สมนฺนาหาโร โหติฯ เนว ตาว ตชฺชสฺส วิญฺญาณภาคสฺส ปาตุภาโว โหติฯ ยโตจ โข อาวุโส อชฺฌตฺติกเญฺจว จกฺขุ อปริภินฺนํ โหติฯ พาหิราจ รูปา อาปาต มาคจฺฉนฺติฯ ตโชฺชจ สมนฺนาหาโร โหติฯ เอวํ ตชฺชสฺส วิญฺญาณภาคสฺส ปาตุภาโว โหติฯ อชฺฌตฺติกเญฺจว อาวุโส โสตํฯลฯ ฆานํฯลฯ ชิวฺหาฯลฯ กาโยฯลฯ มโน อปริภิโนฺน โหติฯ พาหิราจ ธมฺมา อาปาตํ อาคจฺฉนฺติฯ โนจ ตโชฺช สมนฺนาหาโร โหติฯ เนว ตาว ตชฺชสฺส วิญฺญาณภาคสฺส ปาตุภาโว โหติฯ ยโตจ โข อาวุโส อชฺฌตฺติโกเจว มโน อปริภิโนฺน โหติฯ พาหิราจ ธมฺมา อาปาตํ อาคจฺฉนฺติฯ ตโชฺชจ สมนฺนาหาโร โหติฯ เอวํ ตชฺชสฺส วิญฺญาณภาคสฺส ปาตุภาโว โหตีติ วุตฺตํฯ ตสฺมา วีถิจิตฺตานินาม อาวชฺชเนนวินานอุปฺปชฺชนฺติฯ สเจ อาวชฺชเนน ธมฺมโตวา กาลโภวา ยํยํ นิยเมตฺวา อาวชฺชิตํ โหติฯ ตํ ตเทว ตานิปิ คณฺหนฺติฯ ยทิ อนิยเมตฺวา ยํกิญฺจิ อาวชฺชิตํ โหติฯ ตานิปิ อาวชฺชิ ตปฺปการเมว คณฺหนฺติฯ น ปน เอกาวชฺชน วีถิยํ สพฺพานิ วีถิจิตฺตานิ อาวชฺชเนนวา อญฺญมญฺญํวา ธมฺมโตวา กาลโตวา ภินฺนา ลมฺพณานิ โหนฺตีติ เวทิตพฺพนฺติฯ</p>


<p>เอตฺถ สิยาฯ ยทิ เจ ตํ อาคนฺตุกภวงฺคํ เอกวีถิยํ อาทิมฺหิ อาวชฺชเนน อาวชฺชิตํ อารมฺมณํ อคเหตฺวา อญฺญํ ยํ กิญฺจิ ปริจิตปุพฺพํ ปริตฺตารมฺมณํ อารพฺภ อุปฺปชฺชติฯ เอวํ สติ นิราวชฺชนํนาม เอตํ สิยาฯ อาวชฺชนาทีหิจ สทฺธิํ ธมฺมโต กาลโต จ ภินฺนารมฺมณํนาม สิยาติฯ สจฺจํ, ยถา ปน มคฺควีถิยํ โคตฺรภุโวทานานิ ผลสมาปตฺติวีถิยํ ผลานิ นิโรธโต วุฎฺฐหนฺตสฺสจ ผลจิตฺตํ นิราวชฺชนเมว โหนฺติ ภินฺนารมฺมณญฺจฯ เอวเมตสฺสปิ นตฺถิ นิราวชฺชนตาย ภินฺนารมฺมณตายจ โทโสติฯ ยญฺจ เอกสฺมิํภเว ภวงฺคสฺส ปฎิสนฺธิยา สห ธมฺมโตจ อารมฺมณ โตจ อภินฺนตฺตํ ตตฺถ ตตฺถ วุตฺตํฯ ตํปิ มูลภวงฺคํ สนฺธาย วุตฺตํฯ  อิทญฺจ อาคนฺตุกภวงฺคนฺติ นตฺถิ โทโสติฯ ติ ตํ อาคนฺตุกภวงฺคํ อตฺตโน อนนฺตรปจฺจยํ กตฺวาฯ วทนฺติ อาจริยาฯ ปาฬิยํ ปน มหาอฎฺฐกถายํจ เอตํ วิธานํ นตฺถีติ อธิปฺปาโยฯ กามาวจรชวนาวสาเนเยว ตทารมฺมณํ อิจฺฉนฺติฯ น มหคฺคตานุตฺตรชวนาวสาเนฯ กสฺมา อิติ เจฯ กามาวจร ชวนานํ เอว สวิปฺผนฺทนตฺตาฯ อิตเรสญฺจ อวิปฺผนฺทนตฺตาฯ</p>


<p> ปน</p>

</p>


<p>อปิจ อภิญฺญาวชฺชิตานิ มหคฺคตานุตฺตรชวนานิ อปริตฺตารมฺมณานิ โหนฺติฯ ตทารมฺมณานิ ปน ปริตฺตารมฺมณาเนวาติ นเตสํ อวสาเน ตทารมฺมณุปฺปตฺติ ปสโงฺค อตฺถิฯ อภิญฺญาชวนานิจ กานิจิ ปริตฺตารมฺมณานิปิ สนฺตตรานิ โหนฺตีติ เตสํปิ อวสาเน ตทุปฺปตฺติ นตฺถิเยวาติฯ</p>


<p></p>

</p>


<p>กามาวจรสตฺตานํเอว ตทารมฺมณํ อิจฺฉนฺติฯ น รูปารูปสตฺตานํฯ น หิ เตสุ อุปฺปนฺนานํ ปริตฺตารมฺมณานํปิ กามาวจรชวนานํ อวสาเน ตทารมฺมณุปฺปตฺติ อตฺถิฯ ตทารมฺมณูป นิสฺสยสฺส กาม ภวงฺคสฺส อภาวโต มหคฺคต ภวงฺคสฺส จ สนฺต ตรสฺส ตทารมฺมณ กิจฺจา ภาวโตติฯ จกฺขุวิญฺญาณ โสต วิญฺญาณานิ ปน รูปสตฺตานํ จกฺขุโสตอินฺทฺริย ปวตฺติอานุภาวโต สมฺปฎิจฺฉนสนฺตีรณานิจ ทฺวารวีถิเภเท จิตฺตนิยมสิทฺธิโต รูปสเตฺตสุ ปวตฺตนฺติ เยวาติฯ กามาวจรธเมฺมเสฺวว อารมฺมณภูเตสุ ตทารมฺมณํ อิจฺฉนฺติ, น มหคฺคตานุตฺตรปญฺญตฺติธเมฺมสุฯ เอกนฺตปริตฺตารมฺมณตฺตา ตทารมฺมณานํฯ เตสํ ปน เอกนฺตปริตฺตา รมฺมณภาเว การณํ เหฎฺฐา วุตฺตเมวาติฯ</p>


<p> ปน</p>

 การณํ วุตฺตํฯ ตํ อการณํฯ</p>


<p>จิตฺตญฺหิ นาม วิกปฺปพเลวา อปฺปนาปตฺตภาวนากมฺมวิเสเส วา สติ นิพฺพาเน วิย อปริจิเตปิ อารมฺมเณ ปวตฺตติเยวาติฯ</p>


<p> ยญฺจ </p>

</p>


<p>ติ กามภูมิปริยาปนฺนานํ ชวนานํ สตฺตานํ อารมฺมณานญฺจ วเสน ติวิเธ นิยเม สติฯ นฺติ เอเตน ตทารมฺมณํนาม ปวตฺตมานํ วิภูตารมฺมเณวา อติมหนฺตารมฺมเณ วา ปวตฺตตีติ อยเมว นิยโม ทสฺสิโตฯ น ปน ยตฺถ ตทา รมฺมณํ ปวตฺตติฯ เอตเทว วิภูตญฺจ อติมหนฺตญฺจ นามาติ นิยโมฯ ตสฺมา อุฬารกมฺมนิพฺพตฺตานํ สุวิสทวตฺถุกานํ รูปพฺรหฺมานํ อุปฺปนฺนาวีถิโย เยภุเยฺยน วิภูตารมฺมณาเอว อติมหนฺตา รมฺมณาเอวจ โหนฺตีติ เวทิตพฺพาฯ เกจิ ปน อิมมตฺถํ อสลฺลเกฺขตฺวา รูปารูปภูมีสุ วิภูตารมฺมณวีถิโย อติมหนฺตารมฺมณวีถิโยจ นลพฺภนฺตีติ วทนฺติฯ [ตทารมฺมณนิยโม]ฯ</p>


<p> ติ จสโทฺท ปน สทฺทโตฺถฯ ฉกฺขตฺตุ เมววา ชวนฺติฯ ปกติกาเลปิ อารมฺมณสฺส ทุพฺพลภาเว สตีติ อธิปฺปาโยฯ อฎฺฐกถายํปิ หิ ปกติกาเล อารมฺมณทุพฺพ ลฎฺฐาเนเอว กามาวจรชวนานํ ฉกฺขตฺตุํ ปวตฺติ วุตฺตาติฯ เกจิ ปน ฉกฺขตฺตุนฺติ อิทํ มุจฺฉากาลวเสน วุตฺตนฺติ มญฺญนฺติฯ นฺติ มรณาสนฺนกาเล พหุจิตฺตกฺขณาตีตกสฺส วตฺถุสฺส ทุพฺพลตฺตา อิตรกาเลสุจ มุทุตรภาเวน เกนจิ อุปทฺทุต ภาเวน อโชฺฌตฺถฎภาเวนจ วตฺถุสฺส ทุพฺพลตฺตา ตนฺนิสฺสิตานํ ชวนานํ  มนฺทีภูตเวคตา วเสน ปวตฺติกาเลฯ ติ มรณาสนฺนกาเล มุจฺฉากาเล วิสญฺญิภูต กาเล อติตรุณกาเลจ, ตตฺถ มุจฺฉากาโลนาม อสยฺห รูเปหิ ทุกฺขธเมฺมหิ อติภูตานํ อธิมตฺตโต กรชกายสฺส วิหญฺญปฺปตฺติกาโลฯ วิสญฺญิ ภูตกาโลนาม ปีติเวเคนวา นิทฺทาภิภูตตายวา ยกฺขคหเณนวา สุรามทาทิ วเสนวา ปกติสญฺญาย วิคตกาโลฯ อติตรุณกาโลนาม คพฺภคตสฺสวา สมฺปติชาตสฺสวา ทารกสฺส อชฺฌตฺต วตฺถูนํ อติมุทุกาโลฯ ตาทิเสสุ หิ กาเลสุ อนฺตรนฺตรา ฉทฺวาริกวีถิโย ปวตฺตมานาปิ เยภุเยฺยน ปริปุณฺณชวนวารา น ปวตฺตนฺติฯ ทฺวตฺติโวฎฺฐพฺพนิกาวา จตุปญฺจชวนิกาเอววา ปวตฺตนฺตีติฯ เอตฺถจ ทฺวตฺติโวฎฺฐพฺพนิกวารา อฎฺฐกถายํ วุตฺตาฯ จตุปญฺจ ชวนิกวารา มูลฎีกายํ วุตฺตาฯ ติ อิทํ ปน มรณา สนฺนกาลวเสน วุตฺตํฯ นมุจฺฉากาลาทิวเสนฯ ตญฺจ โขปากติกสตฺตานํ วเสเนวฯ เย ปน ฌานสมนนฺตรํวา ปจฺจเวกฺขณ สมนนฺตรํวา อภิญฺญาสมนนฺตรํวา จวนฺติวา ปรินิพฺพายนฺติวาฯ เตสํ ฌานาทีนิเยว ปญฺจวารโต อธิกานิวา อูนานิวา มรณา สนฺนชวนานินาม โหนฺตีติ ทฎฺฐพฺพํฯ อยญฺจ อโตฺถ อุปริ มรณุปฺปตฺติยํ อาวิภวิสฺสตีติฯ ติ เอตฺถ อเญฺญสํปิ มหาโมคฺคลานเตฺถราทีนํ เอวรูโป ลหุปฺปวตฺติกาโล อาทิสเทฺทน สงฺคหิโตติ ทฎฺฐโพฺพฯ วุตฺตญฺหิ วิสุทฺธิมเคฺค อยํ ปน มตฺถกปตฺตา วสี ภควโต ยมกปาฎิหาริเย ลพฺภติฯ อเญฺญสํวา เอวรูเป กาเลติฯ สกเลน ปน วาเกฺยน ถเปตฺวา ยมกปาฎิหาริยสทิสํ ลหุก ปวตฺติกาลํ อญฺญสฺมิํ กาเล ภควโตปิ ฉวา สตฺตวา ปจฺจเวกฺขณจิตฺตานิ ปวตฺตนฺติฯ อเญฺญสํ ปน วตฺตพฺพเมว นตฺถีติ ทเสฺสติฯ ติ เอตฺถปิ ภควโตปิ ลหุกปฺปวตฺติยํ ปญฺจ ปจฺจเวกฺขณจิตฺตานิ ภวนฺติฯ ลหุกตรปวตฺติยํ จตฺตารีติ อโตฺถปิ ยุชฺชติเยวฯ</p>

 ปน</p>

 จตฺตาริ อเญฺญสํ ปญฺจปีติ ยุตฺตํ วิย ทิสฺสตีติ วุตฺตํฯ</p>


<p>ตตฺถ ยมกปาฎิหาริยํ กโรโนฺต ภควา อคฺคิกฺขนฺธอุทก ธาราทีนํ ทฺวินฺนํ ทฺวินฺนํ ปาฎิหาริยานํ ปวตฺตนตฺถํ ปถมํ เตโชกสิเณ ปาทกชฺฌานํ สมาปชฺชิฯ ตโต เทฺว ฌานงฺคานิ ปจฺจเวกฺขิฯ ตโต อุปริมกายโต อคฺคิกฺขโนฺธ ปวตฺตตูติ อธิฎฺฐาสิฯ ตโต ตสฺมิํเยว กสิเณ อภิญฺญํ สมาปชฺชิฯ อภิญฺญาวเสน อุปริมกายโต อคฺคิกฺขโนฺธ ปวตฺตติฯ ตโต อาโปกสิเณ ปาทกชฺฌานํ สมาปชฺชิฯ ตโต เทฺว ฌานงฺคานิ ปจฺจเวกฺขิฯ ตโต เหฎฺฐิมกายโต อุทกธารา ปวตฺตนฺตูติ อธิฎฺฐาสิฯ ตโต ตสฺมิํเยว กสิเณ อภิญฺญํ สมาปชฺชิฯ อภิญฺญาวเสน เหฎฺฐิม กายโต อุทกธารา ปวตฺตนฺติฯ เสสยมเกสุปิ เอเสว นโยฯ เอตฺถจ ลหุกปฺปวตฺติยา อิจฺฉิตตฺตา เทฺว เทฺว ปจฺจเวกฺขณวารา จตุปญฺจชวนิกาเอว ภวนฺติฯ ทฺวินฺนญฺจ ชวนวารานํ อนฺตรา เทฺว เอว ภวงฺคานิ ภวนฺติฯ ตานิจ เทฺว ปาฎิหาริยานิ ปสฺสนฺตานํ เอกปฺปหาเรเนว ปวตฺตานิ วิย ปญฺญายนฺตีติฯ เอตรหิ ปน เกจิ อาทิกมฺมิกชฺฌานปจฺจเวกฺขเณสุปิ จตฺตาริ ปญฺจวาชวนานิ วทนฺติฯ ติ โยคกมฺมสิทฺธิยา อาทิมฺหิ นิยุตฺตสฺสฯ ปถมํ อุปฺปนฺนา อปฺปนา ปถมกปฺปนาฯ ตสฺสํ ปถมกปฺปนายํฯ อาทิกมฺมิกอปฺปนาวีถิยนฺติ อโตฺถฯ ตทา หิ สพฺพานิปิ มหคฺคตชวนานิ ปุน อาเสวนาภาวโต ปริทุพฺพลานิ โหนฺตีติ เอกวารเมว ชวนฺตีติฯ อภิญฺญาชวนานิ ปน อิทฺธิวิกุพฺพนาทิฯ กิจฺจสิทฺธิยาเอว ปยุตฺตานีติ กิจฺจสิทฺธิโต ปรํ กตฺตพฺพาภาวโต อาทิกมฺมิกกาเลปิ วสีภูตกาเลปิ เอกวารเมว ชวนฺตีติ วุตฺตํ ติฯ ยถาจ อภิญฺญาชวนาทิ เอวํ มคฺคชวนานิปิ ตํ ตํ กิเลสปฺปหานกิจฺจสิทฺธิโต ปรํ กตฺตพฺพา ภาวโต เอกวารเมว ชวนฺตีติ วุตฺตํ จตฺตาโร ปนฯลฯ เอก จิตฺตกฺขณิกาวาติฯ อถวา, มคฺคเจตนาย อนนฺตริกผลตฺตา สกิํ  อุปฺปเนฺนเยว มเคฺค ผลสฺสวาโร อาวโตติ นตฺถิ มคฺคจิตฺตสฺส ปุนุปฺปตฺติยา โอกาโสติ วุตฺตํ ติฯ ชวนุปฺปตฺติยา ปกติยา สตฺตกฺขุปรมตฺตา มนฺทสฺส ปญฺจมํ อุปฺปนฺนมคฺคโต ปรํ เทฺว ผลจิตฺตานิ อุปฺปชฺชนฺติฯ ติกฺขสฺส จตุตฺถํ อุปฺปนฺนมคฺคโต ปรํ ตีณีติ วุตฺตํ ติฯ นิโรธสมาปตฺติกาเล ปน ปุพฺพภาเคเยว ตาทิ สสฺส ปโยคาภิสงฺขารสฺส กตตฺตา ทฺวินฺนํ วารานํ อุปริ จิตฺตปฺปวตฺติ นตฺถีติ วุตฺตํ ติฯ เอตฺถจ นฺติ อิทํ อุกฺกฎฺฐ นิเทฺทสวเสน วุตฺตํฯ เอกํวา เทฺววา จิตฺตวาเร อติกฺกมิตฺวา อจิตฺตโก โหตีติ หิ วุตฺตํฯ นฺติ อนาคามิโน กุสลภูตํ อรหโต กฺริยภูตํ เนวสญฺญานาสญฺญา ยตน ชวนํฯ วุฎฺฐานกาเลจ นิโรธสฺส นิสนฺทมตฺตตฺตา เอกวารเมว วชนํ ปวตฺตตีติ วุตฺตํ ติอาทิฯ ตตฺถ ติ อนาคามิผเลวา อรหตฺตผเลวาฯ ภาเวน ภาวลกฺขเณ เหตํ ปจฺจตฺตวจนํฯ เตนาห นิรุเทฺธติฯ นฺติ ฌานสมาปตฺติ ผลสมาปตฺติวเสน สกลายปิ สมาปตฺติวีถิยํฯ ติ อิทํ จิณฺณวสีภูตกาลํ สนฺธาย วุตฺตํฯ อกตา ธิการสฺส ปน ฌานสมาปตฺติยํ อาทิโต ปฎฺฐาย เทฺว ตีณิ จตฺตารีติอาทินา ฌานชวนานิ อนุกฺกเมน วทฺธมานานิ ปวตฺตนฺติฯ กตา ธิการานํ ปน มหาปุริสชาติกานํ ปฎิลทฺธกาลโต ปฎฺฐาย จิณฺณวสีภาวาเนว โหนฺติฯ ตถา ผลชวนานิจ สเพฺพสํปิ ผลฎฺฐานนฺติ ทฎฺฐพฺพํฯ ติ ปิสโทฺท สมฺปิณฺฑนโตฺถฯ เตน อาทิกมฺมิกกาลาทีสุ เอกวาราทิวเสนปิ อวเสสานํ ปวตฺติํ สมฺปิเณฺฑตีติฯ [ชานนิยโม]ฯ</p>


<p> เอวํ ปุพฺพาปรนิยามวเสน วีถิจิตฺตานํ ปวตฺติํ ทเสฺสตฺวา อิทานิ ปุคฺคลเภทวเสน ภูมิเภทวเสนจ เตสํ ปวตฺติํ ทเสฺสโนฺต นฺติอาทิมาหฯ ปฎิสนฺธิวิญฺญาณสหคตา เทฺว เหตุโย เอเตสนฺติ ทุเหตุกาฯ จตูหิ ญาณวิปฺป ยุตฺตมหาวิปาเกหิ  คหิตปฎิสนฺธิกาฯ ทฺวีหิ ปน อเหตุก วิปาเกหิ คหิต ปฎิสนฺธิกา อเหตุกา นตฺถิ ปฎิสนฺธิเหตุ เอเตสนฺติ กตฺวาฯ เตสํ ทฺวินฺนํปิ วิปากาวรณสพฺภาวโต มหคฺค ตชฺฌานานิปิ ตาว นุปฺปชฺชนฺติฯ กุโต โลกุตฺตรานิฯ กฺริยชวนานิ ปน ขีณาสวานเมว อาเวนิก ภูตานีติ วุตฺตํ ติฯ ตตฺถ วิปากา วรณํ นาม อเหตุก ปฎิสนฺธิกตา ทฺวิเหตุก ปฎิสนฺธิกตาจฯ นฺติ สุคติ ภเว ปริยาปนฺนานํ เตสํ ทฺวินฺนํ ตถา ญาณมฺปยุตฺตมหาวิปากานิจ น ลพฺภนฺตีติ อโตฺถฯ เอตฺถจ สุคติยนฺติ เอเตน ทุคฺคติปริยาปเนฺน อเหตุก ปุคฺคเล นิวเตฺตติฯ น หิ เตสํ อิมสฺมิํ วาเกฺย อิตเรสํ อนุญฺญาตานิ ญาณวิปฺปยุตฺตวิปากานิปิ ลพฺภนฺตีติฯ เตนาห ติอาทิฯ ตตฺถ ทุคฺคติยํ ปริยาปนฺนานํ อเหตุกานํ ญาณสมฺปยุตฺตวิปากานิจ ญาณวิปฺปยุตฺตานิ มหาวิปากานิจ น ลพฺภนฺตีติ ปริปุณฺณ โยชนา ทฎฺฐพฺพาฯ เอตฺถ สิยาฯ กสฺมา ปเนตฺถ สุคติปริยาปนฺนานํ อเหตุกานํ จตฺตาริ ญาณสมฺปยุตฺตวิปากานิ ทุคฺคติปริยาปนฺนานญฺจ อฎฺฐปิ สเหตุก มหาวิปากานิ น ลพฺภนฺตีติ วุตฺตํฯ นนุ ปฎฺฐาเน สเหตุกํ ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโยติ วุตฺตํฯ เอตฺถ หิ เอกสฺมิํ ภเว เอกสฺส สตฺตสฺส กทาจิ สเหตุกํ ภวงฺคํ กทาจิ อเหตุกํ ภวงฺคนฺติ เอวํ มูลภวเงฺค ปวตฺติเภโท นตฺถีติ กตฺวา สเหตุกํ ภวงฺคนฺติ อิทํ ตทารมฺมณสงฺขาตํ อาคนฺตุกภวงฺคํ สนฺธาย วุตฺตนฺติ วิญฺญายติฯ สเหตุกนฺติจ สามญฺญวจนตฺตา ทฺวิเหตุกํ ติเหตุกญฺจ ตทารมฺมณํ วิญฺญาตพฺพํ โหติฯ อเหตุกสฺส ภวงฺคสฺสาติ อิธ ปน ตสฺส ตทารมฺมณสฺส อนนฺตรํ อุปฺปนฺนํ มูลภวงฺคเมว อธิเปฺปตํฯ อิธปิ สามญฺญวจนตฺตา ทฺวีสุ อ- อเหตุกภวเงฺคสุ ยํกิญฺจิ คเหตพฺพเมวาติฯ ตสฺมา ทฺวินฺนํ อเหตุกานํปิ อฎฺฐสเหตุก ตทารมฺมณานิปิ ลพฺภมานานิเอว สิยุํฯ ทุเหตุกานํ ปน วตฺตพฺพเมว นตฺถีติฯ วุจฺจเต, อเหตุ เกสุ  ตาว ทุคฺคติปริยาปนฺนานํ สเหตุกตทารมฺมณสมฺภโว สพฺพอฎฺฐกถาสุ ปฎิกฺขิโตฺตฯ ตสฺมา อเหตุกสฺส ภวงฺคสฺสาติ อิทํ กุสลวิปากภูตํ อเหตุกภวงฺคํ สนฺธาย วุตฺตนฺติ ยุตฺตํฯ อยญฺหิ ปฎฺฐาเน ธมฺมตาฯ ยทิทํ ยถาลาภคหณนฺติฯ อิตรถา สพฺพอฎฺฐกถาวิโรโธ สิยาติฯ ยถาจ กุสลานํ โยคสาธนียตฺตา ปวตฺติยํปิ โยคกมฺมวเสน ญาณโยโค โหติฯ น ตถา วิปากานํฯ เตสํ ปน อโยคสาธนี ยตฺตา ปวตฺติยํ ภวงฺคญาณสงฺขาเตน อุปนิสฺสยญฺญาเณน วินา ญาณโยโค น สมฺภวติฯ ตสฺมา สเหตุกํ ภวงฺคนฺติ อิธปิ ญาณวิปฺปยุตฺตภูตํ สเหตุกตทารมฺมณเมว คเหตุํ ยุตฺตนฺติ กตฺวา ทฺวิเหตุกานํ อเหตุกานญฺจ ญาณสมฺปยุตฺตตทารมฺมณ ปฎิเกฺขโป เถเรน กโตติฯ อาจริยพุทฺธทตฺตเตฺถเรน ปน เยน วิปากจิเตฺตน ปฎิสนฺธิํ คณฺหนฺติฯ เตน สทิสํ วา ตโต หีนํ วา ตทารมฺมณํ เตสํ สมฺภวติฯ น ปณีตนฺติ กตฺวา ทฺวินฺนํปิ อเหตุกานํ อฎฺฐมหาวิปากานิ ปฎิกฺขิปิตฺวา สตฺตติํสจิตฺตปฎิ ลาโภ วุโตฺตฯ โส ปน ยถา วุตฺตปฎฺฐานปาฬิยา วิรุชฺฌติฯ อปเร ปน ยถา อเหตุกานํ สุคติปริยาปนฺนานํ ทฺวิเหตุก ตทารมฺมณํ โหติฯ เอวํ ทฺวิเหตุกานํปิ ติเหตุกตทารมฺมณํ สมฺภวตีติ วทนฺติฯ ตํ ยุตฺตํวิย ทิสฺสติฯ อฎฺฐกถายญฺหิ กตฺถจิ เตสํ ทฺวินฺนํปิ อวิเสเสน อฎฺฐมหาวิปากปวตฺติ วุตฺตาติฯ ปฎิสนฺธิวิญฺญาณ สหคตา ตโย เหตู เอเตสนฺติ ติเหตุกาฯ เต ปน กามรูปารูปวเสน ติวิธา โหนฺติฯ ปุถุชฺชโน อฎฺฐอริยาจาติ นววิธาฯ เตสุ ขีณาสวานํ กุสลากุสล ชวนานิจ นลพฺภนฺติฯ สพฺพโส อนุสยปหาเนน สเพฺพสํ กุสลากุสลานํ สห นิรุทฺธตฺตา อนุสย ปฎิพโทฺธ หิ เตสํ ตพฺภาโวติฯ ตถาสโทฺท ปกฺขนฺตรโตฺถฯ อปรินิฎฺฐิตสิกฺขากิจฺจตาย สิกฺขนสีลยุตฺตา สตฺตอริยา เสกฺขานามฯ อิธ ปน ตโย เหฎฺฐิมผลฎฺฐา อธิเปฺปตาฯ เตสญฺหิ อาทิโต โสตาปตฺติมเคฺคเนว ทิฎฺฐิวิจิกิจฺฉานํ ปหีนตฺตา ตํ สหคตานิ  ปญฺจชวนานิ นลพฺภนฺตีติฯ อนาคามิปุคฺคลานํ ปน ปฎิฆชวนานิจ น ลพฺภนฺติฯ อนาคามิมเคฺคน ปหีนตฺตาฯ มคฺคสฺส ปน เอกจิตฺตกฺขณิกตฺตาฯ จตุนฺนํ มคฺคฎฺฐานํ ปเจฺจกํ ยถาสกํ มคฺคชวนานิเอว ลพฺภนฺติฯ อุปริมานญฺจ ผลานํ เหฎฺฐิเมหิ ปุคฺคเลหิ อนมิคตตฺตา เหฎฺฐิมานญฺจ อุปริเมสุ ปุคฺคลนฺตเรสุ อนุปฺปชฺชนโต จตุนฺนํ ผลฎฺฐานํปิ ปเจฺจกํ ยถาสกํ ผลชวนานิเอว ลพฺภนฺตีติ วุตฺตํ ติฯ เอตฺถจ อุปริมเคฺค อาคเต เหฎฺฐิมมคฺคานุภาวสฺส สพฺพโส ปฎิปสฺสทฺธิวเสน อุปริมานํ ปุคฺคลนฺตรตาสิทฺธิ เวทิตพฺพาติฯ อิทานิ เตสํ เตสํ ปุคฺคลานํ ปาริเสสโต ลพฺภมานวีถิจิตฺตานิ ทเสฺสตุํ คาถมาหฯ ปรินิฎฺฐิ ตสิกฺขากิจฺจตฺตา นตฺถิ สิกฺขิตพฺพกิจฺจํ เอเตสนฺติ อเสกฺขาฯ ขีณาสวาฯ เตสํ เตวีสติกามวิปาก วีสติกฺริย อรหตฺตผล วเสน จตุจตฺตาลีส วีถิจิตฺตานิ สมฺภวา ยถาสมฺภวํ อุทฺทิเสฯ สตฺตนฺนํ เสกฺขานํ ทิฎฺฐิวิจิกิจฺฉาชวนวชฺชิตานํ สตฺตนฺนํ อกุสลานํ เอกวีสติยา กุสลานํ เตวีสติยา กามวิปากานํ ติณฺณํ เหฎฺฐิมผลานํ อาวชฺชนทฺวยสฺสจ วเสน ฉปญฺญาส วีถิจิตฺตานิ สมฺภวา อุทฺทิเสฯ อวเสสานํ จตุนฺนํ ปุถุชฺชนานํ กามวิปาก โลกิยกุสลากุลาวชฺชน ทฺวยวเสน จตุปญฺญาส วีถิจิตฺตานิ สมฺภวา อุทฺทิเสติ โยชนาฯ ปุคฺคล เภเทน วีถิจิตฺตานํ เภโท ปุคฺคลเภโทฯ</p>


<p> สพฺพานิปิ วีถิจิตฺตานิ อุปลพฺภนฺติ ปุคฺคลานํ ทฺวารานญฺจ เอเตฺถว ปริปุณฺณสมฺภวโตฯ นฺติ ตํ ตํ ภูมิปุคฺคลานํ อุปฺปตฺติอรหานุรูปํฯ รูปาวจรภูมิยํ วชฺชิตเพฺพสุ โสฬสวีถิ จิเตฺตสุ ฉนฺนํ จิตฺตานํ อุปริวาเกฺย วุจฺจมานตฺตา ปฎิฆชวน ตทารมฺมณ วชฺชิตานีติ วุตฺตํฯ อรูปาวจรภูมิยํ ปถมมคฺค รูปาวจรหสน เหฎฺฐิมารุปฺปวชฺชิตานิ ปฎิฆชวน ตทารมฺมณวชฺชิตานิจ วีถิ จิตฺตานิ ลพฺภนฺตีติ โยชนาฯ เอตฺถาปิ วชฺชิตเพฺพสุ อฎฺฐติํส วีถิจิเตฺตสุ โสฬสนฺนํ จิตฺตานํ อุปริวุจฺจมานตา ทฎฺฐพฺพาฯ ติ สพฺพาสุปิ รูปารูปภูมีสุฯ    ติ รูปาวจรภูมิยํ ตาว ฆานาทิตฺตยํ นตฺถีติ ฆานชิวฺหากายปสาท รหิตานํ รูปีพฺรหฺมานํ ฆาน ชิวฺหากายทฺวาริกานิ ฉ วีถิจิตฺตานิ นลพฺภเนฺตวฯ ยานิ สนฺธาย ฉนฺนํ จิตฺตานํ อุปริวาเกฺย วุจฺจมานตฺตาติ เหฎฺฐา วุตฺตํฯ อรูปภูมิยํ ปน ปญฺจปิ ปสาทา นตฺถีติ ปญฺจทฺวาริกานิ ทฺวิปญฺจวิญฺญาณ มโนธา ตุตฺติก สนฺตีรณตฺตยวเสน โสฬสวีถิจิตฺตานิ นลพฺภเนฺตวฯ ยานิ สนฺธาย โสฬสนฺนํ จิตฺตานํ อุปริ วุจฺจมานตาติ วุตฺตํฯ กามภูมิยํ ปน ตํตํ ปสาทรหิตตา ชจฺจนฺธาทีนํ วเสน โย เชตพฺพาฯ กาเม อสีติ วีถิจิตฺตานิ ยถารหํ ลพฺภเร ลพฺภนฺติฯ รูเป จตุสฎฺฐิ ตถา ยถารหํ ลพฺภเรฯ อรูเป เทฺว จตฺตาลีส ยถารหํ ลพฺภเรติ โยชนาฯ เอตฺถจ พฺรหฺมโลเกวา อุปริ ฉกามาวจร เทวโลเกสุวา อนิฎฺฐารมฺมณานิ นาม นตฺถิฯ ตสฺมา รูปาวจรภูมิยํ จตุนฺนํ อกุสลวิปากานํ ลพฺภมานตาวจนํ ตตฺถ ฐตฺวาวา อิธ อาคนฺตฺวาวา อิธ อนเฎฺฐหิ รูปสเทฺทหิ สมาคจฺฉนฺตานํ วเสน ทฎฺฐพฺพํฯ เกจิ ปน อิธ อาคตานํเยว พฺรหฺมานํ อนิฎฺฐารมฺมณสมาโยโค โหตีติ ถานิ จตฺตาริ รูปภูมิยํ ลทฺธานินาม น โหนฺติฯ ตสฺมา ตตฺถ สฎฺฐิเยว วีถิจิตฺตานีติ วทนฺติฯ ตํ น ยุชฺชติฯ อิธ อาคตานํเยว อุปฺปนฺนานิปิ พฺรหฺมตฺตภาเว อุปฺปนฺนตฺตา พฺรหฺมโลเก อุปฺปนฺนานิ อิเจฺจว วตฺตพฺพตฺตาฯ นจ ตตฺถ ฐิตาปิ อิธ อนิฎฺฐานิ นคณฺหนฺติฯ ทูเรปิ อารมฺมณํ คเหตุํ สมตฺถตฺตา พฺรหฺมานนฺติฯ</p>


<p> ยญฺจ </p>

</p>


<p>ตํ ตํ ภูมิปริยาปเนฺน สตฺตสนฺตาเน อุปฺปนฺนานิเอว ตํตํภูมิยํ อุปฺปนฺนานีติ สิทฺธตฺตาฯ นฺติอาทิ มหานิคมนํฯ นฺติ ตํ ตํ ภูมิปุคฺคลทฺวารารมฺมเณสุ สมฺภวานุรูปํฯ ภวเงฺคน อนฺตริตา ภวงฺคนฺตริตาฯ นฺติ ตสฺมิํ ตสฺมิํ ภเว ภวนิกนฺติ วีถิโต ปฎฺฐาย ยตฺตกํ กาลํ ชีวิตสนฺตานํ ปวตฺตติฯ ตตฺตกํ กาลนฺติ อโตฺถฯ อโพฺภจฺฉินฺนา ปวตฺตติ อสติ นิโรธ สมาปตฺติยนฺติ อธิปฺปาโยฯ</p>

</p>

</p>

</p>





