<h1>๙. โอปมฺมสํยุตฺตํ</h1>
<h3>๑. กูฎสุตฺตวณฺณนา</h3>
<p> โอปมฺมสํยุตฺตสฺส    ปฐเม กูฎํ คจฺฉนฺตีติ ฯ กูฎํ สโมสรนฺตีติ ติ กูฎสฺส สมุคฺฆาเตนฯ ติ อรหตฺตมเคฺคน อวิชฺชาย สมุคฺฆาเตนฯ ติ สติยา อวิปฺปวาเส ฐิตา หุตฺวาฯ ปฐมํฯ</p>


<h3>๒. นขสิขสุตฺตวณฺณนา</h3>
<p> ทุติเย ติ เย มนุสฺสโลกโต จุตา มนุเสฺสสุ ชายนฺติ, เต เอวํ อปฺปกาติ อธิปฺปาโยฯ ติ เย ปน มนุสฺสโลกโต จุตา ฐเปตฺวา มนุสฺสโลกํ จตูสุ อปาเยสุ ปจฺจาชายนฺติ, เต มหาปถวิยํ ปํสุ วิย พหุตราฯ อิมสฺมิญฺจ สุเตฺต เทวาปิ มนุเสฺสเหว สงฺคหิตาฯ ตสฺมา ยถา มนุเสฺสสุ ชายนฺตา อปฺปกา, เอวํ เทเวสุปีติ เวทิตพฺพาฯ ทุติยํฯ</p>


<h3>๓. กุลสุตฺตวณฺณนา</h3>
<p> ตติเย ติ สุวิเหฐิยานิฯ ติ เย ปรฆรํ ปวิสิตฺวา ทีปาโลเกน โอโลเกตฺวา ปรภณฺฑํ หริตุกามา ฆเฎ ทีปํ กตฺวา ปวิสนฺติ, เต กุมฺภเตฺถนกา นาม, เตหิ กุมฺภเตฺถนเกหิฯ ติ เมตฺตาภาวนารหิตํ ปํสุปิสาจกา วิธํสยนฺติ, ปเคว อุฬารา อมนุสฺสาฯ ติ วฑฺฒิตาฯ ติ ปุนปฺปุนํ กตาฯ ติ ยุตฺตยานํ วิย กตาฯ ติ ปติฎฺฐานเฎฺฐน  วตฺถุ วิย กตาฯ ติ อธิฎฺฐิตา ฯ ติ สมนฺตโต จิตา สุวฑฺฒิตาฯ ติ จิเตฺตน สุฎฺฐุ สมารทฺธาฯ ตติยํฯ</p>


<h3>๔. โอกฺขาสุตฺตวณฺณนา</h3>
<p> จตุเตฺถ นฺติ มหามุขอุกฺขลีนํ สตํฯ ติ ปณีตโภชนภริตานํ มหาอุกฺขลีนํ สตํ ทานํ ทเทยฺยฯ ‘‘อุกฺกาสต’’นฺติปิ ปาโฐ , ตสฺส ทณฺฑทีปิกาสตนฺติ อโตฺถฯ เอกาย ปน ทีปิกาย ยตฺตเก ฐาเน อาโลโก โหติ, ตโต สตคุณํ ฐานํ สตฺตหิ รตเนหิ ปูเรตฺวา ทานํ ทเทยฺยาติ อโตฺถฯ นฺติ โคทุหนมตฺตํ, คาวิยา เอกวารํ อคฺคถนากฑฺฒนมตฺตนฺติ อโตฺถฯ คนฺธอูหนมตฺตํ วา, ทฺวีหิ องฺคุลีหิ คนฺธปิณฺฑํ คเหตฺวา เอกวารํ ฆายนมตฺตนฺติ อโตฺถฯ เอตฺตกมฺปิ หิ กาลํ โย ปน คพฺภปริเวณวิหารูปจาร ปริเจฺฉเทน วา จกฺกวาฬปริเจฺฉเทน วา อปริมาณาสุ โลกธาตูสุ วา สพฺพสเตฺตสุ หิตผรณํ เมตฺตจิตฺตํ ภาเวตุํ สโกฺกติ, อิทํ ตโต เอกทิวสํ ติกฺขตฺตุํ ทินฺนทานโต มหปฺผลตรํฯ จตุตฺถํฯ</p>


<h3>๕. สตฺติสุตฺตวณฺณนา</h3>
<p> ปญฺจเม ติอาทีสุ อเคฺค ปหริตฺวา กปฺปาสวฎฺฎิํ วิย นาเมโนฺต นิยฺยาสวฎฺฎิํ วิย จ เอกโต กตฺวา อลฺลิยาเปโนฺต  นามฯ มเชฺฌ ปหริตฺวา นาเมตฺวา ธาราย  วา ปหริตฺวา เทฺวปิ ธารา เอกโต อลฺลิยาเปโนฺต  นามฯ กปฺปาสวฎฺฎนกรณียํ วิย ปวเตฺตโนฺต จิรกาลํ สํเวลฺลิตกิลญฺชํ ปสาเรตฺวา ปุน สํเวเลฺลโนฺต วิย จ  นามฯ ปญฺจมํฯ</p>


<h3>๖. ธนุคฺคหสุตฺตวณฺณนา</h3>
<p> ฉเฎฺฐ ติ ทฬฺหธนุโน อิสฺสาสาฯ ทฬฺหธนุ นาม ทฺวิสหสฺสถามํ วุจฺจติ, ทฺวิสหสฺสถามํ นาม ยสฺส อาโรปิตสฺส ชิยาพโทฺธ โลหสีสาทีนํ ภาโร ทเณฺฑ คเหตฺวา ยาว กณฺฑปฺปมาณา อุกฺขิตฺตสฺส ปถวิโต มุจฺจติฯ ติ ทสทฺวาทสวสฺสานิ อาจริยกุเล  อุคฺคหิตสิปฺปาฯ ติ โย สิปฺปเมว อุคฺคณฺหาติ, โส กตหโตฺถ น โหติ, อิเม ปน กตหตฺถา จิณฺณวสีภาวาฯ ติ ราชกุลาทีสุ ทสฺสิตสิปฺปาฯ</p>


<p>ติ เอวรูโป อโญฺญ ปุริโส นาม น ภูตปุโพฺพ, โพธิสตฺตเสฺสว ปน ชวนหํสกาโล นาม อาสิฯ ตทา โพธิสโตฺต จตฺตาริ  กณฺฑานิ อาหริฯ ตทา กิรสฺส กนิฎฺฐภาตโร ‘‘มยํ, ภาติก, สูริเยน สทฺธิํ ชวิสฺสามา’’ติ อาโรเจสุํฯ โพธิสโตฺต อาห – ‘‘สูริโย สีฆชโว, น สกฺขิสฺสถ ตุเมฺห เตน สทฺธิํ ชวิตุ’’นฺติฯ เต ทุติยํ ตติยมฺปิ ตเถว วตฺวา เอกทิวสํ ‘‘คจฺฉามา’’ติ ยุคนฺธรปพฺพตํ อารุหิตฺวา นิสีทิํสุฯ โพธิสโตฺต ‘‘กหํ เม ภาตโร’’ติ? ปุจฺฉิตฺวา, ‘‘สูริเยน สทฺธิํ ชวิตุํ คตา’’ติ วุเตฺต, ‘‘วินสฺสิสฺสนฺติ ตปสฺสิโน’’ติ เต อนุกมฺปมาโน สยมฺปิ คนฺตฺวา เตสํ สนฺติเก นิสีทิฯ อถ สูริเย อุคฺคจฺฉเนฺต เทฺวปิ ภาตโร สูริเยน สทฺธิํเยว อากาสํ ปกฺขนฺตา, โพธิสโตฺตปิ เตหิ สทฺธิํเยว ปกฺขโนฺตฯ เตสุ เอกสฺส อปเตฺตเยว อนฺตรภตฺตสมเย ปกฺขนฺตเรสุ  อคฺคิ อุฎฺฐหิ, โส ภาตรํ ปโกฺกสิตฺวา ‘‘น สโกฺกมี’’ติ อาหฯ ตเมนํ โพธิสโตฺต ‘‘มา ภายี’’ติ สมสฺสาเสตฺวา ปกฺขปญฺชเรน ปลิเวเฐตฺวา ทรถํ วิโนเทตฺวา ‘‘คจฺฉา’’ติ เปเสสิฯ</p>


<p>ทุติโย ยาว อนฺตรภตฺตา ชวิตฺวา ปกฺขนฺตเรสุ อคฺคิมฺหิ อุฎฺฐหิเต ตเถวาหฯ ตมฺปิ โส ตเถว กตฺวา ‘‘คจฺฉา’’ติ เปเสสิฯ สยํ ปน ยาว มชฺฌนฺหิกา ชวิตฺวา, ‘‘เอเต พาลาติ มยาปิ พาเลน น ภวิตพฺพ’’นฺติ นิวตฺติตฺวา – ‘‘อทิฎฺฐสหายกํ พาราณสิราชํ ปสฺสิสฺสามี’’ติ พาราณสิํ อคมาสิฯ ตสฺมิํ นครมตฺถเก ปริพฺภมเนฺต ทฺวาทสโยชนํ นครํ ปตฺตกฎาเหน โอตฺถฎปโตฺต วิย อโหสิฯ อถ ปริพฺภมนฺตสฺส ปริพฺภมนฺตสฺส ตตฺถ ตตฺถ ฉิทฺทานิ ปญฺญายิํสุฯ สยมฺปิ อเนกหํสสหสฺสสทิโส ปญฺญายิฯ โส เวคํ ปฎิสํหริตฺวา ราชเคหาภิมุโข อโหสิฯ ราชา โอโลเกตฺวา – ‘‘อาคโต กิร เม ปิยสหาโย ชวนหํโส’’ติ วาตปานํ วิวริตฺวา รตนปีฐํ ปญฺญาเปตฺวา โอโลเกโนฺต อฎฺฐาสิฯ โพธิสโตฺต รตนปีเฐ นิสีทิฯ</p>


<p>อถสฺส ราชา สหสฺสปาเกน เตเลน ปกฺขนฺตรานิ มเกฺขตฺวา, มธุลาเช เจว มธุรปานกญฺจ อทาสิฯ ตโต นํ กตปริโภคํ ‘‘สมฺม, กหํ อคมาสี’’ติ? ปุจฺฉิฯ โส ตํ ปวตฺติํ อาโรเจตฺวา ‘‘อถาหํ, มหาราช, ยาว มชฺฌนฺหิกา ชวิตฺวา – ‘นตฺถิ ชวิเตน อโตฺถ’ติ นิวโตฺต’’ติ อาจิกฺขิฯ อถ ราชา อาห – ‘‘อหํ, สามิ, ตุมฺหากํ สูริเยน สทฺธิํ ชวนเวคํ  ปสฺสิตุกาโม’’ติ ฯ ทุกฺกรํ, มหาราช, น สกฺกา ตยา ปสฺสิตุนฺติฯ เตน หิ, สามิ, สริกฺขกมตฺตมฺปิ ทเสฺสหีติฯ อาม, มหาราช, ธนุคฺคเห สนฺนิปาเตหีติฯ ราชา สนฺนิปาเตสิฯ หํโส ตโต จตฺตาโร คเหตฺวา นครมเชฺฌ โตรณํ กาเรตฺวา อตฺตโน คีวาย ฆณฺฑํ ปิฬนฺธาเปตฺวา โตรณสฺส อุปริ นิสีทิตฺวา – ‘‘จตฺตาโร ชนา โตรณํ นิสฺสาย จตุทิสาภิมุขา เอเกกํ กณฺฑํ ขิปนฺตู’’ติ วตฺวา, สยํ ปฐมกเณฺฑเนว สทฺธิํ อุปฺปติตฺวา, ตํ กณฺฑํ อคฺคเหตฺวาว, ทกฺขิณาภิมุขํ คตกณฺฑํ ธนุโต รตนมตฺตาปคตํ  คณฺหิฯ ทุติยํ ทฺวิรตนมตฺตาปคตํ, ตติยํ ติรตนมตฺตาปคตํ, จตุตฺถํ ภูมิํ อปฺปตฺตเมว คณฺหิฯ อถ นํ จตฺตาริ กณฺฑานิ คเหตฺวา โตรเณ นิสินฺนกาเลเยว อทฺทสํสุฯ โส ราชานํ อาห – ‘‘ปสฺส, มหาราช, เอวํสีโฆ อมฺหากํ ชโว’’ติฯ เอวํ โพธิสเตฺตเนว ชวนหํสกาเล ตานิ กณฺฑานิ อาหริตานีติ เวทิตพฺพานิฯ</p>


<p>ติ อคฺคโต ชวนฺติฯ น ปเนตา สพฺพกาลํ ปุรโตว โหนฺติ, กทาจิ ปุรโต, กทาจิ ปจฺฉโต โหนฺติฯ อากาสฎฺฐกวิมาเนสุ หิ อุยฺยานานิปิ โหนฺติ โปกฺขรณิโยปิ, ตา ตตฺถ นหายนฺติ, อุทกกีฬํ กีฬมานา ปจฺฉโตปิ โหนฺติ, เวเคน ปน คนฺตฺวา ปุน ปุรโตว ธาวนฺติฯ ติ รูปชีวิตินฺทฺริยํ สนฺธาย วุตฺตํฯ ตญฺหิ ตโต สีฆตรํ ขียติฯ อรูปธมฺมานํ ปน เภโท น สกฺกา ปญฺญาเปตุํฯ ฉฎฺฐํฯ</p>


<h3>๗. อาณิสุตฺตวณฺณนา</h3>
<p> สตฺตเม นฺติ เอวํนามกานํ ขตฺติยานํฯ เต กิร สตโต ทสภาคํ คณฺหิํสุ, ตสฺมา ‘‘ทสารหา’’ติ ปญฺญายิํสุฯ ติ เอวํลทฺธนาโม มุทิโงฺคฯ หิมวเนฺต กิร มหากุฬีรทโห อโหสิฯ ตตฺถ มหโนฺต กุฬีโร โอติโณฺณติณฺณํ หตฺถิํ ขาทติฯ อถ หตฺถี อุปทฺทุตา เอกํ กเรณุํ สกฺกริํสุ ‘‘อิมิสฺสา ปุตฺตํ นิสฺสาย อมฺหากํ โสตฺถิ ภวิสฺสตี’’ติฯ สาปิ มเหสกฺขํ ปุตฺตํ วิชายิฯ เต ตมฺปิ สกฺกริํสุฯ โส วุทฺธิปฺปโตฺต มาตรํ ปุจฺฉิ, ‘‘กสฺมา มํ เอเต สกฺกโรนฺตี’’ติ? สา ตํ ปวตฺติมาจิกฺขิฯ โส ‘‘กิํ มยฺหํ กุฬีโร ปโหติ? เอถ คจฺฉามา’’ติ มหาหตฺถิปริวาโร  ตตฺถ คนฺตฺวา ปฐมเมว โอตริฯ กุฬีโร อุทกสเทฺทเนว อาคนฺตฺวา ตํ อคฺคเหสิฯ มหโนฺต กุฬีรสฺส อโฬ, โส ตํ อิโต วา เอโตฺต วา จาเลตุํ อสโกฺกโนฺต มุเข โสณฺฑํ ปกฺขิปิตฺวา วิรวิฯ หตฺถิโน ‘‘ยํนิสฺสาย มยํ ‘โสตฺถิ ภวิสฺสตี’ติ  อมญฺญิมฺหา, โส ปฐมตรํ คหิโต’’ติ ตโต ตโต ปลายิํสุฯ</p>


<p>อถสฺส  มาตา อวิทูเร ฐตฺวา ‘‘มยํ ถลนาคา, ตุเมฺห อุทกนาคา นาม, นาเคหิ นาโค น วิเหเฐตโพฺพ’’ติ กุฬีรํ ปิยวจเนน วตฺวา อิมํ คาถมาห –</p>


<p>
‘‘เย กุฬีรา สมุทฺทสฺมิํ, คงฺคาย ยมุนาย จ;  
  
เตสํ ตฺวํ วาริโช เสโฎฺฐ, มุญฺจ โรทนฺติยา ปช’’นฺติฯ  
</p>
  
<p>มาตุคามสโทฺท นาม ปุริเส โขเภตฺวา ติฎฺฐติ, ตสฺมา โส คหณํ สิถิลมกาสิฯ หตฺถิโปโต เวเคน อุโภ ปาเท อุกฺขิปิตฺวา ตํ ปิฎฺฐิยํ อกฺกมิฯ สห อกฺกมนา ปิฎฺฐิ มตฺติกภาชนํ วิย ภิชฺชิฯ อถ นํ ทเนฺตหิ วิชฺฌิตฺวา อุกฺขิปิตฺวา ถเล ฉเฑฺฑตฺวา ตุฎฺฐรวํ รวิฯ อถ นํ หตฺถี อิโต จิโต จ อาคนฺตฺวา มทฺทิํสุฯ ตสฺส เอโก อโฬ ปฎิกฺกมิตฺวา ปติ, ตํ สโกฺก เทวราชา คเหตฺวา คโตฯ</p>


<p>อิตโร ปน อโฬ วาตาตเปน สุกฺขิตฺวา ปกฺกลาขารสวโณฺณ อโหสิ, โส เทเว วุเฎฺฐ อุทโกเฆน วุยฺหโนฺต ทสภาติกานํ ราชูนํ อุปริโสเต ชาลํ ปสาราเปตฺวา คงฺคาย กีฬนฺตานํ อาคนฺตฺวา ชาเล ลคฺคิฯ เต กีฬาปริโยสาเน ชาลมฺหิ อุกฺขิปิยมาเน ตํ ทิสฺวา ปุจฺฉิํสุ ‘‘กิํ เอต’’นฺติ? ‘‘กุฬีรอโฬ สามี’’ติฯ ‘‘น สกฺกา เอส อาภรณตฺถาย อุปเนตุํ, ปริโยนนฺธาเปตฺวา เภริํ กริสฺสามา’’ติ? ปริโยนนฺธาเปตฺวา ปหริํสุฯ สโทฺท ทฺวาทสโยชนํ นครํ อวตฺถริฯ ตโต อาหํสุ – ‘‘น สกฺกา อิทํ ทิวเส ทิวเส วาเทตุํ, ฉณทิวสตฺถาย มงฺคลเภรี โหตู’’ติ มงฺคลเภริํ อกํสุฯ ตสฺมิํ วาทิเต มหาชโน อนฺหายิตฺวา อปิฬนฺธิตฺวา หตฺถิยานาทีนิ อารุยฺห สีฆํ สนฺนิปตนฺติฯ อิติ มหาชนํ ปโกฺกสิตฺวา วิย อาเนตีติ  เตฺววสฺส นามํ อโหสิฯ</p>


<p>  ติ อญฺญํ สุวณฺณรชตาทิมยํ อาณิํ ฆฎยิํสุฯ ติ สุวณฺณาทิมยานํ อาณีนํ สงฺฆาฎมตฺตเมว อวเสสํ อโหสิฯ อถสฺส  ทฺวาทสโยชนปฺปมาโณ สโทฺท อโนฺตสาลายมฺปิ ทุเกฺขน สุยฺยิตฺถฯ</p>


<p>ติ ปาฬิวเสน คมฺภีรา สลฺลสุตฺตสทิสาฯ ติ อตฺถวเสน คมฺภีรา มหาเวทลฺลสุตฺตสทิสา (ม. นิ. ๑.๔๔๙ อาทโย)ฯ ติ โลกุตฺตรอตฺถทีปกาฯ ติ  สตฺตสุญฺญตธมฺมมตฺตเมว ปกาสกา สํขิตฺตสํยุตฺตสทิสาฯ นฺติ อุคฺคเหตเพฺพ จ ปริยาปุณิตเพฺพ จฯ ติ กวีหิ กตาฯ อิตรํ ตเสฺสว เววจนํฯ ติ วิจิตฺรอกฺขราฯ อิตรํ ตเสฺสว เววจนํฯ ติ สาสนโต พหิภูตาฯ ติ เตสํ เตสํ สาวเกหิ ภาสิตาฯ ติ อกฺขรจิตฺตตาย เจว สวนสมฺปตฺติยา จ อตฺตมนา หุตฺวา สามเณรทหรภิกฺขุมาตุคามมหาคหปติกาทโย ‘‘เอส ธมฺมกถิโก’’ติ สนฺนิปติตฺวา โสตุกามา ภวิสฺสนฺติฯ ติ ยสฺมา ตถาคตภาสิตา สุตฺตนฺตา อนุคฺคยฺหมานา อนฺตรธายนฺติ, ตสฺมาฯ สตฺตมํฯ</p>


<h3>๘. กลิงฺครสุตฺตวณฺณนา</h3>
<p> อฎฺฐเม ติ กลิงฺครฆฎิกํ สีสูปธานเญฺจว ปาทูปธานญฺจ กตฺวาฯ ติ สิปฺปุคฺคหเณ อปฺปมตฺตาฯ ติ อุฎฺฐานวีริยาตาเปน ยุตฺตาฯ นฺติ สิปฺปานํ อภิโยเค อาจริยานญฺจ ปยิรุปาสเนฯ เต กิร ตทา ปาโตว อุฎฺฐาย สิปฺปสาลํ คจฺฉนฺติ, ตตฺถ สิปฺปํ อุคฺคเหตฺวา สชฺฌายาทีหิ อภิโยคํ กตฺวา มุขํ โธวิตฺวา ยาคุปานาย คจฺฉนฺติฯ ยาคุํ ปิวิตฺวา ปุน สิปฺปสาลํ คนฺตฺวา สิปฺปํ คณฺหิตฺวา สชฺฌายํ กโรนฺตา ปาตราสาย คจฺฉนฺติฯ กตปาตราสา สมานา ‘‘มา ปมาเทน จิรํ นิโทฺทกฺกมนํ อโหสี’’ติ ขทิรฆฎิกาสุ สีเส จ ปาเท จ อุปทหิตฺวา  โถกํ นิปชฺชิตฺวา ปุน สิปฺปสาลํ คนฺตฺวา สิปฺปํ คเหตฺวา สชฺฌายนฺติฯ สายํ สชฺฌายํ กโรนฺตา จ เคหํ คนฺตฺวา ภุตฺตสายมาสา ปฐมยามํ สชฺฌายํ กตฺวา สยนกาเล ตเถว กลิงฺครํ  อุปธานํ กตฺวา สยนฺติฯ เอวํ เต อกฺขณเวธิโน วาลเวธิโน จ อเหสุํฯ อิทํ สนฺธาเยตํ วุตฺตํฯ</p>


<p>นฺติ วิวรํฯ นฺติ ปจฺจยํฯ นฺติ ปธานภูมิยํ วีริยํ กุรุมานาฯ ปฐมโพธิยํ กิร ภิกฺขู ภตฺตกิจฺจํ กตฺวาว กมฺมฎฺฐานํ มนสิ กโรนฺติฯ เตสํ มนสิกโรนฺตานํเยว สูริโย อตฺถํ คจฺฉติฯ เต นฺหายิตฺวา ปุน จงฺกมํ โอตริตฺวา ปฐมยามํ จงฺกมนฺติฯ ตโต ‘‘มา จิรํ นิทฺทายิมฺหา’’ติ สรีรทรถวิโนทนตฺถํ นิปชฺชนฺตา กฎฺฐขณฺฑํ อุปทหิตฺวา นิปชฺชนฺติ, เต ปุน ปจฺฉิมยาเม วุฎฺฐาย จงฺกมํ โอตรนฺติฯ เต สนฺธาย อิทํ วุตฺตํฯ อยมฺปิ ทีโป ติณฺณํ ราชูนํ กาเล เอกฆณฺฑินิโคฺฆโส เอกปธานภูมิ อโหสิฯ นานามุเข ปหฎฆณฺฑิ ปิลิจฺฉิโกฬิยํ โอสรติ, กลฺยาณิยํ ปหฎฆณฺฑิ นาคทีเป โอสรติ ฯ ‘‘อยํ ภิกฺขุ ปุถุชฺชโน, อยํ ปุถุชฺชโน’’ติ องฺคุลิํ ปสาเรตฺวา ทเสฺสตโพฺพ อโหสิฯ เอกทิวสํ สเพฺพ อรหโนฺตว อเหสุํฯ ติ ยสฺมา กลิงฺครูปธานานํ มาโร อารมฺมณํ น ลภติ, ตสฺมาฯ อฎฺฐมํฯ</p>


<h3>๙. นาคสุตฺตวณฺณนา</h3>
<p> นวเม นฺติ อติกฺกนฺตเวลํ กาลํ อติกฺกนฺตปฺปมาณํ กาลํฯ นฺติ อหํ ปน กิํการณา น อุปสงฺกมิสฺสามิ? นฺติ  ภิสเญฺจว มุฬาลญฺจฯ ติ อุทฺธริตฺวาฯ ติ หตฺถิโปตกาฯ เต กิร อภิณฺหํ ภิงฺการสทฺทํ กโรนฺติ, ตสฺมา ภิงฺกจฺฉาปาติ วุจฺจนฺติฯ ติ ปสเนฺนหิ กตฺตพฺพาการํ กโรนฺติ, จตฺตาโร ปจฺจเย เทนฺติฯ ติ เอกํ เทฺว ชาตกานิ วา สุตฺตเนฺต วา อุคฺคณฺหิตฺวา อสมฺภิเนฺนน สเรน ธมฺมํ เทเสนฺติฯ ติ เตสํ ตาย เทสนาย ปสนฺนา คิหี ปจฺจเย เทนฺติฯ ติ เนว คุณวณฺณาย, น ญาณพลาย โหติ, คุณวเณฺณ ปน ปริหายเนฺต สรีรวโณฺณปิ สรีรพลมฺปิ ปริหายติ, ตสฺมา สรีรสฺส เนว วณฺณาย น พลาย โหติฯ นวมํฯ</p>


<h3>๑๐. พิฬารสุตฺตวณฺณนา</h3>
<p> ทสเม  ติ เอตฺถ ติ ภินฺนฆรานํ สนฺธิ, ติ คามโต คูถนิกฺขมนมโคฺค, นฺติ สงฺการฎฺฐานํฯ นฺติ มุทุกํ มูสิกํฯ ติ เทสนา ปญฺญายติฯ ทสมํฯ</p>


<h3>๑๑. สิงฺคาลสุตฺตวณฺณนา</h3>
<p> เอกาทสเม ติ โส ชรสิงฺคาโล อิจฺฉิติจฺฉิตฎฺฐาเน อิริยาปถกปฺปเนน สีตวาตูปวายเนน จ อนฺตรนฺตรา จิตฺตสฺสาทมฺปิ ลภตีติ ทเสฺสติฯ ติ อิทํ เทวทตฺตํ สนฺธาย วุตฺตํฯ โส หิ เอตฺตกมฺปิ จิตฺตสฺสาทํ อนาคเต อตฺตภาเว น ลภิสฺสตีติฯ เอกาทสมํฯ</p>


<h3>๑๒. ทุติยสิงฺคาลสุตฺตวณฺณนา</h3>
<p> ทฺวาทสเม   ติ กตชานนํฯ ติ กตวิเสสชานนํฯ ตตฺริทํ ชรสิงฺคาลสฺส กตญฺญุตาย วตฺถุ – สตฺต กิร ภาตโร เขตฺตํ กสนฺติฯ เตสํ สพฺพกนิโฎฺฐ เขตฺตปริยเนฺต ฐตฺวา คาโว รกฺขติฯ อเถกํ ชรสิงฺคาลํ อชคโร คณฺหิ, โส ตํ ทิสฺวา ยฎฺฐิยา โปเถตฺวา วิสฺสชฺชาเปสิฯ อชคโร สิงฺคาลํ วิสฺสเชฺชตฺวา ตเมว คณฺหิฯ สิงฺคาโล จิเนฺตสิ – ‘‘มยฺหํ อิมินา ชีวิตํ ทินฺนํ, อหมฺปิ อิมสฺส ทสฺสามี’’ติ ยาคุฆฎสฺส อุปริ ฐปิตํ วาสิํ มุเขน ฑํสิตฺวา ตสฺส สนฺติกํ อคมาสิฯ อิตเร ภาตโร ทิสฺวา, ‘‘สิงฺคาโล วาสิํ หรตี’’ติ อนุพนฺธิํสุฯ โส เตหิ ทิฎฺฐภาวํ ญตฺวา วาสิํ ตสฺส สนฺติเก ฉเฑฺฑตฺวา ปลายิฯ อิตเร อาคนฺตฺวา กนิฎฺฐํ อชคเรน คหิตํ ทิสฺวา วาสิยา อชครํ ฉินฺทิตฺวา ตํ คเหตฺวา อคมํสุฯ เอวํ ชรสิงฺคาเล สิยา ยา กาจิ กตญฺญุตา กตเวทิตาฯ ติ อิทมฺปิ เทวทตฺตสฺส อาจารเมว สนฺธาย วุตฺตนฺติฯ ทฺวาทสมํฯ</p>

</p>





