<h1>๕. ภิกฺขุนีสํยุตฺตํ</h1>
<h3>๑. อาฬวิกาสุตฺตวณฺณนา</h3>
<p> ภิกฺขุนีสํยุตฺตสฺส    ปฐเม ติ อาฬวิยํ ชาตา อาฬวินครโตเยว จ นิกฺขมฺม ปพฺพชิตาฯ นฺติ กสฺสปสมฺมาสมฺพุทฺธสฺส เจติเย นวกมฺมตฺถาย ธนํ สมาทเปตฺวา อาคจฺฉนฺตสฺส ยโสธรสฺส นาม ธมฺมภาณกสฺส อริยปุคฺคลสฺส อกฺขีนิ อุปฺปาเฎตฺวา ตเตฺถว อกฺขิเภทปฺปเตฺตหิ ปญฺจหิ โจรสเตหิ นิวุตฺถตฺตา ตโต ปฎฺฐาย ‘‘อนฺธวน’’นฺติ สงฺขํ คตํ วนํฯ ตํ กิร สาวตฺถิโต ทกฺขิณปเสฺส คาวุตมเตฺต โหติ ราชารกฺขาย คุตฺตํฯ ตตฺถ ปวิเวกกามา ภิกฺขู จ ภิกฺขุนิโย จ คจฺฉนฺติฯ ตสฺมา อยมฺปิ กายวิเวกตฺถินี เยน ตํ วนํ, เตนุปสงฺกมิฯ นฺติ นิพฺพานํฯ ติ ปจฺจเวกฺขณญาเณนฯ นฺติ ตฺวํ เอตํ นิพฺพานปทํ วา นิพฺพานคามิมคฺคปทํ วา น ชานาสิฯ ติ วินิวิชฺฌนเตฺถน สตฺติสูลสทิสาฯ ติ ขนฺธา เตสํ อธิกุฎฺฎนภณฺฑิกาฯ ปฐมํฯ</p>


<h3>๒. โสมาสุตฺตวณฺณนา</h3>
<p> ทุติเย นฺติ อรหตฺตํฯ นฺติ ทุปฺปสหํฯ ติ ปริตฺตปญฺญายฯ ยสฺมา วา ทฺวีหิ องฺคุเลหิ กปฺปาสวฎฺฎิํ คเหตฺวา สุตฺตํ กนฺตนฺติ, ตสฺมา  อิตฺถี ‘‘ทฺวงฺคุลปญฺญา’’ติ วุจฺจติฯ ติ ผลสมาปตฺติญาเณ ปวตฺตมาเนฯ ติ จตุสจฺจธมฺมํ วิปสฺสนฺตสฺส, ปุพฺพภาเค วา วิปสฺสนาย อารมฺมณภูตํ ขนฺธปญฺจกเมวฯ ติ อญฺญํ วา กิญฺจิ ‘‘อหํ อสฺมี’’ติ ตณฺหามานทิฎฺฐิวเสน ยสฺส สิยาฯ ทุติยํฯ</p>


<h3>๓. กิสาโคตมีสุตฺตวณฺณนา</h3>
<p> ตติเย  ติ อปฺปมํสโลหิตตาย กิสา, โคตมีติ ปนสฺสา นามํฯ ปุเพฺพ กิร สาวตฺถิยํ เอกสฺมิํ กุเล อสีติโกฎิธนํ สพฺพํ องฺคาราว ชาตํฯ กุฎุมฺพิโก องฺคารชาตานิ อนีหริตฺวา  – ‘‘อวสฺสํ โกจิ ปุญฺญวา ภวิสฺสติ, ตสฺส ปุเญฺญน ปุน ปากติกํ ภวิสฺสตี’’ติ สุวณฺณหิรญฺญสฺส จาฎิโย ปูเรตฺวา อาปเณ ฐเปตฺวา สมีเป นิสีทิฯ อเถกา ทุคฺคตกุลสฺส ธีตา – ‘‘อฑฺฒมาสกํ คเหตฺวา ทารุสากํ อาหริสฺสามี’’ติ วีถิํ คตา ตํ ทิสฺวา กุฎุมฺพิกํ อาห – ‘‘อาปเณ ตาว ธนํ เอตฺตกํ, เคเห กิตฺตกํ ภวิสฺสตี’’ติฯ กิํ ทิสฺวา อมฺม เอวํ กเถสีติ? อิมํ หิรญฺญสุวณฺณนฺติฯ โส ‘‘ปุญฺญวตี เอสา ภวิสฺสตี’’ติ ตสฺสา วสนฎฺฐานํ ปุจฺฉิตฺวา อาปเณ ภณฺฑํ ปฎิสาเมตฺวา ตสฺสา มาตาปิตโร อุปสงฺกมิตฺวา เอวมาห – ‘‘อมฺหากํ เคเห วยปฺปโตฺต ทารโก อตฺถิ, ตเสฺสตํ ทาริกํ เทถา’’ติฯ กิํ สามิ ทุคฺคเตหิ สทฺธิํ เกฬิํ กโรสีติ? มิตฺตสนฺถโว นาม ทุคฺคเตหิปิ สทฺธิํ โหติ, เทถ นํ, กุฎุมฺพสามินี ภวิสฺสตีติ นํ คเหตฺวา ฆรํ อาเนสิฯ สา สํวาสมนฺวาย ปุตฺตํ วิชาตาฯ ปุโตฺต ปทสา อาหิณฺฑนกาเล กาลมกาสิฯ สา ทุคฺคตกุเล อุปฺปชฺชิตฺวา มหากุลํ คนฺตฺวาปิ ‘‘ปุตฺตวินาสํ ปตฺตามฺหี’’ติ อุปฺปนฺนพลวโสกา ปุตฺตสฺส สรีรกิจฺจํ วาเรตฺวา ตํ มตกเฬวรํ อาทาย นคเร วิปฺปลปนฺตี จรติฯ</p>


<p>เอกทิวสํ มหติยา พุทฺธวีถิยา ทสพลสฺส  สนฺติกํ คนฺตฺวา – ‘‘ปุตฺตสฺส เม อโรคภาวตฺถาย เภสชฺชํ เทถ ภควา’’ติ อาหฯ คจฺฉ สาวตฺถิํ อาหิณฺฑิตฺวา ยสฺมิํ เคเห มตปุโพฺพ นตฺถิ, ตโต สิทฺธตฺถกํ อาหร, ปุตฺตสฺส เต เภสชฺชํ ภวิสฺสตีติฯ สา นครํ ปวิสิตฺวา ธุรเคหโต ปฎฺฐาย ภควตา วุตฺตนเยน คนฺตฺวา สิทฺธตฺถกํ ยาจนฺตี ฆเร ฆเร, ‘‘กุโต ตฺวํ เอวรูปํ ฆรํ ปสฺสิสฺสสี’’ติ วุตฺตา กติปยานิ เคหานิ อาหิณฺฑิตฺวา – ‘‘สเพฺพสมฺปิ กิรายํ ธมฺมตา, น มยฺหํ ปุตฺตเสฺสวา’’ติ สาลายํ ฉวํ ฉเฑฺฑตฺวา ปพฺพชฺชํ ยาจิฯ สตฺถา ‘‘อิมํ ปพฺพาเชตู’’ติ ภิกฺขุนิอุปสฺสยํ เปเสสิฯ สา ขุรเคฺคเยว อรหตฺตํ ปาปุณิฯ อิมํ เถริํ สนฺธาย ‘‘อถ โข กิสาโคตมี’’ติ วุตฺตํฯ</p>


<p>ติ เอกา อาสิฯ ติ รุทมานมุขี วิยฯ ติ เอตฺถ  อนฺตํ อตีตํ อจฺจนฺตํ, ภาวนปุํสกเมตํฯ อิทํ วุตฺตํ โหติ – ยถา ปุตฺตมรณํ อนฺตํ อตีตํ โหติ, เอวํ มตปุตฺตา อหํ, อิทานิ มม ปุน ปุตฺตมรณํ นาม นตฺถิฯ ติ ปุริสาปิ เม เอตทนฺติกาว ฯ โย เม ปุตฺตมรณสฺส อโนฺต, ปุริสานมฺปิ เม เอเสวโนฺต, อภพฺพา อหํ อิทานิ ปุริสํ คเวสิตุนฺติฯ ติ สเพฺพสุ ขนฺธายตนธาตุภวโยนิคติฐิตินิวาเสสุ มม ตณฺหานนฺที วิหตาฯ ติ อวิชฺชากฺขโนฺธฯ ติ ญาเณน ภิโนฺนฯ ตติยํฯ</p>


<h3>๔. วิชยาสุตฺตวณฺณนา</h3>
<p> จตุเตฺถ ติ อาตตํ วิตตํ อาตตวิตตํ ฆนํ สุสิรนฺติ เอวํ ปญฺจงฺคสมนฺนาคเตนฯ ติ สเพฺพ ตุยฺหํเยว เทมิฯ ติ นาหํ เตน อตฺถิกาฯ ติ สุวณฺณวโณฺณปิ กาโย นิจฺจํ อุคฺฆริตปคฺฆริตเฎฺฐน ปูติกาโยว, ตสฺมา เอวมาหฯ ติ ภิชฺชนสภาเวนฯ ติ จุณฺณวิจุณฺณํ อาปชฺชนธเมฺมนฯ ติ อฎฺฎา ปีฬิตา โหมิฯ ติ ลชฺชามิฯ ติ  อฎฺฐวิธา โลกิยสมาปตฺติ อารมฺมณสนฺตตาย องฺคสนฺตตาย จ สนฺตาติ วุตฺตาฯ ติ สเพฺพสุ รูปารูปภเวสุ, เตสํ ทฺวินฺนํ ภวานํ คหิตตฺตา คหิเต กามภเว อฎฺฐสุ จ สมาปตฺตีสูติ เอเตสุ สเพฺพสุ ฐาเนสุ มยฺหํ อวิชฺชาตโม วิหโตติ วทติฯ จตุตฺถํฯ</p>


<h3>๕. อุปฺปลวณฺณาสุตฺตวณฺณนา</h3>
<p> ปญฺจเม นฺติ อคฺคโต ปฎฺฐาย สุฎฺฐุ ปุปฺผิตํ สาลรุกฺขํฯ ติ ตว วณฺณธาตุสทิสา ทุติยา วณฺณธาตุ นตฺถิ, ตยา สทิสา อญฺญา ภิกฺขุนี นตฺถีติ วทติฯ นฺติ ยถา ตฺวํ อิธาคตา กิญฺจิ สนฺถวํ วา สิเนหํ วา น ลภสิ, เอวเมวํ เตปิ ตยาว สทิสา ภเวยฺยุํฯ นฺติ ทฺวินฺนํ อกฺขีนํ มเชฺฌ นาสวํเสปิ ติฎฺฐนฺติํ มํ น ปสฺสสิฯ ติ วสีภูตา อสฺมิฯ ปญฺจมํฯ</p>


<h3>๖. จาลาสุตฺตวณฺณนา</h3>
<p> ฉเฎฺฐ  ติ โก นุ มนฺทพุทฺธิ พาโล ตํ เอวํ คาหาเปสิ? นฺติ อญฺญมฺปิ นานปฺปการํ อุปทฺทวํฯ อิทานิ ยํ มาโร อาห  – ‘‘โก นุ ตํ อิทมาทปยี’’ติ, ตํ มทฺทนฺตี – ‘‘น มํ อนฺธพาโล อาทเปสิ, โลเก ปน อคฺคปุคฺคโล สตฺถา ธมฺมํ เทเสสี’’ติ ทเสฺสตุํ, ติอาทิมาหฯ ตตฺถ ติ ปรมตฺถสเจฺจ นิพฺพาเน นิเวเสสิฯ ติ นิโรธสจฺจํ อชานนฺตาฯ ฉฎฺฐํฯ</p>


<h3>๗. อุปจาลาสุตฺตวณฺณนา</h3>
<p> สตฺตเม  ติ ปุนปฺปุนํ มรณมารกิเลสมารเทวปุตฺตมารานํ วสํ อาคจฺฉนฺติฯ ติ สนฺตาปิโตฯ ติ ยตฺถ ตุยฺหํ มารสฺส อคติฯ ติ ตสฺมิํ นิพฺพาเนฯ สตฺตมํฯ</p>


<h3>๘. สีสุปจาลาสุตฺตวณฺณนา</h3>
<p> อฎฺฐเม ติ สมณิสทิสา ทิสฺสสิฯ ติ กิํ การณา โมมูหา วิย จรสิ? ติ อิมมฺหา สาสนา พหิฯ ปาสํ เฑนฺตีติ  สตฺตานํ จิเตฺตสุ ทิฎฺฐิปาสํ ขิปนฺตีติ อโตฺถฯ สาสนํ ปน ปาเส โมเจติ, ตสฺมา ปาสโณฺฑติ น วุจฺจติ, อิโต พหิทฺธาเยว ปาสณฺฑา โหนฺติฯ ติ สํสีทนฺติ ลคฺคนฺติฯ</p>


<p>อิทานิ ‘‘กํ นุ อุทฺทิสฺส มุณฺฑาสี’’ติ ปญฺหํ กเถนฺตี ติอาทิมาหฯ ตตฺถ ติ สพฺพานิ ขนฺธายตนธาตุภวโยนิคติอาทีนิ อภิภวิตฺวา ฐิโตฯ มรณมาราทโย นุทิ นีหรีติ ติ สเพฺพสุ ราคาทีสุ วา มารยุเทฺธ วา อชิโตฯ ติ สเพฺพสุ ขนฺธาทีสุ มุโตฺตฯ ติ ตณฺหาทิฎฺฐินิสฺสเยน  อนิสฺสิโตฯ ติ สพฺพกมฺมกฺขยสงฺขาตํ อรหตฺตํ ปโตฺตฯ ติ อุปธิสงฺขยสงฺขาเต นิพฺพาเน อารมฺมณโต วิมุโตฺตฯ อฎฺฐมํฯ</p>


<h3>๙. เสลาสุตฺตวณฺณนา</h3>
<p> นวเม นฺติ เกน อิทํ กตํฯ นฺติ อตฺตภาวํ สนฺธาย วทติฯ นฺติ ทุกฺขปติฎฺฐานตฺตา อตฺตภาวเมว วทติฯ ติ เหตุนิโรเธน ปจฺจยเวกเลฺลนฯ นวมํฯ</p>


<h3>๑๐. วชิราสุตฺตวณฺณนา</h3>
<p> ทสเม   ติ อิมสฺมิํ สุทฺธสงฺขารปุเญฺช ปรมตฺถโต สโตฺต นาม น อุปลพฺภติฯ ติ ปญฺจสุ ขเนฺธสุ วิชฺชมาเนสุ เตน เตนากาเรน ววตฺถิเตสุฯ ติ สโตฺตติ สมญฺญามตฺตเมว โหติฯ นฺติ ปญฺจกฺขนฺธทุกฺขํฯ ติ ฐเปตฺวา ทุกฺขํ อโญฺญ เนว สโมฺภติ น นิรุชฺฌตีติฯ ทสมํฯ</p>

</p>


<p>สํยุตฺตนิกาย-อฎฺฐกถาย</p>

</p>





