<h1>๑๑. ทฺวาทสกนิปาโต</h1>
<h3>๑. อุปฺปลวณฺณาเถรีคาถา</h3>
<ol>
<li>
‘‘อุโภ  
  
มาตา จ ธีตา จ, มยํ อาสุํ  
อาภุํ (สี.)  
สปตฺติโย;  
  
ตสฺสา เม อหุ สํเวโค, อพฺภุโต โลมหํสโนฯ  
</li>
  
<li>
‘‘ธิรตฺถุ กามา อสุจี, ทุคฺคนฺธา พหุกณฺฎกา;  
  
ยตฺถ มาตา จ ธีตา จ, สภริยา มยํ อหุํฯ  
</li>
  
<li>
‘‘กาเมสฺวาทีนวํ  
ทิสฺวา, เนกฺขมฺมํ ทฎฺฐุ เขมโต;  
  
สา ปพฺพชฺชิํ ราชคเห, อคารสฺมานคาริยํฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุํ วิโสธิตํ;  
  
เจโตปริจฺจญาณญฺจ, โสตธาตุ วิโสธิตาฯ  
</li>
  
<li>
‘‘อิทฺธีปิ เม สจฺฉิกตา, ปโตฺต เม อาสวกฺขโย;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</li>
  
<li>
‘‘อิทฺธิยา  
อภินิมฺมิตฺวา, จตุรสฺสํ รถํ อหํ;  
  
พุทฺธสฺส ปาเท วนฺทิตฺวา, โลกนาถสฺส ตาทิโน’’  
สิรีมโต (สฺยา. ก.)  
ฯ  
</li>
  
<li>
‘‘สุปุปฺผิตคฺคํ อุปคมฺม ปาทปํ, เอกา ตุวํ ติฎฺฐสิ สาลมูเล  
รุกฺขมูเล (สฺยา. ก.)  
;  
  
น จาปิ เต ทุติโย อตฺถิ โกจิ, น ตฺวํ พาเล ภายสิ ธุตฺตกานํ’’ฯ  
</li>
  
<li>
‘‘สตํ สหสฺสานิปิ ธุตฺตกานํ, สมาคตา เอทิสกา ภเวยฺยุํ;  
  
โลมํ น อิเญฺช นปิ สมฺปเวเธ, กิํ เม ตุวํ มาร กริสฺสเสโกฯ  
</li>
  
<li>
‘‘เอสา อนฺตรธายามิ, กุจฺฉิํ วา ปวิสามิ เต;  
  
ภมุกนฺตเร ติฎฺฐามิ, ติฎฺฐนฺติํ มํ น ทกฺขสิฯ  
</li>
  
<li>
‘‘จิตฺตมฺหิ  
วสีภูตาหํ, อิทฺธิปาทา สุภาวิตา;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</li>
  
<li>
‘‘สตฺติสูลูปมา กามา, ขนฺธาสํ อธิกุฎฺฎนา;  
  
ยํ ตฺวํ ‘กามรติํ’ พฺรูสิ, ‘อรตี’ ทานิ สา มมฯ  
</li>
  
<li>
‘‘สพฺพตฺถ  
วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกา’’ติฯ  
</li>
  
… อุปฺปลวณฺณา เถรี…ฯ  
</li>
  
ทฺวาทสนิปาโต นิฎฺฐิโตฯ  
</li>
  
  
  
  
  