<h1>คนฺถารมฺภกถาวณฺณนา</h1>
<p> ปรมนิปุณวิจิตฺตนยสมนฺนาคตํ  สกสมยสมยนฺตรคหนวิคฺคาหณสมตฺถํ สุวิมลวิปุลปญฺญาเวยฺยตฺติยชนนํ ปกรณมิทมารภโนฺตยมาจริโย ปฐมํ ตาว รตนตฺตยปฺปณามกรเณน อนฺตรายนิวารณเญฺจว ปญฺญาปาฎวญฺจ ปเตฺถติฯ รตนตฺตยปฺปณาโม หิ อตฺถโต ปณามกิริยาภินิปฺผาทิกา กุสลเจตนาฯ สา จ วนฺทเนยฺยวนฺทกานํ เขตฺตชฺฌาสยสมฺปทาหิ ทิฎฺฐธมฺมเวทนียภูตา ยถาลทฺธสมฺปตฺตินิมิตฺตกสฺส กมฺมสฺส อนุพลปฺปทานวเสน ตนฺนิพฺพตฺติตวิปากสนฺตติยา อนฺตรายกรานิ อุปปีฬกอุปเจฺฉทกกมฺมานิ ปฎิพาหิตฺวา ตนฺนิทานานํ ยถาธิเปฺปตสิทฺธิวิพนฺธกานํ โรคาทิอนฺตรายานมปฺปวตฺติํ สาเธติ, ราคาทิมลวิกฺขาลเนน จ จิตฺตสนฺตานํ ปริโสเธตฺวา ตนฺนิสฺสิตาย ปญฺญาย ยถาธิเปฺปตสิทฺธิสมฺปาทกํ ติกฺขวิสทภาวมาวหติฯ กิญฺจิ อาจิณฺณเมตํ ปณฺฑิตานํ, ยทิทํ คนฺถสมารเมฺภ รตนตฺตยปฺปณามกรณํ, ตสฺมา สปฺปุริสาจารานุรกฺขณตฺถญฺจ อาทิมฺหิ รตนตฺตยวนฺทนา อารทฺธาติ เอวมาทินา อญฺญานิปิ พหูนิ ปโยชนานิ นิทฺธาเรตพฺพานิฯ ตานิ ปน ตตฺถ ตตฺถ พหุธา วิตฺถาริตานีติ ตํ ปปญฺจปริสฺสมํ ฐเปตฺวา ยถานุปฺปตฺตเมว ตาว วณฺณยิสฺสามฯ</p>


<p>เอตฺถ จ รตนตฺตยปฺปณามํ กตฺตุกาโม ตถาคตมูลกตฺตา เสสรตนานํ ปฐมํ ตาว ตถาคตสฺส  โถมนาปุพฺพงฺคมํ ปณามมารภโนฺต อาห นฺติอาทิฯ โถมนาปุพฺพงฺคเมน หิ ปณาเมน สตฺถุ คุณาติสยโยโค, ตโต จสฺส อนุตฺตรวนฺทนียภาโว, เตน จ อตฺตโน วนฺทนาย เขตฺตงฺคตภาโว, เขตฺตงฺคตาย จ วนฺทนาย ยถาธิเปฺปตนิปฺผตฺติยา เหตุภาโว จ ทสฺสิโต โหติฯ</p>


<p>ตตฺถ  ติ ปุพฺพกาลกิริยานิเทฺทโสฯ ตสฺส ปน โอสานคาถายํ ‘‘ปวกฺขามี’’ติ อิมินา อปรกาลกิริยาวจเนน สห สมฺพโนฺธฯ นฺติ วนฺทนกิริยาย กมฺมนิเทฺทโสฯ นฺติอาทิกํ ปน ตพฺพิเสสนํฯ ตตฺถ กิรตีติ กรุณา, ปรทุกฺขํ วิกฺขิปติ อปเนตีติ อโตฺถฯ กิรียติ ทุกฺขิเตสุ ปสารียตีติ วา กรุณาฯ อถ วา กโรตีติ กรุณา, ปรทุเกฺข สติ สาธูนํ กมฺปนํ หทยเขทํ ชนยตีติ อโตฺถฯ กิณาตีติ วา กรุณา, ปรสฺส ทุกฺขํ ปจฺจยเวกลฺลกรณโต หิํสตีติ อโตฺถฯ ปชานาตีติ ปญฺญา, ยถาสภาวํ ปกาเรหิ ปฎิวิชฺฌตีติ อโตฺถฯ กรุณา จ ปญฺญา จ กรุณาปญฺญา, นตฺถิ เอตาสํ อโนฺตติ อนนฺตา, อนนฺตา กรุณาปญฺญา เอตสฺสาติ อนนฺตกรุณาปโญฺญ, ตํ ฯ</p>


<p>เอตฺถ จ อุปฺปาทวยนฺตตาวเสน เจว สนฺตติปริโยสานวเสน จ สติปิ ภควโต กรุณาปญฺญานํ สปริยนฺตภาเว อนนฺตารมฺมเณสุ ปวตฺตนโต อนนฺตตา เวทิตพฺพาฯ สมฺมาสมฺพุทฺธสฺส หิ สพฺพสตฺตานํ ทุกฺขาปนยนาการปฺปวตฺตา อนญฺญสาธารณา มหากรุณา กญฺจิ สตฺตํ อวเชฺชตฺวา สเพฺพสุ สเตฺตสุ นิรวเสเสน ปวตฺตติ, ตถา สพฺพธมฺมสภาวโพธนสมตฺถา สพฺพญฺญุตญฺญาณสงฺขาตา ปญฺญาปิ สกลเญยฺยธเมฺมสุ อนวเสสโต ปวตฺตติ, ตสฺมา อนนฺตารมฺมณปฺปวตฺตกรุณาญาณวนฺตตาย อนนฺตกรุณาปโญฺญ ภควาฯ กรุณาปญฺญาคฺคหเณน เจตฺถ ภควโต สพฺพโลกิยโลกุตฺตรคุณสมฺปตฺติ ทสฺสิตา โหติฯ ตถา หิ กรุณาคฺคหเณน โลกิเยสุ มหคฺคตภาวปฺปตฺตาสาธารณคุณทีปนโต สกลโลกิยคุณสมฺปตฺติ ทสฺสิตา, ปญฺญาคฺคหเณน สพฺพญฺญุตญฺญาณปทฎฺฐานมคฺคญาณทีปนโต สพฺพโลกุตฺตรคุณสมฺปตฺติ ทสฺสิตาติฯ</p>


<p>อปิจ  สพฺพพุทฺธคุณานํ กรุณา อาทิ, ปญฺญา ปริโยสานํฯ มหากรุณาสโญฺจทิตมานโส หิ ภควา สํสารปงฺกโต สตฺตานํ สมุทฺธรณตฺถาย กตาภินีหาโร อนุปุเพฺพน ปารมิโย ปูเรตฺวา อนุตฺตรสมฺมาสโมฺพธิยา อธิคเมน สกลพุทฺธคุเณ ปฎิลภิฯ อิติ  สกลพุทฺธคุณานํ ตนฺนิทานภาวโต กรุณา สพฺพพุทฺธคุณานมาทิ, สพฺพญฺญุตญฺญาณปทฎฺฐานสฺส ปน มคฺคญาณสฺส ปฎิลภนโต อุตฺตริกรณียาภาวโต ปญฺญา ปริโยสานํฯ อาทิปริโยสานทสฺสเนน จ สกลพุทฺธคุณา นยโต ทสฺสิตา โหนฺติฯ นยคฺคาโห เอว หิ สพฺพพุทฺธคุณานํ ทสฺสนุปาโย, อิตรถา ตาทิสสฺส สพฺพญฺญุพุทฺธสฺสปิ วจนปถาตีตํ ตถาคตคุณํ อนุปทํ วเณฺณโนฺต โก นาม ปริโยสานมาหริตุํ สกฺกุเณยฺยาติฯ</p>


<p>เอวํ กรุณาปญฺญามุเขน สเงฺขปโต สกลพุทฺธคุเณหิ ภควนฺตํ โถเมตฺวาปิ ปุน อตฺตโน พุทฺธคุณสํกิตฺตเน อติตฺตาภาเวน เจว ปเรสญฺจ ปสาทพาหุลฺลชนนตฺถํ ตทโนฺตคเธปิ วิสิฎฺฐคุเณ ปธานภาเวน นีหริตฺวา ทเสฺสโนฺต อาห นฺติอาทิฯ ตตฺถ นฺติ ตถา อาคตตาทีหิ อฎฺฐหิ การเณหิ ตถาคตํฯ วุตฺตเญฺหตํ (ที. นิ. อฎฺฐ. ๑.๗; ม. นิ. อฎฺฐ. ๑.๑๒; พุ. วํ. อฎฺฐ. ๑.๒ นิทานกถา; อ. นิ. อฎฺฐ. ๑.๑.๑๗๐) –</p>

</p>

 ภควา ? ยถา สพฺพโลกหิตาย อุสฺสุกฺกมาปนฺนา ปุริมกา สมฺมาสมฺพุทฺธา อาคตา, กิํ วุตฺตํ โหติ? มนุสฺสตฺตาทิอฎฺฐงฺคสมนฺนาคเตน เยน อภินีหาเรน เต ภควโนฺต อาคตา, เตเนว จ อภินีหาเรน อยมฺปิ ภควา อาคโต, ยถา จ เต ภควโนฺต สมติํส ปารมิโย ปูเรตฺวา ปญฺจมหาปริจฺจาคาทีนิ สมฺปาเทตฺวา อาคตา, ยถา จ เต สตฺตติํส โพธิปกฺขิยธเมฺม ภาเวตฺวา พฺรูเหตฺวา อาคตา, ตถา อยมฺปิ ภควา อาคโตติ เอวํ ตาว ตถา อาคโต’’ติ ตถาคโตฯ (๑)</p>

? ยถา สมฺปติชาตา เต ภควโนฺต สตฺตปทวีติหาเรน คตา, ยถา วา เต สมถวิปสฺสนามเคฺคหิ ตํ ตํ อกุสลปกฺขํ วิธมิตฺวา คตา, ตถา อยมฺปิ ภควา คโต, เอวํ ตถา คโตติ ตถาคโตฯ (๒)</p>

 ? ยสฺมา เตสํ เตสํ ธมฺมานํ ยํ สภาวสรสลกฺขณํ ตถํ อวิตถํ, ตเญฺจส ตถลกฺขณํ อาคโต ยาถาวโต อธิคโต, ตสฺมา ตถลกฺขณํ อาคโตติ ตถาคโต คมนตฺถานํ พุชฺฌนตฺถสมฺภวโตฯ ตถา หิ วทนฺติ ‘เย คติอตฺถา, เต พุชฺฌนตฺถาฯ เย พุชฺฌนตฺถา, เต คติอตฺถา’ติฯ (๓)</p>

? ยสฺมา ‘อิทํ ทุกฺขนฺติ, ภิกฺขเว, ตถเมตํ อวิตถเมต’นฺติอาทิวจนโต (สํ. นิ. ๕.๑๐๙๐) ‘อวิชฺชาย สงฺขารานํ  ปจฺจยโฎฺฐ สงฺขารานํ อวิชฺชาปจฺจยสมฺภูตสมุทาคตโฎฺฐ ตโถ อวิตโถ อนญฺญโถ’ติอาทิวจนโต จ ตถธมฺมสงฺขาเต สจฺจปฎิจฺจสมุปฺปาเท ยาถาวโต อาคโต อภิสมฺพุโทฺธ, ตสฺมา ตถธเมฺม ยาถาวโต อภิสมฺพุโทฺธติ ตถาคโตฯ (๔)</p>

? ยสฺมา อปริมาณาสุ โลกธาตูสุ อปริมาณานํ สตฺตานํ ฉทฺวารคฺคหิเต อารมฺมเณ อวิปรีตเมว ปสฺสติ ชานาติ, ญตฺวา จ ปเนวํ ‘กตมํ ตํ รูปายตนํ, ยํ จตุนฺนํ มหาภูตานํ อุปาทายา’ติอาทินา (ธ. ส. ๖๑๖ อาทโย) ตถเมส อวิปรีตํ วิภชติ ทเสฺสติ, ตสฺมา ตถํ อาคจฺฉติ ปสฺสติ ชานาติ, ตํ วา อาคมยติ ทเสฺสตีติ ตถาคโตติ เอวํ ตถทสฺสิตาย ตถาคโตฯ (๕)</p>

? ยสฺมา เอส อภิสโมฺพธิโต ยาว ปรินิพฺพานา ราคมทาทินิมฺมถนวเสน เอกสทิสเมว ธมฺมํ ตถํ อวิตถํ ภาสติ, ตสฺมา ตถํ คทติ, ตโถ อวิปรีโต อาคโทวจนเมตสฺสาติ วา ท-การสฺส ต-การํ กตฺวา ตถาคโตติ วุโตฺตติ เอวํ ตถวาทิตาย ตถาคโตฯ (๖)</p>

? ภควา หิ ‘ยถา วาที ตถา การี’ติ (อ. นิ. ๔.๒๓; จูฬนิ. โปสาลมาณวปุจฺฉานิเทฺทส ๘๓) วจนโต อตฺตโน วาจาย อนุรูปเมว กโรติ, ตสฺมา ยถา วาจา, ตถา กาโยปิ คโต ปวโตฺต อิมสฺสาติ ตถาคโตติ เอวํ ตถาการิตาย ตถาคโตฯ (๗)</p>

 ? ยสฺมา ปเนส อนุปมาย สกลโลกิยโลกุตฺตรคุณสมฺปทาย  สมนฺนาคตตฺตา สเทวกํ โลกํ อภิภุยฺย ปวตฺตติ, ตสฺมา อภิภวนเฎฺฐน ตถาคโตติ วุจฺจตี’’ติฯ</p>


<p>ตเตฺรวํ ปทสิทฺธิ เวทิตพฺพา – อคโท วิยาติ อคโท, เทสนาวิลาโส เจว ปุญฺญุสฺสโย จฯ เตน เหส มหานุภาโว ภิสโกฺก วิย ทิพฺพาคเทน สเปฺป สพฺพปรปฺปวาทิโน, สเทวกญฺจ โลกํ อภิภวติฯ อิติ สพฺพโลกาภิภวเน ตโถ อวิปรีโต ยถาวุโตฺต อคโท เอตสฺสาติ ท-การสฺส ต-การํ กตฺวา ตถาคโตติ วุจฺจตีติ อยเมตฺถ สเงฺขโปฯ วิตฺถาโร ปน ทีฆาคมสํวณฺณนาทีสุ คเหตโพฺพฯ อาห เจตฺถ –</p>


<p>
‘‘ยเถว โลกมฺหิ วิปสฺสิอาทโย,  
  
สพฺพญฺญุภาวํ มุนโย อิธาคตา;  
  
ตถา อยํ สกฺยมุนีปิ อาคโต,  
  
ตถาคโต  
วุจฺจติ เตน จกฺขุมาฯ (ที. นิ. อฎฺฐ. ๑.๗; ม. นิ. อฎฺฐ. ๑.๑๒; อ. นิ. อฎฺฐ. ๑.๑.๑๗๐; พุ. วํ. อฎฺฐ. ๑.๒ นิทานกถา);  
</p>
  
<p>
‘‘ปหาย กามาทิมเล ยถา คตา,  
  
สมาธิญาเณหิ วิปสฺสิอาทโย;  
  
มเหสิโน สกฺยมุนี ชุตินฺธโร,  
  
ตถา คโต เตน  
ตถาคโต  
มโตฯ  
</p>
  
<p>
‘‘ตถญฺจ ธาตฺวายตนาทิลกฺขณํ,  
  
สภาวสามญฺญวิภาคเภทโต;  
  
สยมฺภุญาเณน ชิโนยมาคโต,  
  
ตถาคโต  
วุจฺจติ สกฺยปุงฺคโวฯ  
</p>
  
<p>
‘‘ตถานิ  
สจฺจานิ สมนฺตจกฺขุนา,  
  
ตถา อิทปฺปจฺจยตา จ สพฺพโส;  
  
อนญฺญเญเยฺยน  
ยโต วิภาวิตา,  
  
ยาถาวโต เตน ชิโน  
ตถาคโต  
ฯ  
</p>
  
<p>
‘‘อนนฺตเภทาสุปิ โลกธาตุสุ,  
  
ชินสฺส รูปายตนาทิโคจเร;  
  
วิจิตฺตเภเท ตถเมว ทสฺสนํ,  
  
ตถาคโต  
เตน สมนฺตโลจโนฯ  
</p>
  
<p>
‘‘ยโต จ ธมฺมํ ตถเมว ภาสติ,  
  
กโรติ วาจายนุโลมมตฺตโน;  
  
คุเณหิ โลกํ อภิภุยฺยิรียติ,  
  
ตถาคโต  
เตนปิ โลกนายโก’’ติฯ (อิติวุ. อฎฺฐ. ๓๘; ที. นิ. ฎี. ๑.๗);  
</p>
  
<p>เกนจิ คุเณน อตฺตโน วิสิฎฺฐสฺส กสฺสจิ อภาวโต นตฺถิ เอตสฺส อุตฺตโรติ อนุตฺตโรฯ ภควโต หิ อวีจิโต ปฎฺฐาย ยาว ภวคฺคํ ติริยํ อปริมาณาสุ โลกธาตูสุ น โกจิ เกนจิ คุเณน สมสโมปิ อตฺถิ, กุโต ปน อุตฺตริตโรฯ ยถาห –</p>


<p>
‘‘รูเป สีเล สมาธิมฺหิ, ปญฺญาย จ อสาทิโส;  
  
วิมุตฺติยา สมสโม, ธมฺมจกฺกปฺปวตฺตเน’’ติฯ  
</p>
  
<p>ติ ตีหิ วนฺทนาหิ ตนฺนินฺนตาทิวเสน นมสฺสิตฺวาฯ กายวจีมโนทฺวารวเสน หิ ติโสฺส วนฺทนาฯ ยถาห ‘‘ติโสฺส อิมา, ภิกฺขเว, วนฺทนา กาเยน วนฺทติ, วจสา วนฺทติ, มนสา วนฺทตี’’ติฯ ตตฺถ พุทฺธาทิคุณารมฺมณา กามาวจรกุสลกิริยานมญฺญตรา เจตนา กายวิญฺญตฺติํ สมุฎฺฐาเปตฺวา กายทฺวารปฺปวตฺติวเสน อุปฺปนฺนา ติ วุจฺจติ, สาเยว วจีวิญฺญตฺติํ สมุฎฺฐาเปตฺวา วจีทฺวารปฺปวตฺติวเสน อุปฺปนฺนา ติ, อุภยวิญฺญตฺติโย ปน อสมุฎฺฐาเปตฺวา เกวลํ  มโนทฺวารปฺปวตฺติวเสน อุปฺปนฺนา ติฯ ติ อุตฺตมเงฺคน กรณภูเตนฯ อพุชฺฌิ, โพเธตีติ วา ฯ อยญฺหิ จตุสจฺจธเมฺม สยมฺปิ อพุชฺฌิ, ปเรปิ โพเธติ , ตสฺมา พุชฺฌนโพธนเฎฺฐน ‘‘พุโทฺธ’’ติ วุจฺจติฯ ยถาห ‘‘พุชฺฌิตา สจฺจานีติ พุโทฺธ, โพเธตา ปชายาติ พุโทฺธ’’ติ (มหานิ. ๑๙๒; จูฬนิ. ปารายนตฺถุติคาถานิเทฺทส ๙๗; ปฎิ. ม. ๑.๑๖๒)ฯ อถ วา พุธ-สทฺทสฺส ชาครณวิกสนเตฺถสุปิ ปวตฺตนโต อพุชฺฌิ สวาสนสโมฺมหนิทฺทาย อจฺจนฺตํ วิคโต, พุทฺธิยา วิกสิตวาติ วา ฯ ภควา หิ วตฺถุสภาวทสฺสนวิพนฺธิกาย อวิชฺชาสงฺขาตาย นิทฺทาย อริยมคฺคญาเณน สห วาสนาย สมุจฺฉินฺนตฺตา ตโต อจฺจนฺตํ วิคโตฯ ปรมรุจิรสิริโสภคฺคสมาคเมน วิกสิตมิว ปทุมํ อปริมิตคุณคณาลงฺกตสพฺพญฺญุตญฺญาณสมาคเมน วิกสิโต วิกาสมนุปฺปโตฺต, ตสฺมา ชาครณวิกสนตฺถวเสนปิ ‘‘พุโทฺธ’’ติ วุจฺจติฯ</p>


<p>เอตฺตาวตา จ ทฺวีหิ อากาเรหิ ภควโต โถมนา กตา โหติ อตฺตหิตสมฺปตฺติโต, ปรหิตปฎิปตฺติโต จฯ ตาสุ อตฺตหิตสมฺปตฺติ อนาวรณญาณาธิคโม สวาสนสกลสํกิเลสานมจฺจนฺตปฺปหานํ อนุปาทิเสสนิพฺพานาธิคโม จ, ปรหิตปฎิปตฺติ ปน อาสยปฺปโยควเสน ทุวิธํ ปรหิตสมีหนํฯ ตตฺถ ธมฺมเทสนาย อภาชเนสุ เทวทตฺตาทีสุ วิโรธิสเตฺตสุปิ นิจฺจํ หิตชฺฌาสยตา อปริปากคตินฺทฺริยานํ อินฺทฺริยปริปากกาลาคมนญฺจ  นามฯ ตทญฺญสตฺตานํ ปน ลาภสกฺการาทินิรเปกฺขจิตฺตสฺส ยานตฺตยมุเขน สพฺพทุกฺขนิยฺยานิกธมฺมเทสนา  นามฯ ทุวิธาสุ ปเนตาสุ ปรหิตปฎิปตฺตีสุ, ติวิธาสุ จ อตฺตหิตสมฺปตฺตีสุ อนนฺตกรุณา-วจเนน, ตถา อาคตเฎฺฐน จ ตถาคต-สเทฺทน อาสยวเสน ปรหิตปฎิปตฺติ ทสฺสิตา, โพธนเฎฺฐน พุทฺธ-สเทฺทน, ตถทสฺสนเฎฺฐน  จ ตถาคตเฎฺฐน จ ตถาคตสเทฺทน ปโยควเสน, อนนฺตปญฺญา-วจเนน, ญาณคติทีปเกน ตถาคต-สเทฺทน, พุชฺฌนชาครณวิกสนเฎฺฐน จ พุทฺธ-สเทฺทน ติวิธาปิ อตฺตหิตสมฺปตฺติ, อนุตฺตรวจเนน จ อตฺตหิตปรหิตสมฺปตฺติ ปกาสิตาติ เวทิตพฺพาฯ</p>


<p>อปิจ เหตุผลสตฺตูปการสมฺปทาวเสน ตีหากาเรหิปิ ภควโต โถมนา ปวตฺตตีติ ตํวเสนเปตฺถ โถมนา ทฎฺฐพฺพาฯ ตตฺถ  นาม มหากรุณาสมาโยโค, โพธิสมฺภารสมฺภรณญฺจ ตมฺมูลกตฺตา สกลพุทฺธคุณานํฯ  ปน จตุพฺพิธา ญาณสมฺปทา, ปหานสมฺปทา, อานุภาวสมฺปทา, รูปกายสมฺปทา จาติฯ ตาสุ สพฺพญฺญุตญฺญาณปทฎฺฐานํ มคฺคญาณํ, มคฺคญาณปทฎฺฐานํ สพฺพญฺญุตญฺญาณํ, ตมฺมูลกานิ จ ทสพลาทิญาณานิ  นามฯ อคฺคมคฺคภาวนาย สพฺพกิเลสานํ สห วาสนาหิ อนุปฺปตฺติธมฺมตาปาทนํ  ฯ อจิเนฺตยฺยาปริมิตานํ สพฺพโลกหิตานํ นิปฺผาทเน, สเทวกโลกาภิภวเน จ อาธิปจฺจํ ฯ สกลโลกนยนาภิเสกภูตา ปน ลกฺขณานุพฺยญฺชนปฎิมณฺฑิตา อตฺตภาวสมฺปตฺติ  นามฯ  เหฎฺฐา วุตฺตปรหิตปฎิปตฺติวเสเนว เวทิตโพฺพฯ อิมาสุ ปน อนนฺตกรุณา-วจเนน, ตถา อาคตเฎฺฐน จ ตถาคต-สเทฺทน เหตุสมฺปทา ทสฺสิตาฯ ผลสมฺปทาสุ ญาณสมฺปทา เจว ปหานสมฺปทา จ อนนฺตปญฺญา-วจเนน, อภิสมยปริทีปเกน ตถาคตสเทฺทน, พุชฺฌนชาครณวิกสนเฎฺฐน, จ พุทฺธ-สเทฺทน ทสฺสิตา, อานุภาวสมฺปทาปิ อภิภวนเฎฺฐน ตถาคต-สเทฺทน, อนุตฺตร-วจเนน จ วิภาวิตา, รูปกายสมฺปทา ปน รูปคฺคปฺปตฺติทีปเกน อนุตฺตร-สเทฺทน ทสฺสิตาติ ทฎฺฐพฺพํฯ</p>


<p>เอวํ  พุทฺธรตนสฺส โถมนาปุพฺพงฺคมํ ปณามํ กตฺวา อิทานิ เสสรตนานมฺปิ ปณามมารภโนฺต อาห ติฯ ภควโต โถมเนน จ สฺวากฺขาตตาทโย ธมฺมคุณา, สุปฺปฎิปนฺนตาทโย สงฺฆคุณา จ ทสฺสิตา โหนฺติ ตปฺปภวสฺส อนญฺญถาภาวโตติ น เตสํ วิสุํ โถมนา กตาฯ อธิคตมเคฺค สจฺฉิกตนิโรเธ ปุคฺคเล ยถานุสิฎฺฐํ ปฎิปชฺชมาเน จ อปายทุเกฺขสุ เจว วฎฺฎทุเกฺขสุ จ อปตมาเน กตฺวา ธาเรตีติ  โส จตุนฺนํ อริยมคฺคานํ, จตุนฺนญฺจ สามญฺญผลานํ, นิพฺพานสฺส, ปริยตฺติธมฺมสฺส จ วเสน ทสวิโธฯ วุตฺตเญฺหตํ  –</p>


<p>
‘‘ราควิราคมเนชมโสกํ,  
  
ธมฺมมสงฺขตมปฺปฎิกูลํ;  
  
มธุรมิมํ ปคุณํ สุวิภตฺตํ,  
  
ธมฺมมิมํ สรณตฺถมุเปหี’’ติฯ (วิ. ว. ๘๘๗);  
</p>
  
<p>เอตฺถ หิ กามราคาทิเภโท สโพฺพปิ ราโค วิรชฺชติ เอเตนาติ ‘‘ราควิราโค’’ติ มโคฺค กถิโตฯ เอชาสงฺขาตาย ตณฺหาย, อโนฺตนิชฺฌานลกฺขณสฺส จ โสกสฺส ตทุปฺปตฺติยํ สพฺพโส ปริกฺขีณตฺตา ‘‘อเนชมโสก’’นฺติ ผลํ กถิตํฯ เกนจิ ปจฺจเยน อสงฺขตตฺตา ‘‘ธมฺมมสงฺขต’’นฺติ นิพฺพานํ วุตฺตํฯ อวิโรธทีปนโต ปน อตฺถพฺยญฺชนสฺส สมฺปนฺนตาย, ปกฎฺฐคุณวิภาวนโต สุฎฺฐุ วิภชิตตฺตา จ ‘‘อปฺปฎิกูล’’นฺติอาทินา สโพฺพปิ ปริยตฺติธโมฺม กถิโตฯ ตตฺถ อริยมคฺคนิพฺพานานิ นิปฺปริยาเยเนว อปายาทิโต ธารณโต ธโมฺม, ผลปริยตฺติโย  ปน ปริยาเยนฯ ตถา เหตฺถ ธารณํ นาม อปายาทินิพฺพตฺตกกิเลสวิทฺธํสนํฯ อิติ อริยมคฺคสฺส กิเลสสมุเจฺฉทกตาย, นิพฺพานสฺส จ อาลมฺพณภาเวน ตสฺส ตทตฺถสิทฺธิเหตุตายปิ อุภินฺนมฺปิ  นิปฺปริยายโต ลพฺภติฯ อิตเรสุ ปน อริยผลสฺส มเคฺคน สมุจฺฉินฺนกิเลสานํ ปฎิปสฺสทฺธกิจฺจตาย, มคฺคานุกูลปฺปวตฺติโต ปริยตฺติธมฺมสฺส จ ตทธิคมเหตุตายาติ อุภินฺนมฺปิ ปริยายโตว ลพฺภตีติฯ</p>


<p>อตฺตหิตปรหิตํ สาเธนฺตีติ สาธู, เตสํ คโณ สมุทาโยติ สาธุคโณ, สาธุ จายํ คโณ จาติ วา สาธุคโณ, สาธุโน วา สมฺมาสมฺพุทฺธสฺส อายโตฺต คโณ ตสฺส โอรสปุตฺตภาวโตติ สาธุคโณฯ โส ปน จตุนฺนํ อริยมคฺคสมงฺคีนํ, จตุนฺนญฺจ ผลสมงฺคีนํ วเสน อฎฺฐวิโธ อริยสโงฺฆ, ตํ ติ นิปาตสมุทาโย, เอโก วา นิปาโต, ติณฺณํ รตนานํ วนฺทนกิริยาย สมฺปิณฺฑนโตฺถฯ เกจิ ‘‘คโณ’’ติ อิธ ปกรณโตว อริยคณปุคฺคโลว ลพฺภตีติ สาธูติ ภาวนปุํสกวเสน ‘‘วนฺทิตฺวา’’ติ อิมินา สห โยเชนฺติ, ตทา ปน ติ ภยลาภาทิวิรเหน สกฺกจฺจํ อาทรนฺติ อโตฺถฯ</p>


<p> เอวํ ปกรณารเมฺภ ยถาธิเปฺปตํ รตนตฺตยปฺปณามํ กตฺวา อิทานิ ยตฺถ ปาฎวตฺถาย อิทํ ปกรณํ ปฎฺฐปียติ, ตํ สทฺธิํ เทสกเทสปฎิคฺคาหกสมฺปตฺตีหิ วิภาเวตฺวา ทเสฺสโนฺต อาห ติอาทิฯ ตตฺถ เทวราชสฺส ปณฺฑุกมฺพลนามาย สิลาย วิมเล สีตเล ตเล นิสิโนฺน อตุลวิกฺกโม เทวเทเวหิ ปูชิโต เทวเทโว เทวปุรกฺขโต เทวานํ เทวโลกสฺมิํ ยํ ธมฺมํ เทเสสีติ สมฺพโนฺธฯ</p>


<p>อยํ ปเนตฺถ อโตฺถ – ปณฺฑุกมฺพลสริกฺขวณฺณตาย ‘‘ปณฺฑุกมฺพล’’นฺติ นามํ สมญฺญา เอติสฺสาติ ฯ สา หิ สกฺกสฺส ตาทิสปุญฺญานุภาเวน นิพฺพตฺตา ปณฺฑุกมฺพลชยสุมนปุปฺผสมาเนน วเณฺณน สพฺพกาลํ วิโรจติ , ปมาณโต ปน สฎฺฐิโยชนายามา, ปญฺญาสโยชนวิตฺถารา, ปนฺนรสโยชนุเพฺพธา จ โหติฯ ติ อวยวสมฺพเนฺธ สามิวจนํฯ ตุลาย สมฺมิโต ตุโลฺย, น ตุโลฺย อตุโลฺย, อตุโลฺย วิกฺกโม พลํ เอตสฺสาติ อตุลฺยวิกฺกโมฯ สมฺมาสมฺพุทฺธสฺส หิ ปรมปารมิตานุภาวสํสิเทฺธน หตฺถิคณนาย โกฎิสหสฺสหตฺถีนํ, ปุริสคณนาย ทสโกฎิสหสฺสปุริสานํ พเลหิ สมปฺปมาเณน กายพเลน, อปฺปมาเณน จ ญาณพเลน น กสฺสจิ เทวพฺรหฺมาทีสุ อญฺญตรสฺส พลตุลนาย อุปเนตพฺพํ อตฺถิ ฯ อถ วา อนญฺญสาธารณตฺตา อตุโลฺย ปรกฺกมสงฺขาโต อปริมาณคุณวิเสสาวเหน อนญฺญสาธารเณน สมฺมปฺปธาเนน สมนฺนาคตตฺตา วา อตุโลฺย สมฺมปฺปธานสงฺขาโต วิกฺกโม อิมสฺสาติ อตุลฺยวิกฺกโมฯ ‘‘อตุลฺยวิกฺกโม’’ติ จ วตฺตเพฺพ คาถาพนฺธวเสน ย-การโลปํ กตฺวา ติ วุตฺตํฯ อถ วา สมฺมิตเตฺถ อ-การปจฺจยสฺสาปิ สมฺภวโต อตุโล วิกฺกโม อสฺสาติ ติ วุตฺตํฯ</p>


<p>ทิพฺพนฺตีติ เทวา, ปญฺจกามคุณาทีหิ กีฬนฺติ, เตสุ วา วิหรนฺติ, วิชยสมตฺถตาโยเคน พาหิรพฺภนฺตริเก ปจฺจตฺถิเก วิเชตุํ อิจฺฉนฺติ, อิสฺสริยธนาทิสกฺการทานคฺคหณํ, ตํตํอตฺถานุสาสนญฺจ กโรนฺตา โวหรนฺติ, ปุญฺญญาณานุภาวปฺปตฺตาย ชุติยา โชเตนฺติ, ยถาธิเปฺปตญฺจ วิสยํ อปฺปฎิฆาเตน คจฺฉนฺติ, ยถิจฺฉิตนิปฺผาทเน จ สโกฺกนฺตีติ อโตฺถฯ อถ วา เทวนียา ตํตํพฺยสนนิตฺถรณตฺถิเกหิ ‘‘สรณํ ปรายณ’’นฺติ คมนียา, อภิตฺถวนียา โสภาวิเสสโยเคน กมนียาติ วา เทวา, เต ติวิธา – สมฺมุติเทวา อุปปตฺติเทวา วิสุทฺธิเทวาติฯ ตตฺถ  นาม มหาสมฺมตาทโย ขตฺติยาฯ  นาม  จาตุมหาราชิเก อุปาทาย ตทุตฺตริเทวาฯ  นาม ขีณาสวาฯ อิธ ปน อุปปตฺติเทวา ทฎฺฐพฺพาฯ โน จ โข เตปิ อวิเสเสน, ฐเปตฺวา ปน ยามาทิเก จาตุมหาราชิกตาวติํสวาสิโนว อธิเปฺปตาฯ เตสํ จตูหิ สงฺคหวตฺถูหิ รญฺชนโต ราชา, เทวานํ ราชา อิสฺสโร เทวราชา, ตสฺส  ‘‘สกฺกสฺส เทวรโญฺญ’’ติ อธิปฺปาโยฯ  หิ อเญฺญสํ เทวโลเกสุ นิสิโนฺน ภควา อภิธมฺมปิฎกํ เทเสสีติฯ</p>


<p> นฺติ อนิยมนิเทฺทโส, ตสฺส ปน ‘‘ตตฺถา’’ติ อิมินา นิยมนํ เวทิตพฺพํฯ ยถาวุตฺตานํ ติณฺณมฺปิ เทวานํ อุตฺตโม เทโว เตหิ สเพฺพหิ อธิกตรํ กีฬนาทิโยคโตติ  ภควาฯ โส หิ นิรติสยาย อภิญฺญากีฬาย อุตฺตเมหิ ทิพฺพพฺรหฺมอริยวิหาเรหิ สปรสนฺตานสิทฺธาย ปญฺจวิธมารวิชยิจฺฉานิพฺพตฺติยา จิตฺติสฺสริยสตฺตธนาทิสมฺมาปฎิปตฺติอเวจฺจปฺปสาทสกฺการทานคฺคหณสงฺขาเตน, ยถาปราธยถานุโลมยถาธมฺมานุสาสนสงฺขาเตน จ โวหาราติสเยน ปรมาย ปญฺญาย จ สรีรปฺปภาสงฺขาตาย ชุติยา อนุปมาย ญาณสรีรคติยา มารวิชยสพฺพญฺญุตญฺญาณปรหิตนิปฺผาทเนสุ อปฺปฎิหตาย สตฺติยา จ สมนฺนาคตตฺตา สเทวเกน วา โลเกน ‘‘สรณ’’นฺติ คมนียโต, อภิตฺถวนียโต, ภตฺติวเสน กมนียโต จ สเพฺพ เต เทเว เตหิ เตหิ คุเณหิ อภิภุยฺย ฐิโตติ สพฺพเทเวหิ ปูชนียตโร เทโว , วิสุทฺธิเทวภาวสงฺขาตสฺส วา สพฺพญฺญุคุณาลงฺการสฺส อธิคตตฺตา อเญฺญสญฺจ เทวานํ อติสเยน เทโวติ นฺติ ตทา ธมฺมปฎิคฺคาหกานํ ทสสหสฺสจกฺกวาฬาธิวาสีนํ มาตุเทวปุตฺตปฺปมุขานํ อุปปตฺติเทวานํฯ วิสุทฺธิเทวานเมฺปตฺถ คหณนฺติ วทนฺติฯ เต ปน อุปปตฺติเทเวเสฺวว สงฺคหิตา มนุสฺสอรหนฺตานํ ตตฺถ อภาวโต ฯ ติ วิสุทฺธิเทเวหิฯ วิสุทฺธิเทวา หิ วุตฺตนเยน อิตรเทเวหิ สาติสยํ กีฬนาทิโยคโต อิธ ‘‘เทวเทวา’’ติ อธิเปฺปตา, เตหิฯ ติ ปูชิตโพฺพ, ปูชิตุํ อรโหติ อโตฺถฯ เอเตน วิสุทฺธิเทเวสุปิ ภควโต อคฺคปุคฺคลตํ ทีเปติฯ ติ มธุรกรวีกสทฺทสทิสํ พฺรหฺมสฺสรํ นิจฺฉาเรโนฺต ปกาเสสิฯ นฺติ ตาวติํสเทวโลเกฯ สภาวสามญฺญลกฺขณํ ธาเรตีติ ธโมฺม, กุสลาทิเภโท อภิธโมฺม, อิธ ปน ตปฺปกาสกํ อภิธมฺมปิฎกํ นฺติ วุตฺตํฯ ตถา หิ วกฺขติ ‘‘ปิฎกุตฺตเม’’ติฯ ติ ทสสหสฺสจกฺกวาฬวาสิทิพฺพพฺรเหฺมหิ ปุรกฺขโต, ปริวาริโตติ อโตฺถฯ</p>


<p>นนุ จ ‘‘เทวาน’’นฺติ วจเนเนว เทวปุรกฺขตภาโว สิโทฺธติ กิํ ‘‘เทวปุรกฺขโต’’ติ วจเนน? นายํ โทโสฯ ภควา หิ กทาจิ จูฬปนฺถกเตฺถราทีนํ วิย ปรมฺมุเขปิ นิสีทิตฺวา โอภาสํ วิสฺสเชฺชตฺวา สตฺตานํ สมฺมุเข นิสินฺนํ วิย ทเสฺสโนฺต ธมฺมํ เทเสติ, กทาจิปิ ปารายนิกพฺราหฺมณาทีนํ วิย สมฺมุเขปิ นิสีทิตฺวา อเญฺญหิ จ ปริวุโต อเญฺญสมฺปิ ธมฺมํ เทเสติ, อิธ ปน น ตถา, เทเวหิเยว ปริวุโต เทวานํ เทเสตีติ ทสฺสนตฺถํ ‘‘เทวปุรกฺขโต’’ติปิ วตฺตพฺพเมวาติฯ</p>


<p> เอวเมตสฺมิํ ปกรเณ คารวชนนตฺถํ เตน สมฺปาเทตพฺพปาฎววิสยํ อภิธมฺมปิฎกํ เทสกาทิสมฺปตฺตีหิ สห วิภาเวตฺวา อิทานิ ยถาธิเปฺปตปกรณารมฺภปโยชนาภิธานาภิเธยฺยโสตุชนสมุสฺสาหนกรณปฺปการานิ จ วิภาเวตุํ นฺติอาทิ วุตฺตํฯ ตตฺถ ‘‘ปาฎวตฺถายา’’ติ อิมินา ปกรณารมฺภปโยชนํ วุตฺตํฯ ‘‘อภิธมฺมาวตาร’’นฺติ อิมินา อภิธานาภิเธยฺยานิฯ ‘‘มธุร’’นฺติอาทีหิ ปกรณํ วิเสเสติฯ ‘‘สมาเสนา’’ติ จ อิมินา โสตุชนสมุสฺสาหนกรณปฺปการานีติ  ทฎฺฐพฺพํฯ ‘‘อห’’นฺติ กตฺตุภูตํ อตฺตานํ นิทฺทิสติฯ ตถา หิ โย ปโร น โหติ, โส นิยกชฺฌตฺตสงฺขาโต อตฺตา ‘‘อห’’นฺติ วุจฺจติฯ</p>


<p>ปฎุโน ภาโว ปาฎวํ, ตํเยว อโตฺถ ปโยชนเฎฺฐนาติ  ตทตฺถายฯ ตํ สนฺธาย วิวิธนยคฺคหณสมตฺถสฺส  สุตมยญาณสฺส อุปฺปาทนตฺถนฺติ วุตฺตํ โหติฯ สํสาเร ภยํ อิกฺขนฺติ, ภินฺทนฺติ วา ปาปเก อกุสเล ธเมฺมติ  เตสํฯ ปิฎกญฺจ ตํ อุตฺตมญฺจาติ ปิฎกุตฺตมํ, ตสฺมิํ  อภิธมฺมปิฎเกติ อธิปฺปาโยฯ ตญฺหิ ปริยตฺติภาชนตฺถโต ปิฎกํ, ตีสุ ปิฎเกสุ วิสิฎฺฐภาวโต อุตฺตมญฺจาติ ปิฎกุตฺตมํฯ ตตฺถ ติ ปริยตฺติอเตฺถน เจว ภาชนเตฺถน จฯ ตถา หิ ‘‘มา ปิฎกสมฺปทาเนนา’’ติอาทีสุ (อ. นิ. ๓.๖๖) ปริยตฺติ ปิฎกนฺติ วุจฺจติฯ ‘‘อถ ปุริโส อาคเจฺฉยฺย กุทาลปิฎก’’นฺติอาทีสุ (ม. นิ. ๑.๒๒๘; อ. นิ. ๓.๗๐) ยํ กิญฺจิ ภาชนมฺปิฯ ตสฺมา อิทมฺปิ ปริยาปุณิตพฺพเฎฺฐน ปริยตฺติ, อภิธมฺมตฺถานมาธารณเตฺถน ภาชนญฺจาติ ปริยตฺติภาชนตฺถโต ปิฎกนฺติ วุจฺจติฯ เตเนวาหุ –</p>


<p>
‘‘ปิฎกํ ปิฎกตฺถวิทู,  
  
ปริยตฺติพฺภาชนตฺถโต อาหุ;  
  
เตน สโมธาเนตฺวา,  
  
ตโยปิ วินยาทโย เญยฺยา’’ติฯ (ที. นิ. อฎฺฐ. ๑.ปฐมมหาสงฺคีติกถา; ปารา. อฎฺฐ. ๑.ปฐมมหาสงฺคีติกถา; ธ. ส. อฎฺฐ. นิทานกถา);  
</p>
  
<p> ปนสฺส โลกโวหารมติกฺกมฺม ยถาสภาววเสน เทสนโต, วิสิฎฺฐธมฺมกฺขนฺธวิภาวนโต จ เวทิตโพฺพฯ เอตฺถ หิ ‘‘สโตฺต ปุคฺคโล ภิกฺขู’’ติอาทิกํ โลกโวหารมติกฺกมฺม ‘‘ขนฺธธาตุอายตน’’นฺติอาทินา ยถาธมฺมวเสเนว พาหุลฺลเทสนา ปวตฺตา, น อิตเรสุ วิย  ยถาวุตฺตโวหารวเสน, ยโต อิทํ ยถาธมฺมสาสนนฺติ วุจฺจติฯ สพฺพสงฺขตธมฺมวิสิโฎฺฐ เจตฺถ ปญฺญากฺขโนฺธ วิเสสโต วิภาวิโต, ตสฺมา ติณฺณมฺปิ ปิฎกานํ พุทฺธวจนภาเวปิ ยถาสภาวานติกฺกมเทสนาทิโต อิทเมว ตีสุ ปิฎเกสุ วิสิฎฺฐนฺติ ยุตฺตํฯ อปิจ ธมฺมาติเรกธมฺมวิเสสภาวโต จสฺส วิสิฎฺฐภาโว เวทิตโพฺพฯ อภิธเมฺม หิ นิปฺปเทสโต ขนฺธายตนาทิธมฺมานํ วิภตฺตตฺตา อิตรทฺวยโต อติเรกตรา, วิสิฎฺฐา จ ปาฬิ โหติ, ตสฺมา อติเรกสฺส, วิสิฎฺฐสฺส จ ปาฬิธมฺมสฺส วเสน อิทเมว ตีสุ ปิฎเกสุ อุตฺตมนฺติ วตฺตุํ วฎฺฎติฯ ยถาวุตฺตวิสิฎฺฐภาวโยคโตเยว เจตํ ‘‘อภิธมฺมปิฎก’’นฺติ วุจฺจติ อภิ-สทฺทสฺส วิสิฎฺฐภาวโชตนโต ฯ อปิจ วุฑฺฒิมนฺตาทิธมฺมานํ เอตฺถ วุตฺตตฺตา เจตํ อภิธมฺมปิฎกํฯ ยถาหุ โปราณา –</p>


<p>
‘‘ยํ เอตฺถ วุฑฺฒิมโนฺต, สลกฺขณา ปูชิตา ปริจฺฉินฺนา;  
  
วุตฺตาธิกา จ ธมฺมา, อภิธโมฺม เตน อกฺขาโต’’ติฯ (ที. นิ. อฎฺฐ. ๑.ปฐมมหาสงฺคีติกถา; ปารา. อฎฺฐ. ๑.ปฐมมหาสงฺคีติกถา; ธ. ส. อฎฺฐ. นิทานกถา);  
</p>
  
<p>ตถา เหตฺถ ‘‘รูปูปปตฺติยา มคฺคํ ภาเวติ, เมตฺตาสหคเตน เจตสา เอกํ ทิสํ ผริตฺวา วิหรตี’’ติอาทินา (ธ. ส. ๑๖๐ อาทโย) วุฑฺฒิมโนฺตปิ ธมฺมา วุตฺตา, ‘‘รูปารมฺมณํ วา สทฺทารมฺมณํ วา’’ติอาทินา (ธ. ส. ๑) นเยน อารมฺมณาทีหิ ลกฺขิตพฺพตฺตา สลกฺขณาปิ ‘‘เสกฺขา ธมฺมา อเสกฺขา ธมฺมา, โลกุตฺตรา ธมฺมา’’ติอาทินา นเยน ปูชิตา ปูชารหาปิ ‘‘ผโสฺส โหติ, เวทนา โหตี’’ติอาทินา (ธ. ส. ๑) นเยน สภาวปริจฺฉินฺนตฺตา ปริจฺฉินฺนาปิ ‘‘มหคฺคตา ธมฺมา อปฺปมาณา ธมฺมา (ธ. ส. ติกมาติกา ๑๒, ทุกมาติกา ๙๙), อนุตฺตรา ธมฺมา’’ติอาทินา นเยน อธิกา วิสิฎฺฐาปิ ธมฺมา วุตฺตา, ตสฺมา อภิ-สทฺทสฺส วุฑฺฒิอาทิอเตฺถสุปิ ปวตฺตนโต ‘‘วุฑฺฒิมโนฺต ธมฺมา เอตฺถา’’ติอาทินา นิพฺพจเนน อิทํ ปิฎกํ  ‘‘อภิธมฺม’’นฺติ วุจฺจติฯ อภิธมฺมํ โอตรนฺติ อเนนาติ  นาม ปกรณํฯ อิมินา ปนสฺส อตฺถานุคตมภิธานํ ทเสฺสติฯ -สโทฺท ปทปูรเณฯ อาจริเยน หิ คาถาปทปูรณตฺถํ เยภุเยฺยน ตตฺถ ตตฺถ นิปาตา วุจฺจนฺติฯ ยตฺถ ปน เนสํ ปโยชนวิเสโส ทิสฺสติ, ตเตฺถว ตมตฺถํ วกฺขามฯ นฺติ นิปฺปริยายโต มธุร-สโทฺทยํ ชิวฺหาวิเญฺญเยฺย รสวิเสเส วตฺตติ, อิธ ปน อิฎฺฐภาวสามเญฺญน อตฺถพฺยญฺชนสมฺปตฺติ มธุรสเทฺทน วุตฺตาฯ ภวติ หิ ตํสทิสสฺส ตํ-สเทฺทนาภิธานํ ยถา ‘‘อคฺคิมาณโว’’ติฯ เตน ปน มธุเรน โยคโต อิทมฺปิ มธุรํ ยถา นีลคุณโยคโต นีลุปฺปลนฺติฯ นิปุณคมฺภีราย พฺยญฺชนสมฺปตฺติยา เจว อตฺถสมฺปตฺติยา จ อภิธมฺมวิสยํ มติํ วเฑฺฒตีติ ฯ อถ วา พฺยญฺชนสมฺปตฺติยา นฺติ วุตฺตํ, อตฺถสมฺปตฺติยา นฺติฯ</p>


<p> นฺติ กุญฺจิกํ, กุญฺจิกาสทิสนฺติ อโตฺถฯ มุยฺหนฺติ เตนาติ โมโห, อวิชฺชาเยตํ อธิวจนํ, โมโหเยว อภิธมฺมมหาปุรํ ปวิสนฺตานํ ปเวสนนิวารณตฺตา กวาฎภูโตติ   ตสฺสฯ วิฆาเฎติ, วิฆาฎียติ อเนนาติ วา ฯ นนุ จ อวิชฺชากวาฎํ ปญฺญาย อุคฺฆาฎียติฯ สา หิ ตสฺสา อุชุวิปจฺจนีกภูตาติ? สจฺจํ, อิทมฺปิ ตสฺสา การณภาเวน ‘‘โมหกวาฎวิฆาฎนกร’’นฺติ วุตฺตํฯ การณการณมฺปิ หิ การณวเสน วุจฺจติ ยถา ‘‘โจเรหิ คาโม ทโฑฺฒ, ติเณหิ ภตฺตํ สิทฺธ’’นฺติฯ</p>


<p> นฺติ ธมฺมตฺถเทสนาปฎิเวธสงฺขาตจตุคมฺภีรภาวปฎิสํยุตฺตตาย มนฺทพุทฺธีหิ ตริตุํ อสกฺกุเณยฺยตฺตา อติทุตฺตรํ, เตเนว เจทํ มโหทธิสมานตฺตา ติ วุตฺตํฯ มหณฺณโวปิ หิ จตุราสีติโยชนสหสฺสคมฺภีโร น สกฺกา อญฺญตฺร สิเนรุปพฺพตราชโต เกนจิ ปติฎฺฐํ ลทฺธุํ, เอวมิทมฺปิ จตุคมฺภีรตาปฎิสํยุตฺตํ อญฺญตฺร ตถาคตา  น เกนจิ ปติฎฺฐํ ลทฺธุํ สกฺกาติฯ นฺติ อตฺถคฺคหณวเสน อุตฺตริตุกามานํฯ เอตฺถ จ ‘‘ตรํวา’’ติ อธิการวเสน วตฺตพฺพํ, วกฺขมานํ วา อาเนตฺวา สมฺพนฺธิตพฺพํฯ นฺติ ปรตีรสมฺปาปุณนตฺถํ อุตฺตรนฺตานํฯ ติ อุฬุมฺปํ วิย, ตํสมานนฺติ อโตฺถฯ มกรา นาม มจฺฉชาติกา, เตสํ อากโร นิวาสภูมีติ  ตํฯ</p>


<p> อภิธเมฺม นิยุตฺตา  เตสํฯ หตฺถสารํ วิยาติ ฯ ยถา หิ มนุสฺสานํ พหูสุ รตนาทีสุ วิชฺชมาเนสุปิ อาปทาสุ จ สุขปริโภคตฺถํ หเตฺถ กยิรมานํ สารรตนาทิกํ ‘‘หตฺถสาร’’นฺติ วุจฺจติ, เอวมิทมฺปิ สติปิ มหเนฺต อภิธมฺมปิฎเก ตสฺส สพฺพโส วิตฺติณฺณตาย ปริหริตุํ อสกฺกุเณยฺยตฺตา ตทตฺถสารสมฺปิณฺฑนวเสน กยิรมานํ อาภิธมฺมิกภิกฺขูนํ สุขปริหรณตฺถาย สมฺปชฺชตีติ หตฺถสารสทิสตฺตา ‘‘หตฺถสาร’’นฺติ วุตฺตํฯ ติ ปกาเรน กเถสฺสามิ, อนาคตวจนเญฺจตํ, วตฺตมานสมีปตฺตา วา อนาคเต วตฺตมานูปจารโต วตฺตมานวจนํ, ปฎิญฺญานนฺตรเมว วกฺขตีติฯ อตฺถวเสน ปกาเรน กเถโนฺตปิ สทฺทวเสน สงฺขิปิตฺวา กเถสฺสามีติ ทเสฺสโนฺต อาห ติฯ สมสนํ สํขิปนํ สมาโส, เตน  น พฺยาสวเสนาติ วุตฺตํ โหติฯ เอตฺตาวตา จ ปโยชนาภิธานาภิเธยฺยโสตุชนสมุสฺสาหนกรณปฺปการานิ ทเสฺสตฺวา อิทานิ ยสฺมา โสตุชนสมุสฺสาหนํ นาม เตสํ สกฺกจฺจสวเน นิยุญฺชนํ, ตสฺมา เต ตตฺถ นิโยเชโนฺต อาห ติฯ สกฺกจฺจสวนปฎิพทฺธา หิ สมฺมาปฎิปตฺตีติฯ ตตฺถ นฺติ ตํ มยา วกฺขมานํ อภิธมฺมาวตารํ  นิสามยถฯ  สมฺมา อาหิตา, อวิกฺขิตฺตจิตฺตาติ อโตฺถฯ</p>

</p>





