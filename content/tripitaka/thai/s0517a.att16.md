<h1>๓. อภิสมยกถา</h1>
<h3>อภิสมยกถาวณฺณนา</h3>
<ol>
<li>
<p> อิทานิ  อิทฺธิกถานนฺตรํ ปรมิทฺธิภูตํ อภิสมยํ ทเสฺสเนฺตน กถิตาย อภิสมยกถาย อปุพฺพตฺถานุวณฺณนาฯ ตตฺถ ติ สจฺจานํ อภิมุเขน สมาคโม, ปฎิเวโธติ อโตฺถฯ   ติ กิํ วุตฺตํ โหติ? ‘‘เอวํ มหตฺถิโย โข, ภิกฺขเว, ธมฺมาภิสมโย’’ติอาทีสุ (สํ. นิ. ๒.๗๔) สุตฺตปเทสุ โย โส อภิสมโยติ วุโตฺต, ตสฺมิํ อภิสมเย วตฺตมาเน อภิสเมตา ปุคฺคโล เกน ธเมฺมน สจฺจานิ อภิสเมติ, อภิมุโข หุตฺวา สมาคจฺฉติ, ปฎิวิชฺฌตีติ วุตฺตํ โหตีติฯ อยํ ตาว โจทกสฺส ปุจฺฉาฯ ติ จิตฺตํ วินา อภิสมยาภาวโต ตถา วิสฺสชฺชนํฯ ติอาทิ ปุน โจทนาฯ  ยทีติ อโตฺถฯ ‘‘จิเตฺตนา’’ติ วุตฺตตฺตา ติ อาหฯ ติ จิตฺตมเตฺตเนว อภิสมยาภาวโต ปฎิเกฺขโปฯ ติ ปฎิญฺญาฯ ปุน ติอาทิ ‘‘ญาเณนา’’ติ วุตฺตตฺตา อญฺญาณี ติ โจทนาฯ ติ อจิตฺตกสฺส อภิสมยาภาวโต ปฎิเกฺขโปฯ ติอาทิ ปฎิญฺญาฯ ปุน ติอาทิ สพฺพจิตฺตญาณสาธารณวเสน โจทนาฯ เสสโจทนาวิสฺสชฺชเนสุปิ เอเสว นโยฯ
</ol></p>


<p>ปรโต  ปน ติ กมฺมสฺสกา สตฺตาติ เอวํ กมฺมสฺสกตาย ปวตฺตจิเตฺตน จ ญาเณน จฯ ติ สจฺจปฎิเวธสฺส อนุกูลตฺตา สจฺจานุโลมิกสงฺขาเตน วิปสฺสนาสมฺปยุตฺตจิเตฺตน จ วิปสฺสนาญาเณน จฯ นฺติ ยถา อภิสมโย โหติ, ตถา กเถตุกมฺยตา ปุจฺฉาฯ นฺติ ยสฺมา จิตฺตสฺส อุปฺปาเท อสติ เจตสิกานํ อุปฺปาโท นตฺถิฯ อารมฺมณคฺคหณญฺหิ จิตฺตํ เตน สห อุปฺปชฺชมานา เจตสิกา กถํ อารมฺมเณ อคฺคหิเต อุปฺปชฺชิสฺสนฺติฯ อภิธเมฺมปิ จิตฺตุปฺปาเทเนว เจตสิกา วิภตฺตา, ตสฺมา มคฺคญาณสฺส อุปฺปาเท อธิปติภูตํ จิตฺตนฺติ อโตฺถฯ ติ มคฺคญาณสฺสฯ ติ ชนโก จ อุปตฺถมฺภโก  จฯ นฺติ เตน ญาเณน สมฺปยุตฺตํฯ นฺติ นิพฺพานารมฺมณํฯ นฺติ เสสานํ ทสฺสนกิจฺจาภาวา นิพฺพานทสฺสเน อธิปติภูตํฯ ติ มคฺคสมฺปยุตฺตจิตฺตสฺสฯ นฺติ เตน จิเตฺตน สมฺปยุตฺตํฯ</p>


<ol>
<li>
<p> ยสฺมา เอตมฺปิ ปริยายํ, น เกวลํ จิตฺตญาเณหิเยว อภิสมโย, อถ โข สเพฺพปิ มคฺคสมฺปยุตฺตจิตฺตเจตสิกา ธมฺมา สจฺจาภิสมยกิจฺจสาธนวเสน  อภิสมโย นาม โหนฺติ, ตสฺมา ตมฺปิ ปริยายํ ทเสฺสตุกาโม ติ ปุจฺฉิตฺวา ติ ตํ วจนํ ปฎิกฺขิปิตฺวา ติอาทิมาหฯ ติ ทสฺสนภูโต อภิสมโยฯ เอส นโย เสเสสุปิฯ ติ สจฺจญาณานิฯ มคฺคญาณเมว นิพฺพานานุปสฺสนเฎฺฐน ติ มคฺควิโมโกฺขฯ ติ มคฺคญาณเมวฯ ติ สมุเจฺฉทวิมุตฺติฯ นิพฺพานํ อภิสมียตีติ  เสสา อภิสเมนฺติ เอเตหีติ ฯ
</ol></p>


<ol>
<li>
<p> ปุน มคฺคผลวเสน อภิสมยํ ภินฺทิตฺวา ทเสฺสตุํ ติอาทิมาหฯ ผลกฺขเณ ปเนตฺถ ยสฺมา สมุเจฺฉทนเฎฺฐน ขเย ญาณํ น ลพฺภติ, ตสฺมา ปฎิปฺปสฺสทฺธเฎฺฐน นฺติ วุตฺตํฯ เสสํ ปน ยถานุรูปํ เวทิตพฺพนฺติฯ อิทานิ ยสฺมา กิเลสปฺปหาเน สติ อภิสมโย โหติ, อภิสมเย จ สติ กิเลสปฺปหานํ โหติ, ตสฺมา โจทนาปุพฺพงฺคมํ กิเลสปฺปหานํ ทเสฺสตุกาโม นฺติอาทิมาหฯ ตตฺถ นฺติ โย อยํ มคฺคโฎฺฐ อริยปุคฺคโลฯ เอวมาทิกานิ ปเนตฺถ จตฺตาริ วจนานิ โจทกสฺส ปุจฺฉาฯ ปุน  ติ อิทํ โจทนาย โอกาสทานตฺถํ วิสฺสชฺชนํฯ นฺติ ภงฺควเสน ขีณํฯ นฺติ สนฺตานวเสน ปุนปฺปุนํ อนุปฺปตฺติยา นิรุทฺธํฯ นฺติ วตฺตมานกฺขณโต อปคตํฯ ติ อปคมยติฯ นฺติ อภาวํ คตํฯ ติ อภาวํ คมยติฯ ตตฺถ โทสํ ทเสฺสตฺวา ติ ปฎิกฺขิตฺตํฯ อนาคตโจทนาย นฺติ ชาติํ อปฺปตฺตํฯ นฺติ สภาวํ อปฺปตฺตํฯ นฺติ อุปฺปาทโต ปภุติ อุทฺธํ น ปฎิปนฺนํฯ นฺติ ปจฺจุปฺปนฺนภาเวน จิตฺตสฺส อปาตุภูตํฯ อตีตานาคเต ปชหโต ปหาตพฺพานํ นตฺถิตาย อผโล วายาโม อาปชฺชตีติ ตทุภยมฺปิ ปฎิกฺขิตฺตํฯ ติ วตฺตมาเนน ราเคน รโตฺต ตเมว ราคํ ปชหติฯ วตฺตมานกิเลเสสุปิ เอเสว นโยฯ ติ ถิรสภาวํ คโตฯ ติ อกุสลา จ กุสลา จ ธมฺมา ติ อาปชฺชตีติ อโตฺถฯ ติ เอวํ สํกิเลสานํ สมฺปยุตฺตภาเว สติ สํกิเลเส นิยุตฺตา ติ อาปชฺชตีติ อโตฺถฯ เอวํ ปจฺจุปฺปเนฺน ปชหโต วายาเมน สทฺธิํ ปหาตพฺพานํ   อตฺถิตาย สํกิเลสิกา จ มคฺคภาวนา โหติ, วายาโม จ อผโล โหติฯ น หิ ปจฺจุปฺปนฺนานํ กิเลสานํ จิตฺตวิปฺปยุตฺตตา นาม อตฺถีติฯ
</ol></p>


<p>ติ จตุธา วุตฺตสฺส วจนสฺส ปฎิเกฺขโปฯ ติ ปฎิชานนํฯ ติ อตฺถิภาวสฺส อุทาหรณทสฺสนตฺถํ ปุจฺฉาฯ ยถา อตฺถิ, ตํ เกน ปกาเรน วิย อตฺถิ, กิํ วิย อตฺถีติ อโตฺถฯ ติ ยถา นามฯ ติ ผลทายกภาวทีปนตฺถํ ตรุณคฺคหณํฯ ติ ผลทายกเตฺตปิ สติ ผลคฺคหณโต ปุเรกาลคฺคหณํฯ นฺติ ตํ รุกฺขํฯ นฺติ นิปาตมตฺตํ, ตํ เอตนฺติ วา อโตฺถฯ ติ มูลโต ฉิเนฺทยฺยฯ ติ อชาตานิ ผลานิฯ นฺติ เอวํ เอวํฯ ติ จตูหิปิ ปจฺจุปฺปนฺนขนฺธสนฺตานเมว วุตฺตํฯ ยสฺมิญฺหิ ขนฺธสนฺตาเน ยํ ยํ มคฺคญาณํ อุปฺปชฺชติ, เตน เตน มคฺคญาเณน ปหาตพฺพานํ กิเลสานํ ตํ ขนฺธสนฺตานํ อพีชํ โหติ, ตสฺส อพีชภูตตฺตา ตปฺปจฺจยา เต เต กิเลสา อนุปฺปนฺนา เอว น อุปฺปชฺชนฺติฯ ติ อนิจฺจาทิโต อาทีนวํ ทิสฺวาฯ ติอาทีหิ จตูหิ นิพฺพานเมว วุตฺตํฯ ติ มคฺคสมฺปยุตฺตํ จิตฺตํ ปกฺขนฺทติฯ ติ กิเลสานํ พีชภูตสฺส สนฺตานสฺส อนุปฺปาทนิโรธา อนาคตกฺขนฺธภูตสฺส ทุกฺขสฺส เหตุภูตานํ กิเลสานํ  อนุปฺปาทนิโรโธ โหติฯ เอวํ ทุกฺขสฺส เหตุภูตกิเลสานํ อนุปฺปาทนิโรธา ทุกฺขสฺส อนุปฺปาทนิโรโธ โหติฯ เอวํ กิเลสปฺปหานยุตฺติสพฺภาวโต เอว ติอาทิมาหฯ อฎฺฐกถายํ (วิสุทฺธิ. ๒.๘๓๒) ปน ‘‘เอเตน กิํ ทีปิตํ โหติ? ภูมิลทฺธานํ กิเลสานํ ปหานํ ทีปิตํ โหติฯ ภูมิลทฺธา ปน กิํ อตีตา อนาคตา, อุทาหุ ปจฺจุปฺปนฺนาติ? ภูมิลทฺธุปฺปนฺนาเยว นามา’’ติ วตฺวา กถิตกิเลสปฺปหานสฺส วิตฺถารกถา สุตมยญาณกถาย มคฺคสจฺจนิเทฺทสวณฺณนายํ วุตฺตนเยเนว เวทิตพฺพา, อิธ ปน มคฺคญาเณน ปหาตพฺพา กิเลสาเยว อธิเปฺปตาติฯ</p>

</p>





