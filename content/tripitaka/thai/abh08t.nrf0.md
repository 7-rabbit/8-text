<h2>อภิธมฺมาวตาร-ปุราณฎีกา</h2>
<h1>๑. ปฐโม ปริเจฺฉโท</h1>
<h3>จิตฺตนิเทฺทสวณฺณนา</h3>
<p>    เตสุ จตุพฺพิเธสุ ปรมเตฺถสุ, ชาตินิทฺธารณํฯ  จิตฺตํ นามฯ วิชานาตีติ วิชานนํ, วิสยานํ วิชานนํ ฯ จิตฺตสรูปปริทีปนมิทํ วจนํฯ  จิตฺตสฺส  โก สทฺทโตฺถฯ  อาจริเยนฯ  สเพฺพสํ จิตฺตานํ สงฺคาหกนยวเสนฯ อารมฺมณํ จิเนฺตติ ชานาตีติ จิตฺตํ, ตทา สพฺพํ จิตฺตํ อธิเปฺปตํฯ ชวนวีถิวเสน อตฺตสนฺตานํ จิโนตีติ จิตฺตํ, ตทา กุสลากุสลมหากิริยาจิตฺตํ อธิเปฺปตํฯ อเญฺญสํ ชวนานํ อคฺคหณํ กามาวจรชวนานิ เอว เยภุยฺยวเสน สตฺตกฺขตฺตุํ ชวนฺตีติ ญาปนตฺถํฯ</p>


<p> วิจิตฺตํ  กรณํ ยสฺส ตํ วิจิตฺตกรณํ, ตสฺส ภาโว ฯ ‘‘อิมสฺส รูปสฺส อุทฺธํ อิทํ โหตุ, เหฎฺฐา อิทํ โหตุ, อุภยปเสฺส อิท’’นฺติ จิเนฺตตฺวา ยถาจินฺติเตน กเมน เสสจิตฺตรูปนิปฺผาทนํ โหติ, เอวํ ยํ กิญฺจิ โลเก วิจิตฺตํ สิปฺปชาตํ, สพฺพํ ตํ จิเตฺตเนว กรียติฯ เอวํ  จิตฺตํฯ ตทา กรณตาย จิตฺตํ กโรตีติ จิตฺตํฯ อิทํ ตทฺธิตปทํฯ  อยํ อโญฺญ นโย ฯ ตํ อตฺตโน จิตฺตตาย อญฺญเทว สราคํ จิตฺตํ, อญฺญํ สโทสํ, อญฺญํ สโมหํฯ อญฺญํ กามาวจรํ, อญฺญํ รูปาวจราทิเภทํฯ อญฺญํ รูปารมฺมณํ, อญฺญํ สทฺทาทิอารมฺมณํฯ รูปารมฺมเณสุปิ อญฺญํ นีลารมฺมณํ, อญฺญํ ปีตาทิอารมฺมณํฯ สทฺทาทิอารมฺมเณสุปิ เอเสว นโยฯ สเพฺพสุปิ เตสุ อญฺญํ หีนํ, อญฺญํ มชฺฌิมํ, อญฺญํ ปณีตํฯ หีนาทีสุปิ อญฺญํ ฉนฺทาธิปเตยฺยํ, อญฺญํ จิตฺตาธิปเตยฺยํ, อญฺญํ วีริยาธิปเตยฺยํ, อญฺญํ วีมํสาธิปเตยฺยํ, ตสฺมา ยสฺส อิเมสํ สมฺปยุตฺตภูมิอารมฺมณหีนมชฺฌิมปณีตาธิปตีนํ วเสน  จิตฺตํฯ จิโตฺต เอตสฺมิํ อตฺถีติ จิตฺตํฯ ตทา สพฺพํ จิตฺตํฯ ปญฺญตฺติยมฺปิ วิญฺญาเณ วิจิเตฺต จิตฺตสฺส กมฺมํ จิตฺตกมฺมํ, จิตฺตกมฺมเมว จิตฺตกมฺมกํ,  วิจิเตฺต  อิมสฺมิํ อธิกาเร  จิตฺตสโทฺท  จิเตฺต วิญฺญุนา ทฎฺฐโพฺพฯ</p>


<p> สพฺพสงฺคาหกวเสน จิเนฺตตีติอาทินา วุตฺตปฺปการํ จิตฺตํฯ  สารมฺมณภาเวน เอกวิธํฯ  สวิปากาวิปากวเสน ทุวิธํฯ  ตสฺมิํ ทุวิเธ จิเตฺต สวิปากํ นาม จิตฺตํ กุสลากุสลํ, อวิปากํ อพฺยากตํ, กุสลากุสลภาเวน อกถิตนฺติ อโตฺถฯ กุสลชาติ อกุสลชาติ อพฺยากตชาตีติ ชาติเภทโต ติวิธํฯ</p>


<p> ตสฺมิํ วจเน ‘‘กุสล’’นฺติ เอตสฺส สทฺทสฺส ปน โก วจนโตฺถฯ</p>


<p>  ปาปกานํ ธมฺมานํ กมฺปนโต วิทฺธํสนโตฯ กุจฺฉิเตนากาเรน สยนฺตีติ กุสา,  อกุสลสงฺขาตานํ  ฉินฺทนโตฯ กุจฺฉิเต สาติ ตนุํ กโรตีติ กุสํ,  ญาเณน  คเหตพฺพตฺตาฯ  อยํ อโญฺญ นโยฯ</p>


<p>   อยํ กุสลสโทฺท เฉเก อเตฺถ อาโรคฺยเตฺถ อนวชฺชเตฺถ อิฎฺฐวิปาเก อเตฺถปิ ทิโฎฺฐ อเมฺหหิฯ  อิมสฺมิํ อธิกาเร อนวชฺชาทิเก อเตฺถ ทิโฎฺฐฯ -สเทฺทน อาโรคฺยตฺถอิฎฺฐวิปากตฺถา  คเหตพฺพาฯ ทิโฎฺฐ ยสฺมา, ตสฺมา อนวชฺชอิฎฺฐวิปากลกฺขณํ กุสลํฯ นตฺถิ อวชฺชํ กิเลสาวชฺชํ กิเลสโทโส กิเลสทรโถ เอตสฺสาติ อนวชฺชํ, กเมฺมน วิปจฺจียเตติ วิปาโก, อิฎฺฐานิฎฺฐาทิอารมฺมณานุภวนวเสน, อตฺตโน สภาเวน จ อิโฎฺฐ วิปาโก เอตสฺสาติ อิฎฺฐวิปากํ, อนวชฺชเมว อิฎฺฐวิปากํ, ตํ ลกฺขียติ อเนน อวิญฺญาตํ ลกฺขิตพฺพํ กุสลนฺติ ลกฺขณํ, อนวชฺชอิฎฺฐวิปากํ ลกฺขณํ เอตสฺสาติ ฯ อนวชฺชอิฎฺฐวิปากเมว กุสลํฯ นนุ กถํ สยเมว อตฺตโน ลกฺขณํ ภเวยฺยาติ โจทนา ภเวยฺย วิญฺญาตาวิญฺญาตสทฺทตฺถภาเวน ลกฺขณลกฺขิตพฺพภาวยุตฺติโตฯ กุสลสทฺทตฺถวเสน หิ อวิญฺญาตํ อปากฎํ กุสลํ ลกฺขิตพฺพํ โหติฯ อนวชฺชอิฎฺฐวิปากสทฺทตฺถวเสน วิญฺญาตํ ปากฎํ กุสลํ ลกฺขณํ โหติฯ  อกุสลานํ วิทฺธํสนํ อกุสลวิทฺธํสนํ, ตํ รโส กิจฺจเมตสฺสาติ อกุสลวิทฺธํสนรสํ, อกุสลวิทฺธํสนกิจฺจํฯ โวทานภาเวน ปจฺจุปฎฺฐาตีติ  โวทานอุปฎฺฐานาการํ โวทานคยฺหาการํฯ  อยํ อโญฺญ นโยฯ วชฺชปฎิปกฺขตฺตา อนวชฺชลกฺขณเมว กุสลํ, วชฺชปฎิปกฺขลกฺขณํ กุสลนฺติ อโตฺถฯ  โวทานภาวสมฺปตฺติกํฯ  อิฎฺฐวิปากผลํฯ โยนิโสมนสิการปทฎฺฐานํ ปทญฺจ ตํ ฐานญฺจาติ ปทฎฺฐานํ, อุโภ การณตฺถาธิวจนํ, ตสฺมา อาสนฺนการณนฺติ อโตฺถ, อิตรถา ปุนรุตฺติโทโส สิยา, โยนิโสมนสิกาโร ปทฎฺฐานํ อาสนฺนการณํ เอตสฺสาติ ฯ</p>


<p>สาวชฺชานิฎฺฐวิปากลกฺขณํ  อกุสลํฯ ตทุภยวิปรีตํ เตหิ อุภเยหิ กุสลากุสเลหิ วิปรีตํ อวิปากลกฺขณํ เอตสฺสาติ  อพฺยากตํฯ  อยํ อโญฺญ นโยฯ  วิปากสฺส อนนุจฺฉวิกํฯ</p>


<p>ติ สวตฺถุกํ หทยวตฺถุกํ, อวตฺถุกํ หทยวตฺถุวิรหิตํฯ</p>


<p>  สเงฺขปวเสน กิเลสวตฺถุวเสน ทุเว กามา โหนฺติฯ ฉนฺทราโคว กิเลโส, เตภูมเก ปวตฺตํ วฎฺฎสหิตํ วตฺถุ, วสติ กิเลโส เอตฺถาติ ฯ</p>


<p> กิเลสกาโม วตฺถุํ กาเมติ อิจฺฉติ, วตฺถุ กิเลสกาเมน กามียติ อิจฺฉียตีติ กตฺตุการกกมฺมการกทฺวเย สาธนทฺวเย  เอโส ทุวิโธปิ กาโม สิชฺฌติฯ</p>


<p> โส  อยํ ทุวิโธปิ กาโม ยสฺมิํ ปเทเส สมฺปตฺตีนํ วเสน อวจรติ,  ตสฺมา การณา โส ปน ปเทโส จตุปายานํ ฉนฺนํ เทวานํ มนุสฺสานํ วเสน เอว เอกาทสวิโธ โหติฯ</p>


<p>  เอตสฺมิํ เอกาทสวิเธ ปเทเส กาโม อวจรติ,  ตสฺมา การณา โส ปเทโส  กามสฺส อเนน กาเมน อภิลกฺขิตตฺตา กามาวจรสญฺญิโตฯ อภิลกฺขิตสทฺทปฺปโยเค ตติยเตฺถ ‘‘อสฺสา’’ติ ฉฎฺฐี โหตีติ สทฺทสตฺถวิทู ปฐนฺติฯ สสตฺถาวจโร ปเทโส วิย สเตฺต สสนฺติ หิํสนฺติ เตหีติ สตฺถา, สห สเตฺถหีติ สสตฺถา, สสตฺถา ปุริสา อวจรนฺติ เอตฺถาติ ฯ ยถา หิ ยสฺมิํ ปเทเส สสตฺถา ปุริสา อวจรนฺติ, โส ปเทโส วิชฺชมาเนสุปิ  อเญฺญสุ ทฺวิปทจตุปฺปเทสุ อวจรเนฺตสุ เตสํ อุปลกฺขิตตฺตา ‘‘สสตฺถาวจโร’’เตฺวว วุจฺจติ, เอวํ วิชฺชมาเนสุปิ อเญฺญสุ รูปาวจราทีสุ ตตฺถ อวจรเนฺตสุ เตสํ อภิลกฺขิตตฺตา อยํ ปเทโส ‘‘กามาวจโร’’เตฺวว วุจฺจติฯ</p>


<p> ยถา รูปภโว อุตฺตรปทสฺส โลปํ กตฺวา รูปนฺติ วุโตฺต, เอวํ ตถา  โส อยํ เอโส กามาวจโร อุตฺตรปทสฺส โลปํ กตฺวา  กาโม นาม อุทีริโต ปณฺฑิเตน กถิโตฯ</p>


<p>  อิทํ จิตฺตํ ตสฺมิํ กามาวจเร สทา อวจรติ,  ตสฺมา การณา กามาวจรํ อิติ เอวํ  กามานํ วินาสเกน พุเทฺธน กถิตํฯ กิญฺจาปิ เอตํ รูปารูปภเวสุปิ อวจรติ, ยถา ปน สงฺคาเม เยภุเยฺยน อวจรณโต ‘‘สงฺคามาวจโร’’ติ ลทฺธนาโม นาโค นคเร จรโนฺตปิ ‘‘สงฺคามาวจโร’’เตฺวว วุจฺจติ, ถลจรชลจรา ปาณิโน อถเล อชเล ฐิตาปิ ‘‘ถลจรชลจรา’’เตฺวว วุจฺจนฺติ, เอวํ อิทํ อญฺญตฺถ อวจรนฺตมฺปิ กามาวจรเมวาติ ทฎฺฐพฺพํฯ อารมฺมณกรณวเสน วา เอตฺถ กาโม อวจรตีติปิ กามาวจรํฯ กามเญฺจส รูปารูปาวจเรสุปิ อวจรติ, ยถา ปน วทตีติ วโจฺฉ, มหิยํ เสตีติ มหิํโสติ วุเตฺต น ยตฺตกา วทนฺติ, มหิยํ วา เสนฺติ, สเพฺพสํ ตํ นามํ โหติ, เอวํสมฺปทมิทํ ทฎฺฐพฺพํฯ</p>


<p>  กามภวสงฺขาเต กาเม ปฎิสนฺธิํ อวจารยติ,  ตสฺมา กามาวจรํ ฯ อิติ เอวํ  อยํ อโญฺญ นโยฯ  ตสฺมิํ กามาวจเร  อโนฺตคธํ,  ตสฺมา กามาวจรํฯ</p>


<p>  กามาวจรสญฺญิตํ  อฎฺฐวิธํ จิตฺตํฯ ทสปุญฺญกิริยวตฺถุวเสเนว ปุญฺญกิริยา เอว เตสํ เตสํ ผลานิสํสานํ  วตฺถูนิ การณานีติ ปุญฺญกิริยวตฺถูนิ, เตสํ วโส, เตน ปวตฺตติฯ</p>


<p> ทานํ สีลํ ภาวนา ปตฺติทานํ เวยฺยาวจฺจํ ธมฺมเทสนา อนุโมทนา ทิฎฺฐิชุภาโว  ธมฺมสฺสวนญฺจ  อปจายนํ, เอวํ อิมินา มยา วุตฺตปฺปกาเรน ปุญฺญานิ เอว วตฺถูนิ ปุญฺญวตฺถูนิ, เตสํ ปเภโท  ปณฺฑิเตน ชานิตโพฺพฯ</p>


<p>  ปตฺติทานานุโมทนา ทาเน สงฺคหํ คจฺฉนฺติ, เวยฺยาวจฺจาปจายนา สีลมเย ปุเญฺญ สงฺคหํ คจฺฉนฺติ, ธมฺมเทสนา ธมฺมสฺสวนํ ทิฎฺฐิอุชุกา ภาวนามเย ปุเญฺญ สงฺคหํ คจฺฉนฺติ, ทส ปุญฺญกิริยาปิ จ ตีณิ เอว สโมฺภนฺติฯ</p>


<p>  รตนตฺตยคุณปสํสา จ เอเต ทิฎฺฐิชุกมฺมมฺหิ สงฺคยฺหนฺติ, ตสฺมิํ สงฺคหปาปุเณ  สเนฺทโห นตฺถิฯ</p>


<p>  ตโต ปุพฺพภาเค ปวตฺตา เจตนา, เจตนา ปจฺจุปฺปนฺนา เจตนา, เจตนา ปจฺฉากาเล ปวตฺตา เจตนา, ติโสฺสปิ เจตนา ทานมเย ปุเญฺญ โหนฺติฯ นฺติ ยถา ติโสฺสปิ เจตนา ทานมเย ปุเญฺญ โหนฺติ, เอวํ ตถา ทานมยปุญฺญโต  สีลมยภาวนามเยสุ ติโสฺส เจตนา ปณฺฑิโต  กเถยฺยฯ</p>


<p> สจฺจํ ยทา ปน โย ปุคฺคโล เทยฺยธมฺมปฎิคฺคาหกาทิสมฺปตฺติํ  ปฎิจฺจฯ นฺติ เอตฺถ -สเทฺทน เทสกาลกลฺยาณมิตฺตาทโย คหิตาฯ นฺติ -คฺคหเณน สทฺธาพหุลตาวิสุทฺธิทิฎฺฐิตากุสลกิริยานิสํสทสฺสิตาโสมนสฺสปฎิสนฺธิกตาทีนํ สงฺคโหฯ  ทานสฺส ผลํ อตฺถิฯ -สเทฺทน  อตฺถิหุตาทโย คหิตาฯ ติ ปุรโต กตฺวาฯ  อโจทิโต ทานาทีนิ ปุญฺญานิ  กโรติฯ ติ วจเนน เทยฺยธมฺมํ นิสฺสาย ปวตฺตทานเจตนา คเหตพฺพาฯ ตทา  ปุคฺคลสฺสฯ สงฺขรณํ สงฺขาโร, นตฺถิ สงฺขาโร เอตสฺสาติ อสงฺขาโร, ตํ เอว  อปฺปโยคนฺติ อโตฺถฯ ติ วุตฺตนโย นาม ‘‘เทยฺยธมฺมปฎิคฺคาหกาทิสมฺปตฺติ’’นฺติ วจนํฯ อิมสฺมิํ ปนเตฺถ สงฺขโรตีติ  นาม อตฺตโน วา ปวตฺตสฺส ปุพฺพปฺปโยคสฺส อธิวจนํ, ปรสฺส วา ปวตฺตปุพฺพปฺปโยคสฺส อธิวจนํฯ อยมสฺส อธิปฺปาโย – ยทา โย ‘‘ทานาทีนิ กริสฺสามี’’ติ จิตฺตํ สมุปฺปาเทตฺวา นากาสิ, ปจฺฉา อตฺตโน ปุพฺพเจตนาย อุสฺสาหิโต กโรติ, ตทา สสงฺขาริกํ โหติ, อตฺตโน ปุพฺพปฺปโยเคน สห ปวตฺตตีติ อโตฺถฯ  ปฎิปชฺชิตพฺพา สีลาทีหิ ปฎิปชฺชนฺติ ชานนฺติ คจฺฉนฺติ วา นิพฺพานํ เอตายาติ ปฎิปตฺติ, ตาย ทสฺสนํ ปฎิปตฺติทสฺสนํ, เตนฯ ชาโต ปริจโย เอเตสนฺติ ฯ ติ เวเคนฯ  ทเสฺสยฺยฯ</p>


<p>  เอตานิ ปน จิตฺตานิ ทสปุญฺญกิริยาทีนํ วเสนปิ พหูนิปิ ภวนฺติ  เอวํ  ภควา ปกาเสยฺยฯ</p>


<ol>
<li>
สตฺตรส สหสฺสานิ, เทฺว สตานิ อสีติ จ;  
  
กามาวจรปุญฺญานิ, ภวนฺตีติ วินิทฺทิเสติฯ –  
</li>
  
<p>กามาวจรปุญฺญานิ สตฺตรส สหสฺสานิ จ เทฺว สตานิ จ อสีติ จ ภวนฺติ,  วจนํ  อาจริโย กเถยฺยฯ
</ol></p>


<p>
ทสปุญฺญกฺริยาวตฺถุ, ฉทฺวาราธิปตีหิ จ;  
  
กายาทีหิ จ ตีเหว, หีนาทีหิ จ ตีหิ ตุฯ  
</p>
  
<p>   กามภวรูปภเวสุฯ  ทุกฺขาปฎิปทํ ทนฺธาภิญฺญํ, ทุกฺขาปฎิปทํ ขิปฺปาภิญฺญํ, สุขาปฎิปทํ ทนฺธาภิญฺญํ, สุขาปฎิปทํ ขิปฺปาภิญฺญํฯ  รูปาวจเร ปวตฺตสฺส ภาวนาปุญฺญสฺส วเสน ปวตฺตํ  รูปาวจเร อุปปตฺติยา ปฎิสนฺธิยา นิปฺผาทกํ โหติฯ</p>


<p>ติ  อรูปาวจรํ ยทา กามรูเป ชายติ, ตทา หทยวตฺถุํ นิสฺสาย ชายติ, อิติ ตสฺมา สวตฺถุกํ นาม ชาตํฯ ยทา อรูเป ชายติ, ตทา หทยวตฺถุํ อนิสฺสาย ชายติ, อิติ ตสฺมา อวตฺถุกํ นาม ชาตํฯ</p>


<p>อากาสานญฺจายตนสฺส  อารมฺมณํฯ วิญฺญาณญฺจายตนสฺส  ตสฺมิํ กสิณุคฺฆาฎิมากาเส ปวตฺตํ วิญฺญาณํ จิตฺตํ อารมฺมณํ โหติฯ อากิญฺจญฺญายตนสฺส  ตสฺส อากาสานญฺจายตนสฺส อปคโม อภาโว โวหาโร อารมฺมณํ โหติฯ เนวสญฺญานาสญฺญายตนสฺส  อารมฺมณํ โหติฯ</p>


<p>รูเป สญฺญา ฯ สญฺญาสีเสน จิตฺตมฺปิ คหิตํฯ  กสิณุคฺฆาฎิมากาสสมติกฺกมเนนฯ ปฎิเฆ ทฺวารารมฺมณานํ สงฺฆฎฺฎเน ปวตฺตา สญฺญา ปฎิฆสญฺญาฯ ทฺวิปญฺจวิญฺญาณานํ อธิวจนํฯ ตาสํ  ทฺวิปญฺจวิญฺญาณานํ  อตฺถงฺคเมนฯ นานา อตฺตา สภาโว เอตสฺสาติ นานตฺตํ, อารมฺมณํ, นานเตฺต นานาสภาเว ปวตฺตา สญฺญา  นานา อตฺตา สภาโว เอติสฺสาติ วา นานตฺตา, สาเยว สญฺญา  กามาวจรสญฺญาติ อโตฺถฯ ตาสํ  อมนสิกาเรนฯ</p>


<p>ติ  โสตาปตฺติมโคฺค นิยตวตฺถุโกฯ กสฺมา? กามรูเปสุเยว หทยวตฺถุํ นิสฺสาย อุปฺปชฺชนโตฯ อิตเร ปน ตโย มคฺคา อนิยตวตฺถุกาฯ กสฺมา? กามรูเปสุ หทยวตฺถุํ นิสฺสาย ชายนฺติ, อรูเป หทยวตฺถุํ อนิสฺสาย ชายนฺติ, ตสฺมา อนิยตวตฺถุกาฯ ติ สุญฺญตอนิมิตฺตอปฺปณิหิตสงฺขาเตหิ ตีหิ วิโมกฺขมุเขหิฯ</p>


<p>ยสฺส สํวิชฺชนฺติ, ตํ ปุคฺคลํ วฎฺฎสฺมิํ สํโยเชนฺติ พนฺธนฺตีติ สํโยชนาฯ สกฺกายทิฎฺฐิวิจิกิจฺฉาสีลพฺพตปรามาสาเยว สํโยชนา สกฺกายทิฎฺฐิวิจิกิจฺฉาสีลพฺพตปรามาสสํโยชนา, เตสํ ปหานํ สกฺกายทิฎฺฐิวิจิกิจฺฉาสีลพฺพตปรามาสสํโยชนปฺปหานํ, ตํ กโรตีติ  โสตาปตฺติมคฺคจิตฺตํฯ มาโนปิ เอกเทสโต อปายคามิโกเยว ปหิยฺยเตฯ โสตาปตฺติมเคฺคน นิเสฺสสโต น ปหิยฺยเตฯ เสสกิเลเสสุปิ  เอเสว นโยฯ อุทฺธจฺจํ ปน เอกเทสโตปิ อปายคามิกมฺปิ น ปหิยฺยติฯ สกทาคามิมคฺคจิตฺตํ ราคโทสโมหานํ ตนุตฺตกรํฯ โสตาปตฺติมเคฺคน นาสิตสํโยชนานํ ปหานํ กสฺมา น วุตฺตนฺติ เจ? ปฐมมคฺคโต ทุติยมคฺคสฺส มหนฺตตฺตา ปฐมมเคฺคน นาสิตา สํโยชนา ทุติยมเคฺคน นาสิตาติ ปญฺญายติ, อิติ ยสฺมา, ตสฺมา น วุตฺตํฯ ตติยจตุตฺถมเคฺคสุปิ เอเสว นโยฯ  เอตสฺมิํ โลกุตฺตรจิเตฺตฯ นฺติ วิจฺฉาวเสน วุตฺตํฯ นฺติ วจนํ ปฐมมคฺคสฺส ปฐมผลญฺจ อนุรูปนฺติ วิญฺญาปนตฺถํฯ</p>


<p>  กามาวจเร อฎฺฐ เอว จิตฺตานิ,  รูปภเว  จิตฺตานิ, อรูปิสุ  จิตฺตานิ,  โลกุตฺตรจิตฺตานิ จตฺตาริ,  อิมินา มยา วุตฺตปฺปกาเรน  จิตฺตานิ เอกวีสติ โหนฺติฯ</p>


<p>    กุสลโต, อกุสลโต จ อปคเตน สตา สติสมฺปเนฺนน กุสเล  เฉเกน  ปญฺจวสีหิ สมนฺนาคเตน  กุสลจิตฺตํ  จตูสุ ภูมีสุ ปวตฺตํ  สพฺพํ  กถิตํ, ตํ กุสลจิตฺตํ  พุทฺธทตฺตาจริเยน  กถิตํฯ</p>


<p>ติ ปฎิฆสมฺปยุตฺตทฺวยํ กาเมเยว หทยวตฺถุํ นิสฺสาย ชายติ, อญฺญภูมีสุ น ชายติ, ตสฺมา นิยตวตฺถุกํ โหติฯ อิตรานิ ปน อกุสลานิ กามรูเปสุ อุปฺปชฺชนกาเล หทยวตฺถุํ นิสฺสาย ชายนฺติ, อรูเป หทยวตฺถุํ อนิสฺสาย ชายนฺติ, ตสฺมา อนิยตวตฺถุกานิ, เตนฯ ติ อุทฺธจฺจสหคตํ ปฎิสนฺธิํ น ชเนติฯ ยทิ ปฎิสนฺธิํ ชเนยฺย, อปาเยสุเยว ชเนยฺยฯ กสฺมา? โสตาปตฺติมเคฺคน เอกเทสโต อปายคามิกมฺปิ น ชหิตํ, สพฺพํ น ชหิตนฺติ อโตฺถฯ โสปิ มโคฺค อปายคามี น โหติฯ อเญฺญ ปน กิเลสา เอกเทสวเสน อปายคามิกา ชหิตา, เตน ปฐมมเคฺคนาติ ตสฺมา น ชเนติฯ เอกาทสวิธํ ปน ปฎิสนฺธิํ ชเนติ, เตนฯ</p>


<p>ติ -สเทฺทน สุตมงฺคลาทีนิ คหิตานิฯ  อุตฺตมโต  สทฺทหติฯ สภาวติเกฺขน สภาโว ติโกฺข เอตสฺสาติ สภาวติกฺขํ, เตน ฯ</p>


<p>   ปฎิฆสมฺปยุตฺตสฺส  อกุสลกเมฺมสุ ติกฺขปฺปวตฺติกาเล อสงฺขาริกสฺส อุปฺปตฺติ, มนฺทปฺปวตฺติกาเล สสงฺขาริกสฺส อุปฺปตฺติ เวทิตพฺพาฯ</p>


<p> โมมูหสฺสฯ</p>


<p> ทุกฺขนานตฺตสฺสฯ</p>


<p> โลภมูลวเสน   จิตฺตานิ, โทสมูลวสา  จิตฺตานิ, โมหมูลวเสน  จิตฺตานิฯ  อิมินา มยา วุตฺตปฺปกาเรน อกุสลานิ ทฺวาทสปฺปการานิ  ภเวยฺยุํฯ</p>


<p>  ยํ อกุสลจิตฺตํ  ปาปอปาเปสุ กุสลากุสเลสุ  อปฺปวเตฺตน ปาปาปาปปฺปหีเนน  อีริตํ กถิตํ,  ตํ อกุสลจิตฺตํ มยา  กถิตํฯ</p>


<p> ยถา ปน อสฺส วิปากสฺส กุสลํ  ทานาทีนํ ทสปุญฺญกิริยวตฺถูนํ วเสน ฉสุ อารมฺมเณสุ ปวตฺตติ,  วิปากจิตฺตํ ตถา  ปวตฺตติฯ  สจฺจํ  วิปากํ ปฎิสนฺธิภวงฺคจุติตทารมฺมณวเสน  กามาวจรธมฺมโนฺตคเธสุ ฉสุ อารมฺมเณสุ ปวตฺตติฯ สมฺปยุตฺตธมฺมานญฺจ วิเสเส อสติปิ กุสลสมฺปยุตฺตธมฺมโต อสฺส วิปากสฺส, สมฺปยุตฺตธมฺมานญฺจ นานเตฺต อสติปิ อิทํ วิปากํ  ธมฺมชาเตสุ มุขนิมิตฺตํ วิย นิรุสฺสาหํฯ อยมสฺสาธิปฺปาโย – ยถา อาทาสตเล มุขนิมิตฺตํ มุเข จลิเต จลติ, อจลิเต น จลติ, มุขสฺส การณํ วินา มุขนิมิตฺตสฺส วิย การณํ นตฺถิ, เอวํ กุสลการณา วิปากสฺส อญฺญํ การณํ นตฺถิ, นิรุสฺสาหํ วิปากํฯ</p>


<p>  อฎฺฐ มหาวิปากา  กามาวจรเทวานํ, มนุสฺสานญฺจ ปฎิสนฺธิโย ภวนฺติฯ</p>


<p>  ปรํ ปวตฺติยํ ยาวตายุกํ ภวงฺคํ หุตฺวา  อติมหนฺตวิภูตารมฺมเณ  ตทารมฺมณญฺจ หุตฺวา ตโต ปรํ มรณกาลสฺมิํ จุติ หุตฺวา ปวตฺตนฺติ ,  อิมินา มยา วุตฺตปฺปกาเรน จตูสุ ฐาเนสุ  วิปากภาเวน ชายนฺติฯ</p>


<p> สภูมิกุสเลเหว  สมา วินา มหาปากา  กมฺมการณํ วินา, กมฺมญฺจ มหาปุญฺญานํ กิริยวตฺถุกํ  วเชฺชตฺวา  อตฺตโน ภูมิยํ ปวเตฺตหิ กุสเลหิ เอว  สทิสาฯ กมฺมทฺวารํ นาม กายวิญฺญตฺติกมฺมทฺวารํ, วจีวิญฺญตฺติกมฺมทฺวารํ, ภวงฺคสงฺขาตํ มโนทฺวารํ, อิติ ติวิธํ กมฺมทฺวารํ กมฺมการณํฯ กมฺมํ นาม อฎฺฐกามาวจรกุสลเจตนา อิธ อธิเปฺปตาฯ</p>


<p>  กุสลวิปากา อวิญฺญตฺติชนตฺตา จ วิญฺญตฺติ จ วิญฺญตฺติ จ วิญฺญตฺติวิญฺญตฺติโยติ วตฺตเพฺพ สรูเปกเสสํ กตฺวา ‘‘วิญฺญตฺตี’’ติ วุตฺตํ, ตา ชเนนฺตีติ วิญฺญตฺติชนา, น วิญฺญตฺติชนา อวิญฺญตฺติชนา, เตสํ ภาโว อวิญฺญตฺติชนตฺตํฯ ตสฺมา  กายวิญฺญตฺติวจีวิญฺญตฺติสงฺขาตานํ กมฺมทฺวารานํ อชนกตฺตา มโนทฺวารสงฺขาตสฺส กมฺมทฺวารสฺส วเสน จ อปฺปวตฺตนโต  จ อกมฺมภาวโต จ  ปุญฺญกิริยวตฺถุวเสน อปฺปวตฺตนโต เจว ปุเญฺญหิ  อสทิสาฯ</p>


<p>  เตสํ วิปากานํ เอกนฺตโต ปริตฺตารมฺมณตฺตา กามาวจรารมฺมณตฺตา  วิปาเกสุ สตฺตปญฺญตฺติการมฺมณา  กิสฺมิญฺจิ กาเล น ชายนฺติ,  เอวํ ติโสฺส ปน วิรติโย  วิปาเกสุ น ชายนฺติ,  กสฺมา การณา น ชายนฺติ, ปญฺจ สิกฺขาปทา  กุสลา นามาติ สตฺถุนา วุตฺตา ยสฺมา การณา, ตสฺมา น ชายนฺติฯ  เอวเมว จตฺตาโร  เอเตสุ วิปาเกสุ น สนฺติฯ กสฺมา ?  ธมฺมชาตานิ ปุเรตรํ กตฺวา อนุปฺปชฺชนโต น สนฺติ,  วจนํ  อาจริโย กเถยฺยฯ</p>


<p>  วิปาเกสุ อสงฺขารสสงฺขารวิธานํ ปุญฺญโต กุสลโต อาคมนวเสน เญยฺยํฯ ตตฺถ เอกจฺจานํ อาจริยานํ มเตน มุเข จลิเต อาทาสตเล มุขนิมิตฺตจลนํ วิย อสงฺขารสฺส กุสลสฺส วิปาโก อสงฺขาโร โหติ, สสงฺขารสฺส กุสลสฺส วิปาโก สสงฺขาโร โหติ, เอวํ อาคมนวเสน เญยฺยํฯ  ตตฺถ เอกจฺจานํ  อาจริยานํ มเตน พลวเนฺตหิ วิภูเตหิ ปจฺจเยหิ กมฺมาทีหิ อุปฺปโนฺน อสงฺขาโร ทุพฺพเลหิ สสงฺขาโรติ เอวํ ปจฺจยวเสน วิเญฺญยฺยํ ชานิตพฺพํฯ</p>


<p> หีนาทีนํ ปุญฺญานํ วิปากตฺตา หีนาทโย วิปากา  ชิเนน ปริทีปิตา ภวนฺติ,  เอวํ อิมินา วุตฺตปฺปกาเรน ปวตฺตํ อิทํ อฎฺฐวิธํ จิตฺตํ เอกเนฺตน สวตฺถุกํ กามโลกสฺมิํ ชายเต,  อญฺญาสุ ภูมีสุ น ชายเตฯ</p>


<p>นฺติ จกฺขุวิญฺญาณสฺส รูปเมว อารมฺมณํ, น สทฺทาทโยฯ เสสตฺตยํ ยทา จกฺขุวิญฺญาเณน คหิตํ อารมฺมณํ กโรติ, ตทาสฺส รูปํ อารมฺมณํ โหติฯ ยทา โสตวิญฺญาเณน คหิตํ, ตทาสฺส สโทฺท อารมฺมโณ โหติฯ ยทา ฆานชิวฺหากายวิญฺญาเณหิ คหิตานิ อารมฺมณานิ กโรนฺติ, ตทาสฺส คนฺธรสโผฎฺฐพฺพารมฺมณานิ โหนฺติฯ มโนวิญฺญาณธาตุทฺวยํ ยทา ตทารมฺมณํ โหติ, ตทา ฉอารมฺมณํ โหติ, เอวํ อนิยตารมฺมณํ โหติฯ</p>


<p>รูปารมฺมณาย กิริยามโนธาตุยา อปคโม ปทฎฺฐานํ อาสนฺนการณํ เอตสฺสาติ  ตาย อาวชฺชนํ  กตฺวา ฐิตาย จกฺขุวิญฺญาเณน ทสฺสนกิจฺจํ กรียตีติ อโตฺถฯ  สมฺปฎิจฺฉนภาเวน คยฺหาการํฯ  โสมนสฺสยุตฺตา มโนวิญฺญาณธาตุสนฺตีรณตทารมฺมณรสา, อุเปกฺขายุตฺตา ปน สนฺตีรณตทารมฺมณปฎิสนฺธิภวงฺคจุติรสา,  สนฺตีรณาทิภาเวน คยฺหาการํฯ</p>


<p>  กามาวจรกุสลสฺส โสฬส วิปากา โหนฺติฯ อิติ ยํ วจนํ วุตฺตํ,  วจนํ  อุกฺกฎฺฐสฺส วเสน อาจริโย ฯ อยเมตฺถ อโตฺถ – ฉนฺทาธิปเตยฺยาทีนํ วเสน อุกฺกฎฺฐติเหตุกกุสลํ กามสุคติยํ ติเหตุกปฎิสนฺธิํ ทตฺวา ปวเตฺต อฎฺฐ อเหตุกกุสลวิปากานิ, อฎฺฐ มหากุสลวิปากานีติ โสฬส ปากานิ นิปฺผาเทติฯ</p>


<p> กุสลานุคตํ กตฺวา ภาชิตํ กิํ มหคฺคตํ วิปากจิตฺตํ  กุสลํ อนุคตํ กตฺวา มหคฺคตกุสลจิเตฺตน สมานํ กตฺวา ภควตา  เทสิตํฯ  เกน การเณน?  กามาวจรกุสลํ อิว อสมานผลํ นตฺถิ  ยสฺมา การณา, ตสฺมา  วิปากํ กุสลานุคตํ กตฺวา ภควตา ภาชิตํ เทสิตํฯ ติ ยถา อฎฺฐวิเธสุ กามาวจรกุสเลสุ อุกฺกฎฺฐติเหตุกกุสลํ กามสุคติยํ ติเหตุกปฎิสนฺธิํ ทตฺวา ปวเตฺต โสฬส กุสลวิปากานิ นิปฺผาเทติ, ติเหตุกโอมกญฺจ ทุเหตุกอุกฺกฎฺฐญฺจ กามสุคติยํ ทุเหตุกปฎิสนฺธิํ ทตฺวา ปวเตฺต ติเหตุกวิรหิตานิ อเหตุกทุเหตุกสงฺขาตานิ วิปากานิ นิปฺผาเทติ, ทุเหตุกโอมกํ ปน กามสุคติยํ อเหตุกปฎิสนฺธิํ ทตฺวา ปวเตฺต อฎฺฐ อเหตุกวิปากานิ นิปฺผาเทติ, เอวํ กามาวจรปุญฺญํ อสมานผลํว โหติฯ</p>


<p> คชาทีนํ  ฉายา คชาทิสทิสา โหติ ยถา, เอวํ มหคฺคตวิปากํ  สพฺพปกาเรน อตฺตโน กุสเลเหว สมานํ โหติฯ</p>


<p>  อิทํ มหคฺคตกุสลํ กามาวจรปุญฺญํว อปราปริยเวทนํ อปรสฺมิํ ภเว ผลทายกํ  โหติ, ฌานา อปริหีนสฺส  ปฎิสนฺธิคามิโน สตฺตสฺส กุสลานนฺตรํเยว ผลํ อุปฺปชฺชติ, อิติ จ ญาปนตฺถํ  มหคฺคตวิปากสฺส  กุสลานุคมนํ ภควตา ฯ</p>


<p>  เอตสฺมิํ มหคฺคตวิปาเก ปฎิปทากฺกโม เตสญฺจ หีนาทีนํ เภทโต  มหคฺคตกุสลฌานสฺส อาคมนวเสน  ปณฺฑิเตน เวทิตโพฺพฯ</p>


<p> เอตฺถ วิปาเก ฉนฺทาทิ อภาโว, อยเมว วิเสสโต กุสลโต อยํ เอว วิเสโส, เสสํ สพฺพปการํ อวิเสเสน กุสเลน สมํ  กถิตํ ภควตาฯ</p>


<p>  สุญฺญตํ อนตฺตา, อนิมิตฺตํ อนิจฺจํ, อปฺปณิหิตํ ทุกฺขํ  เอตานิ ตีณิ นามานิ  จตุพฺพิธสฺส มคฺคสฺส อนนฺตเร จตุพฺพิเธ  โหนฺติฯ</p>


<p>  มคฺคานนฺตเร ปวตฺตผลโต อญฺญสฺมิํ กาเล  ผลสมาปตฺติสมาปชฺชนกาเลสุ เอตานิ ตีณิ นามานิ น ลพฺภเนฺต, ผเลหิ  อนตฺตอนิจฺจทุกฺขสงฺขาตานํ  ติณฺณํ วิปสฺสนานํ วเสน เอว ตานิ ตีณิ นามานิ ลพฺภเร ผเลหิ ลพฺภเนฺตฯ</p>


<p>    เอกนฺตโต สาธิปตีนิ เอว โหนฺติ, โลกุตฺตรผลานิ ฐเปตฺวา อญฺญสฺมิํ วิปาเก อธิปตี นตฺถิฯ</p>


<p> มโคฺค อตฺตโน มคฺคภาเวน มโคฺค นาม วุจฺจเต ภควตาฯ ผลํ  อฎฺฐงฺคิกมคฺคํ นิสฺสยํ กตฺวา มโคฺค นาม  วจนํ วุจฺจเต ภควตาฯ</p>


<p>  สตฺต อกุสลวิปากาฯ คาโว จรนฺติ เอตฺถาติ โคจโร, ตสฺสทิสตฺตา โคจโร อารมฺมณนฺติ อโตฺถ, อนิโฎฺฐ จ อนิฎฺฐมชฺฌโตฺต จ อนิฎฺฐานิฎฺฐมชฺฌตฺตา, เตเยว โคจโร อนิฎฺฐานิฎฺฐมชฺฌตฺตโคจโร, ตสฺมิํ  วตฺตนฺติฯ  เต อฎฺฐ อเหตุกกุสลวิปากา สุขาทิตฺตยยุตฺตา สุขโสมนสฺสอุเปกฺขาเวทนาหิ สหคตาฯ  อิเม สตฺต อเหตุกอกุสลวิปากา ทุกฺขุเปกฺขาเวทนาหิ สหคตาฯ</p>


<p> เอวํ ฉตฺติํสธา ปากํ ปากสาสนปูชิโต สุคโตฯ กิํ วิสิโฎฺฐ? ปากํ นาม อสุรํ, ตํ สาสติ, ปาเกน อตฺตโน ปุญฺญผเลน เทเว อนุสาสตีติ วา ปากสาสโน, โก โส? สโกฺกฯ เตน ปากสาสเนน ปูชิโต  กุสลวิปากกิริเยสุ  เฉโก  อิมินา มยา วุตฺตปฺปกาเรน  จิตฺตํ ฉตฺติํสปฺปการํ  อโวจฯ</p>


<p>ติ ขุทฺทเกสุฯ  ฉฬารมฺมณวิชานนคยฺหาการาฯ สพฺพญฺญุตญฺญาณสฺส คติ วิย คติ เอติสฺสาติ ฯ</p>


<p>  ,  โสมนสฺสยุตฺตานิ อฎฺฐ กุสลากุสลานิ จ, กฺริยโต ปน ปญฺจ  อิมินา มยา วุตฺตปฺปกาเรน หาสจิตฺตานิ เตรสฯ</p>


<p>  เอตฺถ เอเตสุ เตรสจิเตฺตสุ ปุถุชฺชนา ปน อฎฺฐหิ จิเตฺตหิ หสนฺติ ฯ  สตฺต อริยา ฉหิ จิเตฺตหิ หสนฺติฯ  ขีณาสวา  จิเตฺตหิ หสนฺติฯ</p>


<p> ปน รูปารูปกุสลานิ เสขปุถุชฺชนานํ อุปฺปชฺชนฺติฯ  รูปารูปกิริยานิ ขีณาสวานํ ภาวนาเยว กาโร ภาวนากาโร, ตสฺส วโส ภาวนาการวโส, เตน ปวตฺตานิฯ  รูปารูปกุสลานิ ภาวนาปุญฺญวสปฺปวตฺตานิ ภาวนากุสลวเสน ปวตฺตานิฯ  รูปารูปกิริยานํ  รูปารูปกุสลานํ อยเมว วิเสโสฯ</p>


<p>  ปุถุชฺชนกาลสฺมิํ ปุถุชฺชนภาวฎฺฐิเตน โยคินา อภินิพฺพตฺติตา  รูปารูปสมาปตฺติ,  รูปารูปสมาปตฺติ โส โยคี  หุตฺวา  รูปารูปสมาปตฺติํ  ยตฺตกํ กาลํ น สมาปชฺชเต,  ตตฺตเกน กาเลน ตสฺส ขีณาสวภิกฺขุโน  รูปารูปกุสลา เอว โหติฯ ขีณาสเวน  รูปารูปสมาปตฺติ  ยทิ  สมาปชฺชิตา,  รูปารูปกิริยา โหติฯ</p>


<p>  กามาวจเร กิริยจิตฺตํ เอกาทสวิธํ,  รูปาวจเร ปญฺจ, อรูปิสุ จตฺตาริ อิติ สพฺพานิ กฺริยจิตฺตานิ วีสติฯ</p>


<p> ? มคฺคสฺส เอกจิตฺตกฺขณิกตฺตา น วิชฺชติฯ อยเมตฺถ อธิปฺปาโย – จตุมคฺคโฎฺฐ  ขีณาสโว นาม น โหติ, มคฺคานนฺตรเมว ผลํ อุปฺปชฺชติ, มโคฺคปิ เอกจิตฺตกฺขณิโก ยทิ จิตฺตํ พหุจิตฺตกฺขณิกํ, ผลสมงฺคิโน ขีณาสวสฺสปิ มคฺคจิตฺตํ ภเวยฺย, เอวํ สติ โลกุตฺตรกิริยจิตฺตํ ภเวยฺยาติ อธิปฺปาโยฯ</p>


<p>  กรณํ กฺริยํ,  นาม วินยปริยาเยน อกตฺตพฺพสฺส กรณํ, น กรณํ อกฺริยํ,  นาม วินยปริยาเยน กตฺตพฺพสฺส อกรณํ, อาปชฺชนํ อาปตฺติ, กฺริยาย กรเณน อาปตฺติ กฺริยาปตฺติ, อกฺริยาย อกรเณน อาปตฺติ อกฺริยาปตฺติ, กฺริยาปตฺติ จ อกฺริยาปตฺติ จ กฺริยาปตฺยากฺริยาปตฺติโย, เอกสฺส -สทฺทสฺส โลปํ กตฺวา ‘‘กฺริยากฺริยาปตฺติโย’’ติ วุตฺตํ, ตาสํ วิภาโค กฺริยากฺริยาปตฺติวิภาโค, เทเสตีติ เทสโก, ตสฺส เทสโก ฯ ณฺวุ-ตุ-ปจฺจเยสุ ปเรสุ กมฺมเตฺถ ฉฎฺฐี โหตีติ  วทนฺติฯ ชิโน กิํ วิสิโฎฺฐ? กฺริยากฺริยาปตฺติวิภาคเทสโก  หิตสฺส สกฺริยาย รโต, อหิตสฺส อกฺริยาย รโต, ยํ กฺริยากฺริยํ,  นาม กฺริยจิตฺตํ,  นาม กุสลากุสลวิปากจิตฺตํ อิจฺฉนฺติ เอเกฯ ตํ นฯ กสฺมา? กุสลาธิกาเร ‘‘กุสลํ มุนินา ลปิตํ’’ อกุสลาธิกาเร ‘‘ปาปมานสํ ปาปาปาเปสฺวปาเปน วุตฺตํ’’ วิปากาธิกาเร ‘‘ปากํ สุคโต อพฺรวี’’ติ วตฺวา ปุน กฺริยาธิกาเร ‘‘กุสลากุสลวิปากานิ อโวจา’’ติ วจนสฺส วตฺตพฺพาภาวโตฯ เตน วาสฺส กฺริยากฺริยํ เอตสฺสาติ  กฺริยากฺริยสภาวนฺติ อโตฺถฯ อยเมว สารโต ปเจฺจตโพฺพฯ ยํ กฺริยากฺริยํ จิตฺตํ กฺริยากฺริยาสภาวํ  เทเสสิ,  กฺริยากฺริยสภาวํ มยา  สมฺมา ปกาเรน อีริตํ กถิตํฯ</p>


<p>    โลกุตฺตเร อฎฺฐ กตฺวา เอกูนนวุติ สเพฺพ จิตฺตุปฺปาทา  ตถาคเตน  สเงฺขปโต นิทฺทิฎฺฐาฯ</p>


<p>  อภิธมฺมปิฎเก ปฎุโน ภาโว ปาฎวํ, เตน อโตฺถ ปาฎวโตฺถ, โส เอเตสํ อตฺถีติ  เฉกภาวตฺถิกา เย ภิกฺขู,  ภิกฺขูหิ  อภิธมฺมาวตาโร  สิกฺขิตโพฺพ ปุนปฺปุนํ จินฺติตโพฺพฯ</p>


<p>  ชนา ตสฺสงฺกาเสน ตํสนฺนิเภน อภิธมฺมาวตาเรน  มหาสาครสนฺนิภํ อภิธมฺมํ ตรนฺติ, เต อิมํ โลกํ ปรโลกญฺจ ตรนฺติฯ ติ ปริสมาปเนฯ</p>

</p>

</p>

</p>





