<h1>๑๑. วลาหกสํยุตฺตวณฺณนา</h1>
<p> วลาหกสํยุเตฺต   ติ วลาหกนามเก เทวกาเย อุปฺปนฺนา อากาสจาริกเทวาฯ ติ สีตกรณวลาหกาฯ เสสปเทสุปิ เอเสว นโยฯ ติ จิตฺตฎฺฐปนํ อาคมฺมฯ ติ ยํ วสฺสาเน วา เหมเนฺต  วา สีตํ โหติ, ตํ อุตุสมุฎฺฐานเมวฯ ยํ ปน สีเตปิ อติสีตํ, คิเมฺห จ อุปฺปนฺนํ สีตํ, ตํ เทวตานุภาเวน นิพฺพตฺตํ สีตํ นามฯ ติ ยํ คิมฺหาเน อุณฺหํ, ตํ อุตุสมุฎฺฐานิกํ ปากติกเมวฯ ยํ ปน อุเณฺหปิ อติอุณฺหํ, สีตกาเล จ อุปฺปนฺนํ อุณฺหํ, ตํ เทวตานุภาเวน นิพฺพตฺตํ อุณฺหํ นามฯ ติ อพฺภมณฺฑโป โหติฯ อิธาปิ ยํ วสฺสาเน จ สิสิเร จ อพฺภํ อุปฺปชฺชติ, ตํ อุตุสมุฎฺฐานิกํ ปากติกเมวฯ ยํ ปน อเพฺภเยว อติอพฺภํ, สตฺตสตฺตาหมฺปิ จนฺทสูริเย ฉาเทตฺวา เอกนฺธการํ กโรติ, ยญฺจ จิตฺตเวสาขมาเสสุ อพฺภํ, ตํ เทวตานุภาเวน อุปฺปนฺนํ อพฺภํ นามฯ ติ โย ตสฺมิํ ตสฺมิํ อุตุมฺหิ อุตฺตรทกฺขิณาทิปกติวาโต โหติ, อยํ อุตุสมุฎฺฐาโนวฯ โยปิ ปน รุกฺขกฺขนฺธาทิปทาลโน อติวาโต นาม อตฺถิ, อยเญฺจว, โย จ อโญฺญปิ อกาลวาโต, อยํ เทวตานุภาวนิพฺพโตฺต นามฯ ติ ยํ วสฺสิเก จตฺตาโร มาเส วสฺสํ, ตํ อุตุสมุฎฺฐานเมวฯ ยํ ปน วเสฺสเยว อติวสฺสํ, ยญฺจ จิตฺตเวสาขมาเสสุ วสฺสํ, ตํ เทวตานุภาวนิพฺพตฺตํ นามฯ</p>


<p>ตตฺริทํ วตฺถุ – เอโก กิร วสฺสวลาหกเทวปุโตฺต ตลกูฎกวาสิ ขีณาสวเตฺถรสฺส สนฺติกํ คนฺตฺวา วนฺทิตฺวา อฎฺฐาสิฯ เถโร ‘‘โกสิ ตฺว’’นฺติ ปุจฺฉิฯ ‘‘อหํ, ภเนฺต, วสฺสวลาหกเทวปุโตฺต’’ติฯ ‘‘ตุมฺหากํ กิร จิเตฺตน เทโว วสฺสตี’’ติ? ‘‘อาม, ภเนฺต’’ติฯ ‘‘ปสฺสิตุกามา มย’’นฺติ ฯ ‘‘เตมิสฺสถ, ภเนฺต’’ติฯ ‘‘เมฆสีสํ วา คชฺชิตํ วา น ปญฺญายติ, กถํ เตมิสฺสามา’’ติ? ‘‘ภเนฺต, อมฺหากํจิเตฺตน เทโว วสฺสติ, ตุเมฺห ปณฺณสาลํ ปวิสถา’’ติ ฯ ‘‘สาธุ เทวปุตฺตา’’ติ โส ปาเท โธวิตฺวา ปณฺณสาลํ ปาวิสิฯ เทวปุโตฺต ตสฺมิํ ปวิสเนฺตเยว เอกํ คีตํ คายิตฺวา หตฺถํ อุกฺขิปิฯ สมนฺตา ติโยชนฎฺฐานํ เอกเมฆํ อโหสิฯ เถโร อทฺธติโนฺต ปณฺณสาลํ ปวิโฎฺฐติฯ อปิจ เทโว นาเมส อฎฺฐหิ การเณหิ วสฺสติ นาคานุภาเวน สุปณฺณานุภาเวน เทวตานุภาเวน สจฺจกิริยาย อุตุสมุฎฺฐาเนน มาราวฎฺฎเนน อิทฺธิพเลน วินาสเมเฆนาติฯ</p>

</p>





