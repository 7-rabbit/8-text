<h1>๑๓. เตรสมวโคฺค</h1>
<h3>(๑๒๖) ๑. กปฺปฎฺฐกถา</h3>
<p> กปฺปโฎฺฐ   กปฺปํ ติเฎฺฐยฺยาติ? อามนฺตาฯ กโปฺป จ สณฺฐาติ พุโทฺธ จ โลเก อุปฺปชฺชตีติ? น เหวํ วตฺตเพฺพ…เป.…ฯ กปฺปโฎฺฐ  กปฺปํ ติเฎฺฐยฺยาติ? อามนฺตาฯ กโปฺป จ สณฺฐาติ สโงฺฆ จ ภิชฺชตีติ? น เหวํ วตฺตเพฺพ…เป.… กปฺปโฎฺฐ กปฺปํ ติเฎฺฐยฺยาติ? อามนฺตาฯ กโปฺป จ สณฺฐาติ กปฺปโฎฺฐ จ กปฺปฎฺฐิยํ กมฺมํ กโรตีติ? น เหวํ วตฺตเพฺพ…เป.… กปฺปโฎฺฐ กปฺปํ ติเฎฺฐยฺยาติ? อามนฺตาฯ กโปฺป จ สณฺฐาติ กปฺปโฎฺฐ จ ปุคฺคโล กาลํ กโรตีติ? น เหวํ วตฺตเพฺพ…เป.…ฯ</p>


<p> กปฺปโฎฺฐ กปฺปํ ติเฎฺฐยฺยาติ? อามนฺตาฯ อตีตํ กปฺปํ ติเฎฺฐยฺย, อนาคตํ กปฺปํ ติเฎฺฐยฺยาติ? น เหวํ วตฺตเพฺพ…เป.… กปฺปโฎฺฐ กปฺปํ ติเฎฺฐยฺยาติ? อามนฺตาฯ เทฺว กเปฺป ติเฎฺฐยฺย… ตโย กเปฺป ติเฎฺฐยฺย… จตฺตาโร กเปฺป ติเฎฺฐยฺยาติ? น เหวํ วตฺตเพฺพ…เป.…ฯ</p>


<p> กปฺปโฎฺฐ กปฺปํ ติเฎฺฐยฺยาติ? อามนฺตาฯ กปฺปโฎฺฐ กเปฺป ฑยฺหเนฺต กตฺถ คจฺฉตีติ? อญฺญํ โลกธาตุํ คจฺฉตีติฯ มโต คจฺฉติ, เวหาสํ คจฺฉตีติ? มโต คจฺฉตีติฯ กปฺปฎฺฐิยํ กมฺมํ อปราปริยเวปกฺกนฺติ? น  เหวํ วตฺตเพฺพ…เป.…  เวหาสํ คจฺฉตีติ? อามนฺตา ฯ กปฺปโฎฺฐ อิทฺธิมาติ? น เหวํ วตฺตเพฺพ…เป.… กปฺปโฎฺฐ อิทฺธิมาติ? อามนฺตาฯ กปฺปเฎฺฐน  ฉนฺทิทฺธิปาโท ภาวิโต วีริยิทฺธิปาโท ภาวิโต จิตฺติทฺธิปาโท ภาวิโต วีมํสิทฺธิปาโท ภาวิโตติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘กปฺปโฎฺฐ กปฺปํ ติเฎฺฐยฺยา’’ติ? อามนฺตาฯ นนุ วุตฺตํ ภควตา –</p>


<p>
‘‘อาปายิโก  
เนรยิโก, กปฺปโฎฺฐ สงฺฆเภทโก;  
  
วคฺครโต อธมฺมโฎฺฐ, โยคเกฺขมา ปธํสติ;  
  
สงฺฆํ สมคฺคํ เภตฺวาน  
ภินฺทิตฺวา (สี. ก.)  
, กปฺปํ นิรยมฺหิ ปจฺจตี’’ติ  
จูฬว. ๓๕๔; อ. นิ. ๑๐.๓๙; อิติวุ. ๑๘  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ กปฺปโฎฺฐ กปฺปํ ติเฎฺฐยฺยาติฯ</p>

</p>


<h2>๑๓. เตรสมวโคฺค</h2>
<h3>(๑๒๗) ๒. กุสลปฎิลาภกถา</h3>
<p> กปฺปโฎฺฐ กุสลํ จิตฺตํ น ปฎิลเภยฺยาติ? อามนฺตาฯ กปฺปโฎฺฐ ทานํ ทเทยฺยาติ? อามนฺตาฯ หญฺจิ กปฺปโฎฺฐ ทานํ ทเทยฺย, โน จ วต เร วตฺตเพฺพ – ‘‘กปฺปโฎฺฐ กุสลํ จิตฺตํ น ปฎิลเภยฺยา’’ติฯ</p>


<p>กปฺปโฎฺฐ กุสลํ จิตฺตํ น ปฎิลเภยฺยาติ? อามนฺตาฯ กปฺปโฎฺฐ จีวรํ ทเทยฺย…เป.… ปิณฺฑปาตํ ทเทยฺย…เป.… เสนาสนํ ทเทยฺย…เป.… คิลานปจฺจยเภสชฺชปริกฺขารํ ทเทยฺย … ขาทนียํ ทเทยฺย… โภชนียํ ทเทยฺย… ปานียํ ทเทยฺย… เจติยํ วเนฺทยฺย… เจติเย มาลํ อาโรเปยฺย… คนฺธํ อาโรเปยฺย… วิเลปนํ อาโรเปยฺย…เป.… เจติยํ อภิทกฺขิณํ  กเรยฺยาติ? อามนฺตาฯ หญฺจิ กปฺปโฎฺฐ เจติยํ อภิทกฺขิณํ กเรยฺย, โน จ วต เร วตฺตเพฺพ – ‘‘กปฺปโฎฺฐ กุสลํ จิตฺตํ น ปฎิลเภยฺยา’’ติ…เป.…ฯ</p>


<p> กปฺปโฎฺฐ   กุสลํ จิตฺตํ ปฎิลเภยฺยาติ? อามนฺตาฯ ตโต วุฎฺฐานํ กุสลํ จิตฺตํ ปฎิลเภยฺยาติ? อามนฺตาฯ รูปาวจรํ…เป.… อรูปาวจรํ…เป.… โลกุตฺตรํ กุสลํ จิตฺตํ ปฎิลเภยฺยาติ? น เหวํ วตฺตเพฺพ…เป.…ฯ</p>

</p>


<h2>๑๓. เตรสมวโคฺค</h2>
<h3>(๑๒๘) ๓. อนนฺตราปยุตฺตกถา</h3>
<p> อนนฺตราปยุโตฺต  ปุคฺคโล สมฺมตฺตนิยามํ โอกฺกเมยฺยาติ? อามนฺตาฯ มิจฺฉตฺตนิยามญฺจ สมฺมตฺตนิยามญฺจ อุโภ โอกฺกเมยฺยาติ? น เหวํ วตฺตเพฺพ…เป.… อนนฺตราปยุโตฺต ปุคฺคโล สมฺมตฺตนิยามํ โอกฺกเมยฺยาติ? อามนฺตาฯ นนุ ตํ กมฺมํ ปยุตฺตํ กุกฺกุจฺจํ อุปฺปาทิตํ วิปฺปฎิสาริยํ ชนิตนฺติ? อามนฺตาฯ หญฺจิ ตํ กมฺมํ ปยุตฺตํ กุกฺกุจฺจํ อุปฺปาทิตํ วิปฺปฎิสาริยํ ชนิตํ, โน จ วต เร วตฺตเพฺพ – ‘‘อนนฺตราปยุโตฺต ปุคฺคโล สมฺมตฺตนิยามํ โอกฺกเมยฺยา’’ติฯ</p>


<p> อนนฺตราปยุโตฺต  ปุคฺคโล อภโพฺพ สมฺมตฺตนิยามํ โอกฺกมิตุนฺติ? อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต… อรหา ชีวิตา โวโรปิโต… ทุเฎฺฐน จิเตฺตน ตถาคตสฺส โลหิตํ อุปฺปาทิตํ… สโงฺฆ ภิโนฺนติ? น เหวํ วตฺตเพฺพ…เป.…ฯ</p>


<p>อนนฺตราปยุโตฺต ปุคฺคโล ตํ กมฺมํ ปฎิสํหริตฺวา กุกฺกุจฺจํ ปฎิวิโนเทตฺวา วิปฺปฎิสาริยํ  ปฎิวิเนตฺวา  อภโพฺพ สมฺมตฺตนิยามํ โอกฺกมิตุนฺติ? อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต…เป.… สโงฺฆ ภิโนฺนติ? น เหวํ วตฺตเพฺพ…เป.…ฯ</p>


<p>อนนฺตราปยุโตฺต ปุคฺคโล ตํ กมฺมํ ปฎิสํหริตฺวา กุกฺกุจฺจํ ปฎิวิโนเทตฺวา วิปฺปฎิสาริยํ ปฎิวิเนตฺวา อภโพฺพ สมฺมตฺตนิยามํ โอกฺกมิตุนฺติ? อามนฺตาฯ นนุ ตํ กมฺมํ ปฎิสํหฎํ กุกฺกุจฺจํ ปฎิวิโนทิตํ วิปฺปฎิสาริยํ ปฎิวินีตนฺติ? อามนฺตาฯ หญฺจิ ตํ กมฺมํ ปฎิสํหฎํ กุกฺกุจฺจํ ปฎิวิโนทิตํ วิปฺปฎิสาริยํ  ปฎิวินีตํ, โน จ วต เร วตฺตเพฺพ – ‘‘อนนฺตราปยุโตฺต ปุคฺคโล ตํ กมฺมํ ปฎิสํหริตฺวา กุกฺกุจฺจํ ปฎิวิโนเทตฺวา วิปฺปฎิสาริยํ ปฎิวิเนตฺวา อภโพฺพ สมฺมตฺตนิยามํ โอกฺกมิตุ’’นฺติฯ</p>


<p> อนนฺตราปยุโตฺต ปุคฺคโล สมฺมตฺตนิยามํ โอกฺกเมยฺยาติ? อามนฺตาฯ นนุ ตํ กมฺมํ  ปยุโตฺต อาสีติ? อามนฺตาฯ หญฺจิ ตํ กมฺมํ ปยุโตฺต อาสิ, โน จ วต เร วตฺตเพฺพ – ‘‘อนนฺตราปยุโตฺต ปุคฺคโล สมฺมตฺตนิยามํ โอกฺกเมยฺยา’’ติฯ</p>

</p>


<h2>๑๓. เตรสมวโคฺค</h2>
<h3>(๑๒๙) ๔. นิยตสฺส นิยามกถา</h3>
<p> นิยโต  นิยามํ โอกฺกมตีติ? อามนฺตาฯ มิจฺฉตฺตนิยโต สมฺมตฺตนิยามํ โอกฺกมติ, สมฺมตฺตนิยโต มิจฺฉตฺตนิยามํ โอกฺกมตีติ? น  เหวํ วตฺตเพฺพ…เป.…ฯ</p>


<p>นิยโต นิยามํ โอกฺกมตีติ? อามนฺตาฯ ปุเพฺพ มคฺคํ ภาเวตฺวา ปจฺฉา นิยามํ โอกฺกมตีติ? น เหวํ วตฺตเพฺพ…เป.… ปุเพฺพ โสตาปตฺติมคฺคํ ภาเวตฺวา ปจฺฉา โสตาปตฺตินิยามํ โอกฺกมตีติ? น เหวํ วตฺตเพฺพ…เป.… ปุเพฺพ สกทาคามิ…เป.… อนาคามิ…เป.… อรหตฺตมคฺคํ ภาเวตฺวา ปจฺฉา อรหตฺตนิยามํ โอกฺกมตีติ? น เหวํ วตฺตเพฺพ…เป.…ฯ</p>


<p>ปุเพฺพ สติปฎฺฐานํ…เป.… สมฺมปฺปธานํ… อิทฺธิปาทํ… อินฺทฺริยํ… พลํ… โพชฺฌงฺคํ ภาเวตฺวา ปจฺฉา นิยามํ โอกฺกมตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘นิยโต นิยามํ โอกฺกมตี’’ติ? อามนฺตาฯ ภโพฺพ โพธิสโตฺต ตาย ชาติยา ธมฺมํ นาภิสเมตุนฺติ? น เหวํ วตฺตเพฺพฯ เตน หิ นิยโต นิยามํ โอกฺกมตีติฯ</p>

</p>


<h2>๑๓. เตรสมวโคฺค</h2>
<h3>(๑๓๐) ๕. นิวุตกถา</h3>
<p> นิวุโต   นีวรณํ ชหตีติ? อามนฺตาฯ รโตฺต ราคํ ชหติ, ทุโฎฺฐ โทสํ ชหติ, มูโฬฺห โมหํ ชหติ, กิลิโฎฺฐ กิเลเส ชหตีติ? น  เหวํ วตฺตเพฺพ…เป.… ราเคน ราคํ ชหติ, โทเสน โทสํ ชหติ, โมเหน โมหํ ชหติ, กิเลเสหิ กิเลเส ชหตีติ ? น เหวํ วตฺตเพฺพ…เป.…ฯ</p>


<p>ราโค จิตฺตสมฺปยุโตฺต, มโคฺค จิตฺตสมฺปยุโตฺตติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.… ราโค อกุสโล, มโคฺค กุสโลติ? อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.…ฯ</p>


<p> กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? อามนฺตาฯ นนุ วุตฺตํ ภควตา – ‘‘จตฺตาริมานิ, ภิกฺขเว, สุวิทูรวิทูรานิ! กตมานิ จตฺตาริ? นภญฺจ, ภิกฺขเว, ปถวี จ – อิทํ ปฐมํ สุวิทูรวิทูรํ…เป.… ตสฺมา สตํ ธโมฺม อสพฺภิ อารกา’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘กุสลากุสลา…เป.… สมฺมุขีภาวํ อาคจฺฉนฺตี’’ติฯ</p>


<p>นิวุโต นีวรณํ ชหตีติ? อามนฺตาฯ นนุ วุตฺตํ ภควตา – ‘‘โส เอวํ สมาหิเต จิเตฺต ปริสุเทฺธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปเตฺต อาสวานํ ขยญาณาย จิตฺตํ อภินินฺนาเมตี’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘นิวุโต นีวรณํ ชหตี’’ติ…เป.…ฯ</p>


<p> น วตฺตพฺพํ – ‘‘นิวุโต นีวรณํ ชหตี’’ติ? อามนฺตาฯ นนุ วุตฺตํ ภควตา – ‘‘ตสฺส เอวํ ชานโต เอวํ ปสฺสโต  กามาสวาปิ จิตฺตํ วิมุจฺจติ…เป.… อวิชฺชาสวาปิ  จิตฺตํ วิมุจฺจตี’’ติ! อเตฺถว สุตฺตโนฺตติ ? อามนฺตาฯ เตน หิ นิวุโต นีวรณํ ชหตีติฯ</p>

</p>


<h2>๑๓. เตรสมวโคฺค</h2>
<h3>(๑๓๑) ๖. สมฺมุขีภูตกถา</h3>
<p> สมฺมุขีภูโต  สํโยชนํ ชหตีติ? อามนฺตาฯ รโตฺต ราคํ ชหติ, ทุโฎฺฐ โทสํ ชหติ, มูโฬฺห โมหํ ชหติ, กิลิโฎฺฐ กิเลเส ชหตีติ? น เหวํ วตฺตเพฺพ…เป.… ราเคน ราคํ ชหติ, โทเสน โทสํ ชหติ, โมเหน โมหํ ชหติ, กิเลเสหิ กิเลเส ชหตีติ? น เหวํ วตฺตเพฺพ…เป.…ฯ</p>


<p>ราโค จิตฺตสมฺปยุโตฺต, มโคฺค จิตฺตสมฺปยุโตฺตติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.… ราโค อกุสโล, มโคฺค กุสโลติ? อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.…ฯ</p>


<p> กุสลากุสลา…เป.… สมฺมุขีภาวํ อาคจฺฉนฺตีติ? อามนฺตาฯ นนุ วุตฺตํ ภควตา – ‘‘จตฺตาริมานิ, ภิกฺขเว, สุวิทูรวิทูรานิ! กตมานิ จตฺตาริ? นภญฺจ, ภิกฺขเว, ปถวี จ – อิทํ ปฐมํ สุวิทูรวิทูรํ…เป.… ตสฺมา สตํ ธโมฺม อสพฺภิ อารกา’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘กุสลากุสลา…เป.… สมฺมุขีภาวํ  อาคจฺฉนฺตี’’ติฯ</p>


<p>สมฺมุขีภูโต  สํโยชนํ ชหตีติ? อามนฺตาฯ นนุ วุตฺตํ ภควตา – ‘‘โส เอวํ สมาหิเต  จิเตฺต…เป.… อาสวานํ ขยญาณาย จิตฺตํ อภินินฺนาเมตี’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘สมฺมุขีภูโต สํโยชนํ ชหตี’’ติฯ</p>


<p> น วตฺตพฺพํ – ‘‘สมฺมุขีภูโต สํโยชนํ ชหตี’’ติ? อามนฺตาฯ นนุ วุตฺตํ ภควตา – ‘‘ตสฺส เอวํ ชานโต เอวํ ปสฺสโต กามาสวาปิ จิตฺตํ วิมุจฺจติ…เป.… อวิชฺชาสวาปิ จิตฺตํ วิมุจฺจตี’’ติ! อเตฺถว สุตฺตโนฺตติ? อามนฺตาฯ เตน หิ สมฺมุขีภูโต สํโยชนํ ชหตีติฯ</p>

</p>


<h2>๑๓. เตรสมวโคฺค</h2>
<h3>(๑๓๒) ๗. สมาปโนฺน อสฺสาเทติกถา</h3>
<p> สมาปโนฺน  อสฺสาเทติ, ฌานนิกนฺติ ฌานารมฺมณาติ? อามนฺตาฯ ตํ ฌานํ ตสฺส ฌานสฺส อารมฺมณนฺติ? น เหวํ วตฺตเพฺพ…เป.… ตํ ฌานํ ตสฺส ฌานสฺส อารมฺมณนฺติ? อามนฺตาฯ เตน ผเสฺสน ตํ ผสฺสํ ผุสติ, ตาย เวทนาย ตํ เวทนํ เวเทติ, ตาย สญฺญาย ตํ สญฺญํ สญฺชานาติ, ตาย เจตนาย ตํ เจตนํ เจเตติ, เตน จิเตฺตน ตํ จิตฺตํ จิเนฺตติ, เตน วิตเกฺกน ตํ วิตกฺกํ วิตเกฺกติ, เตน วิจาเรน ตํ วิจารํ วิจาเรติ , ตาย ปีติยา ตํ ปีติ ปิยายติ, ตาย สติยา ตํ สติํ สรติ, ตาย ปญฺญาย ตํ ปญฺญํ ปชานาตีติ? น เหวํ วตฺตเพฺพ…เป.…ฯ</p>


<p>ฌานนิกนฺติ  จิตฺตสมฺปยุตฺตา, ฌานํ จิตฺตสมฺปยุตฺตนฺติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>ฌานนิกนฺติ อกุสลํ, ฌานํ กุสลนฺติ? อามนฺตาฯ กุสลากุสลา สาวชฺชานวชฺชา หีนปณีตา  กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.…ฯ</p>


<p> กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? อามนฺตาฯ นนุ วุตฺตํ ภควตา – ‘‘จตฺตาริมานิ, ภิกฺขเว, สุวิทูรวิทูรานิ! กตมานิ จตฺตาริ? นภญฺจ, ภิกฺขเว, ปถวี จ – อิทํ ปฐมํ สุวิทูรวิทูรํ…เป.… ตสฺมา สตํ ธโมฺม อสพฺภิ อารกา’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตี’’ติฯ</p>


<p> น วตฺตพฺพํ – ‘‘สมาปโนฺน อสฺสาเทติ, ฌานนิกนฺติ ฌานารมฺมณา’’ติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ วิวิเจฺจว กาเมหิ วิวิจฺจ อกุสเลหิ ธเมฺมหิ ปฐมํ ฌานํ อุปสมฺปชฺช วิหรติ, โส ตํ อสฺสาเทติ ตํ นิกาเมติ เตน จ วิตฺติํ อาปชฺชติ; วิตกฺกวิจารานํ วูปสมา…เป.… ทุติยํ ฌานํ…เป.… ตติยํ ฌานํ…เป.… จตุตฺถํ ฌานํ อุปสมฺปชฺช วิหรติ , โส ตํ อสฺสาเทติ ตํ นิกาเมติ  เตน จ วิตฺติํ อาปชฺชตี’’ติ ! อเตฺถว สุตฺตโนฺตติ? อามนฺตาฯ เตน หิ สมาปโนฺน อสฺสาเทติ, ฌานนิกนฺติ ฌานารมฺมณาติฯ</p>

</p>


<h2>๑๓. เตรสมวโคฺค</h2>
<h3>(๑๓๓) ๘. อสาตราคกถา</h3>
<p> อตฺถิ  อสาตราโคติ? อามนฺตาฯ ทุกฺขาภินนฺทิโน สตฺตา, อตฺถิ เกจิ ทุกฺขํ ปเตฺถนฺติ ปิเหนฺติ เอสนฺติ คเวสนฺติ ปริเยสนฺติ, ทุกฺขํ อโชฺฌสาย ติฎฺฐนฺตีติ? น เหวํ  วตฺตเพฺพ…เป.… นนุ สุขาภินนฺทิโน สตฺตา, อตฺถิ เกจิ สุขํ ปเตฺถนฺติ ปิเหนฺติ เอสนฺติ คเวสนฺติ ปริเยสนฺติ, สุขํ อโชฺฌสาย ติฎฺฐนฺตีติ? อามนฺตาฯ หญฺจิ สุขาภินนฺทิโน สตฺตา, อตฺถิ เกจิ สุขํ ปเตฺถนฺติ ปิเหนฺติ เอสนฺติ คเวสนฺติ ปริเยสนฺติ, สุขํ อโชฺฌสาย ติฎฺฐนฺติ, โน จ วต เร วตฺตเพฺพ – ‘‘อตฺถิ อสาตราโค’’ติฯ</p>


<p>อตฺถิ อสาตราโคติ? อามนฺตาฯ ทุกฺขาย เวทนาย ราคานุสโย อนุเสติ, สุขาย เวทนาย ปฎิฆานุสโย อนุเสตีติ? น เหวํ วตฺตเพฺพ…เป.… นนุ สุขาย เวทนาย ราคานุสโย อนุเสติ, ทุกฺขาย เวทนาย ปฎิฆานุสโย อนุเสตีติ? อามนฺตาฯ หญฺจิ สุขาย เวทนาย ราคานุสโย อนุเสติ, ทุกฺขาย เวทนาย ปฎิฆานุสโย อนุเสติ, โน จ วต เร วตฺตเพฺพ – ‘‘อตฺถิ อสาตราโค’’ติฯ</p>


<p> น  วตฺตพฺพํ – ‘‘อตฺถิ อสาตราโค’’ติ? อามนฺตาฯ นนุ วุตฺตํ ภควตา – ‘‘โส เอวํ อนุโรธวิโรธํ สมาปโนฺน ยํ กิญฺจิ เวทนํ เวทยติ สุขํ วา ทุกฺขํ วา อทุกฺขมสุขํ วา, โส ตํ เวทนํ อภินนฺทติ อภิวทติ อโชฺฌสาย ติฎฺฐตี’’ติ ! อเตฺถว สุตฺตโนฺตติ? อามนฺตาฯ เตน หิ อตฺถิ อสาตราโคติฯ</p>

</p>


<h2>๑๓. เตรสมวโคฺค</h2>
<h3>(๑๓๔) ๙. ธมฺมตณฺหา อพฺยากตาติกถา</h3>
<p> ธมฺมตณฺหา   อพฺยากตาติ? อามนฺตาฯ วิปากาพฺยากตา กิริยาพฺยากตา รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>ธมฺมตณฺหา อพฺยากตาติ? อามนฺตาฯ รูปตณฺหา อพฺยากตาติ? น เหวํ วตฺตเพฺพ  …เป.… ธมฺมตณฺหา อพฺยากตาติ? อามนฺตาฯ สทฺทตณฺหา…เป.… คนฺธตณฺหา…เป.… รสตณฺหา…เป.… โผฎฺฐพฺพตณฺหา อพฺยากตาติ? น เหวํ วตฺตเพฺพ…เป.…ฯ</p>


<p>รูปตณฺหา อกุสลาติ? อามนฺตาฯ ธมฺมตณฺหา อกุสลาติ? น เหวํ วตฺตเพฺพ…เป.… สทฺทตณฺหา…เป.… โผฎฺฐพฺพตณฺหา อกุสลาติ? อามนฺตาฯ ธมฺมตณฺหา อกุสลาติ? น  เหวํ วตฺตเพฺพ…เป.…ฯ</p>


<p> ธมฺมตณฺหา อพฺยากตาติ? อามนฺตาฯ นนุ ตณฺหา อกุสลา วุตฺตา ภควตาติ? อามนฺตาฯ หญฺจิ ตณฺหา อกุสลา วุตฺตา ภควตา, โน จ วต เร วตฺตเพฺพ – ‘‘ธมฺมตณฺหา อพฺยากตา’’ติฯ</p>


<p>ธมฺมตณฺหา อพฺยากตาติ? อามนฺตาฯ นนุ โลโภ อกุสโล วุโตฺต ภควตา, ธมฺมตณฺหา โลโภติ? อามนฺตาฯ หญฺจิ โลโภ อกุสโล วุโตฺต ภควตา, ธมฺมตณฺหา โลโภ, โน จ วต เร วตฺตเพฺพ – ‘‘ธมฺมตณฺหา อพฺยากตา’’ติฯ</p>


<p> ธมฺมตณฺหา โลโภ อพฺยากโตติ? อามนฺตา ฯ รูปตณฺหา โลโภ อพฺยากโตติ? น เหวํ วตฺตเพฺพ…เป.… ธมฺมตณฺหา โลโภ อพฺยากโตติ? อามนฺตาฯ สทฺทตณฺหา…เป.… โผฎฺฐพฺพตณฺหา โลโภ อพฺยากโตติ? น เหวํ วตฺตเพฺพ…เป.…ฯ</p>


<p>รูปตณฺหา โลโภ อกุสโลติ? อามนฺตาฯ ธมฺมตณฺหา โลโภ อกุสโลติ? น เหวํ วตฺตเพฺพ…เป.… สทฺทตณฺหา…เป.… โผฎฺฐพฺพตณฺหา โลโภ อกุสโลติ? อามนฺตาฯ ธมฺมตณฺหา โลโภ อกุสโลติ? น เหวํ วตฺตเพฺพ…เป.…ฯ</p>


<p> ธมฺมตณฺหา  อพฺยากตาติ? อามนฺตาฯ นนุ วุตฺตํ ภควตา – ‘‘ยายํ ตณฺหา โปโนพฺภวิกา นนฺทีราคสหคตา ตตฺรตตฺราภินนฺทินี, เสยฺยถิทํ – กามตณฺหา, ภวตณฺหา, วิภวตณฺหา’’ติ ! อเตฺถว สุตฺตโนฺตติ ? อามนฺตาฯ เตน หิ น วตฺตพฺพํ – ‘‘ธมฺมตณฺหา อพฺยากตา’’ติฯ</p>


<p> น  วตฺตพฺพํ – ‘‘ธมฺมตณฺหา อพฺยากตา’’ติ? อามนฺตาฯ นนุ สา ธมฺมตณฺหาติ? อามนฺตาฯ หญฺจิ สา ธมฺมตณฺหา, เตน วต เร วตฺตเพฺพ – ‘‘ธมฺมตณฺหา อพฺยากตา’’ติฯ</p>

</p>


<h2>๑๓. เตรสมวโคฺค</h2>
<h3>(๑๓๕) ๑๐. ธมฺมตณฺหา น ทุกฺขสมุทโยติกถา</h3>
<p> ธมฺมตณฺหา  น ทุกฺขสมุทโยติ? อามนฺตาฯ รูปตณฺหา น ทุกฺขสมุทโยติ? น เหวํ วตฺตเพฺพ…เป.… ธมฺมตณฺหา น ทุกฺขสมุทโยติ? อามนฺตาฯ สทฺทตณฺหา…เป.… คนฺธตณฺหา…เป.… รสตณฺหา…เป.… โผฎฺฐพฺพตณฺหา น ทุกฺขสมุทโยติ? น เหวํ วตฺตเพฺพ…เป.…ฯ</p>


<p>รูปตณฺหา ทุกฺขสมุทโยติ? อามนฺตาฯ ธมฺมตณฺหา ทุกฺขสมุทโยติ? น เหวํ วตฺตเพฺพ…เป.… สทฺทตณฺหา…เป.… คนฺธตณฺหา…เป.… รสตณฺหา…เป.… โผฎฺฐพฺพตณฺหา ทุกฺขสมุทโยติ? อามนฺตาฯ ธมฺมตณฺหา ทุกฺขสมุทโยติ? น เหวํ วตฺตเพฺพ…เป.…ฯ</p>


<p> ธมฺมตณฺหา น ทุกฺขสมุทโยติ? อามนฺตาฯ นนุ ตณฺหา ทุกฺขสมุทโย วุโตฺต ภควตาติ? อามนฺตาฯ หญฺจิ ตณฺหา ทุกฺขสมุทโย  วุโตฺต ภควตา, โน จ วต เร วตฺตเพฺพ – ‘‘ธมฺมตณฺหา น ทุกฺขสมุทโย’’ติฯ ธมฺมตณฺหา น ทุกฺขสมุทโยติ? อามนฺตาฯ นนุ โลโภ ทุกฺขสมุทโย  วุโตฺต ภควตา, ธมฺมตณฺหา โลโภติ? อามนฺตาฯ หญฺจิ โลโภ ทุกฺขสมุทโย วุโตฺต ภควตา, ธมฺมตณฺหา โลโภ, โน จ วต เร วตฺตเพฺพ – ‘‘ธมฺมตณฺหา น ทุกฺขสมุทโย’’ติฯ</p>


<p> ธมฺมตณฺหา โลโภ, น ทุกฺขสมุทโยติ? อามนฺตาฯ รูปตณฺหา โลโภ, น ทุกฺขสมุทโยติ ? น เหวํ วตฺตเพฺพ…เป.… ธมฺมตณฺหา  โลโภ, น ทุกฺขสมุทโยติ? อามนฺตาฯ สทฺทตณฺหา…เป.… คนฺธตณฺหา…เป.… รสตณฺหา…เป.… โผฎฺฐพฺพตณฺหา โลโภ, น ทุกฺขสมุทโยติ? น เหวํ วตฺตเพฺพ…เป.…ฯ</p>


<p>รูปตณฺหา โลโภ ทุกฺขสมุทโยติ? อามนฺตาฯ ธมฺมตณฺหา โลโภ ทุกฺขสมุทโยติ? น เหวํ วตฺตเพฺพ…เป.… สทฺทตณฺหา…เป.… โผฎฺฐพฺพตณฺหา โลโภ ทุกฺขสมุทโยติ? อามนฺตาฯ ธมฺมตณฺหา โลโภ ทุกฺขสมุทโยติ? น เหวํ วตฺตเพฺพ…เป.…ฯ</p>


<p> ธมฺมตณฺหา น ทุกฺขสมุทโยติ? อามนฺตาฯ นนุ วุตฺตํ ภควตา – ‘‘ยายํ ตณฺหา โปโนพฺภวิกา นนฺทีราคสหคตา ตตฺรตตฺราภินนฺทินี, เสยฺยถิทํ – กามตณฺหา, ภวตณฺหา, วิภวตณฺหา’’ติ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ธมฺมตณฺหา น ทุกฺขสมุทโย’’ติฯ</p>


<p> น  วตฺตพฺพํ – ‘‘ธมฺมตณฺหา น ทุกฺขสมุทโย’’ติ? อามนฺตาฯ นนุ สา ธมฺมตณฺหาติ? อามนฺตาฯ หญฺจิ สา ธมฺมตณฺหา, เตน วต เร วตฺตเพฺพ – ‘‘ธมฺมตณฺหา น ทุกฺขสมุทโย’’ติฯ</p>

</p>

</p>


<p>ตสฺสุทฺทานํ –</p>


<p>กปฺปโฎฺฐ  กปฺปํ ติเฎฺฐยฺย, กปฺปโฎฺฐ กุสลํ จิตฺตํ น ปฎิลเภยฺย, อนนฺตราปยุโตฺต ปุคฺคโล สมฺมตฺตนิยามํ โอกฺกเมยฺย, นิยโต นิยามํ โอกฺกมติ, นิวุโต นีวรณํ ชหติ, สมฺมุขีภูโต สํโยชนํ ชหติ, ฌานนิกนฺติ, อสาตราโค, ธมฺมตณฺหา อพฺยากตา, ธมฺมตณฺหา น ทุกฺขสมุทโยติฯ</p>





