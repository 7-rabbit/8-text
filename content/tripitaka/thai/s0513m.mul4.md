<h1>๕. ปญฺจกนิปาโต</h1>
<h2>๑. มณิกุณฺฑลวโคฺค</h2>
<ol>
<li>
<p> ๓๕๑. มณิกุณฺฑลชาตกํ (๕-๑-๑)
</ol></p>


<ol>
<li>
ชีโน  
  
  
รถสฺสํ มณิกุณฺฑเล จ, ปุเตฺต จ ทาเร จ ตเถว ชีโน;  
  
สเพฺพสุ โภเคสุ อเสสเกสุ  
อเสสิเตสุ (สี. ปี.), อเสสิเกสุ (ก.)  
, กสฺมา น สนฺตปฺปสิ โสกกาเลฯ  
</li>
  
<li>
ปุเพฺพว มจฺจํ วิชหนฺติ โภคา, มโจฺจ วา เต  
จ เน (ปี.), ธเน (ก.)  
ปุพฺพตรํ ชหาติ;  
  
อสสฺสตา โภคิโน กามกามิ, ตสฺมา น โสจามหํ โสกกาเลฯ  
</li>
  
<li>
อุเทติ อาปูรติ เวติ  
ปูเรติ ขียติ (สฺยา.)  
จโนฺท, อตฺถํ ตเปตฺวาน  
อนฺธํ ตเปตฺวาน (ก.), อตฺถงฺคเมตฺวาน (สฺยา.), เอตฺถ ‘‘ตเปตฺวาน อตฺถํ ปเลตี’’ติ สมฺพโนฺธ  
ปเลติ สูริโย;  
  
วิทิตา  
วิชิตา (สฺยา.)  
มยา สตฺตุก โลกธมฺมา, ตสฺมา น โสจามหํ โสกกาเลฯ  
</li>
  
<li>
อลโส คิหี กามโภคี น สาธุ, อสญฺญโต  
ปพฺพชิโต น สาธุ;  
  
ราชา น สาธุ อนิสมฺมการี, โย ปณฺฑิโต โกธโน ตํ น สาธุฯ  
</li>
  
<li>
นิสมฺม ขตฺติโย กยิรา, นานิสมฺม ทิสมฺปติ;  
  
นิสมฺมการิโน ราช  
รโญฺญ (สี. สฺยา.)  
, ยโส กิตฺติ จ วฑฺฒตีติฯ  
</li>
  
มณิกุณฺฑลชาตกํ ปฐมํฯ  
</li>
  
<li>
<p> ๓๕๒. สุชาตชาตกํ (๕-๑-๒)
</ol></p>


<ol>
<li>
กิํ  
นุ สนฺตรมาโนว, ลายิตฺวา หริตํ ติณํ;  
  
ขาท ขาทาติ ลปสิ, คตสตฺตํ ชรคฺควํฯ  
</li>
  
<li>
น หิ อเนฺนน ปาเนน, มโต โคโณ สมุฎฺฐเห;  
  
ตฺวญฺจ ตุจฺฉํ วิลปสิ, ยถา ตํ ทุมฺมตี ตถาฯ  
</li>
  
<li>
ตเถว ติฎฺฐติ สีสํ, หตฺถปาทา จ วาลธิ;  
  
โสตา ตเถว ติฎฺฐนฺติ  
โส ตาต ตเถว ติฎฺฐติ (ก.)  
, มเญฺญ โคโณ สมุฎฺฐเหฯ  
</li>
  
<li>
เนวยฺยกสฺส สีสญฺจ  
สีสํ วา (สี. สฺยา. ปี.)  
, หตฺถปาทา จ ทิสฺสเร;  
  
รุทํ มตฺติกถูปสฺมิํ, นนุ ตฺวเญฺญว ทุมฺมติฯ  
</li>
  
<li>
อาทิตฺตํ  
วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ  
โอสิญฺจิ (ก.)  
, สพฺพํ นิพฺพาปเย ทรํฯ  
</li>
  
<li>
อพฺพหี  
อพฺพูฬฺหํ (สี. สฺยา.), อพฺภูฬฺหํ (ก.)  
วต เม สลฺลํ, ยมาสิ หทยสฺสิตํ  
โสกํ หทยนิสฺสิตํ (สี. สฺยา.)  
;  
  
โย  
เม โสกปเรตสฺส, ปิตุ โสกํ อปานุทิฯ  
</li>
  
<li>
โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน มาณวฯ  
</li>
  
<li>
เอวํ กโรนฺติ สปฺปญฺญา, เย โหนฺติ อนุกมฺปกา;  
  
วินิวเตฺตนฺติ โสกมฺหา, สุชาโต ปิตรํ ยถาติฯ  
</li>
  
สุชาตชาตกํ ทุติยํฯ  
</li>
  
<li>
<p> ๓๕๓. เวนสาขชาตกํ (๕-๑-๓)
</ol></p>


<ol>
<li>
นยิทํ นิจฺจํ ภวิตพฺพํ พฺรหฺมทตฺต, เขมํ สุภิกฺขํ สุขตา จ กาเย;  
  
อตฺถจฺจเย มา อหุ สมฺปมูโฬฺห, ภินฺนปฺลโว สาครเสฺสว มเชฺฌฯ  
</li>
  
<li>
ยานิ  
กโรติ ปุริโส, ตานิ อตฺตนิ ปสฺสติ;  
  
กลฺยาณการี กลฺยาณํ, ปาปการี จ ปาปกํ;  
  
ยาทิสํ วปเต พีชํ, ตาทิสํ หรเต ผลํฯ  
</li>
  
<li>
อิทํ ตทาจริยวโจ, ปาราสริโย ยทพฺรวิ;  
  
มา สุ  
มา สฺสุ (สี. สฺยา. ปี.)  
ตฺวํ อกริ ปาปํ, ยํ ตฺวํ ปจฺฉา กตํ ตเปฯ  
</li>
  
<li>
อยเมว โส ปิงฺคิย  
โส ปิงฺคิโย (สฺยา.), โสปิ ภิโยฺย (ก.)  
เวนสาโข,  
โธนสาโข (ก. สี. ปี.)  
ยมฺหิ  
ฆาตยิํ ขตฺติยานํ สหสฺสํ;  
  
อลงฺกเต จนฺทนสารานุลิเตฺต, ตเมว ทุกฺขํ ปจฺจาคตํ มมํฯ  
</li>
  
<li>
สามา จ  
สามาปิ (สี. สฺยา.)  
โข จนฺทนลิตฺตคตฺตา  
คตฺตี (ก. สี. สฺยา. ปี.)  
, ลฎฺฐีว โสภญฺชนกสฺส อุคฺคตา;  
  
อทิสฺวา  
อทิสฺวาว (สี.)  
กาลํ กริสฺสามิ อุพฺพริํ, ตํ เม อิโต ทุกฺขตรํ ภวิสฺสตีติฯ  
</li>
  
เวนสาขชาตกํ  
โธนสาขชาตกํ (ก. สี. ปี.)  
ตติยํฯ  
</li>
  
<li>
<p> ๓๕๔. อุรคชาตกํ (๕-๑-๔)
</ol></p>


<ol>
<li>
อุรโคว ตจํ ชิณฺณํ, หิตฺวา คจฺฉติ สํ ตนุํ;  
  
เอวํ สรีเร นิโพฺภเค, เปเต กาลงฺกเต สติฯ  
</li>
  
<li>
ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คติฯ  
</li>
  
<li>
อนวฺหิโต  
ตโต อาคา, อนนุญฺญาโต  
นานุญฺญาโต (ก.)  
อิโต คโต;  
  
ยถาคโต ตถา คโต, ตตฺถ กา ปริเทวนาฯ  
</li>
  
<li>
ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คติฯ  
</li>
  
<li>
สเจ โรเท กิสา  
กิสี (ปี.)  
อสฺสํ, ตสฺสา เม กิํ ผลํ สิยา;  
  
ญาติมิตฺตสุหชฺชานํ  
, ภิโยฺย โน อรตี สิยาฯ  
</li>
  
<li>
ฑยฺหมาโน  
น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คติฯ  
</li>
  
<li>
ยถาปิ ทารโก จนฺทํ, คจฺฉนฺตมนุโรทติ;  
  
เอวํ สมฺปทเมเวตํ, โย เปตมนุโสจติฯ  
</li>
  
<li>
ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คติฯ  
</li>
  
<li>
ยถาปิ อุทกกุโมฺภ, ภิโนฺน อปฺปฎิสนฺธิโย;  
  
เอวํ สมฺปทเมเวตํ, โย เปตมนุโสจติฯ  
</li>
  
<li>
ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตีติฯ  
</li>
  
อุรคชาตกํ จตุตฺถํฯ  
</li>
  
<li>
<p> ๓๕๕. ฆฎชาตกํ (๕-๑-๕)
</ol></p>


<ol>
<li>
อเญฺญ โสจนฺติ โรทนฺติ, อเญฺญ อสฺสุมุขา ชนา;  
  
ปสนฺนมุขวโณฺณสิ, กสฺมา ฆฎ  
ฆต (สี. ปี.)  
น โสจสิฯ  
</li>
  
<li>
นาพฺภตีตหโร โสโก, นานาคตสุขาวโห;  
  
ตสฺมา ธงฺก  
วํก (ปี.)  
น โสจามิ, นตฺถิ โสเก ทุตียตา  
โสโก ทุตียกา (ก.)  
ฯ  
</li>
  
<li>
โสจํ ปณฺฑุ กิโส โหติ, ภตฺตญฺจสฺส น รุจฺจติ;  
  
อมิตฺตา สุมนา โหนฺติ, สลฺลวิทฺธสฺส รุปฺปโตฯ  
</li>
  
<li>
คาเม  
วา ยทิ วารเญฺญ, นิเนฺน วา ยทิ วา ถเล;  
  
ฐิตํ มํ นาคมิสฺสติ, เอวํ ทิฎฺฐปโท อหํฯ  
</li>
  
<li>
ยสฺสตฺตา นาลเมโกว, สพฺพกามรสาหโร;  
  
สพฺพาปิ ปถวี ตสฺส, น สุขํ อาวหิสฺสตีติฯ  
</li>
  
ฆฎชาตกํ ปญฺจมํฯ  
</li>
  
<li>
<p> ๓๕๖. โกรณฺฑิยชาตกํ (๕-๑-๖)
</ol></p>


<ol>
<li>
เอโก  
  
อรเญฺญ คิริกนฺทรายํ, ปคฺคยฺห ปคฺคยฺห สิลํ ปเวจฺฉสิ  
ปเวชฺฌสิ (สฺยา. สี. อฎฺฐ.)  
;  
  
ปุนปฺปุนํ สนฺตรมานรูโป, โกรณฺฑิย  
การณฺฑิย (สี. สฺยา. ปี.)  
โก นุ ตว ยิธโตฺถฯ  
</li>
  
<li>
อหญฺหิมํ สาคร เสวิตนฺตํ, สมํ กริสฺสามิ ยถาปิ ปาณิ;  
  
วิกิริย สานูนิ จ ปพฺพตานิ จ, ตสฺมา สิลํ ทริยา ปกฺขิปามิฯ  
</li>
  
<li>
นยิมํ มหิํ อรหติ ปาณิกปฺปํ, สมํ มนุโสฺส กรณาย เมโก;  
  
มญฺญามิมเญฺญว ทริํ ชิคีสํ  
ชิคิํสํ (สี. สฺยา. ปี.)  
, โกรณฺฑิย  
หาหสิ  
หายสิ (สฺยา. ก.)  
ชีวโลกํฯ  
</li>
  
<li>
สเจ อหํ  
อยํ (สี. สฺยา. ปี.)  
ภูตธรํ น สกฺกา  
สโกฺก (สฺยา. ก.)  
, สมํ มนุโสฺส กรณาย เมโก;  
  
เอวเมว ตฺวํ พฺรเหฺม อิเม มนุเสฺส, นานาทิฎฺฐิเก นานยิสฺสสิ เต  
เน (ก.)  
ฯ  
</li>
  
<li>
สงฺขิตฺตรูเปน ภวํ มมตฺถํ, อกฺขาสิ โกรณฺฑิย เอวเมตํ;  
  
ยถา น สกฺกา ปถวี สมายํ, กตฺตุํ มนุเสฺสน ตถา มนุสฺสาติฯ  
</li>
  
โกรณฺฑิยชาตกํ ฉฎฺฐํฯ  
</li>
  
<li>
<p> ๓๕๗. ลฎุกิกชาตกํ (๕-๑-๗)
</ol></p>


<ol>
<li>
วนฺทามิ ตํ กุญฺชร สฎฺฐิหายนํ, อารญฺญกํ ยูถปติํ ยสสฺสิํ;  
  
ปเกฺขหิ ตํ ปญฺชลิกํ กโรมิ, มา เม วธี ปุตฺตเก ทุพฺพลายฯ  
</li>
  
<li>
วนฺทามิ  
ตํ กุญฺชร เอกจาริํ, อารญฺญกํ ปพฺพตสานุโคจรํ;  
  
ปเกฺขหิ ตํ ปญฺชลิกํ กโรมิ, มา  
เม วธี ปุตฺตเก ทุพฺพลาย;  
</li>
  
<li>
วมิสฺสามิ เต ลฎุกิเก ปุตฺตกานิ, กิํ เม ตุวํ กาหสิ ทุพฺพลาสิ;  
  
สตํ สหสฺสานิปิ ตาทิสีนํ, วาเมน ปาเทน ปโปถเยยฺยํฯ  
</li>
  
<li>
น เหว สพฺพตฺถ พเลน กิจฺจํ, พลญฺหิ พาลสฺส วธาย โหติ;  
  
กริสฺสามิ เต นาคราชา อนตฺถํ, โย เม วธี ปุตฺตเก ทุพฺพลายฯ  
</li>
  
<li>
กากญฺจ ปสฺส ลฎุกิกํ, มณฺฑูกํ นีลมกฺขิกํ;  
  
เอเต นาคํ อฆาเตสุํ, ปสฺส เวรสฺส เวรินํ;  
  
ตสฺมา หิ เวรํ น กยิราถ, อปฺปิเยนปิ เกนจีติฯ  
</li>
  
ลฎุกิกชาตกํ สตฺตมํฯ  
</li>
  
<li>
<p> ๓๕๘. จูฬธมฺมปาลชาตกํ (๕-๑-๘)
</ol></p>


<ol>
<li>
อหเมว  
ทูสิยา ภูนหตา, รโญฺญ มหาปตาปสฺส;  
  
เอตํ มุญฺจตุ ธมฺมปาลํ, หเตฺถ เม เทว เฉเทหิฯ  
</li>
  
<li>
อหเมว ทูสิยา ภูนหตา, รโญฺญ มหาปตาปสฺส;  
  
เอตํ มุญฺจตุ ธมฺมปาลํ, ปาเท เม เทว เฉเทหิฯ  
</li>
  
<li>
อหเมว ทูสิยา ภูนหตา, รโญฺญ มหาปตาปสฺส;  
  
เอตํ  
มุญฺจตุ ธมฺมปาลํ, สีสํ เม เทว เฉเทหิฯ  
</li>
  
<li>
น หิ  
นห (สี. สฺยา. ปี.) เอตฺถ ห-กาโร เขเท  
นูนิมสฺส รโญฺญ, มิตฺตามจฺจา จ วิชฺชเร สุหทา;  
  
เย น วทนฺติ ราชานํ, มา ฆาตยิ โอรสํ ปุตฺตํฯ  
</li>
  
<li>
น หิ  
นห (สี. สฺยา. ปี.) เอตฺถ ห-กาโร เขเท  
นูนิมสฺส รโญฺญ, ญาตี มิตฺตา จ วิชฺชเร สุหทา;  
  
เย น วทนฺติ ราชานํ, มา ฆาตยิ อตฺรชํ ปุตฺตํฯ  
</li>
  
<li>
จนฺทนสารานุลิตฺตา  
, พาหา ฉิชฺชนฺติ ธมฺมปาลสฺส;  
  
ทายาทสฺส ปถพฺยา, ปาณา เม เทว รุชฺฌนฺตีติฯ  
</li>
  
จูฬธมฺมปาลชาตกํ อฎฺฐมํฯ  
</li>
  
<li>
<p> ๓๕๙. สุวณฺณมิคชาตกํ (๕-๑-๙)
</ol></p>


<ol>
<li>
วิกฺกม เร หริปาท  
มหามิค (สี. สฺยา. ปี.)  
, วิกฺกม เร มหามิค  
หรีปท (สี. สฺยา. ปี.)  
;  
  
ฉินฺท วารตฺติกํ ปาสํ, นาหํ เอกา วเน รเมฯ  
</li>
  
<li>
วิกฺกมามิ น ปาเรมิ, ภูมิํ สุมฺภามิ เวคสา;  
  
ทโฬฺห วารตฺติโก ปาโส, ปาทํ เม ปริกนฺตติฯ  
</li>
  
<li>
อตฺถรสฺสุ ปลาสานิ, อสิํ นิพฺพาห ลุทฺทก;  
  
ปฐมํ มํ วธิตฺวาน, หน ปจฺฉา มหามิคํฯ  
</li>
  
<li>
น เม สุตํ วา ทิฎฺฐํ วา, ภาสนฺติํ มานุสิํ มิคิํ  
น เม สุตา วา ทิฎฺฐา วา, ภาสนฺตี มานุสิํ มิคี (ฎีกา)  
;  
  
ตฺวญฺจ ภเทฺท สุขี โหหิ, เอโส จาปิ มหามิโคฯ  
</li>
  
<li>
เอวํ ลุทฺทก นนฺทสฺสุ, สห สเพฺพหิ ญาติภิ;  
  
ยถาหมชฺช  
นนฺทามิ, มุตฺตํ ทิสฺวา มหามิคนฺติฯ  
</li>
  
สุวณฺณมิคชาตกํ นวมํฯ  
</li>
  
<li>
<p> ๓๖๐. สุโยนนฺทีชาตกํ (๕-๑-๑๐)
</ol></p>


<ol>
<li>
วาติ  
คโนฺธ ติมิรานํ, กุสมุโทฺท จ  
ว (สฺยา. ปี.)  
โฆสวา;  
  
ทูเร อิโต สุโยนนฺที  
อิโต หิ สุสนฺที (สี. สฺยา.), อิโตปิ สุโสฺสนฺที (ปี.)  
, ตมฺพกามา ตุทนฺติ มํฯ  
</li>
  
<li>
กถํ สมุทฺทมตริ, กถํ อทฺทกฺขิ เสทุมํ  
เสรุมํ (สี. สฺยา. ปี.)  
;  
  
กถํ ตสฺสา จ ตุยฺหญฺจ, อหุ สคฺค  
อคฺค (สี. สฺยา.)  
สมาคโมฯ  
</li>
  
<li>
กุรุกจฺฉา  
ภรุกจฺฉา (สี. สฺยา. ปี.)  
ปยาตานํ, วาณิชานํ ธเนสินํ;  
  
มกเรหิ อภิทา  
มกเรหิพฺภิทา (สี.), มกเรหิ’ภิทา (สฺยา.), มกเรหิ ภินฺนา (ปี.)  
นาวา, ผลเกนาหมปฺลวิํฯ  
</li>
  
<li>
สา  
มํ สเณฺหน มุทุนา, นิจฺจํ จนฺทนคนฺธินี;  
  
อเงฺคน  
อเงฺกน (ปี. ก.)  
อุทฺธรี ภทฺทา, มาตา ปุตฺตํว โอรสํฯ  
</li>
  
<li>
สา มํ อเนฺนน ปาเนน, วเตฺถน สยเนน จ;  
  
อตฺตนาปิ จ มนฺทกฺขี, เอวํ ตมฺพ วิชานาหีติฯ  
</li>
  
สุโยนนฺทีชาตกํ ทสมํฯ  
</li>
  
มณิกุณฺฑลวโคฺค ปฐโมฯ  
</li>
  
<p>ตสฺสุทฺทานํ –
</ol></p>


<p>
อถ ชินวโร หริตํ ติณโก, อถ  
ภินฺนปฺลโว อุรโคว ฆโฎ;  
  
ทริยา ปุน กุญฺชร ภูนหตา, มิคมุตฺตมสคฺควเรน ทสาติฯ  
</p>
  
<h2>๒. วณฺณาโรหวโคฺค</h2>
<ol>
<li>
<p> ๓๖๑. วณฺณาโรหชาตกํ (๕-๒-๑)
</ol></p>


<ol>
<li>
วณฺณาโรเหน ชาติยา, พลนิกฺกมเนน จ;  
  
สุพาหุ น มยา เสโยฺย, สุทาฐ อิติ ภาสสิฯ  
</li>
  
<li>
วณฺณาโรเหน ชาติยา, พลนิกฺกมเนน จ;  
  
สุทาโฐ น มยา เสโยฺย, สุพาหุ อิติ ภาสสิฯ  
</li>
  
<li>
เอวํ เจ มํ วิหรนฺตํ, สุพาหุ สมฺม ทุพฺภสิ;  
  
น ทานาหํ ตยา สทฺธิํ, สํวาสมภิโรจเยฯ  
</li>
  
<li>
โย  
ปเรสํ วจนานิ, สทฺทเหยฺย  
สทฺทเหถ (สี. สฺยา. ปี.)  
ยถาตถํ;  
  
ขิปฺปํ ภิเชฺชถ มิตฺตสฺมิํ, เวรญฺจ ปสเว พหุํฯ  
</li>
  
<li>
น  
โส มิโตฺต โย สทา อปฺปมโตฺต, เภทาสงฺกี รนฺธเมวานุปสฺสี;  
  
ยสฺมิญฺจ เสตี อุรสีว ปุโตฺต, ส เว มิโตฺต โย อเภโชฺช ปเรหีติฯ  
</li>
  
วณฺณาโรหชาตกํ ปฐมํฯ  
</li>
  
<li>
<p> ๓๖๒. สีลวีมํสชาตกํ (๕-๒-๒)
</ol></p>


<ol>
<li>
สีลํ  
เสโยฺย สุตํ เสโยฺย, อิติ เม สํสโย อหุ;  
  
สีลเมว สุตา เสโยฺย, อิติ เม นตฺถิ สํสโยฯ  
</li>
  
<li>
โมฆา ชาติ จ วโณฺณ จ, สีลเมว กิรุตฺตมํ;  
  
สีเลน อนุเปตสฺส, สุเตนโตฺถ น วิชฺชติฯ  
</li>
  
<li>
ขตฺติโย จ อธมฺมโฎฺฐ, เวโสฺส จาธมฺมนิสฺสิโต;  
  
เต ปริจฺจชฺชุโภ โลเก, อุปปชฺชนฺติ ทุคฺคติํฯ  
</li>
  
<li>
ขตฺติยา พฺราหฺมณา เวสฺสา, สุทฺทา จณฺฑาลปุกฺกุสา;  
  
อิธ ธมฺมํ จริตฺวาน, ภวนฺติ ติทิเว สมาฯ  
</li>
  
<li>
น เวทา สมฺปรายาย, น ชาติ นาปิ  
โนปิ (ปี.)  
พนฺธวา;  
  
สกญฺจ สีลํ สํสุทฺธํ, สมฺปรายาย สุขาย จาติ  
สุขาวหนฺติ (สี. สฺยา.)  
ฯ  
</li>
  
สีลวีมํสชาตกํ ทุติยํฯ  
</li>
  
<li>
<p> ๓๖๓. หิริชาตกํ (๕-๒-๓)
</ol></p>


<ol>
<li>
หิริํ ตรนฺตํ วิชิคุจฺฉมานํ, ตวาหมสฺมี อิติ ภาสมานํ;  
  
เสยฺยานิ กมฺมานิ อนาทิยนฺตํ, เนโส มมนฺติ อิติ นํ วิชญฺญาฯ  
</li>
  
<li>
ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ  
ภาสมานํ, ปริชานนฺติ ปณฺฑิตาฯ  
</li>
  
<li>
น  
โส มิโตฺต โย สทา อปฺปมโตฺต, เภทาสงฺกี รนฺธเมวานุปสฺสี;  
  
ยสฺมิญฺจ เสตี อุรสีว ปุโตฺต, ส เว มิโตฺต โย อเภโชฺช ปเรหิฯ  
</li>
  
<li>
ปาโมชฺชกรณํ ฐานํ, ปสํสาวหนํ สุขํ;  
  
ผลานิสํโส ภาเวติ, วหโนฺต โปริสํ ธุรํฯ  
</li>
  
<li>
ปวิเวกรสํ  
ปิตฺวา, รสํ อุปสมสฺส จ;  
  
นิทฺทโร โหติ นิปฺปาโป, ธมฺมปฺปีติรสํ ปิวนฺติฯ  
</li>
  
หิริชาตกํ ตติยํฯ  
</li>
  
<li>
<p> ๓๖๔. ขโชฺชปนกชาตกํ (๕-๒-๔)
</ol></p>


<ol>
<li>
โก นุ สนฺตมฺหิ ปโชฺชเต, อคฺคิปริเยสนํ จรํ;  
  
อทฺทกฺขิ รตฺติ  
รตฺติํ (สฺยา.)  
ขโชฺชตํ, ชาตเวทํ อมญฺญถฯ  
</li>
  
<li>
สฺวสฺส โคมยจุณฺณานิ, อภิมตฺถํ ติณานิ จ;  
  
วิปรีตาย สญฺญาย, นาสกฺขิ ปชฺชเลตเวฯ  
</li>
  
<li>
เอวมฺปิ อนุปาเยน, อตฺถํ น ลภเต มิโค  
มูโค (สฺยา.)  
;  
  
วิสาณโต ควํ โทหํ, ยตฺถ ขีรํ น วินฺทติฯ  
</li>
  
<li>
วิวิเธหิ อุปาเยหิ, อตฺถํ ปโปฺปนฺติ มาณวา;  
  
นิคฺคเหน อมิตฺตานํ, มิตฺตานํ ปคฺคเหน จฯ  
</li>
  
<li>
เสนาโมกฺขปลาเภน  
  
เสนี โมกฺขูปลาเภน (สฺยา.)  
, วลฺลภานํ นเยน จ;  
  
ชคติํ ชคติปาลา, อาวสนฺติ วสุนฺธรนฺติฯ  
</li>
  
ขโชฺชปนกชาตกํ จตุตฺถํฯ  
</li>
  
<li>
<p> ๓๖๕. อหิตุณฺฑิกชาตกํ (๕-๒-๕)
</ol></p>


<ol>
<li>
ธุโตฺตมฺหิ สมฺม สุมุข, ชูเต อกฺขปราชิโต;  
  
หเรหิ  
เสเวหิ (ปี.)  
อมฺพปกฺกานิ, วีริยํ เต ภกฺขยามเสฯ  
</li>
  
<li>
อลิกํ วต มํ สมฺม, อภูเตน ปสํสสิ;  
  
โก เต สุโต วา ทิโฎฺฐ วา, สุมุโข นาม มกฺกโฎฯ  
</li>
  
<li>
อชฺชาปิ  
เม ตํ มนสิ  
เต มํ สรสิ (ก.)  
, ยํ มํ ตฺวํ อหิตุณฺฑิก;  
  
ธญฺญาปณํ ปวิสิตฺวา, มโตฺต  
มุโตฺต (ก.)  
ฉาตํ หนาสิ มํฯ  
</li>
  
<li>
ตาหํ สรํ ทุกฺขเสยฺยํ, อปิ รชฺชมฺปิ การเย;  
  
เนวาหํ ยาจิโต ทชฺชํ, ตถา หิ ภยตชฺชิโตฯ  
</li>
  
<li>
ยญฺจ ชญฺญา กุเล ชาตํ, คเพฺภ ติตฺตํ อมจฺฉริํ;  
  
เตน สขิญฺจ มิตฺตญฺจ, ธีโร สนฺธาตุมรหตีติฯ  
</li>
  
อหิตุณฺฑิกชาตกํ ปญฺจมํฯ  
</li>
  
<li>
<p> ๓๖๖. คุมฺพิยชาตกํ (๕-๒-๖)
</ol></p>


<ol>
<li>
มธุวณฺณํ  
มธุรสํ, มธุคนฺธํ วิสํ อหุ;  
  
คุมฺพิโย  
ฆาสเมสาโน, อรเญฺญ โอทหี วิสํฯ  
</li>
  
<li>
มธุ อิติ มญฺญมานา  
มธูติ มญฺญมานาย (ก.)  
, เย ตํ วิสมขาทิสุํ  
วิสมสายิสุํ (สี. สฺยา.)  
;  
  
เตสํ ตํ กฎุกํ อาสิ, มรณํ เตนุปาคมุํฯ  
</li>
  
<li>
เย จ โข ปฎิสงฺขาย, วิสํ ตํ ปริวชฺชยุํ;  
  
เต อาตุเรสุ สุขิตา, ฑยฺหมาเนสุ นิพฺพุตาฯ  
</li>
  
<li>
เอวเมว มนุเสฺสสุ, วิสํ กามา สโมหิตา;  
  
อามิสํ พนฺธนเญฺจตํ, มจฺจุเวโส  
ปจฺจุวโส (สี. สฺยา.)  
คุหาสโยฯ  
</li>
  
<li>
เอวเมว อิเม กาเม, อาตุรา ปริจาริเก  
ปริจารเก (ก.)  
;  
  
เย สทา ปริวเชฺชนฺติ, สงฺคํ โลเก อุปจฺจคุนฺติฯ  
</li>
  
คุมฺพิยชาตกํ ฉฎฺฐํฯ  
</li>
  
<li>
<p> ๓๖๗. สาฬิยชาตกํ (๕-๒-๗)
</ol></p>


<ol>
<li>
ยฺวายํ สาฬิย  
สาลิย (สี. สฺยา. ปี.), สาฬิก (?)  
ฉาโปติ, กณฺหสปฺปํ อคาหยิ;  
  
เตน สเปฺปนยํ ทโฎฺฐ, หโต ปาปานุสาสโกฯ  
</li>
  
<li>
อหนฺตาร  
อหนนฺต (ปี.), อหรนฺต (?)  
มหนฺตารํ, โย นโร หนฺตุมิจฺฉติ;  
  
เอวํ โส นิหโต เสติ, ยถายํ ปุริโส หโตฯ  
</li>
  
<li>
อหนฺตาร  
  
อหนนฺต (สี. สฺยา. ปี.), อหรนฺต (?)  
มฆาเตนฺตํ, โย นโร หนฺตุมิจฺฉติ;  
  
เอวํ โส นิหโต เสติ, ยถายํ ปุริโส หโตฯ  
</li>
  
<li>
ยถา ปํสุมุฎฺฐิํ ปุริโส, ปฎิวาตํ ปฎิกฺขิเป;  
  
ตเมว  
โส รโช หนฺติ, ตถายํ ปุริโส หโตฯ  
</li>
  
<li>
โย อปฺปทุฎฺฐสฺส นรสฺส ทุสฺสติ, สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ, สุขุโม รโช ปฎิวาตํว ขิโตฺตติฯ  
</li>
  
สาฬิยชาตกํ สตฺตมํฯ  
</li>
  
<li>
<p> ๓๖๘. ตจสารชาตกํ (๕-๒-๘)
</ol></p>


<ol>
<li>
อมิตฺตหตฺถตฺถคตา  
หตฺถตฺตคตา (กตฺถจิ, สี. นิยฺย)  
, ตจสารสมปฺปิตา;  
  
ปสนฺนมุขวณฺณาตฺถ, กสฺมา ตุเมฺห น โสจถฯ  
</li>
  
<li>
น  
โสจนาย ปริเทวนาย, อโตฺถว ลโพฺภ  
อโตฺถ จ ลพฺภา (สี. สฺยา.), อโตฺถธ ลพฺภา (อ. นิ. ๕.๔๘)  
อปิ อปฺปโกปิ;  
  
โสจนฺตเมนํ ทุขิตํ วิทิตฺวา, ปจฺจตฺถิกา อตฺตมนา ภวนฺติฯ  
</li>
  
<li>
ยโต จ โข ปณฺฑิโต อาปทาสุ, น เวธตี อตฺถวินิจฺฉยญฺญู;  
  
ปจฺจตฺถิกาสฺส  
ปจฺจตฺถิกา เต (ก.)  
ทุขิตา ภวนฺติ, ทิสฺวา มุขํ อวิการํ ปุราณํฯ  
</li>
  
<li>
ชเปฺปน มเนฺตน สุภาสิเตน, อนุปฺปทาเนน ปเวณิยา วา;  
  
ยถา  
ยถา ยตฺถ ลเภถ อตฺถํ, ตถา ตถา ตตฺถ ปรกฺกเมยฺยฯ  
</li>
  
<li>
ยโต  
จ ชาเนยฺย อลพฺภเนโยฺย, มยา ว  
มยา วา (สฺยา. ก.)  
อเญฺญน วา เอส อโตฺถ;  
  
อโสจมาโน อธิวาสเยยฺย, กมฺมํ ทฬฺหํ กินฺติ กโรมิ ทานีติฯ  
</li>
  
ตจสารชาตกํ อฎฺฐมํฯ  
</li>
  
<li>
<p> ๓๖๙. มิตฺตวินฺทกชาตกํ (๕-๒-๙)
</ol></p>


<ol>
<li>
กฺยาหํ เทวานมกรํ, กิํ ปาปํ ปกตํ มยา;  
  
ยํ เม สิรสฺมิํ โอหจฺจ  
อุหจฺจ (ก.), อุหจฺจ (ปี.)  
, จกฺกํ ภมติ มตฺถเกฯ  
</li>
  
<li>
อติกฺกมฺม รมณกํ, สทามตฺตญฺจ ทูภกํ;  
  
พฺรหฺมตฺตรญฺจ ปาสาทํ, เกนเตฺถน อิธาคโตฯ  
</li>
  
<li>
อิโต พหุตรา โภคา, อตฺร มเญฺญ ภวิสฺสเร;  
  
อิติ เอตาย สญฺญาย, ปสฺส มํ พฺยสนํ คตํฯ  
</li>
  
<li>
จตุพฺภิ อฎฺฐชฺฌคมา, อฎฺฐาหิปิ จ  
อฎฺฐาหิ จาปิ (สี. สฺยา.), อฎฺฐาภิ จาปิ (ก.)  
โสฬส;  
  
โสฬสาหิ จ พาตฺติํส, อตฺริจฺฉํ จกฺกมาสโท;  
</li>
  
<p>อิจฺฉาหตสฺส โปสสฺส, จกฺกํ ภมติ มตฺถเกฯ
</ol></p>


<ol>
<li>
อุปริวิสาลา ทุปฺปูรา, อิจฺฉา วิสฎคามินี  
อุปริ วิสาลํ ทุปฺปูรํ, อิจฺฉาวิสทคามินี (สี.)  
;  
  
เย  
จ ตํ อนุคิชฺฌนฺติ, เต โหนฺติ จกฺกธาริโนติฯ  
</li>
  
มิตฺตวินฺทกชาตกํ นวมํฯ  
</li>
  
<li>
<p> ๓๗๐. ปลาสชาตกํ (๕-๒-๑๐)
</ol></p>


<ol>
<li>
หํโส ปลาสมวจ, นิโคฺรโธ สมฺม ชายติ;  
  
องฺกสฺมิํ  
องฺคสฺมิํ (ก.)  
เต นิสิโนฺนว, โส เต มมฺมานิ เฉจฺฉติ  
ฉิชฺชติ (ก.)  
ฯ  
</li>
  
<li>
วฑฺฒตาเมว  
วทฺธิตเมว (ก.)  
นิโคฺรโธ, ปติฎฺฐสฺส ภวามหํ;  
  
ยถา ปิตา จ มาตา จ  
ปิตา วา มาตา วา (ปี.), มาตา วา ปิตา วา (ก.)  
, เอวํ เม โส ภวิสฺสติฯ  
</li>
  
<li>
ยํ  
ตฺวํ องฺกสฺมิํ วเฑฺฒสิ, ขีรรุกฺขํ ภยานกํ;  
  
อามนฺต โข ตํ คจฺฉาม, วุฑฺฒิ มสฺส น รุจฺจติฯ  
</li>
  
<li>
อิทานิ  
โข มํ ภาเยติ, มหาเนรุนิทสฺสนํ;  
  
หํสสฺส อนภิญฺญาย, มหา เม ภยมาคตํฯ  
</li>
  
<li>
น ตสฺส วุฑฺฒิ กุสลปฺปสตฺถา, โย วฑฺฒมาโน ฆสเต ปติฎฺฐํ;  
  
ตสฺสูปโรธํ ปริสงฺกมาโน, ปตารยี มูลวธาย ธีโรติฯ  
</li>
  
ปลาสชาตกํ ทสมํฯ  
</li>
  
วณฺณาโรหวโคฺค ทุติโย  
อิมสฺสุทฺทานํ ตติยวคฺคปริโยสาเน ภวิสฺสติ  
ฯ  
</li>
  
<h2>๓. อฑฺฒวโคฺค</h2>
</ol>
<ol>
<li>
<p> ๓๗๑. ทีฆีติโกสลชาตกํ (๕-๓-๑)
</ol></p>


<ol>
<li>
เอวํภูตสฺส เต ราช, อาคตสฺส วเส  
วโส (ปี. ก.)  
มม;  
  
อตฺถิ นุ โกจิ ปริยาโย, โย ตํ ทุกฺขา ปโมจเยฯ  
</li>
  
<li>
เอวํภูตสฺส  
เม ตาต, อาคตสฺส วเส ตว;  
  
นตฺถิ โน โกจิ ปริยาโย, โย มํ ทุกฺขา ปโมจเยฯ  
</li>
  
<li>
นาญฺญํ สุจริตํ ราช, นาญฺญํ ราช สุภาสิตํ;  
  
ตายเต มรณกาเล, เอวเมวิตรํ ธนํฯ  
</li>
  
<li>
อโกฺกจฺฉิ มํ อวธิ มํ, อชินิ มํ อหาสิ เม;  
  
เย จ ตํ อุปนยฺหนฺติ, เวรํ เตสํ น สมฺมติฯ  
</li>
  
<li>
อโกฺกจฺฉิ มํ อวธิ มํ, อชินิ มํ อหาสิ เม;  
  
เย จ ตํ นุปนยฺหนฺติ, เวรํ เตสูปสมฺมติฯ  
</li>
  
<li>
น หิ เวเรน เวรานิ, สมฺมนฺตีธ กุทาจนํ;  
  
อเวเรน จ สมฺมนฺติ, เอส ธโมฺม สนนฺตโนติฯ  
</li>
  
ทีฆีติโกสลชาตกํ ปฐมํฯ  
</li>
  
<li>
<p> ๓๗๒. มิคโปตกชาตกํ (๕-๓-๒)
</ol></p>


<ol>
<li>
อคารา  
ปจฺจุเปตสฺส, อนคารสฺส เต สโต;  
  
สมณสฺส น ตํ สาธุ, ยํ เปตมนุโสจสิฯ  
</li>
  
<li>
สํวาเสน  
หเว สกฺก, มนุสฺสสฺส มิคสฺส วา;  
  
หทเย  
ชายเต เปมํ, น ตํ สกฺกา อโสจิตุํฯ  
</li>
  
<li>
มตํ มริสฺสํ โรทนฺติ, เย รุทนฺติ ลปนฺติ จ;  
  
ตสฺมา ตฺวํ อิสิ มา โรทิ, โรทิตํ โมฆมาหุ สโนฺตฯ  
</li>
  
<li>
โรทิเตน หเว พฺรเหฺม, มโต เปโต สมุฎฺฐเห;  
  
สเพฺพ สงฺคมฺม โรทาม, อญฺญมญฺญสฺส ญาตเกฯ  
</li>
  
<li>
อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
อพฺพหิ วต เม สลฺลํ, ยมาสิ หทยสฺสิตํ;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน วาสวาติฯ  
</li>
  
มิคโปตกชาตกํ ทุติยํฯ  
</li>
  
<li>
<p> ๓๗๓. มูสิกชาตกํ (๕-๓-๓)
</ol></p>


<ol>
<li>
กุหิํ คตา กตฺถ คตา, อิติ ลาลปฺปตี ชโน;  
  
อหเมเวโก ชานามิ, อุทปาเน มูสิกา หตาฯ  
</li>
  
<li>
ยเญฺจตํ  
ยเถตํ (ปี.), ยเวตํ (ก.), ยเมตํ (กตฺถจิ)  
อิติ จีติ จ, คทฺรโภว นิวตฺตสิ;  
  
อุทปาเน มูสิกํ หนฺตฺวา, ยวํ ภเกฺขตุมิจฺฉสิฯ  
</li>
  
<li>
ทหโร จาสิ ทุเมฺมธ, ปฐมุปฺปตฺติโก  
ปฐมุปฺปตฺติโต (สี. ปี.)  
สุสุ;  
  
ทีฆเญฺจตํ  
  
ทีฆเมตํ (ปี.)  
สมาสชฺช  
สมาปชฺช (สฺยา. ก.)  
, น เต ทสฺสามิ ชีวิตํฯ  
</li>
  
<li>
นานฺตลิกฺขภวเนน, นางฺคปุตฺตปิเนน  
นางฺคปุตฺตสิเรน (สี. สฺยา. ปี.)  
วา;  
  
ปุเตฺตน หิ ปตฺถยิโต, สิโลเกหิ ปโมจิโตฯ  
</li>
  
<li>
สพฺพํ  
สุตมธีเยถ, หีนมุกฺกฎฺฐมชฺฌิมํ;  
  
สพฺพสฺส อตฺถํ ชาเนยฺย, น จ สพฺพํ ปโยชเย;  
  
โหติ ตาทิสโก กาโล, ยตฺถ อตฺถาวหํ สุตนฺติฯ  
</li>
  
มูสิกชาตกํ ตติยํฯ  
</li>
  
<li>
<p> ๓๗๔. จูฬธนุคฺคหชาตกํ (๕-๓-๔)
</ol></p>


<ol>
<li>
สพฺพํ  
ภณฺฑํ สมาทาย, ปารํ ติโณฺณสิ พฺราหฺมณ;  
  
<p>ปจฺจาคจฺฉ ลหุํ ขิปฺปํ, มมฺปิ ตาเรหิ ทานิโต ฯ
</ol></p>


<ol>
<li>
อสนฺถุตํ มํ จิรสนฺถุเตน, นิมีนิ โภตี อทฺธุวํ ธุเวน;  
  
มยาปิ โภตี นิมิเนยฺย อญฺญํ, อิโต อหํ ทูรตรํ คมิสฺสํฯ  
</li>
  
<li>
กายํ เอฬคลาคุเมฺพ  
เอฬคณคุเมฺพ (ก.)  
, กโรติ อหุหาสิยํ;  
  
นยีธ นจฺจคีตํ วา  
นยิธ นจฺจํ วา คีตํ วา (สี. สฺยา. ปี.)  
, ตาฬํ วา สุสมาหิตํ;  
  
อนมฺหิกาเล  
อนมฺหกาเล (ปี.)  
สุโสณิ  
สุโสฺสณิ (สี. สฺยา. ปี.)  
, กิํ นุ ชคฺฆสิ โสภเน  
โสภเณ (ปี. ก.)  
ฯ  
</li>
  
<li>
สิงฺคาล พาล ทุเมฺมธ, อปฺปปโญฺญสิ ชมฺพุก;  
  
ชีโน  
มจฺฉญฺจ เปสิญฺจ, กปโณ วิย ฌายสิฯ  
</li>
  
<li>
สุทสฺสํ วชฺชมเญฺญสํ, อตฺตโน ปน ทุทฺทสํ;  
  
ชีนา ปติญฺจ ชารญฺจ, มเญฺญ ตฺวเญฺญว  
มมฺปิ ตฺวเญฺญว (สี. สฺยา.), ตฺวมฺปิ มเญฺญว (ปี.)  
ฌายสิฯ  
</li>
  
<li>
เอวเมตํ มิคราช, ยถา ภาสสิ ชมฺพุก;  
  
สา นูนาหํ อิโต คนฺตฺวา, ภตฺตุ เหสฺสํ วสานุคาฯ  
</li>
  
<li>
โย หเร มตฺติกํ ถาลํ, กํสถาลมฺปิ โส หเร;  
  
กตเญฺจว  
กตํเยว (สี. สฺยา. ปี.)  
ตยา ปาปํ, ปุนเปวํ กริสฺสสีติฯ  
</li>
  
จูฬธนุคฺคหชาตกํ จตุตฺถํฯ  
</li>
  
<li>
<p> ๓๗๕. กโปตชาตกํ (๕-๓-๕)
</ol></p>


<ol>
<li>
อิทานิ โขมฺหิ สุขิโต อโรโค, นิกฺกณฺฎโก นิปฺปติโต กโปโต;  
  
กาหามิ ทานี หทยสฺส ตุฎฺฐิํ, ตถาหิมํ มํสสากํ พเลติฯ  
</li>
  
<li>
กายํ  
พลากา สิขิโน, โจรี ลงฺฆิปิตามหา;  
  
โอรํ พลาเก อาคจฺฉ, จโณฺฑ เม วายโส สขาฯ  
</li>
  
<li>
อลญฺหิ เต ชคฺฆิตาเย, มมํ ทิสฺวาน เอทิสํ;  
  
วิลูนํ สูทปุเตฺตน, ปิฎฺฐมเณฺฑน  
ปิฎฺฐมเทฺทน (สี. สฺยา. ปี.)  
มกฺขิตํฯ  
</li>
  
<li>
สุนฺหาโต  
สุวิลิโตฺตสิ, อนฺนปาเนน ตปฺปิโต;  
  
กเณฺฐ  
จ เต เวฬุริโย, อคมา นุ กชงฺคลํฯ  
</li>
  
<li>
มา เต มิโตฺต อมิโตฺต วา, อคมาสิ กชงฺคลํ;  
  
ปิญฺฉานิ ตตฺถ ลายิตฺวา, กเณฺฐ พนฺธนฺติ วฎฺฎนํฯ  
</li>
  
<li>
ปุนปาปชฺชสี สมฺม, สีลญฺหิ ตว ตาทิสํ;  
  
น หิ มานุสกา โภคา, สุภุญฺชา โหนฺติ ปกฺขินาติฯ  
</li>
  
กโปตชาตกํ ปญฺจมํฯ  
</li>
  
อฑฺฒวโคฺค ตติโยฯ  
</li>
  
<p>ตสฺสุทฺทานํ –
</ol></p>


<p>
อถ วณฺณ สสีล หิริ ลภเต, สุมุขา วิส สาฬิยมิตฺตวโร;  
  
อถ จกฺก ปลาส สราช สโต, ยว พาล กโปตก ปนฺนรสาติฯ  
</p>
  
<p>อถ วคฺคุทฺทานํ –</p>


<p>
ชีนญฺจ วณฺณํ อสมํวคุปฺปริ, สุเทสิตา ชาตกนฺติ สนฺติ วีสติ  
ชาตก ปญฺจวีสติ (?)  
;  
  
มเหสิโน พฺรหฺมจริตฺตมุตฺต-มโวจ คาถา อตฺถวตี สุพฺยญฺชนาติฯ  
</p>
  
ปญฺจกนิปาตํ นิฎฺฐิตํฯ  
</p>
  
  
  
  
  