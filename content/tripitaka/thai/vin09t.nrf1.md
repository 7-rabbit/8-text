<h1>ปาราชิกกณฺฑํ</h1>
<h3>๑. ปฐมปาราชิกวณฺณนา</h3>
<p>อิธ   ปน ฐตฺวา สิกฺขาปทานํ กมเภโท ปกาเสตโพฺพฯ กถํ – สพฺพสิกฺขาปทานํ ยถาสมฺภวํ เทสนากฺกโม, ปหานกฺกโม, ปฎิปตฺติกฺกโม, อุปฺปตฺติกฺกโมติ จตุพฺพิโธ กโม ลพฺภติฯ ตตฺถ ภควตา ราชคเห ภิกฺขูนํ ปาติโมกฺขุเทฺทสํ อนุชานเนฺตน ปาติโมกฺขุเทฺทสสฺส โย เทสนากฺกโม อนุญฺญาโต, ตํ เทสนากฺกมํ อนุกฺกมโนฺตว มหากสฺสโป ปฐมํ ปาราชิกุเทฺทสํ ปุจฺฉิ, ตทนนฺตรํ สงฺฆาทิเสสุเทฺทสํ, ตทนนฺตรํ อนิยตุเทฺทสํ, ตทนนฺตรํ วิตฺถารุเทฺทสํฯ ตทนนฺตรํ ภิกฺขุนิวิภงฺคญฺจ เตเนว อนุกฺกเมน ปุจฺฉิฯ ตโต ปรํ ตโย อาปตฺติกฺขเนฺธ สงฺคเหตุํ วินา คณนปริเจฺฉเทน เสขิยธเมฺม ปุจฺฉิฯ อาปตฺติกฺขเนฺธ สภาคโต ปฎฺฐาย ปุจฺฉโนฺต วีสติขนฺธเก ปุจฺฉิฯ นิทานุเทฺทสโนฺตคธานํ วา สรูเปน อนุทฺทิฎฺฐานํ ปุจฺฉนตฺถํ ขนฺธเก ปุจฺฉิฯ เอเตน ขนฺธเก ปญฺญตฺตา ถุลฺลจฺจยาปิ สงฺคหิตา โหนฺติฯ ปุจฺฉิตานุกฺกเมเนว อายสฺมา อุปาลิเตฺถโร พฺยากาสิฯ อยเมตฺถ ฯ อุภโตวิภงฺคขนฺธกโต ปน อุจฺจินิตฺวา ตทา ปริวาโร วิสุํ ปาฬิ กโต, อิมเมว วจนํ สนฺธาย อฎฺฐกถายํ วุตฺตํ ‘‘เอเตเนว อุปาเยน ขนฺธกํ ปริวาเรปิ อาโรปยิํสู’’ติอาทิ (ปารา. อฎฺฐ. ๑.ปฐมมหาสงฺคอีติกถา)ฯ อปิจ ปาฬิยํ ‘‘เอเตเนว อุปาเยน อุภโตวิภเงฺค ปุจฺฉิฯ ปุโฎฺฐ ปุโฎฺฐ อายสฺมา อุปาลิ วิสฺสเชฺชสี’’ติ (จูฬว. ๔๓๙) เอตฺตกเมว วุตฺตํฯ ตสฺมา เถโร อุภโตวิภเงฺค เอว ปุจฺฉิฯ วิสฺสชฺชโนฺต ปน อายสฺมา อุปาลิ นิรวเสสํ ทเสฺสโนฺต ขนฺธกปริวาเร อโนฺต กตฺวา เทเสสิฯ คณสชฺฌายกาเล ปน ตทา ขนฺธกปริวารา วิสุํ ปาฬิ กตาติ อยเมตฺถ ฯ</p>


<p>ยทิ เอวํ นิทานุเทฺทโส ปฐมเทสนาติ เจ? น, อุโปสถกฺขนฺธเก (มหาว. ๑๓๓) ‘‘ยานิ มยา ภิกฺขูนํ สิกฺขาปทานิ ปญฺญตฺตานิ, ตานิ เนสํ ปาติโมกฺขุเทฺทสํ อนุชาเนยฺย’’นฺติ  วจนโต, ‘‘ยสฺส สิยา อาปตฺตี’’ติ (มหาว. ๑๓๔) วจนโต จฯ อกุสลาพฺยากตานํ อาปตฺตีนํ ทิฎฺฐธมฺมสมฺปรายิกาสวฎฺฐานิยตฺตา ยถาภูตํ สีลสํวรเกน ปริวชฺชเนน ปหาตพฺพตฺตา เปตฺถ สมฺภวติ ‘‘ตาวเทว จตฺตาริ อกรณียานิ อาจิกฺขิตพฺพานี’’ติ  วจนโตฯ ตถา ‘‘สมาทาย สิกฺขติ สิกฺขาปเทสู’’ติ (ม. นิ. ๓.๗๕; วิภ. ๕๐๘) วจนโต ยถาภูตํ อาจิกฺขนสิกฺขเนน ปิ สมฺภวติฯ ยถุเทฺทสกฺกมํ ปริยาปุณิตพฺพปริยตฺติอเตฺถนาปิ ปฎิปตฺติกฺกโม, เอวมิเมหิ ตีหิ กเมหิ เทเสตพฺพานเมเตสํ สิกฺขาปทานํ ยถาสมฺภวํ  สมฺภวติฯ ตถา หิ ยํ ยํ สาธารณํ, ตํ ตํ ภิกฺขุํ อารพฺภ อุปฺปเนฺน เอว วตฺถุสฺมิํ ‘‘ยา ปน ภิกฺขุนี ฉนฺทโส เมถุนํ ธมฺม’’นฺติอาทินา นเยน ภิกฺขุนีนมฺปิ ปญฺญตฺตํฯ ยโต ภิกฺขุนีนํ ตํ อนุปฺปนฺนปญฺญตฺติ น สิยา, ตโต อนุปฺปนฺนปญฺญตฺติ ตสฺมิํ นตฺถีติ (ปริ. ๒๐๑-๒๐๒) ปริวารวจนํ น วิรุชฺฌติฯ เอตฺตาวตา ปุริเมน กมตฺตเยน ยํ ปฐมํ เทเสตพฺพํ, ตํ ปาราชิกุเทฺทเส ปฐมุปฺปนฺนตฺตา เมถุนธมฺมปาราชิกํ สพฺพปฐมํ เทเสตุกาโม อายสฺมา อุปาลิเตฺถโร ‘‘ตตฺร สุทํ ภควา เวสาลิยํ วิหรตี’’ติ (ปารา. ๒๓) เวสาลิยเมว ปาเปตฺวา ฐเปสิฯ</p>


<p>อิทานิ สเพฺพสํ สิกฺขาปทานํ ปญฺญาปนวิธานํ เวทิตพฺพํฯ กถํ? ‘‘เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถา’’ติ (ปารา. ๓๙, ๔๓) เอวํ สอุเทฺทสอนุเทฺทสเภทโต ทุวิธํฯ ตตฺถ ปาติโมเกฺข สรูปโต อาคตา ปญฺจ อาปตฺติกฺขนฺธา  นามฯ สาปิ ทฺวิธา สปุคฺคลาปุคฺคลนิเทฺทสเภทโตฯ ตตฺถ ยสฺสา ปญฺญตฺติยา อโนฺต อาปตฺติยา สห, วินา วา ปุคฺคโล ทสฺสิโต, สา ฯ อิตรา ฯ</p>


<p>ตตฺถ สปุคฺคลนิเทฺทสา ทฺวิธา อทสฺสิตทสฺสิตาปตฺติเภทโตฯ ตตฺถ  นาม อฎฺฐ ปาราชิกา ธมฺมา เวทิตพฺพาฯ ‘‘ปาราชิโก โหติ อสํวาโส’’ติ (ปารา. ๓๙, ๔๔, ๘๙, ๙๑, ๑๖๗, ๑๗๑, ๑๙๕, ๑๙๗) หิ ปุคฺคโลว ตตฺถ ทสฺสิโต, นาปตฺติฯ  นาม ภิกฺขุนิปาติโมเกฺข อาคตา สตฺตรส สงฺฆาทิเสสา ธมฺมาฯ ‘‘อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสส’’นฺติ (ปาจิ. ๖๘๓, ๖๘๗) หิ ตตฺถ อาปตฺติ ทสฺสิตา สทฺธิํ ปุคฺคเลนฯ</p>


<p>ตถา อปุคฺคลนิเทฺทสาปิ อทสฺสิตทสฺสิตาปตฺติเภทโต ทฺวิธาฯ ตตฺถ  นาม เสขิยา ธมฺมาฯ วุตฺตาวเสสา ติ เวทิตพฺพาฯ</p>


<p>สาปิ   ทฺวิธา อนิทฺทิฎฺฐการกนิทฺทิฎฺฐการกเภทโตฯ ตตฺถ  นาม สุกฺกวิสฎฺฐิมุสาวาโทมสวาทเปสุญฺญภูตคามอญฺญวาทกอุชฺฌาปนกคณโภชนปรมฺปรโภชนสุราเมรยองฺคุลิปโตทกหสธมฺมอนาทริยตลฆาตกชตุมฎฺฐกสิกฺขาปทานํ วเสน ปญฺจทสวิธา โหนฺติฯ ตตฺถ นิทฺทิฎฺฐการเก มิสฺสามิสฺสเภโท เวทิตโพฺพ – ตตฺถ อุปโยคภุมฺมวิภตฺติโย เอกํเสน ฯ อวเสสา  จฯ เสยฺยถิทํ –  ตาว ทฺวีสุ อนิยเตสุ อุปโยเคน มิสฺสํ, ทฺวาทสสุ ปาฎิเทสนีเยสุ กรเณน มิสฺสํ, อูนปญฺจพนฺธนปตฺตสิกฺขาปเทสุ สามิกรเณหิ, อูนวีสติวเสฺส ภุเมฺมน, โมหนเก อุปโยคสามิภุเมฺมหิฯ ยสฺมา ‘‘วิวณฺณก’’นฺติ ภาโว อธิเปฺปโต, น กตฺตา, ตสฺมา วิวณฺณกสิกฺขาปทํ ยทา น สมฺภวติ, เอวํ ปจฺจตฺตํ ปญฺจวิธํ มิสฺสํ โหติฯ เสเสสุ ปฐมานิยตํ ฐเปตฺวา อาทิมฺหิ ‘‘โย ปน ภิกฺขู’’ติ เอวมาคตํ ปจฺจตฺตํ วา, ทุติยานิยตํ ฐเปตฺวา ปณีตโภชนสมณุเทฺทสตติยจตุตฺถปาฎิเทสนียสิกฺขาปเทสุ มเชฺฌ ‘‘โย ปน ภิกฺขู’’ติ เอวมาคตํ ปจฺจตฺตํ วา, ทุพฺพจกุลทูสกสํสฎฺฐสิกฺขาปเทสุ อาทิมฺหิ เกวลํ ‘‘ภิกฺขู’’ติ อาคตํ ปจฺจตฺตํ วา, เภทานุวตฺตกสิกฺขาปเท มเชฺฌ อาคตํ ปจฺจตฺตํ วา อญฺญาย วิภตฺติยา อมิสฺสเมว โหติฯ ตตฺถ เภทานุวตฺตกตุวฎฺฎนทฺวยสํสฎฺฐทุติยปาฎิเทสนียสิกฺขาปเทสุ พหุวจนํ, อิตรตฺถ สพฺพตฺถ เอกวจนเมวาติ เวทิตพฺพํฯ</p>


<p>ตถา  ทฺวีสุ วิกปฺปนสิกฺขาปเทสุ, ตนฺตวายสิกฺขาปเท จ ปจฺจเตฺตน มิโสฺส, อภิหฎสิกฺขาปเท กรเณน, ราชสิกฺขาปเท กรณสามิปจฺจเตฺตหีติ อุปโยโค ติธา มิโสฺส โหติฯ ญฺจ กุฎิการมหลฺลกทุติยกถินเทฺวภาคนิสีทนสนฺถตทุพฺพณฺณกรณสิกฺขาปเทสุ ฉสุ ปจฺจเตฺตน มิสฺสํ, ปฐมตติยกถินอฎฺฐงฺคุลปาทกนิสีทนกณฺฑุปฺปฎิจฺฉาทิกวสฺสิกสาฎิกอุทกสาฎิกเทฺวธมฺมปจฺจาสีสนสิกฺขาปเทสุ อฎฺฐสุ สามินา มิสฺสนฺติ กรณํ ทฺวิธา มิสฺสํ โหติฯ อวเสเสสุ ฉพฺพสฺสวสฺสิกสาฎิกทฺวตฺติจฺฉทนาวสถปิณฺฑมหานามครุลหุปาวุรณสิกฺขาปเทสุ สตฺตสุ กรณวิภตฺติ อญฺญวิภตฺติยา อมิสฺสา, อเจฺจกเอฬกโลมสิกฺขาปเทสุ สามิวิภตฺติ กรณวิภตฺติยา มิสฺสาฯ อติเรกปตฺตเภสชฺชสิกฺขาปเทสุ อคฺคหิตคฺคหเณน สามิวิภตฺติ อมิสฺสาว โหตีติ เวทิตพฺพาฯ เอวํ ตาว นิทฺทิฎฺฐการเกสุ สิกฺขาปเทสุ –</p>


<p>
ปญฺจธา  
จ ติธา เจว, ทฺวิธา เจปิ ตเถกธา;  
  
ภินฺนา วิภตฺติโย ปญฺจ, สเพฺพกาทสธา สิยุํฯ  
</p>
  
<p>เอวํ  ตาว ยถาวุเตฺตสุ สอุเทฺทสปญฺญตฺติสงฺขาเตสุ สิกฺขาปเทสุ อคฺคหิตคฺคหเณน ปญฺญาสุตฺตเรสุ ติสเตสุ นวุติอนิทฺทิฎฺฐการเก วเชฺชตฺวา นิทฺทิฎฺฐการกานิ อติเรกสฎฺฐิทฺวิสตานิ โหนฺติฯ เตสุ ปจฺจตฺตกรณานิ ติํสุตฺตรานิ ทฺวิสตานิ โหนฺติฯ เตสุ อมิสฺสปจฺจตฺตกรณานิ ทฺวาทสุตฺตรานิ ทฺวิสตานิ, มิสฺสปจฺจตฺตกรณานิ อฎฺฐารส โหนฺติฯ อวเสเสสุ ติํสติยา สิกฺขาปเทสุ มิโสฺสปโยคกรณานิ ปญฺจ โหนฺติ, มิสฺสกรณานิ จุทฺทส, อมิสฺสานิ สตฺต, มิสฺสามิสฺสกรณานิ เทฺว, อมิสฺสานิ เทฺวติ สเพฺพสุปิ นิทฺทิฎฺฐการเกสุ เภทานุวตฺตกทุพฺพจกุลทูสกปฐมทุติยตติยกถินอภิหฎกุฎิการมหลฺลกวิกปฺปนทฺวยเทฺวภาคฉพฺพสฺสนิสีทนสนฺถตเอฬกโลมาติเรกปตฺตเภสชฺชวสฺสิกสาฎิกตนฺตวายอเจฺจกฉารตฺตทฺว ปญฺจตฺติํเสสุ ‘‘โย ปน ภิกฺขู’’ติ นตฺถิฯ ทุติยานิยตปณีตโภชนสมณุเทฺทสตติยจตุตฺถปาฎิเทสนีเยสุ มเชฺฌ อตฺถิฯ</p>


<p>เอตฺตาวตา สอุเทฺทสานุเทฺทสทุกํ, สปุคฺคลาปุคฺคลนิเทฺทสทุกํ, ปเจฺจกทสฺสิตาปตฺติทุกทฺวยํ, อนิทฺทิฎฺฐการกทุกํ, ตตฺถ นิทฺทิฎฺฐการเกสุ ปจฺจตฺตภุมฺมทุกํ, สโยปนาโยปนทุกํ, อโยปนมเชฺฌโยปนทุกํ, เอกาเนกวจนทุกนฺติ นว ทุกานิ ทสฺสิตานิ โหนฺติฯ วิเสสการณํ ตสฺมิํ ตสฺมิํ สิกฺขาปเท สมฺปเตฺต อาวิภวิสฺสติฯ เอวํ ตาว สอุเทฺทสปญฺญตฺติํ ญตฺวา เสสวินยปิฎเก ยา กาจิ ปญฺญตฺติ อนุเทฺทสปญฺญตฺตีติ เวทิตพฺพาฯ สา ปทภาชนนฺตราปตฺติวินีตวตฺถุปฎิเกฺขปปญฺญตฺติอวุตฺตสิทฺธิสิกฺขาปทวเสน ฉพฺพิธา โหติฯ</p>


<p>ตตฺถ ‘‘เยภุเยฺยน ขยิเต อาปตฺติ ถุลฺลจฺจยสฺส (ปริ. ๑๕๗-๑๕๘), วฎฺฎกเต มุเข อจฺฉุปนฺตสฺส อาปตฺติ ทุกฺกฎสฺสา’’ติ (ปารา. ๗๓) เอวมาทิกา ปทภาชเน สนฺทิสฺสมานาปตฺติ  นามฯ ‘‘น จ, ภิกฺขเว, สพฺพมตฺติกามยา กุฎิ กาตพฺพา, โย  กเรยฺย, อาปตฺติ ทุกฺกฎสฺสา’’ติอาทิ (ปารา. ๘๕)  นามฯ ‘‘อนุชานามิ, ภิกฺขเว, ทิวาปฎิสลฺลียเนฺตน ทฺวารํ สํวริตฺวา ปฎิสลฺลียิตุ’’นฺติ (ปารา. ๗๗) เอวมาทิ  นามฯ ‘‘สงฺฆเภทโก, ภิกฺขเว, อนุปสมฺปโนฺน น อุปสมฺปาเทตโพฺพ’’ติ (มหาว. ๑๑๕) เอวมาทิ  นามฯ</p>


<p>ยสฺมา ปน เตน เตน ปฎิเกฺขเปน ‘‘โย ปน ภิกฺขุ สมคฺคํ สงฺฆํ อธมฺมสญฺญี ภิเนฺทยฺย, ปาราชิโก โหติ อสํวาโสฯ โย ปน ภิกฺขุ ทุฎฺฐจิโตฺต ภควโต ชีวมานกสรีเร โลหิตํ  อุปฺปาเทยฺย, ปาราชิโก โหติ อสํวาโส’’ติ สิกฺขาปทานิ ปญฺญตฺตานิ โหนฺติฯ ยานิ สนฺธาย ‘‘เอกสฺส เฉชฺชกา โหติ, จตุนฺนํ ถุลฺลจฺจยํ, จตุนฺนเญฺจว อนาปตฺติ, สเพฺพสํ เอกวตฺถุกา’’ติ วุตฺตํฯ ‘‘อตฺถาปตฺติ ติฎฺฐเนฺต ภควติ อาปชฺชติ, โน ปรินิพฺพุเต’’ติ (ปริ. ๓๒๓) จ วุตฺตํฯ เตน น เกวลํ ‘‘น, ภิกฺขเว, ชานํ สงฺฆเภทโก อนุปสมฺปโนฺน อุปสมฺปาเทตโพฺพ…เป.… อาปตฺติ ทุกฺกฎสฺสา’’ติ อิทเมว สิกฺขาปทํ ปญฺญตฺตํ โหติ สาธกํ โหติฯ ‘‘ปณฺฑโก, ภิกฺขเว, อนุปสมฺปโนฺน น อุปสมฺปาเทตโพฺพ, อุปสมฺปโนฺน นาเสตโพฺพ’’ติ (มหาว. ๑๐๙) เอวมาทีสุ ปน อุปชฺฌายาทีนํ ทุกฺกฎเมว ปญฺญตฺตํ, น ปณฺฑกาทีนํ ปาราชิกาปตฺติฯ น หิ เตสํ ภิกฺขุภาโว อตฺถิฯ ยโต สิยา ปาราชิกาปตฺติฯ ตถา ‘‘น อจฺฉิเนฺน เถเว ปกฺกมิตพฺพ’’นฺติ (มหาว. ๖๖, ๖๗, ๗๘, ๗๙) เอวมาทิกญฺจ เมว นามฯ</p>


<p>ขนฺธเกสุ ปญฺญตฺตทุกฺกฎถุลฺลจฺจยานิ  นามฯ ‘‘เตน หิ, สาริปุตฺต, เภทานุวตฺตเก ถุลฺลจฺจยํ เทสาเปหี’’ติ (จูฬว. ๓๔๕) วุตฺตํ, ถุลฺลจฺจยมฺปิ ตเตฺถว สโมธานํ คจฺฉติฯ อิทํ เตสํ วิภตฺติกมฺมกฺขเณ อปญฺญตฺตตฺตา อวิชฺชมานมฺปิ ภควโต วจเนน วิสุทฺธกฺขเณปิ วิชฺชมานํ ชาตนฺติ เอเกฯ ‘‘เภทานุวตฺตเก เทสาเปหี’’ติ วจนโต เสสเภทานุวตฺตกานํ ‘‘โย ปน ภิกฺขุ ชานํ สงฺฆเภทกานํ อนุวเตฺตยฺย, อาปตฺติ ถุลฺลจฺจยสฺสา’’ติ สิกฺขาปทํ ปญฺญตฺตํ โหตีติ เวทิตพฺพํฯ ตถา สพฺพานิ ขนฺธกวตฺตานิ, วินยกมฺมานิ จ ตเตฺถว สโมธานํ คจฺฉนฺติฯ ยถาห ‘‘ปญฺญเตฺต ตํ อุปาลิ มยา อาคนฺตุกานํ ภิกฺขูนํ อาคนฺตุกวตฺตํ…เป.… เอวํ สุปญฺญเตฺต โข มยา อุปาลิ สิกฺขาปเท’’ติอาทิฯ ‘‘ยา ปน ภิกฺขุนี นจฺจํ วา คีตํ วา วาทิตํ วา ทสฺสนาย คเจฺฉยฺย , ปาจิตฺติย’’นฺติ (ปาจิ. ๘๓๔) อิมินา สุเตฺตน ภิกฺขุนี นเจฺจยฺย วา คาเยยฺย วา วาเทยฺย วา, ปาจิตฺติยนฺติ เอวมาทิกํ ยํ กิญฺจิ อฎฺฐกถาย ทิสฺสมานํ อาปตฺติชาตํ วินยกมฺมํ วา  นามฯ ฉพฺพิธเมฺปตํ ฉหิ อากาเรหิ อุเทฺทสารหํ น โหตีติ  นามาติ เวทิตพฺพํฯ เสยฺยถิทํ – ปญฺจหิ อุเทฺทเสหิ ยถาสมฺภวํ วิสภาคตฺตา ถุลฺลจฺจยทุพฺภาสิตานํ สภาควตฺถุกมฺปิ ทุกฺกฎถุลฺลจฺจยทฺวยํ อสภาคาปตฺติกตฺตา อนฺตราปตฺติปญฺญตฺติสิกฺขาปทานํ, นานาวตฺถุกาปตฺติกตฺตา ปฎิเกฺขปสิกฺขาปทานํ, เกสญฺจิ วินีตวตฺถุปญฺญตฺติสิกฺขาปทานญฺจ อทสฺสิตาปตฺติกตฺตา, อทสฺสิตวตฺถุกตฺตา เภทานุวตฺตกถุลฺลจฺจยสฺส, อทสฺสิตาปตฺติวตฺถุกตฺตา อวุตฺตสิทฺธิสิกฺขาปทานนฺติฯ เอตฺตาวตา ‘‘ทุวิธํ สิกฺขาปทปญฺญาปนํ สอุเทฺทสานุเทฺทสเภทโต’’ติ ยํ วุตฺตํ, ตํ สมาสโต ปกาสิตํ โหติฯ</p>


<p>ปญฺญตฺติยํ  ตาว –</p>


<p>
‘‘การโก อิธ นิทฺทิโฎฺฐ, อเปกฺขาย อภาวโต;  
  
ปุเพฺพ วตฺตพฺพวิธานา-ภาวโต จ อาทิโต โยปเนน สหา’’ติฯ –  
</p>
  
<p>อยํ นโย เวทิตโพฺพฯ ตสฺสโตฺถ – เย เต อนิทฺทิฎฺฐการกา ปุเพฺพ วุตฺตปฺปเภทา สุกฺกวิสฎฺฐิอาทโย สิกฺขาปทวิเสสา, เตสุ อธิปฺปายกมฺมวตฺถุปุคฺคลปโยเค อเปกฺขาย ภาวโต การโก น นิทฺทิโฎฺฐ เตสํ สาเปกฺขภาวทสฺสนตฺถํฯ ตํ สพฺพํ ตสฺมิํ ตสฺมิํ สิกฺขาปเท อาวิภวิสฺสติ,  ปน ปาราชิกปญฺญตฺติยํ ฯ โย ปน การโก ‘‘นิฎฺฐิตจีวรสฺมิํ ภิกฺขุนา อุพฺภตสฺมิ’’นฺติอาทีสุ (ปารา. ๔๖๒, ๔๗๒, ๔๗๕) วิย  กรณาทิวเสน อนิทฺทิสิตฺวา ปจฺจตฺตวเสน นิทฺทิโฎฺฐ อเปกฺขาย อภาวโตฯ ตตฺถ นิทฺทิสิยมาโน เสสทุติยานิยตปณีตโภชนํ สมณุเทฺทสตติยจตอุตฺถปาฎิเทสนีเยสุ วิย มเชฺฌ อนิทฺทิสิตฺวา ‘‘น เหว โข ปน…เป.… โอภาสิตุ’’นฺติอาทิ (ปารา. ๔๕๓) วิย ปุเพฺพ วตฺตพฺพวิธานาภาวโต เอว อาทิมฺหิ นิทฺทิโฎฺฐฯ อาทิมฺหิ นิทฺทิสิยมาโนปิ ปุเพฺพ วุตฺตปฺปเภเทสุ เภทานุวตฺตกาทีสุ ปญฺจตฺติํเสสุ สิกฺขาปเทสุ วิย อนิทฺทิสิตฺวา ปุเพฺพ วตฺตพฺพวิธานาภาวโต เอว ‘‘โย ปน ภิกฺขู’’ติอาทิโตว -สเทฺทน สห  นิทฺทิโฎฺฐฯ เอวํ นิทฺทิสิยมาโนปิ โส ยสฺมา ‘‘ยา ปน ภิกฺขุนิโย เทฺว เอกมเญฺจ ตุวเฎฺฎยฺยุ’’นฺติอาทิ (ปาจิ. ๙๓๓) อาปตฺติ วิย ปรปฺปภวํ อาปตฺติํ น อาปชฺชติ, ตสฺมา ‘‘โย ปน ภิกฺขู’’ติ เอกวจเนน นิทฺทิโฎฺฐฯ เมถุนธมฺมาปตฺติปิ ปรปฺปภวา ‘‘ทฺวยํทฺวยสมาปตฺตี’’ติ (ปารา. ๓๙) วจนโตติ เจ? ตํ น, อธิปฺปายชานนโตฯ อเนกิสฺสา เอว ภิกฺขุนิยา อาปตฺติ, น เอกิสฺสาติ นิยโม ตตฺถ อตฺถิ, น เอวํ อิธ นิยโมติ อนิยมิตาธิปฺปาโยฯ ลมฺพีมุทุปิฎฺฐีนํ กุโต ‘‘ทฺวยํทฺวยสมาปตฺตี’’ติ (ปารา. ๕๕) วจนโต เตสํ เมถุนธมฺมาปตฺติฯ อยมโตฺถ จตโสฺส เมถุนธมฺมปจฺจยาติ อฎฺฐวตฺถุกํ สนฺธาย ‘‘เฉชฺชํ สิยา เมถุนธมฺมปจฺจยา’’ติ (ปริ. ๔๘๑) จ ปริวาเร วุตฺตวจเนน สาเธตโพฺพฯ</p>


<p>เภทานุวตฺตกสิกฺขาปเท ติณฺณํ อุทฺธํ น สมนุภาสิตพฺพา, น สเงฺฆน สงฺฆํ เอกโต กาตพฺพนฺติฯ นยทสฺสนตฺถํ อาทิโตว ‘‘ภิกฺขู โหนฺตี’’ติ พหุวจนนิเทฺทสํ กตฺวา ปุน ‘‘เอโก วา เทฺว วา ตโย วา’’ติ (ปารา. ๔๑๘) วุตฺตํ, อญฺญถา น ตโต อุทฺธํ ‘‘อนุวตฺตกา โหนฺตี’’ติ อาปชฺชติฯ ตโต นิทานวิโรโธฯ ปญฺจสตมตฺตา หิ ตทนุวตฺตกา อเหสุํฯ ยํ ปน  ‘‘สโงฺฆ จตฺตาโร ปาจีนเก ภิกฺขู, จตฺตาโร ปาเวยฺยเก ภิกฺขู สมฺมเนฺนยฺย  …เป.… สมฺมตา’’ติอาทิ (จูฬว. ๔๕๖) ญตฺติทุติยกมฺมํ วุตฺตํ, ตํ ‘‘อุพฺพาหิกาย อิมํ อธิกรณํ วูปสเมตุ’’นฺติ วุตฺตตฺตา เตหิ กตฺตพฺพวิธานํฯ สมฺมุติกรณเมว วา ตติยํ กตฺวา กปฺปติฯ น หิ เต เตน กเมฺมน กมฺมารหา กมฺมกตา โหนฺติฯ ยสฺส สโงฺฆ กมฺมํ กโรติ, โส กมฺมารโหติ ลกฺขณํฯ น จ ตทา สโงฺฆ เตสํ อฎฺฐนฺนมฺปิ ภิกฺขูนํ กมฺมํ อกาสิฯ ภชาปิยมานา เต กมฺมปตฺตภาวํ ภชนฺติฯ อธิกรณวูปสมกมฺมสฺส ปตฺตา ยุตฺตา สเงฺฆน กตาติ กตฺวา กมฺมปตฺตา เอว หิ เต โหนฺติฯ ‘‘เต ภิกฺขู ภิกฺขูหิ ยาวตติยํ สมนุภาสิตพฺพา ตสฺส ปฎินิสฺสคฺคายา’’ติ (ปารา. ๔๑๘) วจนโต เตหิ กตฺตพฺพวิธานํฯ สมฺมุติกรณเมว กมฺมํ โหตีติ เจ? ตํ น, อธิปฺปายชานนโต, ตสฺส ปฎินิสฺสคฺคาย เอว เต ภิกฺขู กมฺมารหา กาตพฺพา, น โทสาคติวเสนาติ อยเมตฺถ อธิปฺปาโยฯ น หิ ปาจีนกาทีนํ สมฺมุติยา อธิกรณวูปสมสิทฺธิ วิย เตสํ สมนุภาสนกเมฺมน ตสฺส ปฎินิสฺสคฺคสิทฺธิ โหติ, สมฺมุติ นาเมสา  ปฐมํ อนุมติํ คเหตฺวา ยาจิตฺวาว กรียติ, น ตถา กมฺมนฺติฯ กมฺมกรเณ ปน ตทตฺถสิทฺธิ โหติเยวฯ ปรสมฺมุติยา พหุตราว สมฺมนฺนิตพฺพาติ เวทิตพฺพํฯ</p>


<p>‘‘เมถุนธมฺม’’นฺติ เอวํ พาหุลฺลนเยน ลทฺธนามกํ สกปโยเคน วา ปรปโยเคน วา อตฺตโน นิมิตฺตสฺส สกมเคฺค วา ปรมเคฺค วา ปรนิมิตฺตสฺส วา สกมเคฺค เอว ปเวสนปวิฎฺฐฎฺฐิตอุทฺธรเณสุ ยํ กิญฺจิ เอกํ ปฎิสาทิยนวเสน เสเวยฺย, ปาราชิโก โหติ อสํวาโสติฯ เกจิ ปน ‘‘ปเวสนาทีนิ จตฺตาริ วา ตีณิ วา เทฺว วา เอกํ วา ปฎิเสเวยฺย, ปาราชิโก โหติฯ วุตฺตเญฺหตํ ‘โส เจ ปเวสนํ สาทิยติ, ปวิฎฺฐํ สาทิยติ, ฐิตํ สาทิยติ, อุทฺธรณํ สาทิยติ, อาปตฺติ ปาราชิกสฺสา’ติอาที’’ติ (ปารา. ๕๘) วทนฺติฯ เตสํ มเตน จตูสุปิ จตโสฺส ปาราชิกาปตฺติโย อาปชฺชติฯ เตเยว เอวํ วทนฺติ – อาปชฺชตุ เมถุนธมฺมปาราชิกาปตฺติ, เมถุนธมฺมปาราชิกาปตฺติยา ตํภาคิยาติ อตฺตโน วีติกฺกเม ปาราชิกาปตฺติโย, สงฺฆาทิเสสาปตฺติญฺจ อาปชฺชิตฺวา สิกฺขํ ปจฺจกฺขาย คหฎฺฐกาเล เมถุนาทิกํ ปาราชิกํ อาปชฺชิตฺวา ปุน ปพฺพชิตฺวา อุปสมฺปชฺชิตฺวา เอกํ สงฺฆาทิเสสาปตฺติํ เอกมเนกํ วา ปฎิกริตฺวาว โส ปุคฺคโล ยสฺมา นิราปตฺติโก โหติ, ตสฺมา โส คหฎฺฐกาเล สาปตฺติโกวาติฯ อนฺติมวตฺถุอชฺฌาปนฺนสฺสาปิ อเตฺถว อาปตฺติฯ วุฎฺฐานเทสนาหิ ปน อสุชฺฌนโต ‘‘ปโยเค ปโยเค อาปตฺติ ปาราชิกสฺสา’’ติ น วุตฺตํฯ คณนปโยชนาภาวโต กิญฺจาปิ น วุตฺตํ, อถ โข ปทภาชเน (ปารา. ๕๘) ‘‘อาปตฺติ ปาราชิกสฺสา’’ติ วจเนนายมโตฺถ สิโทฺธติ ยุตฺติญฺจ วทนฺติฯ</p>


<p>ยทิ  เอวํ มาติกายมฺปิ ‘‘โย ปน ภิกฺขุ เมถุนํ ธมฺมํ ปฎิเสเวยฺย, ปาราชิก’’นฺติ วตฺตพฺพํ ภเวยฺย, ปาราชิกสฺส อนวเสสวจนมฺปิ น ยุเชฺชยฺยฯ สเพฺพปิ หิ อาปตฺติกฺขเนฺธ, ภิกฺขุคณนญฺจ อนวเสเสตฺวา ติฎฺฐตีติ อนวเสสวจนนฺติ กตฺวา ปเวเสว อาปตฺติ, น ปวิฎฺฐาทีสุฯ ตเมเวกํ สนฺธาย ‘‘ยสฺส สิยา อาปตฺตี’’ติ (มหาว. ๑๓๔) ปาราชิกาปตฺติมฺปิ อโนฺต กตฺวา นิทานุเทฺทสวจนํ เวทิตพฺพํฯ ตสฺมา มาติกายํ ‘‘ปาราชิก’’นฺติ อวตฺวา ‘‘ปาราชิโก โหตี’’ติ (ปารา. ๔๒, ๔๔) ปุคฺคลนิเทฺทสวจนํ เตน สรีรพนฺธเนน อุปสมฺปทาย อภพฺพภาวทีปนตฺถํฯ ‘‘อาปตฺติ ปาราชิกสฺสา’’ติ ปทภาชเน วจนํ อนฺติมวตฺถุํ อชฺฌาปนฺนสฺสาปิ  ปาราชิกสฺส อสํวาสสฺส สโต ปุคฺคลสฺส อเถยฺยสํวาสกภาวทีปนตฺถํฯ น หิ โส สํวาสํ สาทิยโนฺตปิ เถยฺยสํวาสโก โหติ, ตสฺมา อุปสมฺปโนฺน ‘‘ภิกฺขู’’เตฺวว วุจฺจติฯ เตเนวาห ‘‘อสุโทฺธ โหติ ปุคฺคโล อญฺญตรํ ปาราชิกํ ธมฺมํ อชฺฌาปโนฺน, ตเญฺจ สุทฺธทิฎฺฐิ สมาโน อโนกาสํ การาเปตฺวา อโกฺกสาธิปฺปาโย วทติ, อาปตฺติ โอมสวาเทน ทุกฺกฎสฺสา’’ติ (ปารา. ๓๘๙) อนุปสมฺปนฺนสฺส ตทภาวโต สิโทฺธ โส อุปสมฺปโนฺน ‘‘ภิกฺขู’’เตฺวว วุจฺจตีติ, เตน ปทโสธมฺมํ, สหเสยฺยญฺจ ชเนติ, ภิกฺขุเปสุญฺญาทิญฺจ ชเนตีติ เวทิตพฺพํ (วชิร. ฎี. ปาราชิก ๓๙)ฯ</p>


<p>
นิทานา มาติกาเภโท, วิภโงฺค ตนฺนิยามโก;  
  
ตโต อาปตฺติยา เภโท, อนาปตฺติ ตทญฺญถาติฯ (วชิร. ฎี. ปาราชิก ๔๓-๔๔) –  
</p>
  
<p>อยํ นโย เวทิตโพฺพฯ ตตฺถ สุทินฺนวตฺถุ (ปารา. ๒๔ อาทโย)-มกฺกฎิวตฺถุ (ปารา. ๔๐ อาทโย)-วชฺชิปุตฺตกวตฺถุ (ปารา. ๔๓) จาติ ติปฺปเภทวตฺถุ อิมสฺส สิกฺขาปทสฺส  นามฯ ตโต นิทานา ‘‘โย ปน ภิกฺขุ ภิกฺขูนํ…เป.… อสํวาโส’’ติ (ปารา. ๔๔) อิมิสฺสา  ชาโตฯ ตตฺถ หิ ‘‘อนฺตมโส ติรจฺฉานคตายา’’ติ (ปารา. ๔๔) อิตฺถิลิงฺควเสน ‘‘สจฺจํ, อาวุโส, ภควตา สิกฺขาปทํ ปญฺญตฺตํ, ตญฺจ โข อิตฺถิยา, โน ปุริเส, โน ปณฺฑเก, โน อุภโตพฺยญฺชนเก จา’’ติ มกฺกฎิปาราชิโก วิย อโญฺญปิ เลสํ โอเฑฺฑตุํ สโกฺกติ, ตสฺมา ตาทิสสฺส อเลโสกาสสฺส ทสฺสนตฺถํ อิทํ วุจฺจติ, มกฺกฎิสงฺขาตา นิทานา ‘‘อนฺตมโส ติรจฺฉานคตายปี’’ติ มาติกาย วจนเภโท, น อิตฺถิยา เอว เมถุนสิทฺธิทสฺสนโตฯ ตสฺมา  ตสฺสา มาติกาย อธิเปฺปตตฺถนิยามโก วิภโงฺคติฯ วิภเงฺค หิ ‘‘ติโสฺส อิตฺถิโย, ตโย อุภโตพฺยญฺชนกา, ตโย ปณฺฑกา, ตโย ปุริสาฯ มนุสฺสิตฺถิยา ตโย มเคฺค, ติรจฺฉานคตปุริสสฺส เทฺว มเคฺค’’ติอาทินา (ปารา. ๕๖) นเยน  สพฺพเลโสกาสํ ปิทหิตฺวา นิยโม กโตฯ เอตฺถาห – ยทิ เอวํ สาธารณสิกฺขาปทวเสน วา ลิงฺคปริวตฺตนวเสน วา น เกวลํ ภิกฺขูนํ, ภิกฺขุนีนมฺปิ ‘‘สิกฺขาสาชีวสมาปโนฺน’’ติ วิภเงฺค วตฺตพฺพํ สิยาฯ ตทวจเนน หิ ภิกฺขุนี ปุริสลิงฺคปาตุภาเวน ภิกฺขุภาเว  ฐิตา เอวํ วเทยฺย ‘‘นาหํ อุปสมฺปทากรณกาเล ภิกฺขูนํ สิกฺขาสาชีวสมาปนฺนา, ตสฺมา น อปจฺจกฺขาตสิกฺขาปิ เมถุนธเมฺมน ปาราชิกา โหมี’’ติฯ วุจฺจเต – ยถา วุตฺตํ, ตถา น วตฺตพฺพํ อนิฎฺฐปฺปสงฺคโตฯ ตถา วุเตฺต ภิกฺขุนีนมฺปิ สิกฺขาปจฺจกฺขานํ อตฺถีติ อาปชฺชติฯ ตญฺจานิฎฺฐํฯ อิทมปรมนิฎฺฐํ ‘‘สพฺพสิกฺขาปทานิ สาธารณาเนว นาสาธารณานี’’ติฯ อปิจายํ ภิกฺขูนํ สิกฺขาสาชีวสมาปนฺนาว โหตีติ ทสฺสนตฺถํ ‘‘อนุชานามิ, ภิกฺขเว, ตํเยว อุปชฺฌํ ตเมว อุปสมฺปทํ ตานิ วสฺสานิ ภิกฺขูหิ สงฺคมิตุ’’นฺติอาทิ (ปารา. ๖๙) วุตฺตํฯ ติ ตโต วิภงฺคโต ‘‘อกฺขยิเต สรีเร ปาราชิกํ, เยภุเยฺยน ขยิเต ถุลฺลจฺจย’’นฺติอาทิ (ปารา. ๗๓, ปริ. ๑๕๗) อาปตฺติยา เภโท โหติฯ ติ ตโต เอว วิภงฺคโต เยน อากาเรน อาปตฺติ วุตฺตา, ตโต อเญฺญนากาเรน อนาปตฺติเภโทว โหติฯ ‘‘สาทิยติ, อาปตฺติ ปาราชิกสฺส, น สาทิยติ, อนาปตฺตี’’ติ หิ วิภเงฺค อสติ น ปญฺญายติฯ เอตฺตาวตา ‘‘นิทานา มาติกาเภโท’’ติ อยํ คาถา สมาสโต วุตฺตตฺถา โหติฯ วิเสสการณํ ปน ตสฺมิํ ตสฺมิํ สิกฺขาปเท อาวิภวิสฺสติฯ</p>


<p>ปฐมปญฺญตฺติ ตาว ปฐมโพธิํ อติกฺกมิตฺวา ปญฺญตฺตตฺตา, อายสฺมโต สุทินฺนสฺส อฎฺฐวสฺสิกกาเล ปญฺญตฺตตฺตา จ รตฺตญฺญุมหตฺตํ ปตฺตกาเล ปญฺญตฺตา, ทุติยปญฺญตฺติ พาหุสจฺจมหตฺตํ ปตฺตกาเลฯ โส หิ อายสฺมา มกฺกฎิปาราชิโก ยถา มาตุคามปฺปฎิสํยุเตฺตสุ สิกฺขาปเทสุ ติรจฺฉานคติตฺถี น อธิเปฺปตา, ตถา อิธาปีติ สญฺญาย ‘‘สจฺจํ, อาวุโส…เป.… ตญฺจ โข มนุสฺสิตฺถิยา, โน ติรจฺฉานคตายา’’ติ (ปารา. ๔๑) อาหฯ ตติยปญฺญตฺติ ลาภคฺคมหตฺตํ ปตฺตกาเล อุปฺปนฺนา ‘‘ยาวทตฺถํ ภุญฺชิตฺวา’’ติอาทิ (ปารา. ๔๓) วจนโต, เวปุลฺลมหตฺตมฺปิ เอเตฺถว ลพฺภตีติ อิมํ ปฐมปาราชิกสิกฺขาปทํ ติวิธมฺปิ วตฺถุํ อุปาทาย จตุพฺพิธมฺปิ ตํ กาลํ ปตฺวา ปญฺญตฺตนฺติ เวทิตพฺพํฯ</p>


<p>ตตฺถ ติ อนวเสสปริยาทานปทํฯ ติ ตสฺส อติปฺปสงฺคนิยมปทํฯ ติ ตสฺส วิเสสนวจนํฯ น หิ สโพฺพปิ ภิกฺขุนามโก, ยา ภควตา ยาย กายจิ อุปสมฺปทาย อุปสมฺปนฺนภิกฺขูนํ เหฎฺฐิมปริเจฺฉเทน สิกฺขิตพฺพา สิกฺขา วิหิตา , ‘‘เอตฺถ สห ชีวนฺตี’’ติ โย จ สาชีโว วุโตฺต, ตํ อุภยํ สมาปโนฺนว โหติฯ กทา ปน สมาปโนฺน โหติ? ยาย กายจิ อุปสมฺปทาย อุปสมฺปนฺนสมนนฺตรเมว ตทุภยํ  ชานโนฺตปิ อชานโนฺตปิ ตทชฺฌุปคตตฺตา สมาปโนฺนว นาม โหติฯ ติ ยาว สิกฺขํ น ปจฺจกฺขาติ, ปาราชิกภาวํ วา น ปาปุณาติฯ ยํ ปน วุตฺตํ  ‘‘สิกฺขํ ปริปูเรโนฺต สิกฺขาสมาปโนฺน สาชีวํ อวีติกฺกมโนฺต สาชีวสมาปโนฺน’’ติ, ตํ อุกฺกฎฺฐปริเจฺฉทวเสน วุตฺตํฯ น หิ สิกฺขํ อปริปูเรโนฺต, กามวิตกฺกาทิพหุโล วา เอกจฺจํ สาวเสสํ สาชีวํ วีติกฺกมโนฺต วา สิกฺขาสาชีวสมาปโนฺน นาม น โหติฯ</p>


<p>อุกฺกฎฺฐปริเจฺฉเทน ปน จตุกฺกํ ลพฺภติ – ‘‘อตฺถิ ภิกฺขุ สิกฺขาสมาปโนฺน สีลานิ ปจฺจเวกฺขโนฺต น สาชีวสมาปโนฺน อจิตฺตกํ สิกฺขาปทํ วีติกฺกมโนฺต, อตฺถิ น สิกฺขาสมาปโนฺน กามวิตกฺกาทิพหุโล สาชีวสมาปโนฺน นิราปตฺติโก, อตฺถิ น สิกฺขาสมาปโนฺน น จ สาชีวสมาปโนฺน อนวเสสํ อาปตฺติํ อาปโนฺน, อตฺถิ อุภยสมาปโนฺน สิกฺขํ ปริปูเรโนฺต สาชีวญฺจ อวีติกฺกมโนฺต’’ติฯ อยเมตฺถ จตุโตฺถ ภิกฺขุ อุกฺกโฎฺฐ อิธ อธิเปฺปโต สิยาฯ น หิ ภควา อนุกฺกฎฺฐํ วตฺตุํ ยุโตฺตติ เจ? น, ‘‘ตตฺร ยายํ อธิสีลสิกฺขา, อยํ อิมสฺมิํ อเตฺถ อธิเปฺปตา สิกฺขา’’ติ วจนวิโรธโต, อุกฺกฎฺฐคฺคหณาธิปฺปาเย สติ ‘‘สิกฺขาติ ติโสฺส สิกฺขา’’ติ เอตฺตกเมว วตฺตพฺพนฺติ อธิปฺปาโยฯ สิกฺขตฺตยสมาปโนฺน หิ สพฺพุกฺกโฎฺฐฯ ‘‘เมถุนํ ธมฺมํ ปฎิเสเวยฺยา’’ติ ปรโต วจนํ อเปกฺขิตฺวา อธิสีลสิกฺขาว วุตฺตาติ เจ? น, ตสฺสาปิ อภพฺพตฺตาฯ น หิ อธิสีลสิกฺขํ ปริปูเรโนฺต, สาชีวญฺจ อวีติกฺกมโนฺต เมถุนธมฺมํ ปฎิเสวิตุํ ภโพฺพ, ตํ สิกฺขํ อปริปูเรโนฺต, สาชีวญฺจ วีติกฺกมโนฺตเยว หิ ปฎิเสเวยฺยาติ อธิปฺปายาฯ ตสฺมา เอวเมตฺถ อโตฺถ คเหตโพฺพฯ ยสฺมา สิกฺขาปทสงฺขาโต สาชีโว อธิสีลสิกฺขเมว สงฺคณฺหาติ, น อิตรสิกฺขาทฺวยํ, ตสฺมา ‘‘ตตฺร ยายํ อธิสีลสิกฺขา, อยํ อิมสฺมิํ อเตฺถ อธิเปฺปตา สิกฺขา’’ติ วุตฺตํฯ ตสฺมา อธิสีลสิกฺขาย สงฺคาหโก สาชีโว สิกฺขาสาชีโวติ วุโตฺตฯ อิติ สาชีววิเสสนตฺถํ สิกฺขาคฺคหณํ กตํฯ ตทตฺถทีปนตฺถเมว วิภเงฺค สิกฺขํ อปรามสิตฺวา ‘‘ตสฺมิํ สิกฺขติ, เตน วุจฺจติ สาชีวสมาปโนฺน’’ติ (ปารา. ๔๕) วุตฺตํฯ เตน  เอกเมวิทํ อตฺถปทนฺติ ทีปิตํ โหติฯ ตญฺจ อุปสมฺปทูปคมนนฺตรโต ปฎฺฐาย สิกฺขนาธิการตฺตา ‘‘สิกฺขตี’’ติ จ ‘‘สมาปโนฺน’’ติ จ วุจฺจติฯ โย เอวํ ‘‘สิกฺขาสาชีวสมาปโนฺน’’ติ สงฺขํ คโต, ตาทิสํ ปจฺจยํ ปฎิจฺจ อปรภาเค สาชีวสงฺขาตเมว สิกฺขํ อปจฺจกฺขาย ตสฺมิํเยว ทุพฺพลฺยํ อนาวิกตฺวา เมถุนํ ธมฺมํ ปฎิเสเวยฺยาติ อยมโตฺถ ยุชฺชติฯ</p>


<p>กินฺตุ อฎฺฐกถานโย ปฎิกฺขิโตฺต โหติ, โส จ น ปฎิเกฺขปารโห โหติ, อธิปฺปาโย ปเนตฺถ  ปริเยสิตโพฺพฯ สเพฺพสุ สิกฺขาปเทสุ อิทเมว ภิกฺขุลกฺขณํ สาธารณํ ยทิทํ ‘‘ภิกฺขูนํ สิกฺขาสาชีวสมาปโนฺน’’ติฯ ขีณาสโวปิ สาวโก อาปตฺติํ อาปชฺชติ อจิตฺตกํ, ตถา เสโกฺข, ปุถุชฺชโน ปน สจิตฺตกมฺปิ, ตสฺมา เสกฺขาเสกฺขปุถุชฺชนานํ สามญฺญมิทํ ภิกฺขุลกฺขณนฺติ กตฺวา เกวลํ สิกฺขาสมาปโนฺน, เกวลํ สาชีวสมาปโนฺน, อุภยสมาปโนฺน จาติ สรูเปกเทสเอกเสสนเยน ‘‘สิกฺขาสาชีวสมาปโนฺน’’เตฺวว สมฺปิเณฺฑตฺวา อุกฺกฎฺฐคฺคหเณน อนุกฺกฎฺฐานํ คหณสิทฺธิโต อฎฺฐกถายํ อุกฺกโฎฺฐว วุโตฺตฯ ตเมว สมฺปาเทตุํ ‘‘ตสฺมิํ สิกฺขติ, เตน วุจฺจติ สาชีวสมาปโนฺน’’ติ เอตฺถ สิกฺขาสทฺทสฺส อวจเน ปริหารํ วตฺวา ยสฺมา ปน โส สิกฺขมฺปิ สมาปโนฺน, ตสฺมา สิกฺขาสมาปโนฺนติปิ อตฺถโต เวทิตโพฺพติ จ วตฺวา ‘‘ยํ สิกฺขํ สมาปโนฺน, ตํ อปจฺจกฺขาย, ยญฺจ สาชีวํ สมาปโนฺน, ตตฺถ ทุพฺพลฺยํ อนาวิกตฺวา’’ติ วุตฺตนฺติ อยมฎฺฐกถาย อธิปฺปาโย เวทิตโพฺพฯ เอตสฺมิํ ปน อธิปฺปาเย อธิสีลสิกฺขาย เอว คหณํ สพฺพตฺถิกตฺตา, สีลาธิการโต จ วินยสฺสาติ เวทิตพฺพํฯ ยถา จ สิกฺขาปทํ สมาทิยโนฺต สีลํ สมาทิยตีติ วุจฺจติ, เอวํ สิกฺขาปทํ ปจฺจกฺขโนฺต สีลํ ปจฺจกฺขาตีติ วตฺตุํ ยุชฺชติ, ตสฺมา ตตฺถ วุตฺตํ ‘‘ยํ สิกฺขํ สมาปโนฺน, ตํ อปจฺจกฺขายา’’ติ (ปารา. อฎฺฐ. สิกฺขาปจฺจกฺขานวิภงฺควณฺณนา)ฯ เอตฺตาวตา สมาสโต ‘‘สิกฺขาสาชีวสมาปโนฺน’’ติ เอตฺถ วตฺตพฺพวินิจฺฉโย นิฎฺฐิโต โหติฯ</p>


<p>กิํ อิมินา วิเสสวจเนน ปโยชนํ, นนุ ‘‘โย ปน ภิกฺขุ สิกฺขํ อปจฺจกฺขาย ทุพฺพลฺยํ อนาวิกตฺวา…เป.… อสํวาโส’’ติ เอตฺตกเมว วตฺตพฺพนฺติ เจ? น วตฺตพฺพํ อนิฎฺฐปฺปสงฺคโตฯ ‘‘โย ปน สิกฺขาสาชีวสมาปโนฺน เถยฺยสํวาสาทิโก เกวเลน สมญฺญามเตฺตน, ปฎิญฺญามเตฺตน  วา ภิกฺขุ, ตสฺสาปิ สิกฺขาปจฺจกฺขานํ อตฺถิ, สิกฺขํ อปจฺจกฺขาย จ เมถุนํ ธมฺมํ ปฎิเสวนฺตสฺส ปาราชิกาปตฺติฯ โย วา ปจฺฉา ปาราชิกํ อาปตฺติํ อาปชฺชิตฺวา น สิกฺขาสาชีวสมาปโนฺน, ตสฺส จ, โย วา ปกฺขปณฺฑกตฺตา ปณฺฑกภาวูปคมเนน น สิกฺขาสาชีวสมาปโนฺน, ตสฺส จ ตทุภยํ อตฺถีติ อาปชฺชติฯ ปณฺฑกภาวปเกฺข จ ปณฺฑโก อุปสมฺปทาย น วตฺถู’’ติ วุตฺตํฯ ตสฺมา อิตรสฺมิํ ปเกฺข วตฺถูติ สิทฺธํฯ ตสฺมิํ ปเกฺข อุปสมฺปโนฺน ปณฺฑกภาวปเกฺข ปณฺฑกตฺตา น สิกฺขาสาชีวสมาปโนฺน, โส ปริจฺจชิตพฺพาย สิกฺขาย อภาเวน สิกฺขํ อปจฺจกฺขาย มุเขน ปรสฺส องฺคชาตคฺคหณนเยน เมถุนํ ธมฺมํ ปฎิเสเวยฺย, ตสฺส กุโต ปาราชิกาปตฺตีติ อธิปฺปาโยฯ อยํ นโย อปณฺฑกปกฺขํ อลภมานเสฺสว ปรโต ยุชฺชติ, ลภนฺตสฺส ปน อรูปสตฺตานํ กุสลาทิสมาปตฺติกฺขเณ ภวงฺควิเจฺฉเท สติปิ อมรณํ วิย ปณฺฑกภาวปเกฺขปิ ภิกฺขุภาโว อตฺถิฯ สํวาสํ วา สาทิยนฺตสฺส น เถยฺยสํวาสกภาโว อตฺถิ อนฺติมวตฺถุอชฺฌาปนฺนสฺส วิยฯ น จ สหเสยฺยาทิํ ชเนติ ฯ คณปูรโก ปน น โหติ อนฺติมวตฺถุํ อชฺฌาปโนฺน วิยฯ น โส สิกฺขาสาชีวสมาปโนฺนฯ อิตรสฺมิํ ปน ปเกฺข โหติ, อยํ อิมสฺส ตโต วิเสโสฯ กิมยํ สเหตุโก, อุทาหุ อเหตุโกติ? น อเหตุโกฯ ยโต อุปสมฺปทา ตสฺส อปณฺฑกปเกฺข อนุญฺญาตา สเหตุกปฺปฎิสนฺธิกตฺตาฯ ปณฺฑกภาวปเกฺขปิ กิสฺส นานุญฺญาตาติ เจ? ปณฺฑกภูตตฺตา โอปกฺกมิกปณฺฑกสฺส วิยฯ</p>


<p>อปิจ ‘‘สิกฺขาสาชีวสมาปโนฺน’’ติ อิมินา ตสฺส สิกฺขาสมาทานํ ทีเปตฺวา ตํ สมาทินฺนํ สิกฺขํ อปจฺจกฺขาย, ตตฺถ จ ทุพฺพลฺยํ อนาวิกตฺวาติ วตฺตุํ ยุชฺชติ, น อญฺญถาติ อิมินา การเณน ยถาวุตฺตานิฎฺฐปฺปสงฺคโต ‘‘โย ปน ภิกฺขุ ภิกฺขูนํ สิกฺขาสาชีวสมาปโนฺน สิกฺขํ อปจฺจกฺขายา’’ติอาทิ วุตฺตํฯ ยถา เจตฺถ, เอวํ ‘‘โย ปน ภิกฺขุ ภิกฺขูนํ สิกฺขาสาชีวสมาปโนฺน สิกฺขํ อปจฺจกฺขาย ทุพฺพลฺยํ อนาวิกตฺวา คามา วา อรญฺญา วา อทินฺนํ…เป.… โย ปน ภิกฺขุ ภิกฺขูนํ สิกฺขาสาชีวสมาปโนฺน สิกฺขํ อปจฺจกฺขาย ทุพฺพลฺยํ อนาวิกตฺวา สุคตจีวรปฺปมาณํ จีวรํ การาเปยฺยา’’ติ สพฺพตฺถ โยเชตพฺพํฯ</p>


<p>ติ มนุสฺสิตฺถิํ อุปาทาย วุตฺตํฯ น หิ ปเคว ปณฺฑเก, ปุริเส วาติ วตฺตุํ ยุชฺชติฯ เสสํ ตตฺถ ตตฺถ วุตฺตนยเมว ฯ อยํ ตาว มาติกาย วินิจฺฉโย อญฺญตฺถาปิ ยถาสมฺภวํ โยเชตฺวา ทีเปตโพฺพฯ</p>


<p>สาริปุตฺตเพลฎฺฐสีสานนฺทาทโยปิ สิกฺขาปทปญฺญตฺติการณตฺตา จ อาปตฺติอาปชฺชนโต จ กสฺมา มหาวิภเงฺค ญตฺติจตุตฺถอุปสมฺปทาเยว อาคตาติ? ปฎิกฺขิตฺตาย สรณคมนูปสมฺปทาย อนุญฺญาตปฺปสงฺคภยาติ อุปติสฺสเตฺถโรฯ อาปตฺติยา ภพฺพตํ สนฺธาย ตสฺมิมฺปิ วุเตฺต ปุเพฺพ ปฎิกฺขิตฺตาปิ ภควตา ปุน อนุญฺญาตาติ ภิกฺขูนํ มิจฺฉาคาโห วา วิมติ วา อุปฺปชฺชติ, ตสฺมา น วุตฺตาติ วุตฺตํ โหติฯ</p>


<p>‘‘อธมฺมกมฺมํ วคฺคกมฺม’’ติ (มหาว. ๓๘๗) วจนโต กุปฺปกมฺมมฺปิ กตฺถจิ ‘‘กมฺม’’นฺติ วุจฺจติ, ตสฺมา ติ วุตฺตํฯ ยสฺมา อกุปฺปกมฺมมฺปิ เอกจฺจํ น ฐานารหํ, เยน อปโตฺต โอสารณํ สุโอสาริโตติ วุจฺจติ, ตสฺมา ติ วุตฺตํฯ ยทิ เอวํ ‘‘ฐานารเหนา’’ติ อิทเมว วตฺตพฺพํ อิมินา อกุปฺปสิทฺธิโตติ เจ? น, อฎฺฐานารเหน อกุเปฺปน อุปสมฺปโนฺน อิมสฺมิํ อเตฺถ น อธิเปฺปโต อนิฎฺฐปฺปสงฺคโตฯ ทฺวีหิ ปเนเตหิ เอกโต วุเตฺตหิ  อยมโตฺถ ปญฺญายติ – เกวลํ เตน อกุเปฺปน อุปสมฺปโนฺน อยมฺปิ อิมสฺมิํ อเตฺถ อธิเปฺปโต ภิกฺขูติ, ฐานารเหน จ อกุเปฺปน จ อุปสมฺปโนฺน อยมฺปิ อิมสฺมิํ อเตฺถ อธิเปฺปโต ภิกฺขูติ, กุเปฺปน อุปสมฺปโนฺน นาธิเปฺปโตติฯ</p>


<p>ติ วุตฺตตฺตา โอปปาติกญฺจาติ โสฬสวสฺสุเทฺทสิกา โอปปาติกา ปฎิสนฺธิโต ปฎฺฐาย อปริปุณฺณวีสติวสฺสาติ วทนฺติฯ ‘โสฬสวสฺสุเทฺทสิกา โหนฺตี’ติ วุตฺตตฺตา ปุน จตฺตาริ วสฺสานิ อิจฺฉิตพฺพานิ, ‘ปฎิสนฺธิคฺคหณโต ปฎฺฐายา’ติ อิทํ คพฺภเสยฺยกานํ วเสน วุตฺต’’นฺติ เอเกฯ ‘‘เกจิ วทนฺตี’’ติ ยตฺถ ยตฺถ ลิขียติ, ตตฺถ ตตฺถ วิจาเรตฺวา อตฺถํ สุฎฺฐุ อุปลกฺขเยฯ โอปกฺกมิเก ปณฺฑกภาโว อารุฬฺหนเยน เวทิตโพฺพฯ ‘‘ปกฺขปณฺฑโก อปณฺฑกปเกฺข ปพฺพาเชตฺวา ปณฺฑกปเกฺข นาเสตโพฺพ’’ติ (วชิร. ฎี. มหาวคฺค ๑๐๙) ลิขิตํฯ</p>


<p>‘‘พินฺทุํ อทตฺวา เจ นิวาเสติ,  น โหตี’’ติ วทนฺติ, วีมํสิตพฺพํฯ ติ สามเณรารหสฺส สํวาสสฺส สาทิตตฺตาติ อธิปฺปาโยฯ</p>


<p>ราชภยาทีหิ  คหิตลิงฺคานํ ‘‘คิหี มํ ‘สมโณ’ติ ชานนฺตู’’ติ วญฺจนจิเตฺต สติปิ ภิกฺขูนํ วเญฺจตุกามตาย จ เตหิ สํวสิตุกามตาย จ อภาวา โทโส น ชาโตติฯ ‘‘โย เอวํ ปพฺพชติ, โส เถยฺยสํวาสโก นาม โหตี’’ติ วา ‘‘เอวํ กาตุํ น ลพฺภตี’’ติ วา ‘‘เอวํ ปพฺพชิโต สามเณโร น โหตี’’ติ วา น ชานาติ, วฎฺฎติฯ ‘‘ชานาติ, น วฎฺฎตี’’ติ จ ลิขิตํฯ ‘‘ราชทุพฺภิกฺขาทิอตฺถาย จีวรํ ปารุปิตฺวา สํวาสํ สาทิยโนฺต เถยฺยสํวาสโก โหติฯ กสฺมา? อสุทฺธจิตฺตตฺตาฯ ปุน โส ‘สุทฺธํ พฺรหฺมจริยํ กริสฺสามิ, กิํ เอเตนาติ วิปฺปฎิสาเรน วา ปจฺจยาทิสุลภตาย วา กริสฺสามี’ติ สุทฺธมานโส หุตฺวา ยาว โส สํวาสํ นาธิวาเสติ, ตาว เถยฺยสํวาสโก น โหติฯ เอวํ สุทฺธจิตฺตุปฺปตฺติโต ปฎฺฐาย สํวาสํ สาทิยติ เจ, เถยฺยสํวาสโก โหตีติ อธิเปฺปโตฯ อิตรถา สพฺพํ วิรุชฺฌตี’’ติ เอเกฯ</p>


<p>‘‘นาภิปรามาสาทินา ชาโต ตถารูปํ ปิตรํ ฆาเตติ เจ,  โหตี’’ติ วทนฺติฯ</p>


<p>โย ปน กายสํสเคฺคน สีลวินาสํ ปาเปติ, น โส  ‘‘ติณฺณํ มคฺคาน’’นฺติ  วจนโตฯ ภิกฺขุนิํ ปน เอกโตอุปสมฺปนฺนํ ทูเสตฺวาปิ ภิกฺขุนิทูสโก โหติ, โสปิ ปาราชิโก โหตีติ วินิจฺฉโยฯ ภิกฺขุนี ปน เถยฺยสํวาสิกา, มาตุปิตุอรหนฺตฆาติกา, โลหิตุปฺปาทิกา, ติตฺถิยปกฺกนฺติกา จ โหติ, อฎฺฐกถาสุ อนาคตํ วินยธรา สมฺปฎิจฺฉนฺติฯ</p>


<p>‘‘สมฺปชานมุสาวาเท ปาจิตฺติย’’นฺติ (ปาจิ. ๒) วุตฺตํ มริยาทํ อวีติกฺกมโนฺต ตสฺมิญฺจ สิกฺขาปเท สิกฺขตีติ วุจฺจติฯ นฺติ อสภาวธโมฺม สเงฺกโตว, อิธ ปญฺญตฺติ อธิเปฺปตาฯ ‘‘เมถุนสํวรเสฺสตํ อธิวจน’’นฺติ สมนฺตปาสาทิกายํ วุตฺตํ, ตํ ปนตฺถํ สนฺธายาติ ลิขิตํฯ ติ ตํ ตํ สิกฺขาปทํ, สิกฺขนภาเวน ปวตฺตจิตฺตุปฺปาโทฯ นฺติ ปญฺญตฺติฯ ตทตฺถทสฺสนตฺถํ ปุเพฺพ ‘‘เมถุนสํวรเสฺสตํ อธิวจน’’นฺติ วุตฺตํฯ ยสฺมา สิกฺขาย คุณสมฺมตาย ปุญฺญสมฺมตาย ตนฺติยา อภาวโต โลกสฺส ทุพฺพลฺยาวิกมฺมํ ตตฺถ น สมฺภวติฯ ปตฺถนียา หิ สา, ตสฺมา   ติ วุตฺตํฯ อาณาย หิ ทุพฺพลฺยํ สมฺภวตีติ อุปติโสฺสฯ ทุพฺพลฺยาวิกมฺมปทํ สิกฺขาปจฺจกฺขานปทสฺส พฺยญฺชนสิลิฎฺฐตาย วา ปริวารกภาเวน วา เวทิตพฺพํฯ อถ วา ยสฺมา สิกฺขาปจฺจกฺขานสฺส เอกจฺจํ ทุพฺพลฺยาวิกมฺมํ อกตํ โหติ, ตสฺมา ตํ สนฺธาย ‘‘สิกฺขํ อปจฺจกฺขายา’’ติ ปทสฺส อตฺถํ วิวรโนฺต ติ อาหฯ ตตฺถ สิยา ยสฺมา น สพฺพํ ทุพฺพลฺยาวิกมฺมํ สิกฺขาปจฺจกฺขานํ, ตสฺมา ‘‘ทุพฺพลฺยํ อนาวิกตฺวา’’ติ ปฐมํ วตฺวา ตสฺส อตฺถนิยมตฺถํ ‘‘สิกฺขํ อปจฺจกฺขายา’’ติ วตฺตพฺพนฺติ? ตํ น, กสฺมา? อตฺถานุกฺกมาภาวโตฯ ‘‘สิกฺขาสาชีวสมาปโนฺน’’ติ หิ วุตฺตตฺตา ‘‘ยํ สิกฺขํ สมาปโนฺน, ตํ อปจฺจกฺขาย, ยญฺจ สาชีวํ สมาปโนฺน, ตตฺถ ทุพฺพลฺยํ อนาวิกตฺวา’’ติ วุจฺจมาเน อนุกฺกเมเนว อโตฺถ วุโตฺต โหติ, น อญฺญถา, ตสฺมา อิทเมว ปฐมํ วุตฺตนฺติฯ ติ จุทฺทสนฺนํฯ</p>


<p>‘‘สิกฺขํ อปจฺจกฺขายา’’ติ สพฺพสิกฺขาปทานํ สาธารณตฺถํ  วุตฺตํฯ</p>


<p> นาม องฺคชาตํ ปเวเสนฺตสฺส องฺคชาเตน สมฺผุสนํฯ  นาม ยาว มูลํ ปเวเสนฺตสฺส วิปฺปกตกาโล วายามกาโลฯ สุกฺกวิสฎฺฐิสมเย องฺคชาตํ  นามฯ  นาม นีหรณกาโลฯ วินยคณฺฐิปเท ปน ‘‘วายามโต โอรมิตฺวา ฐานํ  นามา’’ติ วุตฺตํ, ตํ  อสงฺกรโต ทสฺสนตฺถํ วุตฺตํฯ ปเวสนปวิฎฺฐอุทฺธรณกาเลสุปิ สุกฺกวิสฎฺฐิ โหติเยวฯ  นาม เสวนจิตฺตสฺส อธิวาสนจิตฺตสฺส อุปฺปาทนํฯ</p>


<p>อุภโตวิภเงฺค เอว ปญฺญตฺตานิ สนฺธาย นฺติ วุตฺตํฯ ‘‘วินยธรปญฺจเมน คเณน อุปสมฺปทา’’ติ (มหาว. ๒๕๙) วุตฺตตฺตา อิธ ตติยา สหโยเคน วุตฺตาฯ ตสฺมา วีสติปิ ภิกฺขู เจ นิสินฺนา, ปญฺจโม วินยธโรว อิจฺฉิตโพฺพ, เอวํ สติ ปาราชิโก เจ วินยธโร, อุปสมฺปทากมฺมํ โกเปตีติ เจ? น, ปริวาราวสาเน กมฺมวเคฺค (ปริ. ๔๘๒ อาทโย) ยํ กมฺมวิปตฺติลกฺขณํ วุตฺตํ, ตสฺส ตสฺมิํ นตฺถิตายฯ ‘‘กถํ วตฺถุโต วา ญตฺติโต วา อนุสฺสาวนโต วา สีมโต วา ปริสโต วา’’ติ เอตฺตกํ วุตฺตํ, นนุ อยํ ‘‘ปริสโต วา’’ติ วจเนน สงฺคหิโตติ เจ? น, ‘‘ทฺวาทสหิ อากาเรหิ ปริสโต กมฺมานิ วิปชฺชนฺตี’’ติ (ปริ. ๔๘๗) สุตฺตสฺส  หิ วิภเงฺค ตสฺส อนามฎฺฐตฺตาติ อยมโตฺถ ยสฺมา ตตฺถ ตตฺถ สรูเปน วุตฺตปาฬิวเสเนว สกฺกา ชานิตุํ, ตสฺมา นยมุขํ ทเสฺสตฺวา สํขิโตฺตติ ลิขิตํฯ ‘‘องฺค’’นฺติ ปทํ อุทฺธริตฺวา ‘‘สพฺพสิกฺขาปเทสุ อาปตฺตีนํ องฺคานงฺคํ เวทิตพฺพ’’นฺติ วุตฺตํ, อิธ ปน ‘‘องฺค’’นฺติ วุตฺตํ, กสฺมา? สมุฎฺฐนาทีนํ ปริวาราทีสุ สเงฺขเปน อาคตตฺตา ตตฺถ คเหตฺวา อิธาปิ นิทฺทิฎฺฐานํ อนงฺคานํ ววตฺถานาภาวโต, สพฺพตฺถ สเงฺขปโต จ วิตฺถารโต จ อนงฺคเตฺต วุจฺจมาเน อติวิตฺถารตาย ตสฺมิํ ตสฺมิํ สิกฺขาปเท อนูนํ วตฺตพฺพโต จาติ เวทิตโพฺพ, สพฺพาปตฺตีนํ สงฺคาหกวเสนาติ อโตฺถฯ</p>


<p>ยานิ สิกฺขาปทานิ ‘‘กิริยานี’’ติ วุจฺจนฺติ, เตสํ วเสน กายวาจา สห วิญฺญตฺติยา เวทิตพฺพา, อกิริยานํ วเสน วินา วิญฺญตฺติยา เวทิตพฺพาฯ จิตฺตํ ปเนตฺถ อปฺปมาณํ ภูตาโรจนสมุฎฺฐานสฺส กิริยตฺตา, อจิตฺตกตฺตา จฯ ตตฺถ กิริยา อาปตฺติยา อนงฺคนฺตรจิตฺตสมุฎฺฐานา เวทิตพฺพาฯ อวิญฺญตฺติชนกมฺปิ เอกจฺจํ พาหุลฺลนเยน ‘‘กิริย’’นฺติ วุจฺจติ ยเถว ปฐมปาราชิกํฯ วิญฺญตฺติยา อภาเวปิ ‘‘โส เจ สาทิยติ, อาปตฺติ ปาราชิกสฺส, น สาทิยติ, อนาปตฺตี’’ติ หิ วุตฺตํ, วิญฺญตฺติสงฺขาตาปิ กิริยา วินา เสวนจิเตฺตน น โหติ วุตฺตจิตฺตชตฺตา, วิการรูปตฺตา, จิตฺตานุปริวตฺติกตฺตา จฯ ตสฺมา กิริยาสงฺขาตมิทํ วิญฺญตฺติรูปํ, อิตรํ จิตฺตชรูปํ วิย ชนกจิเตฺตน วินา น ติฎฺฐติ, อิตรํ สทฺทายตนํ ติฎฺฐติ, ตสฺมา กิริยาย สติ เอกนฺตโต ตชฺชนกํ เสวนจิตฺตํ อตฺถิ เอวาติ กตฺวา น สาทิยติ, อนาปตฺตีติ น ยุชฺชตีติฯ ยสฺมา วิญฺญตฺติชนกมฺปิ สมานํ เสวนจิตฺตํ น สพฺพกาลํ วิญฺญตฺติํ ชเนติ, ตสฺมา วินาปิ วิญฺญตฺติยา สยํ อุปฺปชฺชตีติ กตฺวา ‘‘สาทิยติ, อาปตฺติ ปาราชิกสฺสา’’ติ วุตฺตํฯ นุปฺปชฺชติ เจ, น สาทิยติ นาม, ตสฺส  อนาปตฺติฯ เตเนว ภควา ‘‘กิํจิโตฺต ตฺวํ ภิกฺขู’’ติ (ปารา. ๑๓๕) จิเตฺตเนว อาปตฺติํ ปริจฺฉินฺทติ, น กิริยายาติ เวทิตพฺพํฯ</p>


<p>เอตฺถ คฺคหณํ กตฺตพฺพโต วา อกตฺตพฺพโต วา กายาทิเภทาเปกฺขเมว อาปตฺติํ อาปชฺชติ, น อญฺญถาติ ทสฺสนปฺปโยชนํฯ เตสุ คฺคหณํ กายาทีนํ สวิญฺญตฺติกาวิญฺญตฺติกเภททสฺสนปฺปโยชนํฯ คฺคหณํ อาปตฺติยา องฺคานงฺคจิตฺตวิเสสทสฺสนปฺปโยชนํฯ เตน  ยํ จิตฺตํ กิริยลกฺขเณ วา อกิริยลกฺขเณ วา สนฺนิหิตํ, ยโต วา กิริยา วา อกิริยา วา โหติ, น ตํ อวิเสเสน อาปตฺติยา องฺคํ วา อนงฺคํ วา โหติฯ กินฺตุ ยาย สญฺญาย ‘‘สญฺญาวิโมกฺข’’นฺติ วุจฺจติ, ตาย สมฺปยุตฺตํ จิตฺตํ องฺคํ, อิตรํ อนงฺคนฺติ ทสฺสิตํ โหติฯ อิทานิ เยน จิเตฺตน สิกฺขาปทํ  โหติ, ตทภาวา  เตน ตสฺส อวิเสเสน สาวชฺชตาย ‘‘โลกวชฺชเมวา’’ติ วุตฺตํฯ กินฺตุ สาวชฺชํเยว สมานํ เอกจฺจํ โลกวชฺชํ, เอกจฺจํ ปณฺณตฺติวชฺชนฺติ ทสฺสนปฺปโยชนํ คฺคหณํฯ จิตฺตเมว ยสฺมา ‘‘โลกวชฺช’’นฺติ วุจฺจติ, ตสฺมา มโนกมฺมมฺปิ สิยา อาปตฺตีติ อนิฎฺฐปฺปสงฺคนิวารณปฺปโยชนํ คฺคหณํฯ</p>


<p>ยํ ปเนตฺถ อกิริยลกฺขณํ กมฺมํ, ตํ กุสลตฺติกวินิมุตฺตํ สิยาติ อนิฎฺฐปฺปสงฺคนิวารณปฺปโยชนํ คฺคหณํฯ ยา ปเนตฺถ อพฺยากตาปตฺติ, ตํ เอกจฺจํ อเวทนมฺปิ นิโรธํ สมาปโนฺน อาปชฺชตีติ เวทนาตฺติกํ เอตฺถ น ลพฺภตีติ อนิฎฺฐปฺปสงฺคนิวารณตฺถํ คฺคหณํฯ สิกฺขาปทญฺหิ สจิตฺตกปุคฺคลวเสน ‘‘ติจิตฺตํ ติเวทน’’นฺติ ลทฺธโวหารํ อจิตฺตเกนาปนฺนมฺปิ ‘‘ติจิตฺตํ ติเวทน’’มิเจว วุจฺจติฯ ตตฺริทํ สาธกสุตฺตํ – ‘‘อตฺถาปตฺติ อจิตฺตโก อาปชฺชติ อจิตฺตโก วุฎฺฐาติ (ปริ. ๓๒๔), อตฺถาปตฺติ กุสลจิโตฺต อาปชฺชติ กุสลจิโตฺต วุฎฺฐาตี’’ติอาทิ (ปริ. ๔๗๐)ฯ ‘‘สจิตฺตกํ อาปตฺติทีปนํ, สญฺญาวิโมกฺขํ อนาปตฺติทีปนํ, อจิตฺตกํ วตฺถุอชานนํ, โนสญฺญาวิโมกฺขํ วีติกฺกมนาชานนํฯ อิทเมว เตสํ นานาตฺต’’นฺติ (วชิร. ฎี. ปาราชิก ๖๑-๖๖ ปกิณฺณกกถาวณฺณนา) ลิขิตํฯ</p>


<p>ติ เอตฺถ อยํ ตาว คณฺฐิปทนโย – สจิตฺตกปเกฺขติ สุราปานาทิอจิตฺตเก สนฺธาย วุตฺตํฯ สจิตฺตเกสุ ปน ยํ เอกนฺตมกุสเลเนว สมุฎฺฐาติ, ตญฺจ อุภยํ  นามฯ สุราปานสฺมิญฺหิ ‘‘สุรา’’ติ วา ‘‘ปาตุํ น วฎฺฎตี’’ติ วา ชานิตฺวา ปิวเน อกุสลเมวาติฯ ตตฺถ ‘‘น วฎฺฎตีติ ชานิตฺวา’’ติ วุตฺตวจนํ น ยุชฺชติ ปณฺณตฺติวชฺชสฺสปิ  โลกวชฺชตาปสงฺคโตฯ อิมํ อนิฎฺฐปฺปสงฺคํ ปริหริตุกามตาย จ  ลิขิตํ – ‘‘อิธ ‘สจิตฺตก’นฺติ จ ‘อจิตฺตก’นฺติ จ วิจารณา วตฺถุวิชานเน เอว โหติ, น ปญฺญตฺติวิชานเนฯ ยทิ ปญฺญตฺติวิชานเน โหติ , สพฺพสิกฺขาปทานิ โลกวชฺชาเนว สิยุํ, น จ สพฺพสิกฺขาปทานิ โลกวชฺชานิฯ ตสฺมา วตฺถุวิชานเน เอว โหตีติ อิทํ ยุชฺชติฯ กสฺมา? ยสฺมา เสขิเยสุ ปญฺญตฺติวิชานนเมว ปมาณํ, น วตฺถุมตฺตวิชานน’’นฺติฯ อยํ ปเนตฺถ อโตฺถ สิกฺขาปทสีเสน อาปตฺติํ คเหตฺวา ยสฺส สิกฺขาปทสฺส สจิตฺตกสฺส จิตฺตํ อกุสลเมว โหติ, ตํ โลกวชฺชํ, สจิตฺตกาจิตฺตกสงฺขาตสฺส อจิตฺตกสฺส จ สจิตฺตกปเกฺข จิตฺตํ อกุสลเมว โหติ, ตมฺปิ สุราปานาทิโลกวชฺชนฺติ อิมมตฺถํ สนฺธาย ติ วุตฺตํฯ ‘‘สจิตฺตกปเกฺข’’ติ หิ อิทํ วจนํ อจิตฺตกํ สนฺธายาหฯ น หิ เอกํสโต สจิตฺตกาย ‘‘สจิตฺตกปเกฺข’’ติ วิเสสเน ปโยชนํ อตฺถีติ, เอวํ สเนฺตปิ อนิยเมน วุตฺตญฺจ นิยมวเสน เอว คเหตพฺพนฺติ อโตฺถฯ</p>


<p>ติ -สเทฺทน ถุลฺลจฺจยาทิการํ นิวเตฺตติฯ ติ เอตฺถ ‘‘ฐิตํ สาทิยตี’’ติ (ปารา. ๕๘) วุตฺตตฺตา ตํ กถนฺติ เจ? ‘‘สาทิยตี’’ติ วุตฺตตฺตา กิริยา เอวฯ เอวํ สเนฺต ‘‘กายกมฺมํ มโนกมฺม’’นฺติ วตฺตพฺพนฺติ เจ? น, ปจุรโวหารวเสน ‘‘กายกมฺม’’นฺติ วุตฺตตฺตาฯ อุพฺภชาณุมณฺฑลิกาย ลพฺภติ เอวาติ ลิขิตํฯ ปุเพฺพ วุตฺตนเยน สํสเนฺทตฺวา คเหตพฺพํฯ ‘‘ทุนฺนิกฺขิตฺตสฺส, ภิกฺขเว, ปทพฺยญฺชนสฺส อโตฺถปิ ทุนฺนโย โหตี’’ติ (อ. นิ. ๒.๒๐) วทเนฺตนาปิ อตฺถสฺส สุขคฺคหณตฺถเมว ปทพฺยญฺชนสฺส สุนิกฺขิตฺตภาโว อิจฺฉิโต, น อกฺขรวจนาย, ตสฺมา อาห ติอาทิฯ</p>

</p>


<h3>๒. ทุติยปาราชิกวณฺณนา</h3>
<p>ติ ลกฺขณานุปญฺญตฺติกตฺตา อาทิมฺหิ วุตฺตาฯ สพฺพสฺมิญฺหิ วินยปิฎเก คาโม, คามูปจาโร, คามเกฺขตฺตํ, คามสีมา, คามสีมูปจาโรติ ปญฺจวิโธ คามเภโท เวทิตโพฺพฯ ตถา อารญฺญกสีมาย เอกํ อคามกํ อรญฺญํ, สํวิธานสิกฺขาปทานํ (ปาจิ. ๑๘๐ อาทโย) เอกํ, สคามกํ เอกํ , อวิปฺปวาสสีมาย เอกํ, คณมฺหาโอหียนกสฺส (ปาจิ. ๖๙๑) เอกนฺติ ปญฺจวิโธ อรญฺญเภโท เวทิตโพฺพฯ ตตฺถ อตฺถิ  คาโม น คามปริหารํ กตฺถจิ ลภติ, อตฺถิ คาโม น คามกิจฺจํ กโรติ, ตถา อตฺถิ อรญฺญํ น อรญฺญปริหารํ กตฺถจิ ลภติ, อตฺถิ อรญฺญํ น อรญฺญกิจฺจํ กโรตีติ อยมฺปิ เภโท เวทิตโพฺพฯ</p>


<p>ตตฺถ อวิปฺปวาสสีมาสมฺมนฺนนกมฺมวาจาย ฐเปตฺวา ‘‘คามญฺจ คามูปจารญฺจา’’ติ (มหาว. ๑๔๔) เอตฺถ  นาม ปริกฺขิโตฺต เจ, ปริเกฺขปสฺส อโนฺต, อปริกฺขิโตฺต เจ, ปริเกฺขโปกาสโต อโนฺต เวทิตโพฺพฯ อยํ อุโทสิตสิกฺขาปเท ‘‘อโนฺตคาโม’’ติ (ปารา. ๔๗๘) อาคโตฯ สาสงฺกสิกฺขาปเท ‘‘อนฺตรฆร’’นฺติ (ปารา. ๖๕๔) อาคโต อนาสงฺกโตฯ ยถาห ‘‘อนฺตรฆเร นิกฺขิเปยฺยาติ สมนฺตา โคจรคาเม นิกฺขิเปยฺยา’’ติ (ปารา. ๖๕๔)ฯ ตถา อนฺตรฆรปฺปฎิสํยุตฺตานํ เสขิยานํ อยเมว ปริเจฺฉโท เวทิตโพฺพฯ ‘‘ยา ปน ภิกฺขุนี เอกา คามนฺตรํ คเจฺฉยฺยา’’ติ (ปาจิ. ๖๘๗) เอตฺถาปิ อยเมว ปริเจฺฉโท อธิเปฺปโต ‘‘ปริกฺขิตฺตสฺส คามสฺส ปริเกฺขปํ อติกฺกมนฺติยา, อปริกฺขิตฺตสฺส คามสฺส อุปจารํ อติกฺกมนฺติยา’’ติ วุตฺตตฺตาฯ</p>


<p>เยสุ  ‘‘อุปจารํ โอกฺกมนฺติยา’’ติ ลิขิตํ, ตํ วิกาเล คามปฺปเวสนสิกฺขาปเทสุ อาจิณฺณํ นยํ คเหตฺวา ปมาเทน ลิขียติ, น ปมาณํฯ เยสุ จ  วิกาเล คามปฺปเวสนสิกฺขาปทสฺส  (ปาจิ. ๕๑๓) ‘‘คามํ ปวิเสยฺยาติ ปริกฺขิตฺตสฺส คามสฺส ปริเกฺขปํ อติกฺกมนฺตสฺส, อปริกฺขิตฺตสฺส คามสฺส อุปจารํ อติกฺกมนฺตสฺสา’’ติ ลิขียติ, สา ปมาทเลขาฯ ติ ตตฺถ ปาโฐฯ วุตฺตญฺหิ  ‘‘อปริกฺขิตฺตสฺส คามสฺส อุปจาโร อทินฺนาทาเน วุตฺตนเยเนว เวทิตโพฺพ’’ติ (ปาจิ. อฎฺฐ. ๕๑๒)ฯ อิธ  วุตฺตํ ‘‘สนฺตํ ภิกฺขุํ อนาปุจฺฉิตฺวาติ…เป.… อุปจารํ โอกฺกมนฺตสฺสา’’ติอาทิ (กงฺขา. อฎฺฐ. วิกาลคามปฺปเวสนสิกฺขาปทวณฺณนา)ฯ</p>


<p>ยํ ปน  ‘‘ภิกฺขุนิยา คามนฺตราธิกาเร เอเกน ปาเทน อิตรสฺส คามสฺส ปริเกฺขปํ วา อติกฺกมเนฺต, อุปจารํ วา โอกฺกเนฺต ถุลฺลจฺจยํ, ทุติเยน อติกฺกนฺตมเตฺต, โอกฺกนฺตมเตฺต จ สงฺฆาทิเสโส’’ติ ปาโฐ ทิสฺสติฯ ตตฺถ ‘‘โอกฺกเนฺต, โอกฺกนฺตมเตฺต’’ติ เอตานิ ปทานิ อธิกานิ , เกวลํ ลิขิตเกหิ อเญฺญหิ ลิขิตานิฯ  ‘‘โอกฺกนฺตมเตฺต จา’’ติ ปทํ น ทิสฺสติ, อิตรํ ทิสฺสติฯ ตานิ เทฺว ปทานิ ปาฬิยา วิรุชฺฌนฺติฯ ‘‘อปริกฺขิตฺตสฺส คามสฺส อุปจารํ อติกฺกาเมนฺติยา’’ติ (ปาจิ. ๖๙๒) หิ ปาฬิ ฯ ตถา สมนฺตปาสาทิกาย (ปาจิ. อฎฺฐ. ๖๙๒) วิรุชฺฌนฺติฯ ‘‘ปริเกฺขปารหฎฺฐานํ เอเกน ปาเทน อติกฺกมติ, ถุลฺลจฺจยํ, ทุติเยน อติกฺกมติ, สงฺฆาทิเสโสฯ อปิเจตฺถ สกคามโต…เป.… เอเกน ปาเทน อิตรสฺส คามสฺส ปริเกฺขเป วา อุปจาเร วา อติกฺกเนฺต ถุลฺลจฺจยํ, ทุติเยน อติกฺกนฺตมเตฺต สงฺฆาทิเสโส’’ติ (ปาจิ. อฎฺฐ. ๖๙๒) หิ วุตฺตํฯ</p>


<p> จสฺส ‘‘ปริเกฺขปํ อติกฺกาเมนฺติยา’’ติ วตฺวา ‘‘อุปจาเรปิ เอเสว นโย’’ติ วุตฺตํฯ  จ ‘‘อปริกฺขิตฺตสฺส คามสฺส อุปจารํ ‘โอกฺกมนฺติยา’ติปิ โปตฺถเกสุ เอกเจฺจสุ ทิสฺสติ, ตํ น คเหตพฺพ’’นฺติ วุตฺตํฯ อปรมฺปิ วุตฺตํ ‘‘อปริกฺขิตฺตสฺส คามสฺส อุปจารํ ‘อติกฺกาเมนฺติยา’ติ วจเนนาปิ เอวํ เวทิตพฺพํ – วิกาเล คามปฺปเวสเน ทฺวินฺนํ เลฑฺฑุปาตานํ เอว วเสน อุปจาโร ปริจฺฉินฺทิตโพฺพ, อิตรถา ยถา เอตฺถ ปริเกฺขปารหฎฺฐานํ ปริเกฺขปํ วิย กตฺวา ‘อติกฺกาเมนฺติยา’ติ วุตฺตํ, เอวํ ตตฺถาปิ ‘อปริกฺขิตฺตสฺส คามสฺส อุปจารํ อติกฺกาเมนฺตสฺสา’ติ วเทยฺยฯ ยสฺมา ปน ตตฺถ ปริเกฺขปารหฎฺฐานโต อุตฺตริเมโก เลฑฺฑุปาโต อุปจาโรติ อธิเปฺปโตฯ ตสฺมา ตทตฺถทีปนตฺถํ ‘อปริกฺขิตฺตสฺส คามสฺส อุปจารํ โอกฺกมนฺตสฺสา’ติ วุตฺต’’นฺติฯ</p>


<p>ยํ ปน  ปริเกฺขปารหฎฺฐานํเยว อุปจารนฺติ สลฺลเกฺขตฺวา ‘‘ปริเกฺขปปอเกฺขปารหฎฺฐานานํ นินฺนานากรณทีปนตฺถํ อุปจารํ โอกฺกมนฺตสฺสา’’ติ วุตฺตํ, ปาฬิวิเสสมสลฺลเกฺขตฺวา ‘‘อปริกฺขิตฺตสฺส คามสฺส อุปจารํ อติกฺกมนฺตสฺส อิธ อุปจาโร ปริเกฺขโป ยถา ภเวยฺย, ตํ อุปจารํ ปฐมํ ปาทํ อติกฺกาเมนฺตสฺส อาปตฺติ ทุกฺกฎสฺส, ทุติยํ ปาทํ อติกฺกาเมนฺตสฺส อาปตฺติ ปาจิตฺติยสฺสา’’ติ วุตฺตํ, ตํ น คเหตพฺพเมว ปาฬิยา วิเสสสมฺภวโตติฯ  ‘‘อุปจารํ อติกฺกาเมนฺติยา ภิกฺขุนิยา คามนฺตราปตฺตี’’ติ วุตฺตํฯ ตสฺมา อิธ กงฺขาวิตรณิยา ‘‘เอเกน ปาเทน อิตรสฺส…เป.… อติกฺกนฺตมเตฺต สงฺฆาทิเสโส’’ติ อยเมว ปาโฐ เวทิตโพฺพฯ เอตฺตาวตา อิเมสุ ยถาวุเตฺตสุ ฐาเนสุ ยถาวุตฺตปริเจฺฉโทว คาโมติ เวทิตโพฺพฯ อิมสฺส  อตฺถสฺส ทีปนตฺถํ ‘‘คาโม นาม เอกกุฎิโกปี’’ติอาทิ (ปารา. ๙๒) วุตฺตํฯ อิมสฺส วเสน อสติปิ ปริเกฺขปาติกฺกเม, อุปจาโรกฺกมเน วา อนฺตรารามโต วา ภิกฺขุนุปสฺสยโต วา ติตฺถิยเสยฺยโต วา ปฎิกฺกมนโต วา ตํ คามํ ปวิสนฺตสฺส อนฺตรารามปริเกฺขปสฺส, อุปจารสฺส วา อติกฺกมนวเสน คามปจฺจยา อาปตฺติโย เวทิตพฺพาฯ</p>


<p> ปน ‘‘ฐเปตฺวา คามญฺจ คามูปจารญฺจา’’ติ (มหาว. ๑๔๔) เอตฺถ ปริกฺขิตฺตสฺส  คามสฺส ปริเกฺขโปว, อปริกฺขิตฺตสฺส คามสฺส ปริเกฺขโปกาโสวฯ วุตฺตเญฺหตํ อฎฺฐกถายํ ‘‘คามูปจาโรติ ปริกฺขิตฺตสฺส คามสฺส ปริเกฺขโป, อปริกฺขิตฺตสฺส คามสฺส ปริเกฺขโปกาโสฯ เตสุ อธิฎฺฐิตเตจีวริโก ภิกฺขุ ปริหารํ น ลภตี’’ติ (มหาว. อฎฺฐ. ๑๔๔)ฯ กิํ ปเนตฺถ การณํ, เยน อยํ คาโม, คามูปจาโร จ อิธ อญฺญถา, อญฺญตฺถ ตถาติ? อฎฺฐุปฺปตฺติโต ‘‘เตน โข ปน สมเยน ภิกฺขู ‘ภควตา ติจีวเรน อวิปฺปวาสสมฺมุติ อนุญฺญาตา’ติ อนฺตรฆเร จีวรานิ นิกฺขิปนฺตี’’ติ (มหาว. ๑๔๓) อิมิสฺสา หิ อฎฺฐุปฺปตฺติยา ‘‘ฐเปตฺวา คามญฺจ คามูปจารญฺจา’’ติ (มหาว. ๑๔๔) วุตฺตํฯ ตสฺมา ยตฺถ อนฺตรฆรสญฺญา, ตตฺถ อวิปฺปวาสสีมา น คจฺฉตีติ เวทิตพฺพาฯ เตน จ อุโทสิตสิกฺขาปเท ‘‘อโนฺตคาเม จีวรํ นิกฺขิปิตฺวา อโนฺตคาเม วตฺถพฺพ’’นฺติ (ปารา. ๔๗๘) จ ‘‘สภาเย วา ทฺวารมูเล วา, หตฺถปาสา วา น วิชหิตพฺพ’’นฺติ จ วุตฺตํฯ กปฺปิยภูมิยํ วสโนฺตเยว หิ กปฺปิยภูมิยํ นิกฺขิตฺตจีวรํ รกฺขติฯ สาสงฺกสิกฺขาปเท ปน ‘‘ยสฺมา ยตฺถ คาเม จีวรํ นิกฺขิตฺตํ, เตน คาเมน วิปฺปวสโนฺต จีวเรน วิปฺปวสตีติ วุจฺจติ, ตสฺมา ปุน คามสีมํ โอกฺกมิตฺวา วสิตฺวา ปกฺกมตี’’ติ วุตฺตํฯ ตสฺมิญฺหิ สิกฺขาปเท คามสีมา คาโม นามาติ อธิเปฺปโตฯ ตตฺถ วิกาเล คามปฺปเวสนสิกฺขาปทวิภเงฺค ‘‘ปริกฺขิตฺตสฺส คามสฺส ปริเกฺขปํ อติกฺกมนฺตสฺส อาปตฺติ ปาจิตฺติยสฺสา’’ติ (ปาจิ. ๕๑๓) วจนโต ปริเกฺขโป น คาโมฯ กินฺตุ คามูปจาโรติ เลเสน ทสฺสิตํ โหติฯ อิมสฺมิํ ปน สิกฺขาปทวิภเงฺค ‘‘คามูปจาโร นามา’’ติ อารภิตฺวา ‘‘อปริกฺขิตฺตสฺส คามสฺส ฆรูปจาเร ฐิตสฺส มชฺฌิมสฺส ปุริสสฺส เลฑฺฑุปาโต’’ติ อิมินา อปริกฺขิตฺตสฺส ปริเกฺขโปกาโส คามูปจาโรติ สิทฺธํฯ ตทตฺถสมฺภวโต ตสฺมิํ ฆรูปจาเร ฐิตสฺส เลฑฺฑุปาโต คามูปจาโรติ  วุตฺตํ ฯ อุปจาโร หิ ‘‘คาโม เอกูปจาโร นานูปจาโร’’ติอาทีสุ ทฺวารํ, ‘‘อโชฺฌกาโส เอกูปจาโร’’ติ เอตฺถ สมนฺตา สตฺตพฺภนฺตรสงฺขาตํ ปมาณํ, ตสฺมา ‘‘คามูปจาโรติ ปริกฺขิตฺตสฺส คามสฺส ปริเกฺขโป, อปริกฺขิตฺตสฺส คามสฺส ปริเกฺขโปกาโส’’ติ  วุตฺตนฺติ เวทิตพฺพํฯ ตถา ฯ ตถา ปาฬิยมฺปิ ‘‘อชฺฌาราโม นาม ปริกฺขิตฺตสฺส อารามสฺส อโนฺต อาราโม, อปริกฺขิตฺตสฺส อุปจาโรฯ อชฺฌาวสโถ นาม ปริกฺขิตฺตสฺส อาวสถสฺส อโนฺต อาวสโถ, อปริกฺขิตฺตสฺส อุปจาโร’’ติอาทีสุ ทิสฺสติฯ  ปน ‘‘คามูปจาโร’’ติอาทีสุ ทิสฺสติฯ ตสฺมา ทุติโย เลฑฺฑุปาโต อุปจาโรติ อธิเปฺปโตฯ</p>


<p>‘‘อปริกฺขิตฺตสฺส คามสฺส อุปจารํ โอกฺกมนฺตสฺส อาปตฺติ ปาจิตฺติยสฺสา’’ติ ปาฬิวิเสสสมฺภวโต จ ปฐโม เลฑฺฑุปาโต คาโม เอว, ทุติโย คามูปจาโรติ วุตฺตํฯ ปริกฺขิตฺตสฺส  ปน คามสฺส อินฺทขีเล ฐิตสฺส มชฺฌิมสฺส ปุริสสฺส เลฑฺฑุปาโต คามูปจาโรติ วุตฺตนฺติ เอตฺถ เภโท นตฺถิฯ เอตฺตาวตา ปริกฺขิตฺตสฺส ทุวิโธ อุปจาโร, อปริกฺขิตฺตสฺส จตุพฺพิโธ อุปจาโร ยตฺถ สมฺภวติ, ยตฺถ จ น สมฺภวติ, ตํ สพฺพํ ทสฺสิตํ โหติฯ</p>


<p>คามเขตฺตสฺส จ คามสีมาย จ ลกฺขณํ อฎฺฐกถายเมว วุตฺตํฯ อุภยญฺหิ อตฺถโต เอกํฯ ตตฺถ คามสีมาย คามภาโว สาสงฺกสิกฺขาปทวเสน เวทิตโพฺพฯ</p>


<p> นาม มนุสฺสานํ กฎฺฐติณปุปฺผผลาทิอตฺถิกานํ วนจรกานํ วลญฺชนฎฺฐานํฯ อิมสฺส คามสีมูปจารภาโว อุโทสิตสิกฺขาปเท, ‘‘อคามเก อรเญฺญ สมนฺตา สตฺตพฺภนฺตรา’’ติ (ปารา. ๔๙๔) อาคตฎฺฐาเน ขนฺธเก (มหาว. ๑๔๗) จ เวทิตโพฺพฯ เอตฺถ หิ ภควา คามนฺตวาสีนํ ภิกฺขูนํ สีมํ ทเสฺสโนฺต ‘‘ยํ คามํ วา นิคมํ วา อุปนิสฺสาย วิหรตี’’ติ (มหาว. ๑๔๗) วตฺวา ทเสฺสติฯ ตทนนฺตรเมว ‘‘อคามเก’’ติอาทินา สตฺตพฺภนฺตรสีมํ ทเสฺสติฯ ตสฺมา โย ภิกฺขุ คามํ วา นิคมํ วา อุปนิสฺสาย น วิหรติ, เกวลํ นาวายํ วา ถลมเคฺคน วา อทฺธานมคฺคปฺปฎิปโนฺน โหติ, ตสฺส ตตฺถ ตตฺถ สตฺตพฺภนฺตรสีมา ลพฺภตีติ เวทิตโพฺพฯ วุตฺตญฺหิ ‘‘เอกกุลสฺส สโตฺถ โหติ , สเตฺถ จีวรํ นิกฺขิปิตฺวา ปุรโต วา ปจฺฉโต วา สตฺตพฺภนฺตรา น วิชหิตพฺพ’’นฺติอาทิ (ปารา. ๔๘๙)ฯ อิทเมว อรญฺญํ สนฺธาย ‘‘อารญฺญกสีมาย เอกํ อคามกํ อรญฺญ’’นฺติ วุตฺตํฯ</p>


<p>ยํ สนฺธาย ‘‘อคามเก อรเญฺญ อทฺธโยชเน อทฺธโยชเน อาปตฺติ ปาจิตฺติยสฺสา’’ติ (ปาจิ. ๔๑๔) ปาฬิยํ วุตฺตํฯ อิทํ  นามฯ</p>


<p>ปุริเมน ปน สฆรํ สงฺคหิตํ, อิมินา ตมสงฺคหิตนฺติฯ ยํ สนฺธาย คณมฺหา โอหียนาธิกาเร อฎฺฐกถายํ (ปาจิ. อฎฺฐ. ๖๙๒) ‘‘อคามเก อรเญฺญติ เอตฺถ ‘นิกฺขมิตฺวา พหิ อินฺทขีลา สพฺพเมตํ อรญฺญ’นฺติ เอวํ วุตฺตํ ลกฺขณํ อรญฺญํฯ ตํ ปเนต เกวลํ คามาภาเวน ‘อคามก’นฺติ วุตฺตํ, น วิญฺฌาฎวิสทิสตายา’’ติ วุตฺตํฯ ยํ สนฺธาย ‘‘อารญฺญกํ นาม เสนาสนํ ปญฺจธนุสติกํ ปจฺฉิม’’นฺติ (ปารา. ๖๕๔; ปาจิ. ๕๗๓) วุตฺตํฯ  นาม ปริกฺขิตฺตสฺส ปริเกฺขปโต พหิ, อปริกฺขิตฺตสฺส ปน ปริเกฺขโปกาสโต พหิ สรุกฺขํ วา อรุกฺขํ วา วิหาเร กุนฺนทิสมากิณฺณมฺปิ อรญฺญํ นามฯ ตถา ‘‘คณมฺหา โอหียนกสฺส เอก’’นฺติ วุตฺตํฯ อิทํ อรญฺญํวฯ อิทํ ปน ปุเพฺพ อคามกภาเวน อาคตฎฺฐาเน วุตฺตลกฺขณเมว หุตฺวา นิกฺขมิตฺวา พหิ อินฺทขีลา ทสฺสนูปจารวิชหเน  เอกเมว อาปตฺติํ กโรติ, ตโต อุทฺธํ อนาปตฺติฯ ‘‘สํวิธานสิกฺขาปทานํ เอก’’นฺติ วุตฺตํ ปน อทฺธโยชเน อทฺธโยชเน เอเกกํ อาปตฺติํ กโรติ, น ตโต โอรํฯ อิตรานิ ตีณิ ยถาวุตฺตปริเจฺฉทโต โอรเมว ตตฺถ วุตฺตวิธิํ น สมฺปาเทนฺติ, ปรํ สมฺปาเทนฺติฯ เอวเมเตสํ อญฺญมญฺญนานตฺตํ เวทิตพฺพํฯ</p>


<p>ตตฺถ ปญฺจวิเธ คาเม โย ‘‘ปริกฺขิตฺตสฺส คามสฺส อินฺทขีเล ฐิตสฺส เลฑฺฑุปาโต’’ติ (ปารา. ๙๒) วุโตฺต, โส น กตฺถจิ วินยปิฎเก อุปโยคํ คโต, เกวลํ อปริกฺขิตฺตสฺส ปริเกฺขโปกาสโต อปโร เอโก เลฑฺฑุปาโต คามูปจาโร นามาติ ทีปนตฺถํ วุโตฺตฯ ปริกฺขิตฺตสฺสปิ เจ คามสฺส เอโก เลฑฺฑุปาโต กปฺปิยภูมิสมาโน อุปจาโรติ วุโตฺต, ปเคว อปริกฺขิตฺตสฺส ปริเกฺขโปกาสโต เอโกฯ โส ปน ปากฎตฺตา จ อโชฺฌกาสตฺตา จ โอกฺกมนฺตสฺส อาปตฺติํ กโรติ ฐเปตฺวา  ภิกฺขุนิยา คามนฺตราปตฺติํฯ ภิกฺขุนิโย หิ ตสฺมิํ ทุติยเลฑฺฑุปาตสงฺขาเต คามูปจาเร วสนฺตี อาปตฺติญฺจ อาปชฺชนฺติ, คามํ ปวิสนฺตี คามนฺตราปตฺติญฺจฯ ตาสญฺหิ ฐิตฎฺฐานํ อรญฺญสงฺขฺยํ คจฺฉติ ‘‘ตาวเทว ฉายา เมตพฺพา…เป.… ตสฺสา ตโย จ นิสฺสเย, อฎฺฐ จ อกรณียานิ อาจิเกฺขยฺยาถา’’ติ (จูฬว. ๔๓๐) วจนโตฯ อรญฺญปฺปฎิสํยุตฺตานํ สิกฺขาปทานํ, วิกาเลคามปฺปเวสนสิกฺขาปทสฺส (ปาจิ. ๕๐๘) จ ภิกฺขุนีนํ อสาธารณตฺตา จ อนฺตรารามภิกฺขุนุปสฺสยปฺปฎิกฺกมนาทีนํ กปฺปิยภูมิภาววจนโต จ ‘‘เอกา คณมฺหา โอหีเยยฺยาติ อคามเก อรเญฺญ ทุติยิกาย ภิกฺขุนิยา ทสฺสนูปจารํ วา สวนูปจารํ วา วิชหนฺติยา อาปตฺติ ถุลฺลจฺจยสฺสา’’ติอาทิสิกฺขาปทปญฺญตฺติโต (ปาจิ. ๖๙๒) จ ภิกฺขุนิกฺขนฺธกนยเอน วา ยสฺมา ปริกฺขิตฺตสฺส คามสฺส อินฺทขีลโต ปฎฺฐาย อปริกฺขิตฺตสฺส อุปจารโต ปฎฺฐาย นียติ, ตตฺถ อนฺตรฆเร นิกฺขิตฺตจีวเร สติ จตุรงฺคสโมธาเนน ภิกฺขู วสนฺติ, ตสฺมา  นาม โหติฯ</p>


<p> นาม ‘‘น, ภิกฺขเว, ภิกฺขุนิยา อรเญฺญ วตฺถพฺพํ, ยา วเสยฺย, อาปตฺติ ทุกฺกฎสฺสา’’ติ (จูฬว. ๔๓๑) วจนโต ภิกฺขุนีนํ อรญฺญวาโส นาม นตฺถีติ สิทฺธํฯ ตาย หิ อรเญฺญ ภิกฺขุนุปสฺสเย สติ อโนฺตอาวาเสปิ ทุติยิกาย ทสฺสนสวนูปจารํ วิชหนฺติยา อาปตฺติฯ ตสฺมา อวิปฺปวาสสีมาธิกาเร ‘‘ฐเปตฺวา คามญฺจ คามูปจารญฺจา’’ติ (มหาว. ๑๔๔) เอตฺถ ยํ ฐานํ ฐปิตํ, ตเตฺถว ภิกฺขุนุปสฺสโยปิ กปฺปติ, น ตโต ปรํฯ</p>


<p>ตาสญฺจ  อวิปฺปวาสสีมากมฺมวาจายํ ‘‘ฐเปตฺวา คามญฺจ คามูปจารญฺจา’’ติ วจนํ นตฺถีติ กตฺวา เตเสฺวว คามคามูปจาเรสุ ผรติฯ ตโต ปรํ ทุติเยสุ เลฑฺฑุปาตาทีสุ ตาสํ อกปฺปิยภูมิกตฺตา น สมานสํวาสกสีมา อรเญฺญ ผรติ ภิกฺขูนํ คามคามูปจารํ วิยฯ ตสฺมา วุตฺตํ ‘‘ภิกฺขุนิยา ฐเปตฺวา คามนฺตราปตฺติ’’นฺติฯ</p>


<p>เอวํ ตาว ปญฺจวิธํ คามเภทํ, อรญฺญเภทญฺจ ญตฺวา อิทานิ ติอาทิเภโท เวทิตโพฺพฯ ตตฺถ โย อฎฺฐกถายํ ‘‘อมนุโสฺส นาม โย สพฺพโส วา มนุสฺสานํ อภาเวน ยกฺขปริคฺคหภูโต’’ติ วุโตฺต, โส คาโม น คามปริหารํ กตฺถจิ สิกฺขาปเท ลภติฯ ยญฺหิ สนฺธาย อฎฺฐกถายํ ‘‘ตํ ปเนตํ พุทฺธกาเล, จกฺกวตฺติกาเล  จ นครํ โหติ, เสสกาเล สุญฺญํ โหติ ยกฺขปริคฺคหิต’’นฺติ (ปารา. อฎฺฐ. ๑.๘๔; ที. นิ. อฎฺฐ. ๑.๑๕๐) วุตฺตํฯ โย ปน ปฎิราชโจราทีหิ วิลุตฺตตฺตา, เกวลํ ภเยน วา ฉฑฺฑิโต สฆโรว อนฺตรหิตคามภูโต, โส ‘‘คามนฺตเร คามนฺตเร อาปตฺติ ปาจิตฺติยสฺสา’’ติ (ปาจิ. ๑๘๓) วุตฺตปาจิตฺติยํ ชเนติ, วิกาเล คามปฺปเวสนํ, เสขิเย จตฺตาริ ชเนตีติ เวทิตพฺพาฯ โย ปน คาโม ยโต วา มนุสฺสา เกนจิเทว กรณีเยน ปุนปิ อาคนฺตุกามา เอว อปกฺกนฺตาติ วุโตฺต, อมนุโสฺส โส ปกติคามสทิโสวฯ</p>


<p>ติ เอตฺถ ‘‘อโชฺฌกาโส เอกูปจาโร นาม อคามเก อรเญฺญ สมนฺตา สตฺตพฺภนฺตรา เอกูปจาโร, ตโต ปรํ นานูปจาโร’’ติ (ปารา. ๔๙๔) เอตฺถ ยฺวายํ นานูปจาโรติ วุโตฺต, ตํ เวทิตพฺพํฯ โย ปน ปริกฺขิตฺตสฺส เอกเลฑฺฑุปาตสงฺขาโต คามูปจารนามโก คาโม, โย วา สโตฺถ นาติเรกจาตุมาสนิวิโฎฺฐ, โส ฯ น หิ ตํ ฐานํ โอกฺกมโนฺต คามปฺปเวสนาปตฺติํ อาปชฺชติฯ ยํ ปน คามสีมาย ปริยาปนฺนํ มนุสฺสานํ วลญฺชนฎฺฐานภูตํ อรญฺญํ, ตํ  นามฯ น หิ ตตฺถ อารญฺญกสีมา ลพฺภตีติฯ เอตฺตาวตา ‘‘คามา วา อรญฺญา วา’’ติ อิมิสฺสา อนุปญฺญตฺติยา ลกฺขณานุปญฺญตฺติภาโว ทสฺสิโต โหติฯ</p>


<p>‘‘โคนิสาทินิวิโฎฺฐปิ คาโม’’ติ เอตฺถ สเจ ตสฺส คามสฺส คามเขตฺตปริเจฺฉโท อตฺถิ, สโพฺพปิ เอโก คาโมฯ โน เจ, อุปจาเรน วา ปริเกฺขเปน วา ปริจฺฉินฺทิตโพฺพฯ สเจ คามเขเตฺต สติ กานิจิ ตานิ ฆรานิ อญฺญมญฺญอุปจารปฺปโหนกํ ฐานํ อติกฺกมิตฺวา ทูเร ทูเร กตานิ โหนฺติ, วิกาเล คามปฺปเวเส อุปจาโรว ปมาณํฯ อนฺตรฆรปฺปฎิสํยุเตฺตสุ เสขิเยสุ,  ภิกฺขุนิยา คามนฺตราปตฺตีสุ จ ฆรานํ ปริเกฺขปารหฎฺฐานํ ปมาณํ, อุโปสถาทิกมฺมานํ คามเขตฺตํ ปมาณํ, อารญฺญกเสนาสนสฺส อาสนฺนฆรสฺส ทุติยเลฑฺฑุปาตโต ปฎฺฐาย ปญฺจธนุสตนฺตรตา ปมาณนฺติ เอวํ โน ปฎิภานนฺติ อาจริยาฯ</p>


<p>‘‘ยมฺปิ เอกสฺมิํเยว คามเขเตฺต เอกํ ปเทสํ ‘อยมฺปิ วิสุํคาโม โหตู’ติ ปริจฺฉินฺทิตฺวา ราชา กสฺสจิ เทติ, โสปิ วิสุํคามสีมา โหติเยวา’’ติ  (มหาว. อฎฺฐ. ๑๔๗) อฎฺฐกถาวจนโต ตํ ปวิสนฺติยา ภิกฺขุนิยา คามนฺตราปตฺติ โหติ เอวฯ สเจ ตตฺถ วิหาโร วา เทวกุลํ วา สภา วา เคหํ วา นตฺถิ, เกวลํ วตฺถุมตฺตกเมว โหติ, คาโมติ วินยกมฺมํ สพฺพํ ตตฺถ กปฺปติฯ ‘‘อมนุโสฺส คาโม’’ติ หิ วุตฺตํฯ ตญฺจ ฐานํ อิตรสฺส คามสฺส ปริเกฺขปพฺภนฺตเร วา อุปจารพฺภนฺตเร วา โหติ, วิกาเล คามปฺปเวสนํ อาปุจฺฉิตฺวาว คนฺตพฺพํฯ โน เจ, อรญฺญํ วิย ยถาสุขํ คนฺตพฺพํฯ ตตฺถ เจ อาราโม วา ติตฺถิยเสยฺยาทีสุ อญฺญตโรวา โหติ, ลทฺธกปฺปเมวฯ ภิกฺขุนุปสฺสโย เจ โหติ, คามํ ปิณฺฑาย ปวิสนฺติยา ภิกฺขุนิยา คามนฺตราปตฺติ ปริหริตพฺพาฯ ‘‘อรญฺญํ นาม ฐเปตฺวา คามญฺจ คามูปจารญฺจ อวเสสํ อรญฺญํ นามา’’ติ (ปารา. ๙๒) เอตฺถ ปริเกฺขเป สติ ยถาวุตฺตปริเจฺฉทํ คามเมว ฐเปตฺวา อวเสสํ ตสฺส อุปจารํ, ตโต ปรญฺจ อรญฺญํ นาม, ปริเกฺขเป อสติ ยถาวุตฺตปริเจฺฉทํ คามูปจารเมว ฐเปตฺวา ตโต ปรํ อวเสสํ อรญฺญํ นามาติ อธิปฺปาโยฯ เอวํ สติ ‘‘นิกฺขมิตฺวา พหิ อินฺทขีลา สพฺพเมตํ อรญฺญ’’นฺติ (วิภ. ๕๒๙) วุตฺตลกฺขเณ อคามเก อรเญฺญ คณมฺหาโอหียนาปตฺติ, ตตฺถ อวิปฺปวาสสีมาย ผรณํ วิกาเล คามปฺปเวสนาปตฺติยา อนาปตฺตีติ เอวมาทิวินยวิธิ สเมติ, อญฺญถา น สเมติฯ</p>


<p>‘‘ฐเปตฺวา คามูปจารํ อวเสสํ อรญฺญํ นามา’’ติ (มหาว. ๑๔๔) วุเตฺต คามูปจารโต ปโร อรญฺญนฺติ สิเทฺธ ‘‘ฐเปตฺวา คาม’’นฺติ วิเสสโตฺถ น ทิสฺสติ, คามสฺส ปน อรญฺญภาวปฺปสงฺคภยา วุตฺตนฺติ เจ? น, คามูปจารสฺส อภาวปฺปสงฺคโตฯ สติ หิ คาเม คามูปจาโร โหติ, โส จ ตว มเตน อรญฺญภูโตฯ กุโต ทานิ คามูปจาโรฯ คามูปจาโรปิ เจ อรญฺญสงฺขฺยํ คจฺฉติ, ปโรว คาโมติ กตฺวา น ยุตฺตํ คามสฺส อรญฺญภาวปฺปสงฺคโต จฯ ตสฺมา ‘‘คามา วา อรญฺญา วา’’ติ เอตฺถ คามูปจาโรปิ ‘‘คาโม’’ เตฺวว สงฺคหิโตฯ ตสฺมา คามสฺส อรญฺญภาวปฺปสโงฺค น ยุชฺชติฯ ยทิ เอวํ ‘‘ฐเปตฺวา คามํ อวเสสํ อรญฺญํ นามา’’ติ เอตฺตกํ วตฺตพฺพนฺติ เจ? น, อรญฺญสฺส ปริเจฺฉทชานนปฺปสงฺคโตฯ ตถา หิ วุโตฺต ‘‘อรญฺญปริเจฺฉโท น ปญฺญายตี’’ติ โน ลทฺธิฯ คามูปจารปริยโนฺต หิ อิธ คาโม นามฯ ยทิ เอวํ ‘‘คามสฺส จ อรญฺญสฺส จ ปริเจฺฉททสฺสนตฺถํ วุตฺต’’นฺติ อฎฺฐกถายํ วตฺตพฺพํ, ‘‘อรญฺญสฺส  ปริเจฺฉททสฺสนตฺถํ วุตฺต’’นฺติ กิมตฺถํ  วุตฺตนฺติ เจ? วุจฺจเต – อฎฺฐกถาจริเยน ปฐมคามูปจารํเยว สนฺธาย วุตฺตํ ‘‘อรญฺญปริเจฺฉททสฺสนตฺถ’’นฺติ สพฺพสิกฺขาปเท หิ พาหิรอินฺทขีลโต ปฎฺฐาย คามูปจารํ อรญฺญํ นามฯ คามปริเจฺฉทวจเน ปโยชนํ ปเนตฺถ นตฺถิ ปริเกฺขเปเนว ปากฎภูตตฺตาฯ ทุติยคามูปจาโรว คามสฺส ปริเจฺฉททสฺสนตฺถํ วุโตฺต ปริเกฺขปภาเวน อปากฎตฺตาฯ ตตฺถ ปฐมคามูปจาโร เจ อรญฺญปริเจฺฉททสฺสนตฺถํ วุโตฺต, ตตฺถ น วตฺตโพฺพฯ ‘‘นิกฺขมิตฺวา อินฺทขีลา สพฺพเมตํ อรญฺญ’’นฺติ วตฺตพฺพํฯ เอวํ สเนฺต สุพฺยตฺตตรํ อรญฺญปริเจฺฉโท ทสฺสิโต โหติ, มิจฺฉาคาโห จ น โหติฯ</p>


<p>‘‘มชฺฌิมสฺส ปุริสสฺส เลฑฺฑุปาโต’’ติ หิ วุเตฺต อยํ คามูปจาโรว อรญฺญํ คามูปจารสฺส วิภงฺคตฺตาฯ ยทิ อรญฺญปริเจฺฉททสฺสนตฺถํ วุตฺตํ, อวุตฺตกเมว, อรญฺญโต ปรนฺติ จ มิจฺฉาคาโห โหตีติ เจ, นนุ วุตฺตํ ‘‘ปฐมเมว อิทํ ปริกฺขิตฺตสฺส คามสฺส อุปจารนิยมนตฺถํ วุตฺต’’นฺติ? อรญฺญปริเจฺฉททสฺสนตฺถํ กิญฺจาปิ ‘‘คามูปจาโร’’ติอาทิ อารทฺธํ, อินฺทขีเล ฐิตสฺส มชฺฌิมสฺส ปุริสสฺส เลฑฺฑุปาโตติ ปน เอวํ วจนปฺปโยชนํฯ อปริกฺขิตฺตสฺส จ คามสฺส ยฺวายํ เลฑฺฑุปาโต อุปจาโร’’ติ  วุโตฺต, ตสฺส นิยมนนฺติ วุตฺตํ โหติฯ กถํ ปญฺญายตีติ เจ? ‘‘อรญฺญํ นามา’’ติ ปทํ อนุทฺธริตฺวา ‘‘คามูปจาโร นามา’’ติ อุทฺธรณสฺส กตตฺตาฯ ตตฺถ ‘‘คามูปจาโร นามา’’ติ มาติกายํ อวิชฺชมานํ ปทํ อุทฺธรโนฺต ตโย อตฺถวเส ทเสฺสติฯ เสยฺยถิทํ – อรญฺญปริเจฺฉททสฺสนเมโก อโตฺถ, อปริกฺขิตฺตสฺส คามสฺส อุปจาเรน สทฺธิํ ปริเจฺฉททสฺสนเมโก, น เกวลํ อปริกฺขิตฺตสฺสเยว อุปจาโร วินยาธิกาเร สปฺปโยชโน ทสฺสิตโพฺพ, นิปฺปโยชโนปิ ปริกฺขิตฺตสฺส อุปจาโร อิมินา ปริยาเยน ลพฺภตีติ อนุสงฺคปฺปโยชนเมโก อโตฺถปิ เวทิตโพฺพฯ</p>


<p>‘‘อปริกฺขิตฺตสฺส คามสฺส ฆรูปจาเร ฐิตสฺส มชฺฌิมสฺส ปุริสสฺส เลฑฺฑุปาโต’’ติ อิทํ ภควา ตโย อตฺถวเส ปฎิจฺจ อภาสิฯ เสยฺยถิทํ – อปริกฺขิตฺตสฺส คามสฺส ปริเจฺฉททสฺสนเมโก, อวิปฺปวาสสีมาธิกาเร อยเมว คามูปจาโรติ ทสฺสนเมโก, ตตฺถ ฐิตสฺส ทุติโย เลฑฺฑุปาโต สพฺพตฺถ คามปฺปฎิสํยุเตฺตสุ สิกฺขาปเทสุ สกิจฺจโก อุปจาโรติ ทสฺสนเมโกติ เอวํ ภควา อตฺตโน เทสนาวิลาสปฺปตฺติยา เอเกกปทุทฺธารเณน ตโย อตฺถวเส ทเสฺสตีติ เวทิตพฺพํฯ</p>


<p>ตถา  อวิปฺปวาสสีมากมฺมวาจาย ‘‘ฐเปตฺวา คามญฺจ คามูปจารญฺจา’’ติ (มหาว. ๑๔๔) เอตฺถาปิ  ปริเกฺขเป สติ คามํ ฐเปตฺวา, อสติ คามูปจารํ ฐเปตฺวาติ อโตฺถฯ ปริกฺขิตฺตสฺส, อปริกฺขิตฺตสฺส จ มเชฺฌ อาราเม อวิปฺปวาสสีมาสมฺมนฺนนกาเล อยํ นโย อติวิย ยุชฺชติฯ อุภยปริวชฺชนโต ปุเพฺพ วุตฺตนเยน วา อุภยตฺถ อุภยํ ลพฺภเตวฯ ‘‘อนฺตราราเมสุ ปน อาจิณฺณกปฺปา ภิกฺขู อวิปฺปวาสสีมํ สมฺมนฺนนฺตี’’ติ  วุตฺตํฯ ‘‘อนฺตรฆรปฺปฎิสํยุตฺตานํ เสขิยานํ อนฺตราราเมสุ อสมฺภวโต อนฺตราราโม น คามสงฺขํ คจฺฉติ, ตสฺมา ตตฺถปิ อวิปฺปวาสสีมา รุหเตวา’’ติ เอเกฯ เต ภิกฺขู ทุติยสฺส คามูปจารสฺส คามสงฺขาสภาวโต ตาสํ อิมาย ทุติยาย อวิปฺปวาสกมฺมวาจาย อภาวํ ทเสฺสตฺวา ปฎิกฺขิปิตพฺพาฯ อชฺฌาราโม ปน คาโมปิ สมาโน ติตฺถิยเสยฺยาทิ วิย กปฺปิยภูมีติ เวทิตโพฺพฯ</p>


<p>
อาปตฺติยา ปริเจฺฉทํ, ตถานาปตฺติยาปิ จ;  
  
ทเสฺสตุํ คามสมฺพนฺธ-สิกฺขาปทวิภาวเนฯ  
</p>
  
<p>
คามคามูปจารา เทฺว, ทสฺสิตา อิธ ตาทินา;  
  
สีมา สีมูปจารา ตุ, อเนกนฺตาติ นุทฺธฎาฯ  
</p>
  
<p>
อุปจารา จ เทฺว โหนฺติ, พาหิรพฺภนฺตรพฺพสา;  
  
ปริกฺขิตฺตาปริกฺขิตฺต-เภทา เจ จตุโร สิยุํฯ  
</p>
  
<p>อยญฺหิ สโทฺท วินยปิฎเก ‘‘อนุชานามิ, ภิกฺขเว, อคิลาเนนปิ อาราเม อารามูปจาเร ฉตฺตํ ธาเรตุ’’นฺติ (จูฬว. ๒๗๐) เอวมาทีสุ พาหิเร อุปจาเร ทิสฺสติฯ พาหิโร อุปจาโร นาม ปริเกฺขปโต, ปริเกฺขปารหฎฺฐานโต วา เอโก เลฑฺฑุปาโตฯ ‘‘อชฺฌาราโม นาม ปริกฺขิตฺตสฺส อารามสฺส อโนฺตอาราโม, อปริกฺขิตฺตสฺส อุปจาโรฯ อชฺฌาวสโถ นาม ปริกฺขิตฺตสฺส อาวสถสฺส อโนฺตอาวสโถ, อปริกฺขิตฺตสฺส อุปจาโร’’ติอาทีสุ (ปาจิ. ๕๐๖) ปน อุปจารสโทฺท อพฺภนฺตเร อุปจาเร ทิสฺสติฯ อพฺภนฺตโร อุปจาโร จ นาม ปริเกฺขโป, ปริเกฺขปารหฎฺฐานญฺจ โหติฯ อิธ ปน ปริเกฺขโป ‘‘อชฺฌาราโม, อชฺฌาวสโถ’’ติ วา น วุจฺจติ, อโนฺต เอว อาราโม, อาวสโถติ วาฯ เตสุ พาหิรพฺภนฺตรเภทภิเนฺนสุ ทฺวีสุ อุปจาเรสุ อวิปฺปวาสสีมาธิกาเร ‘‘ฐเปตฺวา คามญฺจ คามูปจารญฺจา’’ติ (มหาว. ๑๔๔) เอตฺถ คามูปจาโร นาม อพฺภนฺตรูปจาโร  อธิเปฺปโต, น พาหิโรฯ ภิกฺขุนิยา อรญฺญสญฺญิตตาย ตสฺส พาหิรสฺส, ตสฺสา คามนฺตราปตฺติยา ฐานภูตตฺตา จ อพฺภนฺตรอุปจารสฺสาติ  อิทเมตฺถ การณทฺวยํ เวทิตพฺพํฯ ตตฺถ อิธ อทินฺนาทานปาราชิกวิภเงฺคเยว ปฐโม คามูปจาโร ทสฺสิโต, โส พาหิโร, ทุติโย อพฺภนฺตโรติ เวทิตโพฺพฯ ปฐเมน จ อปริกฺขิตฺตสฺส คามสฺส ทุติยเลฑฺฑุปาตสงฺขาโต พาหิโร อุปจาโร, ทุติเยน จ ปริกฺขิตฺตสฺส คามสฺส ปริเกฺขปโต พาหิรสงฺขาโต อพฺภนฺตโร อุปจาโร เลเสน ทสฺสิโตติ เวทิตโพฺพฯ เอวํ จตฺตาโรปิ อุปจารา อิธ ภควตา เทสนาวิลาสปฺปเตฺตน เทสนาลีลาย ทสฺสิตา โหนฺตีติ อยํ นโย สุฎฺฐุ ลเกฺขตฺวา อาจริเยหิ สมฺมนฺตยิตฺวา ยถานุรูปํ ตตฺถ โยเชตโพฺพฯ อิตรถา –</p>


<p>
อสมฺพุธํ พุทฺธมหานุภาวํ;  
  
ธมฺมสฺส คมฺภีรนยตฺตตญฺจ;  
  
โย วณฺณเย นํ วินยํ อวิญฺญู;  
  
โส ทุทฺทโส สาสนนาสเหตุฯ  
</p>
  
<p>
ปาฬิํ ตทตฺถญฺจ อสมฺพุธญฺหิ;  
  
นาเสติ โย อฎฺฐกถานยญฺจ;  
  
อนิจฺฉยํ นิจฺฉยโต ปเรหิ;  
  
คาโมติ เตเยว ปุรกฺขโต โสฯ  
</p>
  
<p>
อนุกฺกเมเนว มหาชเนน;  
  
ปุรกฺขโต ปณฺฑิตมานิ ภิกฺขุ;  
  
อปณฺฑิตานํ วิมติํ อกตฺวา;  
  
อาจริยลีลํ ปุรโต กโรติฯ  
</p>
  
<p>ตตฺถ หิ ปาฬิยํ ‘‘คามสฺส อุปจาโร คามูปจาโร, คามสงฺขาโต อุปจาโร คามูปจาโร นามา’’ติ อุทฺธริตฺวา คามสฺส อุปจารํ ทเสฺสโนฺต ‘‘อินฺทขีเล ฐิตสฺส มชฺฌิมสฺส ปุริสสฺส เลฑฺฑุปาโต’’ติ (ปารา. ๙๒) วตฺวา ปุน คามสงฺขาตํ อุปจารํ ทเสฺสโนฺต ‘‘ฆรูปจาเร ฐิตสฺส มชฺฌิมสฺส ปุริสสฺส เลฑฺฑุปาโต’’ติ วุตฺตํฯ อิมมตฺถํ สนฺธาย วิกาเล คามปฺปเวสนคามนฺตรออปฺปวาสสมฺมุติอาทีสุ ปริเกฺขปารหฎฺฐานเมว คามูปจารนฺติ วุตฺตนฺติ ลิขิตํฯ</p>


<p>  นฺติ เอตฺถ สงฺขาสทฺทํ สงฺขาตสเทฺทน สมานยติฯ ติ อิทํ ปญฺจวีสติยา อวหารานํ สาธารณปทํฯ ฐานาจาวนวเสน จ ขีลาทีนิ สงฺกาเมตฺวา เขตฺตาทิคฺคหณวเสน  จาติ อโตฺถฯ ฐานาจาวเน ยถา สามิกสฺส ธุรนิเกฺขปาทิํ อโนโลเกตฺวาว อาปตฺติ, ตถา อิหาปีติ คเหตพฺพาฯ</p>


<p>‘‘อสุกํ นาม ภณฺฑํ อวหริสฺสามี’’ติ สเพฺพสํ เอกาสยตฺตา ติ วุตฺตํฯ ยทิ อาณตฺติ อิจฺฉิตพฺพา, สํวิธาวหาโร นาม เอโก อวหาโร ปริหายิตโพฺพฯ</p>


<p> ฐานาจาวนาย คหิตมฺปิ โอกาสปริกปฺปิตตฺตา รกฺขติฯ โอกาสาติกฺกโมว ปมาณํ ปุเพฺพ อสุทฺธจิเตฺตน คหิตตฺตาฯ อิทานิ สุทฺธจิเตฺตน คหิเตปิ โหติ เอวาติ วทนฺติ, ตํ น สุนฺทรํฯ เอตฺถ ปน วินิจฺฉโย สมนฺตปาสาทิกํ โอโลเกตฺวา คเหตโพฺพฯ</p>


<p>ติ ฐานาจาวนํ นตฺถีติ อโตฺถฯ</p>


<p> สกลสฺส ปโยคสฺส นิฎฺฐาปิตตฺตา, น อตฺถสาธกวเสนฯ ติ เอตฺถ เอว-สเทฺทน ปาตเน น รกฺขตีติ อเตฺถ สิเทฺธปิ อตฺถสาธกวเสน อตฺถํ ทเสฺสตุํ ติอาทิ วุตฺตํฯ</p>


<p>‘‘ปถพฺยาราชปเทสราชาทโย พหู, เตสํ สงฺคณฺหนตฺถํ ‘ราชาโน’ติ พหุวจนํ วุตฺต’’นฺติ ลิขิตํฯ กิญฺจาปิ พหุวจนํ กตํ, อิทํ ปน เอกํ พิมฺพิสารเมวาติ ทฎฺฐพฺพํฯ ราชาโนติ กิญฺจิ อนิทฺทิสิตฺวา สาธารณวเสน กิญฺจาปิ วุตฺตํ, อิทํ ปน พิมฺพิสารเมวาติฯ</p>


<p>ติ เอตฺถ คมนกาเล มคฺคโสธนาธิกรเณ อปาจิตฺติยเขเตฺต ทุกฺกฎํ, ลตาเจฺฉทนาทีสุ ปาจิตฺติยเมวฯ คนฺตฺวา ปน กุมฺภิมตฺถเก ชาตลตาทิเจฺฉทเน สหปโยคตฺตา ทุกฺกฎํฯ ‘‘เอกภเณฺฑ เอวํ ภาริยมิทํ, ‘ตฺวมฺปิ เอกปสฺสํ คณฺห, อหมฺปิ เอกปสฺสํ คณฺหามี’ติ สํวิทหิตฺวา อุภเยสํ ปโยเคน ฐานาจาวเน กเต กายวาจาจิเตฺตหิ สมุฎฺฐาติฯ อญฺญถา สาหตฺถิกํ วา อาณตฺติกสฺส องฺคํ น โหติ , อาณตฺติกํ วา สาหตฺถิกสฺสาติ วุตฺตลกฺขเณน วิรุชฺฌตี’’ติ  ลิขิตํฯ -สโทฺท ปเนตฺถ ตเตฺถว ลิขิโตฯ</p>


<p>
กายวาจาสมุฎฺฐานํ, ยสฺสา อาปตฺติยา สิยา;  
  
ตตฺร วาจงฺคํ จิตฺตํว, กมฺมํ นสฺสา วิธียติฯ  
</p>
  
<p>
กิริยากิริยาทิกํ  
ยเญฺจ, ยมฺปิ กมฺมตฺตยํ ภเว;  
  
น ยุตฺตํ ตํ วิรุทฺธตฺตา, กมฺมเมกํว ยุชฺชตีติฯ (วชิร. ฎี. ปาราชิก ๑๓๑ ปกิณฺณกกถาวณฺณนา);  
</p>
  
ทุติยปาราชิกวณฺณนา นิฎฺฐิตาฯ  
</p>
  
<h3>๓. ตติยปาราชิกวณฺณนา</h3>
<p>ยถา ญาตปริญฺญา ธมฺมานํ สภาวชานนเมว ‘‘อิทํ รูปํ, อยํ เวทนา’’ติ, ตีรณปริญฺญา ปน ธมฺมสภาเวน สทฺธิํ อนิจฺจาทิวเสน ปวตฺตมานํ ‘‘รูปํ อนิจฺจนฺติ วา’’ติอาทิ, เอวมิธ สทฺธิํ เจเตตฺวา เอกเตฺตนาปิ ปาณาติปาตาภาวา ติ วุตฺตํฯ ‘‘มนุสฺสวิคฺคห’’นฺติ วุตฺตตฺตา คพฺภเสยฺยกานํ วเสน สพฺพสุขุมอตฺตภาวโต ปฎฺฐาย ทเสฺสตุํ ติ อาหฯ เอตฺถ ชีวิตา โวโรเปโนฺต ปจฺจุปฺปนฺนโต วิโยเชติฯ ตตฺถ ขณปจฺจุปฺปนฺนํ น สกฺกา โวโรเปตุํ, สนฺตติปจฺจุปฺปนฺนํ วา อทฺธาปจฺจุปฺปนฺนํ วา สกฺกาฯ กถํ? ตสฺมิญฺหิ อุปกฺกเม กเต ลทฺธูปกฺกมํ ชีวิตทสกํ นิรุชฺฌมานํ ทุพฺพลสฺส ปริหีนเวคสฺส ปจฺจโย โหติฯ สนฺตติปจฺจุปฺปนฺนํ ยถา เทฺว ตโย ชวนวาเร ชวิตฺวา นิรุชฺฌติ, อทฺธาปจฺจุปฺปนฺนญฺจ ตทนุรูปํ กตฺวา นิรุชฺฌติ, ตถา ปจฺจโย โหติฯ ตโต สนฺตติปจฺจุปฺปนฺนํ วา อทฺธาปจฺจุปฺปนฺนํ วา ยถาปริจฺฉินฺนกาลํ อปตฺวา อนฺตราว นิรุชฺฌติฯ เอวํ ตทุภยมฺปิ โวโรเปตุํ สกฺกาฯ ตสฺมา ปจฺจุปฺปนฺนํ วิโยเชติฯ</p>


<p>ติ โวหารวเสน วุตฺตมตฺถํ ปรมตฺถวเสน อาวิภาวตฺถํ ติอาทิ วุตฺตํฯ กายวิญฺญตฺติสหิตาย เจตนาย ปยุชฺชตีติ  โก โส? สรีเร สตฺถาทีนํ คมนํ ปหรณนฺติ กายวจีวิญฺญตฺติสหิตาย เจตนาย ปรสรีเร สตฺถปาตนํฯ นฺติ ทูเร วา ติฎฺฐตุ, สมีเป วาฯ หตฺถโต  มุเตฺตน ปหาโร ติ นิสฺสคฺคิยปฺปโยเคฯ ติ เอตฺถ มหาชนสมูเห น สกฺกาฯ ยสฺสูปริ สโร ปตติ, ตเสฺสว ชีวิตมรณํ กาตุํ, น ยสฺส กสฺสจิ ชีวิตมรณํฯ นฺติ วจีวิญฺญตฺติสหิตาย เจตนาย อธิเปฺปตตฺถสาธนํฯ เตเนว ‘‘สาเวตุกาโม น สาเวตี’’ติ (ปารา. ๕๔) วุตฺตํฯ ติ อาณตฺติกปฺปโยคสาธิกาฯ เอเตสุ หิ อวิรชฺฌิเตสุ เอว อาณตฺติปโยโค โหติ, น อญฺญถาฯ</p>


<p>ติ  เอตฺถ –</p>


<p>
‘‘มมาลาเภน เอสิตฺถี, มรตู’’ติ สมีปโค;  
  
ทุฎฺฐจิโตฺต สเจ ยาติ, โหติ โส อิตฺถิมารโกฯ  
</p>
  
<p>
ภิกฺขตฺถาย สเจ ยาติ, ชานโนฺตปิ น มารโก;  
  
อนตฺถิโก หิ โส ตสฺสา, มรเณน อุเปกฺขโกฯ  
</p>
  
<p>
วิโยเคน จ เม ชายา, ชนนี จ น ชีวติ;  
  
อิติ ชานํ วิยุญฺชโนฺต, ตทตฺถิโก โหติ มารโกฯ  
</p>
  
<p>
ปพฺพชฺชาทินิมิตฺตเญฺจ, ยาติ ชานํ น มารโก;  
  
อนตฺถิโก หิ โส ตสฺสา, มรเณน อุเปกฺขโกฯ  
</p>
  
<p>หารกสทฺทสฺส เภทโต อตฺถํ วิตฺถาเรตฺวา อุภยมฺปิ เอกเมวาติ ทเสฺสตุํ ติอาทิ วุตฺตํฯ  สาหตฺถิกาทีสุ ปโยเคสุฯ ติ อุทฺธริตฺวาปิ อิติสทฺทสฺส อโตฺถ น ตาว วุโตฺตฯ กิญฺจาปิ น วุโตฺต, อธิการวเสน ปน อาคตํ อิติสทฺทํ โยเชตฺวา ติ เอตฺถ ‘‘มรณสญฺญี มรณเจตโน มรณาธิปฺปาโย’’ติ วุตฺตตฺตา มรณํเยว วกฺขตีติ เวทิตโพฺพฯ ติ ฉปฺปโยควเสนฯ สาหตฺถิกนิสฺสคฺคิยปฺปโยเคสุ สนฺนิฎฺฐาปกเจตนาย สตฺตมาย สห อุปฺปนฺนกายวิญฺญตฺติยา สาหตฺถิกตา เวทิตพฺพาฯ อาณตฺติเก ปน สตฺตหิปิ เจตนาหิ สห วจีวิญฺญตฺติสมฺภวโต สตฺต สตฺต สทฺทา เอกโต หุตฺวา เอเกกกฺขรภาวํ คนฺตฺวา ยตฺตเกหิ อกฺขเรหิ  อตฺตโน อธิปฺปายํ วิญฺญาเปนฺติ, ตทวสานกฺขรสมุฎฺฐาปิกาย สตฺตมเจตนาย สหชาตวจีวิญฺญตฺติยา อาณตฺติกตา เวทิตพฺพาฯ</p>

</p>


<h3>๔. จตุตฺถปาราชิกวณฺณนา</h3>
<p> ‘‘อิติ ชานามิ, อิติ ปสฺสามี’’ติ ปเท กถนฺติ เจ, ติอาทิมาห ฯ เกวลํ ‘‘ปาปิจฺฉตายา’’ติ (กงฺขา. อฎฺฐ. จตุตฺถปาราชิกวณฺณนา) วจนโต มนฺทตฺตา โมมูหตฺตา สมุทาจรนฺตสฺส อนาปตฺตีติ ทีปิตํฯ ‘‘อตีตกาเล โสตาปโนฺนมฺหี’’ติ วทโนฺต ปริยาเยน วทติ, ‘‘โย เต วิหาเร วสติ, โส ภิกฺขุ อรหา’’ติอาทีสุ (ปริ. ๑๖๕) วิย สิกฺขาปเทปิ ‘‘อิติ ชานามี’’ติ (ปารา. ๑๙๕, ๑๙๗) ปจฺจุปฺปนฺนเมว วุตฺตํฯ</p>

</p>


<p>มาตุฆาตกปิตุฆาตกอรหนฺตฆาตกา ตติยปาราชิกํ อาปนฺนา, ภิกฺขุนิทูสโก, ลมฺพีอาทโย จ จตฺตาโร ปฐมปาราชิกํ อาปนฺนา เอวาติ กตฺวา กุโต จตุวีสตีติ เจ? น, อธิปฺปายาชานนโตฯ มาตุฆาตกาทโย หิ จตฺตาโร อิธานุปสมฺปนฺนา เอว อธิเปฺปตา, ลมฺพีอาทโย จตฺตาโร กิญฺจาปิ ปฐมปาราชิเกน สงฺคหิตา, ยสฺมา ปน เอเกน ปริยาเยน เมถุนธมฺมํ ปฎิเสวิโน โหนฺติ, ตสฺมา วิสุํ วุตฺตาฯ ติ เอตฺถ ‘‘อุโปสถาทิเภทํ สํวาส’’นฺติ เอตฺตกํ วุตฺตํฯ วินยฎฺฐกถายํ ‘‘อุโปสถปฺปวารณาปาติโมกฺขุเทฺทสสงฺฆกมฺมปฺปเภท’’นฺติ วุตฺตํฯ ปาฬิยํ ‘‘สํวาโส นาม เอกกมฺมํ เอกุเทฺทโส สมสิกฺขตา’’ติ (ปารา. ๕๕, ๙๒, ๑๗๒, ๑๙๘) วุตฺตํฯ ติวิเธนาปิ สงฺฆกมฺมํ กาตุํ น วฎฺฎตีติ ปฎิกฺขิตฺตํฯ ‘‘น, ภิกฺขเว, คหเฎฺฐน นิสินฺนปริสาย ปาติโมกฺขํ อุทฺทิสิตพฺพ’’นฺติอาทิ (มหาว. ๑๕๔) ปาติโมกฺขปฺปวารณาสุ เอว อาคตํ, อเญฺญสุ จ เอวรูเปสุ ฐาเนสุ เสสํ กมฺมํ กาตุํ นตฺถิ ปฎิเกฺขโปฯ อาจริยาปิ ‘‘เสสํ กมฺมํ กาตุํ วฎฺฎติ, นตฺถิ อาปตฺตี’’ติ วทนฺติฯ ‘‘อนฺติมวตฺถุ อชฺฌาปนฺนํ อมูลเกน ปาราชิเกน โจเทนฺตสฺส สงฺฆาทิเสโส, สงฺฆาทิเสเสน  โจเทนฺตสฺส ปาจิตฺติยนฺติ ภิกฺขุโน วิย วุตฺตํ, น อนุปสมฺปนฺนสฺส วิย ทุกฺกฎํฯ ตสฺมา เตน สหเสยฺยา, ตสฺส ปฎิคฺคหณญฺจ ภิกฺขุสฺส วฎฺฎตีติ อาจริยา วทนฺตี’’ติ ลิขิตํฯ ติ ‘เอกกมฺมํ เอกุเทฺทโส สมสิกฺขตา’ติ เอวํ วุตฺตสํวาสสฺส อภพฺพตามตฺตํ สนฺธาย วุตฺต’’นฺติ วทนฺติ, วีมํสิตพฺพํฯ</p>


<p>อิทานิ จตุนฺนมฺปิ สาธารณํ ปกิณฺณกํ – เมถุนธมฺมํ ปฎิเสวโนฺต อตฺถิ โกจิ ปาราชิโก โหติ อสํวาโส, อตฺถิ โกจิ น ปาราชิโก โหติ อสํวาโส, อตฺถิ โกจิ น ปาราชิโก สํวาโส ทุกฺกฎวตฺถุสฺมิํ วา ถุลฺลจฺจยวตฺถุสฺมิํ วา ปฎิเสวโนฺต, อตฺถิ โกจิ น ปาราชิโก ปกฺขปณฺฑโก อปณฺฑกปเกฺข อุปสมฺปโนฺน ปณฺฑกปเกฺข เมถุนธมฺมํ ปฎิเสวโนฺตฯ โส อาปตฺติํ นาปชฺชตีติ น ปาราชิโก นามฯ น หิ อภิกฺขุสฺส อาปตฺติ นาม อตฺถิฯ โส  อนาปตฺติกตฺตา อปณฺฑกปเกฺข อาคโต กิํ อสํวาโส โหติ, น โหตีติ? โหติฯ ‘‘อภโพฺพ เตน สรีรพนฺธเนนา’’ติ (มหาว. ๑๒๙) หิ วุตฺตํฯ ‘‘โย ปน ภิกฺขุ ภิกฺขูนํ สิกฺขาสาชีวสมาปโนฺน…เป.… อสํวาโส’’ติ (ปารา. ๔๔) วุตฺตตฺตา โย ภิกฺขุภาเวน เมถุนํ ธมฺมํ ปฎิเสวติ, โส เอว อภโพฺพฯ นายํ อปาราชิกตฺตาติ เจ? น, ‘‘พฺยเตฺตน ภิกฺขุนา ปฎิพเลน สโงฺฆ ญาเปตโพฺพ’’ติ (มหาว. ๑๒๖) วุตฺตฎฺฐาเน ยถา อภิกฺขุนา กมฺมวาจาย สาวิตายปิ กมฺมํ รุหติ กมฺมวิปตฺติยา อสมฺภวโต, เอวํสมฺปทมิทํ ทฎฺฐพฺพํฯ ตตฺรายํ วิเสโส – อุปสมฺปนฺนปุโพฺพ เอวํ เจ กมฺมวาจํ สาเวติ, สโงฺฆ จ ตสฺมิํ อุปสมฺปนฺนสญฺญี เอว เจ, กมฺมํ รุหติ, นาญฺญถาติ โน ขนฺตีติ อาจริโยฯ</p>


<p>คหโฎฺฐ วา ติตฺถิโย วา ปณฺฑโก วา กมฺมวาจํ สาเวติ, สเงฺฆน กมฺมวาจา น วุตฺตา โหติฯ ‘‘สโงฺฆ อุปสมฺปาเทยฺย สโงฺฆ อุปสมฺปาเทติ, อุปสมฺปโนฺน สเงฺฆนา’’ติ (มหาว. ๑๒๗) หิ วจนโต สเงฺฆน กมฺมวาจาย วตฺตพฺพตาย สงฺฆปริยาปเนฺนน, สงฺฆปริยาปนฺนสญฺญิเตน วา เอเกน วุตฺตาย สเงฺฆน วุตฺตา โหตีติ เวทิตโพฺพ, น คหฎฺฐติตฺถิยปณฺฑกาทีสุ อญฺญตเรนฯ อยเมว สพฺพกเมฺมสุ ยุตฺติ ทฎฺฐพฺพาฯ</p>


<p>ตถา อตฺถิ เมถุนํ ธมฺมํ ปฎิเสวโนฺต โกจิ นาเสตโพฺพ, ‘‘โย ภิกฺขุนิทูสโก, อยํ นาเสตโพฺพ’’ติ (มหาว. ๑๑๔-๑๑๕ อตฺถโต สมานํ) วุตฺตตฺตา เตน เอว โส อนุปสมฺปโนฺนว  สหเสยฺยาปตฺติํ วา อญฺญํ วา ตาทิสํ ชเนติ, ตสฺส โอมสเน จ ทุกฺกฎํ โหติฯ อภิกฺขุนิยา เมถุนธมฺมํ ปฎิเสวโนฺต น นาเสตโพฺพ, ‘‘อนฺติมวตฺถุํ อชฺฌาปโนฺน, ภิกฺขเว, อนุปสมฺปโนฺน น อุปสมฺปาเทตโพฺพ’’ติ ปาฬิยา อภาวโต, เตเนว โส อุปสมฺปนฺนสงฺขํ คจฺฉติ, สหเสยฺยาปตฺติอาทิํ น ชเนติ, เกวลํ อสํวาโสติ กตฺวา คณปูรโก น โหติฯ เอกกมฺมเอกุเทฺทโส หิ สํวาโสติ วุโตฺต, สมสิกฺขตาปิ สํวาโสติ กตฺวา โส เตน สทฺธิํ นตฺถีติฯ ปทโสธมฺมาปตฺติํ ปน ชเนตีติ การณจฺฉายา ทิสฺสตีติฯ ยถา ภิกฺขุนิยา สทฺธิํ ภิกฺขุสงฺฆสฺส เอกกมฺมาทิโน สํวาสสฺส อภาวา ภิกฺขุนี อสํวาสา ภิกฺขุสฺส, ตถา ภิกฺขุ จ ภิกฺขุนิยา, ปทโสธมฺมาปตฺติํ ปน น ชเนติฯ ตถา อนฺติมวตฺถุํ อชฺฌาปโนฺนปิ เอเกโจฺจ ‘‘โย นาเสตโพฺพติ วุโตฺต’’ติ อิมินา นิทสฺสเนน สการณจฺฉายา อชฺฌุเปกฺขิตา โหตีติ น คหณํ คจฺฉติฯ อปิจ ‘‘อุโภ นาเสตพฺพา, ทูสโก นาเสตโพฺพ’’ติ (ปารา. ๖๖) วจนโต, ‘‘เมตฺติยํ ภิกฺขุนิํ นาเสถา’’ติ (ปารา. ๓๘๔) วจนโต จ โย สงฺฆมชฺฌํ ปวิสิตฺวา อนุวิชฺชเกน อนุวิชฺชิยมาโน ปราชิโต, โสปิ อนุปสมฺปโนฺนว, น โอมสวาทปาจิตฺติยํ ชเนตีติ เวทิตโพฺพฯ</p>


<p>อปิเจตฺถ  สิกฺขาปจฺจกฺขาตกจตุกฺกํ เวทิตพฺพํฯ อตฺถิ หิ ปุคฺคโล สิกฺขาปจฺจกฺขาตโก น สิกฺขาสาชีวสมาปโนฺน, อตฺถิ ปุคฺคโล น สิกฺขาปจฺจกฺขาตโก สิกฺขาสาชีวสมาปโนฺน, อตฺถิ ปุคฺคโล สิกฺขาปจฺจกฺขาตโก เจว สิกฺขาสาชีวสมาปโนฺน จ, อตฺถิ ปุคฺคโล เนว สิกฺขาปจฺจกฺขาตโก น สิกฺขาสาชีวสมาปโนฺนฯ ตตฺถ ตติโย ภิกฺขุนี สิกฺขาปจฺจกฺขาตกา เวทิตพฺพาฯ สา หิ ยาว น ลิงฺคํ ปริจฺจชติ, กาสาเวสุ สอุสฺสาหาว สมานา สามญฺญา จวิตุกามา สิกฺขํ ปจฺจกฺขนฺตีปิ ภิกฺขุนี เอว สิกฺขาสาชีวสมาปนฺนาวฯ วุตฺตญฺหิ ภควตา ‘‘นตฺถิ, ภิกฺขเว, ภิกฺขุนิยา สิกฺขาปจฺจกฺขาน’’นฺติฯ กทา ปน สา อภิกฺขุนี โหตีติ? ยทา สา วิพฺภนฺตาติ สงฺขํ คจฺฉติฯ วุตฺตญฺหิ ภควตา ‘‘ยเทว สา วิพฺภนฺตา, ตเทว สา อภิกฺขุนี’’ติ (จูฬว. ๔๓๔)ฯ กิตฺตาวตา ปน วิพฺภนฺตา โหตีติ? สามญฺญา จวิตุกามา กาสาเวสุ อนาลยา กาสาวํ วา อปเนติ, นคฺคา วา คจฺฉติ, ติณปณฺณาทินา วา ปฎิจฺฉาเทตฺวา คจฺฉติ, กาสาวํเยว  วา คิหินิวาสนากาเรน นิวาเสติ, โอทาตํ วา วตฺถํ นิวาเสติ, ลิเงฺคเนว วา สทฺธิํ ติตฺถิเยสุ ปวิสิตฺวา เกสลุญฺจนาทิวตํ สมาทิยติ, ติตฺถิยลิงฺคํ วา สมาทิยติ, ตทา วิพฺภนฺตา นาม โหติฯ ตตฺถ ยา สลิเงฺค ฐิตาว ติตฺถิยวตํ สมาทิยติ, สา ติตฺถิยปกฺกนฺตภิกฺขุ วิย ปจฺฉา ปพฺพชฺชมฺปิ น ลภติฯ เสสา ปพฺพชฺชเมว ลภติ, น อุปสมฺปทํฯ ปาฬิยํ กิญฺจาปิ ‘‘ยา, ภิกฺขเว, ภิกฺขุนี สกาวาสา ติตฺถายตนํ สงฺกนฺตา, สา อาคตา น อุปสมฺปาเทตพฺพา’’ติ (จูฬว. ๔๓๔) วจนโต ยา ปฐมํ วิพฺภมิตฺวา ปจฺฉา ติตฺถายตนํ สงฺกนฺตา, สา อาคตา อุปสมฺปาเทตพฺพาติ อนุญฺญาตํ วิย ทิสฺสติฯ สงฺคีติอาจริเยหิ ปน ‘‘จตุวีสติ ปาราชิกานี’’ติ (ปารา. อฎฺฐ. ๒.๒๓๓) วุตฺตตฺตา น ปุน สา อุปสมฺปาเทตพฺพาฯ ตสฺมา เอว สิกฺขาปจฺจกฺขานํ นานุญฺญาตํ ภควตาฯ อนฺติมวตฺถุํ อชฺฌาปนฺนา ปน ภิกฺขุนี เอวฯ ปกฺขปณฺฑกีปิ ภิกฺขุนี เอวฯ อิมํ นยํ จตูสุปิ โยเชตฺวา ยถารหํ กเถตพฺพํฯ</p>

</p>





