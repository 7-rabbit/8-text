<h1>โสฬสโม ปริเจฺฉโท</h1>
<h3>๑๖. จิตฺตุปฺปาทกถา</h3>
<ol>
<li>
จิตฺตุปฺปาเทสุ ธมฺมานํ, อิติ ญตฺวา วินิจฺฉยํ;  
  
จิตฺตุปฺปาทานเมวาถ, ญาตโพฺพ เภทสงฺคโหฯ  
</li>
  
<li>
เวทนาหารโต เจว, เหตาธิปติโต ตถา;  
  
ฌานินฺทฺริยมคฺคพลา, เยวาปนปถาทิโตฯ  
</li>
  
<li>
ตตฺถ สุขา จ ทุกฺขา จ, อทุกฺขมสุขาติ จ;  
  
ติโสฺส จ  
เวทนา  
วุตฺตา, สโมฺภคตฺถวิเสสโตฯ  
</li>
  
<li>
สุขํ ทุกฺขํ โสมนสฺสํ, โทมนสฺสมถาปรํ;  
  
อุเปกฺขินฺทฺริยมิเจฺจวํ, ปญฺจินฺทฺริยวิภาคโตฯ  
</li>
  
<li>
กายวิญฺญาณยุคเฬ, สุขทุกฺขา หิ เวทนา;  
  
โสมนสฺสํ โทมนสฺสํ, อิติ นามํ ลภนฺติ นฯ  
</li>
  
<li>
อญฺญตฺถ ปน สพฺพตฺถ, สุขา ทุกฺขา จ เวทนา;  
  
โสมนสฺสํ โทมนสฺสํ, อิติ นามํ ลภนฺติ จฯ  
</li>
  
<li>
อทุกฺขิ  
อสุโขเปกฺขา, มชฺฌตฺตาติ จ เวทนา;  
  
ปญฺจปญฺญาสจิเตฺตสุ, ตทเญฺญสุ ปกาสิตาฯ  
</li>
  
<li>
สุขทุกฺขินฺทฺริยยุตฺตํ, กายวิญฺญาณกทฺวยํ;  
  
โทมนสฺสินฺทฺริยยุตฺตํ, ปฎิฆทฺวยมานสํฯ  
</li>
  
<li>
อฎฺฐารส  
ปริตฺตานิ, จตุกฺกชฺฌานมาทิโต;  
  
โสมนสฺสินฺทฺริยยุตฺตา, ทฺวาสฎฺฐิวิธ มานสาฯ  
</li>
  
<li>
ทฺวตฺติํส จ ปริตฺตานิ, เตวีส ฌานปญฺจมา;  
  
โหนฺติเปกฺขินฺทฺริยยุตฺตา, ปญฺจปญฺญาส มานสาฯ  
</li>
  
<li>
สุขยุตฺตา ตุ เตสฎฺฐิ, ทุกฺขยุตฺตา ตโย ตหิํ;  
  
อทุกฺขมสุขยุตฺตา, ปญฺจปญฺญาสุเปกฺขกาฯ  
</li>
  
<li>
โอชฎฺฐมกรูปญฺจ, เวทนํ สนฺธิมานสํ;  
  
นามรูปญฺจ กมโต, อาหรนฺตีติ เทสิตาฯ  
</li>
  
<li>
  
อาหารา  
กพฬีกาโร, ผโสฺส สเญฺจตนา ตถา;  
  
วิญฺญาณเญฺจติ จตฺตาโร, อุปตฺถมฺภา จ สมฺภวาฯ  
</li>
  
<li>
จิตฺตุปฺปาเทสุ สพฺพตฺถ,  
  
อาหารารูปิโน ตโย;  
  
กพฬีกาโร อาหาโร,  
  
กาเม กายานุปาลโกฯ  
</li>
  
<li>
อโลโภ จ อโทโส จ,  
  
อโมโห จ ตถาปโร;  
  
โลโภ โทโส จ โมโห จ,  
  
เหตู  
ธมฺมา ฉ เทสิตาฯ  
</li>
  
<li>
กุสลากุสลา เหตู, ตโย อพฺยากตาติ จ;  
  
นวทฺวาทสธา ตตฺถ, วิปากกฺริยเภทโตฯ  
</li>
  
<li>
ทส  
ปญฺจาธิกา โหนฺติ, ภูมิเภทา ตโต ตหิํ;  
  
ปุญฺญปากกฺริยาเภทา, ตาลีส จตุนูนกาฯ  
</li>
  
<li>
สนฺตีรณมโนธาตุ-ปญฺจวิญฺญาณมานเส;  
  
โวฎฺฐพฺพเน จ หสิเต, เหตุ นาม น วิชฺชติฯ  
</li>
  
<li>
โลภมูเลสุ  
โลโภ จ,  
  
โมโห จ ปฎิฆทฺวเย;  
  
โทโส โมโห จ ลพฺภนฺติ,  
  
โมโห เอโกว โมมุเหฯ  
</li>
  
<li>
ญาเณน วิปฺปยุเตฺตสุ,  
  
อโลภาทิทฺวยํ ภเว;  
  
ตโต เสเสสุ สพฺพตฺถ,  
  
อโลภาทิตโยปิ จฯ  
</li>
  
<li>
ติเหตุกา สตฺตจตฺตา-ลีส โหนฺติ ทฺวิเหตุกา;  
  
พาวีส เทฺวกเหตุกา, อฎฺฐารส อเหตุกาฯ  
</li>
  
<li>
ฉโนฺท จิตฺตญฺจ วีริยํ, วีมํสาติ จตุพฺพิธา;  
  
สหชาตาธิปา ธมฺมา, วุตฺตา  
ธิปตโย  
สิยุํฯ  
</li>
  
<li>
ยมาลมฺพํ ครุํ กตฺวา, นามธมฺมา ปวตฺตเร;  
  
อารมฺมณาธิปนาเมน, ตทาลมฺพณมีริตํฯ  
</li>
  
<li>
ติเหตุกชเวเสฺวโก, จตูสุปิ ยถารหํ;  
  
ทฺวิเหตุเกสุ สโมฺภติ, วีมํสาธิปติํ วินาฯ  
</li>
  
<li>
อนุตฺตเร กามปุเญฺญ, ติเหตุกมหากฺริเย;  
  
โลภมูเล จ สาวเชฺช, ลพฺภตาลมฺพณาธิโปฯ  
</li>
  
<li>
ตตฺถ จานิยตา กาเม, ลพฺภมานาปิ ลพฺภเร;  
  
มหคฺคตานุตฺตเรสุ, นิยตาว ยถารหํฯ  
</li>
  
<li>
กฺริยาทฺวิเหตุปฎิเฆ  
,  
  
นเตฺถวาลมฺพณาธิโป;  
  
โมมูหาเหตุเก ปาเก,  
  
โลกิเย จ น โกจิปิฯ  
</li>
  
<li>
อุภยาธิปยุตฺตา จ, สหชาธิปโยคิโน;  
  
อุภยานิยตาธิปฺปา, สหชานิยตาธิปาฯ  
</li>
  
<li>
อุภยวิปฺปยุตฺตา  
จ, ปญฺจธา ตตฺถ มานสา;  
  
อฎฺฐฎฺฐารส วีสํ ฉ, สตฺตติํส ยถากฺกมํฯ  
</li>
  
<li>
ปญฺจาธิปติโยคา จ, จตุราธิปโยคิโน;  
  
ติวิธาธิปยุตฺตา จ, วิมุตฺตาปิ จ สพฺพถาฯ  
</li>
  
<li>
โสฬสาถ สมตฺติํส, ฉเฬวาถ ยถากฺกมํ;  
  
สตฺตติํสติวิธาติ, จตุเธวมฺปิ นิทฺทิเสฯ  
</li>
  
<li>
วีมํสาธิปยุตฺตา จ, สหชาธิปโยคิโน;  
  
อาลมฺพาธิปยุตฺตา จ, วิปฺปมุตฺตาปิ สพฺพถาฯ  
</li>
  
<li>
จตุตฺติํส ทฺวิปญฺญาส, อฎฺฐวีส ยถากฺกมํ;  
  
สตฺตติํสติ เจเวติ, จตุเธวมฺปิ นิทฺทิเสฯ  
</li>
  
<li>
สหชาธิปลทฺธา ตุ, เทฺวปญฺญาเสว สพฺพถา;  
  
อาลมฺพาธิปลทฺธา จ, อุภยาธิปลาภิโนฯ  
</li>
  
<li>
อฎฺฐวีเสว สเพฺพปิ, เทฺวปญฺญาเสว สาธิปา;  
  
เสสา นิราธิปา สเพฺพ, สตฺตติํสาปิ สพฺพถาฯ  
</li>
  
<li>
เวทนาทิวเสเนวํ, ญตฺวา เภทํ จตุพฺพิธํ;  
  
ฌานินฺทฺริยมคฺคพล  
-วเสนาปิ วิภาวเยฯ  
</li>
  
<li>
วิตกฺกเหฎฺฐิมํ ฌานํ, มโนปรํ มนินฺทฺริยํ;  
  
เหตุปรญฺจ มคฺคงฺคํ, พลํ วีริยปจฺฉิมํฯ  
</li>
  
<li>
อวิตเกฺก  
ปกติยา, ตสฺมา ฌานํ น วิชฺชติ;  
  
อเหตุเก จ มคฺคงฺคํ, พลญฺจาวีริเย ยถาฯ  
</li>
  
<li>
อฎฺฐ รูปินฺทฺริยาเนตฺถ, อคยฺหเนฺตว สพฺพถา;  
  
มคฺคินฺทฺริยพลเฎฺฐสุ, สมาธิ จ น กงฺขิเตฯ  
</li>
  
<li>
กามปุเญฺญสฺวนิยตา, วิรตีปิ อนุทฺธตา;  
  
ปญฺญานุตฺตรจิเตฺตสุ, อินฺทฺริยตฺตยภาชิตาฯ  
</li>
  
<li>
เสสา วุตฺตานุสาเรน, ลพฺภมานชฺฌานาทิกา;  
  
เตหิ ยุตฺตา จ วิเญฺญยฺยา, จิตฺตุปฺปาทา ยถากฺกมํฯ  
</li>
  
<li>
โสมนสฺสยุตฺตา  
กาเม, โลกุตฺตรมหคฺคเต;  
  
ปฐมชฺฌานจิตฺตา จ, ปญฺจฌานงฺคิกา มตาฯ  
</li>
  
<li>
ทุกฺขุเปกฺขายุตฺตา กาเม, ปญฺจวิญฺญาณวชฺชิตา;  
  
ทุติยชฺฌานจิตฺตา จ, จตุฌานงฺคิกา สิยุํฯ  
</li>
  
<li>
ฌานงฺคตฺตยสํยุตฺตา, ตติยชฺฌานมานสา;  
  
จตุตฺถปญฺจมารุปฺปา, ฌานงฺคทฺวยโยคิโนฯ  
</li>
  
<li>
ปญฺจวิญฺญาณยุคเฬ, ฌานงฺคํ นตฺถิ กิญฺจิปิ;  
  
อิตฺถํ ฌานานํ เภเทน,  
ปญฺจธา  
มานสา ฐิตาฯ  
</li>
  
<li>
เอกูนติํสติ สตฺต-ติํส เจกาทสาปเร;  
  
จตุตฺติํส ทเสวาถ, คณิกา ตุ ยถากฺกมํฯ  
</li>
  
<li>
โลกุตฺตเรสุ สเพฺพสุ, อินฺทฺริยานิ นวุจฺจเร;  
  
ติเหตุเกสุ สเพฺพสุ, โลกิเยสุ ปนฎฺฐธาฯ  
</li>
  
<li>
ญาเณน วิปฺปยุเตฺตสุ, สตฺตธาว สมุทฺธเร;  
  
สิตโวฎฺฐพฺพนา ปุเญฺญ, ปญฺจธาว ปกาสเยฯ  
</li>
  
<li>
วิจิกิจฺฉาสหคเต, จตุธาว วินิทฺทิเส;  
  
ตีณินฺทฺริยานิ วุตฺตานิ, เสสาเหตุกมานเสฯ  
</li>
  
<li>
อฎฺฐ  
เจกูนตาลีส, ทฺวาทส วาถ เตรส;  
  
เอกญฺจ โสฬส เจติ,  
ฉพฺพิธา  
ตตฺถ สงฺคโหฯ  
</li>
  
<li>
ปฐมานุตฺตรํ ฌานํ, อฎฺฐมคฺคงฺคิกํ มตํ;  
  
สตฺตมคฺคงฺคิกํ นาม, เสสํ ฌานมนุตฺตรํฯ  
</li>
  
<li>
โลกิยํ ปฐมํ ฌานํ, ตถา กาเม ติเหตุกํ;  
  
ปญฺจมคฺคงฺคิกา นาม, จิตฺตุปฺปาทา ปกาสิตาฯ  
</li>
  
<li>
เสสํ มหคฺคตํ ฌานํ, สมฺปยุตฺตา จ ทิฎฺฐิยา;  
  
ญาเณน วิปฺปยุตฺตา จ, จตุมคฺคงฺคิกา มตาฯ  
</li>
  
<li>
โทสมูลทฺวยเญฺจว, อุทฺธจฺจสหิตํ ตถา;  
  
ทิฎฺฐิยา วิปฺปยุตฺตา จ, มคฺคงฺคตฺตยโยคิโนฯ  
</li>
  
<li>
วิจิกิจฺฉาสมฺปยุโตฺต  
, วุโตฺต มโคฺค ทุวงฺคิโก;  
  
อมคฺคาเหตุโก เจติ,  
สตฺตธา  
ตตฺถ สงฺคโหฯ  
</li>
  
<li>
อฎฺฐ ทฺวตฺติํสติ เจว, ทส ปญฺจาธิกาปเร;  
  
ตาลีส กมโต สตฺต, เอกญฺจฎฺฐทสาปเรฯ  
</li>
  
<li>
พลานิ ปน สเตฺตว, สพฺพตฺถาปิ ติเหตุเก;  
  
ญาเณน วิปฺปยุเตฺตสุ, ฉ พลานิ สมุทฺทิเสฯ  
</li>
  
<li>
จตุธากุสเล โหนฺติ, ติวิธา กงฺขิเต ปน;  
  
ทฺวิพลํ สิตโวฎฺฐพฺพํ, อพลํ เสสมีริตํฯ  
</li>
  
<li>
  
ฉพฺพิโธ  
สงฺคโห ตตฺถ, สตฺตตาลีสถาปเร;  
  
ทฺวาทเสกาทเสกํ เทฺว, โสฬเสติ ยถากฺกมํฯ  
</li>
  
<li>
อิตฺถํ ปญฺจ ฉ สตฺต ฉ-โกฎฺฐาสา กมโต ฐิตา;  
  
จตุวีสติ  
สเพฺพปิ, ฌานงฺคาทิวสา กถาฯ  
</li>
  
อิติ เจตสิกวิภาเค จิตฺตุปฺปาทกถา นิฎฺฐิตาฯ  
</li>
  
โสฬสโม ปริเจฺฉโทฯ  
</li>
  
  
  
  
  