<h1>๗. อรหนฺตวโคฺค</h1>
<ol>
<li>
คตทฺธิโน  
วิโสกสฺส, วิปฺปมุตฺตสฺส สพฺพธิ;  
  
สพฺพคนฺถปฺปหีนสฺส, ปริฬาโห น วิชฺชติฯ  
</li>
  
<li>
อุยฺยุญฺชนฺติ  
สตีมโนฺต, น นิเกเต รมนฺติ เต;  
  
หํสาว ปลฺลลํ หิตฺวา, โอกโมกํ ชหนฺติ เตฯ  
</li>
  
<li>
เยสํ  
สนฺนิจโย นตฺถิ, เย ปริญฺญาตโภชนา;  
  
สุญฺญโต อนิมิโตฺต จ, วิโมโกฺข เยสํ โคจโร;  
  
อากาเส ว สกุนฺตานํ  
สกุณานํ (ก.)  
, คติ เตสํ ทุรนฺนยาฯ  
</li>
  
<li>
ยสฺสาสวา  
ปริกฺขีณา, อาหาเร จ อนิสฺสิโต;  
  
สุญฺญโต อนิมิโตฺต จ, วิโมโกฺข ยสฺส โคจโร;  
  
อากาเส ว สกุนฺตานํ, ปทํ ตสฺส ทุรนฺนยํฯ  
</li>
  
<li>
ยสฺสินฺทฺริยานิ สมถงฺคตานิ  
สมถํ คตานิ (สี. ปี.)  
, อสฺสา ยถา สารถินา สุทนฺตา;  
  
ปหีนมานสฺส อนาสวสฺส, เทวาปิ ตสฺส ปิหยนฺติ ตาทิโนฯ  
</li>
  
<li>
ปถวิสโม โน วิรุชฺฌติ, อินฺทขิลุปโม  
อินฺทขีลูปโม (สี. สฺยา. ก.)  
ตาทิ สุพฺพโต;  
  
รหโทว อเปตกทฺทโม, สํสารา น ภวนฺติ ตาทิโนฯ  
</li>
  
<li>
สนฺตํ  
ตสฺส มนํ โหติ, สนฺตา วาจา จ กมฺม จ;  
  
สมฺมทญฺญา วิมุตฺตสฺส, อุปสนฺตสฺส ตาทิโนฯ  
</li>
  
<li>
อสฺสโทฺธ อกตญฺญู จ, สนฺธิเจฺฉโท จ โย นโร;  
  
หตาวกาโส วนฺตาโส, ส เว อุตฺตมโปริโสฯ  
</li>
  
<li>
คาเม วา ยทิ วารเญฺญ, นิเนฺน วา ยทิ วา ถเล;  
  
ยตฺถ อรหโนฺต วิหรนฺติ, ตํ ภูมิรามเณยฺยกํฯ  
</li>
  
<li>
รมณียานิ  
  
อรญฺญานิ, ยตฺถ น รมตี ชโน;  
  
วีตราคา รมิสฺสนฺติ, น เต กามคเวสิโนฯ  
  
อรหนฺตวโคฺค สตฺตโม นิฎฺฐิโตฯ  
  
  
  
  
  