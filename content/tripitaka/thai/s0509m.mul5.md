<h1>๖. ฉกฺกนิปาโต</h1>
<h3>๑. ปญฺจสตมตฺตาเถรีคาถา</h3>
<ol>
<li>
‘‘ยสฺส  
มคฺคํ น ชานาสิ, อาคตสฺส คตสฺส วา;  
  
ตํ  
กุโต จาคตํ สตฺตํ  
สนฺตํ (สี.), ปุตฺตํ (สฺยา.)  
, ‘มม ปุโตฺต’ติ โรทสิฯ  
</li>
  
<li>
‘‘มคฺคญฺจ โขสฺส  
โข’ถ (สฺยา. ก.)  
ชานาสิ, อาคตสฺส คตสฺส วา;  
  
น นํ สมนุโสเจสิ, เอวํธมฺมา หิ ปาณิโนฯ  
</li>
  
<li>
‘‘อยาจิโต ตตาคจฺฉิ, นานุญฺญาโต  
อนนุญฺญาโต (สี. สฺยา.)  
อิโต คโต;  
  
กุโตจิ นูน อาคนฺตฺวา, วสิตฺวา กติปาหกํ;  
  
อิโตปิ อเญฺญน คโต, ตโตปเญฺญน คจฺฉติฯ  
</li>
  
<li>
‘‘เปโต มนุสฺสรูเปน, สํสรโนฺต คมิสฺสติ;  
  
ยถาคโต ตถา คโต, กา ตตฺถ ปริเทวนา’’ฯ  
</li>
  
<li>
‘‘อพฺพหี  
อพฺพุยฺหํ (สฺยา.)  
วต เม สลฺลํ, ทุทฺทสํ หทยสฺสิตํ;  
  
ยา เม โสกปเรตาย, ปุตฺตโสกํ พฺยปานุทิฯ  
</li>
  
<li>
‘‘สาชฺช อพฺพูฬฺหสลฺลาหํ, นิจฺฉาตา ปรินิพฺพุตา;  
  
พุทฺธํ ธมฺมญฺจ สงฺฆญฺจ, อุเปมิ สรณํ มุนิํ’’ฯ  
</li>
  
<p>อิตฺถํ สุทํ ปญฺจสตมตฺตา เถรี ภิกฺขุนิโย…เป.…ฯ
</ol></p>


<h3>๒. วาเสฎฺฐีเถรีคาถา</h3>
<ol>
<li>
‘‘ปุตฺตโสเกนหํ อฎฺฎา, ขิตฺตจิตฺตา วิสญฺญินี;  
  
นคฺคา ปกิณฺณเกสี จ, เตน เตน วิจาริหํฯ  
</li>
  
<li>
‘‘วีถิ  
วสิํ (สี.)  
สงฺการกูเฎสุ, สุสาเน รถิยาสุ จ;  
  
อจริํ ตีณิ วสฺสานิ, ขุปฺปิปาสาสมปฺปิตาฯ  
</li>
  
<li>
‘‘อถทฺทสาสิํ  
  
สุคตํ, นครํ มิถิลํ ปติ  
คตํ (ก.)  
;  
  
อทนฺตานํ ทเมตารํ, สมฺพุทฺธมกุโตภยํฯ  
</li>
  
<li>
‘‘สจิตฺตํ  
ปฎิลทฺธาน, วนฺทิตฺวาน อุปาวิสิํ;  
  
โส เม ธมฺมมเทเสสิ, อนุกมฺปาย โคตโมฯ  
</li>
  
<li>
‘‘ตสฺส  
ธมฺมํ สุณิตฺวาน, ปพฺพชิํ อนคาริยํ;  
  
ยุญฺชนฺตี สตฺถุวจเน, สจฺฉากาสิํ ปทํ สิวํฯ  
</li>
  
<li>
‘‘สเพฺพ โสกา สมุจฺฉินฺนา, ปหีนา เอตทนฺติกา;  
  
ปริญฺญาตา หิ เม วตฺถู, ยโต โสกาน สมฺภโว’’ติฯ  
</li>
  
… วาเสฎฺฐี เถรี…ฯ  
</li>
  
<h3>๓. เขมาเถรีคาถา</h3>
</ol>
<ol>
<li>
‘‘ทหรา ตฺวํ รูปวตี, อหมฺปิ ทหโร ยุวา;  
  
ปญฺจงฺคิเกน ตุริเยน  
ตูเรน (ก.)  
, เอหิ เขเม รมามเส’’ฯ  
</li>
  
<li>
‘‘อิมินา ปูติกาเยน, อาตุเรน ปภงฺคุนา;  
  
อฎฺฎิยามิ หรายามิ, กามตณฺหา สมูหตาฯ  
</li>
  
<li>
‘‘สตฺติสูลูปมา กามา, ขนฺธาสํ อธิกุฎฺฎนา;  
  
ยํ ‘ตฺวํ กามรติํ’ พฺรูสิ, ‘อรตี’ ทานิ สา มมฯ  
</li>
  
<li>
‘‘สพฺพตฺถ วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกฯ  
</li>
  
<li>
‘‘นกฺขตฺตานิ นมสฺสนฺตา, อคฺคิํ ปริจรํ วเน;  
  
ยถาภุจฺจมชานนฺตา, พาลา สุทฺธิมมญฺญถฯ  
</li>
  
<li>
‘‘อหญฺจ โข นมสฺสนฺตี, สมฺพุทฺธํ ปุริสุตฺตมํ;  
  
ปมุตฺตา  
ปริมุตฺตา (สี. สฺยา.)  
สพฺพทุเกฺขหิ, สตฺถุสาสนการิกา’’ติฯ  
</li>
  
… เขมา เถรี…ฯ  
</li>
  
<h3>๔. สุชาตาเถรีคาถา</h3>
</ol>
<ol>
<li>
‘‘อลงฺกตา  
สุวสนา, มาลินี จนฺทโนกฺขิตา;  
  
สพฺพาภรณสญฺฉนฺนา, ทาสีคณปุรกฺขตาฯ  
</li>
  
<li>
‘‘อนฺนํ  
ปานญฺจ อาทาย, ขชฺชํ โภชฺชํ อนปฺปกํ;  
  
เคหโต นิกฺขมิตฺวาน, อุยฺยานมภิหารยิํฯ  
</li>
  
<li>
‘‘ตตฺถ  
รมิตฺวา กีฬิตฺวา, อาคจฺฉนฺตี สกํ ฆรํ;  
  
วิหารํ ทฎฺฐุํ ปาวิสิํ, สาเกเต อญฺชนํ วนํฯ  
</li>
  
<li>
‘‘ทิสฺวาน  
โลกปโชฺชตํ, วนฺทิตฺวาน อุปาวิสิํ;  
  
โส เม ธมฺมมเทเสสิ, อนุกมฺปาย จกฺขุมาฯ  
</li>
  
<li>
‘‘สุตฺวา จ โข มเหสิสฺส, สจฺจํ สมฺปฎิวิชฺฌหํ;  
  
ตเตฺถว วิรชํ ธมฺมํ, ผุสยิํ อมตํ ปทํฯ  
</li>
  
<li>
‘‘ตโต วิญฺญาตสทฺธมฺมา, ปพฺพชิํ อนคาริยํ;  
  
ติโสฺส วิชฺชา อนุปฺปตฺตา, อโมฆํ พุทฺธสาสน’’นฺติฯ  
</li>
  
… สุชาตา เถรี…ฯ  
</li>
  
<h3>๕. อโนปมาเถรีคาถา</h3>
</ol>
<ol>
<li>
‘‘อุเจฺจ กุเล อหํ ชาตา, พหุวิเตฺต มหทฺธเน;  
  
วณฺณรูเปน สมฺปนฺนา, ธีตา มชฺฌสฺส  
เมฆสฺส (สี.), เมฆิสฺส (สฺยา.)  
อตฺรชาฯ  
</li>
  
<li>
‘‘ปตฺถิตา ราชปุเตฺตหิ, เสฎฺฐิปุเตฺตหิ คิชฺฌิตา  
เสฎฺฐิปุเตฺตหิ ภิชฺฌิตา (สี.)  
;  
  
ปิตุ เม เปสยี ทูตํ, เทถ มยฺหํ อโนปมํฯ  
</li>
  
<li>
‘‘ยตฺตกํ ตุลิตา เอสา, ตุยฺหํ ธีตา อโนปมา;  
  
ตโต อฎฺฐคุณํ ทสฺสํ, หิรญฺญํ รตนานิ จฯ  
</li>
  
<li>
‘‘สาหํ  
ทิสฺวาน สมฺพุทฺธํ, โลกเชฎฺฐํ อนุตฺตรํ;  
  
ตสฺส ปาทานิ วนฺทิตฺวา, เอกมนฺตํ อุปาวิสิํฯ  
</li>
  
<li>
‘‘โส เม ธมฺมมเทเสสิ, อนุกมฺปาย โคตโม;  
  
นิสินฺนา อาสเน ตสฺมิํ, ผุสยิํ ตติยํ ผลํฯ  
</li>
  
<li>
‘‘ตโต เกสานิ เฉตฺวาน, ปพฺพชิํ อนคาริยํ;  
  
อชฺช เม สตฺตมี รตฺติ, ยโต ตณฺหา วิโสสิตา’’ติฯ  
</li>
  
… อโนปมา เถรี…ฯ  
</li>
  
<h3>๖. มหาปชาปติโคตมีเถรีคาถา</h3>
</ol>
<ol>
<li>
‘‘พุทฺธ  
วีร นโม ตฺยตฺถุ, สพฺพสตฺตานมุตฺตม;  
  
โย มํ ทุกฺขา ปโมเจสิ, อญฺญญฺจ พหุกํ ชนํฯ  
</li>
  
<li>
‘‘สพฺพทุกฺขํ ปริญฺญาตํ, เหตุตณฺหา วิโสสิตา;  
  
ภาวิโต อฎฺฐงฺคิโก  
อริยฎฺฐงฺคิโก (สี. ก.), ภาวิตฎฺฐงฺคิโก (สฺยา.)  
มโคฺค, นิโรโธ ผุสิโต มยาฯ  
</li>
  
<li>
‘‘มาตา  
  
ปุโตฺต ปิตา ภาตา, อยฺยกา จ ปุเร อหุํ;  
  
ยถาภุจฺจมชานนฺตี, สํสริํหํ อนิพฺพิสํฯ  
</li>
  
<li>
‘‘ทิโฎฺฐ หิ เม โส ภควา, อนฺติโมยํ สมุสฺสโย;  
  
วิกฺขีโณ ชาติสํสาโร, นตฺถิ ทานิ ปุนพฺภโวฯ  
</li>
  
<li>
‘‘อารทฺธวีริเย ปหิตเตฺต, นิจฺจํ ทฬฺหปรกฺกเม;  
  
สมเคฺค สาวเก ปเสฺส, เอสา พุทฺธาน วนฺทนาฯ  
</li>
  
<li>
‘‘พหูนํ  
พหุนฺนํ (สี. สฺยา.)  
วต อตฺถาย, มายา ชนยิ โคตมํ;  
  
พฺยาธิมรณตุนฺนานํ, ทุกฺขกฺขนฺธํ พฺยปานุที’’ติฯ  
</li>
  
… มหาปชาปติโคตมี เถรี…ฯ  
</li>
  
<h3>๗. คุตฺตาเถรีคาถา</h3>
</ol>
<ol>
<li>
‘‘คุเตฺต  
ยทตฺถํ ปพฺพชฺชา, หิตฺวา ปุตฺตํ วสุํ ปิยํ;  
  
ตเมว อนุพฺรูเหหิ, มา จิตฺตสฺส วสํ คมิฯ  
</li>
  
<li>
‘‘จิเตฺตน วญฺจิตา สตฺตา, มารสฺส วิสเย รตา;  
  
อเนกชาติสํสารํ, สนฺธาวนฺติ อวิทฺทสูฯ  
</li>
  
<li>
‘‘กามจฺฉนฺทญฺจ พฺยาปาทํ, สกฺกายทิฎฺฐิเมว จ;  
  
สีลพฺพตปรามาสํ, วิจิกิจฺฉญฺจ ปญฺจมํฯ  
</li>
  
<li>
‘‘สํโยชนานิ เอตานิ, ปชหิตฺวาน ภิกฺขุนี;  
  
โอรมฺภาคมนียานิ, นยิทํ ปุนเรหิสิฯ  
</li>
  
<li>
‘‘ราคํ มานํ อวิชฺชญฺจ, อุทฺธจฺจญฺจ วิวชฺชิย;  
  
สํโยชนานิ เฉตฺวาน, ทุกฺขสฺสนฺตํ กริสฺสสิฯ  
</li>
  
<li>
‘‘เขเปตฺวา  
ชาติสํสารํ, ปริญฺญาย ปุนพฺภวํ;  
  
ทิเฎฺฐว ธเมฺม นิจฺฉาตา, อุปสนฺตา จริสฺสตี’’ติฯ  
</li>
  
… คุตฺตา เถรี…ฯ  
</li>
  
<h3>๘. วิชยาเถรีคาถา</h3>
</ol>
<ol>
<li>
‘‘จตุกฺขตฺตุํ ปญฺจกฺขตฺตุํ, วิหารา อุปนิกฺขมิํ;  
  
อลทฺธา เจตโส สนฺติํ, จิเตฺต อวสวตฺตินีฯ  
</li>
  
<li>
‘‘ภิกฺขุนิํ  
อุปสงฺกมฺม, สกฺกจฺจํ ปริปุจฺฉหํ;  
  
สา เม ธมฺมมเทเสสิ, ธาตุอายตนานิ จฯ  
</li>
  
<li>
‘‘จตฺตาริ  
อริยสจฺจานิ, อินฺทฺริยานิ พลานิ จ;  
  
โพชฺฌงฺคฎฺฐงฺคิกํ มคฺคํ, อุตฺตมตฺถสฺส ปตฺติยาฯ  
</li>
  
<li>
‘‘ตสฺสาหํ  
วจนํ สุตฺวา, กโรนฺตี อนุสาสนิํ;  
  
รตฺติยา ปุริเม ยาเม, ปุพฺพชาติมนุสฺสริํฯ  
</li>
  
<li>
‘‘รตฺติยา มชฺฌิเม ยาเม, ทิพฺพจกฺขุํ วิโสธยิํ;  
  
รตฺติยา ปจฺฉิเม ยาเม, ตโมขนฺธํ ปทาลยิํฯ  
</li>
  
<li>
‘‘ปีติสุเขน จ กายํ, ผริตฺวา วิหริํ ตทา;  
  
สตฺตมิยา ปาเท ปสาเรสิํ, ตโมขนฺธํ ปทาลิยา’’ติฯ  
</li>
  
… วิชยา เถรี…ฯ  
</li>
  
ฉกฺกนิปาโต นิฎฺฐิโตฯ  
</li>
  
  
  
  
  