<h1>๑๑. ชราวโคฺค</h1>
<h3>๑. วิสาขาย สหายิกานํ วตฺถุ</h3>
<p>    ติ อิมํ ธมฺมเทสนํ สตฺถา เชตวเน วิหรโนฺต วิสาขาย สหายิกาโย อารพฺภ กเถสิฯ</p>


<p>สาวตฺถิยํ กิร ปญฺจสตา กุลปุตฺตา ‘‘เอวํ อิมา อปฺปมาทวิหารินิโย ภวิสฺสนฺตี’’ติ อตฺตโน อตฺตโน ภริยาโย วิสาขํ มหาอุปาสิกํ สมฺปฎิจฺฉาเปสุํฯ ตา อุยฺยานํ วา วิหารํ วา คจฺฉนฺติโย ตาย สทฺธิํเยว คจฺฉนฺติฯ ตา เอกสฺมิํ กาเล ‘‘สตฺตาหํ สุราฉโณ ภวิสฺสตี’’ติ ฉเณ สงฺฆุเฎฺฐ อตฺตโน อตฺตโน สามิกานํ สุรํ ปฎิยาเทสุํฯ เต สตฺตาหํ สุราฉณํ กีฬิตฺวา อฎฺฐเม ทิวเส กมฺมนฺตเภริยา นิกฺขนฺตาย กมฺมเนฺต อคมํสุฯ ตาปิ อิตฺถิโย ‘‘มยํ สามิกานํ สมฺมุขา สุรํ ปาตุํ น ลภิมฺหา, อวเสสา สุรา จ อตฺถิ, อิทํ ยถา เต น ชานนฺติ, ตถา ปิวิสฺสามา’’ติ วิสาขาย สนฺติกํ คนฺตฺวา ‘‘อิจฺฉาม, อเยฺย, อุยฺยานํ ทฎฺฐุ’’นฺติ วตฺวา ‘‘สาธุ, อมฺมา, เตน หิ กตฺตพฺพกิจฺจานิ กตฺวา นิกฺขมถา’’ติ วุเตฺต ตาย สทฺธิํ คนฺตฺวา ปฎิจฺฉนฺนากาเรน  สุรํ นีหราเปตฺวา อุยฺยาเน ปิวิตฺวา มตฺตา วิจริํสุฯ วิสาขาปิ ‘‘อยุตฺตํ อิมาหิ กตํ, อิทานิ มํ ‘สมณสฺส โคตมสฺส สาวิกา วิสาขา สุรํ ปิวิตฺวา วิจรตี’ติ ติตฺถิยาปิ ครหิสฺสนฺตี’’ติ จิเนฺตตฺวา ตา อิตฺถิโย อาห – ‘‘อมฺมา อยุตฺตํ โว กตํ, มมปิ อยโส อุปฺปาทิโต, สามิกาปิ โว กุชฺฌิสฺสนฺติ, อิทานิ กิํ กริสฺสถา’’ติฯ คิลานาลยํ ทสฺสยิสฺสาม, อเยฺยติฯ เตน หิ ปญฺญายิสฺสถ สเกน กเมฺมนาติฯ ตา เคหํ คนฺตฺวา คิลานาลยํ กริํสุฯ อถ ตาสํ สามิกา ‘‘อิตฺถนฺนามา จ อิตฺถนฺนามา จ กห’’นฺติ ปุจฺฉิตฺวา ‘‘คิลานา’’ติ สุตฺวา ‘‘อทฺธา เอตาหิ อวเสสสุรา ปีตา ภวิสฺสนฺตี’’ติ สลฺลเกฺขตฺวา ตา โปเถตฺวา อนยพฺยสนํ ปาเปสุํฯ ตา อปรสฺมิมฺปิ ฉณวาเร ตเถว สุรํ ปิวิตุกามา วิสาขํ อุปสงฺกมิตฺวา, ‘‘อเยฺย, อุยฺยานํ โน เนหี’’ติ วตฺวา ‘‘ปุเพฺพปิ เม ตุเมฺหหิ อยโส อุปฺปาทิโต, คจฺฉถ, น โว อหํ เนสฺสามี’’ติ ตาย ปฎิกฺขิตฺตา ‘‘อิทานิ เอวํ น กริสฺสามา’’ติ สมฺมนฺตยิตฺวา ปุน ตํ อุปสงฺกมิตฺวา อาหํสุ, ‘‘อเยฺย , พุทฺธปูชํ กาตุกามามฺหา, วิหารํ โน เนหี’’ติฯ อิทานิ อมฺมา ยุชฺชติ, คจฺฉถ, ปริวจฺฉํ กโรถาติฯ ตา จโงฺกฎเกหิ คนฺธมาลาทีนิ คาหาเปตฺวา สุราปุเณฺณ มุฎฺฐิวารเก  หเตฺถหิ โอลเมฺพตฺวา มหาปเฎ ปารุปิตฺวา วิสาขํ อุปสงฺกมิตฺวา ตาย สทฺธิํ วิหารํ ปวิสมานา เอกมนฺตํ คนฺตฺวา มุฎฺฐิวารเกเหว สุรํ ปิวิตฺวา วารเก ฉเฑฺฑตฺวา ธมฺมสภายํ สตฺถุ ปุรโต นิสีทิํสุ ฯ</p>


<p>วิสาขา ‘‘อิมาสํ, ภเนฺต, ธมฺมํ กเถถา’’ติ อาหฯ ตาปิ มทเวเคน กมฺปมานสรีรา ‘‘อิจฺจาม, คายามา’’ติ จิตฺตํ อุปฺปาเทสุํฯ อเถกา มารกายิกา เทวตา ‘‘อิมาสํ สรีเร อธิมุจฺจิตฺวา สมณสฺส โคตมสฺส ปุรโต วิปฺปการํ ทเสฺสสฺสามี’’ติ จิเนฺตตฺวา ตาสํ สรีเร อธิมุจฺจิฯ ตาสุ เอกจฺจา สตฺถุ ปุรโต ปาณิํ ปหริตฺวา หสิตุํ, เอกจฺจา นจฺจิตุํ อารภิํสุฯ สตฺถา ‘‘กิํ อิท’’นฺติ อาวเชฺชโนฺต ตํ การณํ ญตฺวา ‘‘น อิทานิ มารกายิกานํ โอตารํ ลภิตุํ ทสฺสามิฯ น หิ มยา เอตฺตกํ กาลํ ปารมิโย ปูเรเนฺตน มารกายิกานํ โอตารลาภตฺถาย ปูริตา’’ติ ตา สํเวเชตุํ ภมุกโลมโต รสฺมิโย วิสฺสเชฺชสิ, ตาวเทว อนฺธการติมิสา อโหสิฯ ตา ภีตา อเหสุํ มรณภยตชฺชิตาฯ เตน ตาสํ กุจฺฉิยํ สุรา ชีริฯ สตฺถา นิสินฺนปลฺลเงฺก อนฺตรหิโต สิเนรุมุทฺธนิ ฐตฺวา อุณฺณาโลมโต รสฺมิํ วิสฺสเชฺชสิ, ตงฺขณํเยว จนฺทสหสฺสุคฺคมนํ วิย อโหสิฯ อถ สตฺถา ตา อิตฺถิโย อามเนฺตตฺวา ‘‘ตุเมฺหหิ มม สนฺติกํ อาคจฺฉมานาหิ ปมตฺตาหิ อาคนฺตุํ น วฎฺฎติฯ ตุมฺหากญฺหิ ปมาเทเนว มารกายิกา เทวตา โอตารํ ลภิตฺวา ตุเมฺห หสาทีนํ อกรณฎฺฐาเน หสาทีนิ การาเปสิ, อิทานิ ตุเมฺหหิ ราคาทีนํ  อคฺคีนํ นิพฺพาปนตฺถาย อุสฺสาหํ กาตุํ วฎฺฎตี’’ติ วตฺวา อิมํ คาถมาห –</p>


<ol>
<li>
‘‘โก นุ หาโส กิมานโนฺท, นิจฺจํ ปชฺชลิเต สติ;  
  
อนฺธกาเรน โอนทฺธา, ปทีปํ น คเวสถา’’ติฯ  
</li>
  
<p>ตตฺถ ติ ตุฎฺฐิฯ อิทํ วุตฺตํ โหติ – อิมสฺมิํ โลกสนฺนิวาเส ราคาทีหิ เอกาทสหิ อคฺคีหิ  ตุมฺหากํ  วา  ตุฎฺฐิ วา? นนุ เอส อกตฺตพฺพรูโปเยวฯ อฎฺฐวตฺถุเกน หิ อวิชฺชานฺธกาเรน  ตุเมฺห ตเสฺสว อนฺธการสฺส วิธมนตฺถาย กิํ การณา ญาณปฺปทีปํ  น กโรถาติฯ
</ol></p>


<p>เทสนาวสาเน ปญฺจสตาปิ ตา อิตฺถิโย โสตาปตฺติผเล ปติฎฺฐหิํสุฯ</p>


<p>สตฺถา ตาสํ อจลสทฺธาย ปติฎฺฐิตภาวํ ญตฺวา สิเนรุมตฺถกา โอตริตฺวา พุทฺธาสเน นิสีทิฯ อถ นํ วิสาขา อาห – ‘‘ภเนฺต, สุรา นาเมสา ปาปิกาฯ เอวรูปา หิ นาม อิมา  อิตฺถิโย ตุมฺหาทิสสฺส พุทฺธสฺส ปุรโต นิสีทิตฺวา อิริยาปถมตฺตมฺปิ สณฺฐาเปตุํ อสโกฺกนฺติโย อุฎฺฐาย ปาณิํ ปหริตฺวา หสนคีตนจฺจาทีนิ อารภิํสู’’ติฯ สตฺถา ‘‘อาม, วิสาเข, ปาปิกา เอว เอสา สุรา นามฯ เอตญฺหิ นิสฺสาย อเนเก สตฺตา อนยพฺยสนํ ปตฺตา’’ติ วตฺวา ‘‘กทา ปเนสา, ภเนฺต, อุปฺปนฺนา’’ติ วุเตฺต ตสฺสา อุปฺปตฺติํ วิตฺถาเรน กเถตุํ อตีตํ อาหริตฺวา  (ชา. ๑.๑๖.๓๓ อาทโย) กเถสีติฯ</p>

</p>


<h3>๒. สิริมาวตฺถุ</h3>
<p>  นฺติ อิมํ ธมฺมเทสนํ สตฺถา เวฬุวเน วิหรโนฺต สิริมํ อารพฺภ กเถสิฯ</p>


<p>สา กิร ราชคเห อภิรูปา คณิกาฯ เอกสฺมิํ ปน อโนฺตวเสฺส สุมนเสฎฺฐิปุตฺตสฺส ภริยาย ปุณฺณกเสฎฺฐิสฺส ธีตาย อุตฺตราย นาม อุปาสิกาย อปรชฺฌิตฺวา ตํ ปสาเทตุกามา ตสฺสา เคเห ภิกฺขุสเงฺฆน สทฺธิํ กตภตฺตกิจฺจํ สตฺถารํ ขมาเปตฺวา ตํ ทิวสํ ทสพลสฺส ภตฺตานุโมทนํ สุตฺวา –</p>


<p>
‘‘อโกฺกเธน ชิเน โกธํ, อสาธุํ สาธุนา ชิเน;  
  
ชิเน กทริยํ ทาเนน, สเจฺจนาลิกวาทิน’’นฺติฯ (ชา. ๑.๒.๒; ธ. ป. ๒๒๓) –  
</p>
  
<p>คาถาปริโยสาเน  โสตาปตฺติผลํ ปาปุณิฯ อยเมตฺถ สเงฺขโป, วิตฺถารกถา ปน โกธวเคฺค อนุโมทนคาถาวณฺณนายเมว อาวิภวิสฺสติฯ เอวํ โสตาปตฺติผลํ ปตฺตา ปน สิริมา ทสพลํ นิมเนฺตตฺวา ปุนทิวเส มหาทานํ ทตฺวา สงฺฆสฺส อฎฺฐกภตฺตํ นิพทฺธํ ทาเปสิฯ อาทิโต ปฎฺฐาย นิพทฺธํ อฎฺฐ ภิกฺขู เคหํ คจฺฉนฺติฯ ‘‘สปฺปิํ คณฺหถ, ขีรํ คณฺหถา’’ติอาทีนิ วตฺวา เตสํ ปเตฺต ปูเรติฯ เอเกน ลทฺธํ ติณฺณมฺปิ จตุนฺนมฺปิ ปโหติฯ เทวสิกํ โสฬสกหาปณปริพฺพเยน ปิณฺฑปาโต ทียติฯ อเถกทิวสํ เอโก ภิกฺขุ ตสฺสา เคเห อฎฺฐกภตฺตํ ภุญฺชิตฺวา ติโยชนมตฺถเก เอกํ วิหารํ อคมาสิฯ อถ นํ สายํ เถรุปฎฺฐาเน นิสินฺนํ ปุจฺฉิํสุ – ‘‘อาวุโส, กหํ ภิกฺขํ  คเหตฺวา อาคโตสี’’ติฯ สิริมาย อฎฺฐกภตฺตํ เม ภุตฺตนฺติฯ มนาปํ กตฺวา เทติ, อาวุโสติฯ ‘‘น สกฺกา ตสฺสา ภตฺตํ วเณฺณตุํ, อติวิย ปณีตํ กตฺวา เทติ, เอเกน  ลทฺธํ ติณฺณมฺปิ จตุนฺนมฺปิ ปโหติ, ตสฺสา ปน เทยฺยธมฺมโตปิ ทสฺสนเมว อุตฺตริตรํฯ สา หิ อิตฺถี เอวรูปา จ เอวรูปา จา’’ติ ตสฺสา คุเณ วเณฺณสิฯ</p>


<p>อเถโก ภิกฺขุ ตสฺสา คุณกถํ สุตฺวา อทสฺสเนเนว สิเนหํ อุปฺปาเทตฺวา ‘‘มยา คนฺตฺวา ตํ ทฎฺฐุํ วฎฺฎตี’’ติ อตฺตโน วสฺสคฺคํ กเถตฺวา ตํ ภิกฺขุํ ฐิติกํ ปุจฺฉิตฺวา ‘‘เสฺว, อาวุโส, ตสฺมิํ เคเห ตฺวํ สงฺฆเตฺถโร หุตฺวา อฎฺฐกภตฺตํ ลภิสฺสสี’’ติ สุตฺวา ตงฺขณเญฺญว ปตฺตจีวรํ อาทาย ปกฺกโนฺตปิ ปาโตว อรุเณ อุคฺคเต สลากคฺคํ ปวิสิตฺวา ฐิโต สงฺฆเตฺถโร หุตฺวา ตสฺสา เคเห อฎฺฐกภตฺตํ ลภิฯ โย ปน ภิกฺขุ หิโยฺย ภุญฺชิตฺวา ปกฺกามิ, ตสฺส คตเวลายเมว อสฺสา สรีเร โรโค อุปฺปชฺชิฯ ตสฺมา สา อาภรณานิ โอมุญฺจิตฺวา นิปชฺชิฯ อถสฺสา ทาสิโย อฎฺฐกภตฺตํ ลภิตฺวา อาคเต ภิกฺขู ทิสฺวา อาโรเจสุํฯ สา สหตฺถา ปเตฺต คเหตฺวา นิสีทาเปตุํ วา ปริวิสิตุํ วา อสโกฺกนฺตี ทาสิโย อาณาเปสิ – ‘‘อมฺมา ปเตฺต คเหตฺวา, อเยฺย, นิสีทาเปตฺวา ยาคุํ ปาเยตฺวา ขชฺชกํ ทตฺวา ภตฺตเวลาย  ปเตฺต ปูเรตฺวา เทถา’’ติฯ ตา ‘‘สาธุ, อเยฺย’’ติ ภิกฺขู ปเวเสตฺวา ยาคุํ ปาเยตฺวา ขชฺชกํ ทตฺวา ภตฺตเวลาย ภตฺตสฺส ปเตฺต ปูเรตฺวา ตสฺสา อาโรจยิํสุฯ สา ‘‘มํ ปริคฺคเหตฺวา เนถ, อเยฺย, วนฺทิสฺสามี’’ติ วตฺวา ตาหิ ปริคฺคเหตฺวา ภิกฺขูนํ สนฺติกํ นีตา เวธมาเนน สรีเรน ภิกฺขู วนฺทิฯ โส ภิกฺขุ ตํ โอโลเกตฺวา  จิเนฺตสิ – ‘‘คิลานาย ตาว เอวรูปา อยํ เอติสฺสา รูปโสภา, อโรคกาเล ปน สพฺพาภรณปฎิมณฺฑิตาย อิมิสฺสา กีทิสี รูปสมฺปตฺตี’’ติฯ อถสฺส อเนกวสฺสโกฎิสนฺนิจิโต กิเลโส สมุทาจริ, โส อญฺญาณี หุตฺวา ภตฺตํ ภุญฺชิตุํ อสโกฺกโนฺต ปตฺตมาทาย วิหารํ คนฺตฺวา ปตฺตํ ปิธาย เอกมเนฺต ฐเปตฺวา จีวรํ ปตฺถริตฺวา นิปชฺชิฯ</p>


<p>อถ นํ เอโก สหายโก ภิกฺขุ ยาจโนฺตปิ โภเชตุํ นาสกฺขิฯ โส ฉินฺนภโตฺต อโหสิฯ ตํ ทิวสเมว สายนฺหสมเย สิริมา กาลมกาสิฯ ราชา สตฺถุ สาสนํ เปเสสิ – ‘‘ภเนฺต, ชีวกสฺส กนิฎฺฐภคินี, สิริมา, กาลมกาสี’’ติฯ สตฺถา ตํ สุตฺวา รโญฺญ สาสนํ ปหิณิ ‘‘สิริมาย ฌาปนกิจฺจํ นตฺถิ, อามกสุสาเน ตํ ยถา กากสุนขาทโย น ขาทนฺติ, ตถา นิปชฺชาเปตฺวา รกฺขาเปถา’’ติฯ ราชาปิ ตถา อกาสิฯ ปฎิปาฎิยา ตโย ทิวสา อติกฺกนฺตา, จตุเตฺถ ทิวเส สรีรํ อุทฺธุมายิ, นวหิ วณมุเขหิ ปุฬวา ปคฺฆริํสุ , สกลสรีรํ ภินฺนํ สาลิภตฺตจาฎิ วิย อโหสิฯ ราชา นคเร เภริํ จราเปสิ – ‘‘ฐเปตฺวา เคหรกฺขเก ทารเก สิริมาย ทสฺสนตฺถํ อนาคจฺฉนฺตานํ อฎฺฐ กหาปณานิ ทโณฺฑ’’ติฯ สตฺถุ สนฺติ กญฺจ เปเสสิ – ‘‘พุทฺธปฺปมุโข กิร ภิกฺขุสโงฺฆ สิริมาย ทสฺสนตฺถํ อาคจฺฉตู’’ติฯ สตฺถา ภิกฺขูนํ อาโรเจสิ – ‘‘สิริมาย ทสฺสนตฺถํ คมิสฺสามา’’ติฯ โสปิ ทหรภิกฺขุ จตฺตาโร  ทิวเส กสฺสจิ วจนํ อคฺคเหตฺวา ฉินฺนภโตฺตว นิปชฺชิฯ ปเตฺต ภตฺตํ ปูติกํ ชาตํ, ปเตฺต มลํ อุฎฺฐหิฯ อถ นํ โส สหายโก ภิกฺขุ อุปสงฺกมิตฺวา, ‘‘อาวุโส, สตฺถา สิริมาย ทสฺสนตฺถํ คจฺฉตี’’ติ อาหฯ โส ตถา ฉาตชฺฌโตฺตปิ ‘‘สิริมา’’ติ วุตฺตปเทเยว สหสา อุฎฺฐหิตฺวา ‘‘กิํ ภณสี’’ติ อาหฯ ‘‘สตฺถา สิริมํ ทฎฺฐุํ คจฺฉติ, ตฺวมฺปิ คมิสฺสสี’’ติ วุเตฺต, ‘‘อาม, คมิสฺสามี’’ติ ภตฺตํ ฉเฑฺฑตฺวา ปตฺตํ โธวิตฺวา ถวิกาย ปกฺขิปิตฺวา ภิกฺขุสเงฺฆน สทฺธิํ อคมาสิฯ สตฺถา ภิกฺขุสงฺฆปริวุโต เอกปเสฺส อฎฺฐาสิ, ภิกฺขุนิสโงฺฆปิ ราชปริสาปิ อุปาสกปริสาปิ อุปาสิกาปริสาปิ เอเกกปเสฺส อฎฺฐํสุ ฯ</p>


<p>สตฺถา ราชานํ ปุจฺฉิ – ‘‘กา เอสา, มหาราโช’’ติฯ ภเนฺต, ชีวกสฺส ภคินี, สิริมา, นามาติฯ สิริมา, เอสาติฯ อาม, ภเนฺตติฯ เตน  หิ นคเร เภริํ จราเปหิ ‘‘สหสฺสํ ทตฺวา สิริมํ คณฺหนฺตู’’ติฯ ราชา ตถา กาเรสิฯ เอโกปิ ‘ห’นฺติ วา ‘หุ’นฺติ วา วทโนฺต นาม นาโหสิฯ ราชา สตฺถุ อาโรเจสิ – ‘‘น คณฺหนฺติ, ภเนฺต’’ติฯ เตน หิ, มหาราช, อคฺฆํ โอหาเรหีติฯ ราชา ‘‘ปญฺจสตานิ ทตฺวา คณฺหนฺตู’’ติ เภริํ จราเปตฺวา กญฺจิ คณฺหนกํ อทิสฺวา ‘‘อฑฺฒเตยฺยานิ สตานิ, เทฺว สตานิ, สตํ, ปณฺณาสํ, ปญฺจวีสติ กหาปเณ, ทส กหาปเณ, ปญฺจ กหาปเณ, เอกํ กหาปณํ อฑฺฒํ, ปาทํ, มาสกํ, กากณิกํ ทตฺวา สิริมํ คณฺหนฺตู’’ติ เภริํ จราเปสิฯ โกจิ ตํ น อิจฺฉิฯ ‘‘มุธาปิ คณฺหนฺตู’’ติ เภริํ จราเปสิฯ ‘ห’นฺติ วา ‘หุ’นฺติ วา วทโนฺต นาม นาโหสิฯ ราชา ‘‘มุธาปิ, ภเนฺต, คณฺหโนฺต นาม นตฺถี’’ติ อาหฯ สตฺถา ‘‘ปสฺสถ, ภิกฺขเว, มหาชนสฺส ปิยํ มาตุคามํ, อิมสฺมิํเยว นคเร สหสฺสํ ทตฺวา ปุเพฺพ เอกทิวสํ ลภิํสุ, อิทานิ มุธา คณฺหโนฺตปิ นตฺถิ, เอวรูปํ นาม  รูปํ ขยวยปฺปตฺตํ, ปสฺสถ, ภิกฺขเว, อาตุรํ อตฺตภาว’’นฺติ วตฺวา อิมํ คาถมาห –</p>


<ol>
<li>
‘‘ปสฺส จิตฺตกตํ พิมฺพํ, อรุกายํ สมุสฺสิตํ;  
  
อาตุรํ พหุสงฺกปฺปํ, ยสฺส นตฺถิ ธุวํ ฐิตี’’ติฯ  
</li>
  
<p>ตตฺถ นฺติ กตจิตฺตํ, วตฺถาภรณมาลาลตฺตกาทีหิ วิจิตฺตนฺติ อโตฺถฯ นฺติ ทีฆาทิยุตฺตฎฺฐาเนสุ ทีฆาทีหิ องฺคปจฺจเงฺคหิ สณฺฐิตํ อตฺตภาวํฯ นฺติ นวนฺนํ วณมุขานํ วเสน อรุภูตํ กายํฯ นฺติ ตีหิ อฎฺฐิสเตหิ สมุสฺสิตํฯ นฺติ สพฺพกาลํ อิริยาปถาทีหิ ปริหริตพฺพตาย นิจฺจคิลานํฯ นฺติ มหาชเนน พหุธา สงฺกปฺปิตํฯ ติ ยสฺส ธุวภาโว วา ฐิติภาโว วา นตฺถิ, เอกเนฺตน เภทนวิกิรณวิทฺธํสนธมฺมเมเวตํ, อิมํ ปสฺสถาติ อโตฺถฯ
</ol></p>


<p>เทสนาวสาเน  จตุราสีติยา ปาณสหสฺสานํ ธมฺมาภิสมโย อโหสิ, โสปิ ภิกฺขุ โสตาปตฺติผเล ปติฎฺฐหีติฯ</p>

</p>


<h3>๓. อุตฺตราเถรีวตฺถุ</h3>
<p>นฺติ   อิมํ ธมฺมเทสนํ สตฺถา เชตวเน วิหรโนฺต อุตฺตราเถริํ นาม ภิกฺขุนิํ อารพฺภ กเถสิฯ</p>


<p>เถรี กิร วีสวสฺสสติกา ชาติยา ปิณฺฑาย จริตฺวา ลทฺธปิณฺฑปาตา อนฺตรวีถิยํ เอกํ ภิกฺขุํ ทิสฺวา ปิณฺฑปาเตน อาปุจฺฉิตฺวา ตสฺส อปฎิกฺขิปิตฺวา คณฺหนฺตสฺส สพฺพํ ทตฺวา นิราหารา อโหสิฯ เอวํ ทุติเยปิ ตติเยปิ ทิวเส ตเสฺสว ภิกฺขุโน ตสฺมิํเยว ฐาเน ภตฺตํ ทตฺวา นิราหารา อโหสิ, จตุเตฺถ ทิวเส ปน ปิณฺฑาย จรนฺตี เอกสฺมิํ สมฺพาธฎฺฐาเน สตฺถารํ ทิสฺวา ปฎิกฺกมนฺตี โอลมฺพนฺตํ อตฺตโน จีวรกณฺณํ อกฺกมิตฺวา สณฺฐาตุํ อสโกฺกนฺตี ปริวตฺติตฺวา ปติฯ สตฺถา ตสฺสา สนฺติกํ คนฺตฺวา, ‘‘ภคินิ, ปริชิโณฺณ เต อตฺตภาโว น จิรเสฺสว ภิชฺชิสฺสตี’’ติ วตฺวา อิมํ คาถมาห –</p>


<ol>
<li>
‘‘ปริชิณฺณมิทํ รูปํ, โรคนีฬํ ปภงฺคุรํ;  
  
ภิชฺชติ ปูติสเนฺทโห, มรณนฺตญฺหิ ชีวิต’’นฺติฯ  
</li>
  
<p>ตสฺสโตฺถ – ภคินิ  ตว สรีรสงฺขาตํ  มหลฺลกภาเวน  ตญฺจ โข สพฺพโรคานํ นิวาสฎฺฐานเฎฺฐน  ยถา โข ปน ตรุโณปิ สิงฺคาโล ‘‘ชรสิงฺคาโล’’ติ วุจฺจติ, ตรุณาปิ คโฬจีลตา ‘‘ปูติลตา’’ติ  วุจฺจติ, เอวํ ตทหุชาตํ สุวณฺณวณฺณมฺปิ สมานํ นิจฺจํ ปคฺฆรณเฎฺฐน ปูติตาย  โส เอส ปูติโก สมาโน ตว เทโห  น จิรเสฺสว ภิชฺชิสฺสตีติ เวทิตโพฺพฯ กิํ การณา?  ยสฺมา สพฺพสตฺตานํ ชีวิตํ มรณปริโยสานเมวาติ วุตฺตํ โหติฯ
</ol></p>


<p>เทสนาวสาเน สา เถรี โสตาปตฺติผลํ ปตฺตา, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๔. สมฺพหุลอธิมานิกภิกฺขุวตฺถุ</h3>
<p>ติ   อิมํ ธมฺมเทสนํ สตฺถา เชตวเน วิหรโนฺต สมฺพหุเล อธิมานิเก ภิกฺขู อารพฺภ กเถสิฯ</p>


<p>ปญฺจสตา กิร ภิกฺขู สตฺถุ สนฺติเก กมฺมฎฺฐานํ คเหตฺวา อรญฺญํ ปวิสิตฺวา ฆเฎนฺตา วายมนฺตา ฌานํ นิพฺพเตฺตตฺวา ‘‘กิเลสานํ อสมุทาจาเรน ปพฺพชิตกิจฺจํ โน นิปฺผนฺนํ, อตฺตนา ปฎิลทฺธคุณํ สตฺถุ อาโรเจสฺสามา’’ติ อาคมิํสุฯ สตฺถา เตสํ พหิทฺวารโกฎฺฐกํ ปตฺตกาเลเยว อานนฺทเตฺถรํ อาห – ‘‘อานนฺท, เอเตสํ ภิกฺขูนํ ปวิสิตฺวา มยา ทิเฎฺฐน กมฺมํ นตฺถิ, อามกสุสานํ  คนฺตฺวา ตโต อาคนฺตฺวา มํ ปสฺสนฺตู’’ติฯ เถโร คนฺตฺวา เตสํ ตมตฺถํ อาโรเจสิฯ เต ‘‘กิํ อมฺหากํ อามกสุสาเนนา’’ติ อวตฺวาว ‘‘ทีฆทสฺสินา พุเทฺธน การณํ ทิฎฺฐํ ภวิสฺสตี’’ติ อามกสุสานํ คนฺตฺวา ตตฺถ กุณปานิ ปสฺสนฺตา เอกาหทฺวีหปติเตสุ กุณเปสุ อาฆาตํ ปฎิลภิตฺวา ตํ ขณํ ปติเตสุ อลฺลสรีเรสุ ราคํ อุปฺปาทยิํสุ, ตสฺมิํ ขเณ อตฺตโน สกิเลสภาวํ ชานิํสุฯ สตฺถา คนฺธกุฎิยํ นิสิโนฺนว โอภาสํ ผริตฺวา เตสํ ภิกฺขูนํ สมฺมุเข กเถโนฺต วิย ‘‘นปฺปติรูปํ นุ โข, ภิกฺขเว, ตุมฺหากํ เอวรูปํ อฎฺฐิสงฺฆาตํ ทิสฺวา ราครติํ อุปฺปาเทตุ’’นฺติ วตฺวา อิมํ คาถมาห –</p>


<ol>
<li>
‘‘ยานิมานิ อปตฺถานิ, อลาพูเนว สารเท;  
  
กาโปตกานิ อฎฺฐีนิ, ตานิ ทิสฺวาน กา รตี’’ติฯ  
</li>
  
<p>ตตฺถ ติ ฉฑฺฑิตานิฯ ติ สรทกาเล วาตาตปปหตานิ ตตฺถ ตตฺถ วิปฺปกิณฺณอลาพูนิ วิยฯ ติ กโปตกวณฺณานิฯ ติ ตานิ เอวรูปานิ อฎฺฐีนิ ทิสฺวา ตุมฺหากํ กา รติ, นนุ อปฺปมตฺตกมฺปิ กามรติํ กาตุํ น วฎฺฎติเยวาติ อโตฺถฯ
</ol></p>


<p>เทสนาวสาเน เต ภิกฺขู ยถาฐิตาว อรหตฺตํ ปตฺวา ภควนฺตํ อภิตฺถวมานา อาคนฺตฺวา วนฺทิํสูติฯ</p>

</p>


<h3>๕. ชนปทกลฺยาณี รูปนนฺทาเถรีวตฺถุ</h3>
<p>    นฺติ อิมํ ธมฺมเทสนํ สตฺถา เชตวเน วิหรโนฺต ชนปทกลฺยาณิํ รูปนนฺทาเถริํ อารพฺภ กเถสิฯ</p>


<p>สา กิร เอกทิวสํ จิเนฺตสิ – ‘‘มยฺหํ เชฎฺฐภาติโก รชฺชสิริํ ปหาย ปพฺพชิตฺวา โลเก อคฺคปุคฺคโล พุโทฺธ ชาโต, ปุโตฺตปิสฺส ราหุลกุมาโร ปพฺพชิโต, ภตฺตาปิ เม ปพฺพชิโต, มาตาปิ เม ปพฺพชิตา, อหมฺปิ เอตฺตเก ญาติชเน ปพฺพชิเต เคเห กิํ กริสฺสามิ, ปพฺพชิสฺสามา’’ติฯ สา ภิกฺขุนุปสฺสยํ คนฺตฺวา ปพฺพชิ ญาติสิเนเหเนว, โน สทฺธาย, อภิรูปตาย ปน ติ ปญฺญายิฯ ‘‘สตฺถา กิร ‘รูปํ อนิจฺจํ ทุกฺขํ อนตฺตา, เวทนา… สญฺญา… สงฺขารา… วิญฺญาณํ อนิจฺจํ ทุกฺขํ อนตฺตา’ติ วเทตี’’ติ สุตฺวา สา เอวํ ทสฺสนีเย ปาสาทิเก มมปิ รูเป โทสํ กเถยฺยาติ สตฺถุ สมฺมุขีภาวํ น คจฺฉติฯ สาวตฺถิวาสิโน ปาโตว ทานํ ทตฺวา สมาทินฺนุโปสถา สุทฺธุตฺตราสงฺคา คนฺธมาลาทิหตฺถา สายนฺหสมเย เชตวเน สนฺนิปติตฺวา ธมฺมํ สุณนฺติฯ ภิกฺขุนิสโงฺฆปิ สตฺถุ ธมฺมเทสนาย อุปฺปนฺนจฺฉโนฺท วิหารํ คนฺตฺวา ธมฺมํ สุณาติฯ ธมฺมํ สุตฺวา นครํ ปวิสโนฺต สตฺถุ คุณกถํ กเถโนฺตว ปวิสติฯ</p>


<p>จตุปฺปมาณิเก หิ โลกสนฺนิวาเส อปฺปกาว เต สตฺตา, เยสํ ตถาคตํ ปสฺสนฺตานํ ปสาโท น อุปฺปชฺชติฯ รูปปฺปมาณิกาปิ หิ ตถาคตสฺส ลกฺขณานุพฺยญฺชนปฎิมณฺฑิตํ สุวณฺณวณฺณํ สรีรํ ทิสฺวา ปสีทนฺติ, โฆสปฺปมาณิกาปิ  อเนกานิ ชาติสตานิ นิสฺสาย ปวตฺตํ สตฺถุ คุณโฆสเญฺจว อฎฺฐงฺคสมนฺนาคตํ ธมฺมเทสนาโฆสญฺจ สุตฺวา ปสีทนฺติ, ลูขปฺปมาณิกาปิสฺส จีวราทิลูขตํ ปฎิจฺจ ปสีทนฺติ, ธมฺมปฺปมาณิกาปิ ‘‘เอวรูปํ ทสพลสฺส สีลํ, เอวรูโป สมาธิ, เอวรูปา ปญฺญา, ภควา สีลาทีหิ คุเณหิ อสโม อปฺปฎิปุคฺคโล’’ติ ปสีทนฺติฯ เตสํ ตถาคตสฺส คุณํ กเถนฺตานํ มุขํ นปฺปโหติฯ รูปนนฺทา ภิกฺขุนีนเญฺจว อุปาสิกานญฺจ สนฺติกา ตถาคตสฺส คุณกถํ สุตฺวา จิเนฺตสิ – ‘‘อติวิย เม ภาติกสฺส วณฺณํ กเถนฺติเยวฯ เอกทิวสมฺปิ เม รูเป โทสํ กเถโนฺต กิตฺตกํ กเถสฺสติฯ ยํนูนาหํ ภิกฺขุนีหิ สทฺธิํ คนฺตฺวา อตฺตานํ อทเสฺสตฺวาว ตถาคตํ ปสฺสิตฺวา ธมฺมมสฺส สุณิตฺวา อาคเจฺฉยฺย’’นฺติฯ สา ‘‘อหมฺปิ อชฺช ธมฺมสฺสวนํ คมิสฺสามี’’ติ ภิกฺขุนีนํ  อาโรเจสิฯ</p>


<p>ภิกฺขุนิโย  ‘‘จิรสฺสํ วต รูปนนฺทาย สตฺถุ อุปฎฺฐานํ คนฺตุกามตา อุปฺปนฺนา, อชฺช สตฺถา  อิมํ นิสฺสาย วิจิตฺรธมฺมเทสนํ นานานยํ เทเสสฺสตี’’ติ ตุฎฺฐมานสา ตํ อาทาย นิกฺขมิํสุฯ สา นิกฺขนฺตกาลโต ปฎฺฐาย ‘‘อหํ อตฺตานํ เนว ทเสฺสสฺสามี’’ติ จิเนฺตสิฯ สตฺถา ‘‘อชฺช รูปนนฺทา มยฺหํ อุปฎฺฐานํ อาคมิสฺสติ, กีทิสี นุ โข ตสฺสา ธมฺมเทสนา สปฺปายา’’ติ จิเนฺตตฺวา ‘‘รูปครุกา เอสา อตฺตภาเว พลวสิเนหา, กณฺฎเกน กณฺฎกุทฺธรณํ วิย รูเปเนวสฺสา รูปมทนิมฺมทนํ สปฺปาย’’นฺติ สนฺนิฎฺฐานํ กตฺวา ตสฺสา วิหารํ ปวิสนสมเย เอกํ ปน อภิรูปํ อิตฺถิํ โสฬสวสฺสุเทฺทสิกํ รตฺตวตฺถนิวตฺถํ สพฺพาภรณปฎิมณฺฑิตํ พีชนิํ คเหตฺวา อตฺตโน สนฺติเก ฐตฺวา พีชยมานํ อิทฺธิพเลน อภินิมฺมินิฯ ตํ โข ปน อิตฺถิํ สตฺถา เจว ปสฺสติ รูปนนฺทา จฯ สา ภิกฺขุนีหิ สทฺธิํ วิหารํ ปวิสิตฺวา ภิกฺขุนีนํ ปิฎฺฐิปเสฺส ฐตฺวา ปญฺจปติฎฺฐิเตน สตฺถารํ วนฺทิตฺวา ภิกฺขุนีนํ อนฺตเร นิสินฺนา ปาทนฺตโต ปฎฺฐาย สตฺถารํ โอโลเกนฺตี ลกฺขณวิจิตฺตํ อนุพฺยญฺชนสมุชฺชลํ พฺยามปฺปภาปริกฺขิตฺตํ สตฺถุ สรีรํ ทิสฺวา ปุณฺณจนฺทสสฺสิริกํ มุขํ โอโลเกนฺตี สมีเป ฐิตํ อิตฺถิรูปํ อทฺทส ฯ สา ตํ โอโลเกตฺวา อตฺตภาวํ โอโลเกนฺตี สุวณฺณราชหํสิยา ปุรโต กากีสทิสํ อตฺตานํ อวมญฺญิฯ อิทฺธิมยรูปํ ทิฎฺฐกาลโต ปฎฺฐาเยว หิ ตสฺสา อกฺขีนิ ภมิํสุฯ สา ‘‘อโห อิมิสฺสา เกสา โสภนา, อโห นลาฎํ โสภน’’นฺติ สเพฺพสํ สารีรปฺปเทสานํ รูปสิริยา สมากฑฺฒิตจิตฺตา ตสฺมิํ รูเป พลวสิเนหา อโหสิฯ</p>


<p>สตฺถา ตสฺสา ตตฺถ อภิรติํ ญตฺวา ธมฺมํ เทเสโนฺตว ตํ รูปํ โสฬสวสฺสุเทฺทสิกภาวํ อติกฺกมิตฺวา วีสติวสฺสุเทฺทสิกํ กตฺวา ทเสฺสสิฯ รูปนนฺทา โอโลเกตฺวา ‘‘น วติทํ รูปํ ปุริมสทิส’’นฺติ โถกํ วิรตฺตจิตฺตา อโหสิฯ สตฺถา อนุกฺกเมเนว ตสฺสา อิตฺถิยา สกิํ วิชาตวณฺณํ มชฺฌิมิตฺถิวณฺณํ ชราชิณฺณมหลฺลิกิตฺถิวณฺณญฺจ ทเสฺสสิฯ สาปิ อนุปุเพฺพเนว ‘‘อิทมฺปิ อนฺตรหิตํ, อิทมฺปิ อนฺตรหิต’’นฺติ ชราชิณฺณกาเล ตํ วิรชฺชมานา ขณฺฑทนฺติํ ปลิตสิรํ โอภคฺคํ โคปานสิวงฺกํ ทณฺฑปรายณํ ปเวธมานํ ทิสฺวา อติวิย วิรชฺชิฯ อถ สตฺถา ตํ พฺยาธินา อภิภูตํ กตฺวา ทเสฺสสิฯ สา ตงฺขณเญฺญว ทณฺฑญฺจ ตาลวณฺฎญฺจ ฉเฑฺฑตฺวา มหาวิรวํ  วิรวมานา ภูมิยํ ปติตฺวา สเก มุตฺตกรีเส นิมุคฺคา อปราปรํ ปริวตฺติฯ รูปนนฺทา ตมฺปิ  ทิสฺวา อติวิย วิรชฺชิฯ สตฺถาปิ ตสฺสา อิตฺถิยา มรณํ ทเสฺสสิฯ สา ตงฺขณํเยว อุทฺธุมาตกภาวํ อาปชฺชิ, นวหิ วณมุเขหิ ปุพฺพวฎฺฎิโย เจว ปุฬวา จ ปคฺฆริํสุ, กากาทโย สนฺนิปติตฺวา วิลุมฺปิํสุฯ รูปนนฺทาปิ ตํ โอโลเกตฺวา ‘‘อยํ อิตฺถี อิมสฺมิํเยว ฐาเน ชรํ ปตฺตา, พฺยาธิํ ปตฺตา, มรณํ ปตฺตา, อิมสฺสาปิ เม อตฺตภาวสฺส เอวเมว ชราพฺยาธิมรณานิ อาคมิสฺสนฺตี’’ติ อตฺตภาวํ อนิจฺจโต ปสฺสิฯ อนิจฺจโต ทิฎฺฐตฺตา เอว ปน ทุกฺขโต อนตฺตโต ทิโฎฺฐเยว โหติฯ อถสฺสา ตโย ภวา อาทิตฺตา เคหา วิย คีวาย พทฺธกุณปํ วิย จ  อุปฎฺฐหิํสุ, กมฺมฎฺฐานาภิมุขํ จิตฺตํ ปกฺขนฺทิฯ สตฺถา ตาย อนิจฺจโต ทิฎฺฐภาวํ ญตฺวา ‘‘สกฺขิสฺสติ นุ โข สยเมว อตฺตโน ปติฎฺฐํ กาตุ’’นฺติ โอโลเกโนฺต ‘‘น สกฺขิสฺสติ, พหิทฺธา ปจฺจยํ ลทฺธุํ วฎฺฎตี’’ติ จิเนฺตตฺวา ตสฺสา สปฺปายวเสน ธมฺมํ เทเสโนฺต อาห –</p>


<p>
‘‘อาตุรํ อสุจิํ ปูติํ, ปสฺส นเนฺท สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภิปตฺถิตํฯ  
</p>
  
<p>
‘‘ยถา อิทํ ตถา เอตํ, ยถา เอตํ ตถา อิทํ;  
  
ธาตุโต สุญฺญโต ปสฺส, มา โลกํ ปุนราคมิ;  
  
ภเว ฉนฺทํ วิราเชตฺวา, อุปสโนฺต จริสฺสตี’’ติฯ –  
</p>
  
<p>อิตฺถํ  สุทํ ภควา นนฺทํ ภิกฺขุนิํ อารพฺภ อิมา คาถาโย อภาสิตฺถาติฯ นนฺทา เทสนานุสาเรน ญาณํ เปเสตฺวา โสตาปตฺติผลํ ปาปุณิฯ อถสฺสา อุปริ ติณฺณํ มคฺคผลานํ วิปสฺสนาปริวาสตฺถาย สุญฺญตากมฺมฎฺฐานํ กเถตุํ, ‘‘นเนฺท, มา ‘อิมสฺมิํ สรีเร สาโร อตฺถี’ติ สญฺญํ กริฯ อปฺปมตฺตโกปิ หิ เอตฺถ สาโร นตฺถิ, ตีณิ อฎฺฐิสตานิ อุสฺสาเปตฺวา กตํ อฎฺฐินครเมต’’นฺติ วตฺวา อิมํ คาถมาห –</p>


<ol>
<li>
‘‘อฎฺฐีนํ นครํ กตํ, มํสโลหิตเลปนํ;  
  
ยตฺถ ชรา จ มจฺจุ จ, มาโน มโกฺข จ โอหิโต’’ติฯ  
</li>
  
<p>ตสฺสโตฺถ – ยเถว หิ ปุพฺพณฺณาปรณฺณาทีนํ โอทหนตฺถาย กฎฺฐานิ อุสฺสาเปตฺวา วลฺลีหิ พนฺธิตฺวา มตฺติกาย วิลิเมฺปตฺวา นครสงฺขาตํ พหิทฺธา เคหํ  กโรนฺติ, เอวมิทํ อชฺฌตฺติกมฺปิ ตีณิ อฎฺฐิสตานิ อุสฺสาเปตฺวา นฺหารุวินทฺธํ มํสโลหิตเลปนํ ตจปฎิจฺฉนฺนํ ชีรณลกฺขณาย ชราย มรณลกฺขณสฺส มจฺจุโน อาโรหสมฺปทาทีนิ ปฎิจฺจ มญฺญนลกฺขณสฺส มานสฺส สุกตการณวินาสนลกฺขณสฺส มกฺขสฺส จ โอทหนตฺถาย  ฯ เอวรูโป เอว หิ เอตฺถ กายิกเจตสิโก อาพาโธ โอหิโต, อิโต อุทฺธํ กิญฺจิ คยฺหูปคํ นตฺถีติฯ
</ol></p>


<p>เทสนาวสาเน สา เถรี อรหตฺตํ ปาปุณิ, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๖. มลฺลิกาเทวีวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต มลฺลิกํ เทวิํ อารพฺภ กเถสิฯ</p>


<p>สา กิร เอกทิวสํ นฺหานโกฎฺฐกํ ปวิฎฺฐา มุขํ โธวิตฺวา โอนตสรีรา ชงฺฆํ โธวิตุํ อารภิฯ ตาย จ สทฺธิํเยว ปวิโฎฺฐ เอโก วลฺลภสุนโข อตฺถิฯ โส ตํ ตถา โอนตํ ทิสฺวา อสทฺธมฺมสนฺถวํ กาตุํ อารภิฯ สา ผสฺสํ สาทิยนฺตี อฎฺฐาสิฯ ราชาปิ อุปริปาสาเท วาตปาเนน โอโลเกโนฺต ตํ ทิสฺวา ตโต อาคตกาเล ‘‘นสฺส, วสลิ, กสฺมา เอวรูปมกาสี’’ติ อาหฯ กิํ มยา กตํ, เทวาติฯ สุนเขน สทฺธิํ สนฺถโวติฯ นเตฺถตํ, เทวาติฯ มยา สามํ ทิฎฺฐํ, นาหํ ตว สทฺทหิสฺสามิ, นสฺส, วสลีติฯ ‘‘มหาราช, โย โกจิ อิมํ โกฎฺฐกํ ปวิโฎฺฐ อิมินา วาตปาเนน โอโลเกนฺตสฺส เอโกว ทฺวิธา ปญฺญายตี’’ติ อภูตํ กเถสิฯ เทว, สเจ เม สทฺทหสิ, เอตํ โกฎฺฐกํ ปวิส, อหํ ตํ อิมินา วาตปาเนน  โอโลเกสฺสามีติฯ ราชา มูฬฺหธาตุโก ตสฺสา วจนํ สทฺทหิตฺวา โกฎฺฐกํ ปาวิสิฯ สาปิ โข เทวี วาตปาเน ฐตฺวา โอโลเกนฺตี ‘‘อนฺธพาล, มหาราช, กิํ นาเมตํ, อชิกาย สทฺธิํ สนฺถวํ กโรสี’’ติ อาหฯ ‘‘นาหํ, ภเทฺท, เอวรูปํ กโรมี’’ติ จ วุเตฺตปิ ‘‘มยา สามํ ทิฎฺฐํ, นาหํ ตว สทฺทหิสฺสามี’’ติ อาหฯ</p>


<p>ตํ  สุตฺวา ราชา ‘‘อทฺธา อิมํ โกฎฺฐกํ ปวิโฎฺฐ เอโกว ทฺวิธา ปญฺญายตี’’ติ สทฺทหิฯ มลฺลิกา จิเนฺตสิ – ‘‘อยํ ราชา อนฺธพาลตาย มยา วญฺจิโต, ปาปํ เม กตํ, อยญฺจ เม อภูเตน อพฺภาจิกฺขิโต, อิทํ เม กมฺมํ สตฺถาปิ ชานิสฺสติ, เทฺว อคฺคสาวกาปิ อสีติ มหาสาวกาปิ ชานิสฺสนฺติ, อโห วต เม ภาริยํ กมฺมํ กต’’นฺติฯ อยํ กิร รโญฺญ อสทิสทาเน สหายิกา อโหสิฯ ตตฺถ จ เอกทิวสํ กตปริจฺจาโค ธนสฺส จุทฺทสโกฎิอคฺฆนโก อโหสิฯ ตถาคตสฺส เสตจฺฉตฺตํ นิสีทนปลฺลโงฺก อาธารโก ปาทปีฐนฺติ อิมานิ ปน จตฺตาริ อนคฺฆาเนว อเหสุํฯ สา มรณกาเล เอวรูปํ มหาปริจฺจาคํ นานุสฺสริตฺวา ตเทว ปาปกมฺมํ อนุสฺสรนฺตี กาลํ กตฺวา อวีจิมฺหิ นิพฺพตฺติฯ รโญฺญ ปน สา อติวิย ปิยา อโหสิฯ โส พลวโสกาภิภูโต ตสฺสา สรีรกิจฺจํ กาเรตฺวา ‘‘นิพฺพตฺตฎฺฐานมสฺสา ปุจฺฉิสฺสามี’’ติ สตฺถุ สนฺติกํ อคมาสิฯ สตฺถา ยถา โส อาคตการณํ น สรติ, ตถา อกาสิฯ โส สตฺถุ สนฺติเก สารณียธมฺมกถํ  สุตฺวา เคหํ ปวิฎฺฐกาเล สริตฺวา ‘‘อหํ ภเณ มลฺลิกาย นิพฺพตฺตฎฺฐานํ ปุจฺฉิสฺสามีติ สตฺถุ สนฺติกํ คนฺตฺวา ปมุโฎฺฐ, เสฺว ปุน ปุจฺฉิสฺสามี’’ติ ปุนทิวเสปิ อคมาสิฯ สตฺถาปิ ปฎิปาฎิยา สตฺต ทิวสานิ ยถา โส น สรติ , ตถา อกาสิฯ สาปิ สตฺตาหเมว นิรเย ปจฺจิตฺวา อฎฺฐเม ทิวเส ตโต จุตา ตุสิตภวเน นิพฺพตฺติฯ กสฺมา ปนสฺส สตฺถา อสรณภาวํ อกาสีติ? สา กิร ตสฺส อติวิย ปิยา อโหสิ มนาปา, ตสฺมา ตสฺสา นิรเย นิพฺพตฺตภาวํ สุตฺวา ‘‘สเจ เอวรูปา สทฺธาสมฺปนฺนา นิรเย นิพฺพตฺตา, ทานํ ทตฺวา กิํ กริสฺสามี’’ติ มิจฺฉาทิฎฺฐิํ คเหตฺวา ปญฺจนฺนํ ภิกฺขุสตานํ เคเห ปวตฺตํ นิจฺจภตฺตํ หราเปตฺวา นิรเย นิพฺพเตฺตยฺย, เตนสฺส สตฺถา สตฺตาหํ อสรณภาวํ กตฺวา อฎฺฐเม ทิวเส ปิณฺฑาย จรโนฺต สยเมว ราชกุลทฺวารํ อคมาสิฯ</p>


<p>ราชา ‘‘สตฺถา อาคโต’’ติ สุตฺวา นิกฺขมิตฺวา ปตฺตํ อาทาย ปาสาทํ อภิรุหิตุํ อารภิฯ สตฺถา ปน รถสาลาย นิสีทิตุํ อาการํ ทเสฺสสิฯ ราชา สตฺถารํ ตเตฺถว นิสีทาเปตฺวา ยาคุขชฺชเกน ปฎิมาเนตฺวา วนฺทิตฺวา นิสิโนฺนว อหํ, ภเนฺต, มลฺลิกาย เทวิยา นิพฺพตฺตฎฺฐานํ ปุจฺฉิสฺสามีติ คนฺตฺวา ปมุโฎฺฐ, กตฺถ นุ โข สา, ภเนฺต, นิพฺพตฺตาติฯ ตุสิตภวเน, มหาราชาติ, ภเนฺต, ตาย ตุสิตภวเน อนิพฺพตฺตนฺติยา โก อโญฺญ นิพฺพตฺติสฺสติ , ภเนฺต, นตฺถิ ตาย สทิสา อิตฺถีฯ ตสฺสา หิ นิสินฺนฎฺฐานาทีสุ ‘‘เสฺว ตถาคตสฺส  อิทํ ทสฺสามิ, อิทํ กริสฺสามี’’ติ ทานสํวิธานํ ฐเปตฺวา อญฺญํ กิจฺจเมว นตฺถิ, ภเนฺต, ตสฺสา ปรโลกํ คตกาลโต ปฎฺฐาย สรีรํ เม น วหตีติฯ อถ นํ สตฺถา ‘‘มา จินฺตยิ, มหาราช, สเพฺพสํ ธุวธโมฺม อย’’นฺติ วตฺวา ‘‘อยํ, มหาราช, รโถ กสฺสา’’ติ ปุจฺฉิฯ ตํ สุตฺวา ราชา สิรสฺมิํ อญฺชลิํ ปติฎฺฐาเปตฺวา ‘‘ปิตามหสฺส เม, ภเนฺต’’ติ อาหฯ ‘‘อยํ กสฺสา’’ติ? ‘‘ปิตุ เม, ภเนฺต’’ติฯ ‘‘อยํ ปน รโถ กสฺสา’’ติ? ‘‘มม, ภเนฺต’’ติฯ เอวํ วุเตฺต สตฺถา, ‘‘มหาราช, ตว ปิตามหสฺส รโถ เตเนวากาเรน ตว ปิตุ รถํ น ปาปุณิ, ตว ปิตุ รโถ ตว รถํ น ปาปุณิ, เอวรูปสฺส นาม กฎฺฐกลิงฺครสฺสาปิ ชรา อาคจฺฉติ, กิมงฺคํ ปน อตฺตภาวสฺสฯ มหาราช, สปฺปุริสธมฺมเสฺสว หิ ชรา นตฺถิ, สตฺตา ปน อชีรกา นาม นตฺถี’’ติ วตฺวา อิมํ คาถมาห –</p>


<ol>
<li>
‘‘ชีรนฺติ เว ราชรถา สุจิตฺตา,  
  
อโถ สรีรมฺปิ ชรํ อุเปติ;  
  
สตญฺจ ธโมฺม น ชรํ อุเปติ,  
  
สโนฺต หเว สพฺภิ ปเวทยนฺตี’’ติฯ  
</li>
  
<p>ตตฺถ ติ นิปาโตฯ ติ สตฺตหิ รตเนหิ อปเรหิ จ รถาลงฺกาเรหิ สุฎฺฐุ จิตฺติตา ราชูนํ รถาปิ ติ น เกวลํ รถา เอว, อิทํ สุปฺปฎิชคฺคิตํ  สรีรมฺปิ ขณฺฑิจฺจาทีนิ  ปาปุณนฺตํ ติ พุทฺธาทีนํ ปน สนฺตานํ นววิโธ โลกุตฺตรธโมฺม จ กิญฺจิ อุปฆาตํ น อุเปตีติ  นามฯ ติ เอวํ  พุทฺธาทโย  ปณฺฑิเตหิ สทฺธิํ กเถนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. ลาฬุทายิเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต ลาฬุทายิเตฺถรํ อารพฺภ กเถสิฯ</p>


<p>โส  กิร มงฺคลํ กโรนฺตานํ เคหํ คนฺตฺวา ‘‘ติโรกุเฎฺฎสุ ติฎฺฐนฺตี’’ติอาทินา (ขุ. ปา. ๗.๑; เป. ว. ๑๔) นเยน อวมงฺคลํ กเถติ, อวมงฺคลํ กโรนฺตานํ เคหํ คนฺตฺวา ติโรกุฎฺฎาทีสุ กเถตเพฺพสุ ‘‘ทานญฺจ ธมฺมจริยา จา’’ติอาทินา (ขุ. ปา. ๕.๗; สุ. นิ. ๒๖๖) นเยน มงฺคลคาถา วา ‘‘ยํ กิญฺจิ วิตฺตํ อิธ วา หุรํ วา’’ติ รตนสุตฺตํ (ขุ. ปา. ๖.๓; สุ. นิ. ๒๒๖) วา กเถติฯ เอวํ เตสุ เตสุ ฐาเนสุ ‘‘อญฺญํ กเถสฺสามี’’ติ อญฺญํ กเถโนฺตปิ ‘‘อญฺญํ กเถมี’’ติ น ชานาติฯ ภิกฺขู ตสฺส กถํ สุตฺวา สตฺถุ อาโรเจสุํ – ‘‘กิํ, ภเนฺต, ลาฬุทายิสฺส มงฺคลามงฺคลฎฺฐาเนสุ คมเนน, อญฺญสฺมิํ กเถตเพฺพ อญฺญเมว  กเถตี’’ติฯ สตฺถา ‘‘น, ภิกฺขเว, อิทาเนเวส เอวํ กเถติ, ปุเพฺพปิ อญฺญสฺมิํ กเถตเพฺพ อญฺญเมว กเถสี’’ติ วตฺวา อตีตํ อาหริ –</p>


<p>อตีเต กิร พาราณสิยํ อคฺคิทตฺตสฺส นาม พฺราหฺมณสฺส ปุโตฺต โสมทตฺตกุมาโร นาม ราชานํ อุปฎฺฐหิฯ โส รญฺญา ปิโย อโหสิ มนาโปฯ พฺราหฺมโณ ปน กสิกมฺมํ นิสฺสาย ชีวติฯ ตสฺส เทฺวเยว โคณา อเหสุํฯ เตสุ เอโก มโตฯ พฺราหฺมโณ ปุตฺตํ อาห – ‘‘ตาต, โสมทตฺต, ราชานํ เม ยาจิตฺวา เอกํ โคณํ อาหรา’’ติฯ โสมทโตฺต ‘‘สจาหํ ราชานํ ยาจิสฺสามิ, ลหุภาโว เม ปญฺญายิสฺสตี’’ติ จิเนฺตตฺวา ‘‘ตุเมฺหเยว, ตาต, ราชานํ ยาจถา’’ติ วตฺวา ‘‘เตน หิ, ตาต, มํ คเหตฺวา ยาหี’’ติ วุโตฺต จิเนฺตสิ – ‘‘อยํ พฺราหฺมโณ ทนฺธปโญฺญ อภิกฺกมาทิวจนมตฺตมฺปิ น ชานาติ, อญฺญสฺมิํ วตฺตเพฺพ อญฺญเมว วทติ, สิกฺขาเปตฺวา ปน นํ เนสฺสามี’’ติฯ โส ตํ อาทาย พีรณตฺถมฺภกํ นาม สุสานํ คนฺตฺวา ติณกลาเป พนฺธิตฺวา ‘‘อยํ  ราชา, อยํ อุปราชา, อยํ เสนาปตี’’ติ นามานิ กตฺวา ปฎิปาฎิยา ปิตุ ทเสฺสตฺวา ‘‘ตุเมฺหหิ ราชกุลํ คนฺตฺวา เอวํ อภิกฺกมิตพฺพํ, เอวํ ปฎิกฺกมิตพฺพํ, เอวํ นาม ราชา วตฺตโพฺพ, เอวํ นาม อุปราชา, ราชานํ ปน อุปสงฺกมิตฺวา ‘ชยตุ ภวํ, มหาราชา’ติ วตฺวา เอวํ ฐตฺวา อิมํ  คาถํ วตฺวา โคณํ ยาเจยฺยาถา’’ติ คาถํ อุคฺคณฺหาเปสิ –</p>


<p>
‘‘เทฺว เม โคณา มหาราช, เยหิ เขตฺตํ กสามเส;  
  
เตสุ เอโก มโต เทว, ทุติยํ เทหิ ขตฺติยา’’ติฯ  
</p>
  
<p>โส หิ สํวจฺฉรมเตฺตน ตํ คาถํ ปคุณํ กตฺวา ปคุณภาวํ ปุตฺตสฺส อาโรเจตฺวา ‘‘เตน หิ, ตาต, กญฺจิเทว ปณฺณาการํ อาทาย อาคจฺฉถ, อหํ  ปุริมตรํ คนฺตฺวา รโญฺญ สนฺติเก ฐสฺสามี’’ติ วุเตฺต ‘‘สาธุ, ตาตา’’ติ ปณฺณาการํ คเหตฺวา โสมทตฺตสฺส รโญฺญ สนฺติเก ฐิตกาเล อุสฺสาหปฺปโตฺต ราชกุลํ คนฺตฺวา รญฺญา ตุฎฺฐจิเตฺตน กตปฎิสโมฺมทโน, ‘‘ตาต, จิรสฺสํ วต อาคตตฺถ, อิทมาสนํ นิสีทิตฺวา วทถ, เยนโตฺถ’’ติ วุเตฺต อิมํ คาถมาห –</p>


<p>
‘‘เทฺว เม โคณา มหาราช, เยหิ เขตฺตํ กสามเส;  
  
เตสุ เอโก มโต เทว, ทุติยํ คณฺห ขตฺติยา’’ติฯ  
</p>
  
<p>รญฺญา ‘‘กิํ วเทสิ, ตาต, ปุน วเทหี’’ติ วุเตฺตปิ ตเมว คาถํ อาหฯ ราชา เตน วิรชฺฌิตฺวา กถิตภาวํ ญตฺวา สิตํ กตฺวา, ‘‘โสมทตฺต, ตุมฺหากํ เคเห พหู มเญฺญ โคณา’’ติ วตฺวา ‘‘ตุเมฺหหิ ทินฺนา พหู ภวิสฺสนฺติ, เทวา’’ติ วุเตฺต โพธิสตฺตสฺส ตุสฺสิตฺวา พฺราหฺมณสฺส โสฬส โคเณ อลงฺการภณฺฑกํ นิวาสคามญฺจสฺส พฺรหฺมเทยฺยํ ทตฺวา มหเนฺตน ยเสน พฺราหฺมณํ อุโยฺยเชสีติฯ</p>


<p>สตฺถา อิมํ ธมฺมเทสนํ อาหริตฺวา ‘‘ตทา ราชา อานโนฺท อโหสิ, พฺราหฺมโณ ลาฬุทายี, โสมทโตฺต ปน อหเมวา’’ติ ชาตกํ  สโมธาเนตฺวา ‘‘น, ภิกฺขเว, อิทาเนว, ปุเพฺพเปส อตฺตโน อปฺปสฺสุตตาย อญฺญสฺมิํ วตฺตเพฺพ อญฺญเมว วทติฯ อปฺปสฺสุตปุริโส หิ พลิพทฺทสทิโส นาม โหตี’’ติ วตฺวา อิมํ คาถมาห –</p>


<ol>
<li>
‘‘อปฺปสฺสุตายํ ปุริโส, พลิพโทฺทว ชีรติ;  
  
มํสานิ ตสฺส วฑฺฒนฺติ, ปญฺญา ตสฺส น วฑฺฒตี’’ติฯ  
</li>
  
<p>ตตฺถ  นฺติ เอกสฺส วา ทฺวินฺนํ วา ปณฺณาสกานํฯ อถ วา ปน วคฺคานํ สพฺพนฺติเมน ปริเจฺฉเทน เอกสฺส วา ทฺวินฺนํ วา สุตฺตนฺตานํ วาปิ อภาเวน อปฺปสฺสุโต อยํฯ กมฺมฎฺฐานํ ปน อุคฺคเหตฺวา อนุยุญฺชโนฺต พหุสฺสุโตวฯ ติ ยถา หิ พลิพโทฺท ชีรมาโน วฑฺฒมาโน เนว มาตุ, น ปิตุ, น เสสญาตกานํ อตฺถาย วฑฺฒติ, อถ โข นิรตฺถกเมว ชีรติ, เอวเมวํ อยมฺปิ น อุปชฺฌายวตฺตํ กโรติ, น อาจริยวตฺตํ, น อาคนฺตุกวตฺตาทีนิ, น ภาวนารามตํ อนุยุญฺชติ, นิรตฺถกเมว ชีรติ, ติ ยถา พลิพทฺทสฺส ‘‘ยุคนงฺคลาทีนิ วหิตุํ อสมโตฺถ เอโส’’ติ อรเญฺญ วิสฺสฎฺฐสฺส ตเตฺถว วิจรนฺตสฺส  ขาทนฺตสฺส ปิวนฺตสฺส มํสานิ วฑฺฒนฺติ, เอวเมว อิมสฺสาปิ อุปชฺฌายาทีหิ วิสฺสฎฺฐสฺส สงฺฆํ นิสฺสาย จตฺตาโร ปจฺจเย ลภิตฺวา อุทฺธวิเรจนาทีนิ กตฺวา กายํ โปเสนฺตสฺส  มํสานิ วฑฺฒนฺติ, ถูลสรีโร หุตฺวา วิจรติฯ ติ โลกิยโลกุตฺตรา ปนสฺส ปญฺญา เอกงฺคุลมตฺตาปิ  อรเญฺญ ปน คจฺฉลตาทีนิ วิย ฉ ทฺวารานิ นิสฺสาย ตณฺหา เจว นววิธมาโน จ วฑฺฒตีติ อโตฺถฯ
</ol></p>


<p>เทสนาวสาเน มหาชโน โสตาปตฺติผลาทีนิ ปาปุณีติฯ</p>

</p>


<h3>๘. อุทานวตฺถุ</h3>
<p>นฺติ อิมํ ธมฺมเทสนํ สตฺถา โพธิรุกฺขมูเล นิสิโนฺน อุทานวเสน อุทาเนตฺวา อปรภาเค อานนฺทเตฺถเรน ปุโฎฺฐ กเถสิฯ</p>


<p>โส หิ โพธิรุกฺขมูเล นิสิโนฺน สูริเย อนตฺถงฺคเตเยว มารพลํ วิทฺธํเสตฺวา ปฐมยาเม ปุเพฺพนิวาสปฎิจฺฉาทกํ ตมํ ปทาเลตฺวา มชฺฌิมยาเม ทิพฺพจกฺขุํ วิโสเธตฺวา ปจฺฉิมยาเม สเตฺตสุ การุญฺญตํ ปฎิจฺจ ปจฺจยากาเร ญาณํ โอตาเรตฺวา ตํ อนุโลมปฎิโลมวเสน สมฺมสโนฺต อรุณุคฺคมนเวลาย สมฺมาสโมฺพธิํ อภิสมฺพุชฺฌิตฺวา อเนเกหิ พุทฺธสตสหเสฺสหิ อวิชหิตํ อุทานํ อุทาเนโนฺต อิมา คาถา อภาสิ –</p>


<ol>
<li>
‘‘อเนกชาติสํสารํ, สนฺธาวิสฺสํ อนิพฺพิสํ;  
  
คหการํ คเวสโนฺต, ทุกฺขา ชาติ ปุนปฺปุนํฯ  
</li>
  
<li>
‘‘คหการก  
  
ทิโฎฺฐสิ, ปุน เคหํ น กาหสิ;  
  
สพฺพา เต ผาสุกา ภคฺคา, คหกูฎํ วิสงฺขตํ;  
  
วิสงฺขารคตํ จิตฺตํ, ตณฺหานํ ขยมชฺฌคา’’ติฯ  
</li>
  
<p>ตตฺถ ติ อหํ อิมสฺส อตฺตภาวสงฺขาตสฺส เคหสฺส การกํ ตณฺหาวฑฺฒกิํ คเวสโนฺต เยน ญาเณน สกฺกา ตํ ทฎฺฐุํ , ตสฺส โพธิญาณสฺสตฺถาย ทีปงฺกรปาทมูเล กตาภินีหาโร เอตฺตกํ กาลํ  อเนกชาติสตสหสฺสสงฺขาตํ อิมํ สํสารวฎฺฎํ  ตํ ญาณํ อวินฺทโนฺต อลภโนฺตเยว  สํสริํ, อปราปรํ อนุวิจรินฺติ อโตฺถฯ นฺติ อิทํ คหการกคเวสนสฺส การณวจนํฯ ยสฺมา ชราพฺยาธิมรณมิสฺสิตาย ชาติ นาเมสา ปุนปฺปุนํ อุปคนฺตุํ ทุกฺขา, น จ สา ตสฺมิํ อทิเฎฺฐ นิวตฺตติฯ ตสฺมา ตํ คเวสโนฺต สนฺธาวิสฺสนฺติ อโตฺถฯ ติ สพฺพญฺญุตญฺญาณํ ปฎิวิชฺฌเนฺตน มยา อิทานิ ทิโฎฺฐสิฯ นฺติ ปุน อิมสฺมิํ สํสารวเฎฺฎ อตฺตภาวสงฺขาตํ มม เคหํ ติ ตว สพฺพา อวเสสา กิเลสผาสุกา มยา ภคฺคาฯ นฺติ อิมสฺส ตยา กตสฺส อตฺตภาวเคหสฺส อวิชฺชาสงฺขาตํ  กณฺณิกมณฺฑลมฺปิ มยา วิทฺธํสิตํฯ นฺติ อิทานิ มม จิตฺตํ วิสงฺขารํ นิพฺพานํ อารมฺมณกรณวเสน คตํ อนุปวิฎฺฐํฯ ติ ตณฺหานํ ขยสงฺขาตํ อรหตฺตํ อธิคโตสฺมีติฯ
</ol></p>

</p>


<h3>๙. มหาธนเสฎฺฐิปุตฺตวตฺถุ</h3>
<p>ติ อิมํ ธมฺมเทสนํ สตฺถา อิสิปตเน มิคทาเย วิหรโนฺต มหาธนเสฎฺฐิปุตฺตํ อารพฺภ กเถสิฯ</p>


<p>โส กิร พาราณสิยํ อสีติโกฎิวิภเว กุเล นิพฺพตฺติฯ อถสฺส มาตาปิตโร จิเนฺตสุํ – ‘‘อมฺหากํ กุเล มหาโภคกฺขโนฺธ, ปุตฺตสฺส โน หเตฺถ ฐเปตฺวา ยถาสุขํ ปริโภคํ กริสฺสาม, อเญฺญน กเมฺมน กิจฺจํ นตฺถี’’ติฯ ตํ นจฺจคีตวาทิตมตฺตเมว สิกฺขาเปสุํฯ ตสฺมิํเยว นคเร อญฺญสฺมิํ อสีติโกฎิวิภเว กุเล เอกา ธีตาปิ นิพฺพตฺติฯ ตสฺสาปิ มาตาปิตโร ตเถว จิเนฺตตฺวา ตํ นจฺจคีตวาทิตมตฺตเมว สิกฺขาเปสุํฯ เตสํ วยปฺปตฺตานํ อาวาหวิวาโห อโหสิฯ อถ เนสํ อปรภาเค มาตาปิตโร กาลมกํสุฯ เทฺวอสีติโกฎิธนํ เอกสฺมิํเยว  เคเห อโหสิฯ เสฎฺฐิปุโตฺต ทิวสสฺส ติกฺขตฺตุํ รโญฺญ  อุปฎฺฐานํ คจฺฉติฯ อถ ตสฺมิํ นคเร ธุตฺตา จิเนฺตสุํ – ‘‘สจายํ เสฎฺฐิปุโตฺต สุราโสโณฺฑ ภวิสฺสติ, อมฺหากํ ผาสุกํ ภวิสฺสติ, อุคฺคณฺหาเปม นํ สุราโสณฺฑภาว’’นฺติฯ เต สุรํ อาทาย ขชฺชกมํเส เจว โลณสกฺขรา  จ ทุสฺสเนฺต พนฺธิตฺวา มูลกเนฺท คเหตฺวา ตสฺส ราชกุลโต อาคจฺฉนฺตสฺส มคฺคํ โอโลกยมานา นิสีทิตฺวา ตํ อาคจฺฉนฺตํ ทิสฺวา สุรํ ปิวิตฺวา โลณสกฺขรํ มุเข ขิปิตฺวา มูลกนฺทํ ฑํสิตฺวา ‘‘วสฺสสตํ ชีว สามิ, เสฎฺฐิปุตฺต, ตํ นิสฺสาย มยํ ขาทนปิวนสมตฺถา ภเวยฺยามา’’ติ อาหํสุฯ โส เตสํ วจนํ สุตฺวา ปจฺฉโต อาคจฺฉนฺตํ จูฬูปฎฺฐากํ ปุจฺฉิ – ‘‘กิํ เอเต ปิวนฺตี’’ติฯ เอกํ ปานกํ, สามีติฯ มนาปชาติกํ เอตนฺติฯ สามิ, อิมสฺมิํ ชีวโลเก อิมินา สทิสํ ปาตพฺพยุตฺตกํ นาม นตฺถีติฯ โส ‘‘เอวํ สเนฺต มยาปิ ปาตุํ วฎฺฎตี’’ติ โถกํ โถกํ อาหราเปตฺวา ปิวติฯ อถสฺส นจิรเสฺสว เต ธุตฺตา ปิวนภาวํ ญตฺวา ตํ ปริวารยิํสุฯ คจฺฉเนฺต กาเล ปริวาโร มหา อโหสิฯ โส สเตนปิ สตทฺวเยนปิ สุรํ อาหราเปตฺวา ปิวโนฺต อิมินา อนุกฺกเมเนว นิสินฺนฎฺฐานาทีสุ กหาปณราสิํ ฐเปตฺวา สุรํ ปิวโนฺต ‘‘อิมินา มาลา อาหรถ, อิมินา คเนฺธ, อยํ ชโน ชุเต เฉโก, อยํ นเจฺจ, อยํ คีเต, อยํ วาทิเตฯ อิมสฺส สหสฺสํ เทถ, อิมสฺส เทฺว สหสฺสานี’’ติ เอวํ วิกิรโนฺต นจิรเสฺสว อตฺตโน สนฺตกํ อสีติโกฎิธนํ เขเปตฺวา ‘‘ขีณํ เต, สามิ, ธน’’นฺติ วุเตฺต กิํ ภริยาย เม สนฺตกํ นตฺถีติฯ อตฺถิ, สามีติ ฯ เตน หิ ตํ อาหรถาติฯ ตมฺปิ ตเถว เขเปตฺวา อนุปุเพฺพน เขตฺตอารามุยฺยานโยคฺคาทิกมฺปิ อนฺตมโส ภาชนภณฺฑกมฺปิ อตฺถรณปาวุรณนิสีทนมฺปิ สพฺพํ อตฺตโน สนฺตกํ วิกฺกิณิตฺวา ขาทิฯ อถ นํ มหลฺลกกาเล เยหิสฺส กุลสนฺตกํ เคหํ วิกฺกิณิตฺวา คหิตํ, เต ตํ เคหา นีหริํสุฯ โส ภริยํ อาทาย ปรชนสฺส เคหภิตฺติํ นิสฺสาย วสโนฺต กปาลขณฺฑํ อาทาย ภิกฺขาย จริตฺวา ชนสฺส อุจฺฉิฎฺฐกํ ภุญฺชิตุํ อารภิฯ</p>


<p>อถ นํ เอกทิวสํ อาสนสาลาย ทฺวาเร ฐตฺวา ทหรสามเณเรหิ ทิยฺยมานํ อุจฺฉิฎฺฐกโภชนํ ปฎิคฺคณฺหนฺตํ ทิสฺวา สตฺถา สิตํ ปาตฺวากาสิฯ อถ นํ อานนฺทเตฺถโร สิตการณํ ปุจฺฉิฯ สตฺถา สิตการณํ กเถโนฺต ‘‘ปสฺสานนฺท, อิมํ มหาธนเสฎฺฐิปุตฺตํ อิมสฺมิํ นคเร เทฺวอสีติโกฎิธนํ  เขเปตฺวา ภริยํ อาทาย ภิกฺขาย จรนฺตํฯ สเจ หิ อยํ ปฐมวเย โภเค อเขเปตฺวา กมฺมเนฺต ปโยชยิสฺส, อิมสฺมิํเยว นคเร อคฺคเสฎฺฐิ อภวิสฺสฯ สเจ ปน นิกฺขมิตฺวา ปพฺพชิสฺส, อรหตฺตํ ปาปุณิสฺส, ภริยาปิสฺส อนาคามิผเล ปติฎฺฐหิสฺสฯ สเจ มชฺฌิมวเย โภเค อเขเปตฺวา กมฺมเนฺต ปโยชยิสฺส, ทุติยเสฎฺฐิ อภวิสฺส, นิกฺขมิตฺวา ปพฺพชโนฺต อนาคามี อภวิสฺสฯ ภริยาปิสฺส สกทาคามิผเล ปติฎฺฐหิสฺสฯ สเจ ปจฺฉิมวเย โภเค อเขเปตฺวา กมฺมเนฺต ปโยชยิสฺส, ตติยเสฎฺฐิ อภวิสฺส, นิกฺขมิตฺวา ปพฺพชโนฺตปิ  สกทาคามี อภวิสฺส , ภริยาปิสฺส โสตาปตฺติผเล ปติฎฺฐหิสฺสฯ อิทานิ ปเนส คิหิโภคโตปิ ปริหีโน สามญฺญโตปิฯ ปริหายิตฺวา จ ปน สุกฺขปลฺลเล โกญฺจสกุโณ วิย ชาโต’’ติ วตฺวา อิมา คาถา อภาสิ –</p>


<ol>
<li>
‘‘อจริตฺวา พฺรหฺมจริยํ, อลทฺธา โยพฺพเน ธนํ;  
  
ชิณฺณโกญฺจาว ฌายนฺติ, ขีณมเจฺฉว ปลฺลเลฯ  
</li>
  
<li>
‘‘อจริตฺวา พฺรหฺมจริยํ, อลทฺธา โยพฺพเน ธนํ;  
  
เสนฺติ จาปาติขีณาว, ปุราณานิ อนุตฺถุน’’นฺติฯ  
</li>
  
<p>ตตฺถ ติ พฺรหฺมจริยวาสํ อวสิตฺวาฯ ติ อนุปฺปเนฺน วา โภเค อุปฺปาเทตุํ อุปฺปเนฺน วา โภเค รกฺขิตุํ สมตฺถกาเล ธนมฺปิ อลภิตฺวาฯ ติ เต เอวรูปา พาลา อุทกสฺส อภาวา ขีณมเจฺฉ  ปริกฺขีณปตฺตา  วิย อวฌายนฺติฯ อิทํ วุตฺตํ โหติ – ปลฺลเล อุทกสฺส อภาโว วิย หิ อิเมสํ วสนฎฺฐานสฺส อภาโว, มจฺฉานํ ขีณภาโว วิย อิเมสํ โภคานํ อภาโว, ขีณปตฺตานํ โกญฺจานํ อุปฺปติตฺวา คมนาภาโว วิย อิเมสํ อิทานิ ชลถลปถาทีหิ โภเค สณฺฐาเปตุํ อสมตฺถภาโวฯ ตสฺมา เต ขีณปตฺตา โกญฺจา วิย เอเตฺถว พชฺฌิตฺวา อวฌายนฺตีติฯ ติ จาปโต อติขีณา, จาปา วินิมุตฺตาติ อโตฺถฯ อิทํ วุตฺตํ โหติ – ยถา จาปา วินิมุตฺตา สรา ยถาเวคํ คนฺตฺวา ปติตา, ตํ คเหตฺวา อุกฺขิปเนฺต  อสติ ตเตฺถว อุปจิกานํ ภตฺตํ โหนฺติ, เอวํ อิเมปิ ตโย  วเย อติกฺกนฺตา อิทานิ อตฺตานํ อุทฺธริตุํ อสมตฺถตาย มรณํ อุปคมิสฺสนฺติฯ เตน วุตฺตํ – ‘‘เสนฺติ จาปาติขีณาวา’’ติฯ นฺติ ‘‘อิติ อเมฺหหิ ขาทิตํ อิติ ปีต’’นฺติ ปุเพฺพ กตานิ ขาทิตปิวิตนจฺจคีตวาทิตาทีนิ อนุตฺถุนนฺตา โสจนฺตา อนุโสจนฺตา เสนฺตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





