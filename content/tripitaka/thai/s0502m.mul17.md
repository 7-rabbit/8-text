<h1>๑๘. มลวโคฺค</h1>
<ol>
<li>
ปณฺฑุปลาโสว  
ทานิสิ, ยมปุริสาปิ จ เต  
ตํ (สี. สฺยา. กํ. ปี.)  
อุปฎฺฐิตา;  
  
อุโยฺยคมุเข จ ติฎฺฐสิ, ปาเถยฺยมฺปิ จ เต น วิชฺชติฯ  
</li>
  
<p>
</ol></p>


<p>
โส  
กโรหิ ทีปมตฺตโน, ขิปฺปํ วายม ปณฺฑิโต ภว;  
  
นิทฺธนฺตมโล อนงฺคโณ, ทิพฺพํ อริยภูมิํ อุเปหิสิ  
ทิพฺพํ อริยภูมิเมหิสิ (สี. สฺยา. ปี.), ทิพฺพมริยภูมิํ อุเปหิสิ (?)  
ฯ  
</p>
  
<ol>
<li>
อุปนีตวโย จ ทานิสิ, สมฺปยาโตสิ  
ยมสฺส สนฺติเก;  
  
วาโส  
วาโสปิ จ (พหูสุ)  
เต นตฺถิ อนฺตรา, ปาเถยฺยมฺปิ จ เต น วิชฺชติฯ  
</li>
  
<li>
โส กโรหิ ทีปมตฺตโน, ขิปฺปํ วายม ปณฺฑิโต ภว;  
  
นิทฺธนฺตมโล อนงฺคโณ, น ปุนํ ชาติชรํ  
น ปุน ชาติชรํ (สี. สฺยา.), น ปุน ชาติชฺชรํ (ก.)  
อุเปหิสิฯ  
</li>
  
<li>
อนุปุเพฺพน เมธาวี, โถกํ โถกํ ขเณ ขเณ;  
  
กมฺมาโร รชตเสฺสว, นิทฺธเม มลมตฺตโนฯ  
</li>
  
<li>
อยสาว มลํ สมุฎฺฐิตํ  
สมุฎฺฐาย (ก.)  
, ตตุฎฺฐาย  
ตทุฎฺฐาย (สี. สฺยา. ปี.)  
ตเมว ขาทติ;  
  
เอวํ อติโธนจารินํ, สานิ กมฺมานิ  
สกกมฺมานิ (สี. ปี.)  
นยนฺติ ทุคฺคติํฯ  
</li>
  
<li>
อสชฺฌายมลา  
  
มนฺตา, อนุฎฺฐานมลา ฆรา;  
  
มลํ วณฺณสฺส โกสชฺชํ, ปมาโท รกฺขโต มลํฯ  
</li>
  
<li>
มลิตฺถิยา ทุจฺจริตํ, มเจฺฉรํ ททโต มลํ;  
  
มลา เว ปาปกา ธมฺมา, อสฺมิํ โลเก ปรมฺหิ จฯ  
</li>
  
<li>
ตโต มลา มลตรํ, อวิชฺชา ปรมํ มลํ;  
  
เอตํ มลํ ปหนฺตฺวาน, นิมฺมลา โหถ ภิกฺขโวฯ  
</li>
  
<li>
สุชีวํ  
อหิริเกน, กากสูเรน ธํสินา;  
  
ปกฺขนฺทินา ปคเพฺภน, สํกิลิเฎฺฐน ชีวิตํฯ  
</li>
  
<li>
หิรีมตา  
จ ทุชฺชีวํ, นิจฺจํ สุจิคเวสินา;  
  
อลีเนนาปฺปคเพฺภน, สุทฺธาชีเวน ปสฺสตาฯ  
</li>
  
<li>
โย ปาณมติปาเตติ, มุสาวาทญฺจ ภาสติ;  
  
โลเก อทินฺนมาทิยติ, ปรทารญฺจ คจฺฉติฯ  
</li>
  
<li>
สุราเมรยปานญฺจ, โย นโร อนุยุญฺชติ;  
  
อิเธวเมโส โลกสฺมิํ, มูลํ ขณติ อตฺตโนฯ  
</li>
  
<li>
เอวํ โภ ปุริส ชานาหิ, ปาปธมฺมา อสญฺญตา;  
  
มา ตํ โลโภ อธโมฺม จ, จิรํ ทุกฺขาย รนฺธยุํฯ  
</li>
  
<li>
ททาติ เว ยถาสทฺธํ, ยถาปสาทนํ  
ยตฺถ ปสาทนํ (กตฺถจิ)  
ชโน;  
  
ตตฺถ โย มงฺกุ ภวติ  
ตตฺถ เจ มํกุ โย โหติ (สี.), ตตฺถ โย มงฺกุโต โหติ (สฺยา.)  
, ปเรสํ ปานโภชเน;  
  
น โส ทิวา วา รตฺติํ วา, สมาธิมธิคจฺฉติฯ  
</li>
  
<li>
ยสฺส  
  
เจตํ สมุจฺฉินฺนํ, มูลฆจฺจํ  
มูลฆจฺฉํ (ก.)  
สมูหตํ;  
  
ส เว ทิวา วา รตฺติํ วา, สมาธิมธิคจฺฉติฯ  
</li>
  
<li>
นตฺถิ ราคสโม อคฺคิ, นตฺถิ โทสสโม คโห;  
  
นตฺถิ โมหสมํ ชาลํ, นตฺถิ ตณฺหาสมา นทีฯ  
</li>
  
<li>
สุทสฺสํ วชฺชมเญฺญสํ, อตฺตโน ปน ทุทฺทสํ;  
  
ปเรสํ หิ โส วชฺชานิ, โอปุนาติ  
โอผุนาติ (ก.)  
ยถา ภุสํ;  
  
อตฺตโน ปน ฉาเทติ, กลิํว กิตวา สโฐฯ  
</li>
  
<li>
ปรวชฺชานุปสฺสิสฺส  
,  
นิจฺจํ อุชฺฌานสญฺญิโน;  
  
อาสวา ตสฺส วฑฺฒนฺติ, อารา โส อาสวกฺขยาฯ  
</li>
  
<li>
อากาเสว ปทํ นตฺถิ, สมโณ นตฺถิ พาหิเร;  
  
ปปญฺจาภิรตา ปชา, นิปฺปปญฺจา ตถาคตาฯ  
</li>
  
<li>
อากาเสว ปทํ นตฺถิ, สมโณ นตฺถิ พาหิเร;  
  
สงฺขารา สสฺสตา นตฺถิ, นตฺถิ พุทฺธานมิญฺชิตํฯ  
</li>
  
มลวโคฺค อฎฺฐารสโม นิฎฺฐิโตฯ  
</li>
  
  
  
  
  