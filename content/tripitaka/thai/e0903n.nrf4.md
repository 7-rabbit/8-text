<h1>มหาวคฺคสํยุตฺตปาฬิ</h1>
<h2>อวิชฺชาวคฺค</h2>
<h3>อุปฑฺฒสุตฺต</h3>
<p> มหาวคฺคสํยุเตฺต  ปนาวุโส โปราณเกหิ ธมฺมสํคาหกมหาเถเรหิ ทุติยํ สํคีตํ อุปฑฺฒสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ ภเนฺต สกฺกเร นาม สกฺยานํ นิคเม อายสฺมนฺตํ อานนฺทเตฺถรํ อารพฺภ ภาสิตํฯ อายสฺมา ภเนฺต อานนฺทเตฺถโร ภควนฺตํ เอตทโวจ ‘‘อุปฑฺฒมิทํ ภเนฺต พฺรหฺมจริยํ ยทิทํ กลฺยาณมิตฺตตา กลฺยาณสหายตา กลฺยาณสมฺปวงฺกตา’’ติฯ ตสฺมิํ ภเนฺต วตฺถุสฺมิํ ‘‘มา เหวํ อานนฺท, มา เหวํ อานนฺท, สกลเมวิทํ อานนฺท พฺรหฺมจริยํ ยทิทํ กลฺยาณมิตฺตตา กลฺยาณสหายตา กลฺยาณสมฺปวงฺกตา’’ติ เอวมาทินา ภควตา ภาสิตํฯ</p>


<p>มมํ  หิ อานนฺท กลฺยาณมิตฺตํ อาคมฺม ชาติธมฺมา สตฺตา ชาติยา ปริมุจฺจนฺติฯ</p>


<h2>โพชฺฌงฺคสํยุตฺต</h2>
<h3>กุณฺฑลิยสุตฺต</h3>
<p> โพชฺฌงฺคสํยุเตฺต  ปนาวุโส โปราณเกหิ ธมฺมสํคาหกมหาเถเรหิ ฉฎฺฐํ สํคีตํ กุณฺฑลิยสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาเกเต ภเนฺต อญฺชนวเน มิคทาเย กุณฺฑลิยํ ปริพฺพาชกํ อารพฺภ ภาสิตํฯ กุณฺฑลิโย ภเนฺต ปริพฺพาชโก ภควนฺตํ อุปสงฺกมิตฺวา ‘‘อหมสฺมิ โภ โคตม อารามนิสฺสยี ปริสาวจโร, ตสฺส มยฺหํ โภ โคตม ปจฺฉาภตฺตํ ภุตฺตปาตราสสฺส อยมาจาโร โหติ อาราเมน อารามํ อุยฺยาเนน อุยฺยานํ อนุจงฺกมามิ อนุวิจรามิ, โส ตตฺถ ปสฺสามิ เอเก สมณพฺราหฺมเณ อิติวาทปฺปโมกฺขานิสํสเญฺจว กถํ กถเนฺต อุปารมฺภานิสํสญฺจ, ภวํ ปน โคตโม กิมานิสํโส วิหรตี’’ติ เอตํ วจนํ อโวจฯ ตสฺมิํ ภเนฺต วตฺถุสฺมิํ ‘‘วิชฺชาวิมุตฺติผลานิสํโส  โข กุณฺฑลิย ตถาคโต วิหรตี’’ติ เอวมาทินา ภควตา ภาสิตํฯ</p>


<h3>ปฐม คิลานสุตฺต</h3>
<p> เตนาวุโส  ภควฺวตา ชานตา…เป.… สมฺมาสมฺพุเทฺธน โพชฺฌงฺคสํยุเตฺต ทุติเย คิลานวเคฺค ปฐมคิลานสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต ปิปฺปลิคุหายํ อายสฺมนฺตํ มหากสฺสปเตฺถรํ อารพฺภ ภาสิตํฯ อายสฺมา ภเนฺต มหากสฺสปเตฺถโร ปิปฺปลิคุหายํ วิหรติ อาพาธิโก ทุกฺขิโต พาฬฺหคิลาโนฯ อถ โข ภเนฺต ภควา สายนฺหสมยํ ปฎิสลฺลานา วุฎฺฐิโต เยนายสฺมา มหากสฺสโป เตนุปสงฺกมิ, อุปสงฺกมิตฺวา ปญฺญเตฺต อาสเน นิสีทิ, นิสชฺช โข ภควา อายสฺมนฺตํ มหากสฺสปํ  เอตทโวจ– ‘‘กจฺจิ เต กสฺสป ขมนียํ, กจฺจิ ยาปนียํ, กจฺจิ ทุกฺขา เวทนา ปฎิกฺกมนฺติ โน อภิกฺกมนฺติ, ปฎิกฺกโมสานํ ปญฺญายติ โน อภิกฺกโมติฯ น เม ภเนฺต ขมนียํ น ยาปนียํ, พาฬฺหา เม ทุกฺขา เวทนา อภิกฺกมนฺติ โน ปฎิกฺกมนฺติ, อภิกฺกโมสานํ ปญฺญายติ โน ปฎิกฺกโม’’ติฯ ตสฺมิํ ภเนฺต วตฺถุสฺมิํ ‘‘สตฺติเม กสฺสป โพชฺฌงฺคา มยา สมฺมทกฺขาตา ภาวิตา พหุลีกตา อภิญฺญาย สโมฺพธาย นิพฺพานาย สํวตฺตนฺตี’’ติ เอวมาทินา ภควตา ภาสิตํฯ</p>


<h3>อุทายิสุตฺต</h3>
<p> ตเตฺถว  อาวุโส ตติเย อุทายิวเคฺค โปราณเกหิ ธมฺมสํคาหกมหาเถเรหิ ทสมํ สํคีตํ อุทายิสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สุเมฺภสุ ภเนฺต เสตเกนาม สุมฺภานํ นิคเม อายสฺมนฺตํ อุทายิเตฺถรํ อารพฺภ ภาสิตํฯ อายสฺมา ภเนฺต อุทายิเตฺถโร ภควนฺตํ อุปสงฺกมิตฺวา ‘‘อจฺฉริยํ ภเนฺต, อพฺภุตํ ภเนฺต, ยาว พหุกตญฺจ เม ภเนฺต ภควติ เปมญฺจ คารโว จ หิรี จ โอตฺตปฺปญฺจาติ เอวมาทิกํ วจนํ อโวจฯ ตสฺมิํ ภเนฺต วตฺถุสฺมิํ ‘‘สาธุ สาธุ อุทายิ เอโส หิ เต อุทายิ มโคฺค ปฎิลโทฺธฯ โย เต ภาวิโต พหุลีกโต, ตถา ตถา วิหรนฺตํ ตถตฺตาย อุปเนสฺสติ, ยถา ตฺวํ ‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’ติ ปชานิสฺสตี’’ติฯ เอวํ โข ภควตา ภาสิตํฯ</p>


<h2>สติปฎฺฐานสํยุตฺต</h2>
<h3>สติสุตฺต</h3>
<p> สติปฎฺฐานสํยุเตฺต  อาวุโส โปราณเกหิ ธมฺมสํคาหก มหาเถเรหิ ทุติยํ สํคีตํ สติสุตฺตํ ภควตา กตฺถ กํ การพฺภ กถญฺจ ภาสิตํฯ</p>


<p> เวสาลิยํ ภเนฺต อมฺพปาลิวเน สมฺพหุเล ภิกฺขู อารพฺภ ‘‘สโต ภิกฺขเว ภิกฺขุ วิหเรยฺย สมฺปชาโน อยํ โว อมฺหากํ อนุสาสนี’’ติ เอวมาทินา ภควตา ภาสิตํฯ</p>


<h3>สาลสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ จตุตฺถํ สํคีตํ สาลสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> โกสเลสุ ภเนฺต สาลายนาม เกสลานํ พฺราหฺมณคาเม สมฺพหุเล ภิกฺขู อารพฺภ ‘‘เย เต ภิกฺขเว ภิกฺขู นวา อจิรปพฺพชิตา อธุนาคตา อิมํ ธมฺมวินยํ, เต โว ภิกฺขเว ภิกฺขู จตุนฺนํ สติปฎฺฐานานํ ภาวนาย สมาทเปตพฺพา นิเวเสตพฺพา ปติฎฺฐาเปตพฺพา’’ติ เอวมาทินา ภเนฺต ภควตา ภาสิตํฯ</p>


<h3>สกุณคฺฆิสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ฉฎฺฐํ สํคีตํ สกุณคฺฆิสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ภูตปุพฺพํ ภิกฺขเว สกุณคฺฆิ ลาปํ สกุณํ สหสา อชฺฌปฺปตฺตา อคฺคเหสิฯ อถ โข ภิกฺขเว ลาโป สกุโณ สกุณคฺฆิยา หริยมาโน เอวํ ปริเทวสิ มยเมวมฺห อลกฺขิกา, มยํ อปฺปปุญฺญา, เย มยํ อโคจเร จริมฺห ปรวิสเย, สเจชฺช มยํ โคจเร จเรยฺยาม สเก เปตฺติเก วิสเย, น มฺยาหํ สกุณคฺฆิ อลํ อภวิสฺส ยทิทํ ยุทฺธายา’’ติ เอวมาทินา ภควตา ภาสิตํฯ</p>


<p>มยเมวมฺห  อลกฺขิกา, มยํ อปฺปปุญฺญาฯ</p>


<p>โก ปน เต ลาป โคจโร สโก เปตฺติโก วิสโยฯ</p>


<p>ยทิทํ นงฺคลกฎฺฐกรณํ เลฑฺฑุฎฺฐานํฯ</p>


<p>เอหิ  โข ทานิ เม สกุณคฺฆิ, เอหิ โข ทานิ เม สกุณคฺฆิ,</p>


<p>(ทารุคุโฬวิย วินิวตฺติตฺวา ตเสฺสว เลฑฺฑุสฺส อนฺตเร ปจฺจุปาทิฯ อฎฺฐกถา)</p>


<p>เอวญฺหิ ตํ ภิกฺขเว โหติ โย อโคจเร จรติ ปรวิสเยฯ</p>


<p>ตสฺมาติห  ภิกฺขเว มา อโคจเร จริตฺถ ปรวิสเยฯ</p>


<p>โคจเร ภิกฺขเว จรถ สเก เปตฺติเก วิสเยฯ</p>


<p>โคจเร ภิกฺขเว จรตํ สเก เปตฺติเก วิสเย น ลจฺฉติ มาโร โอตารํ, น ลจฺฉติ มาโร อารมฺมณํฯ</p>


<h3>ภิกฺขุนุปสฺสยสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ทสมํ สํคีตํ ภิกฺขุนุปสฺสยสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํ อานนฺทเตฺถรํ อารพฺภ ภาสิตํฯ อายสฺมา ภเนฺต อานโนฺท ยาวตฺตโก อโหสิ ภิกฺขุนีหิ สทฺธิํ กถาสลฺลาโป ตํ สพฺพํ ภควโต อาโรเจสิฯ ตสฺมิํ ภเนฺต วตฺถุสฺมิํ ‘‘เอวเมตํ อานนฺท, เอวเมตํ อานนฺท, โยหิ โกจิ อานนฺท ภิกฺขุ วา ภิกฺขุนี วา จตูสุ สติปฎฺฐาเนสุ สุปฺปติฎฺฐิตจิโตฺต วิหรติ, ตเสฺสตํ ปาฎิกงฺขํ อุฬารํ ปุเพฺพนาปรํ วิเสสํ สญฺชานิสฺสตี’’ติ เอวมาทินา ภควตา ภาสิตํฯ</p>


<h3>จุนฺทสุตฺต</h3>
<p> ตเตฺถว  อาวุโส ทุติเย นาลนฺทวเคฺค โปราณเกหิ ธมฺมสํคาหกมหาเถเรหิ ตติยํ สํคีตํ จุนฺทสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํเยว อานนฺทเตฺถรํ อารพฺภ ภาสิตํฯ อายสฺมา ภเนฺต อานนฺทเตฺถโร จุเนฺทน สมณุเทฺทเสน สทฺธิํ เยน ภควา เตนุปสงฺกมิฯ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข ภเนฺต อายสฺมา อานโนฺท ภควนฺตํ เอตทโวจ ‘‘อยํ ภเนฺต จุโนฺท สมณุเทฺทโส เอวมาห ‘อายสฺมา ภเนฺต สาริปุโตฺต ปรินิพฺพุโต, อิทมสฺส ปตฺตจีวร’นฺติฯ อปิ จ เม ภเนฺต มธุรกชาโต วิย กาโย, ทิสาปิ เม น ปกฺขายนฺติ, ธมฺมาปิ มํ นปฺปฎิภนฺติ ‘อายสฺมา สาริปุโตฺต ปรินิพฺพุโต’ติ สุตฺวา’’ติฯ ตสฺมิํ ภเนฺต วตฺถุสฺมิํ ‘‘กิํ นุ โข เต อานนฺท สาริปุโตฺต สีลกฺขนฺธํ วา อาทาย ปรินิพฺพุโต, สมาธิกฺขนฺธํ วา, ปญฺญากฺขนฺธํวา, วิมุตฺติกฺขนฺธํวา, วิมุตฺติญาณทสฺสนกฺขนฺธํ วา อาทาย ปรินิพฺพุโต’’ติ เอวมาทินา ภควตา ภาสิตํฯ</p>


<p>อยํ  ภเนฺต จุโนฺทสมณุเทฺทโส เอวมาหฯ</p>


<p>ตสฺมาติหานนฺท  อตฺตทีปา วิหรถ อตฺตสรณา อนญฺญสรณา ธมฺมทีปา ธมฺมสรณา อนญฺญสรณาฯ</p>


<h3>พาหิยสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ปญฺจมํ สํคีตํ พาหิยสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํ พาหิยํ อารพฺภ ภาสิตํฯ อายสฺมา ภเนฺต พาหิโย ภควนฺตํ เอตทโวจ ‘‘สาธุ เม ภเนฺต ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติฯ ตสฺมิํ ภเนฺต วตฺถุสฺมิํ ‘‘ตสฺมาติห ตฺวํ พาหิย อาทิเมว วิโสเธหิ กุสเลสุ ธเมฺมสุฯ โก จาทิกุสลานํ ธมฺมานํ, สีลญฺจ สุวิสุทฺธํ ทิฎฺฐิจ อุชุกา’’ติ เอวมาทินา ภควตา ภาสิตํฯ</p>


<h2>สีลฎฺฐิติวคฺค</h2>
<h3>จิรฎฺฐิติสุตฺต</h3>
<p> ตเตฺถว  อาวุโส ตติเย สีลฎฺฐิติวเคฺค โปราณเกหิ ธมฺมสํคาหกมหาเถเรหิ ทุติยํ สํคีตํ จิรฎฺฐิติสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> ปาฎลิปุเตฺต ภเนฺต อายสฺมนฺตํ ภทฺทํ อารพฺภ อายสฺมตา อานนฺทเตฺถเรน ธมฺมภณฺฑาคาริเกน ภาสิตํฯ อายสฺมา ภเนฺต ภโทฺท สายนฺหสมยํ ปฎิสลฺลานา วุฎฺฐิโต เยนายสฺมา อานโนฺท เตนุปสงฺกมิ, อุปสงฺกมิตฺวา อายสฺมนฺตํ อานนฺทํ เอตทโวจ ‘‘โก นุ โข อาวุโส อานนฺท เหตุ โก ปจฺจโย, เยน ตถาคเต ปรินิพฺพุเต สทฺธโมฺม น จิรฎฺฐิติโก โหติ, โก ปนาวุโส อานนฺท เหตุ โก ปจฺจโย, เยน ตถาคเต ปรินิพฺพุเต สทฺธโมฺม จิรฎฺฐิติโก โหตี’’ติฯ ตสฺมิํ ภเนฺต วตฺถุสฺมิํ ‘‘สาธุ สาธุ อาวุโส ภทฺท, ภทฺทโก โข เต อาวุโส ภทฺท อุมฺมโงฺค’’ติ เอวมาทินา อายสฺมตา อานนฺทเตฺถเรน ธมฺมภณฺฑาคาริเกน ภาสิตํฯ</p>


<p>ภทฺทโก  เต อาวุโส ภทฺท อุมฺมโงฺคฯ</p>


<p>‘‘จตุนฺนํ  โข อาวุโส สติปฎฺฐานานํ อภาวิตตฺตา อพหุลีกตตฺตา ตถาคเต ปรินิพฺพุเต สทฺธโมฺม น จิรฎฺฐิติโก โหตี’’ –</p>


<h3>สิริวฑฺฒสุตฺต</h3>
<p> ตสฺสาวุโส ภควตา อรหโต สมฺมาสมฺพุทฺธสฺส ปาวจนสมุทยภูตาย มหาวคฺคปาฬิยา สติปฎฺฐานสํยุเตฺต สีลฎฺฐิติวเคฺค นวมํ สิริวฑฺฒสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> ราชคเห ภเนฺต สิริวฑฺฒํ คหปติํ อารพฺภ อายสฺมตา อานนฺทเตฺถเรน ธมฺมภณฺฑาคาริเกน ภาสิตํฯ สิริวโฑฺฒ ภเนฺต คหปติ อาพาธิโก โหติ ทุกฺขิโต พาฬฺหคิลาโนฯ อถโข ภเนฺต อายสฺมา อานโนฺท เยนสิริวฑฺฒสฺส คหปติสฺส นิเวสนํ เตนุปสงฺกมิ, อุปสงฺกมิตฺวา ปญฺญเตฺต อาสเน นิสีทิ ฯ นิสชฺช โข อายสฺมา อานโนฺท สิริวฑฺฒํ คหปติํ เอตทโวจ ‘‘กจฺจิ เต คหปติ ขมนียํ, กจฺจิ ยาปนียํ, กจฺจิ ทุกฺขา เวทนา ปฎิกฺกมนฺติ โน อภิกฺกมนฺติ, ปฎิกฺกโมสานํ ปญฺญายติ โน อภิกฺกโม’’ติฯ น เม ภเนฺต ขมนียํ, น ยาปนียํ, พาฬฺหา เม ทุกฺขา เวทนา อภิกฺกมนฺติ โน ปฎิกฺกมนฺติ, อภิกฺกโมสานํ ปญฺญายติ โน ปฎิกฺกโม’’ติฯ ตสฺมิํ ภเนฺต วตฺถุสฺมิํ ‘‘ตสฺมาติห เต คหปติ เอวํ สิกฺขิตพฺพํ ‘กาเย กายานุปสฺสี วิหริสฺสามิ อาตาปี สมฺปชาโน สติมา วิเนยฺย โลเก อภิชฺฌา โทมนสฺสํฯ เวทนาสุฯ จิเตฺตฯ ธเมฺมสุ ธมฺมานุปสฺสี วิหริสฺสามิ อาตาปี สมฺปชาโน สติมา วิเนยฺย โลเก อภิชฺฌา โทมนสฺส’นฺติฯ เอวญฺหิ เต คหปติ สิกฺขิตพฺพ’’นฺติฯ เอวํ โข อายสฺมตา อานนฺทเตฺถเรน ธมฺมภณฺฑาคาริเกน ภาสิตํฯ</p>


<h2>อิทฺธิปาทสํยุตฺต</h2>
<h3>โมคฺคลฺลานสุตฺต</h3>
<p> อิทฺธิปาทสํยุเตฺต  อาวุโส จตุตฺถํ โมคฺคลฺลานสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ภาสิตํฯ สมฺพหุลา ภเนฺต ภิกฺขู เหฎฺฐามิคารมาตุปาสาเท วิหรนฺติ อุทฺธตา อุนฺนฬา จปลา มุขรา วิกิณฺณวาจา มุฎฺฐสฺสติโน อสมฺปชานา อสมาหิตา ภนฺตจิตฺตา ปากตินฺทฺริยาฯ ตสฺมิํ ภเนฺต วตฺถุสฺมิํ อายสฺมนฺตํ มหาโมคฺคลฺลานํ เต ภิกฺขู สํเวเชตฺวา ‘‘กิํ นุ ตุเมฺห ภิกฺขเว สํวิคฺคา โลมหฎฺฐชาตา เอกมนฺตํ ฐิตา’’ติ เอวมาทินา ภควตา ภาสิตํฯ</p>


<p>อจฺฉริยํ  วต โภ, อพฺภุตํ วต โภฯ</p>


<p>นิวาตญฺจ วตฯ</p>


<p>อยญฺจ มิคารมาตุปาสาโท คมฺภีรเนโมฯ</p>


<p>ตุเมฺหว  โข ภิกฺขเว สํเวเชตุกาเมน โมคฺคลฺลาเนน ภิกฺขุนา ปาทงฺคุฎฺฐเกน มิคารมาตุปาสาโท สงฺกมฺปิโต สมฺปกมฺปิโต สมฺปธาลิโตฯ</p>


<p>ตํ กิํ มญฺญถ ภิกฺขเว, กตเมสํ ธมฺมานํ ภาวิตตฺตา พหุลีกตตฺตา โมคฺคลฺลาโน ภิกฺขุ เอวํ มหิทฺธิโก เอวํ มหานุภาโวฯ</p>


<h2>อนุรุทฺธสํยุตฺต</h2>
<h3>พาฬฺหคิลานสุตฺต</h3>
<p> อนุรุทฺธสํยุเตฺต  อาวุโส โปราณเกหิ ธมฺมสํคาหกมหาเถเรหิ ทสมํ สํคีตํ พาฬฺหคินานสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ อายสฺมตา อนุรุทฺธเตฺถเรน ภาสิตํฯ สมฺพหุลา ภเนฺต ภิกฺขู อายสฺมนฺตํ อนุรุทฺธํ อาพาธิกํ ทุกฺขิตํ พาฬฺหคิลานํ เอตทโวจุํ ‘‘กตเมนายสฺมโต อนุรุทฺธสฺส วิหาเรน วิหรโต อุปฺปนฺนา สารีริกา ทุกฺขา เวทนา จิตฺตํ น ปริยาทาย ติฎฺฐนฺตี’’ติฯ ตสฺมิํ ภเนฺต วตฺถุสฺมิํ ‘‘จตูสุ โข เม อาวุโส สติปฎฺฐาเนสุ สุปฺปติฎฺฐิตจิตฺตสฺส วิหรโต อุปฺปนฺนา สารีริกา ทุกฺขา เวทนา จิตฺตํ น ปริยาทาย ติฎฺฐนฺตี’’ติ เอวมาทินา อายสฺมตา อนุรุทฺธเตฺถเรน ภาสิตํฯ</p>


<h2>อานาปานสํยุตฺต</h2>
<h3>มหากปฺปินสุตฺต</h3>
<p> อานาปานสํยุเตฺต  อาวุโส โปราณเกหิ ธมฺมสํคาหกมหาเถเรหิ สตฺตมํ สํคีตํ มหากปฺปินสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ปสฺสถ โน ตุเมฺห ภิกฺขเว เอตสฺส ภิกฺขุโน กายสฺส อิญฺชิตตฺตํ วา ผนฺทิตพฺพํ วา’’ติ เอวมาทินา ภควตา ภาสิตํฯ</p>


<h3>อิจฺฉานงฺคลสุตฺต</h3>
<p> ตเตฺถว  อาวุโส ทุติยวเคฺค ปฐมํ อิจฺฉานงฺคลสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> อิจฺฉานงฺคเล ภเนฺต สมฺพหุเล ภิกฺขู อารพฺภ ‘‘สเจ โข ภิกฺขเว อญฺญติตฺถิยา ปริพฺพาชกา เอวํ ปุเจฺฉยฺยุํ ‘กตเม นาวุโส วิหาเรน สมโณ โคตโม วสฺสาวาสํ พหุลํ วิหาสี’ติฯ เอวํ ปุฎฺฐา ตุเมฺห ภิกฺขเว เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ อานาปานสฺสติสมาธินา โข อาวุโส ภควา วสฺสาวาสํ พหุลํ วิหาสี’’ติ เอวมาทินา ภเนฺต ภควตา ภาสิตํฯ</p>


<h2>โสตาปตฺติสํยุตฺต</h2>
<h3>จกฺกวตฺติราชสุตฺต</h3>
<p> โสตาปตฺติสํยุเตฺต  อาวุโส โปราณเกหิ ธมฺมสํคาหกมหาเถเรหิ ปฐมํ สํคีตํ จกฺกวตฺติราชสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘กิญฺจาปิ ภิกฺขเว ราชา จกฺกวตฺตี จตุนฺนํ ทีปานํ อิสฺสริยาธิปจฺจํ รชฺชํ กาเรตฺวา กายสฺส เภทา ปรํ มรณา สุคติํ สคฺคํ โลกํ อุปปชฺชติ เทวานํ ตาวติํสานํ สหพฺยตํ, โส ตตฺถ นนฺทเน วเน อจฺฉราสงฺฆปริวุโต ทิเพฺพหิ จ ปญฺจหิ กามคุเณหิ สมปฺปิโต สมงฺคีภูโต ปริจาเรติ โส จตูหิ ธเมฺมหิ อสมนฺนาคโต, อถ โข โส อปริมุโตฺตว นิรยา, อปริมุโตฺต ติรจฺฉานโยนิยา, อปริมุโตฺต เปตฺติวิสยา, อปริมุโตฺต อปายทุคฺคติวินิปาตา’’ติ เอวมาทินา ภเนฺต ภควตา ภาสิตํฯ</p>


<h3>ทีฆาวุ อุปาสกสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ตติยํ สํคีตํ ทีฆาวุอุปาสกสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห  ภเนฺต ทีฆาวุํ อุปาสกํ อารพฺภ ภาสิตํฯ ภควา ภเนฺต ทีฆาวุํ อุปาสกํ อาพาธิกํ ทุกฺขิตํ พาฬฺหคิลานํ เอตทโวจ ‘‘กจฺจิ เต ทีฆาวุ ขมนียํ, กจฺจิ ยาปนียํ, กจฺจิ ทุกฺขา เวทนา ปฎิกฺกมนฺติ โน อภิกฺกมนฺติ, ปฎิกฺกโมสานํ ปญฺญายติ โน อภิกฺกโม’’ติฯ น เม ภเนฺต ขมนียํ, น ยาปนียํ พาฬฺหา เม ทุกฺขา เวทนา อภิกฺกมนฺติ โน ปฎิกฺกมนฺติ, อภิกฺกโมสานํ ปญฺญายติ โน ปฎิกฺกโมติฯ ตสฺมิํ ภเนฺต วตฺถุสฺมิํ ‘‘ตสฺมาติห เต ทีฆาวุ เอวํ สิกฺขิตพฺพํ พุเทฺธ อเวจฺจปฺปสาเทน สมนฺนาคโต ภวิสฺสามี’’ติ เอวมาทินา ภควตา ภาสิตํฯ</p>


<p>ยานิมานิ  ภเนฺต ภควตา จตฺตาริ โสตาปตฺติยงฺคานิ เทสิตานิ, สํวิชฺชเนฺต เต ธมฺมา มยิ–</p>


<p>ตสฺมาติห ตฺวํ ทีฆาวุ อิเมสุ จตูสุ โสตาปตฺติยเงฺคสุ ปติฎฺฐาย ฉ วิชฺชาภาคิเย ธเมฺม อุตฺตริ ภาเวยฺยาสิ–</p>


<p>มา  ตฺวํ ตาต ทีฆาวุ เอวํ มนสากาสิฯ</p>


<p>อิงฺฆ ตฺวํ ตาต ทีฆาวุ ยเทว เต ภควา อาห, ตเทว ตฺวํ สาธุกํ มนสิกโรหิฯ</p>


<p>ปณฺฑิโต  ภิกฺขเว ทีฆาวุ อุปาสโกฯ</p>


<p>ปจฺจปาทิ ธมฺมสฺสานุธมฺมํฯ</p>


<p>น  จ มํ ธมฺมาธิกรณํ วิเหเฐสิฯ</p>


<p>ทีฆาวุ ภิกฺขเว อุปาสโก ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก ตตฺถ ปรินิพฺพายี อนาวตฺติธโมฺม ตสฺมา โลกาฯ</p>


<h3>เวฬุทฺวาเรยฺยสุตฺต</h3>
<p> เตนาวุโส ภควตา…เป.… สมฺมาสมฺพุเทฺธน โสตาปตฺติสํยุเตฺต สตฺตมํ สํคีตํ เวฬุทฺวาเรยฺยสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> โกสเลสุ ภเนฺต เวฬุทฺวาเร นาม โกสลานํ พฺราหฺมณ คาเม เวฬุทฺวาเรยฺยเก พฺราหฺมณคหปติเก อารพฺภ ภาสิตํฯ</p>


<p>เวฬุทฺวาเรยฺยกา  ภเนฺต พฺราหฺมณคหปติกา ภควนฺตํ เอตทโวจุํ ‘‘มยํ โภ โคตม เอวํกามา เอวํฉนฺทา เอวํอธิปฺปายา ปุตฺตสมฺพาธสยนํ อชฺฌาวเสยฺยาม…เป.… ชาตรูปรชตํ สาทิเยยฺยาม, กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยาม, เตสํ โน ภวํ โคตโม อมฺหากํ เอวํกามานํ เอวํฉนฺทานํ เอวํอธิปฺปายานํ ตถา ทมฺมํ เทเสตุ, ยถา มยํ ปุตฺตสมฺพาธสยนํ อชฺฌาวเสยฺยาม…เป.… กายสฺส เภทา ปรํ มรณา สุคติํ สคฺคํ โลกํ อุปปเชฺชยฺยามา’’ติฯ ตสฺมิํ ภเนฺต วตฺถุสฺมิํ ‘‘อตฺตูปนายิกํ โว คหปตโย ธมฺมปริยายํ เทเสสฺสามิ, ตํ สุณาถ สาธุกํ มนสิ กโรถ, ภาสิสฺสามี’’ติ เอวมาทินา ภควตา ภาสิตํฯ</p>


<h2>สรณานิวคฺค</h2>
<h3>ปฐม มหานามสุตฺต</h3>
<p> ตเตฺถว  อาวุโส ตติเย สรณานิวเคฺค โปราณเกหิ ธมฺมสํคาหกมหาเถเรหิ ปฐมํ สํคีตํ ปฐมมหานามสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ  ภเนฺต กปิลวตฺถุสฺมิํ นิโคฺรธาราเม มหานามํ สกฺกํ อารพฺภ ภาสิตํฯ มหานาโม ภเนฺต สโกฺก ภควนฺตํ เอตทโวจ ‘‘อิทํ ภเนฺต กปิลวตฺถุ อิทฺธเญฺจว ผีตญฺจ พาหุชญฺญํ อากิณฺณมนุสฺสํ สมฺพาธพฺยูหํ, โส ขฺวาหํ ภเนฺต ภควนฺตํ วา ปยิรุปาสิตฺวา มโนภาวนีเย วา ภิกฺขู สายนฺหสมยํ กปิลวตฺถุํ ปวิสโนฺต ภเนฺตนปิ หตฺถินา สมาคจฺฉามิ, ภเนฺตนปิ อเสฺสน สมาคจฺฉามิ, ภเนฺตนปิ รเถน สมาคจฺฉามิ, ภเนฺตนปิ สกเฎน สมาคจฺฉามิ, ภเนฺตนปิ ปุริเสน สมาคจฺฉามิ, ตสฺส มยฺหํ ภเนฺต ตสฺมิํ สมเย มุสฺสเตว ภควนฺตํ อารพฺภ สติ, มุสฺสติ ธมฺมํ อารพฺภ สติ, มุสฺสติ สงฺฆํ อารพฺภ สติ, ตสฺส มยฺหํ ภเนฺต เอวํ โหติ อิมมฺหิ จาหํ สมเย กาลํ กเรยฺยํ, กา มยฺหํ คติ, โก อภิสมฺปราโย’’ติฯ ตสฺมิํ ภเนฺต วตฺถุสฺมิํ ‘‘มา ภายิ มหานาม, มา ภายิ มหานาม, อปาปกํ เต มรณํ ภวิสฺสติ อปาปิกา กาลํ กิริยา’’ติ เอวมาทินา ภควตา ภาสิตํฯ</p>


<h3>ทุติย สรณานิสกฺกสุตฺต</h3>
<p> ตเตฺถว  อาวุโส ธมฺมสํคาหกมหาเถเรหิ ปญฺจมํ สํคีตํ ทุติยสรณานิสกฺกสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ ภเนฺต กปิลวตฺถุสฺมิํ นิโคฺรธาราเม มหานามํเยว สกฺกํ อารพฺภ ภาสิตํฯ</p>


<p>มหานาโม ภเนฺต สโกฺก ภควนฺตํ เอตทโวจ ‘‘อิธ ภเนฺต สรณานิ สโกฺก กาลงฺกโต, โส ภควตา พฺยากโต ‘โสตาปโนฺน อวินิปาตธโมฺม นิยโต สโมฺพธิปรายโณ’ติฯ ตตฺร สุทํ ภเนฺต สมฺพหุลา สกฺกา สงฺคมฺม สมาคมฺม อุชฺฌายนฺติ ขียนฺติ วิปาเจนฺติ ‘อจฺฉริยํ วต โภ, อพฺภุตํ วต</p>


<p>โภ , เอตฺถ ทานิ โก น โสตาปโนฺน ภวิสฺสติ, ยตฺร หิ นาม สรณานิ สโกฺก กาลงฺกโต, โส ภควตา พฺยากโต ‘โสตาปโนฺน อวินิปาตธโมฺม นิยโต สโมฺพธิปรายโณ’ติ, สรณานิ สโกฺก สิกฺขาย อปริปูรการี อโหสี’’ติ ตสฺมิํ ภเนฺต วตฺถุสฺมิํ ‘‘โย โส มหานาม ทีฆรตฺตํ อุปาสโก พุทฺธํ สรณํ คโต, ธมฺมํ สรณํ คโต, สงฺฆํ สรณํ คโต, โส กถํ วินิปาตํ คเจฺฉยฺยา’’ติ เอวมาทินา ภควตา ภาสิตํฯ</p>


<h3>ปฐม อนาถปิณฺฑิกสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ฉฎฺฐํ สํคีตํ ปฐมอนาถปิณฺฑิกสุตฺตํ กตฺถ กํ อารพฺภ กิสฺมิํ วตฺถุสฺมิํ เกน กถญฺจ ภาสิตํฯ</p>


<p> สาวตฺถิยํ ภเนฺต อนาถปิณฺฑิกํ คหปติํ อารพฺภ อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<p>อายสฺมา ภฺภเนฺต สาริปุตฺตเตฺถโร อายสฺมตา อานนฺทเตฺถเรน ปจฺฉาสมเณน สทฺธิํ เยน อนาถปิณฺฑิกสฺส คหปติสฺส นิเวสนํ เตนุปสงฺกมิ, อุปสงฺกมิตฺวา ปญฺญเตฺต อาสเน นิสีทิ, นิสชฺช โข อายสฺมา สาริปุโตฺต อนาถปิณฺฑิกํ คหปติํ อาพาธิกํ ทุกฺขิตํ พาฬฺหคิลานํ เอตทโวจ ‘‘กจฺจิ เต คหปติ ขมนียํ กจฺจิ ยาปนียํ, กจฺจิ ทุกฺขา เวทนา ปฎิกฺกมนฺติ, โน อภิกฺกมนฺติ, ปฎิกฺกโมสานํ ปญฺญายติ, โน อภิกฺกโม’’ติ, น เม ภเนฺต ขมนียํ, น ยาปนียํ, พาฬฺหา เม ทุกฺขา เวทนา อภิกฺกมนฺติ, โน ปฎิกฺกมนฺติ, อภิกฺกโมสานํ ปญฺญายติ, โน ปฎิกฺกโมติฯ ตสฺมิํ ภเนฺต วตฺถุสฺมิํ ‘‘ยถา รูเปน โข คหปติ พุเทฺธ อปฺปสาเทน สมนฺนาคโต อสฺสุตวา ปุถุชฺชโน กายสฺส เภทา ปรํ มรณา อปายํ ทุคฺคติํ วินิปาตํ นิยรํ อุปปชฺชติ ตถารูโป เต พุเทฺธ อปฺปสาโท นตฺถิ, อตฺถิ จ โข เต คหปติ พุเทฺธ อเวจฺจปฺปสาโท ‘อิติปิ โส ภควา อรหํ สมฺมาสมฺพุโทฺธ…เป.… ภควา’ติ ตญฺจ ปน เต พุเทฺธ อเวจฺจปฺปสาทํ อตฺตนิ สมนุปสฺสโต ฐานโส เวทนา ปฎิปฺปสฺสเมฺภยฺยา’’ติ เอวมาทินา อายสฺมตา สาริปุตฺตเตฺถเรน ธมฺมเสนาปตินา ภาสิตํฯ</p>


<p>
ยสฺส  
สทฺธา ตถาคเต, อจลา สุปฺปติฎฺฐิตา;  
  
สีลญฺจ ยสฺส กลฺยาณํ, อริยกนฺตํ ปสํสิตํฯ  
</p>
  
<p>
สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</p>
  
<p>
ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธานสาสนํฯ  
</p>
  
<h2>ปุญฺญาภิสนฺทวคฺค</h2>
<h3>มหานามสุตฺต</h3>
<p> ตเตฺถว อาวุโส ปุญฺญาภิสนฺทวโคฺค โปราณเกหิ ธมฺมสํคาหกมหาเถเรหิ สตฺตมํ สํคีตํ มหานามสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ  ภเนฺต กปิลวตฺถุสฺมิํ มหานามํ สกฺกํ อารพฺภ ภาสิตํฯ</p>


<p>มหานาโม ภเนฺต สโกฺก ภควนฺตํ เอตทโวจ ‘‘กิตฺตาวตา นุ โข ภเนฺต อุปาสโก โหตี’’ติฯ ตสฺมิํ ภเนฺต วตฺถุสฺมิํ ‘‘ยโต โข มหานาม พุทฺธํ สรณํ คโต โหติ, ธมฺมํ สรณํ คโต โหติ, สงฺฆํ สรณํ คโต โหตี’’ติ เอวมาทินา ภควตา ภาสิตํฯ</p>


<p>กิตฺตาวตา นุ โข ภเนฺต อุปาสโก โหติฯ</p>


<h3>กาฬิโคธสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ นวมํ สํคีตํ กาฬิโคธสุตฺตํ ภควตา กตฺถ กํ การพฺภ กถญฺจ ภาสิตํฯ</p>


<p> สเกฺกสุ ภเนฺต กาฬิโคธํ นาม สากิยานิํ อารพฺภ ‘‘จตูหิ โข โคเธ ธเมฺมหิ สมนฺนาคตา อริยสาวิกา โสตาปนฺนา โหติ อวินิปาตธมฺมา นิยตา สโมฺพธิปรายณา’’ติ เอวมาทินา ภควตา ภาสิตํฯ</p>


<p>ลาภา  เต โคเธ, สุลทฺธํ เต โคเธ, โสตาปตฺติผลํ ตยา โคเธ –</p>


<h3>นนฺทิยสกฺกสุตฺต</h3>
<p> เตนาวุโส ชานตา…เป.… สมฺมาสมฺพุเทฺธน โสตาปตฺติสํยุเตฺต ปุญฺญาภิสนฺทวเคฺค ทสมํ นนฺทิยสกฺกสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สเกฺกสุ ภเนฺต กปิลวตฺถุสฺมิํ นิโคฺรธาราเม นนฺทิยํ สกฺกํ อารพฺภ ภาสิตํฯ นนฺทิโย ภเนฺต สโกฺก ภควนฺตํ เอตทโวจ ‘‘ยเสฺสว นุ โข ภเนฺต อริยสาวกสฺส จตฺตาริ โสตาปตฺติยงฺคานิ สเพฺพน สพฺพํ สพฺพถาสพฺพํ นตฺถิ, เสฺวว นุ โข ภเนฺต อริยสาวโก ปมาทวิหารี’’ติฯ ตสฺมิํ ภเนฺต วตฺถุสฺมิํ ‘‘ยสฺส โข นนฺทิย จตฺตาริ โสตาปตฺติยงฺคานิ สเพฺพนสพฺพํ สพฺพถาสพฺพํ นตฺถิ, ตมหํ พาหิโร ปุถุชฺชนปเกฺข ฐิโตติ วทามี’’ติ เอวมาทินา ภควตา ภาสิตํฯ</p>


<h2>สจฺจสํยุตฺต</h2>
<h3>ติรจฺฉานกถาสุตฺต</h3>
<p> สจฺจสํยุเตฺต  อาวุโส โปราณเกหิ ธมฺมสํคายกมหาเถเรหิ ทสมํ สํคีตํ ติรจฺฉานกถาสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ มา ภิกฺขเว อเนกวิหิตํ ติรจฺฉานกถํ กเถยฺยาถฯ เสยฺยถิทํ, ราชกถํ โจรกถํ มหามตฺตกถํ เสนากถํ ภยกถํ ยุทฺธกถํ อนฺนกถํ ปานกถํ วตฺถกถํ สยนกถํ เอวมาทินา ภเนฺต ภควตา ภาสิตํฯ</p>


<p>อิทํ  ทุกฺขนฺติ กเถยฺยาถฯ</p>


<p>ตสฺมาติห  ภิกฺขเว อิทํ ทุกฺขนฺติ โยโค กรณีโย…เป.… อยํ ทุกฺขนิโรธคามินี ปฎิปทาติ โยโค กรณีโยฯ</p>


<h3>ธมฺมจกฺกปวตฺตนสุตฺต</h3>
<p> ตเตฺถว อาวุโส ธมฺมจกฺกปฺปวตฺตนวเคฺค โปราณเกหิ ธมฺมสํคาหกมหาเถเรหิ ปฐมํ สํคีตํ ธมฺมจกฺกปวตฺตนสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> พาราณสิยํ ภเนฺต อิสิปตเน มิคทาเย ปญฺจวคฺคิเย ภิกฺขู อารพฺภ ‘‘เทฺว เม ภิกฺขเว อนฺตา ปพฺพชิเตน นเสวิตพฺพาฯ กตเม เทฺว, โย จายํ กาเมสุ กามสุขลฺลิกานุโยโค หีโน คโมฺม โปถุชฺชนิโก อนริโย อนตฺถสํหิโต, โย จายํ อตฺตกิลมถานุโยโค  ทุโกฺข อนริโย อนตฺถสํหิโต, เอเต โข ภิกฺขเว อุโภ อเนฺต อนุปคมฺม มชฺฌิมาปฎิปทา ตถาคเตน อภิสมฺพุทฺธา’’ติ เอวมาทินา ภควตา ภาสิตํฯ</p>


<h3>อาสวกฺขยสุตฺต</h3>
<p> ตเตฺถว  อาวุโส โกฎิคามวเคฺค โปราณเกหิ ธมฺมสํคาหกมหาเถเรหิ ปญฺจมํ สํคีตํ อาสวกฺขยสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ชานโตหํ ภิกฺขเว ปสฺสโต อาสวานํ ขยํ วทามิ, โน อชานโต อปสฺสโตฯ กิญฺจ ภิกฺขเว ชานโต ปสฺสโต อาสวานํ ขโย โหติ, อิทํ ทุกฺขนฺติ ภิกฺขเว ชานโต ปสฺสโต อาสวานํ ขโย โหติ, อยํ ทุกฺขสมุทโยติ, อยํ ทุกฺขนิโรโธติ, อยํ ทุกฺขนิโรธคามินีปฎิปทาติ ชานโต ปสฺสโต อาสวานํ ขโย โหติฯ เอวํ โข ภิกฺขเว ชานโต เอวํ ปสฺสโต อาสวานํ ขโย โหติฯ ตสฺมาติห ภิกฺขเว ‘‘อิทํ ทุกฺข’’นฺติ โยโค กรณีโย, อยํ ทุกฺขสมุทโยติ, อยํ ทุกฺขนิโรโธติ, อยํ ทุกฺขนิโรธคามินีปฎิปทาติ โยโค กรณีโย’’ติ เอวํ โข ภควตา ภาสิตํฯ</p>


<h3>สีสปาวนสุตฺต</h3>
<p> ตเตฺถว  อาวุโส สีสปาวนวเคฺค โปราณเกหิ ธมฺมสํคาหกมหาเถเรหิ ปฐมํ สํคีตํ สีสปาวนสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> โกสมฺพิยํ  ภเนฺต สีสปาวเน สมฺพหุเล ภิกฺขู อารพฺภ ‘‘ตํ กิํ มญฺญถ ภิกฺขเว, กตมํ นุโข พหุตรํ ยานิ วา มยา ปริตฺตานิ สีสปาปณฺณานิ ปาณินา คหิตานิ ยทิทํ อุปริ สีสปาวเน’’ติ เอวมาทินา ภควตา ภาสิตํฯ</p>


<h3>ปญฺจคติเปยฺยาลวคฺค</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ ปริโยสานภาเวน สํคีโต ปญฺจคติเปยฺยาลวเคฺค, ภควตา กตฺถ กํ อารพฺภ กถญฺจ ภาสิโตฯ</p>


<p> เวสาลิยํ ภเนฺต สมฺพหุเล ภิกฺขู อารพฺภ ‘‘ตํ กิํ มญฺญถ ภิกฺขเว, กตมํ นุ โข พหุตรํ, โย วายํ มยา ปริโตฺต นขสิขายํ ปํสุ อาโรปิโต, อยํ วา มหาปถวี’’ติ เอวมาทินา ภควตา ภาสิโตฯ</p>


<p> เก  อาวุโส สิกฺขนฺติฯ</p>


<p> เสกฺขา จ ภเนฺต ปุถุชฺชนกลฺยาณกา จ สิกฺขนฺติฯ</p>


<p> เก  อาวุโส สิกฺขิตสิกฺขาฯ</p>


<p> อรหโนฺต ภเนฺต สิกฺขิตสิกฺขาฯ</p>


<p> กตฺถ อาวุโส ฐิตํฯ</p>


<p> สิกฺขากาเมสุ ภเนฺต ฐิตํฯ</p>


<p> เก อาวุโส ธาเรนฺติฯ</p>


<p> เยสํ ภเนฺต วตฺตติ เต ธาเรนฺติฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกน อาวุโส อาภตํฯ</p>


<p> ปรมฺปราย ภเนฺต อาภตํฯ</p>





