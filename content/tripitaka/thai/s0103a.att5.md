<h1>๖. ปาสาทิกสุตฺตวณฺณนา</h1>
<h3>นิคณฺฐนาฎปุตฺตกาลงฺกิริยวณฺณนา</h3>
<p>     นฺติ ปาสาทิกสุตฺตํฯ ตตฺรายมนุตฺตานปทวณฺณนา – ติ ธนุมฺหิ กตสิกฺขา เวธญฺญนามกา เอเก สกฺยาฯ ติ เตสํ อมฺพวเน สิปฺปํ อุคฺคณฺหตฺถาย กโต ทีฆปาสาโท อตฺถิ, ตตฺถ วิหรติฯ ติ สมฺปติ กาลงฺกโตฯ ติ เทฺวชฺฌชาตา, เทฺวภาคา ชาตาฯ  ภณฺฑนํ ปุพฺพภาคกลโห, ตํ ทณฺฑาทานาทิวเสน ปณฺณตฺติวีติกฺกมวเสน จ วฑฺฒิตํ  ‘‘น ตฺวํ อิมํ ธมฺมวินยํ อาชานาสี’’ติอาทินา นเยน วิรุทฺธวจนํ ติ วิชฺฌนฺตาฯ ติ มม วจนํ อตฺถสญฺหิตํฯ นฺติ ยํ ตว อธิจิณฺณํ จิรกาลาเสวนวเสน ปคุณํ, ตํ มม วาทํ อาคมฺม นิวตฺตํฯ ติ ตุยฺหํ อุปริ มยา โทโส อาโรปิโตฯ ติ ภตฺตปุฎํ อาทาย ตํ ตํ อุปสงฺกมิตฺวา วาทปฺปโมกฺขตฺถาย อุตฺตริ ปริเยสมาโน วิจรฯ ติ อถ วา มยา อาโรปิตโทสโต อตฺตานํ โมเจหิฯ ติ สเจ สโกฺกสิฯ ติ มรณเมวฯ ติ นาฎปุตฺตสฺส อเนฺตวาสิเกสุฯ ติ อุกฺกณฺฐิตสภาวา อภิวาทนาทีนิปิ น กโรนฺติฯ ติ  วิคตเปมาฯ ติ เตสํ สกฺกจฺจกิริยโต นิวตฺตนสภาวาฯ นฺติ ยถา ทุรกฺขาตาทิสภาเว ธมฺมวินเย นิพฺพินฺนวิรตฺตปฺปฎิวานรูเปหิ ภวิตพฺพํ, ตเถว ชาตาติ อโตฺถฯ ติ ทุกฺกถิเตฯ ติ ทุวิญฺญาปิเตฯ ติ ราคาทีนํ อุปสมํ กาตุํ อสมเตฺถฯ ติ ภินฺทปฺปติเฎฺฐฯ เอตฺถ หิ นาฎปุโตฺตว เนสํ ปติฎฺฐเฎฺฐน ถูโปฯ โส ปน ภิโนฺน มโตฯ เตน วุตฺตํ ‘‘ภินฺนถูเป’’ติฯ ติ ตเสฺสว อภาเวน ปฎิสรณวิรหิเตฯ</p>


<p>นนุ จายํ นาฎปุโตฺต นาฬนฺทวาสิโก, โส กสฺมา ปาวายํ กาลงฺกโตติ? โส กิร อุปาลินา  คหปตินา ปฎิวิทฺธสเจฺจน ทสหิ  คาถาหิ ภาสิเต พุทฺธคุเณ สุตฺวา อุณฺหํ โลหิตํ ฉเฑฺฑสิฯ อถ นํ อผาสุกํ คเหตฺวา ปาวํ อคมํสุฯ โส ตตฺถ กาลมกาสิฯ กาลํ กุรุมาโน จ จิเนฺตสิ – ‘‘มม ลทฺธิ อนิยฺยานิกา สารวิรหิตา, มยํ ตาว นฎฺฐา, อวเสสชโนปิ มา อปายปูรโก อโหสิ, สเจ ปนาหํ ‘มม สาสนํ อนิยฺยานิก’นฺติ วกฺขามิ, น สทฺทหิสฺสนฺติ, ยํนูนาหํ เทฺวปิ ชเน น เอกนีหาเรน อุคฺคณฺหาเปยฺยํ, เต มมจฺจเยน อญฺญมญฺญํ วิวทิสฺสนฺติ, สตฺถา ตํ วิวาทํ ปฎิจฺจ เอกํ ธมฺมกถํ กเถสฺสติ, ตโต เต สาสนสฺส มหนฺตภาวํ ชานิสฺสนฺตี’’ติฯ</p>


<p>อถ นํ เอโก อเนฺตวาสิโก อุปสงฺกมิตฺวา อาห – ‘‘ภเนฺต ตุเมฺห ทุพฺพลา, มยฺหมฺปิ อิมสฺมิํ ธเมฺม สารํ อาจิกฺขถ, อาจริยปฺปมาณ’’นฺติฯ ‘‘อาวุโส, ตฺวํ มมจฺจเยน สสฺสตนฺติ คเณฺหยฺยาสี’’ติฯ อปโรปิ อุปสงฺกมิ, ตํ อุเจฺฉทํ คณฺหาเปสิฯ เอวํ เทฺวปิ ชเน เอกลทฺธิเก อกตฺวา พหู นานานีหาเรน อุคฺคณฺหาเปตฺวา กาลมกาสิฯ เต ตสฺส สรีรกิจฺจํ กตฺวา สนฺนิปติตฺวา อญฺญมญฺญํ ปุจฺฉิํสุ – ‘‘กสฺสาวุโส, อาจริโย สารํ อาจิกฺขี’’ติ? เอโก อุฎฺฐหิตฺวา มยฺหนฺติ อาหฯ กิํ อาจิกฺขีติ? สสฺสตนฺติฯ อปโร ตํ ปฎิพาหิตฺวา ‘‘มยฺหํ สารํ อาจิกฺขี’’ติ อาหฯ เอวํ สเพฺพ ‘‘มยฺหํ สารํ อาจิกฺขิ, อหํ เชฎฺฐโก’’ติ อญฺญมญฺญํ วิวาทํ วเฑฺฒตฺวา อโกฺกเส เจว ปริภาเส จ หตฺถปาทปฺปหาราทีนิ  จ ปวเตฺตตฺวา เอกมเคฺคน เทฺว อคจฺฉนฺตา นานาทิสาสุ ปกฺกมิํสุฯ</p>


<p> ติ อยํ เถโร ธมฺมเสนาปติสฺส กนิฎฺฐภาติโกฯ ตํ ภิกฺขู อนุปสมฺปนฺนกาเล ‘‘จุโนฺท สมณุเทฺทโส’’ติ สมุทาจริตฺวา เถรกาเลปิ ตเถว สมุทาจริํสุฯ เตน วุตฺตํ – ‘‘จุโนฺท สมณุเทฺทโส’’ติฯ</p>


<p>‘‘ปาวายํ วสฺสํวุโฎฺฐ เยน สามคาโม, เยนายสฺมา อานโนฺท เตนุปสงฺกมี’’ติ กสฺมา อุปสงฺกมิ? นาฎปุเตฺต กิร กาลงฺกเต ชมฺพุทีเป มนุสฺสา ตตฺถ ตตฺถ กถํ ปวตฺตยิํสุ ‘‘นิคโณฺฐ นาฎปุโตฺต เอโก สตฺถาติ ปญฺญายิตฺถ, ตสฺส กาลงฺกิริยาย สาวกานํ เอวรูโป วิวาโท ชาโตฯ สมโณ ปน โคตโม ชมฺพุทีเป จโนฺท วิย สูริโย วิย จ ปากโฎ, สาวกาปิสฺส ปากฎาเยวฯ กีทิโส นุ โข สมเณ โคตเม ปรินิพฺพุเต สาวกานํ วิวาโท ภวิสฺสตี’’ติ ฯ เถโร ตํ กถํ สุตฺวา จิเนฺตสิ – ‘‘อิมํ กถํ คเหตฺวา ทสพลสฺส อาโรเจสฺสามิ, สตฺถา เอตํ อฎฺฐุปฺปตฺติํ กตฺวา เอกํ เทสนํ กเถสฺสตี’’ติฯ โส นิกฺขมิตฺวา เยน สามคาโม, เยนายสฺมา อานโนฺท เตนุปสงฺกมิฯ</p>


<p>ติ  สามากานํ อุสฺสนฺนตฺตา ตสฺส คามสฺส นามํฯ ติ อุชุเมว ภควโต สนฺติกํ อคนฺตฺวา เยนสฺส อุปชฺฌาโย อายสฺมา อานโนฺท เตนุปสงฺกมิฯ</p>


<p>พุทฺธกาเล กิร สาริปุตฺตเตฺถโร จ อานนฺทเตฺถโร จ อญฺญมญฺญํ มมายิํสุฯ สาริปุตฺตเตฺถโร ‘‘มยา กาตพฺพํ สตฺถุ อุปฎฺฐานํ กโรตี’’ติ อานนฺทเตฺถรํ มมายิฯ อานนฺทเตฺถโร ‘‘ภควโต สาวกานํ อโคฺค’’ติ สาริปุตฺตเตฺถรํ มมายิฯ กุลทารเก จ ปพฺพาเชตฺวา สาริปุตฺตเตฺถรสฺส สนฺติเก อุปชฺฌํ คณฺหาเปสิฯ สาริปุตฺตเตฺถโรปิ ตเถว อกาสิฯ เอวํ เอกเมเกน อตฺตโน ปตฺตจีวรํ ทตฺวา ปพฺพาเชตฺวา อุปชฺฌํ คณฺหาปิตานิ ปญฺจ ปญฺจ ภิกฺขุสตานิ อเหสุํฯ อายสฺมา อานโนฺท ปณีตานิ จีวราทีนิปิ ลภิตฺวา เถรสฺส อทาสิฯ</p>


<h3>ธมฺมรตนปูชา</h3>
<p>เอโก กิร พฺราหฺมโณ จิเนฺตสิ – ‘‘พุทฺธรตนสฺส จ สงฺฆรตนสฺส จ ปูชา ปญฺญายติ, กถํ นุ โข ธมฺมรตนํ ปูชิตํ โหตี’’ติ? โส ภควนฺตํ อุปสงฺกมิตฺวา เอตมตฺถํ ปุจฺฉิฯ ภควา อาห – ‘‘สเจปิ พฺราหฺมณ ธมฺมรตนํ ปูเชตุกาโม, เอกํ  พหุสฺสุตํ ปูเชหี’’ติฯ พหุสฺสุตํ, ภเนฺต, อาจิกฺขถาติฯ ภิกฺขุสงฺฆํ ปุจฺฉาติฯ โส ภิกฺขุสงฺฆํ อุปสงฺกมิตฺวา ‘‘พหุสฺสุตํ, ภเนฺต, อาจิกฺขถา’’ติ อาหฯ อานนฺทเตฺถโร พฺราหฺมณาติฯ พฺราหฺมโณ เถรํ สหสฺสคฺฆนิเกน ติจีวเรน ปูเชสิฯ เถโร ตํ คเหตฺวา ภควโต สนฺติกํ อคมาสิฯ ภควา ‘‘กุโต, อานนฺท, ลทฺธ’’นฺติ อาห? เอเกน, ภเนฺต, พฺราหฺมเณน ทินฺนํ, อิทํ ปนาหํ อายสฺมโต สาริปุตฺตสฺส ทาตุกาโมติฯ เทหิ, อานนฺทาติฯ จาริกํ ปกฺกโนฺต ภเนฺตติฯ อาคตกาเล เทหีติ, สิกฺขาปทํ ภเนฺต, ปญฺญตฺตนฺติฯ กทา ปน สาริปุโตฺต อาคมิสฺสตีติ? ทสาหมเตฺตน ภเนฺตติฯ ‘‘อนุชานามิ, อานนฺท, ทสาหปรมํ อติเรกจีวรํ นิกฺขิปิตุ’’นฺติ สิกฺขาปทํ ปญฺญาเปสิฯ</p>


<p>สาริปุตฺตเตฺถโรปิ  ตเถว ยํกิญฺจิ มนาปํ ลภติ, ตํ อานนฺทเตฺถรสฺส เทติฯ โส อิมมฺปิ อตฺตโน กนิฎฺฐภาติกํ เถรเสฺสว สทฺธิวิหาริกํ อทาสิฯ เตน วุตฺตํ – ‘‘เยนสฺส อุปชฺฌาโย อายสฺมา อานโนฺท เตนุปสงฺกมี’’ติฯ เอวํ กิรสฺส อโหสิ – ‘‘อุปชฺฌาโย เม มหาปโญฺญ, โส อิมํ กถํ สตฺถุ อาโรเจสฺสติ, อถ สตฺถา ตทนุรูปํ ธมฺมํ เทเสสฺสตี’’ติฯ นฺติ กถาย มูลํฯ มูลญฺหิ ‘‘ปาภต’’นฺติ วุจฺจติฯ ยถาห –</p>


<p>
‘‘อปฺปเกนาปิ  
เมธาวี, ปาภเตน วิจกฺขโณ;  
  
สมุฎฺฐาเปติ อตฺตานํ, อณุํ อคฺคิํว สนฺธม’’นฺติฯ (ชา. ๑.๑.๔);  
</p>
  
<p>ติ ภควนฺตํ ทสฺสนตฺถายฯ กิํ ปนาเนน ภควา น ทิฎฺฐปุโพฺพติ? โน น ทิฎฺฐปุโพฺพฯ อยญฺหิ อายสฺมา ทิวา นว วาเร, รตฺติํ นว วาเรติ เอกาหํ อฎฺฐารส วาเร อุปฎฺฐานเมว คจฺฉติฯ ทิวสสฺส ปน สตวารํ วา สหสฺสวารํ วา คนฺตุกาโม สมาโนปิ น อการณา คจฺฉติ, เอกํ ปญฺหุทฺธารํ คเหตฺวาว คจฺฉติฯ โส ตํ ทิวสํ เตน กถาปาภเตน คนฺตุกาโม เอวมาหฯ</p>


<h3>อสมฺมาสมฺพุทฺธปฺปเวทิตธมฺมวินยวณฺณนา</h3>
<p> ติ ภควา อานนฺทเตฺถเรน อาโรจิเตปิ ยสฺมา น อานนฺทเตฺถโร อิมิสฺสา กถาย สามิโก, จุนฺทเตฺถโร ปน สามิโกฯ โสว ตสฺสา อาทิมชฺฌปริโยสานํ ชานาติฯ ตสฺมา ภควา เตน สทฺธิํ กเถโนฺต ‘‘เอวเญฺหตํ, จุนฺท, โหตี’’ติอาทิมาห ฯ ตสฺสโตฺถ – จุนฺท เอวเญฺหตํ โหติ ทุรกฺขาตาทิสภาเว ธมฺมวินเย สาวกา เทฺวธิกชาตา ภณฺฑนาทีนิ กตฺวา มุขสตฺตีหิ วิตุทนฺตา วิหรนฺติฯ</p>


<p>อิทานิ ยสฺมา อนิยฺยานิกสาสเนเนว นิยฺยานิกสาสนํ ปากฎํ โหติ, ตสฺมา อาทิโต อนิยฺยานิกสาสนเมว ทเสฺสโนฺต ติอาทิมาหฯ ตตฺถ ติ น นิรนฺตรํ ปูเรติ, โอกฺกมิตฺวา โอกฺกมิตฺวา อนฺตรนฺตรํ กตฺวา วตฺตตีติ อโตฺถฯ ติ ตสฺส ตุยฺหํ เอเต  ธมฺมานุธมฺมปฺปฎิปตฺติอาทโย ลาภาฯ นฺติ มนุสฺสตฺตมฺปิ เต สุลทฺธํฯ ติ เอวํ ปฎิปชฺชตุฯ ติ เยน เต อากาเรน สตฺถารา ธโมฺม กถิโตฯ ติ โย จ อาจริโย สมาทเปติฯ ติ ยํ อเนฺตวาสิํ สมาทเปติฯ ติ โย จ เอวํ สมาทปิโต อเนฺตวาสิโกฯ ยถา อาจริเยน สมาทปิตํ, ตถตฺถาย ปฎิปชฺชติฯ ติ ตโยปิ เตฯ เอตฺถ หิ อาจริโย สมาทปิตตฺตา อปุญฺญํ ปสวติ, สมาทินฺนเนฺตวาสิโก สมาทินฺนตฺตา, ปฎิปนฺนโก ปฎิปนฺนตฺตาฯ เตน วุตฺตํ – ‘‘สเพฺพ เต พหุํ อปุญฺญํ ปสวนฺตี’’ติฯ เอเตนุปาเยน สพฺพวาเรสุ อโตฺถ เวทิตโพฺพฯ</p>


<p> อปิเจตฺถ  ติ การณปฺปฎิปโนฺนฯ ติ การณํ นิปฺผาเทสฺสติฯ ติ อตฺตโน ทุกฺขนิพฺพตฺตกํ วีริยํ กโรติฯ วุตฺตเญฺหตํ ‘‘ทุรกฺขาเต, ภิกฺขเว, ธมฺมวินเย โย อารทฺธวีริโย, โส ทุกฺขํ วิหรติฯ โย กุสีโต, โส สุขํ วิหรตี’’ติ (อ. นิ. ๑.๓๑๘)ฯ</p>


<h3>สมฺมาสมฺพุทฺธปฺปเวทิตธมฺมวินยาทิวณฺณนา</h3>
<p> เอวํ อนิยฺยานิกสาสนํ ทเสฺสตฺวา อิทานิ นิยฺยานิกสาสนํ ทเสฺสโนฺต ติอาทิมาหฯ ตตฺถ ติ มคฺคตฺถาย ผลตฺถาย จ นิยฺยาติฯ</p>


<p> ติ อตฺตโน สุขนิปฺผาทกํ วีริยํ อารภติฯ วุตฺตเญฺหตํ ‘‘สฺวากฺขาเต, ภิกฺขเว, ธมฺมวินเย โย กุสีโต, โส ทุกฺขํ วิหรติฯ โย อารทฺธวีริโย, โส สุขํ วิหรตี’’ติ (อ. นิ. ๑.๓๑๙)ฯ</p>


<p> อิติ ภควา นิยฺยานิกสาสเน สมฺมาปฎิปนฺนสฺส  กุลปุตฺตสฺส ปสํสํ ทเสฺสตฺวา ปุน เทสนํ วเฑฺฒโนฺต ติอาทิมาหฯ ตตฺถ ติ อโพธิตตฺถาฯ นฺติ สพฺพสงฺคหปเทหิ กตํ, สพฺพสงฺคาหิกํ กตํ น โหตีติ อโตฺถฯ ‘‘สพฺพสงฺคาหปทคต’’นฺติปิ ปาโฐ, น สพฺพสงฺคาหปเทสุ คตํ, น เอกสงฺคหชาตนฺติ อโตฺถฯ นฺติ นิยฺยานิกํฯ   ติ เทวโลกโต ยาว มนุสฺสโลกา สุปฺปกาสิตํฯ ติ อนุตาปกโร โหติฯ ติ อิทํ เตสํ อนุตาปการทสฺสนตฺถํ วุตฺตํฯ ติ สตฺถารํ อาคมฺม สาวเกหิ ยํ ปตฺตพฺพํ, ตสฺส ปตฺตตฺตา อนุตาปกโร น โหติฯ</p>


<p> ติ ถิโร เถรการเกหิ ธเมฺมหิ สมนฺนาคโตฯ ‘‘รตฺตญฺญู’’ติอาทีนิ วุตฺตตฺถาเนวฯ ติ เอเตหิ เหฎฺฐา วุเตฺตหิฯ</p>


<p> ติ จตูหิ โยเคหิ เขมตฺตา อรหตฺตํ อิธ โยคเกฺขมํ นาม, ตํ ปตฺตาติ อโตฺถฯ ติ สมฺมุขา คหิตตฺตา อสฺส สทฺธมฺมํ สมฺมา อาจิกฺขิตุํ สมตฺถาฯ</p>


<p> ติ  พฺรหฺมจริยวาสํ วสมานา อริยสาวกาฯ ติ คิหิโสตาปนฺนาฯ ‘‘อิทฺธเญฺจวา’’ติอาทีนิ มหาปรินิพฺพาเน วิตฺถาริตาเนวฯ นฺติ ลาภคฺคเญฺจว ยสคฺคญฺจ ปตฺตํฯ</p>


<p> ติ สาริปุตฺตโมคฺคลฺลานาทโย เถราฯ ติ เขมาเถรีอุปฺปลวณฺณเถรีอาทโยฯ ติ จิตฺตคหปติหตฺถกอาฬวกาทโยฯ ติ จูฬอนาถปิณฺฑิกมหาอนาถปิณฺฑิกาทโยฯ ติ นนฺทมาตาทโยฯ ติ ขุชฺชุตฺตราทโยฯ</p>


<p> นฺติ สพฺพการณสมฺปนฺนํฯ   นฺติ อิทเมว พฺรหฺมจริยํ, อิมเมว ธมฺมํ สมฺมา เหตุนา นเยน วทมาโน วเทยฺยฯ นฺติ ติ ปสฺสโนฺต น ปสฺสติฯ โส กิร อิมํ ปญฺหํ มหาชนํ ปุจฺฉิฯ เตหิ ‘‘น ชานาม, อาจริย, กเถหิ โน’’ติ วุโตฺต โส อาห – ‘‘คมฺภีโร อยํ ปโญฺห อาหารสปฺปาเย สติ โถกํ จิเนฺตตฺวา สกฺกา กเถตุ’’นฺติฯ ตโต เตหิ จตฺตาโร มาเส  มหาสกฺกาเร กเต ตํ ปญฺหํ กเถโนฺต ติอาทิมาหฯ ตตฺถ ติ สุฎฺฐุนิสิตสฺส ติขิณสฺส, สุนิสิตขุรสฺส กิร ตลํ ปญฺญายติ, ธารา น ปญฺญายตีติ อยเมตฺถ อโตฺถฯ</p>


<h3>สงฺคายิตพฺพธมฺมาทิวณฺณนา</h3>
<p> ติ สงฺคนฺตฺวา สมาคนฺตฺวาฯ นฺติ อเตฺถน สห อตฺถํ, พฺยญฺชเนนปิ สห พฺยญฺชนํ สมาเนเนฺตหีติ อโตฺถฯ นฺติ วาเจตพฺพํ สชฺฌายิตพฺพํฯ นฺติ ยถา อิทํ สกลํ สาสนพฺรหฺมจริยํฯ</p>


<p> ติ ตตฺร สงฺฆมเชฺฌ, ตสฺส วา ภาสิเตฯ ติ ‘‘จตฺตาโร สติปฎฺฐานา’’ติ เอตฺถ อารมฺมณํ ‘‘สติปฎฺฐาน’’นฺติ อตฺถํ คณฺหาติฯ ‘‘สติปฎฺฐานานี’’ติ พฺยญฺชนํ โรเปติฯ ติ ‘‘สติเยว สติปฎฺฐาน’’นฺติฯ อตฺถสฺส ‘‘จตฺตาโร สติปฎฺฐานา’’ติ กิํ นุ โข อิมานิ พฺยญฺชนานิ, อุทาหุ จตฺตาริ สติปฎฺฐานานี’’ติ เอตานิ วา พฺยญฺชนานิฯ ติ อิมสฺส อตฺถสฺส กตมานิ พฺยญฺชนานิ อุปปนฺนตรานิ อลฺลีนตรานิฯ   นฺติ ‘‘จตฺตาโร สติปฎฺฐานา’’ติ พฺยญฺชนานํ ‘‘สติเยว สติปฎฺฐาน’’นฺติ กิํ นุ โข อยํ อโตฺถ, อุทาหุ ‘‘อารมฺมณํ สติปฎฺฐาน’’นฺติ เอโส อโตฺถติ? ติ ‘‘อารมฺมณํ สติปฎฺฐาน’’นฺติ อิมสฺส อตฺถสฺสฯ ติ ยานิ เจว เอตานิ มยา วุตฺตานิฯ ติ โย เจว เอส มยา วุโตฺตฯ ติ ตุเมฺหหิ ตาว สมฺมา อเตฺถ จ สมฺมา พฺยญฺชเน  จ ฐาตพฺพํฯ โส ปน เนว อุสฺสาเทตโพฺพ, น อปสาเทตโพฺพฯ ติ ชานาเปตโพฺพฯ ติ ‘‘สติเยว สติปฎฺฐาน’’นฺติ อตฺถสฺส จฯ นฺติ ‘‘สติปฎฺฐานา’’ติ พฺยญฺชนานํฯ ติ นิสามนตฺถํ ธารณตฺถํฯ อิมินา นเยน สพฺพวาเรสุ อโตฺถ เวทิตโพฺพฯ</p>


<p> นฺติ ตุมฺหาทิสํฯ นฺติ อเตฺถน อุเปตํ อตฺถสฺส วิญฺญาตารํฯ นฺติ พฺยญฺชเนหิ อุเปตํ พฺยญฺชนานํ วิญฺญาตารํฯ เอวํ เอตํ ภิกฺขุํ  ปสํสถฯ เอโส หิ ภิกฺขุ น ตุมฺหากํ สาวโก นาม, พุโทฺธ นาม เอส จุนฺทาติฯ อิติ ภควา พหุสฺสุตํ ภิกฺขุํ อตฺตโน ฐาเน ฐเปสิฯ</p>


<h3>ปจฺจยานุญฺญาตการณาทิวณฺณนา</h3>
<p> อิทานิ ตโตปิ อุตฺตริตรํ เทสนํ วเฑฺฒโนฺต ติอาทิมาหฯ ตตฺถ ทิฎฺฐธมฺมิกา อาสวา นาม อิธโลเก ปจฺจยเหตุ อุปฺปชฺชนกา อาสวาฯ สมฺปรายิกา อาสวา นาม ปรโลเก ภณฺฑนเหตุ อุปฺปชฺชนกา อาสวาฯ ติ ยถา เต น ปวิสนฺติ, เอวํ ปิทหนายฯ ติ มูลฆาเตน ปฎิหนนายฯ ติ ตํ ตุมฺหากํ สีตสฺส ปฎิฆาตาย สมตฺถํฯ อิทํ วุตฺตํ โหติ, ยํ โว มยา จีวรํ อนุญฺญาตํ, ตํ ปารุปิตฺวา ทปฺปํ วา มานํ วา กุรุมานา วิหริสฺสถาติ น อนุญฺญาตํ, ตํ ปน ปารุปิตฺวา สีตปฺปฎิฆาตาทีนิ กตฺวา สุขํ สมณธมฺมํ โยนิโส มนสิการํ กริสฺสถาติ อนุญฺญาตํฯ ยถา จ จีวรํ, เอวํ ปิณฺฑปาตาทโยปิฯ อนุปทสํวณฺณนา ปเนตฺถ วิสุทฺธิมเคฺค วุตฺตนเยเนว เวทิตพฺพาฯ</p>


<h3>สุขลฺลิกานุโยคาทิวณฺณนา</h3>
<p> นฺติ สุขลฺลิยนานุโยคํ, สุขเสวนาธิมุตฺตนฺติ อโตฺถฯ ติ สุขิตํ กโรติฯ ติ ปีณิตํ ถูลํ กโรติฯ</p>


<p> ติ  นฎฺฐิตสภาวาฯ ชิวฺหา โน อตฺถีติ ยํ ยํ อิจฺฉนฺติ, ตํ ตํ กเถนฺติ, กทาจิ มคฺคํ กเถนฺติ, กทาจิ ผลํ กทาจิ นิพฺพานนฺติ อธิปฺปาโยฯ ติ สพฺพญฺญุตญฺญาเณน ชานเนฺตนฯ ติ ปญฺจหิ จกฺขูหิ ปสฺสเนฺตนฯ ติ  คมฺภีรภูมิํ อนุปวิโฎฺฐฯ ติ สุฎฺฐุ นิขาโตฯ ติ เอวํ ขีณาสโว อภโพฺพ นว ฐานานิ อชฺฌาจริตุํฯ ตสฺมิํ อนชฺฌาจาโร อจโล อสมฺปเวธีฯ ตตฺถ สญฺจิจฺจ ปาณํ ชีวิตา โวโรปนาทีสุ โสตาปนฺนาทโยปิ อภพฺพาฯ นฺติ วตฺถุกาเม จ กิเลสกาเม  จ สนฺนิธิํ กตฺวา ปริภุญฺชิตุํฯ ติ ยถา ปุเพฺพ คิหิภูโต ปริภุญฺชติ, เอวํ ปริภุญฺชิตุํ อภโพฺพฯ</p>


<h3>ปญฺหพฺยากรณวณฺณนา</h3>
<p> อคารมเชฺฌ วสนฺตา หิ โสตาปนฺนาทโย ยาวชีวํ คิหิพฺยญฺชเนน ติฎฺฐนฺติฯ ขีณาสโว ปน อรหตฺตํ ปตฺวาว มนุสฺสภูโต ปรินิพฺพาติ วา ปพฺพชติ วาฯ จาตุมหาราชิกาทีสุ กามาวจรเทเวสุ มุหุตฺตมฺปิ น ติฎฺฐติฯ กสฺมา? วิเวกฎฺฐานสฺส อภาวาฯ ภุมฺมเทวตฺตภาเว ปน ฐิโต อรหตฺตํ ปตฺวาปิ ติฎฺฐติฯ ตสฺส วเสน อยํ ปโญฺห อาคโตฯ ภินฺนโทสตฺตา ปนสฺส ภิกฺขุภาโว เวทิตโพฺพฯ นฺติ อตีรํ อปริเจฺฉทํ มหนฺตํฯ นฺติ อนาคตํ ปน อทฺธานํ อารพฺภ เอวํ น ปญฺญเปติ, อตีตเมว มเญฺญ สมโณ โคตโม ชานาติ, น อนาคตํฯ ตถา หิสฺส อตีเต อฑฺฒฉฎฺฐสตชาตกานุสฺสรณํ ปญฺญายติฯ อนาคเต เอวํ พหุํ อนุสฺสรณํ น ปญฺญายตีติ อิมมตฺถํ มญฺญมานา เอวํ วเทยฺยุํฯ ติ อนาคเต อปญฺญาปนํ กิํ นุ โข? ติ เกน นุ โข การเณน อชานโนฺตเยว นุ โข อนาคตํ นานุสฺสรติ, อนนุสฺสริตุกามตาย นานุสฺสรตีติฯ ติ ปจฺจกฺขํ วิย กตฺวา ทสฺสนสมตฺถตาย ทสฺสนภูเตน ญาเณน อญฺญตฺถวิหิตเกน ญาเณน อญฺญํ อารพฺภ ปวเตฺตน, อญฺญวิหิตกํ อญฺญํ อารพฺภ ปวตฺตมานํ ญาณทสฺสนํ สงฺคาเหตพฺพํ ปญฺญาเปตพฺพํ มญฺญนฺติฯ เต หิ จรโต จ ติฎฺฐโต จ สุตฺตสฺส จ ชาครสฺส จ สตตํ สมิตํ ญาณทสฺสนํ ปจฺจุปฎฺฐิตํ มญฺญนฺติ, ตาทิสญฺจ ญาณํ นาม นตฺถิฯ ตสฺมา ยถริว พาลา อพฺยตฺตา, เอวํ มญฺญนฺตีติ เวทิตโพฺพฯ</p>


<p>ติ  ปุเพฺพนิวาสานุสฺสติสมฺปยุตฺตกํฯ ติ ยตฺตกํ ญาตุํ อิจฺฉติ, ตตฺตกํ ชานิสฺสามีติ ญาณํ เปเสสิฯ อถสฺส ทุพฺพลปตฺตปุเฎ ปกฺขนฺทนาราโจ วิย อปฺปฎิหตํ  อนิวาริตํ ญาณํ คจฺฉติ, เตน ยาวตกํ อากงฺขติ ตาวตกํ อนุสฺสรติฯ นฺติ โพธิมูเล ชาตํฯ ติ จตุมคฺคญาณํ อุปฺปชฺชติฯ ติ  เตน ญาเณน ชาติมูลสฺส ปหีนตฺตา ปุน อยมนฺติมา ชาติฯ ติ อปรมฺปิ ญาณํ อุปฺปชฺชติฯ นฺติ น อิธโลกตฺถํ วา ปรโลกตฺถํ วา นิสฺสิตํฯ ติ ตํ ภารตยุทฺธสีตาหรณสทิสํ อนิยฺยานิกกถํ ตถาคโต น กเถติฯ นฺติ ราชกถาทิติรจฺฉานกถํฯ ติ กาลํ ชานาติฯ สเหตุกํ สการณํ กตฺวา ยุตฺตปตฺตกาเลเยว กเถติฯ</p>


<p> ติ ยถา ยถา คทิตพฺพํ, ตถา ตเถว คทนโต ทการสฺส ตการํ กตฺวา ตถาคโตติ วุจฺจตีติ อโตฺถฯ นฺติ รูปายตนํฯ นฺติ สทฺทายตนํฯ นฺติ มุตฺวา ปตฺวา คเหตพฺพโต คนฺธายตนํ รสายตนํ โผฎฺฐพฺพายตนํฯ นฺติ สุขทุกฺขาทิธมฺมายตนํฯ นฺติ ปริเยสิตฺวา วา อปริเยสิตฺวา วา ปตฺตํฯ นฺติ ปตฺตํ วา อปตฺตํ วา ปริเยสิตํฯ ติ จิเตฺตน อนุสญฺจริตํฯ ‘‘ตถาคเตน อภิสมฺพุทฺธ’’นฺติ อิมินา เอตํ ทเสฺสติ, ยญฺหิ อปริมาณาสุ โลกธาตูสุ อิมสฺส สเทวกสฺส โลกสฺส นีลํ ปีตกนฺติอาทิ รูปารมฺมณํ จกฺขุทฺวาเร อาปาถมาคจฺฉติ, ‘‘อยํ สโตฺต อิมสฺมิํ ขเณ อิมํ นาม รูปารมฺมณํ ทิสฺวา สุมโน วา ทุมฺมโน วา มชฺฌโตฺต วา ชาโต’’ติ สพฺพํ ตํ ตถาคตสฺส เอวํ อภิสมฺพุทฺธํ ฯ ตถา ยํ อปริมาณาสุ โลกธาตูสุ อิมสฺส สเทวกสฺส โลกสฺส เภริสโทฺท มุทิงฺคสโทฺทติอาทิ สทฺทารมฺมณํ โสตทฺวาเร อาปาถมาคจฺฉติฯ มูลคโนฺธ ตจคโนฺธติอาทิ คนฺธารมฺมณํ ฆานทฺวาเร อาปาถมาคจฺฉติฯ มูลรโส ขนฺธรโสติอาทิ รสารมฺมณํ ชิวฺหาทฺวาเร อาปาถมาคจฺฉติฯ กกฺขฬํ มุทุกนฺติอาทิ ปถวีธาตุเตโชธาตุวาโยธาตุเภทํ โผฎฺฐพฺพารมฺมณํ กายทฺวาเร อาปาถมาคจฺฉติฯ ‘‘อยํ สโตฺต อิมสฺมิํ ขเณ อิมํ นาม โผฎฺฐพฺพารมฺมณํ ผุสิตฺวา สุมโน วา ทุมฺมโน วา มชฺฌโตฺต วา ชาโต’’ติ สพฺพํ ตํ ตถาคตสฺส เอวํ อภิสมฺพุทฺธํฯ ตถา ยํ อปริมาณาสุ โลกธาตูสุ อิมสฺส สเทวกสฺส โลกสฺส สุขทุกฺขาทิเภทํ ธมฺมารมฺมณํ มโนทฺวารสฺส อาปาถมาคจฺฉติ, ‘‘อยํ สโตฺต อิมสฺมิํ ขเณ อิทํ นาม ธมฺมารมฺมณํ วิชานิตฺวา สุมโน วา ทุมฺมโน วา มชฺฌโตฺต วา ชาโต’’ติ สพฺพํ ตํ ตถาคตสฺส เอวํ อภิสมฺพุทฺธํฯ</p>


<p>ยญฺหิ , จุนฺท, อิเมสํ สตฺตานํ ทิฎฺฐํ สุตํ มุตํ วิญฺญาตํ ตตฺถ ตถาคเตน อทิฎฺฐํ วา อสุตํ วา อมุตํ วา อวิญฺญาตํ วา นตฺถิฯ อิมสฺส มหาชนสฺส ปริเยสิตฺวา ปตฺตมฺปิ อตฺถิ, ปริเยสิตฺวา อปฺปตฺตมฺปิ อตฺถิฯ อปริเยสิตฺวา ปตฺตมฺปิ อตฺถิ, อปริเยสิตฺวา อปฺปตฺตมฺปิ  อตฺถิฯ สพฺพมฺปิ ตํ ตถาคตสฺส อปฺปตฺตํ นาม นตฺถิ, ญาเณน อสจฺฉิกตํ นามฯ ‘‘ตสฺมา ตถาคโตติ วุจฺจตี’’ติฯ ยํ ยถา โลเกน คตํ ตสฺส ตเถว คตตฺตา ‘‘ตถาคโต’’ติ วุจฺจติฯ ปาฬิยํ ปน อภิสมฺพุทฺธนฺติ วุตฺตํ, ตํ คตสเทฺทน เอกตฺถํฯ อิมินา นเยน สพฺพวาเรสุ ‘‘ตถาคโต’’ติ นิคมนสฺส อโตฺถ เวทิตโพฺพ, ตสฺส ยุตฺติ  ตถาคตสทฺทวิตฺถาเร วุตฺตาเยวฯ</p>


<h3>อพฺยากตฎฺฐานวณฺณนา</h3>
<p> เอวํ อตฺตโน อสมตํ อนุตฺตรตํ สพฺพญฺญุตํ ธมฺมราชภาวํ กเถตฺวา อิทานิ ‘‘ปุถุสมณพฺราหฺมณานํ ลทฺธีสุ มยา อญฺญาตํ อทิฎฺฐํ นาม นตฺถิ, สพฺพํ มม ญาณสฺส อโนฺตเยว ปริวตฺตตี’’ติ สีหนาทํ นทโนฺต ติอาทิมาหฯ ตตฺถ ติ สโตฺตฯ นฺติ อิธโลกปรโลกอตฺถสํหิตํ น โหติฯ นฺติ นวโลกุตฺตรธมฺมนิสฺสิตํ น โหติฯ   นฺติ สิกฺขตฺตยสงฺคหิตสฺส สกลสาสนพฺรหฺมจริยสฺส อาทิภูตํ น โหติฯ</p>


<p> ติอาทีสุ ตณฺหํ ฐเปตฺวา อวเสสา เตภุมฺมกา ธมฺมา อิทํ ทุกฺขนฺติ พฺยากตํฯ ตเสฺสว ทุกฺขสฺส ปภาวิกา ชนิกา ตณฺหา ติ พฺยากตํฯ อุภินฺนํ อปฺปวตฺติ ติ พฺยากตํฯ ทุกฺขปริชานโน สมุทยปชหโน นิโรธสจฺฉิกรโณ อริยมโคฺค ติ พฺยากตํฯ ‘‘เอตญฺหิ, อาวุโส, อตฺถสํหิต’’นฺติอาทีสุ เอตํ อิธโลกปรโลกอตฺถนิสฺสิตํ นวโลกุตฺตรธมฺมนิสฺสิตํ สกลสาสนพฺรหฺมจริยสฺส อาทิ ปธานํ ปุพฺพงฺคมนฺติ อยมโตฺถฯ</p>


<h3>ปุพฺพนฺตสหคตทิฎฺฐินิสฺสยวณฺณนา</h3>
<p> อิทานิ ยํ ตํ มยา น พฺยากตํ, ตํ อชานเนฺตน น พฺยากตนฺติ มา เอวํ สญฺญมกํสุฯ ชานโนฺตว อหํ เอวํ ‘‘เอตสฺมิํ พฺยากเตปิ อโตฺถ นตฺถี’’ติ  น พฺยากริํฯ ยํ ปน ยถา พฺยากาตพฺพํ, ตํ มยา พฺยากตเมวาติ สีหนาทํ นทโนฺต ปุน ติอาทิมาหฯ ตตฺถ ทิฎฺฐิโยว  ทิฎฺฐินิสฺสิตกา ทิฎฺฐิคติกาติ อโตฺถฯ นฺติ อิทเมว ทสฺสนํ สจฺจํฯ นฺติ อเญฺญสํ วจนํ โมฆํฯ ติ อสยํ กโตฯ</p>


<p> ติ  เตสุ สมณพฺราหฺมเณสุฯ ติ, อาวุโส, ยํ ตุเมฺหหิ สสฺสโต อตฺตา จ โลโก จาติ วุจฺจติ, อิทมตฺถิ นุ โข อุทาหุ นตฺถีติ เอวมหํ เต ปุจฺฉามีติ อโตฺถฯ ติ ยํ ปน เต ‘‘อิทเมว สจฺจํ โมฆมญฺญ’’นฺติ วทนฺติ, ตํ เตสํ นานุชานามิฯ ติ ทิฎฺฐิปญฺญตฺติยาฯ นฺติ สเมน ญาเณน สมํฯ ติ ยา อยํ อธิปญฺญตฺติ นามฯ เอตฺถ อหเมว ภิโยฺย อุตฺตริตโร น มยา สโม อตฺถิฯ ตตฺถ ยญฺจ วุตฺตํ ‘‘ปญฺญตฺติยาติ ยญฺจ อธิปญฺญตฺตี’’ติ อุภยเมตํ อตฺถโต เอกํฯ เภทโต หิ ปญฺญตฺติ อธิปญฺญตฺตีติ ทฺวยํ โหติฯ ตตฺถ ปญฺญตฺติ นาม ทิฎฺฐิปญฺญตฺติฯ อธิปญฺญตฺติ นาม ขนฺธปญฺญตฺติ ธาตุปญฺญตฺติ อายตนปญฺญตฺติ อินฺทฺริยปญฺญตฺติ สจฺจปญฺญตฺติ ปุคฺคลปญฺญตฺตีติ เอวํ วุตฺตา ฉ ปญฺญตฺติโยฯ อิธ ปน ปญฺญตฺติยาติ เอตฺถาปิ  ปญฺญตฺติ เจว อธิปญฺญตฺติ จ อธิเปฺปตา, อธิปญฺญตฺตีติ เอตฺถาปิฯ ภควา หิ ปญฺญตฺติยาปิ อนุตฺตโร, อธิปญฺญตฺติยาปิ อนุตฺตโรฯ เตนาห – ‘‘อหเมว ตตฺถ ภิโยฺย ยทิทํ อธิปญฺญตฺตี’’ติฯ</p>


<p> ติ ปชหนตฺถํฯ ติ ตเสฺสว เววจนํฯ ติ กถิตาฯ ติ ฐปิตาฯ สติปฎฺฐานภาวนาย หิ ฆนวินิโพฺภคํ กตฺวา สพฺพธเมฺมสุ ยาถาวโต ทิเฎฺฐสุ ‘‘สุทฺธสงฺขารปุโญฺชยํ นยิธ สตฺตูปลพฺภตี’’ติ สนฺนิฎฺฐานโต สพฺพทิฎฺฐินิสฺสยานํ ปหานํ โหตีติฯ เตน วุตฺตํฯ ทิฎฺฐินิสฺสยานํ ปหานาย สมติกฺกมาย เอวํ มยา อิเม จตฺตาโร สติปฎฺฐานา เทสิตา ปญฺญตฺตา’’ติฯ เสสํ สพฺพตฺถ อุตฺตานตฺถเมวาติฯ</p>

</p>

</p>





