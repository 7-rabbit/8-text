<h1>๕. จมฺมกฺขนฺธกํ</h1>
<h3>โสณโกฬิวิสวตฺถุกถาวณฺณนา</h3>
<p> จมฺมกฺขนฺธเก   นฺติ อุณฺณามยํ ปาวารณํฯ นฺติ วิหารปจฺจเนฺต ฉายายํฯ วิหารสฺส วฑฺฒมานจฺฉายายนฺติปิ วทนฺติฯ</p>


<h3>โสณสฺส ปพฺพชฺชากถาวณฺณนา</h3>
<p> สุตฺตโตฺถ ปน สุตฺตวณฺณนาโตเยว คเหตโพฺพติ เอตฺถายํ สุตฺตวณฺณนาฯ ติ (อ. นิ. อฎฺฐ. ๓.๖.๕๕) เอวํนามเก วเนฯ ตสฺมิํ กิร ปฎิปาฎิยา ปญฺจ จงฺกมนสตานิ มาปิตานิ, เตสุ เถโร อตฺตโน สปฺปายํ จงฺกมนํ คเหตฺวา สมณธมฺมํ กโรติฯ ตสฺส อารทฺธวีริยสฺส หุตฺวา จงฺกมโต ปาทตลานิ ภิชฺชิํสุ, ชาณูหิ จงฺกมโต ชาณุกานิปิ หตฺถตลานิปิ ภิชฺชิํสุ, ฉิทฺทานิ อเหสุํฯ เอวํ อารทฺธวีริโย วิหรโนฺต โอภาสนิมิตฺตมตฺตกมฺปิ ทเสฺสตุํ นาสกฺขิฯ ตสฺส วีริเยน กิลมิตกายสฺส จงฺกมนโกฎิยํ ปาสาณผลเก นิสินฺนสฺส โย วิตโกฺก อุทปาทิ, ตํ ทเสฺสตุํ ติอาทิ วุตฺตํฯ ตตฺถ ติ ปริปุณฺณปคฺคหิตวีริยาฯ ติ ‘‘สเจ อหํ อุคฺฆฎิตญฺญู วา วิปญฺจิตญฺญู วา เนโยฺย วา, น เม จิตฺตํ น วิมุเจฺจยฺย, อทฺธา ปน ปทปรโม, เยน เม จิตฺตํ น มุจฺจตี’’ติ สนฺนิฎฺฐานํ กตฺวา ติอาทีนิ จิเนฺตสิฯ ตตฺถ ติ อุปโยคเตฺถ ปจฺจตฺตํฯ</p>


<p>ติ เถรสฺส จิตฺตาจารํ ญตฺวา ‘‘อยํ โสโณ อชฺช สีตวเน ปธานภูมิยํ นิสิโนฺน อิมํ วิตกฺกํ วิตเกฺกติ, คนฺตฺวาสฺส วิตกฺกํ สโหฑฺฒํ คณฺหิตฺวา วีโณปมกมฺมฎฺฐานํ กเถสฺสามี’’ติ สีตวเน ปาตุรโหสิฯ ติ ปธานิกภิกฺขู อตฺตโน วสนฎฺฐาเน โอวทิตุํ อาคตสฺส พุทฺธสฺส ภควโต นิสีทนตฺถํ ยถาลาเภน อาสนมฺปิ ปญฺญเปตฺวาว ปธานํ กโรนฺติ , อญฺญํ อลภมานา ปุราณปณฺณานิ สงฺฆริตฺวา อุปริ สงฺฆาฎิํ ปญฺญเปนฺติฯ เถโรปิ อาสนํ ปญฺญเปตฺวาว ปธานํ อกาสิ, ตํ สนฺธาย วุตฺตํ ‘‘ปญฺญเตฺต อาสเน’’ติฯ</p>


<p>  ติ สตฺถา ‘‘อิมสฺส ภิกฺขุโน อวเสสกมฺมฎฺฐาเนน อโตฺถ นตฺถิ, อยํ คนฺธพฺพสิเปฺป เฉโก จิณฺณวสี, อตฺตโน วิสเย กถิยมาเน ขิปฺปเมว สลฺลเกฺขสฺสตี’’ติ วีโณปมํ กเถตุํ ‘‘ตํ กิํ มญฺญสี’’ติอาทิมาหฯ  นาม วีณาย วาทนกุสลตา, โส จ ตตฺถ กุสโลฯ มาตาปิตโร หิสฺส ‘‘อมฺหากํ ปุโตฺต อญฺญํ สิปฺปํ สิกฺขโนฺต กาเยน กิลมิสฺสติ, อิทํ ปน อาสเน นิสิเนฺนเนว สกฺกา อุคฺคณฺหิตุ’’นฺติ คนฺธพฺพสิปฺปเมว อุคฺคณฺหาเปสุํฯ ตสฺส –</p>


<p>
‘‘สตฺต สรา ตโย คามา, มุจฺฉนา เอกวีสติ;  
  
ฐานา เอกูนปญฺญาส, อิเจฺจเต สรมณฺฑลา’’ติฯ –  
</p>
  
<p>อาทิกํ คนฺธพฺพสิปฺปํ สพฺพเมว ปคุณํ อโหสิฯ ติ อติอายตา ขรมุจฺฉนาฯ ติ สรสมฺปนฺนาฯ ติ กมฺมกฺขมา กมฺมโยคฺคาฯ ติ มนฺทมุจฺฉนาฯ ติ มชฺฌิเม สเร ฐเปตฺวา มุจฺฉิตาฯ</p>


<p>นฺติ อติคาฬฺหํฯ ติ อุทฺธตภาวาย สํวตฺตติฯ นฺติ อติสิถิลํฯ ติ กุสีตภาวตฺถายฯ ติ วีริยสมฺปยุตฺตํ สมถํ อธิฎฺฐาหิ, วีริยํ สมเถน โยเชหีติ อโตฺถฯ ติ สทฺธาทีนํ อินฺทฺริยานํ สมตํ สมภาวํ อธิฎฺฐาหิฯ ตตฺถ สทฺธํ ปญฺญาย, ปญฺญญฺจ สทฺธาย, วีริยํ สมาธินา, สมาธิญฺจ วีริเยน โยชยตา อินฺทฺริยานํ สมตา อธิฎฺฐิตา นาม โหติฯ สติ ปน สพฺพตฺถิกา, สา สทาปิ พลวตีเยว วฎฺฎติฯ ตญฺจ ปน เนสํ โยชนาวิธานํ  (วิสุทฺธิ. ๑.๖๐-๖๒) อาคตนเยน เวทิตพฺพํฯ ติ ตสฺมิญฺจ สมภาเว สติ เยน อาทาเส มุขพิเมฺพเนว นิมิเตฺตน อุปฺปชฺชิตพฺพํ, ตํ สมถนิมิตฺตํ วิปสฺสนานิมิตฺตํ มคฺคนิมิตฺตํ ผลนิมิตฺตญฺจ คณฺห นิพฺพเตฺตหีติ เอวมสฺส สตฺถา อรหเตฺต ปกฺขิปิตฺวา กมฺมฎฺฐานํ กเถสิฯ</p>


<p>ติ สมถนิมิตฺตญฺจ วิปสฺสนานิมิตฺตญฺจ อคฺคเหสิฯ ติ อสหาโยฯ ติ วตฺถุกาเมหิ จ กิเลสกาเมหิ จ กาเยน เจว จิเตฺตน จ วูปกโฎฺฐฯ ติ  กมฺมฎฺฐาเน สติํ  อวิชหโนฺตฯ ติ กายิกเจตสิกวีริยาตาเปน อาตาโปฯ อาตปฺปติ กิเลเสหีติ อาตาโป, วีริยํฯ ติ กาเย จ ชีวิเต จ อนเปกฺขตาย เปสิตโตฺต วิสฺสฎฺฐอตฺตภาโว, นิพฺพาเน วา เปสิตจิโตฺตฯ ติ กมฺมฎฺฐานารมฺภโต น จิเรเนวฯ ติ เอโกฯ นฺติ ภควโต สาวกานํ อรหนฺตานํ อพฺภนฺตโร เอโก มหาสาวโก อโหสีติ อโตฺถฯ</p>


<p> ติ วุตฺถพฺรหฺมจริยวาโสฯ ติ จตูหิ มเคฺคหิ กตฺตพฺพํ กตฺวา ฐิโตฯ ติ ขนฺธภารํ กิเลสภารํ อภิสงฺขารภารญฺจ โอตาเรตฺวา ฐิโตฯ ติ สทโตฺถ วุจฺจติ อรหตฺตํ, ตํ ปโตฺตติ อโตฺถฯ ติ ขีณภวพนฺธโนฯ ติ สมฺมา เหตุนา การเณน ชานิตฺวา วิมุโตฺตฯ ติ ฉ การณานิฯ ติ ปฎิวิชฺฌิตฺวา ปจฺจกฺขํ กตฺวา ฐิโต โหติฯ ติอาทิ สพฺพํ อรหตฺตวเสน วุตฺตํฯ อรหตฺตญฺหิ สพฺพกิเลเสหิ นิกฺขนฺตตฺตา  เตเหว ปวิวิตฺตตฺตา  พฺยาปชฺชาภาวโต  อุปาทานสฺส ขยเนฺต อุปฺปนฺนตฺตา  ตณฺหาย ขยเนฺต อุปฺปนฺนตฺตา  สโมฺมหาภาวโต ติ จ วุจฺจติฯ</p>


<p>นฺติ ปฎิเวธรหิตํ เกวลํ ปฎิเวธปญฺญาย อสมฺมิสฺสํ สทฺธามตฺตกํฯ นฺติ ปุนปฺปุนํ กรเณน วฑฺฒิํฯ ติ มคฺคปฎิเวเธน ราคสฺส วิหตตฺตาเยว เนกฺขมฺมสงฺขาตํ อรหตฺตํ ปฎิวิชฺฌิตฺวา สจฺฉิกตฺวา ฐิโต โหติ, ผลสมาปตฺติวิหาเรน วิหรติ, ตนฺนินฺนมานโสเยว โหตีติ อโตฺถฯ เสสปเทสุปิ เอเสว นโยฯ</p>


<p>นฺติ จตุปจฺจยลาภญฺจ เตสํเยว สุกตภาวญฺจ วณฺณภณนญฺจฯ ติ อิจฺฉมาโน ปตฺถยมาโนฯ ติ ‘‘ปวิเวเก อธิมุโตฺต อห’’นฺติ เอวํ อรหตฺตํ พฺยากโรตีติ อโตฺถฯ</p>


<p>นฺติ สีลญฺจ วตญฺจ ปรามสิตฺวา คหิตคฺคหณมตฺตํฯ ติ สารภาเวน ชานโนฺตฯ ติ  อพฺยาปชฺชํ อรหตฺตํ พฺยากโรติฯ อิมินาว นเยน สพฺพวาเรสุ อโตฺถ ทฎฺฐโพฺพฯ อปิเจตฺถ ‘‘เนกฺขมฺมาธิมุโตฺตติ อิมสฺมิํเยว อรหตฺตํ กถิตํ, เสเสสุ ปญฺจสุ นิพฺพาน’’นฺติ เอเก วทนฺติฯ อปเร ‘‘อสโมฺมหาธิมุโตฺตติ  เอเตฺถว นิพฺพานํ กถิตํ, เสเสสุ อรหตฺต’’นฺติ วทนฺติฯ อยํ ปเนตฺถ สาโร – ‘‘สเพฺพเสฺวเวเตสุ อรหตฺตมฺปิ นิพฺพานมฺปิ กถิตเมวาติฯ</p>


<p>ติ พลวโนฺต ทิพฺพรูปสทิสาฯ ติ เอตสฺส ขีณาสวสฺส จิตฺตํ คเหตฺวา ฐาตุํ น สโกฺกนฺติฯ กิเลสา หิ อุปฺปชฺชมานา จิตฺตํ คณฺหนฺติ นามฯ นฺติ อมิสฺสกตํฯ กิเลสา หิ อารมฺมเณน สทฺธิํ จิตฺตํ มิสฺสํ กโรนฺติ, เตสํ อภาวา อมิสฺสีกตํฯ นฺติ ปติฎฺฐิตํฯ นฺติ อจลนปฺปตฺตํฯ ติ ตสฺส เจส จิตฺตสฺส อุปฺปาทมฺปิ วยมฺปิ ปสฺสติฯ ติ พลวา วาตกฺขโนฺธฯ ติ เอกภาเคน จาเลตุํ น สกฺกุเณยฺยฯ ติ ถูณํ วิย สพฺพภาคโต กเมฺปตุํ น สกฺกุเณยฺยฯ ติ เวเธตฺวา ปเวเธตฺวา ปาเตตุํ น สกฺกุเณยฺยฯ</p>


<p>ติ อรหตฺตํ ปฎิวิชฺฌิตฺวา ฐิตสฺสฯ เสสปเทสุปิ อรหตฺตเมว กถิตํฯ ติ อุปโยคเตฺถ สามิวจนํฯ ติ จิตฺตสฺส จ อสโมฺมหํ อธิมุตฺตสฺสฯ นฺติ อายตนานํ อุปฺปาทญฺจ วยญฺจ ทิสฺวาฯ ติ สมฺมา เหตุนา นเยน อิมาย วิปสฺสนาย ปฎิปตฺติยา ผลสมาปตฺติวเสน จิตฺตํ วิมุจฺจติ, นิพฺพานารมฺมเณ อธิมุจฺจติฯ อถ วา อิมินา ขีณาสวสฺส ปุพฺพภาคปฎิปทา กถิตาฯ ตสฺส หิ อายตนุปฺปาทํ ทิสฺวา อิมาย วิปสฺสนาย อธิคตสฺส อริยมคฺคสฺส อานุภาเวน สพฺพกิเลเสหิ สมฺมา จิตฺตํ วิมุจฺจติฯ เอวํ ฯ ตตฺถ ติ นิพฺพุตจิตฺตสฺสฯ เสสเมตฺถ อุตฺตานตฺถเมวฯ</p>

</p>


<h3>สพฺพนีลิกาทิปฎิเกฺขปกถาวณฺณนา</h3>
<p> ติ  อภินวาริฎฺฐผลวณฺณาฯ อุทเกน ตินฺตกากปตฺตวณฺณาติปิ วทนฺติฯ</p>


<h3>อชฺฌาราเม อุปาหนปฎิเกฺขปกถาวณฺณนา</h3>
<p> อภิชีวนฺติ  เอเตนาติ ฯ กินฺตํ? สิปฺปํฯ เตนาห ติอาทิฯ</p>


<h3>กฎฺฐปาทุกาทิปฎิเกฺขปกถาวณฺณนา</h3>
<p> ติ อุณฺณาโลมมยกมฺพเลหิ, อุณฺณาโลเมหิ เอว วา กตปาทุกาฯ นฺติอาทีสุ ‘‘โมกฺขาธิปฺปาเยน วิสาณาทีสุ คเหตุํ วฎฺฎตี’’ติ  วุตฺตํฯ</p>


<h3>ยานาทิปฎิเกฺขปกถาวณฺณนา</h3>
<p> นฺติ เอตฺถ ‘‘อนุชานามิ, ภิกฺขเว, ปุริสยุตฺตํ, อนุชานามิ, ภิกฺขเว, หตฺถวฎฺฎก’’นฺติ เอวํ ปเจฺจกวากฺยปริสมาปนํ อธิเปฺปตนฺติ อาห ติฯ นฺติ ปีฐกยานํฯ นฺติ อโนฺทลิกาเยตํ อธิวจนํฯ</p>


<h3>อุจฺจาสยนมหาสยนปฎิเกฺขปกถาวณฺณนา</h3>
<p> ติ อาหริมานิ วาฬรูปานิฯ ‘‘อกปฺปิยรูปากุโล อกปฺปิยมโญฺจ ปลฺลโงฺก’’ติ  วุตฺตํฯ ติ จตุรงฺคุลาธิกโลโม กาฬโกชโวฯ ‘‘จตุรงฺคุลาธิกานิ กิร ตสฺส โลมานี’’ติ วจนโต จตุรงฺคุลโต เหฎฺฐา วฎฺฎตีติ วทนฺติฯ ติ ภิตฺติเจฺฉทาทิวเสน วิจิโตฺร อุณฺณามยตฺถรโณฯ ติ อุณฺณามยโลหิตตฺถรโณฯ ติ รุกฺขตูลลตาตูลโปฎกีตูลสงฺขาตานํ ติณฺณํ ตูลานํ อญฺญตรปุณฺณา ตูลิกาฯ ติ  อุภโตทสํ อุณฺณามยตฺถรณํฯ ติ เอกโตทสํ อุณฺณามยตฺถรณ’’นฺติ  (ที. นิ. อฎฺฐ. ๑.๑๕) วุตฺตํ,  ปน ‘‘อุทฺทโลมีติ เอกโต อุคฺคตปุปฺผํฯ เอกนฺตโลมีติ อุภโต อุคฺคตปุปฺผ’’นฺติ วุตฺตํฯ นฺติ โกเสยฺยกสฎมย’’นฺติ  วุตฺตํฯ นฺติ รตนปริสิพฺพนรหิตํฯ  ปเนตฺถ ‘‘ฐเปตฺวา  ตูลิกํ สพฺพาเนว โคนกาทีนิ รตนปริสิพฺพิตานิ วฎฺฎนฺตี’’ติ วุตฺตํฯ ตตฺถ ‘‘ฐเปตฺวา ตูลิก’’นฺติ เอเตน รตนปริสิพฺพนรหิตาปิ ตูลิกา น วฎฺฎตีติ ทีเปติฯ ‘‘รตนปริสิพฺพิตานิ วฎฺฎนฺตี’’ติ อิมินา ปน ยานิ รตนปริสิพฺพิตานิ, ตานิ ภูมตฺถรณวเสน ยถานุรูปํ มญฺจาทีสุ จ อุปเนตุํ วฎฺฎตีติ ทีปิตนฺติ เวทิตพฺพํฯ เอตฺถ จ วินยปริยายํ ปตฺวา ครุเก ฐาตพฺพตฺตา อิธ วุตฺตนเยเนเวตฺถ วินิจฺฉโย เวทิตโพฺพฯ สุตฺตนฺติกเทสนายํ ปน คหฎฺฐานมฺปิ วเสน วุตฺตตฺตา เตสํ สงฺคณฺหนตฺถํ ‘‘ฐเปตฺวา ตูลิกํ…เป.… วฎฺฎนฺตี’’ติ วุตฺตนฺติ อปเรฯ</p>


<p>ติ อชินมิคจเมฺมหิฯ ตานิ กิร จมฺมานิ สุขุมตรานิ, ตสฺมา ทุปฎฺฎติปฎฺฎานิ กตฺวา สิพฺพนฺติฯ เตน วุตฺตํ ติฯ อุตฺตรํ อุปริภาคํ ฉาเทตีติ  วิตานํ, ตญฺจ โลหิตวิตานํ อิธาธิเปฺปตนฺติ อาห ติฯ ‘‘รตฺตวิตาเนสุ จ กาสาวํ วฎฺฎติ, กุสุมฺภาทิรตฺตเมว น วฎฺฎตี’’ติ  วุตฺตํฯ นฺติ ปมาณาติกฺกนฺตํ อุปธานํฯ เอตฺถ จ กิญฺจาปิ  (ที. นิ อฎฺฐ. ๑.๑๕) ‘‘อโลหิตกานิ เทฺวปิ วฎฺฎนฺติเยว, ตโต อุตฺตริ ลภิตฺวา อเญฺญสํ ทาตพฺพานิ, ทาตุํ อสโกฺกโนฺต มเญฺจ ติริยํ อตฺถริตฺวา อุปริ ปจฺจตฺถรณํ ทตฺวา นิปชฺชิตุมฺปิ ลภตี’’ติ อวิเสเสน วุตฺตํ,  (จูฬว. อฎฺฐ. ๒๙๗) ปน ‘‘อคิลานสฺส สีสุปธานญฺจ ปาทุปธานญฺจาติ ทฺวยเมว วฎฺฎติ, คิลานสฺส พิโมฺพหนานิ สนฺถริตฺวา อุปริ ปจฺจตฺถรณํ ทตฺวา นิปชฺชิตุมฺปิ วฎฺฎตี’’ติ วุตฺตตฺตา คิลาโนเยว มเญฺจ ติริยํ อตฺถริตฺวา นิปชฺชิตุํ ลภตีติ เวทิตพฺพํฯ</p>

</p>


<h3>คิหิวิกตานุญฺญาตาทิกถาวณฺณนา</h3>
<p>   นฺติ อปสฺสาย นิสีทิตุํฯ</p>


<h3>โสณกุฎิกณฺณวตฺถุกถาวณฺณนา</h3>
<p> ติ เอตฺถ ‘‘ปวเตฺต ปพฺพเต’’ติปิ ปฐนฺติ, ปวตฺตนามเก ปพฺพเตติ อโตฺถฯ ติอาทีสุ (อุทา. อฎฺฐ. ๔๖) นาเมน โสโณ นาม, ตีหิ สรณคมเนหิ  อุปาสกตฺตปฎิเวทเนน อุปาสโก, โกฎิอคฺฆนกสฺส กณฺณปิฬนฺธนสฺส ธารเณน ‘‘โกฎิกโณฺณ’’ติ จ วตฺตเพฺพ ‘‘กุฎิกโณฺณ’’ติ เอวํ อภิญฺญาโต, น สุกุมารโสโณติ อธิปฺปาโยฯ อยญฺหิ อายสฺมโต มหากจฺจานสฺส สนฺติเก ธมฺมํ สุตฺวา สาสเน อภิปฺปสโนฺน สรเณสุ จ สีเลสุ จ ปติฎฺฐิโต ปปตเก ปพฺพเต ฉายูทกสมฺปเนฺน ฐาเน วิหารํ กาเรตฺวา เถรํ ตตฺถ วสาเปตฺวา จตูหิ ปจฺจเยหิ อุปฎฺฐาติฯ เตน วุตฺตํ ติฯ</p>


<p>โส กาเลน กาลํ เถรสฺส อุปฎฺฐานํ คจฺฉติ, เถโร จสฺส ธมฺมํ เทเสติ, เตน สํเวคพหุโล ธมฺมจริยายํ อุสฺสาหชาโต วิหรติฯ โส เอกทา สเตฺถน สทฺธิํ วาณิชฺชตฺถาย อุเชฺชนิํ คจฺฉโนฺต อนฺตรามเคฺค อฎวิยํ สเตฺถ นิวิเฎฺฐ รตฺติยํ ชนสมฺพาธภเยน เอกมนฺตํ อปกฺกมฺม นิทฺทํ อุปคญฺฉิฯ สโตฺถ ปจฺจูสเวลายํ อุฎฺฐาย คโต, น เอโกปิ โสณํ ปโพเธสิ, สเพฺพ วิสฺสริตฺวา อคมิํสุฯ โส ปภาตาย รตฺติยา ปพุชฺฌิตฺวา อุฎฺฐาย กญฺจิ อปสฺสโนฺต สเตฺถน คตมคฺคํ คเหตฺวา สีฆํ สีฆํ คจฺฉโนฺต เอกํ วฎรุกฺขํ อุปคญฺฉิฯ ตตฺถ อทฺทส เอกํ มหากายํ วิรูปทสฺสนํ พีภจฺฉํ ปุริสํ อฎฺฐิโต มุตฺตานิ อตฺตโน มํสานิ สยเมว ขาทนฺตํ, ทิสฺวาน ‘‘โกสิ ตฺว’’นฺติ ปุจฺฉิฯ เปโตสฺมิ, ภเนฺตติฯ กสฺมา เอวํ กโรสีติ? อตฺตโน ปุพฺพกเมฺมนาติฯ กิํ ปน ตํ กมฺมนฺติ? อหํ ปุเพฺพ ภารุกจฺฉนครวาสี กูฎวาณิโช หุตฺวา ปเรสํ สนฺตกํ วเญฺจตฺวา ขาทิํ, สมเณ จ ภิกฺขาย อุปคเต ‘‘ตุมฺหากํ มํสํ ขาทถา’’ติ อโกฺกสิํ, เตน กเมฺมน เอตรหิ อิมํ ทุกฺขํ อนุภวามีติฯ ตํ สุตฺวา โสโณ อติวิย สํเวคํ ปฎิลภิฯ</p>


<p>ตโต  ปรํ คจฺฉโนฺต มุขโต ปคฺฆริตกาฬโลหิเต เทฺว เปตทารเก ปสฺสิตฺวา ตเถว ปุจฺฉิ, เตปิสฺส อตฺตโน กมฺมํ กเถสุํฯ เต กิร ภารุกจฺฉนคเร ทารกกาเล คนฺธวาณิชฺชาย ชีวิกํ กเปฺปนฺตา อตฺตโน มาตริ ขีณาสเว นิมเนฺตตฺวา โภเชนฺติยา เคหํ คนฺตฺวา ‘‘อมฺหากํ สนฺตกํ กสฺมา สมณานํ เทสิ, ตยา ทินฺนํ โภชนํ ภุญฺชนกสมณานํ มุขโต กาฬโลหิตํ ปคฺฆรตู’’ติ อโกฺกสิํสุฯ เต เตน กเมฺมน นิรเย ปจฺจิตฺวา ตสฺส วิปากาวเสเสน เปตโยนิยํ นิพฺพตฺติตฺวา ตทา อิมํ ทุกฺขํ อนุภวนฺติฯ ตมฺปิ สุตฺวา โสโณ อติวิย สํเวคชาโต อโหสิฯ</p>


<p>โส อุเชฺชนิํ คนฺตฺวา ตํ กรณียํ ตีเรตฺวา กุรรฆรํ ปจฺจาคโต เถรํ อุปสงฺกมิตฺวา กตปฎิสนฺถาโร ตมตฺถํ อาโรเจสิฯ เถโรปิสฺส ปวตฺตินิวตฺตีสุ อาทีนวานิสํเส วิภาเวโนฺต ธมฺมํ  เทเสสิฯ โส เถรํ วนฺทิตฺวา เคหํ คโต สายมาสํ ภุญฺชิตฺวา สยนํ อุปคโต โถกํเยว นิทฺทายิตฺวา ปพุชฺฌิตฺวา สยนตเล นิสชฺช ยถาสุตํ ธมฺมํ ปจฺจเวกฺขิตุํ อารโทฺธฯ ตสฺส ตํ ธมฺมํ ปจฺจเวกฺขโต เต จ เปตตฺตภาเว อนุสฺสรโต สํสารทุกฺขํ อติวิย ภยานกํ หุตฺวา อุปฎฺฐาสิ, ปพฺพชฺชาย จิตฺตํ นมิฯ โส วิภาตาย รตฺติยา สรีรปฎิชคฺคนํ กตฺวา เถรํ อุปคนฺตฺวา อตฺตโน อชฺฌาสยํ อาโรเจตฺวา ปพฺพชฺชํ ยาจิฯ เตน วุตฺตํ ติฯ</p>


<p>ตตฺถ ติอาทิปทานํ อยํ สเงฺขปโตฺถ – เยน เยน อากาเรน อโยฺย มหากจฺจาโน ธมฺมํ เทเสติ อาจิกฺขติ ปญฺญเปติ ปฎฺฐเปติ วิวรติ วิภชติ อุตฺตานิํ กโรติ ปกาเสติ, เตน เตน เม อุปปริกฺขโต เอวํ โหติ ‘‘ยเทตํ สิกฺขตฺตยพฺรหฺมจริยํ เอกมฺปิ ทิวสํ อขณฺฑํ กตฺวา จริมกจิตฺตํ ปาเปตพฺพตาย  เอกทิวสมฺปิ กิเลสมเลน อมลีนํ กตฺวา จริมกจิตฺตํ ปาเปตพฺพตาย  ลิขิตสงฺขสทิสํ โธตสงฺขสปฺปฎิภาคํ จริตพฺพํ, อิทํ น สุกรํ อคารํ อชฺฌาวสตา อคารมเชฺฌ วสเนฺตน เอกนฺตปริปุณฺณํ…เป.… จริตุ’’นฺติฯ</p>


<p>เอวํ อตฺตโน ปริวิตกฺกิตํ โสโณ อุปาสโก เถรสฺส อาโรเจตฺวา ตํ ปฎิปชฺชิตุกาโม ติอาทิมาหฯ เถโร ปน  ‘‘น ตาวสฺส ญาณํ ปริปากํ คต’’นฺติ อุปธาเรตฺวา ญาณปริปากํ อาคมยมาโน ติอาทินา ปพฺพชฺชาฉนฺทํ นิวาเรสิฯ ตตฺถ นฺติ อทุติยเสยฺยํฯ เอตฺถ จ เสยฺยาสีเสน ‘‘เอโก ติฎฺฐติ, เอโก คจฺฉติ, เอโก นิสีทตี’’ติอาทินา นเยน วุตฺตํ จตูสุ อิริยาปเถสุ กายวิเวกํ ทีเปติ, น เอกิกา หุตฺวา สยนมตฺตํฯ นฺติ ‘‘เอกภตฺติโก โหติ รตฺตูปรโต วิรโต วิกาลโภชนา’’ติ (ที. นิ. ๑.๑๐, ๑๙๔; ม. นิ. ๑.๒๙๓ อ. นิ. ๓.๗๑) เอวํ วุตฺตํ วิกาลโภชนา วิรติํ สนฺธาย วทติฯ นฺติ เมถุนวิรติพฺรหฺมจริยํ, สิกฺขตฺตยานุโยคสงฺขาตํ สาสนพฺรหฺมจริยํ วาฯ ติ โจทนเตฺถ นิปาโตฯ ติ เคเหเยวฯ ติ นิจฺจสีลอุโปสถสีลนิยมาทิเภทํ ปญฺจงฺคํ อฎฺฐงฺคํ ทสงฺคญฺจ สีลํ ตทนุรูปญฺจ สมาธิปญฺญาภาวนํ อนุยุญฺชฯ เอตญฺหิ อุปาสเกน ปุพฺพภาเค อนุยุญฺชิตพฺพํ พุทฺธสาสนํ นามฯ เตนาห นฺติฯ</p>


<p>ตตฺถ นฺติ จาตุทฺทสีปญฺจทฺทสีอฎฺฐมีปาฎิหาริกปกฺขสงฺขาเตน กาเลน ยุตฺตํ, ยถาวุตฺตกาเล วา ตุยฺหํ อนุยุญฺชนฺตสฺส ยุตฺตํ ปติรูปํ สกฺกุเณยฺยํ, น สพฺพกาลํ สพฺพนฺติ อธิปฺปาโย ฯ สพฺพเมตํ ญาณสฺส อปริปกฺกตฺตา ตสฺส กามานํ ทุปฺปหานตาย สมฺมา ปฎิปตฺติยํ โยคฺยํ การาเปตุํ วทติ, น ปพฺพชฺชาฉนฺทํ นิวาเรตุํฯ ติ ปพฺพชิตุํ อารโมฺภ อุสฺสาโหฯ ติ อินฺทฺริยานํ อปริปกฺกตฺตา สํเวคสฺส จ นาติติกฺขภาวโต วูปสมิฯ กิญฺจาปิ ปฎิปฺปสฺสมฺภิ, เถเรน วุตฺตวิธิํ ปน อนุติฎฺฐโนฺต กาเลน กาลํ เถรํ อุปสงฺกมิตฺวา ปยิรุปาสโนฺต ธมฺมํ สุณาติฯ ตสฺส วุตฺตนเยเนว ทุติยมฺปิ ปพฺพชฺชาย จิตฺตํ อุปฺปชฺชิ, เถรสฺส จ อาโรเจสิ, ทุติยมฺปิ เถโร ปฎิกฺขิปิฯ ตติยวาเร ปน ญาณสฺส ปริปกฺกภาวํ ญตฺวา ‘‘อิทานิ นํ ปพฺพาเชตุํ กาโล’’ติ เถโร ปพฺพาเชสิ, ปพฺพชิตญฺจ ตํ ตีณิ สํวจฺฉรานิ อติกฺกมิตฺวา คณํ ปริเยสิตฺวา อุปสมฺปาเทสิฯ ตํ สนฺธาย วุตฺตํ ติฯ</p>


<p>ตตฺถ ติ กติปยภิกฺขุโกฯ ตทา กิร ภิกฺขู เยภุเยฺยน มชฺฌิมเทเสเยว วสิํสุ, ตสฺมา ตตฺถ กติปยา เอว อเหสุํ ฯ เต จ เอกสฺมิํ คาเม เอโก, เอกสฺมิํ นิคเม เทฺวติ เอวํ วิสุํ วิสุํ วสิํสุฯ ติ ทุเกฺขนฯ ติ อายาเสนฯ ติ ตสฺมา ตสฺมา คามนิคมาทิโตฯ เถเรน หิ กติปเย ภิกฺขู อาเนตฺวา อเญฺญสุ อานียมาเนสุ ปุเพฺพ อานีตา เกนจิเทว กรณีเยน ปกฺกมิํสุ, กญฺจิ กาลํ อาคเมตฺวา ปุน เตสุ อานียมาเนสุ อิตเร ปกฺกมิํสุฯ เอวํ ปุนปฺปุนํ อานยเนน สนฺนิปาโต จิเรเนว อโหสิฯ เถโรปิ ตทา เอกวิหารี อโหสิฯ เตน วุตฺตํ ติฯ</p>


<p>ติ วสฺสํ อุปคนฺตฺวา วุสิตวโตฯ ติ เอวรูโป จ เอวรูโป จฯ ‘‘เอวรูปาย นาม รูปกายสมฺปตฺติยา สมนฺนาคโต, เอวรูปาย ธมฺมกายสมฺปตฺติยา สมนฺนาคโต’’ติ ติ เอตฺถ ปน ปุถุชฺชนสทฺธาย เอว อายสฺมา โสโณ ภควนฺตํ ทฎฺฐุกาโม อโหสิฯ อปรภาเค ปน สตฺถารา สทฺธิํ เอกคนฺธกุฎิยํ วสิตฺวา ปจฺจูสสมยํ อชฺฌิโฎฺฐ โสฬส อฎฺฐกวคฺคิยานิ สตฺถุ สมฺมุขา อฎฺฐิํ กตฺวา มนสิ กตฺวา สพฺพํ เจตสา สมนฺนาหริตฺวา อตฺถธมฺมปฎิสํเวที หุตฺวา ภณโนฺต ธมฺมุปสญฺหิตปาโมชฺชาทิมุเขน สมาหิโต สรภญฺญปริโยสาเน วิปสฺสนํ ปฎฺฐเปตฺวา สงฺขาเร สมฺมสโนฺต อนุปุเพฺพน อรหตฺตํ ปาปุณิฯ เอตทตฺถเมว หิสฺส ภควตา อตฺตนา สทฺธิํ เอกคนฺธกุฎิยํ วาโส อาณโตฺตติ วทนฺติฯ</p>


<p>เกจิ ปนาหุ ‘‘น จ มยา สมฺมุขา ทิโฎฺฐติ อิทํ รูปกายทสฺสนเมว สนฺธาย วุตฺตํฯ อายสฺมา หิ โสโณ ปพฺพชิตฺวา เถรสฺส สนฺติเก กมฺมฎฺฐานํ คเหตฺวา ฆเฎโนฺต วายมโนฺต อนุปสมฺปโนฺนว  โสตาปโนฺน หุตฺวา อุปสมฺปชฺชิตฺวา ‘อุปาสกาปิ โสตาปนฺนา โหนฺติ, อหมฺปิ โสตาปโนฺน, กิเมตฺถ จิตฺต’นฺติ อุปริมคฺคตฺถาย วิปสฺสนํ วเฑฺฒตฺวา อโนฺตวเสฺสเยว ฉฬภิโญฺญ หุตฺวา วิสุทฺธิปวารณาย ปวาเรสิฯ อริยสจฺจทสฺสเนน ภควโต ธมฺมกาโย ทิโฎฺฐ นาม โหติฯ วุตฺตเญฺหตํ ‘โย โข, วกฺกลิ, ธมฺมํ ปสฺสติ, โส มํ ปสฺสตี’ติ (สํ. นิ. ๓.๘๗)ฯ ตสฺมาสฺส ธมฺมกายทสฺสนํ ปเคว สิทฺธํ, ปวาเรตฺวา ปน รูปกายํ ทฎฺฐุกาโม อโหสี’’ติฯ</p>


<p>นฺติอาทิปทานํ  อโตฺถ อฎฺฐกถายเมว วุโตฺตฯ ตตฺถ นฺติ ปฎิปกฺขภูตานํ ทิฎฺฐิจิตฺตวิปฺผนฺทิตานนฺติ อโตฺถฯ นฺติ (อุทา. อฎฺฐ. ๑๐) วา ทฺวตฺติํสมหาปุริสลกฺขณอสีติอนุพฺยญฺชนพฺยามปฺปภาเกตุมาลาลงฺกตาย สมนฺตปาสาทิกาย อตฺตโน สรีรปฺปภาย สมฺปตฺติยา รูปกายทสฺสนพฺยาวฎสฺส ชนสฺส สพฺพภาคโต ปสาทาวหํฯ นฺติ ทสพลจตุเวสารชฺชฉอสาธารณญาณอฎฺฐารสอาเวณิกพุทฺธธมฺมปฺปภุติอปริมาณคุณคณสมนฺนาคตาย ธมฺมกายสมฺปตฺติยา ปริกฺขกชนสฺส ปสาทนียํ ปสีทิตพฺพยุตฺตํ ปสาทกํ วาฯ นฺติ จกฺขาทิปญฺจินฺทฺริยโลลตาวิคเมน วูปสนฺตปญฺจินฺทฺริยํฯ นฺติ ฉฎฺฐสฺส มนินฺทฺริยสฺส นิพฺพิเสวนภาวูปคมเนน วูปสนฺตมานสํฯ นฺติ โลกุตฺตรปญฺญาวิมุตฺติเจโตวิมุตฺติสงฺขาตํ อุตฺตมํ ทมถํ สมถญฺจ อนุปฺปตฺวา อธิคนฺตฺวา ฐิตํฯ นฺติ สุปริสุทฺธกายสมาจารตาย หตฺถปาทกุกฺกุจฺจาภาวโต ทวาทิอภาวโต จ กาเยน ทนฺตํฯ นฺติ สุปริสุทฺธวจีสมาจารตาย นิรตฺถกวาจาภาวโต รวาทิอภาวโต จ วาจาย คุตฺตํฯ นฺติ สุปริสุทฺธมโนสมาจารตาย อริยิทฺธิโยเคน อพฺยาวฎอปฺปฎิสงฺขุเปกฺขาภาวโต จ มนินฺทฺริยวเสน ยตินฺทฺริยํฯ นฺติ ฉนฺทาทิวเสน อคมนโต, ปหีนานํ ราคาทิกิเลสานํ อปุนาคมนโต อปจฺจาคมนโต กสฺสจิปิ อาคุสฺส สพฺพถาปิ อกรณโต, ปุนพฺภวสฺส จ อคมนโตติ อิเมหิ การเณหิ นาคํฯ เอตฺถ จ ‘‘ปาสาทิก’’นฺติ อิมินา รูปกาเยน ภควโต ปมาณภูตตํ ทีเปติ, ‘‘ปสาทนีย’’นฺติ อิมินา ธมฺมกาเยนฯ ‘‘สนฺตินฺทฺริย’’นฺติอาทินา เสเสหิ ปมาณภูตตํ ทีเปติ, เตน จตุปฺปมาณิเก โลกสนฺนิวาเส อนวเสสโต สตฺตานํ ภควโต ปมาณภาโว ปกาสิโตติ เวทิตโพฺพฯ ติ เอกคนฺธกุฎิยํฯ คนฺธกุฎิ หิ อิธ ‘‘วิหาโร’’ติ อธิเปฺปโตฯ นฺติ วสิตุํฯ</p>


<p> ติ (อุทา. อฎฺฐ. ๔๖) อโชฺฌกาเส นิสชฺชาย วีตินาเมตฺวาฯ ‘‘ยสฺมา ภควา อายสฺมโต โสณสฺส สมาปตฺติสมาปชฺชเนน ปฎิสนฺถารํ กโรโนฺต สาวกสาธารณา สพฺพา สมาปตฺติโย  อนุโลมปฎิโลมํ สมาปชฺชโนฺต พหุเทว รตฺติํ อโชฺฌกาเส นิสชฺชาย วีตินาเมตฺวา ปาเท ปกฺขาเลตฺวา วิหารํ ปาวิสิ, ตสฺมา อายสฺมาปิ โสโณ ภควโต อธิปฺปายํ ญตฺวา ตทนุรูปํ สพฺพา ตา สมาปตฺติโย สมาปชฺชโนฺต พหุเทว รตฺติํ อโชฺฌกาเส  นิสชฺชาย วีตินาเมตฺวา ปาเท ปกฺขาเลตฺวา วิหารํ ปาวิสี’’ติ เกจิ วทนฺติฯ ปวิสิตฺวา จ ภควตา อนุญฺญาโต จีวรํ ติโรกรณียํ กตฺวาปิ ภควโต ปาทปเสฺส นิสชฺชาย วีตินาเมสิฯ ติ อาณาเปสิฯ นฺติ ภิกฺขุ ตุยฺหํ ธโมฺม ภาสิตุํ อุปฎฺฐาตุ ญาณมุขํ อาคจฺฉตุ, ยถาสุตํ ยถาปริยตฺตํ ธมฺมํ ภณาหีติ อโตฺถฯ</p>


<p>ติ อฎฺฐกวคฺคภูตานิ ทีนิ (มหานิ. ๑) โสฬส สุตฺตานิฯ ติ สุตฺตุสฺสารณสเรน อภาสิ, สรภญฺญวเสน กเถสีติ อโตฺถฯ ติ อุสฺสารณาวสาเนฯ ติ สมฺมา อุคฺคหิตานิฯ ติ สุฎฺฐุ มนสิ กตานิฯ เอกโจฺจ อุคฺคหณกาเล สมฺมา อุคฺคเหตฺวาปิ ปจฺฉา สชฺฌายาทิวเสน มนสิกรณกาเล พฺยญฺชนานิ วา มิจฺฉา โรเปติ, ปทปจฺจาภฎฺฐํ วา กโรติ, น เอวมยํฯ อิมินา ปน สมฺมเทว ยถุคฺคหิตํ มนสิ กตานิฯ เตน วุตฺตํ ‘‘สุมนสิกตานีติ สุฎฺฐุ มนสิ กตานี’’ติฯ ติ อตฺถโตปิ สุฎฺฐุ อุปธาริตานิฯ อเตฺถ หิ สุฎฺฐุ อุปธาริเต สกฺกา ปาฬิ สมฺมา อุสฺสาเรตุํฯ ติ สิถิลธนิตาทีนํ ยถาวิธานํ วจเนน ปริมณฺฑลปทพฺยญฺชนาย โปริยา วาจาย สมนฺนาคโตฯ ติ วิมุตฺตายฯ เอเตนสฺส วิมุตฺตวาทิตํ ทเสฺสติฯ ติ เอลํ วุจฺจติ โทโส, ตํ น ปคฺฆรตีติ อเนลคลา, ตาย นิโทฺทสายาติ อโตฺถฯ อถ วา ติ อเนลาย จ อคลาย จ, นิโทฺทสาย อคลิตปทพฺยญฺชนาย อปริหีนปทพฺยญฺชนายาติ อโตฺถฯ ตถา หิ นํ ภควา ‘‘เอตทคฺคํ, ภิกฺขเว, มม สาวกานํ ภิกฺขูนํ กลฺยาณวากฺกรณานํ ยทิทํ โสโณ กุฎิกโณฺณ’’ติ (อ. นิ. ๑.๑๙๘, ๒๐๖) เอตทเคฺค ฐเปสิฯ ติ ยถาธิเปฺปตํ อตฺถํ ญาเปตุํ สมตฺถายฯ</p>


<p>ติ  โส กิร มชฺฌิมวยสฺส ตติเย โกฎฺฐาเส ฐิโต อากปฺปสมฺปโนฺน จ ปเรสํ จิรตรปพฺพชิโต วิย ขายติฯ ตํ สนฺธาย ภควา ปุจฺฉีติ เกจิ, ตํ อการณํฯ เอวํ สนฺตํ สมาธิสุขํ อนุภวิตุํ ยุโตฺต, เอตฺตกํ กาลํ กสฺมา ปมาทํ อาปโนฺนสีติ ปน อนุยุญฺชิตุํ สตฺถา ‘‘กติวโสฺสสี’’ติ ตํ ปุจฺฉิฯ เตเนวาห ติฯ ตตฺถ ติ กิํการณาฯ ติ เอวํ จิรายิ, เกน การเณน เอวํ จิรกาลํ ปพฺพชฺชํ อนุปคนฺตฺวา อคารมเชฺฌ วสีติ อโตฺถฯ ติ จิเรน  จิรกาเลน มยา ทิโฎฺฐฯ ติ วตฺถุกาเมสุ กิเลสกาเมสุ จฯ ติ โทโสฯ ติ กาเมสุ อาทีนเว เกนจิ ปกาเรน ทิเฎฺฐปิ น ตาวาหํ ฆราวาสโต นิกฺขมิตุํ อสกฺขิํฯ กสฺมา?  อุจฺจาวเจหิ กิจฺจกรณีเยหิ สมุปพฺยูโฬฺห อคาริยภาโวฯ เตเนวาห ติฯ</p>


<p>ติ กาเมสุ ยถาภูตํ อาทีนวทสฺสิโน จิตฺตํ จิรายิตฺวาปิ ฆราวาเส น ปกฺขนฺทติ, อญฺญทตฺถุ ปทุมปลาเส อุทกพินฺทุ วิย วินิวตฺตติเยวาติ เอตมตฺถํ สพฺพาการโต วิทิตฺวาฯ นฺติ ปวตฺติํ นิวตฺติญฺจ สมฺมเทว ชานโนฺต ปวตฺติยํ ตํนิมิเตฺต จ น กทาจิปิ รมตีติ อิทมตฺถทีปกํ อิมํ อุทานํ อุทาเนสิฯ</p>


<p>ตตฺถ ติ สพฺพสฺมิมฺปิ สงฺขารโลเก ‘‘อนิโจฺจ ทุโกฺข วิปริณามธโมฺม’’ติอาทีนวํ โทสํ ปญฺญาจกฺขุนา ปสฺสิตฺวาฯ เอเตน วิปสฺสนาจาโร กถิโตฯ นฺติ สพฺพูปธิปฎินิสฺสคฺคตฺตา นิรุปธิํ นิพฺพานธมฺมํ ยถาภูตํ ญตฺวา, นิสฺสรณวิเวกาสงฺขตามตสภาวโต มคฺคญาเณน ปฎิวิชฺฌิตฺวาฯ ‘‘ทิสฺวา ญตฺวา’’ติ อิเมสํ ปทานํ ‘‘ฆตํ ปิวิตฺวา พลํ โหติ, สีหํ ทิสฺวา ภยํ โหติ, ปญฺญาย จสฺส ทิสฺวา อาสวา ปริกฺขีณา โหนฺตี’’ติอาทีสุ (ม. นิ. ๑.๒๗๑) วิย เหตุอตฺถตา ทฎฺฐพฺพาฯ ติ กิเลเสหิ อารกตฺตา อริโย สปฺปุริโส อณุมเตฺตปิ ปาเป น รมติฯ กสฺมา? ติ สุวิสุทฺธกายสมาจาราทิตาย สุจิ สุทฺธปุคฺคโล ราชหํโส วิย อุจฺจารฎฺฐาเน ปาเป สํกิลิฎฺฐธเมฺม น รมติ นาภินนฺทติฯ ‘‘ปาโป  น รมตี สุจิ’’นฺติปิ ปาโฐ, ตสฺสโตฺถ – ปาโป ปุคฺคโล สุจิํ อนวชฺชํ โวทานธมฺมํ น รมติ, อญฺญทตฺถุ คามสูกราทโย วิย อุจฺจารฎฺฐานํ อสุจิํ สํกิเลสธมฺมํเยว รมตีติ ปฎิปกฺขโต เทสนํ ปริวเตฺตติฯ</p>

</p>


<p> ติ กาฬมุขวานรชาติฯ เสสเมตฺถ ปาฬิโต อฎฺฐกถาโต จ สุวิเญฺญยฺยเมวาติฯ</p>

</p>





