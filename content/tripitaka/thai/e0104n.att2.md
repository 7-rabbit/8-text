<h1>๑๔. ขนฺธนิเทฺทสวณฺณนา</h1>
<h3>ปญฺญากถาวณฺณนา</h3>
<p> ติ   อุปจารากาโร, อปฺปนากาโร, วสีภาวากาโร, วิตกฺกาทิสมติกฺกมากาโร, รูปาทีหิ วิรชฺชนากาโร, จุทฺทสธา จิตฺตสฺส ปริทมนากาโร, ปญฺจวิธอานิสํสาธิคมากาโรติ เอวมาทินา สเพฺพน ภาวนากาเรนฯ</p>


<p>ติ ‘‘จิตฺตํ ปญฺญ’’นฺติ เอวํ เทสนากฺกเมน, ปฎิปตฺติกฺกเมน จ ตสฺส สมาธิสฺส อนนฺตราฯ ปญฺญา ภาเวตพฺพา สมาธิภาวนาย สมนฺนาคเตน ภิกฺขุนาติ สมฺพโนฺธฯ ‘‘ปญฺญญฺจ ภาวย’’นฺติ เอวํ  คาถาวณฺณนายํ วา ‘‘สมาธิสิลายํ สุนิสิตํ วิปสฺสนาปญฺญาสตฺถ’’นฺติ เอวํ อติวิย สเงฺขเปน ภาสิตตฺตา อยํ สา ปญฺญาติ สภาวโต ฯ ภาวนาวิธานสฺส ปน อทสฺสิตตฺตา ปเคว ภาเวตุํ น สุกราติ สมฺพโนฺธฯ ปุจฺฉนเฎฺฐน ปญฺหา, กมฺมํ กิริยา กรณํ, ปญฺหาว กมฺมํ  ปุจฺฉนปโยโคติ อโตฺถฯ</p>


<p>ติ สรูปปุจฺฉาฯ ติ เกน อเตฺถน ปญฺญาติ วุจฺจติ, ‘‘ปญฺญา’’ติ ปทํ กํ อภิเธยฺยตฺถํ นิสฺสาย ปวตฺตนฺติ อโตฺถฯ สา ปนายํ ปญฺญา สภาวโต, กิจฺจโต, อุปฎฺฐานาการโต, อาสนฺนการณโต จ กถํ ชานิตพฺพาติ อาห ติฯ ติ ปเภทปุจฺฉาฯ กสฺมา ปเนตฺถ สํกิเลสโวทานปุจฺฉา น คหิตาติ? วุจฺจเต – โลกุตฺตราย ตาว ปญฺญาย นเตฺถว สํกิเลโสฯ อสติ จ ตสฺมิํ กุโต โวทานปุจฺฉาติ ตทุภยํ น คหิตํฯ โลกิยาย ปน ตานิ ภาวนาวิธาเน เอว อโนฺตคธานีติ กตฺวา วิสุํ น คหิตานิ มคฺคามคฺคญาณทสฺสนวิสุทฺธิอโนฺตคธตฺตา , สมาธิภาวนายํ วา วุตฺตนยานุสาเรน เวทิตพฺพานีติ น คหิตานิฯ ปฎิปตฺติ นาม ทิฎฺฐานิสํเส เอว โหตีติ อาห ติฯ</p>


<p> ติ ตสฺมิํ, ตสฺส วา ปญฺหากมฺมสฺสฯ นฺติ วิวรณํฯ ปุจฺฉิโต หิ อโตฺถ อวิภาวิตตฺตา นิคูโฬฺห มุฎฺฐิยํ กโต วิย ติฎฺฐติ, ตสฺส  วิวรณํ วิสฺสชฺชนํ วิภูตภาวกรณโตฯ ติ กามญฺจายํ สรูปปุจฺฉา, วิภาควนฺตานํ ปน สภาววิภาวนํ วิภาคทสฺสนมุเขเนว โหตีติ วิภาโค ตาว อนวเสสโต ทเสฺสตโพฺพฯ ตํทสฺสเนน จ อยมาทีนโวติ ทเสฺสตุํ ติอาทิ วุตฺตํฯ ตตฺถ ติ กุสลาทิวเสน อเนกวิธาฯ ติ อตฺถชาปิกาทิเภเทน, สุตมยญาณาทิเภเทน จ นานาวิธาฯ นฺติ ตํ อนวเสสํ ปญฺญาวิภาคํฯ ติ วิปสฺสนาภาวนาย สทฺธิํ มคฺคภาวนา อิธ อธิเปฺปตโตฺถฯ ตาย หิ ตณฺหาชฎาวิชฎนํ, ตญฺจ น สาเธยฺยฯ อนวเสสโต หิ ปญฺญาปเภเท วิสฺสชฺชิยมาเน ‘‘เอกวิเธน ญาณวตฺถู’’ติอาทิโก (วิภ. ๗๕๑) สโพฺพ ญาณวตฺถุ วิภเงฺค, สุตฺตเนฺตสุ จ ตตฺถ ตตฺถ อาคโต ปญฺญาปเภโทฯ สกโลปิ วา อภิธมฺมนโย อาหริตฺวา วิสฺสเชฺชตโพฺพ ภเวยฺย, ตถา จ สติ ยฺวายํ อิธ ปญฺญาภาวนาวิธิ อธิเปฺปโต, ตสฺส วิสฺสชฺชนาย โอกาโสว น ภเวยฺยฯ กิญฺจ ยฺวายํ ฐานาฐานกมฺมนฺตรวิปากนฺตราทิวิสเย ปญฺญาย ปวตฺติเภโท, โสปิ ยถารหํ สทฺธิํ ผลาผลเภเทน วิภชิตฺวา วิสฺสเชฺชตโพฺพ สิยาฯ โส จ ปน วิสฺสชฺชิยมาโน อญฺญทตฺถุ วิเกฺขปาย สํวเตฺตยฺย, ยถา ตํ อวิสเยฯ เตนาห ติฯ นฺติ เอตฺถ -คฺคหเณน ทุวิธมฺปิ อพฺยากตํ นิวเตฺตติ, ตถา ‘‘อตฺถิ สํกิลิฎฺฐปญฺญา’’ติ เอวํ ปวตฺตํ มิจฺฉาวาทํ ปฎิเสเธติฯ -คฺคหเณน เสสกุสลปญฺญาฯ</p>


<p> นฺติ สญฺชานนาการวิชานนากาเรหิ สาติสยํฯ ยโต  ชานนภาโว วิสยคฺคหณากาโรฯ โส หิ เนสํ สมาโน, น สญฺชานนาทิอากาโรฯ ติ เอตฺถ -สโทฺท อาทิอโตฺถ, เตน ‘‘โลหิตกํ โอทาตํ ทีฆํ รสฺส’’นฺติอาทิเก สญฺญาย คเหตพฺพากาเร สงฺคณฺหาติฯ ติ เอตฺถ  นาม ‘‘นีลํ ปีต’’นฺติอาทิกํ อารมฺมเณ วิชฺชมานํ วา อวิชฺชมานํ วา สญฺญานิมิตฺตํ กตฺวา ชานนํฯ ตถา เหสา ปุน สญฺชานนปจฺจยนิมิตฺตกรณรสาฯ -สเทฺทน วิเสสนิวตฺติอเตฺถน วิชานนปชานนากาเร นิวเตฺตติ, -สเทฺทน กทาจิปิ อิมิสฺสา เต วิเสสา  นเตฺถวาติ อวธาเรติฯ เตนาห นฺติอาทิ ฯ ตตฺถ วิญฺญาณกิจฺจมฺปิ กาตุํ อสโกฺกนฺตี สญฺญา กุโต ปญฺญากิจฺจํ กเรยฺยาติ เจฺจว วุตฺตํ, น วุตฺตํ ‘‘มคฺคปาตุภาว’’นฺติฯ อารมฺมเณ ปวตฺตมานํ วิญฺญาณํ น ตตฺถ สญฺญา วิย นีลปีตาทิกสฺส สญฺชานนวเสเนว ปวตฺตติ, อถ โข ตตฺถ อญฺญญฺจ วิเสสํ ชานนฺตเมว ปวตฺตตีติ อาห นฺติอาทิฯ กถํ ปน วิญฺญาณํ ลกฺขณปฎิเวธํ ปาเปตีติ? ปญฺญาย ทสฺสิตมเคฺคนฯ ลกฺขณารมฺมณิกวิปสฺสนาย หิ อเนกวารํ ลกฺขณานิ ปฎิวิชฺฌิตฺวา ปฎิวิชฺฌิตฺวา ปวตฺตมานาย ปคุณภาวโต ปริจยวเสน ญาณวิปฺปยุตฺตจิเตฺตนปิ วิปสฺสนา สมฺภวติ, ยถา ตํ ปคุณสฺส คนฺถสฺส สชฺฌายเน ญายาคตาปิ วารา น วิญฺญายนฺติฯ นฺติ จ ลกฺขณานํ อารมฺมณกรณมตฺตํ สนฺธาย วุตฺตํ, น ปฎิวิชฺฌนํฯ ติ อุทยพฺพยญาณปฎิปาฎิยา อายูหิตฺวาฯ  อสโมฺพธสภาวตฺตาฯ ติ วิญฺญาเณ วุตฺตนยวเสน อารมฺมณญฺจ ชานาติ, ลกฺขณปฎิเวธญฺจ ปาเปติฯ อตฺตโน ปน อนญฺญสาธารเณน อานุภาเวน ฯ</p>


<p>อิทานิ ยถาวุตฺตมตฺถํ อุปมาย ปติฎฺฐาเปตุํ ติอาทิ วุตฺตํฯ ตตฺถ ติ อสญฺชาตพฺยวหารพุทฺธิฯ นฺติ อุปโภคปริโภคารหํ, อุปโภคปริโภควตฺถูนํ ปฎิลาภโยคฺยนฺติ อโตฺถฯ ติ มหาสาโรฯ ติ กหาปณปติรูปโก ตมฺพกํสาทิมโยฯ ติ อุปฑฺฒคฺฆนโกฯ -สโทฺท อาทิอโตฺถ, เตน ปาทสาร สมสารปโรปาทสาราทีนํ สงฺคโหฯ ติ อินฺทชาลาชาติปุปฺผาทิปฺปกาเร เจว เฉกาทิปฺปกาเร จฯ</p>


<p>ติอาทิ อุปมาสํสนฺทนํฯ  วิภาคํ อกตฺวา ปิณฺฑวเสเนว อารมฺมณสฺส คหณโต ทารกสฺส กหาปณทสฺสนสทิสี วุตฺตาฯ ตถา หิ สา ‘‘ยถาอุปฎฺฐิตวิสยปทฎฺฐานา’’ วุจฺจติฯ  อารมฺมเณ เอกจฺจวิเสสคหณสมตฺถตาย คามิกปุริสสฺส กหาปณทสฺสนสทิสํ วุตฺตํฯ  อารมฺมเณ อนวเสสวิเสสาวโพธโต เหรญฺญิกสฺส กหาปณทสฺสนสทิสี วุตฺตาติ ทฎฺฐพฺพํฯ   นฺติ อิมินา เญยฺยธมฺมา ปเจฺจกํ นานปฺปการาติ เตสํ ยาถาวโต อวโพโธ ปญฺญาติ ทเสฺสติฯ ตถา หิ วุตฺตํ ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถมาคจฺฉนฺตี’’ติ (มหานิ. ๑๕๖; จูฬนิ. โมฆราชมาณวปุจฺฉานิเทฺทส ๘๕)ฯ</p>


<p>ติ  ยสฺมิํ จิตฺตุปฺปาเทฯ ติ ตสฺมิํ จิตฺตุปฺปาเท ปญฺญา เอกเนฺตน น โหติฯ น หิ ทุเหตุกอเหตุกจิตฺตุปฺปาเทสุ ปญฺญา อุปฺปชฺชติฯ ติ อวิยุตฺตาฯ ติ สญฺญาวิญฺญาเณหิฯ ยถา หิ สุขํ ปีติยา น นิยมโต อวิยุตฺตํ, เอวํ สญฺญาวิญฺญาณานิ ปญฺญาย น นิยมโต อวิยุตฺตาติฯ ยถา ปน ปีติ สุเขน นิยมโต อวิยุตฺตา, เอวํ ปญฺญา สญฺญาวิญฺญาเณหิ นิยมโต อวิยุตฺตาฯ ตสฺมา เอวํ อวินิพฺภุเตฺตสุ อิเมสุ ตีสุ ธเมฺมสุ เตสํ วินิโพฺภโค ทุกฺกโรติ ติณฺณํ ชนานํ กหาปณทสฺสนํ นิทสฺสิตนฺติฯ เตสํ ทุวิเญฺญยฺยนานตฺตตํเยว วจนนฺตเรนปิ ทเสฺสตุํ ติอาทิ วุตฺตํฯ ตตฺถ รูปธเมฺมสุปิ ตาว นานานทีนํ อุทกสฺส, นานาเตลสฺส วา เอกสฺมิํ ภาชเน ปกฺขิปิตฺวา มถิตสฺส ‘‘อิทํ อสุกาย นทิยา อุทกํ, อิทํ อสุกเตล’’นฺติ นิทฺธาเรตฺวา สรูปโต ทสฺสนํ ทุกฺกรํ, กิมงฺคํ ปน อรูปธเมฺมสูติ ทเสฺสโนฺต นฺติอาทิมาหฯ</p>


<p> ธมฺมานํ สโก ภาโว, สมาโน จ ภาโว ฯ ตตฺถ ปฐเมน กกฺขฬผุสนาทิสลกฺขณํ คหิตํ, ทุติเยน อนิจฺจทุกฺขตาทิสามญฺญลกฺขณํฯ ตทุภยสฺส จ ยาถาวโต ปฎิวิชฺฌนลกฺขณา ปญฺญาติ อาห ติฯ ฆฎปฎาทิปฎิจฺฉาทกสฺส พาหิรนฺธการสฺส ทีปาโลกาทิ วิย ยถาวุตฺตธมฺมสภาวปฎิจฺฉาทกสฺส ฯ อุปฺปชฺชมาโน เอว หิ ปญฺญาโลโก หทยนฺธการํ วิธเมโนฺต เอวํ อุปฺปชฺชติ, ตโต เอว ธมฺมสภาเวสุ อสมฺมุยฺหนากาเรน ปจฺจุปติฎฺฐตีติ ฯ การณภูตา วา สยํ ผลภูตํ อสโมฺมหํ ปจฺจุปฎฺฐาเปตีติ เอวมฺปิ ฯ วิปสฺสนาปญฺญาย อิธ อธิเปฺปตตฺตา นฺติ วุตฺตํฯ ตถา หิ ‘‘สมาหิโต ยถาภูตํ ปชานาตี’’ติ สุตฺตปทํ นิพนฺธนภาเวน อาคตํ (สํ. นิ. ๓.๕, ๙๙; สํ. นิ. ๕.๑๐๗๑; เนตฺติ. ๔๐; มิ. ป. ๒.๑.๑๔)ฯ</p>


<h3>ปญฺญาปเภทกถาวณฺณนา</h3>
<p> ธมฺมสภาวปฎิเวโธ  นาม ปญฺญาย อาเวณิโก สภาโว, น เตนสฺสา โกจิ วิภาโค ลพฺภตีติ อาห ติฯ ลุชฺชนปลุชฺชนเฎฺฐน  วุจฺจติ วฎฺฎํ, ตปฺปริยาปนฺนตาย โลเก นิยุตฺตา, ตตฺถ วา วิทิตาติ ฯ ตตฺถ อปริยาปนฺนตาย โลกโต อุตฺตรา อุตฺติณฺณาติ ฯ โลกุตฺตราปิ  หิ มคฺคสมฺปยุตฺตา ภาเวตพฺพาฯ วิปสฺสนาปริยาโยปิ ตสฺสา ลพฺภเตวาติ โลกุตฺตร-คฺคหณํ น วิรุชฺฌติฯ อตฺตานํ อารมฺมณํ กตฺวา ปวเตฺตหิ สห อาสเวหีติ  อารมฺมณกรณวเสนปิ นตฺถิ เอติสฺสา อาสวาติ -สเทฺทน อาสววิปฺปยุตฺตสาสวทุกาทีนํ สงฺคโห ทฎฺฐโพฺพฯ ติ นามววตฺถานวเสน, รูปววตฺถานวเสน จฯ ปฐมํ นิพฺพานทสฺสนโต ทสฺสนญฺจ, นิสฺสยภาวโต สมฺปยุตฺตา ธมฺมา ภวนฺติ เอตฺถ, สยมฺปิ วา ภวติ อุปฺปชฺชติ น นิพฺพานํ วิย อปาตุภาวนฺติ ภูมิ จาติ  ปฐมมโคฺคฯ เสสมคฺคตฺตยํ ปน ยสฺมา ปฐมมเคฺคน ทิฎฺฐสฺมิํเยว ธเมฺม ภาวนาวเสน อุปฺปชฺชติ, น อทิฎฺฐปุพฺพํ กิญฺจิ ปสฺสติ, ตสฺมา ภาวนา จ ยถาวุเตฺตนเตฺถน ภูมิ จาติ ฯ ตตฺถ ปญฺญา ทสฺสนภูมิภาวนาภูมิวเสน ทุวิธาติ วุตฺตาฯ สุตาทินิรเปกฺขาย จินฺตาย นิพฺพตฺตา ฯ เอวํ  จฯ มยสโทฺท ปเจฺจกํ สมฺพนฺธิตโพฺพฯ อาเย วฑฺฒิยํ โกสลฺลํ  อปาเย อวฑฺฒิยํ โกสลฺลํ  อุปาเย ตสฺส ตสฺส อตฺถสฺส นิพฺพตฺติการเณ โกสลฺลํ นฺติ วิสุํ วิสุํ โกสลฺลปทํ สมฺพนฺธิตพฺพํฯ อชฺฌตฺตํ อภินิเวโส ปฎิปชฺชนํ เอติสฺสาติ ฯ เอวํ  จ เวทิตพฺพาฯ</p>


<p> ติ โลกิยกุสลจิตฺตุปฺปาเทสุ มคฺคสมฺปยุตฺตา, วิเสสโต ทิฎฺฐิวิสุทฺธิอาทิวิสุทฺธิจตุกฺกสงฺคหิตมคฺคสมฺปยุตฺตาฯ สมุทาเยสุ ปวตฺตา สมญฺญา ตเทกเทเสสุปิ วตฺตตีติ อาห ติ, ปเจฺจกมฺปิ วา สมฺมาทิฎฺฐิอาทีนํ มคฺคสมญฺญาติ กตฺวา เอวํ วุตฺตํฯ</p>


<p>ธมฺมนานตฺตาภาเวปิ  ปทตฺถนานตฺตมเตฺตน ทุกฺกรวจนํ โหตีติ วุตฺตํ ติฯ อาสววิปฺปยุตฺตสาสวทุกาทีสุปิ วิปฺปยุตฺตตาทิคฺคหณเมว วิเสโส, อตฺถโต โลกิยโลกุตฺตราว ปญฺญาติ อาห ติฯ -สเทฺทน โอฆนียโอฆวิปฺปยุตฺตโอฆนียาทิทุกานํ สงฺคโห ทฎฺฐโพฺพฯ ปฐมชฺฌานิกานิ จตฺตาริ มคฺคจิตฺตานิ, ตถา ทุติยาทิชฺฌานิกานิ จาติ เอวํ โสฬสสุ มคฺคจิเตฺตสุฯ วิปสฺสนาปญฺญาย อิธ อธิเปฺปตตฺตา มหคฺคตปญฺญา น คหิตาฯ</p>


<p> ติ ตสฺส ตสฺส อนวชฺชสฺส อตฺถสฺส สาธเน ปโรปเทเสน วินา  อตฺตโน อุปายจินฺตาวเสเนวฯ ติ ยถาสุตสฺส ปโรปเทสสฺส วเสนฯ ติ ปรโต อุปเทสํ สุตฺวา วา อสุตฺวา วา สยเมว ภาวนํ อนุยุญฺชนฺตสฺสฯ ติ อิทํ สิขาปฺปตฺตภาวนามยํ ทเสฺสตุํ วุตฺตํ, น ปน ‘‘อปฺปนาปฺปตฺตาว ภาวนามยา’’ติฯ</p>


<p>ติ ปญฺญาวิหิเตสุ ปญฺญาปริณามิเตสุ อุปายสมฺปาทิเตสุฯ ติ เอตฺถ กมฺมเมว กมฺมายตนํ, กมฺมญฺจ ตํ อายตนญฺจ อาชีวานนฺติ วา กมฺมายตนํฯ เอส นโย ฯ ตตฺถ ทุวิธํ กมฺมํ หีนญฺจ วฑฺฒกีกมฺมาทิ, อุกฺกฎฺฐญฺจ กสิวาณิชาทิฯ สิปฺปมฺปิ ทุวิธํ หีนญฺจ นฬการสิปฺปาทิ, อุกฺกฎฺฐญฺจ มุทฺทาคณนาทิฯ วิชฺชาว ฯ ตํ ธมฺมิกเมว นาคมณฺฑลปริตฺตผุธมนกมนฺตสทิสํ เวทิตพฺพํฯ ตานิ ปเนตานิ เอกเจฺจ ปณฺฑิตา โพธิสตฺตสทิสา มนุสฺสานํ ผาสุวิหารํ อากงฺขนฺตา เนว อเญฺญหิ กริยมานานิ ปสฺสนฺติ, น วา กตานิ อุคฺคณฺหนฺติ, น กเถนฺตานํ สุณนฺติฯ อถ โข อตฺตโน ธมฺมตาย จินฺตาย กโรนฺติ, ปญฺญวเนฺตหิ อตฺตโน ธมฺมตาย จินฺตาย กตานิปิ อเญฺญหิ อุคฺคณฺหิตฺวา กโรเนฺตหิ กตสทิสาเนว โหนฺติฯ</p>


<p>นฺติ ‘‘อิทํ กมฺมํ สตฺตานํ สกํ, อิทํ โน สก’’นฺติ เอวํ ชานนญาณํฯ นฺติ วิปสฺสนาญาณํฯ ตํ หิ สจฺจปฎิเวธสฺส อนุโลมนโต ‘‘สจฺจานุโลมิก’’นฺติ วุจฺจติฯ อิทานิสฺส ปวตฺตนาการํ ทเสฺสตุํ ติอาทิ วุตฺตํฯ ตตฺถ -สเทฺทน อนิยมเตฺถน ทุกฺขานตฺตลกฺขณานิปิ  คหิตาเนวาติ ทฎฺฐพฺพํ นานนฺตริยกภาวโตฯ ยํ หิ อนิจฺจํ, ตํ ทุกฺขํฯ ยํ ทุกฺขํ, ตทนตฺตาติฯ นฺติ ยํ เอวํ เหฎฺฐา นิทฺทิฎฺฐสภาวํฯ นฺติอาทีนิ ปญฺญาเววจนานิฯ สา หิ เหฎฺฐา วุตฺตานํ กมฺมายตนาทีนํ อปจฺจนีกทสฺสเนน อนุโลมนโต, ตถา สตฺตานํ หิตจริยาย มคฺคสจฺจสฺส, ปรมตฺถสจฺจสฺส, นิพฺพานสฺส จ อวิโลมนโต อนุโลเมตีติ ฯ สพฺพานิปิ เอตานิ การณานิ ขมติ ทฎฺฐุํ สโกฺกตีติ ฯ ปสฺสตีติ ฯ โรเจตีติ ฯ มุนาตีติ ฯ เปกฺขตีติ ฯ เต จ กมฺมายตนาทโย ธมฺมา เอตาย นิชฺฌายมานา นิชฺฌานํ ขมนฺตีติ ติ อญฺญสฺส อุปเทสวจนํ อสุตฺวา สยเมว จิเนฺตโนฺต ปฎิลภติฯ ติ อยํ จินฺตามยา ปญฺญา นาม วุจฺจติฯ สา ปเนสา อภิญฺญาตานํ โพธิสตฺตานเมว อุปฺปชฺชติฯ ตตฺถาปิ  สจฺจานุโลมิกญาณํ ทฺวินฺนํเยว โพธิสตฺตานํ อนฺติมภวิกานํ, เสสปญฺญา สเพฺพสมฺปิ ปูริตปารมีนํ มหาปญฺญานํ อุปฺปชฺชติฯ ติ กมฺมายตนาทีนิ ปเรน กริยมานานิ วา กตานิ วา ทิสฺวาปิ ปรสฺส กถยมานสฺส วจนํ สุตฺวาปิ อาจริยสนฺติเก อุคฺคเหตฺวาปิ ปฎิลทฺธา สพฺพา ปรโต สุตฺวาว ปฎิลทฺธา นามาติ เวทิตพฺพาฯ ติ สมาปตฺติสมงฺคิสฺส, นิทสฺสนมตฺตเญฺจตํฯ วิปสฺสนามคฺคปญฺญา อิธ ‘‘ภาวนามยา ปญฺญา’’ติ อธิเปฺปตาฯ</p>


<p>ติ ‘‘ปริตฺตารมฺมณา มหคฺคตารมฺมณา’’ติ (วิภ. ๗๕๓) วุตฺตปญฺญาฯ ติ โลกิยวิปสฺสนาปญฺญาฯ ติ ยา นิพฺพานํ อารพฺภ ปวตฺตา อปฺปมาณารมฺมณา ปญฺญา วุตฺตา, สา โลกุตฺตรวิปสฺสนาติ มคฺคปญฺญํ สนฺธายาหฯ สา หิ สงฺขารานํ อนิจฺจตาทิํ อคณฺหนฺตีปิ วิปสฺสนากิจฺจปาริปูริยา, นิพฺพานสฺส วา ตถลกฺขณํ วิเสสโต ปสฺสตีติ วิปสฺสนาติ วุจฺจติฯ โคตฺรภุญาณํ ปน กิญฺจาปิ อปฺปมาณารมฺมณํ, มคฺคสฺส ปน อาวชฺชนฎฺฐานิยตฺตา น วิปสฺสนาโวหารํ ลภติฯ</p>


<p>อยนฺติ เอตาย สมฺปตฺติโยติ  วุทฺธิฯ นฺติ ตสฺมิํ อนตฺถหานิอตฺถุปฺปตฺติลกฺขเณ อาเย โกสลฺลํ กุสลตา นิปุณตาฯ</p>


<p>ตํ  ปน เอกนฺติกํ อายโกสลฺลํ ปาฬิวเสเนว ทเสฺสตุํ ติอาทิ วุตฺตํฯ ตตฺถ ติ ยา อิเมสํ อกุสลธมฺมานํ อนุปฺปตฺติปหาเนสุ, กุสลธมฺมานญฺจ อุปฺปตฺติฎฺฐิตีสุ ปญฺญา, อิทํ  นามาติ วุจฺจติฯ</p>


<p>วุทฺธิลกฺขณา อายโต อเปตตฺตา  อวุทฺธิฯ นฺติ ตสฺมิํ อตฺถหานิอนตฺถุปฺปตฺติลกฺขเณ อปาเย โกสลฺลํ กุสลตา ฯ ตมฺปิ ปาฬิวเสเนว ทเสฺสตุํ ติอาทิ วุตฺตํฯ ตตฺถ ติ ยา อิเมสํ กุสลธมฺมานํ อนุปฺปชฺชนนิรุชฺฌเนสุ, อกุสลธมฺมานํ วา อุปฺปตฺติฎฺฐิตีสุ ปญฺญา, อิทํ อปายโกสลฺลํ นามาติ วุจฺจติฯ อายโกสลฺลํ ตาว ปญฺญา โหตุ, อปายโกสลฺลํ กถํ ปญฺญา นาม ชาตาติ? เอวํ มญฺญติ ‘‘อปายุปฺปาทนสมตฺถตา อปายโกสลฺลํ นาม สิยา’’ติ, ตํ ปน ตสฺส มติมตฺตํฯ กสฺมา? ปญฺญวา เอว หิ ‘‘มยฺหํ เอวํ มนสิ กโรโต อนุปฺปนฺนา กุสลา ธมฺมา นุปฺปชฺชนฺติ, อุปฺปนฺนา  นิรุชฺฌนฺติฯ อนุปฺปนฺนา อกุสลา ธมฺมา อุปฺปชฺชนฺติ, อุปฺปนฺนา ปวฑฺฒนฺตี’’ติ ปชานาติ, โส เอวํ ญตฺวา อนุปฺปเนฺน อกุสเล น อุปฺปาเทติ, อุปฺปเนฺน ปชหติฯ อนุปฺปเนฺน กุสเล อุปฺปาเทติ, อุปฺปเนฺน ภาวนาปาริปูริํ ปาเปติฯ เอวํ อปายโกสลฺลมฺปิ ปญฺญา เอวาติฯ</p>


<p>ติ สเพฺพสุฯ นฺติ สตฺตานํ ตํตํหิตสุขธมฺมานํฯ นฺติ อจฺจายิเก กิเจฺจ วา ภเย วา อุปฺปเนฺน ตสฺส ติกิจฺฉนตฺถํ ตสฺมิํเยว ขเณ ปวตฺตํฯ ฐาเนน อุปฺปตฺติ เอตสฺส อตฺถีติ  ฐานโส เอว อุปฺปชฺชนกํฯ ติ ตตฺร ตตฺร กรณีเย อุปายภูตาฯ</p>


<p>ติ ‘‘อิทํ รูปํ, เอตฺตกํ รูป’’นฺติอาทินา ปริคฺคณฺหนวเสน คเหตฺวาฯ ติ ‘‘อชฺฌตฺตํ พหิทฺธา’’ติ อุภยํ อนุปุพฺพโต ปริคฺคเหตฺวาฯ อถ วา ‘‘ยํ กิญฺจิ สมุทยธมฺมํ, สพฺพํ ตํ นิโรธธมฺม’’นฺติ เอกปฺปหาเรเนว สเพฺพปิ ปญฺจกฺขเนฺธ อวิภาเคน ปริคฺคเหตฺวาฯ อยํ ปน ติกฺขวิปสฺสกสฺส มหาปุญฺญสฺส ภิกฺขุโน วิปสฺสนาภินิเวโสฯ</p>


<p> ติ ทุกฺขสจฺจํ อารมฺมณํ กตฺวา, ตปฺปฎิจฺฉาทกสโมฺมหวิธํสนวเสน จ  ติ  เอตฺถาปิ เอเสว นโยฯ ตถา เสสปททฺวเยปิฯ ปจฺจเวกฺขณญาณํ หิ จตุสจฺจํ อารพฺภ ปวตฺตญาณํ นาม, ตติยํ ปน มคฺคญาณํ, อิตรสจฺจานิ วิปสฺสนาญาณนฺติ ปากฎเมวฯ</p>


<p>‘‘อตฺถาทีสุ ปเภทคตานิ ญาณานี’’ติ สเงฺขเปน วุตฺตมตฺถํ ปาฬิวเสเนว วิวริตุํ นฺติอาทิ วุตฺตํฯ ตตฺถ ติ ยํ อตฺถปฺปเภทสฺส สลฺลกฺขณวิภาวนววตฺถานกรณสมตฺถํ อเตฺถ ปเภทคตํ ญาณํ, อยํ อตฺถปฎิสมฺภิทา นามฯ เสสปเทสุปิ เอเสว นโยฯ ธมฺมปฺปเภทสฺส หิ สลฺลกฺขณวิภาวนววตฺถานกรณสมตฺถํ ธเมฺม ปเภทคตํ ญาณํ ฯ นิรุตฺติปฺปเภทสฺส สลฺลกฺขณวิภาวนววตฺถานกรณสมตฺถํ นิรุตฺตาภิลาเป ปเภทคตํ ญาณํ ฯ ปฎิภานปฺปเภทสฺส สลฺลกฺขณวิภาวนววตฺถานกรณสมตฺถํ ปฎิภาเน ปเภทคตํ ญาณํ ฯ นิรุตฺติปฎิภานปฺปเภทา ตพฺพิสยานํ อตฺถาทีนํ ปจฺจยุปฺปนฺนตาทิเภเทหิ ภินฺทิตฺวา เวทิตพฺพาฯ</p>


<p>นิพฺพานมฺปิ  สมฺปาปกเหตุอนุสาเรน อรียติ, อธิคมฺมตีติ อโตฺถฯ นฺติ เอเตน สจฺจเหตุธมฺมปจฺจยาการวาเรสุ อาคตานิ ทุกฺขาทีนิ คหิตานิฯ สจฺจปจฺจยาการวาเรสุ นิพฺพานํ, ปริยตฺติวาเร ภาสิตโตฺถ, อภิธมฺมภาชนีเย วิปาโก, กิริยา จาติ เอวํ ปาฬิยํ วุตฺตานํ เอว วเสน ปญฺจ อตฺถา เวทิตพฺพาฯ ติ วิทหติ, นิพฺพตฺตกเหตุอาทีนํ สาธารณเมตํ นิพฺพจนํฯ ตทตฺถํ ปน วิภาเวตุํ ติ วุตฺตํฯ เตสุ ปุริโม อโตฺถ มคฺควเชฺชสุ ทฎฺฐโพฺพฯ ภาสิตมฺปิ หิ อวโพธนวเสน อตฺถํ ปวเตฺตติ, มโคฺค ปน นิพฺพานํ ปาเปตีติ ตสฺมิํ ปจฺฉิโม อโตฺถฯ นิพฺพานํ หิ ปตฺตโพฺพ อโตฺถ, ภาสิตโตฺถ ญาเปตโพฺพ อโตฺถ, อิตโร นิพฺพเตฺตตโพฺพ อโตฺถติ เอวํ ติวิโธ โหติฯ</p>


<p>ติ เอเตน สจฺจเหตุธมฺมปจฺจยาการวาเรสุ อาคตานิ สมุทยาทีนิ คหิตานิ, สจฺจปจฺจยาการวาเรสุ มโคฺค, ปริยตฺติวาเร ภาสิตํ, อภิธมฺมภาชนีเย กุสลากุสลนฺติ เอวํ ปาฬิยํ วุตฺตานํ เอว วเสน ปญฺจ ธมฺมา เวทิตพฺพาฯ ตตฺถ  มโคฺค สมฺปาปโก, ภาสิตํ ญาปโก, อิตรํ นิพฺพตฺตโกติ เอวํ ติวิโธ เหตุ เวทิตโพฺพฯ เอตฺถ จ กิริยานํ อวิปากตาย ธมฺมภาโว น วุโตฺตฯ ยทิ เอวํ วิปากา น โหนฺตีติ อตฺถภาโวปิ น วตฺตโพฺพ? น, ปจฺจยุปฺปนฺนภาวโตฯ เอวํ สติ กุสลากุสลานมฺปิ อตฺถภาโว อาปชฺชตีติ เจ? นายํ โทโส อปฺปฎิสิทฺธตฺตาฯ วิปากสฺส ปน ปธานเหตุตาย ปากฎภาวโต ธมฺมภาโว เอว เตสํ วุโตฺตฯ กิริยานํ ปจฺจยภาวโต ธมฺมภาโว อาปชฺชตีติ เจ? นายํ โทโส อปฺปฎิสิทฺธตฺตาฯ กมฺมผลสมฺพนฺธสฺส ปน เหตุภาวสฺสาภาวโต ธมฺมภาโว น วุโตฺตฯ อปิจ ‘‘อยํ อิมสฺส ปจฺจโย, อยํ ปจฺจยุปฺปโนฺน’’ติ เอตํ เภทมกตฺวา เกวลํ กุสลากุสเล, วิปากกิริยาธเมฺม จ ปจฺจเวกฺขนฺตสฺส ธมฺมตฺถปฎิสมฺภิทา โหนฺตีติ เตสํ อตฺถธมฺมตา น วุตฺตาติ ทฎฺฐพฺพํฯ</p>


<p>ติ ยฺวายํ อตฺถธมฺมานํ ปญฺจธา วิภชนวเสน อโตฺถ วุโตฺต, อยเมว อภิธเมฺม วิภชิตฺวา ทสฺสิโตติ สมฺพโนฺธฯ</p>


<p>‘‘ธมฺมนิรุตฺตาภิลาเป’’ติ เอตฺถ ธมฺม-สโทฺท สภาววาจโกติ กตฺวา อาห ติ, อวิปรีตนิรุตฺตีติ อโตฺถฯ เตนาห ติ, ตสฺส ตสฺส อตฺถสฺส โพธเน ปฎินิยตสมฺพโนฺธ สทฺทโวหาโรติ อโตฺถฯ ติ ตสฺส สภาวนิรุตฺติสญฺญิตสฺส  อพฺยภิจาริโวหารสฺส อภิลาปเนฯ สา ปนายํ สภาวนิรุตฺติ มาคธภาสาฯ อตฺถโต นามปญฺญตฺตีติ อาจริยาฯ อปเร ปน ยทิ สภาวนิรุตฺติ ปญฺญตฺติสภาวา, เอวํ สติ ปญฺญตฺติ อภิลปิตพฺพา, น วจนนฺติ อาปชฺชติฯ น จ วจนโต อญฺญํ อภิลปิตพฺพํ อุจฺจาเรตพฺพํ อตฺถิฯ อถ ผสฺสาทิวจเนหิ โพเธตพฺพํ อภิลปิตพฺพํ, เอวญฺจ สติ อตฺถธมฺมานมฺปิ โพเธตพฺพตฺตา เตสมฺปิ นิรุตฺติภาโว อาปชฺชติฯ ผโสฺสติ จ สภาวนิรุตฺติ, ผสฺสํ ผสฺสาติ น สภาวนิรุตฺตีติ ทสฺสิโตวายมโตฺถฯ น จ อวจนํ เอวํปการํ อตฺถิฯ ตสฺมา วจนภูตาย เอว ตสฺสา สภาวนิรุตฺติยา อภิลาเป อุจฺจารเณติ อโตฺถ ทฎฺฐโพฺพฯ</p>


<p>ตํ สภาวนิรุตฺติสทฺทํ อารมฺมณํ กตฺวา ปจฺจเวกฺขนฺตสฺส ตสฺมิํ สภาวนิรุตฺตาภิลาเป ปเภทคตํ ญาณํ  ‘‘เอวมยํ นิรุตฺติปฎิสมฺภิทา สทฺทารมฺมณา  นาม ชาตา, น ปญฺญตฺติอารมฺมณา’’ติ (วิภ. อฎฺฐ. ๗๑๘) จ อฎฺฐกถายํ วุตฺตตฺตา นิรุตฺติสทฺทารมฺมณาย โสตวิญฺญาณวีถิยา ปรโต มโนทฺวาเร นิรุตฺติปฎิสมฺภิทา ปวตฺตตีติ วทนฺติฯ ‘‘นิรุตฺติปฎิสมฺภิทา ปจฺจุปฺปนฺนารมฺมณา’’ติ (วิภ. ๗๔๙) จ วจนสทฺทํ คเหตฺวา ปจฺฉา ชานนํ สนฺธาย วุตฺตนฺติฯ เอวํ ปน อญฺญสฺมิํ ปจฺจุปฺปนฺนารมฺมเณ อญฺญํ ปจฺจุปฺปนฺนารมฺมณํ วุตฺตนฺติ อาปชฺชติฯ ยถา ปน ทิพฺพโสตญาณํ มนุสฺสาทิสทฺทเภทนิจฺฉยสฺส ปจฺจยภูตํ ตํตํสทฺทวิภาวกํ, เอวํ สภาวาสภาวนิรุตฺตินิจฺฉยสฺส ปจฺจยภูตํ ปจฺจุปฺปนฺนสภาวนิรุตฺติสทฺทารมฺมณํ ตํวิภาวกํ ญาณํ นิรุตฺติปฎิสมฺภิทาติ วุจฺจมาเน น โกจิ ปาฬิวิโรโธฯ ‘‘ตํ สภาวนิรุตฺติสทฺทํ อารมฺมณํ กตฺวา ปจฺจเวกฺขนฺตสฺสา’’ติ จ ‘‘ปจฺจุปฺปนฺนสทฺทารมฺมณํ ปจฺจเวกฺขณํ ปวเตฺตนฺตสฺสา’’ติ น นสกฺกา วตฺตุํฯ ตญฺหิ ญาณํ สภาวนิรุตฺติํ วิภาเวนฺตเมว ตํตํสทฺทปจฺจเวกฺขณานนฺตรํ ตํตํปเภทนิจฺฉยเหตุภาวโต นิรุตฺติํ ภินฺทนฺตํ ปฎิวิชฺฌนฺตเมว อุปฺปชฺชตีติ ปเภทคตมฺปิ โหตีติฯ</p>


<p>นฺติ สพฺพสฺมิํ วิสเย ญาณํ, สพฺพมฺปิ ญาณนฺติ อธิปฺปาโยฯ เตนาห นฺติฯ ติ วา สเพฺพสุ อตฺถาทีสุ, ตีสุ, จตูสุปิ วา ปวตฺตตฺตา, กุสลกิริยาภูตาย ปฎิภานปฎิสมฺภิทาย ธมฺมตฺถภาวโต ตีสุ เอว วา ปวตฺตตฺตา ‘‘สพฺพตฺถ ญาณ’’นฺติ วุตฺตํฯ เตนาห ติอาทิฯ ตตฺถ ติ สโคจรสฺส, กิจฺจาทิกสฺส จ วเสน ‘‘อิทํ ญาณํ อิทํ นาม อารมฺมณํ กตฺวา ปวตฺตํ อิมินา นาม  กิเจฺจนา’’ติ ชานนํฯ -สเทฺทน ลกฺขณปจฺจุปฎฺฐานปทฎฺฐานภูมิอาทีนํ สงฺคโหฯ เตเนวาห ‘‘อิมานิ ญาณานิ อิทมตฺถโชตกานี’’ติอาทิฯ</p>


<p> ติ อเนกเภทภิเนฺนสุ อารมฺมเณสุ เตสํ ยาถาวโต ตํตํปเภทาวโพธนสมตฺถตํ อุปคจฺฉนฺติฯ</p>


<p>มหาสาวกานญฺจ อเสกฺขภูมิยํ ปเภทํ คตาติ สามญฺญวิธินา ทสฺสิตมตฺถํ อปวาเทน นิวเตฺตตุํ -คฺคหณํ กตํฯ</p>


<p> ปฎิสมฺภิทาฯ เสกฺขภูมิยํ ปเภทคมนํ อปฺปวิสยํ, อเสกฺขภูมิยํ พหุวิสยนฺติ อาห ติ, สาติสยํ วา อธิคมํ สนฺธาย เอวํ วุตฺตํฯ เสเกฺขน ปตฺตานมฺปิ หิ อิมาสํ อรหตฺตปฺปตฺติยา วิสทภาวาธิคโมติ ฯ ปุพฺพโยโค วิย ปน อรหตฺตปฺปตฺติ อรหโตปิ ปฎิสมฺภิทาวิสทตาย ปจฺจโย น น โหตีติ ปญฺจนฺนมฺปิ ยถาโยคํ เสกฺขาเสกฺขปฎิสมฺภิทาวิสทตาย การณตา โยเชตพฺพาฯ อตฺถธมฺมาทีนํ อนวเสสสงฺคณฺหนโต พุทฺธวจนวิสยา เอว ปริยตฺติอาทโย ทสฺสิตาฯ ปาฬิยา สชฺฌาโย  ตทตฺถสวนํ  ปริโต สพฺพโส ญาตุํ อิจฺฉา ติ อาห ติ, ปทตฺถโต, อธิปฺปายโต จ ทุวิเญฺญยฺยฎฺฐานํ วิตฺถารโต สนฺนิฎฺฐานกถาติ อโตฺถฯ ยสฺส หิ ปทสฺส อโตฺถ ทุวิเญฺญโยฺย, ตํ  ยสฺส อธิปฺปาโย ทุวิเญฺญโยฺย, ตํ -สเทฺทน ขนฺธาทิปฎิสํยุเตฺต กถามเคฺค สงฺคณฺหาติฯ ภาวนานุโยคสหิตํ คตํ, ปจฺจาคตญฺจ เอตสฺส อตฺถีติ คตปจฺจาคติโก, ตสฺส ภาโว, เตน ฯ วสนฎฺฐานโต ยาว โคจรคาโม, ตโต จ ยาว วสนฎฺฐานํ กมฺมฎฺฐานานุยุโตฺตติ อโตฺถฯ นฺติ สงฺขารุเปกฺขาญาณมาหฯ ตญฺหิ เตสํ สมีปปฺปวตฺตํฯ</p>


<p>ติ อนวเชฺชสุ สตฺตานํ หิตสุขาวเหสุ คเนฺถสุฯ ตถา ติ เอตฺถาปิฯ ปุพฺพกาเล เอกสตราชูนํ เทสภาสา ฯ ธมฺมปเท (ธ. ป. ๑ อาทโย) ยมกวโคฺค ติ วทนฺติ, มูลปณฺณาเส (ม. นิ. ๑.๓๒๕ อาทโย; ๔๓๙ อาทโย) ยมกวโคฺค  เอวาติ อปเรฯ นฺติ พหุสฺสุตานํ ปฎิภานวนฺตานํฯ</p>


<p>ติ  ปุเพฺพ วุตฺตานิ ปญฺจ, ปจฺฉา วุตฺตานิ อฎฺฐปิ วาฯ เสกฺขผลวิโมกฺขปริโยสาเน ภวา ฯ ฐานาฐานญาณพลาทีนิ สพฺพพุทฺธคุเณสุ สกิจฺจโต ปากฎตรานีติ วุตฺตํ ติ, อเญฺญ วา สพฺพญฺญุตญฺญาณาทโยปิ สเพฺพ ภควโต คุณวิเสสา  เอวฯ</p>


<h3>ปญฺญาภูมิ-มูล-สรีรววตฺถานวณฺณนา</h3>
<p> ติ วิปสฺสนาปญฺญายฯ  สลฺลกฺขณาทิคฺคหณวเสน ปวตฺติฎฺฐานภาวโตฯ -สเทฺทน อาหาราทีนํ สงฺคโห ทฎฺฐโพฺพฯ กสฺมา ปเนเต เอวํ พหุธมฺมา ภูมิภาเวน คยฺหนฺติ, นนุ ขนฺธาทีสุ เอเกนาปิ  อตฺถสิทฺธิ โหตีติ? น, ติวิธสตฺตานุคฺคหตฺถํ ขนฺธาทิตฺตยคฺคหณํ กตฺตพฺพํ, อญฺญถา สพฺพสาธารโณ อนุคฺคโห น กโต สิยาฯ ติวิธา หิ สตฺตา รูปสมฺมูฬฺหา อรูปสมฺมูฬฺหา อุภยสมฺมูฬฺหาติฯ เตสุ เย อรูปสมฺมูฬฺหา, ตทตฺถํ ขนฺธานํ คหณํ อรูปธมฺมานํ จตุธา วิภตฺตตฺตาฯ เย รูปสมฺมูฬฺหา, ตทตฺถํ อายตนานํ รูปธมฺมานํ อเทฺธกาทสธา วิภตฺตตฺตาฯ เย ปน อุภยสมฺมูฬฺหา, ตทตฺถํ ธาตูนํ อุภเยสมฺปิ วิภตฺตตฺตาฯ ตถา อินฺทฺริยเภเทน ติกฺขินฺทฺริยา มชฺฌิมินฺทฺริยา มุทินฺทฺริยา, สํขิตฺตรุจี มชฺฌิมรุจี วิตฺถารรุจีติ จ ติวิธา สตฺตา, เตสมฺปิ อตฺถาย ยถากฺกมํ ขนฺธาทิคฺคหณํ กตนฺติ โยเชตพฺพํฯ อินฺทฺริยคฺคหณํ ปน กามํ เอเต ธมฺมา อิสฺสรา วิย สหชาตธเมฺมสุ อิสฺสริยํ อาธิปจฺจํ ปวเตฺตนฺติ, ตํ ปน เนสํ ธมฺมสภาวสิทฺธํ, น เอตฺถ กสฺสจิ วสีภาโว ‘‘สุญฺญา เอเต อวสวตฺติโน’’ติ อนตฺตลกฺขณสฺส สุขคฺคหณตฺถํฯ ตํ ปเนตํ จตุพฺพิธมฺปิ ปวตฺตินิวตฺติตทุภยเหตุวเสน ทิฎฺฐเมว อุปการาวหํ, น อญฺญถาติ สจฺจาทิทฺวยํ คหิตํฯ -สเทฺทน คหิตธเมฺมสุปิ อยํ นโย เนตโพฺพฯ  ปติฎฺฐาภาวโตฯ สติ หิ สีลวิสุทฺธิยํ, จิตฺตวิสุทฺธิยญฺจ อยํ ปญฺญา มูลชาตา โหติ, นาสตีติฯ  ปริพฺรูเหตพฺพโตฯ อิมิสฺสา หิ ปญฺญาย สนฺตานวเสน ปวตฺตมานาย ปาทปาณิสีสฎฺฐานิยา ทิฎฺฐิวิสุทฺธิอาทิกา อิมา ปญฺจ วิสุทฺธิโย อวยเวน สมุทายูปลกฺขณนเยน ‘‘สรีร’’นฺติ เวทิตพฺพาฯ</p>


<p> ติ เอตฺถ ติ คณนปริเจฺฉโท, เตน น ตโต เหฎฺฐา, น อุทฺธนฺติ ทเสฺสติฯ ติ ปริจฺฉินฺนธมฺมนิทสฺสนํฯ ยสฺมา เจตฺถ ขนฺธ-สโทฺท ราสโฎฺฐ ‘‘มหาอุทกกฺขโนฺธ’’ติอาทีสุ (อ. นิ. ๔.๕๑; ๖.๓๗) วิย, ตสฺมา อตีตาทิวิภาคภินฺนํ  สพฺพํ รูปํ ราสิวเสน พุทฺธิยา เอกชฺฌํ คเหตฺวา ‘‘รูปเมว ขโนฺธ รูปกฺขโนฺธ’’ติ สมานาธิกรณสมาโส ทฎฺฐโพฺพฯ ‘‘ตีหิ ขเนฺธหิ อิณํ ทสฺสามา’’ติอาทีสุ วิย โกฎฺฐาสเฎฺฐ ปน ขนฺธ-สเทฺท นิพฺพานสฺสาปิ ขนฺธนฺตรภาโว อาปชฺชตีติ? นาปชฺชติ อตีตาทิวิภาคาภาวโตฯ น หิ เอกสฺส นิจฺจสฺส สโต นิพฺพานสฺส อตีตาทิวิภาโค อตฺถีติฯ ปฐเมนเตฺถน รูปราสีติ อโตฺถ, ทุติเยน รูปโกฎฺฐาโสติฯ ติอาทีสุปิ เอเสว นโยฯ กสฺมา ปเนเต ขนฺธา ปเญฺจว วุตฺตา อิมินา เอว จ กเมนาติ? ภาชนโภชนพฺยญฺชนภตฺตการกภุญฺชกวิกปฺปทสฺสนโต , ยโถฬาริกยถาสํกิเลสูปเทสโต จาติ เวทิตพฺพํฯ วิวาทมูลเหตุภาวํ สํสารเหตุตํ, กมฺมเหตุตญฺจ จิเนฺตตฺวา เวทนาสญฺญา สงฺขารกฺขนฺธโต นีหริตฺวา วิสุํ ขนฺธภาเวน เทสิตาฯ</p>


<h3>รูปกฺขนฺธกถาวณฺณนา</h3>
<p> ติ เตสุ ปญฺจสุ ขเนฺธสุฯ ติ อนวเสสปริยาทานํฯ นฺติ อติปฺปสงฺคนิยมนํฯ ยํ-สเทฺทน หิ สนิปาเตน กิํ-สเทฺทน จ คหิเตน อนิยมตฺถตาย อติปฺปสเงฺค อาปเนฺน ตํ รุปฺปนสโทฺท นิวเตฺตติ, เตน รูปสฺส อนวเสสปริคฺคโห กโต โหติฯ ติ สีตุณฺหชิฆจฺฉาปิปาสาทีหิฯ เหตุอเตฺถ เจตํ กรณวจนํฯ รุปฺปนํ ลกฺขณํ เอตสฺสาติ ฯ ธโมฺม เอว ฯ รุปฺปนเญฺจตฺถ สีตาทิวิโรธิปจฺจยสนฺนิปาเต วิสทิสุปฺปตฺติฯ นนุ จ อรูปธมฺมานมฺปิ วิโรธิปจฺจยสมาคเม วิสทิสุปฺปตฺติ ลพฺภตีติ? สจฺจํ ลพฺภติ, น ปน วิภูตตรํฯ วิภูตตรํ เหตฺถ รุปฺปนํ อธิเปฺปตํ สีตาทิคฺคหณโตฯ ยทิ เอวํ, กถํ พฺรหฺมโลเก รูปสมญฺญา? ตตฺถาปิ ตํสภาวานติวตฺตนโต โหติเยว รูปสมญฺญา, อนุคฺคาหกปจฺจยวเสน วาฯ วิโรธิปจฺจยสนฺนิปาเต โย อตฺตโน สนฺตาเน ภิเนฺน ภิชฺชมานเสฺสว วิสทิสุปฺปตฺติเหตุภาโว, ตํ รุปฺปนนฺติ อเญฺญฯ อิมสฺมิํ ปเกฺข รูปยติ วิการํ อาปาเทตีติ รูปํ, ปุริมปเกฺข ปน รุปฺปตีติฯ สงฺฆฎฺฎเนน วิการาปตฺติยํ รุปฺปนสโทฺท นิรุโฬฺหติ เกจิฯ อิมสฺมิํ ปเกฺข อรูปธเมฺมสุ รูปสมญฺญาย ปสโงฺค เอว นตฺถิ สงฺฆฎฺฎนาภาวโตฯ ปฎิฆาโต รุปฺปนนฺติ อปเรฯ ติ ราสฎฺฐํ หทเย ฐเปตฺวา วทติฯ</p>


<p>ติ  เอตฺถ ตทธีนวุตฺติตาย ภวติ เอตฺถ อุปาทายรูปนฺติ ฯ ภูตานิ อุปาทิยเตว, น ปน สยํ เตหิ, อเญฺญหิ วา อุปาทียตีติ ฯ</p>


<p>กามํ จตุธาตุววตฺถาเน วจนตฺถาทิโตปิ ภูตานิ วิภาวิตาเนว, สภาวธมฺมานํ ปน ลกฺขณาทิวิภาวนาติ กตฺวา วุตฺตํ ติฯ ตตฺถ ปทฎฺฐานสฺส อวุตฺตตฺตา อาห ติอาทิฯ อวจนญฺจ ตสฺส ตสฺสตฺถสฺส ปจฺจยโตติ เอตฺถ ปการนฺตเรน วิภาวิตตฺตาติ ทฎฺฐพฺพํฯ ติ จตโสฺสปิ ธาตุโยฯ อาโปสงฺคหิตาย เตโชนุปาลิตาย วาโยวิตฺถมฺภิตาย  เอว ปถวีธาตุยา ปวตฺติ, น อญฺญถาติ สา เสสภูตตฺตยปทฎฺฐานา, เอวมิตราปีติ อาห ติฯ</p>


<p>นฺติ คณนปริเจฺฉโท พลรูปาทีนํ ปฎิเสธนโตฺถฯ ตตฺถ ยํ วตฺตพฺพํ, ตํ ปรโต อาวิ ภวิสฺสติฯ จกฺขตีติ  วิญฺญาณาธิฎฺฐิตํ รูปํ อสฺสาเทนฺตํ วิย โหตีติ อโตฺถฯ ติ หิ อยํ -สโทฺท ‘‘มธุํ จกฺขติ, พฺยญฺชนํ จกฺขตี’’ติอาทีสุ วิย อสฺสาทนโตฺถฯ วุตฺตเญฺหตํ ‘‘จกฺขุํ โข, มาคณฺฑิย, รูปารามํ รูปรตํ รูปสมุทิต’’นฺติ (ม. นิ. ๒.๒๐๙)ฯ อฎฺฐกถายมฺปิ วุจฺจติ ‘‘รูเปสุ อาวิญฺฉนรส’’นฺติ (วิสุทฺธิ. ๒.๔๓๓; ธ. ส. อฎฺฐ. ๖๐๐)ฯ สติปิ โสตาทีนํ สทฺทารมฺมณาทิภาเว นิรุฬฺหตฺตา ทสฺสเน เอว จกฺขุ-สโทฺท ปวตฺตติ ปทุมาทีสุ ปงฺกชาทิสทฺทา วิยาติ ทฎฺฐพฺพํฯ อถ วา ติ วิญฺญาณาธิฎฺฐิตํ สมวิสมํ อาจิกฺขนฺตํ วิย อภิพฺยตฺตํ วทนฺตํ วิย โหตีติ อโตฺถฯ อฎฺฐกถายํ ปน ‘‘วิภาเวติ จา’’ติ (มหานิ. อฎฺฐ. ๑๓; วิภ. อฎฺฐ. ๑๕๔) วุตฺตํฯ ตํ อเนกตฺถตฺตา ธาตูนํ วิภาวนตฺถตาปิ จกฺขติ-สทฺทสฺส สมฺภวตีติ กตฺวา วุตฺตํฯ สุณาติ เอเตน, วิญฺญาณาธิฎฺฐิตํ สยํ วา สุณาตีติ ฯ ฆายติ เอเตน, สยํ วา ฆายตีติ ฯ รสคฺคหณมูลกตฺตา อโชฺฌหรณสฺส ชีวิตนิมิตฺตํ อาหารรโส ชีวิตํ, ตสฺมิํ นินฺนตาย ตํ อวฺหายตีติ  นิรุตฺตินเยนฯ กุจฺฉิตานํ สาสวธมฺมานํ อาโย อุปฺปตฺติฎฺฐานนฺติ  อนุตฺตริยเหตุภาวํ อนาคจฺฉเนฺตสุ กามราคนิทานกมฺมชนิเตสุ, กามราคสฺส จ วิเสสปจฺจเยสุ ฆานชิวฺหากาเยสุ กายสฺส วิเสสโต สาสวปจฺจยตฺตาฯ เตน หิ โผฎฺฐพฺพสุขํ อสฺสาเทนฺตา สตฺตา เมถุนมฺปิ เสวนฺติฯ กายินฺทฺริยวตฺถุกา วา จตฺตาโร ขนฺธา พลวกามาสวาทิเหตุภาวโต วิเสเสน สาสวาติ กุจฺฉิตานํ สาสวธมฺมานํ อาโยติ  วุโตฺตฯ วณฺณวิการํ อาปชฺชมานํ หทยงฺคตภาวํ รูปยตีติ  รูปมิว ปกาสํ กโรติ สวิคฺคหมิว  ทเสฺสตีติ อโตฺถฯ อเนกตฺถตฺตา วา ธาตูนํ ปกาสนโตฺถ เอว รูปสโทฺท ทฎฺฐโพฺพฯ สปฺปตีติ  อุทาหรียติ, สเกหิ วา ปจฺจเยหิ สปฺปียติ โสตวิเญฺญยฺยภาวํ อุปนียตีติ อโตฺถฯ คนฺธยตีติ  อตฺตโน วตฺถุํ สูจยติ อปากฎํ ‘‘อิทํ สุคนฺธํ, ทุคฺคนฺธ’’นฺติ ปกาเสติ , ปฎิจฺฉนฺนํ วา ปุปฺผผลาทิํ ‘‘อิทเมตฺถ อตฺถี’’ติ เปสุญฺญํ กโรนฺตํ วิย โหตีติ อโตฺถฯ รสนฺติ ตํ สตฺตาติ  อสาเทนฺตีติ อโตฺถฯ</p>


<p>อิตฺถิยาว อินฺทฺริยํ  ตถา ฯ ชีวนฺติ เตน สหชาตธมฺมาติ ชีวิตํ, ตเทว อินฺทฺริยํ ฯ หทยญฺจ ตํ วตฺถุ จ, หทยสฺส วา มโนวิญฺญาณสฺส วตฺถุ ฯ โจปนกายภาวโต กาโย จ โส อธิปฺปายวิญฺญาปนโต วิญฺญตฺติ จาติ ฯ โจปนวาจาภาวโต, อธิปฺปายวิญฺญาปนโต จ วจี จ สา วิญฺญตฺติ จาติ ฯ วิคฺคหาภาวโต น กสฺสติ, กสิตุํ ฉินฺทิตุํ น สกฺกา, น วา กาสติ ทิพฺพตีติ อกาสํ, อกาสเมว อากาสํ, ตเทว นิสฺสตฺตนิชฺชีวเฎฺฐน ติ นิปฺผนฺนรูปสฺสฯ ลหุภาโว ฯ สยํ อนิปฺผนฺนตาย ‘‘รูปสฺสา’’ติ วิเสสิตํฯ เอส นโย เสเสสุปิฯ อยํ ปน วิเสโส – กมฺมนิ สาธุ กมฺมญฺญํ, ตสฺส ภาโว ฯ ปฐมํ, อุปริ จ จโย ปวตฺติ ฯ ปุพฺพาปรวเสน สมฺพนฺธา ตติ ปวตฺติ ฯ อนิจฺจสฺส วินาสิโน ภาโว ฯ กพลํ กรียตีติ ฯ อาหรตีติ ฯ เอวํ ตาว อุปาทายรูปํ สทฺทตฺถโต เวทิตพฺพํฯ</p>


<p>กมโต ปน สเพฺพสํ รูปธมฺมานํ นิสฺสยภาเวน มูลภูตตฺตา ปฐมํ ภูตรูปานิ อุทฺทิฎฺฐานิฯ อิตเรสุ อชฺฌตฺติกภาเวน อตฺตภาวสมญฺญาย มูลภาวโต จกฺขาทีนิ ปญฺจ อาทิโต อุทฺทิฎฺฐานิฯ เตสํ วิสยีนํ อิเม วิสยาติ ทเสฺสตุํ รูปาทีนิ จตฺตาริ อุทฺทิฎฺฐานิฯ โผฎฺฐพฺพํ ปน อนุปาทารูปตฺตา, ภูตคฺคหเณน คหิตตฺตา จ อิธ น คหิตํฯ สฺวายํ อตฺตภาโว อิเมหิ ‘‘อิตฺถี’’ติ วา ‘‘ปุริโส’’ติ วา สงฺขํ คจฺฉตีติ ทสฺสนตฺถํ ตทนนฺตรํ อิตฺถิปุริสินฺทฺริยทฺวยํ อุทฺทิฎฺฐํฯ ‘‘อิมินา ชีวตี’’ติ โวหารํ ลพฺภตีติ ทสฺสนตฺถํ ตโต ชีวิตินฺทฺริยํฯ ตสฺส อิมํ นิสฺสาย วิญฺญาณปฺปวตฺติยํ อตฺตหิตาทิสิทฺธีติ ทสฺสนตฺถํ หทยวตฺถุฯ ตสฺส อิมาสํ วเสน สเพฺพ กายวจีปโยคาติ ทสฺสนตฺถํ วิญฺญตฺติทฺวยํฯ อิมาย รูปกายสฺส ปริเจฺฉโท, อญฺชโส จาติ ทสฺสนตฺถํ อากาสธาตุฯ อิเมหิสฺส สุขปฺปวตฺติ, อุปฺปตฺติอาทโย  จาติ ทสฺสนตฺถํ ลหุตาทโยฯ สโพฺพ จายํ จตุสนฺตติรูปสนฺตาโน อิมินา อุปตฺถมฺภียตีติ ทสฺสนตฺถํ อเนฺต กพฬีกาโร อาหาโร อุทฺทิโฎฺฐติ เวทิตโพฺพฯ</p>


<p> อิทานิ  ยถาอุทฺทิฎฺฐานิ อุปาทารูปานิ ลกฺขณาทิโต นิทฺทิสิตุํ นฺติอาทิ อารทฺธํฯ ตตฺถ ติ เตสุ อุปาทารูเปสุฯ รูเป, รูปสฺส วา อภิฆาโต รูปาภิฆาโต, ตํ อรหตีติ รูปาภิฆาตารโห, รูปาภิฆาโต โหตุ วา มา วา เอวํสภาโว จตุนฺนํ ภูตานํ ปสาโท  เอวํลกฺขณํ จกฺขูติ อโตฺถฯ ยสฺมา ปจฺจยนฺตรสหิโต เอว จกฺขุปสาโท รูปาภิหนนวเสน ปวตฺตติ, น เกวโลฯ ตสฺมา ตํสภาวตาว ปมาณํ, น รูปาภิฆาโตติ ทสฺสนตฺถํ รูปาภิฆาตารหตา วุตฺตา ยถา วิปาการหํ กุสลากุสลนฺติฯ อภิฆาโต จ วิสยวิสยีนํ อญฺญมญฺญํ อภิมุขีภาโว โยคฺยเทสาวฎฺฐานํ อภิฆาโต วิยาติ กตฺวาฯ โส รูเป จกฺขุสฺส, รูปสฺส วา จกฺขุมฺหิ โหติฯ เตนาห ‘‘ยํ จกฺขุ อนิทสฺสนํ สปฺปฎิฆํ รูปมฺหิ สนิทสฺสนมฺหิ สปฺปฎิฆมฺหิ ปฎิหญฺญิ วา’’ติ, ‘‘ยมฺหิ จกฺขุมฺหิ อนิทสฺสนมฺหิ สปฺปฎิฆมฺหิ รูปํ สนิทสฺสนํ สปฺปฎิฆํ ปฎิหญฺญิ วา ปฎิหญฺญติ วา’’ติ (ธ. ส. ๕๙๗) จ อาทิฯ ปริปุณฺณาปริปุณฺณายตนตฺตภาวนิพฺพตฺตกสฺส กมฺมสฺส นิทานภูตา กามตณฺหา, รูปตณฺหา จ ตทายตนิกภวปตฺถนาภาวโต ทฎฺฐุกามตาทิโวหารํ อรหตีติ ทุติยนโย สพฺพตฺถ วุโตฺตฯ ตตฺถ ทฎฺฐุกามตานิทานกมฺมํ สมุฎฺฐานํ เอเตสนฺติ ฯ เอวํวิธานํ ภูตานํ ปสาโท  เอวํลกฺขณํ จกฺขุฯ ตสฺส ตสฺส หิ ภวสฺส มูลการณภูตา ตณฺหา ตสฺมิํ ตสฺมิํ ภเว อุปฺปชฺชนารหายตนวิสยาปิ นาม โหตีติ กามตณฺหาทีนํ ทฎฺฐุกามตาทิโวหารารหตา วุตฺตาฯ</p>


<p>ติ หิ ทฎฺฐุมิจฺฉา, รูปตณฺหาติ อโตฺถฯ เอตฺถ จ ทฎฺฐุกามตาย, เสสานญฺจ ตํตํอตฺตภาวนิพฺพตฺตกกมฺมายูหนกฺขณโต สติ ปุริมนิพฺพตฺติยํ วตฺตพฺพํ นตฺถิ, อสติ ปน มเคฺคน อสมุคฺฆาติตภาโวเยว การณนฺติ ทฎฺฐพฺพํฯ ยโต มเคฺคน อสมุจฺฉินฺนํ การณลาเภ สติ อุปฺปชฺชิตฺวา อตฺตโน ผลสฺส ปจฺจยภาวูปคมนโต วิชฺชมานเมวาติ อุปฺปนฺนตา อตฺถิตา ปริยาเยหิ วุจฺจติ ‘‘อริยํ อฎฺฐงฺคิกํ มคฺคํ ภาเวโนฺต อริยํ อฎฺฐงฺคิกํ มคฺคํ พหุลีกโรโนฺต อุปฺปนฺนุปฺปเนฺน  ปาปเก อกุสเล ธเมฺม อนฺตราเยว อนฺตรธาเปตี’’ติ (สํ. นิ. ๕.๑๕๖), ‘‘สนฺตํ  วา อชฺฌตฺตํ กามจฺฉนฺทํ ‘อตฺถิ เม อชฺฌตฺตํ กามจฺฉโนฺท’ติ ปชานาตี’’ติ (ที. นิ. ๒.๓๘๒; ม. นิ. ๑.๑๑๕) จ เอวมาทีสุฯ</p>


<p> ปุคฺคลสฺส, วิญฺญาณสฺส วา  นิสฺสยปจฺจยภาวโตฯ  เยสํ ภูตานํ ปสาโท, เตวสฺส อาสนฺนการณนฺติ กตฺวาฯ เอตฺถ จ ตํตํอตฺตภาวนิปฺผาทกสาธารณกมฺมวเสน ปุริมํ จกฺขุลกฺขณํ วุตฺตํ การณวิเสสสฺส อนามฎฺฐตฺตาฯ ‘‘เอวรูปํ นาม เม จกฺขุ โหตู’’ติ เอวํ นิพฺพตฺติตอาเวณิกกมฺมวเสน ทุติยนฺติ วทนฺติฯ สติปิ ปน ปญฺจนฺนํ ปสาทภาวสามเญฺญ สวิสยาวภาสนสงฺขาตสฺส ปสาทพฺยาปารสฺส วเสน ปุริมํ วุตฺตํฯ ปสาทการณสฺส สติปิ กมฺมภาวสามเญฺญ, เอกเตฺต วา อตฺตโน การณเภเทน เภททสฺสนวเสน ทุติยนฺติ ทฎฺฐพฺพํฯ โสตาทีนํ ลกฺขณาทีสุ วุตฺตนเยเนว อโตฺถ เวทิตโพฺพฯ</p>


<p>เอตฺถาห – จกฺขาทีนํ อินฺทฺริยานํ กิํ เอกกมฺมุนา อุปฺปตฺติ, อุทาหุ นานากมฺมุนาติ? อุภยถาปีติ โปราณาฯ ตตฺถ นานากมฺมุนา ตาว อุปฺปตฺติยํ จกฺขาทีนํ วิเสเส วตฺตพฺพํ นตฺถิ การณสฺส ภินฺนตฺตาฯ เอกกมฺมุนา ปน อุปฺปตฺติยํ กถํ เนสํ วิเสโสติ? การณสฺส ภินฺนตฺตา เอวฯ ตํตํภวปตฺถนาภูตา หิ ตณฺหา ตํตํภวปริยาปนฺนายตนาภิลาสตาย สยํ วิจิตฺตรูปา อุปนิสฺสยภาเวน ตํตํภวนิพฺพตฺตกกมฺมสฺส วิจิตฺตเภทตํ วิทหติฯ ยโต ตทาหิตวิเสสํ ตํ ตถารูปสมตฺถตาโยเคนาเนกรูปาปนฺนํ วิย อเนกํ วิสิฎฺฐสภาวํ ผลํ นิพฺพเตฺตติฯ น เจตฺถ สมตฺถตา สมตฺถภาวโต อญฺญา เวทิตพฺพา การณวิเสเสน อาหิตวิเสสสฺส วิสิฎฺฐผลนิปฺผาทนโยคฺยตามตฺตโตฯ อยญฺจ เอกสฺสปิ กมฺมสฺส อเนกินฺทฺริยเหตุตาวิเสสโยโค ยุตฺติโต, อาคมนโต จ ปรโต อาคมิสฺสติฯ อปิจ เอกเสฺสว กุสลจิตฺตสฺส โสฬสาทิวิปากจิตฺตนิพฺพตฺติเหตุตา วุจฺจติฯ โลเกปิ เอกเสฺสว สาลิพีชสฺส ปริปุณฺณาปริปุณฺณตณฺฑุลอาตณฺฑุลผลนิพฺพตฺติเหตุตา ทิสฺสเตว, กิํ วา เอตาย ยุตฺติจินฺตายฯ ยโต กมฺมผลํ จกฺขาทีนิ, กมฺมวิปาโก จ สพฺพโส พุทฺธานํเยว ญาณสฺส วิสโยติฯ</p>


<p> ติ  มหาสงฺฆิเกสุ เอกเจฺจฯ เตสุ หิ  เอวํ วทติ ‘‘จกฺขุมฺหิ เตโช อธิกํ, โสเต วายุ, ฆาเน ปถวี, ชิวฺหาย อาโป, กาเย สเพฺพปิ สมา’’ติฯ จกฺขาทีสุ เตชาทิอธิกตา นาม ตนฺนิสฺสยภูตานํ ตทธิกตายาติ ทเสฺสโนฺต   ติอาทิมาหฯ นฺติ โก เอตฺถ วิเสโส, นนุ เตชาทิอธิกานญฺจ ภูตานํ ปสาทา สเพฺพสํเยวาติ? สจฺจเมตํ, อิทํ ปน ‘‘สเพฺพส’’นฺติ วจนํ สมานานนฺติ อิมมตฺถํ ทีเปติ อนุวตฺตมานสฺส เอกเทสาธิกภาวสฺส นิวารณวเสน วุตฺตตฺตาฯ เตชาทีนํ หิ ปเจฺจกํ อธิกภาเว วิย ทฺวินฺนํ, ติณฺณํ วา อธิกภาเวปิ ยถาวุตฺตาธิกภาเวเนว เอกกาทิวเสน ลพฺภมานาย โอมตฺตตายปิ กายปฺปสาโท น โหตีติ ปากโฎยมโตฺถฯ ตสฺมา จตุนฺนมฺปิ ภูตานํ สมภาเวน กายปฺปสาโท โหตีติ สพฺพสโทฺท อิธ สมภาวทีปโก ทฎฺฐโพฺพฯ นฺติ ปทีปสงฺขาตสฺส เตชสฺส โอภาสรูเปน, วายุสฺส สเทฺทน, ปถวิยา คเนฺธน, เขฬสงฺขาตสฺส อุทกสฺส รเสนาติ ปุริมวาเท, ปจฺฉิมวาเท จ ยถาโยคํ ตํตํภูตคุเณหิ อนุคฺคยฺหภาวโต, รูปาทีนํ คหเณ อุปการิตพฺพโตติ อโตฺถฯ อาโลกาทิสหการีการณสหิตานํเยว จกฺขาทีนํ รูปาทิอวภาสนสมตฺถตา, วิวรสฺส จ โสตวิญฺญาณูปนิสฺสยภาโว คุโณติ เตสํ ลทฺธิฯ เตชาทีนํ วิย ปน วิวรสฺส ภูตภาวาภาวโต ยถาโยค-คฺคหณํฯ อถ วา รูปาทโย วิย วิวรมฺปิ ภูตคุโณติ ปราธิปฺปาเย เตชสฺส อาโลกรูเปน, อากาสสงฺขาตสฺส วิวรสฺส สเทฺทน, วายุสฺส คเนฺธน, อุทกสฺส รเสน, ปถวิยา โผฎฺฐเพฺพนาติ เอวํ ยถาโยคํ ตํตํภูตคุเณหีติ โยชนาฯ</p>


<p>ติ อคฺคิมฺหิ รูปสฺส ปภสฺสรสฺส, วายุมฺหิ สทฺทสฺส สภาเวน สุยฺยมานสฺส, ปถวิยา สุรภิอาทิโน คนฺธสฺส, อาเป จ รสสฺส มธุรสฺสาติ อิเมสํ วิเสสยุตฺตานํ ทสฺสนโต ‘‘รูปาทโย เตสํ คุณา’’ติ ปฐมวาที อาหาติฯ ตเสฺสว ติอาทินา อุตฺตรมาหฯ อิมินาว อุปาเยน ทุติยวาทิโนปิ นิคฺคโห โหตีติฯ อถ วา รูปาทิวิเสสคุเณหิ เตชอากาสปถวีอาปวายูหิ จกฺขาทีนิ กตานีติ วทนฺตสฺส  วาทํ อุทฺธริตฺวา  ตํ นิคฺคเหตุํ นฺติอาทิ วุตฺตนฺติ ทฎฺฐพฺพํฯ อาสเว อุปลพฺภมาโนปิ คโนฺธ ปถวิยา อาโปสํยุตฺตาย กปฺปาสโต วิสทิสายาติ น กปฺปาสคนฺธสฺส อธิกภาวาปตฺตีติ เจ? น, อนภิภูตตฺตาฯ อาสเว หิ อุทกสํยุตฺตา ปถวี อุทเกน อภิภูตา, น กปฺปาสปถวีติ ตสฺส เอว คเนฺธน อธิเกน ภวิตพฺพํฯ อุโณฺหทกสํยุโตฺต จ อคฺคิ อุปลพฺภนีโย มหโนฺตติ กตฺวา ตสฺส ผโสฺส วิย วโณฺณปิ ปภสฺสโร อุปลเพฺภยฺยาติ อุโณฺหทเก วณฺณโต อคฺคินา อนภิสมฺพนฺธสฺส สีโตทกสฺส วโณฺณ ปริหาเยถฯ ติ เอตสฺส อุภยสฺส อภาวาฯ ตทภาเวน หิ รูปาทีนํ เตชาทิวิเสสคุณตา นิวตฺติตาฯ ตนฺนิวตฺตเนน ‘‘เตชาทีนํ คุเณหิ รูปาทีหิ อนุคฺคยฺหภาวโต’’ติ อิทํ การณํ นิวตฺติตนฺติ เอวํ  ปรมฺปราย อุภยาภาโว วิเสสปริกปฺปนปหานสฺส การณํ โหตีติ อาห นฺติอาทิฯ เอกกลาเปปิ รูปรสาทโย วิสทิสา, โก ปน วาโท นานากลาเป จกฺขาทโย ภูตวิเสสาภาเวปีติ ทเสฺสตุํ รูปรสาทินิทสฺสนํ วุตฺตํฯ</p>


<p>ยทิ ภูตวิเสโส นตฺถิ, กิํ ปน จกฺขาทิวิเสสสฺส การณนฺติ ตํ ทเสฺสตุํ ติอาทิ วุตฺตํฯ เอกมฺปิ กมฺมํ ปญฺจายตนิกตฺตภาวภวปฺปตฺถนานิปฺผนฺนํ จกฺขาทิวิเสสเหตุตาย อญฺญมญฺญสฺส อสาธารณนฺติ จ กมฺมวิเสโสติ จ วุตฺตนฺติ ทฎฺฐพฺพํฯ น หิ ตํ เยน วิเสเสน จกฺขุสฺส ปจฺจโย, เตเนว โสตสฺส ปจฺจโย โหติ อินฺทฺริยนฺตราภาวปฺปตฺติโตฯ ‘‘ปฎิสนฺธิกฺขเณ มหคฺคตา เจตนา กฎตฺตารูปานํ กมฺมปจฺจเยน ปจฺจโย’’ติ (ปฎฺฐา. ๒.๑๒.๗๘) วจเนน ปฎิสนฺธิกฺขเณ วิชฺชมานานํ สเพฺพสํ กฎตฺตารูปานํ เอกา เจตนา กมฺมปจฺจโย โหตีติ วิญฺญายติฯ นานาเจตนาย หิ ตทา อินฺทฺริยุปฺปตฺติยํ สติ ปริเตฺตน จ มหคฺคเตน จ กมฺมุนา นิพฺพตฺติตํ กฎตฺตารูปํ อาปเชฺชยฺยาติฯ น เจกา ปฎิสนฺธิ อเนกกมฺมนิพฺพตฺตา โหตีติ สิทฺธเมเกน กเมฺมน อเนกินฺทฺริยุปฺปตฺติ โหตีติฯ</p>


<p> อนลฺลีโน นิสฺสโย เอตสฺสาติ  รูปสทฺทสงฺขาโต วิสโยฯ คนฺธรสานํ นิสฺสยา ฆานชิวฺหานํ นิสฺสเย อลฺลียนฺตีติ  เต นิสฺสยวเสน อลฺลีนาฯ โผฎฺฐพฺพํ สยํ กายนิสฺสยอลฺลีนํ ภูตตฺตาฯ อปโร นโย – จกฺขุโสตานิ อปฺปตฺตวิสยคฺคาหกานิ สานฺตเร, อธิเก จ วิสเย วิญฺญาณุปฺปตฺติเหตุภาวโตฯ โสตมฺปิ สมฺปตฺตวิสยคฺคาหีติ เกจิฯ ยทิ โสตํ สมฺปตฺตคฺคาหิ, จิตฺตโช สโทฺท โสตวิญฺญาณสฺส อารมฺมณํ น สิยาฯ น หิ พหิทฺธา จิตฺตสมุฎฺฐานานํ อุปฺปตฺติ อตฺถิฯ ญฺจ อวิเสเสน สทฺทารมฺมณสฺส โสตวิญฺญาณารมฺมณภาโว วุโตฺตฯ กิญฺจ ทิสาเทสววตฺถานญฺจ สทฺทสฺส น สิยา, อตฺตโน วิสยิปเทสสฺส เอว คเหตพฺพโต คโนฺธ วิยฯ ตสฺมา ยตฺถ อุปฺปโนฺน สโทฺท, ตเตฺถว ฐิโตฯ สเจ โสตปเถ อาปาถมาคจฺฉติ, นนุ ทูเร ฐิเตหิ รชกาทิสทฺทา จิเรน สุยฺยนฺตีติ? น ทูราสนฺนานํ ยถาปากเฎ สเทฺท คหณวิเสสโตฯ ยถา หิ ทูราสนฺนานํ วจนสเทฺท ยถาปากเฎ คหณวิเสสโต อาการวิเสสานํ อคฺคหณํ, คหณญฺจ โหติ, เอวํ รชกาทิสเทฺทปิ อาสนฺนสฺส อาทิโต ปภุติ ยาว อวสานา กเมน ปากฎีภูเต, ทูรสฺส จ อวสาเน, มเชฺฌ วา ปิณฺฑวเสน ปวตฺติปากฎีภูเต นิจฺฉยคฺคหณานํ โสตวิญฺญาณวีถิยา ปรโต ปวตฺตานํ วิเสสโต ลหุกํ สุโต ‘‘จิเรน สุโต’’ติ อธิมาโน โหติฯ โส ปน สโทฺท ยตฺถ อุปฺปโนฺน, ตนฺนิสฺสิโตว อตฺตโน วิชฺชมานกฺขเณ โสตสฺส อาปาถมาคจฺฉติ ฯ ยทิ สทฺทสฺส ภูตปรมฺปราย สมนฺตโต ปวตฺติ นตฺถิ, กถํ ปฎิโฆสุปฺปตฺตีติ? ทูเร ฐิโตปิ สโทฺท อญฺญตฺถ ปฎิโฆสุปฺปตฺติยา, ภาชนาทิจลนสฺส จ อโยกโนฺต วิย อโยจลนสฺส ปจฺจโย โหตีติ ทฎฺฐพฺพํฯ</p>


<p> ปุเพฺพ ลกฺขณาทินา วิภาวิตมฺปิ จกฺขุํ ฐิตฎฺฐานาทิโต วิภาเวตุํ ติอาทิ อารทฺธํฯ ตตฺถ จกฺขุ สาธยมานํ ติฎฺฐตีติ สมฺพโนฺธฯ -กาโร พฺยติเรกโตฺถ, เตนสฺส วุจฺจมานเมว วิเสสํ โชเตติฯ ติ เอเตสุ ยถานิทฺทิเฎฺฐสุ ปญฺจสุ อุปาทารูเปสุฯ ติ เอเตน อวเสสํ กณฺหมณฺฑลํ ปฎิกฺขิปติฯ เสฺนหมิว  ฐิตาเหว อตฺตโน นิสฺสยภูตาหิ  ตนฺนิสฺสิเตเหว อายุวณฺณาทีหิ อนุปาลิตํ ปริวาริตํ ติสนฺตติรูปสมุฎฺฐาปเกหิ   ฯ สตฺตอกฺขิปฎลพฺยาปนวจเนเนว จกฺขุสฺส อเนกกลาปคตภาวํ ทเสฺสติฯ นฺติ อูกาสิรมเตฺต ปเทเส ปวตฺตนโต วุตฺตํฯ จกฺขุวิญฺญาณสฺส  นิสฺสยภาวโต อาวชฺชนสมฺปฎิจฺฉนาทีนํ ตทารมฺมณาวสานานํ  สมวสรฎฺฐานโตฯ ตํ ปเนตํ จกฺขุ อธิฎฺฐานเภทโต, ตตฺถาปิ ปเจฺจกํ อเนกกลาปคตภาวโต อเนกมฺปิ สมานํ สามญฺญนิเทฺทเสน อาวชฺชนาย เอกตฺตา, เอกสฺมิํ ขเณ เอกเสฺสว จ กิจฺจกรตฺตา เอกํ กตฺวา วุตฺตํฯ เอวมฺปิ พหูสุ กถเมกเสฺสว กิจฺจกรตฺตํฯ ยํ ตตฺถ วิสทํ หุตฺวา รูปาภิฆาตารหํ, ตํ วิญฺญาณสฺส นิสฺสโย โหตีติ คเหตพฺพํฯ โผฎฺฐพฺพวิเสโส วิย กายวิญฺญาณสฺส อารมฺมณภาเวฯ</p>


<p>ติ -กาโร ปทสนฺธิกโร, อถ วา ติ มโจฺจฯ</p>


<p> องฺคุลียกํฯ</p>


<p>วิสมชฺฌาสยตาย จกฺขุ วมฺมิกฉิทฺทาภิรตสโปฺป วิย, พิลชฺฌาสยตาย โสตํ อุทกพิลาภิรตกุมฺภีโล วิย, อากาสชฺฌาสยตาย ฆานํ อชฎากาสาภิรตปกฺขี วิย, คามชฺฌาสยตาย ชิวฺหา คามาภิรตกุกฺกุโร วิย, อุปาทินฺนกชฺฌาสยตาย กาโย อามกสุสานาภิรตสิงฺคาโล วิย ปสฺสิตโพฺพติ ทเสฺสโนฺต ติ อาหฯ วิสมชฺฌาสยตา จ จกฺขุสฺส วิสมชฺฌาสยํ วิย โหตีติ กตฺวา วุตฺตา, จกฺขุมโต วา ปุคฺคลสฺส  อชฺฌาสยวเสน จกฺขุ วิสมชฺฌาสยํ ทฎฺฐพฺพํฯ เอส นโย เสเสสุปิฯ สโพฺพปิ จ ยถาวุโตฺต ปปโญฺจ โสตาทีสุปิ ยถารหํ เวทิตโพฺพฯ</p>


<p> จกฺขุมฺหิ, จกฺขุสฺส วา ปฎิหนนํ จกฺขุปฎิหนนํ, ตํ ลกฺขณํ เอตสฺสาติ ฯ ปฎิหนนเญฺจตฺถ ยถาวุโตฺต อภิฆาโตวฯ  อารมฺมณปจฺจยตาฯ กามํ สา เอว โคจรตา, ตถาปิ วิสยโคจรานํ อยํ วิเสโส – อนญฺญตฺถภาโว, ตพฺพหุลจาริตา จ จกฺขุวิญฺญาณสฺสฯ วิสยภาเว จสฺส ยํ วตฺตพฺพํ, ตํ ปรโต อาวิ ภวิสฺสติฯ  กายวิญฺญตฺติอาทิเกฯ</p>


<p> อิตฺถิยา  ภาโว, ‘‘อิตฺถี’’ติ วา ภวติ เอเตน จิตฺตํ, อภิธานญฺจาติ อิตฺถิภาโว, ตํ ลกฺขณํ เอตสฺสาติ ฯ ตโต เอว ‘‘อิตฺถี’’ติ ตํสหิตํ สนฺตานํ ปกาเสนฺตํ วิย โหตีติ วุตฺตํ นฺติฯ วฎฺฎํสตา อวิสทหตฺถปาทาทิตา จ ฯ ถนมํสาวิสทตา, นิมฺมสฺสุทาฐิตา, เกสพนฺธนํ, วตฺถคฺคหณญฺจ ‘‘อิตฺถี’’ติ สญฺชานนสฺส ปจฺจยภาวโต ฯ ทหรกาเลปิ สุปฺปกมุสลกาทีหิ กีฬา, มตฺติกตเกฺกน สุตฺตกนฺตนาทิ จ  อิตฺถิกิริยาติ อโตฺถฯ อวิสทฎฺฐานคมนาทิโก อากาโร ฯ อปโร นโย – อิตฺถีนํ มุตฺตกรณํ ฯ สราธิปฺปายา ฯ อวิสทฎฺฐานคมนนิสชฺชาขาทนโภชนาทิกา ฯ อิตฺถิสณฺฐานํ ฯ อิมานิ จ อิตฺถิลิงฺคาทีนิ ยถาสกํ กมฺมาทินา ปจฺจเยน อุปฺปชฺชมานานิปิ เยภุเยฺยน อิตฺถินฺทฺริยสหิเต เอว สนฺตาเน ตํตทาการานิ หุตฺวา อุปฺปชฺชนฺตีติ อิตฺถินฺทฺริยํ เตสํ การณนฺติ กตฺวา วุตฺตํ นฺติฯ อิตฺถิลิงฺคาทีสุ เอว จ การณภาวสงฺขาเตน อธิปติภาเวน ตสฺส อินฺทฺริยตา วุตฺตา, อินฺทฺริยสหิเต สนฺตาเน อิตฺถิลิงฺคาทิอาการรูปปจฺจยานํ อญฺญถา อนุปฺปาทนโต, อิตฺถิคฺคหณสฺส จ เตสํ รูปานํ ปจฺจยภาวโตฯ</p>


<p>ยสฺมา ปน ภาวทสเกปิ รูปานํ อิตฺถินฺทฺริยํ น ชนกํ, นาปิ อนุปาลกํ, อุปตฺถมฺภกํ วา, น จ อเญฺญสํ กลาปรูปานํ, ตสฺมา ตํ ชีวิตินฺทฺริยํ วิย สกลาปรูปานํ, อาหาโร วิย วา กลาปนฺตรรูปานญฺจ ‘‘อินฺทฺริยอตฺถิอวิคตปจฺจโย’’ติ ปาฬิยํ น วุตฺตํฯ ยสฺมา จ ปจฺจยนฺตราธีนานิ ลิงฺคาทีนิ, ตสฺมา ยตฺถสฺส อาธิปจฺจํ, ตํสทิเสสุ มตจิตฺตกตรูเปสุปิ ตํสณฺฐานตา ทิสฺสติฯ เอส นโย ปุริสินฺทฺริเยปิฯ ยํ ปเนตฺถ วิสทิสํ, ตํ วุตฺตนยานุสาเรน เวทิตพฺพํ ฯ ตยิทํ ทฺวยํ ยสฺมา เอกสฺมิํ สนฺตาเน สห น ปวตฺตติ ‘‘ยสฺส อิตฺถินฺทฺริยํ อุปฺปชฺชติ, ตสฺส ปุริสินฺทฺริยํ อุปฺปชฺชตีติ? โน’’ติอาทิ (ยม. ๓.อินฺทฺริยยมก.๑๘๘) วจนโต, ตสฺมา อุภโตพฺยญฺชนกสฺสาปิ เอกสฺมิํ ขเณ เอกเมว โหตีติ เวทิตพฺพํฯ เย ปน ‘‘สรีเรกเทสวุตฺติ ภาวรูป’’นฺติ วทนฺติ, เตสมฺปิ ตํ มิจฺฉาติ ทเสฺสตุํ ติ วตฺวา ยทิ เอวํ กายปฺปสาเทน สงฺกโร สิยาติ อาสงฺกํ นิวเตฺตโนฺต ติอาทิมาหฯ ตสฺสโตฺถ – ยทิปิ  สกลสรีรพฺยาปิตาย กายปฺปสาเทน อฎฺฐิโตกาเส ฐิตนฺติ วตฺตพฺพตํ นาปชฺชติ, เตน ปน ภินฺนนิสฺสยตฺตา ฐิโตกาเส ฐิตนฺติปิ วตฺตพฺพตํ นาปชฺชตีติ อยเมว เจตฺถ นิปฺปริยายกถาฯ ติ เอเตน สมานนิสฺสเยสุปิ นาม  ลกฺขณเภทโต, กิมงฺคํ ปน ภินฺนนิสฺสยสภาเวสูติ ทเสฺสติฯ</p>


<p> นฺติ อตฺตนา สหชาตรูปานํ อนุปาลนลกฺขณํฯ ชีวิตินฺทฺริยสฺส เอกนฺตกมฺมชตฺตา สหช-คฺคหเณเนว อนุปาเลตพฺพานมฺปิ กมฺมชภาโว สิโทฺธติ กมฺมช-คฺคหณํ น กตํฯ ยถาสกํ ขณมตฺตฎฺฐายิโนปิ กมฺมชรูปสฺส ปวตฺติเหตุภาเวน ตํ อนุปาลกํ, ตสฺมา สหชรูปานุปาลนลกฺขณํฯ น หิ กมฺมชานํ กมฺมํเยว ฐิติเหตุ ภวิตุํ อรหติ อาหารชาทีนํ อาหาราทิ วิยฯ กิํ การณา? ตงฺขณาภาวโตฯ นฺติ สหชรูปานํฯ  ยาปนํฯ  ฐิติเหตุตาฯ อตฺตนา อนุปาลนวเสน ยาเปตพฺพานิ ปวเตฺตตพฺพานิ ภูตานิ เอตสฺส ปทฎฺฐานนฺติ ติ -สเทฺทน ปวตฺตนรสาทิเมว สงฺคณฺหาติฯ ติ อนุปาเลตพฺพานํ อตฺถิกฺขเณเยวฯ อสติ อนุปาเลตเพฺพ อุปฺปลาทิมฺหิ กิํ อุทกํ อนุปาเลยฺยฯ ยทิ กมฺมชานํ ฐิติเหตุมนฺตเรน ฐิติ น โหติ, ชีวิตินฺทฺริยสฺส โก ฐิติเหตูติ อาห นฺติอาทิฯ ยทิ กมฺมชานํ ฐานํ ชีวิตินฺทฺริยปฎิพทฺธํ, อถ กสฺมา สพฺพกาลํ น ฐเปตีติ อาห ติอาทิฯ  อนุปาลนาทิกสฺส ฯ ตํ สาธนญฺจ ชีวมานตาวิเสสสฺส ปจฺจยภาวโตฯ อินฺทฺริยพทฺธรูปสฺส หิ มตรูปโต กมฺมชสฺส, ตทนุพนฺธภูตสฺส จ อุตุสมุฎฺฐานาทิโต ชีวิตินฺทฺริยกโต วิเสโส, น เกวลํ ขณฎฺฐิติยา เอว, ปพนฺธานุปเจฺฉทสฺสาปิ ชีวิตินฺทฺริยํ การณนฺติ ทฎฺฐพฺพํ, อิตรถา อายุกฺขยโต มรณํ น ยุเชฺชยฺยาติฯ</p>


<p> ติ กถเมตํ วิญฺญาตพฺพนฺติ? อาคมโต, ยุตฺติโต จฯ ‘‘ยํ รูปํ นิสฺสาย มโนธาตุ จ มโนวิญฺญาณธาตุ จ  ปวตฺตนฺติ, ตํ รูปํ มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโย’’ติ  (ปฎฺฐา. ๑.๑.๘) เอวมาทิ อาคโมฯ ยทิ เอวํ, กสฺมา รูปกเณฺฑ ตํ น วุตฺตนฺติ? ตตฺถ อวจนํ อญฺญการณํฯ กิํ ปน ตนฺติ? เทสนาเภโทฯ ยถา หิ จกฺขุวิญฺญาณาทีนิ เอกนฺตโต จกฺขาทินิสฺสยานิ, น เอวํ มโนวิญฺญาณํ เอกเนฺตน หทยวตฺถุนิสฺสยํฯ นิสฺสิตวเสน จ วตฺถุทุกาทิเทสนา ปวตฺตา ‘‘อตฺถิ รูปํ จกฺขุวิญฺญาณสฺส วตฺถุ, อตฺถิ รูปํ จกฺขุวิญฺญาณสฺส น วตฺถู’’ติอาทินา (ธ. ส. ๕๘๔)ฯ ยมฺปิ เอกนฺตโต หทยวตฺถุนิสฺสยํ, ตสฺส วเสน ‘‘อตฺถิ รูปํ มโนวิญฺญาณสฺส วตฺถู’’ติอาทินา ทุกาทีสุ วุจฺจมาเนสุปิ น ตทนุคุณา อารมฺมณทุกาทโย สมฺภวนฺติฯ น หิ ‘‘อตฺถิ รูปํ มโนวิญฺญาณสฺส อารมฺมณํ, อตฺถิ รูปํ น มโนวิญฺญาณสฺส อารมฺมณ’’นฺติ สกฺกา วตฺตุนฺติ วตฺถารมฺมณทุกา ภินฺนคติกา สิยุนฺติ เอกรสา เทสนา น ภเวยฺยฯ เอกรสญฺจ เทสนํ เทเสตุํ อิธ สตฺถุ อชฺฌาสโยฯ ตสฺมา ตตฺถ หทยวตฺถุ น วุตฺตํ, น อลพฺภมานตฺตาติ ทฎฺฐพฺพํฯ</p>


<p>ยุตฺติ ปน เอวํ เวทิตพฺพา – นิปฺผนฺนอุปาทายรูปนิสฺสยํ ธาตุทฺวยํ ปญฺจโวการภเวฯ ตตฺถ รูปายตนาทีนํ, โอชาย จ อินฺทฺริยพทฺธโต พหิปิ ปวตฺติทสฺสนโต น ตํนิสฺสยตา ยุชฺชติ, อิตฺถิปุริสินฺทฺริยานมฺปิ ตทุภยรหิเตปิ สนฺตาเน ธาตุทฺวยทสฺสนโต น ตํนิสฺสยตา ยุชฺชติ, ชีวิตินฺทฺริยสฺสาปิ อญฺญกิจฺจํ วิชฺชตีติ น ตํนิสฺสยตา ยุชฺชติ เอวาติ ปาริเสสโต หทยวตฺถุ, เตสํ นิสฺสโยติ วิญฺญายติฯ สกฺกา หิ วตฺตุํ นิปฺผนฺนอุปาทายรูปนิสฺสยํ ธาตุทฺวยํ ปญฺจโวการภเว รูปปฎิพทฺธวุตฺติภาวโตฯ ยํ ยญฺหิ รูปปฎิพทฺธวุตฺติ, ตํ ตํ นิปฺผนฺนอุปาทายรูปนิสฺสยํ ทิฎฺฐํ ยถา ‘‘จกฺขุวิญฺญาณธาตู’’ติฯ ‘‘ปญฺจโวการภเว’’ติ จ วิเสสนํ มโนวิญฺญาณธาตุวเสน กตํฯ มโนธาตุ ปน จตุโวการภเว นเตฺถวฯ นนุ จ อินฺทฺริยนิสฺสยตายปิ สาธนโต วิรุโทฺธ เหตุ อาปชฺชตีติ? น ทิฎฺฐพาธนโตฯ ทิฎฺฐํ เหตํ จกฺขุวิญฺญาณสฺส วิย ธาตุทฺวยสฺส วตฺถุโน มนฺทติกฺขาทิอนนุวิธานํฯ ตถา หิสฺส ปาฬิยํ อินฺทฺริยปจฺจยตา น วุตฺตาฯ เตน ตทนุวิธานสงฺขาตา อินฺทฺริยนิสฺสยตา พาธียติฯ โหตุ ธาตุทฺวยนิสฺสโย หทยวตฺถุ, อุปาทายรูปญฺจ, เอตํ ปน กมฺมสมุฎฺฐานํ, ปฎินิยตกิจฺจํ, หทยปเทเส ฐิตเมวาติ กถํ วิญฺญายตีติ? วุจฺจเต – วตฺถุรูปภาวโต  จกฺขุ วิย, ตโต เอว   วตฺถุรูปภาวโตติ จ วิญฺญาณนิสฺสยภาวโตติ อโตฺถฯ อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา กิญฺจิ จิเนฺตนฺตสฺส หทยสฺส ขิชฺชนโต ตเตฺถตมวฎฺฐิตนฺติ วิญฺญายติฯ นฺติ มโนธาตุมโนวิญฺญาณธาตูนํเยว ฯ นิสฺสยภาวโต อุปริ อาโรเปตฺวา วหนฺตํ วิย ปจฺจุปติฎฺฐตีติ ฯ เสสํ เหฎฺฐา วุตฺตนยเมวฯ</p>


<p> อภิกฺกโม อาทิ เยสํ เต อภิกฺกมาทีฯ อาทิ-สเทฺทน ปฎิกฺกมสมิญฺชนปสารณอุเกฺขปนอเวเกฺขปนาทิกา สพฺพา กิริยา ปริคฺคยฺหติฯ เตสํ อภิกฺกมาทีนํ ปวตฺตกํ จิตฺตํ สมุฎฺฐานํ ยสฺสา สา  วาโยธาตุฯ ตสฺสา ยํ สหชรูปกายสฺส ถมฺภนสนฺธารณจลนสงฺขาตํ กิจฺจํ, ตสฺส สหการีการณภูโต อาการวิเสโส กายวิญฺญตฺติ นามาติ ทเสฺสโนฺต อาห ติฯ</p>


<p>กสฺส ปน อาการวิกาโรติ? สามตฺถิยโต วาโยธาตุอธิกานํ จิตฺตชมหาภูตานํฯ กิํ ตํ สามตฺถิยํ? จิตฺตชตา, อุปาทายรูปตา จฯ อถ วา วาโยธาตุยา อาการวิกาโร สหช…เป.… ปจฺจโยติ สมฺพนฺธิตพฺพํฯ ยทิ เอวํ วิญฺญตฺติยา อุปาทายรูปภาโว น ยุชฺชติฯ น หิ อุปาทายรูปํ เอกภูตสนฺนิสฺสยํ อตฺถิฯ ‘‘จตุนฺนํ มหาภูตานํ อุปาทายรูป’’นฺติ หิ วุตฺตํ, นายํ โทโส จตุนฺนํ วิกาโร จตูสุ เอกสฺสาปิ โหติ จตุสาธารณธนํ วิยฯ วาโยธาตุอธิกตาย จ กลาปสฺส ‘‘วาโยธาตุยา’’ติ วจนํ น วิรุชฺฌติฯ เอวํ อธิกตา จ สามตฺถิยโต, น ปมาณโตฯ อญฺญถา หิ อวินิโพฺภควุตฺติตา น ยุเชฺชยฺยฯ วาโยธาตุยา เอวาติ เกจิฯ เตสํ มเตน วิญฺญตฺติยา อุปาทายรูปตา ทุรุปปาทาฯ น หิ เอกสฺส วิกาโร จตุนฺนํ โหติฯ สา ปนายํ หตฺถจลนาทีสุ ผนฺทมานวณฺณคฺคหณานนฺตรมวิญฺญายมานนฺตเรน มโนทฺวารชวเนน คยฺหติฯ ผนฺทมานวณฺณวินิมุโตฺต โกจิ วิกาโร อตฺถิฯ ตสฺส จ ตคฺคหณานนฺตรํ คหณํ โหตีติ กถเมตํ วิญฺญายตีติ อธิปฺปายคฺคหณโตฯ น หิ วิญฺญตฺติวิการรหิเตสุ รุกฺขจลนาทีสุ ‘‘อิทเมส กาเรติ มเญฺญ’’ติ อธิปฺปายคฺคหณํ  ทิฎฺฐํ, หตฺถจลนาทีสุ ปน ทิฎฺฐํฯ ตสฺมา ผนฺทมานวณฺณวินิมุโตฺต โกจิ วิกาโร อตฺถิ อธิปฺปายสฺส ญาปโกติ วิญฺญายติฯ ญาปโก จ เหตุ ญาเปตพฺพมตฺถํ สยํ คหิโต เอว ญาเปติ, น วิชฺชมานตามเตฺตนาติ วณฺณคฺคหณานนฺตรํ วิการคฺคหณมฺปิ อนุมานโต วิญฺญายติฯ ตถา หิ วทนฺติ –</p>


<p>
‘‘วิสยตฺตมนาปนฺนา, สทฺทา เนวตฺถโพธกา;  
  
น สตฺตามตฺตโต อเตฺถ, เต อญฺญาตา ปกาสกา’’ติฯ  
</p>
  
<p>ยทิ  วิการคฺคหณเมว การณํ อธิปฺปายคฺคหณสฺส, กสฺมา อคฺคหิตสเงฺกตานํ อธิปฺปายคฺคหณํ น โหตีติ? น เกวลํ วิการคฺคหณเมว อธิปฺปายคฺคหณสฺส การณํ, อถ โข ปุริมสิทฺธสมฺพนฺธคฺคหณญฺจ อิมสฺส อุปนิสฺสโยติ ทฎฺฐพฺพํฯ ถมฺภนสนฺธารณจลนานิ วิญฺญตฺติวิการสหิตาย วาโยธาตุยา โหนฺตีติ วุตฺตํฯ กิํ สพฺพาว วาโยธาตู สพฺพานิ ตานิ กโรนฺตีติ? นยิทเมวํฯ สตฺตมชวนสมฺภูตา หิ วาโยธาตุ ปุริมชวนสมฺภูตา วาโยธาตุโย อุปถมฺภกปจฺจเย ลภิตฺวา เทสนฺตรุปฺปตฺติเหตุภาเวน จลยติ จิตฺตชรูปํ, น อิตราฯ อิตรา ปน สนฺถมฺภนสนฺธารณมตฺตํ กโรนฺติโย ตสฺสา อุปการาย โหนฺติฯ เทสนฺตรุปฺปตฺติ เอว จลนนฺติ นิมิเตฺต จ กตฺตุภาโว สมาโรปิโตติ ทฎฺฐพฺพํฯ อญฺญถา ธมฺมานํ อพฺยาปารตา, ขณิกตา จ น สิยาฯ สตฺตหิ ยุเคหิ อากฑฺฒิตพฺพสกฎเมตฺถ  นิทสฺสิตํฯ จิตฺตชรูเป ปน จลเนฺต ตํสมฺพนฺธตาย อุตุกมฺมาหารชรูปมฺปิ จลติ นทีโสเต ปกฺขิตฺตสุกฺขโคมยปิณฺฑํ วิย ผนฺทมานวณฺณคฺคหณานนฺตรํ วิญฺญตฺติคฺคหณสฺส วุตฺตตฺตาฯ กิํ จลนกรา เอว วาโยธาตุ วิญฺญตฺติวิการสหิตาติ? นยิทเมวํ, ตถา จลยิตุมสกฺกุณนฺติโยปิ ถมฺภนสนฺธารณมตฺตกรา ปฐมชวนาทิสมฺภูตาปิ วาโยธาตุโย วิญฺญตฺติวิการสหิตา เอวาติ คเหตพฺพํฯ เยน ทิสาภาเคนายํ อภิกฺกมาทิํ ปวเตฺตตุกาโม, ตทภิมุขวิการสพฺภาวโตฯ อธิปฺปายสหภาวี หิ วิกาโร วิญฺญตฺติฯ เอวญฺจ กตฺวา มโนทฺวาราวชฺชนสฺสาปิ วิญฺญตฺติสมุฎฺฐาปกวจนํ สุฎฺฐุ ยุชฺชติฯ ยถาวุตฺตวิการคฺคหณมุเขน ตํสมงฺคิโน อธิปฺปาโย วิญฺญายตีติ วุตฺตํ ติฯ</p>


<p>กายวิปฺผนฺทนสฺส  เหตุภูตาย วาโยธาตุยา วิการภาวโต ปริยาเยน วิญฺญตฺติ  วุตฺตาฯ ติ จ วาโยธาตุยา กิจฺจาธิกตาย วุตฺตํฯ ติ กายวิปฺผนฺทเนน กรณภูเตน อธิปฺปายสฺส วิญฺญาปนเหตุภาวโต กายวิญฺญตฺตีติ วุจฺจตีติ สมฺพโนฺธฯ อยเญฺหตฺถ อโตฺถ – วิญฺญาเปตีติ วิญฺญตฺติฯ กิํ วิญฺญาเปติ? อธิปฺปายํฯ เกน? กาเยนฯ กีทิเสน? วิปฺผนฺทมาเนนาติฯ ทุติยนเย ปน ยถาวุเตฺตน กาเยน วิญฺญายตีติ ฯ เสสํ วุตฺตนยเมวฯ</p>


<p>อตฺถาวโพธนสมโตฺถ วจีวิเสโส ฯ เตน วายุวนปฺปตินทีโฆสาทิํ นิวเตฺตติฯ ตสฺส ปวตฺตกํ จิตฺตํ สมุฎฺฐานํ ยสฺสา สา  ปถวีธาตุฯ ตสฺสา ยํ อุปาทินฺนสงฺขาตสฺส  อกฺขรุปฺปตฺติฎฺฐานสฺส ฆฎฺฎนสญฺญิตํ กิจฺจํ, ตสฺส สหการีการณภูโต อาการวิเสโส วจีวิญฺญตฺติ นามาติ ทเสฺสโนฺต อาห ติฯ</p>


<p>อิทานิ ‘‘กสฺส ปน อาการวิกาโร’’ติอาทิ กายวิญฺญตฺติยํ วุตฺตนเยเนว เวทิตพฺพํฯ อยํ ปน วิเสโส – ยถา ตตฺถ ‘‘ผนฺทมานวณฺณคฺคหณานนฺตร’’นฺติ วุตฺตํ, เอวมิธ ‘‘สุยฺยมานสทฺทสวนานนฺตร’’นฺติ โยเชตพฺพํฯ อิธ จ ถมฺภนาทีนํ อภาวโต ‘‘สตฺตมชวนสมฺภูตา’’ติอาทินโย น ลพฺภติฯ ฆฎฺฎเนน หิ สทฺธิํ สโทฺท อุปฺปชฺชติฯ ฆฎฺฎนญฺจ ปฐมชวนาทีสุปิ ลพฺภเตวฯ  ปจฺจยวเสน ภูตกลาปานํ อญฺญมญฺญํ อาสนฺนตรุปฺปาโทฯ  เอกสฺสาปิ เทสนฺตรุปฺปาทปรมฺปรตาติ อยเมเตสํ วิเสโสฯ ยถา จ วาโยธาตุยา จลนํ กิจฺจํ, เอวํ ปถวีธาตุยา ฆฎฺฎนํฯ เตเนวาห ติฯ เสสํ วุตฺตนยเมวฯ ติอาทิ กายวจีวิญฺญตฺตีนํ อนุมานวเสน คเหตพฺพภาววิภาวนํฯ รูปานิ ทิสฺวา ตทนนฺตรปฺปวตฺตาย อวิญฺญายมานนฺตราย มโนทฺวารวีถิยา โคสีสาทีนํ อุทกสหจาริปฺปการสญฺญาณาการํ คเหตฺวา อุทกคฺคหณํ โหติ, เอวํ วิปฺผนฺทมานสมุจฺจาริยมานวณฺณสเทฺท คเหตฺวา ตทนนฺตรปวตฺตาย อวิญฺญายมานนฺตราย มโนทฺวารวีถิยา ปุริมสิทฺธสมฺพนฺธคหณูปนิสฺสยสหิตาย สาธิปฺปายวิการคฺคหณํ โหติฯ</p>


<p> รูปานิ  ปริจฺฉินฺทติ, สยํ วา เตหิ ปริจฺฉิชฺชติ, รูปานํ วา ปริเจฺฉทมตฺตํ รูปปริเจฺฉโท, ตํ ลกฺขณํ เอติสฺสาติ ฯ อยํ หิ อากาสธาตุ ตํ ตํ รูปกลาปํ ปริจฺฉินฺทนฺตี วิย โหติฯ เตนาห ติฯ อตฺถโต ปน ยสฺมา รูปานํ ปริเจฺฉทมตฺตํ หุตฺวา คยฺหติ, ตสฺมา วุตฺตํ ติฯ ยสฺมิํ กลาเป ภูตานํ ปริเจฺฉโท, เตเหว ฯ วิชฺชมาเนปิ หิ กลาปนฺตรภูตานํ กลาปนฺตรภูเตหิ สมฺผุฎฺฐภาเว ตํตํภูตวิวิตฺตตา รูปปริยโนฺต อากาโสติ เยสํ โส ปริเจฺฉโท, เตหิ โส อสมฺผุโฎฺฐวฯ อญฺญถา ปริจฺฉินฺนตา น สิยา เตสํ ภูตานํ พฺยาปิภาวาปตฺติโตฯ อพฺยาปิตา หิ อสมฺผุฎฺฐตาฯ เตนาห ภควา ‘‘อสมฺผุฎฺฐํ จตูหิ มหาภูเตหี’’ติ (ธ. ส. ๖๓๗, ๗๒๔)ฯ กณฺณจฺฉิทฺทมุขวิวราทิวเสน จ ฯ เยสํ รูปานํ ปริเจฺฉโท, ตเตฺถว เตสํ ปริเจฺฉทภาเวน ลพฺภตีติ วุตฺตํ ติฯ ติอาทินา อากาสธาตุยา ตํตํกลาปานํ กลาปนฺตเรหิ อสงฺกรการณตํ ทเสฺสติฯ</p>


<p> ติ  อครุตาฯ  วิกฺขิปนํ, อปนยนนฺติ อโตฺถฯ ติ อกถินตาฯ อตฺตโน มุทุภาเวเนว สพฺพกิริยาสุ ฯ มุทุ หิ กตฺถจิ น วิรุชฺฌติฯ ตีสุปิ ฐาเนสุ ปฎิปเกฺข -กาโร ทนฺธตาทิเหตูนํ ปฎิปกฺขสมุฎฺฐานตฺตา ลหุตาทีนนฺติ เกจิฯ อปเร ปน ‘‘สตฺตาปฎิเสเธ’’ติ วทนฺติฯ สรีเรน กตฺตพฺพกิริยานํ อนุกูลตาสงฺขาตกมฺมญฺญภาโว ลกฺขณํ เอติสฺสาติ ฯ อกมฺมญฺญํ ทุพฺพลํ นาม โหตีติ กมฺมญฺญตา  วุตฺตาฯ</p>


<p>ลหุตาทีนํ อญฺญมญฺญาวิชหเนน ทุวิเญฺญยฺยนานตฺตตา วุตฺตาติ ตํตํวิการาธิกรูเปหิ ตํนานตฺตปฺปกาสนตฺถํ ติ วุตฺตํฯ  วาตปิตฺตเสมฺหปโกโป, รสาทิธาตูนํ วา วิการาวตฺถาฯ ทฺวิธา วุโตฺตปิ อตฺถโต ปถวีธาตุอาทีนํ ธาตูนํเยว วิกาโรติ ทฎฺฐโพฺพฯ  สปฺปายอุตุอาหาราวิกฺขิตฺตจิตฺตตาฯ เต จ ตํตํวิการสฺส วิเสสปจฺจยภาวโต วุตฺตา, อวิเสเสน ปน  สเพฺพ สเพฺพสํ ปจฺจยาฯ ยโต เนสํ อญฺญมญฺญาวิชหนํ, อิทฺธิวฬญฺชนาทีสุ วิย วสวตฺตนํ คหณเญฺจตฺถ มุทุกมฺมญฺญสทิสรูปนิทสฺสนมตฺตํ, น ตํ อิธ อธิเปฺปตํ มุทุตากมฺมญฺญตาสพฺภาวโตฯ น หิ อนินฺทฺริยพทฺธรูปสนฺตาเน ลหุตาทีนิ สมฺภวนฺติ, อินฺทฺริยพเทฺธปิ รูปภเว น สนฺติ ทนฺธตฺตกราทิธาตุโกฺขภาภาวโตฯ สติ หิ ตาทิเส ธาตุโกฺขเภ ตปฺปฎิปกฺขปจฺจยสมุฎฺฐานาหิ ลหุตาทีหิ ภวิตพฺพนฺติ เกจิ, ตํ อการณํฯ น หิ วูปสเมตพฺพปจฺจนีกาเปโกฺข ตพฺพิโรธิธมฺมสมุปฺปาโท, ตถา สติ สเหตุกกิริยจิตฺตุปฺปาเทสุ กายลหุตาทีนํ อภาโวว สิยาฯ กสฺมา ปน กมฺมชรูเปสุ ลหุตาทโย น โหนฺตีติ? ปจฺจุปฺปนฺนปจฺจยาเปกฺขตฺตาฯ อญฺญถา สพฺพทาภาวีหิ ลหุตาทีหิ ภวิตพฺพํ สิยาติฯ</p>


<p> อาทิ จโย, อีสํ วา จโยติ อาจโย, ยถาปจฺจยํ ตโต ตโต อาคตสฺส วิย จโยติ วา อาจโย, ตทุภยํ เอกชฺฌํ คเหตฺวา อาจโย ลกฺขณํ เอตสฺสาติ  ปฐมุปฺปาโท, วฑฺฒิ จ ‘‘อุปญฺญตฺตํ อุปสิตฺต’’นฺติอาทีสุ วิย อุป-สทฺทสฺส ปฐมูปริอตฺถสฺส นิทสฺสนโตฯ ติ ปุพฺพโกฎฺฐาสโต, อนาคตภาวโตติ อโตฺถฯ อุปฺปชฺชมาเน รูปธเมฺม อุปฺปาโท อนาคตกฺขณโต อุมฺมุชฺชาเปโนฺต วิย โหตีติ วุตฺตํ ติฯ ตถา โส ‘‘อิเม รูปธมฺมา’’ติ นิยฺยาเตโนฺต วิย คยฺหตีติ อาห ติฯ  ‘‘อุปริจโย อุปจโย’’ติ อิมสฺส อตฺถสฺส วเสน  เวทิตพฺพาฯ ติ รูปานํ ปวตฺตนนฺติ ลกฺขิตพฺพาฯ ติ ปุพฺพาปรวเสน อนุ อนุ ปพนฺธนกิจฺจาฯ ตโต เอว อนุปเจฺฉทวเสน คเหตพฺพโต ฯ</p>


<p>ติ อุปจโย สนฺตตีติ อุภยมฺปิฯ ติ รูปุปฺปาทเสฺสว ฯ ยทิ เอวํ กสฺมา วิภชฺช วุตฺตาติ อาห ติ, ชาติรูปสฺส ปวตฺติอาการเภทโตติ อโตฺถฯ เวเนยฺยวเสน วิภชฺชกถเน การณํ ปรโต อาวิ ภวิสฺสติฯ กถํ ปเนตํ วิญฺญาตพฺพํ, ปวตฺติอาการนานตฺตโต ชาติรูปสฺส เภโท, น สภาวโตติ ? นิเทฺทสโตติ ทเสฺสโนฺต ติอาทิมาหฯ ตตฺถ นฺติ โย อเฑฺฒกาทสนฺนํ รูปายตนานํ อาทิจยตฺตา ติ วุโตฺตฯ  เอว  ปฐมุปฺปาทภาวโต อุป-สโทฺท ปฐมโตฺถติ กตฺวาฯ  ปน ตเตฺถว อุปฺปชฺชมานานํ อุปริ จยตฺตา  เอว  อนุปพนฺธวเสน อุปฺปตฺติภาวโตฯ อถ วา  ปฐมภาเวน อุปลกฺขิโต อุปฺปาโท, โส ปน ตเตฺถว อุปฺปชฺชมานานํ อุปริ จยตฺตา  วฑฺฒีติ อโตฺถฯ อุปจโย วฑฺฒิภาเวน อุปลกฺขิโต อุปฺปาโท,  เอว  ปพนฺธากาเรน อุปฺปตฺติภาวโตฯ เตนาห ติอาทิฯ</p>


<p>ตตฺถ นฺติ ‘‘โย อายตนานํ อาจโย’’ติอาทินา (ธ. ส. ๖๔๑) นิเทฺทเสน กิํ อตฺถชาตํ กถิตํ โหติ? อายตเนน อาจโย กถิโตฯ อาจยุปจยสนฺตติโย หิ นิพฺพตฺติภาเวน อาจโย เอวาติ อายตเนหิ อาจยาทีนํ ปกาสิตตฺตา เตหิ อาจโย กถิโตฯ อายตนานํ อาจยาทิวจเนเนว อาจยสภาวานิ อุปฺปาทธมฺมานิ อายตนานีติ อาจเยน ตํปกติกํ อายตนํ กถิตํฯ ลกฺขณญฺหิ อุปฺปาโท, น รูปรูปนฺติฯ</p>


<p> รูปธมฺมานํ ชิณฺณตาฯ ติ ภงฺคุปนยนกิจฺจาฯ ติ กกฺขฬตาทิสภาวสฺส อวิคเมปิฯ ฐิติกฺขเณ หิ ชรา, น จ ตทา ธโมฺม สภาวํ วิชหติ นามฯ  อุปฺปาทาวตฺถา, ตสฺส อปคมภาเวน คยฺหตีติ อาห ติฯ นฺติ อิทํ เตสํ ชราย สุฎฺฐุ ปฎิจฺฉนฺนตาย วุตฺตํฯ รูปธมฺมานมฺปิ หิ ขณิกชรา ปฎิจฺฉนฺนา เอว, ยา อวีจิชราติปิ วุจฺจติฯ ติ ขณฺฑิจฺจาทิวิการมาหฯ โส หิ อรูปธเมฺมสุ น ลพฺภติฯ ยา อวีจิชรา นาม, ตสฺสาปิ  เอส วิกาโร นตฺถีติ สมฺพนฺธิตพฺพํฯ นตฺถิ เอติสฺสา ชราย วีจีติ  นวภาวโต ทุวิเญฺญยฺยนฺตรชราติ อโตฺถฯ</p>


<p>ปริโต สพฺพโส ‘‘ภิชฺชน’’นฺติ ลกฺขิตพฺพาติ ฯ นิจฺจํ นาม ธุวํ, รูปํ ปน ขณภงฺคิตาย เยน ภเงฺคน น นิจฺจนฺติ อนิจฺจํ, โส อนิจฺจสฺส ภาโวติ ฯ สา ปน ยสฺมา ฐิติปฺปตฺตํ รูปํ วินาสภาเวน  สํสีทนฺตี วิย โหตีติ วุตฺตํ ติฯ ยสฺมา จ สา รูปธมฺมานํ ภงฺคภาวโต ขยวยากาเรเนว คยฺหติ, ตสฺมา วุตฺตํ ติฯ</p>


<p> ติ เอตฺถ องฺคมงฺคานุสาริโน รสสฺส สาโร อุปถมฺภพลกโร ภูตนิสฺสิโต เอโก วิเสโส โอชาฯ กพฬํ กรียตีติ ฯ อาหรียตีติ  กพฬํ กตฺวา อโชฺฌหรียตีติ อโตฺถฯ อิทํ ปน สวตฺถุกํ โอชํ ทเสฺสตุํ วุตฺตํฯ พาหิรํ อาหารํ ปจฺจยํ ลภิตฺวา เอว อชฺฌตฺติกาหาโร รูปํ อุปฺปาเทติ, โส ปน รูปํ อาหรตีติ อาหาโรฯ เตนาห ติฯ ตโต เอว โอชฎฺฐมกรูปุปฺปาทเนน อิมสฺส กายสฺส ฯ โอชาย รูปาหรณกิจฺจํ พาหิราธีนนฺติ อาห ติฯ</p>


<p> นฺติอาทีสุ อิมสฺมิํ กาเย พลํ นาม อตฺถิ, สมฺภโว นาม อตฺถิ, โรโค นาม อตฺถิ, ‘‘ชาติ สญฺชาตี’’ติ (วิภ. ๑๙๑) วจนโต ชาติ นาม อตฺถิ, เตหิปิ จตูหิ มหาภูเตหิ วินา อภาวโต อุปาทายรูเปหิ ภวิตพฺพนฺติ อธิปฺปาโยฯ นฺติ อภยคิริวาสีนํฯ นฺติ เอตฺถ เอวํ ปฎิเกฺขโป เวทิตโพฺพ – มิทฺธํ รูปเมว น โหติ นีวรเณสุ เทสิตตฺตาฯ ยสฺส หิ นีวรเณสุ เทสนา, ตํ น รูปํ ยถา กามจฺฉโนฺทฯ สิยา ปเนตํ ทุวิธํ มิทฺธํ รูปํ, อรูปญฺจาติฯ ตตฺถ ยํ อรูปํ, ตํ นีวรเณสุ เทสิตํ ‘‘น รูป’’นฺติ? ตํ น, วิเสสวจนาภาวโตฯ น หิ วิเสเสตฺวา มิทฺธํ นีวรเณสุ เทสิตํ, ตสฺมา มิทฺธสฺส ทุวิธตํ ปริกเปฺปตฺวาปิ น สกฺกา นีวรณภาวํ นิวเตฺตตุํฯ สกฺกา หิ วตฺตุํ ‘‘ยํ ตํ อรูปโต อญฺญํ มิทฺธํ ปริกปฺปิตํ, ตมฺปิ นีวรณํ มิทฺธสภาวตฺตา อิตรํ มิทฺธํ วิยา’’ติฯ</p>


<p>ภวตุ  นีวรณํ, โก วิโรโธติ เจ? นีวรณญฺจ ปหาตพฺพํฯ ปญฺจ นีวรเณ ปหาย ‘‘อทฺธา มุนีสิ สมฺพุโทฺธ, นตฺถิ นีวรณา ตวา’’ติ (สุ. นิ. ๕๔๖) วจนโตฯ อปฺปหาตพฺพญฺจ รูปํ ‘‘กตเม ธมฺมา เนว ทสฺสเนน น ภาวนาย ปหาตพฺพา? จตูสุ ภูมีสุ กุสลํ, จตูสุ ภูมีสุ วิปาโก, ตีสุ ภูมีสุ กิริยาพฺยากตํ, รูปญฺจ นิพฺพานญฺจฯ อิเม ธมฺมา เนว ทสฺสเนน น ภาวนาย ปหาตพฺพา’’ติ  (ธ. ส. ๑๔๐๗) วจนโตฯ น เจตฺถ ตทารมฺมณกิเลสปฺปหานํ อธิเปฺปตํ ‘‘รูปํ, ภิกฺขเว, น ตุมฺหากํ, ตํ ปชหถา’’ติอาทีสุ (สํ. นิ. ๓.๓๔) วิย กามจฺฉนฺทาทีนํ ตถา ปหานสฺส อนธิเปฺปตตฺตาฯ ตสฺมา น มิทฺธํ รูปํฯ ยทิ มิทฺธสฺส รูปภาวํ น สมฺปฎิจฺฉถ, กถํ ภควโต นิทฺทาฯ มิทฺธญฺหิ ‘‘นิทฺทาปจลายิกา’’ติอาทินา วิภเงฺค วิภตฺตตฺตา นิทฺทาติ? น มิทฺธํ นิทฺทา, นิทฺทาเหตุภาวโต ปน ตํ ‘‘นิทฺทา’’ติ วิภตฺตํ ยถา อิตฺถิลิงฺคาทิฯ เอวมฺปิ นิทฺทาเหตุโน มิทฺธสฺส อภาวโต กถํ ภควโต นิทฺทาติ? นิทฺทา ภควโต สรีรคิลานิยา, น มิเทฺธนฯ สา จ นตฺถีติ น สกฺกา วตฺตุํ ‘‘ปิฎฺฐิ เม อาคิลายติ, ตมหํ อายมิสฺสามี’’ติ (ม. นิ. ๒.๒๒) วจนโตฯ น เจตฺถ เอวมวธารณํ มิทฺธเมว นิทฺทาเหตูติ, นิทฺทาเหตุ เอว มิทฺธนฺติ เอวมวธารณาฯ ตสฺมา อโญฺญปิ อตฺถิ นิทฺทาเหตุ, โก ปน โสติ? สรีรคิลานิยาฯ เตน วุตฺตํ ‘‘นิทฺทา ภควโต สรีรคิลานิยา, น มิเทฺธนา’’ติฯ</p>


<p>นิทฺทา จ ภควโต นตฺถีติ น สกฺกา วตฺตุํ ‘‘อภิชานามิ โข ปนาหํ อคฺคิเวสฺสน…เป.… ทิวา สุปิตา’’ติ (ม. นิ. ๑.๓๘๗) วจนโตฯ อิโตปิ น มิทฺธํ รูปํ สมฺปโยควจนโตฯ วุตฺตญฺหิ ‘‘ถินมิทฺธนีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจา’’ติอาทิ (ธ. ส. ๑๑๗๖)ฯ น เจตฺถ ยถาลาภภวนํ? สกฺกา ปเจฺจตุํ ‘‘สกฺขรกถลิกมฺปิ มจฺฉคุมฺพมฺปิ จรนฺตมฺปิ ติฎฺฐนฺตมฺปี’’ติอาทิ (ที. นิ. ๑.๒๔๙) วิย อปฺปสิทฺธตาย รูปภาวสฺสฯ สิเทฺธ หิ ตสฺส รูปภาเว สมฺภวโต ยถาลาภปจฺจโย ยุเชฺชยฺยาติฯ อิโตปิ น รูปํ มิทฺธํ อารุเปฺปสุ อุปฺปชฺชนโตฯ วุตฺตมฺปิ เจตํ ‘‘นีวรณํ ธมฺมํ ปฎิจฺจ นีวรโณ ธโมฺม อุปฺปชฺชติ นปุเรชาตปจฺจยา’’ติ (ปฎฺฐา. ๓.๘.๘) อิมสฺส วิภเงฺค ‘‘อารุเปฺป กามจฺฉนฺทนีวรณํ ปฎิจฺจ ถินมิทฺธนีวรณํ อุทฺธจฺจนีวรณํ อวิชฺชานีวรณํ อุปฺปชฺชตี’’ติ วิตฺถาโรฯ ตสฺมา ‘‘น มิทฺธํ รูป’’นฺติ ยํ อฎฺฐกถาสุ ปฎิกฺขิตฺตํ, ตํ สุปฎิกฺขิตฺตเมวฯ</p>


<p>ติ  พลรูปาทีสุฯ กมฺมสมุฎฺฐานสฺสาปิ โรคสฺส วิสภาคปจฺจยสมุปฺปโนฺน ธาตุโกฺขโภ อาสนฺนการณํ, ปเคว อิตรสฺสฯ โส จ อตฺถโต รูปธมฺมานํ วิการาวตฺถาฐิติภงฺคกฺขเณสุ เอว สิยาติ วุตฺตํ ติฯ ติ ตพฺพินิมุตฺตสฺส รูปุปฺปาทสฺส อภาวโตฯ อุปาทาวตฺถาย  จ อญฺญา ชาติ นาม นเตฺถวฯ สมฺภโว กามธาตุยํ เอกจฺจิยสตฺตานํ อินฺทฺริยปริปากปจฺจโย อาโปธาตุยา ปวตฺติอาการวิเสโสติ อาห ติฯ กายพลํ นาม อตฺถโต วาโยธาตุยา ปวตฺติอาการวิเสโส ตสฺสา วิปฺผารภาวโตฯ ยโต นํ ‘‘ปาณพล’’นฺติ วทนฺติ, เตนาห ติฯ กสฺมา ปน เนสํ อยถากฺกมโต ปฎิเกฺขโป กโตติ? ติ กตฺวา อนุปลพฺภมานตฺตา อนาทรทสฺสนตฺถํ, มิทฺธปฎิเกฺขโป วา มหาปโญฺหติ ปฐมํ กโตฯ ตทนุสาเรน ปฎิโลมนเยน อิตเรสมฺปิ อภาโว วุโตฺตติ เวทิตพฺพํฯ</p>


<p>ติ อิทํ นฺติ อิมินา สมฺพนฺธิตพฺพํ, อิมินา วุตฺตกฺกเมน อฎฺฐวีสติวิธํ โหตีติฯ โส จ โข ปาฬิยํ อาคตนเยเนวาติ อนูนตา เวทิตพฺพาฯ อนธิกภาโว ปน ทสฺสิโต เอวฯ</p>


<p> สมฺปยุตฺตธมฺมราสิ หิโนติ เอเตน ปติฎฺฐหตีหิ  มูลเฎฺฐน โลภาทิโก, อโลภาทิโก จ, ตาทิโส เหตุ น โหตีติ ฯ นาสฺส เหตุ อตฺถีติ  สเหตุกปฎิโยคิภาวโต เหตุนา สห น อุปฺปชฺชตีติ อโตฺถฯ อเหตุกเมว เหตุนา วิปฺปยุตฺตตาย ฯ ธมฺมนานตฺตาภาเวปิ หิ สทฺทตฺถนานเตฺตน เวเนยฺยวเสน ทุกนฺตรเทสนา โหตีติ ทุกปทวเสน เจตํ วุตฺตํฯ ปจฺจยาธีนวุตฺติตาย สห ปจฺจเยนาติ ฯ อตฺตโน ปจฺจเยหิ โลเก นิยุตฺตํ, วิทิตนฺติ วา ฯ อา ภวคฺคํ, อา โคตฺรภุํ วา สวนฺตีติ อาสวา, สห อาสเวหีติ  อาสเวหิ อาลมฺพิตพฺพนฺติ อโตฺถฯ อาทิสเทฺทน สํโยชนียํ โอฆนียํ โยคนียํ นีวรณียํ สํกิเลสิกํ ปรามฎฺฐํ อเจตสิกํ จิตฺตวิปฺปยุตฺตํ นรูปาวจรํ นอรูปาวจรํ นอปริยาปนฺนํ อนิยตํ อนิยฺยานิกํ อนิจฺจนฺติ เอวมาทีนํ สงฺคโห ทฎฺฐโพฺพฯ</p>


<p>อาหิโต อหํ มาโน เอตฺถาติ อตฺตา, อตฺตภาโวฯ ตํ อตฺตานํ อธิกิจฺจ อุทฺทิสฺส ปวตฺตา อชฺฌตฺตา , อินฺทฺริยพทฺธธมฺมา, เตสุ ภวํ  จกฺขาทิฯ อฎฺฐกถายํ ปน วุตฺตนเยน อชฺฌตฺตเมว  ยถา เวนยิโกติ  (อ. นิ. ๘.๑๑; ปารา. ๘) อิมมตฺถํ สนฺธาย วุตฺตํ นฺติฯ  เตวีสติวิธํฯ ติ อิทํ อชฺฌตฺติกลกฺขณาภาวโต วุตฺตํฯ ติ วิสยี, วิสโย จ หุตฺวา สงฺฆฎฺฎนวเสนฯ  โสฬสวิธํฯ ติ ฆฎฺฎนวเสน อคเหตพฺพโตฯ ติ สุขุมภาเวน ทุวิเญฺญยฺยสภาวตฺตาฯ ญาณสฺส อาสเนฺน น โหตีติ  หทยวตฺถุปริโยสานานิฯ ติ ‘‘รูปสฺส ปริเจฺฉโท, รูปสฺส วิกาโร, รูปสฺส อุปจโย’’ติอาทินา อคฺคเหตฺวา อตฺตโน สภาเวเนว กกฺขฬตฺตาทินา ญาเณน ปริจฺฉิชฺช คเหตพฺพโตฯ  ทสวิธํฯ ติ สภาเวน อปริคฺคหิตพฺพโตฯ โสตาทีนมฺปิ จกฺขุโน วิย ปสนฺนสภาวตฺตา เอว ยถาสกํ วิสยคฺคหณปจฺจยตาติ ทเสฺสโนฺต อาห นฺติฯ ติ ตพฺพิธุรสภาวตฺตาฯ ติ เอตฺถ จกฺขาทีนํ ตาว ปญฺจนฺนํ จกฺขุวิญฺญาณาทีสุ อาธิปเตยฺยํ เตสํ ปฎุมนฺทภาวานุวตฺตนโต, อิตฺถิปุริสินฺทฺริยทฺวยสฺส สกิเจฺจ ชีวิตินฺทฺริยสฺส สหชรูปานุปาลเนฯ ตทุภยํ เหฎฺฐา วุตฺตเมวฯ ติ คหิตตฺตาฯ กมฺมนิพฺพตฺตญฺหิ ‘‘มเมตํ ผลํ’’นฺติ กมฺมุนา คหิตํ วิย โหติ อปฎิเกฺขปโตฯ</p>


<p> นฺติ สนิทสฺสนตฺติกสฺส, กมฺมชาทิตฺติกานญฺจฯ ติ ทฺวาทสวิเธ โอฬาริกรูเปฯ นฺติ รูปายตนํฯ ทฎฺฐพฺพภาวสงฺขาเตน สห นิทสฺสเนนาติ สนิทสฺสนํ, ปฎิหนนภาวสงฺขาเตน สห ปฎิเฆนาติ สปฺปฎิฆํ, สนิทสฺสนญฺจ ตํ สปฺปฎิฆญฺจาติ ฯ ตตฺถ ยสฺส ทฎฺฐพฺพภาโว อตฺถิ, ตํ ฯ จกฺขุวิญฺญาณโคจรภาโวว ฯ ตสฺส รูปายตนโต อนญฺญเตฺตปิ อเญฺญหิ ธเมฺมหิ รูปายตนํ วิเสเสตุํ อญฺญํ วิย กตฺวา วุตฺตํ ‘‘สห นิทสฺสเนน สนิทสฺสน’’นฺติฯ ธมฺมภาวสามเญฺญน หิ เอกีภูเตสุ ธเมฺมสุ โย นานตฺตกโร วิเสโส, โส อโญฺญ วิย กตฺวา อุปจริตุํ ยุโตฺตฯ เอวํ หิ อตฺถวิเสสาวโพโธ โหตีติฯ โย สยํ, นิสฺสยวเสน จ สมฺปตฺตานํ, อสมฺปตฺตานญฺจ ปฎิมุขภาโว อญฺญมญฺญํ ปตนํ, โส  เยน พฺยาปาราทิวิการปจฺจยนฺตรสหิเตสุ จกฺขาทีนํ  วิสเยสุ วิการุปฺปตฺติฯ  เอกาทสวิธํ โอฬาริกรูปํฯ ตญฺหิ สนิทสฺสนตฺตาภาวโต  วุตฺตนเยเนว ฯ อุภยปฎิเกฺขเปน นฺติ เอตฺถ ยํ เอกนฺตกมฺมสมุฎฺฐานํ อฎฺฐินฺทฺริยานิ, หทยญฺจาติ นววิธํ รูปํ, ยญฺจ นววิเธ จตุสมุฎฺฐาเน กมฺมสมุฎฺฐานํ นววิธเมว รูปนฺติ  เอวํ อฎฺฐารสวิธมฺปิ กมฺมโต อุปฺปชฺชนโต ฯ ยญฺหิ ชาตญฺจ ยญฺจ ชายติ ยญฺจ ชายิสฺสติ, ตํ สพฺพมฺปิ ‘‘กมฺมช’’นฺติ วุจฺจติ ยถา ทุทฺธนฺติฯ นฺติ กมฺมโต อญฺญปจฺจยโต ชาตํ อุตุจิตฺตาหารชํฯ นฺติ ลกฺขณรูปมาหฯ วิญฺญตฺติทฺวยํ, สโทฺท, อากาสธาตุ, ลหุตาทิตฺตยํ จิตฺตสมุฎฺฐานานิ อวินิโพฺภครูปานีติ เอตํ ปญฺจทสวิธํ รูปํ ฯ อากาสธาตุ, ลหุตาทิตฺตยํ, อาหารสมุฎฺฐานานิ อวินิโพฺภครูปานีติ เอตํ ทฺวาทสวิธํ รูปํ ฯ เอตฺถ สทฺทํ ปกฺขิปิตฺวา เตรสวิธํ รูปํ อุตุโต สมุฎฺฐิตํ ฯ เสสํ กมฺมชติเก วุตฺตนยานุสาเรเนว เวทิตพฺพํฯ</p>


<p> ทิฎฺฐาทิจตุกฺกวเสน, รูปรูปาทิจตุกฺกวเสน, วตฺถาทิจตุกฺกวเสนาติ ปาเฎกฺกํ จตุกฺกสโทฺท โยเชตโพฺพฯ ยํ รูปายตนํ อทกฺขิ ยํ ปสฺสติ ยํ ทกฺขิสฺสติ ยํ ปเสฺสยฺย, ตํ สพฺพํ  นาม ทิฎฺฐสภาวานาติวตฺตนโต ยถา ทุทฺธนฺติฯ เอส นโย เสเสสุปิฯ ติ จกฺขุวิญฺญาณวิเญฺญยฺยตฺตาฯ ติ โสตวิญฺญาณวิเญฺญยฺยตฺตาฯ นฺติ คโนฺธ รโส โผฎฺฐพฺพนฺติ เอตํ ตยํฯ  นาม มุตฺวา ปตฺวา คเหตพฺพโตฯ เตนาห ติฯ</p>


<p>กิมิทํ โผฎฺฐพฺพํ นามาติ? ปถวีเตโชวาโยธาตุตฺตยํฯ กสฺมา ปเนตฺถ อาโปธาตุ อคฺคหิตา, นนุ สีตตา ผุสิตฺวา คยฺหติ, สา จ อาโปธาตูติ? สจฺจํ คยฺหติ, น ปน สา อาโปธาตุฯ กิญฺจรหีติ? เตโชธาตุ เอวฯ มเนฺท หิ อุณฺหภาเว สีตพุทฺธิฯ น หิ สีตํ นาม โกจิ คุโณ อตฺถิ, เกวลํ ปน อุณฺหภาวสฺส มนฺทตาย สีตตาภิมาโนฯ กถเมตํ วิญฺญาตพฺพนฺติ เจ? อนวฎฺฐิตตฺตา สีตพุทฺธิยา ยถา ปาราปาเรฯ ตถา หิ ฆมฺมกาเล อาตเป ฐิตานํ ฉายํ ปวิฎฺฐานํ สีตพุทฺธิ โหติ, ตเตฺถว ปน ปถวีคพฺภโต อุฎฺฐิตานํ อุณฺหพุทฺธิฯ ยทิ หิ สีตตา อาโปธาตุ สิยา, เอกสฺมิํ กลาเป อุณฺหภาเวน สทฺธิํ อุปลเพฺภยฺย, น จ อุปลพฺภติฯ ตสฺมา วิญฺญายติ น อาโปธาตุ สีตตาติ ฯ อิทญฺจ ภูตานํ อวินิโพฺภควุตฺติตํ อิจฺฉนฺตานํ อุตฺตรํ, อนิจฺฉนฺตานมฺปิ ปน จตุนฺนํ ภูตานํ เอกสฺมิํ กลาเป กิจฺจทสฺสเนน สภาควุตฺติตาย สาธิตาย อุตฺตรเมวฯ เย ปน ‘‘วาโยธาตุยา ลกฺขณํ สีตตา’’ติ วทนฺติ, เตสมฺปิ อิทเมว อุตฺตรํฯ ยทิ หิ วาโยธาตุ สีตตา สิยา, เอกสฺมิํ กลาเป อุณฺหภาเวน สทฺธิํ สีตตา อุปลเพฺภยฺย, น จ อุปลพฺภติฯ ตสฺมา วิญฺญายติ น วาโยธาตุ สีตตาติฯ เยสํ ปน ทฺรวตา อาโปธาตุ, สา จ ผุสิตฺวา  คยฺหตีติ ทสฺสนํฯ เต วตฺตพฺพา ‘‘ทฺรวภาโวปิ ผุสียตีติ อายสฺมนฺตานํ อธิมานมตฺตํ สณฺฐานํ วิยา’’ติฯ วุตฺตเญฺหตํ ปุราตเนหิ –</p>


<p>
‘‘ทฺรวตา สหวุตฺตีนิ, ตีณิ ภูตานิ สมฺผุสํ;  
  
‘ทฺรวตํ สมฺผุสามี’ติ, โลโกยมภิมญฺญติฯ  
</p>
  
<p>
‘‘ผุสํ ภูตานิ สณฺฐานํ, มนสา คณฺหเต ยถา;  
  
‘ปจฺจกฺขโต ผุสามี’ติ, ญาตพฺพา ทฺรวตา ตถา’’ติฯ  
</p>
  
<p>นฺติ ยถาวุตฺตํ รูปาทิสตฺตวิธํ รูปํ ฐเปตฺวา อวสิฎฺฐํ เอกวีสติวิธํ รูปํฯ ติ มโนวิญฺญาณเสฺสวฯ อวธารเณน รูปายตนาทีนมฺปิ มโนวิญฺญาณวิเญฺญยฺยเตฺต นิยมาภาวโต น วิญฺญาตรูปตาติ สงฺกราภาวํ ทเสฺสติฯ</p>


<p>ติ ยเทตฺถ อฎฺฐวีสติวิเธ รูเป ‘‘นิปฺผนฺน’’นฺติ วุตฺตํ รูปํ, ตเทว รูปลกฺขณโยคโต รูปํฯ รุปฺปนํ รูปํ, ตํ เอตสฺส อตฺถีติ ยถา อริสโสติ, รูปคุณโยคโต วา ยถา นีลคุณโยคโต นีลํ วตฺถนฺติฯ สฺวายํ รูปสโทฺท รุฬฺหิยา อตํสภาเวปิ ปวตฺตตีติ อปเรน รูปสเทฺทน วิเสเสตฺวา วุตฺตํ นฺติ ยถา ติลเตลํ, ทุกฺขทุกฺขนฺติ (วิสุทฺธิ. ๒.๕๓๙) จ, รุปฺปนสภาวํ รูปนฺติ อโตฺถฯ ยทิ เอวํ, อากาสธาตุอาทีนํ กถํ รูปภาโวติ? นิปฺผนฺนรูปสฺส ปริเจฺฉทวิการลกฺขณภาวโต ตคฺคติกเมวาติ ‘‘รูป’’เนฺตฺวว วุจฺจติฯ</p>


<p>วสนฺติ เอตฺถ จิตฺตเจตสิกา ปวตฺตนฺตีติ  จิตฺตตํสมฺปยุตฺตานํ อาธารภูตํ รูปํฯ ตํ ปน ฉพฺพิธํฯ ตตฺถ หทยรูปํ วตฺถุ เอว มโนธาตุมโนวิญฺญาณธาตูนํ นิสฺสยภาวโตฯ  อญฺญนิสฺสยานํ จกฺขาทิ วิยฯ ยถา หิ จกฺขาทีนิ สมฺปฎิจฺฉนาทีนํ ปวตฺติยา ทฺวารํ โหนฺติ, น  เอวํ หทยวตฺถุฯ เตน วุตฺตํ นฺติฯ  กมฺมทฺวารภาวโตฯ ตนฺนิสฺสิตสฺส จิตฺตุปฺปาทสฺส อภาวโต  อตฺตสนฺนิสฺสิตสฺส จกฺขุวิญฺญาณาทิกสฺส,  อญฺญนิสฺสิตสฺส สมฺปฎิจฺฉนาทิกสฺสฯ  เอกวีสติวิธํ รูปํ วุตฺตวิปริยายโต ฯ</p>


<p> เอกโต  เอว ชาตํ ฯ นนุ จ เอกโต เอว ปจฺจยโต ปจฺจยุปฺปนฺนสฺส อุปฺปตฺติ นตฺถีติ? สจฺจํ นตฺถิ, รูปชนกปจฺจเยสุ เอกโตติ อยเมตฺถ อธิปฺปาโยฯ น หิ รูปุปฺปตฺติ รูปชนกโต อญฺญํ ปจฺจยํ อเปกฺขติฯ นฺติอาทีสุปิ เอเสว นโยฯ นฺติ อิเมสํ ปเภทานํ ติ กมฺมโต เอว ชาตํฯ ติ เอตฺถาปิ เอเสว นโยฯ นฺติ กาเลน จิตฺตโต, กาเลน อุตุโตติ เอวํ จิตฺตโต จ อุตุโต จ ชาตํ ทฎฺฐพฺพํฯ  ทฺวีหิ ชาตนฺติฯ ปรโต ทฺวีสุปิ เอเสว นโยฯ ติ เอตฺถ ยํ จิตฺตชํ สทฺทายตนํ, ตํ สวิญฺญตฺติกเมวาติ เอเกฯ อวิญฺญตฺติโกปิ อตฺถิ วิตกฺกวิปฺผารสโทฺทติ โปราณาฯ</p>


<p>วิตกฺกวิปฺผารสโทฺท น โสตวิเญฺญโยฺยติ หิ เอวํ ปวตฺตมหาอฎฺฐกถาวาทํ นิสฺสาย จิตฺตสมุฎฺฐานสฺส สทฺทสฺส วิญฺญตฺติยา วินาปิ อุปฺปตฺติ อิจฺฉิตพฺพาฯ น หิ วิญฺญตฺติ ‘‘กายวาจาย วิญฺญตฺตี’’ติ วจนโต อโสตวิเญฺญเยฺยน สเทฺทน สห อุปฺปชฺชติ, เอวํ สเนฺต จิตฺตเชนาปิ สทฺทนวเกน ภวิตพฺพํฯ โส จ วาโท ‘‘สโทฺท จ โหติ, น โสตวิเญฺญโยฺย จา’’ติ วิรุทฺธเมเวตนฺติ มญฺญมาเนหิ สงฺคหกาเรหิ ปฎิกฺขิโตฺตฯ อปเร ปน มหาอฎฺฐกถาวาทํ อปฺปฎิกฺขิปิตฺวา ตสฺส อธิปฺปายํ วเณฺณนฺติฯ กถํ? ‘‘ชิวฺหาตาลุจลนาทิกํ วิตกฺกสมุฎฺฐิตํ วิญฺญตฺติสหชเมว สุขุมสทฺทํ ทิพฺพโสเตน สุตฺวา อาทิสตี’’ติ สุเตฺต, ปฎฺฐาเน จ โอฬาริกํ สทฺทํ สนฺธาย โสตวิญฺญาณสฺส อารมฺมณปจฺจยภาโว วุโตฺตติ อิมินา อธิปฺปาเยน วิตกฺกวิปฺผารสทฺทสฺส อโสตวิเญฺญยฺยตา วุตฺตาติฯ  จตุชํฯ นฺติ อวินิโพฺภครูเปน สทฺธิํ อากาสธาตุมาหฯ</p>


<p>  นฺติ กุโตจิปิ ปจฺจยโต น ชาตํ, นาปิ สยเมว ชาตํ ปจฺจเยหิ วินา สยเมว ชาตสฺส สเพฺพน สพฺพํ อภาวโตฯ กถํ ปเนตํ วิญฺญาตพฺพํ ลกฺขณรูปํ น ชายตีติ? ลกฺขณาภาวโตฯ อุปฺปตฺติมนฺตานํ หิ รูปายตนาทีนํ ชาติอาทีนิ ลกฺขณานิ วิชฺชนฺติ, น เอวํ ชาติอาทีนํฯ ตสฺมา วิญฺญาตพฺพเมตํ ชาติอาทีนิ น ชายนฺตีติฯ สิยา ปเนตํ ‘‘ชาติอาทีนํ ชาติอาทีนิ ลกฺขณานิ วิชฺชนฺตี’’ติ? ตํ น, กสฺมา? ตถา สติ อนวฎฺฐานาปตฺติโตฯ ยทิ หิ ชาติอาทีนิ ชาติอาทิมนฺตานิ สิยุํ, ตานิปิ ชาติอาทิมนฺตานิ, ตานิปิ ชาติอาทิมนฺตานีติ อนวฎฺฐานเมว อาปชฺชติฯ ตสฺมา สุฎฺฐุ วุตฺตํ ‘‘ชาติอาทีนิ  น ชายนฺตี’’ติฯ เตนาห นฺติ, ชรามรณนฺติ อโตฺถฯ</p>


<p>ตตฺถ ติ เอเตน อุปฺปาทสฺส ชรามรณาภาวมาหฯ อสติ อุปฺปาเท กุโต ชรามรณนฺติ คฺคหเณน ชรามรณสฺส อุปฺปาทาภาวมฺปิฯ ยทิ เอวํ ชาติยา กุโตจิ ชาตตาวจนํ กถนฺติ อาห ติอาทิฯ ตตฺถ ติ เย เต จิตฺตาทโย รูปายตนาทีนํ รูปานํ ชนกปจฺจยา, เตสํ ตทุปฺปาทนํ ปติ อนุปรตพฺยาปารานํ โย โส ปจฺจยภาวูปลกฺขณีโย กิจฺจานุภาวกฺขโณ, ตทา ชายมานานํ รูปายตนาทีนํ ธมฺมานํ วิการภาเวน อุปลพฺภมานตํ สนฺธาย เวเนยฺยปุคฺคลวเสน ชาติยา กุโตจิ ปจฺจยโต ชาตตฺตํ ปาฬิยํ อนุญฺญาตํ ยถา ตํ จิตฺตสมุฎฺฐานตาทิ วิญฺญตฺติอาทีนํฯ อยเญฺหตฺถ สเงฺขปโตฺถ – เยหิ ปจฺจยธเมฺมหิ รูปาทโย อุปฺปเชฺชยฺยุํ, เตสํ ปจฺจยภาวูปคมนกฺขเณ อุปลพฺภมานา รูปาทโย ตโต ปุเร, ปจฺฉา จ อนุปลพฺภมานา ตโต อุปฺปชฺชนฺตีติ วิญฺญายนฺติ, เอวํ ชาติปิ เวทิตพฺพาฯ ยทิ เอวํ นิปฺปริยายโต ชาติยา กุโตจิ ชาตตา สิทฺธา, อถ กสฺมา เวเนยฺยปุคฺคลวเสนาติ วุตฺตนฺติ? นยิทเมวํ ชายมานธมฺมวิการภาเวน อุปลพฺภมานตฺตาฯ ยทิ หิ ธโมฺม วิย อุปลเพฺภยฺย ชาติ, นิปฺปริยาโยว ตสฺสา กุโตจิ ชาตภาโว, น เอวมุปลพฺภติ, อถ โข วิการภาเวนฯ ตสฺมา วุตฺตํ ‘‘เวเนยฺยปุคฺคลวเสนา’’ติฯ</p>


<p>ตทา กิร โสตูนํ เอวํ จิตฺตํ อุปฺปนฺนํ ‘‘อยํ ชาติ สเพฺพสํ ธมฺมานํ ปภโว, สยญฺจ น กุโตจิ ชายติ ยถา ตํ ปกติวาทีนํ ปกตี’’ติ, ตํ  เนสํ มิจฺฉาคาหํ วิธเมโนฺต สตฺถา ‘‘อุปจโย สนฺตตี’’ติ ทฺวิธา ภินฺทิตฺวา กุโตจิ ปจฺจยโต ชาตญฺจ กตฺวา เทเสสิ, น ปน ชรามรณํ ปจฺจยธมฺมานํ กิจฺจานุภาวกฺขเณ อทสฺสนโตฯ ยทิ เอวํ กถํ ‘‘ชรามรณํ ปฎิจฺจสมุปฺปนฺน’’นฺติ (สํ. นิ. ๒.๒๐) วุตฺตํ? ยสฺมา ปฎิจฺจสมุปฺปนฺนานํ ธมฺมานํ ปริปากภงฺคตาย เตสุ สเนฺตสุ โหนฺติ, น อสเนฺตสุฯ น หิ อชาตํ ปริปจฺจติ, ภิชฺชติ วา, ตสฺมา ตํ ชาติปจฺจยตํ สนฺธาย ‘‘ชรามรณํ ปฎิจฺจสมุปฺปนฺน’’นฺติ (สํ. นิ. ๒.๒๐) ปริยาเยน สุเตฺตสุ วุตฺตํฯ โย ปเนตฺถ กามภวาทีสุ กมฺมาทินา ปจฺจเยน โยนิวิภาคโต ปฎิสนฺธิยํ, ปวตฺติยญฺจ รูปธมฺมานํ ปวตฺติเภโท วตฺตโพฺพ, โส ปรโต ปฎิจฺจสมุปฺปาทกถายํ อาวิ ภวิสฺสตีติ น วุโตฺตติ ทฎฺฐโพฺพฯ</p>

</p>


<h3>วิญฺญาณกฺขนฺธกถาวณฺณนา</h3>
<p>   ติ อนวเสสปริยาทานทีปเกน ปททฺวเยน เวทยิตสฺส พหุเภทตํ ทเสฺสโนฺต วุจฺจมานํ ราสฎฺฐํ อุลฺลิเงฺคติฯ เวทยิตํ อารมฺมณรสานุภวนํ ลกฺขณํ เอตสฺสาติ  ธมฺมชาตนฺติ อธิปฺปาโย, ปุเพฺพ วา รูปกฺขนฺธกถายํ วุตฺตํ อธิการโต อาเนตฺวา สมฺพนฺธิตพฺพํฯ ติ อตีตาทิเภทภินฺนํ สพฺพํ ตํ พุทฺธิยา เอกโต กตฺวาฯ เอวญฺหิ ราสฎฺฐสฺส สมฺภโวฯ นีลาทิเภทสฺส อารมฺมณสฺส สญฺชานนํ, ‘‘นีลํ ปีตํ ทีฆํ รสฺส’’นฺติ (ธ. ส. ๖๑๕) จ อาทินา สญฺญุปฺปาทวเสน ชานนํ คหณํ ลกฺขณํ เอตสฺสาติ  อายูหนํ พฺยาปาราปตฺติ, อภิสนฺทหนํ วา, อุภยถาปิ เจตนาปธานตาย สงฺขารกฺขนฺธสฺส เอวํ วุตฺตํ นฺติฯ ตถา หิ  สงฺขารกฺขนฺธํ วิภชเนฺตน ภควตา ‘‘จกฺขุสมฺผสฺสชา เจตนา’’ติอาทินา (วิภ. ๒๑) เจตนาว วิภตฺตาฯ มินิตพฺพวตฺถุํ นาฬิยา มินมาโน ปุริโส วิย เยน สญฺชานนาการวิสิเฎฺฐน อากาเรน วิสยํ คณฺหาติ, ตํ อารมฺมณูปลทฺธิสงฺขาตํ วิชานนํ ลกฺขณํ เอตสฺสาติ ฯ อิตเร เวทนากฺขนฺธาทโย สุวิเญฺญยฺยา โหนฺตีติ วิญฺญาเณน เอกุปฺปาทาทิภาวโต, สมานชาติอาทิวิภาคโต จฯ</p>


<p>อตฺตนา  ‘‘วิชานนลกฺขณ’’นฺติ วุตฺตมตฺถํ สุเตฺตน สมเตฺถตุํ ติอาทิ วุตฺตํฯ ยถาปจฺจยํ ปวตฺติมตฺตเมตํ, ยทิทํ สภาวธโมฺมติ ทเสฺสตุํ นฺติ ภาวสาธนวเสน วุตฺตํฯ ธมฺมสภาวา วินิมุโตฺต โกจิ กตฺตา นาม นตฺถีติ ตเสฺสว กตฺตุภาวํ ทเสฺสตุํ ติ วุตฺตํฯ ยํ วิชานนเฎฺฐน วิญฺญาณํ, ตเทว จินฺตนาทิอเตฺถน  มนนเฎฺฐน ติ ปริยายโตปิ นํ โพเธติฯ เอตฺตาวตา จ ขนฺธโต, เภทโต, ปริยายโต จ วิญฺญาณํ วิภาวิตํ โหติฯ</p>


<p>ชายนฺติ เอตฺถ วิสทิสาปิ สทิสาการาติ  สมานากาโรฯ สา ปนายํ ชาติ กามํ อเนกวิธา นานปฺปการา, ตํ อิธาธิเปฺปตเมว ปน ทเสฺสโนฺต ติ อาหฯ ตตฺถ กุสลเฎฺฐน ฯ โกยํ กุสลโฎฺฐ นาม? อาโรคฺยโฎฺฐ อนวชฺชโฎฺฐ สุขวิปากโฎฺฐฯ อาโรคฺยเฎฺฐนาปิ หิ กุสลํ วุจฺจติ ‘‘กจฺจิ นุ โภโต กุสล’’นฺติอาทีสุ (ชา. ๑.๑๕.๑๔๖; ๒.๒๐.๑๒๙)ฯ อนวชฺชเฎฺฐนาปิ ‘‘กตโม ปน, ภเนฺต, กุสโล กายสมาจาโร? โย โข, มหาราช , อนวโชฺช กายสมาจาโร’’ติอาทีสุ (ม. นิ. ๒.๓๖๑)ฯ สุขวิปากเฎฺฐนาปิ ‘‘กุสลานํ, ภิกฺขเว, ธมฺมานํ สมาทานเหตู’’ติอาทีสุ (ที. นิ. ๓.๘๐)ฯ กุสลจิตฺตญฺหิ ราคาทีนํ เจตสิกโรคานํ อวชฺชสภาวานํ ปฎิปกฺขภาวโต, สุขวิปากวิปจฺจนโต จ อโรคํ, อนวชฺชํ, สุขวิปากญฺจาติฯ</p>


<p>สทฺทตฺถโต ปน กุจฺฉิเต ปาปธเมฺม สลยติ จลยติ กเมฺมติ วิทฺธํเสตีติ ฯ กุจฺฉิเตน วา อากาเรน สยนฺตีติ กุสา, ปาปธมฺมา, เต กุเส ลุนาติ ฉินฺทตีติ ฯ กุจฺฉิตานํ วา สานโต ตนุกรณโต ญาณํ กุสํ นาม, เตน ลาตพฺพํ คเหตพฺพํ ปวเตฺตตพฺพนฺติ ฯ ยถา วา กุโส อุภยภาคคตํ หตฺถปเทสํ ลุนาติ, เอวมิทํ อุปฺปนฺนานุปฺปนฺนวเสน อุภยภาคคตํ สํกิเลสปกฺขํ ลุนาติ ฉินฺทติ, ตสฺมา กุโส วิย ลุนาตีติ ฯ กุจฺฉิตานํ วา สาวชฺชธมฺมานํ สลนโต สํวรณโต ฯ กุสลธมฺมวเสน หิ อกุสลา ปวตฺตินิวารเณน, อปฺปวตฺติภาวาปาทเนน จ มนจฺฉเฎฺฐสุ ทฺวาเรสุ อปฺปวตฺติยา สํวุตา ปิหิตา โหนฺติฯ กุจฺฉิเต วา ปาปธเมฺม สลยติ กเมฺปติ อปเนตีติ ฯ กุจฺฉิตานํ วา ปาณาติปาตาทีนํ ปาปธมฺมานํ  สานโต นิสานโต เตชนโต กุสา, โทสโลภาทโยฯ โทสาทีนญฺหิ วเสน เจตนาย ติกฺขภาวปฺปตฺติยา ปาณาติปาตาทีนํ มหาสาวชฺชตา, เต กุเส ลุนาติ ฉินฺทตีติ ฯ กุจฺฉิตานํ วา สานโต อนฺตกรณโต วินาสนโต กุสานิ, ปุญฺญกิริยวเสน ปวตฺตานิ สทฺธาทีนิ อินฺทฺริยานิ, เตหิ ลาตพฺพํ ปวเตฺตตพฺพนฺติ ฯ ‘‘กุ’’ อิติ วา ภูมิ วุจฺจติ, อธิฎฺฐานภาเวน ตํสทิสสฺส อตฺตโน นิสฺสยภูตสฺส รูปารูปปฺปพนฺธสฺส สมฺปติ, อายติญฺจ อนุทหเนน วินาสนโต กุํ สิยนฺตีติ กุสา, ราคาทโย, เต วิย อตฺตโน นิสฺสยสฺส ลวนโต ฉินฺทนโต ฯ ปโยคสมฺปาทิตา หิ กุสลธมฺมา อจฺจนฺตเมว รูปารูปธเมฺม อปฺปวตฺติกรเณน สมุจฺฉินฺทนฺตีติฯ</p>


<p>น กุสลนฺติ  กุสลปฎิปกฺขนฺติ อโตฺถฯ น กุสลนฺติ หิ กุสลปฎิเกฺขเปน อกุสลปทสฺส อวยวเภเทน อเตฺถ วุจฺจมาเน ยถา ยํ ธมฺมชาตํ น อโรคํ, น อนวชฺชํ, น สุขวิปากํ, น จ โกสลฺลสมฺภูตํ, ตํ อกุสลนฺติ อยมโตฺถ ทสฺสิโต โหติ, เอวํ ยํ น กุจฺฉิตานํ สลนสภาวํ, น กุสานํ ลวนสภาวํ, น กุเสน กุเสหิ วา ปวเตฺตตพฺพํ, น จ กุโส วิย ลวนกํ, ตํ อกุสลํ นามาติ อยมฺปิ อโตฺถ ทสฺสิโต โหติฯ เอตฺถ จ ยสฺมา กุสลํ อกุสลสฺส อุชุวิปจฺจนีกภูตํ, ยโต เจตสิกโรคปฎิปกฺขาทิภาวโต อโรคาทิปริยาเยนปิ  โพธิตํ, ตสฺมา อกุสลํ ปน กุสลสฺส อุชุวิปจฺจนีกภูตนฺติ วุตฺตํ ‘‘กุสลปฎิปกฺขนฺติ อโตฺถ’’ติฯ ตํ ปน ยถากฺกมํ ปหายกปหาตพฺพภาเวเนวาติ ทฎฺฐพฺพํฯ</p>


<p>น พฺยากตนฺติ  กุสลากุสลภาเวน อกถิตนฺติ อโตฺถฯ ตตฺถ  อนวชฺชสุขวิปากโฎฺฐฯ  สาวชฺชทุกฺขวิปากโฎฺฐ, ตทุภยภาเวน อวุตฺตนฺติ วุตฺตํ โหติฯ เอเตเนว อโรคสโรคาทิภาเวน จ อวุตฺตตา วณฺณิตาติ ทฎฺฐพฺพาฯ เอตฺถ จ ‘‘กุสลํ อกุสล’’นฺติ จ วตฺวา ‘‘อพฺยากต’’นฺติ วุตฺตตฺตา กุสลากุสลภาเวเนว อวุตฺตตา วิญฺญายติ, น ปการนฺตเรนฯ อวุตฺตตา เจตฺถ น ตถา อวตฺตพฺพตามเตฺตน, อถ โข ตทุภยวินิมุตฺตสภาวตาย เตสํ ธมฺมานนฺติ ทฎฺฐพฺพํฯ ตถา เหตํ ‘‘อวิปากลกฺขณ’’นฺติ วุจฺจติฯ</p>


<p> ติ ภวนฺติ เอตฺถ ธมฺมาติ ภูมิ, ฐานํ, อวตฺถา จฯ อวตฺถาปิ หิ อวตฺถาวนฺตานํ ปวตฺติฎฺฐานํ วิย คยฺหติ, เอวํ เนสํ สุขคฺคหณํ โหตีติ ฯ ตตฺถ โลกิยา ภูมิ ฐานวเสเนว เวทิตพฺพา, โลกุตฺตรา อวตฺถาวเสนฯ โลกิยา วา ฐานาวตฺถาวเสน, โลกุตฺตรา อวตฺถาวเสเนวฯ นฺติ เอตฺถ วตฺถุกาโม กิเลสกาโมติ เทฺว กามาฯ เตสุ  วิเสสโต ปญฺจ กามคุณา กามียนฺตีติ,  ตณฺหา กาเมตีติฯ เต เทฺวปิ สหิตา หุตฺวา ยตฺถ อวจรนฺติ, ตํ ฯ กิํ ปน ตนฺติ? เอกาทสวิโธ กามภโวฯ อิทํ เยภุเยฺยน ตตฺถ อวจรติ ปวตฺตตีติ  เอกสฺส อวจรสทฺทสฺส โลปํ กตฺวาฯ เอวํ ปิ เวทิตพฺพานิ รูปตณฺหา รูปํ, อรูปตณฺหา อรูปนฺติ กตฺวาฯ อถ วา กามตณฺหา กาโม อุตฺตรปทโลเปน, อวจรติ เอตฺถาติ อวจรํ, กามสฺส อวจรํ ฯ เอวํ ปิ เวทิตพฺพานิฯ โลกโต อุตฺตรตีติ  กุสลสฺส อธิเปฺปตตฺตาฯ อิตรํ ปน โลกโต อุตฺติณฺณนฺติ ฯ</p>


<p>ติ เอตฺถ โสมนสฺสุเปกฺขาเภโท ตาว ยุโตฺต เตสํ ภินฺนสภาวตฺตา, ญาณสงฺขารเภโท ปน กถนฺติ? นายํ โทโส ญาณสงฺขารกโต เภโทญาณสงฺขารเภโท, โส จ เตสํ ภาวาภาวกโตติ กตฺวาฯ โสภนํ มโน, สุนฺทรํ วา มโน เอตสฺสาติ สุมโน, สุมนสฺส ภาโว โสมนสฺสํ, มานสิกสุขา เวทนา รุฬฺหิยา, โสมนเสฺสน อุปฺปาทโต ปฎฺฐาย ยาว ภงฺคา สหคตํ ปวตฺตํ สํสฎฺฐํ, สมฺปยุตฺตนฺติ อโตฺถฯ  จสฺส อารมฺมณวเสน เวทิตพฺพาฯ อิฎฺฐารมฺมเณ หิ จิตฺตํ โสมนสฺสสหคตํ โหติฯ นนุ จ อิฎฺฐารมฺมณํ โลภสฺส วตฺถุ, กถํ  ตตฺถ กุสลํ โหตีติ? นยิทเมกนฺติกํ อิเฎฺฐปิ อาโภคาทิวเสน กุสลสฺส อุปฺปชฺชนโตฯ ยสฺส หิ จตุสมฺปตฺติจกฺกสมาโยคาทิวเสน โยนิโสว อาโภโค โหติ, กุสลเมว จ มยา กตฺตพฺพนฺติ กุสลกรเณ จิตฺตํ นิยมิตํ, อกุสลปฺปวตฺติโต จ นิวเตฺตตฺวา กุสลกรเณ เอว ปริณามิตํ, อภิณฺหกรณวเสน จ สมุทาจริตํ, ตสฺส อิเฎฺฐปิ อารมฺมเณ อโลภาทิสมฺปยุตฺตเมว จิตฺตํ โหติ, น โลภาทิสมฺปยุตฺตํฯ</p>


<p>ญาเณน  สมํ ปกาเรหิ ยุตฺตนฺติ ฯ เอกุปฺปาทาทโย เอว เจตฺถ ปการาติ เวทิตพฺพาฯ ตตฺถ กมฺมูปปตฺติอินฺทฺริยปริปากกิเลสทูรีภาวา ญาณสมฺปยุตฺตตาย การณํฯ โย หิ ปเรสํ ธมฺมํ เทเสติ, อนวชฺชานิ สิปฺปายตนกมฺมายตนวิชฺชฎฺฐานานิ สิกฺขาเปตีติ เอวมาทิกํ ปญฺญาสํวตฺตนิยํ กโรติ, ตสฺส กมฺมูปนิสฺสยวเสน กุสลจิตฺตํ อุปฺปชฺชมานํ ญาณสมฺปยุตฺตํ โหติฯ ตถา อพฺยาปเชฺช โลเก อุปฺปนฺนสฺส อุปปตฺติํ นิสฺสาย ญาณสมฺปยุตฺตํ โหติฯ วุตฺตเญฺหตํ ‘‘ตสฺส ตตฺถ สุขิโน ธมฺมปทา ปฺลวนฺติ, ทโนฺธ, ภิกฺขเว, สตุปฺปาโท, อถ โข โส สโตฺต ขิปฺปํเยว วิเสสภาคี (อ. นิ. ๔.๑๙๑) โหตี’’ติฯ ตถา ปญฺญาทสกปตฺตสฺส อินฺทฺริยปริปากํ นิสฺสาย กุสลํ อุปฺปชฺชมานํ ญาณสมฺปยุตฺตํ โหติฯ เยน ปน กิเลสา วิกฺขมฺภิตา, ตสฺส กิเลสทูรีภาวํ นิสฺสาย ญาณสมฺปยุตฺตํ โหติฯ วุตฺตมฺปิ เจตํ ‘‘โยคา เว ชายเต ภูริ, อโยคา ภูริสงฺขโย’’ติ (ธ. ป. ๒๘๒)ฯ อตฺตโน วา ปรสฺส วา สมุสฺสาหชนิตํ จิตฺตปโยคสงฺขาตํ สงฺขรณํ สงฺขาโร, โส เอตสฺส นตฺถีติ ฯ เตน ปน สห สงฺขาเรน ปวตฺตตีติ ฯ ญาเณน วิปฺปยุตฺตํ วิรหิตนฺติ ติ เจตฺถ ญาณสฺส อภาโว อปฺปวตฺติเยวาติ ทฎฺฐพฺพํฯ อุเปกฺขตีติ อุเปกฺขา, เวทยมานาปิ อารมฺมณํ อชฺฌุเปกฺขติ มชฺฌตฺตตาการสณฺฐิตตฺตาติ อโตฺถฯ อถ วา อุเปตา สุขทุกฺขานํ อวิรุทฺธา อิกฺขา อนุภวนนฺติ อุเปกฺขาฯ อถ วา อิเฎฺฐ จ อนิเฎฺฐ จ อารมฺมเณ ปกฺขปาตาภาเวน อุปปตฺติโต ยุตฺติโต อิกฺขติ อนุภวตีติ อุเปกฺขา, ตาย สหคตนฺติ ฯ เสสํ สพฺพํ เหฎฺฐา วุตฺตนยเมวฯ</p>


<p>เอวํ อฎฺฐ กามาวจรกุสลจิตฺตานิ อุทฺทิสิตฺวา อิทานิ เตสํ ปวตฺติอาการํ ทเสฺสตุํ ติอาทิ อารทฺธํฯ ตตฺถ นฺติ เอตฺถ -สเทฺทน เทสกาลกลฺยาณมิตฺตาทิสมฺปตฺติํ สงฺคณฺหาติฯ นฺติ เอตฺถ อญฺญคฺคหเณน สทฺธาพหุลตา, วิสุทฺธทิฎฺฐิตา, กุสลกิริยาย อานิสํสทสฺสาวิตา, โสมนสฺสปฎิสนฺธิกตา, เอกาทส  ปีติสโมฺพชฺฌงฺคฎฺฐานิยา ธมฺมาติ เอวมาทีนํ สงฺคโหฯ นฺติ เอตฺถ -สเทฺทน น เกวลํ ‘‘อตฺถิ ยิฎฺฐ’’นฺติอาทีนํ (ม. นิ. ๑.๔๔๑; ๒.๙๕) นวนฺนํเยว สมฺมาทิฎฺฐิวตฺถูนํ คหณํ, อถ โข ธมฺมวิจยสโมฺพชฺฌงฺคฎฺฐานิยาทีนมฺปิ  สงฺคโห เวทิตโพฺพฯ ติ ปุพฺพงฺคมํ กตฺวาฯ ตญฺจ โข สหชาตปุพฺพงฺคมวเสน ‘‘มโนปุพฺพงฺคมา ธมฺมา’’ติอาทีสุ (ธ. ป. ๑-๒) วิย สมฺปโยคสฺส อธิเปฺปตตฺตาฯ ติ สิโลกมจฺฉริยาทิวเสน ปุญฺญกิริยายํ สํสีทํ สโงฺกจํ อนาปชฺชโนฺต, เตน มุตฺตจาคตาทิํ ทเสฺสติฯ ติ เกนจิปิ น อุสฺสาหิโตฯ สรสโต หิ ปุญฺญปฎิปตฺติทสฺสนมิทํฯ ติ ปน ปากฎุสฺสาหนทสฺสนํฯ</p>


<p>ติ ทานํ สีลํ ยาว ทิฎฺฐิชุกมฺมนฺติ อิมานิ ทานาทีนิ ทส ปุญฺญานิ, ติ วา ทานสีลภาวนามยานิ อิตเรสมฺปิ สตฺตนฺนํ เอเตฺถวโนฺตคธตฺตาฯ ยตฺถ สยํ อุปฺปชฺชนฺติ, ตํ สนฺตานํ ปุนนฺติ, ปุชฺชํ ภวผลํ นิพฺพเตฺตนฺตีติ วา ปุญฺญานิฯ  ปุญฺญเจตนาสมงฺคิโนฯ  เทยฺยธเมฺม สาเปกฺขจิตฺตตาฯ -สเทฺทน สีลสมาทานาทีสุ อนธิมุตฺตตาทิํ สงฺคณฺหาติฯ ติ โสมนสฺสสหคตาทินา สทิสตาย วุตฺตํฯ สทิสมฺปิ หิ ‘‘ตเทวา’’ติ โวหรียติ ยถา ‘‘สา เอว ติตฺติรี, ตานิเยว โอสธานี’’ติฯ ติ ลีนสฺส จิตฺตสฺส อุสฺสาหนปโยคสงฺขาเต อเตฺถฯ นฺติ ‘‘สงฺขาโร’’ติ เอตํ ปทํฯ ติ ปุญฺญกิริยายํ สโงฺกเจ ชายมาเน ตโต วิเวเจตฺวา สมุสฺสาหนวเสน ปวตฺตสฺส จิตฺตปโยคสฺส, ปุพฺพคฺคหณเญฺจตฺถ ตถาปวตฺตปุพฺพาภิสงฺขารวเสน โส สงฺขาโร โหตีติ กตฺวา วุตฺตํ, น ตสฺส สงฺขารสฺส ปุพฺพกาลิกตฺตาฯ ‘‘อตฺถิ ทินฺน’’นฺติอาทิ (ม. นิ. ๑.๔๔๑; ๒.๙๕) นยปฺปวตฺตาย สมฺมาทิฎฺฐิยา อสมฺภวทสฺสนตฺถํ -คฺคหณํฯ สํสีทนุสฺสาหนาภาวทสฺสนตฺถํ -คหณํฯ  ปุญฺญํ กโรนฺตาติ อธิปฺปาโยฯ ติ อิทํ นิทสฺสนมตฺตํ ทฎฺฐพฺพํฯ มชฺฌตฺตารมฺมณตถารูปเจโตสงฺขาราทโยปิ หิ อุเปกฺขาสหคตตาย การณํ โหนฺติเยวาติฯ</p>


<p>นฺติอาทิ นิคมนํฯ ตยิทํ อฎฺฐวิธมฺปิ กามาวจรํ กุสลจิตฺตํ รูปารมฺมณํ ยาว ธมฺมารมฺมณนฺติ ฉสุ อารมฺมเณสุ ยํ วา ตํ วา อาลมฺพิตฺวา อุเปกฺขาสหคตาเหตุกกิริยามโนวิญฺญาณธาตานนฺตรํ กายทฺวาราทีหิ ตีหิ ทฺวาเรหิ กายกมฺมาทิวเสน อุปฺปชฺชตีติ เวทิตพฺพํฯ ตตฺถ  ญาณสมฺปยุตฺตานิ จตฺตาริ ยทา ติเหตุกปฎิสนฺธิํ อุปฺปาเทนฺติ, ตทา โสฬส วิปากจิตฺตานิ  ผลนฺติฯ ยทา ปน ทุเหตุกํ, ตทา ทฺวาทส ติเหตุกวชฺชานิฯ อเหตุกํ ปน ปฎิสนฺธิํ ติเหตุกานิ น อุปฺปาเทเนฺตว, ทุเหตุกานิ ปน ทุเหตุกปฎิสนฺธิทานกาเล ทฺวาทส, อเหตุกปฎิสนฺธิํ ทานกาเล อฎฺฐ ผลนฺติฯ ติเหตุกา ปน ปฎิสนฺธิ ทุเหตุเกหิ น โหติเยวฯ ติ เจตํ ปฎิสนฺธิํ ชนกกมฺมวเสน วุตฺตํฯ อเญฺญน ปน กมฺมุนา ‘‘สเหตุกํ ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโย’’ติ (ปฎฺฐา. ๓.๑.๑๐๒) วจนโต สเหตุกมฺปิ วิปากจิตฺตํ อเหตุกปฎิสนฺธิกสฺส โหติเยวฯ อิมสฺมิํ จ ปเกฺข พลวตา ปจฺจเยน อุปฺปนฺนํ อสงฺขารํ, ทุพฺพเลน สสงฺขารนฺติ เวทิตพฺพํฯ เย ปน อาคมนโต จ วิปากสฺส อสงฺขารสสงฺขารภาวํ อิจฺฉนฺติ, เตสํ มเตน ทฺวาทส, อฎฺฐ จ ผลนฺตีติ โยเชตพฺพํฯ เอวํ ติธา ผลํ ททนฺตเญฺจตํ กามาวจรสุคติยํ อุปปตฺติํ, สุคติทุคฺคตีสุ โภคสมฺปทญฺจ กโรติฯ นาคสุปณฺณาทีนมฺปิ หิ ยํ เทวโภคสมฺปตฺติสทิสํ โภคชาตํ อุปฺปชฺชติ, ตมฺปิ กามาวจรกุสลเสฺสว ผลํฯ น หิ อกุสลสฺส อิฎฺฐํ ผลํ อตฺถีติฯ</p>


<p>ติ -สโทฺท วิเสสตฺถโชตโกฯ เตน ยถา กามาวจรํ กิเลสานํ ตทงฺคปฺปหานมตฺตกรํ, น เอวมิทํ, อิทํ ปน วิกฺขมฺภนปฺปหานกรํฯ ยถา วา ตํ เวทนาญาณสงฺขารเภทโต อฎฺฐธา ภิชฺชติ, น เอวมิทํ, อิทํ ปน ตโต อญฺญถา วาติ วกฺขมานํ วิเสสํ โชเตติฯ ตํ ปเนตํ สวตฺถุกํ, สาสวํ, วินีวรณญฺจ รูปาวจรนฺติ ทฎฺฐพฺพํฯ ติ หิ อิมินา อรูปาวจรํ นิวเตฺตติ, นฺติ อิมินา ปฐมมคฺคจิตฺตํ, นฺติ อิมินา ปฎิฆสหิตทฺวยํฯ กตฺถจิ ปญฺจ ฌานงฺคานิ, กตฺถจิ จตฺตาริ, กตฺถจิ ตีณิ, กตฺถจิ เทฺว, กตฺถจิ อปรานิ เทฺวติ เอวํ ฌานงฺคโยคเภทโต ปญฺจวิธนฺติ สเงฺขปโต วุตฺตมตฺถํ วิวริตุํ นฺติอาทิ อารทฺธํฯ ตตฺถ ยํ วตฺตพฺพํ, ตํ เหฎฺฐา  (วิสุทฺธิ. ๑.๗๙ อาทโย) วุตฺตเมวฯ ตยิทํ ภาวนามยเมว หุตฺวา วุตฺตนเยน ปถวีกสิณาทิกํ อาลมฺพิตฺวา ยถารหํ ญาณสมฺปยุตฺตกุสลานนฺตรํ อุปฺปชฺชติ, หีนาทิเภทภินฺนํ ปเนตํ ยถากฺกมํ พฺรหฺมปาริสชฺชาทีสุ โสฬสสุปิ พฺรหฺมโลเกสุ อุปปตฺตินิปฺผาทกนฺติ ทฎฺฐพฺพํฯ</p>


<p>รูปสญฺญาสมติกฺกมาทินา  สมธิคนฺตพฺพํ นฺติ อุเปกฺขาสมาธิสงฺขาเตหิ จตูหิ อรูปชฺฌาเนหิฯ กรเณ หิ เอตํ สามิวจนํฯ อรูปานํ วา โย อารมฺมณาทิกโต สมฺปยุตฺตธเมฺมหิ โยโค โยคเภโท, ตสฺส วเสนฯ ติ เหฎฺฐา   (วิสุทฺธิ. ๑.๒๗๕ อาทโย) วุตฺตปฺปกาเรนฯ นฺติ ปฐมํ อรูปาวจรกุสลจิตฺตํฯ ติ เอตฺถาปิ เอเสว นโยฯ ตานิมานิ ภาวนามยาเนว หุตฺวา ยถานุปุพฺพํ กสิณุคฺฆาฎิมากาสํ, ปฐมารุปฺปวิญฺญาณํ, นตฺถิภาวํ, อากิญฺจญฺญายตนนฺติ อิมานิ อาลมฺพิตฺวา อุเปกฺขาสหคตญาณสมฺปยุตฺตกุสลานนฺตรํ อุปฺปชฺชิตฺวา จตูสุ อรูปีพฺรหฺมโลเกสุ ปฎิสนฺธิปวตฺติวิปากทายีนิฯ เสสํ ปเนตฺถ ยํ วตฺตพฺพํ, ตํ เหฎฺฐา วุตฺตเมวฯ ฉวิสุทฺธิปรมฺปราย สมธิคนฺตพฺพํ ฯ ตตฺถ วตฺตพฺพํ ปรโต อาคมิสฺสติฯ ติ โสตาปตฺติมโคฺค ยาว อรหตฺตมโคฺคติ อิเมหิ จตูหิ อริยมเคฺคหิ สมฺปโยคโตฯ จตุพฺพิธมฺปิ เจตํ ภาวนามยเมว หุตฺวา นิพฺพานํ อาลมฺพิตฺวา สุญฺญโต วิโมโกฺข, อนิมิโตฺต วิโมโกฺข, อปฺปณิหิโต วิโมโกฺขติ นาเมน อุปฺปชฺชติ, สตฺตภวาทิภวูปปตฺตินิวตฺตกนฺติ ทฎฺฐพฺพํฯ  นาติสเงฺขปวิตฺถารนเยนาติ อธิปฺปาโยฯ</p>


<p> ติ เอตฺถ นิกายนฺตริยา รูปารูปาวจรมฺปิ อกุสลํ อิจฺฉนฺตีติ เตสํ มตินิเสธนตฺถํ กามาวจรคฺคหณํฯ มหคฺคตภูมิยํ อุปฺปชฺชนฺตมฺปิ ตตฺถ รูปธาตุยํ ปวตฺติวิปากํ เทนฺตมฺปิ เอกเนฺตน กามาวจรเมวาติ ทสฺสนตฺถํ อวธารณํฯ ยทิ เอวํ, กสฺมา กามาวจรเมวาติ? ตตฺถ การณํ วุตฺตเมวฯ กถํ วุตฺตํ? ‘‘กามตณฺหา กาโม อุตฺตรปทโลปโต, อวจรติ เอตฺถาติ อวจรํ, กามสฺส อวจรํ กามาวจร’’นฺติฯ เอตฺถ หิ กามตณฺหาวิสยตา ‘‘กามาวจรภาวสฺส การณํ’’ วุตฺตา ยถา รูปารูปตณฺหาวิสยตา ‘‘รูปารูปาวจรภาวสฺส’’ฯ เอกํเสน เจตํ เอวํ อิจฺฉิตพฺพํฯ อญฺญถา พฺยาปิลกฺขณํ น สิยาฯ ยทิ หิ อาลมฺพิตพฺพธมฺมวเสน ภูมิววตฺถานํ กเรยฺย, เอวํ สติ อนารมฺมณานํ สงฺคโห น สิยาฯ อถ วิปากทานวเสน, เอวมฺปิ อวิปากานํ สงฺคโห น สิยาฯ ตสฺมา อาลมฺพณธมฺมวเสน ปริยาปนฺนานํ สา กาตพฺพา, อปริยาปนฺนานํ ปน โลกโต อุตฺติณฺณตาย โลกุตฺตรตา, อุตฺตริตราภาวโต อนุตฺตรตา จ เวทิตพฺพาฯ</p>


<p>ติ  จ ปริเจฺฉทการิกาย ตณฺหาย ปริจฺฉิชฺช อาปนฺนา, คหิตาติ อโตฺถฯ นนุ เจตฺถ กามตณฺหา กตมา? กามาวจรธมฺมารมฺมณา ตณฺหา, กามาวจรธมฺมา กตเม? กามตณฺหาวิสยาติ อิตเรตรสนฺนิสฺสยตาโทโสติ? นยิทเมวํ อวีจิอาทิเอกอาทโสกาสนินฺนตาย กญฺจิ ตณฺหํ กามตณฺหาภาเวน คเหตฺวา ตํสภาวาย ตณฺหาย วิสยภาเวน  กามาวจรธมฺมานํ อุปลกฺขิตพฺพตฺตาฯ ปิ (ธ. ส. ๙๘๕ อาทโย) ‘‘เอตฺถาวจรา’’ติ วจนํ อวีจิปรนิมฺมิตปริจฺฉิโนฺนกาสาย กามตณฺหาย วิสยภาวํ สนฺธาย วุตฺตนฺติ คเหตพฺพํฯ ตโทกาสตา จ ตณฺหาย ตนฺนินฺนตาย เวทิตพฺพาฯ</p>


<p>นฺติ ตีณิ อกุสลมูลานิ โลภาทีนิ, เตสํ วเสน ตํสหิตมฺปิ ติวิธนฺติ อโตฺถฯ ตานิ หิ สุปฺปติฎฺฐิตภาวการณตฺตา มูลมิวาติ มูลานิ, โลโภ มูลํ เอตสฺสาติ ฯ อสาธารเณน นิเทฺทโส ยถา เภริสโทฺท, ยวงฺกุโรติฯ ตถา ฯ โมโห เอว มูลํ อิมสฺส, นาญฺญนฺติ ฯ</p>


<p>ติ โสมนสฺสุเปกฺขาเภทโต ทิฎฺฐิคตเภทโต สงฺขารเภทโตติ ปเจฺจกํ เภทสโทฺท โยเชตโพฺพฯ ยเทตฺถ วตฺตพฺพํ, ตํ เหฎฺฐา วุตฺตนยเมวฯ นฺติ ทิฎฺฐิเยว ทิฎฺฐิคตํ ‘‘คูถคตํ, มุตฺตคต’’นฺติ (ม. นิ. ๒.๑๑๙; อ. นิ. ๙.๑๑) ยถาฯ อถ วา วิปริเยสคฺคาหตาย ทิฎฺฐิยา คตเมว, น เอตฺถ คนฺตพฺพวตฺถุ ตถา สภาวนฺติ ทิฎฺฐิคตํฯ ตยิทํ ‘‘อิทเมว สจฺจํ, โมฆมญฺญ’’นฺติ (ม. นิ. ๒.๑๘๗, ๒๐๒, ๒๐๓, ๔๒๗; ๓.๒๗-๒๙) อภินิเวสภาวโต โลเภเนว สทฺธิํ ปวตฺตติ, น โทเสนฯ</p>


<p>ติอาทิ โลภมูลจิตฺตานํ ปวตฺติอาการทสฺสนํฯ นฺติ อุเจฺฉททิฎฺฐิอาทิมิจฺฉาทิฎฺฐิํฯ ตาย หิ วิปลฺลตฺถจิตฺตา สตฺตา ‘‘เอตาวโก ชีววิสโย ยาว อินฺทฺริยโคจโร’’ติ ปรโลกํ ปฎิกฺขิปิตฺวา ‘‘นตฺถิ กาเมสุ อาทีนโว’’ติ ยถา ตถา กาเมสุ ปาตพฺยตํ อาปชฺชนฺติฯ -สเทฺทน ‘‘เอส ปโนฺถ ปเคว วิหิโต เทวยาเน, เยน ยนฺติ ปุตฺตวโนฺต วิโสกาฯ ตํ ปสฺสนฺติ ปสโว, ปกฺขิโน จ, เตน เต มาตริปิ มิถุนํ จรนฺตี’’ติอาทินา นเยน ปุตฺตมุขทสฺสนํ สคฺคโมกฺขมโคฺคติ เอวมาทิกํ มิจฺฉาทิฎฺฐิํ สงฺคณฺหาติฯ</p>


<p>  ติ เอตฺถ -สโทฺท อนิยมโตฺถ, เตน พฺราหฺมณานํ สุวณฺณหรณเมว อทินฺนาทาเน สาวชฺชํ, อิตรํ อนวชฺชํฯ ครูนํ, คุนฺนํ, อตฺตโน, ชีวิตสฺส, วิวาหสฺส จ อตฺถาย มุสาวาโท อนวโชฺช, อิตโร สาวโชฺชฯ ครุอาทีนํ อตฺถาย เปสุญฺญหรณํ อนวชฺชํ, อิตรํ สาวชฺชํฯ ภารตยุทฺธสีตาหรณาทิกถา ปาปวูปสมาย โหตีติ เอวมาทิเก มิจฺฉาคาเห สงฺคณฺหาติฯ ติ ทิฎฺฐสุตมุตมงฺคลานิฯ ติ โลภสฺส, มิจฺฉาภินิเวสสฺส  วา วเสน สรเสเนว ติขิเณน กุรูเรนฯ ติ ทเนฺธน อติขิเณนฯ ตาทิสํ ปน อตฺตโน, ปรสฺส วา สมุสฺสาหเนน ปวตฺตตีติ อาห ติฯ ติ -สเทฺทน ตถาปวตฺตนกมุสาวาทาทีนมฺปิ สงฺคโห ทฎฺฐโพฺพฯ  อนุภุยฺยมานานํฯ -สเทฺทน ปรสนฺตกสฺส วา อยถาธิเปฺปตตาย ยํ ลทฺธํ, ตํ คเหตพฺพนฺติ คหณาทิกํ สงฺคณฺหาติฯ</p>


<p> สมฺปยุตฺตธมฺมวเสน เภทาภาวโตฯ ยทิ เอวํ, กสฺมา ‘‘โทมนสฺสสหคตํ ปฎิฆสมฺปยุตฺต’’นฺติ วุตฺตนฺติ? อสาธารณธเมฺมหิ ตสฺส จิตฺตสฺส อุปลกฺขณตฺถํฯ ติ ปาณาติปาตนาทีสุฯ -สเทฺทน อทินฺนาทานมุสาวาทเปสุญฺญผรุสสมฺผปฺปลาปพฺยาปาเท สงฺคณฺหาติฯ สภาวติกฺขํ หุตฺวา ปวตฺตมานํ จิตฺตํ อสงฺขารเมว โหติ, อิตรํ สสงฺขารนฺติ อธิปฺปาเยนาห ติฯ มนฺทํ ปน หุตฺวา ปวตฺตมานํ เอกํเสน สสงฺขารเมวาติ น สกฺกา วิญฺญาตุํฯ ยํ สสงฺขาเรน สปฺปโยเคน ปวตฺตติ, ตํ มนฺทเมว โหตีติ กตฺวา ตถาวุตฺตนฺติ ทฎฺฐพฺพํฯ</p>


<p>โมเหกเหตุกํ จิตฺตํ มูลนฺตรวิรหโต อติมูฬฺหํ, วิจิกิจฺฉุทฺธจฺจโยคโต จญฺจลญฺจาติ เมว โหติ, น ตสฺส กทาจิปิ สภาวติกฺขตา อตฺถิฯ อารมฺมเณ หิ สํสปฺปนวเสน, วิกฺขิปนวเสน จ ปวตฺตมานสฺส จิตฺตทฺวยสฺส กีทิเส กิเจฺจ สภาวติกฺขตาย, อุสฺสาเหตพฺพตาย วา ภวิตพฺพํ, ตสฺมา น ตตฺถ สงฺขารเภโท อตฺถิฯ อเญฺญสุ อกุสลจิเตฺตสุ ลพฺภมานมฺปิ อุทฺธจฺจํ วิเสสโต เอเตฺถว พลวํ, ตโต เอว สมฺปยุตฺตธเมฺมสุ ปธานํ หุตฺวา ปวตฺตตีติ อิทเมว อุทฺธเจฺจน วิเสเสตฺวา วุตฺตํ นฺติฯ ตถา หิ  (ธ. ส. ๔๒๗) อิธ สรูปโต  อุทฺธจฺจํ อาคตํ, เอวํ อสาธารณปธานธมฺมวเสน โมหมูลํ ‘‘วิจิกิจฺฉาสมฺปยุตฺตํ, อุทฺธจฺจสมฺปยุตฺต’’นฺติ ทุวิธํ วุตฺตนฺติ ทฎฺฐพฺพํฯ  สํสโยฯ  อวูปสโม, ภนฺตตาติ อโตฺถฯ</p>


<p>ตยิทํ ทฺวาทสวิธมฺปิ อกุสลจิตฺตํ ฉสุ อารมฺมเณสุ ยํ วา ตํ วา อาลมฺพิตฺวา อุเปกฺขาสหคตาเหตุกกิริยามโนวิญฺญาณธาตานนฺตรํ กายทฺวาราทีหิ ตีหิ ทฺวาเรหิ กายกมฺมาทิวเสน ยถารหํ ปาณาติปาตาทิกมฺมปถวเสน เจว กมฺมวเสน จ อุปฺปชฺชตีติ เวทิตพฺพํฯ</p>


<p>ตตฺถ  ฐเปตฺวา อุทฺธจฺจสหคตํ เสสํ เอกาทสวิธมฺปิ จตูสุปิ อปาเยสุ ปฎิสนฺธิํ เทติ, ปวตฺติวิปากํ สุคติยมฺปิฯ อุทฺธจฺจสหคตํ ปน ปวตฺติวิปากเมวาติฯ เอตฺถาห – กิํ ปน การณํ สพฺพทุพฺพลํ วิจิกิจฺฉาสมฺปยุตฺตํ ปฎิสนฺธิํ เทติ, อธิโมกฺขสพฺภาวโต ตโต พลวนฺตมฺปิ อุทฺธจฺจสหคตํ น เทตีติ? ทสฺสเนน ปหาตเพฺพสุ อวุตฺตตฺตาฯ อิทํ หิ ปฎิสนฺธิํ เทนฺตํ อปาเยสุ ทเทยฺย, อปายคมนียญฺจ ทสฺสนปหาตพฺพนฺติ ตตฺถ วุเจฺจยฺย, น จ วุตฺตํฯ ตสฺมา ปฎิสนฺธิํ น เทติ, ปวตฺติวิปากทานํ ปนสฺส น สกฺกา ปฎิกฺขิปิตุํฯ  ‘‘อุทฺธจฺจสหคเต ญาณํ ธมฺมปฎิสมฺภิทา, ตสฺส วิปาเก ญาณํ อตฺถปฎิสมฺภิทา’’ติ (วิภ. ๗๓๐ อตฺถโต สมานํ) วจนโตฯ</p>


<p>อปเร ปนาหุ – ปุถุชฺชนสฺส อุปฺปชฺชมานํ อุทฺธจฺจสหคตํ ทสฺสนปฺปหาตพฺพสหายสพฺภาวโต อุภยวิปากมฺปิ เทติ, น เสกฺขสฺส ตทภาวโตติฯ อิทเมตฺถ วิจาเรตพฺพํ, ยสฺส วิปากทานํ วุตฺตํ, กิํ ตํ ภาวนาย ปหาตพฺพํ, อุทาหุ โนติ? กิเญฺจตฺถ – ยทิ ตาว ภาวนาย ปหาตพฺพํ, ปฎฺฐาเน ภาวนาย ปหาตพฺพสฺส นานากฺขณิกกมฺมปจฺจยภาโว วตฺตโพฺพ สิยาฯ อถ น ภาวนาย ปหาตพฺพํ, ทสฺสเนนปหาตพฺพตฺติเก ‘‘เนวทสฺสเนนนภาวนายปหาตพฺพ’’มิจฺจสฺส วิภเงฺค วตฺตพฺพํ สิยาฯ ยทิ ตพฺพิรุทฺธสภาวตาย ตตฺถ น วุเจฺจยฺย, เอวมฺปิ ตสฺมิํ ติเก ตสฺส นวตฺตพฺพตา อาปชฺชตีติ? นาปชฺชติ, กิํ การณํ?  (ธ. ส. ๓๖๕ อาทโย) อาคตานํ ทฺวาทสนฺนํ อกุสลจิตฺตุปฺปาทานํ ทฺวีหิ ปเทหิ สงฺคหิตตฺตา วิภชิตฺวา ทเสฺสตพฺพสฺส นิโยคโต กสฺสจิ จิตฺตุปฺปาทสฺส อภาวา, ยถา อุปฺปนฺนตฺติเก อตีตาทีนํ นวตฺตพฺพตา น วุตฺตา, เอวเมตสฺสาปิฯ อถ วา ภาวนาย ปหาตุํ อสกฺกุเณยฺยสฺสาปิ ตสฺส ปุถุชฺชเน วตฺตมานสฺส  ภาวนาย ปหาตพฺพสภาวสามญฺญโต, สาวชฺชโต จ ภาวนาย ปหาตพฺพปริยาโย วิชฺชตีติ นตฺถิ นวตฺตพฺพตาปสงฺคโทโสฯ นิปฺปริยาเยน จ น ภาวนาย ปหาตพฺพนฺติ ตสฺส วเสน นานากฺขณิกกมฺมปจฺจยภาโวปิ น วุโตฺตฯ ทสฺสนปหาตพฺพปจฺจยสฺสาปิ อุทฺธจฺจสหคตสฺส สหายเวกลฺลมตฺตเมว ทสฺสเนน กตํ, น โกจิปิ ภาโว อนุปฺปาทธมฺมตํ ตสฺส อาปาทิโตติ เอกเนฺตน ภาวนาย ปหาตพฺพตา วุตฺตาฯ อถ วา อปายคมนียภาวาเปกฺขํ ทสฺสนปฺปหาตพฺพวจนนฺติ ตทภาวโต ตํ วิภชนํ วุตฺตนฺติฯ</p>


<p> ‘‘วิญฺญาณ’’นฺติ ปทํ อเปกฺขิตฺวา นฺติ อาทิโก นปุํสกนิเทฺทโส, ตโต เอว อธิกตาพฺยากตาเปกฺขาย นฺติ วุตฺตํฯ อญฺญถา รูปนิพฺพานานมฺปิ อพฺยากตภาวโต  ตํ จตุพฺพิธนฺติ วตฺตพฺพํ สิยาฯ วิปากสฺส กามาวจราทิภาโว กุสเล วุตฺตนเยเนว เวทิตโพฺพฯ อเหตุกตา สเหตุกตา วิย สมฺปยุตฺตเหตุวเสน, น นิพฺพตฺตกเหตุวเสนฯ วิปากสฺส หิ สเหตุกตา สเหตุกกมฺมวเสน สิชฺฌมานาปิ สมฺปยุตฺตเหตุวเสเนว วุจฺจติ, อญฺญถา อเหตุกานมฺปิ สเหตุกตา อาปเชฺชยฺยาติฯ กสฺมา ปน สเหตุกสฺส อเหตุโก วิปาโก โหตีติ? ตตฺถ การณํ วุตฺตเมวฯ กิญฺจ อารมฺมณาภินิปาตมเตฺตสุ ปญฺจสุ วิญฺญาเณสุ ยถา อโลภาทิสมฺปโยโค น สมฺภวติ, เอวํ มนฺทตรมนฺทกิเจฺจสุ สมฺปฎิจฺฉนสนฺตีรเณสูติ เหตูนํ อุปฺปตฺติยา อสมฺภวโตปิ เนสํ อเหตุกตา ทฎฺฐพฺพาฯ</p>


<p>มโนวิญฺญาณโต อุปฺปชฺชนวิสิฎฺฐมนนกิจฺจานํ อภาวโต มโนมตฺตา ธาตุ ฯ</p>


<p>จกฺขุสนฺนิสฺสิตํ หุตฺวา รูปสฺส วิชานนํ ลกฺขณํ เอตสฺสาติ ฯ ตตฺถ จกฺขุสนฺนิสฺสิตวจเนน รูปารมฺมณํ อญฺญํ วิญฺญาณํ นิวเตฺตติฯ วิชานนคฺคหเณน จกฺขุสนฺนิสฺสิเต ผสฺสาทิเก นิวเตฺตติฯ จกฺขุรูปคฺคหเณน นิสฺสยโต, อารมฺมณโต จ วิญฺญาณํ วิภาเวติ อุภยาธีนวุตฺติกตฺตาฯ ยทิ หิ จกฺขุ นาม น สิยา, อนฺธาปิ รูปํ ปเสฺสยฺยุํ, น จ ปสฺสนฺติฯ ยทิ จ นีลาทิรูปํ นาม น สิยา, เทสาทินิยเมน น ภวิตพฺพํ, อเตฺถว จ นิยโม, เอกนฺตสารมฺมณตา จ จิตฺตสฺส วุตฺตาติ ‘‘อารมฺมเณน วินา นีลาทิอาภาสํ จิตฺตํ ปวตฺตตี’’ติ เอวํ  ปวโตฺต วาโท มิจฺฉาวาโทติ เวทิตพฺพํฯ เตนาห ภควา ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติอาทิ (ม. นิ. ๑.๒๐๔, ๔๐๐; ๓.๔๒๑, ๔๒๕; สํ. นิ. ๒.๔๔; ๔.๖๐; กถา. ๔๖๕)ฯ</p>


<p>กสฺมา ปเนตฺถ วจนเภโท กโตติ? เอกมฺปิ จกฺขุ วิญฺญาณสฺส ปจฺจโย โหติ, รูปํ ปน อเนกเมว สํหตนฺติ อิมสฺส วิเสสสฺส ทสฺสนตฺถํฯ กิํ ปน การณํ เอกมฺปิ จกฺขุ วิญฺญาณสฺส ปจฺจโย โหติ, รูปํ ปน อเนกเมวาติ? ปจฺจยภาววิเสสโตฯ จกฺขุ หิ จกฺขุวิญฺญาณสฺส นิสฺสยปุเรชาตอินฺทฺริยวิปฺปยุตฺตปจฺจเยหิ ปจฺจโย โหนฺตํ อตฺถิภาเวเนว โหติ, ตสฺมิํ สติ ตสฺส ภาวโต, อสติ อภาวโตฯ ยโต ตํ อตฺถิอวิคตปจฺจเยหิสฺส ปจฺจโย โหตีติ วุจฺจติ, ตํนิสฺสยตา จสฺส น เอกเทเสน อลฺลียนวเสน อิจฺฉิตพฺพา อรูปภาวโต, อถ โข ครุราชาทีสุ สิสฺสราชปุริสาทีนํ วิย ตปฺปฎิพทฺธวุตฺติตายฯ อิตเร ปน ปจฺจยา เตน  เตน วิเสเสน เวทิตพฺพาฯ สฺวายํ ปจฺจยภาโว น เอกสฺมิํ น สมฺภวตีติ เอกมฺปิ จกฺขุ วิญฺญาณสฺส ปจฺจโย โหตีติ ‘‘จกฺขุญฺจ ปฎิจฺจา’’ติ เอกวจเนน นิเทฺทโส กโตฯ</p>


<p>รูปํ ปน ยทิปิ จกฺขุ วิย ปุเรชาตอตฺถิอวิคตปจฺจเยหิ ปจฺจโย โหติ ปุเรตรํ หุตฺวา วิชฺชมานกฺขเณเยว อุปการกตฺตา, ตถาปิ อเนกเมว สํหตํ หุตฺวา ปจฺจโย โหติ อารมฺมณภาวโตฯ ยญฺหิ ปจฺจยธมฺมํ สภาวภูตํ, ปริกปฺปิตาการมตฺตํ วา วิญฺญาณํ วิภาเวนฺตํ ปวตฺตติ, ตทเญฺญสญฺจ สติปิ ปจฺจยภาเว โส ตสฺส สารมฺมณสภาวตาย ยํ กิญฺจิ อนาลมฺพิตฺวา ปวตฺติตุํ อสมตฺถสฺส โอลุพฺภ ปวตฺติการณตาย อาลมฺพนียโต อารมฺมณํ นามฯ ตสฺส ยสฺมา ยถา ตถา สภาวูปลทฺธิวเสน อารมฺมณปจฺจยลาโภ, ตสฺมา จกฺขุวิญฺญาณํ รูปํ อารพฺภ ปวตฺตมานํ ตสฺส สภาวํ วิภาเวนฺตเมว ปวตฺตติฯ สา จสฺส อินฺทฺริยาธีนวุตฺติกสฺส อารมฺมณสภาวูปลทฺธิ, น เอกทฺวิกลาปคตวณฺณวเสน โหติ, นาปิ กติปยกลาปคตวณฺณวเสน, อถ โข อาโภคานุรูปํ อาปาถคตวณฺณวเสนาติ อเนกเมว รูปํ สํหจฺจการิตาย วิญฺญาณสฺส ปจฺจโย โหตีติ ทเสฺสโนฺต ภควา ‘‘รูเป จา’’ติ พหุวจเนน นิทฺทิสิฯ</p>


<p>ยํ  ปน ‘‘รูปายตนํ จกฺขุวิญฺญาณธาตุยา ตํสมฺปยุตฺตกานญฺจ ธมฺมานํ อารมฺมณปจฺจเยน ปจฺจโย’’ติ (ปฎฺฐา. ๑.๑.๒) วุตฺตํ, ตํ กถนฺติ? ตมฺปิ ยาทิสํ รูปายตนํ จกฺขุวิญฺญาณสฺส อารมฺมณปจฺจเยน ปจฺจโย โหติ, ตาทิสเมว สนฺธาย วุตฺตํฯ กีทิสํ ปน ตนฺติ? สมุทิตนฺติ ปากโฎยมโตฺถฯ เอวญฺจ กตฺวา ยเทเก วทนฺติ ‘‘อายตนสลฺลกฺขณวเสน จกฺขุวิญฺญาณาทโย สลฺลกฺขณารมฺมณา, น ทพฺพสลฺลกฺขณวเสนา’’ติ, ตมฺปิ ยุตฺตเมว โหติฯ น เจตฺถ สมุทายารมฺมณตา อาสงฺกิตพฺพา สมุทายาโภคเสฺสวาภาวโตฯ สมุทิตา ปน วณฺณธมฺมา อารมฺมณปจฺจยา โหนฺติฯ กถํ ปน ปเจฺจกํ อสมตฺถา สมุทิตา อารมฺมณา ปจฺจยา โหนฺติ, น หิ ปเจฺจกํ ทฎฺฐุํ อสโกฺกนฺตา อนฺธา สมุทิตา ปสฺสนฺตีติ? นยิทเมกนฺติกํ วิสุํ วิสุํ อสมตฺถานํ สิวิกาวหนาทีสุ สมตฺถตาย ทสฺสนโตฯ เกสาทีนญฺจ ยสฺมิํ ฐาเน ฐิตานํ ปเจฺจกํ วณฺณํ คเหตุํ น สกฺกา, ตสฺมิํเยว ฐาเน สมุทิตานํ วณฺณํ คเหตุํ สกฺกาติ ภิโยฺยปิ เตสํ สํหจฺจการิตา ปริพฺยตฺตาฯ เอเตน จกฺขุวิญฺญาณสฺส ปรมาณุรูปํ อารมฺมณํ, อุทาหุ ตํสมุทาโยติอาทิกา โจทนา ปฎิกฺขิตฺตาติ เวทิตพฺพาฯ ‘‘โสตญฺจ ปฎิจฺจ สเทฺท จา’’ติอาทีสุปิ (ม. นิ. ๑.๒๐๔, ๔๐๐; ๓.๔๒๑, ๔๒๕, ๔๒๖) เอเสว  นโยฯ เอวํ อุภยาธีนวุตฺติกตาย จกฺขุวิญฺญาณสฺส นิสฺสยโต, อารมฺมณโต จ วิภาวนํ กตํ, เอวํ โสตวิญฺญาณาทีสุปิ ยถารหํ วตฺตพฺพํฯ</p>


<p>นฺติ รูปายตนมตฺตเสฺสว อารมฺมณกรณรสํฯ มตฺตสเทฺทน ยถา อารมฺมณนฺตรํ นิวเตฺตติ, เอวํ รูปายตเนปิ ลพฺภมาเน เอกเจฺจ วิเสเส นิวเตฺตติฯ น หิ จกฺขุวิญฺญาณํ วณฺณมตฺตโต อญฺญํ กิญฺจิ วิเสสํ ตตฺถ คเหตุํ สโกฺกติฯ เตนาห ภควา ‘‘ปญฺจหิ วิญฺญาเณหิ น กิญฺจิ ธมฺมํ ปฎิวิชานาติ อญฺญตฺร อภินิปาตมตฺตา’’ติฯ จกฺขุวิญฺญาณํ อุปฺปชฺชมานํ รูปารมฺมเณ เอว อุปฺปชฺชนโต ตทภิมุขภาเวน คยฺหตีติ วุตฺตํ นฺติฯ อตฺตโน อนนฺตรํ อุปฺปชฺชมานานํ อรูปธมฺมานํ สมนนฺตรวิคตา อรูปธมฺมา ปวตฺติโอกาสทาเนน อนนฺตรสมนนฺตรนตฺถิวิคตปจฺจเยหิ อุปการกา นิสฺสยารมฺมณธมฺมา วิย อาสนฺนการณนฺติ ทเสฺสโนฺต อาห นฺติฯ ปิ วุตฺตนเยเนว อโตฺถ เวทิตโพฺพฯ</p>


<p>จกฺขุวิญฺญาณาทิคหิตํ  รูปาทิอารมฺมณํ ตทนนฺตรเมว อปริปตนฺตํ กตฺวา สมฺปฎิจฺฉนฺตี คณฺหนฺตี วิย โหตีติ วุตฺตํ ติฯ ตถาภาเวน สมฺปฎิจฺฉนภาเวน ปจฺจุปติฎฺฐตีติ ฯ</p>


<p>ฉสุ อารมฺมเณสุ กทาจิ ปญฺจนฺนํ, ตโต วา กติปยานํ วิชานนสภาวาปิ  วุตฺตา ตํสภาวานติวตฺตนโต, ฉเสฺวว วา อิตเรสํ อารมฺมณานํ อโนฺตคธตฺตาฯ ติ สนฺตีรณตทารมฺมณกิจฺจา วา, สนฺตีรณตทารมฺมณปฎิสนฺธิภวงฺคจุติกิจฺจา วาติ อธิปฺปาโยฯ ติ อิทํ อิมาสํ ทฺวินฺนํ มโนวิญฺญาณธาตูนํ เอกเนฺตเนว หทยวตฺถุสนฺนิสฺสยตาย วุตฺตํฯ เหฎฺฐา วุตฺตนเยน ปน ตํตํอนนฺตราตีตวิญฺญาณาปคมปทฎฺฐานาติปิ วตฺตุํ วฎฺฎติเยวฯ ติ ตสฺสา วิปากมโนวิญฺญาณธาตุยา ‘‘ทุวิธา’’ติ วุตฺตาย ทุวิธตาสงฺขาโต เภโทฯ ติ เอกเนฺตเนว อิเฎฺฐ อารมฺมเณ, อติวิย อิฎฺฐารมฺมเณติ อโตฺถฯ ติ เอตฺถ ปญฺจทฺวาเร สมฺปฎิจฺฉนโวฎฺฐพฺพนานํ อนฺตราฬํ ฐานํ, อิตรตฺร ชวนภวงฺคานนฺติ เอวํ ฯ อิตรายปิ สนฺตีรณตทารมฺมณกาเล ยถาวุตฺตเมว ฐานํ, ปฎิสนฺธิอาทิกาเล ปน จุติภวงฺคานํ  อนฺตราฬํ ปฎิสนฺธิยา, ปฎิสนฺธิอาวชฺชนานํ ตทารมฺมณาวชฺชนานํ ชวนาวชฺชนานํ โวฎฺฐพฺพนาวชฺชนานญฺจ อนฺตราฬํ ภวงฺคสฺส, ตทารมฺมณปฎิสนฺธีนํ ชวนปฎิสนฺธีนํ วา อนฺตราฬํ จุติยา ฐานนฺติ เวทิตพฺพํฯ</p>


<p>ติ เอตฺถ ปุเพฺพ วุตฺตนเยเนว วิภาโค เวทิตโพฺพฯ กายสฺส นิสฺสยภูตานํ นาติอิฎฺฐโผฎฺฐพฺพภูตานํ ปฎิฆฎฺฎนานิฆํสสฺส พลวภาวโต ฯ อุปาทารูปานํเยว ฆฎฺฎนา ทุพฺพลาติ จกฺขุวิญฺญาณาทีนิ อุเปกฺขาสหคตานิฯ เตนาห นฺติฯ  ฉพฺพิธมฺปิฯ</p>


<p>อโลภาโทสาโมหา เจว อโลภาโทสา จ อโลภาทโย, เตหิ อโลภาทีหิ วิปากเหตูหิ สมฺปยุตฺตํ ติ ยถา กามาวจรํ กุสลํ โสมนสฺสุเปกฺขาญาณสงฺขารเภทโต อฎฺฐวิธํ, เอวมิทมฺปีติ อฎฺฐวิธตาย สทิสตํ ทเสฺสติฯ กามาวจรภาวโต หีนาทิโต, โยนีสุ อุปฺปตฺติโต จ สทิสเมว, สมฺปยุตฺตธมฺมโต ปน อารมฺมณโต, ปวตฺติอาการโต จ วิสทิสํฯ ตถา  หิ กุสลํ กมฺมทฺวารวเสน ปวตฺตติ, น อิทํ, วิปากานํ อวิญฺญตฺติชนกตฺตาฯ อุปฺปตฺติทฺวารวเสน ปน อิมสฺสาปิ อเตฺถว ปวตฺติเภโท ปญฺจทฺวารมโนทฺวาเรสุ มหาวิปากานํ ตทารมฺมณวเสน ปวตฺติสมฺภวโตฯ ยถา ปน กุสลํ คติวเสน ปญฺจวิธํ, วิญฺญาณฎฺฐิติวเสน สตฺตวิธญฺจ, น เอวมิทํ ตเทกเทเส เอว อุปฺปชฺชนโตฯ ตตฺถ อารมฺมณโต, เอกจฺจปวตฺติอาการโต จ วิสทิสตํ ทเสฺสตุํ ติอาทิ วุตฺตํฯ ติ ปริตฺตาทิอตีตาทิอชฺฌตฺตาทิปฺปเภเทสุ ฉสุ อารมฺมเณสุฯ</p>


<p>ติ อาคมนปจฺจยวเสนฯ ตตฺถ เอกจฺจานํ อาจริยานํ มเตน มุเข จลิเต อาทาสตเล มุขนิมิตฺตํ จลนํ วิย อสงฺขารสฺส กุสลสฺส วิปาโก อสงฺขาโร, สสงฺขารสฺส กุสลสฺส วิปาโก สสงฺขาโรติ เอวํ อาคมนวเสนฯ เอกจฺจานํ ปน อาจริยานํ มเตน พลวเนฺตหิ วิภูเตหิ ปจฺจเยหิ กมฺมาทีหิ อุปฺปโนฺน อสงฺขาโร, ทุพฺพเลหิ สสงฺขาโรติ เอวํ ปจฺจยวเสนฯ นฺติ ปาฬิยํ สรูปโต อาคตสมฺปยุตฺตธมฺมานํฯ เตสํ หิ วเสน กุสลโต วิปากสฺส วิเสสาภาโวฯ นฺติ เอตฺถ อุสฺสาโห นาม อนุปจฺฉินฺนาวิชฺชาตณฺหามานสนฺตาเน  วิปากุปฺปาทนสมตฺถตาสงฺขาโต พฺยาปาโร, โส วิปาเกสุ นตฺถีติ ตํ นิรุสฺสาหํฯ กุสเลสุ ปน อภิญฺญาวสปวเตฺตสุปิ อเตฺถวาติ ตํ ฯ</p>


<p>โลภาทีนํ เอกนฺตสาวชฺชตาย อโยนิโสมนสิการเหตุกานํ นตฺถิ วิปากภาโว, อโลภาทีนมฺปิ เอกนฺตอนวชฺชสภาวานํ การณสฺส ตพฺพิธุรตาย นเตฺถว อกุสลวิปากภาโวติ อาห ติฯ ยถา อติอิเฎฺฐ, อิฎฺฐมชฺฌเตฺต จ อารมฺมเณ เวทนาเภทสพฺภาวโต กุสลวิปากมโนวิญฺญาณธาตุ ทุวิธา โหติ โสมนสฺสสหคตา, อุเปกฺขาสหคตาติ, น เอวํ อติอนิเฎฺฐ, อนิฎฺฐมชฺฌเตฺต จ อารมฺมเณ เวทนาเภโท อตฺถีติ อกุสลวิปากมโนวิญฺญาณธาตุ เอกเมวาติ นฺติ วุตฺตํฯ สติ หิ ตตฺถ เวทนาเภเท อติอนิเฎฺฐ โทมนเสฺสน ภวิตพฺพํ, น จ ปฎิเฆน วินา โทมนสฺสํ อุปฺปชฺชตีติฯ</p>


<p>กายวิญฺญาณสฺส ทุกฺขสหคตตา กุสลวิปาเก วุตฺตวิปริยาเยน เวทิตพฺพาฯ ติ เอกนฺตนิหีนสฺส อกุสลสฺส วิปากภาวโต อุเปกฺขาปิ สมานา หีนา เอว ทุกฺขสภาวตฺตาฯ เตนาห   ติฯ ยถา ทุกฺขํ อติวิย ติขิณํ กฎุกํ, น เอวมยํ, ตถาปิ ทุกฺขสภาเวเนว ปวตฺตติฯ น หิ อกุสลสฺส วิปาโก อทุโกฺข โหติฯ อุเปกฺขาภาโว จสฺส พลวตา พาธิยมานสฺส ปฎิปฺปหริตุํ อสโกฺกนฺตสฺส ทุพฺพลสฺส ปุริสสฺส เตน กริยมานพาธาย อุเปกฺขนา วิยาติ ทฎฺฐโพฺพฯ ติ กุสลวิปาเกสุฯ</p>


<p>นฺติ รูปาวจรวิปากวิญฺญาณํฯ วิปากกถา เหสาติฯ ติ รูปาวจรกุสลํ วิยฯ น หิ รูปาวจรวิปาโก ตทญฺญกุสลสทิโสฯ อปิจ สมฺพนฺธิสทฺทา เอเต, ยทิทํ ‘‘กุสลํ, วิปาโก’’ติ จฯ ตสฺมา ยถา ‘‘มาตรํ ปยิรุปาสตี’’ติ วุเตฺต อตฺตโน มาตรนฺติ อวุตฺตมฺปิ สิทฺธเมเวตํ, เอวํ อิธาปีติ อตฺตโน กุสลํ วิยาติ อโตฺถฯ กุสลสทิสตา เจตฺถ ธมฺมโต, อารมฺมณโต จ เวทิตพฺพาฯ ตถา หิ เย ผสฺสาทโย กุสเล ลพฺภนฺติ, เต วิปาเกปิ ลพฺภนฺติฯ ยสฺมิํ จ อารมฺมเณ กุสลํ ปวตฺตติ, ตเตฺถว อยํ วิปาโกปิ ปวตฺตติฯ ยํ ปเนตฺถ ปญฺจมชฺฌานจิตฺตํ อภิญฺญาปฺปตฺตํ, ตสฺส วิปาโก เอว นตฺถิฯ กสฺมา นตฺถิ? อสมฺภวโต, อานิสํสภูตตฺตา จฯ ตญฺหิ วิปากํ เทนฺตํ รูปาวจรเมว ทเทยฺยฯ น หิ อญฺญภูมิกํ กมฺมํ อญฺญภูมิกํ วิปากํ เทติฯ กมฺมนิมิตฺตารมฺมณตา จ รูปาวจรวิปากสฺส วุตฺตาติ น ตํ อญฺญํ อารพฺภ  ปวตฺตติฯ ปริตฺตารมฺมณาทิอารมฺมณญฺจ ตํ น โหตีติ อยมสมฺภโวฯ ฌานสฺส อานิสํสภูตญฺจ ทานาทีนํ ตสฺมิํ อตฺตภาเว ปจฺจยลาโภ วิยาติฯ</p>


<p>ปวตฺติโต ปน วิปากสฺส, กุสลสฺส จ อเตฺถว เภโทติ ตํ ทเสฺสตุํ ติอาทิ วุตฺตํฯ กุสลํ วิย กสิณุคฺฆาฎิมากาสาทิอารมฺมณเภทโต จตุพฺพิธํฯ ปวตฺติเภโท วุตฺตนโยว ชวนวเสน, ปฎิสนฺธิอาทิวเสน จ ปวตฺตนโตฯ</p>


<p>ติ จตูหิ อริยมเคฺคหิ สมฺปยุตฺตกุสลจิตฺตสฺส ผลตฺตา, จตุพฺพิธสามญฺญผลสมฺปยุตฺตภาวโตติ อโตฺถฯ มคฺควีถิยํ ทฺวิกฺขตฺตุํ, ติกฺขตฺตุํ วา ผลสมาปตฺติยํ อปริจฺฉินฺนปริมาณํ ปวตฺตมานมฺปิ ทฺวีสุ ฐาเนสุ ปวตฺติยา ติ วุตฺตํฯ ติ เตวีสติวิธํ กามาวจรวิปากํ, ปญฺจวิธํ รูปาวจรวิปากํ, จตุพฺพิธํ อรูปาวจรวิปากํ, จตุพฺพิธเมว โลกุตฺตรวิปากนฺติ สพฺพมฺปิ วิปากวิญฺญาณํ นาติสเงฺขปวิตฺถารนเยน ฉตฺติํสวิธํ โหติฯ</p>


<p>   โลกุตฺตรสฺส อภาวโตฯ โลกุตฺตรญฺหิ กิริยจิตฺตํ นตฺถิ เอกเนฺตน อนนฺตรวิปากทายิภาวโตฯ วุตฺตญฺหิ ‘‘สมาธิมานนฺตริกญฺญมาหู’’ติ (ขุ. ปา. ๖.๕; สุ. นิ. ๒๒๘)ฯ โหตุ ตาว เสกฺขานํ อุปฺปชฺชมานํ อนุตฺตรํ กุสลํ ปุคฺคลนฺตรภาวูปนยนโต สผลํ, อรหโต ปน อุปฺปชฺชมานํ ปุคฺคลนฺตรภาวูปนยนโต นิปฺผลํ, ตสฺส กิริยภาโว กสฺมา น อิจฺฉิโตติ? อิจฺฉิตโพฺพ สิยาฯ ยทิ ตสฺส ปุนปฺปุนํ อุปฺปตฺติ สิยา, สกิํเยว ปน โลกุตฺตรกุสลํ ปวตฺตติฯ ยทิ หิ ปุนปฺปุนํ ปวเตฺตยฺย, มคฺคจิตฺตํ อรหโตปิ ปวตฺตตีติ โลกุตฺตรกิริยจิตฺตํ สิยา, น เจตํ อตฺถิ ปโยชนาภาวโตฯ ตสฺมา นตฺถิ โลกุตฺตรกิริยวิญฺญาณํฯ นฺติ จ กิริยามตฺตํ วิญฺญาณํ, กุสลากุสลํ วิย กิญฺจิ วิปากํ อนุปฺปาเทตฺวา กิริยามตฺตเมว หุตฺวา ปวตฺตนกวิญฺญาณนฺติ อโตฺถฯ กสฺมา ปเนตํ วิปากํ น อุปฺปาเทตีติ? วุจฺจเต – เอตฺถ หิ ยเทตํ อาวชฺชนทฺวยํ, ตํ อนุปจฺฉินฺนภวมูเลปิ สนฺตาเน ปวตฺตํ อนาเสวนตาย ทุพฺพลภาวโต อพีชสามตฺถิยํ วิย ปุปฺผํ อผลเมว โหติฯ ยํ ปน อุจฺฉินฺนภวมูลายํ สนฺตติยํ ปวตฺตํ อฎฺฐารสวิธํ วิญฺญาณํ, ตํ สมุจฺฉินฺนมูลาย ลตาย ปุปฺผํ วิย ผลทายิ น โหตีติ เวทิตพฺพํฯ อญฺญสฺส อสมฺภวโต  กิริยเหตุนา นาม อโลภาทินาว ภวิตพฺพนฺติ อาห นฺติฯ</p>


<p>จกฺขุวิญฺญาณาทีนํ ปุเรจรา หุตฺวา รูปาทิอารมฺมณานํ วิชานนลกฺขณา ฯ อยํ ปน มโนวิญฺญาณโต อุปฺปนฺนาปิ วิสิฎฺฐมนนกิจฺจาภาเวน มโนมตฺตา ธาตูติ ฯ ตถา เหสา มโนวิญฺญาณสฺส ปจฺจโย น โหติฯ อยเมตฺถ สเงฺขโป, วิตฺถาโร ปน  (วิสุทฺธิ. ๒.๕๑๗) อาคมิสฺสติฯ ติ อาโภครสา, จิตฺตสนฺตานสฺส วา ปุริมาการโต อญฺญถา โอโณชนรสาฯ ติ ภวงฺคสนฺตานวิเจฺฉทปทฎฺฐานาฯ อปุพฺพารมฺมณา สกิเทว ปวตฺตมานา สพฺพถา วิสยรสํ อนุภวิตุํ น สโกฺกตีติ อิฎฺฐาทีสุ สพฺพตฺถ ฯ</p>


<p>ติ เสกฺขาเสกฺขปุถุชฺชนานํ สาธารณาฯ ติ อเสกฺขานํเยว อาเวณิกาฯ ติ ปญฺจทฺวาเร สนฺตีรเณน คหิตารมฺมณํ ววตฺถเปนฺตี วิย ปวตฺตนโต โวฎฺฐพฺพนรสา, มโนทฺวาเร  ปน วุตฺตนเยน อาวชฺชนรสาฯ ตถาภาเวน ปญฺจทฺวารมโนทฺวาเรสุ ยถากฺกมํ โวฎฺฐพฺพนาวชฺชนภาเวน ปจฺจุปติฎฺฐตีติ ฯ โวฎฺฐพฺพนกาเล สนฺตีรณกิจฺจานํ ติสฺสนฺนํ อเหตุกวิปากมโนวิญฺญาณธาตูนํ อาวชฺชนกาเล ยสฺส กสฺสจิ ภวงฺคสฺสาติ อิเมสํ อญฺญตราปคโม เอติสฺสา อาสนฺนการณนฺติ อาห ติฯ</p>


<p>นฺติ อรหตํเยว อสาธารณภาวโตฯ ติ อฎฺฐิกสงฺขลิกเปตรูปาทีสุ, อเญฺญสุ วา อปฺปณีเตสุ วตฺถูสุฯ ติ หสิตเสฺสว อุปฺปาทนรสาฯ ตถา หิ ตํ จิตฺตํ ‘‘หสิตุปฺปาทน’’เนฺตฺวว วุจฺจติ, น อเญฺญสํ หสิตุปฺปาทกจิตฺตานํ อภาวโตฯ อญฺญานิปิ หิ ทฺวาทส โสมนสฺสสหคตานิ ปริตฺตกุสลากุสลกิริยจิตฺตานิ ยถารหํ ปุถุชฺชนาทีนํ หสิตุปฺปาทกานิ วิชฺชนฺติ, อิทํ ปน จิตฺตํ วิจารณปญฺญาวิรหิตํ ปริเตฺตสุ อปฺปณีเตสุ อารมฺมเณสุ อรหนฺตานํ โสมนสฺสมตฺตํ อุปฺปาเทนฺตํ อุปฺปชฺชติฯ ภควโตปิ อุปฺปชฺชตีติ อฎฺฐกถายํ วุตฺตํ, ตํ อตีตํสาทีสุ อปฺปฎิหตญาณํ วตฺวา ‘‘อิเมหิ ตีหิ ธเมฺมหิ สมนฺนาคตสฺส พุทฺธสฺส ภควโต สพฺพํ กายกมฺมํ ญาณปุพฺพงฺคมํ ญาณานุปริวตฺตี’’ติ (มหานิ. ๖๙; จูฬนิ. โมฆราชมาณวปุจฺฉานิเทฺทส ๘๕; ปฎิ. ม. ๓.๕) วจนโต วิจาเรตพฺพนฺติ เอเก ฯ ตตฺถ หสิตุปฺปาทจิเตฺตน ปวตฺติยมานมฺปิ ภควโต สิตกรณํ ปุเพฺพนิวาสานาคตํสสพฺพญฺญุตญฺญาณานํ อนุวตฺตกตฺตา ญาณานุปริวตฺติเยวาติ เอวํ ปน ญาณานุปริวตฺติภาเว สติ น โกจิ ปาฬิอฎฺฐกถานํ วิโรโธฯ เอวญฺจ กตฺวา อฎฺฐกถายํ ‘‘เตสํ ญาณานํ จิณฺณปริยเนฺต อิทํ จิตฺตํ อุปฺปชฺชตี’’ติ วุตฺตํฯ อวสฺสญฺจ เอตํ เอวํ อิจฺฉิตพฺพํ, อญฺญถา อญฺญสฺสาปิ วิญฺญตฺติสมุฎฺฐาปกสฺส อเหตุกจิตฺตสฺส ภควโต อุปฺปตฺติ น ยุเชฺชยฺยฯ น หิ วิญฺญตฺติสมุฎฺฐาปกสฺส ตํสมุฎฺฐิตาย วิญฺญตฺติยา กายกมฺมาทิภาวํ อาปชฺชนภาโว วิพนฺธตีติฯ  ปญฺจโวการภเว เอว อุปฺปชฺชนโตฯ</p>


<p>ติ อยํ เสกฺขปุถุชฺชนานํ อุปฺปตฺติยา วิปากุปฺปาทนสมตฺถตา, อรหตํ อุปฺปตฺติยา ตทภาโวติ อุภเยสํ สนฺตาเน อุปฺปตฺติสมุปลกฺขิโต เอตฺถ กุสลกิริยวิญฺญาเณสุ วิเสโสฯ เอวญฺจ กตฺวา ปจฺจยเวกเลฺลน อวิปากสฺสาปิ กุสลากุสลสฺส กิริยภาวปฺปสโงฺค  นิวตฺติโต โหติฯ ปรโต ติ เอตฺถาปิ เอเสว นโยฯ</p>


<p>  กุสลากุสลพฺยากตานิ  นาติสเงฺขปวิตฺถารนเยนาติ อธิปฺปาโยฯ ปฎิสนฺธิวิญฺญาณาทีนํ กิจฺจํ นาม ภวนฺตรปฎิสนฺธาทินา อากาเรน ปวตฺติ เอวฯ ตพฺพินิมุตฺตญฺจ จิตฺตสฺส อญฺญํ กิจฺจํ นตฺถีติ อาห ติฯ</p>


<p>ติ สามตฺถิเยนฯ กตูปจิตํ หิ กมฺมํ อวเสสปจฺจยสมวาเย วิปากํ เทนฺตํ อตฺตโน อานุภาวํ วิสฺสชฺชนฺตํ วิย โหติฯ ติ ฉสุ กามาวจรเทเวสุ เจว มนุเสฺสสุ จฯ นฺติ เอตฺถ  นาม กตูปจิตํ กามาวจรกุสลกมฺมํ, ตญฺจ โข วิปากทานาย ลโทฺธกาสํฯ เตนาห ‘‘ปจฺจุปฎฺฐิต’’นฺติฯ  กมฺมายูหนกฺขเณ เจตนาย ปจฺจยภูตํ เทยฺยธมฺมาทิฯ  ยํ คติํ อุปปชฺชติ, ตปฺปริยาปนฺนํ รูปายตนํฯ นฺติ ปณฺฑกมูคมมฺมนาทิภาวํฯ ทุพฺพลสฺส ทฺวิเหตุกกุสลสฺส วิปากภูตา อุเปกฺขาสหคตาเหตุมโนวิญฺญาณธาตุ นฺติ ภาวิตรูปารูปาวจรกุสลานํ สตฺตานํฯ ติ ปถวีกสิณาทิกํ อตฺตโน กมฺมารมฺมณเมวฯ</p>


<p>  ติ เอตฺถ วิญฺญาณกฺขนฺธนิเทฺทเส เอวํ สเงฺขปโต สรูปทสฺสนมเตฺตเนว เอกูนวีสติยา วิปากวิญฺญาณานํ ปฎิสนฺธิวเสน ปวตฺติ เวทิตพฺพาฯ ภวาลมฺพนาทิวิภาเคน ปน ยเทตฺถ วตฺตพฺพํ, ตํ  อาคมิสฺสตีติฯ</p>


<p>นฺติ เอกูนวีสติยา ปฎิสนฺธิวิญฺญาเณสุ ยํ ยํ อุปฺปชฺชิตฺวา นิรุทฺธํ, ตํ ตํ อนนฺตรํ อุปฺปตฺติยา ติ ยสฺส ยสฺส กมฺมสฺส วิปากภูตํ ปฎิสนฺธิวิญฺญาณํ, ตสฺส ตเสฺสวฯ ติ กมฺมาทิเก เอวฯ กมฺมเญฺจ ปฎิสนฺธิวิญฺญาณสฺส อารมฺมณํ, ตสฺมิํ กเมฺม, อถ กมฺมนิมิตฺตํ, คตินิมิตฺตญฺจ, ตสฺมิํ กมฺมนิมิเตฺต คตินิมิเตฺตติ อโตฺถฯ ติ ยาทิสํ ปฎิสนฺธิวิญฺญาณํ เหตุโต, เสสสมฺปยุตฺตธมฺมโต จ ตาทิสเมวฯ ติ ภวงฺคสนฺตานสฺส วินิวตฺตนเกฯ  อาวชฺชนสงฺขาเต ฯ กิริยมยจิเตฺตเนว สุปินทสฺสนํ  โหตีติ อาห ติฯ  ตถา หิทํ อุปปตฺติภวสฺส องฺคภาเวน ปวตฺตนโต ‘‘ภวงฺค’’นฺติ วุจฺจติฯ ติ ปฎิสนฺธิภูตานํเยวฯ</p>


<p>ติ จกฺขาทีนิ อินฺทฺริยานิฯ ติ รูปาทิอารมฺมณํ คเหตุํ สมตฺถานิฯ มาตุกุจฺฉิคตกาเล วิย หิ พหินิกฺขนฺตกาเลปิ น ตาว อินฺทฺริยานิ สกิจฺจกานิ โหนฺติ, อนุกฺกเมน ปน วิสทภาวํ ปตฺตกาเล เอว สกิจฺจกานิ โหนฺติฯ เตเนวาห ‘‘อิธ ปริปกฺกตฺตา อายตนาน’’นฺติฯ ติ โยคฺยเทสาวฎฺฐิเตฯ ตเมว โยคฺยเทสาวฎฺฐิตํ  ฆฎฺฎนา ปจฺจยํ ลทฺธาฯ ติ ปฎิฆาโต, เยน พฺยาปาราทิวิเสสปจฺจยนฺตรสหิเต จกฺขุสฺส วิสเย วิการุปฺปตฺติวิสทิสุปฺปตฺติวิสยสฺส อิฎฺฐานิฎฺฐภาเวน อนุคฺคโห, อุปฆาโต จาติ อโตฺถฯ ติ ฆฎฺฎนานนฺตรํฯ ติ ฆฎฺฎนาพเลนฯ นฺติ ภวงฺคจิตฺตสฺส ปกมฺปนํ, ตถา ทฺวิกฺขตฺตุํ ปวตฺติยา วิสทิสสฺส การณภาวูปคมนนฺติ อโตฺถฯ ตญฺหิ จิตฺตสนฺตานสฺส ปุริมาวตฺถาย ภินฺนาวตฺถาเหตุตาย จลนํ วิยาติ ‘‘จลน’’นฺติ วุตฺตํฯ วิสยวิสยีภาวสิทฺธาย ธมฺมตาย อารมฺมณสฺส อภิมุขีภาเวน ปสาทสฺส ตาว ฆฎฺฎนา โหตุ, อญฺญสนฺนิสฺสิตสฺส ปน ภวงฺคสฺส จลนํ กถํ โหตีติ? ตํสมฺพนฺธภาวโตฯ เภริตเล ฐปิตาสุ สกฺขราสุ เอกิสฺสา สกฺขราย ฆฎิตาย ตทญฺญสกฺขรายํ ฐิตมกฺขิกา จลนํ เจตฺถ อุทาหรณนฺติฯ นฺติ ตเทว ภวงฺคจลนสฺส ปจฺจยภูตํ อาปาถคตํ รูปายตนํฯ ติ ภวงฺคสนฺตานํ วิจฺฉินฺทนฺตี  วิยฯ ตทารมฺมณุปฺปตฺติยา ปรโต ภวงฺคสฺส อุปฺปชฺชนโต วิสยคฺคหณํ ปญฺจทฺวาราวชฺชนํ วตฺวา ตทนนฺตรํ ทสฺสนาทีสุ วตฺตเพฺพสุ ตานิ อวตฺวา มโนทฺวาราวชฺชนสฺส คหณํ อุเทฺทเส ทฺวินฺนํ อาวชฺชนานํ อาวชฺชนสามเญฺญน คหิตตฺตาฯ</p>


<p>นฺติ ปญฺจทฺวาราวชฺชนานนฺตรํฯ เย หทยวตฺถุ วิย สมฺปฎิจฺฉนาทิวีถิจิตฺตานิปิ นานุชานนฺติ, เตสํ ‘‘สมฺปฎิจฺฉนาย จกฺขุวิญฺญาณธาตุยา’’ติอาทินา ตตฺถ ตตฺถ ปาฬิ อาคตาฯ น หิ สกฺกา ปาฬิํ ปฎิเสเธตุํฯ</p>


<p>  ติ อิทํ ชวนปริโยสานาย จิตฺตปฺปวตฺติยา วุจฺจมานตฺตา วุตฺตํฯ จุทฺทสจิตฺตกฺขณายุกญฺหิ อารมฺมณมิธ ‘‘มหนฺต’’นฺติ อธิเปฺปตํ, ตญฺจ อุปฺปชฺชิตฺวา ทฺวิติจิตฺตกฺขณาตีตํ หุตฺวา อาปาถคมนวเสน เวทิตพฺพํฯ</p>


<p>ติ โวฎฺฐพฺพเนน วุตฺตากาเรน กตววตฺถาปเนฯ อาวชฺชนาย, โวฎฺฐพฺพนสฺส จ วุตฺตตฺตา ‘‘อวเสสกามาวจรกิริยาน’’นฺติ อวเสสคฺคหณํ กตํฯ ติ -สเทฺทน ‘‘ปญฺจ วา’’ติ อิทมฺปิ วุตฺตเมวาติ ทฎฺฐพฺพํฯ สุตฺตมุจฺฉิตาทิกาเล หิ ปญฺจปิ ชวนานิ ชวนฺตีติฯ</p>


<p>ติ ‘‘อฎฺฐนฺนํ วา’’ติอาทินา (วิสุทฺธิ. ๒.๔๕๕) วุตฺตานิ เอกูนติํส กามาวจรชวนานิเยวฯ อิโต อญฺญํ มโนทฺวาราวชฺชนานนฺตรํ อุปฺปชฺชนกจิตฺตํ นาม นตฺถีติ ทสฺสนตฺถํ เอวการคฺคหณํฯ ติ อิทํ โคตฺรภุฎฺฐานิยานํ ปริกมฺมโวทานานมฺปิ คหณํ, น โคตฺรภุโน เอวฯ ติ สมาปตฺติวเสน ปวตฺตนกผลจิตฺตานิฯ นฺติ ยํ ยํ ชวนํ รูปาวจรชวนาทิวเสน โคตฺรภุอนนฺตรํ อุปฺปตฺติยา ลทฺธปจฺจยํฯ</p>


<p>นฺติ โสฬสจิตฺตกฺขณายุกํฯ ตตฺถ หิ ตทารมฺมณจิตฺตํ อุปฺปชฺชติ, น อญฺญตฺถฯ นฺติ สุปากฎํ, ตญฺจ กามาวจรเมวฯ ตตฺถ หิ ตทารมฺมณสฺส อุปฺปตฺติฯ ติ กามาวจรชวนเสฺสว อวสาเนฯ น หิ ตํ กามตณฺหาเหตุกกมฺมนิพฺพตฺตํ มหคฺคตานุตฺตรชวนํ อนุพนฺธติ อชนกตฺตา, ชนกาสทิสตฺตา จฯ ยถา เคหโต พหิ คนฺตุกาโม ตรุณทารโก ชนกํ, ชนกสทิสํ วา อนุพนฺธติ, น อญฺญํ, เอวมิทมฺปิ ฯ ตตฺถาปิ น สพฺพสฺมา ชวนา สพฺพํ ชวเนน ตทารมฺมณสฺส นิยเมตพฺพโต, อารมฺมเณน จ เวทนาย ปริวเตฺตตพฺพโตฯ ตตฺถายํ นิยโม – ปริตฺตกุสลโลภโมหมูลโสมนสฺสสหคตกิริยชวนานํ อญฺญตรานนฺตรํ อติมหติ วิสเย ปญฺจนฺนํ โสมนสฺสสหคตานํ อญฺญตรํ ตทารมฺมณํ อุปฺปชฺชติ, ตถา ปริตฺตกุสลากุสลอุเปกฺขาสหคตกิริยชวนานํ อญฺญตรานนฺตรํ อุเปกฺขาสหคตานํ ฉนฺนํ ตทารมฺมณานํ อญฺญตรํ ปวตฺตติฯ นฺติ อิฎฺฐอิฎฺฐมชฺฌตฺตอนิฎฺฐารมฺมณานํ วเสนาติ สมฺพโนฺธฯ ตยิทํ อารมฺมเณน เวทนาปริวตฺติทสฺสนตฺถํ วุตฺตํฯ ติ อิทํ ตทารมฺมณวิเสสทสฺสนตฺถํฯ น  หิ ปฎิสนฺธิชนกเมว กมฺมํ ตทารมฺมณํ ชเนติ, อถ โข อญฺญกมฺมมฺปิฯ ตํ ปน ปฎิสนฺธิทายินา กเมฺมน นิพฺพเตฺตตพฺพตทารมฺมณโต วิสทิสมฺปิ นิพฺพเตฺตตีติฯ ติ อิทํ ตทารมฺมณนิยมทสฺสนตฺถํฯ ‘‘ชวเนน ตทารมฺมณํ นิยเมตพฺพ’’นฺติ หิ วุตฺตํฯ -สเทฺทน ปฎิสนฺธิจิตฺตํ สงฺคณฺหาติฯ ตญฺหิ อตฺตโน อุกฺกฎฺฐตรสฺส ตทารมฺมณสฺส ปจฺจโย น โหติฯ ติ ยถาวุเตฺตสุ อิฎฺฐารมฺมณาทีสุ โย โย ตทารมฺมณสฺส อุปฺปตฺติยา ปจฺจโย สมเวโต โหติฯ นฺติ กิญฺจิ ขณนฺตรํฯ ติ ปฎิโสตํ คจฺฉนฺตํ อุทกมิวฯ</p>


<p>ติ วจนสิลิฎฺฐวเสน วุตฺตํ ‘‘อฎฺฐ วา ทส วา’’ติอาทีสุ (อ. นิ. ๘.๑๑; ปารา. ๑๑) วิยฯ ทฺวิกฺขตฺตุํเยว ปน วเณฺณนฺติฯ วิปากจิตฺตตฺตา, อาวชฺชนสฺส จ วิทูรตฺตา, มูลภวงฺคาทิภวงฺคสามญฺญสพฺภาวโต จ ภวงฺคสฺส อารมฺมเณ ปวตฺตนารหํ สมานํ ตสฺส ชวนสฺส อารมฺมณํ อารมฺมณํ เอตสฺสาติ ตทารมฺมณนฺติ วุจฺจติ เอกสฺส อารมฺมณสทฺทสฺส โลปํ กตฺวา ‘‘กามาวจรํ, โอฎฺฐมุข’’นฺติ จ ยถาฯ เอตฺถ จ เกจิ ‘‘ปฎฺฐาเน ‘กุสลากุสเล นิรุเทฺธ วิปาโก ตทารมฺมณตา อุปฺปชฺชตี’ติ (ปฎฺฐา. ๑.๑.๔๐๖) วิปากธมฺมธมฺมานํ เอว อนนฺตรํ ตทารมฺมณํ วุตฺต’’นฺติ กิริยาชวนานนฺตรํ น อิจฺฉนฺติฯ วิปฺผารวนฺตํ หิ ชวนํ นาวํ วิย นทีโสโต ภวงฺคํ อนุพนฺธติ, น ปน ฉฬงฺคุเปกฺขาวโต สนฺตวุตฺติกิริยชวนํ ปณฺณปุฎํ วิย นทีโสโตติฯ ตยิทํ ลพฺภมานสฺสาปิ เกนจิ อธิปฺปาเยน กตฺถจิ อวจนํ ทิสฺสติ, ยถา ตํ ธมฺมสงฺคเห อกุสลนิเทฺทเส ลพฺภมาโนปิ อธิปติ น วุโตฺตฯ ยญฺจ ปณฺณปุฎํ นิทสฺสิตํ, ตมฺปิ นิทสฺสิตเพฺพน น สมานํฯ นาวาปณฺณปุฎานญฺหิ นทีโสตสฺส อาวฎฺฎนํ, คติ จ วิสทิสีติ นาวาย นทีโสตสฺส อนุพนฺธนํ, ปณฺณปุฎสฺส อนนุพนฺธนญฺจ ยุชฺชติ, อิธ ปน กิริยชวเนตรชวนานํ ภวงฺคโสตสฺส  อาวฎฺฎนํ, คติ จ สทิสีติ เอตสฺส อนนุพนฺธนํ, อิตรสฺส อนุพนฺธนญฺจ น ยุชฺชติฯ ตสฺมา วิจาเรตพฺพํฯ</p>


<p>ติ อวธารณํ ภวปริโยสานสฺส อิธ น อธิเปฺปตตฺตาฯ อญฺญถา ตทารมฺมณาวสาเน จุติปิ น โหติเยวฯ ติ ทสฺสนสวนฆายนสายนผุสนานิฯ -สโทฺท อาทิอโตฺถ, เตน สมฺปฎิจฺฉนาทีนํ สงฺคโห ทฎฺฐโพฺพฯ ปฎิสนฺธิโต ภวงฺคเมว, ภวงฺคโต อาวชฺชนเมวาติ  เอวํ ปวตฺตติ จุติจิตฺตมฺปิฯ ปฎิสนฺธิภวงฺคจิตฺตานิ วิย  อตฺถโต เภทาภาวโตฯ</p>


<p>ติ ตีสุ ภเวสุ, ปญฺจสุ คตีสุ, สตฺตสุ วิญฺญาณฎฺฐิตีสุ, นวสุ สตฺตาวาเสสุ จฯ โย ปเนตฺถ อจิตฺตโก, โส อิธ น คเหตโพฺพ วิญฺญาณกถาภาวโตฯ ‘‘เอตฺถา’’ติ อิทํ ‘‘สํสรมานานํ สตฺตาน’’นฺติ อิมินา สมฺพนฺธิตพฺพํฯ เอตฺถ เอเตสุ วุตฺตนเยน สํสรมาเนสุ สเตฺตสุ โย ปน อรหตฺตํ ปาปุณาติ สมฺมาปฎิปตฺติมนฺวายาติ อธิปฺปาโยฯ  อรหโต  จิตฺตํ อปฺปฎิสนฺธิกภาวโตฯ</p>

</p>


<h3>เวทนากฺขนฺธกถาวณฺณนา</h3>
<p> เวเทน อนุภวนากาเรน อยิตํ ปวตฺตํ เวทยิตํ, เวทยิตนฺติ ลกฺขิตพฺพธมฺมชาตํ ฯ ตํ ปน อตฺถโต เวทนา เอวาติ อาห ติฯ อถ วา เวทยิตํ ลกฺขณํ เอติสฺสาติ กปฺปนาสิทฺธํ เภทํ นิสฺสาย อญฺญปทตฺถสมาสวเสนาปิ เวทนาว วุจฺจตีติ อาห ติฯ ติ พฺยาปนิจฺฉาวเสน วจนํ เวทนาย สวิสเย อภิณฺหปฺปวตฺติทสฺสนตฺถํฯ สภาวธมฺมโต อโญฺญ กตฺตา นตฺถีติ ทสฺสนตฺถํ กตฺตุนิเทฺทโสฯ ติ อนิยมโต เหตุอโตฺถฯ ติ วจนาลงฺการมตฺตํฯ ติ ตสฺส นิยมนํฯ อิทํ วุตฺตํ โหติ – ยสฺมา ยถาปจฺจยํ อารมฺมณรสํ อนุภวติ, ตสฺมา เวทนาติ วุจฺจตีติฯ</p>


<p>  ติ อิทํ กุสลาย เวทนาย อุปลกฺขณํ ทฎฺฐพฺพํฯ ยา กาจิ กุสลา เวทนา, สพฺพา สา กุสเลน วิญฺญาเณน สมฺปยุตฺตาติ, น ปน ตสฺสา กุสลภาวสํสิทฺธิทสฺสนตฺถํฯ น หิ กุสเลน วิญฺญาเณน สมฺปโยคโต กุสลาย เวทนาย กุสลภาโว, อถ  โข โยนิโสมนสิการาทิกโตฯ เตนาห ติฯ ปิ เอเสว นโยฯ ยถา ปน ชาติวเสน กุสลาทิวิญฺญาณสมฺปยุตฺตตาย ติวิธา, เอวํ ยาว เอกูนนวุติวิญฺญาณสมฺปยุตฺตาติ เอกูนนวุติวิธา เวทิตพฺพาฯ ติ สมฺปยุตฺตภูมิอารมฺมณาทิวเสน ลพฺภมานํ เภทํ อคฺคเหตฺวา เกวลํ สภาวกตเภทโต เอวาติ อโตฺถฯ</p>


<p>‘‘ปญฺจวิธา’’ติ วตฺวา ตํ ปญฺจวิธตํ ทเสฺสตุํ นฺติอาทิ วุตฺตํฯ ตตฺถ สุขยตีติ  กายํ, สมฺปยุตฺตธเมฺม จ ลทฺธสฺสาเท กโรตีติ อโตฺถฯ สุฎฺฐุ วา ขาทติ, ขณติ วา กายิกํ อาพาธนฺติ ฯ สุกรํ โอกาสทานํ เอตสฺสาติ นฺติ อปเรฯ ทุกฺขยตีติ  กายํ, สมฺปยุตฺตธเมฺม จ วิพาธตีติ อโตฺถฯ ทุฎฺฐุ วา ขาทติ, ขณติ วา กายิกํ อสฺสาทนฺติ ฯ ทุกฺกรํ โอกาสทานํ เอตสฺสาติ นฺติ อปเรฯ  สทฺทโตฺถ เหฎฺฐา วุโตฺตเยวฯ โทมนสฺสสฺส โสมนเสฺส วุตฺตนยานุสาเรน เวทิตพฺพํฯ กิํ ปน การณํ มานเสตรสาตาสาตวเสน สุขํ, ทุกฺขญฺจ วิภชิตฺวา วุตฺตํ นฺติ, อุเปกฺขา ปน มานสี, อิตรา จ เอกธาว วุตฺตาติ? เภทาภาวโตฯ ยถา หิ อนุคฺคหูปฆาตกตาย สุขทุกฺขานิ อญฺญถา กายสฺส อนุคฺคหมุปฆาตญฺจ กโรนฺติ, อญฺญถา มนโส, น เอวมุเปกฺขาฯ ตสฺมา เภทาภาวโต เอกธาว อุเปกฺขา วุตฺตาติฯ</p>


<p>ตตฺถ เยน สภาวเภเทน เวทนา ปญฺจวิธา, สา ปวตฺติฎฺฐาเน ทสฺสิเต สุปากฎา โหตีติ ปวตฺติฎฺฐานํ ตาว ทเสฺสตุํ ติอาทิ อารทฺธํฯ ติ เอตฺถาปิ ‘‘กายวิญฺญาเณน สมฺปยุตฺต’’นฺติ อาเนตฺวา สมฺพนฺธิตพฺพํฯ ยถา อธิกรณีมตฺถเก กปฺปาสปิจุปิณฺฑํ ฐเปตฺวา อโยกูเฎน ปหรนฺตสฺส ปิจุปิณฺฑํ อติกฺกมิตฺวา กูฎํ อธิกรณิํ คณฺหาติ, นิฆํโส พลวา โหติ, เอวํ ปฎิฆฎฺฎนานิฆํสสฺส พลวภาวโต อิเฎฺฐ, อิฎฺฐมชฺฌเตฺต จ อารมฺมเณ กายวิญฺญาณํ สุขสหคตํ โหติฯ อนิเฎฺฐ, อนิฎฺฐมชฺฌเตฺต จ ทุกฺขสหคตนฺติ อาห นฺติฯ กามาวจรวิปากวิญฺญาณานิ ปญฺจ กมฺมารมฺมณวเสน โสมนสฺสสหคตานิ โหนฺติ, รูปาวจรวิปากานิ จตฺตาริ กมฺมวเสน, เสสานิ เตรส กามาวจรานิ, อฎฺฐ รูปาวจรานิ, ทฺวตฺติํส โลกุตฺตรานิ, ยถารหํ  เจโตภิสงฺขารารมฺมณปาทกาทิวเสน  โสมนสฺสสหคตานิ โหนฺตีติ อาห นฺติฯ  อกุสลวิญฺญาเณหิ สมฺปยุตฺตํ เจโตภิสงฺขารารมฺมณาทิวเสนฯ</p>


<p>ติ ยถาวุตฺตานิ ฉสฎฺฐิ วิญฺญาณานิ ฐเปตฺวา อวเสสาย ปญฺจปญฺญาสายฯ ตตฺถ กุสลากุสลวิปากานิ อิฎฺฐานิเฎฺฐสุ นิพฺพิกปฺปกานิ สุขทุกฺขสมฺปยุตฺตานิ ภวิตุํ ยุตฺตานิปิ ทฺวินฺนํ ปิจุปิณฺฑานํ วิย ทฺวินฺนํ ทฺวินฺนํ อุปาทารูปานํ ฆฎฺฎนานิฆํสสฺส มนฺทภาวโต จกฺขาทิสนฺนิสฺสิตานิ อฎฺฐปิ วิญฺญาณานิ สพฺพตฺถ อุเปกฺขาสมฺปยุตฺตาเนว โหนฺติ, ตถา พลวปจฺจยตาย สุขทุกฺขานํ เตสญฺจ ตทภาวโตฯ อปุพฺพารมฺมณนิสฺสยปฺปวตฺตีนิ อาวชฺชนสมฺปฎิจฺฉนวิญฺญาณานิ, อสทิสานนฺตรปฺปจฺจยํ กิริยารมฺภสฺส อาทิภูตํ โวฎฺฐพฺพนํ, กายทุกฺขปธานตาย อกุสลผลสฺส ตทุปนิสฺสยภูตํ อกุสลวิปากปฎิสนฺธิอาทิ, อิฎฺฐมชฺฌตฺตารมฺมณปฺปวตฺตีนิ กามาวจรกุสลวิปากวิญฺญาณานิ จ อุเปกฺขาสหคตานิเยว โหนฺติฯ กมฺมวเสน วา วิปากานุภวนสฺส อิฎฺฐานิฎฺฐารมฺมเณสุ อทุกฺขมสุขภาโว ยุโตฺตฯ สติ จ วิปากภูตาย อุเปกฺขาย สุขทุกฺขมชฺฌตฺตภาเว กมฺมารมฺมณวเสน กุสลวิปากาย อิฎฺฐภาโว, อกุสลวิปากาย อนิฎฺฐภาโว จ เวทิตโพฺพฯ อวสิฎฺฐานิ ปน สตฺตติํส วิญฺญาณานิ เจโตภิสงฺขารารมฺมณปาทกาทิวเสน อุเปกฺขาสมฺปยุตฺตานิ โหนฺตีติ เอวํ ปญฺจปญฺญาสาย วิญฺญาเณหิ อุเปกฺขาย สมฺปยุตฺตตา เวทิตพฺพาฯ</p>


<p>สลกฺขณํ นาม ธมฺมานํ อนญฺญสาธารโณ สภาโว, อนุภวนญฺจ สพฺพเวทนานํ สาธารณลกฺขณนฺติ ตํ ปฎินิยเตน อารมฺมเณน นิยเมตฺวา ทเสฺสโนฺต อาห นฺติ ตสฺส พฺยภิจาราภาวโตฯ ภุสํ พฺรูหนํ วฑฺฒนํ ฯ ตยิทํ กามญฺจ เจตสิกสุเขปิ ลพฺภติ, ตํ ปน สวิกปฺปกํ เจโตภิสงฺขารวเสนาปิ โหติฯ อิทนฺตุ นิพฺพิกปฺปกํ สภาวสิทฺธตฺตา ตโต สาติสยนฺติ อาห นฺติฯ อสฺสาทิยตีติ อสฺสาโท, สุขาเวทนาฯ เตนาห ภควา ‘‘ยํ, ภิกฺขเว, ปญฺจุปาทานกฺขเนฺธ ปฎิจฺจ อุปฺปชฺชติ สุขํ โสมนสฺสํ, อยํ วุจฺจติ, ภิกฺขเว, ปญฺจุปาทานกฺขเนฺธสุ อสฺสาโท’’ติ  (สํ. นิ. ๓.๒๖)ฯ กายนิสฺสิตตฺตา กาเย ภโว กายิโก, โส เอว อสฺสาโท ตถา ปจฺจุปติฎฺฐตีติ  อนญฺญวตฺถุกตฺตาฯ</p>


<p>ทุกฺขสฺส ลกฺขณาทีนิ วุตฺตนยานุสาเรน เวทิตพฺพานิฯ</p>


<p>สภาวโต , ปริกปฺปโต วา อิฎฺฐสฺส อารมฺมณสฺส อนุภวนลกฺขณํ ฯ เตนาห นฺติ, ยถาภูเตน วา อยถาภูเตน วา อิฎฺฐากาเรน อารมฺมณสฺส  ปจฺจนุภวนกิจฺจนฺติ อโตฺถฯ นฺติ อิทํ ‘‘ปสฺสทฺธกาโย สุขํ เวเทตี’’ติ (สํ. นิ. ๕.๓๗๖; อ. นิ. ๑๑.๑๒) สุตฺตปทํ นิสฺสาย วุตฺตํ, ตํ ปน นิรามิสโสมนสฺสวเสน เวทิตพฺพํฯ</p>


<p>โสมนเสฺส วุตฺตวิปริยาเยน โทมนสฺสสฺส ลกฺขณาทีนิ เวทิตพฺพานิฯ โทมนสฺสสฺส กามธาตุยํ อุปฺปชฺชนโต เอกเนฺตน หทยวตฺถุปทฎฺฐานตา ตโต วิเสโสฯ</p>


<p>มชฺฌตฺตสฺส, อารมฺมณสฺส มชฺฌตฺตํ วา เวทยิตํ อนุภวนํ ลกฺขณํ เอติสฺสาติ ฯ มชฺฌตฺตานุภวนโต เอว สมฺปยุตฺตานํ ติ อิทํ อนวชฺชาย นิรามิสาย อุเปกฺขาย วเสน เวทิตพฺพํ, น สพฺพายฯ</p>

</p>


<h3>สญฺญากฺขนฺธกถาวณฺณนา</h3>
<p> ติอาทีสุ ยํ วตฺตพฺพํ, ตํ เวทนากฺขนฺธนิเทฺทเส วุตฺตนเยเนว เวทิตพฺพํฯ</p>


<p>กามํ เวทนายปิ วิปฺปยุตฺตํ วิญฺญาณํ นตฺถิ, ตสฺสา ปน สภาวโต ภินฺนตฺตา กายจิ เวทนาย สมฺปยุตฺตมฺปิ กายจิ วิปฺปยุตฺตํ โหติฯ สญฺญาย ปน อีทิสํ นตฺถีติ อาห ติฯ</p>


<p>ติ จตุภูมิกาปิฯ อถ วา ยถา เวทนา ภินฺนสภาวตฺตา เภทนลกฺขณาทิโต วุตฺตา, น เอวมยํ, อยํ ปน สพฺพาว สญฺชานนลกฺขณา ฯ นีลาทิเภทสฺส อารมฺมณสฺส สญฺชานนํ สญฺญํ กตฺวา ชานนํ ลกฺขณํ เอติสฺสาติ ฯ ตถา หิ สา อภิญฺญาเณน สญฺชานนโต  ปจฺจาภิญฺญาณรสาติ วุจฺจติฯ นิมิเตฺตน หิ ปุน สญฺชานนกิจฺจา ฯ ตสฺสา วฑฺฒกิสฺส ทารุมฺหิ อภิญฺญาณํ กตฺวา เตน อภิญฺญาเณน ปจฺจาภิชานนกาเล ปวตฺติ เวทิตพฺพาฯ เตนาห นฺติอาทิฯ ปุน สญฺชานนสฺส ปจฺจโย ปุนสญฺชานนปจฺจโย, ตเทว นิมิตฺตํ ปุน…เป.… นิมิตฺตํ, ตสฺส กรณํ, ปุน…เป.… กรณํ, ปุนสญฺชานนปจฺจยภูตํ วา นิมิตฺตกรณํ ปุน…เป.… กรณํ, ตทสฺสา กิจฺจนฺติ ฯ ปุนสญฺชานนนิมิตฺตกรณํ นิมิตฺตการิกาย, นิมิเตฺตน สญฺชานนนฺติยา จ สพฺพาย สญฺญาย สมานํ โยเชตพฺพํฯ  ‘‘อิทเมว สจฺจ’’นฺติ (ม. นิ. ๒.๑๘๗, ๒๐๒, ๒๐๓, ๔๒๗; ม. นิ. ๓.๒๗-๒๙) สญฺญาภินิเวสมเตฺตเนว ทฎฺฐพฺพํฯ  อวิกปฺปสภาวตฺตาฯ ญาณสมฺปยุตฺตา ปน สญฺญา ญาณเมว อนุวตฺตติ, ตสฺมา อภินิเวสการิกา, วิปรีตคฺคาหิกา จ น โหติฯ เอเตเนว สมาธิสมฺปยุตฺตตาย อจิรฎฺฐานตา จ น โหตีติ เวทิตพฺพาฯ เอวํ ราคทิฎฺฐิมานาทิสมฺปยุตฺตาย สญฺญาย ราคาทิอนุวตฺติกภาโวติฯ</p>

</p>


<h3>สงฺขารกฺขนฺธกถาวณฺณนา</h3>
<p> นฺติ สมฺปิณฺฑนลกฺขณํ, ตโต สงฺขารา อายูหนรสา วุจฺจนฺติฯ เจตนาปธานตาย หิ สงฺขารกฺขนฺธธมฺมา เอวํ วุตฺตาฯ เตเนวาห ติอาทิฯ ตตฺถ ติ ยถา อตฺตโน ผลํ สงฺขตํ สมฺมเทว นิปฺผนฺนํ โหติ, เอวํ อภิสงฺขโรนฺตีติ อโตฺถฯ ติ เอตฺถ  นาม วิปฺผารวนฺตตา, ตสฺมา สพฺยาปารปจฺจุปฎฺฐานาติ อโตฺถฯ</p>


<p>ตสฺมิํ ตสฺมิํ จิเตฺต อุปฺปเนฺน นิยเมน อุปฺปชฺชนโต ติ เอวํ ปิฎฺฐิวตฺตเก อกตฺวา ปาฬิยา สรูเปเนว อาคตาฯ กทาจิเทว อุปฺปชฺชนโต น นิยตาติ ฯ ยทิปิ อนิยตา เอกชฺฌํ  น อุปฺปชฺชนฺติ, ตสฺมิํ ปน จิเตฺต อุปฺปชฺชนธมฺมตาย ติ วุตฺตํฯ เตนาห ติฯ</p>


<p> ติ  กตฺตุนิเทฺทโสฯ ยํ ตตฺถ การณํ, ตํ เหฎฺฐา วุตฺตเมวฯ ผุสนฺติ เอเตนาติ วา ฯ สมฺปยุตฺตธมฺมา หิ อารมฺมเณ ปวตฺตมานา ตํ ผุสนลกฺขเณน ผเสฺสน ผุสนฺตา วิย โหนฺติฯ อารมฺมณผุสนมตฺตํ วา ติ สาธนตฺตยมฺปิ ยุชฺชเตวฯ สภาวธเมฺมสุ กตฺตุกรณสาธนวจนํ ตทาการสมาโรปนโต ปริยายกถา, ภาวสาธนวจนเมว นิปฺปริยายกถาติ วุตฺตํ ติฯ ติอาทิ ยถาวุตฺตลกฺขณาทิสมตฺถนํฯ ยทิ อยํ ธโมฺม เจตสิโก, สฺวายํ อรูปธโมฺม สมาโน กถํ ผุสนลกฺขโณ, สงฺฆฎฺฎนรสาทิโก จ โหตีติ อโนฺตลีนํ โจทนํ หทเย ฐเปตฺวา ตสฺส โสธนตฺถํ ติอาทิ วุตฺตํฯ ตตฺถ ติ อิมินา อรูปสฺสาปิ ตสฺส ธมฺมสฺส อยํ สภาโวติ ทเสฺสติฯ สา จ ตสฺส ผุสนาการปฺปวตฺติ อมฺพิลอมฺพปกฺกาทิํ ขาทนฺตํ ปสฺสนฺตสฺส ปรสฺส เขฬุปฺปตฺติ, ปรํ วิพาธิยมานํ ทิสฺวา ทยาลุกสฺส สรีรกมฺปนํ, รุกฺขสาขเคฺค ทุฎฺฐิตํ ปุริสํ ทิสฺวา ภูมิยํ ฐิตสฺส ภีรุกปุริสสฺส ชงฺฆจลนํ, ปิสาจาทิภายิตพฺพํ ทิสฺวา อูรุขโมฺภติ เอวมาทีสุ ปริพฺยตฺตา โหติฯ</p>


<p>ติ กฎฺฐทฺวยาทิ วิย อตฺตโน เอกปเสฺสนฯ ติ อสํสิลิยมาโนปิฯ รูปสเทฺทหิ สห ผสฺสสฺส สามญฺญํ อนลฺลียมานสงฺฆฎฺฎนเมว, น วิสยภาโวฯ ยถา รูปสทฺทา จกฺขุโสตานิ อนลฺลียมานา เอว ‘‘ผุสิต’’นฺติอาทินา วุตฺตา, เอวํ ผสฺสสฺสาปิ อารมฺมณผุสนสงฺฆฎฺฎนานีติฯ ญฺจ ผสฺสสฺส จิตฺตารมฺมณานํ สนฺนิปตนภาโว เอวฯ เตนาห ติฯ กิจฺจเฎฺฐน รเสน สงฺฆฎฺฎนรสตา วุตฺตา, วตฺถารมฺมณสนฺนิปาเตน วา สมฺปชฺชตีติ สงฺฆฎฺฎนสมฺปตฺติโก ผโสฺส สงฺฆฎฺฎนรโส วุโตฺตฯ ยถา ‘‘เทฺว ปาณี วเชฺชยฺยุ’’นฺติอาทีสุ (มิ. ป. ๒.๓.๘) ปาณิสฺส ปาณิมฺหิ สงฺฆฎฺฎนํ ตพฺพิเสสภูตา รูปธมฺมา, เอวํ จิตฺตสฺส อารมฺมเณ สงฺฆฎฺฎนํ ตพฺพิเสสภูโต เอโก เจตสิกธโมฺม ทฎฺฐโพฺพฯ ‘‘ติณฺณํ สงฺคติ ผโสฺส’’ติ (ม. นิ. ๑.๒๐๔; ๓.๔๒๑, ๔๒๕, ๔๒๖; สํ. นิ. ๒.๔๓-๔๔; ๔.๖๐) วจนโต จกฺขุรูปวิญฺญาณาทีนํ  สงฺคติวเสน คเหตพฺพตฺตา อาห ติอาทิฯ ตสฺส ผสฺสสฺส การณภูโต ตทนุรูโป สมนฺนาหาโร ฯ อินฺทฺริยสฺส ตทภิมุขภาโว, อาวชฺชนาย จ อารมฺมณกรณํ วิสยสฺส  อภิสงฺขตตา, วิญฺญาณสฺส วิสยภาวกรณนฺติ อโตฺถฯ ยถา นิจฺจมฺมา คาวี ยํ ยํ ฐานํ อุปคตา, ตตฺถ ตตฺถ ทุกฺขเมว ปาปุณาติ, เอวํ ผเสฺส สติ เวทนา อุปฺปชฺชเตวฯ เวทนา จ ทุกฺขสลฺลาทิสภาวาติ วุตฺตํ ติฯ</p>


<p>   ปพนฺธติ ปวเตฺตติฯ  พฺยาปารภาโวฯ  เจตยนํ อีริยนํฯ  วิจารณํฯ อายูหนรสาย เจตนาย ปวตฺตมานาย สเพฺพปิ สมฺปยุตฺตธมฺมา ยถาสกํ กิจฺจปฺปสุตา โหนฺตีติ สา  วุตฺตาฯ เชฎฺฐสิโสฺส ปเร สชฺฌายเน อุโยฺยเชโนฺต สยมฺปิ สชฺฌายติฯ มหาวฑฺฒกิมฺหิ วฑฺฒกิกมฺมํ กาตุมารเทฺธ อิตเรปิ กโรนฺติเยวฯ ติ อาทรกรณภาเวนฯ สา หิ สยํ อาทรภูตา สมฺปยุตฺตธเมฺม อาทรยตีติฯ อายูหนวเสน อุสฺสาหนํ ทฎฺฐพฺพํ, น วีริยุสฺสาหวเสนฯ</p>


<p> ติ เยน วีโร นาม โหติ, โส ธโมฺมติ อโตฺถฯ วิธินา อีเรตพฺพํ ปวเตฺตตพฺพนฺติ วา  อุสฺสาโห, ตํตํกิจฺจสมารโมฺภ, ปรกฺกโม วาฯ  สมฺปยุตฺตธมฺมานํ โกสชฺชปเกฺข ปติตุํ อทตฺวา ธารณํ อนุพลปฺปทานํ, สมฺปคฺคณฺหนํ วาฯ สํสีทนปฎิปโกฺข ธโมฺม อสํสีทนํ, น สํสีทนาภาวมตฺตนฺติ อสํสีทนภาเวน ปจฺจุปติฎฺฐตีติ วุตฺตํ นฺติฯ นฺติ อฎฺฐสํเวคปุพฺพิกาย (อ. นิ. อฎฺฐ. ๑.๑.๔๑๘) กุสลกิริยาย วีริยารมฺภวตฺถุปทฎฺฐานํฯ ‘‘มโคฺค คนฺตโพฺพ โหติ, มโคฺค คโต, กมฺมํ กาตพฺพํ, กมฺมํ กตํ, อปฺปมตฺตโก อาพาโธ อุปฺปโนฺน, คิลานา วุฎฺฐิโต โหติ, อจิรวุฎฺฐิโต เคลญฺญา, คามํ วา นิคมํ วา ปิณฺฑาย วิจรโนฺต น ลภติ ลูขสฺส วา ปณีตสฺส วา โภชนสฺส ยาวทตฺถํ ปาริปูริํ, ลภติ…เป.… ปาริปูริ’’นฺติ เอวํ วุตฺตานิ เอตานิ อนุรูปปจฺจเวกฺขณาสหิตานิ อฎฺฐ  ตํมูลกานิ วา ปจฺจเวกฺขณานิฯ</p>


<p> อตฺตนา  อนุปาเลตพฺพานํ สหชาตธมฺมานํ อนุปาลนํ ชีวิตสฺส พฺยาปาโร, ตญฺจ เนสํ ชีวนนฺติ ตํ ตสฺส การณภาวํ ปุรกฺขตฺวา วุตฺตํ ติฯ ตมฺปิ จสฺส อตฺถโต ชีวนเมวาติ อาห นฺติฯ</p>


<p> ติ ฐเปติฯ  อตฺตโน เอว อวิสรณสภาโวฯ  สมฺปยุตฺตานํ ธมฺมานํ อวิกฺขิตฺตตาฯ เยน สมฺปยุตฺตา อวิกฺขิตฺตา โหนฺติ, โส ธโมฺม อวิเกฺขโปติฯ อวูปสมลกฺขณสฺส วิเกฺขปสฺส ปฎิปกฺขตาย จิตฺตสฺส อุปสมนากาเรน ปจฺจุปติฎฺฐตีติ ติ เยภุเยฺยนฯ สุขวิรหิโตปิ หิ อตฺถิ สมาธีติฯ นิทสฺสเนน สนฺตานฐิติภาวํ สมาธิสฺส ทเสฺสติฯ</p>


<p>   ติ สทฺทหนกิริยาย ปวตฺตมานานํ ธมฺมานํ ตตฺถ อาธิปจฺจภาเวน สทฺธาย ปจฺจยตํ ทเสฺสติฯ ตสฺสา หิ ธมฺมานํ ตถาปจฺจยภาเว สติ ปุคฺคโล สทฺทหตีติ โวหาโร โหติฯ สทฺทหนํ สเทฺธยฺยวตฺถุโน ปตฺติยายนํ, ตํ ลกฺขณํ เอติสฺสาติ ติ อนุปวิสิตฺวา เอวเมตนฺติ กปฺปนลกฺขณาฯ กาลุสฺสิยมลํ วิธเมตฺวา สมฺปยุตฺตานํ, ปุคฺคลเสฺสว วา ปสาทนํ อนาวิลภาวกรณํ รโส เอติสฺสาติ  อธิมุจฺจนวเสน อารมฺมณสฺส อนุปวิสนํฯ อกาลุสภาโว อกาลุสฺสิยํ, อนาวิลภาโวติ อโตฺถฯ ปสาทนียฎฺฐาเนสุ ปสาทวิปรีตํ อกุสลํ อสฺสทฺธิยํ, มิจฺฉาธิมุตฺติ จ, ตปฺปจฺจนีโกว ปสาทภูโต วตฺถุคโต นิจฺฉโย  น เยวาปนกาธิโมโกฺขฯ รตนตฺตยํ, กมฺมํ, กมฺมผลญฺจ ฯ สปฺปุริสสํเสวนสทฺธมฺมสวนโยนิโสมนสิการธมฺมานุธมฺมปฺปฎิปตฺติโย ฯ กุสลธมฺมานํ อาทาเน  วิย, สพฺพสมฺปตฺติสมฺปทาเน  วิย, อมตกสิผลผลเน  วิย ทฎฺฐพฺพาฯ</p>


<p> ติ สรณกิริยาย ปวตฺตมานานํ ธมฺมานํ ตตฺถ อาธิปจฺจภาเวน สติยา ปจฺจยตํ ทเสฺสติฯ ตสฺสา หิ ธมฺมานํ ตถาปจฺจยภาเว สติ ตํสมงฺคิปุคฺคโล สรตีติ โวหาโร โหติฯ อุทเก อลาพุ วิย ปิลวิตฺวา คนฺตุํ อทตฺวา ปาสาณสฺส วิย นิจฺจลสฺส  อารมฺมณสฺส ฐปนํ สรณํ อสมฺมุฎฺฐตากรณํ ฯ สโมฺมสปจฺจนีกํ กิจฺจํ  น สโมฺมสาภาวมตฺตํฯ ‘‘สตารเกฺขน เจตสา’’ติ (อ. นิ. ๑๐.๒๐) วจนโต ฯ อญฺญโต อาคนฺตฺวา จิตฺตวิสเย อภิมุโข ภวติ เอตายาติ  สติฯ สติยา วตฺถุภูตา กายาทโยว  สติ เอว วา ปุริมา ปจฺฉิมาย ปทฎฺฐานํฯ</p>


<p> ติ เหตุมฺหิ กรณวจนํฯ ติ ลชฺชากาเรน ชิคุจฺฉติฯ ติ กายทุจฺจริตาทีหิเยวฯ ติ อุพฺพิชฺชติฯ หิรี ปาปธเมฺม คูถํ วิย ปสฺสนฺตี ชิคุจฺฉตีติ อาห ติฯ โอตฺตปฺปํ เต อุณฺหํ วิย ปสฺสนฺตํ ตโต อุตฺตสตีติ วุตฺตํ นฺติฯ ติ ลชฺชากาเรน, อุตฺตาสากาเรน จฯ  หิรี อชฺฌตฺตสมุฎฺฐานตาย, อตฺตาธิปติตาย จฯ  โอตฺตปฺปํ พหิทฺธาสมุฎฺฐานตาย, โลกาธิปติตาย จฯ ตเมวตฺถํ ปากฎตรํ กาตุํ   ติอาทิ วุตฺตํฯ อชฺฌตฺตสมุฎฺฐานาทิตา จ หิริโอตฺตปฺปานํ ตตฺถ ตตฺถ ปากฎภาเวน วุตฺตา, น ปเนเตสํ กทาจิ อญฺญมญฺญวิปฺปโยคาฯ น หิ ลชฺชนํ นิพฺภยํ, ปาปภยํ วา อลชฺชนํ อตฺถีติฯ ติ เอตฺถ ‘‘เทฺวเม, ภิกฺขเว, สุกฺกา ธมฺมา โลกํ ปาเลนฺตี’’ติ (อ. นิ. ๒.๙; อิติวุ. ๔๒) สุตฺตปทํ อตฺตาธิปติ, โลกาธิปติภาเว จ ‘‘โส อตฺตานํเยว อธิปติํ กริตฺวา, โส โลกํเยว อธิปติํ กริตฺวา’’ติ (อ. นิ. ๓.๔๐) จ สุตฺตปทานิ อาหริตฺวา วตฺตพฺพานิฯ</p>


<p> ยสฺมา โลภปฎิปโกฺข อโลโภติ เย ธมฺมา เตน สมฺปยุตฺตา, ตํสมงฺคิโน วา สตฺตา เตน น ลุพฺภนฺติ, สยํ กทาจิปิ น ลุพฺภเตว, อตฺถโต วา อลุพฺภนากาโร เอว จ โหติ, ตสฺมา วุตฺตํ ติอาทิฯ ติ ‘‘น ทุสฺสนฺติ เตนา’’ติอาทินา การกตฺตยโยชนํ อติทิสติฯ  อคิชฺฌนํ อนภิกงฺขนํฯ  อนาสตฺตตาฯ  กสฺสจิ วตฺถุโน มมตฺตวเสน อสงฺคโหฯ อนลฺลีโน ภาโว อธิปฺปาโย เอตสฺสาติ ฯ เอวญฺหิ อุปมาย สเมติฯ</p>


<p> จณฺฑิกสฺส  ภาโว จณฺฑิกฺกํ, โกโปฯ ตปฺปฎิปโกฺข  อพฺยาปาโทฯ  อวิคฺคโหฯ  อนุวตฺตโกฯ ติ วินยนรโสฯ  เมชฺชนวเสน หิลาทนียตาฯ</p>


<p> ธมฺมานํ โย โย สภาโว ยถาสภาโว, ตสฺส ตสฺส ปฎิวิชฺฌนํ ฯ อกฺขลิตํ อวิรชฺฌิตฺวา ปฎิเวโธ ฯ วิสยสฺส โอภาสนํ ตปฺปฎิจฺฉาทกสโมฺมหนฺธการวิธมนํ ฯ กตฺถจิปิ วิสเย อสมฺมุยฺหนากาเรเนว ปจฺจุปติฎฺฐติ, สโมฺมหปฎิปกฺขตาย วา ตทภาวํ ปจฺจุปฎฺฐเปตีติ ติ สเพฺพสํ จตุภูมกกุสลธมฺมานํ สุปฺปติฎฺฐิตภาวสาธเนน ปติฎฺฐาภูตา, น เตสํ กุสลภาวสาธเนนฯ ยทิ หิ เตสํ กุสลภาโว กุสลมูลปฎิพโทฺธ สิยา, เอวํ สติ ตํสมุฎฺฐานรูเปสุ เหตุปจฺจยตา น สิยาฯ น หิ เต เตสํ กุสลาทิภาวํ สาเธนฺติ, น จ ปจฺจยา น โหนฺติฯ วุตฺตเญฺหตํ ‘‘เหตู เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปานํ เหตุปจฺจเยน ปจฺจโย’’ติ (ปฎฺฐา. ๑.๑.๑)ฯ ยถา จ กุสลภาโว, เอวํ อพฺยากตภาโวปิ อพฺยากตมูลปฺปฎิพโทฺธ สิยาฯ ตถา สติ อเหตุกจิตฺตานํ  อพฺยากตภาโว เอว น สิยา, อกุสเลสุ จ ยตฺถ เอกํเยว มูลํ, ตสฺส อกุสลภาโว น สิยา, อุภยมฺปิ โหติเยวฯ ตสฺมา น มูลปฺปฎิพโทฺธ กุสลาทิภาโว, อถ โข โยนิโสมนสิการาทิปฎิพโทฺธฯ เตสํ ปน สุปฺปติฎฺฐิตภาวสาธนานิ มูลานีติ คเหตพฺพํฯ</p>


<p>  ทรถวูปสโมฯ กายสโทฺท สมูหวาจี, โส จ โข เวทนาทิกฺขนฺธตฺตยวเสนาติ อาห ติฯ เตเนวาห ‘‘ตตฺถ กตมา ตสฺมิํ สมเย กายปสฺสทฺธิ โหติ? ยา ตสฺมิํ สมเย เวทนากฺขนฺธสฺสา’’ติอาทิ (ธ. ส. ๔๐)ฯ  สารโมฺภ, โทมนสฺสปจฺจยานํ อุทฺธจฺจาธิกานํ กิเลสานํ, ตถาปวตฺตานํ วา จตุนฺนํ ขนฺธานํ เอตํ อธิวจนํฯ ทรถนิมฺมทฺทเนน ปริฬาหปริปฺผนฺทวิรหิโต สีติภาโว ฯ อุทฺธจฺจปฺปธานา กิเลสา   อุทฺธจฺจํ วา อาทิํ กตฺวา สพฺพกิเลเส สงฺคณฺหาติฯ เสเสสุปิ เอเสว นโยฯ</p>


<p> ทนฺธตา, ถินมิทฺธาธิกานํ, ตถาปวตฺตานํ วา จตุนฺนํ ขนฺธานํ เอตํ อธิวจนํฯ ทนฺธตาย ปฎิปโกฺข  น ทนฺธตาย อภาวมตฺตํฯ</p>


<p>ถทฺธภาโว  ทิฎฺฐิมานาธิกานํ, ตปฺปธานานํ วา จตุนฺนํ ขนฺธานเมตํ นามํฯ ถทฺธภาวนิมฺมทฺทนโต เอว กตฺถจิ อารมฺมเณ อปฺปฎิหตากาเรน ปจฺจุปติฎฺฐนฺติ, สมฺปยุตฺตานํ วา ตตฺถ อปฺปฎิฆาตํ ปจฺจุปฎฺฐาเปนฺตีติ ฯ</p>


<p>กมฺมนิ สาธุ กมฺมญฺญํ, น กมฺมญฺญํ อกมฺมญฺญํ, ตสฺส ภาโว  ทานสีลาทิปุญฺญกิริยายํ อโยคฺยตาฯ อตฺถโต กามจฺฉนฺทาทิสํกิเลสธมฺมา, ตปฺปธานา วา จตฺตาโร อกุสลกฺขนฺธาฯ กมฺมญฺญภาเวเนว สมฺปนฺนากาเรน อารมฺมณสฺส คหณํ ฯ วุตฺตาวเสสา กามจฺฉนฺทาทโย, ตเทกฎฺฐา จ สํกิเลสธมฺมา ฯ วินิพนฺธนิมฺมทฺทเนน สุขปฺปวตฺติเหตุตาย ติ ยถา สุวณฺณวิสุทฺธิ อปคตกาฬกา อลงฺการวิกติวินิโยคกฺขมา, เอวมยมฺปิ สํกิเลสวิคเมน หิตกิริยาวินิโยคกฺขมาฯ</p>


<p>กายจิตฺตานํ เคลญฺญํ, อสฺสทฺธิยาทิ, ตเทกฎฺฐา จ ปาปธมฺมาฯ เคลญฺญปฎิปโกฺข อเคลญฺญํ , ตพฺภาโว ลกฺขณํ เอตาสนฺติ ฯ ยถาวุตฺตเคลญฺญนิมฺมทฺทเนเนว นตฺถิ เอตาสํ อาทีนโว โทโส, น วา เอตา อาทีนํ กปณํ วนฺติ ปวตฺตนฺตีติ นิราทีนวา, เตนากาเรน ปจฺจุปติฎฺฐนฺติ, ตํ วา สมฺปยุเตฺตสุ ปจฺจุปฎฺฐเปนฺตีติ ฯ</p>


<p>กายสมฺพนฺธี, จิตฺตสมฺพนฺธี จ อุชุภาโวติ ลกฺขิตพฺพตาย ฯ กายจิตฺตานํ นงฺคลสีสจนฺทโกฎิโคมุตฺตวงฺกตาสงฺขาตานํ กุฎิลภาวานํ นิมฺมทฺทนโต ฯ ตโต เอว สพฺพถาปิ อชิมฺหภาเวน ปจฺจุปติฎฺฐนฺติ, สมฺปยุตฺตานํ วา อชิมฺหตํ ปจฺจุปฎฺฐเปนฺตีติ ฯ ‘‘สนฺตโทสปฎิจฺฉาทนลกฺขณา มายา, อสนฺตคุณสมฺภาวนลกฺขณํ สาเฐยฺย’’นฺติ เอวํ วุตฺตา ตทาการปฺปวตฺตา  อกุสลา ขนฺธา, ตเทกฎฺฐา จ สํกิเลสธมฺมา ฯ เอตฺถ จ จิตฺตปสฺสทฺธิอาทีหิ จิตฺตเมว ปสฺสทฺธํ, ลหุ, มุทุ, กมฺมญฺญํ, ปคุณํ, อุชุ จ โหติฯ กายปสฺสทฺธิอาทีหิ ปน รูปกาโยปิฯ เตเนเวตฺถ ภควตา ธมฺมานํ ทุวิธตา วุตฺตา, น สพฺพตฺถฯ</p>


<p> ฉนฺทนํ  อารมฺมเณน อตฺถิกตาฯ ‘‘ฉโนฺท กาโม’’ติอาทีสุ (วิภ. ๕๖๔) ปน ตณฺหาปิ วุจฺจติ, ‘‘ฉนฺทํ ชเนติ วายมตี’’ติอาทีสุ (วิภ. ๔๓๒) วีริยมฺปีติ ตโต นิวตฺตนตฺถํ นฺติ วุตฺตํฯ  วุจฺจติ กรณิจฺฉาฯ เจตสิกสฺส จ ธมฺมสฺส สารมฺมณตฺตา กรณิจฺฉา นาม อาลมฺพนสฺส อาลมฺพิตุกามตามุเขเนว โหตีติ อารมฺมณกรณิจฺฉาลกฺขโณ ฉโนฺท  วุโตฺตฯ เตเนวาห ติ จฯ ยทเคฺคน ปนายํ อตฺตโน อารมฺมณปริเยสนรโส, ตทเคฺคน สมฺปยุตฺตานมฺปิ โหติเยว เอการมฺมณตาย เตน เตสํฯ เตเนวาห ติฯ สฺวายํ กุสเลสุ อุปฺปโนฺน กุสลจฺฉโนฺทติ วุจฺจติ โยนิโสมนสิการสมุฎฺฐานตฺตาฯ</p>


<p>  อารมฺมเณ สนฺนิฎฺฐานวเสน เวทิตพฺพํ, น ปสาทนวเสนฯ ยถา ตถา วา หิ อารมฺมเณ นิจฺฉยนํ อธิมุจฺจนํ อนธิมุจฺจนฺตสฺส ปาณาติปาตาทีสุ, ทานาทีสุ วา ปวตฺติยา อภาวา, สทฺธา ปน ปสาทนีเยสุ ปสาทาธิโมกฺขาติ อยเมเตสํ วิเสโสฯ โวฎฺฐพฺพนํ ปน ยถา สนฺตีริเต อเตฺถ นิจฺฉยนากาเรน ปวตฺติตฺวา ปรโต ตฺตมานานํ ตถา ปวตฺติยา ปจฺจโย โหติฯ ยทิ เอวํ, วิจิกิจฺฉาสมฺปยุเตฺตสุ กถนฺติ? เตสมฺปิ เอกํเสเนว สํสปฺปนาการสฺส  ปจฺจยตาย ทฎฺฐพฺพํฯ ทารกสฺส วิย อิโต จิโต จ สํสปฺปนสฺส ‘‘กริสฺสามิ น กริสฺสามี’’ติ อนิจฺฉยสฺส ปฎิปกฺขกิริยา  เยสุ จิตฺตุปฺปาเทสุ อยํ สนฺนิฎฺฐานลกฺขโณ อธิโมโกฺข, เตสํ อารมฺมณธโมฺม เอว ฯ</p>


<p>   ติ การสทฺทสฺส ภาวสาธนตมาหฯ ติ มนสิ อารมฺมณสฺส กรณํฯ เยน หิ มโน อารมฺมเณ กรียติ อารมฺมเณนสฺส สํโยชนโต, ตโต เอว เตน อารมฺมณมฺปิ มนสิ กรียตีติฯ ติ ภวงฺคมนโตฯ นฺติ วีถิชวนํ มนํ ติ มนสิการสามเญฺญน วีถิชวนปฎิปาทเก ทเสฺสติฯ</p>


<p>สมฺปยุตฺตธเมฺม อารมฺมณาภิมุขํ สาเรโนฺต วิย โหตีติ มนสิกาโร  วุโตฺตฯ สติยา อสมฺมุสฺสนวเสน วิสยาภิมุขภาวปจฺจุปฎฺฐานตา, มนสิการสฺส ปน สํโยชนวเสน อารมฺมณาภิมุขภาวปจฺจุปฎฺฐานตาติ อยเมเตสํ วิเสโสฯ อารมฺมณปฎิปาทกสฺส สงฺขารกฺขนฺธปริยาปนฺนตาวจนํ อิตรมนสิการานํ ตทญฺญกฺขนฺธปริยาปนฺนตามตฺตํ โชเตตีติ ตถาโชติตํ ตํ วิญฺญาณกฺขเนฺธ โอตาเรตฺวา ทเสฺสตุํ ติอาทิ วุตฺตํฯ</p>


<p> ติ เยสุ ธเมฺมสุ สยํ อุปฺปนฺนา, เตสุ อตฺตนา สมฺปยุเตฺตสุ จิตฺตเจตสิกธเมฺมสุฯ อนารมฺมณเตฺตปิ หิ เตสุ สมปฺปวเตฺตสุ อุทาสินภาวโต ติ วุจฺจติฯ ติ สมํ อวิสมํ ยถาสกกิเจฺจสุ ปวตฺตนลกฺขณาฯ อุทาสินภาเวน ปวตฺตมานาปิ เหสา สมฺปยุตฺตธเมฺม ยถาสกกิเจฺจสุ ปวเตฺตติ, ยถา ราชา ตุณฺหี นิสิโนฺนปิ อตฺถกรเณ ธมฺมเฎฺฐ ยถาสกกิเจฺจสุ อปฺปมเตฺต ปวเตฺตติฯ อลีนานุทฺธตปวตฺติปจฺจยตา  กิจฺจวเสน เจตํ วุตฺตํฯ ยทิ เอวํ, สหชาตาธิปติโน กถนฺติ? ตมฺปิ ตสฺสา กิจฺจเมวฯ ยํ สหชาตธมฺมานํ อธิปติภาโวติ, ตสฺสาปิ ตถาปวตฺตนเมวาติ นายํ โทโสฯ ‘‘อิทํ นิหีนกิจฺจํ โหตุ, อิทํ อติเรกตรกิจฺจ’’นฺติ เอวํ ปกฺขปาตวเสน วิย ปวตฺติ  ตํ อุปจฺฉินฺทนฺตี วิย โหตีติ อธิปฺปาโยฯ</p>


<p>ติ อิมินา เจตสิกนฺตรภาเวน อิจฺฉนฺตีติ ทเสฺสติฯ ฯ ตถา  หิ โสเยว ‘‘เมตฺตา เมตฺตายนา’’ติอาทินา (ธ. ส. ๑๐๖๒) นิทฺทิโฎฺฐฯ ติ ยํ อุเปกฺขํ เมตฺตาย สทฺธิํ ปริกเปฺปนฺติ, สา ฯ</p>


<p> นฺติ  ปรปาณปรธนปรอิตฺถิอาทีนํฯ  มทฺทนปฎิปกฺขภาโวฯ กายทุจฺจริตาทิวตฺถุโต สโงฺกจนกิริยาปเทเสน กายทุจฺจริตาทิโต เอว สโงฺกจนกิริยา วุตฺตาติ ทฎฺฐพฺพํฯ น หิ วิรติโย ทุจฺจริตวตฺถุโน  ยุชฺชนฺติ, อถ โข ทุจฺจริตสฺส, วิรตีนญฺจ โสรจฺจวเสน สโงฺกจนํ, อกิริยานญฺจ หิโรตฺตปฺปานํ ชิคุจฺฉนาทิวเสนาติ อยเมเตสํ วิเสโสฯ</p>


<p> ติ สงฺขารกฺขนฺธธเมฺม สนฺธายาหฯ เต หิ อิธาธิเปฺปตา, อญฺญถา อฎฺฐติํสาติ วตฺตพฺพํ สิยาฯ ยถา จิตฺตํ, เอวํ ตํสมฺปยุตฺตธมฺมาปิ ทุติเย สสงฺขารา เอวาติ อาห ติฯ  ปฐเม วุตฺตธมฺมาฯ</p>


<p>ติ เอตฺถ กถํ กรุณามุทิตาอุเปกฺขาสหคเต สมฺภวนฺตีติ? ปุพฺพภาคภาวโตฯ อปฺปนาปฺปตฺตา เอว หิ กรุณามุทิตา อุเปกฺขาสหคตา น โหนฺติ, ตโต อญฺญตฺถ ปน อุเปกฺขาสหคตาปิ โหนฺตีติ อาจริยาฯ</p>


<p>สุวิสุทฺธสฺส กายกมฺมาทิกสฺส จิตฺตสมาธานวเสน รูปารูปาวจรกุสลปฺปวตฺติ, น กายกมฺมาทีนํ โสธนวเสน, นาปิ ทุจฺจริตทุราชีวานํ สมุจฺฉินฺทนปฎิปฺปสฺสมฺภนวเสนาติ มหคฺคตจิตฺตุปฺปาเทสุ วิรตีนํ อสมฺภโวเยวาติ อาห นฺติฯ ติ รูปาวจรปฐเม วุตฺตเจตสิกโตฯ ติ รูปาวจรปญฺจเม วุตฺตเจตสิกา เอวฯ ยทิ เอว รูปาวจรโต โก วิเสโสติ อาห ติฯ</p>


<p>ติ ปฐมชฺฌานวติฯ ติ จตุพฺพิเธปิ มคฺควิญฺญาเณ วุตฺตนเยเนว เวทิตพฺพาติ สมฺพโนฺธฯ ติ เอตฺถ -สเทฺทน ตติยจตุตฺถปญฺจมชฺฌานิกานิ สงฺคณฺหาติฯ ‘‘วุตฺตนเยนา’’ติ วุตฺตํ กิํ อวิเสเสนาติ โจทนายเน ตํ ทเสฺสโนฺต นฺติอาทิมาหฯ ตตฺถ มคฺควิญฺญาณานํ นิพฺพานารมฺมณตฺตา, กรุณามุทิตานญฺจ สตฺตารมฺมณตฺตา น ตาสํ ตตฺถ สมฺภโวฯ มคฺคธเมฺมสุ จ ปาทกาทินิยเมน  กทาจิ สมฺมาสงฺกปฺปวิรโห สิยา , น ปน วิรติวิรโห กายทุจฺจริตาทีนํ สมุจฺฉินฺทนวเสเนว อริยมคฺคสฺส ปวตฺตนโตติ ฯ</p>


<p>  น ลชฺชตีติ  ปุคฺคโล, จิตฺตํ, ตํสมฺปยุตฺตธมฺมสมุทาโย วาฯ ‘‘อหิริกฺก’’นฺติ วตฺตเพฺพ เอกสฺส กการสฺส โลปํ กตฺวา นฺติ วุตฺตํฯ ‘‘น โอตฺตปฺป’’นฺติ โอตฺตปฺปสฺส ปฎิปกฺขภูตํ ธมฺมมาหฯ  อหีฬนํฯ  อวิริฬาฯ ติ กายทุจฺจริตาทีหิ เอวฯ  นิพฺภยตาฯ  อสมฺภโมฯ ติ อลชฺชนากาเรน ปาปานํ กรณรสํ อหิริกํ, อนุตฺตาสากาเรน อโนตฺตปฺปํ, วุตฺตปฺปกาเรเนว ปาปโต อสโงฺกจนปจฺจุปฎฺฐานานิ อตฺตนิ, ปเรสุ จ อคารวปทฎฺฐานานิฯ คามสูกรสฺส วิย อสุจิโต กิเลสาสุจิโต อชิคุจฺฉนํ อหิริเกน โหติ, สลภสฺส วิย อคฺคิโต ปาปโต อนุตฺตาโส อโนตฺตเปฺปน โหตีติ เอวํ วุตฺตปฺปฎิปกฺขวเสน วิตฺถาโร เวทิตโพฺพฯ</p>


<p> ติอาทีสุ ยํ วตฺตพฺพํ, ตํ เหฎฺฐา วุตฺตนยานุสาเรน เวทิตพฺพํฯ ติ อภิคิชฺฌนฺติฯ ติ น พุชฺฌนฺติฯ  ‘‘มม อิท’’นฺติ ตณฺหาภินิเวสวเสน อภินิวิสฺส อารมฺมณสฺส อวิสฺสชฺชนํ, น อารมฺมณกรณมตฺตํฯ  อภิมุขภาเวน อาสตฺติฯ  อวิชหนํ, ทุโมฺมจนียตา วาฯ  อสฺสาททิฎฺฐิฯ ‘‘อสฺสาทานุปสฺสิโน จ ตณฺหา ปวฑฺฒตี’’ติ (สํ. นิ. ๒.๕๒, ๕๔, ๕๗) หิ วุตฺตํฯ</p>


<p> ธมฺมสภาวสฺส ยาถาวโต อทสฺสนํ  ญาณปฎิปโกฺขฯ สมฺปฎิวิชฺฌิตุํ อสมตฺถตา ฯ ยถา ญาณํ อารมฺมณสภาวํ ปฎิวิชฺฌิตุํ น ลพฺภติ, โมหสฺส ตถา ปวตฺติ ฯ อสมฺมาปฎิปตฺติํ ปจฺจุปฎฺฐเปติ, สมฺมาปฎิปตฺติยา ปฎิปกฺขภาเวน คยฺหตีติ วา ฯ ยสฺส อุปฺปชฺชติ, ตสฺส อนฺธกรณํ อนฺธกาโร, ตถา ปจฺจุปติฎฺฐตีติ ฯ</p>


<p> ติ ธมฺมสภาวสฺส วิปรีตํ, นิจฺจาทิโตติ อโตฺถฯ  อนุปายาภินิเวโส อุปฺปถาภินิเวโสฯ ธมฺมสภาวํ  อติกฺกมิตฺวา ปรโต อามสนํ  ฯ วิปรีตคฺคาหวเสน ‘‘อิทเมว สจฺจํ, โมฆมญฺญ’’นฺติ (ม. นิ. ๒.๑๘๗, ๒๐๒, ๒๐๓; ๓.๒๗-๒๙) อภินิวิสนํ ฯ</p>


<p> ยสฺส ธมฺมสฺส วเสน อุทฺธตํ โหติ จิตฺตํ, ตํสมฺปยุตฺตธมฺมา วา, โส ธโมฺม ติ อสนฺนิสินฺนอปฺปสนฺนภาวมาหฯ นฺติ จลนกิจฺจํฯ นฺติ ปริพฺภมนาการํฯ ติ นิปฺผาเทตเพฺพ ปโยชเน ภุมฺมํ, อวูปสมปจฺจยภูตํ อารมฺมณํ วา ‘‘อวูปสโม’’ติ วุตฺตํฯ อกุสลธมฺมานํ เอกนฺตนิหีนตาย นฺติ วุตฺตํฯ</p>


<p> ถินมิทฺธเมตฺถ อนิยตํ, น มานาทีติ ถินมิทฺธสฺส อนิยตตา จ เอตฺถ ทุติยจิเตฺต ปฐมากุสลโต วิเสโสฯ</p>


<p>อนุสฺสาหนาวสีทนภาเวน สํหตภาโว ถินํ, เตน โยคโต จิตฺตํ ถินํ, ตสฺส ภาโวติ ฯ อสมตฺถตาวิฆาตวเสน อกมฺมญฺญตา มิทฺธํฯ ยสฺมา ตโต เอว เตน สมฺปยุตฺตธมฺมา เมธิตา วิหตสามตฺถิยา โหนฺติ, ตสฺมา นฺติ วุตฺตํฯ นฺติ อุสฺสาหปฎิปกฺขลกฺขณํฯ วีริยสฺส อวโนทนํ ขิปนํ ฯ สมฺปยุตฺตธมฺมานํ สํสีทนากาเรน ปจฺจุปติฎฺฐติ, เตสํ วา สํสีทนํ ปจฺจุปฎฺฐเปตีติ นฺติ เอตฺถ กามํ ถินมฺปิ อกมฺมญฺญสภาวเมว, ตํ ปน จิตฺตสฺส, มิทฺธํ เวทนาทิกฺขนฺธตฺตยสฺสาติ อยเมตฺถ วิเสโสฯ ตถา หิ ปาฬิยํ ‘‘ตตฺถ กตมํ ถินํ? ยา จิตฺตสฺส อกลฺลตา อกมฺมญฺญตาฯ ตตฺถ กตมํ มิทฺธํ? ยา กายสฺส อกลฺลตา อกมฺมญฺญตา’’ติ (ธ. ส. ๑๑๖๒-๑๑๖๓) จ อาทินา อิเมสํ นิเทฺทโส ปวโตฺตฯ  วิญฺญาณทฺวารานํ ปิทหนํฯ  ลีนากาโร อารมฺมณคฺคหเณ สโงฺกโจฯ ยสฺมา ถิเนน จิตฺตเสฺสว สํหนนํ โหติ, มิเทฺธน ปน เวทนาทิกฺขนฺธตฺตยสฺส วิย รูปกายสฺสาปิ, ตสฺมา ตํ ปจลายิกานิทฺทํ ปจฺจุปฎฺฐเปตีติ  วุตฺตํฯ  ปนฺตเสนาสเนสุ, อธิกุสลธเมฺมสุ จ อโรจนาฯ  วิชมฺภนสงฺขาตสฺส กายทุฎฺฐุลฺลสฺส การณภูตา สํกิเลสปฺปวตฺติฯ ติ  จ -สเทฺทน ตนฺทิอาทีนํ คหณํฯ นิปฺผาเทตเพฺพ ปโยชเน เจตํ ภุมฺมวจนํฯ</p>


<p>  โสฬสฯ มาโน ปเนตฺถ อนิยโต โหติ, เตน สทฺธิํ สตฺตรเสว โหนฺติฯ ปฎฺฐาเน หิ ‘‘สํโยชนํ ธมฺมํ ปฎิจฺจ สํโยชโน ธโมฺม อุปฺปชฺชติ เหตุปจฺจยา’’ติ เอตฺถ จตุกฺขตฺตุํ กามราเคน, ติกฺขตฺตุํ ปฎิเฆน จ มาโน วิจิกิจฺฉา ภวราโคติ ตโยเปเต สกทาคามิโน สํโยชนานํ สํโยชเนหิ ทสวิธา โยชนาติ ทสฺสิตาย ทสวิธาย โยชนาย ‘‘กามราคสํโยชนํ ปฎิจฺจ มานสํโยชนํ อวิชฺชาสํโยชน’’นฺติ (ปฎฺฐา. ๓.๔.๑) วตฺวา ‘‘กามราคสํโยชนํ ปฎิจฺจ อวิชฺชาสํโยชน’’นฺติ (ปฎฺฐา. ๓.๔.๑) ตถา ‘‘มานสํโยชนํ ปฎิจฺจ ภวราคสํโยชนํ อวิชฺชาสํโยชน’’นฺติ (ปฎฺฐา ๓.๔.๑) วตฺวา ‘‘ภวราคสํโยชนํ ปฎิจฺจ อวิชฺชาสํโยชน’’นฺติ (ปฎฺฐา. ๓.๔.๑) จ เอวมาคตาหิ โยชนาหิ มานสฺส อนิยตภาโว ปกาสิโตฯ ยทิ หิ มาโน นิยโต สิยา, กามราคสฺส มานรหิตา ปวตฺติ น สิยา, ตถา ภวราคสฺสฯ เอวํ สติ ปฎฺฐาเน จตุกฺขตฺตุํ กามราเคน โยชนา น สิยา, ติกฺขตฺตุํเยว สิยาฯ ภวราคมูลิกา จ น สิยาฯ เอวญฺจ สํโยชนานํ สํโยชเนหิ อฎฺฐวิเธน โยชนา สิยา, น ทสวิเธนฯ ทสวิธาว จ ทสฺสิตาติฯ เสยฺยาทิวเสน อุจฺจโต นมนํ ฯ อุนฺนมนวเสเนว ฯ น วีริยํ วิย ตํตํกิจฺจสาธเน อพฺภุสฺสหนวเสนฯ โอมานสฺสาปิ อตฺตานํ อวํ กตฺวา คหณมฺปิ สมฺปคฺคหณวเสเนวาติ ทฎฺฐพฺพํฯ เกตุ วุจฺจติ อจฺจุคฺคตธโช, อิธ ปน เกตุ วิยาติ เกตุ, อุฬารตมาทิภาโวฯ ตํ เกตุภาวสงฺขาตํ เกตุํ กาเมตีติ เกตุกมฺยํ, จิตฺตํฯ ยสฺส ธมฺมสฺส วเสน เกตุกมฺยํ, สา ฯ ‘‘อห’’นฺติ ปวตฺตนโต มานสฺส ทิฎฺฐิสทิสี ปวตฺตีติ โส ทิฎฺฐิยา สทฺธิํ เอกจิตฺตุปฺปาเท น ปวตฺตติ, อตฺตสิเนหสนฺนิสฺสโย จาติ อาห ติฯ</p>


<p>ติ -สเทฺทน ถินมิทฺธํ อากฑฺฒติฯ</p>


<p> ติ พฺยาปชฺชนฺติฯ  กุชฺฌนํฯ อตฺตโน ปวตฺติอาการวเสน, วิรูปสํสปฺปนกอนิฎฺฐรูปสมุฎฺฐาปนวเสน จ ฯ กายสฺส  วิชฺฌตฺตภาวาปาทนโต ฯ ทุสฺสนํ อตฺตโน, ปรสฺส จ อุปโภคผลกาเลสุ อนิฎฺฐตฺตา ติ สเพฺพน สพฺพํ อคฺคเหตพฺพตํ ทเสฺสติฯ</p>


<p> ยํ ปรสมฺปตฺตีสุ อิสฺสากรณํ, สา อิสฺสาติ ทเสฺสโนฺต อาห ติ ฯ  อสหนํฯ ติ ปรสมฺปตฺตีสุ เอวฯ อภิรติปฎิปกฺขภูตํ อิสฺสาย กิจฺจํ, น อภิรติยา อภาวมตฺตนฺติ อาห ติฯ</p>


<p> มจฺฉรโยเคน ‘‘มจฺฉรี’’ติ ปวตฺตมานํ มจฺฉริสทฺทํ คเหตฺวา อาห นฺติฯ นิรุตฺตินเยน ปน มา อิทํ อจฺฉริยํ อเญฺญสํ โหตุ, มยฺหเมว โหตูติ มจฺฉริยนฺติ โปราณาฯ ตํ มจฺฉริยํ วุจฺจมานานิ ลกฺขณาทีนิ ปริยาทาย ติฎฺฐติฯ นฺติ อตฺตสมฺปตฺตีนํ ปเรหิ อสาธารณภาวกรเณน สโงฺกจนปจฺจุปฎฺฐานํฯ กฎุกาการคติ  อาวาสาทิฯ</p>


<p> นฺติ เอตฺถ อกตมฺปิ กุกตเมวฯ เอวญฺหิ วตฺตาโร โหนฺติ ‘‘ยํ มยา น กตํ, ตํ กุกต’’นฺติฯ ตถา หิ วกฺขติ ‘‘กตากตานุโสจนรส’’นฺติฯ เอวํ กตากตํ ทุจฺจริตํ, สุจริตญฺจ กุกตํ, ตํ อารพฺภ วิปฺปฎิสารวเสน ปวตฺตํ ปน จิตฺตํ ตํสหจริตตาย อิธ ‘‘กุกต’’นฺติ คเหตฺวา นฺติ วุตฺตนฺติ ทฎฺฐพฺพํฯ ปจฺฉา อนุตาปนํ วิพาธนํ ฯ ยถาปวตฺตสฺส กตากตาการวิสิฎฺฐสฺส ทุจฺจริตสุจริตสฺส อนุโสจนวเสน วิรูปํ ปฎิสรณํ ฯ ปรายตฺตตาเหตุตาย ฯ ยถา หิ ทาสเพฺย สติ ทาโส ปรายโตฺต โหติ, เอวํ กุกฺกุเจฺจ สติ ตํสมงฺคีฯ น หิ โส อตฺตโน ธมฺมตาย กุสเล ปวตฺติตุํ สโกฺกติฯ อถ วา กตากตากุสลกุสลานุโสจเน อายตฺตตาย ตทุภยวเสน กุกฺกุเจฺจน ตํสมงฺคี โหตีติ ตํ ทาสพฺยํ วิย โหตีติฯ</p>


<p>อนิยเตสุ อิสฺสาทีสุ  จาติ -สทฺทํ อาเนตฺวา สมฺพนฺธิตพฺพํฯ</p>


<p> ติ  ขณฎฺฐิติมโตฺตฯ ‘‘นิวาเต ทีปจฺจีนํ ฐิติ วิยา’’ติ หิ เอวํ วุตฺตจิตฺตฎฺฐิติ วิย สนฺตานฎฺฐิติยา ปจฺจโย ภวิตุํ อสมโตฺถ นิจฺฉยาภาเวน อสณฺฐหนโต เจตโส ปวตฺติปจฺจยมตฺตตาย ปวตฺติฎฺฐิติมโตฺตฯ เตนาห ติฯ ติ จิกิจฺฉิตุํ ทุกฺกรตาย วุตฺตํ, น สพฺพถา วิจิกิจฺฉาย จิกิจฺฉาภาวโตติ ตทตฺถมตฺตํ ทเสฺสติฯ ‘‘เอวํ นุ โข, นนุ โข’’ติอาทินา สํสปฺปนวเสน เสตีติ ติ นานารมฺมเณ จิตฺตสฺส กมฺปนกิจฺจาฯ อุทฺธจฺจญฺหิ อตฺตนา คหิตากาเร  เอว ฐตฺวา ภมตีติ เอการมฺมณสฺมิํเยว วิปฺผนฺทนวเสน ปวตฺตติฯ วิจิกิจฺฉา ปน ยทิปิ รูปาทีสุ เอกสฺมิํเยว อารมฺมเณ อุปฺปชฺชติ, ตถาปิ ‘‘เอวํ นุ โข, นนุ โข, อิทํ นุ โข, อญฺญํ นุ โข’’ติ อญฺญํ คเหตพฺพาการํ อเปกฺขตีติ นานารมฺมเณ กมฺปนํ โหตีติฯ อนิจฺฉยํ เทฺวฬฺหกํ ปจฺจุปฎฺฐเปตีติ ฯ อเนกํสสฺส อารมฺมเณ นานาสภาวสฺส คหณากาเรน ปจฺจุปติฎฺฐตีติ ฯ</p>


<p> ติ สตฺตปญฺญตฺติอารมฺมณตฺตาฯ นนุ จ ปญฺญตฺติอารมฺมณาปิ วิปากา โหนฺตีติ โจทนํ สนฺธายาห ติฯ ติ เอตฺถาปิ นนุ เกสุจิ วิปาเกสุ วิรติโยปิ สนฺตีติ โจทนํ มนสิ กตฺวา อาห นฺติ, เตน โลกิยวิปาเกสุ วิรติโย น สนฺตีติ ทเสฺสติฯ</p>


<p>นฺติ รูปาวจราทิวิปากวิญฺญาณานํฯ ชเนตพฺพชนกสมฺพเนฺธ หิ อิทํ สามิวจนํฯ</p>


<p> ติ เต อเหตุกกิริยสงฺขาราฯ ตตฺถ กุสลวิปากมโนธาตุสมฺปยุเตฺตหิ สมานา อเหตุกกิริยมโนธาตุสมฺปยุตฺตา, โสมนสฺสสหคตสนฺตีรณสมฺปยุเตฺตหิ สมานา หสิตุปฺปาทสมฺปยุตฺตา, อุเปกฺขาสหคตสนฺตีรณสมฺปยุเตฺตหิ สมานา โวฎฺฐพฺพนสมฺปยุตฺตาติ อิมมตฺถํ ทเสฺสเนฺตน ติ วตฺวา ตโต ลพฺภมานํ วิเสสํ ทเสฺสตุํ ติอาทิ วุตฺตํฯ  ‘‘วีริยนฺตํ พล’’นฺติ กตฺวาฯ</p>


<p>สมุเจฺฉทวิรตีหิ  เอว อรหนฺตานํ วิรมนกิจฺจสฺส นิฎฺฐิตตฺตา กิริยจิเตฺตสุ วิรติโย น สนฺตีติ อาห ติฯ กามาวจรสเหตุกกิริยสงฺขารานํ กามาวจรกุสเลหิ วิรติกโต วิเสโส อตฺถิ, มหคฺคเตสุ ปน ตาทิโสปิ นตฺถีติ อาห ติ, ธมฺมโต, อารมฺมณโต, ปวตฺติอาการโตติ สพฺพปกาเรนปีติ อโตฺถฯ</p>

</p>


<h3>อตีตาทิวิภาคกถาวณฺณนา</h3>
<p>อภิธมฺมโนฺตคธมฺปิ  สุตฺตนฺตภาชนียํ สุตฺตนฺตนโย เอว, เอกนฺตอภิธมฺมนโย ปน อภิธมฺมภาชนียนฺติ อาห ติฯ</p>


<p> ภควตา ปน เอวํ ขนฺธา วิตฺถาริตาติ สมฺพโนฺธฯ ตสฺมา อิมายปิ ปาฬิยา วเสน ขนฺธานํ สํวณฺณนํ กริสฺสามาติ อธิปฺปาโยฯ ติ เอตฺถ นฺติ สามเญฺญน อนิยมทสฺสนํฯ ติ ปการเภทํ อามสิตฺวา อนิยมทสฺสนํฯ อุภเยนาปิ อตีตํ วา…เป.… สนฺติเก วา อปฺปํ วา พหุํ วา ยาทิสํ วา ตาทิสํ วา นปุํสกนิเทฺทสารหํ สพฺพํ พฺยาเปตฺวา คณฺหาตีติ อาห นฺติฯ เอวํ ปน อเญฺญสุปิ นปุํสกนิเทฺทสารเหสุ ปสงฺคํ ทิสฺวา ตตฺถ อธิเปฺปตตฺถํ อติจฺจ ปวตฺตนโต อติปฺปสงฺคสฺส นิยมนตฺถํ รูปนฺติ วุตฺตนฺติ ทเสฺสโนฺต นฺติ อาหฯ ติ จ -สทฺทํ เอกํ ปทํ, สนิปาตํ -สทฺทญฺจ เอกํ ปทนฺติ คเหตฺวา อนิยเมกตฺถทีปนโต ติ วุตฺตํฯ ติ รูปสฺสฯ  อตีตานาคตปจฺจุปฺปนฺนนฺติอาทินาฯ</p>


<p> ติ เอตฺถ จุติปฎิสนฺธิปริจฺฉิเนฺน กาเล -สโทฺท วตฺตตีติ ‘‘อโหสิํ นุ โข อหมตีตมทฺธาน’’นฺติอาทิสุตฺตวเสน (ม. นิ. ๑.๑๘; สํ. นิ. ๒.๒๐) วิญฺญายติฯ ตถา หิ ปิ ‘‘อตีตํ นานฺวาคเมยฺยา’’ติอาทินา (ม. นิ. ๓.๒๗๒, ๒๗๕, ๒๗๖, ๒๗๗) อทฺธาวเสเนว อตีตาทิภาโว วุโตฺตฯ ‘‘ตโยเม,  ภิกฺขเว, อทฺธา, กตเม ตโย? อตีโต อทฺธา อนาคโต อทฺธา ปจฺจุปฺปโนฺน อทฺธา’’ติ (ที. นิ. ๓.๓๐๕; อิติวุ. ๖๓) ปน ปรมตฺถโต ปริจฺฉิชฺชมาโน อทฺธา วเสน ขณปริจฺฉิโนฺน วุโตฺตฯ ตตฺถ หิ ‘‘ยํ, ภิกฺขเว, รูปํ ชาตํ…เป.… ปาตุภูตํฯ อตฺถีติ ตสฺส สงฺขา’’ติ (สํ. นิ. ๓.๖๒) วิชฺชมานสฺส ปจฺจุปฺปนฺนตา, ตโต ปุเพฺพ, ปจฺฉา จ อตีตานาคตตา วุตฺตาฯ ตทญฺญสุเตฺตสุ ปน เยภุเยฺยน จุติปฎิสนฺธิปริจฺฉิโนฺน อตีตาทิโก อทฺธา วุโตฺตติ โส เอว อิธาปิ ‘‘อทฺธาวเสนา’’ติ วุโตฺตฯ</p>


<p>สีตํ สีตสฺส สภาโค, ตถา อุณฺหํ อุณฺหสฺสฯ ยํ ปน สีตํ, อุณฺหํ วา สรีเร สนฺนิปติตํ  สนฺตานวเสน ปวตฺตมานํ อนูนํ อนธิกํ เอกาการํ, ตํ เอโก อุตูติ วุจฺจตีติ สภาคอุตุโน อเนกตฺตา -คฺคหณํ กตํ, เอวํ อาหาเรปิฯ นฺติ ปญฺจฉฎฺฐทฺวารวเสน วุตฺตํฯ สนฺตติสมยกถา วิปสฺสกานํ อุปการตฺถาย อฎฺฐกถาสุ กถิตาฯ ชนโก เหตุ, อุปถมฺภโก ปจฺจโย, เตสํ อุปฺปาทนํ, อุปตฺถมฺภนญฺจ กิจฺจํฯ ยถา พีชสฺส องฺกุรุปฺปาทนํ, ปถวีอาทีนญฺจ ตทุปตฺถมฺภนํ, กมฺมสฺส กฎตฺตารูปวิปากุปฺปาทนํ, อาหาราทีนํ ตทุปตฺถมฺภนํ, เอวํ เอเกกสฺส กลาปสฺส, จิตฺตุปฺปาทสฺส จ ชนกานํ กมฺมานนฺตราทิปจฺจยภูตานํ, อุปตฺถมฺภกานญฺจ สหชาตปุเรชาตปจฺฉาชาตานํ กิจฺจํ ยถาสมฺภวํ โยเชตพฺพํฯ เอวํ อุตุอาทีนํ สภาควิสภาคตาสมฺภวโต ตํสมุฎฺฐานานํ รูปานํ สนฺตติวเสน อตีตาทิวิภาโค วุโตฺต, กมฺมสฺส ปน เอกภวนิพฺพตฺตกสฺส สภาควิสภาคตา นตฺถีติ ตํสมุฎฺฐานานํ รูปานํ สนฺตติวเสน อตีตาทิวิภาคํ อวตฺวา อุปตฺถมฺภกวเสเนว วุโตฺตฯ ยทา ปน ลิงฺคปริวตฺตนํ โหติ, ตทา พลวตา อกุสเลน ปุริสลิงฺคํ อนฺตรธายติ, ทุพฺพเลน กุสเลน อิตฺถิลิงฺคํ ปาตุภวติฯ ทุพฺพเลน จ อกุสเลน อิตฺถิลิงฺคํ อนฺตรธายติ, พลวตา กุสเลน ปุริสลิงฺคํ ปาตุภวตีติ กมฺมสมุฎฺฐานรูปานมฺปิ อเตฺถว วิสภาคตาติ เตสมฺปิ สนฺตติวเสน อตีตาทิวิภาโค สมฺภวติ, โส ปน น สพฺพกาลิโกติ น คหิโตฯ</p>


<p>นฺติ เอกมุหุตฺตาทิโก โส โส สมโย เอตสฺสาติ ตํตํสมยํ, รูปํ, ตํตํสมยวนฺตนฺติ อโตฺถฯ</p>


<p>  ติ ตโต ขณตฺตยสฺส ปริยาปตฺติโต ปุเพฺพฯ อนุปฺปนฺนตฺตา ติ ตโต ปจฺฉาฯ ขณตฺตยํ อติกฺกนฺตตฺตา ฯ ยสฺส เหตุกิจฺจํ, ปจฺจยกิจฺจญฺจ นิฎฺฐิตตฺตา อติกฺกนฺตํ, ตํ  อุปฺปาทกฺขเณ เหตุกิจฺจํ, อุปฺปนฺนผลตฺตา นิฎฺฐิตญฺจาติ ทฎฺฐพฺพํฯ ตีสุปิ ขเณสุ ปจฺจยกิจฺจํฯ ปถวีอาทีนํ สนฺธารณาทิกํ, ผสฺสาทีนํ ผุสนาทิกญฺจ อตฺตโน กิจฺจํ สกิจฺจํ, สกิจฺจสฺส กรณกฺขโณ  สห วา กิเจฺจน สกิจฺจํ, ยสฺมิํ ขเณ สกิจฺจํ รูปํ วา อรูปํ วา โหติ, โส  ตสฺมิํ ขเณ ปจฺจุปฺปนฺนํฯ เอตฺถ จ ขณาทิกถายํ นฺติ วจนํ อทฺธาทีสุ วิย เภทาภาวโต นิปฺปริยายํฯ อทฺธาทิวเสน หิ อเญฺญว ธมฺมา อตีตา อเญฺญ อนาคตา อเญฺญ ปจฺจุปฺปนฺนา ลพฺภนฺติ, ขณาทิวเสน ปน นตฺถิ ธมฺมโต เภโท, กาลโต เอว เภโทฯ อุปฺปาทโต ปุเพฺพ อนาคโต , ขณตฺตเย วตฺตมาโน, ตโต ปรํ อตีโตติ นิปฺปริยายา, อทฺธาปจฺจุปฺปนฺนาทิ วิย เกนจิ ปริยาเยน อตีตมนาคตนฺติ จ วตฺตพฺพตาภาวโตฯ</p>


<p> เหฎฺฐา วุตฺตํ อชฺฌตฺติกพาหิรเภทํ สนฺธาย ติ วตฺวา เตน อปริตุสฺสมาเนน ยทิปิ ตตฺถ อชฺฌตฺตเมว อชฺฌตฺติกนฺติ สทฺทโตฺถ ลพฺภติ, ตถาปิ อเตฺถว อชฺฌตฺตอชฺฌตฺติกสทฺทานํ, พหิทฺธาพาหิรสทฺทานญฺจ อญฺญมญฺญํ อตฺถเภโทฯ ตถา หิ อชฺฌตฺติกสโทฺท สปรสนฺตานิเกสุ จกฺขาทีสุ รูปาทีสุ พาหิรสโทฺท วิย ปวตฺตติ, อชฺฌตฺตสโทฺท ปน ตสฺส ตสฺส สตฺตสฺส สสนฺตานิเกเสฺวว จกฺขุรูปาทีสุ ตโต อเญฺญสุ พหิทฺธาสโทฺท วิย ปวตฺตติฯ ตสฺมา ตมตฺถํ ทเสฺสตุํ ติอาทิ วุตฺตํฯ ตตฺถ ติ อิมสฺมิํ สุตฺตนฺตนเยฯ นิยกชฺฌตฺตมฺปิ น ปุเพฺพ วุตฺตอชฺฌตฺติกเมว, ปรปุคฺคลิกมฺปิ น ปุเพฺพ วุตฺตพาหิรเมวาติ อธิปฺปาโยฯ</p>


<p> หีนปณีตเภโท ปริยายโต, นิปฺปริยายโต จ เวทิตโพฺพติ สมฺพโนฺธฯ  สุทสฺสีนํ รูปํฯ ติ ยสฺมิํ อารมฺมณภูเตฯ ยํ อารมฺมณํ กตฺวา อกุสลวิปากวิญฺญาณํ อุปฺปชฺชติ,  อนิฎฺฐภาวโตฯ ยํ  อิฎฺฐภาวโตฯ ยถา หิ อกุสลวิปาโก สยํ อนิโฎฺฐ อนิเฎฺฐ เอว อุปฺปชฺชติ, น อิเฎฺฐ, เอวํ กุสลวิปาโกปิ สยํ อิโฎฺฐ อิเฎฺฐ เอว อุปฺปชฺชติ, น อนิเฎฺฐฯ ตถา หิ วุตฺตํ  –</p>

 อนิฎฺฐา ปญฺจ กามคุณา วิภตฺตา, กุสลกมฺมชํ ปน อนิฎฺฐํ นาม นตฺถิ, สพฺพํ อิฎฺฐเมวฯ กุสลกมฺมชวเสน อิฎฺฐา ปญฺจ กามคุณา วิภตฺตาฯ กุสลกมฺมชญฺหิ อนิฎฺฐํ นาม นตฺถิ, สพฺพํ อิฎฺฐเมวา’’ติ (วิภ. อฎฺฐ. ๖) จฯ</p>


<p>ตตฺถ มนาปานิปิ กานิจิ หตฺถิรูปาทีนิ อกุสลกมฺมนิพฺพตฺตานิ สนฺติ, น ปน ตานิ เตสํเยว หตฺถิอาทีนํ สุขสฺส เหตุภาวํ คจฺฉนฺติฯ ตสฺส ตเสฺสว หิ สตฺตสฺส อตฺตนา กเตน กุสเลน นิพฺพตฺตํ สุขสฺส ปจฺจโย โหติ, อกุสเลน นิพฺพตฺตํ ทุกฺขสฺสฯ ตสฺมา กมฺมชานํ อิฎฺฐานิฎฺฐตา กมฺมการกสตฺตสฺส วเสน โยชนารหา สิยาฯ ตตฺถ ยํ วุตฺตํ ‘‘กุสลกมฺมชํ อนิฎฺฐํ นาม นตฺถี’’ติ, น จ วุตฺตํ ‘‘อกุสลกมฺมชํ อิฎฺฐํ นาม นตฺถี’’ติ, เตน  อกุสลกมฺมชมฺปิ โสภนํ ปรสตฺตานํ อิฎฺฐํ อตฺถีติ อนุญฺญาตํ ภวิสฺสติ, กุสลกมฺมชํ ปน สเพฺพสํ อิฎฺฐเมวาติฯ</p>


<p>ติรจฺฉานคตานํ ปน เกสญฺจิ มนุสฺสรูปํ อมนาปํ, ยโต เต ทิสฺวาว ปลายนฺติ, มนุสฺสา จ เทวตารูปํ ปสฺสิตฺวา ภายนฺติ, เตสมฺปิ วิปากวิญฺญาณํ ตํ รูปํ อารพฺภ กุสลวิปากเมว อุปฺปชฺชติ, ตาทิสสฺส ปน ปุญฺญสฺส อภาวา น เตสํ ตตฺถ อภิรติ โหติฯ กุสลกมฺมชสฺส ปน อนิฎฺฐสฺส อภาโว วิย อกุสลกมฺมชสฺส จ อิฎฺฐสฺส อภาโว วตฺตโพฺพฯ หตฺถิอาทีนมฺปิ หิ อกุสลกมฺมชํ มนุสฺสานํ อกุสลวิปากเสฺสว อารมฺมณํ, กุสลกมฺมชํ ปน ปวเตฺต สมุฎฺฐิตํ กุสลวิปากสฺสฯ อิฎฺฐารมฺมเณน ปน โวมิสฺสกตฺตา อปฺปกํ อกุสลกมฺมชํ พหุลํ อกุสลวิปากุปฺปตฺติยา การณํ น ภวิสฺสตีติ สกฺกา วิญฺญาตุํ, วิปากํ ปน น สกฺกา วเญฺจตุนฺติ วิปากวเสน อิฎฺฐานิฎฺฐารมฺมณววตฺถานํ สุฎฺฐุ ยุชฺชติฯ ยํ ปน วุตฺตํ ‘‘อนิฎฺฐา ปญฺจ กามคุณา’’ติ, ตํ รูปาทิภาวสามญฺญโต กามคุณสทิสตาย ตํสทิเสสุ ตโพฺพหาเรน วุตฺตํฯ อิฎฺฐาเนว หิ รูปาทีนิ ‘‘กามคุณา’’ติ ปาฬิยํ (ม. นิ. ๑.๑๖๔-๑๖๕, ๑๗๗-๑๗๘, ๒๘๗; ๒.๑๕๕, ๒๘๐; ๓.๕๗, ๑๙๐; สํ. นิ. ๕.๓๐) วุตฺตานิฯ กามคุณวิสภาคา วา รูปาทโย ‘‘กามคุณา’’ติ วุตฺตา อสิเว สิโวติ โวหาโร วิย, สพฺพานิ วา อิฎฺฐานิฎฺฐานิ รูปาทีนิ ตณฺหาวตฺถุภาวโต กามคุณา เอวฯ วุตฺตญฺหิ ‘‘รูปา โลเก ปิยรูปํ สาตรูป’’นฺติอาทิ (ที. นิ. ๒.๔๐๐; ม. นิ. ๑.๑๓๓)ฯ อติสเยน ปน กมนียตฺตา  กามคุณาติ อิฎฺฐรูปาทีนิ วุตฺตานิฯ</p>


<p>ติ  อภิเทเสน ลกฺขณโต ทูรสนฺติกํ ทสฺสิตนฺติ อาห ติฯ ตตฺถ กิตฺตกโต ปฎฺฐาย รูปํ โอกาสวเสน สนฺติเก นาม, กิตฺตกโต ปน ปฎฺฐาย ทูเร นาม? ปกติกถาย กเถนฺตานํ ทฺวาทส หตฺถา สวนูปจาโร นาม, ตสฺส โอรโต สนฺติเก, ปรโต ทูเรฯ ตตฺถ สุขุมรูปํ ทูเร โหนฺตํ ลกฺขณโตปิ โอกาสโตปิ ทูเร โหติ, สนฺติเก โหนฺตํ ปน โอกาสโตว สนฺติเก โหติ, น ลกฺขณโตฯ โอฬาริกรูปํ สนฺติเก โหนฺตํ ลกฺขณโตปิ โอกาสโตปิ สนฺติเก โหติ, ทูเร โหนฺตํ โอกาสโตว โหติ, น ลกฺขณโตฯ ‘‘อุปาทายุปาทายา’’ติ ปน วุตฺตตฺตา อตฺตโน รูปํ สนฺติเก นาม, อโนฺตกุจฺฉิคตสฺสาปิ ปรสฺส ทูเรฯ อโนฺตกุจฺฉิคตสฺส สนฺติเก, พหิ ฐิตสฺส ทูเรติ  เอวํ อโนฺตคพฺภปมุขปริเวณสงฺฆารามสีมาคามเขตฺตชนปทรชฺชสมุทฺทจกฺกวาเฬสุ ตทโนฺตคตพหิคตานํ วเสน ทูรสนฺติกตา เวทิตพฺพาฯ</p>


<p> นฺติ ตํ เอกชฺฌํ เอกโตฯ ติ สํหริตฺวา, สมูหํ วา กตฺวาฯ ติ สงฺขิปิตฺวา สเงฺขปํ กตฺวาฯ ติ อิมินา รูปขนฺธสทฺทานํ สมานาธิกรณสมาสภาวํ ทเสฺสติฯ เตเนวาห ติฯ</p>


<p> ราสิภาวูปคมเนน เวทนากฺขนฺธาทโยติ ทสฺสิตา โหนฺตีติ อาเนตฺวา สมฺพนฺธิตพฺพํฯ</p>


<p>ติ เอตฺถ อทฺธาสมยวเสน อตีตาทิวิภาคสฺส อวจนํ สุขาทิวเสน ภินฺนาย อตีตาทิภาววจนโตฯ น หิ สุขา เอว อทฺธาวเสน, สมยวเสน จ อตีตาทิกา โหติ, ตถา ทุกฺขา เอว, อทุกฺขมสุขา เอว จ กายิกเจตสิกาทิภาเวน ภินฺนา, เตน เวทนาสมุทาโย อทฺธาสมยวเสน อตีตาทิภาเวน วตฺตพฺพตํ อรหติ สมุทายสฺส เตหิ ปริจฺฉินฺทิตพฺพตฺตา, เวทเนกเทสา ปน คยฺหมานา สนฺตติขเณหิ ปริเจฺฉทํ อรหนฺติ ตถา ปริจฺฉินฺทิตฺวา คเหตพฺพโตฯ เอกสนฺตติยํ ปน สุขาทีสุ อเนกเภทภิเนฺนสุ โย เภโท ปริจฺฉินฺทิตพฺพภาเวน คหิโต, ตสฺส เอกปฺปการสฺส  ปากฎสฺส ปริเจฺฉทิกา ตํสหิตทฺวาราลมฺพนปฺปวตฺตา, อวิเจฺฉเทน ตทุปฺปาทเกกวิธวิสยสมาโยคปฺปวตฺตา จ สนฺตติ ภวิตุํ อรหตีติ ตสฺสา เภทนฺตรํ อนามสิตฺวา ปริเจฺฉทกภาเวน คหณํ กตํ, ลหุปริวตฺติโน วา อรูปธมฺมา ปริวตฺตเนเนว ปริเจฺฉเทน ปริจฺฉินฺทนํ อรหนฺตีติ สนฺตติขณวเสเนว ปริเจฺฉโท วุโตฺตฯ เอกวิธวิสยสมาโยคปฺปวตฺตา ทิวสมฺปิ พุทฺธรูปํ ปสฺสนฺตสฺส, ธมฺมํ สุณนฺตสฺส ปวตฺตสทฺธาทิสหิตเวทนา ติ เอเตน เหตุปจฺจยกิจฺจวเสน วุตฺตนยํ ทเสฺสติฯ</p>


<p> สพฺยาปารสอุสฺสาหสวิปากตา กุสลาทีหิ ตีหิปิ สาธารณาติ อสาธารณเมว ทเสฺสตุํ ติอาทิ วุตฺตํฯ ตตฺถ ติ ปาณาติปาตาทิคารยฺหกิริยานิมิตฺตโตฯ ติ กิเลสปริฬาเหน สทรถภาวโต ฯ วูปสนฺตสภาวาย กุสลาย เวทนาย ติ สอีหโตฯ เตน ยถา ปวตฺตมานายสฺสา วิปาเกน ภวิตพฺพํ, ตถา ปวตฺติํ วทโนฺต วิปากุปฺปาทนโยคฺยตมาหฯ ติ สสตฺติโต, เตน วิปากุปฺปาทนสมตฺถตํฯ ติ วิปากสพฺภาวโต, เตน ปจฺจยนฺตรสมวาเยนสฺสา วิปากนิพฺพตฺตนํฯ ตีหิปิ ปเทหิ วิปากธมฺมตํเยว ทเสฺสติฯ กายกมฺมาทิพฺยาปารสพฺภาวโต วา  ชวนุสฺสาหวเสน  วิปากุปฺปาทนสมตฺถตาวเสน ติ เอวเมตฺถ อโตฺถ เวทิตโพฺพฯ วิปากํ อนุปฺปาเทนฺตีปิ กิริยา กุสลา วิย สพฺยาปารา, สอุสฺสาหา เอว จ โหตีติ ตทุภยํ อนามสิตฺวา กิริยาพฺยากตวาเร ‘‘สวิปากโต’’ อิเจฺจว วุตฺตํฯ ติ กิเลสทุเกฺขน สทุกฺขโตฯ ติ อนวชฺชกิริยเหตุโต, กิเลสสนฺตาปาภาวโต, อพฺยาพชฺฌโต จ วูปสนฺตวุตฺตีติ เอวํ อกุสลาย วุตฺตวิปลฺลาสโตฯ นฺติ โยคานุรูปํฯ ตีสุ การเณสุ ยํ ยํ ยสฺสา ยสฺสา ยุชฺชติ, ตทนุรูปนฺติ อโตฺถฯ กุสลากุสลเวทนาหิ วิปากพฺยากตาย ตีหิปิ การเณหิ ฯ กิริยาพฺยากตาย สวิปากโต สวิปากตาวิสิฎฺฐสพฺยาปารสอุสฺสาหโต วาติฯ ติ วิปากพฺยากตา อพฺยาปารโต , อนุสฺสาหโต, อวิปากโต จ ตาหิ กุสลากุสลเวทนาหิ สุขุมาฯ กิริยาพฺยากตา อวิปากโต, อวิปากตาวิสิฎฺฐสพฺยาปารสอุสฺสาหโต วาติ เอวํ กุสลากุสลาย วุตฺตวิปลฺลาเสนฯ กมฺมเวคกฺขิตฺตา หิ กมฺมปฎิพิมฺพภูตา จ กายกมฺมาทิพฺยาปารวิรหโต นิรุสฺสาหา วิปากาฯ สอุสฺสาหา จ กิริยา อวิปากธมฺมาฯ สวิปากธมฺมา หิ สคพฺภา วิย โอฬาริกาติฯ</p>


<p> ติ อสฺสาทาภาวโต สุขปฎิเกฺขปโตฯ ติ สปริปฺผนฺทโต, อนุปสนฺตโตติ อโตฺถฯ ติ อโชฺฌตฺถรณโตฯ สุขาย มชฺฌตฺตตา นตฺถิ, อุเปกฺขาย สาตตาฯ สนฺตตาทโย ปน สพฺพตฺถ สุขุเปกฺขาสุ ลพฺภนฺตีติ นฺติ วุตฺตํฯ ติ สุขิโต ทุกฺขิโตติ ทิสฺวาปิ ชานิตพฺพตฺตา วิภูตภาวโตฯ  อทุกฺขมสุขา เวทนาฯ</p>


<p> -คฺคหเณน เจตฺถ ภูมิวเสนาปิ เวทนานํ โอฬาริกสุขุมตา วุตฺตาติ เวทิตพฺพาฯ  สมาปนฺนสฺส เวทนาฯ</p>


<p>ติ  โอเฆหิ อารมฺมณํ กตฺวา อติกฺกมิตพฺพโตฯ ตถา ติ เอตฺถาปิ คโนฺถว คนฺถนํ, ตสฺส หิตํ อารมฺมณภาเวน สมฺพนฺธนโตติ ฯ เอวํ  เวทิตพฺพํฯ สํกิเลเส นิยุตฺตา, สํกิเลสํ วา อรหนฺตีติ  อนาสวาฯ</p>


<p> ติ ยถาวุตฺตาย โอฬาริกสุขุมตายฯ ติ สงฺกโรฯ ‘‘โอฬาริกา, สุขุมา’’ติ จ วุตฺตานมฺปิ ชาติอาทิวเสน ปุน สุขุโมฬาริกภาวาปตฺติโทโส ยถา น โหติ, ตถา ฯ ชาติวเสน สุขุมาย เวทนาย สภาวปุคฺคลโลกิยวเสน โอฬาริกตํ ปาฬิวเสน ทเสฺสตุํ นฺติอาทิ วุตฺตํฯ ติ เอตฺถ อกุสลา เวทนา ฯ กุสลชฺฌานสหคตา สุขา เวทนา ชาติวเสน โอฬาริกา, สมาปนฺนสฺส เวทนาติ กตฺวา ปุคฺคลวเสน สุขุมาติ เอวมาทินา โยเชตพฺพาฯ ติ เอเตน ชาติอาทโย  จตฺตาโร โกฎฺฐาสา อญฺญมญฺญํ อโวมิสฺสกา เอว คเหตพฺพาฯ เอวํ สเมฺภทสฺส ปริหาโร, น อญฺญถาติ ทเสฺสติฯ ยถา อพฺยากตมุเขน, เอวํ กุสลากุสลมุเขนปิ, ยถา จ ชาติมุเขน, เอวํ สภาวาทิมุเขนปิ ทเสฺสตพฺพนฺติ อิมมตฺถํ ติ อติทิสติฯ</p>


<p>อิทานิ ชาติอาทิโกฎฺฐาเสสุปิ มิโถ อกุสลาทีนํ อุปาทายุปาทาย โอฬาริกสุขุมตํ ทเสฺสตุํ ติอาทิ อารทฺธํฯ ติ อิมินา โทสสหคตาย ปากฎํ กุรูรปฺปวตฺติํ ทเสฺสติฯ ติ มิจฺฉตฺตนิยาเมน นิยตา, อานนฺตริยภาวปฺปตฺตา กปฺปติฎฺฐนกวิปากตาย  เทวทตฺตาทีนํ วิยฯ  สภาวติขิณตาย  มหาสาวชฺชตาย  ทิฎฺฐิสมฺปยุตฺตา  ตโต  ตโต ติ ติวิธาปิ เหฎฺฐา วุตฺตนยตฺตา เอกชฺฌํ วุตฺตา วิสุํ วิสุํเยว โยเชตพฺพาฯ เตนาห ติฯ ติ โทสสหคตา, โลภสหคตาติ อเภเทนฯ  โทสุสฺสนฺนตาย ฯ ตถา ฯ มนฺทโทสตฺตา อกุสลา ฯ ตถา ฯ</p>


<p>โอฬาริกสุขุมนิกนฺติวตฺถุภาวโต กามาวจราทีนํ โอฬาริกสุขุมตา, โลกุตฺตรา ปน เอกนฺตสุขุมาวฯ ตตฺถาปิ จ วิภาคํ ปรโต วกฺขติฯ ติ ภาวนามยาย เภทเนน  ทานสีลมยานมฺปิ เภทนํ นยโต ทสฺสิตนฺติ เวทิตพฺพํฯ ภาวนาย ปคุณพลวกาลาทีสุ กทาจิ ญาณวิปฺปยุตฺตจิเตฺตนปิ มนสิกาโร โหตีติ วุตฺตํ ติฯ ติ เอตฺถ ‘‘กามาวจรวิปากา โอฬาริกา, รูปาวจรา สุขุมา’’ติอาทินา ยาว อรหตฺตผลา เนตพฺพํฯ ‘‘กามาวจรกิริยา โอฬาริกา, รูปาวจรกิริยา สุขุมา’’ติอาทินา กามาวจรา จ ‘‘ทานาการปฺปวตฺตา โอฬาริกา, สีลาการปฺปวตฺตา สุขุมา’’ติอาทินา ยาว เนวสญฺญานาสญฺญายตนา เนตพฺพํฯ ยถา จ ชาติโกฎฺฐาเส อยํ วิภาโค, เอวํ สภาวโกฎฺฐาสาทีสุปีติ ทเสฺสตุํ ติอาทิ วุตฺตํฯ</p>


<p>สโพฺพ  จายํ วิภาโค ลกฺขณสนฺนิสฺสิโต วุโตฺตติ กตฺวา อาห ติอาทิฯ ติ -สเทฺทน อทุกฺขมสุขํ สมฺปิเณฺฑติฯ ติ สพฺพาสุ ภูมีสุฯ นฺติ ยา ยา เวทนา ยตฺถ ยตฺถ ลพฺภติ, ตทนุรูปํฯ ติ ยํ วตฺถุํ อารพฺภ เวทนา ปวตฺตติ, ตสฺส วเสนาปิฯ ติ หีนํ วตฺถุํ อารมฺมณํ กตฺวา กงฺคุภตฺตํ ภุญฺชนฺตสฺส เวทนา หีนวตฺถุกตาย ฯ สาลิมํโสทนํ ภุญฺชนฺตสฺส ปณีตวตฺถุกตาย ติฯ</p>


<p> ติ สพฺพํ ปาฬิคติํ อามสติฯ ชาติอาทิวเสน อสมานโกฎฺฐาสตา ฯ ทุกฺขวิปากตาทิวเสน อสทิสกิจฺจตา  น อสมฺปโยโคฯ ยทิ สิยา, ทูรวิปริยาเยน สนฺติกํ โหตีติ สํสฎฺฐตา สนฺติกตา อาปชฺชติ, น จ เวทนาย เวทนาสมฺปโยโค อตฺถิฯ สนฺติกปทวณฺณนาย จ ‘‘สภาคโต จ สริกฺขโต จา’’ติ วกฺขตีติ วุตฺตนเยเนว อโตฺถ เวทิตโพฺพฯ อสทิสสภาวตา ติ โอฬาริกสุขุมเภเท วุตฺตนยานุสาเรน วตฺตเพฺพสุ สเพฺพสุ วาเรสุฯ ชาติอาทิวเสน สมานโกฎฺฐาสตา  ทุกฺขวิปากตาทิวเสน ปน สทิสสภาวตา ฯ เตนาห ติฯ</p>

</p>


<h3>กมาทิวินิจฺฉยกถาวณฺณนา</h3>
<p> นฺติ  เอวํ อตีตาทิวิภาเค วิตฺถารกถามุขํฯ นฺติ นานปฺปการํ ญาณปฺปเภทตฺถํฯ ติ เทสนากฺกมโต, เยน การเณนายํ เทสนากฺกโม กโต, ตโตติ อโตฺถฯ ติ เภทโต, ขนฺธุปาทานกฺขนฺธวิภาคโตติ อโตฺถฯ ติ ปญฺจภาวโตฯ ติ อุปมาหิ อุปเมตพฺพโตฯ ติ ทฺวีหิ อากาเรหิ ญาเณน ปสฺสิตพฺพโตฯ ติ  ยถา ปสฺสนฺตสฺส ยถาธิเปฺปตตฺถนิปฺผตฺติโตฯ ติ ปญฺญวตาฯ</p>


<p>ติ ยถาปจฺจยํ อุปฺปชฺชนฺตานํ อุปฺปชฺชนปฎิปาฎิฯ ‘‘ทสฺสเนนปหาตพฺพา’’ติอาทินา (ธ. ส. ติกมาติกา ๘, ๙) ปฐมํ ปหาตพฺพา ปฐมํ วุตฺตา, ทุติยํ ปหาตพฺพา ทุติยํ วุตฺตาติ อยํ ฯ สีลวิสุทฺธิํ ปฎิปชฺช จิตฺตวิสุทฺธิ ปฎิปชฺชิตพฺพา, ตถา ตโต ปราปีติ อาห ติ, อนุปุพฺพปณีตา ภูมิโย อนุปุเพฺพน ววตฺถิตาติ อยํ ฯ ‘‘จตฺตาโร สติปฎฺฐานา’’ติอาทิโก (วิภ. ๓๕๕) เอกกฺขเณปิ สติปฎฺฐานาทิสมฺภวโต  จฯ ทานกถาทโย อนุปุพฺพุกฺกํสโต กถิตา, อุปฺปตฺติอาทิววตฺถานาภาวโต ปน ทานาทีนํ อิธ เทสนากฺกมวจนํฯ อุปฺปตฺติอาทิววตฺถานเหตุกตาย หิ ‘‘ปฐมํ กลลํ โหตี’’ติอาทิกา (สํ. นิ. ๑.๒๓๕; กถา. ๖๙๒) เทสนาปิ สมานา อุปฺปตฺติอาทิกมภาเวเนว วุตฺตาฯ ยถาวุตฺตววตฺถานาภาเวน ปน อเนเกสํ วจนานํ สหปวตฺติยา อสมฺภวโต เยน เกนจิ ปุพฺพาปริเยน เทเสตพฺพตาย เตน เตน อธิปฺปาเยน เทสนามตฺตเสฺสว กโม  ทฎฺฐโพฺพฯ ติ ปฐมํ รูปกฺขโนฺธ, ตโต เวทนากฺขโนฺธติ เอวํ ปุพฺพาปริยววตฺถาเนน อนุปฺปตฺติโตฯ ติ ขเนฺธสุ เอกจฺจานํ ปหาตพฺพตาว นตฺถิ, กุโต ปหานกฺกโมฯ สติ หิ สเพฺพสํ ปหาตพฺพตาย ปหานกฺกเมน เนสํ เทสนา สิยาฯ ติ สมฺมาปฎิปตฺติวเสน น ปฎิปชฺชิตพฺพโตฯ ติ อิมินา เวทนาทีนํ อนิยตภูมิกตํ ทเสฺสติฯ นิยตภูมิกานญฺหิ ภูมิกฺกโม สมฺภเวยฺยฯ</p>


<p>ติ รูปาทีนํ เภทํ วิภาคํ อกตฺวา เอกชฺฌํ ปิณฺฑคฺคหเณนฯ นฺติ อตฺตคาหสงฺขาเต ทิโฎฺฐเฆ นิปติตํฯ ติ รูปโต อรูปํ วิเวเจโนฺต รูปารูปสมูเห  ฆนวินิพฺภุชฺชนทสฺสเนนฯ นฺติ เอกเทเสน สมุทายภูตํ รูปกฺขนฺธํ วทติฯ ยา เอตฺถ อิฎฺฐํ, อนิฎฺฐญฺจ รูปํ สํเวเทติ, อยํ เวทนากฺขโนฺธติ อิฎฺฐานิฎฺฐรูปสํเวทนิกํ เวทนํ เทเสสีติ สมฺพโนฺธฯ เอวํ สพฺพตฺถฯ อิฎฺฐมชฺฌตฺตอนิฎฺฐมชฺฌตฺตานมฺปิ อิฎฺฐานิฎฺฐสภาวตฺตา อิฎฺฐานิฎฺฐคฺคหเณเนว คหณํ ทฎฺฐพฺพํฯ นฺติ ยถาวุตฺตนเยนฯ สญฺญาย คหิตากาเร  วิสเย อภิสงฺขารปฺปวตฺตีติ อาห ติฯ ยถา วิญฺญาณสฺส สมฺปยุตฺตธมฺมานํ นิสฺสยภาโว ปากโฎ, น ตถา เวทนาทีนนฺติ อาห นฺติฯ ‘‘มโนปุพฺพงฺคมา ธมฺมา (ธ. ป. ๑-๒), จิตฺตานุปริวตฺติโน ธมฺมา (ธ. ส. ทุกมาติกา ๖๒), ฉทฺวาราธิปติ ราชา’’ติ (ธ. ป. อฎฺฐ. ๒.๑๘๑ เอรกปตฺถนาคราชวตฺถุ) วจนโต  อธิปติฯ</p>


<p> รูปกฺขเนฺธ นฺติ วจนํ อนาสวานํ ธมฺมานํ สพฺภาวโต รูปกฺขนฺธสฺส ตํสภาวตานิวตฺตนตฺถํ, น อนาสวรูปนิวตฺตนตฺถํฯ</p>


<p>ติ เอตฺถ อฎฺฐานปฺปยุโตฺต -สโทฺท, อนาสวา ขเนฺธเสฺวว วุตฺตาติ อโตฺถฯ  วิสุทฺธิมเคฺค  ขนฺธาปิ อุปาทานกฺขนฺธาปิฯ</p>


<p> สพฺพสงฺขตานํ สภาเคน เอกชฺฌํ สงฺคโห ฯ สภาคสภาเวน หิ สงฺคยฺหมานา สพฺพสงฺขตา ปญฺจกฺขนฺธา โหนฺติฯ ตตฺถ รุปฺปนาทิสามเญฺญน สมานโกฎฺฐาสา สภาคาติ เวทิตพฺพาฯ เตสุ สงฺขตาภิสงฺขรณกิจฺจํ อายูหนรสาย เจตนาย พลวนฺติ สา ‘‘สงฺขารกฺขโนฺธ’’ติ วุตฺตาฯ อเญฺญ จ รุปฺปนาทิวิเสสลกฺขณรหิตา ผสฺสาทโย สงฺขตาภิสงฺขรณสามเญฺญนาติ ทฎฺฐพฺพา, ผุสนาทโย ปน สภาวา วิสุํ ขนฺธสทฺทวจนียา น โหนฺตีติ ธมฺมสภาวญฺญุนา ตถาคเตน ผสฺสกฺขนฺธาทโย น วุตฺตาติ เวทิตพฺพาฯ ‘‘เย หิ เกจิ, ภิกฺขเว, สมณา วา พฺราหฺมณา วา สสฺสตวาทา สสฺสตํ อตฺตานญฺจ โลกญฺจ ปญฺญเปนฺติ, สเพฺพ เต อิเม เอว ปญฺจุปาทานกฺขเนฺธ นิสฺสาย ปฎิจฺจ, เอเตสํ วา อญฺญตร’’นฺติ เอวมาทิสุตฺตานญฺจ วเสน อตฺตตฺตนิยคาหสฺส เอตปฺปรมตา ทฎฺฐพฺพาฯ เอเตน จ วกฺขมานสุตฺตวเสน จ ขเนฺธ เอว นิสฺสาย ปริตฺตารมฺมณาทิวเสน น วตฺตพฺพา จ ทิฎฺฐิ อุปฺปชฺชติ ขนฺธนิพฺพานวชฺชสฺส สภาวธมฺมสฺส อภาวโตติ วุตฺตํ โหติฯ นฺติ รุปฺปนสภาวํ ธมฺมชาตมาหฯ นฺติอาทีสุปิ เอเสว นโยฯ ‘‘สีลกฺขโนฺธ สมาธิกฺขโนฺธ’’ติอาทิ (ที. นิ. ๓.๓๕๕) วจนโต  อเญฺญสญฺจ ขนฺธสทฺทวจนียานํ  สีลกฺขนฺธาทีนํ สพฺภาวโต น ปเญฺจวาติ โจทนํ นิวเตฺตตุมาห ติฯ</p>


<p> ปวตฺติฎฺฐานภูตํ วสนฎฺฐานํ วิย โหตีติ วุตฺตํ ติฯ ทุกฺขทุกฺขวิปริณามทุกฺขสงฺขารทุกฺขตาวเสน เวทนาย อาพาธกตฺตํ ทฎฺฐพฺพํฯ ราคาทิสมฺปยุตฺตสฺส วิปริณามาทิทุกฺขสฺส อิตฺถิปุริสาทิอาการคาหิกา ตํตํสงฺกปฺปมูลภูตา สญฺญา ฯ ปิตฺตาทิ วิย โรคสฺส อาสนฺนการณํ ฯ อุตุโภชนวิสมตาวิสมปริหาราทิ วิย มูลการณํ ฯ จิตฺตสฺส องฺคภูตา เจตสิกาติ วิญฺญาณํ คิลานูปมํ วุตฺตํฯ กุฎฺฐโรควโต สินิยฺหนํ ตสฺส ภิโยฺยภาวาย วิย พาลสฺส ปุญฺญาภิสงฺขาราทิวเสน ปวตฺติ เวทนาทุกฺขาวหา อสปฺปายเสวนสทิสีฯ ติ เวทนาสภาวตฺถํ, เวทนตฺตลาภายาติ อโตฺถฯ การณฎฺฐานตาย, โภชนาธารตาย จ ญฺจ รูปํฯ สุภสญฺญาทิวเสน เวทนาการณสฺส เหตุภาวโต, เวทนาโภชนสฺส ฉาทาปนโต จ  จ สญฺญาฯ เวทนาเหตุโต  จ สงฺขารกฺขโนฺธฯ ภตฺตกาโร เอว เยภุเยฺยน ปริวิสตีติ ปริเวสกคฺคหณํฯ เวทนาย วิพาธิตพฺพโต, อนุคฺคเหตพฺพโต จ ญฺจ วิญฺญาณํ วุตฺตํฯ</p>


<p> ‘‘ปญฺจ วธกา ปจฺจตฺถิกา อุกฺขิตฺตาสิกาติ โข, ภิกฺขเว, ปญฺจเนฺนตํ อุปาทานกฺขนฺธานํ อธิวจน’’นฺติ  (สํ. นิ. ๔.๒๓๘) วธกาติ วุตฺตา, ‘‘ภาโรติ โข, ภิกฺขเว, ปญฺจเนฺนตํ อุปาทานกฺขนฺธานํ อธิวจน’’นฺติ  (สํ. นิ. ๓.๒๒) ภาราติ, ‘‘อตีตมฺปาหํ อทฺธานํ เอวเมว รูเปน ขชฺชิํ, เสยฺยถาปิ เอตรหิ ปจฺจุปฺปเนฺนน รูเปน ขชฺชามิฯ อหเญฺจว โข ปน อนาคตํ รูปํ อภินเนฺทยฺยํ, อนาคตมฺปาหํ อทฺธานํ เอวเมว รูเปน ขเชฺชยฺยํ, เสยฺยถาปิ…เป.… ขชฺชามี’’ติอาทินา (สํ. นิ. ๓.๗๙)  ขาทกาติ, ‘‘โส อนิจฺจํ รูปํ ‘อนิจฺจํ รูป’นฺติ ยถาภูตํ นปฺปชานาตี’’ติอาทินา (สํ. นิ. ๓.๘๕)  อนิจฺจาทิกาติฯ ยทิปิ ‘‘อิธ ปน สเพฺพเปเต เอกชฺฌํ กตฺวา ขนฺธาติ อธิเปฺปตา’’ติ วุตฺตํ, พาหุเลฺลน ปน อุปาทานกฺขนฺธานํ ตทโนฺตคธานํ ทฎฺฐพฺพตา เวทิตพฺพาฯ วิปสฺสนาย ภูมิวิจาโร เหโสติฯ</p>


<p>  ติอาทีสุ รูปาทีนํ เอวํ เผณปิณฺฑาทิสทิสตา ทฎฺฐพฺพา, ยถา เผณปิโณฺฑ  นิสฺสาโร ปริทุพฺพโล อคยฺหุปโค; คหิโตปิ กิญฺจิ อตฺถํ น สาเธติ, ฉิทฺทาวฉิโทฺท อเนกสนฺธิสงฺฆฎิโต พหูนํ ปาณกานํ อาวาโส อนุปุพฺพูปจิโต สพฺพาวตฺถนิปาตี อวสฺสํเภที, เอวํ รูปมฺปิ นิจฺจสาราทิวิรหโต นิสฺสารํ เผคฺคุ วิย, สุขภญฺชนียโต ทุพฺพลํ, นิจฺจนฺติ วา ธุวนฺติ วา อหนฺติ วา มมนฺติ วา น คเหตพฺพํ, คหิตมฺปิ ตถา น โหติ, พหุฉิทฺทํ อสีติสตสนฺธิสงฺฆฎิตํ อเนกกิมิกุลาวาสํ กลลาทิวเสน อนุปุพฺพูปจิตํ กลลกาลโต ปฎฺฐาย สพฺพาสุปิ อวตฺถาสุ วินสฺสติ, อวสฺสเมว จ ภิชฺชติฯ  (สํ. นิ. อฎฺฐ. ๒.๓.๙๕; วิภ. อฎฺฐ. ๒๖ กมาทิวินิจฺฉยกถา) ปน ปริมทฺทนาสหนเมว อุปมูปเมยฺยสมฺพโนฺธ วุโตฺตฯ</p>


<p>ยถา ปุพฺพุโฬ นิสฺสาโร ปริทุพฺพโล อคยฺหุปโค, คหิโตปิ น กิญฺจิ อตฺถํ สาเธติ, น จิรฎฺฐิติโก, ตถา เวทนาปิฯ ยถา จ ปุพฺพุโฬ, อุทกตลํ, อุทกพินฺทุํ, อุทกชลฺลิกํ สงฺกฑฺฒิตฺวา ปุฎํ กตฺวา คหณวาตญฺจาติ จตฺตาริ การณานิ ปฎิจฺจ ชายติ, เอวํ เวทนาปิ วตฺถุํ, อารมฺมณํ, กิเลสชลฺลํ, ผสฺสสงฺฆฎฺฎนญฺจาติ จตฺตาริ การณานิ ปฎิจฺจ อุปฺปชฺชติฯ ยถา หิ อุทกตเล พินฺทุนิปาตชนิโต วาโต อุทกชลฺลิกสงฺขาตํ อุทกลสิกํ สงฺกฑฺฒิตฺวา ปุฎํ กตฺวา ปุพฺพุฬํ นาม กโรติ, เอวํ วตฺถุมฺหิ อารมฺมณาปาถคมนชนิโต ผโสฺส อนุปจฺฉินฺนํ กิเลสชลฺลํ สหการีปจฺจยภาเวน สงฺกฑฺฒิตฺวา เวทนํ นาม กโรติฯ อิทญฺจ กิเลเสหิ มูลการณภูเตหิ, อารมฺมณสฺสาทนภูเตหิ จ นิพฺพตฺตํ วฎฺฎคตํ เวทนํ สนฺธาย วุตฺตํฯ อุกฺกฎฺฐปริเจฺฉเทน วา จตฺตาโร ปจฺจยา วุตฺตา, อูเนหิปิ ปน อุปฺปชฺชเตวฯ อิธ มุหุตฺตรมณียตา อุปโมปเมยฺยสมฺพโนฺธ วุโตฺตฯ</p>


<p>ยถา ปน  อสารา อคยฺหุปคาฯ น หิ ตํ คเหตฺวา ปาตุํ วา นฺหายิตุํ วา ภาชนํ วา ปูเรตุํ สกฺกา, เอวํ สญฺญาปิ อสารา อคยฺหุปคาฯ ยถา จ มรีจิกา วิปฺผนฺทมานา สญฺชาตูมิเวคา วิย ขายนฺตี มหาชนํ วิปฺปลเมฺพติ, เอวํ สญฺญาปิ ‘‘นีลํ ปีตํ ทีฆํ รสฺส’’นฺติอาทินา อารมฺมเณ ปวตฺตมานา สภาวมเตฺต อฎฺฐตฺวา ‘‘สุภํ สุขํ นิจฺจ’’นฺติอาทิมิจฺฉาคาหสฺส การณภาเวน โลกํ วิปฺปลเมฺพติฯ</p>


<p>ยถา   อสาโร อคยฺหุปโคฯ น หิ ตํ คเหตฺวา โคปานสีอาทีนํ อตฺถาย อุปเนตุํ สกฺกา, อุปนีตมฺปิ ตถา น โหติ, พหุวฎฺฎิสโมธาโน จ โหติ, เอวํ สงฺขารกฺขโนฺธปิ  อสาโร อคยฺหุปโคฯ น หิ ตํ นิจฺจาทิวเสน คเหตุํ สกฺกา, คหิตมฺปิ ตถา น โหติ, พหุธมฺมสโมธาโน จฯ อญฺญเทว หิ ผสฺสสฺส ลกฺขณํ, อญฺญํ เจตนาทีนํ, เต ปน สเพฺพ สโมธาเนตฺวา สงฺขารกฺขโนฺธติ วุจฺจติฯ</p>


<p>ยถา จ  อสารา อคยฺหุปคาฯ น หิ ตํ คเหตฺวา กิญฺจิ อตฺถํ กิจฺจํ สาเธตุํ สกฺกา, อิตฺตรา ลหุปจฺจุปฎฺฐานา อมณิอาทิเมว มณิอาทิรูเปน ทเสฺสนฺตี มหาชนํ วเญฺจติ, เอวํ วิญฺญาณมฺปิ อสารํ อิตฺตรํ ลหุปจฺจุปฎฺฐานํ, เตเนว จิเตฺตน อาคจฺฉนฺตํ วิย, คจฺฉนฺตํ วิย, ฐิตํ วิย, นิสินฺนํ วิย จ กตฺวา คาหาเปติ, อญฺญเทว จิตฺตํ อาคมเน, อญฺญํ คมนาทีสูติฯ เอวํ วิญฺญาณํ มายาสทิสํฯ</p>


<p>ปญฺจปิ อุปาทานกฺขนฺธา อสุภาทิสภาวา เอว สํกิเลสาสุจิวตฺถุภาวาทิโตติ อสุภาทิโต ทฎฺฐพฺพา เอว, ตถาปิ กตฺถจิ โกจิ วิเสโส สุขคฺคหณีโย โหตีติ อาห ติอาทิฯ ตตฺถ จตฺตาโร สติปฎฺฐานา จตุวิปลฺลาสปฺปหานกราติ เตสํ โคจรภาเวน รูปกฺขนฺธาทีสุ อสุภาทิภาเวน ทฎฺฐพฺพตา วุตฺตาฯ</p>


<p>  ปริวิทิตสภาวตฺตาฯ วิปสฺสโกปิ เตสํ วิปตฺติยํ น ทุกฺขมาปชฺชติ, ขีณาสเวสุ ปน วตฺตพฺพเมว นตฺถิฯ เต หิ อายติมฺปิ ขเนฺธหิ น พาธียนฺตีติฯ</p>


<p>ติ ‘‘อาหารสมุทยา รูปสมุทโย’’ติ (สํ. นิ. ๓.๕๖,๕๗) วจนโต อชฺฌตฺติกรูเป ฉนฺทราคํ ปชหโนฺต ตสฺส สมุทยภูเต กพฬีการาหาเรปิ ฉนฺทราคํ ปชหตีติ อโตฺถฯ อยํ ฯ อชฺฌตฺติกรูปํ ปน ปริคฺคณฺหโนฺต ตสฺส ปจฺจยภูตํ กพฬีการาหารํ ปริคฺคณฺหาตีติ ฯ ตสฺส จ อุทยพฺพยานุปสฺสี โหตีติ  จ โยเชตพฺพาฯ เอวํ ปริญฺญตฺตเย สิชฺฌเนฺต อิเม วิปลฺลาสาทโย วิธมียนฺติ เอวาติ อาห ติอาทิฯ ตตฺถ กามราคภูตํ อภิชฺฌํ สนฺธายาห นฺติฯ อสุภานุปสฺสนาย หิ กามราคปฺปหานํ โหติ , กามราคมุเขน วา สพฺพโลภปฺปหานํ วทติฯ  น คณฺหติ น อุปฺปาเทติฯ</p>


<p>‘‘ผสฺสปจฺจยา  เวทนา’’ติ (ม. นิ. ๓.๑๒๖; สํ. นิ. ๒.๓๙; มหาว. ๑; อุทา. ๑; เนตฺติ. ๒๔) วุตฺตตฺตา ‘‘เวทนาย ฉนฺทราคํ ปชหโนฺต ตสฺสา ปจฺจยภูเต ผสฺสาหาเรปิ ฉนฺทราคํ ปชหตี’’ติอาทินา อาหารปริชานเน วุตฺตนเยน ผสฺสปริชานนํ โยเชตพฺพํฯ เวทนาย ทุกฺขโต ทสฺสเนน ตตฺถ ฯ สุขตฺถเมว ภวปตฺถนา โหตีติ เวทนาย ตณฺหํ ปชหโนฺต ฯ ตโต เอว  สพฺพเวทนํ ทุกฺขโต ปสฺสโนฺต อตฺตโน ปเรน อปุพฺพํ ทุกฺขํ อุปฺปาทิตํ, สุขํ วา วินาสิตํ น จิเนฺตติ, ตโต ‘‘อนตฺถํ เม อจรี’’ติอาทิ (ธ. ส. ๑๒๓๗; วิภ. ๙๐๙) อาฆาตวตฺถุปฺปหานโต ฯ ‘‘สุขพหุเล สุคติภเว สุทฺธี’’ติ อคฺคเหตฺวา โคสีลโควตาทีหิ สุทฺธิํ ปรามสโนฺต สุขปตฺถนาวเสเนว ปรามสตีติ เวทนาย ตณฺหํ ปชหโนฺตปิ ฯ</p>


<p>มโนสเญฺจตนา สงฺขารกฺขโนฺธ, สญฺญา ปน ตํสมฺปยุตฺตาติ สญฺญาสงฺขาเร อนตฺตโต ปสฺสโนฺต มโนสเญฺจตนาย ฉนฺทราคํ ปชหติ, ตญฺจ ปริคฺคณฺหาติ, ตีเรติ จาติ ติ วุตฺตํฯ สญฺญาสงฺขาเร อนตฺตาติ ปสฺสโนฺต อตฺตทิฎฺฐิมูลกตฺตา สพฺพทิฎฺฐีนํ อตฺตทิฎฺฐิํ วิย สพฺพทิฎฺฐิโยปิ วิธมตีติ ทเสฺสโนฺต ติ อาหฯ</p>


<p> อนิจฺจานุปสฺสนามุเขน ติโสฺสปิ อนุปสฺสนา อุสฺสุกฺกโนฺต ตีหิปิ ปริญฺญาหิ ฯ วิเสสโต ปเนตฺถ ฯ ตตฺถ นิจฺจคฺคาหพาหุลฺลโต อวิชฺชาย วิญฺญาเณ ฆนคหณํ โหตีติ ฆนวินิโพฺภคํ กตฺวา ตํ อนิจฺจโต ปสฺสโนฺต ฯ ตโต เอว อวิชฺชาโยเคน วิสํยุโตฺต ฯ โมหพเลเนว สีลพฺพตปรามสนํ โหตีติ ตํ ปชหโนฺต ฯ</p>

 โข อิทํ, ภิกฺขเว, วุจฺจติ จิตฺตํ อิติปิ, มโน อิติปิ, วิญฺญาณํ อิติปิ, ตตฺราสฺสุตวา ปุถุชฺชโน นาลํ นิพฺพินฺทิตุํ, นาลํ วิรชฺชิตุํ, นาลํ วิมุจฺจิตุํฯ ตํ กิสฺส เหตุ? ทีฆรตฺตํ เหตํ, ภิกฺขเว, อสฺสุตวโต ปุถุชฺชนสฺส อโชฺฌสิตํ มมายิตํ  ปรามฎฺฐํ ‘เอตํ มม, เอโสหมสฺมิ, เอโส เม อตฺตา’’’ติอาทิ (สํ. นิ. ๒.๖๒) –</p>


<p>วจนโต ยถา วิญฺญาณํ นิจฺจโต ปสฺสโนฺต ทิฎฺฐุปาทานํ อุปาทิยติ, เอวํ ตํ อนิจฺจโต ปสฺสโนฺต ติฯ</p>


<p> วุตฺตปฺปกาเรน วิปลฺลาสาทิสกลสํกิเลสวิธมนุปายภาวโต เอวํ วิปุลุทยํฯ ติ อุกฺขิตฺตาสิกวธกาทิวเสนฯ ติ ญาณทสฺสเนน ปจฺจกฺขโต ปเสฺสยฺยฯ</p>

</p>

</p>





