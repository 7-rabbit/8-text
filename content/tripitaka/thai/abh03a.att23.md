<h1>๘. อฎฺฐมวโคฺค</h1>
<h3>๑. ฉคติกถาวณฺณนา</h3>
<p> อิทานิ   ฉคติกถา นาม โหติฯ ตตฺถ อสุรกาเยน สทฺธิํ ฉคติโยติ เยสํ ลทฺธิ, เสยฺยถาปิ อนฺธกานเญฺจว อุตฺตราปถกานญฺจ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ สกวาที ‘‘ปญฺจ โข ปนิมา, สาริปุตฺต, คติโย’’ติ (ม. นิ. ๑.๑๕๓) โลมหํสนปริยาเย ปริจฺฉินฺนานํ คตีนํ วเสน โจเทตุํ ติอาทิมาหฯ อิตโร สุตฺตวิโรธภเยน ปฎิชานาติฯ กสฺมา ปน สกวาที ฉ คติโย น สมฺปฎิจฺฉติ, นนุ ‘‘จตูหาปาเยหิ จ วิปฺปมุโตฺต’’ติ เอตฺถ อสุรกาโยปิ คหิโตติฯ สจฺจํ คหิโต, น ปเนสา คติฯ กสฺมา? วิสุํ อภาวโตฯ อสุรกายสฺมิญฺหิ กาลกญฺจิกา อสุรา เปตคติยา สงฺคหิตา , เวปจิตฺติปริสา เทวคติยา, อสุรกาโยติ วิสุํ เอกา คติ นาม นตฺถิฯ</p>


<p>อิทานิ เอตเมว อตฺถํ ทเสฺสตุํ ติอาทิ อารทฺธํฯ ตตฺถ ติ สทิสรูปสณฺฐานา พีภจฺฉา วิรูปา ทุทฺทสฺสิกาฯ ติ สทิสเมถุนสมาจาราฯ ติ สทิสเขฬสิงฺฆาณิกปุพฺพโลหิตาทิอาหาราฯ ติ สทิสอายุปริเจฺฉทาฯ นฺติ กญฺญาคหณเญฺจว กญฺญาทานญฺจฯ สุกฺกปเกฺข ติ สทิสรูปสณฺฐานา อภิรูปา ปาสาทิกา ทสฺสนียา ปภาสมฺปนฺนาฯ ติ สทิสปญฺจกอามคุณโภคาฯ ติ สทิสสุธาโภชนาทิอาหาราฯ เสสํ วุตฺตนยเมวฯ ติ อิทํ อสุรกายเสฺสว สาธกํฯ ตสฺส ปน วิสุํ คติปริเจฺฉทาภาเวน น คติสาธกนฺติฯ</p>

</p>


<h3>๒. อนฺตราภวกถาวณฺณนา</h3>
<p> อิทานิ   อนฺตราภวกถา นาม โหติฯ ตตฺถ เยสํ ‘‘อนฺตรา ปรินิพฺพายี’’ติ สุตฺตปทํ อโยนิโส คเหตฺวา ‘‘อนฺตราภโว นาม อตฺถิ, ยตฺถ สโตฺต ทิพฺพจกฺขุโก วิย อทิพฺพจกฺขุโก, อิทฺธิมา วิย อนิทฺธิมา มาตาปิติสมาคมเญฺจว อุตุสมยญฺจ โอโลกยมาโน สตฺตาหํ วา อติเรกสตฺตาหํ วา ติฎฺฐตี’’ติ ลทฺธิ, เสยฺยถาปิ ปุพฺพเสลิยานเญฺจว สมฺมิติยานญฺจ; เต สนฺธาย ติ ปุจฺฉา สกวาทิสฺส, ลทฺธิยํ ฐตฺวา ปฎิญฺญา อิตรสฺสฯ อถ นํ เย จ ภควตา ตโย ภวา วุตฺตา, เตสํ วเสน โจเทตุํ ติอาทิมาหฯ ตตฺรายํ อธิปฺปาโย – ยทิ เต อนฺตราภโว นาม โกจิ ภโว อตฺถิ, เตน กามภวาทีนํเยว อญฺญตเรน ภวิตพฺพํ ปญฺจโวการภวาทินา วิย, เตน ตํ ปุจฺฉามิ – ‘‘กิํ เต อยํ อนฺตราภโว นาม กามภโว, อุทาหุ รูปภโว อรูปภโว วา’’ติ? อิตโร ตถา อนิจฺฉโนฺต สพฺพํ ปฎิกฺขิปติฯ ติอาทิ ยทิ อนฺตราภโว นาม อตฺถิ, อิเมสํ ภวานํ อนฺตรา ทฺวินฺนํ สีมานํ สีมนฺตริกา  วิย ภเวยฺยาติ โจเทตุํ อารทฺธํฯ ปรวาที ปน ตถา อนิจฺฉโนฺต สพฺพปเญฺห ปฎิกฺขิปติ เกวลํ ลทฺธิยา, น สหธเมฺมนฯ เตเนว นํ สกวาที ‘โน วต เร’ติ ปฎิเสเธติฯ</p>


<p> ติอาทีนิปิ ยถาปริจฺฉินฺนโยนิอาทีสุ โส สโมธานํ น คจฺฉติ, อถ เตน ตโต ตโต อติเรเกน ภวิตพฺพนฺติ โจเทตุํ วุตฺตานิฯ นฺติ ยทิ โสปิ เอโก ภโว, ยถา กามภวูปคาทีนิ กมฺมานิ อตฺถีติ สตฺถารา วิภชิตฺวา ทสฺสิตานิ, เอวํ ตทุปเคนาปิ กเมฺมน ภวิตพฺพนฺติ โจทนตฺถํ วุตฺตํฯ ยสฺมา ปน ปรสมเย อนฺตราภวูปคํ นาม ปาฎิเยกฺกํ กมฺมํ นตฺถิ, ยํ ยํ ภวํ อุปปชฺชิสฺสติ, ตทุปเคเนว กเมฺมน อนฺตราภเว นิพฺพตฺตตีติ เตสํ ลทฺธิ, ตสฺมา ‘นเหว’นฺติ ปฎิกฺขิตฺตํฯ ติ ปุโฎฺฐปิ กามภวูปคาเยว นาม เตติ ลทฺธิยา ปฎิกฺขิปติฯ ติอาทีนิ ปุโฎฺฐปิ ตตฺถ ชาติชรามรณานิ เจว จุติปฎิสนฺธิปรมฺปรญฺจ  อนิจฺฉโนฺต ปฎิกฺขิปติฯ รูปาทิวเสน ปุโฎฺฐปิ ยสฺมา อนฺตราภวสตฺตสฺส อนิทสฺสนํ รูปํ, เวทนาทโยปิ อเญฺญสํ วิย น โอฬาริกาติ ตสฺส ลทฺธิ, ตสฺมา ปฎิกฺขิปติฯ อิมินาว การเณน ปญฺจโวการภวภาเวปิ ปฎิเกฺขโป เวทิตโพฺพฯ</p>


<p> อิทานิ  ติอาทิ ภวสํสนฺทนํ นาม โหติฯ ตตฺรายํ อธิปฺปาโย – ยทิ เต อนฺตราภโว นาม โกจิ ภโว ภเวยฺย, ยถา กามภวาทีสุ ภวคติอาทิเภโท ลพฺภติ, ตถา ตตฺราปิ ลเพฺภถฯ ยถา วา ตตฺถ น ลพฺภติ, ตถา อิเมสุปิ น ลเพฺภถฯ สมานสฺมิญฺหิ ภวภาเว เอเตเสฺวเวส วิภาโค อตฺถิ, น อิตรสฺมินฺติ โก เอตฺถ วิเสสเหตูติฯ อิตโร ปุน ลทฺธิมตฺตวเสน ตํ ตํ ปฎิชานาติ เจว ปฎิกฺขิปติ จฯ</p>


<p> ติ ปุโฎฺฐ ยสฺมา นิรยูปคอสญฺญสตฺตูปคอรูปูปคานํ อนฺตราภวํ น อิจฺฉติ, ตสฺมา ปฎิกฺขิปติฯ เตเนว การเณน ปฎิโลเม ปฎิชานาติฯ ติอาทิ เยสํ โส อนฺตราภวํ น อิจฺฉติ, เต ตาว วิภชิตฺวา  ทเสฺสตุํ วุตฺตํฯ ตํ สพฺพํ ปาฬิอนุสาเรเนว เวทิตพฺพํ สทฺธิํ สุตฺตสาธเนนาติฯ</p>

</p>


<h3>๓. กามคุณกถาวณฺณนา</h3>
<p> อิทานิ กามคุณกถา นาม โหติฯ ตตฺถ สกสมเย ตาว ติ วตฺถุกามาปิ วุจฺจนฺติ – กิเลสกามาปิ กามภโวปิฯ เอเตสุ หิ วตฺถุกามา กมนียเฎฺฐน กามา, สภาวนิสฺสตฺตสุญฺญตเฎฺฐน ธาตูติ กามธาตุฯ กิเลสกามา กมนียเฎฺฐน เจว กมนเฎฺฐน จ กามา, ยถาวุเตฺตเนวเตฺถน ธาตูติ กามธาตุฯ กามภโว กมนียเฎฺฐน  กมนเฎฺฐน วตฺถุกามปวตฺติเทสเฎฺฐนาติ ตีหิ การเณหิ กาโม, ยถาวุเตฺตเนวเตฺถน ธาตูติ กามธาตุฯ ปรสมเย ปน – ‘‘ปญฺจิเม, ภิกฺขเว, กามคุณา’’ติ วจนมตฺตํ นิสฺสาย ปเญฺจว กามคุณา กามธาตูติ คหิตํฯ ตสฺมา เยสํ อยํ ลทฺธิ, เสยฺยถาปิ เอตรหิ ปุพฺพเสลิยานํ; เต สนฺธาย กามธาตุนานตฺตํ โพเธตุํ ติ ปุจฺฉา สกวาทิสฺส, ลทฺธิวเสน ปฎิญฺญา อิตรสฺสฯ ติอาทิ กิเลสกามทสฺสนตฺถํ วุตฺตํฯ ตตฺถ ติ กามคุณปฎิสํยุโตฺต, กามคุณารมฺมโณติ อโตฺถฯ ติ อิเมสุ ตปฺปฎิสํยุตฺตฉนฺทาทีสุ สติ  ปเญฺจว กามคุณา กามธาตูติ น วตฺตพฺพํฯ เอเตปิ หิ ฉนฺทาทโย กมนียเฎฺฐน กามา จ ธาตุ จาติปิ กามธาตุฯ กมนเฎฺฐน กามสงฺขาตา ธาตูติปิ กามธาตูติ อโตฺถฯ</p>


<p>นฺติอาทิ วตฺถุกามทสฺสนตฺถํ วุตฺตํฯ ตตฺถ ปรวาที ฉนฺนมฺปิ อายตนานํ วตฺถุกามภาเวน นกามธาตุภาวํ ปฎิกฺขิปิตฺวา ปุน มโนติ ปุโฎฺฐ มหคฺคตโลกุตฺตรํ สนฺธาย นกามธาตุภาวํ ปฎิชานาติฯ ยสฺมา ปน สโพฺพปิ เตภูมกมโน กามธาตุเยว, ตสฺมา นํ สกวาที สุเตฺตน นิคฺคณฺหาติฯ</p>


<p>   ติอาทิ ภวสฺส กามธาตุภาวทสฺสนตฺถํ วุตฺตํฯ ยสฺมา ปน กามคุณมเตฺต ภโวติ โวหาโร นตฺถิ, ตสฺมา ปรวาที นเหวาติ ปฎิกฺขิปติฯ นฺติอาทิ สพฺพํ กามคุณมตฺตสฺส นกามธาตุภาวทสฺสนตฺถํ วุตฺตํฯ กามธาตุสงฺขาตกามภวูปคเมว หิ กมฺมํ อตฺถิ, กามภวูปคา เอว จ สตฺตา โหนฺติฯ ตตฺถ ชายนฺติ ชิยนฺติ มิยนฺติ จวนฺติ อุปปชฺชนฺติ, น กามคุเณสูติ อิมินา อุปาเยน สพฺพตฺถ อโตฺถ เวทิตโพฺพติฯ</p>

</p>


<h3>๔. กามกถาวณฺณนา</h3>
<p> อิทานิ  กามกถา นาม โหติฯ ตตฺถ เยสํ ‘‘ปญฺจิเม, ภิกฺขเว, กามคุณา’’ติ วจนมตฺตํ นิสฺสาย รูปายตนาทีนิ ปเญฺจวายตนานิ กามาติ ลทฺธิ, เสยฺยถาปิ ปุพฺพเสลิยานํ; เตสํ กิเลสกามเสฺสว นิปฺปริยาเยน กามภาวํ ทเสฺสตุํ ติ ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ อุตฺตานตฺถเมวาติฯ</p>

</p>


<h3>๕. รูปธาตุกถาวณฺณนา</h3>
<p> อิทานิ  รูปธาตุกถา นาม โหติฯ ตตฺถ ‘‘รูปิโน ธมฺมา รูปธาตุ นามา’’ติ เยสํ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ สกวาที ยสฺมา รูปธาตุ นาม รูปภโว, น รูปมตฺตเมว, ตสฺมา เตนเตฺถน โจเทตุํ ติอาทิมาหฯ ตํ สพฺพํ กามคุณกถายํ วุตฺตนเยเนว เวทิตพฺพํฯ ติ ปุโฎฺฐ ภูมิปริเจฺฉเทน วิโรธํ ปสฺสมาโน ปฎิกฺขิปติฯ ปุน ทฬฺหํ กตฺวา ปุโฎฺฐ อตฺตโน ลทฺธิวเสน ปฎิชานาติฯ เอวํ สเนฺต ปน ทฺวีหิ ภเวหิ สมนฺนาคตตา อาปชฺชติ, เตน ตํ สกวาที ติ อาทิมาหฯ อิตโร เอกสฺส ทฺวีหิ สมนฺนาคตาภาวโต ปฎิกฺขิปตีติฯ</p>

</p>


<h3>๖. อรูปธาตุกถาวณฺณนา</h3>
<p> อรูปธาตุกถายปิ  อิมินาวุปาเยน อโตฺถ เวทิตโพฺพฯ อรูปธเมฺมสุ ปน เวทนากฺขนฺธเมว คเหตฺวา เวทนา  ภโวติอาทินา นเยเนตฺถ เทสนา กตาฯ ตตฺถ กิํ เต อรูปิโน ธมฺมาติ สงฺขํ คตา เวทนาทีสุ อญฺญตรา โหตีติ เอวมโตฺถ ทฎฺฐโพฺพฯ เสสํ เหฎฺฐา วุตฺตนเยเนว เวทิตพฺพนฺติฯ</p>

</p>


<h3>๗. รูปธาตุยา อายตนกถาวณฺณนา</h3>
<p> อิทานิ รูปธาตุยา อายตนกถา นาม โหติฯ ตตฺถ เยสํ ‘‘รูปี มโนมโย สพฺพงฺคปจฺจงฺคี อหีนินฺทฺริโย’’ติ (ที. นิ. ๑.๘๗) สุตฺตํ นิสฺสาย พฺรหฺมกายิกานํ ฆานาทินิมิตฺตานิปิ อายตนาเนวาติ กเปฺปตฺวา สฬายตนิโก เตสํ อตฺตภาโวติ ลทฺธิ, เสยฺยถาปิ  อนฺธกานเญฺจว สมฺมิติยานญฺจ; เต สนฺธาย ติ ปุจฺฉา สกวาทิสฺส, ลทฺธิวเสน ปฎิญฺญา อิตรสฺสฯ อถ นํ ยํ ตตฺถ อายตนํ นตฺถิ, ตสฺส วเสน โจเทตุํ นฺติอาทิ อารทฺธํฯ ตโต ปรวาที ยํ ตตฺถ อชฺฌตฺติกานํ ติณฺณํ อายตนานํ ฆานาทิกํ สณฺฐานนิมิตฺตํ ตเทว อายตนนฺติ ลทฺธิยา ปฎิชานาติฯ พาหิรานํ คนฺธายตนาทีนํ วเสน ปุโฎฺฐ ฆานปฺปสาทาทโย ตตฺถ น อิจฺฉติ, ตสฺมา เตสํ โคจรํ ปฎิเสเธโนฺต ปฎิกฺขิปติฯ ปฎิโลมปญฺหสํสนฺทนปเญฺหสุปิ อิมินาวุปาเยน อโตฺถ เวทิตโพฺพฯ</p>


<p> อตฺถิ ตตฺถ ฆานายตนํ อตฺถิ คนฺธายตนํ เตน ฆาเนน ตํ คนฺธํ ฆายตีติ ตสฺมิํเยว ปรสมเย เอกเจฺจ อาจริเย สนฺธาย วุตฺตํฯ เต กิร ตตฺถ ฉ อชฺฌตฺติกานิ อายตนานิ ปริปุณฺณานิ อิจฺฉนฺติ, อายตเนน จ นาม สกิจฺจเกน ภวิตพฺพนฺติ เตหิ ฆานาทีหิ เต คนฺธาทโย ฆายนฺติ สายนฺติ ผุสนฺตีติปิ อิจฺฉนฺติฯ ตํ ลทฺธิํ สนฺธาย ปรวาที อามนฺตาติ ปฎิชานาติฯ</p>


<p>   ติอาทีนิ ปน ปุโฎฺฐ อตฺถิภาวํ สาเธตุํ อสโกฺกโนฺต ปฎิกฺขิปติฯ   นฺติอาทิ สณฺฐานมตฺตเสฺสว สาธกํ, น อายตนสฺส, ตสฺมา อุทาหฎมฺปิ อนุทาหฎสทิสเมวาติฯ</p>

</p>


<h3>๘. อรูเป รูปกถาวณฺณนา</h3>
<p> อิทานิ อรูเป รูปกถา นาม โหติฯ ตตฺถ เยสํ ‘‘วิญฺญาณปจฺจยา นามรูป’’นฺติ วจนโต อารุปฺปภเวปิ โอฬาริกรูปา นิสฺสฎํ สุขุมรูปํ อตฺถีติ ลทฺธิ, เสยฺยถาปิ อนฺธกานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ อุตฺตานตฺถเมวาติฯ</p>

</p>


<h3>๙. รูปํ กมฺมนฺติกถาวณฺณนา</h3>
<p> อิทานิ  รูปํ กมฺมนฺติกถา นาม โหติฯ ตตฺถ เยสํ กายวจีวิญฺญตฺติสงฺขาตํ รูปเมว กายกมฺมํ วจีกมฺมํ นาม, ตญฺจ กุสลสมุฎฺฐานํ กุสลํ, อกุสลสมุฎฺฐานํ อกุสลนฺติ ลทฺธิ, เสยฺยถาปิ มหิสาสกานเญฺจว สมฺมิติยานญฺจ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ อถ นํ สเจ ตํ กุสลํ, ยฺวายํ สารมฺมณาทิเภโท กุสลสฺส ลพฺภติ, อตฺถิ เต โส ตสฺสาติ โจเทตุํ นฺติอาทิ อารทฺธํฯ ตตฺถ ติ เจตนาเยเวตํ เววจนํฯ กุสลเจตนาเยว หิ ปกปฺปยมานา ปตฺถนาติฯ ปกปฺปนวเสน ฐิตตฺตา ปณิธีติ จ วุจฺจติฯ ปรโต ปน ติอาทีสุ เวทนาทีนเญฺญว เจตฺถ ปตฺถนา ปณิธีติ ลพฺภติ, น เจตนายฯ กสฺมา? ทฺวินฺนํ เจตนานํ เอกโต อภาวา, โสตปติตตฺตา ปน เอวํ ตนฺติ คตาติ เวทิตพฺพาฯ นฺติอาทิ  ปุริมวาเร ‘‘สพฺพนฺตํ กุสล’’นฺติ สํขิตฺตสฺส ปเภททสฺสนตฺถํ วุตฺตํ ฯ เสสา สํสนฺทนนยา, วจีกมฺมกถา ‘‘อกุสเลน จิเตฺตน สมุฎฺฐิต’’นฺติอาทิวิธานญฺจ สพฺพํ ปาฬิอนุสาเรเนว เวทิตพฺพํฯ ติ ปเนตฺถ สุกฺกํ อธิเปฺปตํฯ สุตฺตสาธนํ อุตฺตานตฺถเมวฯ</p>

</p>


<h3>๑๐. ชีวิตินฺทฺริยกถาวณฺณนา</h3>
<p> อิทานิ ชีวิตินฺทฺริยกถา นาม โหติฯ ตตฺถ เยสํ ชีวิตินฺทฺริยํ นาม จิตฺตวิปฺปยุโตฺต อรูปธโมฺม, ตสฺมา รูปชีวิตินฺทฺริยํ นตฺถีติ ลทฺธิ, เสยฺยถาปิ ปุพฺพเสลิยานเญฺจว สมฺมิติยานญฺจ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ ปเญฺห อุปาทินฺนรูปานมฺปิ ติณกฎฺฐาทีนมฺปิ สนฺตานวเสน ปวตฺติเมว อายุ ฐิติ ยปนา ยาปนา อิริยนา วตฺตนา ปาลนาติ อิจฺฉติ, ตสฺมา ปฎิกฺขิปติฯ ติ ปเญฺหปิ อิมินา การเณน ปฎิชานาติฯ นฺติ ปเญฺห  อรูปธมฺมานํ จิตฺตวิปฺปยุตฺตํ ชีวิตินฺทฺริยสนฺตานํ นาม อตฺถีติ อิจฺฉติ, ตสฺมา ปฎิชานาติฯ</p>


<p> นฺติ ปเญฺห สตฺตสนฺตาเน รูปิโน วา โหนฺตุ อรูปิโน วา, สเพฺพสํ จิตฺตวิปฺปยุตฺตํ อรูปชีวิตินฺทฺริยเมว อิจฺฉติ, ตสฺมา ปฎิชานาติฯ</p>


<p> นิโรธสมาปนฺนปเญฺหสุปิ จิตฺตวิปฺปยุตฺตํ อรูปชีวิตเมว สนฺธาย ปฎิกฺขิปติ จ ปฎิชานาติ จฯ สกวาที ปน ตํ อสมฺปฎิจฺฉโนฺต ยํ อรูปปวเตฺต อสติ อตฺถิ, รูเปน เตน ภวิตพฺพนฺติ โจเทตุํ ติอาทิมาหฯ สงฺขารกฺขนฺธปเญฺห ผสฺสาทิสงฺขารกฺขนฺธํ สนฺธาย ปฎิกฺขิปติ, กายกมฺมาทิสงฺขารกฺขนฺธํ สนฺธาย ปฎิชานาติฯ กายวิญฺญตฺติ  วจีวิญฺญตฺติ สมฺมาวาจา สมฺมากมฺมโนฺต ชีวิตินฺทฺริยนฺติ เอวมาทโยปิ ธมฺมา สงฺขารกฺขนฺธปริยาปนฺนาติสฺส ลทฺธิฯ สกวาที ปน ตํ อสมฺปฎิจฺฉโนฺต ยทิ นิรุเทฺธปิ อรูปปวเตฺต สงฺขารกฺขโนฺธ อตฺถิ, จตุนฺนมฺปิ ขนฺธานํ อตฺถิตา โหตูติ โจเทตุํ ติ อาทิมาหฯ อิตโร อโนฺตสมาปตฺติํ สนฺธาย ปฎิกฺขิปติ, สมาปชฺชนฺตสฺส จ วุฎฺฐหนฺตสฺส จ ปุพฺพาปรภาคํ สนฺธาย ปฎิชานาติฯ</p>


<p> อสญฺญสตฺตวาเรปิ  เอเสว นโยฯ ตสฺส หิ ลทฺธิยา อสญฺญสตฺตานํ ปฎิสนฺธิกาเล จิตฺตํ อุปฺปชฺชิตฺวา นิรุชฺฌติ, เตน สห จิตฺตวิปฺปยุตฺตอรูปชีวิตินฺทฺริยํ อุปฺปชฺชิตฺวา ยาวตายุกํ ปวตฺตติฯ ตสฺมา เตสํ ชีวิตินฺทฺริยํ นตฺถีติ ปุโฎฺฐ ปฎิกฺขิปติ, อตฺถีติ ปุโฎฺฐ ปฎิชานาติฯ เวทนากฺขนฺธาทโยปิ เตสํ ปวตฺติวเสน ปฎิกฺขิปติ, จุติปฎิสนฺธิวเสน ปฎิชานาติฯ สกวาที ปน ตํ อนิจฺฉโนฺต ‘‘สเจ ตตฺถ เอกกฺขเณปิ เวทนาทโย อตฺถิ, ปญฺจโวการภวตฺตํ ปาปุณาตี’’ติ โจเทตุํ ติ อาหฯ อิตโร สุตฺตวิโรธภยา ปฎิกฺขิปติฯ</p>


<p> ติ ปเญฺห สมฺปยุตฺตํ ภิชฺชติ, วิปฺปยุตฺตํ ติฎฺฐตีติ ตสฺส ลทฺธิ, ตสฺมา ปฎิชานาติฯ ติ ปุจฺฉา ปรวาทิสฺส, ปฎิญฺญา สกวาทิสฺสฯ รูปารูปวเสน หิ เทฺว ชีวิตินฺทฺริยานิ, เตหิเยว สโตฺต ชีวติ, เตสํ ภเงฺคน มรตีติ วุจฺจติฯ จุติกฺขณสฺมิญฺหิ เทฺวปิ ชีวิตานิ สเหว ภิชฺชนฺติฯ</p>

</p>


<h3>๑๑. กมฺมเหตุกถาวณฺณนา</h3>
<p> อิทานิ  กมฺมเหตุกถา นาม โหติฯ ตตฺถ เยน อรหตา ปุริมภเว อรหา อพฺภาจิกฺขิตปุโพฺพ, โส ตสฺส กมฺมสฺส เหตุ อรหตฺตา ปริหายตีติ เยสํ ลทฺธิ, เสยฺยถาปิ ปุพฺพเสลิยานเญฺจว สมฺมิติยานญฺจ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ เสสํ ปริหานิกถายํ วุตฺตนยเมว ฯ</p>


<p>ติ อิทํ ยสฺส กมฺมสฺส เหตุ ปริหายติ, ตํ สมฺปฎิจฺฉาเปตุํ วทติฯ อถ นํ สกวาที ตํ ปกฺขํ ปฎิชานาเปตฺวา ‘‘ยทิ เอวํ เยหิ อรหโนฺต น อพฺภาจิกฺขิตปุพฺพา, เต สเพฺพ อรหตฺตํ ปาปุเณยฺยุ’’นฺติ โจเทตุํ ติอาทิมาหฯ อิตโร ตสฺส กมฺมสฺส อรหตฺตํ สมฺปาปุณเน นิยามํ อปสฺสโนฺต ปฎิกฺขิปติฯ</p>

</p>

</p>





