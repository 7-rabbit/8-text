<h1>๔. อนมตคฺคสํยุตฺตํ</h1>
<h2>๑. ปฐมวโคฺค</h2>
<h3>๑. ติณกฎฺฐสุตฺตวณฺณนา</h3>
<p> อนมตคฺคสํยุตฺตสฺส    ปฐเม ติ อนุ อมตโคฺค, วสฺสสตํ วสฺสสหสฺสํ ญาเณน อนุคนฺตฺวาปิ อมตโคฺค อวิทิตโคฺค, นาสฺส สกฺกา อิโต วา เอโตฺต วา อคฺคํ ชานิตุํ, อปริจฺฉินฺนปุพฺพาปรโกฎิโกติ อโตฺถฯ ติ ขนฺธาทีนํ อวิจฺฉินฺนปฺปวตฺตา ปฎิปาฎิฯ ติ ปุริมมริยาทา น ทิสฺสติฯ ยทเคฺคน จสฺส ปุริมา โกฎิ น ปญฺญายติ, ปจฺฉิมาปิ ตทเคฺคเนว น ปญฺญายติ, เวมเชฺฌเยว ปน สตฺตา สํสรนฺติฯ ติ อิทํ อุปมาย ขุทฺทกตฺตา วุตฺตํฯ พาหิรสมยสฺมิญฺหิ อโตฺถ ปริโตฺต โหติ, อุปมา มหตีฯ ‘‘หตฺถี วิย อยํ โคโณ, โคโณ วิย สูกโร, สมุโทฺท วิย ตฬาก’’นฺติ หิ วุเตฺต น เตสํ ตาทิสํ ปมาณํ โหติฯ พุทฺธสมเย ปน อุปมา ปริตฺตา, อโตฺถ มหาฯ ปาฬิยญฺหิ เอโก ชมฺพุทีโป คหิโต, เอวรูปานํ ปน ชมฺพุทีปานํ สเตปิ สหเสฺสปิ สตสหเสฺสปิ ติณาทีนิ เตน อุปกฺกเมน ปริยาทานํ คเจฺฉยฺยุํ, น เตฺวว ปุริสสฺส มาตุ มาตโรติฯ นฺติ ตุเมฺหหิ ทุกฺขํ อนุภูตํฯ นฺติ ตเสฺสว เววจนํฯ นฺติ ญาติพฺยสนาทิอเนกวิธํฯ ติ สุสานํ, ปถวีเยว วาฯ สา หิ ปุนปฺปุนํ มรเนฺตหิ สรีรนิเกฺขเปน วฑฺฒิตาฯ ติ ยุตฺตเมวฯ ปฐมํฯ</p>


<h3>๒. ปถวีสุตฺตวณฺณนา</h3>
<p> ทุติเย นฺติ จกฺกวาฬปริยนฺตํ มหาปถวิํฯ ติ ตํ ปถวิํ ภินฺทิตฺวา วุตฺตปฺปมาณํ คุฬิกํ กริตฺวา เอกมนฺตํ ฐเปยฺยฯ ทุติยํฯ</p>


<h3>๓. อสฺสุสุตฺตวณฺณนา</h3>
<p> ตติเย    นฺติ สสทฺทํ รุทมานานํฯ นฺติ สนฺทิตํ ปวตฺตํฯ ติ สิเนรุรสฺมีหิ ปริจฺฉิเนฺนสุ จตูสุ มหาสมุเทฺทสุฯ สิเนรุสฺส หิ ปาจีนปสฺสํ รชตมยํ, ทกฺขิณปสฺสํ มณิมยํ, ปจฺฉิมปสฺสํ ผลิกมยํ, อุตฺตรปสฺสํ สุวณฺณมยํฯ ปุพฺพทกฺขิณปเสฺสหิ นิกฺขนฺตา รชตมณิรสฺมิโย เอกโต หุตฺวา มหาสมุทฺทปิเฎฺฐน คนฺตฺวา จกฺกวาฬปพฺพตํ อาหจฺจ ติฎฺฐนฺติ, ทกฺขิณปจฺฉิมปเสฺสหิ นิกฺขนฺตา มณิผลิกรสฺมิโย, ปจฺฉิมุตฺตรปเสฺสหิ นิกฺขนฺตา ผลิกสุวณฺณรสฺมิโย, อุตฺตรปาจีนปเสฺสหิ นิกฺขนฺตา สุวณฺณรชตรสฺมิโย เอกโต หุตฺวา มหาสมุทฺทปิเฎฺฐน คนฺตฺวา จกฺกวาฬปพฺพตํ อาหจฺจ ติฎฺฐนฺติฯ ตาสํ รสฺมีนํ อนฺตเรสุ จตฺตาโร มหาสมุทฺทา โหนฺติฯ เต สนฺธาย วุตฺตํ ‘‘จตูสุ มหาสมุเทฺทสู’’ติฯ นฺติอาทีสุ นฺติ วิอสนํ, วินาโสติ อโตฺถฯ ญาตีนํ พฺยสนํ  โภคานํ พฺยสนํ ฯ โรโค ปน สยเมว อาโรคฺยํ วิยสติ วินาเสตีติ พฺยสนํ, โรโคว พฺยสนํ ฯ ตติยํฯ</p>


<h3>๔. ขีรสุตฺตวณฺณนา</h3>
<p> จตุเตฺถ นฺติ เอกนามิกาย มนุสฺสมาตุ ขีรํฯ อิเมสญฺหิ สตฺตานํ คณฺฑุปฺปาทกิปิลฺลิกาทีสุ วา มจฺฉกจฺฉปาทีสุ วา ปกฺขิชาเตสุ วา นิพฺพตฺตกาเล มาตุขีรเมว นตฺถิ, อชปสุมหิํสาทีสุ นิพฺพตฺตกาเล ขีรํ อตฺถิ, ตถา มนุเสฺสสุฯ ตตฺถ อชาทิกาเล จ มนุเสฺสสุ จาปิ ‘‘เทวี สุมนา ติสฺสา’’ติ เอวํ นานานามิกานํ กุจฺฉิยํ นิพฺพตฺตกาเล อคฺคเหตฺวา ติสฺสาติ เอกนามิกาย เอว มาตุ กุจฺฉิยํ นิพฺพตฺตกาเล ปีตํ ถญฺญํ จตูสุ มหาสมุเทฺทสุ อุทกโต พหุตรนฺติ เวทิตพฺพํฯ จตุตฺถํฯ</p>


<h3>๕. ปพฺพตสุตฺตวณฺณนา</h3>
<p> ปญฺจเม ติ โส กิร ภิกฺขุ จิเนฺตสิ – ‘‘สตฺถา อนมตคฺคสฺส สํสารสฺส ทีฆตมตฺตา ‘น สุกรํ น สุกร’นฺติ กเถติเยว , กถํ นจฺฉินฺทติ , สกฺกา นุ โข อุปมํ การาเปตุ’’นฺติฯ ตสฺมา เอวมาหฯ ติ ตโย กปฺปาสํสู เอกโต คเหตฺวา  กนฺติตสุตฺตมเยน อติสุขุมวเตฺถนฯ เตน ปน ปริมเฎฺฐ กิตฺตกํ ขีเยยฺยาติฯ สาสปมตฺตํฯ ปญฺจมํฯ</p>


<h3>๖. สาสปสุตฺตวณฺณนา</h3>
<p> ฉเฎฺฐ นฺติ อายเสน ปากาเรน ปริกฺขิตฺตํ นครํ, น ปน อโนฺต อายเสหิ เอกภูมิกาทิปาสาเทหิ อากิณฺณนฺติ ทฎฺฐพฺพํฯ ฉฎฺฐํฯ</p>


<h3>๗. สาวกสุตฺตวณฺณนา</h3>
<p> สตฺตเม นฺติ เอเกน กปฺปสตสหเสฺส อนุสฺสริเต อปโร ตสฺส ฐิตฎฺฐานโต อญฺญํ สตสหสฺสํ, อโญฺญปิ อญฺญนฺติ เอวํ จตฺตาโรปิ จตฺตาริสตสหสฺสานิ อนุสฺสเรยฺยุํฯ สตฺตมํฯ</p>


<h3>๘-๙. คงฺคาสุตฺตาทิวณฺณนา</h3>
<p> อฎฺฐเม ติ ยา เอตสฺมิํ อายามโต ปญฺจโยชนสติเก อนฺตเร วาลิกาฯ นวเม วตฺตพฺพํ นตฺถิฯ อฎฺฐมนวมานิฯ</p>


<h3>๑๐. ปุคฺคลสุตฺตวณฺณนา</h3>
<p> ทสเม ติอาทีนิ ตีณิปิ ราสิเววจนาเนวฯ อิเมสํ ปน สตฺตานํ สอฎฺฐิกาลโต อนฎฺฐิกาโลว พหุตโรฯ คณฺฑุปฺปาทกาทิปาณภูตานญฺหิ เอเตสํ อฎฺฐิเมว นตฺถิ, มจฺฉกจฺฉปาทิภูตานํ ปน อฎฺฐิเมว พหุตรํ, ตสฺมา อนฎฺฐิกาลญฺจ พหุอฎฺฐิกาลญฺจ อคฺคเหตฺวา สมฎฺฐิกาโลว คเหตโพฺพฯ   ติ คิชฺฌกูฎสฺส อุตฺตรปเสฺส ฐิโตฯ ติ มคธรฎฺฐสฺส คิริพฺพเช, คิริปริเกฺขเป ฐิโตติ อโตฺถฯ เสสํ สพฺพตฺถ อุตฺตานเมวาติฯ ทสมํฯ</p>

</p>


<h2>๒. ทุติยวโคฺค</h2>
<h3>๑. ทุคฺคตสุตฺตวณฺณนา</h3>
<p> ทุติยวคฺคสฺส   ปฐเม นฺติ ทลิทฺทํ กปณํฯ นฺติ ทุสฺสณฺฐาเนหิ หตฺถปาเทหิ อุเปตํฯ ปฐมํฯ</p>


<h3>๒. สุขิตสุตฺตวณฺณนา</h3>
<p> ทุติเย นฺติ สุขสมปฺปิตํ มหทฺธนํ มหาโภคํฯ นฺติ อลงฺกตปฎิยตฺตํ หตฺถิกฺขนฺธคตํ มหาปริวารํฯ ทุติยํฯ</p>


<h3>๓. ติํสมตฺตสุตฺตวณฺณนา</h3>
<p> ตติเย ติ ปาเวยฺยเทสวาสิโนฯ ติอาทีสุ ธุตงฺคสมาทานวเสน เตสํ อารญฺญิกาทิภาโว เวทิตโพฺพฯ ติ สเพฺพ สพนฺธนา, เกจิ โสตาปนฺนา, เกจิ สกทาคามิโน, เกจิ อนาคามิโนฯ เตสุ หิ ปุถุชฺชโน วา ขีณาสโว วา นตฺถิฯ นฺติอาทีสุ เสตกาฬาทิวเณฺณสุ เอเกกวณฺณกาโลว คเหตโพฺพฯ ติ ปริปเนฺถ ติฎฺฐนกา ปนฺถฆาตโจราฯ ติ ปรทารจาริตฺตํ อาปชฺชนกาฯ ตติยํฯ</p>


<h3>๔-๙. มาตุสุตฺตาทิวณฺณนา</h3>
<p> จตุตฺถาทีสุ ลิงฺคนิยเมน เจว จกฺกวาฬนิยเมน จ อโตฺถ เวทิตโพฺพฯ ปุริสานญฺหิ มาตุคามกาโล, มาตุคามานญฺจ ปุริสกาโลติ เอวเมตฺถ ลิงฺคนิยโมฯ อิมมฺหา จกฺกวาฬา สตฺตา ปรจกฺกวาฬํ, ปรจกฺกวาฬา จ อิมํ จกฺกวาฬํ สํสรนฺติฯ เตสุ อิมสฺมิํ จกฺกวาเฬ มาตุคามกาเล มาตุภูตเญฺญว ทเสฺสโนฺต ติ อาหฯ ติอาทีสุปิ เอเสว นโยฯ จตุตฺถาทีนิฯ</p>


<h3>๑๐. เวปุลฺลปพฺพตสุตฺตวณฺณนา</h3>
<p> ทสเม    นฺติ อตีตกาเล เอกํ อปทานํ อาหริตฺวา ทเสฺสติฯ ติ ปญฺญตฺติ อโหสิฯ ติ อิทํ ถามมชฺฌิเม สนฺธาย วุตฺตํฯ นฺติ อุตฺตมํฯ นฺติ สุนฺทรยุคลํฯ ติ เอตฺตาวตา กิร ทฺวินฺนํ พุทฺธานํ อนฺตเร โยชนํ ปถวี อุสฺสนฺนา, โส ปพฺพโต ติโยชนุเพฺพโธ ชาโตฯ</p>


<p>ติ วสฺสสตโต อุตฺตริํ อปฺปํ ทส วา วีสํ วา วสฺสานิฯ ปุน วสฺสสตเมว ชีวนโก นาม นตฺถิ, อุตฺตมโกฎิยา ปน สฎฺฐิ วา อสีติ วา วสฺสานิ ชีวนฺติฯ วสฺสสตํ ปน อปฺปตฺวา ปญฺจวสฺสทสวสฺสาทิกาเล มียมานาว พหุกาฯ เอตฺถ จ กกุสโนฺธ ภควา จตฺตาลีสวสฺสสหสฺสายุกกาเล, โกณาคมโน ติํสวสฺสสหสฺสายุกกาเล นิพฺพโตฺตติ อิทํ อนุปุเพฺพน ปริหีนสทิสํ กตํ, น ปน เอวํ ปริหีนํ, วฑฺฒิตฺวา วฑฺฒิตฺวา ปริหีนนฺติ เวทิตพฺพํฯ กถํ? กกุสโนฺธ ตาว ภควา อิมสฺมิํเยว กเปฺป จตฺตาลีสวสฺสสหสฺสายุกกาเล นิพฺพโตฺต อายุปฺปมาณํ ปญฺจ โกฎฺฐาเส กตฺวา จตฺตาโร ฐตฺวา ปญฺจเม วิชฺชมาเนเยว ปรินิพฺพุโตฯ ตํ อายุ ปริหายมานํ ทสวสฺสกาลํ ปตฺวา ปุน วฑฺฒมานํ อสเงฺขยฺยํ หุตฺวา ตโต ปริหายมานํ ติํสวสฺสสหสฺสายุกกาเล ฐิตํ, ตทา โกณาคมโน นิพฺพโตฺตฯ ตสฺมิมฺปิ ตเถว ปรินิพฺพุเต ตํ อายุ ทสวสฺสกาลํ ปตฺวา ปุน วฑฺฒมานํ อสเงฺขยฺยํ หุตฺวา ปริหายิตฺวา วีสวสฺสสหสฺสกาเล ฐิตํ, ตทา กสฺสโป ภควา นิพฺพโตฺตฯ ตสฺมิมฺปิ ตเถว ปรินิพฺพุเต ตํ อายุ ทสวสฺสกาลํ ปตฺวา ปุน วฑฺฒมานํ อสเงฺขยฺยํ หุตฺวา ปริหายิตฺวา วสฺสสตกาลํ ปตฺตํ, อถ อมฺหากํ สมฺมาสมฺพุโทฺธ นิพฺพโตฺตฯ เอวํ อนุปุเพฺพน ปริหายิตฺวา วฑฺฒิตฺวา วฑฺฒิตฺวา ปริหีนนฺติ เวทิตพฺพํฯ ตตฺถ จ ยํ อายุปริมาเณสุ มเนฺทสุ พุทฺธา นิพฺพตฺตนฺติ, เตสมฺปิ ตเทว อายุปริมาณํ โหตีติฯ ทสมํฯ</p>

</p>

</p>





