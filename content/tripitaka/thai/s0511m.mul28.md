<h1>๒๙. ธาตุภาชนียกถา</h1>
<ol>
<li>
มหาโคตโม  
ชินวโร, กุสินารมฺหิ นิพฺพุโต;  
  
ธาตุวิตฺถาริกํ อาสิ, เตสุ เตสุ ปเทสโตฯ  
</li>
  
<li>
เอโก อชาตสตฺตุสฺส, เอโก เวสาลิยา ปุเร;  
  
เอโก กปิลวตฺถุสฺมิํ, เอโก จ อลฺลกปฺปเกฯ  
</li>
  
<li>
เอโก จ รามคามมฺหิ, เอโก จ เวฐทีปเก;  
  
เอโก ปาเวยฺยเก มเลฺล, เอโก จ โกสินารเกฯ  
</li>
  
<li>
กุมฺภสฺส  
ถูปํ กาเรสิ, พฺราหฺมโณ โทณสวฺหโย;  
  
องฺคารถูปํ กาเรสุํ, โมริยา ตุฎฺฐมานสาฯ  
</li>
  
<li>
อฎฺฐ สารีริกา ถูปา, นวโม กุมฺภเจติโย;  
  
องฺคารถูโป ทสโม, ตทาเยว ปติฎฺฐิโตฯ  
</li>
  
<li>
อุณฺหีสํ จตโสฺส ทาฐา, อกฺขกา เทฺว จ ธาตุโย;  
  
อสมฺภินฺนา อิมา สตฺต, เสสา ภินฺนาว ธาตุโยฯ  
</li>
  
<li>
มหนฺตา  
มุคฺคมตฺตา จ  
มุคฺคมาสาว (ก.)  
, มชฺฌิมา ภินฺนตณฺฑุลา;  
  
ขุทฺทกา สาสปมตฺตา จ, นานาวณฺณา จ ธาตุโยฯ  
</li>
  
<li>
มหนฺตา สุวณฺณวณฺณา จ, มุตฺตวณฺณา จ มชฺฌิมา;  
  
ขุทฺทกา มกุลวณฺณา จ, โสฬสโทณมตฺติกาฯ  
</li>
  
<li>
มหนฺตา ปญฺจ นาฬิโย, นาฬิโย ปญฺจ มชฺฌิมา;  
  
ขุทฺทกา ฉ นาฬี เจว, เอตา สพฺพาปิ ธาตุโยฯ  
</li>
  
<li>
อุณฺหีสํ สีหเฬ ทีเป, พฺรหฺมโลเก จ วามกํ;  
  
สีหเฬ ทกฺขิณกฺขญฺจ, สพฺพาเปตา ปติฎฺฐิตาฯ  
</li>
  
<li>
เอกา ทาฐา ติทสปุเร, เอกา นาคปุเร อหุ;  
  
เอกา คนฺธารวิสเย, เอกา กลิงฺคราชิโนฯ  
</li>
  
<li>
จตฺตาลีสสมา  
ทนฺตา, เกสา โลมา จ สพฺพโส;  
  
เทวา หริํสุ เอเกกํ, จกฺกวาฬปรมฺปราฯ  
</li>
  
<li>
วชิรายํ ภควโต, ปโตฺต ทณฺฑญฺจ จีวรํ;  
  
นิวาสนํ กุลฆเร, ปจฺจตฺถรณํ กปิลวฺหเย  
สิลวฺหเย (สฺยา.)  
ฯ  
</li>
  
<li>
ปาฎลิปุตฺตปุรมฺหิ, กรณํ กายพนฺธนํ;  
  
จมฺปายุทกสาฎิยํ, อุณฺณโลมญฺจ โกสเลฯ  
</li>
  
<li>
กาสาวํ พฺรหฺมโลเก จ, เวฐนํ ติทเส ปุเร;  
  
นิสีทนํ อวนฺตีสุ, รเฎฺฐ  
เทวรเฎฺฐ (สฺยา.)  
อตฺถรณํ ตทาฯ  
</li>
  
<li>
อรณี จ มิถิลายํ, วิเทเห ปริสาวนํ;  
  
วาสิ  
สูจิฆรญฺจาปิ, อินฺทปตฺถปุเร ตทาฯ  
</li>
  
<li>
ปริกฺขารา อวเสสา, ชนปเท อปรนฺตเก;  
  
ปริภุตฺตานิ มุนินา, อกํสุ มนุชา ตทาฯ  
</li>
  
<li>
ธาตุวิตฺถาริกํ  
อาสิ, โคตมสฺส มเหสิโน;  
  
ปาณีนํ อนุกมฺปาย, อหุ โปราณิกํ ตทาติฯ  
</li>
  
ธาตุภาชนียกถา นิฎฺฐิตาฯ  
</li>
  
พุทฺธวํโสนิฎฺฐิโตฯ  
</li>
  
  
  
  
  