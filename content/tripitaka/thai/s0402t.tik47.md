<h1>(๑๔) ๔. ปุคฺคลวโคฺค</h1>
<h3>๑. สํโยชนสุตฺตวณฺณนา</h3>
<p> จตุตฺถสฺส ปฐเม อุปปตฺติปฺปฎิลาภํ สํวตฺตนิกานีติ ติ เอตฺถาปิ เอเสว นโยฯ ติ เยหิ สํโยชเนหิ เหตุภูเตหิ, กรณภูเตหิ วาฯ นนุ จ โสตาปนฺนสฺสปิ โอรมฺภาคิยานิ สํโยชนานิ อปฺปหีนานิ, กสฺมา ปน สกทาคามีเยว อิธ คหิโตติ อาห นฺติฯ ตตฺถ ติ อปฺปหีนโอรมฺภาคิยสํโยชเนสุฯ นฺติ อุกฺกฎฺฐปริเจฺฉเทน คหิตํฯ สกทาคามิโต ปรญฺหิ อปฺปหีนโอรมฺภาคิยสํโยชโน อริโย นาม นตฺถิฯ นนุ จ สกทาคามิสฺส ปหีนานิปิ โอรมฺภาคิยานิ สํโยชนานิ อตฺถิ ทิฎฺฐิวิจิกิจฺฉาสีลพฺพตปรามาสสํโยชนานํ ปหีนตฺตา, ตสฺมา ‘‘โอรมฺภาคิยานิ สํโยชนานิ อปฺปหีนานี’’ติ กสฺมา วุตฺตนฺติ อาห ติอาทิฯ ยสฺมา กามราคพฺยาปาทสํโยชนานิ สกทาคามิสฺส อปฺปหีนานิ, ตสฺมา ตานิ อปฺปหีนานิ อุปาทาย ติ วุตฺตํ, น สเพฺพสํ อปฺปหีนตฺตาติ อธิปฺปาโยฯ</p>

</p>


<h3>๒. ปฎิภานสุตฺตวณฺณนา</h3>
<p> ทุติเย   ปฎิภานํ วุจฺจติ ญาณมฺปิ ญาณสฺส อุปฎฺฐิตวจนมฺปิ, ตํ อิธ อธิเปฺปตํ, อตฺถยุตฺตํ การณยุตฺตญฺจ ปฎิภานมสฺสาติ ฯ ปุจฺฉานนฺตรเมว สีฆํ พฺยากาตุํ อสมตฺถตาย โนมุตฺตปฺปฎิภานมสฺสาติ ฯ อิมินา นเยน เสสา เวทิตพฺพาฯ เอตฺถ ปน ปฐโม กญฺจิ กาลํ วีมํสิตฺวา ยุตฺตเมว เปกฺขติ  วิยฯ โส ปน ปญฺหํ ปุโฎฺฐ ปริคฺคเหตฺวา ยุตฺตปฺปตฺตการณเมว กเถติฯ ทุติโย ปุจฺฉานนฺตรเมว เยน วา เตน วา วจเนน ปฎิพาหติ, วีมํสิตฺวาปิ จ ยุตฺตํ น ปเกฺขติ  วิยฯ โส ปน ปญฺหํ ปุโฎฺฐ ปญฺหปริโยสานมฺปิ นาคเมติ, ยํ วา ตํ วา กเถติเยว, วจนตฺถํ ปนสฺส วีมํสิยมานํ กตฺถจิ น ลคติฯ ตติโย ปุจฺฉาสมกาลเมว ยุตฺตํ เปกฺขติ, ตํขณํเยว จ นํ พฺยากโรติ  วิยฯ โส ปน ปญฺหํ ปุโฎฺฐ สีฆเมว กเถติ, ยุตฺตปฺปตฺตการโณ จ โหติฯ จตุโตฺถ ปุโฎฺฐ สมาโน เนว ยุตฺตํ เปกฺขติ, น เยน วา เตน วา ปฎิพาหิตุํ สโกฺกติ, ติพฺพนฺธการนิมุโคฺค วิย โหติ  วิยฯ</p>

</p>


<h3>๓-๔. อุคฺฆฎิตญฺญูสุตฺตาทิวณฺณนา</h3>
<p> ตติเย ติ เอตฺถ อุคฺฆฎนํ นาม ญาณุคฺฆฎนํ, ญาเณน อุคฺฆฎิตมเตฺตเยว ชานาตีติ อโตฺถฯ ติ อุทาหาเร อุทาหฎมเตฺตเยวฯ ติ จตุสจฺจธมฺมสฺส ญาเณน สทฺธิํ อภิสมโยฯ ติ อยํ ‘‘จตฺตาโร สติปฎฺฐานา’’ติอาทินา (วิภ. ๓๕๕) นเยน สํขิเตฺตน มาติกาย ฐปิยมานาย เทสนานุสาเรน ญาณํ เปเสตฺวา อรหตฺตํ คณฺหิตุํ สมโตฺถ ปุคฺคโล ‘‘อุคฺฆฎิตญฺญู’’ติ วุจฺจติฯ วิปญฺจิตํ วิตฺถาริตเมว อตฺถํ ชานาตีติ ติ อยํ สํขิเตฺตน มาติกํ ฐเปตฺวา วิตฺถาเรน อเตฺถ ภาชิยมาเน อรหตฺตํ ปาปุณิตุํ สมโตฺถ ปุคฺคโล ‘‘วิปญฺจิตญฺญู’’ติ วุจฺจติ ฯ อุเทฺทสาทีหิ เนตโพฺพติ ติ อนุกฺกเมน อรหตฺตปฺปตฺติฯ พฺยญฺชนปทเมว ปรมํ อสฺสาติ ติ เตน อตฺตภาเวน ฌานํ วา วิปสฺสนํ วา มคฺคํ วา ผลํ วา นิพฺพเตฺตตุํ น สโกฺกตีติ อโตฺถฯ จตุตฺถํ อุตฺตานเมวฯ</p>

</p>


<h3>๕-๘. สาวชฺชสุตฺตาทิวณฺณนา</h3>
<p> ปญฺจเม  ติ สโทโสฯ ติ สโทเสน ปาณาติปาตาทินา กายกเมฺมนฯ อิตเรสุปิ เอเสว นโยฯ ติ อยํ ปุคฺคโล ตีหิ ทฺวาเรหิ อายูหนกมฺมสฺส สโทสตฺตา คูถกุณปาทิภริโต ปเทโส วิย ‘‘สาวโชฺช’’ติ วุจฺจติฯ นฺติ ยสฺส สาวชฺชเมว กายกมฺมํ พหุลํ โหติ, อปฺปํ อนวชฺชํฯ โส ‘‘สาวเชฺชน พหุลํ กายกเมฺมน สมนฺนาคโต อปฺปํ อนวเชฺชนา’’ติ วุจฺจติฯ อิตเรสุปิ เอเสว นโยฯ โก ปน เอวรูโป โหตีติ? โย คามธมฺมตาย วา นิคมธมฺมตาย วา กทาจิ กรหจิ อุโปสถํ สมาทิยติ, สีลานิ ปูเรติฯ ติ อยํ ปุคฺคโล ตีหิ ทฺวาเรหิ อายูหนกเมฺมสุ สาวชฺชเสฺสว พหุลตาย อนวชฺชสฺส อปฺปตาย ‘‘วชฺชพหุโล’’ติ วุจฺจติฯ ยถา หิ เอกสฺมิํ ปเทเส ทุพฺพณฺณานิ ทุคฺคนฺธานิ ปุปฺผานิ ราสิกตานสฺสุ, เตสํ อุปริ ตหํ ตหํ อธิมุตฺตกวสฺสิกปาฎลานิ ปติตานิ ภเวยฺยุํ, เอวรูโป อยํ ปุคฺคโล เวทิตโพฺพฯ ยถา ปน เอกสฺมิํ ปเทเส อธิมุตฺตกวสฺสิกปาฎลานิ ราสิกตานสฺสุ, เตสํ อุปริ ตหํ ตหํ ทุคฺคนฺธานิ พทรปุปฺผาทีนิ ปติตานิ ภเวยฺยุํฯ เอวรูโป ตติโย ปุคฺคโล เวทิตโพฺพฯ จตุโตฺถ ปน ตีหิ ทฺวาเรหิ อายูหนกมฺมสฺส นิโทฺทสตฺตา จ จตุมธุรภริตสุวณฺณวาติ วิย ทฎฺฐโพฺพฯ ฉฎฺฐาทีนิ อุตฺตานตฺถาเนวฯ</p>

</p>


<h3>๙-๑๐. ธมฺมกถิกสุตฺตาทิวณฺณนา</h3>
<p> นวเม  ติ สมฺปตฺตปริสาย โถกเมว กเถติฯ ติ กเถโนฺต จ ปน น อตฺถยุตฺตํ กาลยุตฺตํ กเถติฯ ติ โสตุํ นิสินฺนปริสา จสฺส ยุตฺตายุตฺตํ การณาการณํ สิลิฎฺฐาสิลิฎฺฐํ น ชานาตีติ อโตฺถฯ ติ อยํ เอวํชาติโก พาลธมฺมกถิโก เอวํชาติกาย พาลปริสาย ธมฺมกถิโกเตฺวว นามํ ลภติฯ อิมินา นเยน สพฺพตฺถ อโตฺถ เวทิตโพฺพฯ เอตฺถ จ เทฺวเยว ชนา สภาวธมฺมกถิกา, น อิตเรฯ อิตเร ปน ธมฺมกถิกานํ อโนฺต ปวิฎฺฐตฺตา เอวํ วุตฺตาฯ ทสมํ อุตฺตานเมวฯ</p>

</p>

</p>





