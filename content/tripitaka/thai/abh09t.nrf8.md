<h1>๒. วิภงฺคมาติกา</h1>
<p>อิทานิ   ธมฺมสงฺคณีมาติกานนฺตรํ วิภงฺคมาติกาย อตฺถวณฺณนา อนุปฺปตฺตาฯ ตสฺสา ปน –</p>


<p>
อตฺถโต ธมฺมเภเทน, วิภงฺคนยทสฺสนา;  
  
ปาฬิมุตฺตนยา จาปิ, โหติ สํวณฺณนานโยฯ  
</p>
  
<p>สา ปเนสา อฎฺฐารสนฺนํ วิภงฺคานํ อาทิมฺหิ ฐปิตา อฎฺฐารสวิธา โหติ – ขนฺธวิภงฺคมาติกา-อายตน-ธาตุ-สจฺจ-อินฺทฺริย-ปจฺจยาการ-สติปฎฺฐาน-สมฺมปฺปธาน-อิทฺธิปาทโพชฺฌงฺค-มคฺคงฺคฌาน-อปฺปมญฺญา-สิกฺขาปท-ปฎิสมฺภิทา-ญาณ-ขุทฺทกวตฺถุ-ธมฺมหทยวิภงฺคมาติ</p>


<h3>ขนฺธวิภงฺคมาติกตฺถวณฺณนา</h3>
<p>ตตฺถ อาทิภูตาย ขนฺธวิภงฺคมาติกาย  ตาว – ติ เอตฺถ ติ คณนปริเจฺฉโท, เตน น ตโต เหฎฺฐา, น อุทฺธนฺติ ทเสฺสติฯ ติ ปริจฺฉินฺนธมฺมนิทสฺสนํฯ ตตฺรายํ -สโทฺท สมฺพหุเลสุ ฐาเนสุ นิปตติ ราสิมฺหิ คุเณ ปณฺณตฺติยํ รุฬฺหิยนฺติฯ ตตฺถ ‘‘มหาอุทกกฺขโนฺธ’’ติอาทีสุ (สํ. นิ. ๕.๑๐๓๗; อ. นิ. ๔.๕๑; ๕.๔๕; ๖.๓๗) หิ ราสิโต ขโนฺธ นามฯ ‘‘สีลกฺขโนฺธ สมาธิกฺขโนฺธ’’ติอาทีสุ (ที. นิ. ๓.๓๕๕) คุณโตฯ ‘‘อทฺทสา โข ภควา มหนฺตํ ทารุกฺขนฺธ’’นฺติอาทีสุ (สํ. นิ. ๔.๒๔๑) ปณฺณตฺติโตฯ ‘‘วิญฺญาณํ วิญฺญาณกฺขโนฺธ’’ติอาทีสุ (ธ. ส. ๖๓) เอกมฺปิ จิตฺตํ รุฬฺหิโต ขโนฺธ นาม, สฺวายมิธ ราสิโต อธิเปฺปโตฯ ราสโฎฺฐ หิ ขนฺธ-สโทฺท, โกฎฺฐาสโฎฺฐติปิ วตฺตุํ วฎฺฎติฯ โลกสฺมิํ หิ อิณํ คเหตฺวา โจทิยมานา ‘‘ทฺวีหิ ขเนฺธหิ ทสฺสาม , ตีหิ ขเนฺธหิ ทสฺสามา’’ติ วทนฺติ, ตสฺมา ขโนฺธติ โกฎฺฐาโสติ วุตฺตํ  โหติฯ ติ เอตฺถ รุปฺปตีติ รูปํ, สีตุณฺหาทีหิ ปสิทฺธากาเรน รุปฺปติ ฆฎฺฎียติ, ปีฬิยตีติ อโตฺถฯ วุตฺตํ เหตํ ภควตา –</p>

</p>


<p>รูปญฺจ ตํ ขโนฺธ จาติ  รูปราสิ รูปโกฎฺฐาโสติ อโตฺถฯ ทีสุปิ เอเสว นโยติ อยํ ตาเวตฺถ อตฺถโต สํวณฺณนานโยฯ</p>


<p> ปเนตฺถ เหฎฺฐา กุสลตฺติเก วิภตฺตา อตีตาทิเภทภินฺนา สเพฺพ รูปธมฺมา  นามฯ ตถา จตุภูมกา เวทนาสญฺญาโย  นาม,  นามฯ เวทนาสญฺญา ปน ฐเปตฺวา เสสา ผสฺสาทโย ปญฺญาส เจตสิกา  นามฯ ปญฺจสุ ขเนฺธสุ นิพฺพานเมว อสงฺคหิตํ, อุปาทานกฺขเนฺธสุ ปน สเพฺพ โลกุตฺตรธมฺมาฯ อยเมว หิ ขเนฺธหิ อุปาทานกฺขนฺธานํ วิเสโสฯ ขนฺธา อวิเสสโต วุตฺตา, อุปาทานกฺขนฺธา สาสโวปาทานิยภาเวน วิเสเสตฺวาฯ อิธ ปน อวิเสเสน วุตฺตตฺตา นิพฺพานํ ฐเปตฺวา อวเสสา สเพฺพ ธมฺมา สงฺคหํ คจฺฉนฺตีติ อยํ ธมฺมเภทโต สํวณฺณนานโยฯ</p>


<p>ติ วิภงฺคปาฬิยา อาคตอตฺถนยทสฺสนโตฯ  หิ สุตฺตนฺตภาชนียํ อภิธมฺมภาชนียํ ปญฺหาปุจฺฉกนฺติ ตีหิ นเยหิ ขนฺธวิภโงฺค วิภโตฺตฯ ตถา อายตนวิภงฺคาทโยฯ เกวลํ หิ อินฺทฺริยวิภเงฺค, สิกฺขาปทวิภเงฺค จ สุตฺตนฺตภาชนียํ นตฺถิฯ ปจฺจยาการวิภเงฺค ปญฺหาปุจฺฉกํ นตฺถิฯ ญาณวิภงฺคาทีสุ ปน ตีสุ ตโยปิ นยา  น สนฺติฯ เตสุ หิ ญาณวิภโงฺค เอกวิธโต ปฎฺฐาย ยาว ทสวิธา วิภโตฺต, ขุทฺทกวตฺถุวิภโงฺค เอกวิธโต ปฎฺฐาย ยาว ทฺวาสฎฺฐิปเภทา วิภโตฺต, ธมฺมหทยวิภโงฺค ปน สพฺพสงฺคหาทีหิ ทสหิ วาเรหิ วิภโตฺต, ตสฺมา เตสํ เตสํ นยานํ มุขมตฺตทสฺสนวเสน ตตฺถ ตตฺถ สํวณฺณนา ภวิสฺสนฺติฯ ตตฺริทํ ขนฺธวิภเงฺค ติณฺณํ นยานํ มุขมตฺตทสฺสนํฯ เสยฺยถิทํ –  ตาว รูปกฺขโนฺธ –</p>

 กตโม รูปกฺขโนฺธ? ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ รูปกฺขโนฺธ’’ติ (วิภ. ๒) –</p>


<p>เอวํ อุทฺทิสิตฺวา วิตฺถารโต วิภโตฺต, ตถา เวทนากฺขนฺธาทโยปิฯ ตตฺถ นิยกชฺฌตฺตํ นาม อชฺฌตฺตรูปํ  นาม, ตโต อญฺญํ ปรปุคฺคลคตํ, อวิญฺญาณญฺจ  นาม, ตถา เวทนาทโยปิฯ ปสาทวิสยรูปํ ปน  นาม, เสสํ  นามฯ อนิฎฺฐรูปํ  นาม, อิฎฺฐรูปํ  นามฯ</p>


<p>นนุ อิฎฺฐานิฎฺฐํ นาม ปาเฎกฺกํ ปฎิวิภตฺตํ นาม นตฺถิ, เอกํ เอกจฺจสฺส อิฎฺฐํ โหติ มนาปํ, ตเทว อญฺญสฺส จ อนิฎฺฐํ โหติฯ วตฺถาทีนิ หิ สูกราทีนํ นปฺปิยานิ โหนฺติ, น มนุสฺสาทีนํ, เตสญฺจ วตฺถาภรณาทีนิ ปิยานิ, น สูกราทีนนฺติ, ตสฺมา รุจิวเสเนว อิฎฺฐานิฎฺฐตา คเหตพฺพา? น, อิฎฺฐานิฎฺฐานํ ปาเฎกฺกํ วิภตฺตตฺตาฯ กุสลกมฺมชํ หิ กุสลวิปากวิสโยว อิฎฺฐํ นาม, อกุสลกมฺมชํ อกุสลวิปากวิสโยว อนิฎฺฐํ นาม, สญฺญาวิปลฺลาเสน ปน โกจิ  อิฎฺฐเมว พุทฺธรูปาทิํ ชวนกฺขเณ อนิฎฺฐโต มนสิ กโรติ, อนิฎฺฐญฺจ นิรยคฺคิสตฺถวิสาทิํ อิฎฺฐโต มนสิ กโรติฯ ชวเนหิ เอว วิปลฺลาสภาโว, น วิปาเกหีติ วิปากวเสน อิฎฺฐานิฎฺฐํ นิยตํ เวทิตพฺพํฯ</p>


<p> ปน วิภงฺคฎฺฐกถาย –</p>

</p>


<p>เอวํ ทฺวารวเสน เอกเสฺสว วตฺถุโน อิฎฺฐตา, อนิฎฺฐตา จ วุตฺตาฯ สา จ เอกกฺขเณ น ยุตฺตา เอกกลาปคตภูโตปาทายรูปานํ เอกสามคฺคิยมุปฺปตฺติโตฯ น หิ ภูเตสุ อกุสลวเสน อนิเฎฺฐสุ  อุปฺปชฺชเนฺตสุ ตทุปาทายรูปาทิกุสเลน อิฎฺฐานิ อุปฺปชฺชนฺติ, ภินฺนกฺขเณ ปน อิฎฺฐานิ มณิรตนาทีนิ เตหิ โปถิยมานสฺส อกุสลปจฺจเยน อุตุนา อนิฎฺฐานิ วิปริณมนฺติ, กุสลปจฺจเยน อนิฎฺฐานิ คูถกลลาทีนิ อิฎฺฐานีติ, อยํ โน อตฺตโนมติฯ เอวํ วิภเตฺตสุ จ อิฎฺฐานิเฎฺฐสุ ตํ ตํ รูปํ อุปาทายุปาทาย หีนํ, ปณีตญฺจ ทฎฺฐพฺพํฯ สุขุมํ ปน รูปํ  นาม, โอฬาริกํ  นามฯ ตํ ตํ วา ปน รูปํ อุปาทายุปาทาย รูปํ ทูเร สนฺติเก ทฎฺฐพฺพํฯ เสสํ วุตฺตนยเมวฯ</p>


<p>เวทนาทีสุ ปน อกุสลา เวทนา  อิตรา ฯ กุสลากุสลา โอฬาริกา, อพฺยากตา สุขุมาฯ ทุกฺขา เวทนา โอฬาริกา, อิตรา สุขุมาฯ สุขทุกฺขา วา โอฬาริกา, อิตรา สุขุมาฯ อสมาปนฺนสฺส วา เวทนา โอฬาริกา, สมาปนฺนสฺส สุขุมาฯ สาสวา โอฬาริกา , อนาสวา สุขุมาฯ ตํ ตํ วา ปน เวทนํ อุปาทายุปาทาย โอฬาริกสุขุมตา ทฎฺฐพฺพาฯ อกุสลา เวทนา กุสลาพฺยากตาหิ ทูเร, ตา จ ตาย ทูเรติ เอวํ ชาติสภาวปุคฺคลภูมิเภทโต วุตฺตนเยน  ทฎฺฐพฺพา, กุสลา เวทนา กุสลาย สนฺติเกติ เอวํ ชาติอาทิสามญฺญโต  ทฎฺฐพฺพาฯ ตํ ตํ วา ปน เวทนํ อุปาทายุปาทาย เวทนา ทูเรสนฺติเก ทฎฺฐพฺพาฯ เอวํ สญฺญากฺขนฺธาทีสุปิ ยถานุรูปํ โอฬาริกสุขุมตาทโย เวทิตพฺพาติฯ อยเมตฺถ สเงฺขโป, วิตฺถาโร ปน  (วิภ. ๘ อาทโย; วิภ. อฎฺฐ. ๘ อาทโย) คเหตโพฺพติ อยํ สุตฺตนฺตภาชนียนโยฯ</p>


<p> รูปกฺขนฺธสฺส ตาว เอกวิธาทิโต ยาว เอกาทสวิธา รูปกเณฺฑ วุตฺตนเยน เวทิตพฺพาฯ เวทนากฺขโนฺธ ปน เอกวิโธ ผสฺสสมฺปยุโตฺต, ทุวิโธ สเหตุกทุกวเสน, ติวิโธ กุสลตฺติกวเสน, จตุพฺพิโธ จตุภูมกวเสน, ปญฺจวิโธ สภาวเภเทน, ฉพฺพิโธ ฉทฺวาริกวเสน, สตฺตวิโธ สตฺตวิญฺญาณสมฺปโยควเสน, อฎฺฐวิโธ เตสุ กายวิญฺญาณสมฺปยุตฺตํ สุขทุกฺขวเสน ทฺวิธา ภินฺทิตฺวา, นววิโธ เตสุ มโนวิญฺญาณสมฺปยุตฺตํ กุสลตฺติกวเสน ติธา ภินฺทิตฺวา, ทสวิโธ เตสุ กายวิญฺญาณสมฺปยุตฺตํ ทุวิธา, มโนวิญฺญาณสมฺปยุตฺตญฺจ ติธา ภินฺทิตฺวาติ เอวํ สเหตุกทุกมูลํ ปฐมวารํ วตฺวา ปุน กุสลตฺติกฎฺฐาเน เวทนาตฺติกปีติตฺติกสนิทสฺสนตฺติกวชฺชิเต สพฺพตฺติเก โยเชตฺวา ยาว ทสวิธา, อปเรปิ อฎฺฐารส วารา วุตฺตาฯ ยถา เจตฺถ สเหตุกทุกมูลิกา สพฺพตฺติกโยชนา, เอวํ เหตุสมฺปยุตฺตทุกาทีสุ อนุรูปทุกมูลิกาปิ สรณทุกปริโยสานา ปเจฺจกํ สพฺพตฺติกโยชนาปิ เวทิตพฺพาติ  อยํ ทุกมูลโก โยชนานโยฯ ยถา จ เอเกกทุเกน สพฺพตฺติกโยชนาวเสน ทุกมูลโก  นโย วุโตฺต, เอวํ เอเกกตฺติเกน ยถานุรูปํ สพฺพทุกโยชนาวเสน ติกมูลโก, ตทุภยมิสฺสกวเสน อุภโตวฑฺฒนโก จ นโย เวทิตโพฺพฯ ยถา เจตฺถ เวทนากฺขเนฺธ, เอวํ สญฺญากฺขนฺธาทีสุปิ ยถารหํ ทุกมูลกาทินยา เวทิตพฺพาติ อยํ อภิธมฺมภาชนียนโยฯ</p>


<p> ปน ปญฺจนฺนํ ขนฺธานํ กติ กุสลา, กติ อกุสลา, กติ อพฺยากตา, กติ สุขาย เวทนาย สมฺปยุตฺตา…เป.… กติ สรณา, กติ อรณาติ? รูปกฺขโนฺธ อพฺยากโต, จตฺตาโร ขนฺธา สิยา กุสลา, สิยา อกุสลา, สิยา อพฺยากตา, รูปํ, เวทนา จ เวทนาตฺติเก น วตฺตพฺพา, เสสา ติธาปิ โหนฺติ, รูปํ เนววิปากนวิปากธมฺมธมฺมํ, สิยา อุปาทินฺนุปาทานิยํ, สิยา อนุปาทินฺนุปาทานิยํ, อสํกิลิฎฺฐสํกิเลสิกํ, เสสา จตฺตาโร ขนฺธา ตีหิ ติเกหิ ติธาปิ โหนฺติฯ รูปํ อวิตกฺกอวิจารํ, ตโย ขนฺธา ติธาปิ โหนฺติ, สงฺขารกฺขโนฺธ ติธา จ น วตฺตโพฺพ จฯ รูปํ น วตฺตพฺพํ, เวทนา สิยา ปีติสหคตา, น วตฺตพฺพา, ตโย ติธา จ น วตฺตพฺพา จฯ รูปํ เนวทสฺสเนนนภาวนายปหาตพฺพํ, นทสฺสเนนนภาวนายปหาตพฺพเหตุกํ, เนวาจยคามินอปจยคามิ, เนวเสขํนาเสขํ, ปริตฺตํ, เสสา ติธาปิ โหนฺติฯ ปริตฺตารมฺมณตฺติเก รูปํ อนารมฺมณํ, เสสา ติธา จ น วตฺตพฺพา จฯ รูปํ มชฺฌิมํ, อนิยตํ, เสสา ติธาปิฯ มคฺคารมฺมณตฺติเก จ รูปํ อนารมฺมณํ, เสสา ติธาปิ วา น วตฺตพฺพาฯ อุปฺปนฺนาตีตตฺติเกสุ ปญฺจปิ ติธา โหนฺติฯ อตีตารมฺมณตฺติเก รูปํ อนารมฺมณํ, เสสา ติธา จ น วตฺตพฺพา จฯ อชฺฌตฺตตฺติเก ปญฺจปิ ติธา โหนฺติฯ อชฺฌตฺตารมฺมณตฺติเก รูปํ อนารมฺมณํ, เสสา ติธาปิ น วตฺตพฺพา จฯ จตฺตาโร ขนฺธา อนิทสฺสนอปฺปฎิฆา, รูปกฺขโนฺธ ติธาปิ โหติฯ</p>


<p>จตฺตาโร  ขนฺธา นเหตู, สงฺขารกฺขโนฺธ สิยา เหตุ, สิยา น เหตุฯ รูปํ อเหตุกํ, เหตุวิปฺปยุตฺตํ, เสสา ทฺวิธาปิฯ ตโย ขนฺธา สิยา สเหตุกา เจว น จ เหตู, สิยา น วตฺตพฺพา จ, สงฺขารกฺขโนฺธ ทฺวิธา จ น วตฺตโพฺพ จ, รูปํ น วตฺตพฺพเมวฯ ตถา อนนฺตรทุเกปิฯ รูปํ นเหตุอเหตุกํ, ตโย ทฺวิธาปิ, สงฺขารกฺขโนฺธ ทฺวิธา จ น วตฺตโพฺพ จฯ ปญฺจปิ สปฺปจฺจยา, สงฺขตา, จตฺตาโร อนิทสฺสนา, อปฺปฎิฆา, รูปํ ทฺวิธาปิฯ รูปํ รูปี, เสสา อรูปิโนฯ รูปํ โลกิยํ, เสสา ทฺวิธาปิฯ ปญฺจปิ เกนจิ วิเญฺญยฺยา, น จ เกนจิ วิเญฺญยฺยา จฯ จตฺตาโร โน อาสวา, สงฺขารา ทฺวิธาปิ, น วตฺตพฺพา จฯ รูปํ สาสโว, อาสววิปฺปยุโตฺต , เสสา ทฺวิธาปิฯ รูปํ สาสวา เจว โน จ อาสวา, ตโย ตถา จ น วตฺตพฺพา จฯ สงฺขาโร ทฺวิธา จ น วตฺตโพฺพ จฯ รูปํ น วตฺตพฺพเมว, ตโย สิยา อาสวสมฺปยุตฺตา เจว โน จ อาสวา, สิยา น วตฺตพฺพา, สงฺขาโร ทฺวิธา จ น วตฺตโพฺพ จฯ รูปํ อาสววิปฺปยุตฺตํ สาสวญฺจ, เสสา ทฺวิธา จ น วตฺตพฺพา จฯ อิมินา นเยน สํโยชนโคจฺฉกาทีสุปิ โยชนา เวทิตพฺพาฯ เกวลํ หิ ปรามาสสมฺปยุตฺตทุเก รูปํ ปรามาสวิปฺปยุตฺตํ, ตโย ทฺวิธาปิ, สงฺขาโร ทฺวิธาปิ, ทิฎฺฐิวเสน น วตฺตโพฺพ จฯ ตติเย เอตฺตกเมว วิเสโสฯ รูปํ อนารมฺมณํ, เสสา สารมฺมณาฯ วิญฺญาณํ จิตฺตํ, เสสา โน จิตฺตาฯ ตโย เจตสิกา, เทฺว อเจตสิกาฯ ตโย จิตฺตสมฺปยุตฺตา, รูปํ จิตฺตวิปฺปยุตฺตํฯ วิญฺญาณํ น วตฺตพฺพํฯ ตถา จิตฺตสํสฎฺฐทุเกปิฯ ตโย จิตฺตสมุฎฺฐานา, วิญฺญาณํ โน จิตฺตสมุฎฺฐานํฯ รูปํ ทฺวิธาปิฯ ตถา อนนฺตรทุกทฺวเยปิฯ ตโย จิตฺตสํสฎฺฐสมุฎฺฐานา, เทฺว โน จิตฺตสํสฎฺฐสมุฎฺฐานาฯ ตถา อนนฺตรทุกทฺวเยปิฯ วิญฺญาณํ อชฺฌตฺติกํ, ตโย พาหิรา, รูปํ ทฺวิธาปิฯ จตฺตาโร โน อุปาทาฯ รูปํ ทฺวิธาปิฯ ปญฺจปิ สิยา อุปาทินฺนา, สิยา อนุปาทินฺนา, โน อุปาทานาฯ</p>


<p>กิเลสโคจฺฉโก  วุตฺตนโยวฯ รูปํ เนวทสฺสเนนนภาวนาย ปหาตพฺพํ, เสสา ทฺวิธาปิฯ เอวํ ยาวปีติทุกา โยชนา เวทิตพฺพาฯ</p>


<p>รูปํ น เวทนา, น สุขา, น สุขสหคตา, เสสา ทฺวิธาปิฯ ตถา อนนฺตรทุเกปิฯ รูปํ กามาวจรํ, เสสา ทฺวิธาปิฯ เอวํ ยาว สรณทุกา โยชนา เวทิตพฺพาฯ อยํ ปญฺหาปุจฺฉกนโยฯ</p>


<p>อิเม ปน นยา วิตฺถารโต ปาฬิอฎฺฐกถาหิ ญาตพฺพาฯ อตฺถวินิจฺฉโย จ เนสํ ธมฺมสงฺคณีมาติกตฺถสํวณฺณนาย วุตฺตานุสาเรน ญาตโพฺพฯ อิโต ปรํ อติเรกํ อวตฺวา อปุพฺพเมว วณฺณยิสฺสามาติ อยํ วิภงฺคนยทสฺสนโต สํวณฺณนานโยฯ</p>


<p>อิทานิ ปเนตฺถ –</p>


<p>
กมโตนูนาธิกโต, ทฎฺฐพฺพสมเภทโต;  
  
ปาฬิมุตฺตนโย เญโยฺย, ขนฺธโกสลฺลมิจฺฉตาฯ  
</p>
  
<p>ตตฺถ  ติ เอตฺถ อุปฺปตฺติกฺกโม ปหานกฺกโม ปฎิปตฺติกฺกโม ภูมิกฺกโม เทสนากฺกโมติ พหุวิเธสุ กเมสุ ขนฺธานํ เทสนากฺกโมว ยุชฺชติ, น อิตเร, อสมฺภวาฯ อเภเทน หิ ปญฺจสุ ขเนฺธสุ อตฺตคฺคาหปติตํ เวเนยฺยชนํ สมูหฆนวินิโพฺภคทสฺสเนน อตฺตคฺคาหโต โมเจตุกาโม ภควา หิตกาโม ตสฺส ตสฺส ชนสฺส สุขคฺคหณตฺถํ จกฺขุอาทีนํ วิสยภูตํ โอฬาริกํ ปฐมํ รูปกฺขนฺธํ เทเสสิ, ตโต อิฎฺฐานิฎฺฐวิสยสํเวทกํ โอฬาริกํ เวทนํ, ยํ เวเทติ, ตํ สญฺชานาตีติ เอวํ เวทนาวิสยสฺส อาการคฺคาหิกํ สญฺญํ, สญฺญาวเสนาภิสงฺขารเก สงฺขาเร, เตสํ เวทนาทีนํ นิสฺสยาธิปติภูตํ วิญฺญาณนฺติ อยํ ตาเวตฺถ กโมฯ</p>


<p>ติ  กสฺมา ปน ภควตา ปเญฺจว ขนฺธา วุตฺตา อนูนา อนธิกาติ? สพฺพสงฺขตสภาเคกสงฺคหโต, อตฺตตฺตนิยคฺคาหวตฺถุสฺส เอตปฺปรมโต, อเญฺญสญฺจ ตทวโรธโตฯ อเนกปฺปเภเทสุ หิ สงฺขตธเมฺมสุ สภาควเสน สงฺคยฺหมาเนสุ รูปํ รูปสภาเคกสงฺคหวเสน เอโก ขโนฺธ โหติ, เวทนา เวทนาสภาเคกสงฺคหวเสน เอโก ขโนฺธ โหติฯ เอส นโย สญฺญาทีสุปิ, ตสฺมา สพฺพสงฺขตสภาเคกสงฺคหโต ปเญฺจว วุตฺตาฯ เอตปรมเญฺจตํ อตฺตตฺตนิยคฺคาหวตฺถุ, ยทิทํ รูปาทโย ปญฺจ, ตสฺมา อตฺตตฺตนิยคฺคาหวตฺถุสฺส เอตปรมโตปิ ปเญฺจว วุตฺตาฯ เยปิ จเญฺญ สีลาทโย ปญฺจ ธมฺมกฺขนฺธา วุตฺตา, เตปิ สงฺขารกฺขนฺธปริยาปนฺนตฺตา เอเตฺถว อวโรธํ คจฺฉนฺติ, ตสฺมา อเญฺญสํ ตทวโรธโตปิ ปเญฺจว วุตฺตาติ อยํ อนูนาธิกโตฯ</p>


<p>ติ ทฎฺฐพฺพเภทโต, อุปมาเภทโต จฯ ตตฺถ ทฎฺฐพฺพเภทโต ตาว ปญฺจุปาทานกฺขนฺธา สามญฺญโต อุกฺขิตฺตาสิกปจฺจตฺถิกโต, ภารโต, ขาทกโต, อนิจฺจทุกฺขอนตฺตสงฺขาตวธกโต จ ทฎฺฐพฺพาฯ วิเสสโต ปน เผณปิณฺฑํ วิย รูปํ ทฎฺฐพฺพํ, อุทกพุพฺพุฬมรีจิกกทลิกฺขนฺธมายา วิย ยถากฺกมํ เวทนาทโย ทฎฺฐพฺพาฯ ยถา หิ เผณปิโณฺฑ วิมทฺทาสโห, โส จ ปตฺตถาลกาทิอตฺถํ คหิโตปิ ตมตฺถํ น สาเธติ, ภิชฺชติ, เอวํ รูปมฺปิ วิมทฺทาสหํ, ตญฺจ สุภาทิวเสน คหิตมฺปิ น ตถา ติฎฺฐติ, อสุภาทิเยว โหติฯ</p>


<p>ยถา วา เผณปิโณฺฑ อเนกสนฺธิฆฎิโต พหุนฺนํ อุทกสปฺปาทิปาณกานํ อาวาโส, อาทิโต เจส พทรปกฺกมโตฺต หุตฺวา อนุปุพฺพวฑฺฒนโก อุฎฺฐิตมโตฺตปิ เจส ภิชฺชติ, โถกํ คนฺตฺวาปิ, สมุทฺทํ ปตฺวา ปน อวสฺสเมว ภิชฺชติ , เอวํ รูปมฺปิ ฉิทฺทาวฉิทฺทํ อเนกสนฺธิฆฎิตํ  อสีติกิมิกุลโวกิณฺณํ, อาทิโต เจตํ กลลมตฺตํ หุตฺวา อนุปุพฺพวฑฺฒนกํ, กลลมเตฺตปิ เจตํ ภิชฺชติ, อพฺพุทาทิภาเวปิ อายุกฺขยํ ปตฺวา อวสฺสเมว ภิชฺชติฯ เอวํ เผณปิณฺฑสทิสํ ทฎฺฐพฺพํฯ</p>


<p>ยถา ปน พุพฺพุโฬ มุหุตฺตรมณีโย อคยฺหุปโค น จิรฎฺฐิติโกว, เอวํ เวทนาปิฯ ยถา จ พุพฺพุโฬ อุทกตลํ, อุทกพินฺทุํ, อุทกชลฺลกํ สงฺกฑฺฒิตฺวา ปุฎํ กตฺวา คหณวาตญฺจาติ จตฺตาริ การณานิ ปฎิจฺจ อุปฺปชฺชติ, เอวํ เวทนาปิ วตฺถุํ, อารมฺมณํ, กิเลสชลฺลํ, ผสฺสสงฺฆฎฺฎนญฺจาติ จตฺตาริ การณานิ ปฎิจฺจ อุปฺปชฺชตีติ สา พุพฺพุฬสทิสา ทฎฺฐพฺพาฯ</p>


<p>ยถา ปน มรีจิกา ชลาสยาทิภาเวน วิปฺปลมฺภิกา, เอวํ สญฺญาปิ นิจฺจาทิภาเวนาติ มรีจิสทิสา ทฎฺฐพฺพาฯ ยถา ปน กทลิกฺขโนฺธ อคยฺหุปโค พหุวฎฺฎิสโมธาโน, เอวํ สงฺขารกฺขโนฺธปิ อคยฺหุปโคนิจฺจาทิสารวิรหิโต, ผสฺสาทิพหุธมฺมสโมธาโน จ โหตีติ โส กทลิกฺขนฺธสทิโส ทฎฺฐโพฺพฯ ยถา ปน มายา อสุวณฺณรชตาทิรูปานิปิ ตถา คาหาเปตฺวา มหาชนํ วเญฺจติ, เอวํ วิญฺญาณมฺปิ อนิจฺจาทิรูปํ เตเนว จิเตฺตน อาคจฺฉนฺตํ วิย นิจฺจาทิโต จ คาหาเปตฺวา วเญฺจตีติ ตํ มายาสทิสํ ทฎฺฐพฺพํฯ วุตฺตญฺจ –</p>


<p>
‘‘เผณปิณฺฑูปมํ รูปํ, เวทนา พุพฺพุฬูปมา;  
  
มรีจิกูปมา สญฺญา, สงฺขารา กทลูปมา;  
  
มายูปมญฺจ วิญฺญาณํ, เทสิตาทิจฺจพนฺธุนา’’ติฯ (สํ. นิ. ๓.๙๕);  
</p>
  
<p>อยเมตฺถ ทฎฺฐพฺพเภโทฯ</p>


<p> จ ปน คิลานสาลูปโม รูปุปาทานกฺขโนฺธ, เคลญฺญูปโม เวทนุปาทานกฺขโนฺธ, เคลญฺญสมุฎฺฐานูปโม สญฺญุปาทานกฺขโนฺธ, อสปฺปายเสวนูปโม สงฺขารุปาทานกฺขโนฺธ , คิลานูปโม วิญฺญาณุปาทานกฺขโนฺธฯ อปิจ จารกการณอปราธการณการกอปราธิกูปมา เอเต ภาชนโภชนพฺยญฺชนปริเวสกภุญฺชกูปมา จาติ อยเมตฺถ อุปมาเภโทฯ เอวํ  เญโยฺยฯ</p>

</p>


<h3>อายตนวิภงฺคมาติกตฺถวณฺณนา</h3>
<p>อายตนวิภงฺคมาติกาย  ปน  ตาว – ติ เอตฺถ อายตนโต, อายานํ ตนนโต, อายตสฺส จ นยนโต ฯ จกฺขุรูปาทีสุ หิ ตํตํทฺวารารมฺมณา จิตฺตเจตสิกา ธมฺมา เสน เสน อนุภวนาทินา กิเจฺจน อายตนฺติ อุปฎฺฐหนฺติ ฆเฎนฺติ วายมนฺติ, เต จ ปน อายภูเต ธเมฺม เอตานิ ตโนนฺติ วิตฺถาเรนฺติ, อิทญฺจ อตีว อายตํ สํสารทุกฺขํ นยเนฺตว, ปวตฺตยนฺตีติ วุตฺตํ โหติ, ตสฺมา ‘‘อายตนานี’’ติ วุจฺจนฺติฯ</p>


<p>อปิจ นิวาสฎฺฐานเฎฺฐน, อากรเฎฺฐน, สโมสรณฎฺฐานเฎฺฐน, สญฺชาภิเทสเฎฺฐน, การณเฎฺฐน จ สาสเน, โลเก จ ‘‘อายตน’’นฺติ วุจฺจนฺติฯ จกฺขุอาทีสุ หิ เต เต จิตฺตเจตสิกา ธมฺมา ตทายตฺตวุตฺติตาย นิวสนฺติ, เตสุ จ อากรภูเตสุ อากิณฺณา วตฺถารมฺมณวเสน จ สโมสรนฺติ, จกฺขาทโยว เนสํ สญฺชาติเทโส, การณญฺจ, ตสฺมา นิวาสฎฺฐานาทินา อเตฺถน จกฺขาทีนิ อายตนานีติ เวทิตพฺพานิฯ</p>


<p>นฺติอาทีสุ จกฺขตีติ  รูปํ อสฺสาเทติ, วิภาเวติ จาติ อโตฺถฯ รูปยตีติ ฯ วณฺณวิการํ อาปชฺชมานํ  หทยงฺคตภาวํ ปกาเสตีติ อโตฺถฯ สุณาตีติ ฯ สปฺปตีติ  อุทาหรียตีติ อโตฺถฯ ฆายตีติ ฯ คนฺธยตีติ  อตฺตโน วตฺถุํ สูจยตีติ อโตฺถฯ ชีวิตํ อวฺหายตีติ ฯ รสนฺติ ตํ สตฺตาติ  อสฺสาเทนฺตีติ อโตฺถฯ กุจฺฉิตานํ สาสวธมฺมานํ อาโยติ  อุปฺปตฺติเทโสฯ ผุสียตีติ ฯ มนตีติ ฯ อตฺตโน ลกฺขณํ ธาเรนฺตีติ ฯ จกฺขุ จ ตํ ยถาวุเตฺตนเตฺถน อายตนญฺจาติ …เป.… ธมฺมา จ เต อายตนญฺจาติ นฺติ อยํ ตาเวตฺถ ปทโตฺถฯ</p>


<p> ปเนตฺถ สพฺพมฺปิ วิญฺญาณํ มนายตนํ นามฯ เจตสิกสุขุมรูปนิพฺพานานิ ธมฺมายตนํ นามฯ เสสานิ สุวิเญฺญยฺยานิฯ อิเมสุ จ อายตเนสุ อตีตาทิเภทภินฺนา, กาลวินิมุตฺตา จ โลกิยโลกุตฺตรา สเพฺพ นามรูปธมฺมา, ปญฺญตฺติโย จ สงฺคหิตาติ เวทิตพฺพาฯ ‘‘ชาติ ทฺวีหิ ขเนฺธหิ เอเกนายตเนน เอกาย ธาตุยา สงฺคหิตา’’ติอาทิวจนโต (ธาตุ. ๗๑) หิ  รูปารูปลกฺขณานํ ชาติชราภงฺคานํ สงฺขารกฺขนฺธธมฺมายตนธมฺมธาตูสุ สงฺคหิตตฺตา อิตราสมฺปิ ปญฺญตฺตีนํ ยถารหํ ตตฺถ สงฺคหิตภาโว เวทิตโพฺพติ อยเมตฺถ ธมฺมเภโทฯ</p>


<p> ปเนตฺถ  ตาว ‘‘จกฺขุํ อนิจฺจํ ทุกฺขํ อนตฺตา วิปริณามธมฺมํฯ รูปา อนิจฺจา ทุกฺขา อนตฺตา วิปริณามธมฺมา…เป.… ธมฺมา อนิจฺจา ทุกฺขา อนตฺตา วิปริณามธมฺมา’’ติ (วิภ. ๑๕๔) เอวํ วิสยิวิสยายตนวเสน อายตนานิ วุตฺตานีติ อยํ สุตฺตนฺตภาชนียนโยฯ</p>


<p> ปน ปสาทวิสยายตนานิ ตาว ‘‘ตตฺถ กตมํ จกฺขายตนํ? ยํ จกฺขุ จตุนฺนํ มหาภูตานํ อุปาทาย  ปสาโท’’ติอาทินา (วิภ. ๑๕๖)  (ธ. ส. ๕๙๗) วุตฺตนเยน วิภตฺตานิฯ มนายตนํ ปน เอกวิธโต ปฎฺฐาย ยาวทสวิธา เวทนากฺขเนฺธ วุตฺตนเยน วิภตฺตํฯ ธมฺมายตนํ ปน ‘‘ตตฺถ กตมํ ธมฺมายตนํ? เวทนากฺขโนฺธ สญฺญากฺขโนฺธ สงฺขารกฺขโนฺธ, ยญฺจ รูปํ อนิทสฺสนอปฺปฎิฆํ ธมฺมายตนปริยาปนฺนํ อสงฺขตา จ ธาตู’’ติ (วิภ. ๑๖๗) อุทฺทิสิตฺวา ‘‘ตตฺถ กตโม เวทนากฺขโนฺธ’’ติอาทินา (วิภ. ๑๖๗) เวทนากฺขนฺธาทีสุ วุตฺตนเยน วิภตฺตํฯ สุขุมรูปนิพฺพานานิ รูปกเณฺฑ วุตฺตนยาเนวาติ อยํ อภิธมฺมภาชนียนโยฯ</p>


<p> ปน อิโต ปรํ วิตฺถารโต อทเสฺสตฺวา ติกทุกานํ อาทิอเนฺตหิ เจว วิเสสตฺถทีปเกหิ จ ติกทุเกหิ โยเชตฺวา ทสฺสยิสฺสาม, เสเสหิปิ ติกทุเกหิ โยชนานโย ขเนฺธ วุตฺตนเยน สกฺกา ญาตุนฺติฯ กถํ ทฺวาทสนฺนํ อายตนานํ กติ กุสลา…เป.… กติ อรณาติ? ทสายตนา อพฺยากตา, ทฺวายตนา สิยา กุสลา, สิยา อกุสลา, สิยา อพฺยากตาฯ เวทนาตฺติเก ทสายตนานิ น วตฺตพฺพานิ, มนายตนํ ติธาปิ, ธมฺมายตนํ ติธา น วตฺตพฺพญฺจ…เป.… รูปายตนํ สนิทสฺสนสปฺปฎิฆํ, นวายตนานิ อนิทสฺสนสปฺปฎิฆานิ, มนายตนธมฺมายตนานิ อนิทสฺสนอปฺปฎิฆานิ, เอกาทสายตนานิ น เหตู, ธมฺมายตนํ สิยา เหตุ, สิยา น เหตุ…เป.… เอกาทสายตนานิ สปฺปจฺจยานิ, ธมฺมายตนํ สิยา สปฺปจฺจยํ, สิยา อปฺปจฺจยํ…เป.… ทสายตนานิ รูปํ, มนายตนํ อรูปํ, ธมฺมายตนํ ทฺวิธาปิ…เป.… ทสายตนานิ อรณานิ, ทฺวายตนานิ สิยา สรณานิ, สิยา อรณานีติ อยํ ปญฺหาปุจฺฉกนโยฯ</p>


<p>อิทานิ  ปน –</p>


<p>
กมโต ตาวตฺตโต จ, เตสํ ทฎฺฐพฺพเภทโต;  
  
ปาฬิมุตฺตนเยเนตฺถ, วิญฺญาตโพฺพ วินิจฺฉโยฯ  
</p>
  
<p>ตตฺถ  ติ อิธาปิ เทสนากฺกโมว ยุชฺชติฯ อชฺฌตฺติเกสุ หิ อายตเนสุ สนิทสฺสนสปฺปฎิฆวิสยตฺตา จกฺขายตนํ ปากฎนฺติ ปฐมํ เทสิตํ, ตโต อนิทสฺสนสปฺปฎิฆวิสยานิ โสตายตนาทีนิฯ อถ วา ทสฺสนานุตฺตริยสวนานุตฺตริยเหตุภาวโต พหูปการตฺตา จกฺขุโสตายตนานิ ปฐมํ เทสิตานิ, ตโต ฆานายตนาทีนิ ตีณิ, ปญฺจนฺนมฺปิ ปน โคจรวิสยตฺตา อเนฺต มนายตนํ, จกฺขายตนาทีนํ โคจรตฺตา เตสํ อนนฺตรํ รูปายตนาทีนิฯ อปิจ วิญฺญาณุปฺปตฺติการณววตฺถานโตปิ อยเมเตสํ กโม เวทิตโพฺพฯ วุตฺตํ เหตํ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณํ…เป.… มนญฺจ ปฎิจฺจ ธเมฺม จ อุปฺปชฺชติ มโนวิญฺญาณ’’นฺติ (ม. นิ. ๓.๔๒๑; สํ. นิ. ๔.๖๐, ๑๑๓; มหานิ. ๑๐๗) อยํ ตาเวตฺถ กโมฯ</p>


<p>ติ ตาวภาวโตฯ อิทํ วุตฺตํ โหติ – จกฺขาทโยปิ หิ ธมฺมา เอว, เอวํ สติ ธมฺมายตนมิเจฺจว อวตฺวา กสฺมา ทฺวาทสายตนานิ วุตฺตานีติ เจ? ฉวิญฺญาณกายุปฺปตฺติยา ทฺวารารมฺมณววตฺถานโต อยเมเตสํ เภโท โหตีติ ทฺวาทส วุตฺตานิฯ จกฺขุวิญฺญาณวีถิปริยาปนฺนสฺส หิ วิญฺญาณกายสฺส จกฺขายตนเมว อุปฺปตฺติทฺวารํ, รูปายตนเมวารมฺมณํฯ ตถา อิตรานิ อิตเรสํฯ ฉฎฺฐสฺส ปน ภวงฺคมนสงฺขาโต มนายตเนกเทโสว อุปฺปตฺติทฺวารํ, อสาธารณญฺจ ธมฺมายตนํ อารมฺมณนฺติฯ อิติ ฉนฺนํ วิญฺญาณกายานํ อุปฺปตฺติทฺวารารมฺมณววตฺถานโต ทฺวาทส วุตฺตานีติ อยเมตฺถ ตาวตฺตตาฯ</p>


<p>ติ เอตฺถ ปน สพฺพานิ เจตานิ อายตนานิ อนาคมนโต, อนิคฺคมนโต จ ทฎฺฐพฺพานิฯ น หิ ตานิ ปุเพฺพ อุทยา กุโตจิ อาคจฺฉนฺติ, นปิ อุทฺธํ วยา กุหิญฺจิ คจฺฉนฺติ , อถ โข ปุเพฺพ อุทยา อปฺปฎิลทฺธสภาวานิ อุทฺธํ วยา ปริภินฺนสภาวานิ, ปุพฺพนฺตาปรนฺตเวมเชฺฌ ปจฺจยายตฺตวุตฺติตาย อวสานิ ปวตฺตนฺติ, ตสฺมา อนาคมนโต, อนิคฺคมนโต จ ทฎฺฐพฺพานิฯ ตถา นิรีหโต, อพฺยาปารโต จฯ น หิ จกฺขุรูปาทีนํ เอวํ โหติ  ‘‘อโห วต อมฺหากํ สามคฺคิยํ วิญฺญาณํ นาม อุปฺปเชฺชยฺยา’’ติ, น จ ตานิ วิญฺญาณุปฺปาทนตฺถํ ทฺวารภาเวน, วตฺถุภาเวน, อารมฺมณภาเวน วา พฺยาปารมาปชฺชนฺติ, อถ โข ธมฺมตาเวสา ยํ จกฺขุรูปาทิสามคฺคิยํ จกฺขุวิญฺญาณาทีนิ สมฺภวนฺติ, ตสฺมา นิรีหโต, อพฺยาปารโต จ ทฎฺฐพฺพานิฯ อปิจ อชฺฌตฺติกานิ สุโญฺญ คาโม วิย ทฎฺฐพฺพานิ ธุวสุภสุขตฺตภาววิรหิตตฺตา, พาหิรานิ คามฆาตกโจรา วิยฯ ตถา อชฺฌตฺติกานิ ฉปาณกา วิย ทฎฺฐพฺพานิ, พาหิรานิ เตสํ โคจรา วิยาติ อยเมตฺถ ทฎฺฐพฺพเภโทฯ เอวํ ปาฬิมุตฺตนเยเนตฺถ วิญฺญาตโพฺพ วินิจฺฉโยฯ</p>

</p>


<h3>ธาตุวิภงฺคมาติกตฺถวณฺณนา</h3>
<p>ธาตุวิภงฺคมาติกาย ปน  ตาว – ติ เอตฺถ วิทหติ, ธียเต, วิธานํ, วิธียเต เอตาย, เอตฺถ วา ธียตีติ ฯ โลกิยา หิ ธาตุโย การณภาเวน ววตฺถิตาฯ อเนกปฺปการํ สํสารทุกฺขํ วิทหนฺติ นิปฺผาเทนฺติ, สเตฺตหิ จ ธียเนฺต ธารียนฺติ, ทุกฺขวิธานมตฺตเมว เจตา, เอตาหิ จ การณภูตาหิ สํสารทุกฺขํ สเตฺตหิ อนุวิธียติ, ยถาวิหิตญฺจ ทุกฺขํ เอตาเสฺวว ธียติ ฐปียตีติ เอเตหิ อเตฺถหิ ยถาสมฺภวํ ‘‘ธาตุโย’’ติ วุจฺจนฺติฯ</p>


<p>ยถา  วา สรีรสงฺขาตสฺส สมุทายสฺส อวยวภูเตสุ รสโสณิตาทีสุ อญฺญมญฺญํ วิสภาคลกฺขณปริจฺฉิเนฺนสุ ธาตุสมญฺญา, เอวเมเตสุปิ ปญฺจกฺขนฺธสงฺขาตสฺส อตฺตภาวสฺส จกฺขาทีสุ ธาตุสมญฺญา เวทิตพฺพาฯ โลกิยโลกุตฺตรสาธารณตฺถวเสน ปน อตฺตโน สภาวํ ธาเรนฺตีติ ธาตุโยฯ นิชฺชีวมตฺตานเมตํ อธิวจนํ, ตสฺมา ยถาวุเตฺตนเตฺถน จกฺขุ จ ตํ ธาตุ จาติ ฯ เอวํ เสเสสุปีติ อยํ ตาเวตฺถ ปทโตฺถฯ</p>


<p> ปเนตฺถ อายตเนสุ วุตฺตนเยน เวทิตโพฺพฯ อปิจ ปญฺจทฺวาราวชฺชนสมฺปฎิจฺฉนทฺวยวิญฺญาณํ  มโนธาตุ นามฯ ปญฺจวิญฺญาณมโนธาตุวชฺชิตํ ปน สพฺพมฺปิ วิญฺญาณํ มโนวิญฺญาณธาตุ นามฯ เสสํ สุวิเญฺญยฺยเมวฯ</p>


<p> ปเนตฺถ  ตาว – ‘‘ปถวีธาตุ อาโป เตโช วาโย อากาสวิญฺญาณธาตู’’ติ ฉ ธาตุโย อุทฺทิสิตฺวา อาทิโต ปญฺจ อชฺฌตฺติกพาหิรวเสน, ปจฺฉิมา จ ฉ วิญฺญาณวเสน วิภตฺตา, อปราปิ ‘‘สุขธาตุ ทุกฺขโสมนสฺสโทมนสฺสุเปกฺขาอวิชฺชาธาตู’’ติ ฉ ธาตุโย อุทฺทิสิตฺวา ตถา ตถา วิภตฺตา, ปุน อปราปิ ‘‘กามธาตุ พฺยาปาทวิหิํสาเนกฺขมฺมอพฺยาปาทอวิหิํสาธาตู’’ติ ฉ ธาตุโย อุทฺทิสิตฺวา, เอวํ ตีหิ ฉเกฺกหิ ปเจฺจกํ เตภูมกา อฎฺฐารส ธาตุโย สรูปโต, ลกฺขณาหารโต, นิสฺสยวิสยปโยควินาภาวาทิโต จ วุตฺตาติ เวทิตพฺพาติ อยํ สุตฺตนฺตภาชนียนโยฯ</p>


<p> ปน สรูเปเนว อฎฺฐารส ธาตุโย อุทฺทิสิตฺวา ปสาทวิสยธาตุโย อายตเน วุตฺตนเยน วิภตฺตา, สตฺต วิญฺญาณธาตุโย ปน –</p>

</p>

 กตมา มโนธาตุ? จกฺขุวิญฺญาณธาตุยา…เป.… กายวิญฺญาณธาตุยา…เป.… นิรุทฺธสมนนฺตรา อุปฺปชฺชติ จิตฺตํ…เป.… สพฺพธเมฺมสุ วา ปน ปฐมสมนฺนาหาโร อุปฺปชฺชติ จิตฺตํ…เป.… อยํ วุจฺจติ มโนธาตุฯ</p>

</p>

 อุปฺปชฺชติ จิตฺตํ…เป.… มนญฺจ ปฎิจฺจ ธเมฺม จ อุปฺปชฺชติ จิตฺตํ…เป.… อยํ วุจฺจติ มโนวิญฺญาณธาตู’’ติ (วิภ. ๑๘๔) –</p>


<p>เอวํ วิภตฺตาฯ ตตฺถ ติ เอตฺถ ปญฺจวิญฺญาณวิสเยสุ สพฺพธเมฺมสูติ เอวํ อโตฺถ คเหตโพฺพฯ ติ เอตฺถ ปน -กาโร สมฺปิณฺฑนโตฺถ, ตสฺมา มโนธาตุยาปิ สนฺตีรณโวฎฺฐพฺพนาทิมโนวิญฺญาณธาตุยาปีติ เอวมโตฺถ คเหตโพฺพฯ ติอาทีสุ มโนทฺวาเร ภวงฺคมนเญฺจว จตุภูมกธมฺมารมฺมณญฺจ ปฎิจฺจ สหาวชฺชนกชวนํ นิพฺพตฺตตีติ อโตฺถฯ อยํ อภิธมฺมภาชนียนโยฯ</p>


<p> ปน อฎฺฐารสนฺนํ ธาตูนํ กติ กุสลา…เป.… กติ อรณาติ? โสฬส ธาตุโย อพฺยากตา, เทฺว ธาตุโย ติธาปิ โหนฺติ…เป.… ทส ธาตุโย เนววิปากนวิปากธมฺมธมฺมา, ปญฺจ ธาตุโย วิปากา, มโนธาตุ สิยา วิปากา, สิยา เนววิปากนวิปากธมฺมธมฺมา, เทฺว ธาตุโย ติธาปิ  โหนฺติฯ ทส ธาตุโย อุปาทินฺนุปาทานิยา, สทฺทธาตุโย อนุปาทินฺนุปาทานิยา, ปญฺจ ธาตุโย สิยา อุปาทินฺนุปาทานิยา, สิยา อนุปาทินฺนุปาทานิยา, เทฺว ธาตุโย ติธาปิ…เป.… ทส ธาตุโย สิยา อุปฺปนฺนา, สิยา อุปฺปาทิโน, สทฺทธาตุ สิยา อุปฺปนฺนา, สิยา อนุปฺปนฺนา, สิยา น วตฺตพฺพา อุปฺปาทิโนติ, ฉ ธาตุโย ติธาปิฯ ธมฺมธาตุ ติธาว…เป.… รูปธาตุ สนิทสฺสนสปฺปฎิฆา, นว ธาตุโย อนิทสฺสนสปฺปฎิฆา, อฎฺฐ ธาตุโย อนิทสฺสนอปฺปฎิฆาฯ สตฺตรส ธาตุโย น เหตู, ธมฺมธาตุ ทฺวิธาว…เป.… โสฬส ธาตุโย อรณา, เทฺว ธาตุโย ทฺวิธาปีติ อยํ ปญฺหาปุจฺฉกนโยฯ</p>


<p>อิทานิ ปเนตาสํ –</p>


<p>
กมตาวตฺตโต ทฎฺฐพฺพา, ปจฺจยานํ วิภาคโต;  
  
ธาตูนมิธ วิเญฺญโยฺย, ปาฬิมุตฺตวินิจฺฉโยฯ  
</p>
  
<p>ตตฺถ  ตาว อิธาปิ เทสนากฺกโมว ยุชฺชติฯ โส จ ปนายํ เหตุผลานุปุพฺพววตฺถานวเสน  วุโตฺตฯ จกฺขุธาตุ รูปธาตูติ อิทํ หิ ทฺวยํ เหตุ, จกฺขุวิญฺญาณธาตูติ อิทํ ผลํฯ เอวํ สพฺพตฺถฯ อยํ ตาเวตฺถ กโมฯ</p>


<p> ปน ยา อิธ  ตีหิ ฉเกฺกหิ วุตฺตา ธาตุโย เจว, เตสุ เตสุ สุตฺตาภิธมฺมปเทเสสุ ‘‘อาภาธาตุ…เป.… อเนกธาตุนานาธาตุโลโก’’ติอาทินา อาคตา จาติ อญฺญาปิ พหุธาตุโย ทิสฺสนฺติ, ตาสมฺปิ วเสน ปริเจฺฉทํ อวตฺวา กสฺมา อฎฺฐารเสว วุตฺตาติ? ตาสมฺปิ ตทโนฺตคธตฺตาฯ</p>


<p>อปิจ วิชานนสภาเว วิญฺญาเณ ชีวสญฺญีนํ ตสฺสา จกฺขุวิญฺญาณาทิเภเทน อเนกตํ, จกฺขุรูปาทิปจฺจยายตฺตวุตฺติตาย อนิจฺจตญฺจ ปกาเสตฺวา ตสฺมิํ ทีฆรตฺตานุสยิตชีวสญฺญาสมูหนนตฺถญฺจ อฎฺฐารเสว วุตฺตาฯ กิญฺจ ภิโยฺย  – เวเนยฺยชฺฌาสยวเสน จฯ เวเนยฺยา หิ อรูปมูโฬฺห รูปมูโฬฺห อุภยมูโฬฺหติ ติวิธา โหนฺติฯ เตสํ ติณฺณมฺปิ ยถากฺกมํ นาติสเงฺขปวิตฺถารโต อรูปเภทวิภาวินี ขนฺธเทสนา, รูปเภทวิภาวินี อายตนเทสนา, ตทุภยเภทวิภาวินี ธาตุเทสนา สปฺปายาติ เวเนยฺยชฺฌาสยวเสน อฎฺฐารเสว วุตฺตาติฯ วุตฺตญฺจ –</p>


<p>
‘‘สเงฺขปวิตฺถารนเยน ตถา ตถา หิ,  
  
ธมฺมํ ปกาสยติ เอส ยถา ยถาสฺส;  
  
สทฺธมฺมเตชวิหตํ วิลยํ ขเณน,  
  
เวเนยฺยสตฺตหทเยสุ ตโม ปยาตี’’ติฯ (วิภ. อฎฺฐ. ๑๘๓);  
</p>
  
<p>อยเมตฺถ ตาวตฺตตาฯ</p>


<p> ปเนตา สพฺพาปิ สงฺขตา ธาตุโย ปุพฺพนฺตาปรนฺตวิวิตฺตโต, ธุวสุภสุขตฺตภาวสุญฺญโต, ปจฺจยายตฺตวุตฺติโต จ ทฎฺฐพฺพาฯ วิเสสโต ปเนตฺถ เภริตลํ วิย จกฺขุธาตุ ทฎฺฐพฺพา, ทโณฺฑ วิย รูปธาตุ, สโทฺท วิย จกฺขุวิญฺญาณธาตุฯ ตถา ติโสฺสปิ เจตา ยถากฺกมํ อาทาสตลมุขมุขนิมิตฺตานิ วิยฯ ตถา ติลยนฺตจกฺกเตลานิ วิย, อธรารณีอุตฺตรารณีอคฺคี วิย จ ทฎฺฐพฺพาฯ เอส นโย โสตธาตุอาทีสุปิฯ มโนธาตุ ปน ยถาสมฺภวโต จกฺขุวิญฺญาณธาตุอาทีนํ ปุเรจรานุจรา วิย ทฎฺฐพฺพาฯ ธมฺมธาตุยํ ปน เวทนา สลฺลสูลมิว , สญฺญา ริตฺตมุฎฺฐิ วิย, สงฺขารา วิสรุกฺขมิว, สุขุมรูปํ ขุรจกฺกํ วิย, อสงฺขตา ธาตุ เขมนฺตภูมิ วิย จ ทฎฺฐพฺพา, มโนวิญฺญาณธาตุ ปน มกฺกโฎ วิย, อสฺสขฬุโงฺก วิย, ยตฺถกามนิปาติโต เวหาสกฺขิตฺตทโณฺฑ วิย, รงฺคนโฎ วิย จ ทฎฺฐพฺพาฯ อยเมตฺถ ทฎฺฐพฺพตาฯ</p>


<p>   ปเนตฺถ จกฺขุวิญฺญาณธาตุยา จกฺขุ นิสฺสยปจฺจโย, รูปํ อารมฺมณปจฺจโย, กิริยามโนธาตุ อนนฺตรปจฺจโย, ตโย อรูปิโน ขนฺธา สหชาตปจฺจโยฯ เอวํ โสตวิญฺญาณาทีสุปิฯ มโนวิญฺญาณธาตุยา ปน มโนธาตุ อนนฺตรปจฺจโย, ธมฺมธาตุ อารมฺมณปจฺจโย, สมฺปยุตฺตนิสฺสยสหชาตาทิปจฺจโยติ อยํ ปจฺจยวิภาโคฯ เอวํ วิเญฺญโยฺย ปาฬิมุตฺตวินิจฺฉโยฯ</p>

</p>


<h3>สจฺจวิภงฺคมาติกตฺถวณฺณนา</h3>
<p>สจฺจวิภงฺคมาติกาย ปน  ตาว – ติ เอตฺถายํ -สโทฺท อเนเกสุ อเตฺถสุ ทิสฺสติฯ เสยฺยถิทํ – ‘‘สจฺจํ ภเณ น กุเชฺฌยฺยา’’ติอาทีสุ (ธ. ป. ๒๒๔) วาจาสเจฺจฯ ‘‘สเจฺจ ฐิตา สมณพฺราหฺมณา’’ติอาทีสุ (ชา. ๒.๒๑.๔๓๓) วิรติสเจฺจฯ ‘‘กสฺมา นุ สจฺจานิ วทนฺติ นานา, ปวาทิยาเส กุสลาวทานา’’ติอาทีสุ (สุ. นิ. ๘๙๑) ทิฎฺฐิสเจฺจฯ ‘‘เอกํ หิ สจฺจํ, น ทุติยมตฺถี’’ติอาทีสุ (สุ. นิ. ๘๙๐) ปรมตฺถสเจฺจ, นิพฺพาเน เจว มเคฺค จฯ ‘‘จตุนฺนํ อริยสจฺจานํ กติ กุสลา’’ติอาทีสุ (วิภ. ๒๑๖) อริยสเจฺจฯ สฺวายมิธาปิ อริยสเจฺจ วตฺตติฯ เกนเฎฺฐน สจฺจานิ? ตถเฎฺฐนฯ โกยํ ตถโฎฺฐ นาม? โย ปญฺญาจกฺขุนา อุปปริกฺขมานานํ มายาว วิปรีโต, มรีจีว วิสํวาทโก, ติตฺถิยานํ อตฺถา วิย อนุปลพฺภมานสภาโว จ น โหติ, อถ โข พาธนปฺปภวสนฺตินิยฺยานภูเตน ตจฺฉาวิปรีตภูตภาเวน อริยญาณสฺส โคจโร โหติฯ อยํ ตถโฎฺฐ สจฺจโฎฺฐติ เวทิตโพฺพฯ วุตฺตญฺจ –</p>


<p>
‘‘อิติ  
  
ตจฺฉาวิปลฺลาสภูตภาวํ จตูสุปิ;  
  
ทุกฺขาทีสฺววิเสเสน, สจฺจฎฺฐํ อาหุ ปณฺฑิตา’’ติ (วิภ. อฎฺฐ. ๑๘๙; สารตฺถ. ฎี. มหาวคฺค ๓.๑๔)ฯ  
</p>
  
<p>อริยานิ จ ตานิ สจฺจานิ จาติ ฯ อริยานีติ อุตฺตมานิ, อวิสํวาทกานีติ อโตฺถฯ อริเยหิ พุทฺธาทีหิ ปฎิวิชฺฌิตพฺพานิ สจฺจานิ, อริยสฺส วา สมฺมาสมฺพุทฺธสฺส สนฺตกานิ สจฺจานิ เตน อุปฺปาทิตตฺตา, ปกาสิตตฺตา จ, อริยภาวกรานิ วา สจฺจานิ เตสํ อภิสมฺพุทฺธตฺตา อริยภาวสิทฺธิโตติ ฯ ‘‘ทุกฺขํ อริยสจฺจ’’นฺติอาทีสุ ปน -อิติ อยํ สโทฺท กุจฺฉิเต ทิสฺสติฯ กุจฺฉิตํ หิ ปุตฺตํ ‘‘ทุปุโตฺต’’ติ วทนฺติฯ -สโทฺท ปน ตุเจฺฉฯ ตุจฺฉํ หิ อากาสํ ‘‘ข’’นฺติ วุจฺจติฯ อิทญฺจ ปฐมสจฺจํ กุจฺฉิตํ อเนโกปทฺทวาธิฎฺฐานโต, ตุจฺฉํ พาลชนปริกปฺปิตธุวสุภสุขตฺตภาววิรหิตโต, ตสฺมา กุจฺฉิตตฺตา, ตุจฺฉตฺตา จ ‘‘ทุกฺข’’นฺติ วุจฺจติฯ -อิติ จ อยํ สโทฺท ‘‘สมาคโม, สเมต’’นฺติอาทีสุ สํโยคํ ทีเปติฯ -อิติ อยํ สโทฺท ‘‘อุปฺปนฺนํ อุทิต’’นฺติอาทีสุ อุปฺปตฺติํฯ -สโทฺท ปน การณํ ทีเปติฯ อิทญฺจ ทุติยสจฺจํ อวเสสปจฺจยสมาโยเค สติ ทุกฺขสฺสุปฺปตฺติการณนฺติ ‘‘ทุกฺขสมุทโย’’ติ วุจฺจติฯ</p>


<p>ตติยสจฺจํ ปน ยสฺมา -สโทฺท อภาวํ, -สโทฺท จารกํ ทีเปติ, ตสฺมา อภาโว เอตฺถ, เอตสฺมิํ วา อธิคเต สํสารจารกสงฺขาตสฺส ทุกฺขนิโรธสฺส สพฺพคติสุญฺญตฺตา, ตปฺปฎิปกฺขตฺตา จาติ ‘‘ทุกฺขนิโรธ’’นฺติ วุจฺจติ, ทุกฺขสฺส วา อนุปฺปาทนิโรธปจฺจยตฺตาฯ จตุตฺถํ ปน ยสฺมา เอตํ ทุกฺขนิโรธํ คจฺฉติ, สตฺตํ วา ตํ คมยติ อารมฺมณวเสน ตทภิมุขตฺตา, ปฎิปทา จ โหติ ทุกฺขนิโรธปฺปตฺติยา, ตสฺมา ‘‘ทุกฺขนิโรธคามินี ปฎิปทา’’ติ วุจฺจติฯ</p>


<p>อปิจ  ทุกฺขาทีนํ จตฺตาโร จตฺตาโร อตฺถา วิภตฺตา ตถา อวิตถา อนญฺญถา, เย ทุกฺขาทีนิ อภิสเมเนฺตหิ อภิสเมตพฺพาฯ ยถาห –</p>

 …เป.… นิโรธสฺส นิสฺสรณโฎฺฐ วิเวกโฎฺฐ อสงฺขตโฎฺฐ อมตโฎฺฐ…เป.… มคฺคสฺส นิยฺยานโฎฺฐ เหตฺวโฎฺฐ ทสฺสนโฎฺฐ อาธิปเตยฺยโฎฺฐ…เป.… อนญฺญถา’’ติ (ปฎิ. ม. ๒.๘)ฯ</p>


<p>เอวํ วิภตฺตานํ จตุนฺนํ จตุนฺนํ อตฺถานํ วเสน ทุกฺขาทีนิ เวทิตพฺพานิฯ อยํ ตาเวตฺถ ปทโตฺถฯ</p>


<p> ปน ตณฺหาวชฺชิตา สพฺพโลกิยธมฺมา, สํกิเลสิกวชฺชิตา วา  นาม, ตณฺหา ปน สพฺพา อกุสลา วา โลกิยกุสลา วา ธมฺมา  นาม, นิพฺพานํ  นาม, โลกุตฺตรกุสลจิตฺตสมฺปยุตฺตานิ อฎฺฐมคฺคงฺคานิ  นามฯ อิเมหิ ปน มคฺคเงฺคหิ สมฺปยุตฺตา จิตฺตเจตสิกา ธมฺมา เจว สามญฺญผลานิ เจตฺถ อสงฺคหิตานีติ เวทิตพฺพานิฯ ตานิ หิ ‘‘ยทนิจฺจํ ตํ ทุกฺข’’นฺติ (สํ. นิ. ๓.๑๕) วจนโต สงฺขารทุกฺขสงฺคหิตานิปิฯ ยาย ปริญฺญาย ภควติ พฺรหฺมจริยํ วุสฺสติ ตถเตฺตน น โหนฺติ, ทุกฺขํ อริยสจฺจนฺติ น วุจฺจนฺติ, ตานิ ฐเปตฺวา สเพฺพ โลกิยโลกุตฺตรธมฺมา สงฺคหิตาติ ทฎฺฐพฺพาฯ อยํ ธมฺมเภโทฯ</p>


<p> ปเนตฺถ  ทุกฺขสจฺจํ ตาว –</p>

 กตมํ ทุกฺขํ อริยสจฺจํ? ชาติปิ ทุกฺขา, ชราปิ ทุกฺขา, มรณมฺปิ ทุกฺขํ, โสกปริเทวทุกฺขโทมนสฺสุปายาสาปิ ทุกฺขา, อปฺปิเยหิ สมฺปโยโค ทุโกฺข, ปิเยหิ วิปฺปโยโค ทุโกฺข, ยมฺปิจฺฉํ น ลภติ, ตมฺปิ ทุกฺขํ, สํขิเตฺตน ปญฺจุปาทานกฺขนฺธา ทุกฺขา’’ติ (วิภ. ๑๙๐) –</p>


<p>อุทฺทิสิตฺวา วิภตฺตํฯ ตตฺถ ทุกฺขํ ติวิธํ โหติ ทุกฺขทุกฺขํ วิปริณามทุกฺขํ สงฺขารทุกฺขนฺติฯ ตตฺถ ทุกฺขทุกฺขํ ทุวิธํ ปริยายทุกฺขํ นิปฺปริยายทุกฺขนฺติฯ ตตฺถ กายิกเจตสิกทุกฺขโทมนสฺสเวทนา  นาม, ตทวเสสา ปน ทุกฺขทุกฺขสฺส วตฺถุภูตา ปญฺจุปาทานกฺขนฺธา  นามฯ สุขโสมนสฺสเวทนา  นามฯ สเพฺพ ปน ปญฺจุปาทานกฺขนฺธา, สพฺพสงฺขตา วา  นามฯ อิเมสํ ติณฺณํ ทุกฺขานํ วเสน ยถาโยคํ ตีสุ  ภเวสุ ชาติอาทีนํ ทุกฺขทุกฺขตา เวทิตพฺพาฯ กามภวสฺมิํ หิ ชาติ ตาว สยํ น ทุกฺขา, อปายคติมนุสฺสคติอาทีสุ ปน นิรยคฺคิสนฺตาปาทิมูลกํ, คโพฺภกฺกนฺติกาทิมูลกํ, ชิฆจฺฉาปิปาสาทิมูลกญฺจ ทุกฺขํ ตสฺส สพฺพสฺส กายิกเจตสิกทุกฺขสฺส วตฺถุภาเวน ปริยายโต ทุกฺขนฺติฯ ตถา ชรามรณาทโยปิฯ เกวลํ ชรา กายทุพฺพลตามูลสฺส, ปุตฺตทาราทิปริภวมูลสฺส จ, มรณํ ปน มารณนฺติกเวทนาภูตสฺส, นิรยาทิคตินิมิตฺตทสฺสนมูลสฺส จ ทุกฺขสฺส วตฺถุภาวโต, โสกาทโย โสกาทิมูลสฺส กายิกเจตสิกทุกฺขสฺส วตฺถุภาวตฺตา เจว สยํ ทุกฺขตฺตา จ ทุกฺขาติ เวทิตพฺพาฯ วิปริณามทุกฺขสงฺขารทุกฺขตา เจสํ ปสิทฺธาเยวฯ เอวํ กามภเว ชาติอาทีนํ ตีหิปิ ทุเกฺขหิ ทุกฺขตา เวทิตพฺพาฯ รูปารูปภเวสุ ปน ยสฺมา โสกปริเทวทุกฺขโทมนสฺสุปายาสา น สนฺติ, ตสฺมา ตตฺถ ชาติอาทีนํ  วิปริณามทุกฺขสงฺขารทุกฺขวเสน จ ทุกฺขตา เวทิตพฺพา, น ทุกฺขทุกฺขวเสนาติ อยํ ทุกฺขสเจฺจ นโยฯ</p>


<p>สมุทยสจฺจํ ปน ‘‘กามตณฺหา ภวตณฺหา วิภวตณฺหา’’ติ (วิภ. ๒๐๓) ตตฺตกเมว อุทฺทิสิตฺวา ‘‘สา โข ปเนสา ตณฺหา กตฺถ อุปฺปชฺชมานา อุปฺปชฺชตี’’ติ (วิภ. ๒๐๓) ปุจฺฉิตฺวา ฉนฺนํ ฉนฺนํ อินฺทฺริยวิสยวิญฺญาณผสฺสเวทนาสญฺญาเจตนาตณฺหาวิตกฺกวิจารานํ วิสยภูตานํ วเสน ตณฺหาย ‘‘เอเตฺถสา ตณฺหา อุปฺปชฺชมานา อุปฺปชฺชตี’’ติ เอวํ อุปฺปตฺติํ ปกาเสตฺวา วิตฺถารโต วิภตฺตํฯ</p>


<p>นิโรธสจฺจํ ปน ‘‘ตสฺสา เอว ตณฺหาย อเสสวิราคนิโรโธ จาโค ปฎินิสฺสโคฺค มุตฺติ อนาลโย’’ติ (วิภ. ๒๐๔) วตฺวา ปุน ‘‘สา โข ปเนสา ตณฺหา กตฺถ นิรุชฺฌมานา นิรุชฺฌตี’’ติ (วิภ. ๒๐๔) ปุจฺฉิตฺวา สมุทยสเจฺจ วุตฺตอินฺทฺริยาทีนํ วเสน ปฎิโลมโต ตณฺหาย นิโรธํ ปกาเสตฺวา วิตฺถารโต วิภตฺตํฯ ตตฺถ ติอาทีนิ ปทานิ นิพฺพานเววจนานิฯ นิพฺพานํ หิ อาคมฺม ตณฺหา อเสสา วิรชฺชติ, นิรุชฺฌติ, จชียติ, ปฎินิสฺสชฺชียติ, มุจฺจติ, น อลฺลียติ, ตสฺมา ‘‘อเสสวิราคนิโรโธ จาโค ปฎินิสฺสโคฺค มุตฺติ อนาลโย’’ติ วุจฺจติฯ เอกเมว หิ นิพฺพานํ, นามานิ ปนสฺส สพฺพสงฺขตานํ นามปฎิปกฺขวเสน อเนกานิ โหนฺติฯ</p>


<p>นนุ ปาเฎกฺกํ นิพฺพานํ นาม นตฺถิ, กิเลสกฺขยมตฺตเมว นิพฺพานํ, เตเนว จ ตาสุ ตาสุ  สุตฺตาภิธมฺมเทสนาสุ ‘‘ราคกฺขโย โทสกฺขโย’’ติอาทินา (สํ. นิ. ๔.๓๑๔) วุตฺตนฺติ เจ? น, อรหตฺตนิพฺพานานํ เอกตาปชฺชนโตฯ อรหตฺตมฺปิ หิ ‘‘โย โข, อาวุโส, ราคกฺขโย โทสกฺขโย โมหกฺขโย, อิทํ วุจฺจติ อรหตฺต’’นฺติ (สํ. นิ. ๔.๓๑๔) ราคาทีนํ ปริกฺขยเนฺต อุปฺปนฺนตฺตา อุปจาเรน  อรหตฺตํ ราคกฺขยาทิภาเวน วุจฺจติ, ตถา ราคาทีนํ ขยเหตุตฺตา นิพฺพานมฺปิ ราคกฺขยาทิภาเวน วุตฺตนฺติ คเหตพฺพํฯ อิตรถา นิพฺพานสฺส พหุตฺตํ อาปชฺชติ ราคาทีนํ พหุนฺนํ ขยสฺสาปิ พหุตฺตาฯ สพฺพกิเลสานมฺปิ ขยสฺส เอกเตฺตน ปฐมมเคฺคน ทิฎฺฐิอาทีนํ ขเย สพฺพกิเลสกฺขโย อาปชฺชติ, โอฬาริกตฺตญฺจสฺส สิยา ติรจฺฉานานมฺปิ อุปฺปนฺนราคกฺขยสฺส ปากฎเตฺตน นิพฺพานปฺปตฺติโต, โคตฺรภูกฺขเณปิ จ ราคาทิกฺขโย โหติ โคตฺรภุโน นิพฺพานวิสยตฺตา, มคฺคสฺส ปน นิพฺพานารมฺมณตาอปฺปสโงฺคฯ น หิ อตฺตนา เขปิยมานกิเลสกฺขยมารพฺภ มโคฺค อุปฺปชฺชติ, อภาโว จสฺส อาปชฺชติ ราคาทิกฺขยภูตสฺส ปน อภาวสฺส ปกฺขวเสน ตุจฺฉรูปตฺตา, ตสฺสาปิ ภาวตฺตาภาวาว วิเวกลกฺขณํ น สิยา, สงฺขตตา จสฺส สิยาฯ น หิ กทาจิ อุปลพฺภมานํ อสงฺขตํ ภวิตุมรหติ สเพฺพสมฺปิ อเหตุกตฺตาปตฺติโต, สงฺขตเตฺตปิ จสฺส น นิพฺพานตฺตํ อุปฺปตฺติชราภงฺคสมงฺคิตาย ทุกฺขตฺตา, ตถา จ อภาวสฺสาปิ อภาโว, อนวฎฺฐานญฺจ ขีณานมฺปิ ราคาทีนํ ปุน อุปฺปชฺชนํ เยสํ เตสเมว อภาโว อภาวสฺส วินฎฺฐตฺตาฯ</p>


<p>อปิจ การณนฺตเรน วา ภาเว อุปฺปเนฺน ราคาทีนํ น กาจิ หานิ โหติฯ น หิ อญฺญสฺสุปฺปตฺติยํ อญฺญํ วิคจฺฉติฯ อภาโว ภาวสฺส วิโรธิ, วิโรธิสนฺนิธาเน จ อิตรํ วิคจฺฉตีติ เจ? กิมิทํ วิคมนํ นามฯ ยทิ ตมฺปิ ภาวรูปํ, สมานโทสตา จสฺส สิยา อนวฎฺฐานญฺจ, น จ อตฺถสิทฺธิฯ ยทิ ตุจฺฉรูปํ, กิํ ปฐมเมวสฺส ตุจฺฉรูปตาย อุปคตาย ทูรมฺปิ คนฺตฺวา อุปคนฺตพฺพาติ สิทฺธา, ราคาทิกฺขยภูตสฺส นิพฺพานสฺส ตุจฺฉรูปตาย อภาโว, น จ อภาโว เอว นิพฺพานํฯ อตีตานาคตโทสานมภาเว นิพฺพานปฺปตฺติยา อภาวโต วตฺตมานานญฺจ  อภาโว นามฯ อภาโว นาม น กิเลสวิคมมโตฺต, อปิ ตุ อนุปฺปตฺติภาเวนฯ อจฺจนฺตวิคโม นิพฺพาเนนาปิ สมฺปาทียตีติ เจ? น, ตสฺส การณภาวาฯ วิปสฺสนา การณมิติ เจ? น, อตฺตาทิวิกปฺปชนกสงฺขตธมฺมทสฺสเนน วินา อนตฺตาทิวิกปฺปภูตาย วิปสฺสนาย อนุปฺปตฺติโตฯ ยทิ หิ อุปฺปเชฺชยฺย, ตาย สเพฺพปิ สตฺตา วิมุตฺตา เอว สิยุํ, โน จ กทาจิ น ปุเจฺฉยฺย วิรุทฺธธมฺมทสฺสนาภาวาฯ น หิ ทสฺสนํ วินา วิกโปฺป สมฺภวติ, น จ อตฺตาติ วิกปฺปชนกรูปาทิทสฺสนเมว ตพฺพิรุทฺธวิกปฺปชนกํ  โหติฯ พุทฺธานญฺจ ปรมฺปโรปเทเสน รูปาทีสุ วิปสฺสนาวิกโปฺป อุปฺปชฺชตีติ เจ? น, เตสมฺปิ วิรุทฺธทสฺสนาภาเวน วิปสฺสนาวิกปฺปานุปฺปตฺติโตฯ น หิ ยาทิสาย การณสามคฺคิยา ยาทิสํ การิยํ อุปฺปชฺชติ, ตาทิสาย เอว ตพฺพิรุทฺธํ อุปฺปชฺชติ อเหตุกตฺตปฺปสงฺคโตฯ น จ วิรุทฺธทสฺสนาภาเวน เอกสฺส วิปสฺสนาวิกปฺปชนกสามตฺถิยาภาวโต ตาทิสานํ ปรมฺปรายปิ ตพฺภาโว, ตทุปเทโส จ สมฺภวติฯ ติลกฺขณูปเทสนานนฺตริกตาย ปน พุทฺธานํ นิพฺพานสจฺฉิกิริยา สิทฺธิ, เตเนวสฺส กิเลสานมจฺจนฺตปฺปหานสฺส, วิปสฺสโนปเทสสามตฺถิยสฺส จ สิทฺธีติ นิพฺพานเมว ตทุภยการณํ, นาญฺญนฺติ คเหตพฺพํฯ</p>


<p>กสฺมา ปน นิพฺพานทสฺสเนน ราคาทีนํ อจฺจนฺตปฺปหานํ, ติลกฺขณญฺจ โหติฯ น หิ อญฺญสฺส ทสฺสเนน อิตรราคปฺปหานํ, ติลกฺขณญาณญฺจ ยุตฺตนฺติ? น, อสงฺขตทสฺสเนน สงฺขตสฺส วา โทสสฺส วา ปากฎตฺตาฯ ทิฎฺฐอจฺจนฺตสุขานํ หิ วฎฺฎสุเข, ตนฺนิสฺสยารมฺมณาทีสุ จ สุขาภิมาโน, วฎฺฎาภิรติ จ ปหียติ ทิฎฺฐปรตีรสฺส นาวิกสฺส นาวาเยกเทเส สุขาภิมานาภิรติโย วิยฯ อปิจ สงฺขตธเมฺมสุ อลฺลินา ราคาทโย อสงฺขตธเมฺม สณฺฐาตุํ น  สโกฺกนฺติ อคฺคิกฺขเนฺธ วิย มกฺขิกา, ถเล วิย จ ชลจรา, นิพฺพานทสฺสเนน ปหีนโทสสฺส จิตฺตสฺส ยาถาวโต เตสุ สงฺขเตสุ ติลกฺขณทสฺสนํ สมฺภวติ เภสชฺชาเลเปน วิหตกาจติมิราทิโทสสฺส จกฺขุโน ฆฎาทิรูปทสฺสนํ วิย, ทิฎฺฐโทเสสุ จสฺส สงฺขาเรสุ น ปุน ราคาทีนมุปฺปตฺติ ญาตา สุจิภาเว วิย วจฺจกูเปติ เวทิตพฺพํฯ</p>


<p>กสฺมา ปน เกสญฺจิ สตฺตานํ เอว นิพฺพานสจฺฉิกิริยาสมฺภโว, น สเพฺพสนฺติ? อนาทิพุทฺธปรมฺปโรปเทสสาเปกฺขตฺตา, เตสญฺจ อุปเทสกานํ สพฺพตฺถ สพฺพทา อภาวโต, โสตูนญฺจ ขณสมฺปตฺติยา อจฺจนฺตทุลฺลภตฺตา, จกฺกวาฬานญฺจ อนนฺตตฺตา, ตสฺมา เกจิ เอว พุทฺธุปฺปาทกาเล ติลกฺขโณปเทสลาเภน นิพฺพานํ สจฺฉิกโรนฺติ, น สเพฺพติ คเหตพฺพํฯ</p>


<p>กถํ ปเนตฺถ ราคาทีนํ อจฺจนฺตวิคโม นิพฺพาเนน สาธียตีติ? น ตาว โส, อตีตานาคตานํ เตสมิทานิ อภาวา, ปุเพฺพ จ ตสฺส วิชฺชมานตฺตา, วตฺตมานานํ สรสนิโรธโตฯ กถญฺจสฺส ตุจฺฉรูปสฺส นิพฺพานสฺส เหตุเตฺต ยถาวุตฺตโทสานมวสโรติ เจ? น, ตสฺส ภาวรูปตฺตาฯ ปุพฺพภาคปฎิปตฺติยา หิ นิพฺพานมารพฺภ อนุสยาชนนภาเวน อุปฺปนฺนมคฺคา เอว  กิเลสานมนุปฺปาทนิโรโธ ตทุปฺปตฺติยา อายติํ อุปฺปชฺชนารหานํ อนุปฺปตฺติโต อคฺคิสนฺนิธาเน องฺกุราชนกภาเวน อุปฺปนฺนสาลิกฺขนฺธสฺส พีชตาภาวรูปตา วิยฯ น หิ อภาโว นาม โกจิ ปรมตฺถโต อตฺถิ, โย การเณน ชนียติ ตพฺพิรุทฺธกฺขณุปฺปาทนภาโววุปฺปาทนํ อเนกกฺขณุปฺปาทเนน ขนฺธการาภาวุปฺปาทนํ วิย, ตสฺมา กิเลสานํ อนุปฺปตฺตินิโรธสงฺขาตสฺส อริยมคฺคสฺส อุปนิสฺสยตฺตา อุปนิสฺสโยปจาเรน นิพฺพานํ ‘‘อเสสวิราคนิโรโธ’’ติอาทินา วุตฺตํฯ สรูเปเนว กสฺมา น วุตฺตนฺติ เจ? อภิสุขุมตฺตา, อนุปลทฺธปุพฺพตฺตา จ, สุขุมตา จสฺส ภควโต  อโปฺปสฺสุกฺกตาวจนโต, อริเยน จกฺขุนา ปสฺสิตพฺพโต จ เวทิตพฺพาฯ</p>


<p>เอตฺถ ปน ปรวาที อาห – ‘‘นเตฺถว นิพฺพานํ อนุปลพฺภนียโต’’ติฯ น อนุปลพฺภนียํ ตสฺส สิทฺธตฺตาฯ อุปลพฺภติ หิ ตํ ตทนุรูปปฎิปตฺติยา อริเยหิฯ อปิจ นิพฺพานํ นตฺถีติ น วตฺตพฺพํ สพฺพสตฺตานํ วิรุทฺธธมฺมานํ ภาเวน อปวคฺคาภาวปฺปสงฺคโตฯ น จ ตํ ยุตฺตํ อุณฺหาทิปฎิปกฺขสฺส สีตาทิโน วิย ภวปฎิปกฺขสฺส นิพฺพานสฺสปิ อวสฺสํภาวาฯ วุตฺตญฺจ –</p>


<p>
‘‘ยถาปิ อุเณฺห วิชฺชเนฺต, อปรํ วิชฺชติ สีตลํ;  
  
เอวํ ติวิธคฺคิ วิชฺชเนฺต, นิพฺพานํ อิจฺฉิตพฺพก’’นฺติฯ (พุ. วํ. ๒.๑๑) –  
</p>
  
<p>อาทิฯ อจฺจนฺตนิโรธเหตุโน วิปสฺสโนปเทสสฺส ทสฺสนโต จ อเตฺถว นิพฺพานํ ตํ วินา ตสฺสาสมฺภวโตติ วุโตฺตวายมโตฺถฯ ตเทตํ ปุริมาย โกฎิยา อภาวโต อปฺปภวํ, ตโตว อชรามรณํ, นิจฺจญฺจ โหตีติ อณุอาทีนมฺปิ นิจฺจภาวปตฺติ นิพฺพานเสฺสว นิจฺจตฺตาติ เจ? น, ภินฺนาธิกรณเตฺตน เหตุลกฺขณสฺสานุปปตฺติโตฯ อณุอาทีนมฺปิ อสงฺขตตา อิติ เจ? น, อสงฺขตตาสิทฺธิโต อสงฺขตานญฺจาเนกตฺตานุปปตฺติโตฯ ยทิ หิ อสงฺขตํ นาม ภเวยฺย, เอเกเนว ภวิตพฺพํ เทสกาลสภาวเภทสฺส การณเภทกตฺตา, ภินฺนสภาวานมฺปิ อเหตุกเตฺต อติปฺปสงฺคโตฯ</p>


<p>สงฺขเตหิ สภาวภินฺนสฺส นิพฺพานสฺส กถํ อเหตุกตาติ เจ? อสงฺขตสภาเวน สงฺขตสภาเวหิ ภินฺนสฺส การณานเปกฺขตฺตาฯ อสงฺขตเตฺต หิ สมาเน ภวสภาวเภโท  การณเภทํ สูจยติ , ตสฺมา เอกเมว นิจฺจํ ภวิตุมรหติ, ตญฺจ ยถาวุตฺตยุตฺติโต, สพฺพญฺญุวจนโต จ ปรมตฺถโต วิชฺชมานํ นิพฺพานเมวฯ วุตฺตํ เหตํ ภควตา ‘‘อตฺถิ, ภิกฺขเว, อชาตํ อภูตํ อกตํ อสงฺขต’’นฺติ (อิติวุ. ๔๓)ฯ อยํ ทุกฺขนิโรธสเจฺจ นโยฯ</p>


<p>อิตรํ ปน ‘‘สมฺมาทิฎฺฐิ…เป.… สมฺมาสมาธี’’ติ อุทฺทิสิตฺวา วิตฺถารโต วิภตฺตํฯ วินิจฺฉโย ปเนตฺถ มคฺคงฺควิภเงฺค อาวิ ภวิสฺสตีติ อยํ สุตฺตนฺตภาชนียนโยฯ</p>


<p> ปน –</p>

</p>


<p>วตฺวา อฎฺฐ มคฺคงฺคานิ วิตฺถารโต นิทฺทิสิตฺวา ‘‘อวเสสา ธมฺมา ทุกฺขนิโรธคามินิยา ปฎิปทาย สมฺปยุตฺตา’’ติ (วิภ. ๒๐๖ อาทโย) เอวํ ปฐมวาเร จตฺตาริ สจฺจานิ วิภตฺตานิฯ ตานิ ปุน อปเรหิปิ ‘‘ตณฺหา, อวเสสา จ กิเลสา สมุทโย, ตถา ตณฺหา, อวเสสา จ กิเลสา, อวเสสา จ อกุสลา สมุทโย, ตถา ตณฺหา, อวเสสา จ กิเลสา, อวเสสา จ อกุสลา, ตีณิ จ กุสลมูลานิ, สาสวานิ สมุทโย, ตถา ตณฺหา, อวเสสา จ กิเลสา, อวเสสา จ อกุสลา, ตีณิ จ กุสลมูลานิ, สาสวานิ, อวเสสา จ สาสวกุสลธมฺมา สมุทโยฯ อวเสสา สาสวธมฺมา ทุกฺขํ, ตสฺส ตสฺส สมุทยสฺส ปหานํ นิโรโธ, อฎฺฐงฺคิโก มโคฺค ปฎิปทา’’ติ  อิเมหิ วาเรหิ วิภตฺตานิฯ ตตฺถ ‘‘อริยสจฺจานี’’ติ อวตฺวา นิปฺปเทสโต ปจฺจยสงฺขาตํ สมุทยํ ทเสฺสตุํ ‘‘สจฺจานี’’ติ วุตฺตํฯ อริยสเจฺจสุ หิ ตณฺหาว สมุทโย, น อิตเรฯ น จ เกวลํ ตณฺหาว ทุกฺขํ สมุทาเนติ, อวเสสา กุสลากุสลาปิ ปจฺจยํ สมุทาเนนฺติเยวาติ เตปิ สมุทยโต ทเสฺสตุํ ‘‘สจฺจานิ’’เตฺวว วุตฺตํฯ ตโต ปรํ ยสฺมา อฎฺฐงฺคิโก มโคฺคว ปฎิปทาติฯ สมฺปยุตฺตา ปน ผสฺสาทโย สเพฺพปิ ธมฺมา ปฎิปทา เอว, ตสฺมา ตํ นยํ ทเสฺสตุํ สพฺพสงฺคาหิกวาเรปิ สพฺพานิ วิภตฺตานิ ฯ เอตฺถ หิ อริยธนาเนว สงฺคหิตานิฯ เสสํ สทิสเมวาติ อยํ อภิธมฺมภาชนียนโยฯ</p>


<p> ปน จตุนฺนํ อริยสจฺจานํ กติ กุสลา…เป.… กติ อรณา? สมุทยสจฺจํ อกุสลํ, นิโรธสจฺจํ อพฺยากตํ, ทุกฺขสจฺจํ ติธาปิฯ สมุทโย สวิตกฺกสวิจาโร, นิโรโธ อวิตกฺกอวิจาโร, มโคฺค ติธาปิ, ทุกฺขํ ติธาปิ, น วตฺตพฺพํ จฯ ตีณิ สจฺจานิ อนิทสฺสนอปฺปฎิฆานิ, ทุกฺขํ ติธาปิฯ สมุทโย เหตุ, นิโรโธ น เหตุ, เสสา ทฺวิธาปิฯ เทฺว สจฺจานิ โลกิยานิ, มคฺคนิโรธา โลกุตฺตราฯ สมุทยสจฺจํ สรณํ, เทฺว สจฺจานิ อรณานิ, ทุกฺขํ ทุวิธาปิฯ อยํ ปญฺหาปุจฺฉกนโยฯ อิทานิ ปเนตฺถ –</p>


<p>
กมโตนูนาธิกโต, ลกฺขณาทีหิ สุญฺญโต;  
  
ญาณกิโจฺจปมา เญโยฺย, ปาฬิมุตฺตวินิจฺฉโยฯ  
</p>
  
<p>ตตฺถ  ตาว อิธาปิ เทสนากฺกโมว ยุชฺชติฯ เอตฺถ โอฬาริกตฺตา, สพฺพสตฺตสาธารณตฺตา จ สุวิเญฺญยฺยนฺติ ทุกฺขสจฺจํ ปฐมํ วุตฺตํ, ตโต ตเสฺสว เหตุทสฺสนตฺถํ สมุทยสจฺจํ, ตโต ‘‘เหตุนิโรธา ภวนิโรโธ’’ติ ญาปนตฺถํ นิโรธสจฺจํ, ตทธิคมุปายทสฺสนตฺถํ อเนฺต มคฺคสจฺจํฯ ภวสุขสฺสาทคธิตานํ สํเวคชนนตฺถํ ปฐมํ ทุกฺขมาห, ตโต ‘‘ภวํ  เนว อเหตุกํ อาคจฺฉติ, น อิสฺสรนิมฺมานาทินา โหติ, อิโต ปน โหตี’’ติ ญาปนตฺถํ สมุทยสจฺจํ, ตโต สเหตุเกน ทุเกฺขน อภิภูตตฺตา สํวิคฺคมานสานํ ตนฺนิสฺสรณทสฺสเนน อสฺสาสชนนตฺถํ นิโรธํ, ตโต นิโรธสมฺปาปกํ มคฺคนฺติ อยเมตฺถ กโมฯ</p>


<p> ปน กสฺมา จตฺตาริ เอว สจฺจานีติ เจ? ตโต อญฺญสฺส อสมฺภวโต, อญฺญตรสฺส จ อนปเนยฺยโตฯ อปิจ ปวตฺติมาจิกฺขโนฺต ภควา สเหตุกํ อาจิกฺขติ, นิวตฺติญฺจ สอุปายํฯ อิติ ปวตฺตินิวตฺติตทุภยเหตูนํ เอตปรมโต จตฺตาริ เอว วุตฺตานีติ อยเมตฺถานูนาธิกโตฯ</p>


<p> ปเนตฺถ ลกฺขณโต พาธนลกฺขณํ ทุกฺขสจฺจํ, สนฺตาปนรสํ, ปวตฺติปจฺจุปฎฺฐานํฯ ปภวลกฺขณํ สมุทยสจฺจํ, อนุปเจฺฉทกรณรสํ, ปลิโพธปจฺจุปฎฺฐานํฯ สนฺติลกฺขณํ  นิโรธสจฺจํ, อจฺจุติรสํ, อนิมิตฺตปจฺจุปฎฺฐานํฯ นิยฺยานลกฺขณํ มคฺคสจฺจํ, กิเลสปหานกรณรสํ, วุฎฺฐานปจฺจุปฎฺฐานํฯ อปิจ ปวตฺติปวตฺตกนิวตฺตินิวตฺตกลกฺขณานิ ปฎิปาฎิยา, ตถา สงฺขตตณฺหาอสงฺขตทสฺสนลกฺขณานิ จาติ อิมาเนตฺถ ลกฺขณานิฯ</p>


<p> ปเนตานิ ยถากฺกมํ เวทกการกนิพฺพุตคมกาภาวโต สุญฺญานิฯ วุตฺตญฺจ –</p>


<p>
‘‘ทุกฺขเมว หิ, น โกจิ ทุกฺขิโต,  
  
การโก น, กิริยาว วิชฺชติ;  
  
อตฺถิ นิพฺพุติ, น นิพฺพุโต ปุมา,  
  
มคฺคมตฺถิ, คมโก น วิชฺชตี’’ติฯ (วิภ. อฎฺฐ. ๑๘๙);  
</p>
  
<p>อถ  วา –</p>


<p>
ธุวสุภสุขตฺตสุญฺญํ,  
  
ปุริมทฺวยมตฺตสุญฺญมมตปทํ;  
  
ธุวสุภสุขอตฺตวิรหิโต,  
  
มโคฺค อิติ สุญฺญโต เตสุฯ (วิภ. อฎฺฐ. ๑๘๙);  
</p>
  
<p>นิโรธสุญฺญานิ วา ตีณิฯ นิโรโธ จ เสสตฺตยสุโญฺญฯ ผลสุโญฺญ วา เหตฺถ เหตุ สมุทยมเคฺคสุ ทุกฺขนิโรธานํ อภาวา ปกติวาทีนํ ปกติ วิยฯ เหตุสุญฺญญฺจ ผลํ ทุกฺขสมุทยานํ, นิโรธมคฺคานญฺจ อสมวายา, น เหตุสมเวตํ เหตุผลํฯ เหตุผลสมวายวาทีนํ ทฺวิอณุกาทีนิ วิยาติ อยเมตฺถ สุญฺญตาฯ</p>


<p>ติ เอตฺถ ทุวิธํ สจฺจญาณํ อนุโพธญาณํ, ปฎิเวธญาณญฺจฯ ตตฺถ  โลกิยํ, ตํ อนุสฺสวาทิวเสน นิโรเธ, มเคฺค จ ปวตฺตติฯ  โลกุตฺตรํ, ตํ สจฺจาวโพธปฎิปกฺขกิเลเส เขเปนฺตํ นิโรธมารมฺมณํ กตฺวา กิจฺจโต จตฺตาริปิ สจฺจานิ ปฎิวิชฺฌติฯ ยํ ปเนตํ โลกิยํ, ตตฺถ ทุกฺขญาณํ ปริยุฎฺฐานาภิภวนวเสน ปวตฺตมานํ สกฺกายทิฎฺฐิํ นิวเตฺตติ, สมุทยญาณํ อุเจฺฉททิฎฺฐิํ, นิโรธญาณํ สสฺสตทิฎฺฐิํ, มคฺคญาณํ  อกิริยทิฎฺฐิํฯ ทุกฺขญาณํ วา เตสุ ธุวสุภสุขตฺตภาวรหิเตสุ ขเนฺธสุ ธุวสุภสุขตฺตภาวสญฺญาสงฺขาตํ ผเล วิปฺปฎิปตฺติํ, สมุทยญาณํ ‘‘อิสฺสรปธานกาลสภาวาทีหิ โลโก ปวตฺตตี’’ติ อการเณ การณาภิมานปฺปวตฺตํ เหตุมฺหิ วิปฺปฎิปตฺติํ, นิโรธญาณํ อรูปโลกาทีสุ อปวคฺคคฺคาหภูตํ นิโรเธ วิปฺปฎิปตฺติํ, มคฺคญาณํ กามสุขลฺลิกอตฺตกิลมถานุโยคปฺปเภเท อวิสุทฺธิมเคฺค วิสุทฺธิมคฺคคฺคาหวเสน ปวตฺตํ อุปาเย วิปฺปฎิปตฺติํ นิวเตฺตติฯ อิทเมตฺถ ญาณกิจฺจํฯ</p>


<p>  ปเนตฺถ ภาโร วิย หิ ทุกฺขสจฺจํ ทฎฺฐพฺพํ, ภาราทานมิว สมุทยสจฺจํ, ภารนิเกฺขปนมิว นิโรธสจฺจํ, ภารนิเกฺขปนุปาโย วิย มคฺคสจฺจํฯ อปิจ โรคตนฺนิทานตทุปสมเภสเชฺชหิ, โอริมตีรมโหฆปาริมตีรตํสมฺปาปโกปาเยหิ จาติ เอวมาทีหิ ยถากฺกมํ โยเชตฺวาปิ เอตานิ อุปมาโต เวทิตพฺพานิฯ อยเมตฺถ อุปมาฯ เอวํ เญโยฺย ปาฬิมุตฺตวินิจฺฉโยฯ</p>

</p>


<h3>อินฺทฺริยวิภงฺคมาติกตฺถวณฺณนา</h3>
<p>อินฺทฺริยวิภงฺคมาติกาย ปน  ตาว – ติ เอตฺถ อินฺทฺริยฎฺฐสมฺภวโต ฯ โก ปเนส อินฺทฺริยโฎฺฐ นามาติ? อินฺทลิงฺคโฎฺฐ, อินฺทเทสิตโฎฺฐ, อินฺททิฎฺฐโฎฺฐ, อินฺทสิฎฺฐโฎฺฐ, อินฺทชุฎฺฐโฎฺฐ จ, โส สโพฺพปิ อิธ ยถาโยคํ ยุชฺชติฯ กุสลากุสลํ กมฺมํ อิโนฺท นาม กเมฺมสุ กสฺสจิ อิสฺสริยาภาวโต, เตเนเวตฺถ กมฺมสญฺชนิตานิ ตาว อินฺทฺริยานิ อตฺตโน ชนกกมฺมํ อุลฺลิเงฺคนฺติ, เตน จ สิฎฺฐานีติ อินฺทลิงฺคเฎฺฐน, อินฺทสิฎฺฐเฎฺฐน จ ฯ สมฺมาสมฺพุโทฺธ ปน ปรมิสฺสริยภาวโต อิโนฺท, ตโต สพฺพานิเปตานิ อินฺทฺริยานิ ภควตา ยถาภูตโต ปกาสิตานิ, อภิสมฺพุทฺธานิ จาติ อินฺทเทสิตเฎฺฐน, อินฺททิฎฺฐเฎฺฐน จ ฯ เตเนว ภควตา กานิจิ โคจราเสวนาย, กานิจิ ภาวนาเสวนาย เสวิตานีติ อินฺทชุฎฺฐเฎฺฐนปิ ฯ อปิจ อาธิปจฺจสงฺขาเตน อิสฺสริยเฎฺฐนาปิ เอตานิ ฯ</p>


<p>นฺติอาทีสุ  จกฺขาทีนํ ปทโตฺถ เหฎฺฐา ปกาสิโตฯ ปจฺฉิเมสุ ปน ตีสุ ปุพฺพภาเค อนญฺญาตํ อมตํ ปทํ, จตุสจฺจธมฺมํ วา ชานิสฺสามีติ เอวํ ปฎิปนฺนสฺส อุปฺปชฺชนโต , อินฺทฺริยฎฺฐสมฺภวโต จ ฯ อาชานนโต อญฺญา เอว อินฺทฺริยนฺติ ฯ อญฺญาตาวิโน จตูสุ สเจฺจสุ นิฎฺฐิตญาณกิจฺจสฺส ขีณาสวสฺส อินฺทฺริยนฺติ ฯ ตตฺถ จ ปสาทินฺทฺริยานนฺตรํ จกฺขุวิญฺญาณาทิวีถิจิตฺตปฺปวตฺติยํ รูปาทีนํ นิยตภาวสฺส, อตฺตโน ติกฺขมนฺทตานุวิธานสฺส จ อาปาทนโต อาธิปจฺจํ เวทิตพฺพํฯ มนินฺทฺริยาทีนํ ปน อตฺตโน อตฺตโน วิชานนาทิลกฺขเณ อาธิปจฺจํ เวทิตพฺพํฯ เสสํ สุวิเญฺญยฺยเมวฯ อยํ ตาเวตฺถ ปทโตฺถฯ</p>


<p> ปเนตฺถ ชีวิตินฺทฺริยํ รูปารูปวเสน ทฺวิธาฯ สุขินฺทฺริยาทีนิ ปญฺจ เวทนาภาวโต เอกธโมฺม, ตถา ปญฺญินฺทฺริยาทีนิ จตฺตาริ อโมหภาวโตฯ เสสานิ ปน อินฺทฺริยานิ เอเกกธมฺมา เอวาติ เอวํ ปรมตฺถโต โสฬส ธมฺมาว ทฺวาวีสตินฺทฺริยภาเวน เทสิตานิฯ เสสานิ ปเนตฺถ เจตสิกรูปนิพฺพานานิ อสงฺคหิตานีติ อยํ ธมฺมเภโทฯ</p>


<p> ปเนตฺถ สุตฺตนฺตภาชนียํ นาม น คหิตํฯ กสฺมา? สุตฺตเนฺต อิมาย ปฎิปาฎิยา ทฺวาวีสติยา อินฺทฺริยานํ อนาคตตฺตาฯ สุตฺตนฺตสฺมิํ หิ กตฺถจิ เทฺว อินฺทฺริยานิ กถิตานิ, กตฺถจิ ตีณิ, กตฺถจิ ปญฺจ, เอวํ ปน นิรนฺตรํ ทฺวาวีสติ อาคตานิ นาม นตฺถิฯ  วิเสโส นตฺถิฯ</p>


<p> ปน ทฺวาวีสติยา อินฺทฺริยานํ กติ กุสลา…เป.… กติ อรณาติ? อนญฺญาตญฺญสฺสามีตินฺทฺริยํ กุสลํ, โทมนสฺสินฺทฺริยํ อกุสลํ, สทฺธาสติปญฺญาอญฺญินฺทฺริยานิ จตฺตาริ กุสลาพฺยากตานิ, มนชีวิตโสมนสฺสอุเปกฺขาวีริยสมาธินฺทฺริยานิ ฉ ติธาปิ, เสสานิ ทส อพฺยากตานิฯ ฉ อินฺทฺริยานิ สิยา สุขาย เวทนาย สมฺปยุตฺตา, สิยา อทุกฺขมสุขาย เวทนาย สมฺปยุตฺตาติ, ตีณิ ติธาปิ, ชีวิตํ ติธา จ น วตฺตพฺพญฺจ, ทฺวาทสินฺทฺริยานิ น วตฺตพฺพานิ  เอวฯ ตีณิ วิปากานิ, เทฺว วิปากธมฺมธมฺมานิ, รูปินฺทฺริยานิ สตฺต เนววิปากนวิปากธมฺมธมฺมานิ, อญฺญินฺทฺริยํ สิยา วิปากํ, สิยา วิปากธมฺมธมฺมํ, นวินฺทฺริยานิ ติธาปิฯ นวินฺทฺริยานิ อุปาทินฺนุปาทานิยานิ, โทมนสฺสินฺทฺริยํ อนุปาทินฺนุปาทานิยํ, ตีณิ อนุปาทินฺนอนุปาทานิยานิ, นว ติธาปิฯ โทมนสฺสินฺทฺริยํ สวิตกฺกสวิจารํ, อุเปกฺขินฺทฺริยํ  ตถา จ อวิตกฺกอวิจารญฺจ, นว อวิตกฺกอวิจารานิ, เอกาทส ติธาปิฯ สตฺต รูปินฺทฺริยานิ เจว สุขทุกฺขโทมนสฺสินฺทฺริยานิ จาติ ทส ปริตฺตานิ, ปจฺฉิมานิ ตีณิ อปฺปมาณานิ, เสสานิ นว ติธาวฯ ตตฺถ จ โสมนสฺสินฺทฺริยํ รูปาวจรวเสเนว มหคฺคตํ, ตทวเสสานิ อรูปาวจรวเสนาปีติ เวทิตพฺพํฯ ปญฺจินฺทฺริยานิ อนิทสฺสนสปฺปฎิฆานิ, สตฺตรส อนิทสฺสนอปฺปฎิฆาเนวฯ</p>


<p>ปญฺญินฺทฺริยาทีนิ จตฺตาริ เหตู, เสสา น เหตู…เป.… โทมนสฺสินฺทฺริยํ สรณํ, มนชีวิตโสมนสฺสอุเปกฺขาวีริยสมาธินฺทฺริยานิ ทฺวิธาปิ, เสสานิ ปนฺนรส อรณาเนวาติ อยํ ปญฺหาปุจฺฉกนโยฯ</p>


<p>
อินฺทฺริเยสุ ปเนเตสุ, ปาฬิมุตฺตวินิจฺฉโย;  
  
กมโต ทานิ วิเญฺญโยฺย, ตตฺถ โกสลฺลมิจฺฉตาฯ  
</p>
  
<p>ติ อยมฺปิ เทสนากฺกโมวฯ ตตฺถ อชฺฌตฺตธเมฺม ปริญฺญาย อริยภูมิปฎิลาโภ โหตีติ อตฺตภาวปริยาปนฺนานิ จกฺขุนฺทฺริยาทีนิ ปฐมํ เทสิตานิฯ โส มนุสฺสตฺตภาโว ยํ ธมฺมํ อุปาทาย ‘‘อิตฺถี’’ติ วา ‘‘ปุริโส’’ติ วา สงฺขํ คจฺฉติ, ‘‘อยํ โส’’ติ นิทสฺสนตฺถํ ตโต อิตฺถินฺทฺริยํ, ปุริสินฺทฺริยญฺจฯ โส ทุวิโธปิ ชีวิตินฺทฺริยปฎิพทฺธวุตฺตีติ ญาปนตฺถํ ตโต ชีวิตินฺทฺริยํฯ ยาว ตสฺส ปวตฺติ, ตาว เอเตสํ เวทยิตานํ อนิวตฺติฯ ยญฺจ กิญฺจิ เวทยิตํ, สพฺพํ ตํ สุขํ ทุกฺขนฺติ ญาปนตฺถํ ตโต สุขินฺทฺริยาทีนิฯ ตนฺนิโรธตฺถํ ปน เอเต ธมฺมา ภาเวตพฺพาติ ปฎิปตฺติทสฺสนตฺถํ ตโต สทฺธาทีนิฯ ‘‘อิมาย ปฎิปตฺติยา เอส ธโมฺม ปฐมํ อตฺตนิ ปาตุภวตี’’ติ ปฎิปตฺติยา  อโมฆภาวทสฺสนตฺถํ ตโต อนญฺญาตญฺญสฺสามีตินฺทฺริยํฯ ตเสฺสว ผลตฺตา, ตโต อนนฺตรํ ภาเวตพฺพตฺตา จ ตโต อญฺญินฺทฺริยํฯ อิโต ปรํ ภาวนาย อิมสฺส อธิคโม, อธิคเต จ ปน อิมสฺมิํ นตฺถิ กิญฺจิ อุตฺตริ กรณียนฺติ ญาปนตฺถํ อเนฺต ปรมสฺสาสภูตํ อญฺญาตาวินฺทฺริยํ เทสิตนฺติ เอวํ กมโต ปาฬิมุตฺตวินิจฺฉยนโย วิเญฺญโยฺยฯ</p>

</p>


<h3>ปจฺจยาการวิภงฺคมาติกตฺถวณฺณนา</h3>
<p>ปจฺจยาการวิภงฺคมาติกาย  ปน  ตาว – ติอาทีสุ อวินฺทิยํ กายทุจฺจริตาทิํ วินฺทติ ปฎิลภติ, วินฺทิยํ วา กายสุจริตาทิํ น วินฺทติ, ธมฺมานํ วา ยถาสภาวํ อวิทิตํ กโรติ, อนฺตวิรหิเต วา สํสาเร สเตฺต ชวาเปติ, อวิชฺชมาเนสุ วา ชวติ, วิชฺชมาเนสุ วา น ชวตีติ อวิชฺชาฯ ปฎิจฺจ ผลเมติ เอตสฺมาติ ปจฺจโย, ธมฺมานํ อุปฺปตฺติยา, ฐิติยา จ อุปการโก ธโมฺมฯ อวิชฺชา จ สา ปจฺจโย จาติ อวิชฺชาปจฺจโย, ตสฺมา ฯ สงฺขตมภิสงฺขโรนฺตีติ สงฺขาราฯ</p>


<p>อิโต ปรํ นฺติอาทีสุ วุตฺตํ วุตฺตนเยเนว เวทิตพฺพํฯ อวุเตฺตสุ ปน วิชานาตีติ ฯ นมตีติ นามํ, รุปฺปตีติ รูปํ, นามญฺจ รูปญฺจ นามรูปญฺจ นฺติ เอกเทสสรูเปกเสสนเยน เวทิตพฺพํฯ อาเย ตโนติ, อายตญฺจ นยตีติ อายตนํ, ฉฎฺฐายตนญฺจ สฬายตนญฺจ นฺติ เอกเสสนเยน เวทิตพฺพํฯ ผุสตีติ ฯ เวทยตีติ ฯ ปริตสฺสตีติ ฯ อุปาทิยตีติ ฯ ภวติ, ภาวยติ จาติ ฯ ชนนํ ฯ ชีรณํ ฯ มรนฺติ เอเตนาติ  ฯ โสจนํ ฯ ปริเทวนํ ฯ ทุกฺขยติ, อุปฺปาทฎฺฐิติวเสน ทฺวิธา ขณตีติปิ ฯ ทุมฺมนสฺส ภาโว ฯ ภุโส อายาโส ติ นิพฺพตฺตนฺติฯ น เกวลญฺจ โสกาทีเหว, อถ โข อวิชฺชาปจฺจยา สงฺขารา สมฺภวนฺตีติอาทินา สพฺพปเทหิปิ สมฺภวนฺติ-สทฺทสฺส โยชนา กาตพฺพาฯ เอวํ หิ ปจฺจยปจฺจยุปฺปนฺนววตฺถานํ กตํ โหติฯ</p>


<p>นฺติ นิทฺทิฎฺฐนยนิทสฺสนํ, เตน อวิชฺชาทีเหว การเณหิ, น อิสฺสรนิมฺมานาทีหีติ ทเสฺสติฯ ติ ยถาวุตฺตสฺสฯ ติ อสมฺมิสฺสสฺส, สกลสฺส วา, ติ ทุกฺขสมูหสฺส, น สตฺตสฺส, น สุขสุภาทีนํฯ ติ นิพฺพตฺติ, ติ สมฺภวติฯ อยํ ตาเวตฺถ ปทโตฺถฯ</p>


<p> ปเนตฺถ ติ สุตฺตนฺตปริยาเยน ทุกฺขาทีสุ จตูสุ, อภิธมฺมปริยาเยน ปุพฺพนฺตาทีหิ สทฺธิํ อฎฺฐสุ วา ฐาเนสุ อญฺญาณํฯ  ปน ปุญฺญาปุญฺญาเนญฺชาภิสงฺขารา ตโย, กายวจีจิตฺตสงฺขารา ตโย จาติ ฉพฺพิธาฯ ตตฺถ อฎฺฐ กามาวจรกุสลเจตนา, ปญฺจ รูปาวจรกุสลเจตนา  เจติ เตรส เจตนา  นามฯ ทฺวาทส อกุสลเจตนา  นามฯ จตโสฺส อรูปาวจรกุสลเจตนา  นามฯ อิเมสํ ปน ติณฺณํ สงฺขารานํ เอว ทฺวารโต ปวตฺติทสฺสนตฺถํ อยํ สงฺขาราทิตฺติโก วุโตฺตฯ</p>


<p>อฎฺฐ กามาวจรกุสลเจตนา เจว ทฺวาทสากุสลเจตนา จ กายทฺวาเร ปวตฺติยํ  วจีทฺวาเร ปวตฺติยํ  เอตา เจว มโนทฺวาเร ปวตฺติยํ, มโนทฺวาเร เอว ปวตฺตนกา รูปารูปกุสลเจตนา จ ติ วุจฺจนฺติฯ อภิญฺญาเจตนา, ปเนตฺถ อุทฺธจฺจเจตนา จ ปรโต ปฎิสนฺธิวิญฺญาณปจฺจยภาเว อปเนตพฺพาปิ  อวิชฺชาปจฺจยา สมฺภวโต อิธ คเหตพฺพาวาติ อยํ ติโก ปุริมตฺติกเมว ปวิสตีติ อตฺถโต โลกิยกุสลากุสลเจตนาว อวิชฺชาปจฺจยา สงฺขาราติ เวทิตพฺพํฯ อิทญฺจ สุตฺตนฺตภาชนียนเยน, อภิธมฺมภาชนียนเยน ปน โลกิยโลกุตฺตเร เอเกกจิตฺตกฺขเณ ทฺวาทสงฺคสฺส ปฎิจฺจสมุปฺปาทสฺส คหณโต สพฺพาปิ เจตนา ติ เวทิตพฺพํฯ เอวํ วิญฺญาณนามรูปาทีสุปิ สพฺพจิตฺตสมฺปยุตฺตวเสน จ ธมฺมเภโท เวทิตโพฺพฯ สุตฺตนฺตภาชนียนเยเนว ปน ทสฺสยิสฺสามฯ</p>


<p>สงฺขารปจฺจยา วิญฺญาณญฺจ จกฺขุวิญฺญาณาทิฉพฺพิธํ พาตฺติํสโลกิยวิปากวิญฺญาณเมว โหติ, โลกุตฺตรานิ ปน วฎฺฎกถาย น ยุชฺชนฺตีติ น คหิตานิฯ วิญฺญาณปจฺจยา นามรูปํ ปน สพฺพโลกิยวิญฺญาณสมฺปยุตฺตา ตโย อรูปิโน ขนฺธาฯ รูปํ สพฺพานิ ภูตุปาทายรูปานิฯ สฬายตนํ มนจฺฉฎฺฐานิ อินฺทฺริยานิฯ ผโสฺส จกฺขุสมฺผสฺสาทิโก ฉวิปากผโสฺส, ตถา เวทนาปิฯ ตณฺหา รูปตณฺหาทิเภทโต ฉพฺพิโธ โลโภฯ อุปาทานํ กามุปาทานาทิโต จตุพฺพิธา โลภทิฎฺฐิโยวฯ ภโว ปน ทุวิโธ กมฺมภโว, อุปปตฺติภโวติฯ ตตฺถ  เตภูมกกุสลากุสลเจตนา จ ตํสมฺปยุตฺตา อภิชฺฌาทโย จฯ  ปน กมฺมาภินิพฺพตฺตา ปญฺจปิ ขนฺธาฯ โส ปเภทโต กามรูปารูปภวา ตโย, สญฺญา อสญฺญา เนวสญฺญานาสญฺญา ภวา ตโย, เอกจตุปญฺจโวการภวา ตโยติ นววิโธ นิทฺทิโฎฺฐฯ ชาติอาทีนิ ปุเพฺพ วุตฺตานิฯ เตสุ ชาติคฺคหเณน วิญฺญาณนามรูปสฬายตนผสฺสเวทนาว คหิตา ตทวินาภาวโตฯ ตถา ชรามรณคฺคหเณนาปิ เตสเญฺญว ปากเภทตฺตาฯ โสกาทโย ปน ชรามรเณน ทฺวาทสเมน อเงฺคน เอกสเงฺขปํ กตฺวา วุตฺตา, น วิสุํ องฺคภาเวนฯ กิมตฺถนฺติ เจ? ภวจกฺกสฺส อวิเจฺฉททสฺสนตฺถํฯ โสกาทิโต  หิ อวิชฺชา สิทฺธา โหติ อวิชฺชาวิปฺปโยคโต , อวิชฺชาสมุปฺปตฺติโต จฯ ชรามรณพฺภาหตสฺส หิ พาลเสฺสว เต สมฺภวนฺติ, เตหิ จ อวิชฺชาย สิทฺธาย ปุน อวิชฺชาปจฺจยา สงฺขาราติ เอวํ เหตุผลปรมฺปราย ภวจกฺกํ อวิจฺฉินฺนํ, อนาทิกํ, อปริยนฺตํ, อปริโยสานญฺจ โหติฯ</p>


<p>ยทิ เอวํ, กสฺมา อวิชฺชา อาทิโต วุตฺตาติ? ปธานทสฺสนตฺถํ ปน อาทิโต วุตฺตาฯ ติณฺณํ หิ วฎฺฎานํ อวิชฺชา ปธาโน เหตุ ตสฺสา ภาเว ภาวโต, นิโรเธน จ นิรุชฺฌนโตฯ เอวํ อวิชฺชาทีหิ ทฺวาทสหิ อเงฺคหิ สุตฺตนฺตภาชนียนเยน สเพฺพ โลกิยธมฺมาว ปจฺจยปจฺจยุปฺปนฺนภาเวน วุตฺตาติ เวทิตพฺพาฯ อภิธมฺมปริยาเยน ปน โลกุตฺตราปีติ อยเมตฺถ ธมฺมเภโทฯ</p>


<p> ปเนตฺถ ปญฺหาปุจฺฉกนโย นตฺถิ, สุตฺตนฺตภาชนียนยาปิ ธมฺมเภเท วุตฺตนเยเนว วิตฺถารโต วิภตฺตาติ เวทิตโพฺพฯ  ปน –</p>

</p>

</p>

</p>

 …เป.… วิญฺญาณปจฺจยา นามรูปํ, นามรูปปจฺจยา สฬายตนํ, ฉฎฺฐายตนปจฺจยา ผโสฺส…เป.… สมุทโย โหตี’’ติ (วิภ. ๒๔๓) –</p>


<p>เอวํ ปจฺจยจตุกฺกํ, ปุน ‘‘อวิชฺชาปจฺจยา สงฺขาโร อวิชฺชาเหตุโก’’ติอาทินา (วิภ. ๒๔๔) วุตฺตนเยเนว  เหตุจตุกฺกํ, ปุน ‘‘อวิชฺชาปจฺจยา สงฺขาโร อวิชฺชาสมฺปยุโตฺต’’ติอาทินา (วิภ. ๒๔๕) สมฺปยุตฺตจตุกฺกํ, ปุน ‘‘อวิชฺชาปจฺจยา สงฺขาโร, สงฺขารปจฺจยาปิ อวิชฺชา’’ติอาทินา (วิภ. ๒๔๖) อญฺญมญฺญปจฺจยจตุกฺกนฺติ เอวํ อวิชฺชามูลกานิ จตฺตาริ จตุกฺกานิ วุตฺตานิฯ เอวํ ‘‘สงฺขารปจฺจยา อวิชฺชา’’ติอาทินา สงฺขาราทิมูลกาทิอุปาทานมูลกปริโยสานานิ อฎฺฐสุ ปเทสุ จตฺตาริ จตฺตาริ จตุกฺกานีติ พาตฺติํส จตุกฺกานิ มาติกํ กตฺวา นิกฺขิปิตฺวา ปุน อกุสลกุสลวิปากกิริยจิเตฺตสุ โลกิยโลกุตฺตเรสุ เอเกกสฺมิํ จิเตฺต ยถานิกฺขิเตฺตหิ ฉตฺติํสพาตฺติํสมาติกาจตุเกฺกหิ วิตฺถารโต ยถานุรูปํ ปจฺจยากาโร วิภโตฺตฯ อิทญฺจ ยสฺมา น เกวลํ อยํ ปจฺจยากาโร นานาจิเตฺตสุ เอว โหติ, เอกจิเตฺตปิ โหติเยวฯ นาปิ วฎฺฎจิเตฺต เอว โหติ, ตณฺหาภาวโต วิวฎฺฎจิเตฺตปิ, ตสฺมา ตํ นิปฺปเทสโต เอกจิตฺตกฺขณิกํ ปจฺจยาการํ ทเสฺสตุํ วุตฺตํฯ เตเนว เหตฺถ ‘‘อวิชฺชาปจฺจยา สงฺขารา’’ติ อวตฺวา ‘‘อวิชฺชาปจฺจยา สงฺขาโร’’ติ เอกวจเนน วุตฺตํ เอกจิตฺตกฺขเณ พหุเจตนาภาวาฯ ตตฺถ ยเทตํ ปฐมจตุกฺกํ, ตตฺถ ปฐมวาโร นามรูปฎฺฐาเน นามํ, สฬายตนฎฺฐาเน ฉฎฺฐายตนญฺจ คเหตฺวา รูปารูปาทิสพฺพภวสาธารณวเสน, เอกจิตฺตกฺขณปริยาปนฺนธมฺมคฺคหณวเสน จ รูปํ ฉเฑฺฑตฺวา วุโตฺต รูปสฺส สพฺพภวาสาธารณตฺตา, พหุจิตฺตกฺขณิกตฺตา จฯ ทุติโย นามรูปฎฺฐาเน นามํ, ‘‘นามปจฺจยา ผโสฺส’’ติ สฬายตนฎฺฐาเน ผสฺสเมว  คเหตฺวา ผสฺสสฺส สฬายตนํ วินาปิ ปจฺจยวิเสสสมฺภวทสฺสนวเสน เจว นยทสฺสนวเสน (ที. นิ. ๒.๙๕ อาทโย) จ วุโตฺตฯ ตติโย สฬายตนฎฺฐาเน ฉฎฺฐายตนเมว คเหตฺวา คพฺภเสยฺยกานํ อปริปุณฺณายตนานํ, รูปภวิกาทีนญฺจ วเสน วุโตฺตฯ จตุโตฺถ ‘‘นามปจฺจยา สฬายตนํ, สฬายตนปจฺจยา ผโสฺส’’ติ เอวํ อิตรายตเนหิปิ สฬายตนสฺส วิเสสโต ผสฺสปจฺจยตํว ทเสฺสตฺวา โอปปาติกานํ, ปริปุณฺณายตนานํ กามภวิกานญฺจ วเสน วุโตฺตฯ เอวํ ทุติยจตุกฺกาทีสุปิฯ</p>


<p>สพฺพตฺถาปิ เจตฺถ ยสฺมา โสกาทโย สเพฺพ เอกจิตฺตกฺขเณ น สมฺภวนฺติ, สพฺพสฺมิญฺจ จิเตฺต, ภเว จ นปฺปวตฺตนฺติ, ตสฺมา น คหิตาฯ ชาติชรามรณานิ ปเนตฺถ อรูปธมฺมานํ ลกฺขณมตฺตานิ, ตานิ จ อจิตฺตกฺขณมตฺตานิปิ สมานานิ จิตฺตกฺขเณ อโนฺตคธตฺตา ปริยายโต ปจฺจยุปฺปเนฺน กตฺวา องฺคปริปูรณตฺถํ คหิตานิฯ ภโวติ เจตฺถ อุปาทานาทิปจฺจยวิรหิตา จตฺตาโร อรูปิโน ขนฺธา, ตณฺหาปจฺจยา อุปาทานนฺติ เอตฺถ กามุปาทานํ วเชฺชตฺวา ตีณิ อุปาทานานิ เอว คเหตพฺพานิ ฯ ทฺวินฺนมฺปิ เอกลกฺขณานํ ธมฺมานํ เอกกฺขเณ อสมฺภวา โลภมูลวิรหิเตสุ โทสโมหมูเลสุ เจว กุสลาพฺยากเตสุ จ จิเตฺตสุ เวทนาปจฺจยา ปฎิฆํ วิจิกิจฺฉา อุทฺธจฺจนฺติ เอวํ ตณฺหาฐาเน ยถาโยคํ ปฎิฆาทโย ตโยฯ เตสุ วิจิกิจฺฉาวชฺชิเตสุ เจว ทิฎฺฐิวิปฺปยุเตฺตสุ จ อุปาทานฎฺฐาเน อธิโมโกฺข คหิโตฯ วิจิกิจฺฉาย ปน สทฺธิํ อธิโมกฺขสฺสาปิ อสมฺภวา วิจิกิจฺฉาปจฺจยา ภโวติ จ คหิโตฯ อุปาทานฎฺฐาเน จ อธิโมโกฺข จ คหิโตฯ โลกิยานเญฺจตฺถ กุสลาพฺยากตานํ อุปนิสฺสยวเสน อวิชฺชาปจฺจยตา วุตฺตาฯ โลกุตฺตรานํ ปน ยสฺมา อปฺปหีนาวิโชฺช อวิชฺชาย ปหานตฺถํ, ปฎิปฺปสฺสมฺภนตฺถญฺจ โลกุตฺตรํ  ภาเวติ, ตสฺมา สมติกฺกมนวเสน อวิชฺชาปจฺจยตา วุตฺตา, น สหชาตวเสนฯ เตเนว เตสํ  ‘‘ตตฺถ กตมา อวิชฺชา’’ติ อวิภชิตฺวา ‘‘ตตฺถ กตโม อวิชฺชาปจฺจยา สงฺขาโร’’ติ (วิภ. ๒๔๐) วิภตฺตํฯ กิริยธมฺมานํ ปน เกนจิ ปริยาเยน อวิชฺชามูลกตฺตํ นตฺถีติ ‘‘สงฺขารปจฺจยา วิญฺญาณ’’นฺติอาทินา สงฺขารมูลกาทิโก นโย วุโตฺต, น อวิชฺชามูลโกฯ อปิจ โลกิยกุสลาทีสุ เตสํ ธมฺมานํ ทุกฺขสจฺจปริยาปนฺนตฺตา ‘‘เอวเมตสฺส เกวลสฺส ทุกฺขกฺขนฺธสฺส สมุทโย โหตี’’ติ (วิภ. ๒๒๕) เอวํ อปฺปนา กตา, โลกุตฺตรกุสลาทีสุ ‘‘เอวเมเตสํ ธมฺมาน’’นฺติฯ อยํ โลกิยโต โลกุตฺตรานํ เทสนาย วิเสโสติ อยํ อภิธมฺมภาชนีเย นโยฯ</p>


<p>
อิทานิ ปจฺจยนยา, การกาทีหิ สุญฺญโต;  
  
มูลทฺธสนฺธิสเงฺขปาการวฎฺฎวิภาคโตฯ  
</p>
  
<p>
วารโณปมโตเปตฺถ, คมฺภีรนยเภทโต;  
  
ยถารหํ วิชานีโย, ปาฬิมุตฺตวินิจฺฉโยฯ  
</p>
  
<p>ตตฺถ  สามญฺญโต, วิเสสโต จาติ ทุวิโธ โหติฯ ตตฺถ ตพฺภาวภาวิมตฺตตาปกาสโก  ปจฺจยนโยฯ  ปน ปฎฺฐาเน อาคเตสุ เหตุปจฺจยาทิจตุวีสติยา ปจฺจเยสุ ยถานุรูปํ ปจฺจยวิเสสุปฺปนฺนมตฺตตาปกาสโกฯ สา จ เนสํ จตุวีสติยา ปจฺจยานํ วิภาคตา ปฎฺฐานมาติกตฺถสํวณฺณนาย อาวิ ภวิสฺสติฯ ตตฺถ สามญฺญโต สงฺขาราทโย อวิชฺชาทิปจฺจยภาเว เอว ภาวิโนติ เวทิตพฺพาฯ ยสฺส หิ จตูสุ สเจฺจสุ, ปุพฺพนฺตาทีสุ จ อวิชฺชา อปฺปหีนา โหติ, โส ทุเกฺข ตาว ปุพฺพนฺตาทีสุ จ อญฺญาเณน  ตีสุ  ภเวสุ ชาติชราโรคมรณาทิอเนกาทีนวโวกิณฺณํ ปุญฺญผลสงฺขาตํ สงฺขารวิปริณามทุกฺขํ ทุกฺขโต อชานโนฺต สุขสญฺญาย ปเตฺถตฺวา ตีหิ ทฺวาเรหิ ปุญฺญาเนญฺชาภิสงฺขาเร อารภติฯ สมุทเย อญฺญาเณน ทุกฺขเหตุภูเตสุปิ ตณฺหาปริกฺขาเรสุ ทุกฺขเหตุกํ อาปายิกาทิทุกฺขํ, ทุกฺขเหตุภูเตสุ กามูปเสวนาทีสุ จ อาทีนวํ อปสฺสโนฺต สุขเหตุสญฺญาย เจว กิเลสาภิภูตตาย จ ติวิเธปิ สงฺขาเร อารภติฯ นิโรเธ, ปน มเคฺค จ อญฺญาเณน อนิโรธภูเต คติวิเสเส นิโรธสญฺญี, นิโรธสฺส จ วา อมคฺคภูเตสุปิ ยญฺญามรตปาทีสุปิ นิโรธมคฺคสญฺญี หุตฺวา ติวิเธปิ สงฺขาเร อารภติฯ อิทปฺปจฺจยตาปฎิจฺจสมุปฺปเนฺนสุ ธเมฺมสุ อญฺญาเณน ‘‘อเหตู อปฺปจฺจยา สตฺตา อุปฺปชฺชนฺติ, น โหนฺติ ปรํ มรณา’’ติ วา ‘‘อตฺตาว ชานาติ วา น ชานาติ วา, โสว สงฺขาเร สงฺขโรติ, โสว ปฎิสนฺธิยํ อุปฺปชฺชติ, ตสฺส อณุอิสฺสราทโย กลลาทิภาเวน สรีรํ สณฺฐาเปนฺตา อินฺทฺริยานิ สมฺปาเทนฺติ, โสว อินฺทฺริยสมฺปโนฺน ผุสติ, เวทยติ, ตณฺหิยติ, อุปาทานาทีนิ จ กโรตี’’ติ วา ‘‘สเพฺพ สตฺตา นิยติสงฺคติภวปริณตา’’ติ วา วิกเปฺปติฯ โส เอวํ อวิชฺชาย อนฺธีกโต –</p>


<p>
‘‘ยถาปิ นาม ชจฺจโนฺธ, นโร อปริณายโก;  
  
เอกทา ยาติ มเคฺคน, อุมฺมเคฺคนาปิ เอกทาฯ  
</p>
  
<p>
‘‘สํสาเร สํสรํ พาโล, ตถา อปริณายโก;  
  
กโรติ เอกทา ปุญฺญํ, อปุญฺญมปิ เอกทา’’ติฯ (วิภ. อฎฺฐ. ๒๒๖ สงฺคารปทนิเทฺทส) –  
</p>
  
<p>วุตฺตนเยน ติวิเธ สงฺขาเร อภิสงฺขโรตีติฯ กิํ ปเนตฺถ เอกาว อวิชฺชา สงฺขารานํ ปจฺจโย โหติ, นนุ เอกสฺมา  การณา เอกํว การิยํ อุปฺปชฺชติ, อเนกํ การิยํ น อุปฺปชฺชติ, อเนกสฺมา วา เอกนฺติ, อเนกสฺมา การณา อเนกํ การิยํ อุปฺปชฺชตีติ? สจฺจํ, ปธานตฺตปากฎตฺตอสาธารณตฺตทีปนตฺถํ ปเนตฺถ อเนเกสุ การเณสุปิ เอกา อวิชฺชา เอว ปจฺจยภาเวน นิทฺทิฎฺฐา ‘‘ผสฺสปจฺจยา เวทนา (อุทา. ๓), เสมฺหสมุฎฺฐานา อาพาธา’’ติอาทีสุ (อ. นิ. ๑๐.๖๐; มหานิ. ๕; จูฬนิ. ขคฺควิสาณสุตฺตนิเทฺทส ๑๒๘) วิยฯ อวิชฺชา หิ ปธาโน เหตุ, สงฺขารานํ ปากโฎ, อสาธารโณ จ ตณฺหาทิเหตูนมฺปิ เหตุตฺตา, น วตฺถารมฺมณาทีนิ  ขีณาสวสฺส เตสํ สมฺภเวปิ สงฺขารานํ อภาวาติฯ เอวํ ตาเวตฺถ วฎฺฎสงฺขารานํ อวิชฺชาย เอว ภาเว ภาโว เวทิตโพฺพฯ ตถา วิญฺญาณสฺสาปิ อุปจิตกมฺมาภาเว อภาวโต, สพฺพตฺถ สเพฺพสญฺจ สพฺพวิปากวิญฺญาณุปฺปตฺติปฺปสงฺคโต จ สงฺขารานํ เอว ภาเว ภาโว เวทิตโพฺพฯ ยถา เจตฺถ, เอวํ อุปริปิ นามรูปาทีนํ วิญฺญาณาทิภาเว ภาโว ยถานุรูปํ อนุภวยุตฺตีหิ ญาตโพฺพติ อยํ สามญฺญโต ปจฺจยนโยฯ</p>


<p>วิเสสโต ปน อวิชฺชา ปุญฺญาภิสงฺขารานํ ตาว อารมฺมณปจฺจเยน, อุปนิสฺสยปจฺจเยน จาติ ทฺวิธา ปจฺจโย โหติฯ สา หิ อวิชฺชํ อารพฺภ สมฺมสนาทิวเสน อุปฺปตฺติยํ กามาวจรานํ, อภิญฺญาจิเตฺตน สโมหจิตฺตสฺส ชานนกาเล รูปาวจรานญฺจ ปุญฺญาภิสงฺขารานํ ตาว อารมฺมณปจฺจเยน ปจฺจโย โหติ, อวิชฺชาสมติกฺกมนตฺถาย ปน อวิชฺชาสมฺมูฬฺหตาย กามรูปภวสมฺปตฺติโย ปเตฺถตฺวาว กามรูปาวจรปุญฺญานิ กโรนฺตสฺส อุปนิสฺสยปจฺจเยน ปจฺจโย โหติฯ อปุญฺญาภิสงฺขารานํ ปเนสา อวิชฺชํ อารพฺภ ราคาทีนํ อุปฺปชฺชนกาเล อารมฺมณาทิปจฺจเยน อวิชฺชาสมฺมูฬฺหตาย ปาณาติปาตาทีนิ กโรนฺตสฺส นิสฺสยปจฺจเยน, ทุติยชวนาทีนํ  อนนฺตรูปนิสฺสยาเสวนนตฺถิวิคตปจฺจเยหิ ยํ กิญฺจิ อกุสลํ กโรนฺตสฺส เหตุสหชาตอญฺญมญฺญนิสฺสยสมฺปยุตฺตอตฺถิอวิคตปจฺจเยหีติ เอวํ อเนกธา ปจฺจโย โหติ, อาเนญฺชาภิสงฺขารานํ ปน เอเกน อุปนิสฺสยปจฺจเยเนว ปจฺจโย โหติฯ</p>


<p>สงฺขารปจฺจยา วิญฺญาณปเท ปน ตโยปิ สงฺขารา วิญฺญาณสฺส ยถารหํ ตีสุ ภเวสุ ปฎิสนฺธิปวตฺตีสุ กมฺมปจฺจเยน เจว อุปนิสฺสยปจฺจเยน จาติ ทฺวิธา ปจฺจยา โหนฺติฯ อภิธมฺมภาชนียนเยน สหชาตสฺส วิญฺญาณสฺส สหชาตอญฺญมญฺญนิสฺสยสมฺปยุตฺตกมฺมตฺถิอวิคตาทิปจฺจเยหิ ปจฺจยา โหนฺติฯ</p>


<p>วิญฺญาณปจฺจยา นามรูปปเท ปน วิญฺญาณํ วิปากภูตํ, อวิปากภูตญฺจ นามสฺส เกวลสฺส วา รูปมิสฺสกสฺส วา ปฎิสนฺธิปวตฺตีสุ สหชาตอญฺญมญฺญนิสฺสยสมฺปยุตฺตวิปากอาหารอินฺทฺริยอตฺถิอวิคตปจฺจเยหิ ยถารหํ นวธา, อฎฺฐธา วา ปจฺจโย โหติฯ ปฎิสนฺธิยํ วิปากวิญฺญาณํ วตฺถุรูปสฺส สหชาตอญฺญมญฺญนิสฺสยวิปากอาหารอินฺทฺริยวิปฺปยุตฺตอตฺถิ อวิคตปจฺจเยหิ นวธา ปจฺจโย โหติฯ ฐเปตฺวา ปน วตฺถุรูปํ เสสรูปสฺส เตเหว อญฺญมญฺญปจฺจยรหิเตหิ อฎฺฐหิ ปจฺจโย โหติฯ อภิสงฺขารวิญฺญาณํ ปน เอกโวการปญฺจโวการภเวสุ  กมฺมชรูปสฺส สุตฺตนฺติกปริยาเยน อุปนิสฺสยวเสน ปจฺจโย โหติฯ ปวตฺติยํ ปน สพฺพมฺปิ วิญฺญาณํ ตสฺส ตสฺส นามรูปสฺส ยถารหํ ปจฺจโย โหติฯ ตตฺถ อรูปภเว วิญฺญาณํ นามเสฺสว, อสญฺญิภเว รูปเสฺสว, ปญฺจโวการภเว นามรูปสฺส ปจฺจโย โหตีติ เวทิตพฺพํฯ เตเนว นามญฺจ รูปญฺจ นามรูปญฺจ นามรูปนฺติ นิพฺพจนํ กตนฺติฯ</p>


<p>นามรูปปจฺจยา  สฬายตนปเท ปน นามํ วิปากภูตํ, อวิปากภูตญฺจ อรูปภเว ฉฎฺฐายตนสฺส อวกํสโต สหชาตอญฺญมญฺญนิสฺสยสมฺปยุตฺตวิปากอตฺถิอวิคตวเสน ยถารหํ สตฺตธา ปจฺจโย โหติฯ อิตเรสํ ปเนตํ ปญฺจนฺนํ จกฺขายตนาทีนํ ปญฺจโวการภเว ปฎิสนฺธิยํ จตุมหาภูตสหายํ หุตฺวา สหชาตนิสฺสยวิปากวิปฺปยุตฺตอตฺถิอวิคตวเสน ฉธา ปจฺจโย โหติฯ กิญฺจิ ปเนตฺถ เหตุปจฺจเยน, กิญฺจิ อาหารปจฺจเยน จาติ เตสํ วเสน สพฺพวาเรสุ อุกฺกํสาวกํโส เวทิตโพฺพฯ ปวเตฺต ปน จกฺขาทีนํ ปญฺจนฺนํ วิปากมวิปากมฺปิ นามํ ปจฺฉาชาตวิปฺปยุตฺตอตฺถิอวิคตวเสน จตุธา ปจฺจโย โหตีติฯ เอวํ ตาว นามเมว สฬายตนสฺส ปจฺจโย โหตีติ เวทิตพฺพํฯ</p>


<p>รูปํ ปน วตฺถุภูตํ ปฎิสนฺธิยํ ฉฎฺฐายตนสฺส สหชาตอญฺญมญฺญนิสฺสยวิปฺปยุตฺตอตฺถิอวิคตวเสน ฉธา ปจฺจโย โหติฯ จตุมหาภูตรูปํ จกฺขาทีนํ ปญฺจนฺนํ ปฎิสนฺธิยํ, ปวเตฺต จ สหชาตนิสฺสยอตฺถิอวิคตปจฺจเยหิ จตุธา ปจฺจโย โหติฯ รูปชีวิตินฺทฺริยํ ปน อินฺทฺริยอตฺถิอวิคตวเสน ติวิธาฯ ตถา อาหาโร อาหารตฺถิอวิคตวเสนฯ โส จ อาหารูปชีวีนํ ปวเตฺตเยว, โน ปฎิสนฺธิยํฯ ตานิ ปน ปญฺจ จกฺขายตนาทีนิ ปญฺจวิญฺญาณสงฺขาตสฺส ฉฎฺฐสฺส มนายตนสฺส นิสฺสยปุเรชาตอินฺทฺริยวิปฺปยุตฺตอตฺถิอวิคตวเสน ฉธา ปจฺจยา โหนฺติ ปวเตฺตเยว, โน ปฎิสนฺธิยํฯ ตถา ปญฺจวิญฺญาณวิรหิตมนายตนสฺส วตฺถุรูปํ นิสฺสยปุเรชาตวิปฺปยุตฺตอตฺถิอวิคตวเสน ปญฺจธา ปจฺจโย โหตีติฯ เอวํ รูปเมว ฉฎฺฐายตนสฺส, สฬายตนสฺส จ ปจฺจโย โหตีติ เวทิตพฺพํฯ ขนฺธตฺตยวตฺถุรูปสงฺขาตํ ปน นามรูปํ ฉฎฺฐายตนสฺส ปฎิสนฺธิยํ สหชาตอญฺญมญฺญนิสฺสยสมฺปยุตฺตวิปฺปยุตฺตวิปากอตฺถิอวิคตาทิวเสน ยถารหํ ปจฺจโย โหตีติฯ เอวํ  นามญฺจ รูปญฺจ นามรูปญฺจ ยถารหํ ฉฎฺฐายตนสฺส, สฬายตนสฺส จ ปจฺจโย โหตีติ เวทิตพฺพํฯ</p>


<p>สฬายตนปจฺจยา ผสฺสปเท ปน ฉฎฺฐายตนํ วิปากํ, อวิปากญฺจ สพฺพตฺถ สมฺปยุตฺตผสฺสสฺส  สหชาตาทิวเสน นวธา, อฎฺฐธา วา ปจฺจโย โหติฯ จกฺขายตนาทีนิ ปญฺจ ยถากฺกมํ ปวเตฺต จกฺขุสมฺผสฺสาทีนํ ปญฺจนฺนํ นิสฺสยปุเรชาตอินฺทฺริยวิปฺปยุตฺตอตฺถิอวิคตวเสน ฉธา, รูปายตนาทีนิ ปญฺจ เตสํ อารมฺมณปุเรชาตอตฺถิอวิคตวเสน ติธาฯ มโนสมฺผสฺสสฺส ปน ตานิ, ธมฺมารมฺมณญฺจ ตถา จ อารมฺมณาธิปติมเตฺตน จาติ พหุธา ปจฺจยา โหนฺติฯ เอวํ ฉฎฺฐายตนญฺจ สฬายตนญฺจ ฉพฺพิธสฺสาปิ ผสฺสสฺส ปจฺจโย โหตีติ เวทิตพฺพํฯ</p>


<p>ผสฺสปจฺจยา เวทนาปเท สโพฺพปิ ผโสฺส สหชาตานํ เวทนานํ สหชาตอญฺญมญฺญนิสฺสยวิปากอาหารสมฺปยุตฺตอตฺถิอวิคตวเสน อฎฺฐธา, สตฺตธา วา ปจฺจโย โหติ, อสหชาตานํ อุปนิสฺสยวเสเนวาติฯ</p>


<p>เวทนาปจฺจยา ตณฺหาปเท วิปากเวทนา อนุสยปติตาย ตณฺหาย อุปนิสฺสยวเสน, สหชาตาทิวเสน จ ปจฺจโย โหติฯ ยสฺมา ปน –</p>


<p>
ทุกฺขี สุขํ ปตฺถยติ, สุขี ภิโยฺยปิ อิจฺฉติ;  
  
อุเปกฺขา ปน สนฺตตฺตา, สุขมิเจฺจว ภาสิตา;  
  
ตณฺหาย ปจฺจยา ตสฺมา, โหนฺติ ติโสฺสปิ เวทนาติฯ (วิสุทฺธิ. ๒.๖๔๔);  
</p>
  
<p>ตณฺหาปจฺจยา อุปาทานปเท ตณฺหา อสหชาตา จตุนฺนมฺปิ อุปาทานานํ อุปนิสฺสยวเสน เจว อนนฺตราทิวเสน จ, สหชาตา ปน กามุปาทานวชฺชิตานํ ติณฺณํ เหตุสหชาต อญฺญมญฺญนิสฺสยสมฺปยุตฺตอตฺถิอวิคตวเสน สตฺตธา ปจฺจโย โหติฯ</p>


<p>อุปาทานปจฺจยา  ภวปเท จตุพฺพิธมฺปิ อุปาทานํ อสหชาตสฺส สพฺพกมฺมภวสฺส เจว อุปปตฺติภวสฺส จ อุปนิสฺสยวเสเนว ปจฺจโย โหติ, สหชาตสฺส ปน กมฺมภวสฺส เหตุสหชาตาทิวเสน ปจฺจโย โหติฯ</p>


<p>ภวปจฺจยา  ชาติปเท ภโวติ กมฺมภโวว อธิเปฺปโต, โส จ ชาติยา กมฺมปจฺจยอุปนิสฺสยปจฺจยวเสน ทฺวิธา ปจฺจโย โหติฯ</p>


<p>ชาติปจฺจยา ชรามรณาทิปเท ชาติ ปน ชรามรณานํ, โสกาทีนญฺจ ตพฺภาวภาวีภาวมตฺตโต สุตฺตนฺติกนเยน อุปนิสฺสยโกฎิยาว ปจฺจโย โหตีติ อยํ ตาเวตฺถ ปจฺจยนโยฯ</p>


<p> ปเนเต อวิชฺชาทโย ทฺวาทส ธมฺมา ยสฺมา เอวํ ปจฺจยปจฺจยุปฺปนฺนภาเวน อญฺญมญฺญํ ปฎิพทฺธา อญฺญนิรเปกฺขา หุตฺวา อวิจฺฉินฺนา อนาทิกา ปวตฺตนฺติ, ตสฺมา ตโต อเญฺญน พฺรหฺมาทินา การเกน, ปกติอณุกาลาทิเหตุนา วา การกเวทกรูเปน ปรปริกปฺปิเตน อตฺตนา วา รหิตาฯ น เจเต อตฺตา, น อตฺตนิ, น อตฺตวโนฺต, สุญฺญา เอเต อเตฺตน วา อตฺตนิเยน วา ธุวภาเวน วา สุภภาเวน วา สุขภาเวน วาติ อยํ การกาทีหิ สุญฺญตาฯ</p>


<p>ติ เอตฺถ มูลโต ตาว อวิชฺชา, ตณฺหา จาติ เทฺว ธมฺมา นฺติ เวทิตพฺพาฯ อทฺธโต ปเนตฺถ อวิชฺชา, สงฺขาราติ เทฺว องฺคานิ อตีโต  วิญฺญาณาทีนิ ภวาวสานานิ อฎฺฐ ปจฺจุปฺปโนฺน อทฺธา, ชาติ เจว ชรามรณญฺจาติ เทฺว อนาคโต อทฺธาติ ตโย อทฺธา เวทิตพฺพาฯ สนฺธิโต ปน สงฺขารานํ, ปฎิสนฺธิวิญฺญาณสฺส จ อนฺตรา เอโก เหตุผลสนฺธิ, เวทนาย จ ตณฺหาย จ อนฺตรา เอโก ผลเหตุสนฺธิ, ภวสฺส  จ ชาติยา จ อนฺตรา เอโก เหตุผลสนฺธิ จาติ ตโย  เวทิตพฺพาฯ สเงฺขปโต ปน สนฺธีนํ อาทิปริโยสานววตฺถิตา จตฺตาโร สเงฺขปา โหนฺติฯ เสยฺยถิทํ – อวิชฺชาสงฺขารา เอโก สเงฺขโป, วิญฺญาณนามรูปสฬายตนผสฺสเวทนา ทุติโย, ตณฺหุปาทานภวา ตติโย, ชาติชรามรณานิ จตุโตฺถติ เอวํ จตฺตาโร  เวทิตพฺพาฯ</p>


<p>อาการโต ปเนตฺถ –</p>


<p>
อตีเต เหตุโย ปญฺจ, อิทานิ ผลปญฺจกํ;  
  
อิทานิ เหตุโย ปญฺจ, อายติํ ผลปญฺจกนฺติฯ –  
</p>
  
<p>เอวํ  วีสติ อาการา โหนฺติฯ</p>


<p>เอตฺถ หิ สรูปโต วุตฺตา อวิชฺชาสงฺขารา, เตสํ คหเณน ตทวินาภาวโต คหิตา ตณฺหุปาทานภวาติ อิเม ปญฺจ ธมฺมา  นาม, สรูปโต วุตฺตา วิญฺญาณาทโย ปญฺจ ธมฺมา  นาม, สรูปโต ปน วุตฺตา ตณฺหุปาทานภวา, เตสํ คหเณน ตทวินาภาวโต คหิตา อวิชฺชาสงฺขาราติ อิเม ปญฺจ  นามฯ ชาติอาทิอปเทเสน วุตฺตา วิญฺญาณาทโย ปญฺจ ธมฺมา  นามาติ เอวํ วีสติ  เวทิตพฺพาฯ วฎฺฎโต ปเนตฺถ สงฺขารภวา กมฺมวฎฺฎํ, อวิชฺชาตณฺหุปาทานา กิเลสวฎฺฎํ, เสสานิ วิปากวฎฺฎนฺติ ตีณิ  โหนฺติฯ ยาว จ เตสุ กิเลสวฎฺฎํ อริยมเคฺคน น อุปจฺฉิชฺชติ, ตาว อิทํ ภวจกฺกํ อนุปจฺฉินฺนํ ปวตฺตตีติ อยเมตฺถ มูลทฺธสนฺธิสเงฺขปาการวฎฺฎวิภาโคฯ</p>


<p>ติ  เอตฺถ วารณโต ตาว – ‘‘อวิชฺชาปจฺจยา สงฺขารา’’ติ อิทมเหตุกวิสมเหตุกทสฺสนนิวารณํ, ‘‘สงฺขารปจฺจยา วิญฺญาณ’’นฺติ อุเจฺฉทอตฺตสงฺกนฺติทสฺสนนิวารณํ, ‘‘วิญฺญาณปจฺจยา นามรูป’’นฺติ อตฺตาติ ปริกปฺปิตวตฺถุเภททสฺสนโต ฆนสญฺญานิวารณํ, ‘‘นามรูปปจฺจยา สฬายตน’’นฺติอาทิ อตฺตา ปสฺสติ…เป.… วิชานาติ ผุสติ, เวทยติ, ตณฺหิยติ, อุปาทิยติ, ภวติ, ชายติ, ชียติ, มียตีติ เอวมาทิทสฺสนนิวารณนฺติ อิทเมตฺถ มิจฺฉาทสฺสนนิวารณํฯ</p>


<p> ปเนตฺถ อโนฺธ วิย อวิชฺชา, ตสฺส อุปกฺขลนํ วิย สงฺขารา, ปตนํ วิย วิญฺญาณํ, เตน คณฺฑปาตุภาโว วิย นามรูปํ, ตสฺส คณฺฑเภทปีฬกา วิย สฬายตนํ, ตสฺส สงฺฆฎฺฎนํ วิย ผโสฺส, ตชฺชนิตทุกฺขํ วิย เวทนา, ทุกฺขสฺส ปฎิการาภิลาโส วิย ตณฺหา, อสปฺปายคฺคหณํ วิย อุปาทานํ, อสปฺปายาเลปนํ วิย ภโว, เตน คณฺฑวิการปาตุภาโว วิย ชาติ, ตพฺพิการเภโท วิย ชรามรณํฯ ยถาสภาวทสฺสนนิวารณาทิโต วา เอเต อวิชฺชาทโย อกฺขิปฎลาทิ อุปมาหิปิ เวทิตพฺพาติ อยเมตฺถ อุปมาฯ</p>


<p>ติ เอตฺถ คมฺภีรเภโท ตาว อิเมสํ อวิชฺชาทีนํ ปเจฺจกํ ธมฺมตฺถเทสนาปฎิเวธคมฺภีรตา เวทิตพฺพาฯ อิเม หิ อวิชฺชาทโย ธมฺมา เยนากาเรน ยทวตฺถา จ สงฺขาราทีนํ  ผลานํ ปจฺจยา โหนฺติ, โส เนสํ ปจฺจยโฎฺฐ ทุรวโพธโต คมฺภีโรติ อยเมตฺถ ฯ ธโมฺมติ เหตุ ‘‘เหตุมฺหิ ญาณํ ธมฺมปฎิสมฺภิทา’’ติ (วิภ. ๗๒๐) วจนโตฯ ชรามรณาทีนํ ผลานํ ชาติอาทีหิ ปจฺจเยหิ สมฺภูตสมุทาคตโฎฺฐ ทุรวโพธโต คมฺภีโรติ อยํ ฯ อโตฺถติ ผลํ ‘‘เหตุผเล ญาณํ  อตฺถปฎิสมฺภิทา’’ติ (วิภ. ๗๒๐) วจนโตฯ เตสํ ปน เหตูนํ, ผลานญฺจ เตน เตนากาเรน อวิปรีตโต เทสนาปิ สพฺพญฺญุตญฺญาณเสฺสว โคจรโต คมฺภีราติ อยํ ฯ โย ปเนสํ อวิชฺชาสงฺขาราทีนํ อทสฺสนายูหนาทิสภาโว, โส มนฺทปเญฺญหิ ทุปฺปริโยคาหตฺตา คมฺภีโรติ อยํ ติ อยเมตฺถ คมฺภีรเภโทฯ</p>


<p> ปเนตฺถ เอกตฺตนโย นานตฺตนโย อพฺยาปารนโย เอวํธมฺมตานโยติ อิเมสํ จตุนฺนํ อตฺถนยานํ วเสน เวทิตโพฺพฯ ตตฺถ หิ ‘‘อวิชฺชาปจฺจยา สงฺขารา, สงฺขารปจฺจยา วิญฺญาณ’’นฺติ เอวํ พีชสฺส องฺกุราทิภาเวน รุกฺขภาวปฺปตฺติ วิย สนฺตานานุปเจฺฉโท  นามฯ ยํ สมฺมา ปสฺสโนฺต เหตุผลสมฺพเนฺธน สนฺตานานุปเจฺฉทาวโพธโต อุเจฺฉททิฎฺฐิํ ปชหติ, มิจฺฉา ปสฺสโนฺต เหตุผลสมฺพเนฺธน ปวตฺตมานสฺส สนฺตานานุปเจฺฉทสฺส เอกตฺตคฺคหณโต สสฺสตทิฎฺฐิํ อุปาทิยติฯ</p>


<p>อวิชฺชาทีนํ ปน ยถาสกํ ลกฺขณววตฺถานํ  นามฯ ยํ สมฺมา ปสฺสโนฺต นวนวานํ อุปฺปาททสฺสนโต สสฺสตทิฎฺฐิํ ปชหติ, มิจฺฉา ปสฺสโนฺต เอกสนฺตานปติตสฺส ภินฺนสนฺตานเสฺสว นานตฺตคฺคหณโต อุเจฺฉททิฎฺฐิํ อุปาทิยติฯ</p>


<p>อวิชฺชาย ปน ‘‘สงฺขารา มยา อุปฺปาเทตพฺพา, สงฺขารานํ วา วิญฺญาณํ อเมฺหหี’’ติ เอวมาทิพฺยาปาราภาโว  นามฯ ยํ สมฺมา ปสฺสโนฺตการกสฺส อภาวาวโพธโต อตฺตทิฎฺฐิํ ปชหติ, มิจฺฉา ปสฺสโนฺต โย อสติปิ พฺยาปาเร อวิชฺชาทีนํ สภาวนิยมสิโทฺธ เหตุภาโว, ตสฺส อคฺคหณโต อกิริยทิฎฺฐิํ อุปาทิยติฯ</p>


<p>อวิชฺชาทีหิ  ปน การเณหิ สงฺขาราทีนํเยว สมฺภโว ขีราทีหิ ทธิอาทีนํ วิย, น อเญฺญสนฺติ อยํ  นามฯ ยํ สมฺมา ปสฺสโนฺต ปจฺจยานุรูปโต ผลาวโพธโต อเหตุกทิฎฺฐิํ, อกิริยทิฎฺฐิญฺจ ปชหติ, มิจฺฉา ปสฺสโนฺต ปจฺจยานุรูปํ ผลปฺปวตฺติํ อคฺคเหตฺวา  ยโต กุโตจิ ยสฺส กสฺสจิ อสมฺภวคฺคหณโต อเหตุกทิฎฺฐิํ เจว นิยตวาทญฺจ อุปาทิยตีติ อยเมตฺถ นยเภโทติ เอวํ วิชานีโย ปาฬิมุตฺตวินิจฺฉโยฯ</p>

</p>


<h3>สติปฎฺฐานวิภงฺคมาติกตฺถวณฺณนา</h3>
<p>สติปฎฺฐานวิภงฺคมาติกาย ปน  ตาว – ติ คณนปริเจฺฉโท, เตน น ตโต เหฎฺฐา, น อุทฺธนฺติ ทีเปติฯ ติ เอตฺถ เทฺว สติปฎฺฐานา สติโคจโรปิ สติปิฯ ‘‘จตุนฺนํ, ภิกฺขเว, สติปฎฺฐานานํ สมุทยญฺจ อตฺถงฺคมญฺจ เทเสสฺสามี’’ติอาทีสุ (สํ. นิ. ๕.๔๐๘) หิ สติโคจโร ‘‘สติปฎฺฐาน’’นฺติ วุจฺจติ, ตสฺสโตฺถ ปติฎฺฐาติ ตสฺมินฺติ ปฎฺฐานํ, กา ปติฎฺฐาติ? สติฯ สติยา ปฎฺฐานํ ฯ ปธานํ ฐานนฺติ วา ปฎฺฐานํ, สติยา ปฎฺฐานํ ฯ ‘‘จตฺตาโร สติปฎฺฐานา ภาวิตา พหุลีกตา สตฺต โพชฺฌเงฺค ปริปูเรนฺตี’’ติอาทีสุ (ม. นิ. ๓.๑๔๗) ปน สติฯ ตสฺสโตฺถ ปติฎฺฐาตีติ ปฎฺฐานํ, อุปฎฺฐาติ โอกฺกนฺติตฺวา ปกฺขนฺทิตฺวา ปวตฺตตีติ อโตฺถฯ สติเยว ปฎฺฐานเตฺถน ฯ อถ วา สรณเฎฺฐน สติ, สา จ อุปฎฺฐานเฎฺฐน ปฎฺฐานนฺติ  อิทมิธ อธิเปฺปตํฯ ยทิ เอวํ, กสฺมา สติปฎฺฐานาติ พหุวจนํ กตํ? สติยา พหุตฺตาฯ อารมฺมณเภเทน หิ พหุกา ตา สติโยฯ</p>


<p>ติ  อิมสฺมิํ สาสเน, เตน อชฺฌตฺตาทิวเสน สพฺพปฺปการจตุจตฺตาลีสวิธสติปฎฺฐานนิพฺพตฺตกสฺส ปุคฺคลสฺส นิสฺสยภูตํ สาสนเมว, นาญฺญํ สาสนนฺติ ทีเปติฯ วุตฺตํ เหตํ ‘‘อิเธว, ภิกฺขเว, สมโณ…เป.… สุญฺญา ปรปฺปวาทา สมเณหิ อเญฺญหี’’ติ (ที. นิ. ๒.๒๑๔; ม. นิ. ๑.๑๓๙; อ. นิ. ๔.๒๔๑)ฯ</p>


<p>ติ สํสาเร ภยํ อิกฺขนโกฯ เตน กิญฺจาปิ ภควโต เทวโลเก นิสีทิตฺวา สติปฎฺฐานํ เทเสนฺตสฺส สนฺติเก เทวคณํ มุญฺจิตฺวา เอกภิกฺขุปิ นิสิโนฺน นาม นตฺถิ, ตถาปิ เทโว วา โหตุ มนุโสฺส วา คหโฎฺฐ วา ปพฺพชิโต วา, สํสาเร ภยนฺติ สมฺมา อิกฺขมาโน ยถานุสิฎฺฐํ  ปฎิปชฺชมาโนว ภิกฺขุ นาม โหติ, นาโญฺญติ ทเสฺสติฯ ยถาห ‘‘อลงฺกโต เจปี’’ติ (ธ. ป. ๑๔๒)ฯ</p>


<p>นฺติ นิยกชฺฌตฺตํฯ ติ เอตฺถ อายนฺติ ตโตติ อาโยฯ เก อายนฺติ? กุจฺฉิตา เกสาทโย, อิติ กุจฺฉิตานํ อาโยติ กาโยฯ อถ วา องฺคปจฺจงฺคานํ, เกสาทีนญฺจ สมูหเฎฺฐนปิ กาโย, รูปกาโย, ตสฺมิํ อตฺตโน กาเยติ อโตฺถฯ ติ กายํ อนุปสฺสนสีโลฯ ‘‘กาเย’’ติ จ วตฺวา ปุน ‘‘กายานุปสฺสี’’ติ ทุติยกาย-คฺคหณํ ‘‘เอวํ น กาเย องฺคปจฺจงฺควินิมุตฺตเอกธมฺมานุปสฺสี, นาปิ เกสโลมาทิวินิมุตฺตอิตฺถิปุริสานุปสฺสี, น จ ภูตุปาทายวินิมุตฺตเอกธมฺมานุปสฺสี, อถ โข รถสมฺภารนคราวยวกทลิกฺขนฺธวิภาคานุปสฺสโก วิย ยถากฺกมํ องฺคปจฺจงฺคเกสาทิภูตุปาทายสมูหานุปสฺสี เอวา’’ติ ทสฺสนตฺถํ กตํฯ ตถา เหตฺถ ยถาวุตฺตธมฺมสมูหวินิมุโตฺต อิตฺถิปุริสาทิโก, อโญฺญ วา โกจิ ธโมฺม น ทิสฺสติ, ยถาวุตฺตธมฺมสมูหมเตฺตเยว ปน พาลา ตถา ตถา สุภาทิโต จ มิจฺฉาภินิเวสํ กโรนฺติ, อยํ  ปน โยคี ตตฺถ กายานุปสฺสี เอว อนิจฺจทุกฺขอนตฺตาสุภานุปสฺสี เอวาติ วุตฺตํ โหติฯ อถ วา ยฺวายํ มหาสติปฎฺฐาเน อสฺสาสปสฺสาสาทิโก จุทฺทสวิโธ กาโย วุโตฺต, ตสฺส สพฺพสฺส อิมสฺมิํเยว กาเย อนุปสฺสนโต ‘‘กาเย กายานุปสฺสี’’ติ เอวมาทินาปิ อโตฺถ ทฎฺฐโพฺพฯ</p>


<p>ติ อิริยติ, จตูสุ อิริยาปเถสุ เอเกนาคตํ สรีรพาธนํ อเญฺญน อิริยาปเถน วิจฺฉินฺทิตฺวา อปตมานํ อตฺตภาวํ หรติ, ปวเตฺตตีติ อโตฺถฯ ติ ปรสฺส กาเยฯ ติ กาเลน อตฺตโน, กาเลน ปรสฺส กาเยฯ กาเลน หิ อชฺฌตฺตพหิทฺธากาเยสุปิ เอกสฺมิํ ขเณ กายานุปสฺสนา อุปฺปชฺชติ, ปคุณกมฺมฎฺฐานสฺส ปน อปราปรํ สญฺจรณกาโล เอตฺถ กถิโตฯ ติ กายปริคฺคาหกวีริเยน วีริยวาฯ โส หิ ยสฺมา กิเลสานํ อาตาปนโต อาตาโป วุจฺจติ วีริยํ, โส จสฺส อตฺถิ, ตสฺมา อาตาปีติ วุจฺจติฯ ติ กายปริคฺคาหเกน สมฺปชเญฺญน สมนฺนาคโตฯ ติ กายปริคฺคาหิกาย สติยา สมนฺนาคโตฯ อยํ ปน ยสฺมา สติยา อารมฺมณํ ปริคฺคเหตฺวา ปญฺญาย อนุปสฺสติ, วีริเยน จ อนฺตรา โวสานํ นาปชฺชติ, ตสฺมา เยสํ ธมฺมานํ อานุภาเวน ตํ สติปฎฺฐานํ สมฺปชฺชติ, เตสํ ทสฺสนตฺถํ ‘‘อาตาปี สมฺปชาโน สติมา’’ติ อิทํ วุตฺตนฺติ เวทิตพฺพํฯ</p>


<p>อิติ  กายานุปสฺสนาสติปฎฺฐานํ, สมฺปโยคงฺคญฺจ ทเสฺสตฺวา อิทานิ ปหานงฺคํ ทเสฺสตุํ นฺติ วุตฺตํฯ ตตฺถ ติ ตทงฺควินเยน วา วิกฺขมฺภนวินเยน วา วินยิตฺวาฯ ติ ยฺวายํ อชฺฌตฺตาทิเภโท กาโย วุโตฺต, เสฺวว อิธ ลุชฺชนปลุชฺชนเฎฺฐน โลโก นามฯ  ปน ยสฺมา รูปกาเย  ปหีนอภิชฺฌาทโย เวทนาทีสุปิ ปหียนฺติ เอว, ตสฺมา ปญฺจปิ อุปาทานกฺขนฺธา ‘‘โลโก’’ติ วุตฺตํฯ ตสฺมิํ โลเก อภิชฺฌาโทมนสฺสสงฺขาตํ กามจฺฉนฺทพฺยาปาทํ วิเนยฺยาติ สมฺพโนฺธฯ อิมสฺส จ นีวรเณสุ พลวธมฺมทฺวยสฺส ปหานทสฺสเนน เสสนีวรณานมฺปิ ปหานํ วุตฺตํเยวาติ เวทิตพฺพํฯ วิเสเสน เจตฺถ อภิชฺฌาโทมนสฺสวินเยน ยถากฺกมํ กายสมฺปตฺติวิปตฺติมูลานํ อนุโรธวิโรธานํ, อตฺตอภิรติตทสุภาการาทิภาวนานภิรตีนํ, อภูตคุณปเกฺขปภูตโทสาปนยนานญฺจ ปหานํ วุตฺตํ, เตน โยคาวจรสฺส โยคานุภาวนิพฺพตฺตผลํ, โยคสมตฺถตา จ ทีปิตา โหติฯ</p>


<p>ติอาทีสุปิ อชฺฌตฺตาทีนิ วุตฺตนเยน เวทิตพฺพานิฯ เอตฺถ ปน ติ ติโสฺส เวทนา โลกิยา, ตถา  จ, เตสํ วิภาโค วิภงฺคนเย อาวิ ภวิสฺสติฯ เกวลํ ปเนตฺถ ยถา เวทนาทโย อนุปสฺสโนฺต เวทนาทิอนุปสฺสี นาม โหติ, โส นโย ทเสฺสตโพฺพฯ เสยฺยถิทํ – เวทนาสุ ตาว สุขา เวทนา ทุกฺขโต, ทุกฺขา สลฺลโต, อิตรา จ อนิจฺจโต อนุปสฺสิตพฺพาฯ ยถาห –</p>


<p>
‘‘โย สุขํ ทุกฺขโต อทฺท, ทุกฺขมทฺทกฺขิ สลฺลโต;  
  
อทุกฺขมสุขํ สนฺตํ, อทฺทกฺขิ นํ อนิจฺจโต’’ติ (สํ. นิ. ๔.๒๕๓; อิติวุ. ๕๓)ฯ  
</p>
  
<p>สพฺพา เอว เอตา ทุกฺขโต อนุปสฺสิตพฺพา ‘‘ยํ กิญฺจิ เวทยิตํ, ตํ ทุกฺขสฺมินฺติ วทามี’’ติ (สํ. นิ. ๔.๒๕๙) วจนโตฯ เอวํ อนุปสฺสโนฺต ปน อนิจฺจาทิสตฺตานุปสฺสนาวเสน วา อนุปสฺสโนฺตปิ ‘‘อิมํ เวทนํ โก เวทยติ, กสฺสายํ เวทนา, กิํ การณายํ เวทนา’’ติ อุปปริกฺขิตฺวา ‘‘น โกจิ สตฺตาทิโก เวทยติ, น เกสญฺจิ สตฺตาทีนํ เวทนา, วตฺถารมฺมณาทิการณา  ปนายํ เวทนา อุปฺปชฺชตี’’ติ อนุปสฺสโนฺตปิ  นาม โหติฯ อถ วา สุขาทีนํ อุปฺปตฺติกฺขเณ ทุกฺขาทีนํ อสมฺภวา อนิจฺจา อทฺธุวา วิปริณามธมฺมาติ เอวํ วา อนุปสฺสโนฺต  นาม โหติฯ อิมินาว นเยน ปาฬินยานุสาเรน  เสสจิตฺตธมฺมานมฺปิ อนุปสฺสนากาโร เวทิตโพฺพฯ วิเสสโต ปเนตฺถ จิเตฺตสุ อนิจฺจตาวเสน, ธเมฺมสุ อนตฺตตาวเสน จ อนุปสฺสโนฺต  จ นาม โหตีติ เวทิตพฺพํฯ เสสํ สุวิเญฺญยฺยเมวฯ อยํ ตาเวตฺถ ปทโตฺถฯ</p>


<p> ปเนตฺถ นตฺถิ, สรณวเสน จ เอกาว สติ อารมฺมณวเสน ‘‘จตฺตาโร สติปฎฺฐานา’’ติ วุตฺตาติฯ</p>


<p> ปเนตฺถ  ตาว อชฺฌตฺตพหิทฺธาตทุภยกาเย เกสาทิโกฎฺฐาสภาวนาวเสน ปฐมํ สติปฎฺฐานํ วิตฺถาริตํฯ ตถา อชฺฌตฺตาทีสุ ปเจฺจกํ สามิสนิรามิสวเสน ทุวิธานํ สุขทุกฺขอทุกฺขมสุขเวทนานํ วเสน ทุติยํ, สราควีตราคสโทสวีตโทสสโมหวีตโมหสํขิตฺตวิกฺขิตฺตมหคฺคตอมหคฺคตสอุตฺตรานุตฺตรสมาหิตาสมาหิตวิมุตฺตาวิมุตฺตเภทโต โสฬสวิเธหิ จิตฺตปชานนวเสน ตติยํ, ปญฺจนีวรณานํ, สตฺตโพชฺฌงฺคานญฺจ สมฺภวาสมฺภวอุปฺปาทปหานปหีนานุปฺปตฺติภาวนาปาริปูริเหตุชฺฌานวเสน จตุตฺถํ สติปฎฺฐานํ วิตฺถาริตํฯ อยํ สุตฺตนฺตภาชนียนโยฯ</p>


<p> ปน ตาว ‘‘จตฺตาโร สติปฎฺฐานาฯ อิธ ภิกฺขุ กาเย กายานุปสฺสี วิหรติ เวทนาสุ…เป.… ธเมฺมสุ ธมฺมานุปสฺสี วิหรตี’’ติ (วิภ. ๓๘๐) เอวํ มาติกํ ฐเปตฺวา ธมฺมสงฺคณิยํ วุตฺตนยสฺส วิตฺถาเรสุ อฎฺฐสุ โลกุตฺตรจิเตฺตสุ สมฺปยุตฺตสติวเสเนว วิตฺถารโต วิภตฺตาฯ</p>


<p>  จตุนฺนํ สติปฎฺฐานานํ กติ กุสลา…เป.… กติ อรณา? สิยา กุสลา, สิยา อพฺยากตา…เป.… อนุปาทินฺนอนุปาทานิยาว, อสํกิลิฎฺฐอสํกิเลสิกาว…เป.… อนิทสฺสนอปฺปฎิฆาวฯ น เหตู อเหตุกาว…เป.… อนุตฺตรา อรณาวาติ โลกุตฺตรวเสเนว วิภตฺตาฯ สมฺมาสมฺพุเทฺธน หิ สุตฺตนฺตภาชนียสฺมิเญฺญว โลกิยโลกุตฺตรมิสฺสกา สติปฎฺฐานา กถิตา, อภิธมฺมภาชนียปญฺหาปุจฺฉเกสุ ปน โลกุตฺตราเยวฯ เตสุ จ โลกิยา นานาจิเตฺตสุ เอว ลพฺภนฺติฯ อเญฺญเนว หิ จิเตฺตน กายํ ปคฺคณฺหนฺติ, อเญฺญน เวทนาทโยติฯ โลกุตฺตรา ปน จตฺตาโรปิ มคฺคกฺขเณ เอกจิเตฺตเยว ลพฺภนฺติฯ เอกสฺมิญฺหิ มคฺคจิตฺตกฺขเณ อารมฺมณโต นิพฺพานารมฺมณา เอกาว สติ กายาทีสุ สุภสุขนิจฺจอตฺตวิปลฺลาสสมุเจฺฉทกตาย  จตุกิจฺจสาธนเฎฺฐน จตฺตาริปิ นามานิ ลภตีติ อยเมตฺถ วิภงฺคนโยฯ</p>


<p>
กมโต สติปฎฺฐาเน, อนูนาธิกโตปิ จ;  
  
ปาฬิมุตฺตนโย เญโยฺย, ตตฺถ โกสลฺลมิจฺฉตาฯ  
</p>
  
<p>ตตฺถ  ตาว อยมฺปิ เทสนากฺกโมว, โสปิ ปากฎาปากฎวเสน วุโตฺตฯ อิมาสุ หิ รูปกมฺมฎฺฐานํ ปากฎนฺติ ปฐมํ กายานุปสฺสนา วุตฺตาฯ ตโต อรูปกมฺมฎฺฐานํฯ ตตฺถาปิ อารมฺมณํ อนุภวนฺตี อุปฺปชฺชมานา เวทนา ปากฎาติ อนนฺตรา เวทนานุปสฺสนา, ตโต อารมฺมณํ วิชานนฺตํ วิญฺญาณํ ปากฎนฺติ จิตฺตานุปสฺสนา, จิเตฺต ปากเฎ ตนฺนิสฺสิตา สุขุมาปิ ธมฺมา ปากฎา โหนฺตีติ อเนฺต ธมฺมานุปสฺสนา วุตฺตาฯ อยํ ตาเวตฺถ กโมฯ</p>


<p>ติ เอตฺถ ปน กสฺมา ภควตา จตฺตาโรว สติปฎฺฐานา วุตฺตา, อนูนา อนธิกาติ? ตณฺหาจริตทิฎฺฐิจริตสมถยานิกวิปสฺสนายานิกานํ มนฺทติกฺขวเสน ทฺวิธา ปวตฺตานํ วิสุทฺธิมคฺควเสนฯ มนฺทสฺส หิ ตณฺหาจริตสฺส โอฬาริกํ  กายานุปสฺสนาสติปฎฺฐานํ วิสุทฺธิมโคฺค, ติกฺขสฺส สุขุมํ เวทนานุปสฺสนาสติปฎฺฐานํ, ทิฎฺฐิจริตสฺสาปิ มนฺทสฺส นาติปฺปเภทคตํ จิตฺตานุปสฺสนาสติปฎฺฐานํ, ติกฺขสฺส อติปฺปเภทคตํ ธมฺมานุปสฺสนาสติปฎฺฐานํ วิสุทฺธิมโคฺคฯ สมถยานิกสฺส จ มนฺทสฺส อกิเจฺฉน อธิคนฺตพฺพนิมิตฺตํ ปฐมํ สติปฎฺฐานํ วิสุทฺธิมโคฺค, ติกฺขสฺส ทุติยํ, วิปสฺสนายานิกสฺสาปิ มนฺทสฺส ตติยํ, ติกฺขสฺส จตุตฺถํ วิสุทฺธิมโคฺคติ เวเนยฺยชฺฌาสยโต จตฺตาโร วุตฺตาฯ สุภสุขนิจฺจอตฺตภาววิปลฺลาสปฺปหานตฺถํ วา จตุโรฆโยคาสวคนฺถอุปาทานอคติปฺปหานตฺถมฺปิ จตุพฺพิธาหารปริญฺญตฺถญฺจ จตฺตาโรว วุตฺตา, อนูนา อนธิกาติ อยเมตฺถ อนูนาธิกตาฯ เอวํ ปาฬิมุตฺตนโย เญโยฺยฯ</p>

</p>


<h3>สมฺมปฺปธานวิภงฺคมาติกตฺถวณฺณนา</h3>
<p>สมฺมปฺปธานวิภงฺคมาติกาย  ปน  ตาว – ติ การณปฺปธานา อุปายปฺปธานาฯ โยนิโส ปทหนโต ปรมํ ธานํ ปธานํ, ปธานวีริยานีติ อโตฺถฯ ติ อิมสฺมิํ สาสเน ปฎิปนฺนโก ภิกฺขุฯ นฺติ อนิพฺพตฺตานํฯ นฺติ ลามกานํฯ นฺติ อโกสลฺลสมฺภูตานํ ธมฺมานํฯ ติ น อุปฺปาทนตฺถายฯ ติ กตฺตุกมฺยตาสงฺขาตํ กุสลจฺฉนฺทํ ชเนติ อุปฺปาเทติฯ ติ ปโยคํ ปรกฺกมํ กโรติฯ ติ กายิกเจตสิกวีริยํ กโรติฯ ติ เตเนว สหชาตวีริเยน จิตฺตํ อุกฺขิปติฯ ติ ปธานวีริยํ กโรติฯ ปฎิปาฎิยา ปเนตานิ จตฺตาริปิ ปทานิ วีริยเสฺสว อาเสวนาภาวนาพหุลีกมฺมสาตจฺจกิริยาหิ โยเชตพฺพานิฯ</p>


<p>นฺติ  อนุปฺปนฺนาติ อวตฺตพฺพตํ อาปนฺนานํฯ ติ ปชหนตฺถายฯ นฺติ อนิพฺพตฺตานํ โกสลฺลสมฺภูตานํ ธมฺมานํฯ ติ อุปฺปาทนตฺถายฯ นฺติ นิพฺพตฺตานํฯ ติ ฐิตตฺถายฯ ติ อนสฺสนตฺถํฯ ติ ปุนปฺปุนํ ภวนายฯ ติ วิปุลภาวายฯ ติ วฑฺฒิยาฯ ติ ปริปูรณตฺถายฯ เสสํ ปทโต อุตฺตานเมวฯ</p>


<p> ปเนตฺถ ‘‘อนุปฺปนฺนานํ ปาปกาน’’นฺติอาทีสุ อสมุทาจารวเสน วา อนนุภูตารมฺมณวเสน วา กิเลสานํ อนุปฺปตฺติ เวทิตพฺพาฯ อญฺญถา หิ อนมตเคฺค สํสาเร อนุปฺปนฺนา อกุสลธมฺมา นาม นตฺถิฯ กุสลธเมฺมสุ ปน รตนตฺตยปฺปสาทวิปสฺสนาทิวิวฎฺฎูปนิสฺสยกุสลาทิวเสน อนุปฺปนฺนาปิ อตฺถิฯ เตสมฺปิ อุปฺปนฺนปุพฺพเตฺต สติ สพฺพสตฺตานํ อิโต ปุเพฺพ จ อาสวกฺขยปฺปสงฺคโตฯ เอกนฺตปฺปวตฺตสาธกา เตสํฯ ตตฺถ เอกจฺจสฺส วตฺตคนฺถธุตงฺคสมาธิวิปสฺสนานวกเมฺมสุ อญฺญตรสฺมิํ นิจฺจปฺปยุตฺตสฺส, ฆฎโต, วายมโต จ พฺรหฺมโลกา อาคตตฺตา ภววเสน กิเลเสสุ อลทฺธาเสวนสฺส สตฺตสฺส กิเลสา น สมุทาจรนฺติ, อปรภาเค ปนสฺส วตฺตาทีนิ วิสฺสเชฺชตฺวา กุสีตสฺส จรโต เจว อกลฺยาณมิตฺตาทิโต กิเลเสสุ ลทฺธาเสวนสฺส จ อโยนิโสมนสิการํ, สติโวสฺสคฺคญฺจ อาคมฺม อุปฺปชฺชนฺติฯ เอวํ ตาว อสมุทาจารวเสน กิเลสานํ อนุปฺปตฺติ เวทิตพฺพาฯ</p>


<p>เอกจฺจสฺส  ปน ตสฺมิํ อตฺตภาเว อนนุภูตปุพฺพํ ทิพฺพาทิเภทํ มนาปิยํ อารมฺมณํ ลภิตฺวา ตตฺถ อโยนิโสมนสิการสติโวสฺสเคฺค อาคมฺม กิเลสา อุปฺปชฺชนฺติ, อลภิตฺวา เอวํ อนนุภูตารมฺมณวเสน กิเลสานํ อนุปฺปตฺติ เวทิตพฺพาฯ</p>


<p>‘‘อุปฺปนฺนานํ  ปาปกาน’’นฺติ เอตฺถ ปน จตุพฺพิธํ อุปฺปนฺนํ วตฺตมานภูตาปคตโอกาสกตภูมิลทฺธวเสน, เตสํ วิภาโค อุปฺปนฺนตฺติเก วุโตฺตวฯ อปรมฺปิ จตุพฺพิธํ อุปฺปนฺนํ สมุทาจารอารมฺมณาธิคฺคหิตอวิกฺขมฺภิตอสมุคฺฆาติตวเสนฯ ตตฺถ สมฺปติ วตฺตมานํเยว  นามฯ เสสํ ปากฎเมวฯ ยสฺมา ปเนตฺถ อิเมสุ อุปฺปเนฺนสุ วตฺตมานภูตาปคตโอกาสกตสมุทาจารสงฺขาตํ จตุพฺพิธํ อุปฺปนฺนํ น มคฺคาทิวชฺฌํ, ตสฺมา ภูมิลทฺธอารมฺมณาธิคฺคหิตอสมุคฺฆาติตสงฺขาตํ จตุพฺพิธํ อุปฺปนฺนํ สนฺธาเยตฺถ ‘‘อุปฺปนฺนานํ ปาปกานํ ปหานายา’’ติ วุตฺตํฯ</p>


<p>กถํ ปน มคฺคกฺขเณ อนุปฺปนฺนานํ กุสลานํ อุปฺปาทาย วายาโม โหติ, กถญฺจ อุปฺปนฺนานํ ฐิติยาติ? มคฺคปฺปวตฺติยา เอวฯ มโคฺค หิ ปวตฺตมาโน ปุเพฺพ อนุปฺปนฺนปุพฺพตฺตา  นาม วุจฺจติฯ ยา จสฺส ปวตฺติ, อยเมว  นามาติ อยํ ตาเวตฺถ ปทโตฺถฯ</p>


<p> ปเนตฺถาปิ เอกเสฺสว วีริยสฺส กิจฺจเภทโต จตุธา วุตฺตาติ อยเมตฺถ ปาฬิมุตฺตวินิจฺฉโยฯ</p>


<p> ปน สุตฺตนฺตภาชนีเย ตาว จตฺตาโร สมฺมปฺปธานา โลกิยโลกุตฺตรกุสลจิตฺตสมฺปยุตฺตวีริยวเสน อกุสลาทิปเทหิ สทฺธิํ วิตฺถารโต วิภตฺตาฯ อภิธมฺมภาชนียปญฺหาปุจฺฉเกสุ ปเนเต โลกุตฺตรกุสลจิตฺตสมฺปยุตฺตวเสเนว วิภตฺตา, ผลจิตฺตสมฺปยุตฺตา ปน น คหิตาฯ เตเนว ปญฺหาปุจฺฉเก ‘‘กุสลา เอว, วิปากธมฺมธมฺมา เอว, อปจยคามิโนว, เสขาวา’’ติอาทินา วุตฺตาฯ เสโส ปเนตฺถ วินิจฺฉโย สติปฎฺฐาเน วุตฺตนยานุสาเรน เวทิตโพฺพฯ</p>

</p>


<h3>อิทฺธิปาทวิภงฺคมาติกตฺถวณฺณนา</h3>
<p>อิทฺธิปาทวิภงฺคมาติกาย   ปน ติ เอตฺถ อิชฺฌตีติ อิทฺธิ, สมิชฺฌติ นิปฺผชฺชตีติ อโตฺถ, อิทฺธิ เอว ปาโท  อิทฺธิโกฎฺฐาโสติ อโตฺถฯ อิชฺฌนฺติ วา เอตาย สตฺตา อิทฺธา วุทฺธา อุกฺกํสคตา โหนฺตีติปิ อิทฺธิ, ปชฺชนฺติ เอเตนาติ ปาโท, ปติฎฺฐา อธิคมูปาโยติ อโตฺถ, อิทฺธิยา ปาโท นฺติ เอตฺถ ฉนฺทเหตุโก, ฉนฺทาธิโก วา สมาธิ  กตฺตุกมฺยตาฉนฺทํ อธิปติํ กริตฺวา ปฎิลทฺธสมาธิเสฺสตํ อธิวจนํฯ ปธานภูตา สงฺขารา  จตุกิจฺจสาธกสฺส สมฺมปฺปธานวีริยเสฺสตํ อธิวจนํฯ นฺติ เตน ฉนฺทสมาธินา, ปธานสงฺขาเรน จ อุเปตํฯ นฺติ ยถาวุตฺตเตฺถน ‘‘อิทฺธี’’ติ สงฺขฺยํ คตานํ อุปจารชฺฌานาทิกุสลจิตฺตสมฺปยุตฺตานํ ฉนฺทสมาธิปธานสงฺขารานํ อธิฎฺฐานเฎฺฐน ปาทภูตเสสจิตฺตเจตสิกราสิํฯ ติ วเฑฺฒติ, อตฺตโน สนฺตาเน ปุนปฺปุนํ ชเนตีติ อโตฺถฯ อิมินา นเยน เสเสสุปิ อโตฺถ เวทิตโพฺพฯ ตตฺถ ติ ปญฺญาฯ เสสํ ปทโต สุวิเญฺญยฺยเมวฯ</p>


<p> ปเนตฺถ เตน กิํ กถิตํ? จตุนฺนํ ภิกฺขูนํ มตฺถกปฺปตฺตํ กมฺมฎฺฐานํ กถิตํฯ ยถา หิ จตูสุ อมจฺจปุเตฺตสุ ฐานนฺตรํ ปเตฺถตฺวา วิจรเนฺตสุ เอโก อุปฎฺฐาเนน, เอโก สูรภาเวน, เอโก ชาติสมฺปตฺติยา, เอโก มนฺตพเลนาติ เอวํ เต ปเจฺจกการเณน ราชานํ อาราเธตฺวา ฐานนฺตรํ ปาปุณนฺติ, เอวํ ภิกฺขูปิ ฉนฺทวีริยจิตฺตวีมํสาสุ เอเกกํ เชฎฺฐํ ธุรํ ปุพฺพงฺคมํ กตฺวา โลกุตฺตรธมฺมนิพฺพตฺตกา โหนฺติฯ เอตฺถ จ ฉโนฺท สมาธิ ปธานสงฺขาโรติ ตโย ธมฺมา อิทฺธีปิ โหนฺติ อิทฺธิปาทาปิ, เสสา ปน สมฺปยุตฺตา จตฺตาโร ขนฺธา อิทฺธิปาทา เอวฯ เอวํ เสสาธิปติยุตฺตจิเตฺตสุปิ อิทฺธิปาทาติ เวทิตพฺพาฯ</p>


<p>อปิจ  ฌานวิปสฺสนาสุ ปุพฺพภาโค อิทฺธิปาโทฯ โย ปฎิลาโภ, สา อิทฺธิฯ ปฐมชฺฌานาทีนํ หิ ปุพฺพภาคปริกมฺมานิ อิทฺธิปาโท นาม, ปฐมชฺฌานาทโย อิทฺธิ นามฯ ปฐมมคฺคาทีนํ ปุพฺพภาควิปสฺสนา อิทฺธิปาโท นาม, ปฐมมคฺคาทโย อิทฺธิ นามฯ ปฎิลาภวเสนาปิ ทีเปตุํ วฎฺฎติฯ ปฐมชฺฌานาทโย หิ ปฐมมคฺคาทโย จ อิทฺธิปาโท นาม, ทุติยชฺฌานาทโย, ทุติยมคฺคาทโย จ อิทฺธิ นามาติ อยํ ตาเวตฺถ ปทโตฺถฯ</p>


<p>  ปเนตฺถ วิภงฺคนเยเนว ปากโฎ ภวิสฺสติฯ ตตฺถ หิ  ตาว ฉนฺทาทีนํ ปทานํ วิภงฺคํ วตฺวา อเนฺต ‘‘อิทฺธิปาโทติ ตถาภูตสฺส เวทนากฺขโนฺธ…เป.… วิญฺญาณกฺขโนฺธฯ อิทฺธิปาทํ ภาเวตีติ เต ธเมฺม อาเสวติ ภาเวติ พหุลีกโรติ, เตน วุจฺจติ อิทฺธิปาทํ ภาเวตี’’ติ (วิภ. ๔๓๔) เอวํ สเพฺพ โลกิยโลกุตฺตรธมฺมา อิทฺธิปาโทติ วุตฺตาฯ</p>


<p> ปน ฉนฺทาทีนิ ปทานิ วิภชิตฺวา อเนฺต ‘‘อิทฺธิปาโทติ ตถาภูตสฺส ผโสฺส…เป.… ปคฺคาโห อวิเกฺขโป’’ติ (วิภ. ๔๔๗) เอวํ สเพฺพ โลกุตฺตรกุสลธมฺมา อิทฺธิปาทาติ วตฺวา ปุน ‘‘ฉนฺทิทฺธิปาโท วีริยิทฺธิปาโท จิตฺติทฺธิปาโท วีมํสิทฺธิปาโท’’ติ (วิภ. ๔๕๗) มาติกํ ฐเปตฺวา ‘‘ตตฺถ กตโม ฉนฺทิทฺธิปาโท? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ…เป.… โย ตสฺมิํ สมเย ฉโนฺท ฉนฺทิกตา…เป.… อยํ วุจฺจติ ฉนฺทิทฺธิปาโท’’ติอาทินา โลกุตฺตรกุสลจิตฺตสมฺปยุตฺตฉนฺทวีริยจิตฺตวีมํสา เอว อิทฺธิปาทาติ วุตฺตาฯ ตถา  กุสลา เอว, อนิทสฺสนอปฺปฎิฆา เอว, วีมํสิทฺธิปาโท เหตุ, เสสา น เหตู…เป.… จิตฺติทฺธิปาโท น วตฺตโพฺพ, เสสา จิตฺตสมฺปยุตฺตา…เป.… อนุตฺตราว, อรณาวาติฯ เสสเมตฺถ สติปฎฺฐาเน วุตฺตสทิสเมวฯ ปาฬิมุตฺตกนโย ปเนตฺถาปิ น อุทฺธโฎติฯ</p>

</p>


<h3>โพชฺฌงฺควิภงฺคมาติกตฺถวณฺณนา</h3>
<p>โพชฺฌงฺควิภงฺคมาติกาย  ปน  ตาว – ติ เอตฺถ โพธิยา, โพธิสฺส วา องฺคาติ ฯ อิทํ วุตฺตํ โหติ – ยาย เอว ธมฺมสามคฺคิยา มคฺคกฺขเณ อุปฺปชฺชมานาย ลีนุทฺธจฺจาทิอเนเกสํ อุปทฺทวานํ ปฎิปกฺขภูตาย สติธมฺมวิจยาทิสตฺตวิธาย ธมฺมสามคฺคิยา อริยสาวโก พุชฺฌติ, กิเลสนิทฺทาย อุฎฺฐหติ, สจฺจานิ วา ปฎิวิชฺฌติ, ตสฺสา ธมฺมสามคฺคิสงฺขาตาย โพธิยา องฺคาติ  ฌานงฺคมคฺคงฺคานิ วิยฯ โย ปเนส ยถาวุตฺตปฺปการาย เอตาย ธมฺมสามคฺคิยา พุชฺฌตีติ กตฺวา อริยสาวโก ‘‘โพธี’’ติ วุจฺจติ, ตสฺส โพธิสฺส องฺคาติ  เสนงฺครถงฺคาทโย วิยฯ อปิจ ‘‘โพธาย สํวตฺตนฺตีติ โพชฺฌงฺคา’’ติอาทินา  ปฎิสมฺภิทานเยนาปิ โพชฺฌงฺคโตฺถ เวทิตโพฺพฯ ปสโตฺถ, สุนฺทโร วา โพชฺฌโงฺค สโมฺพชฺฌโงฺค, สติเยว สโมฺพชฺฌโงฺค ฯ เอวํ เสเสสุปิฯ ตตฺถ ธเมฺม วิจินาติ อนิจฺจาทิโต ปริวีมํสติ ชานาติ, ธเมฺม วา เอเตน สตฺตา วิจินนฺตีติ  ปญฺญาฯ อุเปกฺขติ สมรสานํ ธมฺมานํ หาปนวฑฺฒเน อวาวฎตาย ปฎิสงฺขานากาเรน มชฺฌตฺตา โหตีติ  ตตฺรมชฺฌตฺตตาฯ ปฎิสงฺขานลกฺขโณ หิ อุเปกฺขาสโมฺพชฺฌโงฺคติฯ เสสํ สุวิเญฺญยฺยเมวฯ อยํ ตาเวตฺถ ปทโตฺถฯ เปตฺถ สุวิเญฺญโยฺยวฯ</p>


<p> ปเนตฺถ  ตาว โลกิยโลกุตฺตรวเสน เสเสสุ โลกุตฺตรกุสลวิปากวเสน วิภตฺตาฯ  ปน สิยา กุสลา, สิยา อพฺยากตา, ปีติสโมฺพชฺฌโงฺค สุขาย เวทนาย สมฺปยุโตฺตว, เสสา ทฺวีหิ…เป.… ปีติสโมฺพชฺฌโงฺค สุขสหคโตว, เสสา ติธาปิ, อนิทสฺสนอปฺปฎิฆา, ธมฺมวิจยสโมฺพชฺฌโงฺค  เหตุ, เสสา น เหตู…เป.… รูปาวจราว, อรณาวาติฯ เสสํ สติปฎฺฐาเน วุตฺตนยเมวฯ อยเมตฺถ วิภงฺคนโยฯ</p>


<p>อิทานิ ปน –</p>


<p>
กมโต ตาวตฺตโต จ, เหตุภูมิวิภาคโต;  
  
วิเวกโต จ วิเญฺญโยฺย, ปาฬิมุตฺตวินิจฺฉโยฯ  
</p>
  
<p>ตตฺถ  ตาว อยมฺปิ เทสนากฺกโมวฯ สเพฺพสํ หิ โพชฺฌงฺคานํ อุปการตฺตา สติสโมฺพชฺฌโงฺค ปฐมํ วุโตฺต, ตโต ยสฺมา อุปฎฺฐิตสติโก ธเมฺม ปญฺญาย ปวิจินาติ, ปวิจิตธโมฺม วีริยํ อารภติ, อารทฺธวีริยสฺส ปีติ อุปฺปชฺชติ, ปีติมนสฺส กาโยปิ จิตฺตมฺปิ ปสฺสมฺภติ, ปสฺสทฺธกายสฺส สุขิโน จิตฺตํ สมาธิยติ, สมาหิตจิโตฺต ตํ จิตฺตํ สาธุกํ อชฺฌุเปกฺขิตา โหติ, ตสฺมา ธมฺมวิจยสโมฺพชฺฌงฺคาทโย ยถากฺกมํ วุตฺตาติ อยํ ตาเวตฺถ กโมฯ</p>


<p> ปน กสฺมา เต สเตฺตว วุตฺตา, อนูนา อนธิกาติ? ลีนุทฺธจฺจปฎิปกฺขโต, สพฺพตฺติกโต จฯ เอตฺถ หิ ตโย โพชฺฌงฺคา ลีนสฺส ปฎิปกฺขาฯ ยถาห – ‘‘ยสฺมิํ จ โข, ภิกฺขเว, สมเย ลีนํ จิตฺตํ โหติ, กาโล ตสฺมิํ สมเย ธมฺมวิจยสโมฺพชฺฌงฺคสฺส ภาวนาย, กาโล  วีริย…เป.… ปีติสโมฺพชฺฌงฺคสฺส ภาวนายา’’ติ (สํ. นิ. ๕.๒๓๔)ฯ ตโย อุทฺธจฺจสฺส ปฎิปกฺขาฯ ยถาห – ‘‘ยสฺมิํ จ โข, ภิกฺขเว, สมเย อุทฺธตํ จิตฺตํ โหติ, กาโล ตสฺมิํ สมเย ปสฺสทฺธิสโมฺพชฺฌงฺคสฺส ภาวนาย, กาโล สมาธิ…เป.… อุเปกฺขาสโมฺพชฺฌงฺคสฺส ภาวนายา’’ติ (สํ. นิ. ๕.๒๓๔)ฯ เอโก ปเนตฺถ โลณธูปนํ วิย สพฺพพฺยญฺชเนสุ สพฺพโพชฺฌเงฺคสุ อิจฺฉิตโพฺพฯ ยถาห – ‘‘สติญฺจ  ขฺวาหํ, ภิกฺขเว, สพฺพตฺถิกํ วทามี’’ติ (สํ. นิ. ๕.๒๓๔)ฯ เอวํ ลีนุทฺธจฺจปฎิปกฺขโต จ สพฺพตฺถิกโต จ สเตฺตว วุตฺตาติ อยํ ตาวตฺตโตฯ</p>


<p>ติ เอตฺถ เหตุวิภาคโต ตาว – จตฺตาโร สติสโมฺพชฺฌงฺคสฺส อุปฺปาทาย สํวตฺตนฺติ สติสมฺปชญฺญํ มุฎฺฐสฺสติปุคฺคลปริวชฺชนตา อุปฎฺฐิตสฺสติปุคฺคลเสวนตา ตทธิมุตฺตตาติฯ ตถา สตฺต ธมฺมา ทุติยสฺส ปริปุจฺฉกตา วตฺถุวิสทกิริยา อินฺทฺริยสมตฺตปฎิปาทนา ทุปฺปญฺญปุคฺคลปริวชฺชนา ปญฺญวนฺตปุคฺคลเสวนา คมฺภีรญาณจริยปจฺจเวกฺขณตา ตทธิมุตฺตตาติฯ ตตฺถ อชฺฌตฺติกพาหิรานํ สรีรปริกฺขารภูตานํ วตฺถูนํ วิสทภาวกรณํ  นามฯ ตถา เอกาทส ธมฺมา ตติยสฺส อปายภยคมนวีถิทายชฺชมหตฺตสตฺถุมหตฺตชาติมหตฺตสพฺรหฺมจาริมหตฺตานํ ปจฺจเวกฺขณตา อานิสํสทสฺสาวิตา ปิณฺฑปาตาปจายนตา กุสีตปุคฺคลปริวชฺชนตา อารทฺธวีริยปุคฺคลเสวนตา ตทธิมุตฺตตาติฯ ตตฺถ ‘‘พุทฺธาทีหิ คตมโคฺค มยา คนฺตโพฺพ’’ติ ปจฺจเวกฺขณา  นามฯ ‘‘ทายเกหิ ทินฺนปิณฺฑปาตสฺส มหปฺผลตํ สมฺปาเทสฺสามี’’ติ อตฺตานํ ทมนํ  นามฯ ตถา เอกาทส ธมฺมา จตุตฺถสฺส พุทฺธธมฺมสงฺฆสีลจาคเทวโตปสมานุสฺสติโย สตฺต, ลูขปุคฺคลปริวชฺชนตา สินิทฺธปุคฺคลเสวนตา ปสาทนียสุตฺตนฺตปจฺจเวกฺขณตา ตทธิมุตฺตตาติฯ ตถา สตฺต ธมฺมา ปญฺจมสฺส ปณีตโภชนเสวนตา, อุตุสุขอิริยาปถสุขเสวนตา เทฺว มชฺฌตฺตปฺปโยคตา สารทฺธกายปุคฺคลปริวชฺชนตา สนฺตกายปุคฺคลเสวนตา ตทธิมุตฺตตาติฯ เอกาทส ธมฺมา ฉฎฺฐสฺส วตฺถุวิสทกิริยา อินฺทฺริยสมตฺตปฎิปาทนา นิมิตฺตกุสลตา สมเย จิตฺตสฺส ปคฺคหนิคฺคหสมฺปหํสนชฺฌุเปกฺขนา จตโสฺส , อสมาหิตสมาหิตปุคฺคลานํ ปริวชฺชนเสวนตา เทฺว, ฌานวิโมกฺขปจฺจเวกฺขณตา ตทธิมุตฺตตาติฯ ตตฺถ กสิณาทินิมิตฺตานํ อุคฺคหณกุสลตา  นามฯ ปญฺจ ธมฺมา สตฺตมสฺส สตฺตสงฺขารเกลายนมชฺฌตฺตปุคฺคลานํ ปริวชฺชนเสวนตา  เทฺว เทฺว, ตทธิมุตฺตตาติฯ อยเมตฺถ สเงฺขโป, วิตฺถาโร ปน  วิภงฺคฎฺฐกถาย คเหตโพฺพติ อยเมตฺถ เหตุวิภาโคฯ</p>


<p> ปเนเต กามาวจรา, โลกุตฺตรา วา โหนฺติ, กามาวจเรสุ พลววิปสฺสนาทีสุ เอว โพชฺฌงฺคา ลพฺภนฺติ, น อิตเรสุฯ โลกุตฺตเรสุ ปน สพฺพตฺถ ลพฺภนฺติ, รูปาวจรารูปาวจรจิเตฺตสุ สพฺพถา น ลพฺภนฺติ อโพธิปกฺขิกตฺตาฯ เกจิ ปน เถรา วิปสฺสนาปาทเกสุ กสิณาสุภพฺรหฺมวิหารชฺฌาเนสุปิ โพชฺฌเงฺค อุทฺธรนฺติ, น จ เต ปฎิสิทฺธา อฎฺฐกถาจริเยหิ, ตสฺมา เตสํ มเตน รูปาวจราปิ โหนฺติ, น เกนจิ ปริยาเยน อรูปาวจราติ อยเมตฺถ ภูมิวิภาโคฯ</p>


<p>ติ เอตฺถ วิเวโกติ วิวิตฺตตา, สฺวายํ ปญฺจวิโธ ตทงฺควิกฺขมฺภนสมุเจฺฉทปฎิปสฺสทฺธินิสฺสรณวิเวกวเสนฯ ติ วิปสฺสนา, ติ อฎฺฐ สมาปตฺติโย, ติ มโคฺค, ติ ผลํ, ติ สพฺพนิมิตฺตนิสฺสฎํ นิพฺพานํฯ ตตฺริเม ตทงฺคสมุเจฺฉทปฎิปสฺสทฺธินิสฺสรณวิเวกนิสฺสิตา โหนฺติฯ ตถา เหเต วิปสฺสนากฺขเณ กิจฺจโต ตทงฺควิเวกนิสฺสิตา, อชฺฌาสยโต นิสฺสรณวิเวกนิสฺสิตาฯ มคฺคกาเล ปน กิจฺจโต สมุเจฺฉทวิเวกนิสฺสิตา, อารมฺมณโต นิสฺสรณวิเวกนิสฺสิตา, ผลกฺขเณ กิจฺจโต ปฎิปสฺสทฺธิวิเวกนิสฺสิตาฯ อารมฺมณโต นิสฺสรณวิเวกนิสฺสิตา  จ โหนฺติฯ เกสญฺจิ เถรานํ มเต วิปสฺสนาปาทกรูปาวจรชฺฌานกฺขเณ วิกฺขมฺภนวิเวกนิสฺสิตาวาติ ปญฺจวิเวกนิสฺสิตาปิ โหนฺตีติ อยเมตฺถ วิเวโกฯ เอวํ วิเญฺญโยฺย ปาฬิมุตฺตวินิจฺฉโยฯ</p>

</p>


<h3>มคฺคงฺควิภงฺคมาติกตฺถวณฺณนา</h3>
<p>มคฺคงฺควิภงฺคมาติกาย ปน  ตาว – ติ ตํตํมคฺควชฺฌกิเลเสหิ อารกตฺตา , อริยภาวกรตฺตา จ  อฎฺฐ องฺคานิ อสฺสาติ  นิพฺพานตฺถิเกหิ มคฺคียติ, นิพฺพานํ วา มคฺคติ, กิเลเส วา มาเรโนฺต คจฺฉตีติ นฺติ โส กตโมติ เจ, อิทานิ สฺวายํ มโคฺค จตุรงฺคินี วิย เสนา องฺคมตฺตเมว โหติ, องฺควินิมุโตฺต นตฺถีติ ทเสฺสโนฺต ติ อาหฯ ตตฺถ สมฺมา ปสฺสตีติ  ปญฺญาฯ สมฺมา สงฺกเปฺปติ ตเกฺกตีติ  วิตโกฺกฯ เสสํ สุวิเญฺญยฺยเมวฯ ตโต ปิ ปิ โพชฺฌเงฺคสุ วุตฺตสทิโสฯ</p>


<p> ปน วิรติตฺตยวชฺชิโต ปญฺจงฺคิโกปิ มโคฺค วิภโตฺต, ตญฺจ ปญฺจนฺนํ องฺคานํ กิจฺจาธิกตํ, วิรตีนญฺจ อวุตฺตสิทฺธตํ สนฺธาย, วิรติวชฺชิตสฺส ปน โลกุตฺตรมคฺคสฺส อภาวา โสปิ อฎฺฐงฺคิโกวาติ เวทิตโพฺพฯ</p>


<p> สมฺมาสงฺกโปฺป สุขาย เวทนาย สมฺปยุโตฺตว, เสสา ทฺวีหิฯ สมฺมาสงฺกโปฺป อวิตกฺกวิจารมโตฺต, ปีติสหคโต สุขสหคโตว, น อุเปกฺขาสหคโต, เสสา ติธาปิฯ สมฺมาทิฎฺฐิ เหตุ, เสสา นเหตูติ อยํ วิเสโสฯ เสสํ สมเมวฯ อิทานิ ปน –</p>


<p>
กมโต  
กิจฺจเภทโต, ภูมิเภทวิเวกโต;  
  
มคฺคเงฺคสุ วิชานีโย, ปาฬิมุตฺตวินิจฺฉโยฯ  
</p>
  
<p>ตตฺถ  ตาว อยมฺปิ เทสนากฺกโมวฯ ภควตา หิ นิพฺพานาธิคมาย ปฎิปนฺนสฺส ปญฺญาปโชฺชตปญฺญาสตฺถตาย อวิชฺชนฺธการวิธมนโต พหูปการตฺตา ปฐมํ สมฺมาทิฎฺฐิ เทสิตาฯ ตโต เหรญฺญิกสฺส กหาปณปริวตฺตกหโตฺถ วิย ยถาสภาวทสฺสนสฺส สมฺมาทิฎฺฐิยา พหูปการตฺตา สมฺมาสงฺกโปฺปฯ สฺวายํ ยถา สมฺมาทิฎฺฐิยา, เอวํ สมฺมาวาจายปิ อุปการโกฯ ยถาห ‘‘ปุเพฺพ โข, คหปติ, ตเกฺกตฺวา วิจาเรตฺวา ปจฺฉา วาจํ ภินฺทตี’’ติ (ม. นิ. ๑.๔๖๓), ตสฺมา ตทนนฺตรํ สมฺมาวาจาฯ ยสฺมา ปน วาจาย สํวิทหิตฺวา โลเก กมฺมเนฺต ปโยเชนฺติ, ตสฺมา ตทนนฺตรํ สมฺมากมฺมโนฺตฯ กายวจีทุจฺจริตํ ปหาย อุภยสุจริตํ ปูเรนฺตเสฺสว ยสฺมา อาชีวฎฺฐมกํ สีลํ ปูรติ, น อิตรสฺส, ตสฺมา ตทุภยานนฺตรํ สมฺมาอาชีโว วุโตฺตฯ เอวํ ‘‘วิสุทฺธทิฎฺฐิสีเลนาปิ เอตฺตาวตา ปริโตสํ อกตฺวา อิทํ วีริยํ อารภิตพฺพ’’นฺติ ทเสฺสตุํ ตทนนฺตรํ สมฺมาวายาโมฯ อารทฺธวีริเยนาปิ กายาทีสุ สติ สูปฎฺฐิตา กาตพฺพาติ ทสฺสนตฺถํ ตทนนฺตรํ  สมฺมาสติฯ สูปฎฺฐิตาย สติยา เอกตฺตารมฺมเณ จิตฺตํ สมาธาตุํ สกฺกาติ ตทนนฺตรํ สมฺมาสมาธิ วุโตฺตติ อยํ ตาเวตฺถ กโมฯ</p>


<p> ปเนสํ เอเกกสฺส ตีณิ ตีณิ กิจฺจานิ, เสยฺยถิทํ – สมฺมาทิฎฺฐิ ตาว อเญฺญหิปิ อตฺตโน ปจฺจนีกกิเลเสหิ สทฺธิํ มิจฺฉาทิฎฺฐิํ ปชหติ, อารมฺมณโต นิโรธสจฺจํ สจฺฉิกโรติ, อสโมฺมหโต เสสสจฺจานิ ปฎิวิชฺฌติฯ เอวํ สมฺมาสงฺกปฺปาทีนํ มิจฺฉาสงฺกปฺปปชหนาทิวเสน ยถานุรูปนฺติ กิจฺจตา เวทิตพฺพาฯ วิเสสโต ปเนตฺถ สมฺมาสงฺกโปฺป สหชาตธเมฺม อภินิโรเปติ, สมฺมาวาจา ปริคฺคณฺหาติ , สมฺมากมฺมโนฺต สมุฎฺฐาเปติ, สมฺมาอาชีโว โวทาเปติ, สมฺมาวายาโม ปคฺคณฺหาติ, สมฺมาสติ อุปฎฺฐาเปติ, สมฺมาสมาธิ สมาทหตีติ อิทเมตฺถ กิจฺจํฯ</p>


<p> ปน ปุพฺพภาเค สมฺมาทิฎฺฐิ ‘‘ทุเกฺข ญาณ’’นฺติอาทินา จตูสุ สเจฺจสุ ญาณวเสน นานกฺขณา นานารมฺมณา นานานามา โหติ, ทุติโย ปน เนกฺขมฺมอพฺยาปาทอวิหิํสาสงฺกปฺปวเสน, วิรติโย จตุพฺพิธวจีทุจฺจริตติวิธกายทุจฺจริตมิจฺฉาชีววิรมณสงฺขาตเจตนาวเสนปิ วิรติวเสนปิ, ฉฎฺฐสตฺตมา จตุพฺพิธสมฺมปฺปธานสติปฎฺฐานวเสน นานกฺขณา นานารมฺมณา นานานามา โหนฺติฯ มคฺคกาเล ปเนเต สมฺมาทิฎฺฐิอาทโย เอกกฺขณา เอการมฺมณาฯ กิจฺจโต ปน ตานิ ปุพฺพภาเค นานานามานิ ลภนฺติ, สมฺมาสมาธิ ปน ปุพฺพภาเคปิ มคฺคกฺขเณปิ จตุกฺกปญฺจกชฺฌานวเสน นานกฺขโณ นานานาโม, มคฺคกฺขเณ ปน เอการมฺมโณ โหติฯ เอกสฺส หิ ปฐมมโคฺค ปาทกชฺฌานาทินิยมโต ปฐมชฺฌานาทิโก วา ทุติยชฺฌานาทีสุ อญฺญตรชฺฌานิโก วา, ทุติยมคฺคาทโยปิสฺส ปฐมมคฺคสทิสชฺฌานิกา วา วิสทิสชฺฌานิกา วาติ โส มคฺคกาเลปิ นานกฺขโณ นานานาโม วาติ อยเมตฺถ เภโทฯ</p>


<p> จ  จ วินิจฺฉโย โพชฺฌเงฺคสุ วุตฺตานุสาเรน เวทิตโพฺพติ เอวํ วิชานีโย ปาฬิมุตฺตวินิจฺฉโยฯ</p>

</p>


<h3>ฌานวิภงฺคมาติกตฺถวณฺณนา</h3>
<p>ฌานวิภงฺคมาติกาย  ปน  ตาว – ติอาทีสุ ปาติโมกฺขนฺติ สิกฺขาปทสีลํฯ ตํ หิ โย นํ ปาติ รกฺขติ, ตํ โมเกฺขติ โมเจติ อาปายิกาทีหิ  ทุเกฺขหิ, ตสฺมา ‘‘ปาติโมกฺข’’นฺติ วุจฺจติฯ สํวรณํ, สํวรนฺติ วา เตนาติ สํวโร, ปาติโมกฺขเมว สํวโร ปาติโมกฺขสํวโร, กมฺมวาจาปริโยสาเน อิชฺฌนกสฺส อตฺถโต เจตนาทิรูปสฺส ปาติโมกฺขสํวรสีลเสฺสเวตํ อธิวจนํฯ เตน สํวุโต ปิหิตกายวจีปโยโคติ ติ อิริยติ ปวเตฺตติฯ ติ เอตฺถ อาจริตพฺพโต อาจาโร, คาโว จรนฺติ เอตฺถาติ โคจโร, คุนฺนํ จรณฎฺฐานํฯ ตํสทิสตาย ปน สโพฺพปิ ปวตฺติวิสโย โคจโรติ เวทิตโพฺพฯ เตสํ วิภาโค นิเทฺทเส วุตฺตนเยเนว เวทิตโพฺพฯ</p>


<p>นิเทฺทเส หิ –</p>

</p>

</p>


<p>วุตฺตวิปริยาเยน อาจาโร นิทฺทิโฎฺฐฯ</p>

 อตฺถิ โคจโร, อตฺถิ อโคจโรฯ ตตฺถ กตโม อโคจโร? อิเธกโจฺจ เวสิยาโคจโร วา โหติ, วิธวา…เป.… ถุลฺลกุมารีปณฺฑกภิกฺขุนีปานาคารโคจโร  วา, สํสโฎฺฐ วิหรติ ราชูหิ ราชมหามเตฺตหิ ติตฺถิเยหิ ติตฺถิยสาวเกหิ อนนุโลมิเกน สํสเคฺคน, ยานิ วา ปน ตานิ กุลานิ อสฺสทฺธานิ อปฺปสนฺนานิ…เป.… ตถารูปานิ กุลานิ เสวติ ภชติ ปยิรุปาสติ, อยํ วุจฺจติ อโคจโรฯ</p>

</p>


<p>วุตฺตวิปริยาเยน โคจโร นิทฺทิโฎฺฐฯ</p>


<p>อปิเจตฺถ เถรานํ ภิกฺขูนํ ปุรโต คมนนิสีทนจงฺกมนฆฎฺฎนาภิภวนาทิกายิกาจิตฺตีการกิริยานเญฺจว เถเร ภิกฺขู อนาปุจฺฉา ธมฺมกถนขุํสนาทิวาจสิกาจิตฺตีการกิริยานญฺจ อนาจารานํ ปฎิปกฺขวเสน กายิกวาจสิโก อาจาโร เวทิตโพฺพฯ อปิจ ภิกฺขุ สคารโว สปฺปติโสฺส หิโรตฺตปฺปสมฺปโนฺน สุนิวโตฺถ สุปารุโต ปาสาทิเกน อภิกฺกนฺตาทินา โอกฺขิตฺตจกฺขุ อิริยาปถสมฺปโนฺน อาภิสมาจาริเกสุ สกฺกจฺจการี ครุจิตฺตีการพหุโล วิหรติ, อยํ วุจฺจติ อาจาโรฯ โคจโร ปน ติวิโธ อุปนิสฺสยโคจโร อารกฺขโคจโร อุปนิพนฺธโคจโรติฯ ตตฺถ ทสกถาวตฺถุคุณสมนฺนาคโต กลฺยาณมิโตฺต  นามฯ อนฺตรฆราทีสุ โอกฺขิตฺตจกฺขุตาทีหิ ทิสา วิทิสา อโนโลเกตฺวา คมนํ  นามฯ จตฺตาโร ปน สติปฎฺฐานา  นามฯ ยตฺถ จิตฺตํ อุปนิพนฺธติ, อยํ ติวิโธเปตฺถ  โคจโรติ เวทิตโพฺพฯ ติ อิมินา อาจาเรน, โคจเรน จ สมนฺนาคโต  นามฯ</p>


<p>ติ อณุปฺปมาเณสุ โทเสสุฯ ติ ภยทสฺสนสีโล, อณุมตฺตํ เรณุํ สิเนรุสทิสํ ปสฺสโนฺต วิย สพฺพลหุกมฺปิ ทุกฺกฎทุพฺภาสิตมตฺตํ ปาราชิกสทิสํ กตฺวา วชฺชโต ภยโต ทสฺสนสีโลติ อโตฺถฯ ติ ยํ กิญฺจิ สิกฺขาปเทสุ สิกฺขิตพฺพํ, ตํ สุฎฺฐุ อาทาย คเหตฺวา สิกฺขติฯ</p>


<p>ติ มนจฺฉเฎฺฐสุ อินฺทฺริเยสุ รูปาทิอารมฺมณนิมิตฺตาทีนํ อคฺคหณสงฺขาตสติสํวเรน  ปิหิตทฺวาโรฯ ติ ปิณฺฑปาเต ปฎิคฺคหณปริโภเคสุ ปจฺจเวกฺขณญาณวเสน เจว อปฺปิจฺฉตาทีหิ จ มตฺตชานนโก, ปิณฺฑปาตวเสน เจตฺถ จตุนฺนํ ปจฺจยานํ คหณํ เวทิตพฺพํฯ อถ วา ภุญฺชิตพฺพโต โภชนนฺติ จตุนฺนํ ปจฺจยานํ คหณํ เวทิตพฺพํฯ นฺติ เอตฺถ อฑฺฒรตฺติสงฺขาตาย รตฺติยา ปุเพฺพ ปุพฺพรตฺตํ, อิมินา ปฐมยามเญฺจว ปจฺฉาภตฺตญฺจ คณฺหาติฯ รตฺติยา ปจฺฉา อปรรตฺตํ, อิมินา ปจฺฉิมยามเญฺจว ปุเรภตฺตญฺจ คณฺหาติฯ ปจฺฉิมยาโม ปนสฺส ภิกฺขุโน นิทฺทากิลมถวิโนทโนกาโสติ น คหิโตฯ</p>


<p>ติ อสุภภาวนาสงฺขาตสฺส ภาวนารามสฺส อนุโยคสงฺขาตํ อาเสวนภาวนํ อนุยุโตฺต จงฺกมนนิสชฺชาหิ โยนิโสมนสิกาเรน อาวรณีเยหิ ธเมฺมหิ จิตฺตปริโสธเน ยุตฺตปฺปยุโตฺตติ อโตฺถฯ นฺติ สตตํ ปวตฺตยิตพฺพโต สาตจฺจสงฺขาตํ วีริยํ, ปริปากคตตฺตา เนปกฺกสงฺขาตญฺจ ปญฺญํ อนุยุโตฺตติ สมฺพโนฺธฯ อิมินา วีริยปญฺญาหิ ยุตฺตเสฺสว ชาคริยานุโยคสิทฺธีติ ทเสฺสติฯ</p>


<p>อิทานิ  ตํ ชาคริยานุโยคํ สรูปโต ทเสฺสโนฺต นฺติอาทิมาหฯ นฺติ จตุสจฺจาวโพธสงฺขาตสฺส มคฺคญาณสฺส ปเกฺข ภวานํ จตุสจฺจสติปฎฺฐานาทิสตฺตติํสธมฺมานํฯ นิเทฺทเส ปนสฺส โลกิยภาวนาย วิเสสโพธิปกฺขิยธเมฺม เอการมฺมเณ ปวตฺตนสมตฺถตาย สตฺต โพชฺฌงฺคา เอว นิทฺทิฎฺฐาฯ เตสํ คหเณน ปน เสสานมฺปิ ตตฺถ คหณํ เวทิตพฺพํฯ ติอาทีสุ  วุจฺจติ ปุรโต คมนํ,  นิวตฺตนํ, ตทุภยญฺจ ฐานนิสชฺชาสยเนสุปิ ปุรโต, ปจฺฉโต จ กายสฺส อภิคมนอปคมนวเสน ลพฺภติฯ ติ สมฺปชเญฺญน สพฺพกิจฺจการี, สมฺปชญฺญเสฺสว วา การี, สมฺปชญฺญ-คฺคหเณน เจตฺถ อวิปฺปโยคโต สติปิ คหิตาว โหติฯ เตเนวสฺส นิเทฺทเส ‘‘สโต สมฺปชาโน อภิกฺกมตี’’ติอาทิ วุตฺตํฯ</p>


<p>ติอาทีสุ  นาม ปุรโต เปกฺขนํฯ  นาม อนุทิสาเปกฺขนํฯ อิเมสํ ปน ทฺวินฺนํ คหเณน เหฎฺฐา อุปริ ปจฺฉโต เปกฺขนสงฺขาตานิ โอโลกิตุโลฺลกิตาปโลกิตานิปิ คหิตานีติ เวทิตพฺพานิฯ</p>


<p>  ติ ปพฺพานํ สมิญฺชเน, ปสารเณ จฯ ติ เอตฺถ สงฺฆาฎิจีวรานํ นิวาสนปารุปนวเสน, ปตฺตสฺส ภิกฺขาปฎิคฺคหณาทิวเสน จ ปริโภโค ธารณํ นามฯ ติ ปิณฺฑปาตาทิโภชเนฯ ติ ยาคุอาทิปาเนฯ ติ ปิฎฺฐขชฺชาทิขาทเนฯ ติ มธุผาณิตาทิสายิเตฯ ติ อุจฺจารสฺส จ ปสฺสาวสฺส จ กรเณฯ ติ คมเนฯ ติ ฐาเนฯ ติ นิสชฺชายฯ ติ สยเนฯ ติ ชาครเณฯ เอตฺถ จ ภิกฺขาจารคมนาทิวเสน  ‘‘อภิกฺกเนฺต’’ติ วุตฺตํฯ วิหาเร ปน จงฺกมนาทิอิริยาปถวเสเนว ‘‘คเต’’ติอาทิ วุตฺตนฺติ เวทิตพฺพํฯ ติ กถเนฯ ติ อกถเนฯ</p>


<p>สเพฺพสุ ปน เตสุ อภิกฺกนฺตาทีสุ ปเจฺจกํ สาตฺถกสมฺปชญฺญํ สปฺปายสมฺปชญฺญํ โคจรสมฺปชญฺญํ อสโมฺมหสมฺปชญฺญนฺติ จตุพฺพิธํ สมฺปชญฺญํ เวทิตพฺพํฯ ตตฺถ อภิกฺกมิตุกามตาทิจิเตฺต อุปฺปเนฺน จิตฺตวเสเนว คมนาทิํ อกตฺวา ‘‘กิํ นุ เม ตตฺถ คเตน อโตฺถ’’ติ ปริคฺคณฺหิตฺวา เจติยทสฺสนาทิโน ตสฺส ตสฺส อตฺถสฺส ปริคฺคณฺหนํ  นามฯ สาตฺถเกสุ ปเนเตสุ คมนาทีสุ ชีวิตพฺรหฺมจริยนฺตรายานเญฺจว สเลฺลขปฎิปตฺติวิฆาตกรานํ กายิกเจตสิกปริกฺกิเลสานญฺจ สเพฺพสานํ สพฺภาวาภาวํ ปริคฺคเหตฺวา สปฺปายปริคฺคณฺหนํ  นามฯ เอวํ ปริคฺคหิตสาตฺถกสปฺปายสฺส ปน อฎฺฐติํสาย กมฺมฎฺฐาเนสุ, วิปสฺสนาย วา อตฺตโน อภิรุจิตํ กมฺมฎฺฐานสงฺขาตํ โคจรํ อวิสฺสเชฺชตฺวาว อภิกฺกมาทีนํ กรณํ  นามฯ อภิกฺกมาทีสุ ปน อนฺธพาลปุถุชฺชนา ‘‘อตฺตา อภิกฺกมาทีนิ กโรติ, อหํ กโรมี’’ติ วา สมฺมุยฺหนฺติ, ตถา อสมฺมุยฺหิตฺวา ‘‘อภิกฺกมิตุกามตาทิจิตฺตกิริยวาโยธาตุ วิปฺผาราทิการณสามคฺคิยา อยํ กายสงฺขาโต อฎฺฐิสงฺฆาโฎ อภิกฺกมาทีนิ กโรติ, ตโต อโญฺญ อพฺภนฺตเร อตฺตา วา สโตฺต วา อภิกฺกมโนฺต วา ปฎิกฺกมโนฺต วา…เป.… ตุณฺหี ภวโนฺต วา นตฺถี’’ติ เอวมาทินา ยาถาวโต ชานนวเสน ปญฺญาย ปวตฺตนํ  นามฯ อยเมตฺถ สเงฺขโป, วิตฺถาโร ปน  (วิภ. อฎฺฐ. ๕๐๘) คเหตโพฺพฯ</p>


<p>อิทานิ ยสฺมา ยสฺส อพฺภนฺตเร ยถาวุตฺตา เอตฺตกา คุณา นตฺถิ, ตสฺส อรญฺญวาโส ปน มกฺกฎาทีนํ วิย อนุจฺฉวิโก  น โหติ, อุปจารมตฺตมฺปิสฺส ฌานํ น อุปฺปชฺชติฯ ยสฺส ปน สนฺติ, ตสฺส อรญฺญวาโส อนุจฺฉวิโก โหติฯ โส หิ ตตฺถ สพฺพปฺปการชฺฌานํ นิพฺพเตฺตตุํ  สโกฺกติ, อรญฺญวาสเญฺจว อารญฺญเก จ อุปโสเภติ, สกลญฺจ สาสนํ ปสาเทติ, ตสฺมา เอวรูปสฺส ภิกฺขุโน อุปาสนฎฺฐานโยคปถํ สปฺปายเสนาสนํ ทเสฺสโนฺต ติอาทิมาหฯ ตตฺถ นฺติ สุญฺญํฯ เสติ เจว อาสติ จ เอตฺถาติ  มญฺจาทิ, วิหาราทิ จฯ เตเนวสฺส นิเทฺทเส ‘‘มโญฺจ ปีฐ’’นฺติอาทิ วุตฺตํฯ</p>


<p>อิทานิ อญฺญมฺปิสฺส ปเภทํ ทเสฺสตุํ นฺติอาทิ วุตฺตํฯ ตตฺถ นฺติ วินยปริยาเยน ตาว ฐเปตฺวา คามญฺจ คามูปจารญฺจ อวเสสํ, สุตฺตนฺตปริยาเยน จ อารญฺญกํ ภิกฺขุํ สนฺธาย ปญฺจธนุสติกํ ปจฺฉิมํ อรญฺญนฺติ วุตฺตํ, อภิธมฺมปริยาเยน ปน คามทฺวารสฺส อินฺทขีลโต พหิ สพฺพํ ‘‘อรญฺญ’’นฺติ คเหตพฺพํฯ ‘‘นิกฺขมิตฺวา พหิ อินฺทขีลา’’ติ (วิภ. ๕๒๙) หิ วุตฺตํฯ นฺติ กํ วุจฺจติ อุทกํ, เตน ทริตํ อุทเกน ภินฺนํ ปพฺพตปเทสํ, ยํ ‘‘นิตุมฺพ’’นฺติปิ ‘‘นทีกุญฺช’’นฺติปิ วทนฺติฯ ตตฺถ หิ รชตปฎฺฎสทิสวาลิกาปุลิเน มณิวิตานสทิเส สนฺทจฺฉาเย วนคหเน นิสีทิตฺวา มณิกฺขนฺธสทิเส อุทเก สนฺทมาเน สีเตน วาเตน พีชิยมานสฺส สมณธมฺมํ กโรโต จิตฺตํ เอกคฺคํ โหติฯ นฺติ ทฺวินฺนํ ปพฺพตานมนฺตรํ, เอกสฺมิเญฺญว วา อุมงฺคสทิสํ มหาวิวรํฯ นฺติ คามนฺตํ อติกฺกมิตฺวา มนุสฺสานํ อนุปจารฎฺฐานํ, ยตฺถ น กสนฺติ น วปนฺติฯ เตเนวสฺส นิเทฺทเส ‘‘วนปตฺถนฺติ ทูรานเมตํ เสนาสนานํ อธิวจน’’นฺติอาทิ วุตฺตํฯ</p>


<p>นฺติ อจฺฉนฺนํฯ อากงฺขมาโน ปเนตฺถ จีวรกุฎิํ กตฺวา วสติฯ นฺติ ปลาลราสิํฯ มหาปลาลปุญฺชโต  หิ ปลาลํ นิกฺกฑฺฒิตฺวา ปพฺภารเลณสทิเส อาลเย กโรนฺติ, คจฺฉคุมฺพาทีนมฺปิ อุปริ ปลาลํ ปกฺขิปิตฺวา เหฎฺฐา นิสีทนฺติ, ตํ สนฺธาเยตํ วุตฺตํฯ นฺติอาทีสุ วจนสเทฺทน วิรหิตตฺตา อปฺปสทฺทํฯ นครนิโคฺฆสสเทฺทน เจว มิคปกฺขินิโคฺฆเสน จ รหิตตฺตา นฺติ อนุสญฺจรกชนสฺส สรีรวาเตน วิรหิตตฺตา วิชนวาตํ, ‘‘วิชนวาท’’นฺติปิ ปาโฐฯ เสนาสนสฺส อโนฺต ชนวาทสเทฺทน รหิตนฺติ อโตฺถฯ มนุสฺสานํ รหสฺส กิริยารหตฺตา  ตโต ตโต ปฎินิวตฺติตฺวา สมฺมเทว กมฺมฎฺฐาเน จิตฺตสฺส ลียนโต ปฎิสลฺลานสงฺขาตสฺส วิเวกสฺส ภาวนารามสฺส อนุรูปตฺตา ฯ ภชตีติ สมฺพโนฺธฯ ติอาทีสุ อรญฺญํ, รุกฺขมูลญฺจ ฐเปตฺวา อวเสสํ สพฺพมฺปิ เสนาสนํ สุญฺญาคาเรน สงฺคหิตํฯ</p>


<p>  ติ สมนฺตโต อูรุพทฺธาสนํ พนฺธิตฺวาฯ ติ อุปริมกายํ อุชุํ ฐเปตฺวา, อฎฺฐารส ปิฎฺฐิกณฺฎเก โกฎิยา โกฎิํ ปฎิปาเทตฺวาฯ เอวํ นิสินฺนสฺส หิ จมฺมมํสนหารูนิ น ปณมนฺติ, อถสฺส เตสํ อปณมนปจฺจยา ขเณ ขเณ เวทนา น อุปฺปชฺชนฺติ, ตโต จิตฺตํ เอกคฺคํ โหติ, กมฺมฎฺฐานํ วุทฺธิํ อุปคจฺฉติฯ ติ กมฺมฎฺฐานาภิมุขํ สติํ ปฎฺฐเปตฺวา, มุขสมีเป วา กตฺวาฯ เตเนวสฺส  ‘‘อยํ สติ อุปฎฺฐิตา โหติ สูปฎฺฐิตา, นาสิกเคฺค วา มุขนิมิเตฺต วา’’ติ (วิภ. ๕๓๗) วุตฺตํฯ นฺติ เจตฺถ อุตฺตโรฎฺฐสฺส เวมชฺฌปเทโส, ยตฺถ นาสิกาวาโต ปฎิหญฺญติฯ อถ วา ‘‘ปรีติ ปริคฺคหโฎฺฐ, มุขนฺติ นิยฺยานโฎฺฐ, สตีติ อุปฎฺฐานโฎฺฐ, เตน วุจฺจติ ปริมุขํ สติ’’นฺติ (ปฎิ. ม. ๑.๑๖๔) วํ  วุตฺตนเยนเปตฺถ อโตฺถ ทฎฺฐโพฺพฯ ตตฺรายํ สเงฺขปโตฺถ ‘‘ปริคฺคหิตนิยฺยานํ สติํ กตฺวา’’ติฯ</p>


<p>  ติอาทีสุ อภิมุขํ ฌายติ จิเนฺตตีติ  ราโคฯ ลุชฺชนปลุชฺชนเฎฺฐน  ปญฺจุปาทานกฺขนฺธาฯ เตสุ กามจฺฉนฺทํ วิกฺขเมฺภตฺวาติ อโตฺถฯ วิกฺขมฺภนวเสเนว วิคตาภิเชฺฌน, น จกฺขุวิญฺญาณาทิสทิเสนาติ อโตฺถฯ ติ จิเตฺตน, อิตฺถมฺภูโต วิหรตีติ อโตฺถฯ ติ อภิชฺฌาโตฯ ติ ยถา นํ สา มุญฺจิตฺวา น ปุน คณฺหาติ, เอวํ ปริโมเจตีติ อโตฺถฯ พฺยาปชฺชติ อิมินา จิตฺตํ ปูติกุมฺมาสาทโย วิย ปกติํ ชหาตีติ ฯ วิการปฺปตฺติยา ปทุสฺสติ, ปรํ วา ปทูเสติ วินาเสตีติ  อุภยเมฺปตํ โกธเสฺสวาธิวจนํฯ ยสฺมา เจตํ สพฺพกมฺมฎฺฐานสาธารณวเสน เทสียติ, ตสฺมา ‘‘สพฺพปาณภูตหิตานุกมฺปี’’ติ เอวํ เมตฺตาวเสน อวตฺวา ‘‘อพฺยาปนฺนจิโตฺต’’ติ เอตฺตกเมว วุตฺตํฯ</p>


<p> จิตฺตสฺส เคลญฺญํ,  เจตสิกานํฯ ติ รตฺติยมฺปิ ทิวาปิ ทิฎฺฐอาโลกสญฺชานนสญฺญาย สมนฺนาคโต, ตาย ปน อาโลกสญฺญาย ถินมิทฺธวิโนทนสฺส วิเสสโต สติสมฺปชญฺญํ อิจฺฉิตพฺพนฺติ อาห ติฯ</p>


<p>ติ อวิกฺขิโตฺต ตถา เอว อชฺฌตฺตํ วูปสนฺตจิโตฺตฯ ติ วิจิกิจฺฉํ อติกฺกมิตฺวา ฐิโตฯ ติ อนวชฺชธเมฺมสุ ‘‘กถํ อิเม, กถํ อิเม’’ติ เอวํ ปวตฺตนโต กถํกถีสงฺขาตาย วิจิกิจฺฉาย วิรหิโตฯ เอวํ ปญฺจนีวรณปฺปหานํ  ทเสฺสตฺวา อิทานิ ยสฺมา อปฺปหีนนีวรณสฺส ฌานํ น อุปฺปชฺชติ, น หิ กามจฺฉนฺทาทีหิ นานาวิสยวิกฺขิตฺตจิตฺตํ เอกตฺตารมฺมเณ สมาธิยติ, น กามธาตุสมติกฺกมนาย วา ปฎิปชฺชติ, ตสฺมา ติอาทิ วุตฺตํฯ ตตฺถ  ติ โย ยถาวุตฺตสีลาทิคุเณ ปติฎฺฐาย อรญฺญาทิอนุรูปเสนาสนคโต อตฺตโน จริยานุกุลกมฺมฎฺฐาเน ลีนุทฺธจฺจรหิตาย สาตจฺจกิริยาย อุปฺปาทิตุปจารชฺฌาเนน ปหีนปญฺจนีวรโณ ปฐมชฺฌานาธิคมาย วายมติ, โสติ อโตฺถฯ</p>


<p>ติ จิตฺตสฺส อปฺปภสฺสรภาวกรเณฯ ติ ยสฺมา อิเม นีวรณา อุปฺปชฺชมานา อนุปฺปนฺนาย โลกิยโลกุตฺตราย ปญฺญาย อุปฺปชฺชิตุํ น เทนฺติ, อุปฺปนฺนาย ปน โลกิยอฎฺฐสมาปตฺติยา, อภิญฺญาภูตาย วา มูลํ อุปจฺฉินฺทิตฺวา ปาเตนฺติ, ตสฺมา ‘‘ปญฺญาย ทุพฺพลีกรณา’’ติ วุจฺจนฺติฯ ติอาทีสุ ติ วตฺถุกามกิเลสกาเมหิฯ ติ วิวิจฺจิตฺวา วินา หุตฺวา, อปกฺกมิตฺวาติ อโตฺถฯ นิยมเตฺถน ปเนตฺถ -กาเรน ฌานปฎิปกฺขภูตานํ กามานํ ปริจฺจาเคเนว ปฐมชฺฌานาธิคโม, อนฺธการปริจฺจาเคเนว ทีปปฺปวตฺติ วิยาติ ทเสฺสติฯ อุตฺตรปเทปิ เจส เอว-กาโร อาเนตฺวา ‘‘วิวิเจฺจว อกุสเลหิ ธเมฺมหี’’ติ สมฺพนฺธิตโพฺพฯ น หิ สกฺกา กามโต อเญฺญหิ นีวรณสงฺขาเตหิ อกุสลธเมฺมหิ อวิวิจฺจาปิ ฌานํ อุปสมฺปชฺช วิหริตุํฯ ปททฺวเยปิ ปน ‘‘วิวิจฺจา’’ติ อิมินา กายวิเวกาทีสุ, ตทงฺควิเวกาทีสุ จ ตทงฺคนิสฺสรณวิเวกวชฺชิตา สเพฺพปิ วิเวกา อิธ อธิเปฺปตาฯ วตฺถุกามวิเวกวจนโต หิ กายวิเวโก วุโตฺต, กิเลสกาเมหิ ปน เสสากุสเลหิ จ วิเวกวจนโต จิตฺตอุปธิวิเวกา, วิกฺขมฺภนาทิวิเวกา จ วุตฺตาฯ โลกุตฺตรชฺฌานมฺปิ สงฺคหิตตฺตา ทฎฺฐพฺพํฯ เอวเมเตน ปททฺวเยน ยถากฺกมํ กามจฺฉนฺทนีวรณเสสนีวรณวิกฺขมฺภนาทิโก วุโตฺตฯ เอวํ โอฆาทีสุปิ ยถารหํ โยเชตพฺพํฯ</p>


<p>เอตฺตาวตา จ ปฐมสฺส ฌานสฺส ปหานงฺคํ ทเสฺสตฺวา อิทานิ สมฺปโยคงฺคํ ทเสฺสตุํ นฺติอาทิ วุตฺตํ ฯ ตตฺถ วิตเกฺกน จ วิจาเรน จ สห วตฺตติ รุโกฺข วิย ปุเปฺผน, ผเลน จาติ อิทํ ฌานํ นฺติ วุจฺจติฯ นฺติ เอตฺถ วิวิตฺติ วิเวโก, นีวรณวิคโมติ อโตฺถฯ วิวิโตฺตติ วา วิเวโก, นีวรณวิวิโตฺต ฌานสมฺปยุตฺตธมฺมราสีติ อโตฺถ, ตสฺมา วิเวกโต, ตสฺมิํ วา วิเวเก ชาตนฺติ วิเวกชํฯ นฺติ เอตฺถ ปีตีติ อปฺปนาปฺปตฺตา ผรณาปีติ, สุขญฺจ ตํสมฺปยุตฺตํ, อิติ อยญฺจ ปีติ  อิทญฺจ สุขํ อสฺส ฌานสฺส, อสฺมิํ วา อตฺถีติ อิทํ ฌานํ นฺติ วุจฺจติฯ อถ วา ปีติ จ สุขญฺจ ปีติสุขํ, วิเวกชํ ปีติสุขํ อสฺส, อสฺมิํ วาติ  เอวํ เอกปทวเสน ‘‘วิเวกชปีติสุข’’นฺติ วตฺตเพฺพ นิคฺคหีตาคมํ กตฺวา ‘‘วิเวกชํ ปีติสุข’’นฺติปิ วตฺตุํ ยุชฺชติฯ ยเถว หิ ฌานํ, เอวํ ปีติสุขมฺปิ วิเวกชเมว โหตีติฯ นฺติ คณนานุปุพฺพโต ปฐมํ, ปฐมํ อุปฺปตฺติโตปิ ปฐมํฯ อารมฺมณูปนิชฺฌานโต, ปจฺจนีกฌาปนโต วา ฌานํ, อิมินา นเยน อุปริ ‘‘ทุติยํ ฌาน’’นฺติอาทีสุ อโตฺถ เวทิตโพฺพฯ ติ เอวํ ปญฺจงฺควิปฺปหีนํ ปญฺจงฺคสมนฺนาคตํ ติวิธกลฺยาณํ ทสลกฺขณสมฺปนฺนํ ปฐมํ ฌานํ อธิคนฺตฺวา ตทนุรูเปน อิริยาปถวิหาเรน ปวตฺตตีติ อโตฺถฯ เอตฺถ จ จิเตฺตกคฺคตา กิญฺจาปิ ‘‘สวิตกฺกสวิจาร’’นฺติ อิมสฺมิํ ปาเฐ น นิทฺทิฎฺฐา, ตถาปิ  ‘‘ฌานนฺติ วิตโกฺก วิจาโร ปีติ สุขํ จิตฺตเสฺสกคฺคตา’’ติ (วิภ. ๕๖๙) วุตฺตตฺตา องฺคเมวฯ</p>


<p>เอวํ ปฐมชฺฌานาธิคมํ ทเสฺสตฺวา อิทานิ ตทนนฺตรํ อธิคตปฐมชฺฌานสฺส ตํ อาวชฺชนสมาปชฺชนวุฎฺฐานาธิฎฺฐานปจฺจเวกฺขณสงฺขาตาหิ ปญฺจหิ วสีหิ วสีภูตํ กตฺวา ตโต วุฎฺฐาย ตตฺถ อาสนฺนนีวรณปจฺจตฺถิกตาย เจว โอฬาริกวิตกฺกวิจารโกฺขภสมงฺคิตาย จ โทสํ ทิสฺวา นิกนฺติํ ปริยาทาย วิตกฺกาทิเภโทฬาริกงฺคปฺปหานาย, ปีติอาทิสนฺตงฺคปฎิลาภาย  จ ตเทว กมฺมฎฺฐานํ ปุนปฺปุนํ มนสิกโรโต ทุติยํ ฌานํ อุปฺปชฺชติ, ตปฺปาทกญฺจ โลกุตฺตรชฺฌานํ ปุคฺคลาธิฎฺฐาเนน ทเสฺสตุํ ติอาทิมาหฯ ตตฺถ ติ สมติกฺกมา, ทุติยชฺฌานกฺขเณ อปาตุภาวาติ วุตฺตํ โหติฯ นฺติ อตฺตนิ ชาตํ, อตฺตสนฺตาเน นิพฺพตฺตนฺติ อโตฺถฯ นฺติ สทฺธาสงฺขาตสมฺปสาทนโยคโต ฌานมฺปิ สมฺปสาทนํ นีลวณฺณโยคโต นีลวตฺถํ วิยฯ นฺติ เอตฺถ วิตกฺกวิจาเรหิ อนชฺฌารุฬฺหตฺตา เอโก อโคฺค เสโฎฺฐ อุเทตีติ เอโกทิ, สมาธิฯ ตํ ภาเวติ วเฑฺฒตีติ ทุติยชฺฌานํ ฯ โส ปนายํ เอโกทิ ยสฺมา เจตโส, น สตฺตสฺส, น ชีวสฺส, ตสฺมา เอตํ ‘‘เจตโส เอโกทิภาว’’นฺติ วุตฺตํฯ</p>


<p>นนุ จายํ สทฺธา ปฐมชฺฌาเนปิ อตฺถิ, อยญฺจ เอโกทินามโก สมาธิ, อถ กสฺมา อิทเมว เอวํ วุตฺตนฺติ? วุจฺจเต – อิมสฺมิญฺหิ ฌาเน วิตกฺกวิจารโกฺขภาภาเวน พลวตี สทฺธา, สมาธิ จ, ตสฺมา อิทเมว เอวํ วุตฺตนฺติฯ นฺติ ภาวนาย ปหีนตฺตา นตฺถิ  เอตสฺมิํ, เอตสฺส วา วิตโกฺก วิจาโร, น ตติยชฺฌานาทิ วิย, จกฺขุวิญฺญาณาทิ วิย จ อภาวปฺปตฺติโต, ตสฺมา อิมสฺส ‘‘วิตกฺกวิจารานํ วูปสมา’’ติ อิทํ การณวจนนฺติ ทฎฺฐพฺพํฯ นฺติ ปฐมชฺฌานสมาธิโต, สมฺปยุตฺตสมาธิโต วา ชาตํ, วิตกฺกาทิโกฺขภาภาเวน เจตสฺส วณฺณภณนตฺถํ อิทเมว ‘‘สมาธิช’’นฺติ วุตฺตํฯ ติ เอวํ ทุวงฺควิปฺปหีนํ ติวงฺคสมนฺนาคตํ ติวิธกลฺยาณาทิยุตฺตํ ทุติยํ ฌานํ อธิคนฺตฺวา วุตฺตนเยน วตฺตตีติ อโตฺถฯ</p>


<p>เอวํ ทุติยชฺฌานาธิคมํ ทเสฺสตฺวา อิทานิ ตทนนฺตรํ อธิคตทุติยชฺฌานสฺส ตํ วุตฺตนเยเนว วสีภูตํ กตฺวา ตตฺถ  อาสนฺนวิตกฺกวิจารปจฺจตฺถิกตาย เจว โอฬาริกปีตงฺคสมงฺคิตาย จ โทสํ ทิสฺวา นิกนฺติํ ปริยาทาย ตโทฬาริกงฺคปฺปหานาย เสสสนฺตงฺคปฎิลาภาย ตเทวารมฺมณํ ปุนปฺปุนํ มนสิกโรโต ตติยํ ฌานํ อุปฺปชฺชติ, ตปฺปาทกญฺจ โลกุตฺตรํ, ตํ ทเสฺสตุํ ติอาทิมาหฯ ตตฺถ วิรชฺชนํ วิราโค, สมติกฺกโม, ตสฺมา -กาเรน วิตกฺกวิจารานํ วูปสมํ สมฺปิเณฺฑติ ‘‘ปีติยา จ วิราคา, วิตกฺกวิจารานญฺจ วูปสมา’’ติฯ อิทเญฺจตสฺส อาคมนมคฺคปริทีปนตฺถํ, วณฺณภณนตฺถญฺจ วุตฺตํฯ ติ เอตฺถ อุปปตฺติโต อิกฺขติ อปกฺขปติตา หุตฺวา ปสฺสตีติ อุเปกฺขา, ตตฺรมชฺฌตฺตตาฯ ตาย วิสทาย ปีติวิราคปทฎฺฐานาย ถามคตาย สมนฺนาคตตฺตา ตติยชฺฌานสมงฺคี ‘‘อุเปกฺขโก’’ติ วุจฺจติ, วิตกฺกาทิโกฺขภาภาเวน ปเนสา เอเตฺถว ปริพฺยตฺตกิจฺจา ชาตา, น ปฐมชฺฌานาทีสูติฯ ติ ปุคฺคลาธิฎฺฐาเนน สติ จ สมฺปชญฺญญฺจ วุตฺตํ, อิทญฺจ สติสมฺปชญฺญพเลเนว ฐิตํ ตํปีติสหจริตํ สุขํ, ตโต อปนีตํ วโจฺฉ วิย พนฺธนพเลน เธนุํ ปีติํ น อุปคจฺฉติ, อิมสฺมิญฺจ สติ อติมธุเร สุเข โยคิโน น สารชฺชนฺติ, โน อญฺญถาติ อิมมฺปิ อตฺถวิเสสํ ทเสฺสตุํ อิเธว วุตฺตนฺติ เวทิตพฺพํฯ ติ เอตฺถ กิญฺจาปิ ตติยชฺฌานสมงฺคิโน สุขปฎิสํเวทนาโภโค นตฺถิ, เอวํ สเนฺตปิ ยสฺมา ตสฺส นามกาเยน สมฺปยุตฺตํ อติปณีตํ สุขํ, ตํสมุฎฺฐิเตน ตสฺส อติปณีเตน รูเปน รูปกาโย ผุโฎฺฐ, ยสฺส ผุฎฺฐตฺตา ฌานา วุฎฺฐิโตปิ กายิกสุขํ ปฎิสํเวเทยฺย, ตสฺมา เอตมตฺถํ ทเสฺสโนฺต ‘‘สุขญฺจ กาเยน ปฎิสํเวเทตี’’ติ อาหฯ นฺติอาทีสุ นฺติ ยสฺมา, ยํ  ฌานเหตูติ อโตฺถฯ นฺติ ตํ ตติยชฺฌานสมงฺคิปุคฺคลํ พุทฺธาทโย  ปสํสนฺติฯ กินฺติ? ติฯ เอวํ เอกงฺควิปฺปหีนํ ทุวงฺคสมนฺนาคตํ ติวิธกลฺยาณาทิยุตฺตํ  ตติยํ ฌานํ อธิคนฺตฺวา ปวตฺตตีติ อโตฺถฯ ยํ ปน ฌานํ  ‘‘ฌานนฺติ อุเปกฺขา สติ สมฺปชญฺญํ สุขํ จิตฺตเสฺสกคฺคตา’’ติ (วิภ. ๕๙๑) วุตฺตํ, ตํ สปริกฺขารํ ฌานํ ทเสฺสตุํ ปริยาเยน วุตฺตํฯ อุปนิชฺฌานลกฺขณานํ ปน สุขจิเตฺตกคฺคตานํ วเสน ทุวงฺคิกเมเวตํ เวทิตพฺพํฯ ยถาห – ‘‘ทุวงฺคิกํ ฌานํ โหตี’’ติอาทิ (วิภ. ๖๒๔)ฯ</p>


<p>เอวํ ตติยชฺฌานาธิคมํ ทเสฺสตฺวา อิทานิ ตทนนฺตรํ อธิคตตติยชฺฌานสฺส ตํ วสีภูตํ กตฺวา ตโต วุฎฺฐาย ตตฺถ วุตฺตนเยน โทสํ ทิสฺวา นิกนฺติํ ปริยาทาย โอฬาริกสุขงฺคปฺปหานาย, อุเปเกฺขกคฺคตาสงฺขาตเสสสนฺตงฺคปฎิลาภาย จ ตเทว นิมิตฺตํ มนสิกโรโต จตุตฺถํ ฌานํ อุปฺปชฺชติ, ตปฺปาทกญฺจ โลกุตฺตรํ, ตํ ปุคฺคลาธิฎฺฐาเนน ทเสฺสตุํ ติอาทิมาหฯ ตตฺถ ติ กายิกสฺส สุขสฺส, ทุกฺขสฺส จ ปหานาฯ ติ ตญฺจ โข ปุเพฺพว, น จตุตฺถชฺฌานกฺขเณติ อโตฺถฯ ติ เจตสิกสฺส สุขสฺส, ทุกฺขสฺส จ ปุเพฺพว ปหานาฯ กทา ปน เตสํ ปหานํ โหตีติ? จตุนฺนํ ฌานานํ อุปจารกฺขเณฯ ทุกฺขโทมนสฺสสุขโสมนสฺสานิ หิ ยถากฺกมํ ปฐมาทิจตุนฺนํ ฌานานํ อุปจารกฺขเณ เอว ปหียนฺติฯ ยทิ เอวํ, กสฺมา ปเนส ‘‘วิวิเจฺจว…เป.… ปฐมํ ฌานํ อุปสมฺปชฺช วิหรติ, เอตฺถุปฺปนฺนํ ทุกฺขินฺทฺริยํ อปริเสสํ นิรุชฺฌติ…เป.… จตุตฺถํ ฌานํ อุปสมฺปชฺช วิหรติ, เอตฺถุปฺปนฺนํ โสมนสฺสินฺทฺริยํ อปริเสสํ นิรุชฺฌตี’’ติ (สํ. นิ. ๕.๕๑๐) เอวํ ฌาเนเสฺวว นิโรโธ วุโตฺตติ? อติสยนิโรธสฺส  วุตฺตตฺตาฯ อุปจารกฺขเณสุ หิ โย นิโรโธ, โส นิโรโธ เอว, นาติสยนิโรโธ, โส ปน ฌานกฺขเณสุ เอวฯ ตโต เอว หิ ตตฺถ ตตฺถ อปริเสสคฺคหณํ กตนฺติ, ตตฺถ ตตฺถ ปน ปหีนาปิ เอตา เวทนา เอตฺถ ทุวิเญฺญยฺยลกฺขณาย อทุกฺขมสุขาย เวทนาย ทุกฺขาทิพฺยติเรเกน สุขคฺคหณตฺถํ, วณฺณภณนตฺถญฺจสฺส ฌานสฺส สมาหฎา, ปจฺจยทสฺสนตฺถญฺจสฺสฯ ยถาห – ‘‘จตฺตาโร โข, อาวุโส, ปจฺจยา อทุกฺขมสุขาย เจโตวิมุตฺติยา สมาปตฺติยา, อิธาวุโส, ภิกฺขุ สุขสฺส จ ปหานา’’ติอาทิ (ม. นิ. ๑.๔๕๘)ฯ</p>


<p>นฺติ ตตฺรมชฺฌตฺตตาสงฺขาตาย อุเปกฺขาย ชนิตสติยา ปาริสุทฺธิฯ นิรุปเกฺลสตาย หิ ตํ ปริสุทฺธตฺตํฯ น เกวลเญฺจตฺถ อุเปกฺขาย สติ เอว ปริสุทฺธา, อปิจ โข สเพฺพปิ สมฺปยุตฺตธมฺมา, สติสีเสน ปนายํ เทสนา กตาติฯ ติ เอวํ เอกงฺควิปฺปหีนํ  ทุวงฺคสมนฺนาคตํ ติวิธกลฺยาณาทิยุตฺตํ จตุตฺถํ ฌานํ อธิคนฺตฺวา ตทนุรูเปน อิริยาปถวิหาเรน ปวตฺตตีติ อโตฺถฯ</p>


<p>เอวํ รูปาวจรโลกุตฺตรจตุกฺกชฺฌานํ ทเสฺสตฺวา อิทานิ อรูปาวจรชฺฌานํ ทเสฺสโนฺต ยํ ตตฺถ ปฐมํ, เอวํ อธิคตรูปาวจรจตุตฺถชฺฌานสฺส กรชรูเป ทณฺฑาทานาทีนเญฺจว จกฺขุโรคาทิอาพาธานญฺจ วเสน ทิฎฺฐาทีนวสฺส กรชรูปสฺส สมติกฺกมาย อากาสกสิณวิรหิเตสุ นวสุ กสิเณสุ อญฺญตรสฺมิํ จตุตฺถํ ฌานํ อุปฺปาเทตฺวา ตสฺสารมฺมณภูตํ กสิณปฎิภาครูปมฺปิ กรชรูปปฎิภาคตาย, อรเญฺญ สปฺปานุพนฺธสฺส ภเยน ปลายโต รชฺชุตาลปณฺณาทิํ สปฺปปฎิภาคตาย วิย สมติกฺกมิตุกามสฺส ปญฺจหากาเรหิ ตํ ฌานํ วสีภูตํ กตฺวา ตโต วุฎฺฐาย ตตฺถ  นิเพฺพชนียรูปปฎิภาคารมฺมณตาย, อาสนฺนโสมนสฺสปจฺจตฺถิกตาย จ โทสํ ทิสฺวา นิกนฺติํ ปริยาทาย อเงฺคสุ สมติกฺกมิตพฺพาภาเวน อารมฺมณสมติกฺกมภูตํ อากาสานญฺจายตนํ สนฺตโต มนสิกริตฺวา จกฺกวาฬปริยนฺตํ วา ยตฺตกํ วา อิจฺฉติ, ตตฺตกํ กสิณํ ปตฺถริตฺวา วา กสิณํ อมนสิกริตฺวา เตน ผุโฎฺฐกาสํ ‘‘อากาโส อากาโส’’ติ วา ‘‘อนโนฺต อากาโส’’ติ วา มนสิกาเรน กสิณํ อุคฺฆาเฎตฺวา วา ตํ กสิณุคฺฆาฎิมากาสนิมิตฺตํ ‘‘อากาโส’’ติ ปุนปฺปุนํ มนสิกโรโต อากาสานญฺจายตนํ อุปฺปชฺชติ, ตํ ตาว ทเสฺสตุํ ติอาทิมาหฯ</p>


<p>ตตฺถ ติ สพฺพากาเรน, สพฺพาสํ วา อนวเสสานนฺติ อโตฺถฯ นฺติ สญฺญาสีเสน วุตฺตานํ กุสลวิปากกิริยวเสน ปญฺจทสรูปาวจรชฺฌานานเญฺจว ตทารมฺมณานญฺจฯ รูปชฺฌานมฺปิ หิ ‘‘รูเป สญฺญา รูปสญฺญา’’ติ เอวํ สญฺญาสีเสน วุจฺจติ, ตทารมฺมณกสิณมฺปิ รูปนฺติ สญฺญา นามมสฺสาติ ‘‘รูปสญฺญ’’นฺติ วุจฺจติฯ ติ วิราคา, นิโรธา จฯ  ปน สญฺญาสุ สมติกฺกนฺตาสุ อารมฺมณํ สมติกฺกนฺตเมว โหตีติ ‘‘สมาปนฺนสฺส วา อุปปนฺนสฺส วา ทิฎฺฐธมฺมสุขวิหาริสฺส วา’’ติอาทินา (วิภ. ๖๐๒) สญฺญานเมว สมติกฺกโม วุโตฺต, อารมฺมเณ อวิรตฺตสฺส สญฺญาสมติกฺกโม นเตฺถวาติ ตํ สมติกฺกมวเสนาปิ อตฺถวณฺณนา กาตพฺพาวฯ</p>


<p>ติ จกฺขาทีนํ วตฺถูนํ, รูปาทีนญฺจ อารมฺมณานํ ปฎิฆาเตน สมุปฺปนฺนา  ทฺวิปญฺจวิญฺญาณสญฺญา  ตาสํ อตฺถงฺคมาฯ กิญฺจาปิ ตา รูปาวจรชฺฌานสมาปนฺนสฺสาปิ น สนฺติ, อถ โข น ปหีนตฺตา น สนฺติฯ น หิ รูปวิราคาย รูปาวจรภาวนา สํวตฺตติ, รูปายตฺตาว เอตาสํ  ปวตฺติ, อยํ ปน ภาวนา รูปวิราคาย สํวตฺตติ, ตสฺมา ตา เอตฺถ ปหีนาติ วตฺตุํ วฎฺฎติฯ ติ นานเตฺต โคจเร ปวตฺตานํ, นานตฺตานํ วา มโนวิญฺญาณธาตุวเสน ปวตฺตานญฺจ จตุจตฺตาลีสกามาวจรสญฺญานํ อมนสิการา อนาวชฺชนาฯ เอตฺถ จ รูปปฎิฆสญฺญานํ อิมินา ฌาเนน นิพฺพตฺตภเวปิ อนุปฺปตฺติโต ‘‘สมติกฺกมา อตฺถงฺคมา’’ติ เอวํ อภาโว เอว วุโตฺตฯ ‘‘นานตฺตสญฺญานํ อมนสิการา’’ติ อฎฺฐกามาวจรกุสลานํ นวกิริยานํ ทสากุสลานํ วเสน สตฺตวีสติสญฺญานํ อรูปภเวปิ มนสิกาเรน อุปฺปตฺติสมฺภวโต ตาสํ อมนสิการา อิเจฺจว วุตฺตนฺติ เวทิตพฺพํฯ</p>


<p>ติ เอตฺถ นาสฺส อุปฺปาทโนฺต วา วยโนฺต วา ปญฺญายตีติ ติ กสิณุคฺฆาฎิมากาโส วุจฺจติ, มนสิการวเสนเปตฺถ อนนฺตตา เวทิตพฺพาฯ เตเนว  วุตฺตํ ‘‘ตสฺมิํ อากาเส จิตฺตํ ฐเปติ…เป.… อนนฺตํ ผรติ, เตน วุจฺจติ อนโนฺต อากาโส’’ติ (วิภ. ๖๐๕)ฯ อิทํ ปนสฺส ภาวนาการทสฺสนํฯ นฺติ เอตฺถ นาสฺส อโนฺตติ อนนฺตํ อากาสเมว อนนฺตํ อากาสานนฺตํ, อากาสานนฺตเมว อากาสานญฺจํ, ตเทว อากาสานญฺจํ อธิฎฺฐานเฎฺฐน, สญฺชาติสโมสรณเฎฺฐน จ อายตนํ, ตํ อารมฺมณมสฺส สสมฺปยุตฺตธมฺมสฺส ฌานสฺสาติ ฯ ตํ อุปสมฺปชฺช วุตฺตนเยน วิหรตีติ อโตฺถฯ</p>


<p>เอวํ อากาสานญฺจายตนาธิคมํ ทเสฺสตฺวา อิทานิ ยํ ตทนนฺตรํ อธิคตปฐมารุปฺปสฺส ตํ วสีภูตํ กตฺวา ตตฺถ อาสนฺนรูปชฺฌานปจฺจตฺถิกตาย, รูปปฎิภาคากาสารมฺมณตาย จ โทสํ ทิสฺวา นิกนฺติํ ปริยาทาย ตํ สมติกฺกมาย อากาสํ ผริตฺวา ปวตฺตํ วิญฺญาณํ ‘‘อนนฺตํ วิญฺญาณ’’นฺติ ปุนปฺปุนํ  มนสิกโรโต วิญฺญาณญฺจายตนํ อุปฺปชฺชติ, ตํ ทเสฺสตุํ ติอาทิ วุตฺตํฯ ตตฺถ ปุเพฺพ วุตฺตนเยน ฌานมฺปิ อากาสานญฺจายตนํ อารมฺมณมฺปิฯ อารมฺมณมฺปิ หิ ปุริมนเยน อากาสานญฺจญฺจ ตํ ปฐมารุปฺปสฺส อารมฺมณตฺตา วุตฺตนเยน อายตนญฺจาติ ‘‘อากาสานญฺจายตน’’นฺติ วุจฺจติฯ อิติ อุภยสฺสาปิ อปฺปวตฺติกรเณน, อมนสิกรเณน จ เอกชฺฌํ กตฺวา ‘‘อากาสานญฺจายตนํ สมติกฺกมฺมา’’ติ อิทํ วุตฺตนฺติ เวทิตพฺพํฯ</p>


<p>  นฺติ ตเญฺญว ปฐมารุปฺปวิญฺญาณํ อากาสํ อนนฺตโต ผริตฺวา ปวตฺตํ ‘‘อนนฺตํ วิญฺญาณ’’นฺติ เอวํ มนสิกโรโตติ วุตฺตํ โหติ, มนสิการวเสน วา อนนฺตํฯ ปิ หิ ‘‘อนนฺตํ ผรตี’’ติ (วิภ. ๖๑๐) วุตฺตํฯ นฺติ เอตฺถ วุตฺตนเยน อนนฺตเมว อานญฺจํ, วิญฺญาณญฺจ ตํ อานญฺจญฺจาติ วิญฺญาณานนฺตนฺติ วตฺตเพฺพ รุฬฺหิโต ‘‘วิญฺญาณญฺจ’’นฺติ วุตฺตํ, ตเทว อายตนมารมฺมณมสฺสาติ ฯ เสสํ วุตฺตนยเมวฯ</p>


<p>เอวํ วิญฺญาณญฺจายตนํ ทเสฺสตฺวา อิทานิ ยํ ตทนนฺตรํ อธิคตทุติยารุปฺปสฺส ตํ วสีภูตํ กตฺวา ตตฺถ อาสนฺนากาสานญฺจายตนปจฺจตฺถิกตาย, ตทารมฺมณตาย จ โทสํ ทิสฺวา นิกนฺติํ ปริยาทาย ตํ สมติกฺกมาย ปฐมารุปฺปวิญฺญาณาภาวํ ‘‘นตฺถิ นตฺถี’’ติ วา ‘‘สุญฺญํ สุญฺญ’’นฺติ วา ‘‘วิวิตฺตํ วิวิตฺต’’นฺติ วา ปุนปฺปุนํ มนสิกโรโต อากิญฺจญฺญายตนํ อุปฺปชฺชติ, ตํ ทเสฺสตุํ ติอาทิมาหฯ อิธาปิ วุตฺตนเยน ฌานสฺส, ตทารมฺมณสฺส จ วิญฺญาณญฺจายตนสฺส สมติกฺกโมว เวทิตโพฺพฯ ติ ‘‘นตฺถิ นตฺถิ, สุญฺญํ สุญฺญํ, วิวิตฺตํ วิวิตฺต’’นฺติ เอวํ มนสิกโรโตติ อโตฺถฯ</p>


<p>นฺติ  เอตฺถ นาสฺส กิญฺจนนฺติ อกิญฺจนํ, อนฺตมโส ภงฺคมตฺตมฺปิสฺส อวสิฎฺฐํ นตฺถีติ วุตฺตํ โหติ, อกิญฺจนสฺส ภาโว อากิญฺจญฺญํ, อากาสานญฺจายตนวิญฺญาณาปคมเสฺสตํ อธิวจนํ, อากิญฺจญฺญํ อายตนมารมฺมณมสฺสาติ ฯ เสสํ สุวิเญฺญยฺยเมวฯ</p>


<p>เอวํ อากิญฺจญฺญายตนาธิคมํ ทเสฺสตฺวา อิทานิ ยํ ตทนนฺตรํ อธิคตตติยารุปฺปสฺส ตํ วสีภูตํ กตฺวา ตตฺถ อาสนฺนวิญฺญาณญฺจายตนปจฺจตฺถิกตาย โทสํ ทิสฺวา นิกนฺติํ ปริยาทาย ตํ สมติกฺกมาย ตเทว อากิญฺจญฺญายตนํ ‘‘สนฺตํ สนฺต’’นฺติ ปุนปฺปุนํ มนสิกโรโต เนวสญฺญานาสญฺญายตนํ อุปฺปชฺชติ, ตํ ทเสฺสตุํ ติอาทิมาหฯ ตตฺถ นฺติ โอฬาริกาย สญฺญาย อภาวโต, สุขุมาย จ ภาวโต เนวสฺส สสมฺปยุตฺตธมฺมสฺส ฌานสฺส สญฺญา นาสญฺญาติ เนวสญฺญานาสญฺญํ, ตเทว ธมฺมายตนมนายตนปริยาปนฺนตฺตา อายตนนฺติ ฯ</p>


<p>อถ วา ยายเมตฺถ สญฺญา, สา ปฎุสญฺญากิจฺจํ กาตุํ อสมตฺถตาย เนวสญฺญา, สงฺขาราวเสสสุขุมภาเวน  วิชฺชมานตฺตา นาสญฺญาติ เนวสญฺญานาสญฺญา, เนวสญฺญานาสญฺญา จ สา สมฺปยุตฺตธมฺมานํ อธิฎฺฐานเฎฺฐน อายตนญฺจาติ ฯ น เกวลเญฺจตฺถ สญฺญาว เอทิสี, อปิ ตุ ผโสฺสปิ เนวผโสฺส นาผโสฺส, จิตฺตมฺปิ เนวจิตฺตํ นาจิตฺตํ, เอวํ เสสสมฺปยุตฺตธมฺมาปิ, สญฺญาสีเสน ปนายํ เทสนา กตาติ เวทิตพฺพาฯ ตตฺถ ติ อจฺจนฺตสุขุมภาวปฺปตฺตสงฺขารภาเวนฯ เสสํ วุตฺตนยเมวฯ</p>


<p>อยํ ปเนตฺถ อาทิโต ปฎฺฐาย ปิณฺฑตฺถปฺปกาสนา – ‘‘อิธ ภิกฺขุ ปาติโมกฺขสํวรสํวุโต’’ติอาทินา สาสเน โลกิยโลกุตฺตรชฺฌานนิพฺพตฺตกปุคฺคลสฺส  ปติฎฺฐาภูตสีเลสุ ปาติโมกฺขสํวรสีลวิสุทฺธิํ อุปทิสติฯ ‘‘วิหรตี’’ติ อิมินา ตทนุรูปวิหารสมงฺคิภาวํฯ ‘‘อาจารโคจรสมฺปโนฺน’’ติ อิมินา อาชีวปาริสุทฺธิสีลํ, ตทุปการเก จ ธเมฺมฯ ‘‘อณุมเตฺตสู’’ติอาทินา ยถาวุตฺตสีเลหิ อจวนํ, เตสญฺจ อนวเสสโต สมาทานํฯ ‘‘อินฺทฺริเยสุ คุตฺตทฺวาโร’’ติ อิมินา อินฺทฺริยสํวรสีลํฯ ‘‘โภชเน มตฺตญฺญู’’ติ อิมินา ปจฺจยสนฺนิสฺสิตสีลํ, สโนฺตสาทิคุณญฺจฯ ‘‘ปุพฺพรตฺตาปรรตฺต’’นฺติอาทินา สีลธุตเงฺคสุ ปติฎฺฐิตสฺส ภาวนารามสฺส ตทุปการเก ธเมฺมฯ ‘‘โพธิปกฺขิกาน’’นฺติอาทินา ปฎิปตฺติยา นิเพฺพธภาคิยตํฯ ‘‘โส อภิกฺกเนฺต’’ติอาทินา ยถาวุตฺตคุณานํ อปริหานาย, วกฺขมานานญฺจ ปฎิลาภาย สติสมฺปโยคํฯ ‘‘โส วิวิตฺต’’นฺติอาทินา ภาวนานุรูปเสนาสนปริคฺคหํฯ ‘‘โส อรญฺญคโต’’ติอาทินา ฌานภาวนารมฺภปฺปการํฯ ‘‘โส อภิชฺฌ’’นฺติอาทินา ฌานภาวนาภิโยเคน ปหีนปญฺจนีวรณสฺส อุปจารชฺฌานุปฺปตฺติํฯ ‘‘โส อิเม ปญฺจ นีวรเณ’’ติอาทินา ตสฺส อุปรูปริ วายมโต รูปารูปชฺฌานุปฺปตฺติกฺกมํ อุปทิสติฯ อยํ ตาเวตฺถ ปทโตฺถฯ</p>


<p> ปเนตฺถ วิภงฺคนเย ปากโฎ ภวิสฺสติฯ ตีสุ หิ นเยสุ มหคฺคตโลกุตฺตรา กุสลวิปากกิริยจิตฺตสมฺปยุตฺตา วิตกฺกวิจารปีติสุขอุเปกฺขาเอกคฺคตาสงฺขาตา ฌานธมฺมา นานานเยหิ วิภตฺตา, ฌานสมฺปยุตฺตา ปน เสสกามาวจรธมฺมาว อิธ สงฺคหิตาฯ กิญฺจาปิ ปเนตฺถ ปาติโมกฺขสํวรสีลาทโยปิ วุตฺตา, ตถาปิ เต ฌานานํ ปุพฺพภาคปฺปฎิปตฺติทสฺสนวเสน เจว ฌานสมฺปยุตฺตธมฺมวเสน จ วุตฺตา, อิธ ปน น สงฺคหิตาติ เวทิตพฺพาฯ</p>


<p> ปน สิยา กุสลา, สิยา อพฺยากตา, ตีณิ ฌานานิ สุขาย เวทนาย สมฺปยุตฺตา, จตุตฺถํ อทุกฺขมสุขาย  เวทนาย สมฺปยุตฺตํ, อุเปกฺขา ปเนตฺถ เวทนา น วตฺตพฺพา, สิยา  วิปากา, สิยา วิปากธมฺมธมฺมา, ปฐมชฺฌานํ วิตกฺกวิจารวชฺชิตํ สวิตกฺกสวิจารํ, วิตโกฺก ปเนตฺถ อวิตกฺกวิจารมโตฺต, วิจาโร น วตฺตโพฺพ, ตีณิ ฌานานิ อวิตกฺกอวิจารา, เทฺว ฌานานิ ปีติวชฺชิตานิ ปีติสหคตานิ, ตีณิ สุขวชฺชิตานิ สุขสหคตานิ, จตุตฺถํ อุเปกฺขาวชฺชิตํ อุเปกฺขาสหคตํ, ตติยชฺฌาเน สุขํ, อุเปกฺขา จ อิธ น วตฺตพฺพํ…เป.… สิยา มหคฺคตา, สิยา อปฺปมาณา, ตีณิ สิยา อปฺปมาณารมฺมณา, สิยา น วตฺตพฺพา, จตุตฺถํ ติธาปิ น วตฺตพฺพญฺจ, ตีณิ สิยา มคฺคเหตุกา, สิยา มคฺคาธิปติโน, สิยา น วตฺตพฺพา, จตุตฺถํ ติธาปิ น วตฺตพฺพญฺจ…เป.… ปีติ พหิทฺธารมฺมณานิ, จตุตฺถํ ติธาปิ น วตฺตพฺพญฺจ…เป.… อนิทสฺสนอปฺปฎิฆา น เหตู…เป.… โนจิตฺตเจตสิกา อรณาติฯ เสสํ สุวิเญฺญยฺยเมวฯ ปาฬิมุตฺตนโย ปเนตฺถ นตฺถิ, อิโต ปรํ ปน เอตฺตกมฺปิ อวตฺวา วิชฺชมานฎฺฐาเน เอว วกฺขามฯ</p>

</p>


<h3>อปฺปมญฺญาวิภงฺคมาติกตฺถวณฺณนา</h3>
<p>อปฺปมญฺญาวิภงฺคมาติกาย ปน  ตาว – ติอาทีสุ ผรณอปฺปมาณวเสน อปฺปมญฺญาโยฯ เอตา หิ อารมฺมณวเสน อปฺปมาเณ วา สเตฺต ผรนฺติ, เอกสตฺตมฺหิ วา อนวเสสผรณวเสน อปฺปมาณโต ผรนฺตีติ เอวํ ผรณอปฺปมาณวเสน ติ วุจฺจนฺติ, สตฺต อปฺปมาณวเสนาปิ วตฺตุํ วฎฺฎติฯ ติ เมตฺตาย สมนฺนาคเตนฯ นฺติ ปุรตฺถิมาทีสุ จตูสุ ทิสาสุ ยํ กิญฺจิ เอกํ ทิสํ, ตํทิสาปริยาปนฺนสตฺตผรณวเสน เจตํ วุตฺตํฯ ติ ผุสิตฺวา อารมฺมณํ  กตฺวาฯ ติ ปวเตฺตติฯ นฺติอาทีสุฯ ยถา เอกํ ทิสํ ผริตฺวา, ตเถว ตทนนฺตรํ ทุติยํ, ตติยํ, จตุตฺถญฺจาติ อโตฺถฯ นฺติ เอเตเนว นเยน อุปริมํ ทิสํ, เหฎฺฐิมํ ทิสํ, อนุทิสญฺจ อนุกฺกเมน เมตฺตาสหคเตน เจตสา ผริตฺวา วิหรตีติ อโตฺถฯ เอตฺตาวตา เอกเมกํ ทิสํ ปริคฺคเหตฺวา โอธิโส เมตฺตาผรณตํ ทสฺสิตํฯ</p>


<p>ติอาทิ  ปน อโนธิโส ทสฺสนตฺถํ วุตฺตํฯ ตตฺถ ติ สพฺพตฺถฯ ติ สเพฺพสุ หีนมชฺฌิมุกฺกฎฺฐมิตฺตสปตฺตมชฺฌตฺตาทิปฺปเภเทสุ อตฺตตาย, เตสุ วิภาคํ อกตฺวา อตฺตสมตายาติ วุตฺตํ โหติฯ อถ วา ติ สเพฺพน จิตฺตภาเวน, อีสกมฺปิ พหิ อวิเกฺขปมาโนติ อโตฺถฯ นฺติ สพฺพสตฺตวนฺตํ, สพฺพสตฺตยุตฺตนฺติ อโตฺถฯ นฺติ สตฺตโลกํฯ ปุน ‘‘เมตฺตาสหคเตนา’’ติ อิทํ ‘‘วิปุเลนา’’ติอาทีหิ วิเสสเนหิ สมฺพนฺธทสฺสนวเสน วา วุตฺตํ, นิคมนวเสน วาฯ ตตฺถ ผรณวเสน วิปุลตา เวทิตพฺพาฯ ภูมิวเสน ปน มหคฺคตตาฯ ปคุณวเสน, อปฺปมาณสตฺตารมฺมณวเสน จ อปฺปมาณตาฯ พฺยาปาทปจฺจตฺถิกปฺปหาเนน อเวรตาฯ โทมนสฺสปฺปหาเนน นิทฺทุกฺขตา, สงฺขตตา, อพฺยาปชฺชตา จ ทฎฺฐพฺพาฯ เอวํ ติอาทีสุปิ อโตฺถ เวทิตโพฺพติ อยํ ตาเวตฺถ ปทโตฺถฯ</p>


<p> ปเนตฺถ สุวิเญฺญโยฺยวฯ  ปน ตีสุ รูปาวจรกุสลวิปากกิริยาจิเตฺตสุ สมฺปยุตฺตา สเตฺตสุ เมตฺตาทิพฺรหฺมวิหารภูตา อโทโส กรุณา มุทิตา ตตฺรมชฺฌตฺตตาติ จตฺตาโร ธมฺมา นานานเยหิ วิภตฺตา, ตํสมฺปยุตฺตา ปน กามาวจรภูตา จ เอตา อิธ น คหิตาฯ อรูปาวจรโลกุตฺตเรสุ ปเนตา อปฺปมญฺญา นเตฺถวาติฯ  ปเนตา ตาว สิยา กุสลา, สิยา  อพฺยากตาฯ ติโสฺส สุขาย, จตุตฺถา อทุกฺขมสุขาย เวทนาย สมฺปยุตฺตาฯ วิปากตฺติเก ติธาปิ, อุเปกฺขา อวิตกฺกอวิจารา, เสสา ติธาปิ, มหคฺคตาว, ปริตฺตารมฺมณอตีตารมฺมณตฺติเกสุ น วตฺตพฺพาว, พหิทฺธารมฺมณาว, อนิทสฺสนอปฺปฎิฆาว, เมตฺตา เหตุ, เสสา น เหตู, โน จิตฺตา, เจตสิกา, รูปาวจรา, สอุตฺตราวฯ เสสํ สุวิเญฺญยฺยเมวาติฯ</p>

</p>


<h3>สิกฺขาปทวิภงฺคมาติกตฺถวณฺณนา</h3>
<p>สิกฺขาปทวิภงฺคมาติกาย ปน  ตาว – ติ สิกฺขิตพฺพปทานิ, สิกฺขาโกฎฺฐาสาติ อโตฺถฯ อปิจ สเพฺพปิ กุสลา ธมฺมา สิกฺขิตพฺพโต สิกฺขา, ตาสํ ปติฎฺฐานเฎฺฐน  ปทํ, ปญฺจสุ ปน สีลเงฺคสุ ยํ กิญฺจิ องฺคํฯ ปาณาติปาตาทีสุ ปาณสฺส อตีว ปาโต ปาณาติปาโต, ปาณวโธติ อโตฺถฯ ติ เจตฺถ โวหารโต สโตฺต, ปรมตฺถโต ชีวิตินฺทฺริยํ, ตสฺมิํ ปน ปาเณ ปาณสญฺญิโน ชีวิตินฺทฺริยุปเจฺฉทกอุปกฺกมสมุฎฺฐาปิกา กายวจีทฺวารานํ อญฺญตรทฺวารปฺปวตฺตา วธกเจตนา ปาณาติปาโต, ตสฺมา ติ วิรติ, สา เอว วุตฺตนเยน สิกฺขาปทนฺติ นฺติ น ทินฺนํ, ปรปริคฺคหิตํ, ปรปริคฺคหิตสฺส อทินฺนสฺส อาทานํ อทินฺนาทานํฯ ปรสฺส หรณํ เถยฺยํ โจริกาติ วุตฺตํ โหติฯ อตฺถโต ปน ปรปริคฺคหิเต ตถาสญฺญิโน ตทาทายกอุปกฺกมสมุฎฺฐาปิกา เถยฺยเจตนา ติ วตฺถุกาเมสุฯ ติ กิเลสกามวเสน ลามกาจารา, ปุริสสฺส มาตุรกฺขิตาทิสงฺขาตาสุ, อิตฺถิยา อตฺตโน  นิยมิตปุริสโต ปรปุริสสงฺขาเตสุ จ อคมนียฎฺฐาเนสุ วีติกฺกมาจาราติ วุตฺตํ โหติฯ อตฺถโต ปน อคมนียวตฺถูสุ มเคฺคนมคฺคปฺปฎิปาทโนปกฺกมสมุฎฺฐาปิกา, อธิวาสนาการปฺปวตฺตา วา เมถุนเจตนา ติ อภูตํ อตจฺฉํ วตฺถุ, ติ ตสฺส อภูตตํ ญตฺวาว ภูตโต ตจฺฉโต วิญฺญาปนํฯ ลกฺขณโต ปน อตถํ วตฺถุํ ญตฺวา ตถโต ปรํ วิญฺญาเปตุกามสฺส อตฺถภญฺชกกายวจีปโยคสมุฎฺฐาปิกา เจตนา ติ ปิฎฺฐสุรา ปูวสุรา โอทนสุรา กิณฺณปกฺขิตฺตา สมฺภารสํยุตฺตาติ ปญฺจ สุราฯ นฺติ ปุปฺผาสโว ผลาสโว คุฬาสโว มธฺวาสโว สมฺภารสํยุโตฺตติ ปญฺจ อาสวาฯ ตทุภยมฺปิ มทนียเฎฺฐน  ยาย เจตนาย ตํ มชฺชํ ปิวติ, สา ปมาทการณตฺตา  ตสฺมา ฯ เสสํ สุวิเญฺญยฺยเมวาติ อยํ ตาเวตฺถ ปทโตฺถฯ</p>


<p> ปน วิภงฺคนเย ปากโฎ ภวิสฺสติฯ เอวํ อุปริปิฯ วิภงฺคนเยสุ เจตฺถ สุตฺตนฺตภาชนียํ นตฺถิ,  ปเนตานิ ปญฺจ สิกฺขาปทานิ กามาวจรกุสลจิตฺตสมฺปยุตฺตานํ วิรตีนํ วเสน นานปฺปการโต ปฐมวาเร วิภตฺตานิ, ตถา ทุติยวาเร เจตนาวเสน, วิรติเจตนาสมฺปยุตฺตา ปเนตฺถ ธมฺมา น สิกฺขาปทานิ, สิกฺขาปทสมฺปยุตฺตา ปน โหนฺติ, ตถา ตติยนเย ผสฺสาทีนํ สเพฺพสํ ธมฺมานํ วเสน นานปฺปการโต วิภตฺตาติฯ</p>


<p> ปน เจตนาย, ผสฺสาทีนญฺจ ปริยายสิกฺขาปทตฺตา นิปฺปริยายสิกฺขาปทภูตานํ วิรตีนํ วเสเนว วิภตฺตานิฯ ตตฺถ หิ ปญฺจ สิกฺขาปทานิ กุสลา เอว, สิยา  สุขาย, สิยา อทุกฺขมสุขาย สมฺปยุตฺตา…เป.… ปริตฺตารมฺมณาว, ปจฺจุปฺปนฺนารมฺมณาว, พหิทฺธารมฺมณาว, อนิทสฺสนอปฺปฎิฆาว, น เหตู, สเหตุกา, โน จิตฺตา, เจตสิกา, กามาวจรา , สอุตฺตราว, อรณาวาติฯ เอตฺถ จ ยานิ สิกฺขาปทานิ สตฺตารมฺมณานิ วุตฺตานิ, ตานิ จ วิรติสภาวตฺตา ยสฺมา ‘‘สโตฺต’’ติ สงฺขํ คเต ปริตฺตธเมฺม เอว ปจฺจุปฺปเนฺน เอว ธเมฺม อารมฺมณํ กโรนฺติ, ตสฺมา ปริตฺตารมฺมณาติ จ วุตฺตาติ เวทิตพฺพาฯ อิทานิ วิรมิตพฺพปาณาติปาตาทีนํ –</p>


<p>
ธมฺมกมฺมปถาลมฺพ-เวทนามูลกมฺมโต;  
  
สาวชฺชงฺคาทิโต เญโยฺย, ปาฬิมุตฺตวินิจฺฉโยฯ  
</p>
  
<p>ตตฺถ  ตาว – ปญฺจเปเต ปาณาติปาตาทโย เจตนาสภาวาว โหนฺติฯ  ปญฺจ กมฺมปถาวฯ  ปน ปาณาติปาโต ชีวิตินฺทฺริยารมฺมโณ, อทินฺนาทานํ สตฺตารมฺมณํ, สงฺขารารมฺมณํ วา, ตถา มุสาวาโท, มิจฺฉาจาโร อิตฺถิปุริสารมฺมโณ, สุราปานํ สงฺขารารมฺมณํฯ  ปน ปาณาติปาโต ทุกฺขเวทโน, อทินฺนาทานํ ติเวทนํ, ตถา มุสาวาโท, มิจฺฉาจาโร ปน สุขมชฺฌตฺตวเสน ทฺวิเวทโน, ตถา สุราปานํฯ  ปน ปฐโม โทสโมหมูโล, ทุติยํ สิยา โลภโมหมูลํ, สิยา โทสโมหมูลํ, ตถา มุสาวาโท, มิจฺฉาจาโร ปน โลภโมหมูโลว, ตถา สุราปานํฯ  ปเนตฺถ มุสาวาโท วจีกมฺมํ, เสสา กายกมฺมเมวฯ</p>


<p> ปน ปาณาติปาโต ตาว อมนุสฺสเก ปาเณ อปฺปสาวโชฺช, มนุสฺสเก มหาสาวโชฺชฯ เตสุ จ ขุทฺทกสรีเร อปฺปสาวโชฺช, มหาสรีเร มหาสาวโชฺชฯ กสฺมา? ปโยคมหนฺตตายฯ ปโยคสมเตฺตปิ อปฺปคุเณ อปฺปสาวโชฺช, มหาคุเณ มหาสาวโชฺชฯ สรีรคุณานํ สมภาเว สติ กิเลสานํ, อุปกฺกมานญฺจ มุทุติพฺพตาย อปฺปมหาสาวโชฺช โหติ, ขีณาสเว ปน มหาสาวชฺชตโรติฯ อทินฺนาทานํ วตฺถุโน หีนปฺปณีตตาย เจว คุณวิรหิตตพฺพนฺตสนฺตกตาย  จฯ ตตฺถาปิ ตํ ตํ อุปาทายุปาทาย จ อปฺปมหาสาวชฺชํ, ขีณาสวสนฺตเก มหาสาวชฺชตรนฺติ เวทิตพฺพํฯ มิจฺฉาจาโร ทุสฺสีลสีลวนฺตวตฺถุวีติกฺกมเนนฯ ตตฺถาปิ ตํ ตํ อุปาทายุปาทาย จ อปฺปมหาสาวโชฺช, ขีณาสววตฺถุวีติกฺกมเน มหาสาวชฺชตโรติ จ เวทิตโพฺพฯ มุสาวาโท ยมตฺถํ ภญฺชติ, ตสฺส อปฺปมหนฺตตํ, วตฺถุสามิโน คุณวิรหิตตํ, ตพฺพนฺตตญฺจ อุปาทายุปาทาย อปฺปมหาสาวโชฺช โหติฯ อปิจ อตฺตโน  สนฺตกํ อทาตุกามตาย, หสาธิปฺปาเยน วา ‘‘นเตฺถต’’นฺติอาทินยปฺปวโตฺต อปฺปสาวโชฺช, อทิฎฺฐํ ‘‘ทิฎฺฐ’’นฺติอาทินา กูฎสกฺขิอาทิภาเวน วา ปวโตฺต มหาสาวโชฺช, มุสา วตฺวา ปน สงฺฆเภทเน มหาสาวชฺชตโรฯ สุราปานํ พินฺทุมตฺตโต ปฎฺฐาย ตํ ตํ อุปาทายุปาทาย อปฺปสาวชฺชํ, พหุเก มหาสาวชฺชํ, กายวิการชนนปโหนกปาเน ปน มหาสาวชฺชตรเมวฯ</p>


<p> ปน ปาณาติปาตสฺส ปาโณ ปาณสญฺญิตา วธกจิตฺตํ อุปกฺกโม เตน มรณนฺติ ปญฺจ องฺคานิฯ สาหตฺถิโก อาณตฺติโก นิสฺสคฺคิโก ถาวโร วิชฺชามโย อิทฺธิมโยติ ฉ ปโยคาฯ อทินฺนาทานสฺส ปรปริคฺคหิตตา ตถาสญฺญิตา เถยฺยจิตฺตํ อุปกฺกโม เตน หรณนฺติ ปญฺจ องฺคานิฯ สาหตฺถิกาทโย ฉ เอว ปโยคาฯ เต จ โข ยถานุรูปํ เถยฺยาวหาราทีนํ วเสน ปวตฺตาฯ มิจฺฉาจารสฺส อคมนียวตฺถุตา เสวนจิตฺตํ มเคฺคน มคฺคปฺปฎิปตฺตีติ ตีณิ องฺคานิฯ สาหตฺถิโก เอโกว ปโยโคฯ เอวํ เสสานมฺปิ ปโยโค เวทิตโพฺพฯ มุสาวาทสฺส อตถํ วตฺถุ, วิสํวาทนจิตฺตํ, ตโชฺช วายาโม, ปรสฺส ตทตฺถวิชานนนฺติ จตฺตาริ องฺคานิฯ สุราปานสฺส สุราทีนํ อญฺญตรตา อโชฺฌหรณนฺติ เทฺว องฺคานีติฯ</p>


<p>เอวํ  ปาณาติปาตาทีนํ ธมฺมาทิโต วินิจฺฉยํ ญตฺวา อิทานิ ปาณาติปาตาเวรมณิอาทีนํ ปญฺจนฺนมฺปิ –</p>


<p>
ธมฺมกมฺมปถาลมฺพ-สมาทานปโยคโต;  
  
ขณฺฑโต จ วิชานีโย, ปาฬิมุตฺตวินิจฺฉโยฯ  
</p>
  
<p>ตตฺถ  วินิจฺฉโย วุตฺตนโยวฯ  ปเนตานิ ชีวิตินฺทฺริยาทิตํตํวีติกฺกมิตพฺพวตฺถารมฺมณานิฯ  เอกสฺส สนฺติเก วา สยเมว วา ‘‘ปญฺจ สีลานิ อธิฎฺฐหามี’’ติ เอกโต วา ปาฎิเอกฺกํ วา สมาทิยเนฺตน เอตานิ สมาทินฺนาเนว โหนฺติฯ  ปน สพฺพานิปิ สาหตฺถิกปโยคาเนวฯ  คหฎฺฐา ยํ ยํ วีติกฺกมนฺติ, ตํ ตเทว ขณฺฑํ โหติ, เนตเรฯ คหฎฺฐา อนิพทฺธสีลา โหนฺติ, ยํ ยํ สโกฺกนฺติ, ตํ ตเทว โคเปนฺติฯ สามเณรานํ ปน เอกสฺมิํ วีติกฺกมิเต สพฺพานิปิ ภิชฺชนฺตีติ เอวํ วิชานีโย ปาฬิมุตฺตวินิจฺฉโยฯ</p>

</p>


<h3>ปฎิสมฺภิทาวิภงฺคมาติกตฺถวณฺณนา</h3>
<p>ปฎิสมฺภิทาวิภงฺคมาติกาย   ตาว – ติ จตฺตาโร ปเภทาฯ  ปน ‘‘อเตฺถ ญาณํ อตฺถปฺปฎิสมฺภิทา’’ติอาทินา (วิภ. ๗๑๘) ญาณวเสน นิทฺทิฎฺฐตฺตา ญาณเสฺสว, น อญฺญสฺส กสฺสจีติ เวทิตพฺพํฯ ติ อตฺถวิสยญาณปฺปเภทา, อตฺถปฺปเภทสลฺลกฺขณวิภาวนววตฺถานกรณสมตฺถตาวเสน อเตฺถ ปเภทคตํ ญาณนฺติ อโตฺถฯ เสสปเทสุปิ เอเสว นโยฯ เอตฺถ จ ติ เหตุผลํฯ โส หิ เหตุวเสน อรณียโต คนฺตพฺพโต, อุปฺปาเทตพฺพโต จ ‘‘อโตฺถ’’ติ วุจฺจติฯ ปเภทโต  ปเนโสปิ ปญฺจวิโธ โหติ ยํ กิญฺจิ ปจฺจยุปฺปนฺนํ, นิพฺพานํ, ภาสิตโตฺถ, วิปาโก, กิริยาติฯ</p>


<p>ติ ปจฺจโย, โส หิ ผลํ วิทหติ ปวเตฺตติ อุปฺปาเทติ เจว ปาเปติ จาติ ‘‘ธโมฺม’’ติ วุจฺจติฯ ปเภทโต ปเนโสปิ ปญฺจวิโธ โหติ โย โกจิ ผลนิพฺพตฺตโก เหตุ, อริยมโคฺค, ภาสิตํ, กุสลํ, อกุสลนฺติฯ</p>


<p>ติ ยถาวุตฺตานํ ธมฺมานํ, อตฺถานญฺจ วาจโก สภาวนิรุตฺติสงฺขาโต สโทฺทฯ อิมา ธมฺมตฺถนิรุตฺติโย อารมฺมณํ กตฺวา ปจฺจเวกฺขนฺตสฺส ตตฺถ ตตฺถ ปเภทคตํ ญาณํ  นามฯ</p>


<p>เอตฺถ จ นิรุตฺติปฎิสมฺภิทา สทฺทารมฺมณา, น ปญฺญตฺตารมฺมณา, ปฎิสมฺภิทาปโตฺต หิ ‘‘ผโสฺส เวทนา’’ติอาทิกํ สทฺทํ สุตฺวา ‘‘อยํ สภาวนิรุตฺตี’’ติ ชานาติ, ‘‘ผสฺสา เวทโน’’ติอาทิกํ ปน ‘‘น สภาวนิรุตฺตี’’ติ ชานาติฯ สภาวนิรุตฺตีติ (วิภ. อฎฺฐ. ๗๑๘) จ มาคธิกา ภาสา, ยาย สมฺมาสมฺพุทฺธา เตปิฎกํ พุทฺธวจนํ ตนฺติํ อาโรเปนฺติ, พฺรหฺมาโน จ อคามเก อรเญฺญ กิญฺจิ วจนํ อสุตฺวา วฑฺฒิตทารกา จ อตฺตโน ธมฺมตาย ภาสนฺติ, ยา จ อปาเยสุ มนุเสฺส เทวโลเก เจว มาคธภาสา อุสฺสนฺนา, ปจฺฉา จ ตโต อนฺธกโยนกทมิฬาทิเทสภาสา เจว สกฺกตาทิอฎฺฐารสมหาภาสา จ นิพฺพตฺตา, สา หิ ยสฺมา อิตราสุ ภาสาสุ ปริวตฺตนฺตาสุปิ น ปริวตฺตติ, สพฺพกาลํ อตฺตโน สภาเว เอว ติฎฺฐติ, ตสฺมา ‘‘สภาวนิรุตฺตี’’ติ วุจฺจติฯ ยา พฺรหฺมโวหาโร, อริยโวหาโรติ จ วุจฺจติ, ตาย ปน มาคธภาสาย ตนฺติํ อารุฬฺหสฺส พุทฺธวจนสฺส ปฎิสมฺภิทาปตฺตานํ โสตปถาคมนเมว ปปโญฺจ  ฯ โสเต ปน สงฺฆฎฺฎิตมเตฺต เอว นยสเตน นยสหเสฺสน อโตฺถ อุปฎฺฐาติฯ อญฺญาย ปน ภาสาย ตนฺติํ อารุฬฺหํ ตํ เตสํ จิตฺตํ สหสา นาโรหติ, กิเจฺฉน อุคฺคเหตพฺพํ โหติ, ปุถุชฺชนานญฺจ สกลํ พุทฺธวจนํ อุคฺคเหตฺวาปิ ปฎิสมฺภิทาปตฺติ นาม นตฺถิ, อริยสาวโก โน ปฎิสมฺภิทาปโตฺต นาม นตฺถิ, ปฎิสมฺภิทาปโตฺต อญฺญํ สทฺทํ นามาขฺยาโตปสคฺคนิปาตเภทโต ชานาติ, น ชานาตีติ? ยทเคฺคน สทฺทํ สุตฺวา ‘‘อยํ สภาวนิรุตฺติ, อยํ น สภาวนิรุตฺตี’’ติ ชานาติ, ตทเคฺคน เอตมฺปิ ชานิสฺสติ, น เจตํ ปฎิสมฺภิทากิจฺจนฺติ เวทิตพฺพํฯ</p>


<p>นฺติ ธมฺมตฺถาทิวิสยํ สพฺพตฺถกญาณํ, ตํ ญาณํ อารมฺมณํ กตฺวา ปจฺจเวกฺขนฺตสฺส ปเภทคตํ ญาณํ  นาม, อิมา จตโสฺสปิ ปฎิสมฺภิทา อธิคเมน ปริยตฺติอุคฺคหเณน สกฺกจฺจธมฺมสฺสวเนน อตฺถปริปุจฺฉาย ปุพฺพโยเคนาติ ปญฺจหิ การเณหิ วิสทา โหนฺติ, เสขภูมิยํ, อเสขภูมิยญฺจาติ ทฺวีสุ ฐาเนสุ ปเภทํ คจฺฉนฺตีติ เวทิตพฺพาฯ อยํ ตาเวตฺถ ปทโตฺถฯ</p>


<p> ปเนตฺถาปิ วิภงฺคนเย ปากโฎ ภวิสฺสติฯ วิภงฺคนเยสุ หิ ตีสุปิ ธมฺมนิรุตฺติปฎิภานปฎิสมฺภิทา ติโสฺสปิ กามาวจรชวนสมฺปยุตฺตญาณานํ วเสน ตพฺพิสยปฺปเภเทน สทฺธิํ นานปฺปการโต วิภตฺตาฯ อตฺถปฎิสมฺภิทา ปน เตสํ ญาณานเญฺจว อฎฺฐโลกุตฺตรจิตฺตสมฺปยุตฺตานญฺจ วเสน ตพฺพิสยปฺปเภเทน สทฺธิํฯ โลกุตฺตรญาณานิปิ หิ มคฺคปฺปตฺตพฺพตาย อตฺถภูตนิพฺพานารมฺมณตฺตา ‘‘อตฺถปฎิสมฺภิทา’’ติ วุจฺจติฯ</p>


<p> ปน สิยา กุสลา, สิยา อพฺยากตา, ติโสฺส ปฎิสมฺภิทา สิยา วิปากธมฺมธมฺมา, สิยา เนววิปากนวิปากธมฺมธมฺมา, อตฺถปฎิสมฺภิทา ติธาปิ, ติโสฺส ปฎิสมฺภิทา ปริตฺตา, อตฺถปฎิสมฺภิทา สิยา ปริตฺตา, สิยา อปฺปมาณา , นิรุตฺติปฎิสมฺภิทา ปริตฺตารมฺมณา, พหิทฺธารมฺมณา จ, เสสา ติธาปิ, นิรุตฺติปฎิสมฺภิทา ปจฺจุปฺปนฺนารมฺมณาว, อตฺถปฎิสมฺภิทา ติธาปิ น วตฺตพฺพา จ, อนิทสฺสนอปฺปฎิฆา, เหตู, สเหตุกา, ติโสฺส ปฎิสมฺภิทา สอุตฺตรา, อตฺถปฎิสมฺภิทา ทฺวิธาปิ, อรณา จาติฯ เสสํ สุวิเญฺญยฺยเมวฯ</p>

</p>


<h3>ญาณวิภงฺคมาติกตฺถวณฺณนา</h3>
<p>ญาณวิภงฺคมาติกาย  ปน  ตาว – ติ เอกปฺปกาเรน, เอกโกฎฺฐาเสน วาฯ ติ เอตฺถ ปน ญาณญฺจ ตํ วตฺถุ จ นานปฺปการานํ สมฺปตฺตีนนฺติ ญาณวตฺถุฯ ติ จกฺขุวิญฺญาณาทีนิ ปญฺจฯ ติอาทีสุ เหฎฺฐา เหตุทุกาทีสุ วุตฺตนยานุสาเรน สพฺพตฺถ อโตฺถ เวทิตโพฺพฯ อปิจ เหตุทุกาทีสุ ปญฺจ วิญฺญาณา เหตู ธมฺมาติ วา สเหตุกา ธมฺมาติ วา น วตฺตพฺพา, เอกเนฺตน ปน น เหตู เอว, อเหตุกา เอวาติฯ เอวํ ‘‘ยาถาวกวตฺถุวิภาวนา ปญฺญา’’ติ อิมินา อุปริ เอกวิธปริเจฺฉทาวสาเน วกฺขมาเนน สมฺพโนฺธติฯ อิมินา นเยน สพฺพตฺถ ยถานุรูปํ อโตฺถ เวทิตโพฺพฯ ตตฺถ จ ติ จิตฺตานิ เอว ปญฺจวิญฺญาณสมฺปยุตฺตานํ อิธ อปรามฎฺฐตฺตาฯ</p>


<p>ติ ขณปจฺจุปฺปนฺนวเสน อนาคตปฎิเกฺขโปฯ น หิ ตานิ อนาคเตสุ ปญฺจสุ วตฺถารมฺมเณสุ อุปฺปชฺชนฺติฯ ติ สหุปฺปตฺติปฎิเกฺขโปฯ น หิ ตานิ สหุปฺปนฺนํ วตฺถารมฺมณํ ปฎิจฺจ อุปฺปชฺชนฺติฯ ติ อชฺฌตฺตชฺฌตฺตภูเต ปญฺจ ปสาเท วตฺถุํ กตฺวา อุปฺปชฺชนกาฯ เอตฺถ จ ปญฺจ วิญฺญาณา สยมฺปิ อชฺฌตฺติกา, อชฺฌตฺติกวตฺถุกา จ, มโนวิญฺญาณํ  หทยนิสฺสิตํ อชฺฌตฺติกํ, พาหิรวตฺถุกํ, ปญฺจวิญฺญาณสมฺปยุตฺตา ตโย ขนฺธา พาหิรา, อชฺฌตฺติกวตฺถุกา, มโนวิญฺญาณสมฺปยุตฺตา ตโย ขนฺธา พาหิรา, พาหิรวตฺถุกาติ เอวํ จตุกฺกํ เวทิตพฺพํฯ</p>


<p>ติ อนิรุทฺธวตฺถารมฺมณาฯ น หิ ตานิ นิรุทฺธวตฺถารมฺมณํ ปฎิจฺจ อุปฺปชฺชนฺติฯ ติ ตานิ ยถากฺกมํ จกฺขุรูปาทินิยเตเกกวตฺถารมฺมณตาย อญฺญมญฺญํ ภินฺนวตฺถุกา, ภินฺนารมฺมณา จฯ น หิ จกฺขุวิญฺญาณํ จกฺขุํ มุญฺจิตฺวา โสตาทีสุ อญฺญตรํ วตฺถุํ กตฺวา รูปํ มุญฺจิตฺวา สทฺทาทีสุ อญฺญตรารมฺมณํ ปฎิจฺจ อุปฺปชฺชติ, น อิตรานิ เจตรานิฯ ติ อิมินา จ เนสํ นานารมฺมณตํเยว วิภาเวติฯ ติ อนาวชฺชเน น อุปฺปชฺชนฺติ, ปญฺจทฺวาราวชฺชเนน อนาวชฺชิเต วิสเย น อุปฺปชฺชนฺตีติ อโตฺถฯ ติ ตเมเวตฺถ ปริยายนฺตเรน วิภาเวติฯ ติ อญฺญมญฺญํ นิรนฺตรา หุตฺวา น อุปฺปชฺชนฺติฯ นฺติ เอกกฺขเณปิ สห น อุปฺปชฺชนฺติฯ น  เกวลญฺจ เอตานิ, อญฺญานิปิ วิญฺญาณานิ เทฺว วา ตทุตฺตริํ วา เอกโต น อุปฺปชฺชนฺติ, เอเกกเมว ปน วิญฺญาณํ อุปฺปชฺชตีติ เวทิตพฺพํฯ ยถาห – ‘‘อญฺญํ อุปฺปชฺชเต จิตฺตํ, อญฺญํ จิตฺตํ นิรุชฺฌตี’’ติอาทิ (ที. นิ. อฎฺฐ. ๑.๒๑๔; ม. นิ. อฎฺฐ. ๑.๑๐๙; สํ. นิ. อฎฺฐ. ๓.๕.๓๖๘; วิภ. อฎฺฐ. ๕๒๓)ฯ ติ อิมินา อนโพฺพกิณฺณตาย เอว วิภาวนาฯ</p>


<p>ติ อนาวชฺชนภูตา อาวชฺชนฎฺฐาเน ฐตฺวา อาวชฺชนกิจฺจํ กาตุํ น สมตฺถาติ อโตฺถฯ ติ ‘‘มโนปุพฺพงฺคมา ธมฺมา’’ติ (ธ. ป. ๑-๒) เอวํ วุตฺตํ เอกมฺปิ กุสลากุสลํ ธมฺมํ โกจิปิ ปุคฺคโล น ปฎิวิชานาติ, เตหิ วิญฺญาเณหิ น สาเธตีติ อโตฺถฯ   ติ ฐเปตฺวา รูปาทิอารมฺมณานํ อภินิปาตมตฺตํ อาปาถคมนมตฺตํ, พฺยตฺตตโรปิ ปุคฺคโล ปญฺจวิญฺญาเณหิ อาปาถคตารมฺมณปฎิวิชานนมตฺตโต อญฺญํ กุสลากุสลปฎิวิชานนํ กาตุํ น สโกฺกตีติ อโตฺถฯ</p>


<p>ติ มโนธาตุยาปิฯ -สโทฺท เจตฺถ สมฺปิณฺฑนโตฺถ, เตน น เกวลํ มโนธาตุยาว, ตโต ปเรหิปิ ปญฺจทฺวาริกวิญฺญาเณหิ ตทารมฺมณปริโยสาเนหิ น กิญฺจิ กุสลากุสลํ ธมฺมํ ปฎิวิชานาตีติ อยมโตฺถ ทสฺสิโตติ คเหตโพฺพฯ กิญฺจาปิ ปญฺจทฺวาเร กุสลากุสลาทีนิ ชวนานิ อุปฺปชฺชนฺติ, ตถาปิ ตานิ โมฆปุปฺผานิ วิย อโพฺพหาริกานีติ ทฎฺฐพฺพานิฯ ติอาทีสุปิ เอเสว นโยฯ น หิ ปญฺจทฺวาริกวิญฺญาเณหิ คมนาทีสุ กญฺจิ อิริยาปถํ กเปฺปติ, น กายวจีกมฺมํ ปฎฺฐเปติ, น วิญฺญตฺติํ วา สมุฎฺฐาเปติ, น กุสลากุสลํ ธมฺมํ สมาทิยติ, น โลกิยโลกุตฺตรํ สมาธิํ สมาปชฺชติ, น ตโต วุฎฺฐาติ, น ภวโต จวติ, น ภวนฺตเร อุปฺปชฺชติ, สพฺพเมฺปตํ กิจฺจํ มโนทฺวาริกจิเตฺตเนว โหติฯ ยถา เจเตสํ เอตานิ กิจฺจานิ นตฺถิ, เอวํ นิยาโมกฺกมนาทีนิปิฯ น หิ โกจิ ปญฺจทฺวาริกชวเนหิ มิจฺฉตฺตนิยามํ, สมฺมตฺตนิยามํ วา โอกฺกมติ, น เจตานิ นามโคตฺตํ วา กสิณาทิปญฺญตฺติํ วา ติลกฺขณาทิํ วา อารพฺภ ภวนฺติฯ ติอาทีสุ สเพฺพหิ ปญฺจทฺวาริกจิเตฺตหิ น นิทฺทํ โอกฺกมติ, น กิญฺจิ สุปินํ ปสฺสติฯ นิทฺทายนฺตสฺส หิ อินฺทฺริเยสุ มหาปทีปตุริยสทฺทาทิโอฬาริเกหิปิ รูปาทิปญฺจารมฺมเณหิ ฆฎฺฎิเตสุ ปฐมํ ปญฺจทฺวาริกานิ อาวชฺชนานิ ภวงฺคํ อาวเฎฺฎตุํ น สโกฺกนฺติ, มโนทฺวาริกเมว อาวชฺชนํ สโกฺกติ, ตสฺมิญฺจ อุปฺปเนฺน มโนทฺวาริกชวนํ ชวิตฺวา ภวงฺคํ  โอตรติฯ ทุติยวาเร ปน ปญฺจทฺวาริกอาวชฺชเนสุ ยํ กิญฺจิ ยถารหํ  ภวงฺคํ อาวเฎฺฎติ, ตโต ตทารมฺมณปริโยสานานิ ตํตํทฺวาริกวีถิจิตฺตานิ ยถากฺกมํ ปวตฺติตฺวา ภวงฺคํ โอตรนฺติฯ ตติยวาเร ปน มโนทฺวาริกาวชฺชนชวนานิ ปวตฺตนฺติ, ตสฺมิํ ขเณ รูปาทิปญฺจารมฺมณววตฺถานํ โหติ, สโตฺต จ นิทฺทาย ปฎิพุโทฺธติ, เอวํ มโนทฺวาริกจิเตฺตเนว ปฎิพุชฺฌติฯ</p>


<p>สุปินมฺปิ หิ เตเนว ปสฺสติ, น ปญฺจทฺวาริเกน, ตญฺจ ปเนตํ สุปินํ ปสฺสโนฺต จตูหิ การเณหิ ปสฺสติ ธาตุโกฺขภโต วา อนุภูตปุพฺพโต วา เทวโตปสํหารโต วา ปุพฺพนิมิตฺตโต วาฯ อิเมสํ ปน สํสคฺคสนฺนิปาตโตปิ พหุธา ปปเญฺจนฺติฯ ตตฺถ ยํ วาตปิตฺตาทิธาตุโกฺขภโต, อนุภูตปุพฺพโต จ สุปินํ ปสฺสติ, น ตํ สจฺจํฯ ยํ เทวโตปสํหารโต ปสฺสติ, ตํ สจฺจํ วา โหติ อลิกํ วาฯ กุทฺธา หิ เทวตา วิปรีตมฺปิ กตฺวา ทเสฺสนฺติฯ ยํ ปุพฺพนิมิตฺตโต ปสฺสติ, ตํ เอกนฺตสจฺจเมว โพธิสตฺตโกสลราชาทีนํ ปญฺจโสฬสมหาสุปินานิ วิยฯ ตญฺจ ปเนตํ จตุพฺพิธํ สุปินํ เสขปุถุชฺชนาว ปสฺสนฺติ, น อเสขา ปหีนวิปลฺลาสตฺตาฯ กิํ ปเนตํ ปสฺสโนฺต สุโตฺต ปสฺสติ ปฎิพุโทฺธ วา? กิเญฺจตฺถ, ยทิ สุโตฺต ปสฺสติ, สุปินสฺส กุสลาทิสภาวโต, ภวงฺคสฺส จ ตทภาวา อภิธมฺมวิโรโธ อาปชฺชติฯ อถ ปฎิพุโทฺธ, สุปินํ ปสฺสเนฺตน กตสฺส อโพฺพหาริกสฺสาปิ วีติกฺกมสฺส สโพฺพหาริกเสฺสว เอกนฺตสาวชฺชตฺตา อนาปตฺติ น สิยาติ วินยวิโรโธ อาปชฺชติฯ ปการนฺตโร จ นตฺถิ, เยน สุปินํ ปเสฺสยฺยาติ สุปินสฺส อภาโวว อาปชฺชตีติ? นาปชฺชติฯ กสฺมา? ยสฺมา กปิมิทฺธปเรโต ปสฺสติ ‘‘กปิมิทฺธปเรโต โข, มหาราช, สุปินํ ปสฺสตี’’ติ (มิ. ป. ๕.๓.๕) วจนโต, ยา ปน นิทฺทา มกฺกฎนิทฺทา วิย ปุนปฺปุนํ กุสลาทิจิตฺตโวกิณฺณตฺตา ลหุปริวตฺตา, ตํ กปิมิทฺธํ, เตน  สุโตฺต สุปินํ ปสฺสติ, ตสฺมา สุปิโน กุสโลปิ โหติ อกุสโลปิ, อาวชฺชนตทารมฺมณวเสน อพฺยากโตปิ, สุปิเน จ กตํ กุสลากุสลทุพฺพลตาย ปฎิสนฺธิํ อากฑฺฒิตุํ น สโกฺกติ, ปวเตฺต เวทนียํ ปน โหติฯ ‘‘ยาถาวกวตฺถุวิภาวนา ปญฺญา’’ติ เอตฺถ โย ปญฺจนฺนํ วิญฺญาณานํ ยถาวุโตฺต น เหตุกโฎฺฐ, อเหตุกโฎฺฐ…เป.… น สุปินํ ปสฺสนโฎฺฐ, โส ยาถาวโฎฺฐ, ตํตํยาถาวตฺถุํ วิภาเวตีติ ยาถาวกวตฺถุวิภาวนา ปญฺญาฯ ติ เอวํ วุเตฺตน เอเกน ปกาเรน เอเกน อากาเรน, เอกโกฎฺฐาเสน ญาณวตฺถุ โหตีติฯ</p>

</p>


<p>ทุเกสุ  ติ เอตฺถ อตฺถปฎิสมฺภิทาวิภเงฺค วุเตฺตสุ ปญฺจสุ อเตฺถสุ ยถานุรูปํ อตฺถํ ชาเปติ ชเนติ ปวเตฺตตีติ  จตุภูมกกุสลจิเตฺตสุ เจว อเสขานํ อภิญฺญาสมาปตฺตีนํ ปริกมฺมาทิภูตกามาวจรกิริยาจิเตฺตสุ จ สมฺปยุตฺตา ปญฺญาฯ ตาสุ หิ ยสฺมา กุสลสมฺปยุตฺตาว ปญฺญา อตฺตโน อตฺตโน ภูมิปริยาปนฺนํ วิปากสงฺขาตํ อตฺถํ ชาเปติ ชเนติฯ กามาวจรกิริยาสมฺปยุตฺตา ปน ปริกมฺมาทิภูตา อภิญฺญาสมาปตฺติกิริยา อรหตฺตผลสงฺขาตํ อตฺถํ ชาเปติ ชเนติ, ตสฺมา เอตา อตฺถชาปิกาติ วุตฺตาฯ อฎฺฐกถาสุ ปน ปาฬิยํ อวุตฺตาปิ ตีสุ ภูมีสุ กิริยชวนปญฺญา อนนฺตราทิปจฺจยวเสน อตฺตโน อนนฺตรํ กิริยตฺถํ ชาเปตีติ ‘‘อตฺถชาปิกา’’เตฺวว วุตฺตาฯ ติ สหชาตํ วิปากตฺถํ ชาเปตฺวา ฐิตา, อตฺตโน วา การเณหิ ชาปิตา ชนิตา ปวตฺติตา สยมฺปิ อตฺถภูตาติ ฯ จตุภูมกวิปาเกสุ จ กิริยาภิญฺญาสมาปตฺตีสุ จ สมฺปยุตฺตา ปญฺญาฯ อฎฺฐกถาสุ ปน ปาฬิยํ อวุตฺตา เสสกิริยาสมฺปยุตฺตาปิ ปญฺญา ยถาสกํ การเณหิ ชาปิตา, สยญฺจ อตฺถภูตาติ  ‘‘ชาปิตตฺถา’’เตฺวว วุตฺตาฯ เสสํ สุวิเญฺญยฺยเมวฯ</p>

</p>


<p>ติเกสุ ปน จินฺตามยตฺติเก ปรโต อทิสฺวา อสุตฺวาว อตฺตโน ธมฺมตาย ‘‘เอวํ สติ เอวํ ภวิสฺสตี’’ติ เอวํ จินฺตามยอนุพุทฺธิยา อุปฺปาทิตา อนวชฺชกมฺมายตนสิปฺปายตนวิชฺชาฎฺฐาเนสุ ปญฺญา เจว กมฺมสฺสกตญาณํ, สจฺจานุโลมิกญาณญฺจ  นาม ปญฺญาฯ ตตฺถ วฑฺฒกิกมฺมปุปฺผฉฑฺฑกกมฺมาทิ หีนเญฺจว กสิวาณิชฺชาทิ อุกฺกฎฺฐญฺจ กมฺมเมว ฯ นฬการเปสการสิปฺปาทิ หีนเญฺจว มุทฺทาคณนาเลขาทิ อุกฺกฎฺฐญฺจ สิปฺปเมว ฯ นาคมณฺฑลปริตฺตาทิ ธมฺมิกวิชฺชาว ฯ เตสุ จินฺตาพเลเนว อุปฺปนฺนา ปญฺญาฯ โพธิสตฺตาทโย หิ สตฺตหิตาย อทิฎฺฐํ อสุตํ ตํตํอนวชฺชกมฺมสิปฺปตทุปกรณกรณปฺปการญฺจ ญาณพเลน จิเนฺตตฺวา นิปฺผาเทนฺติฯ นาคมณฺฑลปริตฺตาทิวิชฺชมฺปิ อุปฺปาเทนฺติ, เอวํ กตานิปิ ตานิ ปุเพฺพ อุคฺคณฺหิตฺวา กโรเนฺตหิ กตสิปฺปสทิสาเนว โหนฺติฯ  นาม กุสลกมฺมํ สตฺตานํ สกํ, อกุสลํ โน สกนฺติ เอวํ ชานนปญฺญาฯ อถ วา กุสลกมฺมเมว สตฺตานํ สกํ ตทายตฺถวุตฺติตาย, นาญฺญนฺติ เอวํ ชานนปญฺญาปิฯ นฺติ วิปสฺสนาญาณํฯ ตํ หิ มคฺคสจฺจสฺส ปรมตฺถสจฺจสฺส อนุโลมนโต ‘‘สจฺจานุโลมิก’’นฺติ วุจฺจติฯ อิทมฺปิ หิ ญาณทฺวยํ ปรโต อสุตฺวา จินฺตาพเลน อุปฺปาทิตํ จินฺตามยญาณเมว โหติฯ อิทญฺจ น เยสํ เกสญฺจิ สตฺตานํ อุปฺปชฺชติ, อภิญฺญาตานํ ปน ปุญฺญวนฺตานํ มหาสตฺตานเมว อุปฺปชฺชติฯ ตตฺถาปิ สจฺจานุโลมิกญาณํ ปจฺฉิมภวิกานํ ทฺวินฺนเญฺญว โพธิสตฺตานํ อุปฺปชฺชตีติ เวทิตพฺพํฯ ติ ปรโต สุตฺวา สุตวเสน อุปฺปาทิตา ยถาวุตฺตกมฺมายตนาทิปญฺญาวฯ ปรโต อสุตฺวา  ปน กมฺมายตนาทิ ปเรน กยิรมานํ, กตํ วา ทิสฺวา  อุคฺคเหตฺวา วา ปฎิลทฺธาปิ ปญฺญา ‘‘สุตมยา’’เตฺวว วุจฺจติฯ ตทุภยาปิ จินฺตามยา, สุตมยา จ กามาวจราวฯ  ปน ปญฺญา จินฺตามยวเสน, สุตมยวเสน วา ปวตฺติตกามาวจรปุพฺพภาคภาวนานิปฺผตฺติยา สมุปฺปนฺนา มหคฺคตโลกุตฺตรชวนปญฺญาฯ</p>


<p>ทานมยตฺติเก เทยฺยธมฺมปริจฺจาควเสน ปวตฺตา  สีลปูรณวเสน ปวตฺตา  ตทุภยาปิ กามาวจราวฯ  ปเนตฺถ สมถวิปสฺสนาวเสน ปวตฺตา จตุภูมกปญฺญาฯ นิเทฺทเส ปนสฺส กิญฺจาปิ ‘‘สมาปนฺนสฺส ปญฺญา’’ติ (วิภ. ๗๖๘) เอวํ มหคฺคตโลกุตฺตรปญฺญาว วุตฺตา, ตถาปิ ตํ อุกฺกฎฺฐวเสน วุตฺตํฯ กามาวจรานํ ปน ปุพฺพภาคภาวนานํ, อนุสฺสติอุปจารภาวนานญฺจ ภาวนามเย สงฺคโหติ ทฎฺฐพฺพํฯ ปุริมตฺติเก ปเนตาสํ จินฺตามเย สงฺคหิตตฺตา ภาวนามเย อสงฺคโห, ตตฺถาปิ ภาวนาพลนิปฺผนฺนานเมว สงฺคโห ทฎฺฐโพฺพฯ</p>


<p>อธิสีลตฺติเก ปาติโมกฺขสํวรสีลํ วิปสฺสนาเหตุตฺตา เสสสีลโต อธิกํ สีลนฺติ อธิสีลํ, ตสฺมิํ สมฺปยุตฺตา ปญฺญา ฯ วิปสฺสนาปาทิกา ปน อฎฺฐ สมาปตฺติโย เสสจิเตฺตหิ อธิกตฺตา อธิจิตฺตํ, ตสฺมิํ ปญฺญา  จิตฺตสีเสน เจตฺถ สมาธิ นิทฺทิโฎฺฐฯ สวิปสฺสนา ปน มคฺคผลปญฺญา เสสาหิ อธิกตฺตา อธิปญฺญา นามฯ สา จ อธิปญฺญาย ปญฺญาติ เทสนาย สมรสตาย วุตฺตาฯ สีลาทโย ‘‘สีลํ จิตฺตํ ปญฺญา, อธิสีลํ อธิจิตฺตํ อธิปญฺญา’’ติ ปเจฺจกํ ทุวิธา โหนฺติฯ เตสุ ปุริมา ปญฺจสีลทสสีลานิ, วฎฺฎปาทิกอฎฺฐสมาปตฺติโย, นิเพฺพธภาคิยกมฺมสฺสกตปญฺญา จ ยถากฺกมํ โหนฺติฯ เต จ ธมฺมา อนุปฺปเนฺนปิ ตถาคเต โพธิสตฺตานํ, ตาปสปริพฺพาชกานํ, จกฺกวตฺติราชาทีนญฺจ  กาเล ปวตฺตนฺติ, ปจฺฉิมา ปน วุตฺตาวเสสา อุปฺปเนฺน เอว ตถาคเต วิตฺถาริกา โหนฺติ, โน อนุปฺปเนฺนติ เวทิตโพฺพฯ เอตฺถ จ รตนตฺตเย ทานาปจายนาทิวเสน, สรณคมนสทฺธมฺมสวนาทิวเสน จ ปวตฺตา วิวฎฺฎูปนิสฺสยภูตา กุสลธมฺมาปิ อธิสีลอธิปญฺญาสุ คหิตา เอวาติ คเหตพฺพาฯ</p>


<p>อายโกสลฺลตฺติเก  ติ วฑฺฒิ, สา อกุสลาทิอนตฺถหานิโต, กุสลาทิอตฺถุปฺปตฺติโต จ ทุวิธาฯ ติ อวฑฺฒิ, สาปิ กุสลาทิอตฺถหานิโต, อกุสลาทิอนตฺถุปฺปตฺติโต จ ทุวิธาฯ เตสุ โกสลฺลํ, กุสลสภาวา ปญฺญาฯ อปายโกสลฺลํ ปญฺญวโต เอว ‘‘เอวํ มนสิการาทิปฺปวตฺติยํ อวฑฺฒิ อุปฺปชฺชติ, วฑฺฒิ ปริหายตี’’ติ ญตฺวา ตทุภยปฎิปตฺติสมฺภวโตฯ นฺติ อตฺร อุปาโย อจฺจายิกกิจฺจาทีสุ ฐานุปฺปตฺติกอุปายชานนปญฺญา, ติวิธาปิ เจตา กามาวจรปญฺญาติ เวทิตพฺพาฯ เสสํ สุวิเญฺญยฺยเมวฯ</p>

</p>


<p>จตุเกฺกสุ ปน ปฐเม  วุตฺตเมว, อิธ ปน ฐเปตฺวา สจฺจานุโลมิกญาณํ สพฺพาปิ สาสวา กุสลา ปญฺญา กมฺมสฺสกตญาณนฺติ เวทิตพฺพํฯ จตูสุ มเคฺคสุ, ผเลสุ จ ปญฺญาว มคฺคสมงฺคิสฺส ญาณํ, ผลสมงฺคิสฺส ญาณญฺจาติฯ</p>


<p>สจฺจจตุเกฺก อริยมคฺคผลปญฺญาว จตูสุ สเจฺจสุ เอกปฎิเวธวเสน ‘‘ทุเกฺข ญาณ’’นฺติอาทินา จตูสุ ฐาเนสุ คหิตาฯ กิญฺจาปิ หิ กามาวจรญาณมฺปิ จตูสุ สเจฺจสุ อารมฺมณวเสน ปวตฺตติ, ปฎิเวธกิจฺจวเสน ปน อิธาธิเปฺปตตฺตา ปาฬิยํ ตํ น คหิตนฺติ เวทิตพฺพํฯ</p>


<p>ธมฺมจตุเกฺก มคฺคผเลสุ ปญฺญา  นามฯ เตสุ หิ มคฺคญาณํ ตาว จตุสจฺจธมฺมานํ เอกปฎิเวธวเสน ชานนโต ‘‘ธเมฺม  ญาณ’’นฺติ วุจฺจติฯ ผลญาณํ ปน นิโรธสจฺจวเสน นฺติ เวทิตพฺพํฯ มคฺคานุภาวนิพฺพตฺตํ ปน อตีตานาคเตสุ สจฺจปฎิเวธนยสงฺคหณวเสน ปวตฺตํ ปจฺจเวกฺขณญาณํ  นามฯ ตสฺส จ เยหิ นเยหิ อริยา อตีตมทฺธานํ จตุสจฺจธมฺมํ ชานิํสุ, เตปิ อิมเญฺญว จตุสจฺจํ เอวเมว ชานิํสุ, อนาคตมทฺธานมฺปิ ชานิสฺสนฺตีติ เอวํ ชานนวเสน ปวตฺติ อากาโร เวทิตโพฺพฯ สราคาทิวเสน ปรจิตฺตปริเจฺฉทญาณํ  นามฯ ธมฺมนฺวยปริยญาณานิ ปน ฐเปตฺวา สพฺพโลกิยปญฺญาญาณนฺติ สมฺมตตฺตา สมฺมุติมฺหิ ญาณนฺติ  นามฯ</p>


<p>อาจยจตุเกฺก กามาวจรกุสเล ปญฺญา ฯ สา หิ จุติปฎิสนฺธิํ  อาจิโนติ เอว, โน อปจิโนติฯ มคฺคปญฺญา ปน ฯ รูปารูปกุสลปญฺญา ฯ สา หิ วิกฺขมฺภนวเสน กิเลเส จ ตมฺมูลเก จ วิปากธเมฺม อปจิโนติฯ เสสา อพฺยากตา ปญฺญา ฯ</p>


<p>นิพฺพิทาจตุเกฺก รูปาวจรปฐมชฺฌานปญฺญา ฯ สา หิ กามวิเวเกน ปตฺตพฺพตฺตา กิเลสนิพฺพิทาย ปวตฺตติ, อภิญฺญาปาทกภาวํ ปน อปฺปตฺตตาย เนวาภิญฺญาปฎิเวธาย สํวตฺตติฯ จตุตฺถชฺฌานปญฺญา ฯ สา หิ อภิญฺญาปาทกภาเวนาปิ อภิญฺญาภาวปฺปตฺติยาปิ ปฎิเวธาย สํวตฺตติฯ ปฐมชฺฌานกฺขเณ เอว นีวรณนิพฺพินฺทนตฺตา โน นิพฺพิทายฯ ทุติยตติยชฺฌานปญฺญา ปน โสมนสฺสสหคตตาย ปฐมชฺฌานสนฺนิสฺสิตา วา อวิตกฺกตาย จตุตฺถชฺฌานสนฺนิสฺสิตา วา กาตพฺพาฯ มคฺคปญฺญา ปน ฯ เอตฺถ หิ จตุสจฺจปฎิเวธวเสน นิพฺพิทาย เจเวตาสํ ฉฬภิญฺญาปฺปตฺติยา ปฎิเวธาย จ สํวตฺตนํ เวทิตพฺพํฯ เสสา โลกิยโลกุตฺตรา  ปญฺญา ฯ</p>


<p>หานภาคิยจตุเกฺก หานํ ภชตีติ  เอวํ เสเสสุปิฯ ติ เจตฺถ อริยมโคฺค ตนฺนิพฺพตฺตกวิปสฺสนาปาทกตฺตาฯ ติ จตูสุปิ ฐาเนสุ รูปารูปกุสลปญฺญาว วุตฺตาฯ ตานิ หิ อตฺตโน สภาวา ปริหายิตฺวา เหฎฺฐา โอโรหณปจฺจยภูตา ฯ อุปนิชฺฌานปจฺจยภูตา  ตํ ปน ฌานนิกนฺติยา พลวตาย วิเสสํ, หานิํ วา อนุสฺสุกฺกิตฺวา ฐิติโกฎฺฐาสิกา  อริยมคฺคปทฎฺฐานวิปสฺสนาปาทกภูตาว  จ โหนฺตีติ เวทิตพฺพาฯ</p>


<p>ติ อตฺถธมฺมนิรุตฺติปฎิภานปฎิสมฺภิทาวฯ ติ ทุกฺขาปฎิปทาทนฺธาภิญฺญาทโย เหฎฺฐา วุตฺตาวฯ ติ ปริตฺตา, ปริตฺตารมฺมณาติอาทิกา เหฎฺฐา วุตฺตนยาวฯ ชรามรณาทิจตุเกฺกสุปิ มคฺคญาณวเสเนว จตโสฺส โยชนา วุตฺตาฯ เสสํ สุวิเญฺญยฺยเมวฯ</p>

</p>


<p>ปญฺจเกสุ  ปน ติ ปีติผรณตา สุขผรณตา เจโตผรณตา อาโลกผรณตา ปจฺจเวกฺขณนิมิตฺตนฺติ เอวํ ปาฬิยํ วุเตฺตหิ ปญฺจหิ ญาณเงฺคหิ สมนฺนาคโต สมาธิฯ ตตฺถ ปีติํ ผรมานา อุปฺปชฺชตีติ ทฺวีสุ ฌาเนสุ ปญฺญา  นาม, สุขํ ผรมานา อุปฺปชฺชตีติ ตีสุ ฌาเนสุ ปญฺญา  นามฯ ปเรสํ เจโตผรมานา อุปฺปชฺชตีติ เจโตปริยญาณํ  นามฯ อาโลกผรเณ อุปฺปชฺชตีติ ทิพฺพจกฺขุญาณํ  นามฯ ปจฺจเวกฺขณญาณํ  นามฯ เอตฺถ จ ปีติผรณตา, สุขผรณตา จ เทฺว ปาทา วิย, เจโตผรณตา, อาโลกผรณตา จ เทฺว  หตฺถา วิย, ปจฺจเวกฺขณนิมิตฺตํ สีสํ วิย, อภิญฺญาปาทกชฺฌานํ มชฺฌิมกาโย วิยฯ อิติ ภควา ปญฺจงฺคิกํ สมฺมาสมาธิํ องฺคปจฺจงฺคสมฺปนฺนํ ปุริสํ วิย กตฺวา ทเสฺสติฯ อิมินา จ สมาธินา องฺคานิ ปญฺจ ญาณงฺคานิ วุตฺตานีติ เวทิตพฺพานิฯ</p>


<p>ติ –</p>

</p>


<p>เอวํ  วุเตฺตหิ ปญฺจหิ ปจฺจเวกฺขณญาเณหิ ยุโตฺต อรหตฺตผลสงฺขาโต สมาปตฺติผลสมาธิฯ โส เอวํ หิ อปฺปิตปฺปิตกฺขเณ สุขตฺตา  ปุริโม ปุริโม ปจฺฉิมสฺส ปจฺฉิมสฺส สมาธิสุขสฺส เจว อตฺตนา สมุฎฺฐาปิตมฺปิ ปณีตรูเปน ผุฎฺฐสกลกายตาย ผลสมาปตฺติโต วุฎฺฐิตกาเล อติปณีตํ กายวิญฺญาณสุขสฺส ปจฺจยตฺตา  อุปฺปชฺชติ, อิมินาปิ ปริยาเยน อายติํ สุขวิปาโกติ เอกํ องฺคํ, กิเลเสหิ อารกตฺตา  กามามิสวฎฺฎามิสโลกามิสานํ อภาวา ติ เอกํ, พุทฺธาทีหิ มหาปุริเสหิ เสวิตตฺตา อกาปุริสเสวิโสติ เอกํ, องฺคารมฺมเณ สนฺตตาย, สพฺพกิเลสทรถสนฺตตาย จ  อตปฺปนียเฎฺฐน   กิเลสปฎิปสฺสทฺธิภาวสฺส ลทฺธตฺตา   เอโกทิภาเวน จ อธิคโต อปฺปคุณสาสวสมาธิ วิย สสงฺขาเรน สปฺปโยเคน ปจฺจนีกธเมฺม นิคฺคยฺห กิเลเส วาเรตฺวา อนธิคตตฺตา ฯ ปุคฺคลสฺสายํ สมาธีติ เอวํ ขีณาสวสฺส สติเวปุลฺลปฺปตฺติยา ยถาปริจฺฉินฺนกาลวเสน อิมํ สมาธิํ สโตว สมาปชฺชติ, อุฎฺฐหติ จาติ เอกมงฺคนฺติ อิเมหิ ปญฺจหิ อเงฺคหิ สพฺพาการโต ยุตฺตตฺตา ‘‘ปญฺจญาณิโก สมฺมาสมาธี’’ติ วุจฺจติฯ</p>

</p>


<p>ฉเกฺก ติ อิทฺธิวิเธ ญาณํ, ทิพฺพโสตธาตุยา ญาณํ, เจโตปริเย ญาณํ, ปุเพฺพนิวาสานุสฺสติยํ ญาณํ, จุตูปปาเต ญาณํ, อาสวานํ ขเย ญาณนฺติ เอวํ วุตฺตานิ ฉฬภิญฺญาจิตฺตสมฺปยุตฺตานิ ญาณานิฯ เตสุ ปจฺฉิมํ โลกุตฺตรํ, เสสานิ รูปาวจรปญฺจมชฺฌานิกานีติฯ</p>

</p>


<p>สตฺตเก ติ ‘‘อวิชฺชาปจฺจยา สงฺขารา’’ติ ปจฺจเวกฺขณญาณํ เอกํ, ‘‘อสติ อวิชฺชาย นตฺถิ สงฺขารา’’ติ เอกนฺติ เทฺว ญาณานิ, เอวํ อตีเตปิ เทฺว, อนาคเตปิ เทฺวติ ฉ, ตํ ฉพฺพิธมฺปิ ญาณํ ‘‘ขยธมฺม’’นฺติอาทินา ปจฺจเวกฺขณญาเณน สทฺธิํ สตฺต ญาณานิฯ เอวํ เสเสสุปิ ชาติปริโยสาเนสุ จาติ เอวํ เอกาทสสุ ปฎิจฺจสมุปฺปาทเงฺคสุ ปเจฺจกํ กาลตฺตเยปิ อนฺวยพฺยติเรกญาณํ เตสํ วยทสฺสนญาณสฺส จ วเสน สตฺต สตฺต กตฺวา สตฺตสตฺตติ ญาณานิฯ</p>

</p>

</p>


<p>นวเก ติ นิโรธสมาปตฺติํ สมาปชฺชนฺตสฺส อนุปฎิปาฎิยา วิหาตพฺพโต อุปฺปาเทตพฺพโต อนุปุพฺพวิหารสงฺขาตาสุ รูปารูปสมาปตฺตีสุ  สมฺปยุตฺตา  อฎฺฐ ปญฺญา เจว ตทนนฺตรํ นิโรธํ ผุสิตฺวา วุฎฺฐิตสฺส นิโรธํ สนฺตโต ปจฺจเวกฺขณญาณญฺจาติ นวฯ</p>

</p>


<p>ทสเก ติ ยถา วิปสฺสีอาทโย ปุพฺพกา อิสโย อาคตา, ตถา อาคตสฺส สมฺมาสมฺพุทฺธสฺสฯ ติ อเญฺญหิ อสาธารณานิ ตถาคตเสฺสว พลานิ, ยถา วา ปุพฺพพุทฺธานํ พลานิ ปุญฺญุสฺสยสมฺปตฺติยา อาคตานิ, ตถา อาคตานิ พลานีติปิ อโตฺถฯ ตตฺถ ทุวิธํ ตถาคตสฺส พลํ กายพลํ, ญาณพลญฺจฯ เตสุ  หตฺถิกุลานุสาเรน เวทิตพฺพํฯ วุตฺตํ เหตํ โปราเณหิ –</p>


<p>
‘‘กาฬาวกญฺจ คเงฺคยฺยํ, ปณฺฑรํ ตมฺพปิงฺคลํ;  
  
คนฺธมงฺคลเหมญฺจ, อุโปสถฉทฺทนฺติเม ทสา’’ติฯ (วิภ. อฎฺฐ. ๗๖๐; ม. นิ. อฎฺฐ. ๑.๑๔๘; สํ. นิ. อฎฺฐ. ๒.๒.๒๒; อ. นิ. ๑๐.๒๑; อุทา. อฎฺฐ. ๗๕; พุ. วํ. อฎฺฐ. ๑.๓๙; ปฎิ. ม. อฎฺฐ. ๒.๒.๔๔; จูฬนิ. อฎฺฐ. ๘๑);  
</p>
  
<p>อิมานิ หิ ทส หตฺถิกุลานิฯ ตตฺถ นฺติ ปกติหตฺถิกุลํ, ยํ ทสนฺนํ ปุริสานํ กายพลํ, ตํ เอกสฺส กาฬาวกหตฺถิโน พลํ, ยํ เตสํ ทสนฺนํ พลํ, ตํ เอกสฺส คเงฺคยฺยสฺส, เตสํ ทสนฺนํ ปณฺฑรสฺส, เตสํ ทสนฺนํ ตมฺพสฺส, เตสํ ทสนฺนํ ปิงฺคลสฺส, เตสํ ทสนฺนํ คนฺธหตฺถิโน, เตสํ ทสนฺนํ มงฺคลสฺส, เตสํ ทสนฺนํ เหมสฺส, เตสํ ทสนฺนํ อุโปสถสฺส, เตสํ ทสนฺนํ พลํ ฉทฺทนฺตสฺส, ยํ ทสนฺนํ ฉทฺทนฺตานํ พลํ, ตํ ตถาคตสฺส นารายณพลนฺติ วุจฺจติฯ ตเทตํ ปกติหตฺถิคณนาย หตฺถีนํ โกฎิสหสฺสํ, ปุริสคณนาย ทสนฺนํ ปุริสโกฎิสหสฺสานํ พลํ โหติฯ อิทํ ตาว ตถาคตสฺส กายพลํฯ ยานิ ปน ทสพลจตุเวสารชฺชาทีนิ อเนกานิ ญาณสหสฺสานิ, เอตํ  นามฯ อิธาปิ ญาณพลเมว อธิเปฺปตํฯ ญาณญฺหิ อกมฺปิยเฎฺฐน, อุปตฺถมฺภนเฎฺฐน จ พลนฺติ วุตฺตํฯ</p>


<p>  ติ เยหิ ทสหิ ญาณพเลหิ อุเปโตฯ นฺติ เสฎฺฐฎฺฐานํฯ อปิจ  ควสตเชฎฺฐโก อุสโภ, ควสหสฺสเชฎฺฐโก วสโภฯ วชสตเชฎฺฐโก วา อุสโภ, วชสหสฺสเชฎฺฐโก วสโภ, สพฺพควเสโฎฺฐ นิสโภ, เสโต ปาสาทิโก มหาภารวโห สพฺพปริสฺสยสโห อสนิสตสเทฺทหิปิ อกมฺปนีโย นิสโภ, โส อิธ ติ อธิเปฺปโตฯ อิทมฺปิ หิ ตสฺส ปริยายวจนํฯ อุสภสฺส อิทนฺติ อาสภํฯ นฺติ ตสฺส นิสภพลสมนฺนาคตสฺส จตูหิ ปาเทหิ ปถวิํ อุปฺปีเฬตฺวา อจลฎฺฐานํ, อิทํ ปน อาสภํ วิยาติ ฯ ยเถว หิ นิสภสงฺขาโต อุสโภ อุสภพเลน สมนฺนาคโต จตูหิ ปาเทหิ ปถวิํ อุปฺปีเฬตฺวา อจลฎฺฐาเนน ติฎฺฐติ, เอวํ ตถาคโตปิ หิ ทสพลสมนฺนาคโต จตุเวสารชฺชปาเทหิ อฎฺฐปริสปถวิํ อุปฺปีเฬตฺวา สเทวเก โลเก เกนจิ อปฺปธํสิโย อจเลน ฐาเนน ติฎฺฐติ, ตเญฺจส ปฎิชานาติ อุปคจฺฉติ น ปจฺจกฺขาติ อตฺตนิ อาโรเปติ, เตน วุตฺตํ ติ (วิภ. ๗๖๐)ฯ</p>


<p>ติ อฎฺฐสุ ปริสาสุฯ ติ เสฎฺฐนาทํ อภีตนาทํ, สีหนาทสทิสํ วา นาทํ นทติฯ อยมโตฺถ สีหนาทสุเตฺตน ทีเปตโพฺพฯ ยถา วา สีโห สหนโต จ หนนโต จ ‘‘สีโห’’ติ วุจฺจติ, เอวํ ตถาคโตปิ โลกธมฺมานํ สหนโต, ปรปฺปวาทานญฺจ หนนโต ติ วุจฺจติ, ตสฺส นาทํ นทติฯ</p>


<p>นฺติอาทีสุ นฺติ อุตฺตมํ วิสุทฺธํฯ -สโทฺท ปนายํ ‘‘จตฺตาริมานิ, ภิกฺขเว, จกฺกานิ, เยหิ สมนฺนาคตานํ เทวมนุสฺสาน’’นฺติอาทีสุ (อ. นิ. ๔.๓๑) สมฺปตฺติยํ ทิสฺสติฯ ‘‘ปาทตเลสุ จกฺกานิ  ชาตานี’’ติอาทีสุ (ที. นิ. ๒.๓๕; ๓.๒๐๔; ม. นิ. ๒.๓๘๖) ลกฺขเณฯ ‘‘จกฺกํว วหโต ปท’’นฺติ (ธ. ป. ๑) เอตฺถ รถเงฺคฯ ‘‘จตุจกฺกํ นวทฺวาร’’นฺติ (สํ. นิ. ๑.๒๙) เอตฺถ อิริยาปเถฯ ‘‘จกฺกํ ปวตฺตย สพฺพปาณิน’’นฺติ (ชา. ๑.๗.๑๔๙) เอตฺถ ทาเนฯ ‘‘ทิพฺพํ จกฺกรตนํ ปาตุรโหสี’’ติ (ที. นิ. ๓.๘๕) เอตฺถ รตนจเกฺกฯ ‘‘อิจฺฉาหตสฺส โปสสฺส, จกฺกํ ภมติ มตฺถเก’’ติ (ชา. ๑.๑.๑๐๔; ๑.๕.๑๐๓) เอตฺถ อุรจเกฺกฯ ‘‘ขุรปริยเนฺตน เจปิ จเกฺกนา’’ติ (ที. นิ. ๑.๑๖๖) เอตฺถ ปหรณจเกฺกฯ ‘‘อสนิจกฺก’’นฺติ (ที. นิ. ๓.๖๑; สํ. นิ. ๒.๑๖๒) เอตฺถ อสนิมณฺฑเลฯ ‘‘มยา ปวตฺติตํ จกฺก’’นฺติ (สุ. นิ. ๕๖๒) เอตฺถ ธมฺมจเกฺกฯ อิธ ปน ธมฺมจเกฺก ปวตฺตติฯ</p>


<p>ธมฺมจกฺกญฺจ  ทุวิธํ โหติ ปฎิเวธญาณญฺจ เทสนาญาณญฺจฯ ตตฺถ ปญฺญาปภาวิตํ อตฺตโน อริยผลาวหํ โลกุตฺตรํ  กรุณาปภาวิตํ สาวกานํ อริยผลาวหํ กามาวจรํ  อุภยมฺปิ ปเนตํ อเญฺญหิ อสาธารณํ พุทฺธานเญฺญว โอรสญาณํ, ตํ ปวเตฺตติ อุปฺปาเทติ วิภาเวติ วิตฺถาริกํ กโรตีติ อโตฺถฯ</p>


<p>อิทานิ ยานิ ทส ญาณานิ อาทิโต ‘‘ตถาคตพลานี’’ติ นิกฺขิตฺตานิ, ตานิ วิตฺถาเรตุํ ติอาทิมาหฯ ตตฺถ ติ การณญฺจ การณโตฯ การณํ หิ ยสฺมา ตตฺถ ผลํ ติฎฺฐติ ตทายตฺตวุตฺติตาย อุปฺปชฺชติ เจว ปวตฺตติ จ, ตสฺมา ฐานนฺติ วุจฺจติฯ ติ อการณญฺจ อการณโตฯ ติ เยน ญาเณน ยถาภูตํ ปชานาติ, อิทมฺปิ ฐานาฐานญาณํ ตถาคตสฺส ตถาคตพลํ นาม โหตีติ อโตฺถฯ เอวํ อุปริปิ สพฺพตฺถ โยชนา เวทิตพฺพาฯ กถํ ปเนตฺถ ภควา ฐานญฺจ ฐานโต, อฎฺฐานญฺจ อฎฺฐานโต  ยถาภูตํ ปชานาตีติ? อฎฺฐานเมตํ อนวกาโส, ยํ ทิฎฺฐิสมฺปโนฺน ปุคฺคโล กญฺจิ สงฺขารํ นิจฺจโต อุปคเจฺฉยฺย…เป.… กญฺจิ ธมฺมํ อตฺตโต อุปคเจฺฉยฺย, มาตรํ ชีวิตา โวโรเปยฺย, ปิตรํ…เป.… อรหนฺตํ ชีวิตา โวโรเปยฺย, ปทุฎฺฐจิเตฺตน ตถาคตสฺส โลหิตํ อุปฺปาเทยฺย, สงฺฆํ ภิเนฺทยฺย, อญฺญํ สตฺถารํ อุทฺทิเสยฺย, อฎฺฐมํ ภวํ นิพฺพเตฺตยฺย, เนตํ ฐานํ วิชฺชติ, ปุถุชฺชโน ปเนตํ สพฺพํ กเรยฺยาติ ฐานเมตํ วิชฺชตีติ ปชานาติ, ตถา ยํ เอกิสฺสา โลกธาตุยา เทฺว อรหโนฺต สมฺมาสมฺพุทฺธา อปุพฺพํ อจริมํ อุปฺปเชฺชยฺยุํ, ตถา เทฺว ราชาโน จกฺกวตฺตี อุปฺปเชฺชยฺยุํ, เนตํ ฐานํ วิชฺชติ, เอโก ปน อุปฺปชฺชติ, ฐานเมตํ วิชฺชตีติ ปชานาติ, ตถา ยํ กายทุจฺจริตาทีนํ ติณฺณํ ทุจฺจริตานํ อิโฎฺฐ วิปาโก, สุจริตานญฺจ อนิโฎฺฐ วิปาโก นิพฺพเตฺตยฺยาติ เนตํ ฐานํ วิชฺชติ, ตพฺพิปรีโต ปน เนสํ วิปาโก นิพฺพเตฺตยฺยาติ ฐานเมตํ วิชฺชตีติ, เย เย ธมฺมา เยสํ เยสํ ธมฺมานํ เหตู ปจฺจยา อุปฺปาทาย, ตํ ตํ ฐานํ, อิตเร อฎฺฐานนฺติ ยถาภูตํ ปชานาติ, เอตฺถ ปนายํ สเงฺขปโต อฎฺฐกถาวินิจฺฉโยฯ ‘‘สุขโต อุปคเจฺฉยฺยา’’ติ อิทํ ‘‘เอกนฺตสุขี อตฺตา’’ติอาทินา (ม. นิ. ๓.๒๗) ทิฎฺฐิวิปลฺลาสวเสน สุขโต คาหํ สนฺธาย วุตฺตํ, สญฺญาจิตฺตวิปลฺลาสวเสน ปน อริยสาวโกปิ กิเลสปริฬาหาภิภูโต มตฺตหตฺถิปริตาสิโต วิย, สุจิกาโม คูถกูปํ วิย กญฺจิ สงฺขารํ สุขโต อุปคจฺฉติ, อตฺตโต อุปคมนวาเร กสิณาทิปณฺณตฺติยา, นิพฺพานสฺส จ สงฺคณฺหนตฺถํ ‘‘สงฺขาร’’นฺติ อวตฺวา นฺติ วุตฺตํฯ</p>


<p>นฺติอาทีสุ  กิญฺจาปิ อริยสาวโก สีสเจฺฉทํ ปาปุณโนฺตปิ กุนฺถกิปิลฺลิกํ อุปาทาย ปาณาติปาตํ, อทินฺนาทานาทีสุ วา ยํกิญฺจิ ทุจฺจริตํ อปายเหตุภูตํ กาตุํ ภวนฺตเรปิ  น สโกฺกติ, ปุถุชฺชนภาวสฺส ปน มหาสาวชฺชตาทสฺสนตฺถเมตฺถ ปญฺจานนฺตริยาเนว อุทฺธฎานิฯ สาวโชฺช หิ ปุถุชฺชนภาโว, ยตฺร หิ นาม อานนฺตริยานิปิ กริสฺสตีติฯ เอตฺถ จ มนุสฺสภูตเสฺสว มนุสฺสภูตํ ชนิกํ มาตรํ, ปิตรํ วา อปิ ปริวตฺตลิงฺคํ ชีวิตา โวโรเปนฺตสฺส กมฺมํ อานนฺตริยํ โหติฯ ติรจฺฉานภูตํ ปน มาตรํ, ปิตรํ วา สยํ วา ติรจฺฉานภูโต มนุสฺสภูตํ, ติรจฺฉานภูตํ วา ชีวิตา โวโรเปโนฺต อานนฺตริยํ น ผุสติ, กมฺมํ ปน ภาริยํ, อานนฺตริยํ อาหเจฺจว ติฎฺฐติฯ อรหนฺตมฺปิ มนุสฺสภูตเมว ฆาเตโนฺต อานนฺตริยํ ผุสติฯ ตสฺส จ ปุถุชฺชนกาเล ปหารํ ทตฺวา อรหตฺตํ ปตฺวา ตสฺมิํ เตเนว โรเคน มเตปิ อรหนฺตฆาตโก โหติ, น ยกฺขภูตํ อรหนฺตํ, เสสอริยปุคฺคเล วา มนุสฺสภูเตปิ ฆาเตโนฺต, กมฺมํ ปน อานนฺตริยสทิสํ โหติฯ ยํ ปน ปุถุชฺชนกาเล ทินฺนํ ทานํ อรหตฺตํ ปตฺวา ปริภุญฺชติ, ปุถุชฺชนเสฺสว ตํ ทินฺนํ โหติ, เสสอริยปุคฺคเล มาเรนฺตสฺส อานนฺตริยํ นตฺถิ, กมฺมํ ปน ครุกํ โหติฯ เอตฺถ จ เอฬกาทิจตุกฺกํ เวทิตพฺพํ – ‘‘เอฬกํ มาเรมี’’ติ หิ อภิสนฺธินา เอฬกฎฺฐาเน นิปนฺนํ มาตรํ, ปิตรํ, อรหนฺตํ วา มาเรโนฺต อานนฺตริยํ ผุสติ, เอฬกาภิสนฺธินา วา มาตาทิอภิสนฺธินา วา เอฬกํ มาเรโนฺต อานนฺตริยํ น ผุสติ, มาตาทิอภิสนฺธินา เต เอว มาเรโนฺต ผุสเตวฯ เอส นโย โจรจตุกฺกาทีสุปิฯ</p>


<p>โลหิตุปฺปาเท ตถาคตสฺส อเภชฺชกายตาย กุทฺธจิตฺตสฺส ปรสฺส อุปกฺกเมน จมฺมเจฺฉโท, โลหิตปคฺฆรณํ วา นตฺถิ, เทวทเตฺตน ปน ปวิทฺธสิลาโต ภิชฺชิตฺวา คตสกฺขลิกปฺปหาเรน วิย สรีรสฺส อโนฺตเยว เอกสฺมิํ ฐาเน ยถา ขุทฺทิกมกฺขิกาปิวนมตฺตมฺปิ โลหิตํ วิสมํ สโมสรติ, ตถา กโรนฺตสฺส อานนฺตริยํ โหติ, น ปน ชีวกเสฺสว มุทุจิเตฺตน ทุฎฺฐโลหิตํ นีหริตฺวา ผาสุกํ กโรนฺตสฺส , ปุญฺญเมว ปนสฺส โหติ, ปรินิพฺพุเต ภควติ เจติยํ ภินฺทนฺตสฺส, โพธิํ ฉินฺทนฺตสฺส, ธาตูสุ อุปกฺกมนฺตสฺส จ อานนฺตริยํ น โหติ, กมฺมํ ปน อานนฺตริยสทิสํ โหติฯ โพธิรุกฺขสฺส ปน ถูปํ วา สธาตุกํ ปฎิมํ วา พาธยมานํ สาขํ, เจติยวตฺถุํ ภินฺทิตฺวา คจฺฉนฺตํ โพธิมูลญฺจ ฉินฺทิตฺวา หริตุํ วฎฺฎติฯ สเจปิ สาขาย นิลีนา สกุณา เจติเย วจฺจํ ปาเตนฺติ, ฉินฺทิตุํ วฎฺฎติฯ ปริโภคเจติยโต หิ สรีรเจติยเมว มหนฺตตรํฯ ธาตุนิธานรหิตํ ปฎิมาฆรํ วา โพธิฆรํ วา พาเธนฺตํ  สาขํ ฉินฺทิตุํ น วฎฺฎติ, โอโชหรณสาขํ, ปนสฺส ปูติฎฺฐานํ วา ฉินฺทิตุํ วฎฺฎติ, สรีรปฎิชคฺคเน วิย ปุญฺญเมว โหติฯ</p>


<p>สงฺฆเภเท สมานสํวาสสีมาย สมานสํวาสเก สเงฺฆ เอกโต ฐิเต วิสุํ วคฺคสงฺฆํ คเหตฺวา ปญฺจหิ การเณหิ สงฺฆํ ภินฺทนฺตสฺส สงฺฆเภโท โหติ อานนฺตริยกมฺมญฺจฯ วุตฺตํ เหตํ ‘‘ปญฺจหิ, อุปาลิ, อากาเรหิ สโงฺฆ ภิชฺชติฯ กตเมหิ ปญฺจหิ? กเมฺมน อุเทฺทเสน โวหรโนฺต อนุสฺสาวเนน สลากคฺคาเหนา’’ติ (ปริ. ๔๕๘)ฯ ตตฺถ ติ อปโลกนาทีสุ จตูสุ อญฺญตเรน กเมฺมนฯ ติ ปาติโมกฺขุเทฺทเสนฯ  กถยโนฺต ตาหิ ตาหิ อุปปตฺตีหิ ‘‘อธมฺมํ ธโมฺม’’ติอาทีนิ อฎฺฐารส เภทกรวตฺถูนิ ทีเปโนฺตฯ ติ ‘‘นนุ ตุเมฺห ชานาถ มยฺหํ พหุสฺสุตาทิภาวํ, กถํ หิ นาม มาทิโส อุทฺธมฺมํ อุพฺพินยํ สตฺถุสาสนํ คาเหยฺย, กิมหํ อปายโต น ภายามี’’ติอาทินา นเยน กณฺณมูเล วจีเภทํ กตฺวา อนุสฺสาวเนนฯ ติ เอวํ โวหารานุสฺสาวเนหิ เตสํ จิตฺตํ อุปตฺถเมฺภตฺวา อนิวตฺติธมฺมํ กตฺวา ‘‘คณฺหถ อิมํ สลาก’’นฺติ สลากคฺคาเหนฯ</p>


<p>เอตฺถ  จ กมฺมเมว อุเทฺทโส วา ปมาณํ, โวหารานุสฺสาวนสลากคฺคาหา ปน ปุพฺพภาคาฯ เตสุ นิปฺผเนฺนสุปิ อภิโนฺนว โหติ สโงฺฆฯ ยทา ปน โวหารานุสฺสาวเนหิ จตฺตาโร วา อติเรเก วา ภิกฺขู สลากํ คาเหตฺวา วคฺคํ สงฺฆํ คเหตฺวา วิสุํ กมฺมํ วา อุเทฺทสํ วา กโรติ, ตทา สโงฺฆ ภิโนฺน นาม โหติฯ อเภทปุเรกฺขารสฺส ปน สมคฺคสญฺญาย วฎฺฎติฯ สมคฺคสญฺญาย หิ กโรนฺตสฺส เนว เภโท โหติ, น อานนฺตริยํ, ตถา ตโต อูนปริสาย กโรนฺตสฺสฯ วุตฺตํ เหตํ ‘‘เอกโต, อุปาลิ, จตฺตาโร โหนฺติ เอกโต จตฺตาโร, นวโม อนุสฺสาเวตี’’ติอาทิ (จูฬว. ๓๕๑)ฯ</p>


<p>อิเมสุ ปน ปญฺจสุ อานนฺตริเยสุ สงฺฆเภโท วจีกมฺมํ, เสสานิ กายกมฺมานิ, สพฺพาเนว โข ตานิ กายทฺวารโตปิ วจีทฺวารโตปิ สมุฎฺฐหนฺติฯ สงฺฆเภโทปิ หิ หตฺถมุทฺทาย เภทํ กโรนฺตสฺส กายทฺวารโตปิ สมุฎฺฐาติ, สงฺฆเภโท เจตฺถ กปฺปฎฺฐิติโยฯ กปฺปวินาเส เอว หิ สงฺฆเภทโต มุจฺจติ, เสสานํ ปน ตถา นิยโม นตฺถิฯ เยน จ ปญฺจเปตานิ กมฺมานิ กตานิ โหนฺติ, ตสฺส สงฺฆเภโทว นิรเย วิปจฺจติ, เสสานิ ‘‘อโหสิ กมฺมํ นาโหสิ กมฺมวิปาโก’’ติ เอวมาทีสุ สงฺขฺยํ คจฺฉนฺติฯ สงฺฆเภทาภาเว โลหิตุปฺปาโท, ตทภาเว อรหนฺตฆาโต , ตทภาเว มาตุฆาโต, ปิตุฆาโต วา, ตสฺมิมฺปิ สีลสมฺปนฺนตเรฯ ปุริมานิ เจตฺถ จตฺตาริ สเพฺพสํ คหฎฺฐปพฺพชิตานํ สาธารณานิ, สงฺฆเภโท ปน ปกตตฺตสฺส ภิกฺขุโนว, อสาธารโณ อเญฺญสํ, ภิกฺขุนีปิ หิ สงฺฆํ น ภินฺทติ, ปเคว อิตเรฯ ปญฺจปิ เจตานิ ทุกฺขเวทนาสมฺปยุตฺตานิ, โทสมูลานิ จาติ เวทิตพฺพานิฯ</p>


<p>ติ เอตฺถ อริยสาวกสฺส อฎฺฐมภวาคหณํ เกน นิยามิตนฺติ? วิปสฺสนายฯ ยสฺส หิ สา  ติกฺขา, โส เอกํ เอว ภวํ นิพฺพตฺติตฺวา อรหตฺตํ ปตฺวา  นาม โหติฯ ยสฺส มนฺทา, โส ทุติเย…เป.… ฉเฎฺฐ วา ภเว อรหตฺตํ ปตฺวา  นาม โหติฯ ยสฺส ปน อติมนฺทา, โส สตฺตมํ ภวํ นาติกฺกมติ, ตตฺถ นิยเมน อรหตฺตํ ปาปุณิตฺวา  นาม โหติฯ สเจปิ หิสฺส สตฺตเม ภเว นิทฺทํ โอกฺกนฺตสฺส มตฺถเก อสนิ วา ปพฺพตกูโฎ วา ปเตยฺย, ตสฺมิมฺปิ กาเล อรหตฺตํ ปตฺวาว ปรินิพฺพาติฯ อุตฺตมโกฎิยา หิ สตฺตมภวานติกฺกมนเญฺญว สนฺธาเยว ‘‘นิยโต สโมฺพธิปรายโณ’’ติ (ม. นิ. ๑.๖๖; ๒.๑๖๙; สํ. นิ. ๕.๙๙๘) วุโตฺตติฯ</p>


<p>ติอาทีสุ ทสสหสฺสจกฺกวาฬสงฺขาตํ ชาติเขตฺตํ เอกา โลกธาตุ นาม อาณาวิสยเขเตฺตสุ พุทฺธุปฺปตฺติสงฺกาย เอวาภาวโตฯ ตตฺถ ทฺวินฺนํ พุทฺธานํ อุปฺปตฺติปฎิเสธํ อกตฺวา ชาติเขเตฺต เอว กโตฯ ฐเปตฺวา อิมํ จกฺกวาฬํ อญฺญสฺมิํ จกฺกวาเฬ พุทฺธา น อุปฺปชฺชนฺติ พุทฺธตฺตเหตูนํ อนาทิพุทฺธปรมฺปราทีนํ ตถาภาวาฯ ตโต เอว หิ สตฺตา นิรวเสสโต นิพฺพุติํ น ปาปุณนฺติฯ ยทิ หิ สพฺพจกฺกวาเฬสุ พุทฺธา อุปฺปเชฺชยฺยุํ, สเพฺพ สตฺตา อิโต ปุเพฺพ นิรวเสสโต นิพฺพุติํ ปาปุเณยฺยุํ, น จ ตํ อตฺถิ, ตสฺมา อนาทิพุทฺธปรมฺปราย วิวฎฺฎูปนิสฺสยสมฺปนฺนานํ นิวาสภูเต อิมสฺมิํ จกฺกวาเฬ เอว อุปฺปชฺชนฺตีติ เวทิตพฺพาฯ เต เจตฺถาปิ ทุลฺลภา, เตสํ ทุลฺลภตฺตา เอเวตฺถ กปฺปานํ อสเงฺขฺยยฺยมฺปิ พุทฺธุปฺปาทรหิตํ โหติฯ ยทิ จ เต สุลภา ภเวยฺยุํ, เอกสฺมิํ วิวฎฺฎฎฺฐายิอสเงฺขฺยเยฺย จตุสฎฺฐิพุทฺธานมฺปิ อุปฺปชฺชิตุํ สกฺกา ภเวยฺย อนฺตรกปฺปสฺส พุทฺธนฺตรตฺตาฯ ภทฺทกเปฺปสุ เจตฺถ ปญฺจ พุทฺธา เอว อุปฺปชฺชนฺติฯ กถํ ปเนตฺถาปิ ทุลฺลภตรา จกฺกวาฬนฺตเรสุ อุปฺปเชฺชยฺยุํ, พุทฺธานญฺจ ทุลฺลภตา การณทุลฺลภตาย, ตสฺมา อิมสฺมิเญฺญว  จกฺกวาเฬ พุทฺธา อุปฺปชฺชนฺติ? เอตฺถาปิ น เทวพฺรหฺมโลเกสุ, มนุสฺสโลเก เอว ปน อุปฺปชฺชนฺติ เอเตฺถว สพฺพโส ติวิธสทฺธมฺมาธารสฺส สงฺฆรตนสฺส ปาตุภาวโต, อิตรโลเกสุ นิรวเสสโต ปการาสมฺภวโต จฯ</p>


<p>ยทิ  หิ พุทฺธา เทวโลกาทีสุ อุปฺปเชฺชยฺยุํ, มนุสฺสา ภเยน อุปสงฺกมิตุเมว น สโกฺกนฺติ, ปเคว ธมฺมสวนปพฺพชฺชาทิํ กาตุํ, เตเนว อมฺหากํ โพธิสโตฺต อตฺตโน รูปกายานุภาวาทิสมฺปตฺติยา อุปฺปนฺนอมนุสฺสสงฺกากุตูหลํ ชนํ นิชฺฌาเปตุํ อุตฺตานเสยฺยกาทินิยาเมน วฑฺฒิตฺวา ทารปริคฺคหาทิํ อกาสิ, เอวํ กตฺวา ปพฺพชิตมฺปิ นํ ราชคเห ปิณฺฑาย ปวิสิตฺวา ปณฺฑวปพฺพตปเสฺส นิสีทิตฺวา ปิณฺฑปาตํ ปริภุญฺชนฺตํ พิมฺพิสาโร นานปฺปการโต มนุสฺสภาวํ วิจินิตฺวาว อุปสงฺกมิตุํ วิสหิ, โน อญฺญถาฯ โลกนิตฺถารณตฺถาย หิ พุทฺธา อุปฺปชฺชนฺติ, น อตฺตโน สกฺการาทิอตฺถาย, ตสฺมา มนุเสฺสสุ เอว อุปฺปชฺชนฺตีติ เวทิตโพฺพฯ ตตฺถาปิ อิมสฺมิํ ชมฺพุทีเป เอว, ตตฺถาปิ อิมสฺมิํ มชฺฌิมปเทเส เอวฯ น เกวลญฺจ พุทฺธาว, ปเจฺจกพุทฺธา, อคฺคสาวกมหาสาวกา จ จกฺกวตฺติอาทโย จ อเญฺญปิ ปุญฺญวนฺตสตฺตา เอเตฺถว อุปฺปชฺชนฺติฯ</p>


<p>นฺติ เอตฺถ มาตุกุจฺฉิสฺมิํ ปฎิสนฺธิคฺคหณโต ปุเร ปุพฺพํ นาม, ธาตุอนฺตรธานโต ปจฺฉา จริมํ นาม, อุภินฺนมนฺตรา อปุพฺพํ อจริมํ นามฯ เอตฺถนฺตเร อญฺญสฺส พุทฺธสฺส อุปฺปตฺติ นิวาริตา, ธาตุอนฺตรธาเน ปน ชาเต อญฺญสฺส อุปฺปตฺติ น นิวาริตาฯ กิญฺจาปิ น นิวาริตา, อนฺตรกปฺปํ ปน เขเปตฺวาว อุปฺปชฺชนฺตีติ เวทิตพฺพํฯ</p>


<p>ปญฺจ หิ อนฺตรธานานิ นาม อธิคมอนฺตรธานํ ปฎิปตฺติอนฺตรธานํ ปริยตฺติอนฺตรธานํ ลิงฺคอนฺตรธานํ ธาตุอนฺตรธานนฺติฯ ตตฺถ อธิคโมติ มคฺคผลาภิญฺญาปฎิสมฺภิทาโย, โส  ปริหายมาโน ปฎิสมฺภิทาโต ปฎฺฐาย ปริหายติฯ ปรินิพฺพานโต หิ วสฺสสหสฺสเมว ปฎิสมฺภิทา นิพฺพเตฺตตุํ สโกฺกนฺติ, ตโต ปรํ อภิญฺญา, ตาปิ นิพฺพเตฺตตุํ อสโกฺกนฺตา สุกฺขวิปสฺสกขีณาสวา โหนฺติ, ตโต อนาคามิโน, ตโต สกทาคามิโน, โสตาปนฺนา จ โหนฺติ, เตสุ ธรเนฺตสุปิ อธิคโม อนนฺตรหิโตว โหติ, ปจฺฉิมกสฺส ปน โสตาปนฺนสฺส ชีวิตกฺขเยน อธิคโม อนฺตรหิโต นาม โหติฯ อิทํ ฯ</p>


<p>ตโต มคฺคผลานิ นิพฺพเตฺตตุํ อสโกฺกนฺตา ‘‘นตฺถิ ทานิ โน อริยธมฺมปฎิเวโธ’’ติ ฌานวิปสฺสนาสุ โวสานํ อาปชฺชิตฺวา โกสชฺชพหุลา จตุปาริสุทฺธิสีลมตฺตํ รกฺขโนฺต อญฺญมญฺญํ น โจเทนฺติ, น สาเรนฺติ, อกุกฺกุจฺจกา โหนฺติ, ตโต ปฎฺฐาย ขุทฺทานุขุทฺทกานิ มทฺทนฺติ, ตโต ครุกาปตฺติํ อาปชฺชนฺติ, ปาราชิกมตฺตเมว รกฺขนฺติ, เตสุ ธรเนฺตสุปิ ปฎิปตฺติ  อนนฺตรหิตาว โหติ, ปจฺฉิมกสฺส ปน ภิกฺขุโน สีลเภเทน วา ชีวิตกฺขเยน วา ปฎิปตฺติ อนฺตรหิตา นาม โหติฯ อิทํ  นามฯ</p>


<p>ปริยตฺตีติ สาฎฺฐกถํ เตปิฎกํ พุทฺธวจนํ, คจฺฉเนฺต คจฺฉเนฺต กาเล อธมฺมิเกหิ กลิยุคราชาทีหิ วิปนฺนสสฺสาทิสมฺปตฺติตาย ปจฺจยทายกา ทุคฺคตา โหนฺติ, ภิกฺขู จ ปจฺจเยหิ กิลมนฺตา อเนฺตวาสิเก คเหตุํ น สโกฺกนฺติฯ ตโต อฎฺฐกถา ปริหายติ, ปาฬิวเสเนว ปริยตฺติํ ธาเรนฺติ, ตโต ปาฬิํ สกลํ ธาเรตุํ น สโกฺกนฺติ, ปฐมํ อภิธมฺมปิฎกํ ปริหายติ, ตญฺจสฺส ปริหายนํ มตฺถกโต ปฐายฯ ปฐมเมว หิ มหาปกรณํ ปริหายติ, ตโต ยมกํ กถาวตฺถุ ปุคฺคลปญฺญตฺติ ธาตุกถา วิภโงฺค ธมฺมสงฺคโห จ อนุกฺกเมน ปริหายนฺติ, ตโต มตฺถกโต ปฎฺฐาย สุตฺตนฺตปิฎกํ ปริหายติ, ปฐมํ หิ องฺคุตฺตรนิกาโย  เอกาทสกนิปาตโต ปฎฺฐาย ยาวเอกกนิปาตา ปริหายติ, ตโต มตฺถกโต ปฎฺฐาย สํยุตฺตนิกาโย, ปฐมํ หิ มหาวโคฺค ปริหายติ, ตโต สฬายตนวโคฺค ขนฺธกวโคฺค นิทานวโคฺค สคาถาวโคฺคติ, เอวํ มชฺฌิมนิกายทีฆนิกายาทโย จ มตฺถกโต ปฎฺฐาย ปริหายนฺติ, ตโต วินยปิฎกเมว ติฎฺฐติ, ตมฺปิ ปริวารโต ปฎฺฐาย ยาว มหาวิภงฺคา ปริหายติ, ตโต อุโปสถกฺขนฺธกโต มาติกามตฺตเมว ธาเรนฺติ, ตทาปิ ยาว จตุปฺปทิกาปิ คาถา มนุเสฺสสุ ปวตฺตติ, ตาว ปริยตฺติ อนนฺตรหิตาว โหติ, ตาย อนฺตรหิตาย ปริยตฺติ อนฺตรหิตา นาม โหติฯ อิทํ  นามฯ</p>


<p>คจฺฉเนฺต คจฺฉเนฺต กาเล ปตฺตจีวรคฺคหณาทิอากปฺปํ น ปาสาทิกํ โหติ, นิคณฺฐาทโย วิย อลาพุปตฺตาทิํ อคฺคพาหาย ปกฺขิปิตฺวาปิ โอลมฺพิตฺวาปิ สิกฺกาย โอลเคฺคตฺวาปิ วิจรนฺติ, จีวรรชนมฺปิ น สารุปฺปํ, โอฎฺฐฎฺฐิกวณฺณํ กตฺวา ธาเรนฺติ, ตโต รชนมฺปิ โอวฎฺฎิกวิชฺฌนมฺปิ น โหติ, ทสา เฉตฺวา ปริพฺพาชกา วิย กาสาวมตฺตเมว ธาเรนฺติ, ตโต ปริกฺขีเณ กาเล ขุทฺทกกาสาวขณฺฑํ หเตฺถ วา คีวาย วา พนฺธิตฺวา กสิกมฺมาทีนิ กตฺวา ทารภรณาทิํ กโรนฺติ, ตทา ทกฺขิณํ เทโนฺต ชโน สงฺฆํ อุทฺทิสฺส เอเตสํ เทติ, อิทํ สนฺธาย ภควตา วุตฺตํ ‘‘ภวิสฺสนฺติ โข ปนานนฺท, อนาคตมทฺธานํ โคตฺรภุโน กาสาวกณฺฐา ทุสฺสีลา ปาปธมฺมา, เตสุ ทุสฺสีเลสุ สงฺฆํ อุทฺทิสฺส ทานํ ทสฺสนฺติ, ตทาปหํ, อานนฺท, สงฺฆคตํ ทกฺขิณํ อสเงฺขฺยยฺยํ อปฺปเมยฺยํ วทามี’’ติ (ม. นิ. ๓.๓๘๐)ฯ ตโต ‘‘ปปโญฺจ เอส, กิํ อิมินา อมฺหาก’’นฺติ  ตํ กาสาวขณฺฑํ ฉินฺทิตฺวา อรเญฺญ ขิปนฺติ, เอตสฺมิํ  กาเล ลิงฺคํ อนฺตรหิตํ นาม โหติฯ อิทํ  นามฯ</p>


<p>ตโต ตตฺถ ตตฺถ สกฺการสมฺมานํ อลภมานา ธาตุโย พุทฺธานํ อธิฎฺฐานพเลน สกฺการสมฺมานลพฺภมานกฎฺฐานํ คมิสฺสนฺติ, ตโต สพฺพตฺถ อลภมานา สพฺพธาตุโย มหาโพธิมณฺฑเมว คมิสฺสนฺติฯ สาสปมตฺตาปิ หิ ธาตุ น อนฺตรา นสฺสิสฺสติ, ตา ปน โพธิมเณฺฑ ปลฺลเงฺกน นิสินฺนพุทฺธสรีรสิริํ, ยมกปาฎิหาริยญฺจ ทเสฺสสฺสนฺติ, ตโต ธาตุสรีรโต เตโช สมุฎฺฐาย ตํ สรีรํ อปณฺณตฺติกภาวํ คเมติ, ตทา ทสสหสฺสจกฺกวาเฬ เทวตา ปรินิพฺพานทิวเส วิย ปริเทวิตฺวา ปูชาสกฺการํ กตฺวา ปกฺกมนฺติฯ อิทํ  นามฯ</p>


<p>อิมสฺส ปญฺจวิธสฺส อนฺตรธานสฺส ปริยตฺติอนฺตรธานเมว มูลํฯ ปริยตฺติยํ หิ สติ ปฎิเวธาทโยปิ นฎฺฐา นาม น โหนฺติ, อสติ นฎฺฐาติฯ ยถา จ นิธิกุมฺภิยา ชานนตฺถาย ปาสาณปิเฎฺฐ อุปนิพทฺธอกฺขเรสุ ธรเนฺตสุ นิธิกุมฺภิ นฎฺฐา นาม น โหติ, อกฺขเรสุ ปน นเฎฺฐสุ นฎฺฐา, เอวํสมฺปทมิทํ เวทิตพฺพํฯ ยถาห –</p>


<p>
‘‘ยาว ติฎฺฐนฺติ สุตฺตนฺตา,  
  
วินโย ยาว ทิปฺปติ;  
  
ตาว ทกฺขนฺติ อาโลกํ,  
  
สูริเย อพฺภุฎฺฐิเต ยถาฯ  
</p>
  
<p>
‘‘สุตฺตเนฺตสุ อสเนฺตสุ,  
  
ปมุเฎฺฐ วินยมฺหิ จ;  
  
ตโม ภวิสฺสติ โลเก,  
  
สูริเย อตฺถงฺคเต ยถาฯ  
</p>
  
<p>
‘‘สุตฺตเนฺต  
รกฺขิเต สเนฺต,  
  
ปฎิปตฺติ โหติ รกฺขิตา;  
  
ปฎิปตฺติยํ  
ฐิโต ธีโร,  
  
โยคเกฺขมา น ธํสตี’’ติ; (อ. นิ. อฎฺฐ. ๑.๑.๑๓๐; สารตฺถ. ฎี. ปาจิตฺติย ๓.๔๓๘);  
</p>
  
<p>เอวมิเมสุ ปญฺจสุ อนฺตรธาเนสุ ธาตุอนฺตรธานโต ปจฺฉา จริมํ นามาติ เวทิตพฺพํฯ</p>


<p>กสฺมา ปน เทฺว สมฺมาสมฺพุทฺธา อปุพฺพํ อจริมํ น อุปฺปชฺชนฺตีติ? นิรตฺถกโตวฯ เอโกว หิ สมฺมาสมฺพุโทฺธ อนเนฺตสุ จกฺกวาเฬสุ สพฺพสตฺตานมฺปิ ยทิ อุปนิสฺสโย ภเวยฺย, เอกกฺขเณ สปาฎิหาริยํ สพฺพานุกูลํ ธมฺมํ เทเสตฺวา เต วิเนตุํ สโกฺกติ, กิมงฺคํ ปน นานกฺขเณสุ, ตสฺมา เอกสฺมิํ กาเล อเนเกสํ สมฺมาสมฺพุทฺธานํ อุปฺปตฺติ นิรตฺถิกาวฯ อนตฺถกตา ปน อนจฺฉริยอคารววิวาทาทิโทสโต เจว มหาปถวิยา ทฺวินฺนํ พุทฺธานํ ธารเณ อสมตฺถตาย วิกิรณาทิโทสโต จ เวทิตพฺพาฯ จกฺกวตฺติโน ปน เอกสฺมิํ จกฺกวาเฬ เทฺว เอกโต น อุปฺปชฺชนฺติ, เอโกว อุปฺปชฺชติฯ นานาจกฺกวาเฬสุ ปน พหูปิ เอกโต อุปฺปชฺชนฺตีติ เวทิตพฺพาฯ เอตฺถ หิ ‘‘เอกิสฺสา โลกธาตุยา’’ติ เอตสฺส เอกสฺมิํ จกฺกวาเฬติ อโตฺถ คเหตโพฺพฯ อปุพฺพํ อจริมเญฺจตฺถ จกฺกรตนปาตุภาวอนฺตรธานานํ เวมชฺฌํ เวทิตพฺพํฯ อนฺตรธานญฺจสฺส จกฺกวตฺติโน กาลกิริยโต, ปพฺพชฺชาโต วา สตฺตเม ทิวเส โหติ, ตสฺส จ อานุภาเวน ทฺวินฺนํ เอกตฺถ สหอนุปฺปตฺติ จ เวทิตพฺพาฯ เสสํ สุวิเญฺญยฺยเมวฯ ฐานาฐานญาณพลํ ปฐมํฯ</p>


<p>ทุติเย นฺติ สมาทิยิตฺวา กตานํ กุสลากุสลานํ, กมฺมเมว วา กมฺมสมาทานํฯ ติ ปจฺจยโต เจว เหตุสงฺขาตการณโต จ ฯ ตตฺถ คติอุปธิกาลปโยคา วิปากสฺส ปจฺจยา, กมฺมํ เหตุฯ ตทุภยโต กมฺมวิปากํ ยถาภูตํ ปชานาติฯ กถํ? ภควา หิ ‘‘เอกจฺจสฺส พหูนิ ปาปกมฺมานิ คติอุปธิกาลปโยคานํ สมฺปตฺติยา ปฎิพาหิตานิ น วิปจฺจนฺติ, เตสํ วิปตฺติํ อาคมฺม วิปจฺจนฺติ, เอกจฺจสฺส พหูนิ กลฺยาณกมฺมานิ เตสํ วิปตฺติยา ปฎิพาหิตานิ น วิปจฺจนฺติ, เตสํ สมฺปตฺติํ อาคมฺม วิปจฺจนฺตี’’ติ ปชานาติฯ</p>


<p>ตตฺถ ติ จตฺตาโร อปายาฯ ติ มนุสฺสเทวคติโยฯ ติ อตฺตภาโว ฯ ตสฺส สมิทฺธิ  นาม, อสมิทฺธิ  นามฯ ติ สุราชสุมนุสฺสกาลสงฺขาโต สมฺปนฺนกาโล, ตปฺปฎิปโกฺข  นามฯ ตสฺส ตสฺส ปน กมฺมสฺส สมฺมาปโยโค  มิจฺฉาปโยโค  นามฯ ตตฺถ หิ เอกจฺจสฺส กุสลกเมฺมน เทวคติอาทีสุ คติยํ นิพฺพตฺตสฺส ตํ คติสมฺปตฺติํ อาคมฺม กุสลานิ เอว วิปจฺจนฺติฯ ตาย ปน คติสมฺปตฺติยา ปฎิพาหิตานิ อกุสลานิ ตตฺถ วิปจฺจิตุํ น สโกฺกนฺติฯ ตานิ ปุน นิรยาทีสุ อปาเยสุ นิพฺพตฺตสฺส ตํ คติวิปตฺติํ อาคมฺม ยถาสุขํ วิปจฺจนฺติฯ ตาย ปน คติวิปตฺติยา ปฎิพาหิตานิ กุสลานิ ตตฺถ วิปจฺจิตุํ น สโกฺกนฺติฯ เอกจฺจสฺส ทสฺสนีเยนาภิรูเปน กาเยน สมนฺนาคตสฺส ยทิปิ โส ทาโส วา โหติ หีนชโจฺจ วา, ตํ อุปธิสมฺปตฺติํ อาคมฺม กุสลานิ เอวสฺส วิปจฺจนฺติฯ ตาทิสํ หิ สุรูปํ ‘‘อยํ กิลิฎฺฐกมฺมสฺส นานุจฺฉวิโก’’ติ อุเจฺจสุ อมจฺจาทิฎฺฐาเนสุ ฐเปนฺติ, จณฺฑาลิมฺปิ สุรูปํ อคฺคมเหสิอาทิฎฺฐาเนสุ ฐเปนฺติฯ ตาย ปน อุปธิสมฺปตฺติยา ปฎิพาหิตานิ อกุสลานสฺส วิปจฺจิตุํ น สโกฺกนฺติฯ ตานิ ปน อุปธิวิปตฺติยํ จ ฐิตสฺส ยถาสุขํ วิปจฺจนฺติฯ ราชกุลาทีสุ หิ อุปฺปนฺนมฺปิ ทุรูปํ หีเนสุ ฐเปนฺติฯ เอกจฺจสฺส ปน ปฐมกปฺปิกานํ วา จกฺกวตฺติรโญฺญ วา พุทฺธานํ วา สุราชสุมนุสฺสานํ  สมฺปเนฺน กาเล นิพฺพตฺตสฺส ตํ กาลสมฺปตฺติํ อาคมฺม กุสลานิ เอว วิปจฺจนฺติ, น อกุสลานิฯ ตานิ ปุน ทุราชทุมนุสฺสานํ วิปเนฺน กาเล ตํ กาลวิปตฺติํ อาคมฺม วิปจฺจนฺติ, น ปน กุสลานิ ตาย กาลวิปตฺติยา ปฎิพาหิตตฺตาฯ เอกจฺจสฺส ปน สีลสํยมาทิอนวชฺชปโยเคน เจว สาวเชฺชน วา อนวเชฺชน วา เทสกาลานุสาเรน อายุธสิปฺปาทิปโยคสามตฺถิเยน จ สมนฺนาคตสฺส ตํ ปโยคสมฺปตฺติํ อาคมฺม กุสลานิ เอว วิปจฺจนฺติ, น อกุสลานิฯ ตานิ ปุน ยถาวุตฺตวิปรีตปโยควิปตฺติํ อาคมฺม วิปจฺจนฺติ, น ปน กุสลานิ ตาย ปฎิพาหิตตฺตาฯ ยุทฺธาทีสุ หิ ปาณาติปาตาทิอกุสลํ กโรนฺตาปิ ตํตํอายุธสิปฺปาทิปโยคสมฺปตฺติํ นิสฺสาเยว เสนาปติฎฺฐานาทิมหาสมฺปตฺติํ ลภนฺติ, น ปน ตํ อกุสลํ นิสฺสายฯ ยถา ทานเวยฺยาวจฺจาทีสุ กุสลํ กโรนฺตาปิ อธิมตฺตวายามาทิปโยควิปตฺติํ นิสฺสาย อนยพฺยสนมฺปิ ปาปุณนฺติ, น ปน ตํ กุสลํ นิสฺสายฯ เอวเมตาหิ จตูหิ สมฺปตฺตีหิ, วิปตฺตีหิ จ กุสลากุสลานํ วิปจฺจนาวิปจฺจนวิภาคํ ภควา ยถาภูตํ ปชานาติฯ อยํ ตาเวตฺถ วิภงฺคนเยน ทุติยพลสฺส วิภาวนาฯ</p>


<p>อปเรน จสฺส –</p>

 กมฺมํ อโหสิ กมฺมวิปาโก, อโหสิ กมฺมํ นาโหสิ กมฺมวิปาโก, อโหสิ กมฺมํ อตฺถิ กมฺมวิปาโก, อโหสิ กมฺมํ นตฺถิ กมฺมวิปาโก, อโหสิ กมฺมํ ภวิสฺสติ กมฺมวิปาโก, อโหสิ กมฺมํ น ภวิสฺสติ กมฺมวิปาโก, อตฺถิ กมฺมํ นตฺถิ กมฺมวิปาโก, อตฺถิ กมฺมํ นตฺถิ กมฺมวิปาโก, อตฺถิ กมฺมํ ภวิสฺสติ กมฺมวิปาโก, อตฺถิ กมฺมํ น ภวิสฺสติ กมฺมวิปาโก, ภวิสฺสติ กมฺมํ ภวิสฺสติ กมฺมวิปาโก , ภวิสฺสติ กมฺมํ น ภวิสฺสติ กมฺมวิปาโก’’ติ (ปฎิ. ม. ๑.๒๓๔) –</p>


<p>อิมินา ปฎิสมฺภิทายํ วุเตฺตนาปิ นเยน วิภาวนา เวทิตพฺพาฯ ตตฺถ ยํ อตีตตฺตภาเว อายูหิตํ กมฺมํ วุตฺตํ, เหตุปจฺจยํ อาคมฺม ตเตฺถว วิปากํ อทาสิฯ อิทํ สนฺธาย ‘‘อโหสิ กมฺมํ อโหสิ กมฺมวิปาโก’’ติ ปฐมํ ปทํ วุตฺตํฯ ยํ อตีเตสุ ปน ทิฎฺฐธมฺมเวทนียาทีสุ พหูสุ เอกํ ทิฎฺฐธมฺมเวทนียํ ลทฺธปจฺจยํ วิปากํ เทติ, เสสานิ อวิปากานิฯ เอกํ อุปปชฺชเวทนียํ ปน ปฎิสนฺธิํ อากฑฺฒติ, เอกํ อานนฺตริยํ นิรยปฎิสนฺธิํ เทติ, เสสานิ อวิปากานิฯ อฎฺฐสุ สมาปตฺตีสุ เอกาย พฺรหฺมโลเก นิพฺพตฺตติ, เสสา อวิปากาฯ อิทํ สนฺธาย ‘‘อโหสิ กมฺมํ นาโหสิ กมฺมวิปาโก’’ติ ทุติยํ ปทํ วุตฺตํฯ ยํ อตีตํ กมฺมํ เอตรหิ วิปากํ เทติ, อิทํ สนฺธาย ตติยํฯ ยํ ปุริมนเยน น วิปจฺจติ, อิทํ สนฺธาย จตุตฺถํฯ ยํ อนาคเต วิปากํ ทสฺสติ, อิทํ สนฺธาย ปญฺจมํฯ ยํ น วิปจฺจติ, อิทํ สนฺธาย ฉฎฺฐํฯ ยํ เอตรหิ อายูหิตํ กมฺมํ เอตรเหว วิปากํ เทติ, อิทํ สนฺธาย สตฺตมํฯ ยํ น วิปจฺจติ, อิทํ สนฺธาย อฎฺฐมํฯ อิมินา นเยน เสสปทานมฺปิ อโตฺถ ทฎฺฐโพฺพฯ ติ อิทํ สเพฺพหิ เอเตหิ ปกาเรหิ อตีตานาคตปจฺจุปฺปนฺนานํ กมฺมนฺตรวิปากนฺตรานํ ยถาภูตโต ชานนญาณนฺติ อโตฺถฯ ทุติยพลํฯ</p>


<p>ตติเย นฺติ สพฺพคติคามินิญฺจ อคติคามินิญฺจฯ นฺติ มคฺคํฯ ติ พหูสุปิ มนุเสฺสสุ ปาณาติปาตาทีสุ เอกเมว อกุสลํ เอกโต กโรเนฺตสุ อิมสฺส เจตนา นิรยคามินี ภวิสฺสติ, อิมสฺส ติรจฺฉานโยนิคามินี, อิมสฺส เปตฺติวิสยคามินี, นิรยาทีสุปิ ปเนสา เอวรูเป เอวรูเป ฐาเน เอวเญฺจวญฺจ วิปากํ ทสฺสติ, อิมสฺส ปฎิสนฺธิํ อากฑฺฒิตุํ น สโกฺกติ, อเญฺญน กเมฺมน  ทินฺนปฎิสนฺธิกสฺส ทุพฺพลํ อุปธิเวปกฺกํ ภวิสฺสติฯ พหูสุ วา เอกโต ทานาทิกุสลํ, วิปสฺสนํ วา ปฎฺฐเปเนฺตสุ อิมสฺส  เจตนา มนุสฺสคติคามินี ภวิสฺสติ, อิมสฺส เทวคติคามินี, ตตฺถาปิ เอวเญฺจวญฺจ วิปากํ ทสฺสติ, อิมสฺส วา วิปสฺสนา เอกํ มคฺคํ เทฺว วา ตโย วา จตฺตาโร วา ปฎิสมฺภิทาทิสหิเต วา รหิเต วา นิปฺผาเทสฺสติ, อิมสฺส น กญฺจิ ปฎิเวธํ สาเธสฺสตีติอาทินา อนเนฺตหิ อากาเรหิ เอกวตฺถุสฺมิมฺปิ อุปฺปนฺนํ กุสลากุสลสงฺขาตํ สพฺพตฺถคามินิปฎิปทํ อวิปรีตโต ปชานาตีติฯ ตติยพลํฯ</p>


<p>จตุเตฺถ นฺติ จกฺขุธาตุอาทีหิ, กามธาตุอาทีหิ วา พหุธาตุํฯ นฺติ ตาสเญฺญว ธาตูนํ วิลกฺขณตฺตา นานปฺปการํ ธาตุํฯ นฺติ ขนฺธายตนธาตุโลกํฯ ติ ตาสํ ตาสํ ธาตูนํ ขนฺธายตนธาตุวิภงฺคาทีสุ วุตฺตนเยน อนนฺตปฺปเภทํ นานตฺตํ อวิปรีตโต ปชานาติฯ น เกวลญฺจ ตถาคโต อุปาทินฺนกสงฺขารโลกเสฺสว นานตฺตํ ปชานาติ, อถ โข อนุปาทินฺนกสงฺขารโลกสฺสาปิ ปเจฺจกพุทฺธาทีหิ ปฎิวิชฺฌิตุํ อสกฺกุเณยฺยํ นานตฺตํ ปชานาติเยวฯ เตหิ อุปาทินฺนกโลกสฺสาปิ นานตฺตํ เอกเทสโตว ชานนฺติ, อนุปาทินฺนสฺส ปน เนว ชานนฺติ, สพฺพญฺญุพุทฺธเสฺสเวตํ วิสโยฯ เอวํ หิ อิมาย นาม ธาตุยา อุสฺสนฺนาย อิเมสํ รุกฺขคจฺฉลตาทีนํ, ขนฺธทณฺฑวลฺลิตจปตฺตปุปฺผผลาทิโน สณฺฐานวณฺณคนฺธรสโอชาหิ, เทสกาเลหิ จ อนนฺตปฺปเภทํ นานตฺตํ, ปถวีปพฺพตาทีนญฺจ นานตฺตํ โหตีติ อนเนฺตหิ อากาเรหิ ชานิตุํ สโกฺกติ, นาเญฺญติฯ จตุตฺถพลํฯ</p>


<p>ปญฺจเม นฺติ หีนาทีหิ อธิมุตฺตีหิ นานาธิมุตฺติกภาวํฯ ติ ตีสุปิ กาเลสุ หีนาธิมุตฺติกา หีนาธิมุตฺติเก เอว เสวนฺติ, ปณีตาธิมุตฺติกา จ ปณีตาธิมุตฺติเกฯ ตตฺถาปิ อสฺสทฺธา อสฺสเทฺธ, ทุสฺสีลา  ทุสฺสีเล, มิจฺฉาทิฎฺฐิกา มิจฺฉาทิฎฺฐิเก, สทฺธา สเทฺธ, สีลสุตจาคปญฺญาทิสมฺปนฺนา จ เต เต เอว เสวนฺตีติ นานปฺปการโต ชานาติฯ สทฺธาสีลาทิสมฺปนฺนา หิ ตพฺพิรหิเต อตฺตโน อาจริยุปชฺฌาเยปิ น เสวนฺติ, เตปิ อิตเร, อตฺตนา อตฺตนา ปน สทิเส เอว เสวนฺตีติฯ ปญฺจมพลํฯ</p>


<p>ฉเฎฺฐ นฺติ ปธานสตฺตานํฯ นฺติ ตโต ปเรสํ หีนสตฺตานํฯ เอกตฺถเมว วา เอตํ ปททฺวยํ เวเนยฺยวเสน ทฺวิธา วุตฺตํฯ นฺติ สทฺธาทีนํ อินฺทฺริยานํ ปรภาวญฺจ อปรภาวญฺจ, วุทฺธิญฺจ หานิญฺจาติ อโตฺถฯ นฺติ สเพฺพสํ สตฺตานํ อาสยานุสยจริตาธิมุตฺติอาทีหิ สทฺธาทิ ติกฺขินฺทฺริยมุทินฺทฺริยตํ สพฺพาการโต ชานาติฯ ตตฺถ ติ  นิวาสฎฺฐานํ, ยตฺถ สตฺตานํ จิตฺตสนฺตานํ นิจฺจํ นิวสติฯ โส ทุวิโธ วฎฺฎาสโย วิวฎฺฎาสโย จฯ ตตฺถ สสฺสตุเจฺฉทวเสน ปวตฺตํ สพฺพํ ทิฎฺฐิคตํ  นามฯ สปฺปจฺจยนามรูปปริคฺคหโต ปฎฺฐาย สพฺพํ วิปสฺสนาญาณํ, มคฺคญาณญฺจ  นามฯ มคฺคญาณมฺปิ หิ ‘‘ทสยิเม, ภิกฺขเว, อริยาวาสา, ยทริยา อาวสิํสู’’ติอาทิวจนโต (อ. นิ. ๑๐.๑๙) อาสโยวฯ อิมํ ปน ภควา สตฺตานํ อาสยํ ชานโนฺต อุภินฺนํ ทิฎฺฐิญาณานํ อปฺปวตฺติกฺขเณปิ ชานาติ เอวฯ กามราคาทิกิเลสาธิมุตฺตเญฺญว หิ ปุคฺคลํ ภควา ตเถว ชานาติฯ ‘‘อยํ เนกฺขมฺมาทิอภิรโต วิวฎฺฎาสโย’’ติ เนกฺขมฺมาทิํ เสวนฺตเญฺญว ชานาติ, ‘‘อยํ กามาทิอภิรโต วฎฺฎาสโย’’ติ อนุสยจริตาทิชานเนปิ เอเสว นโยฯ ตตฺถ  กามราคานุสยาทิโต สตฺตวิโธฯ นฺติ ตีหิ ทฺวาเรหิ อภิสงฺขตโลกิยกุสลากุสลํฯ ติ อชฺฌาสโยฯ เอวเมตฺถ อาสยานุสยญาณํ, อินฺทฺริยปโรปริยตฺตญาณญฺจาติ เทฺว ญาณานิ เอกโต หุตฺวา เอกํ พลญาณํ นาม ชาตนฺติฯ ฉฎฺฐพลํฯ</p>


<p>สตฺตเม  นฺติ ปฐมาทีนํ จตุนฺนํ ฌานานํ, ‘‘รูปี รูปานิ ปสฺสตี’’ติอาทีนํ อฎฺฐนฺนํ วิโมกฺขานํ, สวิตกฺกสวิจาราทีนํ ติณฺณํ สมาธีนํ, ปฐมชฺฌานสมาปตฺติอาทีนํ นวนฺนํ อนุปุพฺพสมาปตฺตีนํฯ นฺติ หานภาคิยธมฺมํฯ นฺติ วิเสสภาคิยํ ธมฺมํฯ นฺติ เยน การเณน ฌานาทีหิ วุฎฺฐหนฺติ, ตํ การณํฯ ตํ ปน ทุวิธํ โวทานมฺปิ ภวงฺคมฺปิฯ เหฎฺฐิมํ หิ ปคุณํ ฌานํ อตฺตโน โวทานวเสน อุปริมสฺส ฌานสฺส ปทฎฺฐานโต ‘‘วุฎฺฐาน’’นฺติ วุจฺจติ, ตมฺหา ตมฺหา ปน สมาธิมฺหา ภวงฺควเสเนว วุฎฺฐานโต ภวงฺคมฺปิฯ นิโรธโต ปน ผลสมาปตฺติยาว วุฎฺฐหนฺติฯ อิทํ ปาฬิมุตฺตกวุฎฺฐานํ นาม, ตํ สพฺพํ ภควา ยถาภูตํ สพฺพากาเรน ปชานาติฯ สตฺตมพลํฯ</p>


<p>อฎฺฐเม ติ ปุเพฺพนิวุตฺถกฺขนฺธานุสฺสรณํ, ตํ นามโคตฺตวณฺณาหารสุขทุกฺขาทีหิ ตตฺถ ตตฺถ ภเว วิชฺชมาเนหิ อนเนฺตหิ อากาเรหิ ยถาภูตํ ปชานาตีติฯ อฎฺฐมพลํฯ</p>


<p>นวเม นฺติ จุติญฺจ อุปปาตญฺจ, ตํ จวมานอุปปชฺชมานหีนปณีตสุวณฺณทุพฺพณฺณาทิโต อนนฺตปเภเท ยถากมฺมูปเค สเตฺต ทิพฺพจกฺขุญาเณน วณฺณายตนคฺคหณมุเขน ทิสฺวา สพฺพาการโต ปชานาตีติฯ นวมพลํฯ</p>


<p>ทสเม  นฺติ อาสวนิโรธํ นิพฺพานํ, ตํ อรหตฺตมคฺคญาเณน จตุสจฺจปฎิเวธโต ปชานาตีติฯ ทสมพลํฯ</p>


<p>ติ ยานิ เหฎฺฐา ‘‘ตถาคตสฺส ทส ตถาคตพลานี’’ติ อโวจ, อิมานิ ตานีติ อปฺปนํ กโรติฯ ยสฺมา เจโตปริยญาณาทีนิ สาวกาทีนมฺปิ ยถารหํ วิชฺชมานานิปิ สวิสยํ กิญฺจิเทว ชานนฺติ, น จ สพฺพาการโตฯ พุทฺธานํ  ปน สพฺพญฺญุตญฺญาณํ วิย สพฺพธเมฺมสุ ยถาสกํ วิสเย สพฺพตฺถ สพฺพาการโต เอกกฺขเณ อปฺปฎิหตํ ปวตฺตติ, ตสฺมา ‘‘ตถาคตพลานี’’ติ วุจฺจนฺติฯ ยทิ เอวํ สพฺพญฺญุตญฺญาณเสฺสวายํ ปเภโท โหติ, กสฺมา ปน ‘‘ทสพลญาณานี’’ติ วิสุํ วิภตฺตานีติ? วิสยกิจฺจภูมิเภทโต เนสํ อญฺญตฺตาฯ ทสพลญาเณสุ หิ ปฐมํ การณาการณเมว ชานาติ, ทุติยํ กมฺมนฺตรวิปากนฺตรเมว ชานาติ, ตติยํ กมฺมปริเจฺฉทเมว, จตุตฺถํ นานตฺตการณเมว, ปญฺจมํ สตฺตานํ อชฺฌาสยาธิมุตฺติเมว, ฉฎฺฐํ อินฺทฺริยานํ ติกฺขมุทุภาวเมว, สตฺตมํ ฌานาทีหิ สทฺธิํ เตสํ สํกิเลสาทิเมว, อฎฺฐมํ ปุเพฺพนิวุตฺถกฺขนฺธสนฺตติเมว, นวมํ สตฺตานํ จุติปฎิสนฺธิเมว, ทสมํ สจฺจปริเจฺฉทเมว, นาญฺญํฯ</p>


<p>สพฺพญฺญุตญฺญาณํ ปน เอเตหิ ชานิตพฺพญฺจ ตโต อุตฺตริญฺจ สพฺพํ อตีตาทิเภทํ เอกกฺขเณ สพฺพาการโต ชานาติ, เอเตสํ ปน กิจฺจํ น สพฺพํ กโรติฯ ตํ หิ ฌานํ หุตฺวา อเปฺปตุํ, อิทฺธิ หุตฺวา วิกุพฺพิตุํ, มโคฺค หุตฺวา กิเลเส เขเปตุํ น สโกฺกติฯ ทสพลญาณานิ ปน ตํ สพฺพํ ยถารหํ กาตุํ สโกฺกนฺติฯ เตสุ จ ปฎิปาฎิยา สตฺต ญาณานิ กามาวจรานิ, ตโต เทฺว รูปาวจรานิ, อวสาเน เอกํ โลกุตฺตรํฯ สพฺพญฺญุตญฺญาณํ ปน กามาวจรเมวาติ เอวํ วิสยกิจฺจภูมิเภทโต อญฺญเมว ทสพลญาณํฯ อญฺญํ สพฺพญฺญุตญฺญาณนฺติฯ อยํ ตาว ปทตฺถานุสารโต วินิจฺฉโยฯ ทิโต ปน สโพฺพปิ วินิจฺฉโย เอกวิธโกฎฺฐาสโต ปฎฺฐาย เอตฺถ วุตฺตานุสารโตว ญาตโพฺพ, สุตฺตนฺตภาชนียาทโย หิ วิภงฺคนยเภทา เอตฺถ, อิโต ปเรสุ จ วิภเงฺคสุ นตฺถีติฯ</p>

</p>


<h3>ขุทฺทกวตฺถุวิภงฺคมาติกตฺถวณฺณนา</h3>
<p>ขุทฺทกวตฺถุวิภงฺคมาติกาย   ปนายํ นิเกฺขปปริเจฺฉเทน สทฺธิํ  วินิจฺฉโยฯ มาติกาย หิ อาทิโต ตาว – ติอาทโย เตสตฺตติ เอกกา นิกฺขิตฺตา, ตโต ติอาทโย อฎฺฐารส ทุกา, อกุสลมูลาทโย ปญฺจติํส ติกา, อาสวจตุกฺกาทโย จุทฺทส จตุกฺกา, โอรมฺภาคิยสํโยชนาทโย ปนฺนรส ปญฺจกา, วิวาทมูลาทโย จุทฺทส ฉกฺกา, อนุสยาทโย สตฺต สตฺตกา, กิเลสวตฺถุอาทโย อฎฺฐ อฎฺฐกา, อาฆาตวตฺถุอาทโย นว นวกา, กิเลสวตฺถุอาทโย สตฺต ทสกา, ฉนฺนํ อฎฺฐารสกานํ วเสน อฎฺฐสตตณฺหาวิจริตานิ จ ยถากฺกมํ นิกฺขิปิตฺวา อเนฺต ทฺวาสฎฺฐิ ทิฎฺฐิคตานิ พฺรหฺมชาลสุเตฺต อติทสฺสิตานีติ สพฺพานิปิ เตสฎฺฐิอธิกานิ อฎฺฐกิเลสสตานิ นิกฺขิตฺตานีติ เวทิตพฺพานิฯ อยํ ตาว นิเกฺขปปริเจฺฉโทฯ</p>


<p>อตฺถโต ปน ติอาทีสุ ชาติอุจฺจากุลีนตํ นิสฺสาย ‘‘ขตฺติยาทีนํ จตุนฺนมฺปิ วณฺณานํ อหํ อุตฺตมชาติโก, อิเม น อุตฺตมชาติกา’’ติ เอวํ อตฺตุกฺกํสนปรวมฺภนวเสน อุปฺปโนฺน มชฺชนาการปฺปวโตฺต มาโน  นามฯ เสสปเทสุปิ เอเสว นโยฯ ตตฺถ อาทิจฺจโคตฺตกสฺสปโคตฺตาทิอุตฺตมโคตฺตํ นิสฺสาย ฯ นิราพาธตํ, โยพฺพญฺญํ, ‘‘จิรํ สุขํ ชีวิํ ชีวามิ ชีวิสฺสามี’’ติ เอวํ ชีวิตํ, พหุลาภญฺจ นิสฺสาย ยถากฺกมํ ทโย วุตฺตาฯ สุกตปณีตปจฺจยลาภํ, มานนวนฺทนาทิครุการํ มเญฺญว ปมุขํ กตฺวา ปญฺหํ ปุจฺฉนฺติ, ปริวาเรตฺวา คจฺฉนฺตีติ เอวํ ปุเรกฺขารํ, มหาปริวารํ, สุจิปริวารญฺจ นิสฺสาย ยถากฺกมํ ทโย จ เวทิตพฺพาฯ โภโค ปน กิญฺจาปิ ลาภคฺคหเณเนว คหิโต, นิหิตธนวเสน ปเนตฺถ  ลาโภ เวทิตโพฺพ, ‘‘อนฺนปานวตฺถาภรณมาลาคนฺธาทิอุปโภคสมิทฺธิวเสนาปิ วตฺตุํ วฎฺฎตี’’ติปิ วทนฺติฯ สรีรวณฺณํ, คุณวณฺณญฺจ นิสฺสาย ฯ พาหุสจฺจํ, ปฎิภานํ, ‘‘วณฺณํ พุทฺธวํสํ ราชวํสํ ชนปทวํสํ คามวํสํ รตฺตินฺทิวปริเจฺฉทํ นกฺขตฺตมุหุตฺตโยคํ ชานามี’’ติ เอวํ รตฺตญฺญุตํ วา นิสฺสาย ยถากฺกมํ ทโย จ เวทิตพฺพาฯ ชาติปิณฺฑปาติกตํ, อนวญฺญาตตํ, อิริยาปถปาสาทิกตํ, มหิทฺธิกตญฺจ นิสฺสาย ยถากฺกมํ ทโยฯ กิญฺจาปิ ปริวาร-คฺคหเณน ยโส คหิโตฯ ปริวารสฺส ปน สวสวตฺตกภาเวน ปตฺถฎตํ กิตฺติยสเญฺญว วา นิสฺสาย ฯ ปริสุทฺธสีลํ , อุปจารปฺปนาฌานํ, สิปฺปโกสลฺลํ, สรีรสฺส อาโรหสมฺปทํ, ปริณาหสมฺปทํ, อนูนนิโทฺทสองฺคปจฺจงฺคตาย สรีรปาริปูริญฺจ นิสฺสาย ทโย เวทิตพฺพาฯ</p>


<p>อิมินา เอตฺตเกน ฐาเนน สวตฺถุกํ มานํ ทเสฺสตฺวา อิทานิ อวตฺถุกเมว สามญฺญโต มานํ ทเสฺสโนฺต ติ อาหฯ ติอาทีสุ ปญฺจกามคุเณสุ จิตฺตโวสฺสคฺคสงฺขาโต สุจริตาเสวนาย, ทุจฺจริตเสวนาย จ เหตุภูโต ปมชฺชนาการปฺปวโตฺต อกุสลจิตฺตุปฺปาโท  นาม, สฺวายํ สติโวสฺสคฺคลกฺขโณฯ วาตภริตภตฺตา วิย มาตาปิตูสุปิ อโนณตภาวสงฺขาโต กกฺขฬมาโน  นาม, สฺวายํ จิตฺตสฺส อุทฺธุมาตภาวลกฺขโณฯ อเญฺญสํ เคหาทิอุปกรณสมฺปทํ, วิชฺชาสมฺปทํ วา ทิสฺวา ตทฺทิคุณสมารมฺภนวสปฺปวโตฺต อกุสลจิตฺตุปฺปาโท  นามฯ คโนฺถปิ หิ สารมฺภวเสน อุคฺคเหตุํ น วฎฺฎติ, อกุสลเมว โหติฯ สฺวายํ กรณุตฺตริยลกฺขโณฯ</p>


<p>อตฺร  อตฺร วิสเย อิจฺฉา อสฺสาติ อตฺริโจฺฉ, ปุคฺคโล, ตสฺส ภาโว ฯ เอวํ ทีสุปิ อโตฺถ เวทิตโพฺพฯ ตตฺถ ยํ ยํ ลทฺธํ, เตน เตน อสนฺตุสฺสิตฺวา อปรสฺส อปรสฺส ปตฺถนาวเสน ปวโตฺต โลโภ ฯ ยาย อตฺตนา ลทฺธํ ปณีตมฺปิ ลามกํ วิย ขายติ, ปเรน ลทฺธํ ลามกมฺปิ ปณีตํ วิย ขายติฯ สายํ อปราปรลาภปตฺถนาลกฺขณาฯ สนฺตคุณวิภาวนาวสปฺปวโตฺต เจว ตทุปฺปเนฺนหิ อติมหเนฺตหิปิ วตฺถูหิ อสนฺตุสฺสนาการปฺปวโตฺต จ โลโภ ฯ ยาย สมนฺนาคโต ปุคฺคโล ปจฺจเยหิ ทุปฺปูโร อคฺคิ วิย อุปาทาเนน, สมุโทฺท วิย จ อุทเกนฯ ยา จายํ สนฺตคุณสมฺภาวนตา, ปฎิคฺคหเณ จ ปริโภเค จ อมตฺตญฺญุตา, เอตํ มหิจฺฉตาลกฺขณํฯ</p>


<p>อสนฺตานํ ปน สทฺธาสีลานํ, มคฺคผลาทีนญฺจ โลกิยโลกุตฺตรานํ คุณานํ วิภาวนาวสปฺปวโตฺต เจว ตทุปฺปเนฺนหิ อติมหเนฺตหิปิ ปจฺจเยหิ อสนฺตุสฺสนาการปฺปวโตฺต จ โลโภ ฯ ยา จายํ อสนฺตคุณสมฺภาวนตา, ปฎิคฺคหเณ จ ปริโภเค จ อมตฺตญฺญุตา เอตํ ปาปิจฺฉตาลกฺขณํฯ</p>


<p>นฺติ วิชฺฌนเฎฺฐน สิงฺคํ, นาคริกภาวสงฺขาตสฺส กิเลสสิงฺคเสฺสตํ อธิวจนํ, ตํ อตฺถโต สิงฺคารกรณวสปฺปวโตฺต โลโภวฯ นฺติ ขียนํ, ตํ อตฺถโต นิวาสฎฺฐาเน สุนขานํ  วิย อญฺญมญฺญํ สตฺตานํ ‘‘ตว สนฺตกํ, มม สนฺตก’’นฺติ ขิยฺยนาการปฺปวโตฺต โทโสวฯ นฺติ จปลตา, ตํ ปตฺตจีวราทิปริกฺขารานํ, อตฺตภาวสฺส จ มณฺฑนวิภูสนเกฬายนวสปฺปวโตฺต ราโคว, เยน สมนฺนาคโต ชิโณฺณปิ ทหโร วิย โหติฯ ติ วิสภาควุตฺติ วิสภาคกิริยา, สา ครุฎฺฐานิเยสุปิ อนาทรวเสน วิปจฺจนีกคฺคาหิตาวสปฺปวโตฺต โทโสว , ยาย สมนฺนาคโต คิลาเนปิ มาตาปิตุอาจริยุปชฺฌายาทิเก น โอโลเกติ, เตหิ สทฺธิํ ลาภสกฺการการณา กลหํ กโรติ, เตสุ หิโรตฺตปฺปํ, เจติยาทีสุ จิตฺตีการญฺจ น ปจฺจุปฎฺฐเปติฯ ติ ปเนฺตสุ เสนาสเนสุ, สมถวิปสฺสนาสุ จ อนภิรมณา อุกฺกณฺฐิตตา, สา ตถาปวโตฺต อกุสลจิตฺตุปฺปาโทฯ ติ อาลสฺยํฯ ติ กายสฺส อานมนาทิอากาเรน ผนฺทนา วิชมฺภนาฯ ติ ภตฺตมุจฺฉาย กายสฺส อกมฺมญฺญตาฯ นฺติ จิตฺตสโงฺกโจฯ อตฺถโต ปเนตานิ สพฺพานิปิ ถินมิทฺธวเสน จิตฺตสฺส คิลานากาโรวฯ</p>


<p>ติอาทีสุ ลาภสกฺการสิโลกสนฺนิสฺสิตสฺส ปาปิจฺฉสฺส เตน เตน อุปาเยน วิมฺหาปนา  นามฯ สา ติวิธา ปจฺจยปฎิเสวนสามนฺตชปฺปนอิริยาปถสณฺฐาปนวเสนฯ ตตฺถ จีวราทีหิ นิมนฺติตสฺส ตทตฺถิกเสฺสว สโต ปาปิจฺฉตํ นิสฺสาย ปฎิกฺขิปเนน, เต จ คหปติเก อตฺตนิ สุปฺปติฎฺฐิตสเทฺธ ญตฺวา ปุน เตสํ ‘‘อโห อโยฺย อปฺปิโจฺฉ น กิญฺจิ ปฎิคฺคณฺหิตุํ อิจฺฉติ, สุลทฺธํ วต โน อสฺส, สเจ อปฺปมตฺตกํ กิญฺจิ ปฎิคฺคเณฺหยฺยา’’ติ นานาวิเธหิ อุปาเยหิ ปณีตานิ จีวราทีนิ อุปนาเมนฺตานํ ตทนุคฺคหกามตเญฺญว อาวิกตฺวา ปฎิคฺคหเณน จ ตโต ปภุติ อปิ สกฎภาเรหิ อุปนามนเหตุภูตํ วิมฺหาปนํ  นามฯ ปาปิจฺฉเสฺสว ปน สโต ‘‘โย เอวรูปํ จีวรํ ธาเรติ, โส สมโณ มเหสโกฺข’’ติอาทินา อุตฺตริมนุสฺสธมฺมาธิคมปริทีปนวาจาย ตถา ตถา วิมฺหาปนํ  นามฯ ปาปิจฺฉเสฺสว ปน สโต สมาหิตเสฺสว สมฺภาวนาธิปฺปายกเตน ปณิธาย สณฺฐปิเตน คมนาทิอิริยาปเถน วิมฺหาปนํ  นามฯ</p>


<p>ติอาทินา  ปน วุตฺตปจฺจยปฎิสํยุตฺตา วาจาเยว ทสฺสิตาฯ อนุปฺปิยภาณิตา, จาฎุกมฺยตา, มุคฺคสูปฺยตา, ปาริภฎยตา จ  นามฯ ตตฺถ ติอาทิโตว ลปนาฯ ติ สจฺจานุรูปํ, ธมฺมานุรูปํ วา อนปโลเกตฺวา ปุนปฺปุนํ ปิยภณนํฯ ติ  นีจวุตฺติตา, อตฺตานํ เหฎฺฐโต ฐเปตฺวา ปวตฺตนํฯ ติ มุคฺคสูปสทิสตา, อปกฺกมุคฺคสทิเสน อปฺปสเจฺจน สมนฺนาคตวจนตาฯ ติ กุลทารกานํ อเงฺกน ปริหรณาทิกํ ปริภฎสฺส กิจฺจํฯ เอวมยํ สโพฺพปิ กิริยาเภโท ‘‘ลปนา’’เตฺวว วุจฺจติฯ ปเรสํ ปน ปจฺจยทานสญฺญาชนกํ กายวจีกมฺมํ  นาม, ยา ‘‘ปริกโถภาสนิมิตฺตกมฺม’’นฺติ วุจฺจติฯ อโกฺกสนวมฺภนครหณาทีหิ ยถา ทายโก อวณฺณํ ภายติ, เอวํ ตํ นิปฺปีฬนํ  นามฯ อยํ หิ ยสฺมา เวฬุเปสิกาย วิย อพฺภงฺคํ อิมาย ปรสฺส คุณํ นิเปฺปเสติ นิปุญฺฉติ, ยสฺมา วา คนฺธชาตํ ปิสิตฺวา คนฺธมคฺคนา วิย ปรคุเณ นิปฺปิสิตฺวา วิจุเณฺณตฺวา เอสา ลาภมคฺคนา โหติ, ตสฺมา ‘‘นิเปฺปสิกตา’’ติ วุจฺจติฯ เอกสฺมิํ ปน กุเล ลทฺธามิสํ อญฺญตฺถ ทานวเสน ลาเภน ลาภสฺส ปตฺถนา  นามฯ อิเม จ กุหนาทโย ปญฺจปิ ตถา ตถา ปวตฺตา โลภาทิอกุสลจิตฺตุปฺปาทาติ เวทิตพฺพาฯ ‘‘เสโยฺยหมสฺมี’’ติอาทโย ทฺวาทส มานา เหฎฺฐา สํโยชนโคจฺฉเก วุตฺตานุสาเรน สุวิเญฺญยฺยาวฯ ตตฺถ จ อาทิโต ตโย มานา ปุคฺคลํ อนิสฺสาย ชาติโคตฺตรูปโภคสิปฺปสุตาทิมานวตฺถุวเสเนว กถิตา, ตโต ปรํ ปน นว มานา เสยฺยสทิสหีนปุคฺคเล นิสฺสาย กถิตาฯ</p>


<p>เอวเมเตหิ ทฺวาทสหิ ปเทหิ สวตฺถุเก มาเน กเถตฺวา อิทานิ อวตฺถุกํ ทเสฺสตุํ ติอาทิ วุตฺตํฯ ตโต  ปรํ ติอาทีสุ ‘‘ชาติอาทีหิ มยา สทิโส นตฺถี’’ติ อติกฺกมิตฺวา มญฺญนาวเสน ปวโตฺต มาโน  นามฯ ‘‘อิเม มยา ปุเพฺพ สทิสา, อิทานิ อหํ เสโฎฺฐ, อิเม หีนตรา’’ติ อุปฺปโนฺน มาโน ภาราติภาโร วิย  นามฯ อตฺตานํ ปน อวมญฺญนาวเสน ปวโตฺต มาโน  นาม, โส ‘‘หีโนหมสฺมี’’ติ ปวตฺตหีนมานสทิโสวฯ อนธิคเตสุ อริยธเมฺมสุ ‘‘อธิคตา มยา’’ติ อุปฺปโนฺน มาโน อธิกมานตฺตา  นาม, อยํ ปน โสตาปนฺนาทิอริยสาวกานํ ‘‘อหํ สกทาคามี’’ติอาทินา น อุปฺปชฺชติ เตสํ มคฺคผลนิพฺพานปหีนกิเลสาวสิฎฺฐกิเลสปจฺจเวกฺขเณน อริยคุณปฎิเวเธ นิกฺกงฺขตฺตาฯ ทุสฺสีลสฺส ปน น อุปฺปชฺชเตว, สีลวโตปิ ปริจฺจตฺตกมฺมฎฺฐานสฺส น อุปฺปชฺชติ, ปริสุทฺธสีลเสฺสว ปน สุทฺธสมถลาภิโน, สุทฺธวิปสฺสนาลาภิโน, ตทุภยลาภิโน วา อุปฺปชฺชติฯ เตสุ ตทุภยลาภี อรหเตฺต เอว อธิมญฺญิตฺวา ปติฎฺฐาติ สุวิกฺขมฺภิตกิเลสตฺตา, ปริมทฺทิตสงฺขารตฺตา จ, อิตเร โสตาปนฺนาทีสุปีติ เวทิตพฺพาฯ ปญฺจสุ ปน ขเนฺธสุ ‘‘อหมสฺมี’’ติอาทินา ปวโตฺต มาโน   นามฯ ปาปเกน ปน ปรูปฆาตเกน กมฺมายตนสิปฺปายตนวิชฺชาฎฺฐานาทินา อตฺตานํ เสยฺยาทิโต ชปฺปนวเสน ปวโตฺต มาโน  นามฯ</p>


<p>ติอาทีสุ ‘‘มยฺหํ ญาตกา สุขชีวิโน สมฺปตฺติยุตฺตา’’ติ เอวํ เคหสิตเปเมน ญาตเก อุทฺทิสฺส อุปฺปโนฺน วิตโกฺก  นาม, ‘‘ญาตกา ขยํ คตา วยํ คตา สทฺธา ปสนฺนา’’ติอาทินา ปน เนกฺขมฺมสิโต ญาติวิตโกฺก นาม น โหติฯ เอวํ ปิ, ตสฺส ปน ‘‘อมฺหากํ ชนปโท สุภิโกฺข สุนฺทโร’’ติอาทินา ปวตฺติอากาโร เวทิตโพฺพฯ อมรตฺถาย วิตโกฺก, อมโร  วา วิตโกฺกติ ฯ ตตฺถ โย อุกฺกุฎิกปฺปธานาทีหิ ทุเกฺข นิชฺชิเณฺณ สมฺปราเย อตฺตา สุขี อมโร โหตีติ เอวํ ปวโตฺต, โส อมรตฺถาย วิตโกฺก นามฯ โย ปน ทิฎฺฐิคติกสฺส เอกสฺมิํ ปเกฺข อสณฺฐหิตฺวา ‘‘เอวมฺปิ เม โน, ตถาปิ เม โน, อญฺญถาปิ เม โน’’ติอาทินา อมรมโจฺฉ วิย คเหตุํ อสกฺกุเณยฺยตาย ปวโตฺต, โส อมโร วิตโกฺก นามฯ ตํ ทุวิธมฺปิ เอกโต กตฺวา อิธ ‘‘อมรวิตโกฺก’’ติ วุโตฺตฯ</p>


<p>อนุทฺทยตา ปติรูปเกน ปน คิหีหิ สหโสกิสหนนฺทิตาทิวเสน เคหสิตเปเมน ยุโตฺต  นามฯ ลาเภน เจว สกฺกาเรน จ กิตฺติสเทฺทน จ สทฺธิํ อารมฺมณกรณวเสน ยุโตฺต เคหสิโต วิตโกฺก  นาม, ตสฺส ปน ‘‘อโห วต เม ลาภาทโย อุปฺปเชฺชยฺยุ’’นฺติอาทินา ปวตฺติอากาโร เวทิตโพฺพฯ ‘‘อโห วต มํ ปเร น อวชาเนยฺยุ’’นฺติ อุปฺปโนฺน เคหสิโต วิตโกฺก  นามฯ เอกกํฯ</p>


<p>ทุกาทีสุ โกธาทโย เหฎฺฐา วุตฺตเตฺถ วเชฺชตฺวา อวเสสานเญฺญว วณฺณนา โหติฯ ตตฺถ ทุเกสุ ตาว ติอาทีสุ ปุพฺพภาเค โกโธ ‘‘อโกฺกจฺฉิม’’นฺติอาทินา อาเสวเนน อปรกาเล เวรจิเตฺต ทฬฺหตรํ อาพโทฺธ  นาม, เยน สมนฺนาคโต เวรํ นิสฺสชฺชิตุํ น สโกฺกติ วสาเตลมกฺขิตปิโลติกา วิย, โสธิยมานมฺปิสฺส จิตฺตํ น ปริสุชฺฌติ, สฺวายํ เวรุปนิพนฺธนลกฺขโณฯ</p>


<p>ปรคุณํ ปน วินาเสตฺวา ตตฺถ โทสมกฺขนวเสน ปวโตฺต โกโธ  นามฯ อยํ หิ ปฐมตรํ  อตฺตโน จิตฺตํ คูโถ วิย คูถคฺคาหกํ หตฺถํ มเกฺขติ, ปจฺฉา  ปรนฺติ ‘‘มโกฺข’’ติ วุโตฺต, สฺวายํ ปรคุณมกฺขนลกฺขโณฯ ปฬาเสตีติ  ปรสฺส คุเณ ทเสฺสตฺวา อตฺตโน คุเณหิ สเม กโรตีติ อโตฺถฯ ตถาปวโตฺต โลโภ, สฺวายํ ยุคคฺคาหลกฺขโณฯ</p>


<p>ทฺวารตฺตเยปิ วิชฺชมานเสฺสว โทสสฺส ปฎิจฺฉาทนโต จกฺขุโมหนมายา วิยาติ  สา กตโทสปฎิจฺฉาทนลกฺขณาฯ สฐสฺส ภาโว, กมฺมํ วา  เกราฎิยํ, ตํ อวิชฺชมานคุณปฺปกาสนลกฺขณํฯ</p>


<p>ทโย เหฎฺฐา วุตฺตอชฺชวาทิปฎิปกฺขอกุสลวเสน เวทิตพฺพาฯ นฺติอาทีสุ อชฺฌตฺตนฺติ กามภโว, ตตฺถ สเตฺต พนฺธนวเสน ปวตฺตานิ ปโญฺจรมฺภาคิยสํโยชนานิ  นามฯ พหิทฺธาติ รูปารูปภโวฯ ตตฺถ พนฺธนวเสน ปวตฺตานิ ปญฺจ อุทฺธมฺภาคิยสํโยชนานิ  นามฯ กามภเว หิ สตฺตานํ อาลโย พหุโก, น อิตเรสุ, ตสฺมา โส อชฺฌตฺตํ อิตเร จ พหิทฺธาติ เวทิตพฺพาฯ ทุกํฯ</p>


<p>ติเกสุ ปน โลภาทีนิ  นามฯ กามพฺยาปาทวิหิํสาสมฺปยุตฺตา วิตกฺกา  นามฯ เต เอว สญฺญาสีเสน ฯ สภาวเฎฺฐน ติ จ วุจฺจนฺติฯ กายวจีมโนทุจฺจริตานิ  นาม, ตานิ ทฺวารตฺตยปฺปวตฺตานํ ปาณาติปาตาทีนํ, สพฺพากุสลานํ วา วเสน โยเชตพฺพานิฯ สุตฺตนฺตปริยาเยน ปน ทิฎฺฐาสววชฺชิตา กามาสวาทโย  นามฯ สกฺกายทิฎฺฐิวิจิกิจฺฉาสีลพฺพตปรามาสา  นามฯ</p>


<p>กามตณฺหา ภวตณฺหา วิภวตณฺหา จ  นามฯ ตตฺถ สสฺสตทิฎฺฐิสหคโต ราโค  อุเจฺฉททิฎฺฐิสหคโต  ราโค  อวเสสา ปน สพฺพาปิ ตณฺหา ฯ กามธาตุปฎิสํยุโตฺต วา ราโค กามตณฺหา, รูปารูปธาตุปฎิสํยุโตฺต ภวตณฺหา, อุเจฺฉททิฎฺฐิสหคโต วิภวตณฺหาติ เวทิตพฺพาฯ กามตณฺหา รูปตณฺหา อรูปตณฺหา จ  นามฯ รูปตณฺหา อรูปตณฺหา นิโรธตณฺหา จ ปุน  นามฯ ตตฺถ ติ อุเจฺฉททิฎฺฐิสหคโตฯ กาเมสนา ภเวสนา พฺรหฺมจริเยสนา จ  นามฯ ตตฺถ ติ สสฺสตุเจฺฉททิฎฺฐิสงฺขาตพฺรหฺมจริยสฺส คเวสนาฯ ‘‘เสโยฺยหมสฺมีติ  วิธา, สทิโสหมสฺมีติ วิธา, หีโนหมสฺมีติ วิธา’’ติ เอวํ วุตฺตมานวิธา  นามฯ มาโน หิ เสยฺยาทิวเสน วิทหนโต มญฺญนโต ‘‘วิธา’’ติ วุจฺจติฯ ชาติชรามรณานิ ปฎิจฺจ อุปฺปนฺนานิ ภยานิ  นามฯ ‘‘อตีตํ วา อทฺธานํ อารพฺภา’’ติอาทินา วุตฺตานิ ตีณิ, พุทฺธาทีสุ กงฺขนวิจิกิจฺฉนวเสน ปวตฺตา ติโสฺส อวิชฺชา  นามฯ วิจิกิจฺฉาสีเสน ตสฺส วิภเงฺค ตํสมฺปยุตฺตา อวิชฺชาว วุตฺตา, ตสฺสา เอว ปฎิจฺฉาทกเตฺตนปิ ตมภาวโตติ ทฎฺฐพฺพํฯ</p>


<p>ยํ กิญฺจิ ปน สตฺตสฺส สุขาทิกํ อุปฺปชฺชติ, ตํ สพฺพํ ปุเพฺพกตเหตูติ เอกํ ติตฺถายตนํ, อิสฺสรนิมฺมานเหตูติ ทุติยํ, อเหตุอปฺปจฺจยาติ ตติยนฺติ อิมานิ  นามฯ ตตฺถ ปฐมวาที กุสลากุสลกิริยอุตุจิตฺตาหาราทิกํ, คติอุปธิอาทิกํ, สปฺปุริสูปนิสฺสยสทฺธมฺมสฺสวนาทิกญฺจ สพฺพํ ปจฺจยปจฺจยุปฺปนฺนํ ปฎิกฺขิปิตฺวา เอกํ กมฺมวิปากเมว สมฺปฎิจฺฉติ, อิตเร ปน เทฺวปิ สพฺพํ เหตุํ ปฎิกฺขิปิตฺวา อิสฺสรเหตุกํ, อเหตุกญฺจ สมฺปฎิจฺฉนฺติ, เตสํ ติณฺณํ วาทานํ วเสเนว ปโยชนาภาวาทิโต ยถานุรูปํ โทโส ญาตโพฺพฯ คนฺถวิตฺถารภเยน ปเนตฺถ น วิตฺถารยิมฺหฯ</p>


<p>ราคโทสโมหา  ปน ตโย ปลิโพธเฎฺฐน  นามฯ เต เอว หิ กิเลสเฎฺฐน  มลีนภาวกรณเฎฺฐน  ปกฺขลนปาตเหตุโต  จ โหนฺติฯ ปาณาติปาตาทีนิ กายวจีมโนวิสมานิ  นามฯ ราคโทสโมหา อนุทหนเฎฺฐน  กสฎนิโรชเฎฺฐน  จ โหนฺติฯ ปาณาติปาตาทีนิ กายกสาวาทโย ปน  นามฯ อสฺสาททิฎฺฐิตฺติเก กามปริโภเค ‘‘นตฺถิ กาเมสุ โทโส’’ติ เอวํ ปวตฺตา สสฺสตทิฎฺฐิ  นามฯ วีสติวตฺถุกา ปน อตฺตทิฎฺฐิ อตฺตานํ อนุคตตฺตา  นามฯ ตสฺสา ปน ‘‘รูปํ อตฺตโต สมนุปสฺสติ, รูปวนฺตํ วา อตฺตานํ, อตฺตนิ วา รูปํ, รูปสฺมิํ วา อตฺตานํ สมนุปสฺสตี’’ติ เอวํ รูปกฺขเนฺธ จตโสฺส ทิฎฺฐิโยฯ เอวํ เสสกฺขเนฺธสุปีติ วีสติวตฺถุกตา เวทิตพฺพาฯ</p>


<p>ตตฺถ จ ทิอาทินา ปญฺจกฺขเนฺธ อตฺตโต คหณวเสน ปวตฺตา ปญฺจ อุเจฺฉททิฎฺฐิโย, เสสา ปน สสฺสตทิฎฺฐิโยติ เวทิตพฺพาฯ นฺติอาทินยปฺปวตฺตา ปน นตฺถิกทิฎฺฐิ  นาม, ลามกทิฎฺฐีติ อโตฺถฯ อรติตฺติเก ปาณิเลฑฺฑุทณฺฑาทีหิ สตฺตานํ  วิหิํสนา  นามฯ ทฺวารตฺตยปฺปวตฺตอกุสลธมฺมสฺส จริยา  นามฯ โทวจสฺสตาติเก สาว กามพฺยาปาทวิหิํสาสญฺญา นานารมฺมเณสุ ปวตฺติโต, นานาภูตตฺตา จ  นามฯ อุทฺธจฺจตฺติเก กุสีตสฺส ภาโว  ปมาโทวฯ อนาทริยตฺติเก โอวาทสฺส อนาทิยนวสปฺปวโตฺต โกโธ  นามฯ อสฺสทฺธิยตฺติเก รตนตฺตยกมฺมผลานํ อสทฺทหนวสปฺปวตฺตา อกุสลธมฺมา  นามฯ ปญฺจวิธมจฺฉริยวเสน ‘‘เทหี’’ติ วจนสฺส อชานนา  นามฯ</p>


<p>อุทฺธจฺจตฺติเก  มนจฺฉเฎฺฐสุ อินฺทฺริเยสุ อคุตฺตทฺวารตา  นามฯ กายิกวาจสิกวีติกฺกโม  นามฯ อริยตฺติเก พุทฺธปเจฺจกพุทฺธสาวกานํ ทสฺสโนปาสนาทีสุ อนิจฺฉา  นามฯ โพธิปกฺขิกสทฺธมฺมสฺส สวนธารณาทีสุ อนิจฺฉา  นามฯ ปรสฺส โทสาโรปเน รนฺธคเวสิตาสงฺขาโต อุปารโมฺภว  นามฯ มุฎฺฐสฺสจฺจตฺติเก อุทฺธจฺจํ  นามฯ อโยนิโสมนสิการตฺติเก ‘‘อนิเจฺจ นิจฺจ’’นฺติอาทินา, สจฺจปฎิปกฺขวเสน วา อนุปายมนสิการสงฺขาตํ อาวชฺชนจิตฺตํ  นามฯ มิจฺฉาทิฎฺฐิมิจฺฉาสงฺกปฺปาทโย อฎฺฐ มิจฺฉามคฺคา กุมฺมโคฺค นาม, มิจฺฉามคฺคสฺส อาเสวนา  นามฯ ถินมิทฺธํ  นามฯ ติกํฯ</p>


<p>จตุเกฺกสุ จีวราทีสุ จตูสุ ปจฺจเยสุ ‘‘กตฺถ มนาปํ ลภิสฺสามี’’ติ ตณฺหาย อุปฺปาโท  นามฯ น คจฺฉนฺติ เอตาหิ อริยาติ อคติโย, ฉนฺทโทสโมหภยาฯ ตา หิ อคนฺตพฺพมคฺคคมนานิ อกตฺตพฺพกรณานิ  นามฯ ตตฺถ ติ ปกฺขปาตราโคฯ นฺติ ตถาปวโตฺต โทโสฯ อนิจฺจาทีสุ ‘‘นิจฺจํ สุขํ อตฺตา สุภ’’นฺติ เอวํ ปวตฺตา  วิปรีตโต ธเมฺม เอสนโตฯ เตสุ วา อาสนโต ปวิสนโต  นามฯ เต สญฺญาจิตฺตทิฎฺฐิวิปริยาสวเสน ปเจฺจกํ ตโย ตโย หุตฺวา ทฺวาทส โหนฺติฯ เตสุ อนิเจฺจ นิจฺจํ, อนตฺตนิ อตฺตาติ สญฺญาจิตฺตทิฎฺฐิวิปริยาสา ฉ, ทุเกฺข สุขํ, อสุเภ สุภนฺติ ทิฎฺฐิวิปริยาสา เทฺว จาติ อฎฺฐ โสตาปตฺติมเคฺคน ปหียนฺติ, อสุเภ สุภนฺติ สญฺญาจิตฺตวิปริยาสา เทฺว อนาคามิมเคฺคน, ทุเกฺข สุขนฺติ สญฺญาจิตฺตวิปริยาสา เทฺว อรหตฺตมเคฺคนาติ เวทิตพฺพาฯ</p>


<p>อทิเฎฺฐ   ทิฎฺฐํ, อสุเต สุตํ, อมุเต มุตํ, อวิญฺญาเต วิญฺญาตนฺติ เอวํ ปวตฺตา  นามฯ ทิฎฺฐาทีสุ ปน อทิฎฺฐํ อสุตํ อมุตํ อวิญฺญาตนฺติ เอวํ ปวตฺตา  นามฯ อิเม จ ปุริเมหิ สทฺธิํ อฎฺฐ อนริยโวหาราติปิ วุจฺจนฺติฯ ปาณาติปาตอทินฺนาทานกาเมสุมิจฺฉาจารมุสาวาทา  นามฯ มุสาวาทาทิวจีทุจฺจริตานิ  นามฯ ชาติชราพฺยาธิมรณภยานิ  นามฯ ราชโจรอคฺคิอุทกภยานิ จตฺตาริ, สมุทฺทํ โอโรหนฺตสฺส ปน อุปฺปชฺชนกานิ อูมิกุมฺภีลอาวฎฺฎสุสุกาภยานิ จ จตฺตาริ, อตฺตานุวาทปรานุวาททณฺฑทุคฺคติภยานิ จตฺตาริ จาติ อิมานิ วา  ตีณิ จตุกฺกานิ  นามฯ ตตฺถ ติ จณฺฑมจฺฉาฯ สพฺพานิปิ เจตานิ ภยานิ ปฎิฆจิตฺตานีติ เวทิตพฺพานิฯ สพฺพํ สุขทุกฺขาทิกํ สยํกตํ ปรํกตํ อุภยกตํ อธิจฺจสมุปฺปนฺนนฺติ เอวํ อุปฺปชฺชมานา อิมา  นามฯ จตุกฺกํฯ</p>


<p>ปญฺจเกสุ ติอาทีสุ โอรํ วุจฺจติ กามธาตุ เหฎฺฐาภาวโต, ตตฺถ อุปปตฺตินิปฺผาทนโต ตํ โอรํ ภชนฺตีติ สกฺกายทิฎฺฐิวิจิกิจฺฉาสีลพฺพตปรามาสกามราคปฎิฆา  นามฯ อุทฺธนฺติ รูปารูปธาตุ อุปริภาวโต, ตํ วุตฺตนเยน ภชนฺตีติ รูปราคอรูปราคมานอุทฺธจฺจอวิชฺชา  นามฯ ราคโทสโมหมานทิฎฺฐิโย ปญฺจ ลคฺคนเฎฺฐน  นามฯ เต เอว ปญฺจ อนุปวิสนเฎฺฐน, ตุทนเฎฺฐน จ ปญฺจ  นามฯ สตฺถุธมฺมสงฺฆสิกฺขาสุ กงฺขนานิ จตฺตาริ, สพฺรหฺมจารีสุ กุปิตจิตฺตตา จาติ อิเม ปญฺจ จิตฺตสฺส ถทฺธกจวรขาณุกภาวกรณตฺตา  นามฯ กาเมสุ อวีตราโคฯ กาเย…เป.… รูเป…เป.… ยาวทตฺถํ ภุญฺชิตฺวา เสยฺยสุขํ  ปสฺสสุขํ มิทฺธสุขํ อนุยุโตฺต วิหรติ, อญฺญตรํ เทวนิกายํ ปณิธาย พฺรหฺมจริยํ จรตีติ เอวํ ปวตฺตา ปญฺจ ธมฺมา จิตฺตํ พนฺธิตฺวา มุฎฺฐิยํ กตฺวา วิย คหณโต  นามฯ ตตฺถ ติ อชฺฌตฺติเก กาเย, ติ พหิทฺธารูเปฯ สญฺญี อตฺตา, อสญฺญี อตฺตา, เนวสญฺญีนาสญฺญี อตฺตา, สํวิชฺชมาโน ปน อตฺตา อุจฺฉิชฺชติ, ทิฎฺฐธมฺมนิพฺพานํ วา ปาปุณาตีติ เอวํ ปวตฺตา  นามฯ</p>


<p>ปาณาติปาตาทิมชฺชปานปริโยสานา ปญฺจ เวรกรณเฎฺฐน  นามฯ ญาติโภคโรคสีลทิฎฺฐิพฺยสนานิ  นามฯ ตตฺถ ติ วินาสสหชาตา, ตโต อุปฺปนฺนา อกุสลา ฯ พหุชนสฺส อปฺปิยตา, เวรพหุลตา, วชฺชพหุลตา, สมฺมูฬฺหมรณํ, อปายคมนนฺติ อิเม ปญฺจ  อนธิวาสนาย โทสาติ อโตฺถฯ อาชีวกภยํ อสิโลกภยํ ปริสสารชฺชภยํ มรณภยํ ทุคฺคติภยนฺติ อิมานิ  นามฯ ยาวทตฺถํ ปญฺจกามคุณปริโภเคน เจว ปฐมชฺฌานาทีหิ จตูหิ ฌาเนหิ จาติ ปญฺจหิ การเณหิ อตฺตา ปรมทิฎฺฐธมฺมนิพฺพานปฺปโตฺต โหตีติ ปวตฺตา วาทา  นามฯ ปญฺจกํฯ</p>


<p>ฉเกฺกสุ ปน โกโธ มโกฺข อิสฺสา สาเฐยฺยํ ปาปิจฺฉตา สนฺทิฎฺฐิปรามาสิตาติ อิมานิ ฯ มนาปิเยสุ รูปาทีสุ ฉสุ อารมฺมเณสุ ฉนฺทราโคติ อิเม  เคหสิตา ธมฺมา นามฯ อมนาปิเยสุ ฉสุ อารมฺมเณสุ ปฎิโฆ  นามฯ วิโรโธ เอว วตฺถุ วิโรธวตฺถุฯ ฉสุ อารมฺมเณสุ ตณฺหาว  นามฯ สตฺถุธมฺมสงฺฆสิกฺขาสุ, อปฺปมาเท, ปฎิสนฺถาเร จ อคารวา  นามฯ กมฺมารามตา, ภสฺสนิทฺทาสงฺคณิกสํสคฺคปปญฺจารามตา จ  นาม, ปริหานิกราติ อโตฺถฯ ตตฺถ สวนทสฺสนสมุลฺลปนปริโภคกายสํสเคฺคสุ  ปญฺจสุ ยุตฺตปยุตฺตตา ฯ ตณฺหามานทิฎฺฐิปปเญฺจสุ ยุตฺตปยุตฺตตา ติ เวทิตพฺพํฯ กมฺมภสฺสนิทฺทาสงฺคณิการามตา จตฺตาโร, โทวจสฺสตา, ปาปมิตฺตตา เทฺว จาติ อิเม  นามฯ</p>


<p>โสมนสฺสฎฺฐานิเยสุ รูปาทีสุ ฉสุ อารมฺมเณสุ อุปฺปนฺนา เคหสิตโสมนสฺสสมฺปยุตฺตา วิจารา  นาม, วิตกฺกาทโย ธมฺมา, ตํสมฺปยุตฺตา จาติ คเหตพฺพาฯ เอส นโย อิตรทฺวเยปิฯ อญฺญาณสหิตา ปเนตฺถ เวทนุเปกฺขา อุเปกฺขาติ เวทิตพฺพา, ยา ‘‘อญฺญาณุเปกฺขา’’ติปิ วุจฺจติฯ อิฎฺฐานิฎฺฐมชฺฌเตฺตสุ ฉสุ อารมฺมเณสุ ยถากฺกมํ อุปฺปนฺนา เวทนา ติอาทินา ฉกฺกตฺตเยน วุตฺตาฯ ‘‘อตฺถิ เม อตฺตา’’ติ วา, ‘‘นตฺถิ เม อตฺตา’’ติ วา, ‘‘อตฺตนา วา อตฺตานํ สญฺชานามี’’ติ วา, ‘‘อตฺตนา วา อนตฺตานํ สญฺชานามี’’ติ วา, ‘‘อตฺตนา วา อตฺตานํ สญฺชานามี’’ติ วา, ‘‘โส เม อยํ อตฺตา การโก เวทโก นิโจฺจ ธุโว’’ติ เอวํ อุปฺปชฺชมานา อิมา  นามฯ ตตฺถ ติ สสฺสตทิฎฺฐิฯ ติ อุเจฺฉททิฎฺฐิฯ ปญฺจปิ ขเนฺธ ‘‘อตฺตา’’ติ คเหตฺวา สญฺญากฺขเนฺธน เสสานํ ชานนวเสน  สญฺญากฺขนฺธํ ปน ‘‘อตฺตา’’ติ, อิตเร จ ‘‘อนตฺตา’’ติ คเหตฺวา  สญฺญากฺขนฺธํ  ปน ‘‘อนตฺตา’’ติ, อิตเร จ ‘‘อตฺตา’’ติ คเหตฺวา  จ เวทิตพฺพาฯ ฉกฺกํฯ</p>


<p>สตฺตเกสุ ปน กามราคปฎิฆมานทิฎฺฐิวิจิกิจฺฉาภวราคอวิชฺชา สตฺต ถามคตเฎฺฐน, อปฺปหีนเฎฺฐน จ จิตฺตสนฺตาเน อนุ อนุ สยนโต  นามฯ เต เอว สเตฺต วฎฺฎสฺมิํ สํโยชนโต ฯ สมุทาจารวเสน ปริยุฎฺฐานโต ติ เวทิตพฺพาฯ อสฺสทฺธิยํ  อหิริกํ อโนตฺตปฺปํ อปฺปสฺสุตตา โกสชฺชํ มุฎฺฐสฺสจฺจํ ทุปฺปญฺญตาติ อิเม สตฺต อสตํ อสปฺปุริสานํ, อสนฺตา วา ลามกา ธมฺมาติ  นามฯ ปาณาติปาตาทโย กายวจีทุจฺจริตานิ  นามฯ มาโน อติมาโน มานาติมาโน โอมาโน อธิมาโน อสฺมิมาโน มิจฺฉามาโนติ อิเม  นามฯ ‘‘มนุสฺสโลเก มาตาเปตฺติกสมฺภโว อตฺตา อุจฺฉิชฺชติ, ตถา ฉสุ เทวโลเกสุ ทิโพฺพ กพฬีการภโกฺข อตฺตา, รูปโลเก รูปี มโนมโย อตฺตา, จตูสุ อรูปภเวสุ จตุพฺพิโธ อรูปี อตฺตา ตตฺถ ตตฺถ อุจฺฉิชฺชติ วินสฺสติ น โหติ ปรํ มรณา’’ติ เอวํ ปวตฺตา สตฺต อุเจฺฉททิฎฺฐิโย  นามฯ เอตฺถ จ อาทิโต ติโสฺส ทิฎฺฐิโย รูปกฺขนฺธํ อตฺตโต คเหตฺวา ปวตฺตา อุเจฺฉททิฎฺฐิโย, เสสา จตโสฺส อรูปกฺขเนฺธติ ญาตพฺพาฯ สตฺตกํฯ</p>


<p>อฎฺฐเกสุ ปน โลโภ โทโส โมโห มาโน ทิฎฺฐิ วิจิกิจฺฉา ถินํ อุทฺธจฺจญฺจาติ  นามฯ ‘‘ยํ กิญฺจิ กมฺมํ กตฺตพฺพํ เม’’ติ เอกํ, ตถา ‘‘กตํ เม’’ติ, ‘‘มโคฺค เม คนฺตโพฺพ’’ติ, ‘‘คโต’’ติ, ‘‘อปฺปกํ เม ภุตฺต’’นฺติ, ‘‘สุภุตฺต’’นฺติ, ‘‘อาพาโธ เม อุปฺปโนฺน’’ติ, ‘‘อจิรวุฎฺฐิโต เคลญฺญา’’ติ เอกนฺติ อิมานิ  นาม, กุสีตสฺส โกสชฺชการณานีติ อโตฺถฯ ลาเภ อลาเภ จ ยเส อยเส จ ปสํสาย นินฺทาย จ สุเข ทุเกฺข จ ยถากฺกมํ ราคโทเสหิ จิตฺตสฺส ปฎิหนนํ  นามฯ เหฎฺฐา ทฺวีหิ จตุเกฺกหิ วุตฺตา  นามฯ มิจฺฉาทิฎฺฐิมิจฺฉาสงฺกปฺปาทโย  นามฯ ภิกฺขูหิ วิชฺชมานาย อาปตฺติยา โจทิยมานสฺส ‘‘น สรามี’’ติ นิเพฺพฐนํ เอกํ, ‘‘ตฺวํ พาโล’’ติอาทินา  โจทกปฎิปฺผรณํ เอกํ, ตถา ‘‘ตุวํ เจตมาปโนฺน’’ติ โจทกสฺส ปจฺจาโรปนํ, อเญฺญนญฺญํ ปฎิจรณํ, สเงฺฆ พาหาวิเกฺขปภณนํ, ตุณฺหีภาเวน วิเหฐนํ, สงฺฆํ, โจทกญฺจ อนาทิยิตฺวา ปกฺกมนํ, โจทนาภยา สิกฺขาปจฺจกฺขานนฺติ อิเม  นามฯ อสญฺญี อตฺตา รูปี, อรูปี , รูปี จ อรูปี จ, เนวรูปีนารูปี, อนฺตวา, อนนฺตวา, อนฺตวา จ อนนฺตวา จ, เนวนฺตวานานนฺตวาติ เอวํ ปวตฺตา  นามฯ เนวสญฺญีนาสญฺญี อตฺตา รูปี อรูปีติอาทินา ปวตฺตา  นามฯ อฎฺฐกํฯ</p>


<p>นวเกสุ ปน ‘‘อนตฺถํ เม อจริ, จรติ, จริสฺสติ, ปิยสฺส เม อนตฺถํ อจริ, จรติ, จริสฺสติ, อปฺปิยสฺส เม อตฺถํ อจริ, จรติ, จริสฺสตี’’ติ เอวํ ปวตฺตา นว อาฆาตา เอว  นามฯ โกโธ มโกฺข อิสฺสา มจฺฉริยํ มายา สาเฐยฺยํ มุสาวาโท ปาปิจฺฉตา มิจฺฉาทิฎฺฐีติ อิมานิ  นามฯ ‘‘เสยฺยสฺส เสโยฺยหมสฺมี’’ติอาทโย  นามฯ ‘‘ตณฺหํ ปฎิจฺจ ปริเยสนา, ปริเยสนํ ปฎิจฺจ ลาโภ, ตํ ปฎิจฺจ วินิจฺฉโย, ตํ ปฎิจฺจ ฉนฺทราโค, ตํ ปฎิจฺจ อโชฺฌสานํ, ตถา ปริคฺคโห, มจฺฉริยํ, อารโกฺข, อารกฺขาธิกรณํ ทณฺฑาทานสตฺถาทานกลหวิคฺคหวิวาทาทิอเนเก ปาปกา ธมฺมา’’ติ เอวํ วุตฺตา อิเม  นามฯ ตตฺถ ติ ญาณตณฺหาทิฎฺฐิวิตกฺกวเสน จตูสุ วินิจฺฉเยสุ วิตกฺกวินิจฺฉโย อิธ อธิเปฺปโตฯ ลาภํ หิ ลภิตฺวา ‘‘อิทํ รูปารมฺมณตฺถาย, อิทํ สทฺทารมฺมณาทิอตฺถายา’’ติ เอวํ วิตเกฺกเนว วินิจฺฉโยฯ  ทุพฺพลราโค, นฺติ พลวสนฺนิฎฺฐานํฯ ติ ตณฺหาทิฎฺฐิวเสน ปริคฺคหกรณนฺติ เวทิตพฺพํฯ ‘‘อสฺมี’’ติ, ‘‘อหมสฺมี’’ติ, ‘‘อยมหมสฺมี’’ติ, ‘‘ภวิสฺส’’นฺติ, ‘‘รูปี ภวิสฺส’’นฺติ, ‘‘อรูปี ภวิสฺส’’นฺติ, ‘‘สญฺญี ภวิสฺส’’นฺติ, ‘‘อสญฺญี  ภวิสฺส’’นฺติ, ‘‘เนวสญฺญีนาสญฺญี ภวิสฺส’’นฺติ เอวํ วุตฺตานิ อิมานิ นว จลนเฎฺฐน  นามฯ อิมาเนว มญฺญนเฎฺฐน  วิปฺผนฺทนโต  ปปญฺจนโต  ตาเนว เตหิ เตหิ การเณหิ สงฺขตตฺตา  จ นาม โหนฺติฯ สเพฺพหิ เตหิ ปญฺจหิ นวเกหิ มาโน เอว กถิโตฯ โสปิ หิ ‘‘อสฺมี’’ติอาทีหิ สญฺญีหิ จ อากาเรหิ ทิฎฺฐิ วิย ปวตฺตตีติฯ นวกํฯ</p>


<p>ทสเกสุ ปน โลโภ โทโส โมโห มาโน ทิฎฺฐิ วิจิกิจฺฉา ถินํ อุทฺธจฺจํ อหิริกํ อโนตฺตปฺปนฺติ อิเม ทส กิเลสา เอว  นามฯ ‘‘อนตฺถํ เม อจรี’’ติอาทโย นว ขาณุกณฺฎกาทีสุ อฎฺฐานอาฆาเตน สทฺธิํ  นามฯ ปาณาติปาตาทโย  นามฯ กามราคสํโยชนํ ปฎิฆมานทิฎฺฐิวิจิกิจฺฉาสีลพฺพตปรามาสภวราคอิสฺสามจฺฉริยอวิชฺชาสํโยชนนฺติ อิมานิ  นามฯ มิจฺฉาทิฎฺฐิมิจฺฉาสงฺกปฺปาทโย  อฎฺฐ, มิจฺฉาญาณมิจฺฉาวิมุตฺตีหิ สทฺธิํ  นามฯ ตตฺถ นฺติ ปาปกิริยาสุ อุปายจินฺตาวเสน เจว ปาปกํ กตฺวา ‘‘สุกตํ มยา’’ติ ปจฺจเวกฺขณวเสน จ ปวโตฺต โมโหฯ ติ อวิมุตฺตเสฺสว สโต วิมุตฺตสญฺญิตาฯ ‘‘นตฺถิ ทินฺนํ, นตฺถิ ยิฎฺฐ’’นฺติอาทีหิ ทสหิ อากาเรหิ ปวตฺตํ นตฺถิกทสฺสนํ  นามฯ ‘‘สสฺสโต โลโก, ตถา อสสฺสโต, อนฺตวา, อนนฺตวา, ตํ ชีวํ ตํ สรีร’’นฺติ วา, ‘‘อญฺญํ ชีวํ อญฺญํ สรีร’’นฺติ วา, ‘‘โหติ ตถาคโต ปรํ มรณา’’ติ วา, ‘‘น โหติ…เป.… โหติ จ น โหติ จ, เนว โหติ น น โหติ ตถาคโต ปรํ มรณา’’ติ วา เอวํ ปวตฺตา  นามฯ ตตฺถ ติ ขนฺธาทโย, ‘‘อนฺตวา’’ติ อิทํ ปริตฺตํ กสิณชฺฌานํ สนฺธาย วุตฺตํฯ ‘‘อนนฺตวา’’ติ อิทํ วิปุลนฺติ คเหตพฺพํฯ ติ สโตฺตฯ ทสกํฯ</p>


<p>อฎฺฐารสเกสุ  ติ ตณฺหาสมุทาจารา ตณฺหาปวตฺติโยฯ ติ อชฺฌตฺติกํ ขนฺธปญฺจกํ อุปาทายฯ อิทํ หิ อุปโยคเตฺถ สามิวจนํฯ ตตฺถ ‘‘อสฺมีติ โหติ, อิตฺถสฺมีติ โหติ, เอวสฺมีติ โหติ, อญฺญถาสฺมีติ โหติ, ตถา ภวิสฺสนฺติ, อิตฺถํ ภวิสฺสนฺติ, เอวํ ภวิสฺสนฺติ, อญฺญถา ภวิสฺสนฺติ โหติ, ตถา อสฺมีติ, สาตสฺมีติ โหติ, ตถา สิยนฺติ, อิตฺถํ สิยนฺติ, เอวํ สิยนฺติ, อญฺญถา สิยนฺติ โหติ, ตถา อปาหํ สิยนฺติ, อปาหํ อิตฺถํ สิยนฺติ, อปาหํ เอวํ สิยนฺติ, อปาหํ อญฺญตา สิยนฺติ โหตี’’ติ เอวํ วุตฺตานิ อิมานิ อชฺฌตฺติกสฺสุปาทาย  นามฯ</p>


<p>ตตฺถ ติ อชฺฌตฺติเกสุ ขนฺธปญฺจเกสุ สมูหโต ‘‘อหมสฺมี’’ติ คหเณ สตีติ อโตฺถฯ เอวํ ปน คหเณ สติ ตโต ปรํ อนุปนิธาย, อุปนิธาย วาติ ทฺวิธา คหณํ โหติฯ ตตฺถ ติ อญฺญํ อาการํ อนุปนิธาย อนุปคมฺม สกภาวเมวารมฺมณํ กตฺวา อิตฺถสฺมีติ โหติฯ ตสฺส ‘‘ขตฺติยาทีสุ อิทํปกาโร อห’’นฺติ ตณฺหามานทิฎฺฐิวเสน คหณํ โหตีติ อโตฺถฯ อุปนิธาย คหณํ ปน ทุวิธํ โหติ สมโต จ อสมโต จฯ ตตฺถ สมโต คหณํ เอวสฺมีติ อิทํ, ตสฺส ยถา อยํ ขตฺติโย, พฺราหฺมณาทโย วา เทวมนุสฺสรูปีอรูปิอาทโย วา, เอวมหมสฺมีติ อโตฺถฯ ติ อิทํ ปน อสมโต คหณํ, ตสฺส ยถา อิเม ขตฺติยาทโย, ตโต อญฺญถา อหํ หีโน วา อธิโก วาติ อโตฺถฯ อิมานิ ตาว ปจฺจุปฺปนฺนวเสน จตฺตาริ ตณฺหาวิจริตานิ, นฺติอาทีนิ ปน จตฺตาริ อนาคตวเสน  วุตฺตานิฯ เตสํ ปุริมจตุเกฺก วุตฺตนยวเสน อโตฺถ เวทิตโพฺพฯ ตตฺถ ติอาทิทฺวยํ สสฺสตุเจฺฉทคฺคาหวเสน วุตฺตํฯ ตตฺถ หิ อสฺมีติ สสฺสตํ, สีทตีติ  อสสฺสตํ, อิโต ปรานิ  นฺติอาทีนิ จตฺตาริ สํสยปริวิตกฺกวเสน วุตฺตานิฯ นฺติอาทีนิ จตฺตาริ ‘‘อปิ นามาหํ ภเวยฺย’’นฺติ เอวํ ปวตฺตปตฺถนากปฺปนวเสน วุตฺตานีติ ทฎฺฐพฺพํฯ อฎฺฐารสกํ ปฐมํฯ</p>


<p>ทุติเย ติ พาหิรํ ขนฺธปญฺจกํ อุปาทายฯ ตตฺถ ‘‘อิมินา อสฺมีติ โหติ, อิมินา อิตฺถสฺมีติ โหติ, อิมินา เอวสฺมีติ โหติ, อิมินา อญฺญถาสฺมีติ โหตี’’ติอาทินา อนนฺตเร วุตฺตนเยน พาหิรสฺสุปาทาย ติ เวทิตพฺพานิฯ ‘‘อิมินา’’ติ ปทมตฺตเมว เหตฺถ ปุริเมหิ วิเสโสฯ ตตฺถ ติ อิมินา พาหิเรน รูเปน วา…เป.… วิญฺญาเณน วาติ อโตฺถฯ ตตฺถ จ ฉตฺตขคฺคพีชนิอนฺนปานธนธญฺญาทิอุปกรณวเสน พาหิรํ รูปํ เวทิตพฺพํฯ ทาสทาสิญาติปริชนหตฺถิอสฺสาทิอุปกรณวเสน เวทนาทโย เวทิตพฺพาฯ อิเมหิ พาหิเรหิ รูปาทีหิ ‘‘อิตฺถสฺมีติ เอวสฺมี’’ติอาทินา สพฺพตฺถ โยชนา เวทิตพฺพาฯ อฎฺฐารสกํ ทุติยํฯ</p>


<p>อิตเรสุ ปน ติอาทีสุ ตทุภยํ อฎฺฐารสกํ เอกโต โยเชตฺวา ฉตฺติํสตณฺหาวิจริตานิ โหนฺติ, เอวํ เอเกกสฺส ปุคฺคลสฺส อตีตกาเล ทฺวินฺนํ อฎฺฐารสกานํ วเสน ฉตฺติํส, ตถา อนาคเต ฉตฺติํส โหนฺติฯ ปจฺจุปฺปเนฺน ปน เอกสฺส ยถาลาภวเสน ตานิปิ ลพฺภนฺติ, สพฺพสตฺตานํ วเสน ปจฺจุปฺปเนฺนปิ ฉตฺติํส ลพฺภนฺติฯ อิติ เอวํ วุเตฺตน ปกาเรน ตํ สพฺพํ เอกโต กตฺวา สพฺพสตฺตานํ กาลตฺตเยปิ ฉนฺนํ อฎฺฐารสกานํ วเสน อฎฺฐสตํ ตณฺหาวิจริตานิ โหนฺตีติ อโตฺถฯ ติ เอตฺถาปิ เอวเมว อโตฺถ ทฎฺฐโพฺพฯ</p>

</p>


<p>ติอาทีสุ ยานิ เจตฺถ ทฺวาสฎฺฐิ ทิฎฺฐิคตานิ วตฺตพฺพานิ, ตานิ พฺรหฺมชาลนามเก  ปฐมสุตฺตเนฺต  (ที. นิ. ๑.๒๙ อาทโย) สตฺถารา สยํ อาหจฺจ ภาสิตานีติ อโตฺถฯ พฺรหฺมชาเล หิ จตฺตาโร สสฺสตวาทา, จตฺตาโร เอกจฺจสสฺสติกา, จตฺตาโร อนฺตานนฺติกา, จตฺตาโร อมราวิเกฺขปิกา, เทฺว อธิจฺจสมุปฺปนฺนิกา, โสฬส สญฺญีวาทา, อฎฺฐ อสญฺญีวาทา , อฎฺฐ เนวสญฺญีนาสญฺญีวาทา, สตฺต อุเจฺฉทวาทา, ปญฺจ ทิฎฺฐธมฺมนิพฺพานวาทาติ อิมานิ  สนิทานานิ นานานยโต วุตฺตานิ, ตตฺถ วุตฺตนเยเนว เนสํ วิภาโค เวทิตโพฺพฯ อยํ ตาเวตฺถ ปทตฺถานุสารโต วินิจฺฉโย, เสโสเปตฺถ วินิจฺฉโย ปทเตฺถ วุตฺตานุสารโตว สุวิเญฺญโยฺยติฯ</p>

</p>


<h3>ธมฺมหทยวิภงฺคมาติกตฺถวณฺณนา</h3>
<p>ธมฺมหทยวิภงฺคมาติกาย ปน ปทตฺถาทิโต วินิจฺฉโย ปุเพฺพ วุโตฺตวฯ ยสฺมา ปน ภควตา เหฎฺฐา นานานยโต วิภตฺตานเญฺญว ขนฺธายตนาทีนํ ทฺวาทสนฺนํ ธมฺมโกฎฺฐาสานํ ปุน สพฺพสงฺคาหิกจตุภูมุปฺปตฺติตปฺปริยาปนฺนตาทีหิ ทสหิ วาเรหิ อปุพฺพนยสหสฺสวิภาวเกหิ สพฺพธมฺมาธิปฺปายสงฺขาเตหิ ธมฺมหทเยหิ วิภาคทสฺสนตฺถเมวายํ วิภโงฺค วุโตฺต, ตสฺมา วิภงฺคนยโต เจตฺถ วินิจฺฉโย โหติฯ วิภเงฺค หิ ปฐมํ ‘‘กติ ขนฺธา’’ติอาทินา สปุจฺฉกํ ทฺวาทสปทิกํ มาติกํ นิกฺขิปิตฺวา เหฎฺฐา วุตฺตานุสาเรเนว จตุภูมกสามญฺญโต สพฺพสงฺคาหิกวาโร นาม วิภโตฺต, ตตฺถ สตฺต ผสฺสาทโย สตฺตนฺนํ วิญฺญาณธาตูนํ วเสน เวทิตพฺพาฯ</p>


<p>ทุติโย  ปน วาโร เตสํ จตูสุ ภูมีสุ จตูหิ โกฎฺฐาเสหิ อุปฺปตฺตานุปฺปตฺติทสฺสนวเสน ปวโตฺตฯ ตตฺถ ปฐมโกฎฺฐาเส ตาว –</p>

</p>


<p>มาติกํ นิกฺขิปิตฺวา วิภตฺตาฯ ตตฺถ ยสฺมา จตุภูมกาปิ ธมฺมา เยภุเยฺยน กามาวจรสตฺตานํ อุปฺปชฺชนฺติ , น กามาวจราวฯ เตเนตฺถ ‘‘ปญฺจกฺขนฺธา’’ติอาทินา จตุภูมกาปิ วุตฺตาฯ ตตฺถุปฺปชฺชนกธมฺมา เหตฺถ อธิเปฺปตา, น ตํภูมิปริยาปนฺนาวฯ รูปธาตุอาทีสุปิ เอเสว นโยฯ</p>


<p>เอตฺถ จ ติ อิทํ นิโรธสจฺจสฺส เทสวินิมุตฺตตาย กตฺถจิ เทเส อนิทฺทิสิตพฺพโต ตํ วเชฺชตฺวา วุตฺตํฯ การณสาเปกฺขา หิ ธมฺมา อตฺตโน นิสฺสยการณภูตํ เทสํ สมาวสนฺติ อการณสฺส อนิสฺสยตฺตา, ยถา วา กทาจิ อุปลพฺภมานา ธมฺมา กาลนิยตตาย อตฺตโน สงฺขตตฺตํว สูเจนฺติฯ อญฺญถา อิตรกาเลสุปิ ภาวสฺส จ ปสงฺคโต, เอตรหิปิ วา อภาวสฺส, เอวํ กฺวจิ เทเส อุปลพฺภมานาปีติ คเหตพฺพํฯ สพฺพเทสอพฺยาปิตา ปน อสงฺขตสฺส, สงฺขตสฺส วา อสมฺภวโต เอว โนปปชฺชติ, ตสฺมา เทสกาลวินิมุตฺตเมว อสงฺขตนฺติ คเหตพฺพํฯ</p>


<p>ทุติยโกฎฺฐาเส ปน –</p>

 อาหารา, จตฺตาโร ผสฺสา…เป.… จตฺตาริ จิตฺตานี’’ติ –</p>


<p>มาติกํ นิกฺขิปิตฺวา วิภตฺตาฯ ยสฺมา ปน รูปีนํ ฆานาทีนํ อภาเวน วิชฺชมานานิปิ คนฺธายตนาทีนิ อายตนาทิกิจฺจํ น กโรนฺติ, ตสฺมา เต วเชฺชตฺวา ‘‘ฉ อายตนานิ, นว ธาตุโย’’ติอาทิ วุตฺตํ น เตสํ อภาวาฯ เกจิ ปน ‘‘รูปโลเก คนฺธรสา กพฬีกาโร อาหาโร จ มหาภูตานญฺจ โผฎฺฐพฺพกิจฺจตา นตฺถิ, เตเนว ปาฬิยํ น อุทฺธฎา’’ติ วตฺวา ตํ สาเธตุํ พหุํ เหตุปฎิรูปกํ วตฺวา ปปเญฺจนฺติ, ตํ เตสํ มติมตฺตเมวาติ น คเหตพฺพํฯ คนฺธาทีนํ อวินิโพฺภคตฺตา, โผฎฺฐพฺพตฺตา, ธาตุสภาวตฺตา จ ฆานาทิตฺตยภาวทฺวยสุขทุกฺขโทมนสฺสินฺทฺริยานิ, ปน โทมนสฺสเหตุกพฬีการาหารฆานาทิตฺตยสมฺผสฺสาทีนิ จ วเชฺชตฺวา จุทฺทสินฺทฺริยาทิภาโว เวทิตโพฺพฯ</p>


<p>ตติยโกฎฺฐาเส ปน –</p>

 จตฺตาโร ขนฺธา, เทฺว อายตนานิ, เทฺว ธาตุโย, ตีณิ สจฺจานิ, เอกาทสินฺทฺริยานิ, อฎฺฐ เหตู, ตโย อาหารา, เอโก ผโสฺส…เป.… เอกํ จิตฺต’’นฺติ –</p>


<p>มาติกํ นิกฺขิปิตฺวา วิภตฺตาฯ เอตฺถ จ จกฺขุโสตอนญฺญาตญฺญสฺสามีตินฺทฺริยานมฺปิ อภาวา เอกาทสินฺทฺริยานิ เวทิตพฺพานิฯ</p>


<p>จตุตฺถโกฎฺฐาเส ปน –</p>

</p>


<p>มาติกํ  นิกฺขิปิตฺวา วิภตฺตาฯ ยสฺมา จ โอกาสวเสน วา สตฺตุปฺปตฺติวเสน วา อปริยาปนฺนธาตุ นาม นตฺถิ, ตสฺมา ‘‘อปริยาปนฺนธาตุยา’’ติ อวตฺวา นิพฺพตฺติตโลกุตฺตรเมว ทเสฺสตุํ ‘‘อปริยาปเนฺน จตฺตาโร ขนฺธา’’ติอาทิ วุตฺตํฯ เอวํ จตูหิ โกฎฺฐาเสหิ ทุติโย วาโร เวทิตโพฺพฯ</p>


<p>ตติโย ปน วาโร –</p>

</p>


<p>จตูสุ ภูมีสุ จตูหิ โกฎฺฐาเสหิ ตํตํภูมิปริยาปนฺนธมฺมทสฺสนวเสน ปวโตฺต, โส จ เหฎฺฐา วุตฺตานุสาเรน สกฺกา ญาตุนฺติ น วิตฺถาริโตฯ ตตฺถ ติ กามาวจรภาเวน ตตฺถ อโนฺตคโธ กามาวจโรติ อโตฺถฯ เสเสสุปิ เอเสว นโยฯ</p>


<p>จตุโตฺถ ปน วาโร ตีสุ ภูมีสุ จตูหิ โกฎฺฐาเสหิ ปฎิสนฺธิกฺขเณ อุปฺปชฺชนกานุปฺปชฺชนกธมฺมทสฺสนวเสน ปวโตฺตฯ ตตฺถ ปฐมโกฎฺฐาเส ตาว –</p>

 อุปปตฺติกฺขเณ สเพฺพสํ ปญฺจกฺขนฺธา ปาตุภวนฺติ, กสฺสจิ เอกาทสายตนานิ ปาตุภวนฺติ, กสฺสจิ ทสายตนานิ ปาตุภวนฺติ, กสฺสจิ อปรานิ ทส, กสฺสจิ นว, กสฺสจิ สตฺต, กสฺสจิ เอกาทส ธาตุโย…เป.… สตฺต ธาตุโยฯ สเพฺพสํ เอกํ สจฺจํ ปาตุภวติฯ กสฺสจิ จุทฺทสินฺทฺริยานิ, กสฺสจิ เตรส, กสฺสจิ อปรานิ เตรส, กสฺสจิ ทฺวาทส, กสฺสจิ ทส, กสฺสจิ นว, กสฺสจิ อปรานิ นว, กสฺสจิ อฎฺฐ, กสฺสจิ อปรานิ อฎฺฐ, กสฺสจิ สตฺต , กสฺสจิ ปญฺจ, กสฺสจิ จตฺตารินฺทฺริยานิ ปาตุภวนฺติ, กสฺสจิ ตโย เหตู ปาตุภวนฺติ, กสฺสจิ เทฺว, กสฺสจิ อเหตุกา ปาตุภวนฺติฯ สเพฺพสํ จตฺตาโร อาหารา, เอโก ผโสฺส…เป.… เอกํ จิตฺตํ ปาตุภวตี’’ติ –</p>


<p>มาติกํ นิกฺขิปิตฺวา วิภตฺตาฯ ตตฺถ ปฎิสนฺธิกฺขเณ กามาวจรานํ โอปปาติกานํ, อาปายิกานํ, เทวมนุสฺสานํ ปริปุณฺณายตนานํ สทฺทายตนวชฺชิตานิ เอกาทสายตนานิ ปาตุภวนฺติ, ตาเนว เอกาทส ธาตุโย โหนฺติฯ สโทฺท หิ เอกเนฺตน ปฎิสนฺธิยํ น อุปฺปชฺชติ, เตสเญฺญว ปน ชจฺจนฺธานํ ทส, ชจฺจพธิรานํ อปรานิ ทส, ชจฺจนฺธพธิรานํ นว, คพฺภเสยฺยกานํ รูปคนฺธรสกายโผฎฺฐพฺพมโนธมฺมวเสน สตฺต อายตนธาตุโย ปาตุภวนฺติฯ โอปปาติกานํ ติเหตุกานํ มนจฺฉฎฺฐานิ อินฺทฺริยานิ, ภาวทฺวเย เอกํ, ชีวิตินฺทฺริยํ, โสมนสฺสุเปกฺขินฺทฺริเยสุ เอกํ, สทฺธาทีนิ ปญฺจาติ จุทฺทสินฺทฺริยานิ, เตสํ ทฺวิเหตุกานํ ปญฺญินฺทฺริยํ วเชฺชตฺวา เตรส, ปฐมกปฺปิกานํ มนุสฺสานํ ติเหตุกานํ ภาวินฺทฺริยํ วเชฺชตฺวา อปรานิปิ เตรส, เตสเญฺญว ทุเหตุกานํ ทฺวาทส, คพฺภเสยฺยกานํ ปน ติเหตุกานํ ปุริเมสุ จุทฺทสสุ จกฺขาทีนิ จตฺตาริ วเชฺชตฺวา ทส, เตสํ ทุเหตุกานํ นว, โอปปาติกานํ อเหตุกานํ ปริปุณฺณายตนานํ ปุริเมสุ จุทฺทสสุ สทฺทาทีนิ วเชฺชตฺวา อปรานิ นว, เตสเญฺญว ชจฺจนฺธานํ อฎฺฐ, ตถา พธิรานํ, อนฺธพธิรานํ ปน สตฺต, คพฺภเสยฺยกานํ ปน อเหตุกานํ กายมโนภาวชีวิตอุเปกฺขินฺทฺริยานิ ปญฺจ, เตสเญฺญว นปุํสกานํ จตฺตาริ ปาตุภวนฺติฯ อเหตุกจิเตฺตสุ หิ วิชฺชมานาปิ เอกคฺคตา สมาธินฺทฺริยตํ น คจฺฉติ, มโนวิญฺญาณธาตุวเสน ปน ‘‘เอโก ผโสฺส’’ติอาทโย เวทิตพฺพาฯ</p>


<p>ทุติยโกฎฺฐาเส  ปน –</p>

 อุปปตฺติกฺขเณ ฐเปตฺวา อสญฺญสตฺตานํ เทวานํ ปญฺจกฺขนฺธา ปาตุภวนฺติฯ ปญฺจายตนานิ, ปญฺจ ธาตุโย, เอกํ สจฺจํ, ทสินฺทฺริยานิ, ตโย เหตู, ตโย อาหารา, เอโก ผโสฺส…เป.… เอกํ จิตฺต’’นฺติ –</p>


<p>มาติกํ นิกฺขิปิตฺวา วิภตฺตาฯ ตตฺถ จกฺขุรูปโสตมโนธมฺมานํ วเสน ปญฺจายตนธาตุโย เวทิตพฺพาฯ เอตฺถาปิ คนฺธรสโผฎฺฐพฺพานํ อคฺคหเณ การณํ ปุเพฺพ วุตฺตเมวฯ จกฺขุโสตมโนชีวิตินฺทฺริยานิ, โสมนสฺสุเปกฺขานํ อญฺญตรํ, สทฺธาทีนิ ปญฺจาติ ทสินฺทฺริยานิ เวทิตพฺพานิฯ</p>


<p>ตติยโกฎฺฐาเส ปน –</p>

</p>


<p>สนิเทฺทสมาติกา นิกฺขิตฺตาฯ เอตฺถ จ รูปมฺปิ กิญฺจาปิ เตสํ อายตนาทิกิจฺจํ น กโรติ, สวิญฺญาณกรูปีสุ ปน คหิตตฺตา อิธาปิ คหิตํฯ คนฺธาทโย ปน ตตฺถ น คหิตตฺตา อิธาปิ น คหิตา, โน อวิชฺชมานตายฯ เอกตลวาสิกานํ วา เสสพฺรหฺมานํ จกฺขุวิสยตฺตา อิธาปิ รูปายตนํ อุทฺธฎํ, อสญฺญีนํ ปน ปญฺจายตนานิ, เอโก อาหาโร อุปฺปชฺชตีติ เวทิตพฺพํฯ</p>


<p>จตุตฺถโกฎฺฐาเส –</p>

, ตโย เหตู, ตโย อาหารา, เอโก ผโสฺส…เป.… เอกํ จิตฺต’’นฺติ –</p>


<p>มาติกาปทานิ นิกฺขิปิตฺวา วิภตฺตาฯ เอตฺถ จ มโนชีวิตอุเปกฺขินฺทฺริยานิ, สทฺธาทีนิ ปญฺจาติ  อฎฺฐินฺทฺริยานิ เวทิตพฺพานิฯ เสสํ สุวิเญฺญยฺยเมวฯ เอวํ จตูหิ โกฎฺฐาเสหิ จตุโตฺถ วาโร เวทิตโพฺพฯ</p>


<p>ปญฺจโม ปน วาโร เตสํ ธมฺมานํ ภูมนฺตรวเสน ‘‘กามาวจรธมฺมา, น กามาวจรา…เป.… ปริยาปนฺนา’’ติ จตฺตาโร ทุเก มาติกาวเสน นิกฺขิปิตฺวา วิภชนวเสน ปวโตฺต, โส เหฎฺฐา วุตฺตโตฺถวฯ</p>


<p>ฉโฎฺฐ ปน วาโร สมฺมุติเทวอุปปตฺติเทววิสุทฺธิเทเว นิทฺทิสิตฺวา มนุสฺสเทวคตีสุ อุปฺปาทกกมฺมอายุปฺปมาณทสฺสนวเสน วุโตฺตฯ ตตฺถายํ สเงฺขปโตฺถ – สตฺตา หิ ทานสีลาทิกามาวจรกุสลํ กตฺวา มนุสฺสโลเก ขตฺติยมหาสาลาทิกุเลสุ เจว จาตุมหาราชิกตาวติํสยามตุสิตนิมฺมานรติปรนิมฺมิตวสวตฺติสงฺขาเตสุ ฉสุ เทวโลเกสุ จ อุปฺปชฺชนฺติ, ตตฺถ สิเนรุปพฺพตเวมชฺฌปริภณฺฑปพฺพตโต ปฎฺฐาย เหฎฺฐา ยาว ภูมิ ติริยํ จกฺกวาฬปพฺพตํ อาหจฺจ เอตฺถนฺตเร ปพฺพตอากาสรุกฺขปถวินิสฺสิตา จาตุมหาราชจนฺทสูริยา สเพฺพ จาตุมหาราชิกาฯ ตโต อุทฺธํ จกฺกวาฬปริยนฺตํ ตาวติํสาทโย ยถากฺกมํ อุปรูปริ ฐิตาติ เวทิตพฺพาฯ เทวโลโกปิ ปรมฺปรจกฺกวาฬปพฺพตํ อปฺปโตฺต นาม นตฺถิฯ</p>


<p>ปฐมชฺฌานํ ปน ปริตฺตํ ภาเวตฺวา พฺรหฺมปาริสเชฺชสุ อุปฺปชฺชนฺติ, มชฺฌิมํ ภาเวตฺวา พฺรหฺมปุโรหิเตสุ, ปณีตํ ภาเวตฺวา มหาพฺรเหฺมสุ, อิเม ตโยปิ ชนา ปฐมชฺฌานภูมิยํ เอกตเล  วสนฺติฯ อายุอาภาทิเภเทน ปเนสํ เภโท, เอวํ อุปริปิฯ</p>


<p>จตุกฺกนเย ปน ทุติยชฺฌานํ, ปญฺจกนเย ทุติยตติยชฺฌานญฺจ ปริตฺตํ, มชฺฌิมํ, ปณีตญฺจ ภาเวตฺวา ปริตฺตาภาอปฺปมาณาภาอาภสฺสเรสุ อุปฺปชฺชนฺติฯ ตติยชฺฌานํ ปริตฺตาทิวเสน ภาเวตฺวา ปริตฺตสุภอปฺปมาณสุภสุภกิเณฺหสุฯ จตุตฺถชฺฌานํ ปน ภาเวตฺวา อารมฺมณมนสิการฉนฺทาธิมุตฺติอาทินานตฺตโต เกจิ อสญฺญีสุ, เกจิ เวหปฺผเลสุ, เกจิ อวิเหสุ, อตเปฺปสุ, สุทเสฺสสุ, สุทสฺสีสุ, เกจิ อกนิเฎฺฐสุ, อากาสานญฺจายตนาทีสุ จตูสุ จ ยถากฺกมํ อุปฺปชฺชนฺติฯ ตตฺถ หิ เอกเจฺจ ติตฺถิยา ‘‘จิตฺตํ นิสฺสาย รชฺชนทุสฺสนาทโย, ตนฺนิทานานิ จ ทุกฺขานิ สมุปฺปชฺชนฺตี’’ติ จิเตฺต โทสํ ทิสฺวา ‘‘ทิฎฺฐธมฺมนิพฺพานเมต’’นฺติ สญฺญาวิราคํ  ชเนตฺวา ตตฺรูปปตฺติยา ฌานํ ภาเวตฺวา รูปกายมตฺตา ฐิตา วา นิสินฺนา วา นิปนฺนา วา หุตฺวา นิพฺพตฺติตฺวา ตเตฺถว ปญฺจกปฺปสตานิ ติฎฺฐนฺตีติ เวทิตพฺพาฯ</p>


<p>อฎฺฐสมาปตฺติลาภีนํ กตรํ ฌานํ วิปจฺจตีติ? ปคุณํ, สเพฺพสุ ปคุเณสุ ยสฺส วิปากภูมิํ ปเตฺถติ, ตํปตฺถนาย จ อสติ ยํ มรณสมเย สมาปชฺชติ, ตํ, ตสฺมิมฺปิ อสติ อุตฺตมวเสน เนวสญฺญานาสญฺญายตนํ วิปจฺจติฯ สุทฺธาวาเสสุ จ อวิหาทีสุ อนาคามิวชฺชิตา สตฺตา น อุปฺปชฺชนฺติ, อนาคามิโน ปน อสญฺญีวชฺชิตพฺรหฺมโลเกสุ สพฺพตฺถ อุปฺปชฺชิตุํ ลภนฺติฯ สเพฺพสมฺปิ จ อริยานํ ตตฺรูปปตฺติโต อุปรูปปตฺติปิ, น เหฎฺฐูปปตฺติฯ เต หิ ปฐมชฺฌานภูมิยํ นิพฺพตฺตา อนาคามิโน นว พฺรหฺมโลเก โสเธตฺวา มตฺถเก เวหปฺผเลสุ ฐิตา ปรินิพฺพนฺติ, น นิวตฺตนฺติ อริยานํ เหฎฺฐูปปตฺติอภาวาฯ เวหปฺผลอกนิฎฺฐเนวสญฺญานาสญฺญายตนภวา ตโยปิ เสฎฺฐภวา นามฯ อิเมสุ ตีสุ ฐาเนสุ นิพฺพตฺตา อนาคามิโน เนว อุทฺธํ คจฺฉนฺติ, น อโธฯ ตเตฺถว ปรินิพฺพายนฺติ ฯ มนุสฺสโลเก จ เสขา คิหิภาเว ยาวชีวํ ติฎฺฐนฺติ, น อเสขาฯ เต หิ อรหตฺตํ ปตฺตทิวเส ปพฺพชนฺติ วา, ปรินิพฺพนฺติ วาฯ ภุมฺมเทเวสุ ปน ขีณาสวาปิ ยาวชีวํ ติฎฺฐนฺติฯ ฉสุ กามาวจรเทเวสุ โสตาปนฺนสกทาคามิโนว ติฎฺฐนฺติ, อนาคามิโน ปน ตทเหว รูปภวํ คนฺตุํ วฎฺฎติ ขีณาสเวน ปรินิพฺพาตุนฺติ คเหตพฺพํฯ เอวํ อิมาสุ สตฺตวีสติยา ภูมีสุ ปริยาปนฺนมนุสฺสเทวพฺรหฺมโลเกสุ นิพฺพตฺตสเตฺตสุ มนุสฺสานํ ตาว อิมสฺมิํ พุทฺธุปฺปาเทว วสฺสสตํ อายุปฺปมาณํ, อปฺปํ วา ภิโยฺยฯ อาปายิกานํ, ภุมฺมเทวานญฺจ กทาจิ อายุปริเจฺฉโท นตฺถิ, กมฺมเมว ปมาณํฯ เต หิ สตฺตาเหนปิ มรนฺติ, กปฺปมฺปิ ติฎฺฐนฺตีติฯ</p>


<p>จาตุมหาราชิกานํ ปน มานุสกานิ ปญฺญาส วสฺสานิ เอกํ รตฺตินฺทิวํ, ตาย รตฺติยา ติํส รตฺติโย มาโส, เตน มาเสน ทฺวาทสมาสิโย สํวจฺฉโร, เตน สํวจฺฉเรน ทิพฺพานิ ปญฺจวสฺสสตานิ อายุปฺปมาณํฯ ตานิ มนุสฺสคณนาย นวุติวสฺสสตสหสฺสานิ โหนฺติฯ ตาวติํสานํ มานุสกํ วสฺสสตํ เอกํ รตฺตินฺทิวํ กตฺวา เอวมาคตํ ทิพฺพํ วสฺสสหสฺสํฯ เอวํ ยามาทีนํ วสฺสคณนญฺจ ทิคุณํ กตฺวา เหฎฺฐิมโต ทิคุณจตุคฺคุณํ อายุปฺปมาณํ เวทิตพฺพํฯ</p>


<p>พฺรเหฺมสุ ปน พฺรหฺมปาริสชฺชานํ กปฺปสฺส ตติโย ภาโค อายุปฺปมาณํ, พฺรหฺมปุโรหิตานํ อุปฑฺฒกโปฺป , มหาพฺรหฺมานํ เอโก กโปฺป, ปริตฺตาภานํ เทฺว กปฺปาติ เอวํ อุปรูปริ ทิคุณํ กตฺวา ยาว สุภกิณฺหา โยเชตพฺพํฯ สุภกิณฺหานํ หิ จตุสฎฺฐิกปฺปํ อายุปฺปมาณํ, อสญฺญีนํ, เวหปฺผลานญฺจ ปญฺจกปฺปสตานิ, อวิหานํ กปฺปสหสฺสนฺติ อุปรูปริ ทิคุณวเสน ยาว อกนิฎฺฐา โยเชตพฺพํฯ อกนิฎฺฐานํ หิ โสฬสกปฺปสหสฺสานิ, อรูปานํ จตุนฺนํ ยถากฺกมํ วีสติ, จตฺตาริ, สฎฺฐิ, จตุราสีติ กปฺปสหสฺสานิ อายุปฺปมาณนฺติฯ</p>


<p>
อุกฺขิตฺตา  
ปุญฺญเตเชน, กามรูปคติํ คตา;  
  
ภวคฺคตมฺปิ สมฺปตฺตา, ปุนาคจฺฉนฺติ ทุคฺคติํฯ  
</p>
  
<p>
ตาว ทีฆายุกา สตฺตา, จวนฺติ อายุสงฺขยา;  
  
นตฺถิ โกจิ ภโว นิโจฺจ, อิติ วุตฺตํ มเหสินาฯ  
</p>
  
<p>
ตสฺมา หิ ธีรา นิปกา, นิปุณา อตฺถจินฺตกา;  
  
ชรามรณโมกฺขาย, ภาเวนฺติ มคฺคมุตฺตมํฯ  
</p>
  
<p>
ภาวยิตฺวา สุจิํ มคฺคํ, นิพฺพาโนคธคามินํ;  
  
สพฺพาสเว ปริญฺญาย, ปรินิพฺพนฺติ อนาสวาติฯ (วิภ. ๑๐๒๙);  
</p>
  
อยํ ฉฎฺฐวาเร นโยฯ  
</p>
  
<p>สตฺตโม ปน วาโร เตสํ ขนฺธาทีนํ อภิเญฺญยฺยาทิภาววิภาวนวเสน ปวโตฺตฯ ตตฺถ หิ –</p>

</p>


<p>ทฺวาทสปิ โกฎฺฐาสา วิตฺถารโต วิภตฺตาฯ ตตฺถ ลกฺขณปริคฺคาหิกาย ปญฺญาย ขนฺธาทโย สเพฺพ ธมฺมา  อภิเญฺญยฺยาฯ ญาตตีรณปหานปริญฺญาสุ ยถาโยคํ ยาย กายจิ ปริญฺญาย วเสน สเพฺพปิ ธมฺมา ปริเญฺญยฺยาฯ โลกุตฺตรธมฺมาปิ ญาตปริเญฺญยฺยาวฯ อกุสลา ปน ปหาตพฺพาฯ มโคฺค ภาเวตโพฺพ, ผลํ, นิพฺพานญฺจ สจฺฉิกาตพฺพํฯ ตตฺถ รูปกฺขโนฺธ ญาตตีรณวเสน ปริเญฺญโยฺยฯ วิปสฺสนาวิสเย หิ สพฺพํ ตีรณปริญฺญาย ปริเญฺญยฺยนฺติฯ อิมินา นเยน สพฺพตฺถ อภิเญฺญยฺยาทิภาโว เวทิตโพฺพฯ</p>


<p>อฎฺฐโม  ปน วาโร เตสํ สารมฺมณตาวิภาวนวเสน ปวโตฺต, นวโม ปเนสํ ทิฎฺฐสุตมุตวิญฺญาเตสุ สงฺคหทสฺสนวเสนฯ ทสโม กุสลตฺติกาทีหิ สรณทุกปริโยสาเนหิ ติกทุเกหิ วิภาคทสฺสนวเสน ปวโตฺต, เตปิ เหฎฺฐา วุตฺตนยาวาติ อยเมตฺถ สเงฺขโป, วิตฺถาโร ปเนตฺถ เหฎฺฐา วุโตฺตเยวฯ อาทิโต ปฎฺฐาย สพฺพตฺถ  (วิภ. ๙๗๘ อาทโย; วิภ. อฎฺฐ. ๙๗๘ อาทโย) คเหตโพฺพติฯ</p>

</p>

</p>

</p>





