<h1>๑. พุทฺธวโคฺค</h1>
<h3>อพฺภนฺตรนิทานวณฺณนา</h3>
<ol>
<li>
‘‘อถ  
  
พุทฺธาปทานานิ, สุณาถ สุทฺธมานสา;  
  
ติํสปารมิสมฺปุณฺณา, ธมฺมราชา อสงฺขิยา’’ติฯ –  
</li>
  
<p>เอตฺถ ติ อธิการนฺตรูปทสฺสนเตฺถ นิปาตปทํ, วิภตฺติยุตฺตายุตฺตนิปาตทฺวเยสุ วิภตฺติยุตฺตนิปาตปทํฯ อถ วา –
</ol></p>


<p>
‘‘อธิกาเร มงฺคเล เจว, นิปฺผนฺนเตฺถวธารเณ;  
  
อนนฺตเรปคมเน, อถ-สโทฺท ปวตฺตติ’’ฯ  
</p>
  
<p>ตถา หิ –</p>


<p>
‘‘อธิกิจฺจํ อธิฎฺฐานํ, อธิอตฺถํ วิภาสติ;  
  
เสฎฺฐเชฎฺฐกภาเวน, อธิกาโร วิธียเต’’ติฯ –  
</p>
  
<p>วุตฺตตฺตา พุทฺธานํ สมตฺติํสปารมิธมฺมานํ อธิกิจฺจโต, เสฎฺฐเชฎฺฐโต อธิการเฎฺฐน อถ-สเทฺทน ยุตฺตมปทานานีติฯ ติวิธโพธิสตฺตานํ ปูชามงฺคลสภาวโต ‘‘ปูชา จ ปูชเนยฺยานํ, เอตํ มงฺคลมุตฺตม’’นฺติ วจนโต (ขุ. ปา. ๕.๓; สุ. นิ. ๒๖๒) มงฺคลเฎฺฐน อถ-สเทฺทน ยุตฺตมปทานานีติ ฯ พุทฺธาทีนํ ภควนฺตานํ สมฺปตฺติกิจฺจสฺส อรหตฺตมเคฺคน นิปฺผนฺนโต นิปฺผนฺนเฎฺฐน อถ-สเทฺทน ยุตฺตมปทานานีติ ฯ พุทฺธาทีนํ อรหตฺตมคฺคาทิกุสลโต อญฺญกุสลานํ อภาวโต อวธารณเฎฺฐน นิวารณเฎฺฐน อถ-สเทฺทน ยุตฺตมปทานานีติฯ ขุทฺทกปาฐสงฺคหานนฺตรํ สงฺคหิตนฺติ อนนฺตรเฎฺฐน อถ-สเทฺทน ยุตฺตมปทานานีติฯ อิโต ขุทฺทกปาฐโต ปฎฺฐายาติ อปคมนเฎฺฐน อถ-สเทฺทน ยุตฺตมปทานานีติฯ</p>


<p>ติ เอตฺถ พุชฺฌิตา สจฺจานีติ พุโทฺธ, โพเธตา ปชายาติ พุโทฺธ, สพฺพญฺญุตาย พุโทฺธ, สพฺพทสฺสาวิตาย พุโทฺธ, อนญฺญเนยฺยตาย พุโทฺธ, วิสวิตาย  พุโทฺธ, ขีณาสวสงฺขาเตน พุโทฺธ, นิรุปกฺกิเลสสงฺขาเตน พุโทฺธ, ปพฺพชฺชาสงฺขาเตน พุโทฺธ, อทุติยเฎฺฐน พุโทฺธ, ตณฺหาปหานเฎฺฐน พุโทฺธ, เอกายนมคฺคํ คโตติ พุโทฺธ, เอโก อนุตฺตรํ สมฺมาสโมฺพธิํ อภิสมฺพุโทฺธติ พุโทฺธ, อพุทฺธิวิหตตฺตา พุทฺธิปฎิลาภา พุโทฺธ, พุทฺธิ พุทฺธํ โพโธติ อนตฺถนฺตรเมตํฯ ยถา นีลาทิวณฺณโยคโต ปโฎ ‘‘นีโล ปโฎ, รโตฺต ปโฎ’’ติ วุจฺจติ, เอวํ พุทฺธคุณโยคโต พุโทฺธฯ อถ วา ‘‘โพธิ’’วุจฺจติ จตูสุ มเคฺคสุ ญาณํ, เตน ญาเณน สกลทิยฑฺฒสหสฺสกิเลสาริคเณ เขเปตฺวา นิพฺพานาธิคมนโต ญาณํ ‘‘โพธี’’ติ วุจฺจติฯ เตน สมฺปยุโตฺต สมงฺคีปุคฺคโล พุโทฺธฯ เตเนว ญาเณน ปเจฺจกพุโทฺธปิ สพฺพกิเลเส เขเปตฺวา นิพฺพานมธิคจฺฉติฯ พุทฺธานํ ปน จตูสุ อสเงฺขฺยเยฺยสุ กปฺปสตสหเสฺสสุ จ ปารมิโย ปูเรตฺวา โพธิญาณสฺสาธิคตตฺตา จ อินฺทฺริยปโรปริยตฺตญาณมหากรุณาสมาปตฺติญาณยมกปาฎิหีรญาณสพฺพญฺญุตญฺญาณ- อนาวรณอาสยานุสยาทิอสาธารณญาณานํ สมธิคตตฺตา จ เอกายปิ ธมฺมเทสนาย อสเงฺขฺยยฺยาสตฺตนิกาเย ธมฺมามตํ ปาเยตฺวา นิพฺพานสฺส ปาปนโต จ ตเทว ญาณํ พุทฺธานเมวาธิกภาวโต เตสเมว สมฺพุทฺธานํ อปทานํ การณํ ฯ ตญฺหิ ทุวิธํ กุสลากุสลวเสนฯ ปเจฺจกพุทฺธา ปน น ตถา กาตุํ สมตฺถา, อนฺนาทิปจฺจยทายกานํ สงฺคหํ กโรนฺตาปิ –</p>


<p>
‘‘อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ;  
  
ปูเรนฺตุ จิตฺตสงฺกปฺปา, จโนฺท ปนฺนรโส ยถาฯ  
</p>
  
<p>
‘‘อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ;  
  
ปูเรนฺตุ จิตฺตสงฺกปฺปา, มณิ โชติรโส ยถา’’ติฯ (ที. นิ. อฎฺฐ. ๒.๙๕ ปุพฺพูปนิสฺสยสมฺปตฺติกถา; อ. นิ. อฎฺฐ. ๑.๑.๑๙๒; ธ. ป. อฎฺฐ. ๑.สามาวตีวตฺถุ) –  
</p>
  
<p>อิมาหิ  ทฺวีหิเยว คาถาหิ ธมฺมํ เทเสนฺติฯ เทเสนฺตาปิ อสเงฺขฺยยฺยสตฺตนิกาเย โพเธตุํ น สกฺกุณนฺติ, ตสฺมา น สพฺพญฺญุพุทฺธสทิสา หุตฺวา ปาฎิเอกฺกํ วิสุํ พุทฺธาติ ปเจฺจกพุทฺธาฯ เตสํ อปทานํ การณํ ฯ</p>


<p>จิรํ  ฐิตาติ  เถราฯ อถ วา ถิรตรสีลาจารมทฺทวาทิคุเณหิ ยุตฺตาติ เถราฯ อถ วา ถิรวรสีลสมาธิปญฺญาวิมุตฺติวิมุตฺติญาณทสฺสนคุเณหิ ยุตฺตาติ เถราฯ อถ วา ถิรตรสงฺขาตปณีตานุตฺตรสนฺตินิพฺพานมธิคตาติ เถรา, เถรานํ อปทานานิ ฯ ตถา ตาทิคุเณหิ ยุตฺตาติ เถรี, เถรีนํ อปทานานิ ฯ เตสุ พุทฺธาปทาเน ปเญฺจว อปทานานิ, ปเญฺจว สุตฺตนฺตาฯ เตนาหุ โปราณา –</p>


<p>
‘‘ปเญฺจว อปทานานิ, ปญฺจ สุตฺตานิ ยสฺส จ;  
  
อิทํ พุทฺธาปทานนฺติ, ปฐมํ อนุโลมโต’’ติฯ  
</p>
  
<p>ปเจฺจกพุทฺธาปทาเนปิ ปเญฺจว อปทานานิ, ปเญฺจว สุตฺตนฺตาฯ เตนาหุ โปราณา –</p>


<p>
‘‘ปเญฺจว อปทานานิ, ปญฺจ สุตฺตานิ ยสฺส จ;  
  
อิทํ ปเจฺจกพุทฺธาปทานนฺติ, ทุติยํ อนุโลมโต’’ติฯ  
</p>
  
<p>เถราปทาเนสุ ทสาธิกปญฺจสตาปทานานิ, วคฺคโต เอกปญฺญาส วคฺคาฯ เตนาหุ โปราณา –</p>


<p>
‘‘ปญฺจสตทสปทานานิ, เอกปญฺญาส วคฺคโต;  
  
อิทํ เถราปทานนฺติ, ตติยํ อนุโลมโต’’ติฯ  
</p>
  
<p>เถรีอปทาเนสุ จตฺตาลีสํ อปทานานิ, วคฺคโต จตุโร วคฺคาฯ เตนาหุ โปราณา –</p>


<p>
‘‘จตฺตาลีสํปทานานิ, จตุวคฺคานิ ยสฺส จ;  
  
อิทํ เถรีปทานนฺติ, จตุตฺถํ อนุโลมโต’’ติฯ  
</p>
  
<p>นฺติ เอตฺถ อปทาน-สโทฺท การณคหณอปคมนปฎิปาฎิอโกฺกสนาทีสุ ทิสฺสติฯ ตถา หิ เอส ‘‘ขตฺติยานํ อปทานํ, พฺราหฺมณานํ อปทาน’’นฺติอาทีสุ การเณ ทิสฺสติ, ขตฺติยานํ  การณํ พฺราหฺมณานํ การณนฺติ อโตฺถฯ ‘‘อุปาสกานํ อปทาน’’นฺติอาทีสุ คหเณ ทิสฺสติ, สํสุฎฺฐุ คหณนฺติ อโตฺถฯ ‘‘วาณิชานํ อปทานํ, สุทฺทานํ อปทาน’’นฺติอาทีสุ อปคมเน ทิสฺสติ, ตโต ตโต เตสํ อปคมนนฺติ อโตฺถฯ ‘‘ปิณฺฑปาติโก  ภิกฺขุ สปทานจารวเสน ปิณฺฑาย จรตี’’ติอาทีสุ ปฎิปาฎิยา ทิสฺสติ, ฆรปฎิปาฎิยา จรตีติ อโตฺถฯ ‘‘อปคตา อิเม สามญฺญา, อปคตา อิเม พฺรหฺมญฺญาติ อปทาเนตี’’ติอาทีสุ อโกฺกสเน ทิสฺสติ, อโกฺกสติ ปริภาสตีติ  อโตฺถฯ อิธ ปน การเณ ทิสฺสติฯ ตสฺมา พุทฺธานํ อปทานานิ พุทฺธาปทานิ, พุทฺธการณานีติ อโตฺถฯ คงฺคาวาลุกูปมานํ อเนเกสํ พุทฺธานํ ทานปารมิตาทิสมตฺติํสปารมิตา การณนฺติ ทฎฺฐพฺพํฯ อถ อธิการาทีสุ ยุตฺตอปทานานิ สุทฺธมานสา สุณาถาติ สมฺพโนฺธฯ</p>


<p>ตตฺถ ติ อรหตฺตมคฺคญาเณน ทิยฑฺฒกิเลสสหสฺสํ เขเปตฺวา ฐิตตฺตา สุทฺธมานสา ปริสุทฺธจิตฺตา สุทฺธหทยา ปญฺจสตา ขีณาสวา อิมสฺมิํ ธมฺมสภาเย สนฺนิสินฺนา สุณาถ, โอหิตโสตา มนสิ กโรถาติ อโตฺถฯ</p>


<p>เอตฺถ ปน ‘‘อปทานานี’’ติ อวตฺวา ปเจฺจกพุทฺธาปทานเถราปทานเถรีอปทาเนสุ วิชฺชมาเนสุปิ ‘‘อถ พุทฺธาปทานานี’’ติ วจนํ ขนฺธยมกอายตนธาตุสจฺจสงฺขารอนุสยยมเกสุ วิชฺชมาเนสุปิ ปธานวเสน อาทิวเสน จ ‘‘มูลยมก’’นฺติ วจนํ วิย, เตรสสงฺฆาทิเสสเทฺวอนิยตติํสนิสฺสคฺคิเยสุ วิชฺชมาเนสุปิ ปธานวเสน อาทิวเสน จ ‘‘ปาราชิกกโณฺฑ’’ติ วจนํ วิย จ อิธาปิ ปธานวเสน อาทิวเสน จ วุตฺตนฺติ ทฎฺฐพฺพํฯ</p>


<p>‘‘สมฺมาสมฺพุทฺธาปทานานี’’ติ วตฺตเพฺพ ‘‘วณฺณาคโม…เป.… ปญฺจวิธํ นิรุตฺต’’นฺติ นิรุตฺตินเยน วา ‘‘เตสุ วุทฺธิโลปาคมวิการวิปรีตาเทสา จา’’ติ สุเตฺตน วา ตติยตฺถวาจกสฺส ตินิปาตปทสฺส, สยํสทฺทตฺถวาจกสฺส -นฺติอุปสคฺคปทสฺส จ โลปํ กตฺวา กิตนฺตวาจีพุทฺธสทฺทเมว คเหตฺวา คาถาพนฺธสุขตฺถํ ‘‘พุทฺธาปทานานี’’ติ วุตฺตํฯ ตสฺมา สมฺมาสมฺพุทฺธาปทานานีติ อโตฺถฯ</p>

</p>

</p>


<h3>๑. พุทฺธอปทานวณฺณนา</h3>
<p>อิทานิ   อพฺภนฺตรนิทานานนฺตรํ อปทานฎฺฐกถํ กเถตุกาโม –</p>


<p>
‘‘สปทานํ อปทานํ, วิจิตฺรนยเทสนํ;  
  
ยํ ขุทฺทกนิกายสฺมิํ, สงฺคายิํสุ มเหสโย;  
  
ตสฺส ทานิ อนุปฺปโตฺต, อตฺถสํวณฺณนากฺกโม’’ติฯ  
</p>
  
<p>ตตฺถ  ยํ อปทานํ ตาว ‘‘สกลํ พุทฺธวจนํ เอกวิมุตฺติรส’’นฺติ วุตฺตตฺตา เอกรเส สงฺคหํ คจฺฉติ, ธมฺมวินยวเสน ทฺวิธาสงฺคเห ธเมฺม สงฺคหํ คจฺฉติ, ปฐมมชฺฌิมปจฺฉิมพุทฺธวจเนสุ มชฺฌิมพุทฺธวจเน สงฺคหํ คจฺฉติ, วินยาภิธมฺมสุตฺตนฺตปิฎเกสุ สุตฺตนฺตปิฎเก สงฺคหํ คจฺฉติ, ทีฆนิกายมชฺฌิมสํยุตฺตองฺคุตฺตรขุทฺทกนิกาเยสุ ปญฺจสุ ขุทฺทกนิกาเย สงฺคหํ คจฺฉติ, สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลนฺติ นวสุ สาสนเงฺคสุ คาถาย สงฺคหิตํฯ</p>


<p>
‘‘ทฺวาสีติ พุทฺธโต คณฺหิํ, เทฺวสหสฺสานิ ภิกฺขุโต;  
  
จตุราสีติสหสฺสานิ, เยเม ธมฺมา ปวตฺติโน’’ติฯ –  
</p>
  
<p>เอวํ วุตฺตจตุราสีติสหสฺสธมฺมกฺขเนฺธสุ กติปยธมฺมกฺขนฺธสงฺคหิตํ โหตีติฯ</p>


<p>อิทานิ ตํ อปทานํ ทเสฺสโนฺต ติ อาหฯ ตตฺถ ทสปารมิตาว ปจฺฉิมมชฺฌิมุกฺกฎฺฐวเสน ทสปารมีทสอุปปารมีทสปรมตฺถปารมีนํ วเสน สมตฺติํสปารมีฯ ตาหิ สํสุฎฺฐุ ปุณฺณา สมฺปุณฺณา สมนฺนาคตา สมงฺคีภูตา อชฺฌาปนฺนา สํยุตฺตาติ ฯ สกลโลกตฺตยวาสิเน สตฺตนิกาเย เมตฺตากรุณามุทิตาอุเปกฺขาสงฺขาตาหิ จตูหิ พฺรหฺมวิหารสมาปตฺตีหิ วา ผลสมาปตฺติวิหาเรน วา เอกจิตฺตภาเวน อตฺตโน จ กาเย รเญฺชนฺติ อลฺลียาเปนฺตีติ ราชาโน, ธเมฺมน ราชาโน  อิตฺถมฺภูตา พุทฺธาฯ ทสสตํ สหสฺสํ ทสสหสฺสํ สตสหสฺสํ ทสสตสหสฺสํ โกฎิ ปโกฎิ โกฎิปฺปโกฎิ นหุตํ นินฺนหุตํ อโกฺขภิณิ พินฺทุ อพฺพุทํ นิรพฺพุทํ อหหํ อพพํ อฎฎํ โสคนฺธิกํ อุปฺปลํ กุมุทํ ปุณฺฑริกํ ปทุมํ  กถานํ มหากถานํ อสเงฺขฺยยฺยานํ วเสน  สงฺขารหิตา ธมฺมราชาโน อตีตา วิคตา นิรุทฺธา อพฺภตฺถํ คตาติ อธิปฺปาโยฯ</p>


<p> เตสุ  อตีตพุเทฺธสุ กตาธิการญฺจ อตฺตนา โพธิสตฺตภูเตน จกฺกวตฺติรญฺญา หุตฺวา กตสมฺภารญฺจ อานนฺทเตฺถเรน ปุโฎฺฐ ภควา นฺติอาทิมาหฯ โภ อานนฺท, มม อปทานํ สุโณหีติ อธิปฺปาโยฯ อานนฺท, อหํ ปุเพฺพ โพธิสมฺภารปูรณกาเล จกฺกวตฺติราชา หุตฺวา เสฎฺฐานํ ปสฎฺฐานํ ปฎิวิทฺธจตุสจฺจานํ พุทฺธานํ สโมฺพธิํ จตุสจฺจมคฺคญาณํ สพฺพญฺญุตญฺญาณํ วา สิรสา อภิวาทเยติ สมฺพโนฺธ ฯ  สาวกสงฺฆสหิเต  โลกเชเฎฺฐ พุเทฺธ ทสหิ องฺคุลีหิ อุโภหิ หตฺถปุเฎหิ  วนฺทิตฺวา  สีเสน  อาทเรน โถมนํ กตฺวา ปณามํ กโรมีติ อโตฺถฯ</p>


<p> ติ ทสสหสฺสจกฺกวาเฬสุ พุทฺธเขเตฺตสุ,  อากาสคตา,  ภูมิตลคตา, เวฬุริยาทโย สตฺต  สงฺขารหิตา,  ยตฺตกา, ฯ ตานิ สพฺพานิ  จิเตฺตน  สํ สุฎฺฐุ จิเตฺตน อธิฎฺฐหิตฺวา อาหริสฺสามีติ อโตฺถ, มม ปาสาทสฺส สามนฺตา ราสิํ กโรมีติ อโตฺถฯ</p>


<p> นฺติ ตสฺมิํ อเนกภูมิมฺหิ ปาสาเท รูปิยมยํ รชตมยํ ภูมิํ นิมฺมิตนฺติ อโตฺถฯ  สตฺตหิ รตเนหิ นิมฺมิตํ อเนกสตภูมิกํ  อุคฺคตํ  อากาเส โชตมานํ นฺติ อโตฺถฯ</p>


<p> ตเมว ปาสาทํ วเณฺณโนฺต นฺตฺยาทิมาหฯ วิจิเตฺตหิ อเนเกหิ มสารคลฺลาทิวเณฺณหิ ถเมฺภหิ อุสฺสาปิตํ  สุฎฺฐุ กตํ ลกฺขณยุตฺตํ อาโรหปริณาหวเสน สุฎฺฐุ  อเนกโกฎิสตคฺฆนโตรณนิมฺมิตตฺตา ฯ ปุนปิ กิํ วิสิฎฺฐํ?  สุวเณฺณหิ กตตุลาสงฺฆาฎวลเยหิ ยุตฺตํ, ตตฺถ อุสฺสาปิตโกเนฺตหิ จ ฉเตฺตหิ จ  โสภิตํ ปาสาทนฺติ สมฺพโนฺธฯ</p>


<p> ปุนปิ ปาสาทเสฺสว โสภํ วเณฺณโนฺต ตฺยาทิมาหฯ ตสฺส อเนกสตภูมิปาสาทสฺส  อิฎฺฐา กนฺตา มนาปา   วลาหกปฎลสทิสา  นิมฺมลา เวฬุริยมณิมยา นีลวณฺณา  อโหสีติ อโตฺถฯ ชลชนฬินปทุเมหิ  สมงฺคีภูตา วราย อุตฺตมาย  สุวณฺณภูมิยาว โสภตีติ อโตฺถฯ</p>


<p> ตเสฺสว  ปาสาทสฺส  ปวาฬโกฎฺฐาสา  กาจิ ภูมิ  โลหิตวณฺณา, กาจิ ภูมิ  มโนหรา  รสฺมิโย นิจฺฉรมานา, กาจิ ภูมิ ทส ติ อโตฺถฯ</p>


<p> ตสฺมิํเยว ปาสาเท  นิคฺคตปมุขสาลา จ  สุฎฺฐุ วิภตฺตา โกฎฺฐาสโต วิสุํ วิสุํ กตา  สีหทฺวารา  จฯ ติ จตูหิ เวทิกาวลเยหิ ชาลกวาเฎหิ จ  มนอลฺลียนกา  คนฺธทามา จ โอลมฺพนฺตีติ อโตฺถฯ</p>


<p> ตสฺมิํเยว ปาสาเท  สตฺตรตเนหิ โสภิตา กูฎาคาราฯ กิํ ภูตา?  นีลวณฺณา,  ปีตวณฺณา สุวณฺณวณฺณา,  โลหิตกวณฺณา รตฺตวณฺณา,  โอทาตวณฺณา เสตวณฺณา,  อมิสฺสกาฬวณฺณา,  กูฎาคารวเรหิ กณฺณิกกูฎาคารวเรหิ อุเปโต สมนฺนาคโต โส ปาสาโทติ อโตฺถฯ</p>


<p> ตสฺมิํเยว ปาสาเท  อุทฺธมฺมุขา  สุปุปฺผิตา ปทุมา โสภนฺติ, สีหพฺยคฺฆาทีหิ วาฬมิคคเณหิ จ หํสโกญฺจมยูราทิปกฺขิสมูเหหิ จ  โส ปาสาโทติ อโตฺถฯ อติอุโจฺจ หุตฺวา นภมุคฺคตตฺตา นกฺขตฺตตารกาหิ อากิโณฺณ  จนฺทสูริยรูเปหิ จ  โส ปาสาโทติ อโตฺถฯ</p>


<p> โส เอว จกฺกวตฺติสฺส ปาสาโท  สุวณฺณชาเลน  สุวณฺณกิงฺกณิกชาเลหิ ยุโต สมนฺนาคโตติ อโตฺถฯ  มนลฺลียนกา  สุวณฺณปุปฺผปนฺติโย  วาตปฺปหาเรน  สทฺทํ กโรนฺตีติ อโตฺถฯ</p>


<p>   มญฺชิฎฺฐวณฺณํ,  โลหิตวณฺณํ,  ปีตวณฺณํ,  ชโมฺพนทสุวณฺณวณฺณํ ปญฺชรวณฺณญฺจ ธชํ  อเนเกหิ วเณฺณหิ,  รญฺชิตํ ธชํ,  ตสฺมิํ ปาสาเท อุสฺสาปิตํฯ ติ ลิงฺควิปลฺลาสวเสน วุตฺตํ, ธชมาลายุโตฺต โส ปาสาโทติ อโตฺถฯ</p>


<p> ตสฺมิํ ปาสาเท อตฺถรณาทโย วเณฺณโนฺต ตฺยาทิมาหฯ ตตฺถ นํ ปาสาทํ  พหูหิ อวิชฺชมานํ นาม นตฺถีติ อโตฺถ,   อเนเกหิ อตฺถรเณหิ วิจิตฺตา โสภิตา มญฺจปีฐาทิสยนา  อเนกสตสงฺขฺยา, กิํ ภูตา?  ผลิกมณิมยา ผลิกาหิ กตา,  รชเตหิ กตา,  นีลมณีหิ กตา,  รตฺตชาติมณีหิ กตา,  กพรวณฺณมณีหิ กตา,  สเณฺหหิ สุขุเมหิ กาสิกวเตฺถหิ อตฺถตาฯ</p>


<p> ติ ปาวุรณาฯ กีทิสา?  โลมสุเตฺตหิ กตา,  ทุกูลปเฎหิ กตา,  จีนปเฎหิ กตา,  ปตฺตุณฺณเทเส ชาตปเฎหิ กตา,  ปณฺฑุวณฺณา,  อเนเกหิ อตฺถรเณหิ ปาวุรเณหิ จ วิจิตฺตํ,  สยนํ,  จิเตฺตน, นฺติ อโตฺถฯ</p>


<p> ตเทว ปาสาทํ วเณฺณโนฺต ติอาทิมาหฯ ตตฺถ นฺติ รตนมยกูเฎหิ รตนกณฺณิกาหิ อลงฺกตํ โสภิตนฺติ อโตฺถฯ ติ เวโรจนมณีหิ รตฺตมณีหิ กตา,  ทณฺฑปทีปาฯ ติ อากาเส สุฎฺฐุ ธารยนฺตา คณฺหนฺตา อเนกสตชนา สุฎฺฐุ ติฎฺฐนฺตีติ อโตฺถฯ</p>


<p> ปุน ตเทว ปาสาทํ วเณฺณโนฺต ติอาทิมาหฯ ตตฺถ  นาม นครทฺวาเร โสภนตฺถาย นิขาตา  ถมฺภา,  อิฎฺฐา,  สุวณฺณมยา,  ชโมฺพนทสุวณฺณมยา จ,  ขทิรรุกฺขสารมยา จ  จ โตรณา โสภนฺติ, เอสิกา จ โตรณา จ ตํ ปาสาทํ โสภยนฺตีติ อโตฺถฯ</p>


<p> ตสฺมิํ ปาสาเท  กวาเฎหิ จ อคฺคเฬหิ จ  โสภิตา สนฺธิปริเกฺขปา โสภยนฺตีติ อโตฺถ, ติ ตสฺส ปาสาทสฺส อุโภสุ ปเสฺสสุ,  อเนเกหิ ปทุเมหิ อเนเกหิ จ อุปฺปเลหิ,  ปุณฺณา ตํ ปาสาทํ โสภยนฺตีติ อโตฺถฯ</p>


<p> เอวํ ปาสาทสฺส โสภํ วเณฺณตฺวา รตนมยํ ปาสาทญฺจ สกฺการสมฺมานญฺจ ปกาเสโนฺต ติอาทิมาหฯ ตตฺถ ติ อติกฺกเนฺต วิคเต กาเล ชาเต ภูเต,  สาวกสมูหสหิเต,  พุเทฺธ สภาเวน ปกติวเณฺณน  สณฺฐาเนน จ,  สาวกสหิเต,  เยน ทฺวาเรน ปาสาโท ปวิสิตโพฺพ โหติ ,  สกลสุวณฺณมเย,  อริยสมูหา อเหสุนฺติ อโตฺถฯ</p>


<p>  วตฺตมาเน กาเล  อุตฺตรวิรหิตา  จ    สํวิชฺชนฺติ, เต จ  สยเมว ภูเต อญฺญาจริยรหิเต,  ขนฺธกิเลสาภิสงฺขารมจฺจุเทวปุตฺตมาเรหิ อปราชิเต, ชยมาปเนฺน สนฺตเปฺปสินฺติ อโตฺถฯ  มยฺหํ ปาสาทํ อตีตกาเล จ วตฺตมานกาเล จ,  สํ สุฎฺฐุ อารุหิํสูติ อโตฺถฯ</p>


<p>  ทิวิ ภวา ทิพฺพา เทวโลเก ชาตา,  จ  มนุเสฺส ชาตา เย จ พหู กปฺปรุกฺขา อตฺถิ, ตโต  สํ สุฎฺฐุ อาหริตฺวา เตจีวรานิ กาเรตฺวา เต ปเจฺจกพุเทฺธ ติจีวเรหิ ติ สมฺพโนฺธฯ</p>


<p> เอวํ  ติจีวเรหิ อจฺฉาเทตฺวา ปารุปาเปตฺวา เตสํ นิสินฺนานํ ปเจฺจกพุทฺธานํ  มธุรํ  ขาทิตพฺพํ ปูวาทิ กิญฺจิ, มธุรํ  ภุญฺชิตพฺพํ อาหารญฺจ, มธุรํ  เลหนียญฺจ,  มธุรํ ปิวิตพฺพํ อฎฺฐปานญฺจ,  ภุญฺชิตพฺพํ อาหารญฺจ,  สุนฺทเร  เสลมเย  สุฎฺฐุ  ปฎิคฺคหาเปสินฺติ อโตฺถฯ</p>


<p>  สเพฺพ เต อริยสมูหา, ติ ทิพฺพจกฺขุสมงฺคิโน หุตฺวา มฎฺฐา กิเลเสหิ รหิตตฺตา สิลิฎฺฐา โสภมานา  ติจีวเรหิ สมงฺคีภูตา มธุรสกฺขราหิ จ เตเลน จ มธุผาณิเตหิ จ  อุตฺตเมน อเนฺนน จ มยา  อปฺปิตา ปริปูริตา อเหสุนฺติ อโตฺถฯ</p>


<p> เต เอวํ สนฺตปฺปิตา อริยมณฺฑลา  สตฺตหิ รตเนหิ นิมฺมิตคพฺภํ เคหํ,  คุหายํ สยมานา,  เกสรสีหา อิว,  อนเคฺฆ มเญฺจ,  ยถา สีโห มิคราชา ทกฺขิณปเสฺสน สยโนฺต ปาเท ปาทํ อจฺจาธาย ทกฺขิณหตฺถํ สีสูปธานํ กตฺวา วามหตฺถํ อุชุกํ ฐเปตฺวา วาลธิํ อนฺตรสตฺถิยํ กตฺวา นิจฺจโล สยติ, เอวํ เสยฺยํ กปฺปยุํ กริํสูติ อโตฺถฯ</p>


<p> เต เอวํ สีหเสยฺยํ กเปฺปตฺวา  สติสมฺปชญฺญสมฺปนฺนาฯ  สํ สุฎฺฐุ อุฎฺฐหิตฺวา  อูรุพทฺธาสนํ กริํสูติ อโตฺถฯ</p>


<p>   นฺติ สเพฺพสํ อตีตานาคตานํ พุทฺธานํ โคจรํ อารมฺมณภูตํ  ฌานรติยา สํ สุฎฺฐุ อปฺปิตา สมงฺคีภูตา อเหสุนฺติ อโตฺถ, ติ เตสุ ปเจฺจกพุเทฺธสุ อเญฺญ เอกเจฺจ ธเมฺม เทเสนฺติ,  เอกเจฺจ  ปฐมาทิชฺฌานกีฬาย   รมนฺติฯ</p>


<p>  เอกเจฺจ  ปญฺจ อภิญฺญาโย  วสีกริํสุ, ปญฺจสุ อภิญฺญาสุ อาวชฺชนสมาปชฺชนวุฎฺฐานอธิฎฺฐานปจฺจเวกฺขณสงฺขาตาหิ ปญฺจวสิตาหิ วสีภาวํ อิตา คตา ปตฺตา อภิญฺญาโย ,  สมาปชฺชนฺติฯ  เอกเจฺจ  เอโกปิ หุตฺวา พหุธา โหติ, พหุธาปิ หุตฺวา เอโก โหตีติ เอวมาทีนิ อิทฺธิวิกุพฺพนานิ  กโรนฺตีติ อโตฺถฯ</p>


<p> ติ เอวํ สนฺนิปติเตสุ ปเจฺจกพุเทฺธสุ สพฺพญฺญุตญฺญาณสฺส  อารมฺมณภูตํ ปญฺหํ พุทฺธา พุเทฺธ ติ อโตฺถฯ เต พุทฺธา อตฺถคมฺภีรตาย  สุขุมํ,  การณํ,  วิเสเสน นิรวเสสโต พุชฺฌนฺติฯ</p>


<p> ตทา มม ปาสาเท สนฺนิปติตา ปิ  ปญฺหํ  สิเสฺส ปญฺหํ  พุทฺธา จ สาวกา จ  ปญฺหํ  อญฺญมญฺญํ  วิสฺสเชฺชนฺติฯ</p>


<p> ปุน เต สเพฺพ เอกโต ทเสฺสโนฺต ติอาทิมาหฯ ตตฺถ  สมฺมาสมฺพุทฺธา,  จ  จ สิสฺสา  นิสฺสิตกา เอเต สเพฺพ,  สกาย  รมมานา สลฺลีนา มม ติ อโตฺถฯ</p>


<p> เอวํ ตสฺมิํ เวชยนฺตปาสาเท ปเจฺจกพุทฺธานํ อาจารสมฺปตฺติํ ทเสฺสตฺวา อิทานิ อตฺตโน อานุภาวํ ทเสฺสโนฺต โส ติโลกวิชโย จกฺกวตฺติราชา ติอาทิมาหฯ ตตฺถ  สตฺตรตนมยา,  สุวณฺณชาเลหิ โอลมฺพิตา  มุตฺตาชาเลหิ ปริวาริตา,  ฉตฺตา มม  มุทฺธนิ, ติ จินฺติตมเตฺตเยว ฉตฺตา ปาตุภูตา โหนฺตีติ อโตฺถฯ</p>


<p>  สุวณฺณตารกาหิ ททฺทลฺลมานา  นิพฺพตฺตนฺตุ ฯ  อเนกวณฺณา,  ปุปฺผปตฺถฎา,  อเนกวิตานา,  นิสีทนฎฺฐานสฺส อุปริภาเค ติ อโตฺถฯ</p>


<p>  อเนกสุคนฺธปุปฺผทาเมหิ  ปริกิณฺณา,  จนฺทนกุงฺกุมตคราทิสุคนฺธทาเมหิ,  โปกฺขรณีติ สมฺพโนฺธ ฯ  ปตฺตุณฺณจีนาทิอนคฺฆทุสฺสทาเมหิ,  สตฺตรตนทาเมหิ ภูสิตา อลงฺกตา โปกฺขรณี,   จมฺปกสฬลโสคนฺธิกาทิสุคนฺธปุเปฺผหิ  สุฎฺฐุ วิจิตฺตา โสภิตาฯ ปุนรปิ กิํ ภูตา โปกฺขรณี? สุรภิคนฺธสุคเนฺธหิ ภูสิตา วาสิตาฯ สมนฺตโต  ปญฺจหิ องฺคุเลหิ ลิมฺปิตคเนฺธหิ อลงฺกตา,  สุวณฺณฉทเนหิ สุวณฺณวิตาเนหิ ฉาทิตา, ปาสาทสฺส  โปกฺขรณิโย ปทุเมหิ จ อุปฺปเลหิ จ สุฎฺฐุ สนฺถตา ปตฺถฎา สุวณฺณรูเป สุวณฺณวณฺณา,  ปทุมเรณูหิ ธูลีหิ จ อากิณฺณา โปกฺขรณิโย โสภนฺตูติ อโตฺถฯ</p>


<p> มม เวชยนฺต จมฺปกาทโย รุกฺขา  เอเต ปุปฺผรุกฺขาฯ เมว  วิคฬิตฺวา  โอกิณฺณา ปาสาทสฺส อุปริ กโรนฺตูติ อโตฺถฯ</p>


<p>  ตสฺมิํ มม เวชยนฺตปาสาเท  มยูรา  เทวตาหํสา,  สทฺทํ กโรนฺตุ,  มธุรสทฺทา โกกิลา  คีตวากฺยํ กโรนฺตุ, อปเร อนุตฺตา จ  ปกฺขิโน สมูหา ปาสาทสฺส  มธุรรวํ รวนฺตูติ อโตฺถฯ</p>


<p>  อาตตวิตตาทโย  หญฺญนฺตุ,  อเนกตนฺติโย  สทฺทํ กโรนฺตุ,  อเนกปฺปการา  ปาสาทสฺส สมนฺตโต  ปวตฺตนฺตุ คายนฺตูติ อโตฺถฯ</p>


<p>  ยตฺตเก ฐาเน  ทสสหสฺสิจกฺกวาเฬ  ปภาสมฺปนฺนา  สมนฺตโต  สตฺตหิ รตเนหิ กตา ขจิตา  สุวณฺณปลฺลงฺกา  ปาสาทสฺส สมนฺตโต  ปทีปธารณา เตลรุกฺขา  , ปทีเปหิ ปชฺชลนฺตุ,  ทสสหสฺสีนํ ปรมฺปรา ทสสหสฺสิโย  เอกปทีปา วิย  อุโชฺชตนฺตูติ อโตฺถฯ</p>


<p> นจฺจคีเตสุ   เฉกา  นจฺจิตฺถิโย จ  มุเขน สทฺทการิกา จ  เทวิตฺถิสมูหา นจฺจนฺตุ,  อเนกวณฺณา นานารงฺคมณฺฑลา ปาสาทสฺส สมนฺตโต นจฺจนฺตุ,  ปากฎา โหนฺตูติ อโตฺถฯ</p>


<p> ตทา อหํ ติโลกวิชโย นาม จกฺกวตฺติราชา หุตฺวา สกลจกฺกวาเฬ  รุกฺขเคฺค  หิมวนฺตจกฺกวาฬปพฺพตาทีนํ อเคฺค สิเนรูปพฺพตมุทฺธนิ จ สพฺพฎฺฐาเนสุ  อเนกวณฺณวิจิตฺตํ  นีลปีตาทิปญฺจวณฺณํ ติ อโตฺถฯ</p>


<p>  โลกนฺตรา นรา จ นาคโลกโต  เทวโลกโต  จ  จ  อุปคจฺฉนฺตุ,  นราทโย  มม นมกฺการํ กโรนฺตา  กตหตฺถปุฎา มม เวชยนฺตํ นฺติ อโตฺถฯ</p>


<p> เอวํ โส ติโลกวิชโย จกฺกวตฺติราชา ปาสาทสฺส จ อตฺตโน จ อานุภาวํ วเณฺณตฺวา อิทานิ อตฺตนา สมฺปตฺติกตปุญฺญผลํ สมาทเปโนฺต นฺติอาทิมาหฯ สงฺขาตํ  อตฺถิ, ตํ สพฺพํ  มยา  วา  วา  วา ตีหิ ทฺวาเรหิ  สุฎฺฐุ กตํ, ตาวติํสภวเน อุปฺปชฺชนารหํ กตนฺติ อโตฺถฯ</p>


<p> ปุน สมาทเปโนฺต ติอาทิมาหฯ ตตฺถ  มนุสฺสา วา เทวา วา พฺรหฺมาโน วา  สญฺญาสหิตา  สญฺญารหิตา อสญฺญา สตฺตา สนฺติ,  สตฺตา  มยา  ปุญฺญวนฺตา โหนฺตูติ อโตฺถฯ</p>


<p> ปุนปิ สมาทเปโนฺต โพธิสโตฺต นฺติอาทิมาหฯ มยา  ปุญฺญํ เยหิ นรนาคคนฺธพฺพเทเวหิ  ญาตํ, เตสํ  ตสฺมิํ มยา กเต ปุเญฺญ ทินฺนภาวํ  นราทโย  เตสํ ตํ  อาโรจยุนฺติ อโตฺถฯ</p>


<p>     อาหารนิสฺสิตา  เต สเพฺพ สตฺตา  มม จิเตฺตน  มม ปุญฺญิทฺธิยา ลภนฺตูติ อโตฺถฯ</p>


<p>  ปสเนฺนน จิเตฺตน ยํ  ตสฺมิํ ทาเน จิเตฺตน  อุปฺปาเทสิํฯ  จ   ปฎิเอกฺกา  จ มยา จกฺกวตฺติรญฺญา ฯ</p>


<p>  สทฺทหิตฺวา กเตน กุสลกเมฺมน,  จิเตฺตน กตปตฺถนาหิ จ,  มนุสฺสสรีรํ,  ฉเฑฺฑตฺวา,  เทวโลกํ  อคมาสิํ, สุตฺตปฺปพุโทฺธ วิย ตตฺถ อุปฺปชฺชินฺติ อโตฺถฯ</p>


<p> ตโต ติโลกวิชโย จกฺกวตฺติราชา กาลงฺกโต, ตโต ปฎฺฐาย อาคเต  เทฺว ชาติโย  เทวตฺตภาเว  มนุสฺสตฺตภาเว จ, ตโต ชาติทฺวยโต  อญฺญํ อุปปตฺติํ  น ปสฺสามิ,  จิเตฺตน  ปตฺถิตปตฺถนาผลนฺติ อโตฺถฯ</p>


<p> ติ ยทิ เทเวสุ ชาโต, อายุวณฺณพลเตเชหิ เทวานํ อธิโก เชโฎฺฐ เสโฎฺฐ อโหสินฺติ อโตฺถฯ ยทิ มนุเสฺสสุ ชาโต,  มนุสฺสานํ อธิปติ อิสฺสโร  ตถา ราชภูโต อภิรูเปน รูปสมฺปตฺติยา จ ลกฺขเณน อาโรหปริณาหาทิลกฺขเณน จ  สมฺปุโณฺณ อุปฺปนฺนุปฺปนฺน ปรมตฺถชานนปญฺญาย  สมรหิโต, มยา สทิโส โกจิ นตฺถีติ อโตฺถฯ</p>


<p> มยา กตปุญฺญสมฺภาเรน ปุญฺญผเลน อุปฺปนฺนุปฺปนฺนภเว  ปสฎฺฐํ มธุรํ  อเนกปฺปการํ ญฺจ  พหุสตฺต อเนกปฺปการานิ ปตฺตุณฺณโกเสยฺยาทิ จ  อากาสโต  มม สนฺติกํ  สีฆํ  อุปคจฺฉนฺติฯ</p>


<p>   ปถวิยา  จ  จ  จ  จ  ยตฺถ ยตฺถ  นิกฺขิปามิ, ตโต ตโต  ทิพฺพา อาหารา  มม สนฺติกํ  อุปคจฺฉนฺติ, ปาตุภวนฺตีติ อโตฺถฯ ตถา ยถากฺกมํ  จนฺทนาทโย  ฯ สเพฺพ  วาหนาฯ  จมฺปกนาคปุนฺนาคาทโย  ปุปฺผาฯ สเพฺพ  อาภรณาฯ  ทิพฺพกญฺญาฯ สเพฺพ ฯ  ปูปาทโย  ขาทิตพฺพา  มม สนฺติกํ  อุปคจฺฉนฺติฯ</p>


<p> ติ อุตฺตมจตุมคฺคญาณปตฺติยา ปาปุณนตฺถายฯ มยา ยํ อุตฺตมทานํ กตํ ปูริตํ, เตน อุตฺตมทาเนน  เสลสงฺขาตํ  สกลํ เอกนินฺนาทํ กโรโนฺต  ปุถุลํ โฆสํ  โลกํ สกลํ มนุสฺสเทวโลกํ  โสมนสฺสปฺปตฺตํ กโรโนฺต  สกลโลกตฺตเย วิวฎฺฎจฺฉโท ติ อโตฺถฯ</p>


<p> ติ จกฺกวาฬโลเก ทสวิธา ทสโกฎฺฐาสา ทิสา โหนฺติ, ตตฺถ โกฎฺฐาเส  ยายนฺตสฺส คจฺฉนฺตสฺส ติ อโตฺถ, จกฺกวตฺติกาเล  มยา คตคตฎฺฐาเน ทิสาภาเค วา  พุทฺธวิสยา  สงฺขารหิตาฯ</p>


<p> ติ ตทา จกฺกวตฺติราชกาเล  ปภา จกฺกรตนมณิรตนาทีนํ ปภา อาโลกา  ยุคฬยุคฬา หุตฺวา  รํสิํ มุญฺจมานา ปกิตฺติตา ปากฎา,  ทสสหสฺสิจกฺกวาฬนฺตเร  รํสิสมูหํ,  พหุตโร  อโหสีติ อโตฺถฯ</p>


<p> ติ ทสสหสฺสิจกฺกวาเฬสุ  ทกฺขนฺตูติ อโตฺถฯ  เทวา  ยาว พฺรหฺมโลกา  อนุกูลา ภวนฺตุฯ</p>


<p> ติ  วิสเฎฺฐน มธุเรน นาเทน, นฺติ อมตเภริํ เทวทุนฺทุภิํ ปหริํ,  เอตสฺมิํ ทสสหสฺสิจกฺกวาฬพฺภนฺตเร  มน  สทฺทํ  มนสิ กโรนฺตุฯ</p>


<p>  ธมฺมเทสนามเยน นาเทน ตโพฺพหารปรมตฺถคมฺภีรมธุรสุขุมตฺถวเสฺส วสฺสเนฺต วสฺสมาเน สมฺมาสมฺพุทฺธานุภาเวน  ภิกฺขุภิกฺขุนีอาทโย  นิกฺกิเลสา  ภวนฺตุฯ ติ เอตฺถ เอเตสุ ราสิภูเตสุ จตูสุ ปริสสเตฺตสุ เย สตฺตา ปจฺฉิมกา คุณวเสน เหฎฺฐิมกา,  สเพฺพ ติ อธิปฺปาโยฯ</p>


<p> ตทา  ติโลกวิชยจกฺกวตฺติราชกาเล  ทาตพฺพยุตฺตกํ,  กตฺวา,  นิเสฺสเสน,  สีลปารมิํ,  เนกฺขมฺมปารมิตาย,  โกฎิํ ปตฺวา,  จตุมคฺคญาณํ,  ภวามิ ภเวยฺยํฯ</p>


<p>  ปญฺญวเนฺต เมธาวิโน  ‘‘กิํ, ภเนฺต, กตฺตพฺพํ? กิํ น กตฺตพฺพํ? กิํ กุสลํ? กิํ อกุสลํ? กิํ กตฺวา สคฺคโมกฺขทฺวยสฺส ภาคี โหตี’’ติ ปุจฺฉิตฺวา, เอวํ ปญฺญาปารมิํ ปูเรตฺวาติ  อโตฺถฯ นฺติ อุตฺตมํ เสฎฺฐํ ฐานนิสชฺชาทีสุ อวิจฺฉินฺนํ วีริยํ กตฺวา, วีริยปารมิํ ปูเรตฺวาติ อโตฺถฯ สกลวิรุทฺธชเนหิ กตอนาทราธิวาสนา โกฎิํ  ขนฺติปารมิํ ปูเรตฺวา  อุตฺตมํ สมฺพุทฺธตฺตํ  ภวามิ ภเวยฺยํฯ</p>


<p> นฺติ ‘‘มม สรีรชีวิเตสุ วินสฺสเนฺตสุปิ ปุญฺญกมฺมโต น วิรมิสฺสามี’’ติ อจลวเสน ทฬฺหํ อธิฎฺฐานปารมิํ กตฺวา ‘‘สีเส ฉิชฺชมาเนปิ มุสาวาทํ น กเถสฺสามี’’ติ สจฺจปารมิตาย โกฎิํ  ปูเรตฺวา ‘‘สเพฺพ สตฺตา สุขี อเวรา’’ติอาทินา เมตฺตาปารมิตาย โกฎิํ ปตฺวา ติ อโตฺถฯ</p>


<p> สชีวกาชีวกวตฺถูนํ  จ เตสํ  จ กายิกเจตสิก เจว ตถา  จ สาทรชเนหิ กเต,   เจว โอมาเน,  สมานมานโส อุเปกฺขาปารมิํ ปูเรตฺวา  ปาปุเณยฺยนฺติ อโตฺถฯ</p>


<p>  กุสีตภาวํ,  ภยวเสน ‘‘อปายทุกฺขภาคี’’ติ  ญตฺวา อโกสชฺชํ อกุสีตภาวํ อลีนวุตฺติํ,  เขมวเสน ‘‘นิพฺพานคามี’’ติ  ญตฺวา  ภวถฯ  เอสา พุทฺธานํ อนุสิฎฺฐิฯ</p>


<p> ติ วิวาทํ กลหํ ภยโต ทิสฺวา ‘‘อปายภาคี’’ติ ทิสฺวา ญตฺวา  วิวาทโต วิรมณํ ‘‘นิพฺพานปฺปตฺตี’’ติ,  ญตฺวา  เอกคฺคจิตฺตา  สิลิฎฺฐา เมตฺตาย ธุรคตาย โสภมานา ติ อโตฺถฯ  กถา มนฺตนา อุทีรณา พุทฺธานํ  โอวาททานํฯ</p>


<p>  ฐานนิสชฺชาทีสุ สติวิปฺปวาเสน วิหรณํ  ‘‘นิพฺพตฺตนิพฺพตฺตฎฺฐาเนสุ ทุกฺขิตทุรูปอปฺปนฺนปานตาทิสํวตฺตนกํ  อปายาทิคมนญฺจา’’ติ  ญตฺวา,  สพฺพกิริยาสุ สติยา วิหรณํ,  วฑฺฒิโต ‘‘นิพฺพานสมฺปาปุณน’’นฺติ  ปจฺจกฺขโต ญตฺวา  สมฺมาทิฎฺฐิ สมฺมาสงฺกโปฺป สมฺมาวาจา สมฺมากมฺมโนฺต สมฺมาอาชีโว สมฺมาวายาโม สมฺมาสติ สมฺมาสมาธีติ อฎฺฐอวยวํ สมฺมาสโมฺพธิยา  มคฺคํ อธิคมูปายํ  วเฑฺฒถ มนสิ กโรถ,  กถา ภาสนา อุทีรณา  พุทฺธานํ อนุสิฎฺฐีติ อโตฺถฯ</p>


<p> ติ อเนกสตสหสฺสสงฺขฺยา ปเจฺจกพุทฺธา สมาคตา ราสิภูตา,  สพฺพปฺปกาเรน  จ ขีณาสวา อเนกสตสหสฺสา สมาคตา ราสิภูตาฯ ตสฺมา เต พุเทฺธ จ  จ  วนฺทนารเห  องฺคปจฺจงฺคนมกฺกาเรน นมสฺสถ วนฺทถฯ</p>


<p>  อิมินา มยา วุตฺตปฺปกาเรน  จิเนฺตตุํ อสกฺกุเณยฺยา, ติ พุเทฺธหิ เทสิตา จตฺตาโร สติปฎฺฐานา…เป.… อฎฺฐงฺคิโก  มโคฺค, ปญฺจกฺขนฺธา, เหตุปจฺจโย อารมฺมณปจฺจโยติอาทโย ธมฺมา, พุทฺธานํ วา สภาวา อจินฺติยา จิเนฺตตุํ อสกฺกุเณยฺยา,  จินฺตาวิสยาติกฺกเนฺต  เทวมนุสฺสานํ  เทวมนุสฺสสมฺปตฺตินิพฺพานสมฺปตฺติสงฺขาโต จิเนฺตตุํ อสกฺกุเณโยฺย สงฺขฺยาติกฺกโนฺต  ภวติฯ</p>


<p>อิติ เอตฺตาวตา จ ยถา อทฺธานคามิโน ‘‘มคฺคํ โน อาจิกฺขา’’ติ ปุเฎฺฐน ‘‘วามํ มุญฺจิตฺวา ทกฺขิณํ คณฺหถา’’ติ วุเตฺต เตน มเคฺคน คามนิคมราชธานีสุ กตฺตพฺพกิจฺจํ นิฎฺฐาเปตฺวา ปุน มุญฺจิเตน อปเรน วามมเคฺคน คตาปิ คามนิคมาทีสุ กตฺตพฺพกิจฺจํ นิฎฺฐาเปนฺติ, เอวเมว พุทฺธาปทานํ กุสลาปทานวเสน นิฎฺฐาเปตฺวา ตเทว อกุสลาปทานวเสน วิตฺถาเรตุํ อิทํ ปญฺหกมฺมํ –</p>


<p>
‘‘ทุกฺกรญฺจ อพฺภกฺขานํ, อพฺภกฺขานํ ปุนาปรํ;  
  
อพฺภกฺขานํ สิลาเวโธ, สกลิกาปิ จ เวทนาฯ  
</p>
  
<p>
‘‘นาฬาคิริ สตฺตเจฺฉโท, สีสทุกฺขํ ยวขาทนํ;  
  
ปิฎฺฐิทุกฺขมตีสาโร, อิเม อกุสลการณา’’ติฯ  
</p>
  
<p>อตฺถ ปฐมปเญฺห – นฺติ ฉพฺพสฺสานิ ทุกฺกรการิกาฯ อตีเต กสฺสปสมฺมาสมฺพุทฺธกาเล  โพธิสโตฺต โชติปาโล นาม พฺราหฺมณมาณโว หุตฺวา นิพฺพโตฺต พฺราหฺมณชาติวเสน สาสเน อปฺปสโนฺน ตสฺส ภควโต ปิโลติกกมฺมนิสฺสเนฺทน ‘‘กสฺสโป ภควา’’ติ สุตฺวา ‘‘กุโต มุณฺฑกสฺส สมณสฺส โพธิ, โพธิ ปรมทุลฺลภา’’ติ  อาหฯ โส เตน กมฺมนิสฺสเนฺทน อเนกชาติสเตสุ นรกาทิทุกฺขมนุภวิตฺวา ตเสฺสว ภควโต อนนฺตรํ เตเนว ลทฺธพฺยากรเณน กเมฺมน ชาติสํสารํ เขเปตฺวา ปริโยสาเน เวสฺสนฺตรตฺตภาวํ ปตฺวา ตโต จุโต ตุสิตภวเน นิพฺพโตฺตฯ เทวตายาจเนน ตโต จวิตฺวา สกฺยกุเล นิพฺพโตฺต ญาณสฺส ปริปากตฺตา สกลชมฺพุทีปรชฺชํ ปหาย อโนมานทีตีเร สุนิสิเตนาสินา สมกุฎเกสกลาปํ ฉินฺทิตฺวา พฺรหฺมุนา อานีเต อิทฺธิมเย กปฺปสฺส สณฺฐานกาเล ปทุมคเพฺภ นิพฺพเตฺต อฎฺฐ ปริกฺขาเร ปฎิคฺคเหตฺวา ปพฺพชิตฺวา โพธิญาณทสฺสนสฺส ตาว อปริปกฺกตฺตา  พุทฺธภาวาย มคฺคามคฺคํ อชานิตฺวา ฉพฺพสฺสานิ อุรุเวลชนปเท เอกาหารเอกาโลปเอกปุคฺคลเอกมคฺคเอกาสนโภชนวเสน อฎฺฐิจมฺมนหารุเสสํ นิมฺมํสรุธิรเปตรูปสทิสสรีโร  (สุ. นิ. ๔๒๗ อาทโย) วุตฺตนเยเนว ปธานํ มหาวีริยํ ทุกฺกรการิกํ อกาสิฯ โส อิมํ ทุกฺกรการิกํ ‘‘สโมฺพธิยา มคฺคํ น โหตี’’ติ จิเนฺตตฺวา คามนิคมราชธานีสุ ปณีตาหารํ ปริภุญฺชิตฺวา ปีณินฺทฺริโย ปริปุณฺณทฺวตฺติํสมหาปุริสลกฺขโณ กเมน โพธิมณฺฑมุปคนฺตฺวา ปญฺจ มาเร ชินิตฺวา พุโทฺธ ชาโตติฯ</p>


<p>
‘‘อวจาหํ โชติปาโล, สุคตํ กสฺสปํ ตทา;  
  
กุโต นุ โพธิ มุณฺฑสฺส, โพธิ ปรมทุลฺลภาฯ  
</p>
  
<p>
‘‘เตน กมฺมวิปาเกน, อจริํ ทุกฺกรํ พหุํ;  
  
ฉพฺพสฺสานุรุเวลายํ, ตโต โพธิมปาปุณิํฯ  
</p>
  
<p>
‘‘นาหํ เอเตน มเคฺคน, ปาปุณิํ โพธิมุตฺตมํ;  
  
กุมฺมเคฺคน คเวสิสฺสํ, ปุพฺพกเมฺมน วาริโตฯ  
</p>
  
<p>
‘‘ปุญฺญปาปปริกฺขีโณ, สพฺพสนฺตาปวชฺชิโต;  
  
อโสโก อนุปายาโส, นิพฺพายิสฺสมนาสโว’’ติฯ (อป. เถร ๑.๓๙.๙๒-๙๕);  
</p>
  
<p>ทุติยปเญฺห – นฺติ อภิ อกฺขานํ ปริภาสนํฯ อตีเต กิร โพธิสโตฺต สุทฺทกุเล  ชาโต อปากโฎ อปฺปสิโทฺธ มุนาฬิ นาม ธุโตฺต หุตฺวา ปฎิวสติฯ ตทา มหิทฺธิโก มหานุภาโว สุรภิ  นาม ปเจฺจกพุโทฺธ เกนจิ กรณีเยน ตสฺส สมีปฎฺฐานํ ปาปุณิฯ โส ตํ ทิสฺวาว ‘‘ทุสฺสีโล ปาปธโมฺม อยํ สมโณ’’ติอาทินา อพฺภาจิกฺขิฯ โส เตน อกุสลนิสฺสเนฺทน นรกาทีสุ อเนกวสฺสสหสฺสานิ ทุกฺขมนุภวิตฺวา อิมสฺมิํ ปจฺฉิมตฺตภาเว ยทา ติตฺถิยา ปฐมตรํ ภควโต ตุสิตภวเน วสนสมเย จ ปากฎา หุตฺวา สกลชนํ วเญฺจตฺวา ทฺวาสฎฺฐิทิฎฺฐิโย ทีเปตฺวา วิจรนฺติ, ตทา ตุสิตปุรา จวิตฺวา สกฺยราชกุเล นิพฺพตฺติตฺวา กเมน พุโทฺธ ชาโตฯ ติตฺถิยา สูริยุคฺคมเน ขโชฺชปนกา วิย วิหตลาภสกฺการา ภควติ อาฆาตํ พนฺธิตฺวา วิจรนฺติฯ ตสฺมิํ สมเย ราชคหเสฎฺฐิ คงฺคาย ชาลํ พนฺธิตฺวา กีฬโนฺต รตฺตจนฺทนฆฎิกํ ทิสฺวา อมฺหากํ เคเห จนฺทนานิ พหูนิ, อิมํ ภมํ อาโรเปตฺวา เตน ภมกาเรหิ  ปตฺตํ ลิขาเปตฺวา เวฬุปรมฺปราย ลเคฺคตฺวา ‘‘เย อิมํ ปตฺตํ อิทฺธิยา อาคนฺตฺวา คณฺหนฺติ, เตสํ ภตฺติโก ภวิสฺสามี’’ติ เภริํ จราเปสิฯ</p>


<p>ตทา ติตฺถิยา ‘‘นฎฺฐมฺหา ทานิ นฎฺฐมฺหา ทานี’’ติ มเนฺตตฺวา นิคโณฺฐ นาฎปุโตฺต สกปริสํ เอวมาห – ‘‘อหํ เวฬุสมีปํ คนฺตฺวา อากาเส อุลฺลงฺคนาการํ กโรมิ, ‘ตุเมฺห ฉวทารุมยํ ปตฺตํ ปฎิจฺจ มา อิทฺธิํ กโรถา’ติ มํ ขเนฺธ คเหตฺวา วาเรถา’’ติ, เต ตถา คนฺตฺวา ตถา อกํสุฯ</p>


<p>ตทา ปิโณฺฑลภารทฺวาโช จ โมคฺคลฺลาโน จ ติคาวุเต เสลปพฺพตมตฺถเก ฐตฺวา ปิณฺฑปาตคณฺหนตฺถาย จีวรํ ปารุปนฺตา ตํ โกลาหลํ สุณิํสุฯ เตสุ โมคฺคลฺลาโน ปิโณฺฑลภารทฺวาชํ ‘‘ตฺวํ อากาเสน คนฺตฺวา ตํ ปตฺตํ คณฺหาหี’’ติ อาหฯ โส ‘‘ภเนฺต, ตุเมฺหเยว ภควตา อิทฺธิมนฺตานํ อคฺคฎฺฐาเน ฐปิตา, ตุเมฺหว คณฺหถา’’ติ อาหฯ ตถาปิ ‘‘มยา อาณโตฺต ตฺวเมว คณฺหาหี’’ติ อาณโตฺต อตฺตนา ฐิตํ ติคาวุตํ เสลปพฺพตํ ปาทตเล ลเคฺคตฺวา อุกฺขลิยา ปิธานํ วิย สกลราชคหนครํ ฉาเทสิ, ตทา นครวาสิโน ผฬิกปพฺพเต อาวุตํ รตฺตสุตฺตมิว ตํ เถรํ ปสฺสิตฺวา ‘‘ภเนฺต ภารทฺวาช, อเมฺห รกฺขถา’’ติ อุโคฺฆสยิํสุ, ภีตา สุปฺปาทีนิ สีเส อกํสุฯ ตทา เถโร ตํ ปพฺพตํ ฐิตฎฺฐาเน วิสฺสเชฺชตฺวา อิทฺธิยา คนฺตฺวา ตํ ปตฺตํ อคฺคเหสิ, ตทา นครวาสิโน มหาโกลาหลมกํสุฯ</p>


<p>ภควา เวฬุวนาราเม นิสิโนฺน ตํ สทฺทํ สุตฺวา ‘‘กิํ เอโส สโทฺท’’ติ อานนฺทํ ปุจฺฉิฯ ‘‘ภารทฺวาเชน, ภเนฺต, ปตฺตสฺส คหิตตฺตา สนฺตุฎฺฐา นครวาสิโน อุกฺกุฎฺฐิสทฺทมกํสู’’ติ  อาหฯ ตทา ภควา อายติํ ปรูปวาทโมจนตฺถํ ตํ ปตฺตํ อาหราเปตฺวา เภทาเปตฺวา อญฺชนุปปิสนํ กตฺวา  ภิกฺขูนํ ทาเปสิ, ทาเปตฺวา จ ปน ‘‘น, ภิกฺขเว, อิทฺธิวิกุพฺพนา กาตพฺพา, โย กเรยฺย, อาปตฺติ ทุกฺกฎสฺสา’’ติ (จูฬว. ๒๕๒ โถกํ วิสทิสํ) สิกฺขาปทํ ปญฺญาเปสิฯ</p>


<p>ตโต ติตฺถิยา ‘‘สมเณน กิร โคตเมน สาวกานํ สิกฺขาปทํ ปญฺญตฺตํ, เต ชีวิตเหตุปิ ตํ นาติกฺกมนฺติ, มยํ อิทฺธิปาฎิหาริยํ กริสฺสามา’’ติ ตตฺถ ตตฺถ ราสิภูตา โกลาหลมกํสุฯ อถ ราชา พิมฺพิสาโร ตํ สุตฺวา ภควโต สนฺติกํ คนฺตฺวา วนฺทิตฺวา เอกมนฺตํ นิสิโนฺน ภควนฺตเมวมาห  – ‘‘ติตฺถิยา, ภเนฺต, ‘อิทฺธิปาฎิหาริยํ กริสฺสามา’ติ อุโคฺฆเสนฺตี’’ติฯ ‘‘อหมฺปิ, มหาราช, กริสฺสามี’’ติฯ ‘‘นนุ, ภเนฺต, ภควตา สาวกานํ สิกฺขาปทํ ปญฺญตฺต’’นฺติฯ ‘‘ตเมว, มหาราช, ปุจฺฉิสฺสามิ, ตวุยฺยาเน อมฺพผลาทีนิ ขาทนฺตานํ ‘เอตฺตโก ทโณฺฑ’ติ ทณฺฑํ ฐเปโนฺต ตวาปิ เอกโต กตฺวา ฐเปสี’’ติฯ ‘‘น มยฺหํ, ภเนฺต, ทโณฺฑ’’ติฯ ‘‘เอวํ, มหาราช, น มยฺหํ สิกฺขาปทํ ปญฺญตฺตํ อตฺถี’’ติฯ ‘‘กตฺถ, ภเนฺต, ปาฎิหาริยํ ภวิสฺสตี’’ติ? ‘‘สาวตฺถิยา สมีเป กณฺฑมฺพรุกฺขมูเล, มหาราชา’’ติฯ ‘‘สาธุ, ภเนฺต, ตํ ปสฺสิสฺสามา’’ติฯ ตโต ติตฺถิยา ‘‘กณฺฑมฺพรุกฺขมูเล กิร ปาฎิหาริยํ ภวิสฺสตี’’ติ สุตฺวา นครสฺส สามนฺตา อมฺพรุเกฺข เฉทาเปสุํ, นาครา มหาองฺคณฎฺฐาเน มญฺจาติมญฺจํ อฎฺฎาทโย พนฺธิํสุ, สกลชมฺพุทีปวาสิโน ราสิภูตา ปุรตฺถิมทิสายเมว ทฺวาทสโยชนานิ ผริตฺวา อฎฺฐํสุฯ เสสทิสาสุปิ ตทนุรูเปนากาเรน สนฺนิปติํสุฯ</p>


<p>ภควาปิ กาเล สมฺปเตฺต อาสาฬฺหิปุณฺณมาสิยํ ปาโตว กตฺตพฺพกิจฺจํ นิฎฺฐาเปตฺวา ตํ ฐานํ คนฺตฺวา นิสีทิฯ ตสฺมิํ ขเณ กโณฺฑ นาม อุยฺยานปาโล กิปิลฺลิกปุเฎ สุปกฺกํ อมฺพผลํ ทิสฺวา ‘‘สจาหํ อิมํ รโญฺญ ทเทยฺยํ, กหาปณาทิสารํ ลเภยฺยํ, ภควโต อุปนามิเต ปน อิธโลกปรโลเกสุ สมฺปตฺติ ภวิสฺสตี’’ติ ภควโต อุปนาเมสิฯ ภควา ตํ ปฎิคฺคเหตฺวา อานนฺทเตฺถรํ อาณาเปสิ – ‘‘อิมํ ผลํ มทฺทิตฺวา ปานํ เทหี’’ติฯ เถโร ตถา อกาสิฯ ภควา อมฺพรสํ ปิวิตฺวา อมฺพฎฺฐิํ อุยฺยานปาลสฺส ทตฺวา ‘‘อิมํ โรเปหี’’ติ อาหฯ โส วาลุกํ วิยูหิตฺวา ตํ โรเปสิ, อานนฺทเตฺถโร กุณฺฑิกาย อุทกํ อาสิญฺจิฯ ตสฺมิํ ขเณ อมฺพงฺกุโร อุฎฺฐหิตฺวา มหาชนสฺส ปสฺสนฺตเสฺสว สาขาวิฎปปุปฺผผลปลฺลวภริโต  ปญฺญายิตฺถฯ ปติตํ อมฺพผลํ ขาทนฺตา สกลชมฺพุทีปวาสิโน ขยํ ปาเปตุํ นาสกฺขิํสุฯ</p>


<p>อถ ภควา ปุรตฺถิมจกฺกวาฬโต ยาว ปจฺฉิมจกฺกวาฬํ, ตาว อิมสฺมิํ จกฺกวาเฬ มหาเมรุมุทฺธนิ รตนจงฺกมํ มาเปตฺวา อเนกปริสาหิ สีหนาทํ นทาเปโนฺต  วุตฺตนเยน มหาอิทฺธิปาฎิหาริยํ กตฺวา ติตฺถิเย มทฺทิตฺวา เต วิปฺปการํ ปาเปตฺวา ปาฎิหีราวสาเน ปุริมพุทฺธาจิณฺณวเสน  ตาวติํสภวนํ คนฺตฺวา ตตฺถ วสฺสํวุโฎฺฐ นิรนฺตรํ เตมาสํ  อภิธมฺมํ เทเสตฺวา มาตุปฺปมุขานํ อเนกเทวตานํ โสตาปตฺติมคฺคาธิคมนํ กตฺวา, วุฎฺฐวโสฺส เทโวโรหนํ กตฺวา อเนกเทวพฺรหฺมคณปริวุโต สงฺกสฺสปุรทฺวารํ โอรุยฺห โลกานุคฺคหํ อกาสิฯ ตทา ภควโต ลาภสกฺกาโร ชมฺพุทีปมโชฺฌตฺถรมาโน ปญฺจมหาคงฺคา วิย อโหสิฯ</p>


<p>อถ ติตฺถิยา ปริหีนลาภสกฺการา ทุกฺขี ทุมฺมนา ปตฺตกฺขนฺธา อโธมุขา นิสีทิํสุฯ ตทา เตสํ อุปาสิกา จิญฺจมาณวิกา นาม อติวิย รูปคฺคปฺปตฺตา เต ตถา นิสิเนฺน ทิสฺวา ‘‘กิํ, ภเนฺต, เอวํทุกฺขี ทุมฺมนา นิสินฺนา’’ติ ปุจฺฉิฯ ‘‘กิํ ปน ตฺวํ, ภคินิ, อโปฺปสฺสุกฺกาสี’’ติ? ‘‘กิํ, ภเนฺต’’ติ? ‘‘ภคินิ, สมณสฺส โคตมสฺส อุปฺปาทกาลโต ปฎฺฐาย มยํ หตลาภสกฺการา, นครวาสิโน อเมฺห น กิญฺจิ มญฺญนฺตี’’ติฯ ‘‘มยา เอตฺถ กิํ กาตพฺพ’’นฺติ? ‘‘ตยา สมณสฺส โคตมสฺส อวณฺณํ อุปฺปาเทตุํ วฎฺฎตี’’ติฯ สา ‘‘น มยฺหํ ภาโร’’ติ วตฺวา ตตฺถ อุสฺสาหํ กโรนฺตี วิกาเล เชตวนวิหารํ คนฺตฺวา ติตฺถิยานํ อุปสฺสเย วสิตฺวา ปาโต นครวาสีนํ คนฺธาทีนิ คเหตฺวา ภควนฺตํ วนฺทนตฺถาย คมนสมเย เชตวนา วิย นิกฺขนฺตา, ‘‘กตฺถ สยิตา’’ติ ปุฎฺฐา ‘‘กิํ ตุมฺหากํ มม สยิตฎฺฐาเนนา’’ติ วตฺวา ปกฺกามิฯ สา กเมน คจฺฉเนฺต กาเล ปุจฺฉิตา ‘‘สมเณนาหํ โคตเมน เอกคนฺธกุฎิยํ สยิตฺวา นิกฺขนฺตา’’ติ อาหฯ ตํ พาลปุถุชฺชนา สทฺทหิํสุ, ปณฺฑิตา โสตาปนฺนาทโย น สทฺทหิํสุฯ เอกทิวสํ สา ทารุมณฺฑลํ อุทเร พนฺธิตฺวา อุปริ รตฺตปฎํ ปริทหิตฺวา คนฺตฺวา สราชิกาย ปริสาย ธมฺมเทสนตฺถาย นิสินฺนํ ภควนฺตํ เอวมาห – ‘‘โภ สมณ, ตฺวํ ธมฺมํ เทเสสิ, ตุยฺหํ ปฎิจฺจ อุปฺปนฺนทารกคพฺภินิยา มยฺหํ ลสุณมริจาทีนิ น วิจาเรสี’’ติ? ‘‘ตถาภาวํ, ภคินิ, ตฺวเญฺจว ปชานาสิ, อหญฺจา’’ติฯ สา ‘‘เอวเมว เมถุนสํสคฺคสมยํ เทฺวเยว ชานนฺติ, น อเญฺญ’’ติ อาหฯ</p>


<p>ตสฺมิํ ขเณ สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ สโกฺก อาวเชฺชโนฺต  ตํ การณํ ญตฺวา เทฺว เทวปุเตฺต อาณาเปสิ – ‘‘ตุเมฺหสุ เอโก มูสิกวณฺณํ มาเปตฺวา ตสฺสา ทารุมณฺฑลสฺส พนฺธนํ ฉินฺทตุ, เอโก วาตมณฺฑลํ สมุฎฺฐาเปตฺวา ปารุตปฎํ อุทฺธํ ขิปตู’’ติฯ เต คนฺตฺวา ตถา อกํสุฯ ทารุมณฺฑลํ ปตมานํ ตสฺสา ปาทปิฎฺฐิํ ภินฺทิฯ ธมฺมสภายํ สนฺนิปติตา ปุถุชฺชนา สเพฺพ ‘‘อเร, ทุฎฺฐโจริ, ตฺวํ เอวรูปสฺส โลกตฺตยสามิโน  เอวรูปํ อพฺภกฺขานํ อกาสี’’ติ อุฎฺฐหิตฺวา เอเกกมุฎฺฐิปหารํ ทตฺวา สภาย นีหริํสุ, ทสฺสนาติกฺกนฺตาย ปถวี วิวรมทาสิฯ ตสฺมิํ ขเณ อวีจิโต ชาลา อุฎฺฐหิตฺวา กุลทตฺติเกน  รตฺตกมฺพเลเนว ตํ อจฺฉาเทตฺวา อวีจิมฺหิ ปกฺขิปิ, ภควโต ลาภสกฺกาโร อติเรกตโร อโหสิฯ เตน วุตฺตํ –</p>


<p>
‘‘สพฺพาภิภุสฺส พุทฺธสฺส, นโนฺท นามาสิ สาวโก;  
  
ตํ อพฺภกฺขาย นิรเย, จิรํ สํสริตํ มยาฯ  
</p>
  
<p>
‘‘ทสวสฺสสหสฺสานิ, นิรเย สํสริํ จิรํ;  
  
มนุสฺสภาวํ ลทฺธาหํ, อพฺภกฺขานํ พหุํ ลภิํฯ  
</p>
  
<p>
‘‘เตน กมฺมาวเสเสน, จิญฺจมาณวิกา มมํ;  
  
อพฺภาจิกฺขิ อภูเตน, ชนกายสฺส อคฺคโต’’ติฯ (อป. เถร ๑.๓๙.๗๐-๗๒);  
</p>
  
<p>ตติยปเญฺห – นฺติ อภิ อกฺขานํ อโกฺกสนํฯ อตีเต กิร โพธิสโตฺต อปากฎชาติยํ อุปฺปโนฺน มุนาฬิ นาม ธุโตฺต หุตฺวา ทุชฺชนสํสคฺคพเลน สุรภิํ นาม ปเจฺจกพุทฺธํ ‘‘ทุสฺสีโล ปาปธโมฺม อยํ ภิกฺขู’’ติ อโกฺกสิฯ โส เตน อกุสเลน วจีกเมฺมน พหูนิ วสฺสสหสฺสานิ นิรเย ปจฺจิตฺวา อิมสฺมิํ ปจฺฉิมตฺตภาเว ทสปารมิตาสํสิทฺธิพเลน พุโทฺธ ชาโต ลาภคฺคยสคฺคปฺปโตฺต อโหสิฯ ปุน ติตฺถิยา อุสฺสาหชาตา – ‘‘กถํ นุ โข สมณสฺส โคตมสฺส อยสํ อุปฺปาเทสฺสามา’’ติ ทุกฺขี ทุมฺมนา นิสีทิํสุฯ ตทา สุนฺทรี นาเมกา ปริพฺพาชิกา เต อุปสงฺกมิตฺวา วนฺทิตฺวา ฐิตา ตุณฺหีภูเต กิญฺจิ อวทเนฺต ทิสฺวา ‘‘กิํ มยฺหํ โทโส’’ติ ปุจฺฉิฯ ‘‘สมเณน โคตเมน อเมฺห วิเหฐิยมาเน ตฺวํ อโปฺปสฺสุกฺกา วิหริสฺสสิ, อิทํ ตว โทโส’’ติฯ ‘‘เอวมหํ ตตฺถ กิํ กริสฺสามี’’ติ? ‘‘ตฺวํ สมณสฺส โคตมสฺส อวณฺณํ อุปฺปาเทตุํ สกฺขิสฺสสี’’ติ? ‘‘สกฺขิสฺสามิ, อยฺยา’’ติ วตฺวา ตโต ปฎฺฐาย วุตฺตนเยน ทิฎฺฐทิฎฺฐานํ ‘‘สมเณน โคตเมน เอกคนฺธกุฎิยํ สยิตฺวา นิกฺขนฺตา’’ติ วตฺวา อโกฺกสติ ปริภาสติฯ ติตฺถิยาปิ ‘‘ปสฺสถ, โภ, สมณสฺส โคตมสฺส กมฺม’’นฺติ อโกฺกสนฺติ ปริภาสนฺติฯ วุตฺตเญฺหตํ –</p>


<p>
‘‘มุนาฬิ  
นามหํ ธุโตฺต, ปุเพฺพ อญฺญาสุ ชาติสุ;  
  
ปเจฺจกพุทฺธํ สุรภิํ, อพฺภาจิกฺขิํ อทูสกํฯ  
</p>
  
<p>
‘‘เตน  
  
กมฺมวิปาเกน, นิรเย สํสริํ จิรํ;  
  
พหู วสฺสสหสฺสานิ, ทุกฺขํ เวเทสิ เวทนํฯ  
</p>
  
<p>
‘‘เตน กมฺมาวเสเสน, อิธ ปจฺฉิมเก ภเว;  
  
อพฺภกฺขานํ มยา ลทฺธํ, สุนฺทริกาย การณา’’ติฯ (อป. เถร ๑.๓๙.๖๗-๖๙);  
</p>
  
<p>จตุตฺถปเญฺห –  อภิ วิเสเสน อโกฺกสนํ ปริภาสนํฯ อตีเต กิร โพธิสโตฺต พฺราหฺมณกุเล อุปฺปโนฺน พหุสฺสุโต พหูหิ สกฺกโต ปูชิโต ตาปสปพฺพชฺชํ ปพฺพชิตฺวา หิมวเนฺต วนมูลผลาหาโร พหุมาณเว มเนฺต วาเจโนฺต วาสํ กเปฺปสิฯ เอโก ปญฺจาภิญฺญาอฎฺฐสมาปตฺติลาภี ตาปโส ตสฺส สนฺติกํ อคมาสิฯ โส ตํ ทิสฺวาว อิสฺสาปกโต ตํ อทูสกํ อิสิํ ‘‘กามโภคี กุหโก อยํ อิสี’’ติ อพฺภาจิกฺขิ, อตฺตโน สิเสฺส จ อาห – ‘‘อยํ อิสิ เอวรูโป อนาจารโก’’ติฯ เตปิ ตเถว อโกฺกสิํสุ ปริภาสิํสุฯ โส เตน อกุสลกมฺมวิปาเกน วสฺสสหสฺสานิ นิรเย ทุกฺขมนุภวิตฺวา อิมสฺมิํ ปจฺฉิมตฺตภาเว พุโทฺธ หุตฺวา ลาภคฺคยสคฺคปฺปโตฺต อากาเส ปุณฺณจโนฺท วิย ปากโฎ ชาโตฯ ตเถว ติตฺถิยา อพฺภกฺขาเนนปิ อสนฺตุฎฺฐา ปุนปิ สุนฺทริยา อพฺภกฺขานํ กาเรตฺวา สุราธุเตฺต ปโกฺกสาเปตฺวา ลญฺชํ ทตฺวา ‘‘ตุเมฺห สุนฺทริํ มาเรตฺวา เชตวนทฺวารสมีเป มาลากจวเรน ฉาเทถา’’ติ อาณาเปสุํฯ เต ตถา กริํสุฯ ตโต ติตฺถิยา ‘‘สุนฺทริํ น ปสฺสามา’’ติ รโญฺญ อาโรเจสุํฯ ราชา ‘‘ปริเยสถา’’ติ อาหฯ เต อตฺตนา ปาติตฎฺฐานโต คเหตฺวา มญฺจกํ อาโรเปตฺวา รโญฺญ ทเสฺสตฺวา ‘‘ปสฺสถ, โภ, สมณสฺส โคตมสฺส สาวกานํ กมฺม’’นฺติ ภควโต ภิกฺขุสงฺฆสฺส จ สกลนคเร อวณฺณํ อุโคฺฆเสนฺตา วิจริํสุฯ สุนฺทริํ อามกสุสาเน อฎฺฎเก ฐเปสุํฯ ราชา ‘‘สุนฺทริมารเก ปริเยสถา’’ติ อาณาเปสิฯ ตทา ธุตฺตา สุรํ ปิวิตฺวา ‘‘ตฺวํ สุนฺทริํ มาเรสิ, ตฺวํ มาเรสี’’ติ กลหํ กริํสุฯ ราชปุริสา เต ธุเตฺต คเหตฺวา รโญฺญ ทเสฺสสุํฯ ราชา ‘‘กิํ, ภเณ, ตุเมฺหหิ สุนฺทรี มาริตา’’ติ? ‘‘อาม, เทวา’’ติฯ ‘‘เกหิ อาณตฺตา’’ติ? ‘‘ติตฺถิเยหิ, เทวา’’ติฯ ราชา ติตฺถิเย อาหราเปตฺวา พนฺธาเปตฺวา ‘‘คจฺฉถ, ภเณ, ‘พุทฺธสฺส อวณฺณตฺถาย อเมฺหหิ สยเมว สุนฺทรี มาราปิตา, ภควา ตสฺส สาวกา จ อการกา’ติ อุโคฺฆสถา’’ติ อาหฯ เต ตถา อกํสุ ฯ สกลนครวาสิโน นิกฺกงฺขา อเหสุํฯ ราชา ติตฺถิเย จ ธุเตฺต จ มาราเปตฺวา ฉฑฺฑาเปติ ฯ ตโต ภควโต ภิโยฺยโสมตฺตาย ลาภสกฺกาโร วฑฺฒิฯ เตน วุตฺตํ –</p>


<p>
‘‘พฺราหฺมโณ  
สุตวา อาสิํ, อหํ สกฺกตปูชิโต;  
  
มหาวเน ปญฺจสเต, มเนฺต วาเจมิ มาณเวฯ  
</p>
  
<p>
‘‘ตตฺถาคโต อิสิ ภีโม, ปญฺจาภิโญฺญ มหิทฺธิโก;  
  
ตญฺจาหํ อาคตํ ทิสฺวา, อพฺภาจิกฺขิํ อทูสกํฯ  
</p>
  
<p>
‘‘ตโตหํ อวจํ สิเสฺส, กามโภคี อยํ อิสิ;  
  
มยฺหมฺปิ ภาสมานสฺส, อนุโมทิํสุ มาณวาฯ  
</p>
  
<p>
‘‘ตโต มาณวกา สเพฺพ, ภิกฺขมานํ กุเล กุเล;  
  
มหาชนสฺส อาหํสุ, กามโภคี อยํ อิสิฯ  
</p>
  
<p>
‘‘เตน กมฺมวิปาเกน, ปญฺจภิกฺขุสตา อิเม;  
  
อพฺภกฺขานํ ลภุํ สเพฺพ, สุนฺทริกาย การณา’’ติฯ (อป. เถร ๑.๓๙.๗๓-๗๗);  
</p>
  
<p>ปญฺจเม ปเญฺห – ติ อาหตจิโตฺต สิลํ ปวิชฺฌิฯ อตีเต กิร โพธิสโตฺต จ กนิฎฺฐภาตา จ เอกปิตุปุตฺตา อเหสุํฯ เต ปิตุ อจฺจเยน ทาเส ปฎิจฺจ กลหํ กโรนฺตา อญฺญมญฺญํ วิรุทฺธา อเหสุํฯ โพธิสโตฺต อตฺตโน พลวภาเวน กนิฎฺฐภาตรํ อโชฺฌตฺถริตฺวา ตสฺสุปริ ปาสาณํ ปวิเชฺฌสิฯ โส เตน กมฺมวิปาเกน นรกาทีสุ อเนกวสฺสสหสฺสานิ ทุกฺขมนุภวิตฺวา อิมสฺมิํ ปจฺฉิมตฺตภาเว พุโทฺธ ชาโตฯ เทวทโตฺต ราหุลกุมารสฺส มาตุโล ปุเพฺพ เสริวาณิชกาเล โพธิสเตฺตน สทฺธิํ วาณิโช อโหสิ, เต เอกํ ปฎฺฎนคามํ ปตฺวา ‘‘ตฺวํ เอกวีถิํ คณฺหาหิ, อหมฺปิ เอกวีถิํ คณฺหามี’’ติ เทฺวปิ ปวิฎฺฐาฯ เตสุ เทวทตฺตสฺส ปวิฎฺฐวีถิยํ ชิณฺณเสฎฺฐิภริยา จ นตฺตา จ เทฺวเยว อเหสุํ, เตสํ มหนฺตํ สุวณฺณถาลกํ มลคฺคหิตํ ภาชนนฺตเร ฐปิตํ โหติ, ตํ สุวณฺณถาลกภาวํ อชานนฺตี ‘‘อิมํ ถาลกํ คเหตฺวา ปิฬนฺธนํ เทถา’’ติ อาหฯ โส ตํ คเหตฺวา สูจิยา เลขํ กฑฺฒิตฺวา สุวณฺณถาลกภาวํ ญตฺวา ‘‘โถกํ ทตฺวา คณฺหิสฺสามี’’ติ จิเนฺตตฺวา คโตฯ อถ โพธิสตฺตํ ทฺวารสมีปํ อาคตํ ทิสฺวา ‘‘นตฺตา, อเยฺย , มยฺหํ กจฺฉปุฎํ  ปิฬนฺธนํ เทถา’’ติฯ สา ตํ ปโกฺกสาเปตฺวา นิสีทาเปตฺวา ตํ ถาลกํ ทตฺวา ‘‘อิมํ คเหตฺวา มยฺหํ นตฺตาย กจฺฉปุฎํ ปิฬนฺธนํ เทถา’’ติฯ โพธิสโตฺต ตํ คเหตฺวา สุวณฺณถาลกภาวํ ญตฺวา ‘‘เตน วญฺจิตา’’ติ ญตฺวา อตฺตโน ปสิพฺพกาย ฐปิตอฎฺฐกหาปเณ อวเสสภณฺฑญฺจ  ทตฺวา กจฺฉปุฎํ ปิฬนฺธนํ กุมาริกาย หเตฺถ ปิฬนฺธาเปตฺวา อคมาสิฯ โส วาณิโช ปุนาคนฺตฺวา ปุจฺฉิฯ ‘‘ตาต, ตฺวํ น คณฺหิตฺถ, มยฺหํ ปุโตฺต อิทญฺจิทญฺจ ทตฺวา ตํ คเหตฺวา คโต’’ติฯ โส ตํ สุตฺวาว หทเยน ผาลิเตน วิย ธาวิตฺวา อนุพนฺธิฯ โพธิสโตฺต นาวํ อารุยฺห ปกฺขนฺทิฯ โส ‘‘ติฎฺฐ, มา ปลายิ มา ปลายี’’ติ วตฺวา ‘‘นิพฺพตฺตนิพฺพตฺตภเว ตํ นาเสตุํ สมโตฺถ ภเวยฺย’’นฺติ ปตฺถนํ อกาสิฯ</p>


<p>โส ปตฺถนาวเสน อเนเกสุ ชาติสตสหเสฺสสุ อญฺญมญฺญํ วิเหเฐตฺวา อิมสฺมิํ อตฺตภาเว สกฺยกุเล นิพฺพตฺติตฺวา กเมน ภควติ สพฺพญฺญุตํ ปตฺวา ราชคเห วิหรเนฺต อนุรุทฺธาทีหิ สทฺธิํ ภควโต สนฺติกํ คนฺตฺวา ปพฺพชิตฺวา ฌานลาภี หุตฺวา ปากโฎ ภควนฺตํ วรํ ยาจิ – ‘‘ภเนฺต, สโพฺพ ภิกฺขุสโงฺฆ ปิณฺฑปาติกาทีนิ เตรส ธุตงฺคานิ สมาทิยตุ, สกโล ภิกฺขุสโงฺฆ มม ภาโร โหตู’’ติฯ ภควา น อนุชานิฯ เทวทโตฺต เวรํ พนฺธิตฺวา ปริหีนชฺฌาโน ภควนฺตํ มาเรตุกาโม เอกทิวสํ เวภารปพฺพตปาเท ฐิตสฺส ภควโต อุปริ ฐิโต ปพฺพตกูฎํ ปวิเทฺธสิฯ ภควโต อานุภาเวน อปโร ปพฺพตกูโฎ ตํ ปตมานํ สมฺปฎิจฺฉิฯ เตสํ ฆฎฺฎเนน อุฎฺฐิตา ปปฎิกา อาคนฺตฺวา ภควโต ปาทปิฎฺฐิยํ ปหริฯ เตน วุตฺตํ –</p>


<p>
‘‘เวมาตุภาตรํ ปุเพฺพ, ธนเหตุ หนิํ อหํ;  
  
ปกฺขิปิํ คิริทุคฺคสฺมิํ, สิลาย จ อปิํสยิํฯ  
</p>
  
<p>
‘‘เตน กมฺมวิปาเกน, เทวทโตฺต สิลํ ขิปิ;  
  
องฺคุฎฺฐํ ปิํสยี ปาเท, มม ปาสาณสกฺขรา’’ติฯ (อป. เถร ๑.๓๙.๗๘-๗๙);  
</p>
  
<p>ฉฎฺฐปเญฺห – ติ สกลิกาย ฆฎฺฎนํฯ อตีเต กิร โพธิสโตฺต เอกสฺมิํ กุเล นิพฺพโตฺต ทหรกาเล มหาวีถิยํ กีฬมาโน วีถิยํ ปิณฺฑาย จรมานํ ปเจฺจกพุทฺธํ ทิสฺวา ‘‘อยํ มุณฺฑโก สมโณ กุหิํ คจฺฉตี’’ติ ปาสาณสกลิกํ คเหตฺวา ตสฺส ปาทปิฎฺฐิยํ ขิปิ ฯ ปาทปิฎฺฐิจมฺมํ ฉินฺทิตฺวา รุหิรํ นิกฺขมิฯ โส เตน ปาปกเมฺมน อเนกวสฺสสหสฺสานิ นิรเย มหาทุกฺขํ อนุภวิตฺวา พุทฺธภูโตปิ กมฺมปิโลติกวเสน  ปาทปิฎฺฐิยํ ปาสาณสกลิกฆฎฺฎเนน รุหิรุปฺปาทํ ลภิฯ เตน วุตฺตํ –</p>


<p>
‘‘ปุเรหํ  
ทารโก หุตฺวา, กีฬมาโน มหาปเถ;  
  
ปเจฺจกพุทฺธํ ทิสฺวาน, มเคฺค สกลิกํ ขิปิํฯ  
</p>
  
<p>
‘‘เตน กมฺมวิปาเกน, อิธ ปจฺฉิมเก ภเว;  
  
วธตฺถํ มํ เทวทโตฺต, อภิมาเร ปโยฺยชยี’’ติฯ (อป. เถร ๑.๓๙.๘๐-๘๑);  
</p>
  
<p>สตฺตมปเญฺห – ติ ธนปาลโก หตฺถี มารณตฺถาย เปสิโตฯ อตีเต กิร โพธิสโตฺต หตฺถิโคปโก หุตฺวา นิพฺพโตฺต หตฺถิํ อารุยฺห วิจรมาโน มหาปเถ ปเจฺจกพุทฺธํ ทิสฺวา ‘‘กุโต อาคจฺฉติ อยํ มุณฺฑโก’’ติ อาหตจิโตฺต ขิลชาโต หตฺถินา อาสาเทสิฯ โส เตน กเมฺมน อปาเยสุ อเนกวสฺสสหสฺสานิ ทุกฺขํ อนุภวิตฺวา ปจฺฉิมตฺตภาเว พุโทฺธ ชาโตฯ เทวทโตฺต อชาตสตฺตุราชานํ สหายํ กตฺวา ‘‘ตฺวํ, มหาราช, ปิตรํ ฆาเตตฺวา ราชา โหหิ, อหํ พุทฺธํ มาเรตฺวา พุโทฺธ ภวิสฺสามี’’ติ สญฺญาเปตฺวา เอกทิวสํ รโญฺญ อนุญฺญาตาย หตฺถิสาลํ คนฺตฺวา – ‘‘เสฺว ตุเมฺห นาฬาคิริํ โสฬสสุราฆเฎ ปาเยตฺวา ภควโต ปิณฺฑาย จรณเวลายํ เปเสถา’’ติ หตฺถิโคปเก อาณาเปสิฯ สกลนครํ มหาโกลาหลํ อโหสิ, ‘‘พุทฺธนาเคน หตฺถินาคสฺส ยุทฺธํ ปสฺสิสฺสามา’’ติ อุภโต ราชวีถิยํ มญฺจาติมญฺจํ พนฺธิตฺวา ปาโตว สนฺนิปติํสุฯ ภควาปิ กตสรีรปฎิชคฺคโน ภิกฺขุสงฺฆปริวุโต ราชคหํ ปิณฺฑาย ปาวิสิฯ ตสฺมิํ ขเณ วุตฺตนิยาเมเนว นาฬาคิริํ วิสฺสเชฺชสุํฯ โส วีถิจจฺจราทโย วิธเมโนฺต อาคจฺฉติฯ ตทา เอกา อิตฺถี ทารกํ คเหตฺวา วีถิโต วีถิํ คจฺฉติ, หตฺถี ตํ อิตฺถิํ ทิสฺวา อนุพนฺธิฯ ภควา ‘‘นาฬาคิริ, น ตํ หนตฺถาย เปสิโต, อิธาคจฺฉาหี’’ติ อาหฯ โส ตํ สทฺทํ สุตฺวา ภควนฺตาภิมุโข ธาวิฯ ภควา อปริมาเณสุ จกฺกวาเฬสุ อนนฺตสเตฺตสุ ผรณารหํ เมตฺตํ เอกสฺมิํเยว นาฬาคิริมฺหิ ผริฯ โส ภควโต เมตฺตาย ผุโฎ  นิพฺภโย หุตฺวา ภควโต ปาทมูเล นิปติฯ ภควา ตสฺส มตฺถเก หตฺถํ ฐเปสิฯ ตทา เทวพฺรหฺมาทโย อจฺฉริยพฺภุตชาตจิตฺตา ปุปฺผปราคาทีหิ ปูเชสุํฯ สกลนคเร ชณฺณุกมตฺตา ธนราสโย อเหสุํฯ ราชา ‘‘ปจฺฉิมทฺวาเร ธนานิ นครวาสีนํ โหนฺตุ, ปุรตฺถิมทฺวาเร ธนานิ ราชภณฺฑาคาเร โหนฺตู’’ติ เภริํ จราเปสิฯ สเพฺพ ตถา กริํสุฯ ตทา  นาฬาคิริ ธนปาโล นาม อโหสิฯ ภควา เวฬุวนารามํ อคมาสิฯ เตน วุตฺตํ –</p>


<p>
‘‘หตฺถาโรโห ปุเร อาสิํ, ปเจฺจกมุนิมุตฺตมํ;  
  
ปิณฺฑาย วิจรนฺตํ ตํ, อาสาเทสิํ คเชนหํฯ  
</p>
  
<p>
‘‘เตน  
กมฺมวิปาเกน, ภโนฺต นาฬาคิรี คโช;  
  
คิริพฺพเช ปุรวเร, ทารุโณ สมุปาคมี’’ติฯ (อป. เถร ๑.๓๙.๘๒-๘๓);  
</p>
  
<p>อฎฺฐมปเญฺห – ติ สเตฺถน คณฺฑผาลนํ กุฐาราย สเตฺถน เฉโทฯ อตีเต กิร โพธิสโตฺต ปจฺจนฺตเทเส ราชา อโหสิฯ โส ทุชฺชนสํสคฺควเสน ปจฺจนฺตเทเส วาสวเสน จ ธุโตฺต สาหสิโก เอกทิวสํ ขคฺคหโตฺถ ปตฺติโกว นคเร วิจรโนฺต นิราปราเธ ชเน ขเคฺคน ผาเลโนฺต อคมาสิฯ โส เตน ปาปกมฺมวิปาเกน พหูนิ วสฺสสหสฺสานิ นิรเย ปจฺจิตฺวา ติรจฺฉานาทีสุ ทุกฺขมนุภวิตฺวา ปกฺกาวเสเสน ปจฺฉิมตฺตภาเว พุทฺธภูโตปิ เหฎฺฐา วุตฺตนเยน เทวทเตฺตน ขิตฺตปาสาณสกฺขลิกปหาเรน อุฎฺฐิตคโณฺฑ อโหสิฯ ชีวโก เมตฺตจิเตฺตน ตํ คณฺฑํ ผาเลสิฯ เวริจิตฺตสฺส เทวทตฺตสฺส รุหิรุปฺปาทกมฺมํ อนนฺตริกํ อโหสิ, เมตฺตจิตฺตสฺส ชีวกสฺส คณฺฑผาลนํ ปุญฺญเมว อโหสิฯ เตน วุตฺตํ –</p>


<p>
‘‘ราชาหํ ปตฺติโก อาสิํ, สตฺติยา ปุริเส หนิํ;  
  
เตน กมฺมวิปาเกน, นิรเย ปจฺจิสํ ภุสํฯ  
</p>
  
<p>
‘‘กมฺมุโน ตสฺส เสเสน, อิทานิ สกลํ มม;  
  
ปาเท ฉวิํ ปกเปฺปสิ, น หิ กมฺมํ วินสฺสตี’’ติฯ (อป. เถร ๑.๓๙.๘๔-๘๕);  
</p>
  
<p>นวเม ปเญฺห – นฺติ สีสาพาโธ สีสเวทนาฯ อตีเต กิร โพธิสโตฺต เกวฎฺฎคาเม เกวโฎฺฎ หุตฺวา นิพฺพตฺติฯ โส เอกทิวสํ เกวฎฺฎปุริเสหิ  สทฺธิํ มจฺฉมารณฎฺฐานํ คนฺตฺวา มเจฺฉ มาเรเนฺต ทิสฺวา ตตฺถ โสมนสฺสํ อุปฺปาเทสิ, สหคตาปิ ตเถว โสมนสฺสํ อุปฺปาทยิํสุฯ โส เตน อกุสลกเมฺมน จตุราปาเย ทุกฺขมนุภวิตฺวา อิมสฺมิํ ปจฺฉิมตฺตภาเว เตหิ ปุริเสหิ สทฺธิํ สกฺยราชกุเล นิพฺพตฺติตฺวา กเมน พุทฺธตฺตํ ปโตฺตปิ สยํ สีสาพาธํ ปจฺจนุโภสิฯ เต จ สกฺยราชาโน   (ธ. ป. อฎฺฐ. ๑.วิฑฑูภวตฺถุ) วุตฺตนเยน วิฑฑูภสงฺคาเม สเพฺพ วินาสํ ปาปุณิํสุฯ เตน วุตฺตํ –</p>


<p>
‘‘อหํ เกวฎฺฎคามสฺมิํ, อหุํ เกวฎฺฎทารโก;  
  
มจฺฉเก ฆาติเต ทิสฺวา, ชนยิํ โสมนสฺสกํฯ  
</p>
  
<p>
‘‘เตน  
กมฺมวิปาเกน, สีสทุกฺขํ อหู มม;  
  
สเพฺพ สกฺกา จ หญฺญิํสุ, ยทา หนิ วิฎฎูโภ’’ติฯ (อป. เถร ๑.๓๙.๘๖-๘๗);  
</p>
  
<p>ทสมปเญฺห – นฺติ เวรญฺชายํ ยวตณฺฑุลขาทนํฯ อตีเต กิร โพธิสโตฺต อญฺญตรสฺมิํ กุเล นิพฺพโตฺต ชาติวเสน จ อนฺธพาลภาเวน จ ผุสฺสสฺส ภควโต สาวเก มธุรนฺนปาเน สาลิโภชนาทโย จ ภุญฺชมาเน ทิสฺวา ‘‘อเร มุณฺฑกสมณา, ยวํ ขาทถ, มา สาลิโภชนํ ภุญฺชถา’’ติ อโกฺกสิฯ โส เตน อกุสลกมฺมวิปาเกน อเนกวสฺสสหสฺสานิ จตุราปาเย ทุกฺขมนุภวิตฺวา อิมสฺมิํ ปจฺฉิมตฺตภาเว กเมน พุทฺธตฺตํ ปตฺวา โลกสงฺคหํ กโรโนฺต คามนิคมราชธานีสุ จริตฺวา เอกสฺมิํ สมเย เวรญฺชพฺราหฺมณคามสมีเป สาขาวิฎปสมฺปนฺนํ ปุจิมนฺทรุกฺขมูลํ ปาปุณิฯ เวรญฺชพฺราหฺมโณ ภควนฺตํ อุปสงฺกมิตฺวา อเนกปริยาเยน ภควนฺตํ ชินิตุํ อสโกฺกโนฺต โสตาปโนฺน หุตฺวา ‘‘ภเนฺต, อิเธว วสฺสํ อุปคนฺตุํ วฎฺฎตี’’ติ อาโรเจสิฯ ภควา ตุณฺหีภาเวน อธิวาเสสิฯ อถ ปุนทิวสโต ปฎฺฐาย มาโร ปาปิมา สกลเวรญฺชพฺราหฺมณคามวาสีนํ มาราวฎฺฎนํ อกาสิฯ ปิณฺฑาย ปวิฎฺฐสฺส ภควโต มาราวฎฺฎนวเสน เอโกปิ กฎจฺฉุภิกฺขามตฺตํ ทาตา นาโหสิฯ ภควา ตุจฺฉปโตฺตว ภิกฺขุสงฺฆปริวุโต ปุนาคญฺฉิฯ ตสฺมิํ เอวํ อาคเต ตเตฺถว นิวุฎฺฐา อสฺสวาณิชา ตํ ทิวสํ ทานํ ทตฺวา ตโต ปฎฺฐาย ภควนฺตํ ปญฺจสตภิกฺขุปริวารํ นิมเนฺตตฺวา ปญฺจนฺนํ อสฺสสตานํ ภตฺตโต วิภาคํ กตฺวา ยวํ โกเฎฺฎตฺวา ภิกฺขูนํ ปเตฺตสุ ปกฺขิปิํสุ ฯ สกลสฺส สหสฺสจกฺกวาฬเทวตา สุชาตาย ปายาสปจนทิวเส วิย ทิโพฺพชํ ปกฺขิปิํสุฯ ภควา ปริภุญฺชิ , เอวํ เตมาสํ ยวํ ปริภุญฺชิฯ เตมาสจฺจเยน มาราวฎฺฎเน วิคเต ปวารณาทิวเส เวรโญฺช พฺราหฺมโณ สริตฺวา มหาสํเวคปฺปโตฺต พุทฺธปฺปมุขสฺส ภิกฺขุสงฺฆสฺส มหาทานํ ทตฺวา วนฺทิตฺวา ขมาเปสิฯ เตน วุตฺตํ –</p>


<p>
‘‘ผุสฺสสฺสาหํ ปาวจเน, สาวเก ปริภาสยิํ;  
  
ยวํ ขาทถ ภุญฺชถ, มา จ ภุญฺชถ สาลโยฯ  
</p>
  
<p>
‘‘เตน กมฺมวิปาเกน, เตมาสํ ขาทิตํ ยวํ;  
  
นิมนฺติโต พฺราหฺมเณน, เวรญฺชายํ วสิํ ตทา’’ติฯ (อป. เถร ๑.๓๙.๘๘-๘๙);  
</p>
  
<p>เอกาทสมปเญฺห  – นฺติ ปิฎฺฐิอาพาโธฯ อตีเต กิร โพธิสโตฺต คหปติกุเล นิพฺพโตฺต ถามสมฺปโนฺน กิญฺจิ รสฺสธาตุโก อโหสิฯ เตน สมเยน เอโก มลฺลยุทฺธโยโธ สกลชมฺพุทีเป คามนิคมราชธานีสุ มลฺลยุเทฺธ วตฺตมาเน ปุริเส ปาเตตฺวา ชยปฺปโตฺต กเมน โพธิสตฺตสฺส วสนนครํ ปตฺวา ตสฺมิมฺปิ ชเน ปาเตตฺวา คนฺตุมารโทฺธฯ ตทา โพธิสโตฺต ‘‘มยฺหํ วสนฎฺฐาเน เอส ชยํ ปตฺวา คจฺฉตี’’ติ ตตฺถ นครมณฺฑลมาคมฺม อโปฺปเฎตฺวา อาคจฺฉ มยา สทฺธิํ ยุชฺฌิตฺวา คจฺฉาติฯ โส หสิตฺวา ‘‘อหํ มหเนฺต ปุริเส ปาเตสิํ, อยํ รสฺสธาตุโก วามนโก มม เอกหตฺถสฺสาปิ นปฺปโหตี’’ติ อโปฺปเฎตฺวา นทิตฺวา อาคจฺฉิฯ เต อุโภปิ อญฺญมญฺญํ หตฺถํ ปรามสิํสุ, โพธิสโตฺต ตํ อุกฺขิปิตฺวา อากาเส ภมิตฺวา ภูมิยํ ปาเตโนฺต ขนฺธฎฺฐิํ ภินฺทิตฺวา ปาเตสิฯ สกลนครวาสิโน อุกฺกุฎฺฐิํ กโรนฺตา อโปฺปเฎตฺวา วตฺถาภรณาทีหิ โพธิสตฺตํ ปูเชสุํฯ โพธิสโตฺต ตํ มลฺลโยธํ อุชุํ สยาเปตฺวา ขนฺธฎฺฐิํ อุชุกํ กตฺวา ‘‘คจฺฉ อิโต ปฎฺฐาย เอวรูปํ มา กโรสี’’ติ วตฺวา อุโยฺยเชสิฯ โส เตน กมฺมวิปาเกน นิพฺพตฺตนิพฺพตฺตภเว สรีรสีสาทิ ทุกฺขมนุภวิตฺวา อิมสฺมิํ ปจฺฉิมตฺตภาเว พุทฺธภูโตปิ ปิฎฺฐิรุชาทิทุกฺขมนุโภสิฯ ตสฺมา กทาจิ ปิฎฺฐิทุเกฺข อุปฺปเนฺน สาริปุตฺตโมคฺคลฺลาเน ‘‘อิโต ปฎฺฐาย ธมฺมํ เทเสถา’’ติ วตฺวา สยํ สุคตจีวรํ ปญฺญาเปตฺวา สยติ, กมฺมปิโลติกํ นาม พุทฺธมปิ น มุญฺจติฯ วุตฺตเญฺหตํ –</p>


<p>
‘‘นิพฺพุเทฺธ  
วตฺตมานมฺหิ, มลฺลปุตฺตํ นิเหฐยิํ;  
  
เตน กมฺมวิปาเกน, ปิฎฺฐิทุกฺขํ อหู มมา’’ติฯ (อป. เถร ๑.๓๙.๙๐);  
</p>
  
<p>ทฺวาทสมปเญฺห  – ติ โลหิตปกฺขนฺทิกาวิเรจนํฯ อตีเต กิร โพธิสโตฺต คหปติกุเล นิพฺพโตฺต เวชฺชกเมฺมน ชีวิกํ กเปฺปสิฯ โส เอกํ เสฎฺฐิปุตฺตํ โรเคน วิจฺฉิตํ ติกิจฺฉโนฺต เภสชฺชํ กตฺวา ติกิจฺฉิตฺวา ตสฺส เทยฺยธมฺมทาเน ปมาทมาคมฺม อปรํ โอสธํ ทตฺวา วมนวิเรจนํ อกาสิฯ เสฎฺฐิ พหุธนํ อทาสิฯ โส เตน กมฺมวิปาเกน นิพฺพตฺตนิพฺพตฺตภเว โลหิตปกฺขนฺทิกาพาเธน วิจฺฉิโต อโหสิฯ อิมสฺมิมฺปิ ปจฺฉิมตฺตภาเว ปรินิพฺพานสมเย จุเนฺทน กมฺมารปุเตฺตน ปจิตสูกรมทฺทวสฺส สกลจกฺกวาฬเทวตาหิ ปกฺขิตฺตทิโพฺพเชน อาหาเรน สห ภุตฺตกฺขเณ โลหิตปกฺขนฺทิกาวิเรจนํ อโหสิฯ โกฎิสตสหสฺสานํ หตฺถีนํ พลํ ขยมคมาสิฯ ภควา วิสาขปุณฺณมายํ กุสินารายํ ปรินิพฺพานตฺถาย คจฺฉโนฺต อเนเกสุ ฐาเนสุ นิสีทโนฺต ปิปาสิโต ปานียํ ปิวิตฺวา มหาทุเกฺขน  กุสินารํ ปตฺวา ปจฺจูสสมเย ปรินิพฺพายิฯ กมฺมปิโลติกํ เอวรูปํ โลกตฺตยสามิมฺปิ น วิชหติฯ เตน วุตฺตํ –</p>


<p>
‘‘ติกิจฺฉโก อหํ อาสิํ, เสฎฺฐิปุตฺตํ วิเรจยิํ;  
  
เตน กมฺมวิปาเกน, โหติ ปกฺขนฺทิกา มมาติฯ  
</p>
  
<p>
‘‘เอวํ ชิโน วิยากาสิ, ภิกฺขุสงฺฆสฺส อคฺคโต;  
  
สพฺพาภิญฺญาพลปฺปโตฺต, อโนตเตฺต มหาสเร’’ติฯ (อป. เถร ๑.๓๙.๙๑, ๙๖);  
</p>
  
<p>เอวํ ปฎิญฺญาตปญฺหานํ, มาติกาฐปนวเสน อกุสลาปทานํ สมตฺตํ นาม โหตีติ วุตฺตํ นฺติ อิตฺถํ อิมินา ปกาเรน เหฎฺฐา วุตฺตนเยนฯ สุทนฺติ นิปาโต ปทปูรณเตฺถ อาคโตฯ  ภาคฺยสมฺปโนฺน ปูริตปารมิมหาสโตฺต –</p>


<p>
‘‘ภาคฺยวา ภคฺควา ยุโตฺต, ภเคหิ จ วิภตฺตวา;  
  
ภตฺตวา วนฺตคมโน, ภเวสุ ภควา ตโต’’ติฯ –  
</p>
  
<p>เอวมาทิคุณยุโตฺต เทวาติเทโว สกฺกาติสโกฺก พฺรหฺมาติพฺรหฺมา พุทฺธาติพุโทฺธ โส มหาการุณิโก ภควา  พุทฺธการณํ   ปากฎํ กุรุมาโน  พุทฺธการณปกาสกํ นาม  ธมฺมเทสนํ สุตฺตํ  กเถสีติฯ</p>

</p>

</p>


<h3>๒.ปเจฺจกพุทฺธอปทานวณฺณนา</h3>
<p>ตโต   อนนฺตรํ อปทานํ สงฺคายโนฺต ‘‘ปเจฺจกพุทฺธาปทานํ, อาวุโส อานนฺท, ภควตา กตฺถ ปญฺญตฺต’’นฺติ ปุโฎฺฐ ติ อาหฯ เตสํ อปทานโตฺถ เหฎฺฐา วุโตฺตเยวฯ</p>


<p> ‘‘สุณาถา’’ติ วุตฺตปทํ อุปฺปตฺตินิพฺพตฺติวเสน ปกาเสโนฺต นฺติอาทิมาหฯ ตตฺถ เชตกุมารสฺส นามวเสน ตถาสญฺญิเต วิหาเร จตูหิ อิริยาปถวิหาเรหิ ทิพฺพพฺรหฺมอริยวิหาเรหิ วา  วิหรนฺตํ ยถา ปุริมกา วิปสฺสิอาทโย พุทฺธา สมตฺติํสปารมิโย ปูเรตฺวา อาคตา, ตถา อมฺหากมฺปิ ภควา อาคโตติ ตถาคโตฯ ตํ  เชตวเน วสนฺตนฺติ สมฺพโนฺธฯ ติ เวเทหรเฎฺฐ ชาตา เวเทหี, เวเทหิยา ปุโตฺต เวเทหิปุโตฺตฯ โมนํ วุจฺจติ ญาณํ, เตน อิโต คโต ปวโตฺตติ มุนิฯ เวเทหิปุโตฺต จ โส มุนิ เจติ ‘‘เวเทหิปุตฺตมุนี’’ติ วตฺตเพฺพ ‘‘วณฺณาคโม’’ติอาทินา นิรุตฺตินเยน อิ-การสฺส อตฺตํ ปุตฺต-สทฺทสฺส จ โลปํ กตฺวา ‘‘เวเทหมุนี’’ติ วุตฺตํฯ ‘‘เอตทคฺคํ, ภิกฺขเว, มม สาวกานํ ภิกฺขูนํ สติมนฺตานํ ธิติมนฺตานํ คติมนฺตานํ พหุสฺสุตานํ อุปฎฺฐากานํ ยทิทํ อานโนฺท’’ติ (อ. นิ. ๑.๒๑๙-๒๒๓) เอตทเคฺค ฐปิโต อายสฺมา อานโนฺท  นมนกายโงฺค อญฺชลิโก หุตฺวา ‘‘ภเนฺต,  กีทิสา ติ ติ สมฺพโนฺธฯ  ปเจฺจกพุทฺธา  เกหิ การเณหิ  อุปฺปชฺชนฺติฯ ติ ภควนฺตํ อาลปติฯ</p>


<p> ตโต ปรํ วิสฺสชฺชิตาการํ ทเสฺสโนฺต ติอาทิมาหฯ สพฺพํ อตีตาทิเภทํ หตฺถามลกํ วิย ชานาตีติ  สพฺพญฺญู, สพฺพญฺญู จ โส วโร อุตฺตโม เจติ ฯ มหนฺตํ สีลกฺขนฺธํ, สมาธิกฺขนฺธํ, ปญฺญากฺขนฺธํ, วิมุตฺติกฺขนฺธํ, มหนฺตํ วิมุตฺติญาณทสฺสนกฺขนฺธํ เอสติ คเวสตีติ  มธุเรน สเรน  ตสฺมิํ ปุจฺฉิตกาเล  กเถสีติ สมฺพโนฺธฯ โภ อานนฺท,  ปเจฺจกพุทฺธา  ปุเพฺพสุ อตีตพุเทฺธสุ  กตปุญฺญสมฺภารา  อปฺปตฺตนิพฺพานาฯ  สเพฺพ ปเจฺจกพุทฺธา  อิมสฺมิํ โลเก  เอกปุคฺคลํ ปธานํ กตฺวา ปเจฺจกพุทฺธา ชาตาติ อโตฺถฯ  สุฎฺฐุ ติกฺขปญฺญาฯ  พุทฺธานํ โอวาทานุสาสนีหิ รหิตา อปิฯ  อปฺปมตฺตเกนปิ    ปฎิเอกฺกํ โพธิํ สมฺมาสมฺพุทฺธานนฺตรํ โพธิํ  ปฎิวิชฺฌนฺติฯ</p>


<p>    สกลสฺมิํ โลกตฺตเย  มํ วิหาย  สทิโส เอว  ปเจฺจกพุทฺธานํ  อิมํ คุณํ  สเงฺขปมตฺตํ  ตุมฺหากํ  สาธุกํ  กเถสฺสามีติ อโตฺถฯ</p>


<p> อนาจริยกา หุตฺวา  อตฺตนาว ปฎิวิทฺธานํ อิสีนํ อนฺตเร  ขุทฺทกมธุปฎลํ อิว  มธุรานิ  อุทานวจนานิ  อุตฺตรวิรหิตํ  โอสธํ นิพฺพานํ  อิจฺฉนฺตา  ตุเมฺห  สุปฺปสนฺนมนา  มนสิ กโรถาติ อโตฺถฯ</p>


<p> นฺติ ราสิภูตานํ อุปฺปนฺนานํ ปเจฺจกพุทฺธานํฯ อริโฎฺฐ, อุปริโฎฺฐ, ตครสิขิ, ยสสฺสี, สุทสฺสโน, ปิยทสฺสี, คนฺธาโร, ปิโณฺฑโล, อุปาสโภ, นิโถ, ตโถ, สุตวา, ภาวิตโตฺต, สุโมฺภ, สุโภ, เมถุโล, อฎฺฐโม, สุเมโธ, อนีโฆ, สุทาโฐ, หิงฺคุ, หิโงฺค, เทฺวชาลิโน, อฎฺฐโก, โกสโล, สุพาหุ, อุปเนมิโส, เนมิโส, สนฺตจิโตฺต, สโจฺจ, ตโถ, วิรโช, ปณฺฑิโต, กาโล, อุปกาโล, วิชิโต, ชิโต, อโงฺค, ปโงฺค, คุตฺติชฺชิโต, ปสฺสี, ชหี, อุปธิํ, ทุกฺขมูลํ, อปราชิโต, สรภโงฺค, โลมหํโส , อุจฺจงฺคมาโย, อสิโต, อนาสโว, มโนมโย, มานจฺฉิโท, พนฺธุมา, ตทาธิมุโตฺต, วิมโล, เกตุมา, โกตุมฺพรโงฺค, มาตโงฺค, อริโย, อจฺจุโต, อจฺจุตคามิ, พฺยามโก, สุมงฺคโล, ทิพฺพิโล จาติอาทีนํ ปเจฺจกพุทฺธสตานํ  อปทานานิ  ปเจฺจกํ  โย จ  อนลฺลียนการณํ  เยน การเณน  จตุมคฺคญาณํ ปจฺจกฺขํ กริํสุฯ ติ สุฎฺฐุ อลฺลียิตพฺพวตฺถูสุ วตฺถุกามกิเลสกาเมสุ  วิรตฺตสญฺญวโนฺต  อลฺลียนสภาวโลเก  อนลฺลียนมนา ติ ราโค ปปญฺจํ โทโส ปปญฺจํ สพฺพกิเลสา ปปญฺจาติ ปปญฺจสงฺขาเต กิเลเส หิตฺวา ติ ผนฺทิตานิ ทฺวาสฎฺฐิ ทิฎฺฐิคตานิ  ชินิตฺวา  เตน การเณน เอวํ  ปเจฺจกโพธิญาณํ ปจฺจกฺขํ กริํสูติ อโตฺถฯ</p>


<p> นฺติ ตชฺชนผาลนวธพนฺธนํ นิธาย ฐเปตฺวา  สพฺพสตฺตานํ อนฺตเร  กญฺจิ เอก สตฺตํ  อวิเหฐยโนฺต อทุกฺขาเปโนฺต  ‘‘สเพฺพ สตฺตา สุขิตา โหนฺตู’’ติ เมตฺตาสหคเตน เจตสา  หิเตน อนุกมฺปนสภาโวฯ อถ วา นฺติ ติ สเพฺพน สพฺพํ สพฺพถา สพฺพํ อเสสํ นิเสฺสสํ ปริยาทิยนวจนเมตํฯ ติ ภูตา วุจฺจนฺติ ตสา จ ถาวรา จฯ เยสํ  ตสิณา ตณฺหา อปฺปหีนา, เยสญฺจ ภยเภรวา อปฺปหีนา, เต ตสาฯ กิํ การณา วุจฺจนฺติ ตสา? ตสนฺติ อุตฺตสนฺติ ปริตสนฺติ ภายนฺติ สนฺตาสํ อาปชฺชนฺติ, ตํ การณา วุจฺจนฺติ ตสาฯ เยสํ ตสิณา ตณฺหา ปหีนา, เยสญฺจ ภยเภรวา ปหีนา, เต ถาวราฯ กิํ การณา วุจฺจนฺติ ถาวรา? ถิรนฺติ น ตสนฺติ น อุตฺตสนฺติ น ปริตสนฺติ น ภายนฺติ น สนฺตาสํ อาปชฺชนฺติ, ตํ การณา วุจฺจนฺติ ถาวราฯ</p>


<p>ตโย ทณฺฑา – กายทโณฺฑ, วจีทโณฺฑ, มโนทโณฺฑติฯ ติวิธํ กายทุจฺจริตํ กายทโณฺฑ, จตุพฺพิธํ วจีทุจฺจริตํ วจีทโณฺฑ, ติวิธํ มโนทุจฺจริตํ มโนทโณฺฑฯ สเพฺพสุ สกเลสุ ภูเตสุ สเตฺตสุ ตํ ติวิธํ ทณฺฑํ นิธาย นิทหิตฺวา โอโรปยิตฺวา สโมโรปยิตฺวา นิกฺขิปิตฺวา  ปฎิปฺปสฺสเมฺภตฺวา หิํสนตฺถํ อคเหตฺวาติ สเพฺพสุ ภูเตสุ นิธาย ทณฺฑํฯ นฺติ เอกเมกมฺปิ สตฺตํ ปาณินา วา เลฑฺฑุนา วา ทเณฺฑน วา สเตฺถน วา อนฺทุยา วา รชฺชุยา วา อวิเหฐยโนฺต, สเพฺพปิ สเตฺต ปาณินา วา เลฑฺฑุนา วา ทเณฺฑน วา สเตฺถน วา อนฺทุยา วา รชฺชุยา วา อวิเหฐยํ อวิเหฐยโนฺต อญฺญตรมฺปิ เตสํฯ นฺติ ติ ปฎิเกฺขโปฯ นฺติ จตฺตาโร ปุตฺตา อตฺรโช ปุโตฺต, เขตฺตโช, ทินฺนโก, อเนฺตวาสิโก ปุโตฺตฯ นฺติ สหาโย วุจฺจติ เยน สห อาคมนํ ผาสุ, คมนํ ผาสุ, ฐานํ ผาสุ, นิสชฺชา ผาสุ, อาลปนํ ผาสุ, สลฺลปนํ ผาสุ, สมุลฺลปนํ ผาสุฯ น ปุตฺตมิเจฺฉยฺย กุโต สหายนฺติ ปุตฺตมฺปิ น อิเจฺฉยฺย น สาทิเยยฺย น ปเตฺถยฺย น ปิหเยยฺย นาภิชเปฺปยฺย, กุโต มิตฺตํ วา สนฺทิฎฺฐํ วา สมฺภตฺตํ วา สหายํ วา อิเจฺฉยฺย สาทิเยยฺย ปเตฺถยฺย ปิหเยยฺย อภิชเปฺปยฺยาติ น ปุตฺตมิเจฺฉยฺย กุโต สหายํฯ ติ  โส ปเจฺจกสมฺพุโทฺธ ปพฺพชฺชาสงฺขาเตน เอโก, อทุติยเฎฺฐน เอโก, ตณฺหาย ปหานเฎฺฐน เอโก, เอกนฺตวีตราโคติ เอโก, เอกนฺตวีตโทโสติ เอโก, เอกนฺตวีตโมโหติ เอโก, เอกนฺตนิกฺกิเลโสติ เอโก, เอกายนมคฺคํ คโตติ เอโก, เอโก อนุตฺตรํ ปเจฺจกสโมฺพธิํ อภิสมฺพุโทฺธติ เอโกฯ</p>


<p>กถํ โส ปเจฺจกสมฺพุโทฺธ ปพฺพชฺชาสงฺขาเตน เอโก? โส หิ ปเจฺจกสมฺพุโทฺธ สพฺพํ ฆราวาสปลิโพธํ ฉินฺทิตฺวา, ปุตฺตทารปลิโพธํ ฉินฺทิตฺวา, ญาติปลิโพธํ, มิตฺตามจฺจปลิโพธํ, สนฺนิธิปลิโพธํ ฉินฺทิตฺวา เกสมสฺสุํ โอหาเรตฺวา กาสายานิ วตฺถานิ อจฺฉาเทตฺวา อคารสฺมา นิกฺขมฺม อนคาริยํ ปพฺพชิตฺวา อกิญฺจนภาวํ อุปคนฺตฺวา เอโกว จรติ วิหรติ อิริยติ วตฺตติ ปาเลติ ยเปติ ยาเปตีติ เอวํ โส ปเจฺจกสมฺพุโทฺธ ปพฺพชฺชาสงฺขาเตน เอโกฯ</p>


<p>กถํ  โส ปเจฺจกสมฺพุโทฺธ อทุติยเฎฺฐน เอโก? โส เอวํ ปพฺพชิโต สมาโน เอโก อรญฺญวนปตฺถานิ ปนฺตานิ เสนาสนานิ ปฎิเสวติ อปฺปสทฺทานิ อปฺปนิโคฺฆสานิ วิชนวาตานิ มนุสฺสราหเสฺสยฺยกานิ ปฎิสลฺลานสารุปฺปานิฯ โส เอโก ติฎฺฐติ, เอโก คจฺฉติ, เอโก นิสีทติ, เอโก เสยฺยํ กเปฺปติ, เอโก คามํ ปิณฺฑาย ปวิสติ, เอโก ปฎิกฺกมติ, เอโก รโห  นิสีทติ, เอโก จงฺกมติ, เอโก จรติ วิหรติ อิริยติ วตฺตติ ปาเลติ ยเปติ ยาเปตีติ เอวํ โส อทุติยเฎฺฐน เอโกฯ</p>


<p>กถํ โส ปเจฺจกสมฺพุโทฺธ ตณฺหาย ปหานเฎฺฐน เอโก? โส เอโก อทุติโย อปฺปมโตฺต อาตาปี ปหิตโตฺต วิหรโนฺต มหาปธานํ ปทหโนฺต มารํ สเสนกํ นมุจิํ กณฺหํ ปมตฺตพนฺธุํ วิธเมตฺวา จ ตณฺหาชาลินิํ วิสริตํ วิสตฺติกํ ปชหิ วิโนเทสิ พฺยนฺติํ อกาสิ อนภาวํ คเมสิฯ</p>


<p>
‘‘ตณฺหาทุติโย ปุริโส, ทีฆมทฺธาน สํสรํ;  
  
อิตฺถภาวญฺญถาภาวํ, สํสารํ นาติวตฺตติฯ  
</p>
  
<p>
‘‘เอตมาทีนวํ ญตฺวา, ตณฺหํ ทุกฺขสฺส สมฺภวํ;  
  
วีตตโณฺห อนาทาโน, สโต ภิกฺขุ ปริพฺพเช’’ติฯ (อิติวุ. ๑๕, ๑๐๕; มหานิ. ๑๙๑) –  
</p>
  
<p>เอวํ โส ปเจฺจกสมฺพุโทฺธ ตณฺหาย ปหานเฎฺฐน เอโกฯ</p>


<p>กถํ โส ปเจฺจกสมฺพุโทฺธ เอกนฺตวีตราโคติ เอโก? ราคสฺส ปหีนตฺตา เอกนฺตวีตราโคติ เอโก, โทสสฺส ปหีนตฺตา เอกนฺตวีตโทโสติ เอโก, โมหสฺส ปหีนตฺตา เอกนฺตวีตโมโหติ เอโก, กิเลสานํ ปหีนตฺตา เอกนฺตนิกฺกิเลโสติ เอโก, เอวํ โส ปเจฺจกสมฺพุโทฺธ เอกนฺตวีตราโคติ เอโกฯ</p>


<p>กถํ โส ปเจฺจกสมฺพุโทฺธ เอกายนมคฺคํ คโตติ  เอโก? เอกายนมโคฺค วุจฺจติ จตฺตาโร สติปฎฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อริโย อฎฺฐงฺคิโก มโคฺคฯ</p>


<p>
‘‘เอกายนํ  
ชาติขยนฺตทสฺสี, มคฺคํ ปชานาติ หิตานุกมฺปี;  
  
เอเตน มเคฺคน ตริํสุ ปุเพฺพ, ตริสฺสนฺติ เย จ ตรนฺติ โอฆ’’นฺติฯ (สํ. นิ. ๕.๓๘๔; มหานิ. ๑๙๑) –  
</p>
  
<p>เอวํ โส เอกายนมคฺคํ คโตติ เอโกฯ</p>


<p>กถํ โส ปเจฺจกสมฺพุโทฺธ เอโก อนุตฺตรํ ปเจฺจกสโมฺพธิํ อภิสมฺพุโทฺธติ เอโก? โพธิ วุจฺจติ จตูสุ มเคฺคสุ ญาณํ (มหานิ. ๑๙๑; จูฬนิ. ขคฺควิสาณสุตฺตนิเทฺทส ๑๒๑)ฯ ปญฺญา ปญฺญินฺทฺริยํ ปญฺญาพลํ  ธมฺมวิจยสโมฺพชฺฌโงฺค วีมํสา วิปสฺสนา สมฺมาทิฎฺฐิฯ โส ปเจฺจกสมฺพุโทฺธ เตน ปเจฺจกโพธิญาเณน ‘‘สเพฺพ สงฺขารา อนิจฺจา’’ติ พุชฺฌิ, ‘‘สเพฺพ สงฺขารา ทุกฺขา’’ติ พุชฺฌิ, ‘‘สเพฺพ ธมฺมา อนตฺตา’’ติ พุชฺฌิฯ ‘‘อวิชฺชาปจฺจยา สงฺขารา’’ติ พุชฺฌิ, ‘‘สงฺขารปจฺจยา วิญฺญาณ’’นฺติ พุชฺฌิ, ‘‘วิญฺญาณปจฺจยา นามรูป’’นฺติ พุชฺฌิ, ‘‘นามรูปปจฺจยา สฬายตน’’นฺติ พุชฺฌิ, ‘‘สฬายตนปจฺจยา ผโสฺส’’ติ พุชฺฌิ, ‘‘ผสฺสปจฺจยา เวทนา’’ติ พุชฺฌิ, ‘‘เวทนาปจฺจยา ตณฺหา’’ติ พุชฺฌิ, ‘‘ตณฺหาปจฺจยา อุปาทาน’’นฺติ พุชฺฌิ, ‘‘อุปาทานปจฺจยา ภโว’’ติ พุชฺฌิ, ‘‘ภวปจฺจยา ชาตี’’ติ พุชฺฌิ, ‘‘ชาติปจฺจยา ชรามรณ’’นฺติ พุชฺฌิฯ ‘‘อวิชฺชานิโรธา สงฺขารนิโรโธ’’ติ พุชฺฌิ, ‘‘สงฺขารนิโรธา วิญฺญาณนิโรโธ’’ติ พุชฺฌิ…เป.… ‘‘ภวนิโรธา ชาตินิโรโธ’’ติ พุชฺฌิ, ‘‘ชาตินิโรธา ชรามรณนิโรโธ’’ติ พุชฺฌิฯ ‘‘อิทํ ทุกฺข’’นฺติ พุชฺฌิ, ‘‘อยํ ทุกฺขสมุทโย’’ติ พุชฺฌิ, ‘‘อยํ ทุกฺขนิโรโธ’’ติ พุชฺฌิ, ‘‘อยํ ทุกฺขนิโรธคามินิปฎิปทา’’ติ พุชฺฌิฯ ‘‘อิเม อาสวา’’ติ พุชฺฌิ, ‘‘อยํ อาสวสมุทโย’’ติ พุชฺฌิ…เป.… ‘‘ปฎิปทา’’ติ พุชฺฌิ, ‘‘อิเม ธมฺมา อภิเญฺญยฺยา’’ติ พุชฺฌิ, ‘‘อิเม ธมฺมา ปหาตพฺพา’’ติ พุชฺฌิ, ‘‘อิเม ธมฺมา สจฺฉิกาตพฺพา’’ติ พุชฺฌิ, ‘‘อิเม ธมฺมา ภาเวตพฺพา’’ติ พุชฺฌิฯ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ พุชฺฌิ, ปญฺจนฺนํ อุปาทานกฺขนฺธานํ สมุทยญฺจ…เป.… นิสฺสรณญฺจ พุชฺฌิ, จตุนฺนํ มหาภูตานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ พุชฺฌิ, ‘‘ยํ กิญฺจิ สมุทยธมฺมํ, สพฺพํ ตํ นิโรธธมฺม’’นฺติ  พุชฺฌิฯ</p>


<p>อถ วา ยํ พุชฺฌิตพฺพํ อนุพุชฺฌิตพฺพํ ปฎิพุชฺฌิตพฺพํ สมฺพุชฺฌิตพฺพํ อธิคนฺตพฺพํ ผสฺสิตพฺพํ สจฺฉิกาตพฺพํ, สพฺพํ ตํ เตน ปเจฺจกโพธิญาเณน พุชฺฌิ อนุพุชฺฌิ ปฎิพุชฺฌิ สมฺพุชฺฌิ  อธิคญฺฉิ ผเสฺสสิ สจฺฉากาสีติ, เอวํ โส ปเจฺจกสมฺพุโทฺธ เอโก อนุตฺตรํ ปเจฺจกสโมฺพธิํ อภิสมฺพุโทฺธติ เอโกฯ</p>


<p>ติ อฎฺฐ จริยาโย (จูฬนิ. ขคฺควิสาณสุตฺตนิเทฺทส ๑๒๑) – อิริยาปถจริยา, อายตนจริยา, สติจริยา, สมาธิจริยา, ญาณจริยา, มคฺคจริยา, ปตฺติจริยา, โลกตฺถจริยาฯ อิริยาปถจริยาติ จตูสุ อิริยาปเถสุ, อายตนจริยาติ ฉสุ อชฺฌตฺติกพาหิเรสุ อายตเนสุ, สติจริยาติ จตูสุ สติปฎฺฐาเนสุ, สมาธิจริยาติ จตูสุ ฌาเนสุ, ญาณจริยาติ จตูสุ อริยสเจฺจสุ, มคฺคจริยาติ จตูสุ อริยมเคฺคสุ, ปตฺติจริยาติ จตูสุ  สามญฺญผเลสุ, โลกตฺถจริยาติ ตถาคเตสุ อรหเนฺตสุ สมฺมาสมฺพุเทฺธสุ, ปเทสโต ปเจฺจกสมฺพุเทฺธสุ, ปเทสโต สาวเกสุฯ</p>


<p>อิริยาปถจริยา จ ปณิธิสมฺปนฺนานํ, อายตนจริยา จ อินฺทฺริเยสุ คุตฺตทฺวารานํ, สติจริยา จ อปฺปมาทวิหารีนํ, สมาธิจริยา จ อธิจิตฺตมนุยุตฺตานํ, ญาณจริยา จ พุทฺธิสมฺปนฺนานํ, มคฺคจริยา จ สมฺมาปฎิปนฺนานํ, ปตฺติจริยา จ อธิคตผลานํ, โลกตฺถจริยา จ ตถาคตานํ อรหนฺตานํ สมฺมาสมฺพุทฺธานํ, ปเทสโต ปเจฺจกสมฺพุทฺธานํ, ปเทสโต สาวกานํฯ อิมา อฎฺฐ จริยาโยฯ</p>


<p>อปราปิ อฎฺฐ จริยาโย – อธิมุจฺจโนฺต สทฺธาย จรติ, ปคฺคณฺหโนฺต วีริเยน จรติ, อุปฎฺฐเปโนฺต สติยา จรติ, อวิเกฺขปํ กโรโนฺต สมาธินา จรติ, ปชานโนฺต ปญฺญาย จรติ, วิชานโนฺต วิญฺญาณจริยาย จรติ, เอวํ ปฎิปนฺนสฺส กุสลา ธมฺมา อายตนนฺติ อายตนจริยาย จรติฯ เอวํ ปฎิปโนฺน วิเสสมธิคจฺฉตีติ วิเสสจริยาย จรติฯ อิมา อฎฺฐ จริยาโยฯ</p>


<p>อปราปิ อฎฺฐ จริยาโย – ทสฺสนจริยา จ สมฺมาทิฎฺฐิยา, อภินิโรปนจริยา จ สมฺมาสงฺกปฺปสฺส, ปริคฺคหจริยา จ สมฺมาวาจาย, สมุฎฺฐานจริยา จ สมฺมากมฺมนฺตสฺส, โวทานจริยา จ สมฺมาอาชีวสฺส, ปคฺคหจริยา จ สมฺมาวายามสฺส, อุปฎฺฐานจริยา จ สมฺมาสติยา, อวิเกฺขปจริยา จ สมฺมาสมาธิสฺสฯ อิมา อฎฺฐ จริยาโยฯ</p>


<p>ติ ยถา ขคฺคสฺส นาม วิสาณํ เอกเมว โหติ, อทุติยํ, เอวเมว โส ปเจฺจกสมฺพุโทฺธ ตกฺกโปฺป ตสฺสทิโส ตปฺปฎิภาโคฯ ยถา อติโลณํ วุจฺจติ โลณกโปฺป, อติติตฺตกํ  วุจฺจติ ติตฺตกโปฺป, อติมธุรํ วุจฺจติ มธุรกโปฺป, อติอุณฺหํ วุจฺจติ อคฺคิกโปฺป, อติสีตํ วุจฺจติ หิมกโปฺป, มหาอุทกกฺขโนฺธ  วุจฺจติ สมุทฺทกโปฺป, มหาภิญฺญาพลปฺปโตฺต สาวโก วุจฺจติ สตฺถุกโปฺปติฯ เอวเมว โส ปเจฺจกสมฺพุโทฺธ ขคฺควิสาณกโปฺป, ขคฺควิสาณสทิโส ขคฺควิสาณปฎิภาโค เอโก อทุติโย มุตฺตพนฺธโน สมฺมา โลเก จรติ วิหรติ อิริยติ วตฺตติ ปาเลติ ยเปติ ยาเปตีติ เอโก จเร ขคฺควิสาณกโปฺปฯ เตนาหุ ปเจฺจกสมฺพุทฺธา –</p>


<p>
‘‘สเพฺพสุ  
ภูเตสุ นิธาย ทณฺฑํ, อวิเหฐยํ อญฺญตรมฺปิ เตสํ;  
  
น ปุตฺตมิเจฺฉยฺย กุโต สหายํ, เอโก จเร ขคฺควิสาณกโปฺปฯ  
</p>
  
<p>
‘‘สํสคฺคชาตสฺส ภวนฺติ เสฺนหา, เสฺนหนฺวยํ ทุกฺขมิทํ ปโหติ;  
  
อาทีนวํ เสฺนหชํ เปกฺขมาโน; เอโก จเร ขคฺควิสาณกโปฺปฯ  
</p>
  
<p>
‘‘มิเตฺต สุหเชฺช อนุกมฺปมาโน, หาเปติ อตฺถํ ปฎิพทฺธจิโตฺต;  
  
เอตํ ภยํ สนฺถเว เปกฺขมาโน, เอโก จเร ขคฺควิสาณกโปฺปฯ  
</p>
  
<p>
‘‘วํโส วิสาโลว ยถา วิสโตฺต, ปุเตฺตสุ ทาเรสุ จ ยา อเปกฺขา;  
  
วํเส กฬีโรว อสชฺชมาโน, เอโก จเร ขคฺควิสาณกโปฺปฯ  
</p>
  
<p>
‘‘มิโค อรญฺญมฺหิ ยถา อพโทฺธ, เยนิจฺฉกํ คจฺฉติ โคจราย;  
  
วิญฺญู นโร เสริตํ เปกฺขมาโน, เอโก จเร ขคฺควิสาณกโปฺปฯ  
</p>
  
<p>
‘‘อามนฺตนา โหติ สหายมเชฺฌ, วาเส จ ฐาเน คมเน จาริกาย;  
  
อนภิชฺฌิตํ เสริตํ เปกฺขมาโน, เอโก จเร ขคฺควิสาณกโปฺปฯ  
</p>
  
<p>
‘‘ขิฑฺฑา รตี โหติ สหายมเชฺฌ, ปุเตฺตสุ เปมํ วิปุลญฺจ โหติ;  
  
ปิยวิปฺปโยคํ วิชิคุจฺฉมาโน, เอโก จเร ขคฺควิสาณกโปฺปฯ  
</p>
  
<p>
‘‘จาตุทฺทิโส  
  
อปฺปฎิโฆ จ โหติ, สนฺตุสฺสมาโน อิตรีตเรน;  
  
ปริสฺสยานํ สหิตา อฉมฺภี, เอโก จเร ขคฺควิสาณกโปฺปฯ  
</p>
  
<p>
‘‘ทุสฺสงฺคหา  
ปพฺพชิตาปิ เอเก, อโถ คหฎฺฐา ฆรมาวสนฺตา;  
  
อโปฺปสฺสุโกฺก ปรปุเตฺตสุ หุตฺวา, เอโก จเร ขคฺควิสาณกโปฺปฯ  
</p>
  
<p>
‘‘โอโรปยิตฺวา คิหิพฺยญฺชนานิ, สญฺฉินฺนปโตฺต ยถา โกวิฬาโร;  
  
เฉตฺวาน วีโร คิหิพนฺธนานิ, เอโก จเร ขคฺควิสาณกโปฺปฯ  
</p>
  
<p>
‘‘สเจ ลเภถ นิปกํ สหายํ, สทฺธิํ จรํ สาธุวิหาริธีรํ;  
  
อภิภุยฺย สพฺพานิ ปริสฺสยานิ, จเรยฺย เตนตฺตมโน สตีมาฯ  
</p>
  
<p>
‘‘โน เจ ลเภถ นิปกํ สหายํ, สทฺธิํ จรํ สาธุวิหาริธีรํ;  
  
ราชาว รฎฺฐํ วิชิตํ ปหาย, เอโก จเร มาตงฺครเญฺญว นาโคฯ  
</p>
  
<p>
‘‘อทฺธา ปสํสาม สหายสมฺปทํ, เสฎฺฐา สมา เสวิตพฺพา สหายา;  
  
เอเต อลทฺธา อนวชฺชโภชี, เอโก จเร ขคฺควิสาณกโปฺปฯ  
</p>
  
<p>
‘‘ทิสฺวา สุวณฺณสฺส ปภสฺสรานิ, กมฺมารปุเตฺตน สุนิฎฺฐิตานิ;  
  
สงฺฆฎฺฎมานานิ ทุเว ภุชสฺมิํ, เอโก จเร ขคฺควิสาณกโปฺปฯ  
</p>
  
<p>
‘‘เอวํ  
ทุตีเยน สหา มมสฺส, วาจาภิลาโป อภิสชฺชนา วา;  
  
เอตํ ภยํ อายติํ เปกฺขมาโน, เอโก จเร ขคฺควิสาณกโปฺปฯ  
</p>
  
<p>
‘‘กามา หิ จิตฺรา มธุรา มโนรมา, วิรูปรูเปน มเถนฺติ จิตฺตํ;  
  
อาทีนวํ กามคุเณสุ ทิสฺวา, เอโก จเร ขคฺควิสาณกโปฺปฯ  
</p>
  
<p>
‘‘อีตี  
จ คโณฺฑ จ อุปทฺทโว จ, โรโค จ สลฺลญฺจ ภยญฺจ เมตํ;  
  
เอตํ ภยํ กามคุเณสุ ทิสฺวา, เอโก จเร ขคฺควิสาณกโปฺปฯ  
</p>
  
<p>
‘‘สีตญฺจ อุณฺหญฺจ ขุทํ ปิปาสํ, วาตาตเป ฑํสสรีสเป จ;  
  
สพฺพานิเปตานิ อภิพฺภวิตฺวา, เอโก จเร ขคฺควิสาณกโปฺปฯ  
</p>
  
<p>
‘‘นาโคว  
ยูถานิ วิวชฺชยิตฺวา, สญฺชาตขโนฺธ ปทุมี อุฬาโร;  
  
ยถาภิรนฺตํ วิหรํ อรเญฺญ, เอโก จเร ขคฺควิสาณกโปฺปฯ  
</p>
  
<p>
‘‘อฎฺฐานตํ สงฺคณิการตสฺส, ยํ ผสฺสเย สามยิกํ วิมุตฺติํ;  
  
อาทิจฺจพนฺธุสฺส วโจ นิสมฺม, เอโก จเร ขคฺควิสาณกโปฺปฯ  
</p>
  
<p>
‘‘ทิฎฺฐีวิสูกานิ อุปาติวโตฺต, ปโตฺต นิยามํ ปฎิลทฺธมโคฺค;  
  
อุปฺปนฺนญาโณมฺหิ อนญฺญเนโยฺย, เอโก จเร ขคฺควิสาณกโปฺปฯ  
</p>
  
<p>
‘‘นิโลฺลลุโป  
นิกฺกุโห นิปฺปิปาโส, นิมฺมกฺข นิทฺธนฺตกสาวโมโห;  
  
นิราสโย สพฺพโลเก ภวิตฺวา, เอโก จเร ขคฺควิสาณกโปฺปฯ  
</p>
  
<p>
‘‘ปาปํ สหายํ ปริวชฺชเยถ, อนตฺถทสฺสิํ วิสเม นิวิฎฺฐํ;  
  
สยํ น เสเว ปสุตํ ปมตฺตํ, เอโก จเร ขคฺควิสาณกโปฺปฯ  
</p>
  
<p>
‘‘พหุสฺสุตํ ธมฺมธรํ ภเชถ, มิตฺตํ อุฬารํ ปฎิภานวนฺตํ;  
  
อญฺญาย อตฺถานิ วิเนยฺย กงฺขํ, เอโก จเร ขคฺควิสาณกโปฺปฯ  
</p>
  
<p>
‘‘ขิฑฺฑํ รติํ กามสุขญฺจ โลเก, อนลงฺกริตฺวา อนเปกฺขมาโน;  
  
วิภูสฎฺฐานา วิรโต สจฺจวาที, เอโก จเร ขคฺควิสาณกโปฺปฯ  
</p>
  
<p>
‘‘ปุตฺตญฺจ  
ทารํ ปิตรญฺจ มาตรํ, ธนานิ ธญฺญานิ จ พนฺธวานิ;  
  
หิตฺวาน กามานิ ยโถธิกานิ, เอโก จเร ขคฺควิสาณกโปฺปฯ  
</p>
  
<p>
‘‘สโงฺค เอโส ปริตฺตเมตฺถ โสขฺยํ, อปฺปสฺสาโท ทุกฺขเมเวตฺถ ภิโยฺย;  
  
คโฬ เอโส อิติ ญตฺวา มติมา, เอโก จเร ขคฺควิสาณกโปฺปฯ  
</p>
  
<p>
‘‘สนฺทาลยิตฺวาน สํโยชนานิ, ชาลํว เภตฺวา สลิลมฺพุจารี,  
  
อคฺคีว ทฑฺฒํ อนิวตฺตมาโน, เอโก จเร ขคฺควิสาณกโปฺปฯ  
</p>
  
<p>
‘‘โอกฺขิตฺตจกฺขู  
  
น จ ปาทโลโล, คุตฺตินฺทฺริโย รกฺขิตมานสาโน;  
  
อนวสฺสุโต อปริฑยฺหมาโน, เอโก จเร ขคฺควิสาณกโปฺปฯ  
</p>
  
<p>
‘‘โอหารยิตฺวา คิหิพฺยญฺชนานิ, สญฺฉนฺนปโตฺต ยถา ปาริฉโตฺต;  
  
กาสายวโตฺถ อภินิกฺขมิตฺวา, เอโก จเร ขคฺควิสาณกโปฺปฯ  
</p>
  
<p>
‘‘รเสสุ เคธํ อกรํ อโลโล, อนญฺญโปสี สปทานจารี;  
  
กุเล กุเล อปฺปฎิพทฺธจิโตฺต, เอโก จเร ขคฺควิสาณกโปฺปฯ  
</p>
  
<p>
‘‘ปหาย ปญฺจาวรณานิ เจตโส, อุปกฺกิเลเส พฺยปนุชฺช สเพฺพ;  
  
อนิสฺสิโต เฉชฺช สิเนหโทสํ, เอโก จเร ขคฺควิสาณกโปฺปฯ  
</p>
  
<p>
‘‘วิปิฎฺฐิกตฺวาน สุขญฺจ ทุกฺขํ, ปุเพฺพว โสมนสฺสโทมนสฺสํ;  
  
ลทฺธานุเปกฺขํ สมถํ วิสุทฺธํ, เอโก จเร ขคฺควิสาณกโปฺปฯ  
</p>
  
<p>
‘‘อารทฺธวีริโย ปรมตฺถปตฺติยา, อลีนจิโตฺต อกุสีตวุตฺติ;  
  
ทฬฺหนิกฺกโม ถามพลูปปโนฺน, เอโก จเร ขคฺควิสาณกโปฺปฯ  
</p>
  
<p>
‘‘ปฎิสลฺลานํ  
ฌานมริญฺจมาโน, ธเมฺมสุ นิจฺจํ อนุธมฺมจารี;  
  
อาทีนวํ สมฺมสิตา ภเวสุ, เอโก จเร ขคฺควิสาณกโปฺปฯ  
</p>
  
<p>
‘‘ตณฺหกฺขยํ  
ปตฺถยมปฺปมโตฺต, อเนฬมูโค สุตวา สตีมา;  
  
สงฺขาตธโมฺม นิยโต ปธานวา, เอโก จเร ขคฺควิสาณกโปฺปฯ  
</p>
  
<p>
‘‘สีโหว สเทฺทสุ อสนฺตสโนฺต, วาโตว ชาลมฺหิ อสชฺชมาโน;  
  
ปทุมํว โตเยน อลิมฺปมาโน, เอโก จเร ขคฺควิสาณกโปฺปฯ  
</p>
  
<p>
‘‘สีโห ยถา ทาฐพลี ปสยฺห, ราชา มิคานํ อภิภุยฺย จารี;  
  
เสเวถ ปนฺตานิ เสนาสนานิ, เอโก จเร ขคฺควิสาณกโปฺปฯ  
</p>
  
<p>
‘‘เมตฺตํ  
อุเปกฺขํ กรุณํ วิมุตฺติํ, อาเสวมาโน มุทิตญฺจ กาเล;  
  
สเพฺพน โลเกน อวิรุชฺฌมาโน, เอโก จเร ขคฺควิสาณกโปฺปฯ  
</p>
  
<p>
‘‘ราคญฺจ โทสญฺจ ปหาย โมหํ, สนฺทาลยิตฺวาน สํโยชนานิ;  
  
อสนฺตสํ ชีวิตสงฺขยมฺหิ, เอโก จเร ขคฺควิสาณกโปฺปฯ  
</p>
  
<p>
‘‘ภชนฺติ เสวนฺติ จ การณตฺถา, นิกฺการณา ทุลฺลภา อชฺช มิตฺตา;  
  
อตฺตตฺถปญฺญา อสุจีมนุสฺสา, เอโก จเร ขคฺควิสาณกโปฺป’’ติฯ  
</p>
  
<p>ตตฺถ ติ ขคฺควิสาณปเจฺจกพุทฺธาปทานสุตฺตํฯ กา อุปฺปตฺติ? สพฺพสุตฺตานํ จตุพฺพิธา อุปฺปตฺติ – อตฺตชฺฌาสยโต, ปรชฺฌาสยโต, อฎฺฐุปฺปตฺติโต, ปุจฺฉาวสิโตติฯ ตตฺถ ขคฺควิสาณสุตฺตสฺส อวิเสเสน ปุจฺฉาวสิโต อุปฺปตฺติฯ วิเสเสน ปน ยสฺมา เอตฺถ กาจิ คาถา เตน  เตน ปเจฺจกพุเทฺธน ปุเฎฺฐน วุตฺตา, กาจิ อปุเฎฺฐน อตฺตนา อธิคตมคฺคนยานุรูปํ  อุทานํเยว อุทาเนเนฺตน, ตสฺมา กายจิ คาถาย ปุจฺฉาวสิโต, กายจิ อตฺตชฺฌาสยโต อุปฺปตฺติฯ ตตฺถ ยา อยํ อวิเสเสน ปุจฺฉาวสิโต อุปฺปตฺติ, สา อาทิโต ปภุติ เอวํ เวทิตพฺพา –</p>


<p>เอกํ สมยํ ภควา สาวตฺถิยํ วิหรติฯ อถ โข อายสฺมโต อานนฺทสฺส รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘พุทฺธานํ ปตฺถนา จ อภินีหาโร จ ทิสฺสติ, ตถา สาวกานํ, ปเจฺจกพุทฺธานํ น ทิสฺสติ, ยํนูนาหํ ภควนฺตํ อุปสงฺกมิตฺวา ปุเจฺฉยฺย’’นฺติ? โส ปฎิสลฺลานา วุฎฺฐิโต ภควนฺตํ อุปสงฺกมิตฺวา ยถากฺกเมน เอตมตฺถํ ปุจฺฉิฯ อถสฺส ภควา ปุพฺพโยคาวจรสุตฺตํ อภาสิ –</p>

</p>


<p>เอวํ วตฺวา ปุน อาห –</p>

 นาม, อานนฺท, อภินีหารสมฺปนฺนา ปุพฺพโยคาวจรา โหนฺติ, ตสฺมา ปเจฺจกพุทฺธพุทฺธสาวกานํ สเพฺพสํ ปตฺถนา จ อภินีหาโร จ อิจฺฉิตโพฺพ’’ติฯ</p>


<p>โส อาห – ‘‘พุทฺธานํ, ภเนฺต, ปตฺถนา กีว จิรํ วฎฺฎตี’’ติฯ พุทฺธานํ, อานนฺท, เหฎฺฐิมปริเจฺฉเทน จตฺตาริ อสเงฺขฺยยฺยานิ กปฺปสตสหสฺสญฺจ, มชฺฌิมปริเจฺฉเทน อฎฺฐ อสเงฺขฺยยฺยานิ กปฺปสตสหสฺสญฺจ, อุปริมปริเจฺฉเทน โสฬส อสเงฺขฺยยฺยานิ กปฺปสตสหสฺสญฺจฯ เอเต จ เภทา ปญฺญาธิกสทฺธาธิกวีริยาธิกานํ วเสน ญาตพฺพาฯ ปญฺญาธิกานญฺหิ สทฺธา มนฺทา โหติ, ปญฺญา ติกฺขาฯ สทฺธาธิกานํ ปญฺญา มชฺฌิมา โหติ, สทฺธา ติกฺขาฯ วีริยาธิกานํ สทฺธา ปญฺญา มนฺทา โหติ, วีริยํ ติกฺขนฺติฯ อปฺปตฺวา ปน จตฺตาริ อสเงฺขฺยยฺยานิ กปฺปสตสหสฺสญฺจ ทิวเส ทิวเส เวสฺสนฺตรทานสทิสํ ทานํ เทโนฺตปิ ตทนุรูเป สีลาทิปารมิธเมฺม อาจินโนฺตปิ อนฺตรา  พุโทฺธ ภวิสฺสตีติ เนตํ ฐานํ วิชฺชติฯ กสฺมา? ญาณํ คพฺภํ น คณฺหาติ, เวปุลฺลํ นาปชฺชติ, ปริปากํ น คจฺฉตีติฯ ยถา นาม ติมาสจตุมาสปญฺจมาสจฺจเยน นิปฺผชฺชนกํ สสฺสํ ตํ ตํ กาลํ อปฺปตฺวา ทิวเส ทิวเส สตกฺขตฺตุํ สหสฺสกฺขตฺตุํ เกฬายโนฺตปิ อุทเกน สิญฺจโนฺตปิ อนฺตรา ปเกฺขน วา มาเสน วา นิปฺผาเทสฺสตีติ เนตํ ฐานํ วิชฺชติฯ กสฺมา? สสฺสํ คพฺภํ น คณฺหาติ, เวปุลฺลํ นาปชฺชติ, ปริปากํ น คจฺฉตีติฯ เอวเมวํ อปฺปตฺวา จตฺตาริ อสเงฺขฺยยฺยานิ กปฺปสตสหสฺสญฺจ อนฺตรา พุโทฺธ ภวิสฺสตีติ เนตํ ฐานํ วิชฺชติฯ ตสฺมา ยถาวุตฺตเมว  กาลํ ปารมิปูรณํ กาตพฺพํ ญาณปริปากตฺถายฯ เอตฺตเกนาปิ จ กาเลน พุทฺธตฺตํ ปตฺถยโต อภินีหารกรเณ อฎฺฐ สมฺปตฺติโย อิจฺฉิตพฺพาฯ อยญฺหิ –</p>


<p>
‘‘มนุสฺสตฺตํ ลิงฺคสมฺปตฺติ, เหตุ สตฺถารทสฺสนํ;  
  
ปพฺพชฺชา คุณสมฺปตฺติ, อธิกาโร จ ฉนฺทตา;  
  
อฎฺฐธมฺมสโมธานา, อภินีหาโร สมิชฺฌติ’’ฯ (พุ. วํ. ๒.๕๙);  
</p>
  
<p>ติ มูลปณิธานเสฺสตํ อธิวจนํฯ ตตฺถ นฺติ มนุสฺสชาติฯ อญฺญตฺร หิ มนุสฺสชาติยา อวเสสชาตีสุ เทวชาติยมฺปิ ฐิตสฺส ปณิธิ น อิชฺฌติ, ตตฺถ ฐิเตน ปน พุทฺธตฺตํ ปตฺถยเนฺตน ทานาทีนิ ปุญฺญกมฺมานิ กตฺวา มนุสฺสตฺตํเยว ปเตฺถตพฺพํ, ตตฺถ ฐตฺวา ปณิธิ กาตโพฺพฯ เอวญฺหิ สมิชฺฌติฯ ติ ปุริสภาโวฯ มาตุคามนปุํสกอุภโตพฺยญฺชนกานญฺหิ มนุสฺสชาติยํ ฐิตานมฺปิ ปณิธิ น อิชฺฌติฯ ตตฺถ ฐิเตน ปน พุทฺธตฺตํ ปเตฺถเนฺตน ทานาทีนิ ปุญฺญกมฺมานิ กตฺวา ปุริสภาโวเยว ปเตฺถตโพฺพ, ตตฺถ ฐตฺวา  ปณิธิ กาตโพฺพฯ เอวญฺหิ สมิชฺฌติฯ ติ อรหตฺตสฺส อุปนิสฺสยสมฺปตฺติฯ โย หิ ตสฺมิํ อตฺตภาเว วายมโนฺต อรหตฺตํ ปาปุณิตุํ สมโตฺถ, ตสฺส ปณิธิ สมิชฺฌติ, โน อิตรสฺส ยถา สุเมธปณฺฑิตสฺสฯ โส หิ ทีปงฺกรปาทมูเล ปพฺพชิตฺวา เตนตฺตภาเวน อรหตฺตํ ปาปุณิตุํ สมโตฺถ อโหสิฯ นฺติ พุทฺธานํ สมฺมุขาทสฺสนํฯ เอวญฺหิ อิชฺฌติ, โน อญฺญถา ยถา สุเมธปณฺฑิตสฺสฯ โส หิ ทีปงฺกรํ สมฺมุขา ทิสฺวา ปณิธิํ อกาสิฯ ติ อนคาริยภาโวฯ โส จ โข สาสเน วา กมฺมวาทิกิริยวาทิตาปสปริพฺพาชกนิกาเย วา วฎฺฎติ ยถา สุเมธปณฺฑิตสฺสฯ โส หิ สุเมโธ นาม ตาปโส หุตฺวา ปณิธิํ อกาสิฯ ติ ฌานาทิคุณปฎิลาโภ ฯ ปพฺพชิตสฺสปิ หิ คุณสมฺปนฺนเสฺสว อิชฺฌติ, โน อิตรสฺส ยถา สุเมธปณฺฑิตสฺสฯ โส หิ ปญฺจาภิโญฺญ จ อฎฺฐสมาปตฺติลาภี จ หุตฺวา ปณิเธสิฯ ติ อธิกกาโร, ปริจฺจาโคติ อโตฺถฯ ชีวิตาทิปริจฺจาคญฺหิ กตฺวา ปณิทหโตเยว อิชฺฌติ, โน อิตรสฺส ยถา สุเมธปณฺฑิตสฺสฯ โส หิ –</p>


<p>
‘‘อกฺกมิตฺวาน มํ พุโทฺธ, สห สิเสฺสหิ คจฺฉตุ;  
  
มา นํ กลเล อกฺกมิตฺถ, หิตาย เม ภวิสฺสตี’’ติฯ (พุ. วํ. ๒.๕๓);  
</p>
  
<p>เอวํ  อตฺตปริจฺจาคํ กตฺวา ปณิเธสิฯ ติ กตฺตุกมฺยตาฯ สา ยสฺส พลวตี โหติ, ตสฺส อิชฺฌติ ปณิธิฯ สา จ สเจ โกจิ วเทยฺย ‘‘โก จตฺตาริ อสเงฺขฺยยฺยานิ กปฺปสตสหสฺสญฺจ นิรเย ปจฺจิตฺวา พุทฺธตฺตํ อิจฺฉตี’’ติฯ ตํ สุตฺวา โย ‘‘อห’’นฺติ วตฺตุํ อุสฺสหติ, ตสฺส พลวตีติ เวทิตพฺพาฯ ตถา ยทิ โกจิ วเทยฺย ‘‘โก สกลจกฺกวาฬํ วีตจฺจิกานํ องฺคารานํ ปูรํ อกฺกมิตฺวา พุทฺธตฺตํ อิจฺฉติ, โก สกลจกฺกวาฬํ สตฺติสูเลหิ อากิณฺณํ อกฺกมโนฺต อติกฺกมิตฺวา พุทฺธตฺตํ อิจฺฉติ, โก สกลจกฺกวาฬํ สมติตฺติกํ อุทกปุณฺณํ อุตฺตริตฺวา พุทฺธตฺตํ อิจฺฉติ, โก สกลจกฺกวาฬํ นิรนฺตรํ เวฬุคุมฺพสญฺฉนฺนํ มทฺทโนฺต อติกฺกมิตฺวา พุทฺธตฺตํ อิจฺฉตี’’ติ, ตํ สุตฺวา โย ‘‘อห’’นฺติ วตฺตุํ อุสฺสหติ, ตสฺส พลวตีติ เวทิตพฺพาฯ เอวรูเปน จ กตฺตุกมฺยตาฉเนฺทน สมนฺนาคโต สุเมธปณฺฑิโต ปณิเธสีติฯ</p>


<p>เอวํ สมิทฺธาภินีหาโร จ โพธิสโตฺต อิมานิ อฎฺฐารส อภพฺพฎฺฐานานิ น อุเปติฯ โส หิ ตโต ปภุติ น ชจฺจโนฺธ โหติ น ชจฺจปธิโร, น อุมฺมตฺตโก, น เอฬมุโค, น ปีฐสปฺปิ , น มิลเกฺขสุ อุปฺปชฺชติ, น ทาสิยา กุจฺฉิมฺหิ นิพฺพตฺตติ, น นิยตมิจฺฉาทิฎฺฐิโก โหติ, นาสฺส ลิงฺคํ ปริวตฺตติ, น ปญฺจานนฺตริยกมฺมานิ กโรติ, น กุฎฺฐี โหติ, น ติรจฺฉานโยนิยํ วฎฺฎกโต ปจฺฉิมตฺตภาโว หตฺถิโต อธิกตฺตภาโว โหติ, น ขุปฺปิปาสิกนิชฺฌามตณฺหิกเปเตสุ อุปฺปชฺชติ, น กาลกญฺจิกาสุเรสุ, น อวีจินิรเย, น โลกนฺตริเกสุ อุปฺปชฺชติฯ กามาวจเรสุ ปน น มาโร โหติ, รูปาวจเรสุ น อสญฺญีภเว, น สุทฺธาวาเสสุ อุปฺปชฺชติ, น อรูปภเวสุ, น อญฺญํ จกฺกวาฬํ สงฺกมติฯ</p>


<p>ยา  จิมา อุสฺสาโห จ อุมฺมโงฺค จ อวตฺถานญฺจ หิตจริยา จาติ จตโสฺส พุทฺธภูมิโย, ตาหิ สมนฺนาคโต โหติฯ ตตฺถ –</p>


<p>
‘‘อุสฺสาโห วีริยํ วุตฺตํ, อุมฺมโงฺค ปญฺญา ปวุจฺจติ;  
  
อวตฺถานํ อธิฎฺฐานํ, หิตจริยา เมตฺตาภาวนา’’ติฯ –  
</p>
  
<p>เวทิตพฺพาฯ เย จ อิเม เนกฺขมฺมชฺฌาสโย, ปวิเวกชฺฌาสโย, อโลภชฺฌาสโย, อโทสชฺฌาสโย, อโมหชฺฌาสโย, นิสฺสรณชฺฌาสโยติ ฉ อชฺฌาสยา โพธิปริปากาย สํวตฺตนฺติ, เยหิ สมนฺนาคตตฺตา เนกฺขมฺมชฺฌาสยา  จ โพธิสตฺตา กาเมสุ โทสทสฺสาวิโน, ปวิเวกชฺฌาสยา จ โพธิสตฺตา สงฺคณิกาย โทสทสฺสาวิโน, อโลภชฺฌาสยา จ โพธิสตฺตา โลเภ โทสทสฺสาวิโน, อโทสชฺฌาสยา จ โพธิสตฺตา โทเส โทสทสฺสาวิโน, อโมหชฺฌาสยา จ โพธิสตฺตา โมเห โทสทสฺสาวิโน, นิสฺสรณชฺฌาสยา จ โพธิสตฺตา สพฺพภเวสุ โทสทสฺสาวิโนติ วุจฺจนฺติ, เตหิ จ สมนฺนาคโต โหติฯ</p>


<p>ปเจฺจกพุทฺธานํ ปน กีว จิรํ ปตฺถนา วฎฺฎตีติ? ปเจฺจกพุทฺธานํ เทฺว อสเงฺขฺยยฺยานิ กปฺปสตสหสฺสญฺจ, ตโต โอรํ น สกฺกา, ปุเพฺพ วุตฺตนเยเนเวตฺถ การณํ เวทิตพฺพํฯ เอตฺตเกนาปิ จ กาเลน ปเจฺจกพุทฺธตฺตํ ปตฺถยโต อภินีหารกรเณ ปญฺจ สมฺปตฺติโย อิจฺฉิตพฺพาฯ เตสญฺหิ –</p>


<p>
‘‘มนุสฺสตฺตํ ลิงฺคสมฺปตฺติ, วิคตาสวทสฺสนํ;  
  
อธิกาโร จ ฉนฺทตา, เอเต อภินีหารการณา’’ฯ  
</p>
  
<p>ตตฺถ  นฺติ พุทฺธปเจฺจกพุทฺธพุทฺธสาวกานํ ยสฺส กสฺสจิ ทสฺสนนฺติ อโตฺถฯ เสสํ วุตฺตนยเมวฯ</p>


<p>อถ ‘‘สาวกานํ ปตฺถนา กิตฺตกํ วฎฺฎตี’’ติ? ทฺวินฺนํ อคฺคสาวกานํ เอกํ อสเงฺขฺยยฺยํ กปฺปสตสหสฺสญฺจ, อสีติมหาสาวกานํ กปฺปสตสหสฺสเมวฯ ตถา พุทฺธสฺส มาตาปิตูนํ อุปฎฺฐากสฺส ปุตฺตสฺส จาติ, ตโต โอรํ น สกฺกา, ตตฺถ การณํ วุตฺตนยเมวฯ อิเมสํ ปน สเพฺพสมฺปิ อธิกาโร จ ฉนฺทตาติ ทฺวงฺคสมนฺนาคโตเยว อภินีหาโร โหติฯ</p>


<p>เอวํ อิมาย ปตฺถนาย อิมินา จ อภินีหาเรน ยถาวุตฺตปฺปเภทํ กาลํ ปารมิโย ปูเรตฺวา พุทฺธา โลเก อุปฺปชฺชนฺตา ขตฺติยกุเล วา พฺราหฺมณกุเล วา อุปฺปชฺชนฺติ, ปเจฺจกพุทฺธา ขตฺติยพฺราหฺมณคหปติกุลานํ อญฺญตรสฺมิํ, อคฺคสาวกา  ปน พุทฺธา วิย ขตฺติยพฺราหฺมณกุเลเสฺววฯ สพฺพพุทฺธา สํวฎฺฎมาเน กเปฺป น อุปฺปชฺชนฺติ, วิวฎฺฎมาเน กเปฺป อุปฺปชฺชนฺติ, ตถา ปเจฺจกพุทฺธาฯ เต ปน พุทฺธานํ อุปฺปชฺชนกาเล น อุปฺปชฺชนฺติฯ พุทฺธา สยญฺจ พุชฺฌนฺติ, ปเร จ โพเธนฺติฯ ปเจฺจกพุทฺธา สยเมว พุชฺฌนฺติ, น ปเร โพเธนฺติฯ อตฺถรสเมว ปฎิวิชฺฌนฺติ, น ธมฺมรสํฯ น หิ เต โลกุตฺตรธมฺมํ ปญฺญตฺติํ อาโรเปตฺวา เทเสตุํ สโกฺกนฺติ, มูเคน ทิฎฺฐสุปิโน วิย วนจรเกน นคเร สายิตพฺยญฺชนรโส วิย จ เนสํ ธมฺมาภิสมโย  โหติฯ สพฺพํ อิทฺธิสมาปตฺติปฎิสมฺภิทาปเภทํ ปาปุณนฺติฯ คุณวิสิฎฺฐตาย พุทฺธานํ เหฎฺฐา สาวกานํ อุปริ โหนฺติ, น อเญฺญ ปพฺพาเชตฺวา อาภิสมาจาริกํ สิกฺขาเปนฺติ, ‘‘จิตฺตสเลฺลโข กาตโพฺพ, โวสานํ นาปชฺชิตพฺพ’’นฺติ อิมินา อุเทฺทเสน อุโปสถํ กโรนฺติ, อชฺช อุโปสโถติ วจนมเตฺตน วา, อุโปสถํ กโรนฺตา จ คนฺธมาทเน มญฺชูสกรุกฺขมูเล รตนมาเฬ สนฺนิปติตฺวา กโรนฺตีติฯ เอวํ ภควา อายสฺมโต อานนฺทสฺส ปเจฺจกพุทฺธานํ สพฺพาการปริปูรํ ปตฺถนญฺจ อภินีหารญฺจ กเถตฺวา อิทานิ อิมาย ปตฺถนาย อิมินา จ อภินีหาเรน สมุทาคเต เต เต ปเจฺจกพุเทฺธ กเถตุํ นฺติอาทินา นเยน อิมํ ขคฺควิสาณสุตฺตํ อภาสิฯ อยํ ตาว อวิเสเสน ปุจฺฉาวสิโต ขคฺควิสาณสุตฺตสฺส อุปฺปตฺติฯ</p>


<p>อิทานิ วิเสเสน วตฺตพฺพาฯ ตตฺถ อิมิสฺสา ตาว คาถาย เอวํ อุปฺปตฺติ เวทิตพฺพา – อยํ กิร ปเจฺจกพุโทฺธ ปเจฺจกโพธิสตฺตภูมิํ โอคาหโนฺต เทฺว อสเงฺขฺยยฺยานิ กปฺปสตสหสฺสญฺจ ปารมิโย ปูเรตฺวา กสฺสปสฺส ภควโต สาสเน ปพฺพชิตฺวา อารญฺญิโก หุตฺวา คตปจฺจาคตวตฺตํ ปูเรโนฺต สมณธมฺมํ อกาสิฯ เอตํ กิร วตฺตํ อปริปูเรตฺวา ปเจฺจกโพธิํ ปาปุณโนฺต นาม นตฺถิ ฯ กิํ ปเนตํ  นาม? หรณปจฺจาหรณนฺติฯ ตํ ยถา วิภูตํ โหติ, ตถา กเถสฺสามฯ</p>


<p>อิธ เอกโจฺจ ภิกฺขุ หรติ น ปจฺจาหรติ, เอกโจฺจ ปจฺจาหรติ น หรติ, เอกโจฺจ เนว หรติ น ปจฺจาหรติ, เอกโจฺจ หรติ จ ปจฺจาหรติ จฯ ตตฺถ โย ภิกฺขุ ปเคว วุฎฺฐาย เจติยงฺคณโพธิยงฺคณวตฺตํ กตฺวา โพธิรุเกฺข อุทกํ อาสิญฺจิตฺวา ปานียฆฎํ ปูเรตฺวา ปานียมาเฬ ฐเปตฺวา อาจริยวตฺตํ อุปชฺฌายวตฺตํ กตฺวา เทฺวอสีติ ขนฺธกวตฺตานิ จ จุทฺทส มหาวตฺตานิ สมาทาย วตฺตติฯ โส สรีรปริกมฺมํ กตฺวา เสนาสนํ ปวิสิตฺวา ยาว ภิกฺขาจารเวลา, ตาว วิวิตฺตาสเน วีตินาเมตฺวา เวลํ  ญตฺวา นิวาเสตฺวา กายพนฺธนํ พนฺธิตฺวา อุตฺตราสงฺคํ กตฺวา สงฺฆาฎิํ ขเนฺธ กริตฺวา ปตฺตํ อํเส อาลเคฺคตฺวา กมฺมฎฺฐานํ มนสิ กโรโนฺต เจติยงฺคณํ คนฺตฺวา เจติยญฺจ โพธิญฺจ วนฺทิตฺวา คามสมีเป จีวรํ ปารุปิตฺวา ปตฺตํ อาทาย คามํ ปิณฺฑาย  ปวิสติฯ เอวํ ปวิโฎฺฐ จ ลาภี ภิกฺขุ ปุญฺญวา อุปาสเกหิ สกฺกโต ครุกโต อุปฎฺฐากกุเล วา ปฎิกฺกมนสาลายํ วา ปฎิกฺกมิตฺวา อุปาสเกหิ ตํ ตํ ปญฺหํ ปุจฺฉิยมาโน เตสํ ปญฺหวิสฺสชฺชเนน ธมฺมเทสนาวิเกฺขเปน จ ตํ มนสิการํ ฉเฑฺฑตฺวา นิกฺขมติฯ วิหารํ อาคโตปิ ภิกฺขูหิ ปญฺหํ ปุโฎฺฐ กเถติ, ธมฺมํ ภณติ, ตํ ตํ พฺยาปารญฺจ อาปชฺชติฯ ปจฺฉาภตฺตมฺปิ ปุริมยามมฺปิ มชฺฌิมยามมฺปิ เอวํ ภิกฺขูหิ สทฺธิํ ปปเญฺจตฺวา กายทุฎฺฐุลฺลาภิภูโต ปจฺฉิมยาเมปิ สยติ, เนว กมฺมฎฺฐานํ มนสิ กโรติฯ อยํ วุจฺจติ ติฯ</p>


<p>โย ปน พฺยาธิพหุโล โหติ, ภุตฺตาหาโร ปจฺจูสสมเย น สมฺมา ปริณมติฯ ปเคว วุฎฺฐาย ยถาวุตฺตํ วตฺตํ กาตุํ น สโกฺกติ กมฺมฎฺฐานํ วา มนสิ กาตุํ, อญฺญทตฺถุ ยาคุํ วา ขชฺชกํ วา เภสชฺชํ วา ภตฺตํ วา ปตฺถยมาโน กาลเสฺสว ปตฺตจีวรมาทาย คามํ ปวิสติฯ ตตฺถ ยาคุํ วา ขชฺชกํ วา เภสชฺชํ วา ภตฺตํ วา ลทฺธา ปตฺตํ นีหริตฺวา ภตฺตกิจฺจํ นิฎฺฐาเปตฺวา ปญฺญตฺตาสเน นิสิโนฺน กมฺมฎฺฐานํ มนสิ กริตฺวา วิเสสํ ปตฺวา วา อปตฺวา วา วิหารํ อาคนฺตฺวา เตเนว มนสิกาเรน วิหรติฯ อยํ วุจฺจติ ติฯ เอทิสา หิ ภิกฺขู ยาคุํ ปิวิตฺวา วิปสฺสนํ วเฑฺฒตฺวา พุทฺธสาสเน อรหตฺตํ ปตฺตา คณนปถํ วีติวตฺตา, สีหฬทีเปเยว เตสุ เตสุ คาเมสุ อาสนสาลายํ ตํ อาสนํ นตฺถิ, ยตฺถ ภิกฺขู นิสินฺนา ยาคุํ ปิวิตฺวา อรหตฺตํ อปฺปตฺตาฯ</p>


<p>โย ปน ปมาทวิหารี โหติ นิกฺขิตฺตธุโร, สพฺพวตฺตานิ ภินฺทิตฺวา ปญฺจวิธเจโตขิลวินิพนฺธนพทฺธจิโตฺต  วิหรโนฺต กมฺมฎฺฐานมนสิการมนนุยุโตฺต คามํ ปิณฺฑาย ปวิสิตฺวา คิหีหิ สทฺธิํ กถาปปเญฺจน ปปญฺจิโต ตุจฺฉโกว นิกฺขมติฯ อยํ วุจฺจติ ติฯ</p>


<p>โย ปน ปเคว วุฎฺฐาย ปุริมนเยเนว สพฺพวตฺตานิ ปริปูเรตฺวา ยาว ภิกฺขาจารเวลา, ตาว ปลฺลงฺกํ อาภุชิตฺวา กมฺมฎฺฐานํ มนสิ กโรติฯ กมฺมฎฺฐานํ นาม ทุวิธํ – สพฺพตฺถกญฺจ ปาริหาริยญฺจฯ ตตฺถ สพฺพตฺถกํ นาม เมตฺตา จ มรณานุสฺสติ จฯ ตญฺหิ สพฺพตฺถ อตฺถยิตพฺพํ อิจฺฉิตพฺพนฺติ ‘‘สพฺพตฺถก’’นฺติ วุจฺจติฯ เมตฺตา นาม อาวาสาทีสุ สพฺพตฺถ อิจฺฉิตพฺพาฯ อาวาเสสุ  หิ เมตฺตาวิหารี ภิกฺขุ สพฺรหฺมจารีนํ ปิโย โหติ มนาโป, เตน ผาสุ  อสงฺฆโฎฺฐ วิหรติฯ เทวตาสุ เมตฺตาวิหารี เทวตาหิ รกฺขิตโคปิโต สุขํ วิหรติฯ ราชราชมหามตฺตาทีสุ เมตฺตาวิหารี เตหิ มมายิโต สุขํ วิหรติฯ คามนิคมาทีสุ เมตฺตาวิหารี สพฺพตฺถ ภิกฺขาจริยาทีสุ มนุเสฺสหิ สกฺกโต ครุกโต สุขํ วิหรติฯ มรณานุสฺสติภาวนาย ชีวิตนิกนฺติํ ปหาย อปฺปมโตฺต วิหรติฯ</p>


<p>ยํ ปน สทา ปริหริตพฺพํ จริยานุกูเลน คหิตํฯ ตํ ทสาสุภกสิณานุสฺสตีสุ อญฺญตรํ, จตุธาตุววตฺถานเมว วา, ตํ สทา ปริหริตพฺพโต รกฺขิตพฺพโต ภาเวตพฺพโต จ นฺติ วุจฺจติ, มูลกมฺมฎฺฐานนฺติปิ ตเทวฯ อตฺถกามา หิ กุลปุตฺตา สาสเน ปพฺพชิตฺวา ทสปิ วีสมฺปิ ติํสมฺปิ จตฺตาลีสมฺปิ ปญฺญาสมฺปิ สตมฺปิ เอกโต วสนฺตา กติกวตฺตํ กตฺวา วิหรนฺติ – ‘‘อาวุโส, ตุเมฺห น อิณฎฺฎา น ภยฎฺฎา น ชีวิกาปกตา ปพฺพชิตา, ทุกฺขา มุจฺจิตุกามา ปเนตฺถ ปพฺพชิตาฯ ตสฺมา คมเน อุปฺปนฺนกิเลเส คมเนเยว นิคฺคณฺหถ, ฐาเน, นิสชฺชาย, สยเน อุปฺปนฺนกิเลเส สยเนเยว นิคฺคณฺหถา’’ติฯ</p>


<p>เต เอวํ กติกวตฺตํ กตฺวา ภิกฺขาจารํ คจฺฉนฺตา อฑฺฒอุสภอุสภอฑฺฒคาวุตคาวุตนฺตเรสุ ปาสาณา โหนฺติ, ตาย สญฺญาย กมฺมฎฺฐานํ มนสิกโรนฺตาว คจฺฉนฺติฯ สเจ กสฺสจิ คมเน กิเลโส อุปฺปชฺชติ, โส ตเตฺถว นํ นิคฺคณฺหาติฯ ตถา อสโกฺกโนฺต ติฎฺฐติ, อถสฺส ปจฺฉโต อาคจฺฉโนฺตปิ ติฎฺฐติฯ โส ‘‘อยํ ภิกฺขุ ตุยฺหํ อุปฺปนฺนํ วิตกฺกํ ชานาติ, อนนุจฺฉวิกํ เต เอต’’นฺติ อตฺตานํ ปฎิโจเทตฺวา วิปสฺสนํ วเฑฺฒตฺวา ตเตฺถว อริยภูมิํ โอกฺกมติฯ ตถา อสโกฺกโนฺต นิสีทติฯ อถสฺส ปจฺฉโต อาคจฺฉโนฺตปิ นิสีทตีติฯ โสเยว นโย อริยภูมิํ โอกฺกมิตุํ อสโกฺกโนฺตปิ ตํ กิเลสํ วิกฺขเมฺภตฺวา กมฺมฎฺฐานํ มนสิกโรโนฺตว คจฺฉติ , น กมฺมฎฺฐานวิปฺปยุเตฺตน จิเตฺตน ปาทํ อุทฺธรติฯ อุทฺธรติ เจ, ปฎินิวตฺติตฺวา ปุริมปเทเสเยว ติฎฺฐติฯ  วิยฯ</p>


<p>โส กิร เอกูนวีสติวสฺสานิ คตปจฺจาคตวตฺตํ ปูเรโนฺต เอวํ วิหาสิฯ มนุสฺสาปิ สุทํ อนฺตรามเคฺค กสนฺตา จ วปนฺตา จ มทฺทนฺตา จ กมฺมานิ กโรนฺตา จ เถรํ ตถา คจฺฉนฺตํ ทิสฺวา ‘‘อยํ เถโร ปุนปฺปุนํ นิวตฺติตฺวา  คจฺฉติ, กิํ นุ โข มคฺคมูโฬฺห, อุทาหุ กิญฺจิ ปมุโฎฺฐ’’ติ สมุลฺลปนฺติฯ โส ตํ อนาทิยิตฺวา  กมฺมฎฺฐานยุเตฺตน จิเตฺตเนว สมณธมฺมํ กโรโนฺต วีสติวสฺสพฺภนฺตเร อรหตฺตํ ปาปุณิฯ อรหตฺตปตฺตทิวเสเยวสฺส จงฺกมนโกฎิยํ อธิวตฺถา เทวตา องฺคุลีหิ ทีปํ อุชฺชาเลตฺวา อฎฺฐาสิ, จตฺตาโรปิ มหาราชาโน สโกฺก จ เทวานมิโนฺท พฺรหฺมา จ สหมฺปติ อุปฎฺฐานํ อาคมิํสุฯ ตญฺจ โอภาสํ ทิสฺวา วนวาสี มหาติสฺสเตฺถโร ตํ ทุติยทิวเส ปุจฺฉิ – ‘‘รตฺติภาเค อายสฺมโต สนฺติเก โอภาโส อโหสิ, กิํ โส’’ติ? เถโร วิเกฺขปํ กโรโนฺต ‘‘โอภาโส นาม ทีโปภาโสปิ โหติ มณิโอภาโสปี’’ติ เอวมาทิมาหฯ โส ‘‘ปฎิจฺฉาเทถ ตุเมฺห’’ติ นิพโทฺธ ‘‘อามา’’ติ ปฎิชานิตฺวา อาโรเจสิฯ</p>


<p> วิย จฯ โสปิ กิร คตปจฺจาคตวตฺตํ ปูเรโนฺต ‘‘ปฐมํ ตาว ภควโต มหาปธานํ ปูเชสฺสามี’’ติ สตฺต วสฺสานิ ฐานจงฺกมเมว อธิฎฺฐาสิ, ปุน โสฬส วสฺสานิ คตปจฺจาคตวตฺตํ ปูเรตฺวา อรหตฺตํ ปาปุณิฯ เอวํ กมฺมฎฺฐานมนุยุตฺตจิเตฺตเนว ปาทํ อุทฺธรโนฺต วิปฺปยุเตฺตน จิเตฺตน อุทฺธเฎ ปฎินิวตฺตโนฺต คามสมีปํ คนฺตฺวา ‘‘คาวี นุ โข ปพฺพชิโต นุ โข’’ติ อาสงฺกนียปฺปเทเส ฐตฺวา สงฺฆาฎิํ ปารุปิตฺวา ปตฺตํ คเหตฺวา คามทฺวารํ ปตฺวา กจฺฉกนฺตรโต อุทกํ คเหตฺวา คณฺฑูสํ กตฺวา คามํ ปวิสติ ‘‘ภิกฺขํ วา ทาตุํ วนฺทิตุํ วา อุปคเต มนุเสฺส ‘ทีฆายุกา โหถา’ติ วจนมเตฺตนาปิ มา เม กมฺมฎฺฐานวิเกฺขโป อโหสี’’ติฯ สเจ ปน นํ ‘‘อชฺช, ภเนฺต, กิํ สตฺตมี, อุทาหุ อฎฺฐมี’’ติ ทิวสํ ปุจฺฉนฺติ, อุทกํ คิลิตฺวา อาโรเจติฯ สเจ ทิวสปุจฺฉกา น โหนฺติ, นิกฺขมนเวลายํ คามทฺวาเร นิฎฺฐุภิตฺวาว ยาติฯ</p>


<p>สีหฬทีเป  วิย จฯ เต กิร วสฺสูปนายิกอุโปสถทิวเส กติกวตฺตํ อกํสุ – ‘‘อรหตฺตํ อปฺปตฺวา น อญฺญมญฺญํ อาลปิสฺสามา’’ติฯ คามญฺจ ปิณฺฑาย ปวิสนฺตา คามทฺวาเร อุทกคณฺฑูสํ กตฺวา ปวิสิํสุ, ทิวเส ปุจฺฉิเต อุทกํ คิลิตฺวา อาโรเจสุํ, อปุจฺฉิเต คามทฺวาเร นิฎฺฐุภิตฺวา วิหารํ อาคมํสุฯ ตตฺถ มนุสฺสา นิฎฺฐุภนฎฺฐานํ ทิสฺวา ชานิํสุ – ‘‘อชฺช เอโก อาคโต, อชฺช เทฺว’’ติ ฯ เอวญฺจ จิเนฺตสุํ – ‘‘กิํ นุ โข เอเต อเมฺหเหว สทฺธิํ น สลฺลปนฺติ , อุทาหุ อญฺญมญฺญมฺปิ, ยทิ อญฺญมญฺญมฺปิ น สลฺลปนฺติ, อทฺธา วิวาทชาตา ภวิสฺสนฺติ, หนฺท เนสํ อญฺญมญฺญํ ขมาเปสฺสามา’’ติฯ สเพฺพ วิหารํ อคมํสุฯ ตตฺถ ปญฺญาสาย ภิกฺขูสุ วสฺสํ อุปคเตสุ เทฺว ภิกฺขู เอโกกาเส นาทฺทสํสุฯ ตโต เตสุ โย จกฺขุมา ปุริโส, โส เอวมาห – ‘‘น, โภ, กลหการกานํ  วสโนกาโส อีทิโส โหติ, สุสมฺมฎฺฐํ เจติยงฺคณํ โพธิยงฺคณํ, สุนิกฺขิตฺตา สมฺมชฺชนิโย, สูปฎฺฐปิตํ ปานียปริโภชนีย’’นฺติ, เต ตโต นิวตฺตาฯ เตปิ ภิกฺขู อโนฺตวเสฺสเยว วิปสฺสนํ วเฑฺฒตฺวา อรหตฺตํ ปตฺวา มหาปวารณาย วิสุทฺธิปวารณํ ปวาเรสุํฯ</p>


<p>เอวํ กาฬวลฺลิมณฺฑปวาสี มหานาคเตฺถโร วิย กลมฺพติตฺถวิหาเร วสฺสูปคตา ภิกฺขู วิย จ กมฺมฎฺฐานยุเตฺตเนว จิเตฺตน ปาทํ อุทฺธรโนฺต คามสมีปํ คนฺตฺวา อุทกคณฺฑูสํ กตฺวา วีถิโย สลฺลเกฺขตฺวา ยตฺถ สุราโสณฺฑธุตฺตาทโย กลหการกา จณฺฑหตฺถิอสฺสาทโย วา นตฺถิ, ตํ วีถิํ ปฎิปชฺชติฯ ตตฺถ จ ปิณฺฑาย จรโนฺต น ตุริตตุริโต ชเวน คจฺฉติ, ชวนปิณฺฑปาติกธุตงฺคํ นาม นตฺถิ, วิสมภูมิภาคปฺปตฺตํ ปน อุทกภริตสกฎมิว นิจฺจโล หุตฺวา คจฺฉติฯ อนุฆรํ ปวิโฎฺฐ จ ทาตุกามํ วา อทาตุกามํ วา สลฺลเกฺขตุํ ตทนุรูปํ กาลํ อาคเมโนฺต ภิกฺขํ คเหตฺวา ปติรูเป โอกาเส นิสีทิตฺวา กมฺมฎฺฐานํ มนสิกโรโนฺต อาหาเร ปฎิกฺกูลสญฺญํ อุปฎฺฐเปตฺวา อกฺขพฺภญฺชนวณาเลปนปุตฺตมํสูปมาวเสน ปจฺจเวกฺขโนฺต อฎฺฐงฺคสมนฺนาคตํ อาหารํ อาหาเรติ เนว ทวาย น มทาย…เป.… ภุตฺตาวี จ อุทกกิจฺจํ กตฺวา มุหุตฺตํ ภตฺตกิลมถํ วิโนเทตฺวา ยถา ปุเรภตฺตํ, เอวํ ปจฺฉาภตฺตํ, ปุริมยามํ ปจฺฉิมยามญฺจ กมฺมฎฺฐานํ มนสิ กโรติฯ อยํ วุจฺจติ ติฯ เอวเมตํ หรณปจฺจาหรณํ คตปจฺจาคตวตฺตนฺติ วุจฺจติฯ</p>


<p>เอตํ ปูเรโนฺต ยทิ อุปนิสฺสยสมฺปโนฺน โหติ, ปฐมวเย เอว อรหตฺตํ ปาปุณาติฯ โน เจ ปฐมวเย ปาปุณาติ, อถ มชฺฌิมวเย ปาปุณาติฯ โน เจ มชฺฌิมวเย ปาปุณาติ, อถ มรณสมเย ปาปุณาติฯ โน เจ มรณสมเย ปาปุณาติ, อถ เทวปุโตฺต หุตฺวา ปาปุณาติฯ โน เจ เทวปุโตฺต หุตฺวา ปาปุณาติ, อถ ปเจฺจกสมฺพุโทฺธ หุตฺวา ปรินิพฺพาติฯ โน เจ ปเจฺจกสมฺพุโทฺธ หุตฺวา ปรินิพฺพาติ, อถ พุทฺธานํ สมฺมุขีภาเว  ขิปฺปาภิโญฺญ โหติ เสยฺยถาปิ เถโร พาหิโย, มหาปโญฺญ วา โหติ เสยฺยถาปิ เถโร สาริปุโตฺตติฯ</p>


<p>อยํ ปน ปเจฺจกโพธิสโตฺต กสฺสปสฺส ภควโต สาสเน ปพฺพชิตฺวา อารญฺญิโก หุตฺวา วีสติ  วสฺสสหสฺสานิ เอตํ คตปจฺจาคตวตฺตํ ปูเรตฺวา กาลํ กตฺวา กามาวจรเทวโลเก อุปฺปชฺชิฯ ตโต จวิตฺวา พาราณสิรโญฺญ อคฺคมเหสิยา กุจฺฉิมฺหิ ปฎิสนฺธิํ อคฺคเหสิฯ กุสลา อิตฺถิโย ตทเหว คพฺภสณฺฐานํ ชานนฺติฯ สา จ ตาสํ อญฺญตรา , ตสฺมา เอสาปิ ตํ คพฺภปติฎฺฐานํ รโญฺญ นิเวเทสิฯ ธมฺมตา เอสา, ยํ ปุญฺญวเนฺต สเตฺต คเพฺภ อุปฺปเนฺน มาตุคาโม คพฺภปริหารํ ลภติฯ ตสฺมา ราชา ตสฺสา คพฺภปริหารํ อทาสิฯ สา ตโต ปภุติ นาจฺจุณฺหํ กิญฺจิ อโชฺฌหริตุํ ลภติ, นาติสีตํ นาจฺจมฺพิลํ นาติโลณํ นาติกฎุกํ นาติติตฺตกํฯ อจฺจุเณฺห หิ มาตรา อโชฺฌหเฎ คพฺภสฺส โลหกุมฺภิวาโส วิย โหติ, อติสีเต โลกนฺตริกวาโส วิย, อจฺจมฺพิลโลณกฎุกติตฺตเกสุ ภุเตฺตสุ สเตฺถน ผาเลตฺวา อมฺพิลาทีหิ สิตฺตานิ วิย ทารกสฺส องฺคานิ ติพฺพเวทนานิ โหนฺติฯ อติจงฺกมนฎฺฐานนิสชฺชสยนโตปิ นํ นิวาเรนฺติ ‘‘กุจฺฉิคตสฺส สญฺจลนทุกฺขํ มา อโหสี’’ติฯ มุทุกตฺถรณตฺถตาย ภูมิยา จงฺกมนาทีนิ มตฺตาย กาตุํ ลภติ, วณฺณคนฺธาทิสมฺปนฺนํ สาทุํ สปฺปายํ อนฺนปานํ ภุญฺชิตุํ ลภติฯ ปริคฺคเหตฺวาว นํ จงฺกมาเปนฺติ นิสีทาเปนฺติ วุฎฺฐาเปนฺติฯ</p>


<p>สา เอวํ ปริหริยมานา คพฺภปริปากกาเล สูติฆรํ ปวิสิตฺวา ปจฺจูสสมเย ปุตฺตํ วิชายิ ปกฺกเตลมทฺทิตมโนสิลาปิณฺฑิสทิสํ ธญฺญปุญฺญลกฺขณูเปตํฯ ตโต นํ ปญฺจมทิวเส อลงฺกตปฎิยตฺตํ รโญฺญ ทเสฺสสุํ, ราชา ตุโฎฺฐ ฉสฎฺฐิยา ธาตีหิ อุปฎฺฐาเปสิฯ โส สพฺพสมฺปตฺตีหิ วฑฺฒมาโน นจิรเสฺสว วิญฺญุตํ ปาปุณิฯ โสฬสวสฺสุเทฺทสิกํ นํ ราชา รเชฺชน อภิสิญฺจิ, วิวิธนาฎกาหิ จ อุปฎฺฐาเปสิฯ อภิสิโตฺต ราชปุโตฺต รชฺชํ กาเรสิ นาเมน พฺรหฺมทโตฺต, สกลชมฺพุทีเป วีสติยา นครสหเสฺสสุฯ ชมฺพุทีเป กิร ปุเพฺพ จตุราสีติ นครสตสหสฺสานิ อเหสุํ, ตานิ ปริหายนฺตานิ สฎฺฐิ อเหสุํ, ตโต ปริหายนฺตานิ จตฺตาลีสํ, สพฺพปริหายนกาเล ปน วีสติสหสฺสานิ โหนฺติฯ อยญฺจ พฺรหฺมทโตฺต สพฺพปริหายนกาเล อุปฺปชฺชิ, เตนสฺส  วีสติ นครสหสฺสานิ อเหสุํ วีสติ ปาสาทสหสฺสานิ, วีสติ หตฺถิสหสฺสานิ, วีสติ อสฺสสหสฺสานิ, วีสติ รถสหสฺสานิ, วีสติ ปตฺติสหสฺสานิ, วีสติ อิตฺถิสหสฺสานิ โอโรธา จ นาฎกิตฺถิโย จ, วีสติ อมจฺจสหสฺสานิฯ</p>


<p>โส มหารชฺชํ การยมาโนเยว กสิณปริกมฺมํ กตฺวา ปญฺจ อภิญฺญาโย, อฎฺฐ สมาปตฺติโย จ นิพฺพเตฺตสิฯ ยสฺมา ปน อภิสิตฺตรญฺญา นาม อวสฺสํ อฎฺฎกรเณ นิสีทิตพฺพํ, ตสฺมา เอกทิวสํ ปเคว ปาตราสํ ภุญฺชิตฺวา วินิจฺฉยฎฺฐาเน นิสีทิฯ ตตฺถ อุจฺจาสทฺทมหาสทฺทํ อกํสุ, โส ‘‘อยํ สโทฺท สมาปตฺติยา อุปกฺกิเลโส’’ติ ปาสาทตลํ อภิรุหิตฺวา ‘‘สมาปตฺติํ  อเปฺปมี’’ติ นิสิโนฺน นาสกฺขิ อเปฺปตุํ รชฺชวิเกฺขเปน สมาปตฺติ ปริหีนาฯ ตโต  จิเนฺตสิ – ‘‘กิํ รชฺชํ วรํ, อุทาหุ สมณธโมฺม’’ติ? ตโต ‘‘รชฺชสุขํ ปริตฺตํ อเนกาทีนวํ, สมณธมฺมสุขํ ปน วิปุลํ อเนกานิสํสํ อุตฺตมปุริเสหิ เสวิตญฺจา’’ติ ญตฺวา อญฺญตรํ อมจฺจํ อาณาเปสิ ‘‘อิมํ รชฺชํ ธเมฺมน สเมน อนุสาส, มา โข อธมฺมการํ กาเรสี’’ติ สพฺพํ ตสฺส นิยฺยาเตตฺวา ปาสาทํ อภิรุหิตฺวา สมาปตฺติสุเขน วีตินาเมสิ, น โกจิ อุปสงฺกมิตุํ ลภติ อญฺญตฺร มุขโธวนทนฺตกฎฺฐทายกภตฺตนีหารกาทีหิฯ</p>


<p>ตโต อทฺธมาสมเตฺต วีติกฺกเนฺต มเหสี ปุจฺฉิ – ‘‘ราชา อุยฺยานคมนพลทสฺสนนาฎกาทีสุ กตฺถจิ น ทิสฺสติ, กุหิํ คโต’’ติ? ตสฺสา ตมตฺถํ อาโรเจสุํฯ สา อมจฺจสฺส ปาเหสิ – ‘‘รเชฺช ปฎิจฺฉิเต อหมฺปิ ปฎิจฺฉิตา โหมิ, เอตุ มยา สทฺธิํ สํวาสํ กเปฺปตู’’ติฯ โส อุโภ กเณฺณ ถเกตฺวา ‘‘อสวนียเมต’’นฺติ ปฎิกฺขิปิฯ สา ปุนปิ ทฺวตฺติกฺขตฺตุํ เปเสตฺวา อนิจฺฉมานํ สนฺตชฺชาเปสิ ‘‘ยทิ น กโรสิ, ฐานาปิ ตํ จาเวมิฯ ชีวิตาปิ ตํ โวโรเปมี’’ติฯ โส ภีโต ‘‘มาตุคาโม นาม ทฬฺหนิจฺฉโย, กทาจิ เอวมฺปิ การาเปยฺยา’’ติฯ เอกทิวสํ รโห คนฺตฺวา ตาย สทฺธิํ สิริสยเน สํวาสํ กเปฺปสิฯ สา ปุญฺญวตี สุขสมฺผสฺสา, โส ตสฺสา สมฺผสฺสราเคน รโตฺต ตตฺถ อภิกฺขณํ สงฺกิตสงฺกิโตว อคมาสิฯ อนุกฺกเมน อตฺตโน ฆรสามิโก วิย นิพฺพิสโงฺก ปวิสิตุมารโทฺธฯ</p>


<p>ตโต  ราชมนุสฺสา ตํ ปวตฺติํ รโญฺญ อาโรเจสุํฯ ราชา น สทฺทหติฯ ทุติยมฺปิ ตติยมฺปิ อาโรเจสุํ, ตโต ราชา นิลีโน สยเมว ทิสฺวา สเพฺพ อมเจฺจ สนฺนิปาตาเปตฺวา อาโรเจสิฯ เต ‘‘อยํ ราชาปราธิโก หตฺถเจฺฉทํ อรหติ, ปาทเจฺฉทํ อรหตี’’ติ ยาว สูเล อุตฺตาสนํ, ตาว สพฺพกมฺมการณานิ นิทฺทิสิํสุฯ ราชา ‘‘เอตสฺส วธพนฺธนตาฬเน มยฺหํ วิหิํสา อุปฺปเชฺชยฺย, ชีวิตา โวโรปเน ปาณาติปาโต ภเวยฺย, ธนหรเณ อทินฺนาทานํ ภเวยฺย, อลํ เอวรูเปหิ กเตหิ, อิมํ มม รชฺชา นิกฺกฑฺฒถา’’ติ อาหฯ อมจฺจา ตํ นิพฺพิสยํ อกํสุฯ โส อตฺตโน ธนสารญฺจ ปุตฺตทารญฺจ คเหตฺวา ปรวิสยํ อคมาสิฯ ตตฺถ ราชา สุตฺวา ‘‘กิํ อาคโตสี’’ติ ปุจฺฉิฯ ‘‘เทว, อิจฺฉามิ ตํ อุปฎฺฐาตุ’’นฺติฯ โส ตํ สมฺปฎิจฺฉิฯ อมโจฺจ กติปาหจฺจเยน ลทฺธวิสฺสาโส ตํ ราชานํ เอตทโวจ – ‘‘มหาราช , อมกฺขิกํ มธุํ ปสฺสามิ, ตํ ขาทโนฺต นตฺถี’’ติฯ ราชา ‘‘กิํ เอตํ อุปฺปเณฺฑตุกาโม ภณตี’’ติ น สุณาติฯ โส อนฺตรํ ลภิตฺวา ปุนปิ สุฎฺฐุตรํ วเณฺณตฺวา อโวจฯ ราชา ‘‘กิํ เอต’’นฺติ ปุจฺฉิฯ ‘‘พาราณสิรชฺชํ, เทวา’’ติฯ ราชา ‘‘กิํ มํ เนตฺวา มาเรตุกาโมสี’’ติ อาหฯ โส ‘‘มา, เทว, เอวํ อวจ, ยทิ น สทฺทหสิ, มนุเสฺส เปเสหี’’ติฯ โส มนุเสฺส เปเสสิฯ เต คนฺตฺวา โคปุรํ ขณิตฺวา รโญฺญ สยนฆเร อุฎฺฐหิํสุฯ</p>


<p>ราชา  ทิสฺวา ‘‘กิสฺส อาคตตฺถา’’ติ ปุจฺฉิฯ ‘‘โจรา มยํ, มหาราชา’’ติฯ ราชา เตสํ ธนํ ทาเปตฺวา ‘‘มา ปุน เอวํ อกตฺถา’’ติ โอวทิตฺวา วิสฺสเชฺชสิฯ เต อาคนฺตฺวา ตสฺส รโญฺญ อาโรเจสุํฯ โส ปุนปิ ทฺวตฺติกฺขตฺตุํ ตเถว วีมํสิตฺวา ‘‘สีลวา ราชา’’ติ จตุรงฺคินิํ เสนํ สนฺนยฺหิตฺวา สีมนฺตเร เอกํ นครํ อุปคมฺม ตตฺถ อมจฺจสฺส ปาเหสิ ‘‘นครํ วา เม เทหิ, ยุทฺธํ วา’’ติฯ โส พฺรหฺมทตฺตสฺส รโญฺญ ตมตฺถํ อาโรจาเปสิ – ‘‘อาณาเปตุ, เทว, ‘กิํ ยุชฺฌามิ, อุทาหุ นครํ เทมี’’’ติฯ ราชา ‘‘น ยุชฺฌิตพฺพํ, นครํ ทตฺวา อิธาคจฺฉา’’ติ เปเสสิฯ โส ตถา อกาสิฯ ปฎิราชาปิ ตํ นครํ คเหตฺวา อวเสสนคเรสุปิ ตเถว ทูตํ เปเสสิฯ เตปิ อมจฺจา ตเถว พฺรหฺมทตฺตสฺส อาโรเจตฺวา เตน ‘‘น ยุชฺฌิตพฺพํ, อิธาคนฺตพฺพ’’นฺติ วุตฺตา พาราณสิํ อาคมํสุฯ</p>


<p>ตโต อมจฺจา พฺรหฺมทตฺตํ อาหํสุ – ‘‘มหาราช, เตน สห ยุชฺฌมา’’ติฯ ราชา ‘‘มม ปาณาติปาโต ภวิสฺสตี’’ติ วาเรสิฯ อมจฺจา  ‘‘มยํ, มหาราช, ตํ ชีวคฺคาหํ คเหตฺวา อิเธว อาเนสฺสามา’’ติ นานาอุปาเยหิ ราชานํ สญฺญาเปตฺวา ‘‘เอหิ, มหาราชา’’ติ คนฺตุมารทฺธาฯ ราชา ‘‘สเจ สตฺตมารณปฺปหรณวิลุมฺปนกมฺมํ น กโรถ, คจฺฉามี’’ติ ภณติฯ อมจฺจา ‘‘น, เทว, กโรม, ภยํ ทเสฺสตฺวา ปลาเปมา’’ติ จตุรงฺคินิํ เสนํ สนฺนยฺหิตฺวา ฆเฎสุ ทีเป ปกฺขิปิตฺวา รตฺติํ คจฺฉิํสุฯ ปฎิราชา ตํ ทิวสํ พาราณสิสมีเป นครํ คเหตฺวา อิทานิ กินฺติ รตฺติํ สนฺนาหํ โมจาเปตฺวา ปมโตฺต นิทฺทํ โอกฺกมิ สทฺธิํ พลกาเยนฯ ตโต อมจฺจา พฺรหฺมทตฺตราชานํ อาทาย ปฎิรโญฺญ ขนฺธาวารํ คนฺตฺวา สพฺพฆเฎหิ ทีเป นีหราเปตฺวา เอกปโชฺชตํ กตฺวา อุกฺกุฎฺฐิํ อกํสุฯ ปฎิรโญฺญ อมโจฺจ มหาพลกายํ ทิสฺวา ภีโต อตฺตโน ราชานํ อุปสงฺกมิตฺวา  ‘‘อุเฎฺฐหิ อมกฺขิกํ มธุํ ขาทาหี’’ติ มหาสทฺทํ อกาสิฯ ตถา ทุติโยปิ ตติโยปิฯ ปฎิราชา เตน สเทฺทน ปฎิพุชฺฌิตฺวา ภยํ สนฺตาสํ อาปชฺชิฯ อุกฺกุฎฺฐิสตานิ ปวตฺติํสุฯ โส ‘‘ปรวจนํ สทฺทหิตฺวา อมิตฺตหตฺถํ ปโตฺตมฺหี’’ติ สพฺพรตฺติํ ตํ ตํ วิปฺปลปิตฺวา ทุติยทิวเส ‘‘ธมฺมิโก ราชา, อุปโรธํ น กเรยฺย คนฺตฺวา ขมาเปมี’’ติ จิเนฺตตฺวา ราชานํ อุปสงฺกมิตฺวา ชณฺณุเกหิ ปติฎฺฐหิตฺวา ‘‘ขม, มหาราช, มยฺหํ อปราธ’’นฺติ อาหฯ ราชา ตํ โอวทิตฺวา ‘‘อุเฎฺฐหิ, ขมามิ เต’’ติ อาหฯ โส รญฺญา เอวํ วุตฺตมเตฺตเยว ปรมสฺสาสปฺปโตฺต อโหสิฯ พาราณสิรโญฺญ สมีเปเยว ชนปเท รชฺชํ ลภิฯ เต อญฺญมญฺญํ สหายกา อเหสุํฯ</p>


<p>อถ พฺรหฺมทโตฺต เทฺวปิ เสนา สโมฺมทมานา เอกโต ฐิตา ทิสฺวา ‘‘มเมเวกสฺส จิตฺตานุรกฺขณาย อสฺมิํ มหาชนกาเย ขุทฺทกมกฺขิกาย ปิวนมตฺตมฺปิ โลหิตพินฺทุ น อุปฺปนฺนํ, อโห สาธุ, อโห สุฎฺฐุ, สเพฺพ สตฺตา สุขิตา โหนฺตุ, อเวรา โหนฺตุ, อพฺยาปชฺชา โหนฺตู’’ติ  เมตฺตาฌานํ อุปฺปาเทตฺวา ตเทว ปาทกํ กตฺวา สงฺขาเร สมฺมสิตฺวา ปเจฺจกโพธิญาณํ สจฺฉิกตฺวา สยมฺภุตํ ปาปุณิฯ ตํ มคฺคผลสุเขน สุขิตํ หตฺถิกฺขเนฺธ นิสินฺนํ อมจฺจา ปณิปาตํ กตฺวา อาหํสุ – ‘‘ยานกาโล, มหาราช, วิชิตพลกายสฺส สกฺกาโร กาตโพฺพ, ปราชิตพลกายสฺส ภตฺตปริพฺพโย ทาตโพฺพ’’ติฯ โส อาห – ‘‘นาหํ, ภเณ, ราชา, ปเจฺจกพุโทฺธ นามาห’’นฺติฯ ‘‘กิํ เทโว ภณติ, น เอทิสา ปเจฺจกพุทฺธา โหนฺตี’’ติฯ ‘‘กีทิสา, ภเณ, ปเจฺจกพุทฺธา’’ติ? ‘‘ปเจฺจกพุทฺธา นาม ทฺวงฺคุลเกสมสฺสู อฎฺฐปริกฺขารยุตฺตา ภวนฺตี’’ติฯ โส ทกฺขิณหเตฺถน  สีสํ ปรามสิ, ตาวเทว คิหิลิงฺคํ อนฺตรธายิ, ปพฺพชิตเวโส ปาตุรโหสิฯ ทฺวงฺคุลเกสมสฺสุ อฎฺฐปริกฺขารสมนฺนาคโต วสฺสสติกเตฺถรสทิโส อโหสิฯ โส จตุตฺถชฺฌานํ สมาปชฺชิตฺวา หตฺถิกฺขนฺธโต เวหาสํ อพฺภุคฺคนฺตฺวา ปทุมปุเปฺผ นิสีทิฯ อมจฺจา วนฺทิตฺวา ‘‘กิํ, ภเนฺต, กมฺมฎฺฐานํ, กถํ อธิคโตสี’’ติ ปุจฺฉิํสุฯ โส ยโต อสฺส เมตฺตาฌานกมฺมฎฺฐานํ อโหสิ, ตญฺจ วิปสฺสนํ วิปสฺสิตฺวา อธิคโต, ตสฺมา ตมตฺถํ ทเสฺสโนฺต อุทานคาถญฺจ พฺยากรณคาถญฺจ อิมํเยว คาถํ อภาสิ นฺติฯ</p>


<p>ตตฺถ ติ อนวเสเสสุฯ ติ สเตฺตสุฯ อยเมตฺถ สเงฺขโป , วิตฺถารํ ปน รตนสุตฺตวณฺณนายํ วกฺขามฯ ติ นิกฺขิปิตฺวาฯ นฺติ กายวจีมโนทณฺฑํ, กายทุจฺจริตาทีนเมตํ อธิวจนํฯ กายทุจฺจริตญฺหิ ทณฺฑยตีติ ทณฺฑํ, พาเธติ อนยพฺยสนํ ปาเปตีติ วุตฺตํ โหติฯ เอวํ วจีทุจฺจริตํ มโนทุจฺจริตญฺจฯ ปหรณทโณฺฑ เอว วา ทโณฺฑ, ตํ นิธายาติปิ วุตฺตํ โหติฯ นฺติ อวิเหฐยโนฺตฯ ติ ยํกิญฺจิ เอกมฺปิฯ นฺติ เตสํ สพฺพภูตานํฯ ติ อตฺรโช, เขตฺตโช, ทินฺนโก, อเนฺตวาสิโกติ อิเมสุ จตูสุ ปุเตฺตสุ ยํกิญฺจิ ปุตฺตํ น อิเจฺฉยฺยฯ นฺติ สหายํ ปน อิเจฺฉยฺยาติ กุโต เอว เอตํฯ</p>


<p>ติ ปพฺพชฺชาสงฺขาเตน เอโก, อทุติยเฎฺฐน เอโก, ตณฺหาย ปหานเฎฺฐน เอโก, เอกนฺตวิคตกิเลโสติ เอโก, เอโก ปเจฺจกสโมฺพธิํ อภิสมฺพุโทฺธติ เอโกฯ สมณสหสฺสสฺสาปิ หิ มเชฺฌ วตฺตมาโน คิหิสํโยชนสฺส ฉินฺนตฺตา เอโก, เอวํ  เอโกฯ เอโก ติฎฺฐติ, เอโก คจฺฉติ, เอโก นิสีทติ, เอโก เสยฺยํ กเปฺปติ, เอโก อิริยติ วตฺตตีติ เอวํ  เอโกฯ</p>


<p>
‘‘ตณฺหาทุติโย  
ปุริโส, ทีฆมทฺธานสํสรํ;  
  
อิตฺถภาวญฺญถาภาวํ, สํสารํ นาติวตฺตติฯ  
</p>
  
<p>
‘‘เอตมาทีนวํ ญตฺวา, ตณฺหํ ทุกฺขสฺส สมฺภวํ;  
  
วีตตโณฺห อนาทาโน, สโต ภิกฺขุ ปริพฺพเช’’ติฯ (อิติวุ. ๑๕, ๑๐๕; มหานิ. ๑๙๑; จูฬนิ.ปารายนานุคีติคาถานิเทฺทส ๑๐๗) –  
</p>
  
<p>เอวํ   เอโกฯ สพฺพกิเลสาสฺส ปหีนา อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาติ เอวํ ติ เอโกฯ อนาจริยโก หุตฺวา สยมฺภู สามํเยว ปเจฺจกสโมฺพธิํ อภิสมฺพุโทฺธติ เอวํ ติ เอโกฯ</p>


<p>ติ ยา อิมา อฎฺฐ จริยาโยฯ เสยฺยถิทํ – ปณิธิสมฺปนฺนานํ จตูสุ อิริยาปเถสุ อิริยาปถจริยา, อินฺทฺริเยสุ คุตฺตทฺวารานํ ฉสุ อชฺฌตฺติกายตเนสุ อายตนจริยา, อปฺปมาทวิหารีนํ จตูสุ สติปฎฺฐาเนสุ สติจริยา, อธิจิตฺตมนุยุตฺตานํ จตูสุ ฌาเนสุ สมาธิจริยา, พุทฺธิสมฺปนฺนานํ จตูสุ อริยสเจฺจสุ ญาณจริยา, สมฺมาปฎิปนฺนานํ จตูสุ อริยสเจฺจสุ มคฺคจริยา, อธิคตปฺผลานํ จตูสุ สามญฺญผเลสุ ปตฺติจริยา, ติณฺณํ พุทฺธานํ สพฺพสเตฺตสุ โลกตฺถจริยา, ตตฺถ ปเทสโต ปเจฺจกพุทฺธพุทฺธสาวกานนฺติฯ ยถาห – ‘‘จริยาติ อฎฺฐ จริยาโย อิริยาปถจริยา’’ติ (ปฎิ. ม. ๑.๑๙๗; ๓.๒๘) วิตฺถาโรฯ ตาหิ จริยาหิ สมนฺนาคโต ภเวยฺยาติ อโตฺถฯ อถ วา ยา อิมา อธิมุจฺจโนฺต สทฺธาย จรติ, ปคฺคณฺหโนฺต วีริเยน จรติ, อุปฎฺฐหโนฺต สติยา จรติ, อวิกฺขิโตฺต สมาธินา จรติ, ปชานโนฺต ปญฺญาย จรติ, วิชานโนฺต วิญฺญาเณน จรติ, เอวํ ปฎิปนฺนสฺส กุสลา ธมฺมา อายตนฺตีติ  อายตนจริยาย จรติ, เอวํ ปฎิปโนฺน วิเสสํ อธิคจฺฉตีติ วิเสสจริยาย จรตีติ (ปฎิ. ม. ๑.๑๙๗; ๓.๒๘) เอวํ อปราปิ อฎฺฐ จริยาโย วุตฺตา, ตาหิปิ สมนฺนาคโต ภเวยฺยาติ อโตฺถฯ ติ เอตฺถ ขคฺควิสาณํ นาม ขคฺคมิคสิงฺคํฯ กปฺป-สทฺทสฺส อตฺถํ วิตฺถารโต มงฺคลสุตฺตวณฺณนายํ ปกาสยิสฺสาม, อิธ ปนายํ ‘‘สตฺถุกเปฺปน วต, โภ, กิร สาวเกน สทฺธิํ มนฺตยมานา’’ติ เอวมาทีสุ (ม. นิ. ๑.๒๖๐) วิย ปฎิภาโค เวทิตโพฺพฯ ขคฺควิสาณกโปฺปติ ขคฺควิสาณสทิโสติ วุตฺตํ โหติฯ อยํ ตาเวตฺถ ปทโต อตฺถวณฺณนาฯ</p>


<p>อธิปฺปายานุสนฺธิโต  ปน เอวํ เวทิตโพฺพ – ยฺวายํ วุตฺตปฺปกาโร ทโณฺฑ ภูเตสุ ปวตฺติยมาโน อหิโต โหติ, ตํ เตสุ อปฺปวตฺตเนน ตปฺปฎิปกฺขภูตาย เมตฺตาย ปรหิตูปสํหาเรน จ สเพฺพสุ ภูเตสุ นิธาย ทณฺฑํ, นิหิตทณฺฑตฺตา เอว จ ยถา อนิหิตทณฺฑา สตฺตา ภูตานิ  ทเณฺฑน วา สเตฺถน วา ปาณินา วา เลฑฺฑุนา วา วิเหฐยนฺติ, ตถา อวิเหฐยํ, อญฺญตรมฺปิ เตสํ อิมํ เมตฺตากมฺมฎฺฐานมาคมฺม ยเทว ตตฺถ เวทนาคตํ สญฺญาสงฺขารวิญฺญาณคตํ ตญฺจ ตทนุสาเรเนว ตทญฺญญฺจ สงฺขารคตํ วิปสฺสิตฺวา อิมํ ปเจฺจกโพธิํ อธิคโตมฺหีติ อยํ ตาว อธิปฺปาโยฯ</p>


<p>อยํ ปน อนุสนฺธิ – เอวํ วุเตฺต เต อมจฺจา อาหํสุ – ‘‘อิทานิ, ภเนฺต, กุหิํ คจฺฉถา’’ติ? ตโต เตน ‘‘ปุเพฺพ ปเจฺจกพุทฺธา กตฺถ วสนฺตี’’ติ อาวเชฺชตฺวา ญตฺวา ‘‘คนฺธมาทนปพฺพเต’’ติ วุเตฺต ปุน อาหํสุ – ‘‘อเมฺห ทานิ, ภเนฺต, ปชหถ น อิจฺฉถา’’ติฯ อถ ปเจฺจกสมฺพุโทฺธ อาห ‘‘น ปุตฺตมิเจฺฉยฺยา’’ติ สพฺพํฯ ตตฺราธิปฺปาโย – อหํ อิทานิ อตฺรชาทีสุ ยํกิญฺจิ ปุตฺตมฺปิ น อิเจฺฉยฺยํ, กุโต ปน ตุมฺหาทิสํ สหายํฯ ตสฺมา ตุเมฺหสุปิ โย มยา สทฺธิํ คนฺตุํ มาทิโส วา โหตุํ อิจฺฉติ, โส เอโก จเร ขคฺควิสาณกโปฺปฯ อถ วา เตหิ ‘‘อเมฺห ทานิ, ภเนฺต, ปชหถ น อิจฺฉถา’’ติ วุเตฺต โส ปเจฺจกสมฺพุโทฺธ ‘‘น ปุตฺตมิเจฺฉยฺย กุโต สหาย’’นฺติ วตฺวา อตฺตโน ยถาวุเตฺตนเตฺถน เอกจริยาย คุณํ ทิสฺวา ปมุทิโต ปีติโสมนสฺสชาโต อิมํ อุทานํ อุทาเนสิ – ‘‘เอโก จเร ขคฺควิสาณกโปฺป’’ติฯ เอวํ วตฺวา เปกฺขมานเสฺสว มหาชนสฺส อากาเส อุปฺปติตฺวา คนฺธมาทนํ อคมาสิฯ</p>


<p>คนฺธมาทโน นาม หิมวติ จูฬกาฬปพฺพตํ มหากาฬปพฺพตํ นาคปลิเวฐนํ จนฺทคพฺภํ สูริยคพฺภํ สุวณฺณปสฺสํ หิมวนฺตปพฺพตนฺติ สตฺต ปพฺพเต อติกฺกมฺม โหติฯ ตตฺถ นนฺทมูลกํ นาม ปพฺภารํ ปเจฺจกพุทฺธานํ วสโนกาโส, ติโสฺส จ คุหาโย – สุวณฺณคุหา, มณิคุหา, รชตคุหาติ ฯ ตตฺถ มณิคุหาทฺวาเร มญฺชูสโก นาม รุโกฺข โยชนํ อุเพฺพเธน, โยชนํ วิตฺถาเรนฯ โส ยตฺตกานิ อุทเก วา ถเล วา ปุปฺผานิ, สพฺพานิ ตานิ ปุปฺผยติ, วิเสเสน ปเจฺจกพุทฺธาคมนทิวเสฯ ตสฺสูปริโต สพฺพรตนมาโฬ โหติฯ ตตฺถ สมฺมชฺชนกวาโต กจวรํ ฉเฑฺฑติ, สมกรณวาโต สพฺพรตนมยวาลุกํ สมํ กโรติ, สิญฺจนกวาโต อโนตตฺตทหโต อาเนตฺวา อุทกํ สิญฺจติ, สุคนฺธกรณวาโต หิมวนฺตโต สเพฺพสํ สุคนฺธรุกฺขานํ คเนฺธ อาเนติ, โอจินกวาโต ปุปฺผานิ โอจินิตฺวา ปาเตติ, สนฺถรกวาโต สพฺพตฺถ สนฺถรติฯ สทา สุปญฺญตฺตาเนว เจตฺถ  อาสนานิ โหนฺติ, เยสุ ปเจฺจกพุทฺธุปฺปาททิวเส, อุโปสถทิวเส จ สเพฺพ ปเจฺจกพุทฺธา สนฺนิปติตฺวา นิสีทนฺติฯ อยํ ตตฺถ ปกติฯ อยํ ปเจฺจกพุโทฺธ ตตฺถ คนฺตฺวา ปญฺญตฺตาสเน  นิสีทติฯ ตโต สเจ ตสฺมิํ กาเล อเญฺญปิ ปเจฺจกพุทฺธา สํวิชฺชนฺติ, เตปิ ตงฺขเณเยว สนฺนิปติตฺวา ปญฺญตฺตาสเนสุ นิสีทนฺติฯ นิสีทิตฺวา จ กิญฺจิเทว สมาปตฺติํ สมาปชฺชิตฺวา วุฎฺฐหนฺติฯ ตโต สงฺฆเตฺถโร อธุนาคตปเจฺจกพุทฺธํ สเพฺพสํ อนุโมทนตฺถาย ‘‘กถมธิคต’’นฺติ เอวํ กมฺมฎฺฐานํ ปุจฺฉติ, ตทาปิ โส ตเมว อตฺตโน อุทานพฺยากรณคาถํ ภาสติฯ ปุน ภควาปิ อายสฺมตา อานเนฺทน ปุโฎฺฐ ตเมว คาถํ ภาสติฯ อานโนฺทปิ สงฺคีติยนฺติ เอวํ เอเกกา คาถา ปเจฺจกสโมฺพธิอภิสมฺพุทฺธฎฺฐาเน, มญฺชูสกมาเฬ, อานเนฺทน ปุจฺฉิตกาเล, สงฺคีติยนฺติ จตุกฺขตฺตุํ ภาสิตา โหตีติฯ</p>

</p>


<p> ติ คาถา กา อุปฺปตฺติ? อยมฺปิ ปเจฺจกโพธิสโตฺต กสฺสปสฺส ภควโต สาสเน วีสติ วสฺสสหสฺสานิ ปุริมนเยเนว สมณธมฺมํ กโรโนฺต กสิณปริกมฺมํ กตฺวา ปฐมํ ฌานํ นิพฺพเตฺตตฺวา นามรูปํ ววตฺถเปตฺวา ลกฺขณสมฺมสนํ กตฺวา อริยมคฺคํ อนธิคมฺม พฺรหฺมโลเก นิพฺพตฺติฯ โส ตโต จุโต พาราณสิรโญฺญ อคฺคมเหสิยา กุจฺฉิมฺหิ อุปฺปชฺชิตฺวา ปุริมนเยเนว วฑฺฒมาโน ยโต ปภุติ ‘‘อยํ อิตฺถี, อยํ ปุริโส’’ติ วิเสสํ อญฺญาสิฯ ตทุปาทาย อิตฺถีนํ หเตฺถ น รมติ , อุจฺฉาทนนฺหาปนมณฺฑนาทิมตฺตมฺปิ น สาทิยติฯ ตํ ปุริสา เอว โปเสนฺติฯ ถญฺญปายนกาเล ธาติโย กญฺจุกํ ปฎิมุญฺจิตฺวา ปุริสเวเสน ถญฺญํ ปาเยนฺติฯ โส อิตฺถีนํ คนฺธํ ฆายิตฺวา สทฺทํ วา สุตฺวา โรทติ, วิญฺญุตํ ปโตฺตปิ อิตฺถิโย ปสฺสิตุํ น อิจฺฉติฯ เตน ตํ เตฺวว สญฺชานิํสุฯ</p>


<p>ตสฺมิํ โสฬสวสฺสุเทฺทสิเก ชาเต ราชา ‘‘กุลวํสํ สณฺฐเปสฺสามี’’ติ นานากุเลหิ ตสฺส อนุรูปา กญฺญาโย อาเนตฺวา อญฺญตรํ อมจฺจํ อาณาเปสิ ‘‘กุมารํ รมาเปหี’’ติฯ อมโจฺจ อุปาเยน ตํ รมาเปตุกาโม ตสฺส อวิทูเร สาณิปาการํ ปริกฺขิปาเปตฺวา นาฎกานิ ปโยชาเปสิฯ กุมาโร คีตวาทิตสทฺทํ สุตฺวา ‘‘กเสฺสโส สโทฺท’’ติ อาหฯ อมโจฺจ ‘‘ตเวโส, เทว , นาฎกิตฺถีนํ สโทฺท, ปุญฺญวนฺตานํ อีทิสานิ นาฎกานิ โหนฺติฯ อภิรม, เทว, มหาปุโญฺญสิ ตฺว’’นฺติ อาหฯ กุมาโร อมจฺจํ ทเณฺฑน ตาฬาเปตฺวา นิกฺกฑฺฒาเปสิฯ โส รโญฺญ อาโรเจสิฯ ราชา กุมารสฺส มาตรา สห คนฺตฺวา กุมารํ ขมาเปตฺวา ปุน อมจฺจํ อาณาเปสิฯ กุมาโร เตหิ อตินิปฺปีฬิยมาโน เสฎฺฐสุวณฺณํ ทตฺวา สุวณฺณกาเร อาณาเปสิ ‘‘สุนฺทรํ อิตฺถิรูปํ กโรถา’’ติฯ เต วิสฺสกมฺมุนา นิมฺมิตสทิสํ สพฺพาลงฺการวิภูสิตํ อิตฺถิรูปํ กริตฺวา ทเสฺสสุํฯ กุมาโร ทิสฺวา วิมฺหเยน สีสํ จาเลตฺวา มาตาปิตูนํ เปเสสิ – ‘‘ยทิ อีทิสิํ  อิตฺถิํ ลภิสฺสามิ, คณฺหิสฺสามี’’ติฯ มาตาปิตโร ‘‘อมฺหากํ ปุโตฺต มหาปุโญฺญ, อวสฺสํ เตน สห กตปุญฺญา กาจิ ทาริกา โลเก อุปฺปนฺนา ภวิสฺสตี’’ติ ตํ สุวณฺณรูปํ รถํ อาโรเปตฺวา อมจฺจานํ อเปฺปสุํ – ‘‘คจฺฉถ, อีทิสิํ ทาริกํ คเวสถา’’ติฯ เต ตํ คเหตฺวา โสฬสมหาชนปเท วิจรนฺตา ตํ ตํ คามํ คนฺตฺวา อุทกติตฺถาทีสุ ยตฺถ ยตฺถ ชนสมูหํ ปสฺสนฺติ, ตตฺถ ตตฺถ เทวตํ วิย สุวณฺณรูปํ ฐเปตฺวา นานาปุปฺผวตฺถาลงฺกาเรหิ ปูชํ กตฺวา วิตานํ พนฺธิตฺวา เอกมนฺตํ ติฎฺฐนฺติ ‘‘ยทิ เกนจิ เอวรูปา ทิฎฺฐปุพฺพา ภวิสฺสติ, โส กถํ สมุฎฺฐาเปสฺสตี’’ติ? เอเตนุปาเยน อญฺญตฺร มทฺทรฎฺฐา สพฺพชนปเท อาหิณฺฑิตฺวา ตํ ‘‘ขุทฺทกรฎฺฐ’’นฺติ อวมญฺญมานา ตตฺถ ปฐมํ อคนฺตฺวา นิวตฺติํสุฯ</p>


<p>ตโต เนสํ เอตทโหสิ – ‘‘มทฺทรฎฺฐมฺปิ ตาว คจฺฉาม, มา โน พาราณสิํ ปวิเฎฺฐปิ ราชา ปุน เปเสสี’’ติ มทฺทรเฎฺฐ สาคลนครํ อคมํสุฯ สาคลนคเร จ มทฺทโว นาม ราชาฯ ตสฺส ธีตา โสฬสวสฺสุเทฺทสิกา อภิรูปา อโหสิฯ ตสฺสา วณฺณทาสิโย นฺหาโนทกตฺถาย ติตฺถํ คจฺฉนฺติฯ ตตฺถ อมเจฺจหิ ฐปิตํ ตํ สุวณฺณรูปํ  ทูรโตว ทิสฺวา ‘‘อเมฺห อุทกตฺถาย เปเสตฺวา ราชปุตฺตี สยเมว อาคตา’’ติ ภณนฺติโย สมีปํ คนฺตฺวา ‘‘นายํ สามินี, อมฺหากํ สามินี อิโต อภิรูปตรา’’ติ อาหํสุฯ อมจฺจา ตํ สุตฺวา ราชานํ อุปสงฺกมิตฺวา อนุรูเปน นเยน ทาริกํ ยาจิํสุฯ โสปิ อทาสิฯ เต พาราณสิรโญฺญ ปาเหสุํ – ‘‘ลทฺธา, เทว, กุมาริกา, สามํ อาคจฺฉถ, อุทาหุ อเมฺหว อาเนมา’’ติฯ โส ‘‘มยิ อาคจฺฉเนฺต ชนปทปีฬา ภวิสฺสติ, ตุเมฺหว นํ อาเนถา’’ติ เปเสสิฯ</p>


<p>อมจฺจาปิ ทาริกํ คเหตฺวา นครา นิกฺขมิตฺวา กุมารสฺส ปาเหสุํ – ‘‘ลทฺธา สุวณฺณรูปสทิสา กุมาริกา’’ติฯ กุมาโร สุตฺวาว ราเคน อภิภูโต  ปฐมชฺฌานา ปริหายิฯ โส ทูตปรมฺปราย เปเสสิ – ‘‘สีฆํ อาเนถ, สีฆํ อาเนถา’’ติฯ เต สพฺพตฺถ เอกรตฺติวาเสน พาราณสิํ ปตฺวา พหินคเร ฐิตา รโญฺญ เปเสสุํ – ‘‘อเชฺชว ปวิสิตพฺพํ, โน’’ติฯ ราชา ‘‘เสฎฺฐกุลา อานีตา ทาริกา, มงฺคลกิริยํ กตฺวา มหาสกฺกาเรน ปเวเสสฺสาม, อุยฺยานํ ตาว นํ เนถา’’ติ อาหฯ เต ตถา อกํสุฯ สา อจฺจนฺตสุขุมาลา กุมาริกา ยานุคฺฆาเฎน อุพฺพาฬฺหา อทฺธานปริสฺสเมน อุปฺปนฺนวาตโรคา มิลาตมาลา วิย หุตฺวา รตฺติภาเค กาลมกาสิฯ อมจฺจา ‘‘สกฺการา ปริภฎฺฐมฺหา’’ติ ปริเทวิํสุฯ ราชา จ นาครา จ ‘‘กุลวํโส วินโฎฺฐ’’ติ ปริเทวิํสุฯ สกลนครํ โกลาหลํ อโหสิฯ กุมารสฺส สุตมเตฺตเยว มหาโสโก อุทปาทิฯ</p>


<p>ตโต กุมาโร โสกสฺส มูลํ ขนิตุํ อารโทฺธฯ โส เอวํ จิเนฺตสิ – ‘‘อยํ โสโก นาม  น อชาตสฺส โหติ, ชาตสฺส ปน โหติฯ ตสฺมา ชาติํ ปฎิจฺจ โสโกฯ ชาติ ปน กิํ ปฎิจฺจาติ? ภวํ ปฎิจฺจ ชาตี’’ติฯ เอวํ ปุพฺพภาวนานุภาเวน โยนิโส มนสิกโรโนฺต อนุโลมปฎิโลมํ ปฎิจฺจสมุปฺปาทํ ทิสฺวา ปุน อนุโลมญฺจ สงฺขาเร สมฺมสโนฺต ตเตฺถว นิสิโนฺน ปเจฺจกสโมฺพธิํ สจฺฉากาสิฯ อมจฺจา ตํ มคฺคผลสุเขน สุขิตํ สนฺตินฺทฺริยํ สนฺตมานสํ นิสินฺนํ ทิสฺวา ปณิปาตํ กตฺวา อาหํสุ – ‘‘มา โสจิ, เทว, มหโนฺต ชมฺพุทีโป, อญฺญํ ตโต สุนฺทรตรํ กญฺญํ อาเนสฺสามา’’ติฯ โส อาห – ‘‘น โสจามิ, นิโสฺสโก ปเจฺจกพุโทฺธ อห’’นฺติฯ อิโต ปรํ สพฺพํ วุตฺตปุริมคาถาสทิสเมว ฐเปตฺวา คาถาวณฺณนํฯ</p>


<p>คาถาวณฺณนา ปน เอวํ เวทิตพฺพา – ติ ชาตสํสคฺคสฺสฯ ตตฺถ ทสฺสนสวนกายสมุลฺลปนสโมฺภคสํสคฺควเสน ปญฺจวิโธ สํสโคฺคฯ ตตฺถ อญฺญมญฺญํ ทิสฺวา จกฺขุวิญฺญาณวีถิวเสน อุปฺปนฺนราโค   นามฯ ตตฺถ สีหฬทีเป กาฬทีฆวาปี คาเม ปิณฺฑาย จรนฺตํ กลฺยาณวิหารวาสิทีฆภาณกทหรภิกฺขุํ ทิสฺวา ปฎิพทฺธจิตฺตา เกนจิ อุปาเยน ตํ อลภิตฺวา กาลงฺกตา กุฎุมฺพิยธีตา จ ตสฺสา นิวาสนโจฬขณฺฑํ ทิสฺวา ‘‘เอวรูปํ วตฺถํ ธารินิยา นาม สทฺธิํ สํวาสํ นาลภิ’’นฺติ ผลิตหทโย กาลงฺกโตฯ โส เอว ทหโร จ นิทสฺสนํฯ</p>


<p>ปเรหิ  ปน กถิยมานํ รูปาทิสมฺปตฺติํ อตฺตนา วา หสิตลปิตคีตสทฺทํ สุตฺวา โสตวิญฺญาณวีถิวเสน อุปฺปนฺนราโค  นามฯ ตตฺราปิ คิริคามวาสิกมฺมารธีตาย ปญฺจหิ กุมาริกาหิ สทฺธิํ ปทุมสฺสรํ คนฺตฺวา นฺหตฺวา มาลํ อาโรเปตฺวา อุจฺจาสเทฺทน คายนฺติยา สทฺทํ สุตฺวา อากาเสน คจฺฉโนฺต กามราเคน วิเสสา ปริหายิตฺวา พฺยสนํ ปโตฺต ปญฺจคฺคฬเลณวาสี ติสฺสทหโร นิทสฺสนํฯ</p>


<p>อญฺญมญฺญํ องฺคปรามสเนน อุปฺปนฺนราโค  นามฯ ธมฺมภาสนทหรภิกฺขุ จ ราชธีตา เจตฺถ นิทสฺสนํฯ มหาวิหาเร กิร ทหรภิกฺขุ ธมฺมํ ภาสติฯ ตตฺถ มหาชโน อาคโต, ราชาปิ อคฺคมเหสิยา ราชธีตาย จ สทฺธิํ อคมาสิฯ ตโต ราชธีตาย ตสฺส รูปญฺจ สรญฺจ อาคมฺม พลวราโค อุปฺปโนฺน, ตสฺส ทหรสฺสาปิฯ ตํ ทิสฺวา ราชา สลฺลเกฺขตฺวา สาณิปากาเรน ปริกฺขิปาเปสิฯ เต อญฺญมญฺญํ ปรามสิตฺวา อาลิงฺคิํสุฯ ปุน สาณิปาการํ อปเนตฺวา ปสฺสนฺตา เทฺวปิ กาลงฺกเตเยว อทฺทสํสูติฯ</p>


<p>อญฺญมญฺญํ อาลปนสมุลฺลปนวเสน อุปฺปนฺนราโค ปน  นามฯ ภิกฺขุ ภิกฺขุนีหิ  สทฺธิํ ปริโภคกรเณ อุปฺปนฺนราโค  นามฯ ทฺวีสุปิ เอเตสุ ปาราชิกปฺปโตฺต ภิกฺขุ จ ภิกฺขุนี จ นิทสฺสนํฯ มริจวฎฺฎินามมหาวิหารมเห กิร ทุฎฺฐคามณิอภยราชา มหาทานํ ปฎิยาเทตฺวา อุภโตสงฺฆํ ปริวิสติฯ ตตฺถ อุณฺหยาคุยา ทินฺนาย สงฺฆนวกสามเณรี อนาธารกสฺส สงฺฆนวกสฺส สามเณรสฺส ทนฺตวลยํ ทตฺวา สมุลฺลปนมกาสิฯ เต อุโภปิ อุปสมฺปชฺชิตฺวา สฎฺฐิวสฺสา หุตฺวา ปรตีรํ คตา อญฺญมญฺญํ สมุลฺลปเนน ปุพฺพสญฺญํ ปฎิลภิตฺวา ตาวเทว สญฺชาตสิเนหา สิกฺขาปทํ วีติกฺกมิตฺวา ปาราชิกา อเหสุนฺติฯ เอวํ ปญฺจวิเธ สํสเคฺค เยน เกนจิ สํสเคฺคน ชาตสํสคฺคสฺส  ปุริมราคปจฺจโย พลวราโค อุปฺปชฺชติฯ ตโต  ตเมว เสฺนหํ อนุคจฺฉนฺตํ  สนฺทิฎฺฐิกสมฺปรายิกํ โสกปริเทวาทินานปฺปการกํ อิทํ ทุกฺขํ ปโหติ ปภวติ ชายติฯ</p>


<p>อปเร ‘‘อารมฺมเณ จิตฺตสฺส โวสฺสโคฺค สํสโคฺค’’ติ ภณนฺติฯ ตโต เสฺนโห, เสฺนหทุกฺขมิทนฺติฯ เอวมตฺถปฺปเภทํ อิมํ อฑฺฒคาถํ วตฺวา โส ปเจฺจกพุโทฺธ อาห – ‘‘สฺวายํ ยมิทํ เสฺนหนฺวยํ โสกาทิทุกฺขํ ปโหติ, ตเมว เสฺนหํ อนุคตสฺส ทุกฺขสฺส มูลํ ขนโนฺต ปเจฺจกโพธิํ อธิคโต’’ติฯ</p>


<p>เอวํ  วุเตฺต เต อมจฺจา อาหํสุ – ‘‘อเมฺหหิ ทานิ, ภเนฺต, กิํ กตฺตพฺพ’’นฺติ? ตโต โส อาห – ‘‘ตุเมฺห วา อญฺญตโร วา อิมมฺหา ทุกฺขา มุจฺจิตุกาโม, โส สโพฺพปิ ติฯ เอตฺถ จ ยํ ตํ ‘‘เสฺนหนฺวยํ ทุกฺขมิทํ ปโหตี’’ติ วุตฺตํ, ตเทว สนฺธาย ‘‘อาทีนวํ เสฺนหชํ เปกฺขมาโน’’ติ อิทํ วุตฺตนฺติ เวทิตพฺพํฯ อถ วา ยถาวุเตฺตน สํสเคฺคน ‘สํสคฺคชาตสฺส ภวติ เสฺนโห, เสฺนหนฺวยํ ทุกฺขมิทํ ปโหติ’, เอวํ ยถาภูตํ อาทีนวํ เสฺนหชํ เปกฺขมาโน อหมธิคโตติ เอวํ สมฺพนฺธิตฺวา จตุตฺถปาโท ปุเพฺพ วุตฺตนเยเนว เสฺนหวเสน วุโตฺตติ เวทิตโพฺพฯ ตโต ปรํ สพฺพํ ปุริมคาถาย วุตฺตสทิสเมวาติฯ</p>

</p>


<p> ติ กา อุปฺปตฺติ? อยํ ปเจฺจกโพธิสโตฺต ปุริมคาถาย วุตฺตนเยเนว อุปฺปชฺชิตฺวา พาราณสิยํ รชฺชํ กาเรโนฺต ปฐมชฺฌานํ นิพฺพเตฺตตฺวา ‘‘กิํ สมณธโมฺม วโร, รชฺชํ วร’’นฺติ วีมํสิตฺวา อมจฺจานํ รชฺชํ นิยฺยาเตตฺวา สมณธมฺมํ อกาสิฯ อมจฺจา ‘‘ธเมฺมน สเมน กโรถา’’ติ วุตฺตาปิ ลญฺชํ คเหตฺวา อธเมฺมน กโรนฺติฯ เต ลญฺชํ คเหตฺวา สามิเก  ปราชยนฺตา เอกทา อญฺญตรํ ราชวลฺลภํ ปราเชสุํฯ โส รโญฺญ ภตฺตการเกหิ สทฺธิํ ปวิสิตฺวา สพฺพํ อาโรเจสิฯ ราชา ทุติยทิวเส สยํ วินิจฺฉยฎฺฐานํ อคมาสิฯ ตโต มหาชนา – ‘‘อมจฺจา, เทว, สามิเก อสามิเก กโรนฺตี’’ติ อุจฺจาสทฺทํ กโรนฺตา มหายุทฺธํ วิย อกํสุฯ อถ ราชา วินิจฺฉยฎฺฐานา วุฎฺฐาย ปาสาทํ อภิรุหิตฺวา สมาปตฺติํ อเปฺปตุํ นิสิโนฺนฯ เตน สเทฺทน วิกฺขิตฺตจิโตฺต น สโกฺกติ อเปฺปตุํฯ โส ‘‘กิํ เม รเชฺชน, สมณธโมฺม วร’’นฺติ รชฺชสุขํ ปหาย ปุน สมาปตฺติํ นิพฺพเตฺตตฺวา ปุเพฺพ วุตฺตนเยเนว วิปสฺสิตฺวา ปเจฺจกสโมฺพธิํ สจฺฉากาสิฯ กมฺมฎฺฐานญฺจ ปุจฺฉิโต อิมํ คาถํ อภาสิฯ</p>


<p>ตตฺถ  เมตฺตายนวเสน ฯ สุหทยภาเวน ฯ เกจิ เอกนฺตหิตกามตาย มิตฺตาว โหนฺติ น สุหชฺชาฯ เกจิ คมนาคมนฎฺฐานนิสชฺชาสมุลฺลาปาทีสุ, หทยสุขชนเนน สุหชฺชาว โหนฺติ, น มิตฺตาฯ เกจิ ตทุภยวเสน สุหชฺชา เจว มิตฺตา จ โหนฺติฯ เต ทุวิธา อคาริยา  จ อนคาริยา จฯ ตตฺถ อคาริยา ติวิธา โหนฺติ อุปกาโร สมานสุขทุโกฺข อนุกมฺปโกติฯ อนคาริยา วิเสเสน อตฺถกฺขายิโน เอวฯ เต จตูหิ อเงฺคหิ สมนฺนาคตา โหนฺติฯ ยถาห –</p>

</p>


<p>ตถา –</p>

</p>


<p>ตถา –</p>

</p>


<p>ตถา  –</p>

</p>


<p>เตสฺวิธ อคาริยา อธิเปฺปตา, อตฺถโต ปน สเพฺพปิ ยุชฺชนฺติฯ เต ติ อนุทยมาโน, เตสํ สุขํ อุปสํหริตุกาโม ทุกฺขํ อปหริตุกาโม จฯ</p>


<p>นฺติ ทิฎฺฐธมฺมิกสมฺปรายิกปรมตฺถวเสน ติวิธํ, ตถา อตฺตตฺถปรตฺถอุภยตฺถวเสนาปิ ติวิธํ อตฺถํ ลทฺธวินาสเนน อลทฺธานุปฺปาทเนนาติ ทฺวิธาปิ หาเปติ วินาเสติฯ ติ ‘‘อหํ อิมํ วินา น ชีวามิ, เอส เม คติ, เอส เม ปรายณ’’นฺติ เอวํ อตฺตานํ นีเจ  ฐาเน ฐเปโนฺตปิ ปฎิพทฺธจิโตฺต โหติฯ ‘‘อิเม มํ วินา น ชีวนฺติ, อหํ เตสํ คติ, อหํ เตสํ ปรายณ’’นฺติ เอวํ อตฺตานํ อุเจฺจ ฐาเน ฐเปโนฺตปิ ปฎิพทฺธจิโตฺต โหติฯ อิธ ปน เอวํ ปฎิพทฺธจิโตฺต อธิเปฺปโตฯ นฺติ เอตํ อตฺถหาปนภยํ, อตฺตโน สมาปตฺติหานิํ สนฺธายาหฯ ติ ติวิโธ สนฺถโว ตณฺหาทิฎฺฐิมิตฺตสนฺถววเสนฯ ตตฺถ อฎฺฐสตปเภทาปิ ตณฺหา ตณฺหาสนฺถโว, ทฺวาสฎฺฐิเภทาปิ ทิฎฺฐิ ทิฎฺฐิสนฺถโว, ปฎิพทฺธจิตฺตตาย  มิตฺตานุกมฺปนา มิตฺตสนฺถโวฯ เตสุ โส อิธ อธิเปฺปโตฯ เตน หิสฺส สมาปตฺติ ปริหีนาฯ เตนาห – ‘‘เอตํ ภยํ สนฺถเว เปกฺขมาโน อหํ อธิคโต’’ติฯ เสสํ วุตฺตสทิสเมวาติฯ</p>

</p>


<p> ติ กา อุปฺปตฺติ? ปุเพฺพ กิร กสฺสปสฺส ภควโต สาสเน ตโย ปเจฺจกโพธิสตฺตา ปพฺพชิตฺวา วีสติ วสฺสสหสฺสานิ คตปจฺจาคตวตฺตํ ปูเรตฺวา เทวโลเก อุปฺปนฺนาฯ ตโต จวิตฺวา เตสํ เชฎฺฐโก พาราณสิราชกุเล นิพฺพโตฺต, อิตเร เทฺว ปจฺจนฺตราชกุเลสุฯ เต อุโภปิ กมฺมฎฺฐานํ อุคฺคเหตฺวา รชฺชํ ปหาย ปพฺพชิตฺวา อนุกฺกเมน ปเจฺจกพุทฺธา หุตฺวา นนฺทมูลกปพฺภาเร วสนฺตา เอกทิวสํ สมาปตฺติโต วุฎฺฐาย ‘‘มยํ กิํ กมฺมํ กตฺวา อิมํ โลกุตฺตรสุขํ อนุปฺปตฺตา’’ติ อาวเชฺชตฺวา ปจฺจเวกฺขมานา กสฺสปพุทฺธกาเล อตฺตโน อตฺตโน จริยํ อทฺทสํสุฯ ตโต ‘‘ตติโย กุหิ’’นฺติ อาวเชฺชนฺตา พาราณสิรชฺชํ กาเรนฺตํ ทิสฺวา  ตสฺส คุเณ สริตฺวา ‘‘โส ปกติยาว อปฺปิจฺฉตาทิคุณสมนฺนาคโต โหติ, อมฺหากํเยว โอวาทโก วตฺตา วจนกฺขโม ปาปครหี, หนฺท, นํ อารมฺมณํ ทเสฺสตฺวา อาโรเจมา’’ติ โอกาสํ คเวสนฺตา ตํ เอกทิวสํ สพฺพาลงฺการวิภูสิตํ อุยฺยานํ คจฺฉนฺตํ ทิสฺวา อากาเสนาคนฺตฺวา อุยฺยานทฺวาเร เวฬุคุมฺพมูเล อฎฺฐํสุฯ มหาชโน อติโตฺต ราชทสฺสเนน ราชานํ อุโลฺลเกติฯ ตโต ราชา ‘‘อตฺถิ นุ โข โกจิ มม ทสฺสเน พฺยาปารํ น กโรตี’’ติ โอโลเกโนฺต ปเจฺจกพุเทฺธ อทฺทกฺขิฯ สห ทสฺสเนเนว จสฺส เตสุ สิเนโห อุปฺปชฺชิฯ โส หตฺถิกฺขนฺธา โอรุยฺห สเนฺตน อาจาเรน อุปสงฺกมิตฺวา ‘‘ภเนฺต, กิํ นาม ตุเมฺห’’ติ ปุจฺฉิฯ เต ‘‘มยํ, มหาราช, อสชฺชมานา นามา’’ติ อาหํสุ ฯ ‘‘ภเนฺต, อสชฺชมานาติ เอตสฺส โก อโตฺถ’’ติ? ‘‘อลคฺคนโตฺถ, มหาราชา’’ติฯ ตโต เวฬุคุมฺพํ ทเสฺสตฺวา อาหํสุ – ‘‘เสยฺยถาปิ, มหาราช, อิมํ เวฬุคุมฺพํ สพฺพโส มูลขนฺธสาขานุสาขาหิ สํสิพฺพิตฺวา ฐิตํ อสิหโตฺถ ปุริโส มูเล เฉตฺวา อาวิญฺฉโนฺต น สกฺกุเณยฺย อุทฺธริตุํ, เอวเมว ตฺวํ อโนฺต จ พหิ จ ชฎาย ชฎิโต อาสตฺตวิสโตฺต ตตฺถ วิลโคฺคฯ เสยฺยถาปิ วา ปนสฺส เวมชฺฌคโตปิ อยํ วํสกฬีโร อสญฺชาตสาขตฺตา เกนจิ อลโคฺคว ฐิโต, สกฺกา จ ปน อเคฺค วา มูเล วา เฉตฺวา อุทฺธริตุํ, เอวเมว มยํ กตฺถจิ อสชฺชมานา สพฺพา ทิสา คจฺฉามา’’ติ ตาวเทว จตุตฺถชฺฌานํ  สมาปชฺชิตฺวา ปสฺสโต เอว รโญฺญ อากาเสน นนฺทมูลกปพฺภารํ อคมํสุฯ ตโต ราชา จิเนฺตสิ – ‘‘กทา นุ โข อหมฺปิ เอวํ อสชฺชมาโน ภเวยฺย’’นฺติ ตเตฺถว ฐิโต วิปสฺสโนฺต ปเจฺจกโพธิํ สจฺฉากาสิฯ ปุริมนเยเนว กมฺมฎฺฐานํ ปุจฺฉิโต อิมํ คาถํ อภาสิฯ</p>


<p>ตตฺถ ติ เวฬุฯ ติ วิตฺถิโณฺณฯ -กาโร อวธารณโตฺถ, -กาโร วา อยํ, สนฺธิวเสน เอตฺถ -กาโร นฎฺฐาฯ ตสฺส ปรปเทน สมฺพโนฺธฯ ตํ ปจฺฉา โยเชสฺสามฯ ติ ปฎิภาเคฯ ติ ลโคฺค ชฎิโต สํสิพฺพิโตฯ ติ ปุตฺตธีตุภริยาสุฯ ติ ยา ตณฺหา โย สิเนโหฯ ติ วํสกฬีโร วิย อลคฺคมาโนฯ กิํ วุตฺตํ โหติ? ยถา วํโส วิสาโล วิสโตฺต เอว โหติ, ปุเตฺตสุ ทาเรสุ จ ยา อเปกฺขา, สาปิ เอวํ ตานิ วตฺถูนิ, สํสิพฺพิตฺวา ฐิตตฺตา วิสตฺตา เอวฯ สฺวาหํ ตาย อเปกฺขาย อเปกฺขวา วิสาโล วํโส วิย วิสโตฺตติ เอวํ อเปกฺขาย อาทีนวํ ทิสฺวา ตํ อเปกฺขํ มคฺคญาเณน ฉินฺทโนฺต อยํ วํสกฬีโรว รูปาทีสุ วา ลาภาทีสุ วา กามภวาทีสุ วา ทิฎฺฐาทีสุ วา ตณฺหามานทิฎฺฐิวเสน อสชฺชมาโน ปเจฺจกโพธิํ อธิคโตติฯ เสสํ ปุริมนเยเนว เวทิตพฺพํฯ</p>

</p>


<p>   ติ กา อุปฺปตฺติ? เอโก กิร ภิกฺขุ กสฺสปสฺส ภควโต สาสเน โยคาวจโร กาลํ กตฺวา พาราณสิยํ เสฎฺฐิกุเล อุปฺปโนฺน  อเฑฺฒ มหทฺธเน มหาโภเคฯ โส สุภโค อโหสิ, ตโต ปรทาริโก หุตฺวา กาลงฺกโต นิรเย นิพฺพโตฺต ตตฺถ ปจฺจิตฺวา ปกฺกาวเสเสน เสฎฺฐิภริยาย กุจฺฉิมฺหิ อิตฺถี หุตฺวา ปฎิสนฺธิํ คณฺหิฯ นิรยโต อาคตานํ สตฺตานํ คตฺตานิ อุณฺหานิ โหนฺติฯ เตน เสฎฺฐิภริยา ฑยฺหมาเนน อุทเรน กิเจฺฉน กสิเรน ตํ คพฺภํ ธาเรตฺวา กาเลน ทาริกํ วิชายิฯ สา ชาตทิวสโต ปภุติ มาตาปิตูนํ เสสพนฺธุปริชนานญฺจ เทสฺสา อโหสิฯ วยปฺปตฺตา จ ยมฺหิ กุเล ทินฺนา, ตตฺถาปิ สามิกสสฺสุสสุรานํ เทสฺสาว อโหสิ อปฺปิยา อมนาปาฯ อถ นกฺขเตฺต โฆสิเต เสฎฺฐิปุโตฺต ตาย สทฺธิํ กีฬิตุํ อนิจฺฉโนฺต เวสิํ อาเนตฺวา กีฬติฯ สา ตํ ทาสีนํ สนฺติกา สุตฺวา เสฎฺฐิปุตฺตํ อุปสงฺกมิตฺวา นานปฺปกาเรหิ อนุนยิตฺวา จ อาห – ‘‘อยฺยปุตฺต, อิตฺถี นาม สเจปิ ทสนฺนํ ราชูนํ กนิฎฺฐา โหติ, จกฺกวตฺติโน วา ธีตา, ตถาปิ สามิกสฺส เปสนกรา โหติฯ สามิเก อนาลปเนฺต สูเล อาโรปิตา วิย ทุกฺขํ ปฎิสํเวเทติฯ สเจ อหํ อนุคฺคหารหา  อนุคฺคเหตพฺพา, โน เจ, วิสฺสเชฺชตพฺพาฯ อตฺตโน ญาติกุลํ คมิสฺสามี’’ติฯ เสฎฺฐิปุโตฺต – ‘‘โหตุ, ภเทฺท, มา โสจิ กีฬนสชฺชา โหหิ, นกฺขตฺตํ กีฬิสฺสามา’’ติ อาหฯ เสฎฺฐิธีตา ตาวตฺตเกน สลฺลาปมเตฺตน อุสฺสาหชาตา ‘‘เสฺว นกฺขตฺตํ กีฬิสฺสามี’’ติ พหุํ ขชฺชโภชฺชํ ปฎิยาเทติฯ เสฎฺฐิปุโตฺต ทุติยทิวเส อนาโรเจตฺวาว กีฬนฎฺฐานํ คโตฯ สา ‘‘อิทานิ เปเสสฺสติ, อิทานิ เปเสสฺสตี’’ติ มคฺคํ โอโลเกนฺตี นิสินฺนา อุสฺสูรํ ทิสฺวา มนุเสฺส เปเสสิฯ เต ปจฺจาคนฺตฺวา ‘‘เสฎฺฐิปุโตฺต คโต’’ติ อาโรเจสุํฯ สา ตํ สพฺพํ ปฎิยาทิตํ อาทาย ยานํ อภิรุหิตฺวา อุยฺยานํ คนฺตุํ อารทฺธาฯ</p>


<p>อถ นนฺทมูลกปพฺภาเร ปเจฺจกสมฺพุโทฺธ สตฺตเม ทิวเส นิโรธา วุฎฺฐาย นาคลตาทนฺตกฎฺฐํ ขาทิตฺวา อโนตตฺตทเห มุขํ โธวิตฺวา ‘‘กตฺถ อชฺช ภิกฺขํ จริสฺสามา’’ติ อาวเชฺชโนฺต ตํ เสฎฺฐิธีตรํ ทิสฺวา ‘‘มยิ อิมิสฺสา สทฺธาการํ กาเรตฺวา ตํ กมฺมํ ปริกฺขยํ คมิสฺสตี’’ติ ญตฺวา ปพฺภารสมีเป สฎฺฐิโยชนมโนสิลาตเล ฐตฺวา ปตฺตจีวรมาทาย อภิญฺญาปาทกํ ฌานํ สมาปชฺชิตฺวา อากาเสนาคนฺตฺวา ตสฺสา ปฎิปเถ โอรุยฺห พาราณสิํ อภิมุโข อคมาสิฯ ตํ ทิสฺวาว ทาสิโย เสฎฺฐิธีตาย  อาโรเจสุํฯ สา ยานา โอรุยฺห สกฺกจฺจํ วนฺทิตฺวา ปตฺตํ สพฺพรสสมฺปเนฺนน ขาทนีเยน โภชนีเยน ปูเรตฺวา ปทุมปุเปฺผน ปฎิจฺฉาเทตฺวา เหฎฺฐาปิ ปทุมปุปฺผํ กตฺวา ปุปฺผกลาปํ หเตฺถน คเหตฺวา ปเจฺจกพุทฺธสฺส หเตฺถ ปตฺตํ ทตฺวา วนฺทิตฺวา ปุปฺผกลาปหตฺถา ปตฺถนํ อกาสิ – ‘‘ภเนฺต, ยถา อิทํ ปุปฺผํ, เอวาหํ ยตฺถ ยตฺถ อุปปชฺชามิ, ตตฺถ ตตฺถ มหาชนสฺส ปิยา ภเวยฺยํ มนาปา’’ติฯ เอวํ ปเตฺถตฺวา ทุติยมฺปิ ปเตฺถสิ – ‘‘ภเนฺต, ทุโกฺข คพฺภวาโส , ตํ อนุปคมฺม ปทุมปุเปฺผ เอว ปฎิสนฺธิ ภเวยฺยา’’ติฯ ตติยมฺปิ ปเตฺถสิ – ‘‘ภเนฺต, เชคุโจฺฉ มาตุคาโม, จกฺกวตฺติธีตาปิ ปรวสํ คจฺฉติฯ ตสฺมา อหํ อิตฺถิภาวํ อนุปคมฺม ปุริโส ภเวยฺย’’นฺติฯ จตุตฺถมฺปิ ปเตฺถสิ – ‘‘ภเนฺต, อิมํ สํสารทุกฺขํ อติกฺกมฺม ปริโยสาเน ตุเมฺหหิ ปตฺตํ อมตํ ปาปุเณยฺย’’นฺติฯ เอวํ จตุโร ปณิธี กตฺวา ตํ ปทุมปุปฺผกลาปํ ปูเชตฺวา ปญฺจปติฎฺฐิเตน วนฺทิตฺวา ‘‘ปุปฺผสทิโส เอว เม คโนฺธ เจว วโณฺณ จ โหตู’’ติ อิมํ ปญฺจมํ ปณิธิํ อกาสิฯ</p>


<p>ตโต ปเจฺจกพุโทฺธ ปตฺตญฺจ ปุปฺผกลาปญฺจ คเหตฺวา อากาเส ฐตฺวา –</p>


<p>
‘‘อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ;  
  
สเพฺพ ปูเรนฺตุ สงฺกปฺปา, จโนฺท ปนฺนรโส ยถา’’ติฯ –  
</p>
  
<p>อิมาย  คาถาย เสฎฺฐิธีตาย อนุโมทนํ กตฺวา ‘‘เสฎฺฐิธีตา มํ คจฺฉนฺตํ ปสฺสตู’’ติ อธิฎฺฐหิตฺวา อากาเสน นนฺทมูลกปพฺภารํ อคมาสิฯ เสฎฺฐิธีตาย ตํ ปสฺสนฺติยา มหตี ปีติ อุปฺปชฺชิฯ ภวนฺตเร กตํ อกุสลํ กมฺมํ อโนกาสตาย ปริกฺขีณํ จิญฺจมฺพิลโธตตมฺพโลหภาชนมิว สุทฺธา ชาตาฯ ตาวเทวสฺสา ปติกุเล ญาติกุเล จ สโพฺพ ชโน ตุโฎฺฐฯ ‘‘กิํ กโรมา’’ติ ปิยวจนานิ จ ปณฺณาการานิ จ เปเสสิฯ สามิโกปิ มนุเสฺส เปเสสิ – ‘‘เสฎฺฐิธีตรํ สีฆํ อาเนถ, อหํ วิสฺสริตฺวา อุยฺยานํ อาคโต’’ติฯ ตโต ปภุติ จ นํ อุเร วิลิตฺตจนฺทนํ วิย อามุตฺตมุตฺตาหารํ วิย ปุปฺผมาลา วิย จ ปิยายโนฺต ปริหริฯ สา ตตฺถ ยาวตายุกํ อิสฺสริยโภคยุตฺตสุขํ อนุภวิตฺวา กาลํ กตฺวา ปุริสภาเวน เทวโลเก ปทุมปุเปฺผ อุปฺปชฺชิฯ โส เทวปุโตฺต คจฺฉโนฺตปิ ปทุมปุปฺผคเพฺภ เอว คจฺฉติ, ติฎฺฐโนฺตปิ นิสีทโนฺตปิ สยโนฺตปิ ปทุมปุปฺผคเพฺภเยว สยติฯ ‘‘มหาปทุมเทวปุโตฺต’’ติ จ นํ โวหริํสุฯ เอวํ  โส เตน อิทฺธานุภาเวน อนุโลมปฎิโลมํ ฉ เทวโลเก เอว สํสรติฯ</p>


<p>เตน จ สมเยน พาราณสิรโญฺญ วีสติ อิตฺถิสหสฺสานิ โหนฺติฯ ตาสุ เอกาปิ ปุตฺตํ น ลภติฯ อมจฺจา ราชานํ วิญฺญาเปสุํ – ‘‘เทว, กุลวํสานุปาลโก ปุโตฺต อิจฺฉิตโพฺพ, อตฺรเช อวิชฺชมาเน เขตฺตโชปิ กุลวํสธโร โหตี’’ติฯ อถ ราชา ‘‘ฐเปตฺวา มเหสิํ อวเสสา อิตฺถิโย สตฺตาหํ ธมฺมนาฎกํ กโรถา’’ติ ยถากามํ พหิ จราเปสิ, ตถาปิ ปุตฺตํ นาลตฺถฯ ปุน อมจฺจา อาหํสุ – ‘‘มหาราช, มเหสี นาม ปุเญฺญน จ ปญฺญาย จ สพฺพอิตฺถีนํ อคฺคา, อเปฺปว นาม เทโว มเหสิยา กุจฺฉิมฺหิ ปุตฺตํ ลเภยฺยา’’ติฯ ราชา มเหสิยา  เอตมตฺถํ อาโรเจสิฯ สา อาห – ‘‘มหาราช, ยา อิตฺถี สีลวตี สจฺจวาทินี, สา ปุตฺตํ ลเภยฺย, หิโรตฺตปฺปรหิตาย กุโต ปุโตฺต’’ติ ปาสาทํ อภิรุหิตฺวา ปญฺจ สีลานิ สมาทิยิตฺวา ปุนปฺปุนํ อาวเชฺชสิ, สีลวติยา ราชธีตาย ปญฺจ สีลานิ อาวเชฺชนฺติยา ปุตฺตปตฺถนาจิเตฺต อุปฺปนฺนมเตฺต สกฺกสฺส อาสนํ สํกมฺปิฯ</p>


<p>อถ สโกฺก อาวเชฺชโนฺต เอตมตฺถํ วิทิตฺวา – ‘‘สีลวติยา ราชธีตาย ปุตฺตวรํ เทมี’’ติ อากาเสนาคนฺตฺวา เทวิยา สมฺมุเข ฐิโต ‘‘กิํ วเรสิ, เทวี’’ติ? ‘‘ปุตฺตํ, มหาราชา’’ติฯ ‘‘ทมฺมิ เต, เทวิ, ปุตฺตํ, มา จินฺตยี’’ติ วตฺวา เทวโลกํ คนฺตฺวา ‘‘อตฺถิ นุ โข เอตฺถ ขีณายุโก’’ติ อาวเชฺชโนฺต ‘‘อยํ มหาปทุโม อุปริเทวโลกํ คนฺตุกาโม จ ภวิสฺสตี’’ติ ญตฺวา ตสฺส วิมานํ คนฺตฺวา ‘‘ตาต มหาปทุม, มนุสฺสโลกํ คจฺฉาหี’’ติ ยาจิฯ โส ‘‘มา เอวํ, มหาราช, ภณ, เชคุจฺฉิโต มนุสฺสโลโก’’ติ ฯ ‘‘ตาต, ตฺวํ มนุสฺสโลเก ปุญฺญํ กตฺวา อิธูปปโนฺน, ตเตฺถว ฐตฺวา ปารมิโย ปูเรตพฺพา, คจฺฉ, ตาตา’’ติฯ ‘‘ทุโกฺข, มหาราช, คพฺภวาโส, น สโกฺกมิ ตตฺถ วสิตุ’’นฺติฯ ‘‘ตาต, เต คพฺภวาโส นตฺถิ, ตถา หิ ตฺวํ กมฺมมกาสิ, ยถา ปทุมคเพฺภเยว นิพฺพตฺติสฺสสิ, คจฺฉ, ตาตา’’ติ ปุนปฺปุนํ วุจฺจมาโน อธิวาเสสิฯ</p>


<p>โส เทวโลกา จวิตฺวา พาราณสิรโญฺญ อุยฺยาเน สิลาปฎฺฎโปกฺขรณิยํ ปทุมคเพฺภ นิพฺพโตฺตฯ ตญฺจ รตฺติํ ปจฺจูสสมเย มเหสี สุปินเนฺตน  วีสติอิตฺถิสหสฺสปริวุตา อุยฺยานํ คนฺตฺวา สิลาปฎฺฎโปกฺขรณิยํ ปทุมคเพฺภ ปุตฺตํ ลทฺธา วิย อโหสิฯ สา ปภาตาย รตฺติยา สีลานิ รกฺขมานา ตตฺถ คนฺตฺวา เอกํ ปทุมปุปฺผํ อทฺทส, ตํ เนว ตีเร โหติ น คมฺภีเรฯ สห ทสฺสเนเนว จสฺสา ตตฺถ ปุตฺตสิเนโห อุปฺปชฺชิฯ สา สยํ เอว โอตริตฺวา ตํ ปุปฺผํ อคฺคเหสิ, ปุเปฺผ คหิตมเตฺตเยว ปตฺตานิ วิกสิํสุฯ ตตฺถ สุวณฺณปฎิมํ วิย ทารกํ อทฺทส, ทิสฺวาว ‘‘ปุโตฺต เม ลโทฺธ’’ติ สทฺทํ นิจฺฉาเรสิฯ มหาชโน สาธุการสหสฺสานิ ปวเตฺตสิฯ รโญฺญ จ เปเสสิฯ ราชา สุตฺวา ‘‘กตฺถ ลโทฺธ’’ติ ปุจฺฉิตฺวา ลโทฺธกาสํ สุตฺวา ‘‘อุยฺยานญฺจ โปกฺขรณิยํ ปทุมญฺจ อมฺหากํเยว, ตสฺมา อมฺหากํ เขเตฺต ชาตตฺตา เขตฺตโช นามายํ ปุโตฺต’’ติ วตฺวา นครํ ปเวเสตฺวา วีสติสหสฺสอิตฺถิโย ธาติกิจฺจํ กาเรสิฯ ยา ยา กุมารสฺส รุจิํ ญตฺวา ปตฺถิตํ ปตฺถิตํ ขาทนียํ ขาทาเปติ, สา สา สหสฺสํ ลภติฯ สกลพาราณสี จลิตา, สโพฺพ ชโน กุมารสฺส ปณฺณาการสหสฺสานิ เปเสสิฯ กุมาโร ตํ ตํ อติเนตฺวา ‘‘อิมํ ขาท, อิมํ ภุญฺชา’’ติ วุจฺจมาโน โภชเนน อุพฺพาโฬฺห อุกฺกณฺฐิโต หุตฺวา โคปุรทฺวารํ คนฺตฺวา ลาขาคุฬเกน กีฬติฯ</p>


<p>ตทา  อญฺญตโร ปเจฺจกพุโทฺธ พาราณสิํ นิสฺสาย อิสิปตเน วสติฯ โส กาลเสฺสว วุฎฺฐาย เสนาสนวตฺตสรีรปริกมฺมมนสิการาทีนิ สพฺพกิจฺจานิ กตฺวา ปฎิสลฺลานา วุฎฺฐิโต ‘‘อชฺช กตฺถ ภิกฺขํ คเหสฺสามี’’ติ อาวเชฺชโนฺต กุมารสฺส สมฺปตฺติํ ทิสฺวา ‘‘เอส ปุเพฺพ กิํ กมฺมํ กรี’’ติ วีมํสโนฺต ‘‘มาทิสสฺส ปิณฺฑปาตํ ทตฺวา จตโสฺส ปตฺถนา ปเตฺถสิ, ตตฺถ ติโสฺส สิทฺธา, เอกา ตาว น สิชฺฌติ, ตสฺส อุปาเยน อารมฺมณํ ทเสฺสมี’’ติ ภิกฺขาจารวเสน กุมารสฺส สนฺติกํ อคมาสิฯ กุมาโร ตํ ทิสฺวา ‘‘สมณ, มา อิธ อาคจฺฉิ, อิเม หิ ตมฺปิ ‘อิมํ ขาท, อิมํ ภุญฺชา’ติ วเทยฺยุ’’นฺติ อาหฯ โส เอกวจเนเนว ตโต นิวตฺติตฺวา อตฺตโน เสนาสนํ อคมาสิฯ กุมาโร ปริชนํ อาห – ‘‘อยํ สมโณ มยา วุตฺตมโตฺตว นิวโตฺต, กุโทฺธ นุ โข มมา’’ติฯ โส เตหิ ‘‘ปพฺพชิตา นาม น โกธปรายณา โหนฺติ, ปเรน ปสนฺนมเนน ยํ ทินฺนํ, เตน ยาเปนฺตี’’ติ วุจฺจมาเนปิ  ‘‘ทุโฎฺฐ เอวรูโป นาม  สมโณ, ขมาเปสฺสามิ น’’นฺติ มาตาปิตูนํ อาโรเจตฺวา หตฺถิํ อภิรุหิตฺวา มหตา ราชานุภาเวน อิสิปตนํ คนฺตฺวา มิคยูถํ ทิสฺวา ปุจฺฉิ – ‘‘กินฺนาเมเต’’ติ? ‘‘เอเต, สามิ, มิคา นามา’’ติฯ ‘‘เอเตสํ ‘อิมํ ขาทถ, อิมํ ภุญฺชถ, อิมํ สายถา’ติ วตฺวา ปฎิชคฺคนฺตา อตฺถี’’ติ? ‘‘นตฺถิ, สามิ, ยตฺถ ติโณทกํ สุลภํ ตตฺถ วสนฺตี’’ติฯ</p>


<p>กุมาโร ‘‘ยถา อิเม อรกฺขิยมานาว ยตฺถ อิจฺฉนฺติ, ตตฺถ วสนฺติ, กทา นุ โข อหมฺปิ เอวํ วเสยฺย’’นฺติ เอตํ อารมฺมณํ อคฺคเหสิฯ ปเจฺจกพุโทฺธปิ ตสฺส อาคมนํ ญตฺวา เสนาสนมคฺคญฺจ จงฺกมนญฺจ สมฺมชฺชิตฺวา มฎฺฐํ กตฺวา เอกทฺวตฺติกฺขตฺตุํ จงฺกมิตฺวา ปทนิเกฺขปํ ทเสฺสตฺวา ทิวาวิหาโรกาสญฺจ ปณฺณสาลญฺจ สมฺมชฺชิตฺวา มฎฺฐํ กตฺวา ปวิสนปทนิเกฺขปํ ทเสฺสตฺวา นิกฺขมนปทนิเกฺขปํ อทเสฺสตฺวา อญฺญตฺร อคมาสิฯ กุมาโร ตตฺถ คนฺตฺวา ตํ ปเทสํ สมฺมชฺชิตฺวา มฎฺฐกตํ ทิสฺวา ‘‘วสติ มเญฺญ เอตฺถ โส ปเจฺจกพุโทฺธ’’ติ ปริชเนน ภาสิตํ สุตฺวา อาห – ‘‘ปาโตปิ โส สมโณ ทุสฺสติ, อิทานิ หตฺถิอสฺสาทีหิ อตฺตโน โอกาสํ อกฺกนฺตํ ทิสฺวา สุฎฺฐุตรํ ทุเสฺสยฺย, อิเธว ตุเมฺห ติฎฺฐถา’’ติ หตฺถิกฺขนฺธา โอรุยฺห เอกโกว เสนาสนํ ปวิโฎฺฐ วตฺตสีเสน สุสมฺมโฎฺฐกาเส ปทนิเกฺขปํ ทิสฺวา ‘‘โส ทานายํ สมโณ เอตฺถ จงฺกมโนฺต น วณิชฺชาทิกมฺมํ จิเนฺตสิ, อทฺธายํ อตฺตโน หิตเมว จิเนฺตสิ มเญฺญ’’ติ ปสนฺนมานโส จงฺกมํ อภิรุหิตฺวา ทูรีกตปุถุวิตโกฺก คนฺตฺวา ปาสาณผลเก นิสีทิตฺวา สญฺชาตเอกโคฺค หุตฺวา ปณฺณสาลํ ปวิสิตฺวา วิปสฺสโนฺต ปเจฺจกโพธิญาณํ อธิคนฺตฺวา ปุริมนเยเนว ปุโรหิเตน กมฺมฎฺฐานํ ปุจฺฉิโต คคนตเล นิสิโนฺน อิมํ คาถมภาสิฯ</p>


<p>ตตฺถ ติ เทฺว มิคา – เอณีมิโค จ ปสทมิโค จฯ อปิจ สเพฺพสํ อารญฺญิกานํ  จตุปฺปทานํ เอตํ อธิวจนํฯ อิธ ปน ปสทมิโค อธิเปฺปโตติ วทนฺติฯ ติ คามญฺจ คามูปจารญฺจ ฐเปตฺวา อวเสสํ อรญฺญํ, อิธ ปน อุยฺยานํ อธิเปฺปตํ, ตสฺมา ‘‘อุยฺยานมฺหี’’ติ วุตฺตํ โหติฯ ติ ปฎิภาเคฯ ติ รชฺชุพนฺธนาทีหิ อพโทฺธ, เอเตน วิสฺสตฺถจริยํ ทีเปติฯ ติ เยน เยน ทิสาภาเคน คนฺตุมิจฺฉติ, เตน  เตน ทิสาภาเคน โคจราย คจฺฉติฯ วุตฺตมฺปิ เจตํ ภควตา –</p>

, ภิกฺขเว, อารญฺญโก มิโค อรเญฺญ ปวเน จรมาโน วิสฺสโตฺถ คจฺฉติ, วิสฺสโตฺถ ติฎฺฐติ, วิสฺสโตฺถ นิสีทติ, วิสฺสโตฺถ เสยฺยํ กเปฺปติฯ ตํ กิสฺส เหตุ? อนาปาถคโต, ภิกฺขเว, ลุทฺทสฺส, เอวเมว โข, ภิกฺขเว, ภิกฺขุ วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติฯ อยํ วุจฺจติ, ภิกฺขเว, ภิกฺขุ อนฺตมกาสิ มารํ อปทํ, วธิตฺวา มารจกฺขุํ อทสฺสนํ คโต ปาปิมโต’’ติ (ม. นิ. ๑.๒๘๗; จูฬนิ. ขคฺควิสาณสุตฺตนิเทฺทส ๑๒๕) วิตฺถาโรฯ</p>


<p>นฺติ สจฺฉนฺทวุตฺติตํ อปรายตฺตตํ วา, อิทํ วุตฺตํ โหติ – ยถา มิโค อรญฺญมฺหิ อพโทฺธ เยนิจฺฉกํ คจฺฉติ โคจราย, ตถา กทา นุ โข อหมฺปิ ตณฺหาพนฺธนํ ฉินฺทิตฺวา เอวํ คเจฺฉยฺยนฺติฯ  ปณฺฑิโต นโร เสริตํ เปกฺขมาโน เอโก จเรติฯ</p>

</p>


<p> ติ กา อุปฺปตฺติ? พาราณสิรโญฺญ กิร มหาอุปฎฺฐานสมเย อมจฺจา อุปสงฺกมิํสุฯ เตสุ เอโก อมโจฺจ ‘‘เทว, โสตพฺพํ อตฺถี’’ติ เอกมนฺตํ คมนํ ยาจิฯ โส อุฎฺฐายาสนา อคมาสิฯ ปุน เอโก มหาอุปฎฺฐาเน นิสินฺนํ ยาจิ, เอโก หตฺถิกฺขเนฺธ นิสินฺนํ, เอโก อสฺสปิฎฺฐิยํ นิสินฺนํ, เอโก สุวณฺณรเถ นิสินฺนํ, เอโก สิวิกาย นิสีทิตฺวา อุยฺยานํ คจฺฉนฺตํ ยาจิฯ ราชา ตโต โอโรหิตฺวา อคมาสิฯ อปโร ชนปทจาริกํ คจฺฉนฺตํ ยาจิ, ตสฺสปิ วจนํ สุตฺวา หตฺถิกฺขนฺธโต โอรุยฺห เอกมนฺตํ อคมาสิฯ เอวํ โส เตหิ นิพฺพิโนฺน หุตฺวา ปพฺพชิฯ อมจฺจา อิสฺสริเยน วฑฺฒนฺติฯ เตสุ เอโก คนฺตฺวา ราชานํ อาห – ‘‘อสุกํ นาม, มหาราช, ชนปทํ มยฺหํ เทหี’’ติฯ ราชา ตํ ‘‘อิตฺถนฺนาโม ภุญฺชตี’’ติ ภณติฯ โส รโญฺญ วจนํ อนาทิยิตฺวา ‘‘คจฺฉามหํ ตํ ชนปทํ คเหตฺวา ภุญฺชามี’’ติ ตตฺถ คนฺตฺวา กลหํ กตฺวา ปุน อุโภปิ รโญฺญ สนฺติกํ อาคนฺตฺวา อญฺญมญฺญสฺส  โทสํ อาโรเจนฺติฯ ราชา ‘‘น สกฺกา อิเม โตเสตุ’’นฺติ เตสํ โลเภ อาทีนวํ ทิสฺวา วิปสฺสโนฺต ปเจฺจกโพธิํ สจฺฉากาสิฯ โส ปุริมนเยน อิมํ อุทานํ อภาสิฯ</p>


<p>ตสฺสโตฺถ  – สหายมเชฺฌ ฐิตสฺส ทิวาเสยฺยสงฺขาเต  จ, มหาอุปฎฺฐานสงฺขาเต  จ, อุยฺยานคมนสงฺขาเต  จ, ชนปทจาริกสงฺขาตาย  จ, ‘‘อิทํ เม สุณ, อิทํ เม เทหี’’ติอาทินา นเยน ตถา ตถา อามนฺตนา โหติ, ตสฺมา อหํ ตตฺถ นิพฺพิชฺชิตฺวา ยายํ อริยชนเสวิตา อเนกานิสํสา เอกนฺตสุขา, เอวํ สเนฺตปิ  โลภาภิภูเตหิ สพฺพกาปุริเสหิ อนภิปตฺถิตา ปพฺพชฺชา, ตํ  ปเรสํ อวสวตฺตเนน ภพฺพปุคฺคลวเสน  วิปสฺสนํ อารภิตฺวา อนุกฺกเมน ปเจฺจกโพธิํ อธิคโตสฺมิฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิยํ กิร เอกปุตฺตกพฺรหฺมทโตฺต นาม ราชา อโหสิฯ โส ตสฺส เอกปุตฺตโก ปิโย อโหสิ มนาโป ปาณสโม, ราชา สพฺพอิริยาปเถสุ ปุตฺตกํ คเหตฺวาว วตฺตติฯ โส เอกทิวสํ อุยฺยานํ คจฺฉโนฺต ตํ ฐเปตฺวา คโตฯ กุมาโรปิ ตํ ทิวสํเยว อุปฺปเนฺนน พฺยาธินา มโตฯ อมจฺจา ‘‘ปุตฺตสิเนเหน รโญฺญ หทยมฺปิ ผเลยฺยา’’ติ อนาโรเจตฺวาว นํ ฌาเปสุํฯ ราชา อุยฺยาเน สุรามเทน มโตฺต ปุตฺตํ เนว สรติ, ตถา ทุติยทิวเสปิ นฺหานโภชนเวลาสุฯ อถ ภุตฺตาวี นิสิโนฺน สริตฺวา ‘‘ปุตฺตํ เม อาเนถา’’ติ อาหฯ ตสฺส อนุรูเปน วิธาเนน ตํ ปวตฺติํ อาโรเจสุํฯ ตโต โสกาภิภูโต นิสิโนฺน เอวํ โยนิโส มนสากาสิ – ‘‘อิมสฺมิํ สติ อิทํ โหติ, อิมสฺสุปฺปาทา อิทํ อุปฺปชฺชตี’’ติฯ เอวํ อนุกฺกเมน อนุโลมปฎิโลมํ ปฎิจฺจสมุปฺปาทํ สมฺมสโนฺต ปเจฺจกสโมฺพธิํ สจฺฉากาสิฯ เสสํ สํสคฺคคาถาวณฺณนายํ วุตฺตสทิสเมว ฐเปตฺวา คาถายตฺถวณฺณนํฯ</p>


<p>อตฺถวณฺณนา ปน – ติ กีฬนาฯ สา ทุวิธา โหติ กายิกา จ วาจสิกา จฯ ตตฺถ กายิกา นาม หตฺถีหิปิ กีฬนฺติ, อเสฺสหิปิ รเถหิปิ ธนูหิปิ ถรูหิปีติ เอวมาทิฯ วาจสิกา นาม คีตํ สิโลกภณนํ มุขเภริอาลมฺพรเภรีติ เอวมาทิฯ ติ ปญฺจกามคุณรติฯ นฺติ ยาว อฎฺฐิมิญฺชํ อหจฺจ ฐาเนน สกลตฺตภาวพฺยาปกํฯ เสสํ ปากฎเมว ฯ อนุสนฺธิโยชนาปิ เจตฺถ สํสคฺคคาถาย วุตฺตนเยเนว เวทิตพฺพา, ตโต ปรญฺจ สพฺพํฯ</p>

</p>


<p> ติ  กา อุปฺปตฺติ? ปุเพฺพ กิร กสฺสปสฺส ภควโต สาสเน ปญฺจ ปเจฺจกโพธิสตฺตา ปพฺพชิตฺวา วีสติ วสฺสสหสฺสานิ คตปจฺจาคตวตฺตํ ปูเรตฺวา เทวโลเก นิพฺพตฺตาฯ ตโต จวิตฺวา เตสํ เชฎฺฐโก พาราณสิราชา อโหสิ, เสสา ปากติกราชาโนฯ เต จตฺตาโรปิ กมฺมฎฺฐานํ อุคฺคณฺหิตฺวา รชฺชํ ปหาย ปพฺพชิตฺวา อนุกฺกเมน  ปเจฺจกพุทฺธา หุตฺวา นนฺทมูลกปพฺภาเร วสนฺตา เอกทิวสํ สมาปตฺติโต วุฎฺฐาย วํสกฺกฬีรคาถายํ วุตฺตนเยเนว อตฺตโน กมฺมญฺจ สหายญฺจ อาวเชฺชตฺวา ญตฺวา พาราณสิรโญฺญ อุปาเยน อารมฺมณํ ทเสฺสตุํ โอกาสํ คเวสนฺติฯ โส จ ราชา ติกฺขตฺตุํ รตฺติยา อุพฺพิชฺชติ, ภีโต วิสฺสรํ กโรติ, มหาตเล ธาวติฯ ปุโรหิเตน กาลเสฺสว วุฎฺฐาย สุขเสยฺยํ ปุจฺฉิโตปิ ‘‘กุโต เม, อาจริย, สุข’’นฺติ สพฺพํ ตํ ปวตฺติํ อาโรเจสิฯ ปุโรหิโตปิ ‘‘อยํ โรโค น สกฺกา เยน เกนจิ อุทฺธํ วิเรจนาทินา เภสชฺชกเมฺมน วิเนตุํ, มยฺหํ ปน ขาทนูปาโย อุปฺปโนฺน’’ติ จิเนฺตตฺวา ‘‘รชฺชหานิชีวิตนฺตรายาทีนํ ปุพฺพนิมิตฺตํ เอตํ, มหาราชา’’ติ ราชานํ สุฎฺฐุตรํ อุเพฺพเชตฺวา ‘‘ตสฺส วูปสมนตฺถํ เอตฺตเก จ เอตฺตเก จ หตฺถิอสฺสรถาทโย หิรญฺญสุวณฺณญฺจ ทกฺขิณํ ทตฺวา ยโญฺญ ยชิตโพฺพ’’ติ ยญฺญยชเน สมาทเปสิฯ</p>


<p>ตโต ปเจฺจกพุทฺธา อเนกานิ ปาณสหสฺสานิ ยญฺญตฺถาย สมฺปิณฺฑิยมานานิ ทิสฺวา ‘‘เอตสฺมิํ กเมฺม กเต ทุโพฺพธเนโยฺย ภวิสฺสติ, หนฺท นํ ปฎิกเจฺจว คนฺตฺวา เปกฺขามา’’ติ วํสกฺกฬีรคาถายํ วุตฺตนเยน อาคนฺตฺวา ปิณฺฑาย จรมานา ราชงฺคเณ ปฎิปาฎิยา อคมํสุฯ ราชา สีหปญฺชเร ฐิโต ราชงฺคณํ โอโลกยมาโน เต อทฺทกฺขิ, สห ทสฺสเนเนว จสฺส สิเนโห อุปฺปชฺชิฯ ตโต เต ปโกฺกสาเปตฺวา อากาสตเล ปญฺญตฺตาสเน นิสีทาเปตฺวา สกฺกจฺจํ โภเชตฺวา กตภตฺตกิเจฺจ ‘‘เก ตุเมฺห’’ติ ปุจฺฉิฯ ‘‘มยํ, มหาราช, จาตุทฺทิสา นามา’’ติฯ ‘‘ภเนฺต, จาตุทฺทิสาติ อิมสฺส โก อโตฺถ’’ติ? ‘‘จตูสุ ทิสาสุ กตฺถจิ  กุโตจิ ภยํ วา จิตฺตุตฺราโส วา อมฺหากํ นตฺถิ, มหาราชา’’ติฯ ‘‘ภเนฺต, ตุมฺหากํ ตํ ภยํ กิํ การณา น โหตี’’ติ? ‘‘มยํ, มหาราช, เมตฺตํ ภาเวม, กรุณํ ภาเวม, มุทิตํ ภาเวม, อุเปกฺขํ ภาเวมฯ เตน โน ตํ ภยํ น โหตี’’ติ วตฺวา อุฎฺฐายาสนา อตฺตโน วสนฎฺฐานํ อคมํสุฯ</p>


<p>ตโต ราชา จิเนฺตสิ – ‘‘อิเม สมณา ‘เมตฺตาทิภาวนาย ภยํ น โหตี’ติ ภณนฺติ, พฺราหฺมณา ปน อเนกสหสฺสปาณวธํ วณฺณยนฺติ, เกสํ นุ โข วจนํ สจฺจ’’นฺติ? อถสฺส เอตทโหสิ – ‘‘สมณา สุเทฺธน อสุทฺธํ โธวนฺติ, พฺราหฺมณา ปน อสุเทฺธน อสุทฺธํฯ น สกฺกา โข ปน อสุเทฺธน อสุทฺธํ โธวิตุํ, ปพฺพชิตานํ เอว วจนํ สจฺจ’’นฺติฯ โส ‘‘สเพฺพ สตฺตา สุขิตา โหนฺตู’’ติอาทินา นเยน เมตฺตาทโย จตฺตาโรปิ พฺรหฺมวิหาเร ภาเวตฺวา หิตผรเณน จิเตฺตน  อมเจฺจ อาณาเปสิ – ‘‘สเพฺพ ปาเณ มุญฺจถ, สีตานิ ปานียานิ ปิวนฺตุ, หริตานิ ติณานิ ขาทนฺตุ, สีโต จ วาโต เตสํ อุปวายตู’’ติ ฯ เต ตถา อกํสุฯ</p>


<p>ตโต ราชา ‘‘กลฺยาณมิตฺตานํ วจเนน ปาปกมฺมโต มุโตฺตมฺหี’’ติ ตเตฺถว นิสิโนฺน วิปสฺสิตฺวา ปเจฺจกโพธิํ สจฺฉากาสิฯ อมเจฺจหิ จ โภชนเวลายํ ‘‘ภุญฺช, มหาราช, กาโล’’ติ วุเตฺต ‘‘นาหํ ราชา’’ติ ปุริมนเยเนว สพฺพํ วตฺวา อิมํ อุทานพฺยากรณคาถํ อภาสิฯ</p>


<p>ตตฺถ ติ จตูสุ ทิสาสุ ยถาสุขวิหารี, ‘‘เอกํ ทิสํ ผริตฺวา วิหรตี’’ติอาทินา วา นเยน พฺรหฺมวิหารภาวนาย ผริตา จตโสฺส ทิสา อสฺส สนฺตีติ จาตุทฺทิโสฯ ตาสุ จตูสุ ทิสาสุ กตฺถจิ สเตฺต วา สงฺขาเร วา ภเยน น ปฎิหนตีติ ติ ทฺวาทสวิธสฺส สโนฺตสสฺส วเสน สนฺตุสฺสโก จฯ ติ อุจฺจาวเจน ปจฺจเยนฯ ติ เอตฺถ ปริสฺสยนฺติ กายจิตฺตานิ, ปริหาเปนฺติ วา เตสํ สมฺปตฺติํ, ตานิ วา ปฎิจฺจ สยนฺตีติ ปริสฺสยา, พาหิรานํ สีหพฺยคฺฆาทีนํ อพฺภนฺตรานญฺจ กามจฺฉนฺทาทีนํ กายจิตฺตุปทฺทวานํ เอตํ อธิวจนํฯ เต ปริสฺสเย อธิวาสนขนฺติยา จ วีริยาทีหิ ธเมฺมหิ จ สหตีติ ปริสฺสยานํ สหิตาฯ ถทฺธภาวกรภยาภาเวน อฉมฺภีฯ กิํ วุตฺตํ โหติ? ยถา เต จตฺตาโร สมณา, เอวํ อิตรีตเรน ปจฺจเยน สนฺตุสฺสมาโน เอตฺถ ปฎิปตฺติปทฎฺฐาเน สโนฺตเส ฐิโต จตูสุ ทิสาสุ เมตฺตาทิภาวนาย จาตุทฺทิโส, สตฺตสงฺขาเรสุ  ปฎิหนนภยาภาเวน อปฺปฎิโฆ จ โหติฯ โส จาตุทฺทิสตฺตา วุตฺตปฺปการานํ ปริสฺสยานํ สหิตา, อปฺปฎิฆตฺตา อฉมฺภี จ โหตีติ เอวํ ปฎิปตฺติคุณํ ทิสฺวา โยนิโส ปฎิปชฺชิตฺวา ปเจฺจกโพธิํ อธิคโตมฺหีติฯ อถ วา เต สมณา วิย สนฺตุสฺสมาโน อิตรีตเรน วุตฺตนเยน จาตุทฺทิโส โหตีติ ญตฺวา เอวํ จาตุทฺทิสภาวํ ปตฺถยโนฺต โยนิโส ปฎิปชฺชิตฺวา อธิคโตมฺหิฯ ตสฺมา อโญฺญปิ อีทิสํ ฐานํ ปตฺถยโนฺต จาตุทฺทิสตาย ปริสฺสยานํ สหิตา อปฺปฎิฆตาย จ อฉมฺภี หุตฺวา เอโก จเร ขคฺควิสาณกโปฺปติฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิรโญฺญ กิร อคฺคมเหสี กาลมกาสิฯ ตโต วีติวเตฺตสุ โสกทิวเสสุ เอกทิวสํ อมจฺจา ‘‘ราชูนํ นาม เตสุ เตสุ กิเจฺจสุ อคฺคมเหสี  อวสฺสํ อิจฺฉิตพฺพา, สาธุ เทโว อญฺญมฺปิ เทวิํ อาเนตู’’ติ ยาจิํสุฯ ราชา ‘‘เตน หิ, ภเณ, ชานาถา’’ติ อาหฯ เต ปริเยสนฺตา สามนฺตรเชฺช ราชา มโต , ตสฺส เทวี รชฺชํ อนุสาสติ, สา จ คพฺภินี อโหสิ, อมจฺจา ‘‘อยํ รโญฺญ อนุรูปา’’ติ ญตฺวา ตํ ยาจิํสุฯ สา ‘‘คพฺภินี นาม มนุสฺสานํ อมนาปา โหติฯ สเจ อาคเมถ, ยาว วิชายามิ, เอวํ สาธุฯ โน เจ, อญฺญํ ปริเยสถา’’ติ อาหฯ เต รโญฺญปิ เอตมตฺถํ อาโรเจสุํฯ ราชา ‘‘คพฺภินีปิ โหตุ, อาเนถา’’ติ อาหฯ เต อาเนสุํฯ ราชา ตํ อภิสิญฺจิตฺวา สพฺพํ มเหสิยา โภคํ อทาสิ, ตสฺสา ปริชนานญฺจ นานาวิเธหิ ปณฺณากาเรหิ สงฺคณฺหาติฯ สา กาเลน ปุตฺตํ วิชายิฯ ราชา ตํ อตฺตโน ปุตฺตํ วิย สพฺพิริยาปเถสุ อเงฺก จ อุเร จ กตฺวา วิหรติฯ ตทา เทวิยา ปริชนา จิเนฺตสุํ – ‘‘ราชา อติวิย สงฺคณฺหาติ, กุมาเร อติวิสฺสาสํ กโรติ, หนฺท, นํ ปริภินฺทิสฺสามา’’ติฯ</p>


<p>ตโต กุมารํ อาหํสุ – ‘‘ตฺวํ, ตาต, อมฺหากํ รโญฺญ ปุโตฺต, น อิมสฺส รโญฺญ ปุโตฺตฯ มา เอตฺถ วิสฺสาสํ อาปชฺชี’’ติฯ อถ กุมาโร ‘‘เอหิ ปุตฺตา’’ติ รญฺญา วุจฺจมาโนปิ หเตฺถน อากฑฺฒิยมาโนปิ ปุเพฺพ  วิย ราชานํ น อลฺลียติฯ ราชา ‘‘กิํ การณ’’นฺติ วีมํสโนฺต ตํ ปวตฺติํ ญตฺวา ‘‘เอเต มยา สงฺคหิตาปิ ปฎิกฺกูลวุตฺติโน เอวา’’ติ นิพฺพิชฺชิตฺวา รชฺชํ ปหาย ปพฺพชิโตฯ ‘‘ราชา ปพฺพชิโต’’ติ อมจฺจปริชนาปิ พหู ปพฺพชิํสุฯ สปริชโน ราชา ปพฺพชิโตปิ มนุสฺสา ปณีเต ปจฺจเย อุปเนนฺติ, ราชา ปณีเต ปจฺจเย ยถาวุฑฺฒํ ทาเปสิฯ ตตฺถ เย สุนฺทรํ ลภนฺติ, เต ตุสฺสนฺติฯ อิตเร อุชฺฌายนฺติ ‘‘มยํ ปริเวณาทีนิ สมฺมชฺชนฺตา สพฺพกิจฺจานิ กโรนฺติ, ลูขภตฺตํ ชิณฺณวตฺถญฺจ ลภามา’’ติฯ โส ตมฺปิ ญตฺวา ‘‘อิเม ยถาวุฑฺฒํ ทียมานาปิ อุชฺฌายนฺติ, อโห ทุสฺสงฺคหา ปริสา’’ติ ปตฺตจีวรมาทาย เอโกว อรญฺญํ ปวิสิตฺวา วิปสฺสนํ อารภิตฺวา ปเจฺจกโพธิํ สจฺฉากาสิฯ ตตฺถ อาคเตหิ จ กมฺมฎฺฐานํ ปุจฺฉิโต อิมํ คาถมภาสิฯ สา อตฺถโต ปากฎา เอวฯ อยํ ปน โยชนา – ทุสฺสงฺคหา ปพฺพชิตาปิ เอเก, เย อสโนฺตสาภิภูตา, ตถาวิธา เอว จ อโถ คหฎฺฐา ฆรมาวสนฺตาฯ เอตาหํ ทุสฺสงฺคหภาวํ ชิคุจฺฉโนฺต วิปสฺสนํ อารภิตฺวา อธิคโตติฯ เสสํ ปุริมนเยเนว เวทิตพฺพนฺติฯ</p>

</p>


<p> ติ กา อุปฺปตฺติ? พาราณสิยํ กิร จาตุมาสิกพฺรหฺมทโตฺต นาม ราชา คิมฺหานํ ปฐเม มาเส อุยฺยานํ คโตฯ ตตฺถ รมณีเย ภูมิภาเค นีลฆนปตฺตสญฺฉนฺนํ โกวิฬารรุกฺขํ   ทิสฺวา ‘‘โกวิฬารมูเล มม สยนํ ปญฺญาเปถา’’ติ วตฺวา อุยฺยาเน กีฬิตฺวา สายนฺหสมยํ ตตฺถ เสยฺยํ กเปฺปสิฯ ปุน คิมฺหานํ มชฺฌิเม มาเส อุยฺยานํ คโต, ตทา โกวิฬาโร ปุปฺผิโต โหติ, ตทาปิ ตเถว อกาสิฯ ปุนปิ คิมฺหานํ ปจฺฉิเม มาเส คโต, ตทา โกวิฬาโร สญฺฉินฺนปโตฺต สุกฺขรุโกฺข วิย โหติ, ตทาปิ ราชา อทิสฺวาว ตํ รุกฺขํ ปุพฺพปริจเยน ตเตฺถว เสยฺยํ อาณาเปสิฯ อมจฺจา ชานนฺตาปิ รโญฺญ อาณตฺติยา ตตฺถ สยนํ ปญฺญาเปสุํฯ โส อุยฺยาเน กีฬิตฺวา สายนฺหสมเย ตตฺถ เสยฺยํ กเปฺปโนฺต ตํ รุกฺขํ ทิสฺวา ‘‘อเร, อยํ ปุเพฺพ สญฺฉนฺนปโตฺต มณิมโย วิย อภิรูปทสฺสโน อโหสิ, ตโต มณิวณฺณสาขนฺตเร ฐปิตปวาฬงฺกุรสทิเสหิ ปุเปฺผหิ  สสฺสิริกทสฺสโน อโหสิ, มุตฺตชาลสทิสวาลิกากิโณฺณ จสฺส เหฎฺฐาภูมิภาโค พนฺธนา ปวุตฺตปุปฺผสญฺฉโนฺน รตฺตกมฺพลสนฺถโต วิย อโหสิฯ โส นามชฺช สุกฺขรุโกฺข วิย สาขามตฺตาวเสโส ฐิโต, อโห ชราย อุปหโต โกวิฬาโร’’ติ จิเนฺตตฺวา ‘‘อนุปาทิณฺณมฺปิ ตาย ชราย หญฺญติ, กิมงฺคํ ปน อุปาทิณฺณ’’นฺติ อนิจฺจสญฺญํ ปฎิลภิฯ ตทนุสาเรเนว สพฺพสงฺขาเร ทุกฺขโต อนตฺตโต จ วิปสฺสโนฺตว ‘‘อโห วตาหมฺปิ สญฺฉินฺนปโตฺต โกวิฬาโร วิย อปคตคิหิพฺยญฺชโน ภเวยฺย’’นฺติ ปตฺถยมาโน อนุปุเพฺพน ตสฺมิํ สยนตเล ทกฺขิเณน ปเสฺสน นิปโนฺนเยว วิปสฺสิตฺวา ปเจฺจกโพธิํ สจฺฉากาสิฯ ตโต คมนกาเล อมเจฺจหิ ‘‘กาโล, เทว, คนฺตุ’’นฺติ วุเตฺต ‘‘นาหํ ราชา’’ติอาทีนิ วตฺวา ปุริมนเยเนว อิมํ คาถมภาสิฯ</p>


<p>ตตฺถ ติ อปเนตฺวาฯ ติ เกสมสฺสุโอทาตวตฺถาลงฺการมาลาคนฺธวิเลปนปุตฺตทารทาสิทาสาทีนิฯ เอตานิ คิหิภาวํ พฺยญฺชยนฺติ, ตสฺมา ‘‘คิหิพฺยญฺชนานี’’ติ วุจฺจนฺติฯ ติ ปติตปโตฺตฯ ติ มคฺคญาเณน ฉินฺทิตฺวาฯ ติ มคฺควีริเยน สมนฺนาคโตฯ ติ กามพนฺธนานิฯ กามา หิ คิหีนํ พนฺธนานิฯ อยํ ตาว ปทโตฺถฯ อยํ ปน อธิปฺปาโย – ‘‘อโห วตาหมฺปิ โอโรปยิตฺวา คิหิพฺยญฺชนานิ สญฺฉินฺนปโตฺต ยถา โกวิฬาโร ภเวยฺย’’นฺติ เอวํ จินฺตยมาโน วิปสฺสนํ อารภิตฺวา อธิคโตติฯ เสสํ ปุริมนเยเนว เวทิตพฺพนฺติฯ</p>

</p>

</p>


<p>   ติ กา อุปฺปตฺติ? ปุเพฺพ กิร กสฺสปสฺส ภควโต สาสเน เทฺว ปเจฺจกโพธิสตฺตา ปพฺพชิตฺวา วีสติ วสฺสสหสฺสานิ  คตปจฺจาคตวตฺตํ ปูเรตฺวา เทวโลเก อุปฺปนฺนาฯ ตโต จวิตฺวา เตสํ เชฎฺฐโก พาราณสิรโญฺญ ปุโตฺต, กนิโฎฺฐ ปุโรหิตสฺส ปุโตฺต อโหสิฯ เต เอกทิวสํเยว ปฎิสนฺธิํ คเหตฺวา เอกทิวสเมว มาตุ กุจฺฉิโต นิกฺขมิตฺวา สหปํสุกีฬกา สหายกา อเหสุํฯ ปุโรหิตปุโตฺต ปญฺญวา อโหสิฯ โส ราชปุตฺตํ อาห – ‘‘สมฺม, ตฺวํ ตว  ปิตุโน อจฺจเยน รชฺชํ ลภิสฺสสิ, อหํ ปุโรหิตฎฺฐานํ, สุสิกฺขิเตน จ รชฺชํ อนุสาสิตุํ สกฺกา, เอหิ สิปฺปํ อุคฺคณฺหิสฺสามา’’ติฯ ตโต อุโภปิ ยโญฺญปจิตา หุตฺวา คามนิคมาทีสุ ภิกฺขํ จรมานา ปจฺจนฺตชนปทคามํ คตาฯ ตญฺจ คามํ ปญฺจ ปเจฺจกพุทฺธา ภิกฺขาจารเวลาย ปวิสิํสุฯ ตตฺถ มนุสฺสา ปเจฺจกพุเทฺธ ทิสฺวา อุสฺสาหชาตา อาสนานิ ปญฺญาเปตฺวา ปณีตํ ขาทนียํ วา โภชนียํ วา อุปนาเมตฺวา ปูเชนฺติฯ เตสํ เอตทโหสิ – ‘‘อเมฺหหิ สทิสา อุจฺจากุลิกา นาม นตฺถิ, อปิ จ ปนิเม มนุสฺสา ยทิ อิจฺฉนฺติ, อมฺหากํ ภิกฺขํ เทนฺติ, ยทิ นิจฺฉนฺติ, น เทนฺติ, อิเมสํ ปน ปพฺพชิตานํ เอวรูปํ สกฺการํ กโรนฺติ, อทฺธา เอเต กิญฺจิ สิปฺปํ ชานนฺติ, หนฺท, เนสํ สนฺติเก สิปฺปํ อุคฺคณฺหามา’’ติฯ เต มนุเสฺสสุ ปฎิกฺกเนฺตสุ โอกาสํ ลภิตฺวา ‘‘ยํ, ภเนฺต, ตุเมฺห สิปฺปํ ชานาถ, ตํ อเมฺหหิ สิกฺขาเปถา’’ติ ยาจิํสุฯ ปเจฺจกพุทฺธา ‘‘น สกฺกา อปพฺพชิเตน สิกฺขิตุ’’นฺติ อาหํสุฯ เต ปพฺพชฺชํ ยาจิตฺวา ปพฺพชิํสุฯ ตโต เนสํ ปเจฺจกพุทฺธา ‘‘เอวํ โว นิวาเสตพฺพํ, เอวํ ปารุปิตพฺพ’’นฺติอาทินา นเยน อาภิสมาจาริกํ อาจิกฺขิตฺวา ‘‘อิมสฺส สิปฺปสฺส เอกีภาวาภิรติ นิปฺผตฺติ, ตสฺมา เอเกเนว นิสีทิตพฺพํ, เอเกน จงฺกมิตพฺพํ, เอเกน ฐาตพฺพํ, เอเกน สยิตพฺพ’’นฺติ ปาฎิเยกฺกํ ปณฺณสาลํ อทํสุ, ตโต เต อตฺตโน อตฺตโน ปณฺณสาลํ ปวิสิตฺวา นิสีทิํสุฯ ปุโรหิตปุโตฺต นิสินฺนกาลโต ปภุติ จิตฺตสมาธานํ ลทฺธา ฌานํ ปฎิลภิฯ ราชปุโตฺต มุหุเตฺตเนว อุกฺกณฺฐิโต ตสฺส สนฺติกํ อาคโตฯ โส ตํ ทิสฺวา ‘‘กิํ, สมฺมา’’ติ ปุจฺฉิฯ ‘‘อุกฺกณฺฐิโตมฺหี’’ติ อาหฯ ‘‘เตน หิ อิธ นิสีทา’’ติฯ โส ตตฺถ มุหุตฺตํ นิสีทิตฺวา อาห – ‘‘อิมสฺส กิร, สมฺม, สิปฺปสฺส เอกีภาวาภิรติ นิปฺผตฺตี’’ติ? ปุโรหิตปุโตฺต ‘‘เอวํ, สมฺม, เตน หิ ตฺวํ อตฺตโน นิสิโนฺนกาสํ เอว คจฺฉ, อุคฺคณฺหิสฺสามิ อิมสฺส สิปฺปสฺส นิปฺผตฺติ’’นฺติ อาหฯ โส คนฺตฺวา ปุนปิ มุหุตฺตเกเนว อุกฺกณฺฐิโต ปุริมนเยเนว ติกฺขตฺตุํ อาคโตฯ</p>


<p>ตโต นํ ปุโรหิตปุโตฺต ตเถว อุโยฺยเชตฺวา ตสฺมิํ คเต จิเนฺตสิ – ‘‘อยํ อตฺตโน จ กมฺมํ หาเปติ มม จ, อิธาภิกฺขณํ อาคจฺฉตี’’ติฯ โส ปณฺณสาลโต นิกฺขมฺม อรญฺญํ ปวิโฎฺฐฯ อิตโร อตฺตโน ปณฺณสาลาเยว นิสิโนฺน ปุนปิ มุหุตฺตเกเนว อุกฺกณฺฐิโต ตสฺส สนฺติกํ   อาคนฺตฺวา  อิโต จิโต จ มคฺคโนฺตปิ ตํ อทิสฺวา จิเนฺตสิ – ‘‘โย คหฎฺฐกาเล ปณฺณาการํ อาทาย อาคโตปิ มํ ทฎฺฐุํ น ลภติ, โส ทานิ มยิ อาคเต ทสฺสนมฺปิ อทาตุกาโม อปกฺกมิฯ อโห อเร, จิตฺต, น ลชฺชสิ, ยํ มํ จตุกฺขตฺตุํ อิธาเนสิ, น โส ทานิ เต วเส วตฺติสฺสามิ, อญฺญทตฺถุ ตํเยว มม วเส วตฺตาเปสฺสามี’’ติ อตฺตโน เสนาสนํ ปวิสิตฺวา วิปสฺสนํ อารภิตฺวา ปเจฺจกโพธิํ สจฺฉิกตฺวา อากาเสน นนฺทมูลกปพฺภารํ อคมาสิฯ อิตโรปิ อรญฺญํ ปวิสิตฺวา วิปสฺสนํ อารภิตฺวา ปเจฺจกโพธิํ สจฺฉิกตฺวา ตเตฺถว อคมาสิฯ เต อุโภปิ มโนสิลาตเล นิสีทิตฺวา ปาฎิเยกฺกํ ปาฎิเยกฺกํ อิมา อุทานคาถาโย อภาสิํสุฯ</p>


<p>ตตฺถ นฺติ ปกตินิปกํ ปณฺฑิตํ กสิณปริกมฺมาทิกุสลํฯ นฺติ อปฺปนาวิหาเรน วา อุปจาเรน วา สมนฺนาคตํฯ นฺติ ธิติสมฺปนฺนํฯ ตตฺถ นิปกเตฺตน ธิติสมฺปทา วุตฺตาฯ อิธ ปน ธิติสมฺปนฺนเมวาติ อโตฺถฯ ธิติ นาม อสิถิลปรกฺกมตา, ‘‘กามํ ตโจ จ นฺหารุ จา’’ติ (ม. นิ. ๒.๑๘๔; อ. นิ. ๒.๕; มหานิ. ๑๙๖) เอวํ ปวตฺตวีริยเสฺสตํ อธิวจนํฯ อปิจ ธิกฺกตปาโปติปิ ธีโรฯ ติ ยถา ปกติราชา ‘‘วิชิตํ รฎฺฐํ อนตฺถาวห’’นฺติ ญตฺวา รชฺชํ ปหาย เอโก จรติ, เอวํ พาลสหายํ ปหาย เอโก จเรฯ อถ วา นฺติ ยถา สุตโสโม ราชา รฎฺฐํ วิชิตํ ปหาย เอโก จริ, ยถา จ มหาชนโก ราชา, เอวํ เอโก จรีติ อยมฺปิ ตสฺส อโตฺถฯ เสสํ วุตฺตานุสาเรน สกฺกา ชานิตุนฺติ น วิตฺถาริตนฺติฯ</p>

</p>


<p> ติ อิมิสฺสา คาถาย ยาว อากาสตเล ปญฺญตฺตาสเน ปเจฺจกพุทฺธานํ นิสชฺชา, ตาว จาตุทฺทิสคาถาย อุปฺปตฺติสทิสา เอว อุปฺปตฺติฯ อยํ ปน วิเสโส – ยถา โส ราชา รตฺติยา ติกฺขตฺตุํ อุพฺพิชฺชิ, น ตถา อยํ, เนวสฺส ยโญฺญ ปจฺจุปฎฺฐิโต อโหสิฯ โส อากาสตเล ปญฺญเตฺตสุ อาสเนสุ ปเจฺจกพุเทฺธ นิสีทาเปตฺวา ‘‘เก ตุเมฺห’’ติ ปุจฺฉิฯ ‘‘มยํ, มหาราช, อนวชฺชโภชิโน นามา’’ติฯ ‘‘ภเนฺต , อนวชฺชโภชิโนติ อิมสฺส โก อโตฺถ’’ติ? ‘‘สุนฺทรํ วา อสุนฺทรํ วา ลทฺธา นิพฺพิการา ภุญฺชาม, มหาราชา’’ติฯ ตํ สุตฺวา รโญฺญ เอตทโหสิ – ‘‘ยํนูนาหํ อิเม อุปปริเกฺขยฺยํ ‘เอทิสา วา โน วา’’’ติ? ตํ ทิวสํ กณาชเกน พิลงฺคทุติเยน ปริวิสิฯ ตํ ปเจฺจกพุทฺธา อมตํ วิย นิพฺพิการา ภุญฺชิํสุฯ ราชา ‘‘อิเม  ปฎิญฺญาตตฺตา เอกทิวสํ นิพฺพิการา  โหนฺติ, ปุน เสฺว ชานิสฺสามี’’ติ สฺวาตนาย นิมเนฺตสิฯ ทุติยทิวเสปิ ตเถวากาสิฯ เตปิ ตเถว ปริภุญฺชิํสุฯ อถ ราชา ‘‘สุนฺทรํ ทตฺวา วีมํสิสฺสามี’’ติ ปุนปิ นิมเนฺตตฺวา เทฺว ทิวเส มหาสกฺการํ กตฺวา ปณีเตน อติวิจิเตฺรน ขาทนีเยน โภชนีเยน ปริวิสิฯ เตปิ ตเถว นิพฺพิการา ปริภุญฺชิตฺวา รโญฺญ มงฺคลํ วตฺวา ปกฺกมิํสุฯ ราชา อจิรปกฺกเนฺตสุ เตสุ ‘‘อนวชฺชโภชิโน เอเต, อโห วตาหมฺปิ อนวชฺชโภชี ภเวยฺย’’นฺติ จิเนฺตตฺวา มหารชฺชํ ปหาย ปพฺพชฺชํ สมาทาย วิปสฺสนํ อารภิตฺวา ปเจฺจกพุโทฺธ หุตฺวา มญฺชูสกรุกฺขมูเล ปเจฺจกพุทฺธานํ มเชฺฌ อตฺตโน อารมฺมณํ วิภาเวโนฺต อิมํ คาถมภาสิฯ สา ปทตฺถโต อุตฺตานเมวฯ เกวลํ ปน นฺติ เอตฺถ อเสเขหิ สีลาทิกฺขเนฺธหิ สมฺปนฺนา สหายา เอว สหายสมฺปทาติ เวทิตพฺพาฯ</p>


<p>อยํ ปเนตฺถ โยชนา – ยา อยํ วุตฺตา สหายสมฺปทา, ตํ สหายสมฺปทํ  เอกํเสเนว โถเมมาติ วุตฺตํ โหติฯ กถํ? ติฯ กสฺมา? อตฺตโน สีลาทีหิ เสเฎฺฐ เสวมานสฺส สีลาทโย ธมฺมา อนุปฺปนฺนา อุปฺปชฺชนฺติ, อุปฺปนฺนา จ วุทฺธิํ วิรูฬฺหิํ เวปุลฺลํ ปาปุณนฺติฯ สเม เสวมานสฺส อญฺญมญฺญํ สาธารเณน กุกฺกุจฺจสฺส วิโนทเนน จ ลทฺธา น ปริหายนฺติฯ เอเต ปน สหายเก เสเฎฺฐ จ สเม จ อลทฺธา กุหนาทิมิจฺฉาชีวํ ปหาย ธเมฺมน สเมน อุปฺปนฺนํ โภชนํ ภุญฺชโนฺต ตตฺถ จ ปฎิฆานุนยํ อนุปฺปาเทโนฺต อนวชฺชโภชี หุตฺวา อตฺถกาโม กุลปุโตฺต เอโก จเร ขคฺควิสาณกโปฺปฯ อหมฺปิ เอวํ จรโนฺต อิมํ สมฺปตฺติํ อธิคโตมฺหีติฯ</p>

</p>


<p> ติ กา อุปฺปตฺติ? อญฺญตโร กิร พาราณสิยํ ราชา คิมฺหสมเย ทิวาเสยฺยํ อุปคโต อโหสิ, สนฺติเก จสฺส  วณฺณทาสี โคสีตจนฺทนํ ปิสติฯ ตสฺสา เอกพาหาย เอกํ สุวณฺณวลยํ, เอกพาหาย เทฺวฯ ตานิ สงฺฆเฎฺฎนฺติ, อิตรํ น สงฺฆฎฺฎติฯ ราชา ตํ ทิสฺวา ‘‘เอวเมว คณวาเส สงฺฆฎฺฎนา, เอกวาเส อสงฺฆฎฺฎนา’’ติ จิเนฺตตฺวา ปุนปฺปุนํ ทาสิํ โอโลเกสิฯ เตน จ สมเยน สพฺพาลงฺการวิภูสิตา เทวี ตํ พีชยนฺตี ฐิตา โหติฯ สา ‘‘วณฺณทาสิยา ปฎิพทฺธจิโตฺต มเญฺญ ราชา’’ติ จิเนฺตตฺวา ตํ ทาสิํ อุฎฺฐาเปตฺวา สยเมว ปิสิตุมารทฺธาฯ อถสฺสา จ อุโภสุ พาหาสุ อเนเก สุวณฺณวลยา, เต สงฺฆฎฺฎยนฺตา มหาสทฺทํ ชนยิํสุฯ ราชา  อติสุฎฺฐุตรํ นิพฺพิโนฺท ทกฺขิณปเสฺสน นิปโนฺนเยว วิปสฺสนํ อารภิตฺวา ปเจฺจกโพธิํ สจฺฉากาสิฯ ตํ อนุตฺตรสุเขน สุขิตํ นิปนฺนํ จนฺทนหตฺถา เทวี อุปสงฺกมิตฺวา ‘‘อาลิมฺปามิ , มหาราชา’’ติ อาหฯ โส ‘‘อเปหิ, มา อาลิมฺปาหี’’ติ อาหฯ สา ‘‘กิสฺส, มหาราชา’’ติ? โส ‘‘นาหํ, ราชา’’ติฯ เอวเมเตสํ กถาสลฺลาปํ สุตฺวา อมจฺจา อุปสงฺกมิํสุ, เตหิปิ มหาราชวาเทน อาลปิโต ‘‘นาหํ, ภเณ, ราชา’’ติ อาหฯ เสสํ ปฐมคาถาย วุตฺตสทิสเมวฯ</p>


<p>อยํ ปน คาถาวณฺณนา ตตฺถ ติ โอโลเกตฺวาฯ ติ กญฺจนสฺสฯ ‘‘วลยานี’’ติ ปาฐเสโสฯ สาวเสสปทโตฺถ หิ อยํ อโตฺถฯ ติ ปภาสนสีลานิ, ชุติมนฺตานีติ วุตฺตํ โหติฯ เสสํ อุตฺตานปทตฺถเมวฯ อยํ ปน โยชนา – ทิสฺวา ภุชสฺมิํ สุวณฺณสฺส วลยานิ ‘‘คณวาเส สติ สงฺฆฎฺฎนา, เอกวาเส อสงฺฆฎฺฎนา’’ติ เอวํ จิเนฺตตฺวา วิปสฺสนํ อารภิตฺวา อธิคโตมฺหีติฯ เสสํ สุวิเญฺญยฺยเมวาติฯ</p>

</p>


<p> ติ กา อุปฺปตฺติ? อญฺญตโร กิร พาราณสิราชา ทหโรว ปพฺพชิตุกาโม อมเจฺจ อาณาเปสิ – ‘‘เทวิํ คเหตฺวา รชฺชํ ปริหรถ, อหํ ปพฺพชิสฺสามี’’ติฯ อมจฺจา – ‘‘มหาราช, อราชกํ รชฺชํ อเมฺหหิ น สกฺกา รกฺขิตุํ สามนฺตราชาโน อาคมฺม วิลุมฺปิสฺสนฺติ, ยาว เอโกปิ ปุโตฺต อุปฺปชฺชติ, ตาว อาคเมหี’’ติ สญฺญาเปสุํฯ มุทุจิโตฺต ราชา อธิวาเสสิฯ อถ เทวี คพฺภํ คณฺหิฯ ราชา ปุน เต อาณาเปสิ – ‘‘เทวี คพฺภินี, ปุตฺตํ ชาตํ รเชฺช อภิสิญฺจิตฺวา รชฺชํ ปริหรถ, อหํ ปพฺพชิสฺสามี’’ติฯ อมจฺจา  ‘‘ทุชฺชานํ, มหาราช, เอตํ, ยํ เทวี ปุตฺตํ วา วิชายิสฺสติ, ธีตรํ วาติ, ตาว วิชายนกาลํ อาคเมหี’’ติ ปุนปิ ราชานํ สญฺญาเปสุํฯ อถ สา ปุตฺตํ วิชายิฯ ตทาปิ ราชา ตเถว อมเจฺจ อาณาเปสิฯ อมจฺจา ปุนปิ ราชานํ – ‘‘อาคเมหิ, มหาราช, ยาว ปฎิพโล โหตี’’ติ พหูหิ การเณหิ สญฺญาเปสุํฯ ตโต กุมาเร ปฎิพเล ชาเต อมเจฺจ สนฺนิปาตาเปตฺวา ‘‘ปฎิพโล ทานิ อยํ, ตํ รเชฺช อภิสิญฺจิตฺวา ปฎิปชฺชถา’’ติ อมจฺจานํ โอกาสํ อทตฺวา อนฺตราปณโต กาสายวตฺถาทโย สพฺพปริกฺขาเร อาหราเปตฺวา อเนฺตปุเร เอว ปพฺพชิตฺวา มหาชนโก วิย นิกฺขมิตฺวา คโตฯ สพฺพปริชโน นานปฺปการํ ปริเทวมาโน ราชานํ อนุพนฺธิฯ โส ราชา ยาว อตฺตโน รชฺชสีมา, ตาว คนฺตฺวา กตฺตรทเณฺฑน เลขํ อากฑฺฒิตฺวา – ‘‘อยํ เลขา นาติกฺกมิตพฺพา’’ติ อาห ฯ มหาชโน เลขาย สีสํ กตฺวา ภูมิยํ นิปโนฺน ปริเทวมาโน ‘‘ตุยฺหํ ทานิ, ตาต, รโญฺญ อาณา, กิํ กริสฺสตี’’ติ กุมารํ เลขํ อติกฺกมาเปสิฯ กุมาโร ‘‘ตาต, ตาตา’’ติ ธาวิตฺวา  ราชานํ สมฺปาปุณิฯ ราชา กุมารํ ทิสฺวา ‘‘เอตํ มหาชนํ ปริหรโนฺต รชฺชํ กาเรสิํ, กิํ ทานิ เอกํ ทารกํ ปริหริตุํ น สกฺขิสฺส’’นฺติ กุมารํ คเหตฺวา อรญฺญํ ปวิโฎฺฐ, ตตฺถ ปุพฺพปเจฺจกพุเทฺธหิ วสิตปณฺณสาลํ ทิสฺวา วาสํ กเปฺปสิ สทฺธิํ ปุเตฺตนฯ</p>


<p>ตโต กุมาโร วรสยนาทีสุ กตปริจโย ติณสนฺถารเก วา รชฺชุมญฺจเก วา สยมาโน โรทติฯ สีตวาตาทีหิ ผุโฎฺฐ สมาโน – ‘‘สีตํ ตาต อุณฺหํ ตาต มกสา ตาต ฑํสนฺติฯ ฉาโตมฺหิ ตาต, ปิปาสิโตมฺหิ ตาตา’’ติ วทติฯ ราชา ตํ สญฺญาเปโนฺตเยว รตฺติํ วีตินาเมสิฯ ทิวาปิสฺส ปิณฺฑาย จริตฺวา ภตฺตํ อุปนาเมสิ, กุมาโร มิสฺสกภตฺตํ กงฺคุวรกมุคฺคาทิพหุลํ อจฺฉาเทนฺตมฺปิ ตํ ชิฆจฺฉาวเสน ภุญฺชมาโน กติปาหจฺจเยน อุเณฺห ฐปิตปทุมํ วิย มิลายิฯ ราชา ปน ปฎิสงฺขานพเลน นิพฺพิกาโร ภุญฺชติฯ ตโต โส กุมารํ สญฺญาเปโนฺต อาห – ‘‘นคเร, ตาต, ปณีตาหาโร ลพฺภติ, ตตฺถ คจฺฉามา’’ติฯ กุมาโร ‘‘อาม, ตาตา’’ติฯ ตโต นํ ปุรกฺขตฺวา อาคตมเคฺคเนว นิวตฺติฯ กุมารมาตาปิ เทวี ‘‘น ทานิ ราชา กุมารํ คณฺหิตฺวา อรเญฺญ จิรํ วสิสฺสติ, กติปาเหเนว นิวตฺติสฺสตี’’ติ จิเนฺตตฺวา รญฺญา  กตฺตรทเณฺฑน ลิขิตฎฺฐาเนเยว วติํ การาเปตฺวา วาสํ กเปฺปสิฯ ราชา ตสฺสา วติยา อวิทูเร ฐตฺวา ‘‘เอตฺถ เต, ตาต, มาตา นิสินฺนา, คจฺฉาหี’’ติ เปเสสิฯ ยาว โส ตํ ฐานํ ปาปุณาติ, ตาว อุทิกฺขโนฺต อฎฺฐาสิ – ‘‘มา เหว นํ โกจิ วิเหเฐยฺยา’’ติฯ กุมาโร มาตุ สนฺติกํ ธาวโนฺต อคมาสิฯ</p>


<p>อารกฺขปุริสา กุมารํ อาคจฺฉนฺตํ ทิสฺวา เทวิยา อาโรเจสิฯ เทวี วีสตินาฎกิตฺถิสหสฺสปริวุตา ปจฺจุคฺคนฺตฺวา ปฎิคฺคเหสิฯ รโญฺญ จ ปวตฺติํ ปุจฺฉิฯ ‘‘ปจฺฉโต อาคจฺฉตี’’ติ สุตฺวา มนุเสฺส เปเสสิฯ ราชาปิ ตาวเทว สกวสนฎฺฐานํ อคมาสิฯ มนุสฺสา ราชานํ อทิสฺวา นิวตฺติํสุฯ ตโต เทวี นิราสาว หุตฺวา ปุตฺตํ คเหตฺวา นครํ คนฺตฺวา รเชฺช อภิสิญฺจิฯ ราชาปิ อตฺตโน วสนฎฺฐาเน นิสิโนฺน วิปสฺสิตฺวา ปเจฺจกโพธิํ ปตฺวา มญฺชูสกรุกฺขมูเล ปเจฺจกพุทฺธานํ มเชฺฌ อิมํ อุทานคาถํ อภาสิฯ สา อตฺถโต อุตฺตานา เอวฯ</p>


<p>อยํ ปเนตฺถาธิปฺปาโย – ยฺวายํ เอเกน ทุติเยน กุมาเรน สีตุณฺหาทีหิ นิเวเทเนฺตน สหวาเสน ตํ สญฺญาเปนฺตสฺส มม  ตสฺมิํ สิเนหวเสน  ชาตาฯ สจาหํ อิมํ น ปริจฺจชามิ, ตโต อายติมฺปิ ตเถว เหสฺสติ, ยถา  อิทานิ, ฯ ‘‘อุภยเมฺปตํ อนฺตรายกรํ วิเสสาธิคมสฺสา’’ติ    ตํ ฉเฑฺฑตฺวา โยนิโส ปฎิปชฺชิตฺวา ปเจฺจกโพธิมธิคโตมฺหีติฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิยํ กิร เสฎฺฐิปุโตฺต ทหโรว เสฎฺฐิฎฺฐานํ ลภิฯ ตสฺส ติณฺณํ อุตูนํ อนุจฺฉวิกา ตโย ปาสาทา อเหสุํฯ โส สพฺพสมฺปตฺตีหิ เทวกุมาโร วิย ปริจาเรติฯ อถ โส ทหโรว สมาโน ‘‘ปพฺพชิสฺสามี’’ติ มาตาปิตโร อาปุจฺฉิ, เต นํ นิวาเรนฺติฯ โส ตเถว นิพนฺธติฯ ปุนปิ นํ มาตาปิตโร ‘‘ตฺวํ, ตาต, สุขุมาโล, ทุกฺกรา ปพฺพชฺชา, ขุรธาราย อุปริ จงฺกมนสทิสา’’ติ นานปฺปกาเรหิ นิวาเรนฺติฯ โส  ตเถว นิพนฺธติฯ เต จิเนฺตสุํ – ‘‘สจายํ ปพฺพชติ, อมฺหากํ โทมนสฺสํ โหติฯ สเจ นํ นิวาเรม, เอตสฺส โทมนสฺสํ โหติฯ อปิจ อมฺหากํ โทมนสฺสํ โหตุ, มา จ เอตสฺสา’’ติ อนุชานิํสุฯ ตโต โส สพฺพํ ปริชนํ ปริเทวมานํ อนาทิยิตฺวา อิสิปตนํ คนฺตฺวา ปเจฺจกพุทฺธานํ สนฺติเก ปพฺพชิฯ ตสฺส อุฬารเสนาสนํ น ปาปุณาติ, มญฺจเก ตฎฺฎิกํ อตฺถริตฺวา สยิฯ โส วรสยเน กตปริจโย สพฺพรตฺติํ อติทุกฺขิโต อโหสิฯ ปภาเต สรีรปริกมฺมํ กตฺวา ปตฺตจีวรมาทาย ปเจฺจกพุเทฺธหิ สทฺธิํ ปิณฺฑาย ปาวิสิฯ ตตฺถ วุฑฺฒา อคฺคาสนญฺจ อคฺคปิณฺฑญฺจ ลภนฺติ, นวกา ยํกิญฺจิเทว อาสนลูขํ โภชนญฺจฯ โส เตน ลูขโภชเนนาปิ อติทุกฺขิโต อโหสิฯ โส กติปาหํเยว กิโส ทุพฺพโณฺณ หุตฺวา นิพฺพิชฺชิ, ยถา ตํ อปริปกฺกคเต สมณธเมฺมฯ ตโต มาตาปิตูนํ ทูตํ เปเสตฺวา อุปฺปพฺพชิฯ โส กติปาหํเยว พลํ คเหตฺวา ปุนปิ ปพฺพชิตุกาโม อโหสิ, ตโต ทุติยมฺปิ ปพฺพชิตฺวา ปุนปิ อุปฺปพฺพชิฯ ตติยวาเร ปน ปพฺพชิตฺวา สมฺมา ปฎิปโนฺน วิปสฺสิตฺวา ปเจฺจกโพธิํ สจฺฉิกตฺวา อิมํ อุทานคาถํ วตฺวา ปุน ปเจฺจกพุทฺธานํ มเชฺฌ อิมเมว พฺยากรณคาถมฺปิ อภาสิฯ</p>


<p>ตตฺถ ติ เทฺว กามา วตฺถุกาโม จ กิเลสกาโม จฯ ตตฺถ วตฺถุกาโม นาม ปิยรูปาทิอารมฺมณธโมฺม, กิเลสกาโม นาม สโพฺพ ราคปฺปเภโทฯ อิธ ปน วตฺถุกาโม อธิเปฺปโตฯ รูปาทิอเนกปฺปการวเสน ฯ โลกสฺสาทวเสน  ฯ พาลปุถุชฺชนานํ มนํ รมาเปนฺตีติ ติ วิวิเธน รูเปน, อเนกวิเธน สภาเวนาติ วุตฺตํ โหติฯ เต หิ รูปาทิวเสน จิตฺรา, รูปาทีสุปิ นีลาทิวเสน วิวิธรูปาฯ เอวํ เตน เตน วิรูปรูเปน ตถา ตถา อสฺสาทํ ทเสฺสตฺวา  ปพฺพชฺชาย อภิรมิตุํ น เทนฺตีติฯ เสสเมตฺถ  ปากฎเมวฯ นิคมนมฺปิ ทฺวีหิ ตีหิ วา ปเทหิ โยเชตฺวา ปุริมคาถาสุ วุตฺตนเยเนว เวทิตพฺพนฺติฯ</p>

</p>


<p> ติ กา อุปฺปตฺติ? พาราณสิยํ กิร รโญฺญ คโณฺฑ อุทปาทิ, พาฬฺหา เวทนา วฑฺฒนฺติฯ เวชฺชา ‘‘สตฺถกเมฺมน วินา ผาสุ น โหตี’’ติ ภณนฺติ ฯ ราชา เตสํ อภยํ ทตฺวา สตฺถกมฺมํ การาเปสิฯ เต ตํ ผาเลตฺวา ปุพฺพโลหิตํ นีหริตฺวา นิเวทนํ กตฺวา วณํ ปิโลติเกน พนฺธิํสุฯ ลูขมํสาหาเรสุ จ นํ สมฺมา โอวทิํสุฯ ราชา ลูขโภชเนน กิสสรีโร อโหสิ, คโณฺฑ จสฺส มิลายิฯ โส ผาสุกสญฺญี หุตฺวา สินิทฺธาหารํ ภุญฺชิ, เตน สญฺชาตพโล วิสเยเยว ปฎิเสวิ, ตสฺส คโณฺฑ ปุริมสภาวเมว สมฺปาปุณิฯ เอวํ ยาว ติกฺขตฺตุํ สตฺถกมฺมํ การาเปตฺวา เวเชฺชหิ ปริวชฺชิโต นิพฺพินฺทิตฺวา มหารชฺชํ ปหาย ปพฺพชิตฺวา อรญฺญํ ปวิสิตฺวา วิปสฺสนํ อารภิตฺวา สตฺตหิ วเสฺสหิ ปเจฺจกโพธิํ สจฺฉิกตฺวา อิมํ อุทานคาถํ ภาสิตฺวา นนฺทมูลกปพฺภารํ อคมาสิฯ</p>


<p>ตตฺถ เอตีติ  อาคนฺตุกานํ อกุสลภาคีนํ พฺยสนเหตูนํ เอตํ อธิวจนํฯ ตสฺมา กามคุณาปิ เอเต อเนกพฺยสนาวหเฎฺฐน อนตฺถานํ สนฺนิปาตเฎฺฐน จ อีติฯ คโณฺฑปิ อสุจิํ ปคฺฆรติ, อุทฺธุมาตปริปกฺกปริภิโนฺน โหติฯ ตสฺมา เอเต กิเลสาสุจิปคฺฆรณโต อุปฺปาทชราภเงฺคหิ อุทฺธุมาตปริปกฺกปริภินฺนภาวโต จ ฯ อุปทฺทวตีติ  อนตฺถํ ชเนโนฺต อภิภวติ อโชฺฌตฺถรตีติ อโตฺถ, ราคคณฺฑาทีนเมตมธิวจนํฯ ตสฺมา กามคุณาเปเต อวิทิตนิพฺพานตฺถาวหเหตุตาย สพฺพุปทฺทวกมฺมปริวตฺถุตาย จ อุปทฺทโวฯ ยสฺมา ปเนเต กิเลสาตุรภาวํ ชเนนฺตา สีลสงฺขาตํ อาโรคฺยํ โลลุปฺปํ วา อุปฺปาเทนฺตา ปากติกเมว อาโรคฺยํ วิลุมฺปนฺติ, ตสฺมา อิมินา อาโรคฺยวิลุมฺปนเฎฺฐน  ฯ อพฺภนฺตรมนุปวิฎฺฐเฎฺฐน ปน อโนฺตตุทนเฎฺฐน จ ทุนฺนีหรณียเฎฺฐน จ ฯ ทิฎฺฐธมฺมิกสมฺปรายิกภยาวหนโต ฯ เม เอตนฺติ ฯ เสสเมตฺถ ปากฎเมวฯ นิคมนมฺปิ วุตฺตนเยเนว เวทิตพฺพนฺติฯ</p>

</p>


<p> ติ กา อุปฺปตฺติ? พาราณสิยํ กิร สีตาลุกพฺรหฺมทโตฺต นาม ราชา อโหสิฯ โส ปพฺพชิตฺวา อรเญฺญ ติณกุฎิกาย วิหรติฯ ตสฺมิญฺจ ปเทเส สีเต สีตํ, อุเณฺห  ทณฺหเมว โหติ อโพฺภกาสตฺตา ปเทสสฺสฯ โคจรคาเม ภิกฺขา ยาวทตฺถํ น ลพฺภติ, ปานียมฺปิ ทุลฺลภํ, วาตาตปฑํสสรีสปาปิ พาเธนฺติฯ ตสฺส เอตทโหสิ – ‘‘อิโต  อฑฺฒโยชนมเตฺต สมฺปโนฺน ปเทโส, ตตฺถ สเพฺพปิ เอเต ปริสฺสยา นตฺถิ, ยํนูนาหํ ตตฺถ คเจฺฉยฺยํ, ผาสุกํ วิหรเนฺตน สกฺกา สุขมธิคนฺตุ’’นฺติ? ตสฺส ปุน อโหสิ – ‘‘ปพฺพชิตา นาม น ปจฺจยคิทฺธา โหนฺติ, เอวรูปญฺจ จิตฺตํ อตฺตโน วเส วตฺตาเปนฺติ, น จิตฺตสฺส วเส วตฺตนฺติ, นาหํ คมิสฺสามี’’ติ เอวํ ปจฺจเวกฺขิตฺวา น อคมาสิฯ เอวํ ยาวตติยกํ อุปฺปนฺนจิตฺตํ ปจฺจเวกฺขิตฺวา นิวเตฺตสิฯ ตโต ตเตฺถว สตฺต วสฺสานิ วสิตฺวา สมฺมา ปฎิปชฺชมาโน ปเจฺจกโพธิํ สจฺฉิกตฺวา อิมํ อุทานคาถํ ภาสิตฺวา นนฺทมูลกปพฺภารํ อคมาสิฯ</p>


<p>ตตฺถ ติ สีตํ ทุวิธํ อพฺภนฺตรธาตุโกฺขภปจฺจยญฺจ พาหิรธาตุโกฺขภปจฺจยญฺจ, ตถา อุณฺหมฺปิฯ ติ ปิงฺคลมกฺขิกาฯ ติ เย เกจิ ทีฆชาติกา สรนฺตา คจฺฉนฺติฯ เสสํ ปากฎเมวฯ นิคมนมฺปิ วุตฺตนเยเนว เวทิตพฺพนฺติฯ</p>

</p>


<p> ติ กา อุปฺปตฺติ? พาราณสิยํ กิร อญฺญตโร ราชา วีสติ วสฺสานิ รชฺชํ กาเรตฺวา กาลงฺกโต นิรเย วีสติ วสฺสานิ เอว ปจฺจิตฺวา, หิมวนฺตปฺปเทเส หตฺถิโยนิยํ อุปฺปชฺชิตฺวา สญฺชาตกฺขโนฺธ ปทุมวณฺณสกลสรีโร อุฬาโร ยูถปติ มหานาโค อโหสิฯ ตสฺส โอภโคฺคภคฺคสาขาภงฺคานิ หตฺถิฉาปาว ขาทนฺติ, โอคาเหปิ นํ หตฺถินิโย กทฺทเมน วิลิมฺปิํสุ, สพฺพํ ปาลิเลยฺยกนาคเสฺสว อโหสิฯ โส ยูถา นิพฺพิชฺชิตฺวา ปกฺกามิฯ ตโต นํ ปทานุสาเรน  ยูถา อนุพนฺธนฺติ, เอวํ ยาวตติยํ ปกฺกนฺตมฺปิ อนุพนฺธิํสุเยวฯ ตโต จิเนฺตสิ ‘‘อิทานิ มยฺหํ นตฺตโก พาราณสิยํ รชฺชํ กาเรติ, ยํนูนาหํ อตฺตโน ปุริมชาติยา อุยฺยานํ คเจฺฉยฺยํฯ ตตฺร โส มํ รกฺขิสฺสตี’’ติฯ ตโต รตฺติยํ นิทฺทุปคเต ยูเถ ยูถํ ปหาย ตเมว อุยฺยานํ ปาวิสิฯ อุยฺยานปาโล ทิสฺวา รโญฺญ อาโรเจสิฯ ราชา ‘‘หตฺถิํ คเหสฺสามี’’ติ เสนาย ปริวาเรสิฯ หตฺถี ราชานเมว อภิมุโข คจฺฉติฯ ราชา ‘‘มํ อภิมุโข เอตี’’ติ ขุรปฺปํ สนฺนยฺหิตฺวา อฎฺฐาสิฯ ตโต หตฺถี ‘‘วิเชฺฌยฺยาปิ มํ เอโส’’ติ มานุสิกาย วาจาย ‘‘พฺรหฺมทตฺต, มา มํ วิชฺฌ, อหํ เต อยฺยโก’’ติ อาหฯ ราชา ‘‘กิํ ภณสี’’ติ สพฺพํ ปุจฺฉิฯ หตฺถีปิ รเชฺช จ นรเก จ หตฺถิโยนิยญฺจ ปวตฺติํ สพฺพํ  อาโรเจสิฯ ราชา ‘‘สุนฺทรํ มา ภายิ, มา กญฺจิ ภิํสาเปหี’’ติ หตฺถิโน วฎฺฎญฺจ อารกฺขเก จ หตฺถิภเณฺฑ จ อุปฎฺฐาเปสิฯ</p>


<p>อเถกทิวสํ  ราชา หตฺถิกฺขนฺธวรคโต ‘‘อยํ วีสติ วสฺสานิ รชฺชํ กาเรตฺวา นิรเย ปจฺจิตฺวา ปกฺกาวเสเสน ติรจฺฉานโยนิยํ อุปฺปโนฺน, ตตฺถาปิ คณสํวาสสงฺฆฎฺฎนํ อสหโนฺต อิธาคโตสิ, อโห ทุโกฺขว คณสํวาโส, เอกีภาโว เอว ปน สุโข’’ติ จิเนฺตตฺวา ตเตฺถว วิปสฺสนํ อารภิตฺวา ปเจฺจกโพธิํ สจฺฉากาสิฯ ตํ โลกุตฺตรสุเขน สุขิตํ อมจฺจา อุปสงฺกมิตฺวา ปณิปาตํ กตฺวา ‘‘ยานกาโล, มหาราชา’’ติ อาหํสุฯ ตโต ‘‘นาหํ, ราชา’’ติ วตฺวา ปุริมนเยเนว อิมํ คาถมภาสิฯ สา ปทตฺถโต ปากฎา เอวฯ</p>


<p>อยํ ปเนตฺถ อธิปฺปายโยชนา – สา จ โข ยุตฺติวเสเนว, น อนุสฺสววเสนฯ ยถา อยํ หตฺถี อริยกเนฺตสุ สีเลสุ ทนฺตตฺตา อทนฺตภูมิํ นาคจฺฉตีติ วา, สรีรมหนฺตตาย วา  เอวํ กุทาสฺสุ นามาหมฺปิ อริยกเนฺตสุ สีเลสุ ทนฺตตฺตา อทนฺตภูมิํ นาคมเนน, อาคุมกรเณน, ปุน อิตฺถตฺตํ อนาคมเนน จ คุณสรีรมหนฺตตาย วา นาโค ภเวยฺยํฯ ยถา เจส  เอกจริยสุเขน  กุทาสฺสุ นามาหมฺปิ เอวํ คณํ วิวเชฺชตฺวา เอกวิหารสุเขน ยถาภิรนฺตํ วิหรํ อรเญฺญ อตฺตโน ยถา ยถา สุขํ, ตถา ตถา ยตฺตกํ วา อิจฺฉามิ, ตตฺตกํ อรเญฺญ นิวาสํ เอโก จเร ขคฺควิสาณกโปฺป เอโก จเรยฺยนฺติ อโตฺถฯ ยถา เจส สุสณฺฐิตกฺขนฺธมหนฺตตาย  กุทาสฺสุ นามาหมฺปิ  เอวํ อเสขสีลกฺขนฺธมหนฺตตาย สญฺชาตกฺขโนฺธ ภเวยฺยํฯ ยถา เจส ปทุมสทิสคตฺตตาย วา, ปทุมกุเล อุปฺปนฺนตาย วา  กุทาสฺสุ นามาหมฺปิ เอวํ ปทุมสทิสอุชุกตาย วา, อริยชาติปทุเม อุปฺปนฺนตาย วา ปทุมี ภเวยฺยํฯ ยถา เจส ถามพลาทีหิ  กุทาสฺสุ นามาหมฺปิ เอวํ ปริสุทฺธกายสมาจารตาทีหิ สีลสมาธินิเพฺพธิกปญฺญาทีหิ วา อุฬาโร ภเวยฺยนฺติฯ เอวํ จิเนฺตโนฺต วิปสฺสนํ อารภิตฺวา ปเจฺจกโพธิํ อธิคโตมฺหีติฯ</p>

</p>


<p> นฺติ  กา อุปฺปตฺติ? พาราณสิรโญฺญ กิร ปุโตฺต ทหโร เอว สมาโน ปพฺพชิตุกาโม มาตาปิตโร ยาจิฯ มาตาปิตโร นํ นิวาเรนฺติฯ โส นิวาริยมาโนปิ นิพนฺธติเยว ‘‘ปพฺพชิสฺสามี’’ติฯ ตโต ปุเพฺพ วุตฺตเสฎฺฐิปุตฺตํ วิย สพฺพํ วตฺวา อนุชานิํสุฯ ‘‘ปพฺพชิตฺวา จ อุยฺยาเนเยว วสิตพฺพ’’นฺติ ปฎิชานาเปสุํ, โส ตถา อกาสิฯ ตสฺส มาตา ปาโตว วีสติสหสฺสนาฎกิตฺถิปริวุตา อุยฺยานํ คนฺตฺวา ปุตฺตํ ยาคุํ ปาเยตฺวา อนฺตรา ขชฺชกาทีนิ จ ขาทาเปตฺวา ยาว มชฺฌนฺหิกสมยา เตน สทฺธิํ สมุลฺลปิตฺวา นครํ ปวิสติฯ ปิตาปิ มชฺฌนฺหิเก อาคนฺตฺวา ตํ โภเชตฺวา อตฺตนาปิ ภุญฺชิตฺวา ทิวสํ เตน สทฺธิํ  สมุลฺลปิตฺวา สายนฺหสมยํ ปฎิชคฺคนกปุริเส ฐเปตฺวา นครํ ปวิสติฯ โส เอวํ รตฺตินฺทิวํ อวิวิโตฺต วิหรติฯ</p>


<p>เตน โข ปน สมเยน อาทิจฺจพนฺธุ นาม ปเจฺจกพุโทฺธ นนฺทมูลกปพฺภาเร วิหรติฯ โส อาวเชฺชโนฺต ตํ อทฺทส – ‘‘อยํ กุมาโร ปพฺพชิตุํ อสกฺขิ, ชฎํ ฉินฺทิตุํ น สโกฺกตี’’ติฯ ตโต ปรํ อาวชฺชิ – ‘‘อตฺตโน ธมฺมตาย นิพฺพิชฺชิสฺสติ นุ โข, โน’’ติฯ อถ ‘‘ธมฺมตาย นิพฺพินฺทโนฺต อติจิรํ ภวิสฺสตี’’ติ ญตฺวา ‘‘ตสฺส อารมฺมณํ ทเสฺสสฺสามี’’ติ ปุริมนเยเนว มโนสิลาตลโต อาคนฺตฺวา อุยฺยาเน อฎฺฐาสิฯ ราชปริสา ทิสฺวา ‘‘ปเจฺจกพุโทฺธ อาคโต, มหาราชา’’ติ อาโรเจสิฯ ราชา ‘‘อิทานิ เม ปุโตฺต ปเจฺจกพุเทฺธน สทฺธิํ อนุกฺกณฺฐิโต วสิสฺสตี’’ติ ปมุทิตมโน หุตฺวา ปเจฺจกพุทฺธํ สกฺกจฺจํ อุปฎฺฐหิตฺวา ตเตฺถว วาสํ ยาจิตฺวา ปณฺณสาลาทิวาวิหารจงฺกมาทิสพฺพํ กาเรตฺวา วาเสสิฯ โส ตตฺถ วสโนฺต เอกทิวสํ โอกาสํ ลภิตฺวา กุมารํ ปุจฺฉิ – ‘‘โกสิ ตฺว’’นฺติ? ‘‘อหํ ปพฺพชิโต’’ติฯ ‘‘ปพฺพชิตา นาม น อีทิสา โหนฺตี’’ติฯ อถ ‘‘ภเนฺต, กีทิสา โหนฺติ, กิํ  มยฺหํ อนนุจฺฉวิก’’นฺติ วุเตฺต ‘‘ตฺวํ อตฺตโน อนนุจฺฉวิกํ น เปกฺขสิ, นนุ เต มาตา วีสติสหสฺสิตฺถีติ สทฺธิํ ปุพฺพณฺหสมเย อาคจฺฉนฺตี อุยฺยานํ อวิวิตฺตํ กโรติ, ปิตา จสฺส มหตา พลกาเยน สายนฺหสมเย ชคฺคนกปริสา สกลํ รตฺติํ, ปพฺพชิตา นาม ตว สทิสา น โหนฺติ, อีทิสา ปน โหนฺตี’’ติ ตตฺถ ฐิตเสฺสว อิทฺธิยา หิมวเนฺต อญฺญตรํ วิหารํ ทเสฺสสิฯ โส ตตฺถ ปเจฺจกพุเทฺธ อาลมฺพนผลกํ นิสฺสาย ฐิเต จ จงฺกมเนฺต จ รชนกกมฺมสูจิกมฺมาทีนิ กโรเนฺต จ ทิสฺวา อาห – ‘‘ตุเมฺห อิธ นาคจฺฉถ, ปพฺพชฺชา จ ตุเมฺหหิ อนุญฺญาตา’’ติ ? ‘‘อาม, ปพฺพชฺชา อนุญฺญาตา, ปพฺพชิตกาลโต ปฎฺฐาย สมณา นาม อตฺตโน นิสฺสรณํ กาตุํ, ปเทสญฺจ อิจฺฉิตํ ปตฺถิตํ คนฺตุํ ลภนฺติ, เอตฺตกํว วฎฺฎตี’’ติ วตฺวา อากาเส ฐตฺวา นฺติ อิมํ อุปฑฺฒุคาถํ วตฺวา ทิสฺสมาโนเยว อากาเสน นนฺทมูลกปพฺภารํ อคมาสิฯ เอวํ คเต ปเจฺจกพุเทฺธ โส อตฺตโน ปณฺณสาลํ ปวิสิตฺวา นิปชฺชิฯ อารกฺขปุริโสปิ ‘‘สยิโต กุมาโร, อิทานิ กุหิํ คมิสฺสตี’’ติ ปมโตฺต นิทฺทํ โอกฺกมิฯ โส ตสฺส ปมตฺตภาวํ ญตฺวา ปตฺตจีวรมาทาย อรญฺญํ ปาวิสิฯ ตตฺร จ ฐิโต วิปสฺสนํ อารภิตฺวา ปเจฺจกโพธิํ สจฺฉิกตฺวา ปเจฺจกพุทฺธฎฺฐานํ คโตฯ ตตฺร จ ‘‘กถมธิคต’’นฺติ ปุจฺฉิโต อาทิจฺจพนฺธุนา วุตฺตํ อุปฑฺฒคาถํ ปริปุณฺณํ กตฺวา อภาสิฯ</p>


<p>ตสฺสโตฺถ – นฺติ อฎฺฐานํ ตํ, อการณํ ตนฺติ วุตฺตํ โหติฯ อนุนาสิกโลโป กโต ‘‘อริยสจฺจาน  ทสฺสน’’นฺติอาทีสุ (ขุ. ปา. ๕.๑๑; สุ. นิ. ๒๗๐) วิยฯ ติ คณาภิรตสฺสฯ นฺติ การณวจนเมตํ ‘‘ยํ หิรียติ หิรียิตเพฺพนา’’ติอาทีสุ (ธ. ส. ๓๐) วิยฯ ติ อธิคเจฺฉฯ นฺติ โลกิยสมาปตฺติํฯ สา หิ อปฺปิตปฺปิตสมเย เอว ปจฺจตฺถิเกหิ วิมุจฺจนโต ‘‘สามยิกา วิมุตฺตี’’ติ วุจฺจติฯ ตํ สามยิกํ วิมุตฺติํฯ อฎฺฐานํ ตํ, น ตํ การณํ วิชฺชติ สงฺคณิการตสฺส, เยน การเณน วิมุตฺติํ ผสฺสเย อิติ เอตํ อาทิจฺจพนฺธุสฺส ปเจฺจกพุทฺธสฺส วโจ นิสมฺม สงฺคณิการติํ ปหาย โยนิโส ปฎิปชฺชโนฺต อธิคโตมฺหีติ อาหฯ เสสํ วุตฺตนยเมวาติฯ</p>

</p>

</p>


<p> ติ  กา อุปฺปตฺติ? อญฺญตโร กิร พาราณสิราชา รโหคโต จิเนฺตสิ – ‘‘ยถา สีตาทีนํ ปฎิฆาตกานิ อุณฺหาทีนิ อตฺถิ, อตฺถิ นุ โข เอวํ วฎฺฎปฎิฆาตกํ วิวฎฺฎํ, โน’’ติ? โส อมเจฺจ ปุจฺฉิ – ‘‘วิวฎฺฎํ ชานาถา’’ติ? เต ‘‘ชานาม, มหาราชา’’ติ อาหํสุฯ ราชา ‘‘กิํ ต’’นฺติ? ตโต ‘‘อนฺตวา โลโก’’ติอาทินา นเยน สสฺสตุเจฺฉทํ กเถสุํฯ ราชา ‘‘อิเม น ชานนฺติ, สเพฺพปิเม ทิฎฺฐิคติกา’’ติ  สยเมว เตสํ วิโลมตญฺจ อยุตฺตตญฺจ ทิสฺวา ‘‘วฎฺฎปฎิฆาตกํ วิวฎฺฎํ อตฺถิ, ตํ คเวสิตพฺพ’’นฺติ จิเนฺตตฺวา รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉากาสิฯ อิมญฺจ อุทานคาถํ อภาสิ ปเจฺจกพุทฺธานํ มเชฺฌ พฺยากรณคาถญฺจฯ</p>


<p>ตสฺสโตฺถ – ติ ทฺวาสฎฺฐิทิฎฺฐิคตานิฯ ตานิ หิ มคฺคสมฺมาทิฎฺฐิยา วิสูกเฎฺฐน วิชฺฌนเฎฺฐน วิโลมเฎฺฐน จ วิสูกานิ, เอวํ ทิฎฺฐิยา วิสูกานิ, ทิฎฺฐิ เอว วา วิสูกานิ ทิฎฺฐิวิสูกานิฯ ติ ทสฺสนมเคฺคน อติกฺกโนฺตฯ นฺติ อวินิปาตธมฺมตาย สโมฺพธิปรายณตาย จ นิยตภาวํ อธิคโต, สมฺมตฺตนิยามสงฺขาตํ วา ปฐมมคฺคนฺติฯ เอตฺตาวตา ปฐมมคฺคกิจฺจนิปฺผตฺติ จ ตสฺส ปฎิลาโภ จ วุโตฺตฯ อิทานิ ติ อิมินา เสสมคฺคปฎิลาภํ ทเสฺสติฯ ติ อุปฺปนฺนปเจฺจกโพธิญาโณ อมฺหิฯ เอเตน ผลํ ทเสฺสติฯ ติ อเญฺญหิ อิทํ สจฺจนฺติ น เนตโพฺพฯ เอเตน สยมฺภุตํ ทเสฺสติ, ปเตฺต วา ปเจฺจกโพธิญาเณ  อญฺญเนยฺยตาย อภาวา สยํวสิตํฯ สมถวิปสฺสนาย วา  อาทิมเคฺคน  เสเสหิ  ตํ สพฺพํ อตฺตนาว อธิคโตติ ติฯ เสสํ วุตฺตนเยเนว เวทิตพฺพนฺติฯ</p>

</p>


<p> ติ กา อุปฺปตฺติ? พาราณสิรโญฺญ กิร สูโท อนฺตรภตฺตํ ปจิตฺวา อุปนาเมสิ มนุญฺญทสฺสนํ สาทุรสํ ‘‘อเปฺปว นาม เม ราชา ธนมนุปฺปาเทยฺยา’’ติฯ ตํ รโญฺญ คเนฺธเนว โภตฺตุกมฺยตํ ชเนสิ, มุเข เขฬํ อุปฺปาเทติฯ ปฐมกพเฬ ปน มุเข ปกฺขิตฺตมเตฺต สตฺตรสหรณิสหสฺสานิ อมเตเนว ผุสิตานิ  อเหสุํฯ สูโท ‘‘อิทานิ เม ทสฺสติ, อิทานิ เม ทสฺสตี’’ติ จิเนฺตสิฯ ราชาปิ ‘‘สกฺการารโห สูโท’’ติ จิเนฺตสิ, ‘‘รสํ สายิตฺวา ปน สกฺกโรนฺตํ มํ ปาปโก กิตฺติสโทฺท อพฺภุคฺคเจฺฉยฺย ‘โลโล อยํ ราชา รสครุโก’’’ติ น กิญฺจิ อภณิฯ เอวํ ยาว โภชนปริโยสานํ, ตาว สูโท ‘‘อิทานิ ทสฺสติ, อิทานิ ทสฺสตี’’ติ จิเนฺตสิฯ ราชาปิ อวณฺณภเยน น กิญฺจิ อภณิฯ ตโต สูโท  ‘‘นตฺถิ มเญฺญ อิมสฺส รโญฺญ ชิวฺหาวิญฺญาณ’’นฺติฯ ทุติยทิวเส อสาทุรสํ อุปนาเมสิฯ ราชา ภุญฺชโนฺต ‘‘นิคฺคหารโห วต, โภ, อชฺช สูโท’’ติ ชานโนฺตปิ ปุเพฺพ วิย ปจฺจเวกฺขิตฺวา อวณฺณภเยน น กิญฺจิ อภณิฯ ตโต สูโท ‘‘ราชา เนว สุนฺทรํ นาสุนฺทรํ ชานาตี’’ติ จิเนฺตตฺวา สพฺพํ ปริพฺพยํ อตฺตนาว คเหตฺวา กิญฺจิเทว ปจิตฺวา รโญฺญ เทติฯ ราชา ‘‘อโห วต โลโภ, อหํ นาม วีสติ นครสหสฺสานิ ภุญฺชโนฺต อิมสฺส โลเภน ภตฺตมตฺตมฺปิ น ลภามี’’ติ นิพฺพิชฺชิตฺวา รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉากาสิฯ ปุริมนเยเนว อิมํ คาถํ อภาสิฯ</p>


<p>ตตฺถ ติ อโลลุโปฯ โย หิ รสตณฺหาภิภูโต โหติ, โส ภุสํ ลุปฺปติ ปุนปฺปุนํ ลุปฺปติ, เตน ‘‘โลลุโป’’ติ วุจฺจติฯ ตสฺมา เอส ตํ ปฎิกฺขิปโนฺต ‘‘นิโลฺลลุโป’’ติ อาหฯ ติ เอตฺถ กิญฺจาปิ ยสฺส ติวิธํ กุหนวตฺถุ นตฺถิ, โส ‘‘นิกฺกุโห’’ติ วุจฺจติฯ อิมิสฺสา ปน คาถาย มนุญฺญโภชนาทีสุ วิมฺหยมนาปชฺชนโต นิกฺกุโหติ อยมธิปฺปาโยฯ ติ เอตฺถ ปาตุมิจฺฉา ปิปาสา, ตสฺสา อภาเวน นิปฺปิปาโส, สาทุรสโลเภน โภตฺตุกมฺยตาวิรหิโตติ อโตฺถฯ ติ เอตฺถ ปรคุณวินาสนลกฺขโณ มโกฺข, ตสฺส อภาเวน นิมฺมโกฺขฯ อตฺตโน คิหิกาเล สูทสฺส คุณมกฺขนาภาวํ สนฺธายาหฯ ติ เอตฺถ ราคาทโย ตโย กายทุจฺจริตาทีนิ จ ตีณีติ ฉ ธมฺมา ยถาสมฺภวํ อปฺปสนฺนเฎฺฐน  สกภาวํ วิชหาเปตฺวา ปรภาวํ คณฺหาปนเฎฺฐน กสฎเฎฺฐน จ ‘‘กสาวา’’ติ เวทิตพฺพาฯ ยถาห –</p>

</p>


<p>เตสุ โมหํ ฐเปตฺวา ปญฺจนฺนํ กสาวานํ เตสญฺจ สเพฺพสํ มูลภูตสฺส โมหสฺส นิทฺธนฺตตฺตา นิทฺธนฺตกสาวโมโหฯ ติณฺณํ เอว วา กายวจีมโนกสาวานํ โมหสฺส จ นิทฺธนฺตตฺตา นิทฺธนฺตกสาวโมโหฯ อิตเรสุ นิโลฺลลุปตาทีหิ  ราคกสาวสฺส, นิมฺมกฺขตาย โทสกสาวสฺส  นิทฺธนฺตภาโว สิโทฺธ เอวฯ ติ นิตฺตโณฺหฯ ติ สกลโลเก, ตีสุ ภเวสุ ทฺวาทสสุ วา อายตเนสุ ภววิภวตณฺหาวิรหิโต หุตฺวาติ อโตฺถฯ เสสํ วุตฺตนเยเนว เวทิตพฺพํฯ อถ วา ตโยปิ ปาเท วตฺวา ติ เอโก จริตุํ สกฺกุเณยฺยาติ เอวเมฺปตฺถ สมฺพโนฺธ กาตโพฺพฯ</p>

</p>


<p> นฺติ กา อุปฺปตฺติ? พาราณสิยํ กิร อญฺญตโร ราชา มหจฺจราชานุภาเวน นครํ ปทกฺขิณํ กโรโนฺต มนุเสฺส โกฎฺฐาคารโต ปุราณธญฺญาทีนิ พหิทฺธา นีหรเนฺต ทิสฺวา ‘‘กิํ, ภเณ, อิท’’นฺติ อมเจฺจ ปุจฺฉิฯ อมจฺจา ‘‘อิทานิ, มหาราช, นวธญฺญาทีนิ อุปฺปชฺชิสฺสนฺติ, เตสํ โอกาสํ กาตุํ อิเม มนุสฺสา ปุราณธญฺญาทีนิ ฉเฑฺฑนฺตี’’ติ อาหํสุฯ ราชา ‘‘กิํ, ภเณ, อิตฺถาคารพลกายาทีนํ วตฺตํ ปริปุณฺณ’’นฺติ อาหฯ ‘‘อาม, มหาราช, ปริปุณฺณ’’นฺติฯ ‘‘เตน หิ, ภเณ, ทานสาลํ กาเรถ, ทานํ ทสฺสามิ, มา อิมานิ ธญฺญานิ อนุปการานิ วินสฺสนฺตู’’ติฯ ตโต นํ อญฺญตโร ทิฎฺฐิคติโก อมโจฺจ ‘‘มหาราช, นตฺถิ ทินฺน’’นฺติ อารพฺภ ยาว ‘‘พาเล จ ปณฺฑิเต จ สนฺธาวิตฺวา สํสริตฺวา ทุกฺขสฺสนฺตํ กริสฺสนฺตี’’ติ วตฺวา นิวาเรสิฯ ราชา ทุติยมฺปิ ตติยมฺปิ โกฎฺฐาคาเร วิลุมฺปเนฺต ทิสฺวา ตเถว อาณาเปสิฯ โสปิ ตติยมฺปิ นํ ‘‘มหาราช, ทตฺตุปญฺญตฺตํ ยทิทํ ทาน’’นฺติอาทีนิ วตฺวา นิวาเรสิฯ โส ‘‘อเร, อหํ อตฺตโน สนฺตกมฺปิ น ลภามิ ทาตุํ, กิํ เม อิเมหิ ปาปสหาเยหี’’ติ นิพฺพิโนฺน รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉากาสิฯ ตญฺจ ปาปสหายํ ครหโนฺต อิมํ อุทานคาถมาหฯ</p>


<p>ตสฺสายํ  สเงฺขปโตฺถ – ยฺวายํ ทสวตฺถุกาย ปาปทิฎฺฐิยา สมนฺนาคตตฺตา ปาโป, ปเรสมฺปิ อนตฺถํ ปสฺสตีติ อนตฺถทสฺสี, กายทุจฺจริตาทิมฺหิ จ วิสเม นิวิโฎฺฐ, ตํ อตฺถกาโม กุลปุโตฺต ติ อตฺตโน วเสน ตํ น เสเวยฺยฯ ยทิ ปน ปรสฺส วโส โหติ, กิํ สกฺกา กาตุนฺติ วุตฺตํ โหติฯ นฺติ ปสฎํ, ทิฎฺฐิวเสน ตตฺถ ตตฺถ ลคฺคนฺติ อโตฺถฯ นฺติ กามคุเณสุ โวสฺสฎฺฐจิตฺตํ, กุสลภาวนารหิตํ วาฯ ตํ  เอวรูปํ สหายํ น  เสเว น ภเช น ปยิรุปาเส, อญฺญทตฺถุ เอโก จเร ขคฺควิสาณกโปฺปติฯ</p>

</p>


<p> นฺติ กา อุปฺปตฺติ? ปุเพฺพ กิร กสฺสปสฺส ภควโต สาสเน อฎฺฐ ปเจฺจกโพธิสตฺตา ปพฺพชิตฺวา คตปจฺจาคตวตฺตํ ปูเรตฺวา เทวโลเก อุปฺปนฺนาติอาทิ สพฺพํ อนวชฺชโภชีคาถาย วุตฺตสทิสเมวฯ อยํ ปน วิเสโส – ปเจฺจกพุเทฺธ นิสีทาเปตฺวา ราชา อาห – ‘‘เก ตุเมฺห’’ติ? เต อาหํสุ – ‘‘มยํ, มหาราช, พหุสฺสุตา นามา’’ติฯ ราชา ‘‘อหํ สุตพฺรหฺมทโตฺต นาม, สุเตน ติตฺติํ น คจฺฉามิ, หนฺท, เนสํ สนฺติเก วิจิตฺรนยธมฺมเทสนํ โสสฺสามี’’ติ อตฺตมโน ทกฺขิโณทกํ ทตฺวา ปริวิสิตฺวา ภตฺตกิจฺจปริโยสาเน สงฺฆเตฺถรสฺส สนฺติเก นิสีทิตฺวา ‘‘ธมฺมกถํ, ภเนฺต, กเถถา’’ติ อาหฯ โส ‘‘สุขิโต โหตุ, มหาราช, ราคกฺขโย โหตู’’ติ วตฺวา อุฎฺฐิโตฯ ราชา ‘‘อยํ น พหุสฺสุโต, ทุติโย พหุสฺสุโต ภวิสฺสติ, เสฺว ตสฺส วิจิตฺรธมฺมเทสนํ โสสฺสามี’’ติ สฺวาตนาย นิมเนฺตสิฯ เอวํ ยาว สเพฺพสํ ปฎิปาฎิ คจฺฉติ, ตาว นิมเนฺตสิ, เต สเพฺพปิ ‘‘โทสกฺขโย โหตุ, โมหกฺขโย, คติกฺขโย, ภวกฺขโย, วฎฺฎกฺขโย, อุปธิกฺขโย, ตณฺหกฺขโย โหตู’’ติ เอวํ เอเกกปทํ วิเสเสตฺวา เสสํ ปฐมสทิสเมว วตฺวา อุฎฺฐหิํสุฯ</p>


<p>ตโต ราชา – ‘‘อิเม ‘พหุสฺสุตา มย’นฺติ ภณนฺติ, น จ เตสํ วิจิตฺรกถา, กิเมเตหิ วุตฺต’’นฺติ เตสํ วจนตฺถํ อุปปริกฺขิตุมารโทฺธฯ อถ ‘‘ราคกฺขโย โหตู’’ติ อุปปริกฺขโนฺต ‘‘ราเค ขีเณ โทโสปิ โมโหปิ อญฺญตรญฺญตเรปิ กิเลสา ขีณา โหนฺตี’’ติ ญตฺวา อตฺตมโน อโหสิ ‘‘นิปฺปริยายพหุสฺสุตา อิเม สมณาฯ ยถาปิ หิ ปุริเสน มหาปถวิํ วา อากาสํ วา องฺคุลิยา นิทฺทิสเนฺตน น องฺคุลิมโตฺตว ปเทโส นิทฺทิโฎฺฐ โหติฯ อปิ จ โข ปน สกลปถวี อากาสา เอว นิทฺทิฎฺฐา โหนฺติฯ เอวํ อิเมหิ เอเกกํ อตฺถํ นิทฺทิสเนฺตหิ อปริมาณา อตฺถา นิทฺทิฎฺฐา โหนฺตี’’ติฯ ตโต โส ‘‘กุทาสฺสุ นามาหมฺปิ เอวํ พหุสฺสุโต ภวิสฺสามี’’ติ  ตถารูปํ พหุสฺสุตภาวํ ปเตฺถโนฺต  รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถมภาสิฯ</p>


<p>ตตฺถายํ สเงฺขปโตฺถ – นฺติ ทุวิโธ พหุสฺสุโต ตีสุ ปิฎเกสุ อตฺถโต นิขิโล ปริยตฺติพหุสฺสุโต จ, มคฺคผลวิชฺชาภิญฺญาปฎิเวธโก  ปฎิเวธพหุสฺสุโต จฯ อาคตาคโม ฯ อุฬาเรหิ ปน กายวจีมโนกเมฺมหิ สมนฺนาคโต ฯ ยุตฺตปฎิภาโน จ มุตฺตปฎิภาโน จ ยุตฺตมุตฺตปฎิภาโน จ ฯ ปริยตฺติปริปุจฺฉาธิคมวเสน วา ติวิโธ ปฎิภานวา เวทิตโพฺพฯ ยสฺส หิ ปริยตฺติ ปฎิภาติ, โส ปริยตฺติปฎิภานวาฯ ยสฺส อตฺถญฺจ ญาณญฺจ ลกฺขณญฺจ ฐานาฎฺฐานญฺจ ปริปุจฺฉนฺตสฺส ปริปุจฺฉา ปฎิภาติ, โส ปริปุจฺฉาปฎิภานวาฯ ยสฺส มคฺคาทโย ปฎิวิทฺธา โหนฺติ, โส อธิคมปฎิภานวาฯ ตํ เอวรูปํ ฯ ตโต ตสฺสานุภาเวน อตฺตตฺถปรตฺถอุภยตฺถเภทโต วา ทิฎฺฐธมฺมิกสมฺปรายิกปรมตฺถเภทโต วา อเนกปฺปการานิ  ตโต ‘‘อโหสิํ นุ โข อหํ อตีตมทฺธาน’’นฺติอาทีสุ (ม. นิ. ๑.๑๘; สํ. นิ. ๒.๒๐) กงฺขาฎฺฐานิเยสุ  วิจิกิจฺฉํ วิเนตฺวา วินาเสตฺวา เอวํ กตสพฺพกิโจฺจ ติฯ</p>

</p>


<p> นฺติ กา อุปฺปตฺติ? พาราณสิยํ กิร วิภูสกพฺรหฺมทโตฺต นาม ราชา ปาโตว ยาคุํ วา ภตฺตํ วา ภุญฺชิตฺวา นานาวิธวิภูสเนหิ อตฺตานํ วิภูสาเปตฺวา มหาอาทาเส สกลํ สรีรํ ทิสฺวา ยํ น อิจฺฉติ, ตํ อปเนตฺวา อเญฺญน วิภูสเนน วิภูสาเปติฯ ตสฺส เอกทิวสํ เอวํ กโรนฺตสฺส ภตฺตเวลา มชฺฌนฺหิกา สมฺปตฺตาฯ วิปฺปกตวิภูสิโตว ทุสฺสปเฎฺฎน สีสํ เวเฐตฺวา ภุญฺชิตฺวา ทิวาเสยฺยํ อุปคญฺฉิฯ ปุนปิ อุฎฺฐหิตฺวา ตเถว กโรโต สูริโย โอคฺคโตฯ เอวํ ทุติยทิวเสปิ ตติยทิวเสปิฯ อถสฺส เอวํ มณฺฑนปฺปสุตสฺส ปิฎฺฐิโรโค อุทปาทิฯ ตสฺส เอตทโหสิ – ‘‘อโห เร, อหํ สพฺพถาเมน วิภูสโนฺตปิ อิมสฺมิํ กปฺปเก วิภูสเน อสนฺตุโฎฺฐ โลภํ อุปฺปาเทสิํ, โลโภ จ นาเมส อปายคมนีโย  ธโมฺม, หนฺทาหํ โลภํ นิคฺคณฺหามี’’ติ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถมภาสิฯ</p>


<p>ตตฺถ  จ  จ ปุเพฺพ วุตฺตาวฯ นฺติ วตฺถุกามสุขํฯ วตฺถุกามาปิ หิ สุขสฺส วิสยาทิภาเวน ‘‘สุข’’นฺติ วุจฺจนฺติฯ ยถาห – ‘‘อตฺถิ รูปํ สุขํ สุขานุปติต’’นฺติ  (สํ. นิ. ๓.๖๐)ฯ เอวเมตํ ขิฑฺฑํ รติํ กามสุขญฺจ อิมสฺมิํ โอกาสโลเก  อลนฺติ อกตฺวา, เอตํ ตปฺปกนฺติ วา สารภูตนฺติ  วา เอวํ อคฺคเหตฺวาฯ ติ เตน อนลงฺกรเณน อนเปกฺขณสีโล อปิหาลุโก นิตฺตโณฺหฯ ติ ตตฺถ วิภูตา ทุวิธา – อคาริกวิภูสา จ อนคาริกวิภูสา จฯ สาฎกเวฐนมาลาคนฺธาทิวิภูสา อคาริกวิภูสา นามฯ ปตฺตมณฺฑนาทิวิภูสา อนคาริกวิภูสาฯ วิภูสา เอว วิภูสฎฺฐานํ, ตสฺมา วิภูสฎฺฐานา ติวิธาย วิรติยา วิรโตฯ อวิตถวจนโต สจฺจวาทีติ เอวมโตฺถ ทฎฺฐโพฺพฯ</p>

</p>


<p>   นฺติ กา อุปฺปตฺติ? พาราณสิยํ กิร รโญฺญ ปุโตฺต ทหรกาเลเยว อภิสิโตฺต รชฺชํ กาเรสิฯ โส ปฐมคาถาย วุตฺตปเจฺจกโพธิสโตฺต วิย รชฺชสิริํ อนุภวโนฺต เอกทิวสํ จิเนฺตสิ – ‘‘อหํ รชฺชํ กาเรโนฺต พหูนํ ทุกฺขํ กโรมิ, กิํ เม เอกภตฺตตฺถาย อิมินา ปาเปน, หนฺท, สุขมุปฺปาเทมี’’ติ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ ติ มุตฺตามณิเวฬุริยสงฺขสิลาปวาฬรชตชาตรูปาทีนิ รตนานิฯ ติ สาลิวีหิยวโคธุมกงฺคุวรกกุทฺรูสกปฺปเภทานิ สตฺต เสสาปรณฺณานิ จฯ ติ ญาติพนฺธุโคตฺตพนฺธุมิตฺตพนฺธุสิปฺปพนฺธุวเสน จตุพฺพิธพนฺธเวฯ ติ สกสกโอธิวเสน ฐิตานิเยวฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิยํ กิร ปาทโลลพฺรหฺมทโตฺต นาม ราชา อโหสิฯ โส ปาโตว ยาคุํ วา ภตฺตํ วา ภุญฺชิตฺวา ตีสุ ปาสาเทสุ ติวิธานิ นาฎกานิ ปสฺสติฯ ติวิธา นาม นาฎกา ปุพฺพราชโต อาคตํ, อนนฺตรราชโต อาคตํ, อตฺตโน กาเล อุฎฺฐิตนฺติฯ โส เอกทิวสํ ปาโตว ทหรนาฎกปาสาทํ คโตฯ ตา นาฎกิตฺถิโย ‘‘ราชานํ รมาเปสฺสามา’’ติ สกฺกสฺส เทวานมินฺทสฺส อจฺฉราโย วิย อติมโนหรํ นจฺจคีตวาทิตํ ปโยเชสุํฯ ราชา ‘‘อนจฺฉริยเมตํ ทหราน’’นฺติ อสนฺตุโฎฺฐ หุตฺวา มชฺฌิมนาฎกปาสาทํ คโต, ตาปิ นาฎกิตฺถิโย ตเถว อกํสุฯ โส ตตฺถปิ ตเถว อสนฺตุโฎฺฐ หุตฺวา มหลฺลกนาฎกปาสาทํ คโต , ตาปิ ตเถว  อกํสุฯ ราชา เทฺว ตโย ราชปริวเฎฺฎ อตีตานํ ตาสํ มหลฺลกภาเวน อฎฺฐิกีฬนสทิสํ นจฺจํ ทิสฺวา คีตญฺจ อมธุรํ สุตฺวา ปุนเทว ทหรนาฎกปาสาทํ, ปุน มชฺฌิมนาฎกปาสาทนฺติ เอวมฺปิ วิจริตฺวา กตฺถจิ อสนฺตุโฎฺฐ จิเนฺตสิ – ‘‘อิมา นาฎกิตฺถิโย สกฺกํ เทวานมินฺทํ อจฺฉราโย วิย มํ รมาเปตุกามา สพฺพถาเมน นจฺจคีตวาทิตํ ปโยเชสุํฯ สฺวาหํ กตฺถจิ อสนฺตุโฎฺฐ โลภํ วเฑฺฒมิฯ โลโภ จ นาเมส อปายคมนีโย ธโมฺม, หนฺทาหํ โลภํ นิคฺคณฺหามี’’ติ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตสฺสโตฺถ – ติ อตฺตโน อุปโภคํ นิทฺทิสติฯ โส หิ สชฺชนฺติ ตตฺถ ปาณิโน กทฺทเม ปวิโฎฺฐ หตฺถี วิยาติ สโงฺคฯ นฺติ เอตฺถ ปญฺจกามคุณูปโภคกาเล วิปรีตสญฺญาย อุปฺปาเทตพฺพโต กามาวจรธมฺมปริยาปนฺนโต วา ลามกเฎฺฐน โสขฺยํ ปริตฺตํ, วิชฺชุปฺปภาย โอภาสิตนจฺจทสฺสนสุขํ อิว อิตฺตรํ, ตาวกาลิกนฺติ วุตฺตํ โหติฯ ติ เอตฺถ จ ยฺวายํ ‘‘ยํ โข, ภิกฺขเว, อิเม ปญฺจ กามคุเณ ปฎิจฺจ อุปฺปชฺชติ สุขํ โสมนสฺสํ, อยํ กามานํ อสฺสาโท’’ติ (ม. นิ. ๑.๑๖๖) วุโตฺต, โส ยมิทํ ‘‘โก จ, ภิกฺขเว, กามานํ อาทีนโว, อิธ, ภิกฺขเว, กุลปุโตฺต เยน สิปฺปฎฺฐาเนน ชีวิกํ กเปฺปติ, ยทิ มุทฺทาย ยทิ คณนายา’’ติ เอวมาทินา (ม. นิ. ๑.๑๖๗) นเยเนตฺถ ทุกฺขํ วุตฺตํ, ตํ อุปนิธาย อโปฺป อุทกพินฺทุมโตฺต โหติ, อถ โข ทุกฺขเมว ภิโยฺย พหุ, จตูสุ สมุเทฺทสุ อุทกสทิสํ โหติฯ เตน วุตฺตํ ‘‘อปฺปสฺสาโท ทุกฺขเมเวตฺถ  ภิโยฺย’’ติฯ ติ อสฺสาทํ ทเสฺสตฺวา อากฑฺฒนวเสน พฬิโส วิย เอโส, ยทิทํ ปญฺจกามคุณาฯ ติ เอวํ ชานิตฺวา พุทฺธิมา ปณฺฑิโต ปุริโส สพฺพเมตํ ปหาย ติฯ</p>

</p>


<p> ติ กา อุปฺปตฺติ? พาราณสิยํ กิร อนิวตฺตพฺรหฺมทโตฺต นาม ราชา อโหสิฯ โส สงฺคามํ โอติโณฺณ อชินิตฺวา อญฺญํ วา กิจฺจํ อารโทฺธ อนิฎฺฐเปตฺวา น นิวตฺตติ, ตสฺมา นํ เอวํ  สญฺชานิํสุฯ โส เอกทิวสํ อุยฺยานํ คจฺฉติฯ เตน จ สมเยน ทวฑาโห อุฎฺฐาสิฯ โส อคฺคิ สุกฺขานิ เจว หริตานิ จ ติณาทีนิ ทหโนฺต อนิวตฺตมาโน เอว คจฺฉติฯ ราชา ตํ ทิสฺวา ตปฺปฎิภาคนิมิตฺตํ อุปฺปาเทสิฯ ‘‘ยถายํ ทวฑาโห, เอวเมว เอกาทสวิโธ อคฺคิ สเพฺพ สเตฺต ทหโนฺต อนิวตฺตมาโน คจฺฉติ มหาทุกฺขํ อุปฺปาเทโนฺต, กุทาสฺสุ นามาหมฺปิ อิมสฺส ทุกฺขสฺส นิวตฺตนตฺถํ อยํ อคฺคิ วิย อริยมคฺคญาณคฺคินา  กิเลเส ทหโนฺต อนิวตฺตมาโน คเจฺฉยฺย’’นฺติ? ตโต มุหุตฺตํ คนฺตฺวา เกวเฎฺฎ อทฺทส นทิยํ มเจฺฉ คณฺหเนฺตฯ เตสํ ชาลนฺตเร ปวิโฎฺฐ เอโก มหามโจฺฉ ชาลํ เภตฺวา ปลายิฯ เต ‘‘มโจฺฉ ชาลํ เภตฺวา คโต’’ติ สทฺทมกํสุฯ ราชา ตมฺปิ วจนํ สุตฺวา ตปฺปฎิภาคนิมิตฺตํ อุปฺปาเทสิ – ‘‘กุทาสฺสุ นามาหมฺปิ อริยมคฺคญาเณน ตณฺหาทิฎฺฐิชาลํ เภตฺวา อสชฺชมาโน คเจฺฉยฺย’’นฺติ? โส รชฺชํ ปหาย ปพฺพชิตฺวา วิปสฺสนํ อารภิตฺวา ปเจฺจกโพธิํ สจฺฉากาสิ, อิมญฺจ อุทานคาถมภาสิฯ</p>


<p>ตสฺสา ทุติยปาเท นฺติ สุตฺตมยํ วุจฺจติฯ ติ อุทกํ, ตตฺถ จรตีติ อมฺพุจารี, มจฺฉเสฺสตํ อธิวจนํฯ สลิเล อมฺพุจารี ฯ ตสฺมิํ นทีสลิเล  คตอมฺพุจารีวาติ วุตฺตํ โหติฯ ตติยปาเท นฺติ ทฑฺฒฎฺฐานํ วุจฺจติฯ ยถา อคฺคิ ทฑฺฒฎฺฐานํ ปุน น นิวตฺตติ, น ตตฺถ ภิโยฺย อาคจฺฉติ, เอวํ มคฺคญาณคฺคินา ทฑฺฒกามคุณฎฺฐานํ อนิวตฺตมาโน ตตฺถ ภิโยฺย อนาคจฺฉโนฺตติ วุตฺตํ โหติฯ เสสํ วุตฺตนยเมวาติฯ</p>

</p>


<p> ติ  กา อุปฺปตฺติ? พาราณสิยํ กิร จกฺขุโลลพฺรหฺมทโตฺต นาม ราชา ปาทโลลพฺรหฺมทโตฺต วิย นาฎกทสฺสนํ อนุยุโตฺต โหติฯ อยํ ปน วิเสโส – โส อสนฺตุโฎฺฐ ตตฺถ ตตฺถ คจฺฉติฯ อยํ ตํ ตํ นาฎกํ ทิสฺวา อตีว อภินนฺทิตฺวา นาฎกทสฺสนปริวตฺตเนน ตณฺหํ วเฑฺฒโนฺต วิจรติฯ โส กิร นาฎกทสฺสนตฺถํ อาคตํ อญฺญตรํ กุฎุมฺพิยภริยํ ทิสฺวา ราคํ อุปฺปาเทสิฯ ตโต สํเวคํ อาปชฺชิตฺวา ปุน ‘‘อเร, อหํ อิมํ ตณฺหํ วเฑฺฒโนฺต อปายปริปูรโก ภวิสฺสามิ, หนฺท, นํ นิคฺคณฺหามี’’ติ ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อตฺตโน ปุริมปฎิปตฺติํ ครหโนฺต ตปฺปฎิปกฺขคุณทีปิกํ อิมํ อุทานคาถํ อภาสิฯ</p>


<p>ตตฺถ  ติ เหฎฺฐาขิตฺตจกฺขุ, สตฺตคีวฎฺฐิกานิ ปฎิปาฎิยา ฐเปตฺวา ปริวชฺชนคเหตพฺพทสฺสนตฺถํ ยุคมตฺตํ เปกฺขมาโนติ วุตฺตํ โหติฯ น ตุ หนุกฎฺฐินา หทยฎฺฐิํ สงฺฆเฎฺฎโนฺตฯ เอวญฺหิ โอกฺขิตฺตจกฺขุตา น สมณสารุปฺปา โหติฯ ติ เอกสฺส ทุติโย, ทฺวินฺนํ ตติโยติ เอวํ คณมชฺฌํ ปวิสิตุกามตาย กณฺฑูยมานปาโท วิย อภวโนฺต, ทีฆจาริกอนิวตฺตจาริกวิรโตฯ ติ ฉสุ อินฺทฺริเยสุ อิธ มนินฺทฺริยสฺส วิสุํ วุตฺตตฺตา วุตฺตาวเสสวเสน จ โคปิตินฺทฺริโยฯ ติ มานสํ เอว มานสานํ, ตํ รกฺขิตมสฺสาติ  รกฺขิตมานสาโนฯ ยถา กิเลเสหิ น วิลุปฺปติ, เอวํ รกฺขิตจิโตฺตติ วุตฺตํ โหติฯ ติ อิมาย ปฎิปตฺติยา เตสุ เตสุ อารมฺมเณสุ กิเลสอนฺวสฺสววิรหิโตฯ ติ กิเลสคฺคีหิ อปริฑยฺหมาโนฯ พหิทฺธา วา อนวสฺสุโต, อชฺฌตฺตํ อปริฑยฺหมาโนฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิยํ กิร อโญฺญปิ จาตุมาสิกพฺรหฺมทโตฺต นาม ราชา จตุมาเส จตุมาเส อุยฺยานกีฬํ คจฺฉติฯ โส เอกทิวสํ คิมฺหานํ มชฺฌิมมาเส อุยฺยานํ ปวิสโนฺต อุยฺยานทฺวาเร ปตฺตสญฺฉนฺนํ ปุปฺผาลงฺกตสาขาวิฎปํ ปาริจฺฉตฺตกโกวิฬารํ ทิสฺวา เอกํ ปุปฺผํ คเหตฺวา อุยฺยานํ ปาวิสิฯ ตโต ‘‘รญฺญา อคฺคปุปฺผํ คหิต’’นฺติ อญฺญตโรปิ อมโจฺจ หตฺถิกฺขเนฺธ ฐิโต เอกเมว ปุปฺผํ อคฺคเหสิฯ เอเตเนวุปาเยน สโพฺพ  พลกาโย อคฺคเหสิฯ ปุเปฺผหิ อนสฺสาเทนฺตา ปตฺตมฺปิ คณฺหิํสุฯ โส รุโกฺข นิปฺปตฺตปุโปฺผ ขนฺธมโตฺตว อโหสิฯ ราชา สายนฺหสมเย อุยฺยานา นิกฺขมโนฺต ตํ ทิสฺวา ‘‘กิํ กโต อยํ รุโกฺข, มมาคมนเวลาย มณิวณฺณสาขนฺตเรสุ ปวาฬสทิสปุปฺผาลงฺกโต อโหสิ, อิทานิ นิปฺปตฺตปุโปฺผ ชาโต’’ติ จิเนฺตโนฺต ตเสฺสว อวิทูเร อปุปฺผิตรุกฺขํ สญฺฉนฺนปลาสํ อทฺทสฯ ทิสฺวา จสฺส เอตทโหสิ – ‘‘อยํ รุโกฺข ปุปฺผภริตสาขตฺตา พหุชนสฺส โลภนีโย อโหสิ, เตน มุหุเตฺตเนว  พฺยสนํ ปโตฺตฯ อยํ ปนโญฺญ อโลภนียตฺตา ตเถว ฐิโตฯ อิทญฺจาปิ รชฺชํ ปุปฺผิตรุโกฺข วิย โลภนียํ, ภิกฺขุภาโว ปน อปุปฺผิตรุโกฺข วิย อโลภนีโยฯ ตสฺมา ยาว อิทมฺปิ อยํ รุโกฺข วิย น วิลุปฺปติ, ตาว อยมโญฺญ สญฺฉนฺนปโตฺต ยถา ปาริจฺฉตฺตโก, เอวํ กาสาเวน สญฺฉโนฺน หุตฺวา ปพฺพเชยฺย’’นฺติฯ โส รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ ติ อิมสฺส ปาทสฺส เคหา นิกฺขมิตฺวา กาสายวตฺถนิวโตฺถ หุตฺวาติ เอวมโตฺถ เวทิตโพฺพฯ เสสํ วุตฺตนเยเนว สกฺกา วิญฺญาตุนฺติ น วิตฺถาริตนฺติฯ</p>

</p>

</p>


<p> ติ  กา อุปฺปตฺติ? อญฺญตโร กิร พาราณสิราชา อุยฺยาเน อมจฺจปุเตฺตหิ ปริวุโต สิลาปฎฺฎโปกฺขรณิยํ กีฬติฯ ตสฺส สูโท สพฺพมํสานํ รสํ คเหตฺวา อตีว สุสงฺขตํ อมตกปฺปํ อนฺตรภตฺตํ ปจิตฺวา อุปนาเมสิฯ โส ตตฺถ เคธมาปโนฺน กสฺสจิ กิญฺจิ อทตฺวา อตฺตนาว ภุญฺชิฯ อุทกํ กีฬโนฺต อติวิกาเล นิกฺขโนฺต สีฆํ สีฆํ ภุญฺชิฯ เยหิ สทฺธิํ ปุเพฺพ ภุญฺชติ, น เตสํ กญฺจิ สริฯ อถ ปจฺฉา ปฎิสงฺขานํ อุปฺปาเทตฺวา ‘‘อโห! มยา ปาปํ กตํ, ยฺวายํ รสตณฺหาภิภูโต สพฺพชนํ วิสฺสริตฺวา เอกโกว ภุญฺชิํ, หนฺท, นํ รสตณฺหํ นิคฺคณฺหามี’’ติ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อตฺตโน ปุริมปฎิปตฺติํ ครหโนฺต ตปฺปฎิปกฺขคุณทีปิกํ อิมํ อุทานคาถํ อภาสิฯ</p>


<p>ตตฺถ  ติ อมฺพิลมธุรติตฺตกกฎุกโลณขาริกกสาวาทิเภเทสุ สายนีเยสุฯ นฺติ คิทฺธิํ อกโรโนฺต, ตณฺหํ อนุปฺปาเทโนฺตติ วุตฺตํ โหติฯ ติ ‘‘อิทํ สายิสฺสามิ, อิทํ สายิสฺสามี’’ติ เอวํ รสวิเสเสสุ อนากุโลฯ ติ โปเสตพฺพกสทฺธิวิหาริกาทิวิรหิโตฯ กายสนฺธารณมเตฺตน สนฺตุโฎฺฐติ วุตฺตํ โหติฯ ยถา วา ปุเพฺพ อุยฺยาเน รเสสุ เคธกรณสีโล อญฺญโปสี อาสิํ, เอวํ อหุตฺวา ยาย ตณฺหาย โลโล หุตฺวา รเสสุ เคธํ กโรติ, ตํ  ตณฺหํ หิตฺวา อายติํ ตณฺหามูลกสฺส อญฺญสฺส อตฺตภาวสฺสานิพฺพตฺตาปเนน อนญฺญโปสีติ วุตฺตํ โหติฯ อถ วา อตฺถภญฺชนกเฎฺฐน กิเลสา ‘‘อเญฺญ’’ติ วุจฺจนฺติ, เตสํ อโปสเนน อนญฺญโปสีติ อยเมตฺถ อโตฺถฯ ติ อโวกฺกมฺมจารี อนุปุพฺพจารี, ฆรปฎิปาฎิํ อฉเฑฺฑตฺวา อฑฺฒกุลญฺจ ทลิทฺทกุลญฺจ นิรนฺตรํ ปิณฺฑาย ปวิสมาโนติ อโตฺถฯ ติ ขตฺติยกุลาทีสุ ยตฺถ กตฺถจิ กิเลสวเสน อลคฺคจิโตฺต, จโนฺทปโม นิจฺจนวโก หุตฺวาติ อโตฺถฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิยํ กิร อญฺญตโร ราชา ปฐมชฺฌานลาภี อโหสิฯ โส ฌานานุรกฺขณตฺถํ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ ปตฺวา อตฺตโน ปฎิปตฺติสมฺปทํ ทีเปโนฺต อิมํ อุทานคาถํ อภาสิฯ</p>


<p>ตตฺถ ติ ปญฺจ นีวรณานิ เอว, ตานิ  (สุ. นิ. ๑ อาทโย) อตฺถโต วุตฺตานิฯ ตานิ ปน ยสฺมา อพฺภาทโย วิย จนฺทสูริเย เจโต อาวรนฺติ, ตสฺมา ‘‘อาวรณานิ เจตโส’’ติ วุตฺตานิฯ ตานิ อุปจาเรน วา อปฺปนาย วา  วิชหิตฺวาติ อโตฺถ ฯ ติ อุปคมฺม จิตฺตํ วิพาเธเนฺต อกุสลธเมฺม,  (ม. นิ. ๑.๗๐ อาทโย) วุเตฺต อภิชฺฌาทโย วาฯ ติ ปนุทิตฺวา, วิปสฺสนามเคฺคน ปชหิตฺวาติ อโตฺถฯ ติ อนวเสเสฯ เอวํ สมถวิปสฺสนาสมฺปโนฺน ปฐมมเคฺคน ทิฎฺฐินิสฺสยสฺส ปหีนตฺตา  เสสมเคฺคหิ เฉตฺวา เตธาตุกํ   ตณฺหาราคนฺติ วุตฺตํ โหติฯ สิเนโห เอว หิ คุณปฎิปกฺขโต สิเนหโทโสติ วุโตฺตฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? พาราณสิยํ กิร อญฺญตโร ราชา จตุตฺถชฺฌานลาภี อโหสิฯ โสปิ ฌานานุรกฺขณตฺถํ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อตฺตโน ปฎิปตฺติสมฺปทํ ทีเปโนฺต อิมํ อุทานคาถํ อภาสิฯ</p>


<p>ตตฺถ ติ ปิฎฺฐิโต กตฺวา, ฉเฑฺฑตฺวา วิชหิตฺวาติ อโตฺถ ฯ นฺติ กายิกํ สาตาสาตํฯ นฺติ เจตสิกํ สาตาสาตํฯ นฺติ จตุตฺถชฺฌานุเปกฺขํฯ นฺติ จตุตฺถชฺฌานสมาธิํ เอวฯ นฺติ ปญฺจนีวรณวิตกฺกวิจารปีติสุขสงฺขาเตหิ นวหิ ปจฺจนีกธเมฺมหิ วิมุตฺตตฺตา อติสุทฺธํ, นิทฺธนฺตสุวณฺณมิว วิคตูปกฺกิเลสนฺติ อโตฺถฯ</p>


<p>อยํ ปน โยชนา – วิปิฎฺฐิกตฺวาน สุขญฺจ ทุกฺขญฺจ ปุเพฺพว, ปฐมชฺฌานูปจาเรเยว ทุกฺขํ ตติยชฺฌานูปจาเรเยว สุขนฺติ อธิปฺปาโยฯ ปุน อาทิโต วุตฺตํ -การํ ปรโต เนตฺวา ‘‘โสมนสฺสํ โทมนสฺสญฺจ วิปิฎฺฐิกตฺวาน ปุเพฺพวา’’ติ อธิกาโรฯ เตน โสมนสฺสํ จตุตฺถชฺฌานูปจาเร, โทมนสฺสญฺจ ทุติยชฺฌานูปจาเรเยวาติ ทีเปติฯ เอตานิ หิ เอเตสํ ปริยายโต ปหานฎฺฐานานิฯ นิปฺปริยายโต ปน ทุกฺขสฺส ปฐมชฺฌานํ, โทมนสฺสสฺส ทุติยชฺฌานํ, สุขสฺส ตติยชฺฌานํ, โสมนสฺสสฺส จตุตฺถชฺฌานํ ปหานฎฺฐานํฯ ยถาห – ‘‘ปฐมํ ฌานํ อุปสมฺปชฺช วิหรติ เอตฺถุปฺปนฺนํ ทุกฺขินฺทฺริยํ อปริเสสํ นิรุชฺฌตี’’ติอาทิกํ (สํ. นิ. ๕.๕๑๐) สพฺพํ  ธมฺมสงฺคหฎฺฐกถายํ (ธ. ส. อฎฺฐ. ๑๖๕) วุตฺตํฯ ยถา ปุเพฺพวาติ ตีสุ ปฐมชฺฌานาทีสุ ทุกฺขโทมนสฺสสุขานิ วิปิฎฺฐิกตฺวา เอวเมตฺถ จตุตฺถชฺฌาเน โสมนสฺสํ วิปิฎฺฐิกตฺวา อิมาย ปฎิปทาย ลทฺธานุเปกฺขํ สมถํ วิสุทฺธํ เอโก จเรติฯ เสสํ วุตฺตนยเมวาติฯ</p>

</p>


<p> ติ   กา อุปฺปตฺติ? อญฺญตโร กิร ปจฺจนฺตราชา สหสฺสโยธพลกาโย รเชฺชน ขุทฺทโก, ปญฺญาย มหโนฺต อโหสิฯ โส เอกทิวสํ ‘‘กิญฺจาปิ อหํ ขุทฺทโก รเชฺชน, ปญฺญวตา ปน สกฺกา สกลชมฺพุทีปํ คเหตุ’’นฺติ จิเนฺตตฺวา สามนฺตรโญฺญ ทูตํ ปาเหสิ – ‘‘สตฺตาหพฺภนฺตเร เม รชฺชํ วา เทตุ ยุทฺธํ วา’’ติฯ ตโต โส อตฺตโน อมเจฺจ สนฺนิปาตาเปตฺวา อาห – ‘‘มยา ตุเมฺห อนาปุจฺฉาเยว สาหสํ กมฺมํ กตํ, อมุกสฺส รโญฺญ เอวํ เปสิตํ, กิํ กาตพฺพ’’นฺติ? เต อาหํสุ – ‘‘สกฺกา, มหาราช, โส ทูโต นิวเตฺตตุ’’นฺติฯ ‘‘น สกฺกา, คโต ภวิสฺสตี’’ติฯ ‘‘ยทิ เอวํ วินาสิตมฺหา ตยา, เตน หิ ทุกฺขํ อญฺญสฺส สเตฺถน มริตุํ, หนฺท, มยํ อญฺญมญฺญํ ปหริตฺวา มราม, อตฺตานํ ปหริตฺวา มราม, อุพฺพนฺธาม, วิสํ ขาทามา’’ติฯ เอวํ เอเตสุ เอกเมโก  มรณเมว สํวเณฺณติฯ ตโต ราชา ‘‘กิํ เม อิเมหิ, อตฺถิ, ภเณ, มยฺหํ โยธา’’ติ อาหฯ อถ ‘‘อหํ มหาราช โยโธ, อหํ มหาราช โยโธ’’ติ โยธสหสฺสํ อุฎฺฐหิฯ</p>


<p>ราชา ‘‘เอเต อุปปริกฺขิสฺสามี’’ติ มหนฺตํ จิตกํ สชฺชาเปตฺวา อาห – ‘‘มยา, ภเณ, อิทํ สาหสํ กตํ, ตํ เม อมจฺจา ปฎิโกฺกสนฺติ, สฺวาหํ จิตกํ ปวิสิสฺสามิฯ โก มยา สทฺธิํ ปวิสิสฺสติ, เกน มยฺหํ ชีวิตํ ปริจฺจตฺต’’นฺติ? เอวํ วุเตฺต ปญฺจสตา โยธา อุฎฺฐหิํสุ ‘‘มยํ, มหาราช, ปวิสิสฺสามา’’ติฯ ตโต ราชา อิตเร ปญฺจสเต อาห – ‘‘ตุเมฺห ทานิ, ตาตา, กิํ กริสฺสถา’’ติ? เต อาหํสุ – ‘‘นายํ, มหาราช, ปุริสกาโร, อิตฺถิจริยา เอสา, อปิจ มหาราเชน ปฎิรโญฺญ ทูโต เปสิโต, เต มยํ เตน รญฺญา สทฺธิํ ยุชฺฌิตฺวา มริสฺสามา’’ติฯ ตโต ราชา ‘‘ปริจฺจตฺตํ ตุเมฺหหิ มม ชีวิต’’นฺติ จตุรงฺคินิํ เสนํ สนฺนยฺหิตฺวา เตน โยธสหเสฺสน ปริวุโต คนฺตฺวา รชฺชสีมาย นิสีทิฯ</p>


<p>โสปิ ปฎิราชา ตํ ปวตฺติํ สุตฺวา ‘‘อเร, โส ขุทฺทกราชา มม ทาสสฺสาปิ นปฺปโหตี’’ติ ทุสฺสิตฺวา สพฺพํ พลกายํ อาทาย ยุชฺฌิตุํ นิกฺขมิฯ ขุทฺทกราชา ตํ อพฺภุยฺยาตํ ทิสฺวา พลกายํ อาห – ‘‘ตาตา, ตุเมฺห น พหุกา, สเพฺพ สมฺปิณฺฑิตฺวา อสิจมฺมํ คเหตฺวา สีฆํ อิมสฺส รโญฺญ ปุรโต อุชุกํ เอว คจฺฉถา’’ติฯ เต ตถา อกํสุฯ อถสฺส  สา เสนา ทฺวิธา ภินฺทิตฺวา อนฺตรมทาสิฯ เต ตํ ราชานํ ชีวคฺคาหํ คเหตฺวา อตฺตโน รโญฺญ ‘‘ตํ มาเรสฺสามี’’ติ อาคจฺฉนฺตสฺส อทํสุฯ ปฎิราชา ตํ อภยํ ยาจิฯ ราชา ตสฺส อภยํ ทตฺวา สปถํ การาเปตฺวา อตฺตโน วเส กตฺวา เตน สห อญฺญํ ราชานํ อพฺภุคฺคนฺตฺวา ตสฺส รชฺชสีมาย ฐตฺวา เปเสสิ – ‘‘รชฺชํ วา เม เทตุ ยุทฺธํ วา’’ติฯ โส ‘‘อหํ เอกยุทฺธมฺปิ  น สหามี’’ติ รชฺชํ นิยฺยาเทสิฯ เอเตนุปาเยน สเพฺพ ราชาโน คเหตฺวา อเนฺต พาราณสิราชานมฺปิ อคฺคเหสิฯ</p>


<p>โส เอกสตราชปริวุโต สกลชมฺพุทีปรชฺชํ อนุสาสโนฺต จิเนฺตสิ – ‘‘อหํ ปุเพฺพ ขุทฺทโก อโหสิํ, โสมฺหิ อิทานิ อตฺตโน ญาณสมฺปตฺติยา สกลชมฺพุทีปมณฺฑลสฺส อิสฺสโร ราชา ชาโตฯ ตํ โข ปน เม ญาณํ โลกิยวีริยสมฺปยุตฺตํ, เนว นิพฺพิทาย น วิราคาย สํวตฺตติ, ยํนูนาหํ อิมินา ญาเณน โลกุตฺตรธมฺมํ คเวเสยฺย’’นฺติฯ ตโต พาราณสิรโญฺญ รชฺชํ ทตฺวา ปุตฺตทารญฺจ สกชนปเทเยว ฐเปตฺวา สพฺพํ ปหาย ปพฺพชิตฺวา วิปสฺสนํ อารภิตฺวา ปเจฺจกโพธิํ สจฺฉิกตฺวา อตฺตโน วีริยสมฺปตฺติํ ทีเปโนฺต อิมํ อุทานคาถํ อภาสิฯ</p>


<p>ตตฺถ อารทฺธํ วีริยํ อสฺสาติ ฯ เอเตน อตฺตโน มหาวีริยตํ ทเสฺสติฯ ปรมโตฺถ วุจฺจติ นิพฺพานํ, ปรมตฺถสฺส ปตฺติ ปรมตฺถปตฺติ, ตสฺสา ฯ เอเตน วีริยารเมฺภน ปตฺตพฺพํ  ผลํ ทเสฺสติฯ ติ เอเตน วีริยูปตฺถมฺภานํ จิตฺตเจตสิกานํ อลีนตํ ทเสฺสติฯ ติ เอเตน ฐานจงฺกมาทีสุ กายสฺส อนวสีทนํ ทเสฺสติฯ ติ เอเตน ‘‘กามํ ตโจ จ นฺหารุ จา’’ติ (ม. นิ. ๒.๑๘๔; อ. นิ. ๒.๕; มหานิ. ๑๙๖) เอวํ ปวตฺตํ ปทหนวีริยํ ทเสฺสติ, ยํ ตํ อนุปุพฺพสิกฺขาทีสุ ปทหโนฺต ‘‘กาเยน เจว ปรมตฺถสจฺจํ สจฺฉิกโรตี’’ติ วุจฺจติฯ อถ วา เอเตน มคฺคสมฺปยุตฺตํ วีริยํ ทเสฺสติฯ ตมฺปิ ทฬฺหญฺจ ภาวนาปาริปูริคตตฺตา, นิกฺกโม จ สพฺพโส ปฎิปกฺขา นิกฺขนฺตตฺตา, ตสฺมา ตํสมงฺคีปุคฺคโลปิ ทโฬฺห นิกฺกโม อสฺสาติ ‘‘ทฬฺหนิกฺกโม’’ติ วุจฺจติฯ ติ มคฺคกฺขเณ กายถาเมน จ ญาณพเลน จ อุปปโนฺนฯ อถ วา ถามภูเตน พเลน  อุปปโนฺน, ถิรญาณพลูปปโนฺนติ วุตฺตํ โหติฯ เอเตน ตสฺส วีริยสฺส วิปสฺสนาญาณสมฺปโยคํ ทีเปโนฺต โยคปธานภาวํ สาเธติฯ ปุพฺพภาคมชฺฌิมอุกฺกฎฺฐวีริยวเสน วา ตโยปิ ปาทา โยเชตพฺพาฯ เสสํ วุตฺตนยเมวาติฯ</p>

</p>


<p> นฺติ กา อุปฺปตฺติ? อิมิสฺสา คาถาย อาวรณคาถาย วิย อุปฺปตฺติ, นตฺถิ โกจิ วิเสโสฯ อตฺถวณฺณนาย ปนสฺสา นฺติ เตหิ เตหิ สตฺตสงฺขาเรหิ ปฎินิวตฺติตฺวา สลฺลานํ, เอกมนฺตเสวิตา เอกีภาโว กายวิเวโกติ อโตฺถฯ นฺติ ปจฺจนีกฌาปนโต อารมฺมณลกฺขณูปนิชฺฌานโต จ จิตฺตวิเวโก วุจฺจติฯ ตตฺถ อฎฺฐ สมาปตฺติโย  นีวรณาทิปจฺจนีกฌาปนโต กสิณาทิอารมฺมณูปนิชฺฌานโต จ ‘‘ฌาน’’นฺติ วุจฺจติฯ วิปสฺสนามคฺคผลานิ สตฺตสญฺญาทิปจฺจนีกฌาปนโต ลกฺขณูปนิชฺฌานโต จ ‘‘ฌาน’’นิ วุจฺจติฯ อิธ ปน อารมฺมณูปนิชฺฌานเมว อธิเปฺปตํฯ เอวเมตํ ปฎิสลฺลานญฺจ ฌานญฺจ  อชหมาโน อนิสฺสชฺชมาโนฯ ติ วิปสฺสนูปเคสุ ปญฺจกฺขนฺธาทิธเมฺมสุฯ นฺติ สตตํ สมิตํ อโพฺพกิณฺณํฯ ติ เต ธเมฺม อารพฺภ ปวตฺตเนน อนุคตํ วิปสฺสนาธมฺมํ จรมาโนฯ อถ วา ธเมฺมสูติ เอตฺถ ธมฺมาติ นวโลกุตฺตรธมฺมา, เตสํ ธมฺมานํ อนุโลโม ธโมฺมติ อนุธโมฺม, วิปสฺสนาเยตํ อธิวจนํฯ ตตฺถ ‘‘ธมฺมานํ นิจฺจํ อนุธมฺมจารี’’ติ วตฺตเพฺพ คาถาพนฺธสุขตฺถํ  วิภตฺติพฺยตฺตเยน ‘‘ธเมฺมสู’’ติ วุตฺตํ สิยาฯ ติ ตาย อนุธมฺมจาริตาสงฺขาตาย วิปสฺสนาย อนิจฺจาการาทิโทสํ ตีสุ ภเวสุ สมนุปสฺสโนฺต เอวํ อิมาย กายจิตฺตวิเวกสิขาปตฺตวิปสฺสนาสงฺขาตาย ปฎิปทาย อธิคโตติ วตฺตโพฺพ ติ เอวํ โยชนา เวทิตพฺพาฯ</p>

</p>


<p> นฺติ  กา อุปฺปตฺติ? อญฺญตโร กิร พาราณสิราชา มหจฺจราชานุภาเวน นครํ ปทกฺขิณํ กโรติฯ ตสฺส สรีรโสภาย อาวชฺชิตหทยา สตฺตา ปุรโต คจฺฉนฺตาปิ นิวตฺติตฺวา ตเมว อุโลฺลเกนฺติ, ปจฺฉโต คจฺฉนฺตาปิ, อุโภหิ ปเสฺสหิ คจฺฉนฺตาปิฯ ปกติยา เอว หิ พุทฺธทสฺสเน ปุณฺณจนฺทสมุทฺทราชทสฺสเน จ อติโตฺต โลโกฯ อถ อญฺญตรา กุฎุมฺพิยภริยาปิ อุปริปาสาทคตา สีหปญฺชรํ วิวริตฺวา โอโลกยมานา อฎฺฐาสิฯ ราชา ตํ ทิสฺวา ปฎิพทฺธจิโตฺต หุตฺวา อมจฺจํ อาณาเปสิ – ‘‘ชานาหิ ตาว, ภเณ, ‘อยํ อิตฺถี สสามิกา วา อสามิกา วา’’’ติ? โส ญตฺวา ‘‘สสามิกา, เทวา’’ติ อาโรเจสิฯ อถ ราชา จิเนฺตสิ – ‘‘อิมา วีสติสหสฺสนาฎกิตฺถิโย เทวจฺฉราโย วิย มํ เอว เอกํ อภิรมาเปนฺติ, โส ทานาหํ เอตาปิ อตุสฺสิตฺวา ปรสฺส อิตฺถิยา ตณฺหํ อุปฺปาเทสิํฯ สา อุปฺปนฺนา อปายเมว อากฑฺฒตี’’ติ ตณฺหาย อาทีนวํ ทิสฺวา ‘‘หนฺท, นํ นิคฺคณฺหามี’’ติ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ นฺติ นิพฺพานํ, เอวํ ทิฎฺฐาทีนวาย วา ตณฺหาย อปฺปวตฺติํฯ ติ สาตจฺจการี, สกฺกจฺจการีฯ ติ อลาลามุโขฯ อถ วา อเนโฬ จ อมูโค จ, ปณฺฑิโต พฺยโตฺตติ วุตฺตํ โหติฯ หิตสุขสมฺปาปกํ สุตมสฺส อตฺถีติ  อาคมสมฺปโนฺนติ วุตฺตํ  โหติฯ ติ จิรกตาทีนํ อนุสฺสริตาฯ ติ ธมฺมูปปริกฺขาย ปริญฺญาตธโมฺมฯ ติ อริยมเคฺคน นิยตภาวปฺปโตฺตฯ ติ สมฺมปฺปธานวีริยสมฺปโนฺนฯ อุปฺปฎิปาฎิยา เอส ปาโฐ โยเชตโพฺพฯ เอวเมว เตหิ อปฺปมาทาทีหิ สมนฺนาคโต นิยามสมฺปาปเกน ปธาเนน ปธานวา, เตน ปธาเนน สมฺปตฺตนิยามโต นิยโต, ตโต อรหตฺตปฺปตฺติยา สงฺขาตธโมฺมฯ อรหา หิ ปุน สงฺขาตพฺพาภาวโต ‘‘สงฺขาตธโมฺม’’ติ วุจฺจติฯ ยถาห – ‘‘เย  จ สงฺขาตธมฺมาเส, เย จ เสขา ปุถู อิธา’’ติ (สุ. นิ. ๑๐๔๔; จูฬนิ. อชิตมาณวปุจฺฉานิเทฺทส ๗)ฯ เสสํ วุตฺตนยเมวาติฯ</p>

</p>


<p> ติ  กา อุปฺปตฺติ? อญฺญตรสฺส กิร พาราณสิรโญฺญ ทูเร อุยฺยานํ โหติ, โส ปเคว อุฎฺฐาย อุยฺยานํ คจฺฉโนฺต อนฺตรามเคฺค ยานา โอรุยฺห อุทกฎฺฐานํ อุปคโต ‘‘มุขํ โธวิสฺสามี’’ติฯ ตสฺมิญฺจ ปเทเส สีหี สีหโปตกํ ชเนตฺวา โคจราย คตาฯ ราชปุริโส ตํ ทิสฺวา ‘‘สีหโปตโก, เทวา’’ติ อาโรเจสิฯ ราชา ‘‘สีโห กิร กสฺสจิ น ภายตี’’ติ ตํ อุปปริกฺขิตุํ เภริอาทีนิ อาโกฎาเปสิ, สีหโปตโก ตํ สทฺทํ สุตฺวาปิ ตเถว สยิฯ อถ ยาวตติยํ อาโกฎาเปสิฯ โส ตติยวาเร สีสํ อุกฺขิปิตฺวา สพฺพํ ปริสํ โอโลเกตฺวา ตเถว สยิฯ อถ ราชา ‘‘ยาวสฺส มาตา นาคจฺฉติ, ตาว คจฺฉามา’’ติ วตฺวา คจฺฉโนฺต จิเนฺตสิ – ‘‘ตทหุชาโตปิ สีหโปตโก น สนฺตสติ น ภายติ, กุทาสฺสุ นามาหมฺปิ ตณฺหาทิฎฺฐิปริตาสํ ฉเฑฺฑตฺวา น สนฺตเสยฺยํ น ภาเยยฺย’’นฺติ? โส ตํ อารมฺมณํ คเหตฺวา คจฺฉโนฺต ปุน เกวเฎฺฎหิ มเจฺฉ คเหตฺวา สาขาสุ พนฺธิตฺวา ปสาริเต ชาเล วาตํ อสงฺคํเยว คจฺฉมานํ ทิสฺวา ตสฺมิํ นิมิตฺตํ อคฺคเหสิ – ‘‘กุทาสฺสุ นามาหมฺปิ ตณฺหาทิฎฺฐิโมหชาลํ ผาเลตฺวา เอวํ อสชฺชมาโน คเจฺฉยฺย’’นฺติ?</p>


<p>อถ อุยฺยานํ คนฺตฺวา สิลาปฎฺฎโปกฺขรณิยา ตีเร นิสิโนฺน วาตพฺภาหตานิ ปทุมานิ โอนมิตฺวา อุทกํ ผุสิตฺวา วาตวิคเม ปุน ยถาฐาเน ฐิตานิ อุทเกน อนุปลิตฺตานิ ทิสฺวา ตสฺมิํ นิมิตฺตํ อคฺคเหสิ – ‘‘กุทาสฺสุ นามาหมฺปิ ยถา เอตานิ อุทเก ชาตานิ อุทเกน อนุปลิตฺตานิ ติฎฺฐนฺติฯ เอวํ โลเก ชาโต โลเกน อนุปลิโตฺต ติเฎฺฐยฺย’’นฺติฯ โส ปุนปฺปุนํ ‘‘ยถา สีโห วาโต ปทุมานิ, เอวํ อสนฺตสเนฺตน อสชฺชมาเนน อนุปลิเตฺตน ภวิตพฺพ’’นฺติ จิเนฺตตฺวา รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ  ติ จตฺตาโร สีหา – ติณสีโห, ปณฺฑุสีโห, กาฬสีโห, เกสรสีโหติฯ เตสํ เกสรสีโห อคฺคมกฺขายติฯ โส อิธ อธิเปฺปโตฯ  ปุรตฺถิมาทิวเสน อเนกวิโธฯ  รตฺตเสตาทิวเสนฯ เตสุ โย โกจิ วาโต ยํ กิญฺจิ ปทุมญฺจ วฎฺฎติเยวฯ ตตฺถ ยสฺมา สนฺตาโส นาม อตฺตสิเนเหน โหติ, อตฺตสิเนโห  จ นาม ตณฺหาเลโป, โสปิ ทิฎฺฐิสมฺปยุเตฺตน วา ทิฎฺฐิวิปฺปยุเตฺตน วา โลเภน โหติ, โสปิ  จ ตณฺหาเยวฯ สชฺชนํ ปน ตตฺถ อุปปริกฺขาทิวิรหิตสฺส โมเหน โหติ, โมโห จ อวิชฺชาฯ ตตฺถ สมเถน ตณฺหาย ปหานํ, วิปสฺสนาย อวิชฺชายฯ ตสฺมา สมเถน อตฺตสิเนหํ ปหาย  อนิจฺจทุกฺขาทีสุ  วิปสฺสนาย โมหํ ปหาย  ขนฺธายตนาทีสุ  สมเถเนว โลภํ โลภสมฺปยุตฺตทิฎฺฐิญฺจ ปหาย,  สพฺพภวโภคโลเภน อลิปฺปมาโนฯ เอตฺถ จ สมถสฺส สีลํ ปทฎฺฐานํ, สมโถ สมาธิสฺส, สมาธิ วิปสฺสนายาติ เอวํ ทฺวีสุ ธเมฺมสุ สิเทฺธสุ ตโย ขนฺธา สิทฺธาว โหนฺติฯ ตตฺถ สีลกฺขเนฺธน สูโร โหติฯ โส สีโหว สเทฺทสุ อาฆาตวตฺถูสุ กุชฺฌิตุกามตาย น สนฺตสติ, ปญฺญากฺขเนฺธน ปฎิวิทฺธสภาโว วาโตว ชาลมฺหิ ขนฺธาทิธมฺมเภเท น สชฺชติ, สมาธิกฺขเนฺธน วีตราโค ปทุมํว โตเยน ราเคน น ลิปฺปติฯ เอวํ สมถวิปสฺสนาหิ สีลสมาธิปญฺญากฺขเนฺธหิ จ ยถาสมฺภวํ ตณฺหาวิชฺชานํ ติณฺณญฺจ อกุสลมูลานํ ปหานวเสน อสนฺตสโนฺต อสชฺชมาโน อลิปฺปมาโน จ เวทิตโพฺพฯ เสสํ วุตฺตนยเมวาติฯ</p>

</p>


<p> ติ กา อุปฺปตฺติ? อญฺญตโร กิร พาราณสิราชา ปจฺจนฺตํ กุปิตํ วูปสเมตุํ คามานุคามิมคฺคํ ฉเฑฺฑตฺวา อุชุํ อฎวิมคฺคํ คเหตฺวา มหติยา เสนาย คจฺฉติฯ เตน จ สมเยน อญฺญตรสฺมิํ ปพฺพตปาเท สีโห พาลสูริยาตปํ ตปฺปมาโน นิปโนฺน โหติฯ ตํ ทิสฺวา ราชปุริสา รโญฺญ อาโรเจสุํฯ ราชา ‘‘สีโห กิร น สนฺตสตี’’ติ เภริปณวาทิสทฺทํ การาเปสิ, สีโห ตเถว นิปชฺชิฯ ทุติยมฺปิ การาเปสิ, สีโห ตเถว นิปชฺชิฯ ตติยมฺปิ การาเปสิ, ตทา ‘‘สีโห มม ปฎิสตฺตุ อตฺถี’’ติ จตูหิ ปาเทหิ สุปฺปติฎฺฐิตํ ปติฎฺฐหิตฺวา สีหนาทํ นทิฯ ตํ สุตฺวา หตฺถาโรหาทโย หตฺถิอาทีหิ โอโรหิตฺวา ติณคหนานิ ปวิฎฺฐา, หตฺถิอสฺสคณา ทิสาวิทิสา ปลาตาฯ รโญฺญ หตฺถีปิ ราชานํ คเหตฺวา วนคหนานิ โปถยมาโน ปลายิ ฯ ราชา ตํ สนฺธาเรตุํ อสโกฺกโนฺต รุกฺขสาขาย โอลมฺพิตฺวา ปถวิํ ปติตฺวา เอกปทิกมเคฺคน คจฺฉโนฺต ปเจฺจกพุทฺธานํ วสนฎฺฐานํ ปาปุณิฯ ตตฺถ ปเจฺจกพุเทฺธ ปุจฺฉิ – ‘‘อปิ, ภเนฺต, สทฺทมสฺสุตฺถา’’ติ? ‘‘อาม, มหาราชา’’ติฯ ‘‘กสฺส สทฺทํ, ภเนฺต’’ติ? ‘‘ปฐมํ  เภริสงฺขาทีนํ, ปจฺฉา สีหสฺสา’’ติ ฯ ‘‘น ภายิตฺถ, ภเนฺต’’ติฯ ‘‘น มยํ, มหาราช, กสฺสจิ สทฺทสฺส ภายามา’’ติฯ ‘‘สกฺกา ปน, ภเนฺต, มยฺหมฺปิ เอทิสํ กาตุ’’นฺติ? ‘‘สกฺกา, มหาราช, สเจ ปพฺพชิสฺสสี’’ติฯ ‘‘ปพฺพชามิ, ภเนฺต’’ติฯ ตโต นํ ปพฺพาเชตฺวา ปุเพฺพ วุตฺตนเยเนว อาภิสมาจาริกํ สิกฺขาเปสุํฯ โสปิ ปุเพฺพ วุตฺตนเยเนว วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ สหนา จ หนนา จ สีฆชวตฺตา จ ฯ เกสรสีโหว อิธ อธิเปฺปโตฯ ทาฐา พลมสฺส อตฺถีติ ติ อุภยํ -สเทฺทน สห โยเชตพฺพํ ติฯ ตตฺถ ปสยฺห นิคฺคเหตฺวา จรเณน ปสยฺหจารี, อภิภวิตฺวา สนฺตาเสตฺวา วสีกตฺวา จรเณน อภิภุยฺยจารีฯ สฺวายํ กายพเลน ปสยฺหจารี, เตชสา อภิภุยฺยจารี, ตตฺถ สเจ โกจิ วเทยฺย – ‘‘กิํ ปสยฺห อภิภุยฺย จารี’’ติ, ตโต นฺติ สามิวจนํ อุปโยคเตฺถ กตฺวา ‘‘มิเค ปสยฺห อภิภุยฺย จารี’’ติ ปฎิวตฺตพฺพํฯ ติ ทูรานิฯ ติ วสนฎฺฐานานิฯ เสสํ วุตฺตนเยเนว สกฺกา ชานิตุนฺติ น วิตฺถาริตนฺติฯ</p>

</p>


<p> นฺติ กา อุปฺปตฺติ? อญฺญตโร กิร ราชา เมตฺตาทิฌานลาภี อโหสิฯ โส ‘‘ฌานสุขนฺตราโย รชฺช’’นฺติ ฌานานุรกฺขณตฺถํ รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ ‘‘สเพฺพ สตฺตา สุขิตา ภวนฺตู’’ติอาทินา นเยน หิตสุขูปนยนกามตา ฯ ‘‘อโห วต อิมมฺหา ทุกฺขา มุเจฺจยฺยุ’’นฺติอาทินา นเยน อหิตทุกฺขาปนยนกามตา ฯ ‘‘โมทนฺติ วต โภโนฺต สตฺตา, โมทนฺติ สาธุ สุฎฺฐู’’ติอาทินา นเยน หิตสุขาวิปฺปโยคกามตา ฯ ‘‘ปญฺญายิสฺสนฺติ สเกน กเมฺมนา’’ติ สุขทุกฺขอชฺฌุเปกฺขนตา ฯ คาถาพนฺธสุขตฺถํ ปน อุปฺปฎิปาฎิยา เมตฺตํ วตฺวา อุเปกฺขา  วุตฺตา, มุทิตา จ ปจฺฉาฯ นฺติ จตโสฺสปิ เอตา อตฺตโน ปจฺจนีกธเมฺมหิ วิมุตฺตตฺตา วิมุตฺติโยฯ เตน วุตฺตํ – ‘‘เมตฺตํ อุเปกฺขํ กรุณํ วิมุตฺติํ, อาเสวมาโน มุทิตญฺจ กาเล’’ติฯ</p>


<p>ตตฺถ  ติ ติโสฺส ติกจตุกฺกชฺฌานวเสน, อุเปกฺขํ จตุตฺถชฺฌานวเสน ภาวยมาโน ฯ ติ เมตฺตํ อาเสวิตฺวา ตโต วุฎฺฐาย กรุณํ, ตโต วุฎฺฐาย มุทิตํ, ตโต อิตรโต วา นิปฺปีติกชฺฌานโต วุฎฺฐาย อุเปกฺขํ อาเสวมาโน เอว ‘‘กาเล อาเสวมาโน’’ติ วุจฺจติ, อาเสวิตุํ วา ผาสุกกาเลฯ ติ ทสสุ ทิสาสุ สเพฺพน สตฺตโลเกน อวิรุชฺฌมาโนฯ เมตฺตาทีนญฺหิ ภาวิตตฺตา สตฺตา อปฺปฎิกูลา โหนฺติ, สเตฺตสุ จ วิโรธิภูโต ปฎิโฆ วูปสมฺมติฯ เตน วุตฺตํ – ‘‘สเพฺพน โลเกน อวิรุชฺฌมาโน’’ติฯ อยเมตฺถ สเงฺขโป, วิตฺถาโร ปน เมตฺตาทิกถา  ธมฺมสงฺคหฎฺฐกถายํ (ธ. ส. อฎฺฐ. ๒๕๑) วุตฺตาฯ เสสํ วุตฺตสทิสเมวาติฯ</p>

</p>


<p> ติ กา อุปฺปตฺติ? ราชคหํ กิร นิสฺสาย มาตโงฺค นาม ปเจฺจกพุโทฺธ วิหรติ สพฺพปจฺฉิโม ปเจฺจกพุทฺธานํฯ อถ อมฺหากํ โพธิสเตฺต อุปฺปเนฺน เทวตาโย โพธิสตฺตสฺส ปูชนตฺถาย อาคจฺฉนฺติโย ตํ ทิสฺวา ‘‘มาริสา, มาริสา, พุโทฺธ โลเก อุปฺปโนฺน’’ติ ภณิํสุฯ โส นิโรธา วุฎฺฐหโนฺต ตํ สุตฺวา อตฺตโน ชีวิตกฺขยํ ทิสฺวา หิมวเนฺต มหาปปาโต นาม ปพฺพโต ปเจฺจกพุทฺธานํ ปรินิพฺพานฎฺฐานํฯ ตตฺถ อากาเสน คนฺตฺวา ปุเพฺพ ปรินิพฺพุตปเจฺจกพุทฺธสฺส อฎฺฐิสงฺฆาตํ ปปาเต ปกฺขิปิตฺวา สิลาตเล นิสีทิตฺวา อิมํ อุทานคาถํ อภาสิฯ</p>


<p>ตตฺถ ราคโทสโมหา อุรคสุเตฺต วุตฺตาวฯ ติ ทส สํโยชนานิ, ตานิ จ เตน เตน มเคฺคน สนฺทาลยิตฺวาฯ ติ ชีวิตสงฺขโย วุจฺจติ จุติจิตฺตสฺส ปริเภโทฯ ตสฺมิญฺจ ชีวิตสงฺขเย ชีวิตนิกนฺติยา ปหีนตฺตา อสนฺตสนฺติฯ เอตฺตาวตา โสปาทิเสสํ  นิพฺพานธาตุํ อตฺตโน ทเสฺสตฺวา คาถาปริโยสาเน อนุปาทิเสสาย นิพฺพานธาตุยา ปรินิพฺพายีติฯ</p>

</p>


<p> ติ กา อุปฺปตฺติ? พาราณสิยํ กิร อญฺญตโร ราชา อาทิคาถาย วุตฺตปฺปการเมว ผีตํ รชฺชํ สมนุสาสติฯ ตสฺส ขโร อาพาโธ อุปฺปชฺชิ, ทุกฺขา เวทนา ปวตฺตนฺติฯ วีสติสหสฺสิตฺถิโย  ตํ ปริวาเรตฺวา หตฺถปาทสมฺพาหนาทีนิ กโรนฺติฯ อมจฺจา ‘‘น ทานายํ ราชา ชีวิสฺสติ, หนฺท, มยํ อตฺตโน สรณํ คเวสามา’’ติ จิเนฺตตฺวา อญฺญตรสฺส  รโญฺญ สนฺติกํ คนฺตฺวา อุปฎฺฐานํ ยาจิํสุฯ เต ตตฺถ อุปฎฺฐหนฺติเยว, น กิญฺจิ ลภนฺติฯ ราชา อาพาธา วุฎฺฐหิตฺวา ปุจฺฉิ – ‘‘อิตฺถนฺนาโม จ อิตฺถนฺนาโม จ กุหิ’’นฺติ? ตโต ตํ ปวตฺติํ สุตฺวาว สีสํ จาเลตฺวา ตุณฺหี อโหสิฯ เตปิ อมจฺจา ‘‘ราชา วุฎฺฐิโต’’ติ สุตฺวา ตตฺถ กิญฺจิ อลภมานา ปรเมน ปาริชุเญฺญน ปีฬิตา ปุนเทว อาคนฺตฺวา ราชานํ วนฺทิตฺวา เอกมนฺตํ อฎฺฐํสุฯ เตน จ รญฺญา ‘‘กุหิํ, ตาตา, ตุเมฺห คตา’’ติ วุตฺตา อาหํสุ – ‘‘เทวํ ทุพฺพลํ ทิสฺวา อาชีวิกภเยนมฺหา อสุกํ นาม ชนปทํ คตา’’ติฯ ราชา สีสํ จาเลตฺวา จิเนฺตสิ – ‘‘ยํนูนาหํ ตเมว อาพาธํ ทเสฺสสฺสํ, กิํ ปุนปิ เอวํ กเรยฺยุํ, โน’’ติ? โส ปุเพฺพ โรเคน ผุโฎฺฐ วิย พาฬฺหํ เวทนํ ทเสฺสโนฺต คิลานาลยํ อกาสิฯ อิตฺถิโย สมฺปริวาเรตฺวา ปุพฺพสทิสเมว สพฺพํ อกํสุฯ เตปิ อมจฺจา ตเถว ปุน พหุตรํ ชนํ คเหตฺวา ปกฺกมิํสุฯ เอวํ ราชา ยาวตติยํ สพฺพํ ปุพฺพสทิสํ อกาสิ, เตปิ ตเถว ปกฺกมิํสุฯ ตโต จตุตฺถมฺปิ เต อาคเต ทิสฺวา ราชา – ‘‘อโห! อิเม ทุกฺกรํ อกํสุ, เย มํ พฺยาธิตํ ปหาย อนเปกฺขา ปกฺกมิํสู’’ติ นิพฺพิโนฺน รชฺชํ ปหาย ปพฺพชิตฺวา วิปสฺสโนฺต ปเจฺจกโพธิํ สจฺฉิกตฺวา อิมํ อุทานคาถํ อภาสิฯ</p>


<p>ตตฺถ ติ สรีเรน อลฺลียนฺตา ปยิรุปาสนฺติฯ ติ อญฺชลิกมฺมาทีหิ กิํการปฎิสฺสาวิตาย จ ปริจรนฺติฯ การณํ อโตฺถ เอเตสนฺติ  ภชนาย จ เสวนาย จ นาญฺญํ การณมตฺถิ, อโตฺถ เอว เนสํ การณํ, อตฺถเหตุ เสวนฺตีติ วุตฺตํ โหติฯ   ติ ‘‘อิโต กิญฺจิ ลจฺฉามา’’ติ เอวํ อตฺตปฎิลาภการเณน นิกฺการณา, เกวลํ –</p>


<p>
‘‘อุปกาโร จ โย มิโตฺต, โย มิโตฺต สุขทุกฺขโก;  
  
อตฺถกฺขายี จ โย มิโตฺต, โย มิโตฺต อนุกมฺปโก’’ติฯ (ที. นิ. ๓.๒๖๕) –  
</p>
  
<p>เอวํ วุเตฺตน อริเยน มิตฺตภาเวน สมนฺนาคตา ทุลฺลภา อชฺช มิตฺตาฯ ติ อตฺตนิ ฐิตา เอเตสํ ปญฺญาฯ อตฺตานเมว โอโลเกติ, น อญฺญนฺติ อโตฺถฯ ‘‘อตฺตตฺถปญฺญา’’ติปิ ปาโฐ, ตสฺส อตฺตโน อตฺถเมว โอโลเกติ, น ปรตฺถนฺติ อโตฺถฯ ‘‘ทิฎฺฐตฺถปญฺญา’’ติ อยมฺปิ กิร โปราณปาโฐ, ตสฺส สมฺปติ ทิเฎฺฐเยว อเตฺถ เอเตสํ ปญฺญา , น อายตินฺติ อโตฺถฯ ทิฎฺฐธมฺมิกตฺถํเยว โอโลเกติ, น สมฺปรายิกตฺถนฺติ วุตฺตํ โหติฯ ติ อสุจินา อนริเยน กายวจีมโนกเมฺมน สมนฺนาคตาฯ</p>


<p>ติ  ขเคฺคน รุกฺขาทโย ฉินฺทโนฺต วิย สกสิเงฺคน ปพฺพตาทโย จุณฺณวิจุณฺณํ กุรุมาโน วิจรตีติ ขคฺควิสาโณฯ วิสสทิสา อาณาติ วิสาณาฯ ขคฺคํ วิยาติ ขคฺคํฯ ขคฺคํ วิสาณํ ยสฺส มิคสฺส โสยํ มิโค ขคฺควิสาโณ, ตสฺส ขคฺควิสาณสฺส กโปฺป ขคฺควิสาณกโปฺปฯ ขคฺควิสาณสทิโส ปเจฺจกพุโทฺธ  อทุติโย อสหาโย จเรยฺย วิหเรยฺย วเตฺตยฺย ยเปยฺย ยาเปยฺยาติ อโตฺถฯ</p>


<p> ติ วิเสเสน สุทฺธสีลา, จตุปาริสุทฺธิยา สุทฺธสีลาฯ ติ สุฎฺฐุ วิสุทฺธปญฺญา, ราคาทิวิรหิตตฺตา ปริสุทฺธมคฺคผลปฎิสมฺภิทาทิปญฺญาฯ ติ  สุฎฺฐุ อาหิตา, สนฺติเก ฐปิตจิตฺตาฯ ติ ชาครณํ ชาคโร, นิทฺทาติกฺกโมติ อโตฺถฯ ชาครสฺส ภาโว ชาคริยํ, ชาคริเย อนุยุตฺตา ชาคริยานุยุตฺตาฯ ติ ‘‘อนิจฺจํ ทุกฺขํ อนตฺตา’’ติ วิเสเสน ปสฺสนสีลา, วิปสฺสนํ ปฎฺฐเปตฺวา วิหรนฺตีติ อโตฺถฯ ติ ทสกุสลธมฺมานํ  จตุสจฺจธมฺมสฺส นวโลกุตฺตรธมฺมสฺส วา วิเสเสน ปสฺสนสีลาฯ ติ สมฺมาทิฎฺฐาทีหิ มคฺคเงฺคหิ สติสโมฺพชฺฌงฺคาทีหิ โพชฺฌเงฺคหิ คเต สมฺปยุเตฺต อริยธเมฺมฯ ติ วิเสเสน ชญฺญา, ชานนฺตาติ อโตฺถฯ</p>


<p> นฺติ อนตฺตานุปสฺสนาวเสน สุญฺญตวิโมกฺขญฺจ ทุกฺขานุปสฺสนาวเสน อปฺปณิหิตวิโมกฺขญฺจ, อนิจฺจานุปสฺสนาวเสน อนิมิตฺตวิโมกฺขญฺจฯ ติ วเฑฺฒตฺวาฯ  กตสมฺภารา  ชนา  สาวกภาวํ  น ปาปุณนฺติ, เต ธีรา กตสมฺภารา  สยเมว ภูตา  ปเจฺจกพุทฺธา ฯ</p>


<p> กิํ ภูตา?  ปูริตมหาสมฺภารา  อเนกธมฺมสภาวสรีราฯ ปุนปิ กิํ ภูตา?  จิตฺตคติกา ฌานสมฺปนฺนาติ อโตฺถฯ  สกลสํสารโอฆํ ติณฺณา อติกฺกนฺตา  โกธมานาทิกิเลสวิรหิตตฺตา โสมนสฺสจิตฺตา สนฺตมนาติ อโตฺถฯ  ปญฺจกฺขนฺธทฺวาทสายตนทฺวตฺติํสาการสจฺจปฎิจฺจสมุปฺปาทาทิวเสน  ปรมตฺถํ อุตฺตมตฺถํ ทสฺสนสีลาฯ อจลาภีตเฎฺฐน  สีหสทิสาติ อโตฺถฯ  ขคฺควิสาณมิคสิงฺคสทิสา คณสงฺคณิกาภาเวนาติ อโตฺถฯ</p>


<p> ติ จกฺขุนฺทฺริยาทีนํ สกสการมฺมเณ อปฺปวตฺตนโต สนฺตสภาวอินฺทฺริยา ฯ ติ สนฺตจิตฺตา, นิกฺกิเลสภาเวน สนฺตสภาวจิตฺตสงฺกปฺปาติ อโตฺถฯ ติ สุฎฺฐุ เอกคฺคจิตฺตาฯ ติ ปจฺจนฺตชนปเทสุ สเตฺตสุ ทยากรุณาทีหิ ปติจรณสีลาฯ ติ สกลโลกานุคฺคหกรเณน ปรโลเก จ อิธโลเก จ วิชฺชลนฺตา ทีปา ปทีปสทิสาติ อโตฺถฯ ติ อิเม ปเจฺจกพุทฺธา สตตํ สพฺพกาลํ สกลโลกหิตาย ปฎิปนฺนาติ อโตฺถฯ</p>


<p>   ติ เต ปเจฺจกพุทฺธา ชนานํ อินฺทา อุตฺตมา กามจฺฉนฺทนีวรณาทีนํ สเพฺพสํ ปญฺจาวรณานํ ปหีนตฺตา ปหีนสพฺพาวรณาฯ ติ รตฺตสุวณฺณชโมฺพนทสุวณฺณปภา สทิสอาภาวนฺตาติ อโตฺถฯ ติ เอกเนฺตน โลกสฺส สุทกฺขิณาย อคฺคทานสฺส ปฎิคฺคเหตุํ อรหา ยุตฺตา, นิกฺกิเลสตฺตา สุนฺทรทานปฎิคฺคหณารหาติ อโตฺถฯ ติ อิเม ปเจฺจกญาณาธิคมา พุทฺธา สตตํ นิจฺจกาลํ อปฺปิตา สุหิตา ปริปุณฺณา, สตฺตาหํ นิราหาราปิ นิโรธสมาปตฺติผลสมาปตฺติวเสน ปริปุณฺณาติ อโตฺถฯ</p>


<p> ปติเอกา วิสุํ สมฺมาสมฺพุทฺธโต วิสทิสา อเญฺญ อสาธารณพุทฺธา ฯ อถ วา –</p>


<p>
‘‘อุปสคฺคา นิปาตา จ, ปจฺจยา จ อิเม ตโย;  
  
เนเกเนกตฺถวิสยา, อิติ เนรุตฺติกาพฺรวุ’’นฺติฯ –  
</p>
  
<p>วุตฺตตฺตา ปติสทฺทสฺส เอกอุปสคฺคตา ปติ ปธาโน หุตฺวา สามิภูโต อเนเกสํ ทายกานํ อปฺปมตฺตกมฺปิ อาหารํ ปฎิคฺคเหตฺวา สคฺคโมกฺขสฺส ปาปุณนโตฯ ตถา หิ อนฺนภารสฺส ภตฺตภาคํ ปฎิคฺคเหตฺวาปสฺสนฺตเสฺสว ภุญฺชิตฺวา เทวตาหิ สาธุการํ ทาเปตฺวา ตทเหว ตํ ทุคฺคตํ เสฎฺฐิฎฺฐานํ ปาเปตฺวา โกฎิสงฺขธนุปฺปาทเนน จ, ขทิรงฺคารชาตเก (ชา. อฎฺฐ. ๑.๑.ขทิรงฺคารชาตกวณฺณนา) มาเรน นิมฺมิตขทิรงฺคารกูโปปริอุฎฺฐิตปทุมกณฺณิกํ มทฺทิตฺวา โพธิสเตฺตน ทินฺนํ ปิณฺฑปาตํ ปฎิคฺคเหตฺวา ตสฺส ปสฺสนฺตเสฺสว อากาสคมเนน โสมนสฺสุปฺปาทเนน จ, ปทุมวตีอคฺคมเหสีปุตฺตานํ มหาชนกรโญฺญ เทวิยา  อาราธเนน คนฺธมาทนโต อากาเสน อาคมฺม ทานปฎิคฺคหเณน มหาชนกโพธิสตฺตสฺส จ เทวิยา จ โสมนสฺสุปฺปาทเนน จ, ตถา อพุทฺธุปฺปาเท ฉาตกภเย สกลชมฺพุทีเป อุปฺปเนฺน พาราณสิเสฎฺฐิโน ฉาตกภยํ ปฎิจฺจ ปูเรตฺวา รกฺขิเต สฎฺฐิสหสฺสโกฎฺฐาคาเร วีหโย เขเปตฺวา ภูมิยํ นิขาตธญฺญานิ จ จาฎิสหเสฺสสุ ปูริตธญฺญานิ  จ เขเปตฺวา สกลปาสาทภิตฺตีสุ มตฺติกาหิ มทฺทิตฺวา ลิมฺปิตธญฺญานิ จ เขเปตฺวา ตทา นาฬิมตฺตเมวาวสิฎฺฐํ ‘‘อิทํ ภุญฺชิตฺวา อชฺช มริสฺสามา’’ติ  จิตฺตํ อุปฺปาเทตฺวา สยนฺตสฺส คนฺธมาทนโต เอโก ปเจฺจกพุโทฺธ อาคนฺตฺวา เคหทฺวาเร อฎฺฐาสิฯ เสฎฺฐิ ตํ ทิสฺวา ปสาทํ อุปฺปาเทตฺวา ชีวิตํ ปริจฺจชมาโน ปเจฺจกพุทฺธสฺส ปเตฺต โอกิริฯ ปเจฺจกพุโทฺธ วสนฎฺฐานํ คนฺตฺวา อตฺตโน อานุภาเวน ปสฺสนฺตเสฺสว เสฎฺฐิสฺส ปญฺจปเจฺจกพุทฺธสเตหิ สห ปริภุญฺชิฯ ตทา ภตฺตปจิตอุกฺขลิํ, ปิทหิตฺวา ฐเปสุํฯ</p>


<p>นิทฺทโมกฺกนฺตสฺส เสฎฺฐิโน ฉาตเตฺต อุปฺปเนฺน โส วุฎฺฐหิตฺวา ภริยํ อาห – ‘‘ภเตฺต อาจามกภตฺตมตฺตํ โอโลเกหี’’ติฯ สุสิกฺขิตา สา ‘‘สพฺพํ ทินฺนํ นนู’’ติ อวตฺวา อุกฺขลิยา ปิธานํ วิวริฯ สา อุกฺขลิ ตงฺขเณว สุมนปุปฺผมกุฬสทิสสฺส สุคนฺธสาลิภตฺตสฺส ปูริตา อโหสิฯ สา จ เสฎฺฐิ จ สนฺตุฎฺฐา สยญฺจ สกลเคหวาสิโน จ สกลนครวาสิโน จ ภุญฺชิํสุฯ ทพฺพิยา คหิตคหิตฎฺฐานํ ปุน ปูริตํฯ สกลสฎฺฐิสหสฺสโกฎฺฐาคาเรสุ สุคนฺธสาลิโย ปูเรสุํฯ สกลชมฺพุทีปวาสิโน เสฎฺฐิสฺส เคหโตเยว ธญฺญพีชานิ คเหตฺวา สุขิตา ชาตาฯ เอวมาทีสุ อเนกสตฺตนิกาเยสุ สุโขตรณปริปาลนสคฺคโมกฺขปาปเนสุ ปติ สามิภูโต พุโทฺธติ ปเจฺจกพุโทฺธฯ ติ ปเจฺจกพุเทฺธหิ โอวาทานุสาสนีวเสน สุฎฺฐุ ภาสิตานิ กถิตานิ วจนานิฯ ติ เทวโลกสหิเต สตฺตโลเก จรนฺติ ปวตฺตนฺตีติ อโตฺถฯ ติ ตถารูปํ ปเจฺจกพุทฺธานํ สุภาสิตวจนํ เย พาลา ชนา น กโรนฺติ น มนสิ กโรนฺติ,  พาลา  สํสารทุเกฺขสุ  อุปฺปตฺติวเสน  ปวตฺตนฺติ, ธาวนฺตีติ อโตฺถฯ</p>


<p> ติ สุฎฺฐุ ภาสิตานิ จตุราปายโต มุจฺจนตฺถาย ภาสิตานิ วจนานิฯ กิํ ภูตานิ?  ปคฺฆนฺตํ ขุทฺทํ มธุํ ยถา มธุรวจนานีติ อโตฺถฯ  ปณฺฑิตชนาปิ ปฎิปตฺตีสุ วุตฺตานุสาเรน ปวตฺตนฺตา ตถารูปํ มธุรวจนํ สุตฺวา วจนกรา ภวนฺติ, เต ปณฺฑิตชนา   จตุสจฺจทสฺสิโน  ปญฺญาสหิตา ภวนฺตีติ อโตฺถฯ</p>


<p>   ติ กิเลเส ชินนฺติ ชินิํสูติ ชินา, เตหิ ชิเนหิ ปเจฺจกพุเทฺธหิ วุตฺตา ภาสิตา กถิตาฯ  โอชวนฺตา ปากฎา สนฺติ ปวตฺตนฺติฯ  กถา  สกฺยราชวํสสีเหน โคตเมน ตถาคเตน  พุทฺธภูเตน   นรานํ อุตฺตเมน เสเฎฺฐน  ปากฎีกตา เทสิตาติ สมฺพโนฺธฯ กิมตฺถนฺติ อาห นฺติฯ นวโลกุตฺตรธมฺมํ วิเสเสน ชานาปนตฺถนฺติ อโตฺถฯ</p>


<p> นฺติ โลกานุกมฺปตาย โลกสฺส อนุกมฺปํ ปฎิจฺจ อิมานิ วจนานิ อิมา คาถาโยฯ เตสํ  วิเสเสน กุพฺพิตานิ ภาสิตานีติ อโตฺถฯ นฺติ ปณฺฑิตานํ สํเวควฑฺฒนตฺถญฺจ อสงฺควฑฺฒนตฺถํ เอกีภาววฑฺฒนตฺถญฺจ มติวฑฺฒนตฺถํ ปญฺญาวฑฺฒนตฺถญฺจ  อนาจริยเกน หุตฺวา สยเมว ภูเตน ชาเตน ปฎิวิเทฺธน สีเหน อภีเตน โคตเมน สมฺมาสมฺพุเทฺธน อิมานิ วจนานิ  อิมา คาถาโย ปกาสิตา วิวริตา อุตฺตานีกตาติ อโตฺถฯ ติ ปริสมาปนเตฺถ นิปาโตฯ</p>

</p>

</p>


<h3>๓-๑. สาริปุตฺตเตฺถรอปทานวณฺณนา</h3>
<p>ตทนนฺตรํ  เถราปทานสงฺคหคาถาโย สํวเณฺณตุํ ติ อาหฯ -สทฺทานมโตฺถ เหฎฺฐา วุโตฺตวฯ เอตฺถ -สโทฺท ปนายํ กาลถิรปญฺญตฺตินามเธยฺยเชฎฺฐาทีสุ อเนเกสุ อเตฺถสุ วตฺตติฯ ตถา หิ ‘‘เถโรวสฺสิกานิ ปูตีนิ จุณฺณกชาตานี’’ติอาทีสุ (ที. นิ. ๒.๓๗๙; ม. นิ. ๑.๑๑๒) กาเล, เถโรวสฺสิกานิ จิรกาลํ โอวสฺสิกานีติ อโตฺถฯ ‘‘เถโรปิ ตาว มหา’’อิจฺจาทีสุ ถิเร ถิรสีโลติ อโตฺถฯ ‘‘เถรโก อยมายสฺมา มหลฺลโก’’ติอาทีสุ ปญฺญตฺติยํ , โลกปญฺญตฺติมโตฺตติ อโตฺถฯ ‘‘จุนฺทเตฺถโร ผุสฺสเตฺถโร’’ติอาทีสุ  นามเธเยฺย, เอวํ กตนาโมติ อโตฺถฯ ‘‘เถโร จายํ กุมาโร มม ปุเตฺตสู’’ติอาทีสุ เชเฎฺฐ, เชโฎฺฐ กุมาโรติ อโตฺถฯ อิธ ปนายํ กาเล จ ถิเร จ วตฺตติฯ ตสฺมา จิรํ กาลํ ฐิโตติ เถโร, ถิรตรสีลาจารมทฺทวาทิคุณาภิยุโตฺต วา เถโรติ วุจฺจติฯ เถโร จ เถโร เจติ เถรา, เถรานํ อปทานํ การณํ  ตํ เถราปทานํ สุณาถาติ สมฺพโนฺธฯ ติอาทิ อายสฺมโต สาริปุตฺตเตฺถรสฺส อปทานํ, ตสฺสายสฺมโต มหาโมคฺคลฺลานเตฺถรสฺส จ วตฺถุ เอวํ เวทิตพฺพํ –</p>


<p>อตีเต กิร อิโต กปฺปโต สตสหสฺสกปฺปาธิเก เอกอสเงฺขฺยยฺยมตฺถเก อายสฺมา สาริปุโตฺต พฺราหฺมณมหาสาลกุเล นิพฺพตฺติตฺวา นาเมน สรทมาณโว นาม อโหสิฯ มหาโมคฺคลฺลาโน คหปติมหาสาลกุเล นิพฺพตฺติตฺวา นาเมน สิริวฑฺฒนกุฎุมฺพิโก นาม อโหสิฯ เต อุโภปิ สหปํสุกีฬนสหายา อเหสุํฯ เตสุ สรทมาณโว ปิตุ อจฺจเยน กุลสนฺตกํ ธนํ ปฎิปชฺชิตฺวา เอกทิวสํ รโหคโต จิเนฺตสิ – ‘‘อิเมสํ สตฺตานํ มรณํ นาม เอกนฺติกํ, ตสฺมา มยา เอกํ ปพฺพชฺชํ อุปคนฺตฺวา วิโมกฺขมโคฺค คเวสิตโพฺพ’’ติ สหายํ อุปสงฺกมิตฺวา ‘‘สมฺม, อหํ ปพฺพชิตุกาโมฯ กิํ ตฺวํ ปพฺพชิตุํ สกฺขิสฺสสี’’ติ วตฺวา เตน ‘‘น สกฺขิสฺสามี’’ติ วุเตฺต ‘‘โหตุ อหเมว ปพฺพชิสฺสามี’’ติ รตนโกฎฺฐาคารานิ วิวราเปตฺวา กปณทฺธิกาทีนํ มหาทานํ ทตฺวา ปพฺพตปาทํ คนฺตฺวา อิสิปพฺพชฺชํ ปพฺพชิฯ ตสฺส ปพฺพชิตสฺส อนุปพฺพชฺชํ ปพฺพชิตา จตุสตฺตติสหสฺสมตฺตา พฺราหฺมณปุตฺตา อเหสุํฯ โส ปญฺจ อภิญฺญาโย อฎฺฐ จ สมาปตฺติโย นิพฺพเตฺตตฺวา เตสมฺปิ ชฎิลานํ กสิณปริกมฺมํ อาจิกฺขิฯ เต สเพฺพปิ ปญฺจาภิญฺญา อฎฺฐ จ สมาปตฺติโย นิพฺพตฺติสุํฯ</p>


<p>เตน สมเยน อโนมทสฺสี นาม สมฺมาสมฺพุโทฺธ โลเก อุปฺปชฺชิตฺวา ปวตฺติตวรธมฺมจโกฺก สเตฺต  สํสารมโหฆโต ตาเรตฺวา เอกทิวสํ สรทตาปสสฺส จ อเนฺตวาสิกานญฺจ สงฺคหํ กตฺตุกาโม เอโก  อทุติโย ปตฺตจีวรมาทาย อากาเสน คนฺตฺวา ‘‘พุทฺธภาวํ เม ชานาตู’’ติ ตาปสสฺส ปสฺสนฺตเสฺสว อากาสโต โอตริตฺวา ปถวิยํ ปติฎฺฐาสิฯ สรทตาปโส สตฺถุ สรีเร มหาปุริสลกฺขณานิ อุปธาเรตฺวา ‘‘สพฺพญฺญุพุโทฺธเยวาย’’นฺติ นิฎฺฐํ คนฺตฺวา ปจฺจุคฺคมนํ กตฺวา อาสนํ ปญฺญาเปตฺวา อทาสิฯ นิสีทิ ภควา ปญฺญเตฺต อาสเนฯ สรทตาปโส สตฺถุ สนฺติเก เอกมนฺตํ นิสีทิฯ</p>


<p>ตสฺมิํ สมเย ตสฺส อเนฺตวาสิกา จตุสตฺตติสหสฺสมตฺตา ชฎิลา ปณีตปณีตานิ  โอชวนฺตานิ ผลาผลานิ คเหตฺวา อาคตา สตฺถารํ ทิสฺวา สญฺชาตปสาทา อตฺตโน อาจริยสฺส สตฺถุ จ นิสินฺนาการํ โอโลเกตฺวา ‘‘อาจริย, มยํ ปุเพฺพ ‘ตุเมฺหหิ มหนฺตตโร โกจิ นตฺถี’ติ มญฺญาม, อยํ ปน ปุริโส ตุเมฺหหิ มหนฺตตโร มเญฺญ’’ติ อาหํสุฯ กิํ วเทถ, ตาตา, สาสเปน สทฺธิํ อฎฺฐสฎฺฐิโยชนสตสหสฺสุเพฺพธํ สิเนรุํ สมํ กาตุํ อิจฺฉถ, สพฺพญฺญุพุเทฺธน มํ ตุลํ มา กริตฺถาติฯ อถ เต ตาปสา อาจริยสฺส วจนํ สุตฺวา ‘‘ยาว มหา วตายํ ปุริสุตฺตโม’’ติ สเพฺพว ปาเทสุ นิปติตฺวา สตฺถารํ วนฺทิํสุฯ</p>


<p>อถ เต อาจริโย อาห – ‘‘ตาตา, สตฺถุ อนุจฺฉวิโก โน เทยฺยธโมฺม นตฺถิ, สตฺถา จ ภิกฺขาจรเวลาย อิธาคโต, หนฺท, มยํ เทยฺยธมฺมํ ยถาพลํ ทสฺสามฯ ตุเมฺหหิ ยํ ยํ ปณีตํ ผลาผลํ อาภตํ, ตํ ตํ อาหรถา’’ติ อาหราเปตฺวา หเตฺถ โธวิตฺวา สยํ ตถาคตสฺส ปเตฺต ปติฎฺฐาเปสิฯ สตฺถารา ผลาผเล ปฎิคฺคหิตมเตฺต เทวตา ทิโพฺพชํ ปกฺขิปิํสุฯ ตาปโส อุทกมฺปิ สยเมว ปริสฺสาเวตฺวา อทาสิฯ ตโต โภชนกิจฺจํ นิฎฺฐาเปตฺวา สตฺถริ นิสิเนฺน สเพฺพ อเนฺตวาสิเก ปโกฺกสาเปตฺวา สตฺถุ สนฺติเก สารณียํ กถํ กเถโนฺต นิสีทิฯ สตฺถา ‘‘เทฺว อคฺคสาวกา ภิกฺขุสเงฺฆน สทฺธิํ อาคจฺฉนฺตู’’ติ จิเนฺตสิฯ ตาวเทว สตสหสฺสขีณาสวปริวารา อคฺคสาวกา อาคนฺตฺวา ภควนฺตํ วนฺทิตฺวา เอกมนฺตํ อฎฺฐํสุฯ</p>


<p>ตโต สรทตาปโส อเนฺตวาสิเก อามเนฺตสิ – ‘‘ตาตา, สตฺถุ ภิกฺขุสงฺฆสฺส จ ปุปฺผาสเนน ปูชา กาตพฺพา, ตสฺมา ปุปฺผานิ อาหรถา’’ติฯ เต ตาวเทว อิทฺธิยา วณฺณคนฺธสมฺปนฺนานิ ปุปฺผานิ อาหริตฺวา พุทฺธสฺส โยชนปฺปมาณํ ปุปฺผาสนํ ปญฺญาเปสุํ, อุภินฺนํ อคฺคสาวกานํ ติคาวุตํ , เสสภิกฺขูนํ อฑฺฒโยชนิกาทิเภทํ, สงฺฆนวกสฺส อุสภมตฺตํ ปญฺญาเปสุํฯ เอวํ ปญฺญเตฺตสุ อาสเนสุ สรทตาปโส ตถาคตสฺส ปุรโต อญฺชลิํ ปคฺคยฺห ‘‘ภเนฺต, มยฺหํ อนุคฺคหตฺถาย อิมํ ปุปฺผาสนํ อติรุหถา’’ติ อาหฯ นิสีทิ ภควา ปุปฺผาสเน ฯ สตฺถริ นิสิเนฺน เทฺว อคฺคสาวกา เสสภิกฺขู จ อตฺตโน อตฺตโน ปตฺตาสเน นิสีทิํสุฯ สตฺถา ‘‘เตสํ มหปฺผลํ โหตู’’ติ นิโรธํ สมาปชฺชิฯ สตฺถุ สมาปนฺนภาวํ ญตฺวา เทฺว อคฺคสาวกาปิ เสสภิกฺขูปิ นิโรธํ สมาปชฺชิํสุฯ ตาปโส สตฺตาหํ นิรนฺตรํ สตฺถุ ปุปฺผจฺฉตฺตํ ธาเรโนฺต อฎฺฐาสิฯ อิตเร วนมูลผลํ ปริภุญฺชิตฺวา เสสกาเล อญฺชลิํ ปคฺคยฺห อฎฺฐํสุฯ สตฺถา สตฺตาหสฺส อจฺจเยน นิโรธโต วุฎฺฐหิตฺวา อคฺคสาวกํ นิสภเตฺถรํ อามเนฺตสิ – ‘‘ตาปสานํ ปุปฺผาสนานุโมทนํ กโรหี’’ติฯ เถโร สาวกปารมีญาเณ ฐตฺวา เตสํ ปุปฺผาสนานุโมทนํ  อกาสิฯ ตสฺส เทสนาวสาเน สตฺถา ทุติยํ อคฺคสาวกํ อโนมเตฺถรํ อามเนฺตสิ – ‘‘ตฺวมฺปิ อิเมสํ ธมฺมํ เทเสหี’’ติฯ โสปิ เตปิฎกํ พุทฺธวจนํ สมฺมสิตฺวา เตสํ ธมฺมํ กเถสิฯ ทฺวินฺนมฺปิ เทสนาย ธมฺมาภิสมโย นาโหสิฯ อถ สตฺถา พุทฺธวิสเย ฐตฺวา ธมฺมเทสนํ อารภิฯ เทสนาวสาเน ฐเปตฺวา สรทตาปสํ อวเสสา สเพฺพปิ จตุสตฺตติสหสฺสชฎิลา อรหตฺตํ ปาปุณิํสุฯ สตฺถา เต ‘‘เอถ ภิกฺขโว’’ติ หตฺถํ ปสาเรสิฯ เต ตาวเทว อนฺตรหิตตาปสเวสา อฎฺฐปริกฺขารธรา สฎฺฐิวสฺสิกเตฺถโร วิย อเหสุํฯ</p>


<p>สรทตาปโส ปน ‘‘อโห วตาหมฺปิ อยํ นิสภเตฺถโร วิย อนาคเต เอกสฺส พุทฺธสฺส สาวโก ภเวยฺย’’นฺติ เทสนากาเล อุปฺปนฺนปริวิตกฺกตาย อญฺญวิหิโต หุตฺวา มคฺคผลานิ ปฎิวิชฺฌิตุํ นาสกฺขิฯ อถ สตฺถารํ วนฺทิตฺวา ตถา ปณิธานํ อกาสิฯ สตฺถา อนนฺตราเยน สมิชฺฌนภาวํ ทิสฺวา ‘‘อิโต กปฺปสตสหสฺสาธิกํ เอกํ อสเงฺขฺยยฺยํ อติกฺกมิตฺวา โคตมสฺส นาม สมฺมาสมฺพุทฺธสฺส อคฺคสาวโก สาริปุโตฺต นาม ภวิสฺสตี’’ติ พฺยากริตฺวา ธมฺมกถํ วตฺวา ภิกฺขุสงฺฆปริวาโร อากาสํ ปกฺขนฺทิฯ สรทตาปโสปิ สหายสฺส สิริวฑฺฒสฺส สนฺติกํ คนฺตฺวา ‘‘สมฺม, มยา อโนมทสฺสิสฺส ภควโต ปาทมูเล อนาคเต อุปฺปชฺชนกสฺส โคตมสมฺมาสมฺพุทฺธสฺส อคฺคสาวกฎฺฐานํ ปตฺถิตํ, ตฺวมฺปิ ตสฺส ทุติยสาวกฎฺฐานํ  ปเตฺถหี’’ติฯ สิริวโฑฺฒ ตํ อุปเทสํ สุตฺวา อตฺตโน นิเวสนทฺวาเร อฎฺฐกรีสมตฺตํ ฐานํ สมตลํ กาเรตฺวา ลาชปญฺจมานิ ปุปฺผานิ วิกิริตฺวา นีลุปฺปลจฺฉทนํ มณฺฑปํ กาเรตฺวา พุทฺธาสนํ ปญฺญาเปตฺวา ภิกฺขูนมฺปิ อาสนานิ ปญฺญาเปตฺวา มหนฺตํ สกฺการสมฺมานํ สเชฺชตฺวา สรทตาปเสน สตฺถารํ นิมนฺตาเปตฺวา สตฺตาหํ มหาทานํ ปวเตฺตตฺวา พุทฺธปฺปมุขํ ภิกฺขุสงฺฆํ มหารเหหิ วเตฺถหิ อจฺฉาเทตฺวา ทุติยสาวกภาวาย ปณิธานํ อกาสิฯ สตฺถา ตสฺส อนนฺตราเยน สมิชฺฌนภาวํ ทิสฺวา วุตฺตนเยน พฺยากริตฺวา ภตฺตานุโมทนํ กตฺวา ปกฺกามิฯ สิริวโฑฺฒ หฎฺฐปหโฎฺฐ ยาวชีวํ กุสลกมฺมํ กตฺวา ทุติยจิตฺตวาเร กามาวจรเทวโลเก นิพฺพตฺติฯ สรทตาปโส จตฺตาโร พฺรหฺมวิหาเร ภาเวตฺวา พฺรหฺมโลเก นิพฺพตฺติฯ</p>


<p>ตโต  ปฎฺฐาย เตสํ อุภินฺนมฺปิ อนฺตรา กมฺมํ น กถิตํฯ อมฺหากํ ปน ภควโต อุปฺปตฺติโต ปุเรตรเมว สรทตาปโส ราชคหสฺส อวิทูเร อุปติสฺสาคาเม รูปสาริยา พฺราหฺมณิยา กุจฺฉิมฺหิ  ปฎิสนฺธิํ คณฺหิฯ ตํทิวสเมวสฺส สหาโยปิ ราชคหเสฺสว อวิทูเร โกลิตคาเม โมคฺคลิยา พฺราหฺมณิยา กุจฺฉิมฺหิ ปฎิสนฺธิํ คณฺหิฯ ตสฺมา โมคฺคลฺลาโน โมคฺคลิยา พฺราหฺมณิยา ปุโตฺตติ โมคฺคลฺลาโนฯ โมคฺคลิโคเตฺตน ชาโตติ วา โมคฺคลฺลาโนฯ อถ วา มาตุกุมาริกกาเล ตสฺสา มาตาปิตูหิ วุตฺตํ – ‘‘มา อุคฺคลิ มา อุคฺคลี’’ติ วจนมุปาทาย ‘‘มุคฺคลี’’ติ นามํฯ ตสฺสา มุคฺคลิยา ปุโตฺตติ โมคฺคลฺลาโนฯ อถ วา โสตาปตฺติมคฺคาทิมคฺคสฺส ลาเภ อาทาเน ปฎิวิชฺฌเน อลํ สมโตฺถติ โมคฺคลฺลาโนติฯ ตานิ กิร เทฺว กุลานิ ยาว สตฺตมา กุลปริวฎฺฎา อาพทฺธสหายาเนวฯ เตสํ ทฺวินฺนํ เอกทิวสเมว คพฺภปริหารมทํสุฯ ทสมาสจฺจเยน ชาตานมฺปิ เตสํ ฉสฎฺฐิ ธาติโย ปฎฺฐเปสุํฯ นามคฺคหณทิวเส รูปสารีพฺราหฺมณิยา ปุตฺตสฺส อุปติสฺสคาเม เชฎฺฐกุลสฺส ปุตฺตตฺตา ติ นามํ กริํสุฯ อิตรสฺส โกลิตคาเม เชฎฺฐกุลสฺส ปุตฺตตฺตา ติ นามํ กริํสุฯ เต อุโภปิ มหตา ปริวาเรน วฑฺฒนฺตา วุทฺธิมนฺวาย สพฺพสิปฺปานํ ปารํ อคมํสุฯ</p>


<p>อเถกทิวสํ  เต ราชคเห คิรคฺคสมชฺชํ ปสฺสนฺตา มหาชนํ สนฺนิปติตํ ทิสฺวา ญาณสฺส ปริปากํ คตตฺตา โยนิโส อุมฺมุชฺชนฺตา ‘‘สเพฺพปิเม โอรํ วสฺสสตาว มจฺจุมุขํ ปวิสนฺตี’’ติ สํเวคํ ปฎิลภิตฺวา ‘‘อเมฺหหิ โมกฺขธโมฺม ปริเยสิตโพฺพ, ตญฺจ ปริเยสเนฺตหิ เอกา ปพฺพชฺชา ลทฺธุํ วฎฺฎตี’’ติ นิจฺฉยํ กตฺวา ปญฺจมาณวกสเตหิ สทฺธิํ สญฺจยสฺส ปริพฺพาชกสฺส สนฺติเก ปพฺพชิํสุฯ เตสํ ปพฺพชิตกาลโต ปฎฺฐาย สญฺจโย ลาภคฺคยสคฺคปฺปโตฺต อโหสิฯ เต กติปาเหเนว สพฺพํ สญฺจยสฺส สมยํ ปริมชฺชิตฺวา ตตฺถ สารํ อทิสฺวา ตโต นิพฺพิชฺชิตฺวา ตตฺถ ตตฺถ ปณฺฑิตสมฺมเต สมณพฺราหฺมเณ ปญฺหํ ปุจฺฉนฺติ, เต เตหิ ปุฎฺฐา น สมฺปาเทนฺติฯ อญฺญทตฺถุ เตเยว เตสํ ปญฺหํ วิสฺสเชฺชนฺติฯ เอวํ เต โมกฺขํ ปริเยสนฺตา กติกํ อกํสุ – ‘‘อเมฺหสุ โย ปฐมํ อมตํ อธิคจฺฉติ, โส อิตรสฺส อาโรเจตู’’ติฯ</p>


<p>เตน จ สมเยน อมฺหากํ สตฺถริ ปฐมาภิสโมฺพธิํ ปตฺวา ปวตฺติตวรธมฺมจเกฺก อนุปุเพฺพน อุรุเวลกสฺสปาทิเก สหสฺสชฎิเล ทเมตฺวา ราชคเห วิหรเนฺต เอกทิวสํ อุปติโสฺส ปริพฺพาชโก ปริพฺพาชการามํ คจฺฉโนฺต อายสฺมนฺตํ อสฺสชิเตฺถรํ ราชคเห ปิณฺฑาย จรนฺตํ ทิสฺวา ‘‘น มยา เอวรูโป อากปฺปสมฺปโนฺน ปพฺพชิโต ทิฎฺฐปุโพฺพ, สนฺตธเมฺมน นาม เอตฺถ ภวิตพฺพ’’นฺติ สญฺชาตปสาโท ปญฺหํ ปุจฺฉิตุํ อายสฺมนฺตํ อุทิกฺขโนฺต ปิฎฺฐิโต ปิฎฺฐิโต อนุพนฺธิฯ เถโรปิ ลทฺธปิณฺฑปาโต ปริภุญฺชิตุํ ปติรูปํ โอกาสํ คโตฯ ปริพฺพาชโก อตฺตโน ปริพฺพาชกปีฐํ  ปญฺญาเปตฺวา อทาสิฯ ภตฺตกิจฺจปริโยสาเน  จสฺส อตฺตโน กุณฺฑิกาย อุทกํ อทาสิฯ เอวํ โส อาจริยวตฺตํ กตฺวา กตภตฺตกิเจฺจน เถเรน สทฺธิํ ปฎิสนฺถารํ กตฺวา – ‘‘โก วา เต สตฺถา, กสฺส วา ตฺวํ ธมฺมํ โรเจสี’’ติ ปุจฺฉิฯ เถโร สมฺมาสมฺพุทฺธํ อปทิสิฯ ปุน เตน ‘‘กิํ วาที ปนายสฺมโต สตฺถา’’ติ ปุโฎฺฐ ‘‘อิมสฺส สาสนสฺส คมฺภีรตํ ทเสฺสสฺสามี’’ติ อตฺตโน นวกภาวํ ปเวเทตฺวา สเงฺขปวเสน จสฺส สาสนธมฺมํ กเถโนฺต ‘‘เย ธมฺมา เหตุปฺปภวา’’ติ (มหาว. ๖๐; อป. เถร ๑.๑.๒๘๖) คาถมาหฯ ปริพฺพาชโก ปฐมปททฺวยเมว สุตฺวา สหสฺสนยสมฺปเนฺน โสตาปตฺติมคฺคผเล ปติฎฺฐหิฯ อิตรํ ปททฺวยํ โสตาปนฺนกาเล นิฎฺฐาสิฯ คาถาปริโยสาเน ปน โสตาปโนฺน หุตฺวา อุปริวิเสเส อปวตฺตเนฺต ‘‘ภวิสฺสติ เอตฺถ การณ’’นฺติ สลฺลเกฺขตฺวา  เถรํ อาห – ‘‘มา, ภเนฺต, อุปริ ธมฺมเทสนํ วฑฺฒยิตฺถ, เอตฺตกเมว อลํ, กหํ อมฺหากํ สตฺถา วสตี’’ติ? ‘‘เวฬุวเน’’ติฯ ‘‘ภเนฺต, ตุเมฺห ปุรโต คจฺฉถ, อหํ มยฺหํ สหายสฺส กตปฎิญฺญํ โมเจตฺวา ตํ คเหตฺวา อาคมิสฺสามี’’ติ ปญฺจปติฎฺฐิเตน วนฺทิตฺวา ปทกฺขิณํ กตฺวา เถรํ อุโยฺยเชตฺวา ปริพฺพาชการามํ อคมาสิฯ</p>


<p>โกลิตปริพฺพาชโก ตํ ทูรโตว อาคจฺฉนฺตํ ทิสฺวา ‘‘มุขวโณฺณ น อญฺญทิวเสสุ วิย อทฺธาเนน อมตํ อธิคตํ ภวิสฺสตี’’ติ เตเนวสฺส วิเสสาธิคมํ สมฺภาเวตฺวา อมตาธิคมํ ปุจฺฉิฯ โสปิสฺส ‘‘อาวุโส, อมตมธิคต’’นฺติ ปฎิชานิตฺวา ตเมว คาถํ อภาสิฯ คาถาปริโยสาเน โกลิโต โสตาปตฺติผเล ปติฎฺฐหิตฺวา อาห – ‘‘กหํ โน สตฺถา’’ติ? ‘‘เวฬุวเน’’ติฯ ‘‘เตน หิ, อาวุโส, อายาม, สตฺถารํ ปสฺสิสฺสามา’’ติฯ อุปติโสฺส สพฺพกาลมฺปิ อาจริยปูชโกว, ตสฺมา สญฺจยสฺส สตฺถุ คุเณ ปกาเสตฺวา ตมฺปิ สตฺถุ สนฺติกํ เนตุกาโม อโหสิฯ โส ลาภาสาปกโต อเนฺตวาสิกภาวํ อนิจฺฉโนฺต ‘‘น สโกฺกมิ จาฎิ หุตฺวา อุทกสิญฺจนํ โหตุ’’นฺติ ปฎิกฺขิปิฯ เต อเนเกหิ การเณหิ ตํ สญฺญาเปตุํ อสโกฺกนฺตา อตฺตโน โอวาเท วตฺตมาเนหิ อฑฺฒุเตยฺยสเตหิ อเนฺตวาสิเกหิ สทฺธิํ เวฬุวนํ อคมํสุฯ สตฺถา เต ทูรโตว อาคจฺฉเนฺต ทิสฺวา ‘‘เอตํ เม สาวกยุคํ ภวิสฺสติ, อคฺคํ ภทฺทยุค’’นฺติ วตฺวา เตสํ ปริสาย จริยวเสน ธมฺมํ เทเสตฺวา อรหเตฺต ปติฎฺฐาเปตฺวา เอหิภิกฺขุภาเวน อุปสมฺปทํ อทาสิฯ ยถา เตสํ เอวํ อคฺคสาวกานมฺปิ อิทฺธิมยปตฺตจีวรํ อาคตเมวฯ อุปริมคฺคตฺตยกิจฺจํ ปน น นิฎฺฐาสิฯ กสฺมา? สาวกปารมีญาณสฺส มหนฺตตายฯ</p>


<p>เตสุ อายสฺมา มหาโมคฺคลฺลาโน ปพฺพชิตโต สตฺตเม ทิวเส มคธรเฎฺฐ กลฺลวาลคาเม สมณธมฺมํ กโรโนฺต ถินมิเทฺธ โอกฺกมเนฺต สตฺถารา  สํเวชิโต ถินมิทฺธํ วิโนเทตฺวา ธาตุกมฺมฎฺฐานํ  สุณโนฺต เอว อุปริมคฺคตฺตยํ อธิคนฺตฺวา สาวกปารมีญาณสฺส มตฺถกํ ปาปุณิฯ อายสฺมา สาริปุโตฺต ปพฺพชฺชาย อทฺธมาสํ อติกฺกมิตฺวา สตฺถารา สทฺธิํ ราชคเห สูกรขตเลเณ วิหรโนฺต อตฺตโน ภาคิเนยฺยสฺส ทีฆนขปริพฺพาชกสฺส  เวทนาปริคฺคหสุตฺตเนฺต (ม. นิ. ๒.๒๐๑ อาทโย) เทสิยมาเน เทสนานุสาเรน ญาณํ เปเสตฺวา ปรสฺส วฑฺฒิตํ ภตฺตํ ภุญฺชโนฺต วิย สาวกปารมีญาณสฺส มตฺถกํ ปาปุณิฯ อิติ ทฺวินฺนํ อคฺคสาวกานํ สตฺถุ สมีเป เอว สาวกปารมีญาณํ มตฺถกํ ปตฺตํฯ</p>


<p>เอวํ ปตฺตสาวกปารมีญาโณ อายสฺมา สาริปุโตฺต ‘‘เกน กเมฺมน อยํ สมฺปตฺติ ลทฺธา’’ติ อาวเชฺชโนฺต ตํ ญตฺวา ปีติโสมนสฺสวเสน อุทานํ อุทาเนโนฺต ‘‘หิมวนฺตสฺส อวิทูเร’’ติอาทิมาหฯ เตน วุตฺตํ –</p>


<ol>
<li>
‘‘หิมวนฺตสฺส อวิทูเร, ลมฺพโก นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตา’’ติฯ  
</li>
  
<p>ตตฺถ ติ หิโม อสฺส อตฺถีติ หิมวา, ตสฺส หิมวนฺตสฺส  สมีเป, หิมาลยปฎิพทฺธวเนหิ อโตฺถฯ ปพฺพโตติ เอวํนามโก ปํสุมิสฺสกปพฺพโตฯ นฺติ ตสฺมิํ ลมฺพเก ปพฺพเต มยฺหํ มมตฺถาย กโต อสฺสโม อรญฺญวาโส อาสมนฺตโต สโมติ อสฺสโมฯ นตฺถิ ปวิฎฺฐานํ สโม ปริสฺสโม เอตฺถาติ วา อสฺสโม, โส อิตฺถมฺภูโต อรญฺญวาโส สุฎฺฐุ กโต, รตฺติฎฺฐานทิวาฎฺฐานกุฎิมณฺฑปาทิวเสน สุนฺทเรนากาเรน กโตติ อโตฺถฯ ติ อุสีรปพฺพชาทีหิ ปเณฺณหิ ฉาทิตา นิวสนปณฺณสาลาติ อโตฺถฯ
</ol></p>


<ol>
<li>
‘‘อุตฺตานกูลา นทิกา, สุปติตฺถา มโนรมา;  
  
สุสุทฺธปุลินากิณฺณา, อวิทูเร มมสฺสมํ’’ฯ  
</li>
  
<p>ตตฺถ ติ อคมฺภีรา นทีฯ ติ สุนฺทรปติตฺถาฯ  มนลฺลีนา มนาปาฯ ติ สุฎฺฐุ ธวลมุตฺตาทลสทิสวาลุกากิณฺณา คหนีภูตาติ อโตฺถฯ สา อิตฺถมฺภูตา  กุนฺนที  มยฺหํ อสฺสมสฺส อวิทูเร สมีเป อโหสีติ อโตฺถฯ ‘‘อสฺสม’’นฺติ จ สตฺตมฺยเตฺถ อุปโยควจนนฺติ เวทิตพฺพํฯ
</ol></p>


<ol>
<li>
‘‘อสกฺขรา  
  
อปพฺภารา, สาทุ อปฺปฎิคนฺธิกา;  
  
สนฺทตี นทิกา ตตฺถ, โสภยนฺตา มมสฺสมํ’’ฯ  
</li>
  
<p>ตตฺถ  ติ ‘‘ปุลินากิณฺณา’’ติ วุตฺตตฺตา อสกฺขรา สกฺขรวิรหิตาฯ ติ ปพฺภารวิรหิตา, อคมฺภีรกูลาติ อโตฺถฯ ติ สาทุรโสทกา ทุคฺคนฺธรหิตา มยฺหํ อสฺสมปทํ โสภยนฺตี  ขุทฺทกนที  ปวตฺตตีติ อโตฺถฯ
</ol></p>


<ol>
<li>
‘‘กุมฺภีลา มกรา เจตฺถ, สุสุมารา จ กจฺฉปา;  
  
สนฺทติ นทิกา ตตฺถ, โสภยนฺตา มมสฺสมํ’’ฯ  
</li>
  
<p>ตตฺถ มจฺฉา มจฺฉา จ  จณฺฑมจฺฉา จ มจฺฉา จ  เอติสฺสํ นทิยํ กีฬนฺตา อเหสุนฺติ สมฺพโนฺธฯ มมสฺสมํ โสภยนฺตา  ขุทฺทกนที  ปวตฺตตีติ สมฺพโนฺธฯ
</ol></p>


<ol>
<li>
‘‘ปาฐีนา ปาวุสา มจฺฉา, พลชา มุญฺชโรหิตา;  
  
วคฺคฬา ปปตายนฺตา, โสภยนฺติ มมสฺสมํ’’ฯ  
</li>
  
<p>มจฺฉา จ  จ มจฺฉา จ มจฺฉา มจฺฉา จ มจฺฉา จ เอเต สเพฺพ มจฺฉชาติกา อิโต จิโต จ  นทิยา สทฺธิํ ปวตฺตนฺตา มม อสฺสมปทํ โสภยนฺตีติ อโตฺถฯ
</ol></p>


<ol>
<li>
‘‘อุโภ กูเลสุ นทิยา, ปุปฺผิโน ผลิโน ทุมา;  
  
อุภโต อภิลมฺพนฺตา, โสภยนฺติ มมสฺสมํ’’ฯ  
</li>
  
<p>ตตฺถ ติ ตสฺสา นทิยา อุโภสุ ปเสฺสสุ ธุว ธุว รุกฺขา  นทิยา อุโภ ตีเร เหฎฺฐา โอนมนฺตา มม อสฺสมํ โสภยนฺตีติ อโตฺถฯ
</ol></p>


<ol>
<li>
‘‘อมฺพา สาลา จ ติลกา, ปาฎลี สินฺทุวารกา;  
  
ทิพฺพคนฺธา สมฺปวนฺติ, ปุปฺผิตา มม อสฺสเม’’ฯ  
</li>
  
<p>ตตฺถ  ติ มธุปิณฺฑิอมฺพา จ รุกฺขา จ รุกฺขา จ รุกฺขา จ รุกฺขา จ เอเต รุกฺขา นิจฺจกาลํ   ปุปฺผนฺตาฯ ทิพฺพา คนฺธา อิว มม อสฺสเม สุคนฺธา  สมนฺตโต ปวายนฺตีติ อโตฺถฯ
</ol></p>


<ol>
<li>
‘‘จมฺปกา  
สฬลา นีปา, นาคปุนฺนาคเกตกา;  
  
ทิพฺพคนฺธา สมฺปวนฺติ, ปุปฺผิตา มม อสฺสเม’’ฯ  
</li>
  
<p>ตตฺถ รุกฺขา จ รุกฺขา จ สุวณฺณวฎฺฎลสทิสปุปฺผา รุกฺขา จ รุกฺขา จ รุกฺขา จ สุคนฺธยนฺตา รุกฺขา จ เอเต สเพฺพ รุกฺขา ทิพฺพา คนฺธาริว มม อสฺสเม  ผุลฺลิตา  สุคนฺธํ สุฎฺฐุ ปวายนฺตีติ อโตฺถฯ
</ol></p>


<ol>
<li>
อโสกา จ‘‘อธิมุตฺตา อโสกา จ, ภคินีมาลา จ ปุปฺผิตา;  
  
อโงฺกลา พิมฺพิชาลา จ, ปุปฺผิตา มม อสฺสเม’’ฯ  
</li>
  
<p>ตตฺถ ปุปฺผิตา รุกฺขา จ ปุปฺผิตา รุกฺขา จ ปุปฺผิตา  ปุปฺผิตา  จ ปุปฺผิตา  จ เอเต รุกฺขา มม อสฺสเม ผุลฺลิตา โสภยนฺตีติ สมฺพโนฺธฯ
</ol></p>


<ol>
<li>
‘‘เกตกา กนฺทลิ เจว, โคธุกา ติณสูลิกา;  
  
ทิพฺพคนฺธํ สมฺปวนฺตา, โสภยนฺติ มมสฺสมํ’’ฯ  
</li>
  
<p>ตตฺถ ติ สุคนฺธเกตกคจฺฉา จฯ รุกฺขา จ รุกฺขา จ คจฺฉา จ เอเต สเพฺพ รุกฺขชาติกา ทิพฺพคนฺธํ ปวายมานา มม อสฺสมํ สกลํ โสภยนฺตีติ อโตฺถฯ
</ol></p>


<ol>
<li>
‘‘กณิการา กณฺณิกา จ, อสนา อชฺชุนา พหู;  
  
ทิพฺพคนฺธํ สมฺปวนฺตา, โสภยนฺติ มมสฺสมํ’’ฯ  
</li>
  
<p>เอเต กณิการาทโย รุกฺขา มม อสฺสมํ สกลํ โสภยนฺตา ทิพฺพคนฺธํ สมฺปวายนฺตีติ สมฺพโนฺธฯ
</ol></p>


<ol>
<li>
‘‘ปุนฺนาคา  
คิริปุนฺนาคา, โกวิฬารา จ ปุปฺผิตา;  
  
ทิพฺพคนฺธํ สมฺปวนฺตา, โสภยนฺติ มมสฺสมํ’’ฯ  
</li>
  
<p>ปุนฺนาคาทโย รุกฺขา ทิพฺพคนฺธํ ปวายมานา มม อสฺสมํ โสภยนฺตีติ อโตฺถฯ
</ol></p>


<ol>
<li>
‘‘อุทฺทาลกา  
จ กุฎชา, กทมฺพา วกุลา พหู;  
  
ทิพฺพคนฺธํ สมฺปวนฺตา, โสภยนฺติ มมสฺสมํ’’ฯ  
</li>
  
<p>อุทฺทาลกาทโย  รุกฺขา ทิพฺพคนฺธํ วายมานา มม อสฺสมํ โสภยนฺตีติ สมฺพโนฺธฯ
</ol></p>


<ol>
<li>
‘‘อาฬกา อิสิมุคฺคา จ, กทลิมาตุลุงฺคิโย;  
  
คโนฺธทเกน สํวฑฺฒา, ผลานิ ธารยนฺติ เต’’ฯ  
</li>
  
<p>ตตฺถ เอเต อาฬกาทโย คจฺฉา จนฺทนาทิสุคนฺธคโนฺธทเกน วฑฺฒิตฺวา สุวณฺณผลานิ ธาเรนฺตา มม อสฺสมํ โสภยนฺตีติ อโตฺถฯ
</ol></p>


<ol>
<li>
‘‘อเญฺญ ปุปฺผนฺติ ปทุมา, อเญฺญ ชายนฺติ เกสรี;  
  
อเญฺญ โอปุปฺผา ปทุมา, ปุปฺผิตา ตฬาเก ตทา’’ฯ  
</li>
  
<p>ตตฺถ ปทุมาติ มม อสฺสมสฺส อวิทูเร ตฬาเก อเญฺญ เอกเจฺจ ปทุมา ปุปฺผนฺติ, เอกเจฺจ  ปทุมา  นิพฺพตฺตนฺติ, เอกเจฺจ ปทุมา  วิคลิตปตฺตเกสราติ อโตฺถฯ
</ol></p>


<ol>
<li>
‘‘คพฺภํ คณฺหนฺติ ปทุมา, นิทฺธาวนฺติ มุฬาลิโย;  
  
สิงฺฆาฎิปตฺตมากิณฺณา, โสภนฺติ ตฬาเก ตทา’’ฯ  
</li>
  
<p>ตตฺถ ปทุมาติ ตทา ตาปเสน หุตฺวา มม วสนสมเย เอกเจฺจ ปทุมา ตฬากพฺภนฺตเร มกุฬปุปฺผาทโย คณฺหนฺติฯ  ปทุมมูลา  อิโต กทฺทมพฺภนฺตรโต หตฺถิทาฐา วิย คจฺฉนฺตีติ อโตฺถฯ ปตฺตปุปฺผมากิณฺณา คหนีภูตา สิงฺฆาฎิโย โสภยนฺตีติ อโตฺถฯ
</ol></p>


<ol>
<li>
‘‘นยิตา  
อมฺพคนฺธี จ, อุตฺตลี พนฺธุชีวกา;  
  
ทิพฺพคนฺธา สมฺปวนฺติ, ปุปฺผิตา ตฬาเก ตทา’’ฯ  
</li>
  
<p> มม วสนสมเย ตฬากสฺส สมีเป  จ คจฺฉา  คจฺฉา  นาม คจฺฉา จ  จ เอเต สเพฺพ  คจฺฉา  ปุปฺผธาริตา สุคนฺธวาหกา ตฬากํ โสภยนฺตีติ อโตฺถฯ
</ol></p>


<ol>
<li>
‘‘ปาฐีนา ปาวุสา มจฺฉา, พลชา มุญฺชโรหิตา;  
  
สํคุลา มคฺคุรา เจว, วสนฺติ ตฬาเก ตทา’’ฯ  
</li>
  
<p>  มม วสนสมเย นิพฺภีตา ปาฐีนาทโย มจฺฉา  วสนฺตีติ สมฺพโนฺธฯ
</ol></p>


<ol>
<li>
‘‘กุมฺภีลา สุสุมารา จ, ตนฺติคาหา จ รกฺขสา;  
  
โอคุหา อชครา จ, วสนฺติ ตฬาเก ตทา’’ฯ  
</li>
  
<p> มม วสนสมเย มม อสฺสมสมีเป  เอเต กุมฺภีลาทโย มจฺฉา นิพฺภีตา นิรูปทฺทวา วสนฺตีติ สมฺพโนฺธฯ
</ol></p>


<ol>
<li>
‘‘ปาเรวตา รวิหํสา, จกฺกวากา นทีจรา;  
  
โกกิลา สุกสาฬิกา, อุปชีวนฺติ ตํ สรํ’’ฯ  
</li>
  
<p>ตตฺถ มม อสฺสมสมีเป สรํ นิสฺสาย ปกฺขี จ ปกฺขี จ ปกฺขี จ ปกฺขี จ ปกฺขี จ ปกฺขี จ ตํ สรํ อุปนิสฺสาย ชีวนฺตีติ สมฺพโนฺธฯ
</ol></p>


<ol>
<li>
‘‘กุกุตฺถกา กุฬีรกา, วเน โปกฺขรสาตกา;  
  
ทินฺทิภา สุวโปตา จ, อุปชีวนฺติ ตํ สรํ’’ฯ  
</li>
  
<p>ตตฺถ ติ เอวํนามิกา ปกฺขี จฯ ติ เอวํนามิกา ปกฺขี จฯ วเน   ปกฺขี จ  ปกฺขี จ  ปกฺขี จ เอเต สเพฺพ ปกฺขิโน ตํ มม อสฺสมสมีเป สรํ นิสฺสาย ชีวนฺตีติ สมฺพโนฺธฯ
</ol></p>


<ol>
<li>
‘‘หํสา โกญฺจา มยูรา จ, โกกิลา ตมฺพจูฬกา;  
  
ปมฺมกา ชีวํชีวา จ, อุปชีวนฺติ ตํ สรํ’’ฯ  
</li>
  
<p>สเพฺพ เอเต หํสาทโย ปกฺขิโน ตํ สรํ อุปนิสฺสาย ชีวนฺติ ชีวิกํ ปาเลนฺตีติ อโตฺถฯ
</ol></p>


<ol>
<li>
‘‘โกสิกา  
โปฎฺฐสีสา จ, กุรรา เสนกา พหู;  
  
มหากาฬา จ สกุณา, อุปชีวนฺติ ตํ สรํ’’ฯ  
</li>
  
<p>ตตฺถ  จ ปกฺขี  จ ปกฺขี  จ ปกฺขี  จ ปกฺขี  จ ปกฺขี ถเล  ปกฺขิโน ตํ สรํ ตสฺส สรสฺส สมีเป  ชีวิกํ กเปฺปนฺตีติ อโตฺถฯ
</ol></p>


<ol>
<li>
‘‘ปสทา  
จ วราหา จ, จมรา คณฺฑกา พหู;  
  
โรหิจฺจา สุกโปตา จ, อุปชีวนฺติ ตํ สรํ’’ฯ  
</li>
  
<p>ตตฺถ ปสทาทโย เอเต มิคา  ตสฺมิํ สรสมีเป, ภุมฺมเตฺถ อุปโยควจนํ, ชีวิตํ ปริปาเลนฺตา วิหรนฺตีติ อโตฺถฯ
</ol></p>


<ol>
<li>
‘‘สีหพฺยคฺฆา จ ทีปี จ, อจฺฉโกกตรจฺฉกา;  
  
ติธา ปภินฺนมาตงฺคา, อุปชีวนฺติ ตํ สรํ’’ฯ  
</li>
  
<p>เอเต สีหาทโย จตุปฺปทา สรสมีเป อุปทฺทวรหิตา ชีวนฺตีติ สมฺพโนฺธฯ
</ol></p>


<ol>
<li>
‘‘กินฺนรา วานรา เจว, อโถปิ วนกมฺมิกา;  
  
เจตา จ ลุทฺทกา เจว, อุปชีวนฺติ ตํ สรํ’’ฯ  
</li>
  
<p>เอตฺถ  เอเต เอวํนามิกา กินฺนราทโย สตฺตา ตสฺมิํ สรสมีเป วสนฺตีติ อโตฺถฯ
</ol></p>


<ol>
<li>
‘‘ตินฺทุกานิ ปิยาลานิ, มธุเกกา สุมาริโย;  
  
ธุวํ ผลานิ ธาเรนฺติ, อวิทูเร มมสฺสมํ’’ฯ  
</li>
  
<p>ตตฺถ เอเต ตินฺทุกาทโย รุกฺขา ธุวํ เหมนฺตคิมฺหวสฺสานสงฺขาเต กาลตฺตเย มม อสฺสมโต อวิทูเร ฐาเน มธุรผลานิ ธาเรนฺตีติ สมฺพโนฺธฯ
</ol></p>


<ol>
<li>
‘‘โกสมฺพา สฬลา นิมฺพา, สาทุผลสมายุตา;  
  
ธุวํ ผลานิ ธาเรนฺติ, อวิทูเร มมสฺสมํ’’ฯ  
</li>
  
<p>ตตฺถ เอเต โกสมฺพาทโย รุกฺขา สารผลา มธุรผลา อุตฺตมผลา  สุฎฺฐุ อายุตา สมงฺคีภูตา นิจฺจํ ผลธาริโน มม อสฺสมสมีเป โสภนฺตีติ อโตฺถฯ
</ol></p>


<ol>
<li>
‘‘หรีตกา  
อามลกา, อมฺพชมฺพุวิภีตกา;  
  
โกลา ภลฺลาตกา พิลฺลา, ผลานิ ธารยนฺติ เต’’ฯ  
</li>
  
<p>เต หรีตกาทโย รุกฺขา มม อสฺสมสมีเป ชาตา นิจฺจํ ผลานิ ธารยนฺตีติ สมฺพโนฺธฯ
</ol></p>


<ol>
<li>
‘‘อาลุวา  
จ กฬมฺพา จ, พิฬาลีตกฺกฬานิ จ;  
  
ชีวกา สุตกา เจว, พหูกา มม อสฺสเม’’ฯ  
</li>
  
<p>เอเต อาลุวาทโย มูลผลา ขุทฺทา มธุรสา มม อสฺสมสมีเป พหู สนฺตีติ สมฺพโนฺธฯ
</ol></p>


<ol>
<li>
‘‘อสฺสมสฺสาวิทูรมฺหิ, ตฬากาสุํ สุนิมฺมิตา;  
  
อโจฺฉทกา สีตชลา, สุปติตฺถา มโนรมา’’ฯ  
</li>
  
<p>ตตฺถ  อสฺสมสฺส สมีเป  สุฎฺฐุ อาโรหนโอโรหนกฺขมํ กตฺวา  นิมฺมิตา  วิปฺปสโนฺนทกา  สีโตทกา  สุนฺทรติตฺถา  โสมนสฺสกรา ตฬากา  อเหสุนฺติ อโตฺถฯ
</ol></p>


<ol>
<li>
‘‘ปทุมุปฺปลสญฺฉนฺนา, ปุณฺฑรีกสมายุตา;  
  
มนฺทาลเกหิ สญฺฉนฺนา, ทิพฺพคโนฺธปวายติ’’ฯ  
</li>
  
<p>ตตฺถ ปทุเมหิ จ อุปฺปเลหิ จ  ปริปุณฺณา  สมงฺคีภูตา  จ  คหนีภูตา ตฬากา ทิพฺพคนฺธานิ อุปวายนฺติ สมนฺตโต วายนฺตีติ อโตฺถฯ
</ol></p>


<ol>
<li>
‘‘เอวํ สพฺพงฺคสมฺปเนฺน, ปุปฺผิเต ผลิเต วเน;  
  
สุกเต อสฺสเม รเมฺม, วิหรามิ อหํ ตทา’’ฯ  
</li>
  
<p>ตตฺถ ติ อเพฺพหิ นทิกาทิอวยเวหิ สมฺปเนฺน ปริปุเณฺณ ปุปฺผผลรุเกฺขหิ คหนีภูเต  รมณีเย  อรญฺญาวาเส  ตาปสภูตกาเล อหํ วิหรามีติ อโตฺถฯ
</ol></p>


<p>เอตฺตาวตา  อสฺสมสมฺปตฺติํ ทเสฺสตฺวา อิทานิ อตฺตโน สีลาทิคุณสมฺปตฺติํ ทเสฺสโนฺต –</p>


<ol>
<li>
‘‘สีลวา วตสมฺปโนฺน, ฌายี ฌานรโต สทา;  
  
ปญฺจาภิญฺญาพลปฺปโตฺต, สุรุจิ นาม ตาปโส’’ติฯ – อาห;  
</li>
  
<p>ตตฺถ  ติ ฌานสมฺปยุตฺตจตุปาริสุทฺธิสีลสทิเสหิ ปญฺจหิ สีเลหิ สมฺปุโณฺณติ อโตฺถฯ ติ ‘‘อิโต ปฎฺฐาย ฆราวาสํ ปญฺจ กามคุเณ วา น เสวิสฺสามี’’ติ วตสมาทาเนน สมฺปโนฺนฯ ติ ลกฺขณูปนิชฺฌานอารมฺมณูปนิชฺฌาเนหิ ฌายี ฌายนสีโลฯ ติ เอเตสุ ฌาเนสุ รโต อลฺลีโน  สมฺปุโณฺณฯ ติ อิทฺธิวิธทิพฺพโสตปรจิตฺตวิชานนปุเพฺพนิวาสานุสฺสติทิพฺพจกฺขุสงฺขาตาหิ ปญฺจหิ อภิญฺญาหิ วิเสสปญฺญาหิ พลสมฺปโนฺน, ปริปุโณฺณติ อโตฺถฯ นาเมน  ตาปโส หุตฺวา วิหรามีติ สมฺพโนฺธฯ
</ol></p>


<p>เอตฺตเกน  อตฺตโน คุณสมฺปตฺติํ ทเสฺสตฺวา ปริสสมฺปตฺติํ ทเสฺสโนฺต –</p>


<ol>
<li>
‘‘จตุวีสสหสฺสานิ, สิสฺสา มยฺหํ อุปฎฺฐหุํ;  
  
สเพฺพ มํ พฺราหฺมณา เอเต, ชาติมโนฺต ยสสฺสิโน’’ติฯ – อาทิมาห;  
</li>
  
<p>ตตฺถ เอเต สเพฺพ จตุวีสติสหสฺสพฺราหฺมณา มยฺหํ สิสฺสา  ชาติสมฺปนฺนา  ปริวารสมฺปนฺนา มํ อุปฎฺฐหุนฺติ สมฺพโนฺธฯ
</ol></p>


<ol>
<li>
‘‘ลกฺขเณ อิติหาเส จ, สนิฆณฺฑุสเกฎุเภ;  
  
ปทกา เวยฺยากรณา, สธเมฺม ปารมิํ คตา’’ฯ  
</li>
  
<p>ตตฺถ ติ ลกฺขณสเตฺถฯ สพฺพโลกิยานํ อิตฺถิปุริสานํ ‘‘อิเมหิ ลกฺขเณหิ สมนฺนาคตา ทุกฺขิตา ภวนฺติ, อิเมหิ สุขิตา ภวนฺตี’’ติ ลกฺขณํ ชานาติฯ ตปฺปกาสโก คโนฺถ ลกฺขณํ, ตสฺมิํ ลกฺขเณ จฯ ติ ‘‘อิติห อาส อิติห อาสา’’ติ วุตฺตวจนปฎิทีปเก คเนฺถฯ ลกฺขเณ จ อิติหาเส จ  ปริโยสานํ ติ สมฺพโนฺธฯ รุกฺขปพฺพตาทีนํ นามปฺปกาสกคนฺถํ ‘‘นิฆณฺฑู’’ติ วุจฺจติฯ ติ กิริยากปฺปวิกปฺปานํ กวีนํ อุปการโก คโนฺถฯ นิฆณฺฑุยา สห วตฺตตีติ สนิฆณฺฑุ, เกฎุเภน สห วตฺตตีติ สเกฎุภํ, ตสฺมิํ สนิฆณฺฑุสเกฎุเภ เวทตฺตเย ปารมิํ คตาติ  สมฺพโนฺธฯ ติ นามปทสมาสตทฺธิตาขฺยาตกิตกาทิปเทสุ เฉกา ฯ  จนฺทปาณินียกลาปาทิพฺยากรเณ เฉกาฯ ติ อตฺตโน ธเมฺม พฺราหฺมณธเมฺม เวทตฺตเย ปารมิํ ปริโยสานํ คตา ปตฺตาติ อโตฺถฯ
</ol></p>


<ol>
<li>
‘‘อุปฺปาเตสุ นิมิเตฺตสุ, ลกฺขเณสุ จ โกวิทา;  
  
ปถพฺยา ภูมนฺตลิเกฺข, มม สิสฺสา สุสิกฺขิตา’’ฯ  
</li>
  
<p>ตตฺถ อุกฺกาปาตภูมิกมฺปาทิเกสุ  จ สุภนิมิตฺตาสุภนิมิเตฺตสุ จ อิตฺถิลกฺขณปุริสลกฺขณมหาปุริสลกฺขเณสุ จ  เฉกาฯ ปถวิยา จ ภูมิยา จ สกลโลเก จ  อากาเส จาติ สพฺพตฺถ มม สิสฺสา สุสิกฺขิตาฯ
</ol></p>


<ol>
<li>
‘‘อปฺปิจฺฉา  
นิปกา เอเต, อปฺปาหารา อโลลุปา;  
  
ลาภาลาเภน สนฺตุฎฺฐา, ปริวาเรนฺติ มํ สทา’’ฯ  
</li>
  
<p>ตตฺถ ติ อปฺปเกนาปิ ยาเปนฺตาฯ ติ เนปกฺกสงฺขาตาย ปญฺญาย สมนฺนาคตาฯ ติ เอกาหารา เอกภตฺติกาติ อโตฺถฯ ติ โลลุปตณฺหาย อปฺปวตฺตนกาฯ ติ ลาเภน อลาเภน จ  โสมนสฺสา เอเต มม สิสฺสา  นิจฺจกาลํ มํ  อุปฎฺฐหนฺตีติ อโตฺถฯ
</ol></p>


<ol>
<li>
‘‘ฌายี ฌานรตา ธีรา, สนฺตจิตฺตา สมาหิตา;  
  
อากิญฺจญฺญํ ปตฺถยนฺตา, ปริวาเรนฺติ มํ สทา’’ฯ  
</li>
  
<p>ตตฺถ ติ ลกฺขณูปนิชฺฌานอารมฺมณูปนิชฺฌาเนหิ สมนฺนาคตาฯ ฌายนสีลา วาฯ ติ เตสุ จ ฌาเนสุ รตา อลฺลีนาฯ ติ ธิติสมฺปนฺนาฯ ติ วูปสนฺตมนาฯ ติ เอกคฺคจิตฺตาฯ นฺติ นิปฺปลิโพธภาวํฯ ติ อิจฺฉนฺตาฯ อิตฺถมฺภูตา เม สิสฺสา สทา มํ ปริวาเรนฺตีติ สมฺพโนฺธฯ
</ol></p>


<ol>
<li>
‘‘อภิญฺญาปารมิปฺปตฺตา, เปตฺติเก โคจเร รตา;  
  
อนฺตลิกฺขจรา ธีรา, ปริวาเรนฺติ มํ สทา’’ฯ  
</li>
  
<p>ตตฺถ ติ ปญฺจสุ อภิญฺญาสุ ปารมิํ ปริโยสานํ ปตฺตา ปูริตาติ อโตฺถฯ ติ พุทฺธานุญฺญาตาย อวิญฺญตฺติยา  ลเทฺธ อาหาเร รตาติ อโตฺถฯ ติ  อนฺตลิเกฺขน อากาเสน คจฺฉนฺตา อาคจฺฉนฺตา จาติ อโตฺถฯ ติ ถิรภูตา สีหพฺยคฺฆาทิปริสฺสเย อจฺฉมฺภิตสภาวาติ อโตฺถฯ เอวํภูตา มม ตาปสา สทา มํ ปริวาเรนฺตีติ อโตฺถฯ
</ol></p>


<ol>
<li>
‘‘สํวุตา ฉสุ ทฺวาเรสุ, อเนชา รกฺขิตินฺทฺริยา;  
  
อสํสฎฺฐา จ เต ธีรา, มม สิสฺสา ทุราสทา’’ฯ  
</li>
  
<p>ตตฺถ จกฺขาทีสุ ฉสุ ทฺวาเรสุ รูปาทีสุ ฉสุ อารมฺมเณสุ  ปิหิตา ปฎิจฺฉนฺนา, รกฺขิตโคปิตทฺวาราติ อโตฺถฯ  นิตฺตณฺหา  โคปิตจกฺขาทิอินฺทฺริยา  ญาตีหิ  คหเฎฺฐหิ อมิสฺสีภูตาติ อโตฺถฯ ติ ทุฎฺฐุ อาสทา, อาสาเทตุํ ฆเฎฺฎตุํ อสกฺกุเณยฺยา อโยคฺคาติ อโตฺถฯ
</ol></p>


<ol>
<li>
‘‘ปลฺลเงฺกน นิสชฺชาย, ฐานจงฺกมเนน จ;  
  
วีตินาเมนฺติ เต รตฺติํ, มม สิสฺสา ทุราสทา’’ฯ  
</li>
  
<p>ตตฺถ มม สิสฺสา  อูรุพทฺธาสเนน เสยฺยํ วิหาย นิสชฺชาย จ ฐาเนน จ จงฺกเมน จ สกลํ รตฺติํ วิเสเสน  อติกฺกาเมนฺตีติ สมฺพโนฺธฯ
</ol></p>


<ol>
<li>
‘‘รชนีเย น รชฺชนฺติ, ทุสฺสนีเย น ทุสฺสเร;  
  
โมหนีเย น มุยฺหนฺติ, มม สิสฺสา ทุราสทา’’ฯ  
</li>
  
<p>เต อิตฺถมฺภูตา มม สิสฺสา ตาปสา  รชฺชิตเพฺพ วตฺถุสฺมิํ  รชฺชํ น อุปฺปาเทนฺติฯ  ทุสฺสิตเพฺพ โทสํ อุปฺปาเทตุํ ยุเตฺต วตฺถุมฺหิ  โทสํ น กโรนฺติฯ  โมหิตุํ ยุเตฺต วตฺถุมฺหิ  โมหํ น กโรนฺติ, ปญฺญาสมฺปยุตฺตา ภวนฺตีติ อโตฺถฯ
</ol></p>


<ol>
<li>
‘‘อิทฺธิํ วีมํสมานา เต, วตฺตนฺติ นิจฺจกาลิกํ;  
  
ปถวิํ เต ปกเมฺปนฺติ, สารเมฺภน ทุราสทา’’ฯ  
</li>
  
<p>เต มม สิสฺสา ‘‘เอโกปิ หุตฺวา พหุธา โหติ, พหุธาปิ หุตฺวา เอโก โหตี’’ติอาทิกํ (ปฎิ. ม. ๑.๑๐๒) อิทฺธิวิกุพฺพนํ นิจฺจกาลิกํ วีมํสมานา วตฺตนฺตีติ  สมฺพโนฺธฯ เต มม สิสฺสา อากาเสปิ อุทเกปิ ปถวิํ นิมฺมินิตฺวา อิริยาปถํ ปกเมฺปนฺตีติ อโตฺถฯ  ยุคคฺคาเหน กลหกรเณน น อาสาเทตพฺพาติ อโตฺถฯ
</ol></p>


<ol>
<li>
‘‘กีฬมานา  
จ เต สิสฺสา, กีฬนฺติ ฌานกีฬิตํ;  
  
ชมฺพุโต ผลมาเนนฺติ, มม สิสฺสา ทุราสทา’’ฯ  
</li>
  
<p>เต มม สิสฺสา  ปฐมชฺฌานาทิกีฬํ กีฬนฺติ ลฬนฺติ รมนฺตีติ อโตฺถฯ   ติ หิมวนฺตมฺหิ สตโยชนุเพฺพธชมฺพุรุกฺขโต ฆฎปฺปมาณํ ชมฺพุผลํ อิทฺธิยา คนฺตฺวา อาเนนฺตีติ อโตฺถฯ
</ol></p>


<ol>
<li>
‘‘อเญฺญ คจฺฉนฺติ โคยานํ, อเญฺญ ปุพฺพวิเทหกํ;  
  
อเญฺญ จ อุตฺตรกุรุํ, เอสนาย ทุราสทา’’ฯ  
</li>
  
<p>เตสํ มม สิสฺสานํ อนฺตเร  เอกเจฺจ  อปรโคยานํ ทีปํ คจฺฉนฺติ, เอกเจฺจ  ทีปํ คจฺฉนฺติ, เอกเจฺจ  ทีปํ คจฺฉนฺติ, เต ทุราสทา เอเตสุ ฐาเนสุ  คเวสนาย ปจฺจยปริเยสนาย คจฺฉนฺตีติ สมฺพโนฺธฯ
</ol></p>


<ol>
<li>
‘‘ปุรโต เปเสนฺติ ขาริํ, ปจฺฉโต จ วชนฺติ เต;  
  
จตุวีสสหเสฺสหิ, ฉาทิตํ โหติ อมฺพรํ’’ฯ  
</li>
  
<p>เต มม สิสฺสา อากาเสน คจฺฉมานา  ตาปสปริกฺขารภริตํ กาชํ ปุรโต เปเสนฺติ ปฐมํ อภิมุขญฺจ ตํ เปเสตฺวา สยํ ตสฺส ปจฺฉโต คจฺฉนฺตีติ อโตฺถฯ เอวํ คจฺฉมาเนหิ จตุวีสสหเสฺสหิ ตาปเสหิ  อากาสตลํ  ปฎิจฺฉนฺนํ โหตีติ สมฺพโนฺธฯ
</ol></p>


<ol>
<li>
‘‘อคฺคิปากี อนคฺคี จ, ทโนฺตทุกฺขลิกาปิ จ;  
  
อเสฺมน โกฎฺฎิตา เกจิ, ปวตฺตผลโภชนา’’ฯ  
</li>
  
<p>ตตฺถ  เอกเจฺจ มม สิสฺสา  ผลาผลปณฺณาทโย ปจิตฺวา ขาทนฺติ, เอกเจฺจ  อคฺคีหิ อปจิตฺวา อามกเมว ขาทนฺติ, เอกเจฺจ ทนฺติกา ทเนฺตหิเยว ตจํ อุปฺปาเฎตฺวา ขาทนฺติฯ เอกเจฺจ  อุทุกฺขเลหิ โกเฎฺฎตฺวา ขาทนฺติฯ เอกเจฺจ  ปาสาเณน โกเฎฺฎตฺวา ขาทนฺติฯ เอกเจฺจ สยํปติตผลาหาราติ สมฺพโนฺธฯ
</ol></p>


<ol>
<li>
‘‘อุทโกโรหณา  
เกจิ, สายํ ปาโต สุจีรตา;  
  
โตยาภิเสจนกรา, มม สิสฺสา ทุราสทา’’ฯ  
</li>
  
<p>ทุราสทา มม สิสฺสา เกจิ  สุทฺธิกามา สายํ ปาโต จ  อุทกปเวสกาติ อโตฺถฯ เกจิ  อุทเกน อตฺตนิ อภิสิญฺจนกราติ อโตฺถฯ
</ol></p>


<ol>
<li>
‘‘ปรูฬฺหกจฺฉนขโลมา  
  
, ปงฺกทนฺตา รชสฺสิรา;  
  
คนฺธิตา สีลคเนฺธน, มม สิสฺสา ทุราสทา’’ฯ  
</li>
  
<p>ตตฺถ เต ทุราสทา มม สิสฺสา  อุภยกเจฺฉสุ จ หตฺถปาเทสุ จ  สญฺชาตา, ทีฆนขโลมาติ อโตฺถฯ ขุรกมฺมรหิตตฺตา อมณฺฑิตา อปสาธิตาติ อธิปฺปาโยฯ ติ อิฎฺฐกจุณฺณขีรปาสาณจุณฺณาทีหิ ธวลมกตตฺตา มลคฺคหิตทนฺตาติ อโตฺถฯ ติ เตลมกฺขนาทิรหิตตฺตา ธูลีหิ มกฺขิตสีสาติ อโตฺถฯ ติ ฌานสมาธิสมาปตฺตีหิ สมฺปยุตฺตสีเลน สมงฺคีภูตตฺตา โลกิยสีลคเนฺธน สพฺพตฺถ สุคนฺธีภูตาติ อโตฺถฯ ติ อิเมหิ วุตฺตปฺปการคุเณหิ สมนฺนาคตตฺตา อาสาเทตุํ ฆเฎฺฎตุํ อสกฺกุเณยฺยา มม สิสฺสาติ สมฺพโนฺธฯ
</ol></p>


<ol>
<li>
‘‘ปาโตว สนฺนิปติตฺวา, ชฎิลา อุคฺคตาปนา;  
  
ลาภาลาภํ ปกิเตฺตตฺวา, คจฺฉนฺติ อมฺพเร ตทา’’ฯ  
</li>
  
<p>ตตฺถ ติ สตฺตมฺยเตฺถ โตปจฺจโย, ปาตราสกาเลเยว มม สนฺติเก ราสิภูตาติ อโตฺถฯ  ปากฎตปา ปตฺถฎตปา  ชฎาธาริโน ตาปสาฯ  ขุทฺทเก จ มหเนฺต จ ลาเภ ปากเฎ กตฺวา  ตสฺมิํ กาเล  อากาสตเล คจฺฉนฺตีติ สมฺพโนฺธฯ
</ol></p>


<p> ปุน เตสํเยว คุเณ ปกาเสโนฺต นฺติอาทิมาหฯ ตตฺถ อากาเส วา ถเล วา  คจฺฉนฺตานํ  ตาปสานํ วากจีรชนิโต มหาสโทฺท ปวตฺตตีติ อโตฺถฯ ติ เอวํ มหาสทฺทํ ปวเตฺตตฺวา คจฺฉนฺตานํ อชินจมฺมสเทฺทน  สนฺตุฎฺฐา ‘‘สาธุ สาธุ, อยฺยา’’ติ โสมนสฺสชาตา เทวตา  สนฺตุฎฺฐา โหนฺตีติ สมฺพโนฺธฯ</p>


<p> นฺติ เต อิสโย  อากาสจาริโน ทกฺขิณาทิสานุทิสํ  คจฺฉนฺตีติ สมฺพโนฺธฯ ติ อตฺตโน สรีรพเลน วา ฌานพเลน วา สมนฺนาคตา  ยตฺถ ยตฺถ คนฺตุกามา, ตตฺถ ตเตฺถว คจฺฉนฺตีติ สมฺพโนฺธฯ</p>


<p> ปุน เตสเมวานุภาวํ ปกาเสโนฺต ติอาทิมาหฯ ตทา  สพฺพตฺถ อิจฺฉาจารา  เมทนีสญฺจลนชาติกา  อากาสจาริโนฯ ติ  อุคฺคตเตชา ปตฺถฎเตชา  ปสยฺห อภิภวิตฺวา ปวตฺติตุํ อสกฺกุเณยฺยาติ ทุปฺปสหาฯ ติ อเญฺญหิ อโขภิโย อนาลุฬิโต สาคโร อิว สมุโทฺท วิย อเญฺญหิ อโขภิยา กเมฺปตุํ อสกฺกุเณยฺยา โหนฺตีติ สมฺพโนฺธฯ</p>


<p> ติ เตสํ มม สิสฺสานํ อนฺตเร เอกเจฺจ อิสโย ฐานิริยาปถจงฺกมนิริยาปถสมฺปนฺนา, เอกเจฺจ อิสโย   นิสชฺชิริยาปถสมฺปนฺนา, เอกเจฺจ อิสโย  สยํปติตปณฺณาหารา เอวรูเปหิ คุเณหิ ยุตฺตตฺตา ทุราสทาติ สมฺพโนฺธฯ</p>


<p> เต สเพฺพ โถเมโนฺต ติอาทิมาหฯ ตตฺถ ‘‘อปริมาเณสุ จกฺกวาเฬสุ อปริมาณา สตฺตา สุขี โหนฺตู’’ติอาทินา สิเนหลกฺขณาย เมตฺตาย ผริตฺวา วิหรนฺติ, อตฺตภาวํ ปวเตฺตนฺตีติ  เอเต มม สิสฺสาติ อโตฺถฯ สเพฺพ เต อิสโย  สเพฺพสํ สตฺตานํ  หิตคเวสกาฯ  อตฺตานํ น อุกฺกํสกา อมานิโน  กญฺจิ ปุคฺคลํ  นีจํ กตฺวา น มญฺญนฺตีติ อโตฺถฯ</p>


<p> เต มม สิสฺสา สีลสมาธิสมาปตฺติคุณยุตฺตตฺตา สีหราชา อิว  นิพฺภยา,  หตฺถิราชา วิย  สรีรพลฌานพลสมฺปนฺนา พฺยคฺฆราชา อิว,  ฆเฎฺฎตุมสกฺกุเณยฺยา มม สนฺติเก อาคจฺฉนฺตีติ สมฺพโนฺธฯ</p>


<p> ตโต  อตฺตโน อานุภาวสฺส ทสฺสนเลเสน ปกาเสโนฺต ติอาทิมาหฯ ตตฺถ มนฺตสชฺฌายาทิวิชฺชาธรา จ รุกฺขปพฺพตาทีสุ วสนฺตา ภุมฺมเทวตา จ ภูมฎฺฐถลฎฺฐา  จ เทวา จ จณฺฑา  จ  เทวา จ  เทวา จ อิจฺฉิติจฺฉิตนิมฺมานสมตฺถา  จ ตํ สรํ อุปชีวนฺตีติ สมฺพโนฺธ, ตสฺมิํ สเร สรสฺส สมีเป วสนฺตีติ อโตฺถฯ</p>


<p> ปุนปิ เตสํเยว อตฺตโน สิสฺสตาปสานํ คุเณ วเณฺณโนฺต ติอาทิมาหฯ ตํ สพฺพํ อุตฺตานตฺถเมวฯ นฺติ อุทญฺจนกมณฺฑลุอาทิกํ ตาปสปริกฺขารํฯ</p>


<p> ปุนปิ อตฺตโน คุเณ ปกาเสโนฺต ติอาทิมาหฯ ตตฺถ พฺราหฺมณสิเปฺปสุ  นิปฺผตฺติํ คตตฺตา นกฺขตฺตปาเฐ จ เฉกตฺตา ‘‘อิมสฺส ราชกุมารสฺส อุปฺปนฺนนกฺขตฺตํ สุภํ อสุภ’’นฺติ อุปฺปาตลกฺขเณ จ สุปิเน จ ปวตฺติํ ปุจฺฉิเตน ‘‘อิทํ สุปินํ สุภํ, อิทํ อสุภ’’นฺติ สุปินนิปฺผตฺติกถเน จ สเพฺพสํ อิตฺถิปุริสานํ หตฺถปาทลกฺขณกถเน จ สุฎฺฐุ สิกฺขิโต สกลชมฺพุทีเป ปวตฺตมานํ มนฺตปทํ ลกฺขณมนฺตโกฎฺฐาสํ สพฺพํ อหํ ตทา มม ตาปสกาเล ธาเรมีติ สมฺพโนฺธฯ</p>


<p> อตฺตโน พฺยากรณํ พุทฺธคุณปุพฺพงฺคมํ ปกาเสโนฺต ติอาทิมาหฯ ตตฺถ น โอมกนฺติ อโนมํฯ มํสจกฺขุทิพฺพจกฺขุสมนฺตจกฺขุธมฺมจกฺขุพุทฺธจกฺขูหิ  สพฺพสตฺตานํ ปสฺสนํ ทสฺสนํ นาม, อโนมํ ทสฺสนํ ยสฺส ภควโต โส ภควา ฯ ภาคฺยวนฺตตาทีหิ การเณหิ  โลกสฺส เชฎฺฐเสฎฺฐตฺตา  อุสโภ นิสโภ อาสโภติ ตโย ควเชฎฺฐกาฯ ตตฺถ ควสตเชฎฺฐโก อุสโภ, ควสหสฺสเชฎฺฐโก นิสโภ, ควสตสหสฺสเชฎฺฐโก อาสโภ, นรานํ อาสโภ  ปฎิวิทฺธสพฺพธโมฺม,  เอกีภาวํ อิจฺฉโนฺต  หิมาลยปพฺพตํ อุปาคมีติ สมฺพโนฺธฯ</p>


<p> นฺติ หิมวนฺตสมีปํ โอคาเหตฺวา ปวิสิตฺวาติ อโตฺถฯ เสสํ อุตฺตานตฺถเมวฯ</p>


<p>   ชลมานํ อินฺทีวรปุปฺผํ อิว,  โหมสฺส อาสนํ,  อาภายุตํ อคฺคิกฺขนฺธํ อิว,  อากาเส โชตมานํ วิชฺชุ อิว, สุฎฺฐุ ผุลฺลํ สาลราชํ อิว, นิสินฺนํ โลกนายกํ อทฺทสนฺติ สมฺพโนฺธฯ</p>


<p> เทวานํ เทโว เทวเทโว, ตํ  ทิสฺวาน ตสฺส  ทฺวตฺติํสมหาปุริสลกฺขณสญฺชานนการณํฯ ‘‘พุโทฺธ นุ โข น วา พุโทฺธ’’ติ  วิจาเรสิํฯ  ปญฺจหิ จกฺขูหิ จกฺขุมนฺตํ ชินํ เกน การเณน ปสฺสามีติ สมฺพโนฺธฯ</p>


<p>  อุตฺตมปาทตเล  จกฺกลกฺขณานิ ทิสฺสนฺติ, อหํ ตสฺส ภควโต ตานิ ลกฺขณานิ ทิสฺวา ตถาคเต  สนฺนิฎฺฐานํ อคมาสิ, นิสฺสเนฺทโห อาสินฺติ อโตฺถฯ เสสํ อุตฺตานตฺถเมวฯ</p>


<p>  สยเมว ภูตาฯ  อมิตานํ อปริมาณานํ คุณานํ อุทย อุฎฺฐานฎฺฐาน , อิทํ ปททฺวยํ อาลปนเมวฯ  อิมํ สตฺตโลกํ  สุฎฺฐุ  สํสารโต อุทฺธริตฺวา นิพฺพานถลํ ปาเปสีติ อโตฺถฯ เต สเพฺพ สตฺตา ตว ทสฺสนํ  อาคนฺตฺวา  วิจิกิจฺฉามโหฆํ  อติกฺกมนฺตีติ สมฺพโนฺธฯ</p>


<p> ภควนฺตํ โถเมโนฺต ตาปโส ติอาทิมาหฯ ตตฺถ, ภเนฺต, สพฺพญฺญุ ตุวํ สเทวกสฺส โลกสฺส  อาจริโย อุตฺตมเฎฺฐน ตฺวเมว  อุโจฺจ, สกลโลเก ปกาสนเฎฺฐน ตฺวเมว  โลกตฺตเย อุคฺคตตฺตา ตฺวเมว  อุสฺสาปิตถมฺภสทิโส,  สพฺพสตฺตานํ ตฺวเมว  อุตฺตมคมนียฎฺฐานํ ตฺวเมว   ปติฎฺฐฎฺฐานํ โลกสฺส โมหนฺธการวิธมนโต ตฺวเมว  เตลปทีโป วิย,  ทฺวิปทานํ เทวพฺรหฺมมนุสฺสานํ อุตฺตโม เสโฎฺฐติ สมฺพโนฺธฯ</p>


<p> ปุน ภควนฺตํเยว โถเมโนฺต นฺติอาทิมาหฯ ตตฺถ จตุราสีติโยชนสหสฺสคมฺภีเร สมุเทฺท อุทกํ อาฬฺหเกน   มินิตุํ สกฺกา ภเวยฺย, ภเนฺต, สพฺพญฺญุ ตว ญาณํ ‘‘เอตฺตกํ ปมาณ’’นฺติ  มินิตุํ น เตฺวว สกฺกาติ อโตฺถฯ</p>


<p>  ตุลปญฺชเร ฐเปตฺวา  เมทนิํ ธาเรตุํ สกฺกา, ภเนฺต, สพฺพญฺญุ ตว ญาณํ ธาเรตุํ น ตุ เอว สกฺกาติ สมฺพโนฺธฯ</p>


<p> ภเนฺต, สพฺพญฺญุ  สกลนฺตลิกฺขํ รชฺชุยา วา องฺคุเลน วา มินิตุํ สกฺกา ภเวยฺย, ตว ปน ญาณํ ญาณากาสํ น ตุ เอว  มินิตุํ สกฺกาติ อโตฺถฯ</p>


<p> นฺติ จตุราสีติโยชนสหสฺสคมฺภีเร สาคเร  จตุนหุตาธิกทฺวิโยชนสตสหสฺสพหลํ ญฺจ  ชเหยฺย อติกฺกเมยฺย สมํ กเรยฺย พุทฺธสฺส ญาณํ  คเหตฺวา ตุเลยฺย สมํ กเรยฺยฯ  อุปมาวเสน  น โยเชยฺยุํฯ ญาณเมว อธิกนฺติ อโตฺถฯ</p>


<p>  ปญฺจหิ จกฺขูหิ จกฺขุมนฺต, อาลปนเมตํฯ สห เทเวหิ ปวตฺตสฺส โลกสฺส, ภุมฺมเตฺถ สามิวจนํฯ สเทวเก โลกสฺมิํ อนฺตเร  ยตฺตกานํ สตฺตานํ จิตฺตํ ปวตฺตติฯ  ตตฺตกา สจิตฺตกา สตฺตา ตว ญาณมฺหิ  ญาณชาลสฺมิํ อโนฺต ปวิฎฺฐาติ สมฺพโนฺธ, ญาณชาเลน สพฺพสเตฺต ปสฺสสีติ อโตฺถฯ</p>


<p> ภเนฺต ,  สพฺพธมฺมชานนก, ตฺวํ  จตุมคฺคสมฺปยุเตฺตน สกลํ อุตฺตมํ  นิพฺพานํ  อธิคโต  ภวสิ, เตน ญาเณน  อญฺญติตฺถิเย  อภิภวสีติ สมฺพโนฺธฯ</p>


<p> เตน ตาปเสน โถมิตาการํ ปกาเสนฺตา ธมฺมสงฺคาหกา เถรา ติ อาหํสุฯ ตตฺถ ติ เอตฺตกาหิ คาถาหิ  โถมนํ กตฺวาน นาเมน สุรุจิ นาม ตาปโส  (อ. นิ. อฎฺฐ. ๑.๑.๑๘๙-๑๙๐; ธ. ป. อฎฺฐ. ๑.สาริปุตฺตเตฺถรวตฺถุ) ปน ‘‘สรทมาณโว’’ติ อาคโตฯ โส อฎฺฐกถานยโต ปาโฐเยว ปมาณํ, อถ วา สุนฺทรา รุจิ อชฺฌาสโย นิพฺพานาลโย อสฺสาติ ฯ สรติ คจฺฉติ อินฺทฺริยทมนาย  ปวตฺตตีติ สรโท, อิติ ทฺวยมฺปิ ตเสฺสว นามํฯ โส สุรุจิตาปโส อชินจมฺมํ ปตฺถริตฺวาน ปถวิยํ นิสีทิ, อจฺจาสนฺนาทโย ฉ นิสชฺชโทเส วเชฺชตฺวา สรโท นิสีทีติ อโตฺถฯ</p>


<p> ตตฺถ นิสิโนฺน ตาปโส ตสฺส ภควโต ญาณเมว โถเมโนฺต ติอาทิมาห ฯ ตตฺถ ติ จตุราสีติสหสฺสานิ,  เมรุปพฺพตราชา,  สาคเร  อธิโอคาโฬฺห ปวิโฎฺฐ,  ตตฺตกานิ จตุราสีติสหสฺสานิ  อติอุคฺคโต อิทานิ ปวุจฺจตีติ สมฺพโนฺธฯ</p>


<p>  ตถา อติอุคฺคโต เนรุ, โส มหาเนรุ  อุจฺจโต จ วิตฺถารโต จ เอวํ มหโนฺต เนรุราชา โกฎิสตสหสฺสิโย สงฺขาณุเภเทน  จุณฺณวิจุณฺณํ กโต อสิฯ</p>


<p> ภเนฺต, สพฺพญฺญุ ตว ญาณํ ลเกฺข ฐปิยมานมฺหิ ญาเณ สตํ วา สหสฺสํ วา สตสหสฺสํ วา เอเกกํ พินฺทุํ กตฺวา ฐปิเต ตเทว มหาเนรุสฺส จุณฺณํ ขยํ คเจฺฉยฺย, ตว ญาณํ  ปมาณํ กาตุํ เอว น สกฺกาติ สมฺพโนฺธฯ</p>


<p>  สุขุมจฺฉิเทฺทน ชาเลน โย สกลมหาสมุเทฺท อุทกํ  สมนฺตโต ปริกฺขํ กเรยฺย, เอวํ ปริกฺขิเต เย เกจิ ปาณา อุทเก ชาตา สเพฺพ เต อโนฺตชาลคตา  ภเวยฺยุนฺติ อโตฺถฯ</p>


<p> ตมุปเมยฺยํ  ทเสฺสโนฺต ติอาทิมาหฯ ตตฺถ ยถา อุทชา ปาณา อโนฺตชาลคตา โหนฺติ, ตเถว  มหาโพธิอธิคมาย วีริยกรฯ เย เกจิ  อเนกา  มิจฺฉา ติตฺถกรา  ทิฎฺฐิสงฺขาตคหนํ ปวิฎฺฐา  สภาวโต ปรโต อามสนลกฺขณาย ทิฎฺฐิยา  ปิหิตา สนฺติฯ</p>


<p> ตว   นิกฺกิเลเสน ญาเณน  สพฺพธมฺมานํ อาวรณรหิตทสฺสนสีเลน  สเพฺพ ติตฺถิยา  ญาณชาลสฺสโนฺต ปเวสิตา วา ตเถวาติ สมฺพโนฺธฯ ติ ตว ญาณํ เต ติตฺถิยา นาติกฺกมนฺตีติ อโตฺถฯ</p>


<p> เอวํ วุตฺตโถมนาวสาเน ภควโต อตฺตโน พฺยากรณารพฺภํ ทเสฺสตุํ ติอาทิมาหฯ ตตฺถ ยสฺมิํ สมเย ตาปโส ภควนฺตํ โถเมสิ, ตสฺมิํ โถมนาย ปริโยสานกาเล สงฺขฺยาติกฺกนฺตปริวารตาย มหายโส อโนมทสฺสี ภควา กิเลสมาราทีนํ ชิตตฺตา  อปฺปิตสมาธิโต วุฎฺฐหิตฺวา สกลชมฺพุทีปํ ทิพฺพจกฺขุนา โอโลเกสีติ สมฺพโนฺธฯ</p>


<p> ตสฺส อโนมทสฺสิสฺส ภควโต  โมนสงฺขาเตน ญาเณน สมนฺนาคตสฺส นิสโภ นาม สาวโก  วูปสนฺตกิเลสมานเสหิ ตาทีหิ อิฎฺฐานิเฎฺฐสุ อกมฺปิยสภาวตฺตา,  ขีณาสเวหิ  ปริสุทฺธกายกมฺมาทิยุเตฺตหิ ฉฬภิเญฺญหิ ตาทีหิ อฎฺฐหิ โลกธเมฺมหิ อกมฺปนสภาเวหิ สตสหเสฺสหิ ปริวุโต พุทฺธสฺส จิตฺตํ,  ชานิตฺวา โลกนายกํ  ตาวเทว สมีปํ อคมาสีติ สมฺพโนฺธฯ</p>


<p> เต  ตถา อาคตา สมานา  ภควโต สมีเปฯ  อากาเส ฐิตา ภควนฺตํ ปทกฺขิณํ อกํสุฯ เต สเพฺพ  นมสฺสมานา อากาสโต พุทฺธสฺส สนฺติเก  โอโรหิํสูติ สมฺพโนฺธฯ</p>


<p> ปุน พฺยากรณทานสฺส ปุพฺพภาคการณํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวฯ</p>


<p> ติ โย ตาปโส มยิ จิตฺตํ ปสาเทตฺวา อเนกปุเปฺผน มํ ปูเชสิ, ญาณญฺจ  เม  ปุนปฺปุนํ  โถเมสิ, นฺติ ตํ ตาปสํ อหํ  ปากฎํ กริสฺสามิ,  ภาสนฺตสฺส วจนํ  สวนวิสยํ กโรถ มนสิ กโรถฯ</p>


<p>   ติ พฺยากรณํ ททมาโน ภควา อาหฯ ตตฺถ  ปริโยสานภูเต ภเว สมฺปเตฺต สติฯ  มนุสฺสชาติํ  มนุสฺสโลเก อุปฺปชฺชิสฺสตีติ อโตฺถฯ รูปสารธนสารวยสารกุลสารโภคสารปุญฺญสาราทีหิ สาเรหิ สารวนฺตตาย สารี นาม พฺราหฺมณี กุจฺฉินา ธารยิสฺสติฯ</p>


<p> พฺยากรณมูลมารภิ ติฯ เอตฺถ ทฺวินฺนํ อคฺคสาวกานํ เอกํ อสเงฺขฺยยฺยํ กปฺปสตสหสฺสญฺจ ปารมี ปูริตา, ตถาปิ คาถาพนฺธสุขตฺถํ อนฺตรกปฺปานิ อุปาทาย เอวํ วุตฺตนฺติ ทฎฺฐพฺพํฯ</p>


<p> ‘‘สาริปุโตฺตติ นาเมน, เหสฺสติ อคฺคสาวโก’’ติ พฺยากรณมทาสิ, พฺยากรณํ ทตฺวา ตํ โถเมโนฺต โส ภควา ติอาทิมาหฯ คงฺคา, ยมุนา, สรภู, มหี, อจิรวตีติ อิมาสํ ปญฺจนฺนํ คงฺคานํ อนฺตเร อยํ ภาคีรถี นาม ปฐมมหาคงฺคา  หิมวนฺตโต อาคตา อโนตตฺตทหโต ปภวา,  มหาอุทกกฺขนฺธํ  ปาปุณนฺติ,  มหาสาครํ  อุปคจฺฉติ ยถา, ตถา เอว อยํ สาริปุโตฺต  อตฺตโน กุเล ปวตฺตมาเนสุ ตีสุ เวเทสุ วิสารโท อปกฺขลิตญาโณ ปตฺถฎญาโณฯ  อตฺตโน สาวกญาณสฺส ปริโยสานํ คนฺตฺวา,  สพฺพสเตฺต  สนฺตเปฺปสฺสติ สุหิตฺตภาวํ กริสฺสตีติ อโตฺถฯ</p>


<p> ติ หิมาลยปพฺพตํ อาทิํ กตฺวา  มหาสมุทฺทํ อุทกภารํ  ปริโยสานํ กตฺวา  เอเตสํ ทฺวินฺนํ ปพฺพตสาครานํ มเชฺฌ  ยตฺตกา วาลุกราสิ อตฺถิ,  คณนวเสน  สงฺขฺยาติกฺกนฺตํ ฯ</p>


<p> ติ ตํ ปุลินมฺปิ นิเสเสน  สกฺกา สกฺกุเณยฺย ภเวยฺย, สา คณนา ยถา โหตีติ สมฺพโนฺธฯ ตถา สาริปุตฺตสฺส ปญฺญาย  ปริโยสานํ น เตฺวว ภวิสฺสตีติ อโตฺถฯ</p>


<p>     ญาณลเกฺข ญาณสฺส เอกสฺมิํ กเล  ฐปิเต สติ คงฺคาย วาลุกา  ปริกฺขยํ คเจฺฉยฺยาติ อโตฺถฯ</p>


<p> ติ จตุราสีติโยชนสหสฺสคมฺภีเร จตุมหาสาคเร  คาวุตาทิเภทา ตรงฺคราสโย  สงฺขฺยาวิรหิตา ยถา โหนฺติ, ตเถว สาริปุตฺตสฺส ปญฺญาย  ปริโยสานํ  น ภวิสฺสตีติ สมฺพโนฺธฯ</p>


<p> โส เอวํ ปญฺญวา สาริปุโตฺต โคตมโคตฺตตฺตา  สกฺยกุเล เชฎฺฐกํ สกฺยปุงฺควํ สมฺพุทฺธํ  วตฺตปฎิปตฺติสีลาจาราทีหิ จิตฺตาราธนํ กตฺวา  สาวกญาณสฺส  ปริโยสานํ คนฺตฺวา ตสฺส ภควโต อคฺคสาวโก เหสฺสตีติ สมฺพโนฺธฯ</p>


<p> โส เอวํ อคฺคสาวกฎฺฐานํ ปโตฺต สกฺยปุเตฺตน ภควตา อิฎฺฐานิเฎฺฐสุ อกมฺปิยสภาเวน ปวตฺติตํ ปากฎํ กตํ  สทฺธมฺมํ  อวินสฺสมานํ ธาเรสฺสติฯ  ธมฺมเทสนาสงฺขาตา วุฎฺฐิโย  เทเสโนฺต ปกาเสโนฺต วิวรโนฺต วิภชโนฺต อุตฺตานีกโรโนฺต ปวตฺติสฺสตีติ อโตฺถฯ</p>


<p> โคตโม สกฺยปุงฺคโว ภควา เอตํ สพฺพํ  วิเสเสน ญาเณน ชานิตฺวา  อริยปุคฺคลมเชฺฌ นิสีทิตฺวา  สกลปญฺญาทิคุณคณาภิรเม อุจฺจฎฺฐาเน ฐเปสฺสตีติ สมฺพโนฺธฯ</p>


<p> เอวํ โส ลทฺธพฺยากรโณ โสมนสฺสปฺปโตฺต ปีติโสมนสฺสวเสน อุทานํ อุทาเนโนฺต นฺติอาทิมาหฯ ตตฺถ ติ วิมฺหยเตฺถ นิปาโตฯ อโนมทสฺสิสฺส ภควโต  ครุโน  สุฎฺฐุ กตํ สทฺทหิตฺวา กตํ  ปุญฺญโกฎฺฐาสํ อโห วิมฺหยํ อจิเนฺตยฺยานุภาวนฺติ อโตฺถฯ  ภควโต  ปุญฺญสมฺภารํ กตฺวา  สกลคุณคเณ  ปริโยสานํ  ปรมํ โกฎิํ สมฺปโตฺต, โส ภควา อโห วิมฺหโยติ สมฺพโนฺธฯ</p>


<p> ติ  สงฺขฺยาติกฺกนฺตกาลสฺมิํ กตํ กุสลกมฺมํ,  มยฺหํ  อิมสฺมิํ ปจฺฉิมตฺตภาเว  วิปากํ ทเสฺสสิฯ  สุฎฺฐุ วิมุโตฺต เฉเกน ธนุคฺคเหน ขิโตฺต  สรเวโค อิว อหํ เตน ปุญฺญผเลน กิเลเส  ฌาเปสินฺติ อโตฺถฯ</p>


<p> อตฺตโน  เอว วีริยํ ปกาเสโนฺต นฺติอาทิมาหฯ ตตฺถ นฺติ น สงฺขตํ, ปจฺจเยหิ สมาคมฺม น กตนฺติ อโตฺถฯ ตํ อสงฺขตํ นิพฺพานํ กิเลสกาลุสฺสิยาภาเวน  กตสมฺภารานํ ปติฎฺฐเฎฺฐน  ปริเยสโนฺต  สกเล ติตฺถกเร ทิฎฺฐุปฺปาทเก ปุคฺคเล  อุปปริกฺขโนฺต  เอโส อหํ  กามภวาทิเก ภเว  ปริพฺภมินฺติ สมฺพโนฺธฯ</p>


<p> อตฺตโน อธิปฺปายํ ปกาเสโนฺต ติอาทิมาหฯ ตตฺถ ติ พฺยาธินา ปีฬิโต  ปุริโส โอสธํ ปริเยเสยฺย ยถา, ตถา อหํ อสงฺขตํ อมตํ ปทํ นิพฺพานํ คเวสโนฺต  อวิจฺฉินฺนํ นิรนฺตรํ,  ชาติปญฺจสเตสุ อตฺตภาเวสุ อิสิปพฺพชฺชํ ปพฺพชินฺติ สมฺพโนฺธฯ</p>


<p> นฺติ ลามเก ติเตฺถ คมนมเคฺค อหํ สญฺจริํฯ</p>


<p>  สารคเวสี ปุริโสฯ ติ กทลิกฺขนฺธํ เฉตฺวา เทฺวธา ผาเลยฺยฯ ติ ผาเลตฺวา จ ปน ตตฺถ กทลิกฺขเนฺธ สารํ น วิเนฺทยฺย น ลเภยฺย, โส ปุริโส สาเรน  ตุโจฺฉติ สมฺพโนฺธฯ</p>


<p> ยถา กทลิกฺขโนฺธ สาเรน  ตุโจฺฉ,  ตถา เอว โลเก  นานาทิฎฺฐิคติกา พหุชฺชนา อสงฺขเตน นิพฺพาเนน  ตุจฺฉาติ สมฺพโนฺธฯ ติ นิปาตมตฺตํฯ</p>


<p>  ปริโยสานชาติยํ  พฺราหฺมณกุเล ชาโต อหํ อโหสินฺติ อโตฺถฯ ติ มหนฺตํ โภคกฺขนฺธํ  เขฬปิณฺฑํ อิว ฉเฑฺฑตฺวา,  กสิวาณิชฺชาทิกมฺมวิรหิตํ ตาปสปพฺพชฺชํ  ปฎิปชฺชินฺติ อโตฺถฯ</p>

</p>


<p> นฺติ โมนํ วุจฺจติ ญาณํ, เตน โมเนน สมนฺนาคโต มุนิ, ตสฺมิํ โมเน สมฺมา อาหิตํ ฐปิตํ สมาหิตํ จิตฺตนฺติ อโตฺถฯ อาคุสงฺขาตํ ปาปํ น กโรตีติ นาโค, อสฺสชิเตฺถโร, ตํ มหานาคํ สุฎฺฐุ  ผุลฺลํ วิกสิตปทุมํ ยถา วิโรจมานนฺติ อโตฺถฯ</p>


<p>   นฺติ อุตฺตานตฺถเมวฯ</p>


<p> ติ วีถิอนฺตเร  สมฺปตฺตํ อุปคตํ ตํ เถรํ  สมีปํ คนฺตฺวา อหํ ปุจฺฉินฺติ สมฺพโนฺธฯ</p>


<p> ติ สกลธิติปุริสสาสเน อรหนฺตานมนฺตเร ปฐมํ ธมฺมจกฺกปวตฺตเน, อรหตฺตปฺปตฺตมหาวีร, อนุชาตปริวารพหุลตาย  ตว พุทฺธสฺส กีทิสํ  ธมฺมเทสนาสงฺขาตํ สาสนนฺติ สมฺพโนฺธฯ  ภทฺรมุข,  มยฺหํ  ภทฺทกํ สาสนํ  กเถหีติ อโตฺถฯ</p>


<p> ตโต กถิตาการํ ทเสฺสโนฺต ติอาทิมาหฯ ตตฺถ ติ อสฺสชิเตฺถโร,  มยา  ‘‘สาสนํ กีทิส’’นฺติ กถิโต สพฺพํ กถํ กเถสิฯ สพฺพํ สาสนํ สตฺถคมฺภีรตาย  เทสนาธมฺมปฎิเวธคมฺภีรตาย  ปรมตฺถสจฺจวิภาวิตาทิวเสน  นิพฺพานํ ตณฺหาสลฺลสฺส  วินาสกรํ สพฺพสฺส สํสารทุกฺขสฺส  เขปนกรํ ธมฺมนฺติ สมฺพโนฺธฯ</p>


<p> เตน กถิตาการํ ทเสฺสโนฺต ติอาทิมาหฯ  เหตุโต การณโต อุปฺปนฺนา ชาตา ภูตา สญฺชาตา นิพฺพตฺตา อภินิพฺพตฺตา,  เย สปฺปจฺจยา สภาวธมฺมา สนฺติ สํวิชฺชนฺติ อุปลภนฺตีติ  สมฺพโนฺธฯ  ธมฺมานํ  การณํ ตถาคโต  กเถสิฯ ติ เตสํ เหตุธมฺมานํ โย นิโรโธ นิรุชฺฌนสภาโว, ติ สีลสมาธิปญฺญาทิคุณปริวารมหนฺตตาย สมิตปาปตฺตา วิทฺธํสิตปาปตฺตา จ มหาสมโณ ภควา เอวํวาที เหตุวูปสมนาทิวทนสีโล กเถตาติ อโตฺถฯ</p>


<p> ตโต วุตฺตธมฺมํ สุตฺวา อตฺตนา ปจฺจกฺขกตปฺปการํ ทเสฺสโนฺต นฺติอาทิมาหฯ ตํ อุตฺตานเมวฯ</p>


<p> ติ สเจปิ อิโต อุตฺตริํ นตฺถิ, เอตฺตกเมว อิทํ โสตาปตฺติผลเมว ปตฺตพฺพํฯ ตถา เอโส เอว ธโมฺมติ อโตฺถฯ  ปฎิวิทฺธถ ตุเมฺห อโสกํ  นิพฺพานํฯ อเมฺหหิ นาม อิทํ ปทํ พหุเกหิ กปฺปนหุเตหิ อทิฎฺฐเมว อพฺภตีตํฯ</p>


<p>    ติ โย อหํ ธมฺมํ สนฺติปทํ คเวสโนฺต ปริเยสโนฺต  กุจฺฉิตติเตฺถ นินฺทิตพฺพติเตฺถ  ปริพฺภมินฺติ อโตฺถฯ ติ โส ปริเยสิตโพฺพ อโตฺถ มยา อนุปฺปโตฺต สมฺปโตฺต, อิทานิ ปน  มยฺหํ  อปฺปมาเทน ภวิตุํ กาโลติ อโตฺถฯ</p>


<p> อหํ อสฺสชินา เถเรน  กตโสมนโสฺส,  นิจฺจลํ นิพฺพานปทํ,  ปาปุณิตฺวา  โกลิตมาณวํ  ปริเยสโนฺต อสฺสมปทํ อคมาสินฺติ อโตฺถฯ</p>


<p> ติ อสฺสมปทโต ทูรโตว อาคจฺฉนฺตํ มมํ ทิสฺวา สุสิกฺขิโต  มม สหาโย ฐานนิสชฺชาทิอิริยาปเถหิ  สมงฺคีภูโต  อุปริ วุจฺจมานวจนํ  กเถสีติ อโตฺถฯ</p>


<p> โภ สหาย,  ปสเนฺนหิ โสภเนหิ ททฺทลฺลมาเนหิ มุขเนเตฺตหิ สมนฺนาคโต อสิฯ มุนิภาโว อิว เต  ปญฺญายติฯ อิตฺถมฺภูโต ตฺวํ  อมตํ นิพฺพานํ อธิคโต อสิ,  นิพฺพาน อธิคโต อธิคจฺฉีติ ปุจฺฉามีติ อโตฺถฯ</p>


<p>   ติ สุภสฺส ปสนฺนวณฺณสฺส อนุรูโป หุตฺวา อายาสิ อาคจฺฉสิฯ ติ โตมราทีหิ การิโต อาเนโญฺช หตฺถี วิย  ตีหิ มาเสหิ สุสิกฺขิโต อิว พาหิตปาปตฺตา,  สิกฺขิตสิโกฺข นิพฺพานปเท อุปสโนฺต อสีติ ปุจฺฉิฯ</p>


<p> เตน ปุโฎฺฐ ติอาทิมาหฯ ตํ อุตฺตานตฺถเมวฯ</p>


<p> ติ ‘‘อนาคเต เอกสฺส พุทฺธสฺส อคฺคสาวโก ภเวยฺย’’นฺติ ปตฺถิตปตฺถนาย โกฎิํ อปฺปตฺตสงฺกโปฺปติ อโตฺถฯ  อคนฺตพฺพมเคฺค  ปริพฺภมิํฯ ภเนฺต โคตม, โลกเชฎฺฐ ตว ทสฺสนํ  ปตฺวา,  มยฺหํ ปตฺถนา  อรหตฺตมคฺคาธิคเมน สาวกปารมีญาณสฺส ปาปุณเนน ปริปุโณฺณติ อธิปฺปาโยฯ</p>


<p>   ติ ปถวิยํ นิพฺพตฺตา  เหมนฺตกาเล  วิกสนฺติ,  สุคนฺธา สุฎฺฐุ  ปวายนฺติ,  สเพฺพ เทวมนุเสฺส  โสมนสฺสยุเตฺต กโรนฺติ ยถาฯ</p>


<p> ติ มหาวีริยวนฺตสกฺยกุลปสุตมหาปริวาร  ตว สาสเน  อหํ ปติฎฺฐหิตฺวา   อรหตฺตมคฺคญาเณน วิกสิตุํ  กาลํ  คเวสามิ ตเถวาติ สมฺพโนฺธฯ</p>


<p> นฺติ สพฺพกิเลเสหิ วิมุจฺจนโต วิโมจนโต วา วิมุตฺติ อรหตฺตผลวิมุตฺติสงฺขาตํ ปุปฺผํ  คเวเสโนฺต, ตญฺจ โข  กามภวาทิภเวสุ สํสรณํ คมนํ ภวสํสารํ, ตโต โมจนํ ภวสํสารโมจนํฯ ติ วิมุจฺจนํ วิมุจฺจนฺติ วา กตสมฺภารา เอตายาติ วิมุตฺติ, อคฺคผลํฯ ปุปฺผนฺติ วิกสนฺติ เวเนยฺยา เอเตนาติ ปุปฺผํฯ วิมุตฺติ เอว ปุปฺผํ วิมุตฺติปุปฺผํฯ ลภนํ ลาโภ, วิมุตฺติปุปฺผสฺส ลาโภ วิมุตฺติปุปฺผลาโภฯ เตน วิมุตฺติปุปฺผลาเภน อธิคมเนน  สพฺพสเตฺต  โสมนสฺสํ ปาเปมีติ อโตฺถฯ</p>


<p>   ติอาทีสุ  ปญฺจหิ จกฺขูหิ จกฺขุมนฺต ยตฺตเก ฐาเน รตนสุตฺตาทีนํ ปริตฺตานํ อาณา อานุภาโว ปวตฺตติ, ตตฺตเก สตสหสฺสโกฎิจกฺกวาฬสงฺขาเต พุทฺธเขเตฺต  สมฺมาสมฺพุทฺธํ วเชฺชตฺวา อวเสเสสุ สเตฺตสุ อโญฺญ โกจิ  ตุยฺหํ ปุเตฺตน มยา  สโม นตฺถีติ สมฺพโนฺธฯ เสสํ อุตฺตานเมวฯ</p>


<p> ติ จตุมคฺคสมงฺคิโน จ  อรหตฺตผเล ฐิตา จ  เหฎฺฐิเมหิ ตีหิ ผเลหิ สมนฺนาคตา จ เอเต อฎฺฐ อริยภิกฺขู,  นิพฺพานํ  คเวสกา,  ปญฺญวนฺตํ  สพฺพกาลํ เสวนฺติ ภชนฺติ ปยิรุปาสนฺตีติ อโตฺถฯ</p>


<p> กายเวทนาจิตฺตธมฺมานุปสฺสนาสงฺขาตานํ จตุนฺนํ สติปฎฺฐานานํ  เฉกา สติสโมฺพชฺฌงฺคาทีนํ สตฺตนฺนํ สโมฺพชฺฌงฺคานํ วฑฺฒนาย อลฺลีนาฯ</p>


<p></p>


<p>   ตารกราชา อิว จ โสภสิฯ</p>


<p> รุกฺขปพฺพตรตนสตฺตาทโย ธาเรตีติ ธรณี, ธรณิยํ รุหา สญฺชาตา วฑฺฒิตา จาติ  รุกฺขาฯ ปถวิยํ ปติฎฺฐาย  วฑฺฒนฺติ วุทฺธิํ วิรูฬฺหิํ อาปชฺชนฺติฯ  วิปุลภาวํ ปริปูรภาวํ  รุกฺขา กเมน  ผลธาริโน โหนฺติฯ</p>


<p> ปุนปิ ภควนฺตเมว โถเมโนฺต ติอาทิมาหฯ ตตฺถ สินฺธุวาทิ นาม คงฺคา จ สรสฺสตี นาม คงฺคา จ นนฺทิยคงฺคา จ จนฺทภาคาคงฺคา จ คงฺคา นาม คงฺคา จ ยมุนา นาม คงฺคา จ สรภู นาม คงฺคา จ มหี นาม คงฺคา จฯ  คจฺฉนฺตีนํ  คงฺคานํ  สมุโทฺท เอว   ปฎิคฺคณฺหาติ ธาเรติฯ ตทา เอตา สพฺพคงฺคา  สินฺธุวาทิคงฺคาตฺยาทิกํ ปุริมํ นามปญฺญตฺติโวหารํ  ฉเฑฺฑนฺติ  สาคโร อิติ เอว  ปากฎา ภวติ ยถาฯ  ตถา เอว    ขตฺติยพฺราหฺมณเวสฺสสุทฺทสงฺขาตา จตฺตาโร กุลา  ตว อนฺติเก สมีเป  ปตฺตกาสายจีวรธาริโน ปริจรนฺตา  ขตฺติยาทินามเธยฺยํ ปญฺญตฺติโวหารํ  จชนฺติ,  พุทฺธสฺส โอรสาติ  ปากฎา ภเวยฺยุํฯ</p>


<p>  จนฺทมณฺฑโล อพฺภา มหิกา รโช ธุโม ราหูติ ปญฺจหิ อุปกฺกิเลเสหิ วิรหิตตฺตา  วิคตมโล นิมฺมโล,  อากาสคเพฺภ  คจฺฉโนฺต,  ตารกสมูเห อาภาย มทฺทมาโน โลเก  ททฺทลฺลติ ยถาฯ  ตถา เอว ตฺวํ…เป.…ฯ</p>


<p>  อุทเก สํวฑฺฒา กุมุทา มนฺทาลกา จ  สงฺขาติกฺกนฺตา,  อุทเกน กทฺทมกลเลน จ  อลฺลียนฺติ ยถา, ตเถว  อปริมาณา สตฺตา โลเก  สํวฑฺฒา ราเคน จ โทเสน จ  พนฺธิตา  วิรุหนฺติฯ กทฺทเม กุมุทํ ยถา วิรุหติ สญฺชายติฯ ติ ปทุมํฯ</p>


<p> ติ กตฺติกมาเส ‘‘โกมุทิยา จาตุมาสินิยา’’ติ วุตฺตตฺตาฯ  ปทุมปุปฺผาทโย  ปุปฺผา  วิกสนฺติ,  ตํ กตฺติกมาสํ นาติวตฺตนฺติ วาริชาติ สมฺพโนฺธฯ ติ โส กตฺติกมาโส ปุปฺผนาย วิกสนาย สมโย กาโลติ  อโตฺถฯ ยถา ปุปฺผนฺติ ตเถว ตฺวํ, สกฺยปุตฺต,  วิกสิโต อสิฯ ติ เต ตุยฺหํ สิสฺสา กตสมฺภารา ภิกฺขู วิมุตฺติยา อรหตฺตผลญาเณน ปุปฺผิโต วิกสิโตฯ ยถา วาริชํ ปทุมํ ปุปฺผนสมยํ นาติกฺกมติ, ตถา เต สาสนํ โอวาทานุสาสนิํ  นาติกฺกมนฺตีติ อโตฺถฯ</p>


<p> ติ หิมวา นาม เสลมยปพฺพโตฯ  สเพฺพสํ พฺยาธิตานํ สตฺตานํ  โอสธวโนฺต สพฺพนาคานํ สพฺพอสุรานํ สพฺพเทวานญฺจ  อคารภูโต ยถา, ตเถว ตฺวํ, มหาวีร, สพฺพปาณินํ ชราพฺยาธิมรณาทีหิ ปโมจนโต โอสโธ วิยฯ ยถา โส หิมวา นาคาทีนํ อาลโย, ตถา  เตวิชฺชาย จ ฉฬภิญฺญาย จ อิทฺธิยา จ  ปริโยสานํ  ปตฺตา ตุวํ นิสฺสาย วสนฺตีติ สมฺพโนฺธฯ เหฎฺฐา วา อุปริ วา อุปมาอุปเมยฺยวเสน คาถานํ สมฺพนฺธนยา สุวิเญฺญยฺยาวฯ</p>


<p> ติ เอตฺถ อาสโยติ อชฺฌาสโย จริยา, อนุสโยติ ถามคตกิเลโสฯ ‘‘อยํ ราคจริโต, อยํ โทสจริโต, อยํ โมหจริโต’’ติอาทินา  อาสยญฺจ อนุสยํ กิเลสปวตฺติญฺจ ชานิตฺวาติ อโตฺถฯ นฺติ สทฺธินฺทฺริยาทีนํ ปญฺจนฺนํ อินฺทฺริยานํ ติกฺขินฺทฺริโย มุทินฺทฺริโย สฺวากาโร ทฺวากาโร สุวิญฺญาปโย ทุวิญฺญาปโยติ เอวํ พลาพลํ ชานิตฺวาฯ ติ ‘‘มยา เทสิตํ ธมฺมํ ปฎิวิชฺฌิตุํ อยํ ปุคฺคโล ภโพฺพ สมโตฺถ, อยํ ปุคฺคโล อภโพฺพ’’ติ วิทิตฺวา ปจฺจกฺขํ กตฺวา, ภเนฺต, สพฺพญฺญุ ตฺวํ จาตุทฺทีปิกมหาเมโฆ วิย ธมฺมเทสนาสีหนาเทน อภีตนาเทน  สกลํ จกฺกวาฬํ เอกนินฺนาทํ กโรสิฯ</p>


<p> ติ สมนฺตา จกฺกวาฬคพฺภํ ปูเรตฺวา ปริสา นิสินฺนา ภเวยฺยฯ เต เอวํ นิสินฺนา  อเนกทสฺสนคาหิโน วิวทมานา เทฺวฬฺหกชาตา วิวทนฺติ, ตํ เตสํ  ทุพุทฺธิฉินฺทนตฺถาย  สตฺตานํ  จิตฺตาจารํ ญตฺวา  อุปมาอุปเมเยฺยสุ ทโกฺข ตฺวํ, มุนิ,  เอเกเนว ปญฺหกถเนน สกลจกฺกวาฬคเพฺภ นิสินฺนานํ ปาณีนํ  สํสยํ  นิกฺกงฺขํ กโรตีติ อโตฺถฯ</p>


<p> ติ เอตฺถ อุทกสฺส อุปริ ทิสฺสนฺติ ปากฎา โหนฺตีติ อุปทิสา, เสวาลาฯ อุปทิเสหิ สทิสา อุปทิสสทิสา, มนุสฺสาฯ ยถา หิ อุปทิสา เสวาลา อุทกํ อทิสฺสมานํ  กตฺวา ตสฺสุปริ ปตฺถริตฺวา ฐิตา โหนฺติ, ตถา  ปถวี เตหิ อุปทิสสทิเสหิ เอว มนุเสฺสหิ นิรนฺตรํ ปตฺถริตฺวา ฐิเตหิ ปูริตา ภเวยฺยฯ เต สเพฺพว ปถวิํ ปูเรตฺวา ฐิตา มนุสฺสา  สิรสิ อญฺชลิํ ปคฺคหิตา  โลกนายกสฺส พุทฺธสฺส คุณํ กเถยฺยุํฯ</p>


<p>   สเพฺพ เทวมนุสฺสา  สกลํ กปฺปํ  คุณํ กเถนฺตาปิ  นานปฺปกาเรหิ คุเณหิ กิตฺตยุํฯ ตถาปิ เต สเพฺพ  คุณปมาณํ กเถตุํ  น สมฺปาปุเณยฺยุํ น สกฺกุเณยฺยุํฯ  สมฺมาสมฺพุโทฺธ อปริเมโยฺย คุณาติเรโกฯ เอเตน คุณมหนฺตตํ ทีเปติฯ</p>


<p>  อตฺตโน พเลน เหฎฺฐา อุปมาอุปเมยฺยวเสน  ชิตกิเลโส พุโทฺธ  โถมิโต ยถา อโหสิ, เอวเมว สเพฺพ เทวมนุสฺสา กปฺปโกฎีปิ กปฺปโกฎิสเตปิ  กเถยฺยุนฺติ อโตฺถฯ</p>


<p> ปุนปิ คุณานํ อปฺปมาณตํ ทีเปตุํ ติอาทิมาหฯ ติ มหาสมุเทฺท ปูริตอุทกํ  สมนฺตโต อากเฑฺฒยฺยฯ  ปุคฺคโล  ทุกฺขเมว  ปาปุเณยฺยาติ อโตฺถฯ</p>


<p> นฺติ ชิเนน ภาสิตํ สกลํ ปิฎกตฺตยํ วเตฺตมิ ปวเตฺตมิ รกฺขามีติ อโตฺถฯ ติ ธเมฺมน ปญฺญาย ภควโต จตุปริสสงฺขาตาย ปริสาย ปติ ปธาโนติ ธมฺมเสนาปติฯ  ภควโต สาสเน  อิมสฺมิํ วตฺตมานกาเล จกฺกวตฺติรโญฺญ เชฎฺฐปุโตฺต วิย สกลํ พุทฺธสาสนํ ปาเลมีติ อโตฺถฯ</p>


<p> อตฺตโน สํสารปริพฺภมํ ทเสฺสโนฺต นฺติอาทิมาหฯ โย โกจิ  มานุโส  สีสภารํ  สีเส ฐเปตฺวา  วเหยฺย,  สพฺพกาลํ โส มนุโช เตน  ปีฬิโต อติภูโต  ภเวยฺยฯ ภาโร ภริตภาโร ภริโต อตีว ภาริโตฯ  เตน ปกาเรน อหํ ราคคฺคิโทสคฺคิโมหคฺคิสงฺขาเตหิ ตีหิ อคฺคีหิ ฑยฺหมาโน,  มหาเมรุปพฺพตํ อุทฺธริตฺวา อุกฺขิปิตฺวา สีเส ฐปิโต  ภวสํสารุปฺปตฺติภาเรน,  ทุกฺขิโต ภเวสุ  ปริพฺภมินฺติ สมฺพโนฺธฯ</p>


<p>    ติ อิทานิ ปพฺพชิตกาลโต ปฎฺฐาย โส ภวภาโร มยา โอโรปิโต นิกฺขิโตฺตฯ ติ สเพฺพ นว ภวา มยา วิทฺธํสิตาฯ  ภควโต สาสเน ยํ  กตฺตพฺพํ มคฺคปฎิปาฎิยา กิเลสวิทฺธํสนกมฺมํ อตฺถิ, ตํ สพฺพํ มยา กตนฺติ อโตฺถฯ</p>


<p> ปุน อตฺตโน วิเสสํ ทเสฺสโนฺต ติอาทิมาหฯ ตตฺถ  ยตฺตเก ทสสหสฺสจกฺกวาฬสงฺขาเต พุทฺธเขเตฺต  สกฺยกุลเชฎฺฐกํ ภควนฺตํ ฐเปตฺวา อวเสสสเตฺตสุ โกจิปิ ปญฺญาย  มยา สโม นตฺถีติ ทีเปติฯ เตนาห – ‘‘อหํ อโคฺคมฺหิ ปญฺญาย, สทิโส เม น วิชฺชตี’’ติฯ</p>


<p> ปุน อตฺตโน อานุภาวํ ปกาเสโนฺต ตฺยาทิมาหฯ ตํ สุวิเญฺญยฺยเมวฯ</p>


<p> ติ ปฐมชฺฌานาทีนํ ฌานานํ โลกโต วิมุจฺจนโต ‘‘วิโมกฺข’’นฺติ สงฺขํ คตานํ อฎฺฐนฺนํ โลกุตฺตรวิโมกฺขานญฺจ ขิปฺปลาภี สีฆํ ปาปุณาตีติ อโตฺถฯ</p>


<p> เอวํ มหานุภาวสฺสาปิ อตฺตโน สพฺรหฺมจารีสุ คารวพหุมานตํ ปกาเสโนฺต ติอาทิมาหฯ ตตฺถ  อุปฺปาฎิตโฆรวิโส สโปฺป อิว  ฉินฺทิตสิโงฺค อุสโภ อิว อหํ อิทานิ  ฉฑฺฑิตโคตฺตมทาทิมานทโปฺปว  สงฺฆสฺส สนฺติกํ  อาทรพหุมาเนน  อุปคจฺฉามิฯ</p>


<p> อิทานิ  อตฺตโน ปญฺญาย มหตฺตตํ ปกาเสโนฺต ติอาทิมาหฯ เอวรูปา เม มหตี ปญฺญา อรูปินี สมานา ยทิ รูปินี ภเวยฺย, ตทา เม มม ปญฺญา  ปถวิสฺสรานํ ราชูนํ  สมา ภเวยฺยาติ อธิปฺปาโยฯ เอวํ อตฺตโน ปญฺญาย มหตฺตภาวํ ทเสฺสตฺวา ตโต ปุเพฺพนิวาสานุสฺสติญาเณน ปุเพฺพ กมฺมํ สริตฺวา ติอาทิมาหฯ ตตฺถ อโนมทสฺสิสฺส ภควโต มยา กตาย ญาณโถมนาย ผลํ เอตํ มม ปญฺญามหตฺตนฺติ อโตฺถฯ</p>


<p>   นฺติ เอตฺถ จกฺก-สโทฺท ปนายํ ‘‘จตุจกฺกยาน’’นฺติอาทีสุ วาหเน วตฺตติฯ ‘‘ปวตฺติเต จ ปน ภควตา ธมฺมจเกฺก’’ติอาทีสุ (มหาว. ๑๗; สํ. นิ. ๕.๑๐๘๑)  เทสนายํฯ ‘‘จกฺกํ วตฺตย สพฺพปาณิน’’นฺติอาทีสุ (ชา. ๑.๗.๑๔๙) ทานมยปุญฺญกิริยายํฯ ‘‘จกฺกํ วเตฺตติ อโหรตฺต’’นฺติอาทีสุ อิริยาปเถฯ ‘‘อิจฺฉาหตสฺส โปสสฺส, จกฺกํ ภมติ มตฺถเก’’ติอาทีสุ (ชา. ๑.๑.๑๐๔; ๑.๕.๑๐๓) ขุรจเกฺก ‘‘ราชา จกฺกวตฺตี จกฺกานุภาเวน วตฺตนโก’’ติอาทีสุ (อิติวุ. ๒๒; ที. นิ. ๑.๒๕๘) รตนจเกฺกฯ อิธ ปนายํ เทสนายํฯ  ตาทิคุณสมนฺนาคเตน  โคตมสมฺพุเทฺธน  เทสิตํ ปิฎกตฺตยสงฺขาตํ  อหํ  อวิปรีเตน  อนุคนฺตฺวา วเตฺตมิ, เทเสมิ เทสนํ กโรมิฯ  อนุวตฺตนํ เทสิตสฺส อนุคนฺตฺวา ปจฺฉา เทสนํ ปุริมพุทฺธานํ กตาย ญาณโถมนาย ผลนฺติ สมฺพโนฺธฯ</p>


<p> ตโต สปฺปุริสูปนิสฺสยโยนิโสมนสิการาทิปุญฺญผลํ ทเสฺสโนฺต ติอาทิมาหฯ ตตฺถ  ลามกาย อิจฺฉาย สมนฺนาคโต ปาปจารี ปุคฺคโล จ ฐานนิสชฺชาทีสุ วตฺตปฎิวตฺตกรเณ  จ ฌานสมาธิมคฺคภาวนาทีสุ  จ คนฺถธุรวิปสฺสนาธุรวิรหิตตฺตา  จ อาจริยุปชฺฌายาทีสุ อาจารวิรหิตตฺตา  จ ปุคฺคโล  กาเล  ฐาเน  มยา สห  สมาคโต  มา ภวตูติ สมฺพโนฺธฯ</p>


<p> ติ ปริยตฺติปฎิเวธวเสน ทุวิโธ พหุสฺสุโต จ ปุคฺคโลฯ ติ เมธาย ปญฺญาย สมนฺนาคโต จฯ ติ จตุปาริสุทฺธิสีลมคฺคสมฺปยุตฺตสีลอฎฺฐงฺคุโปสถสีลาทีสุ สุฎฺฐุ อาหิโต ฐปิตจิโตฺต จฯ ติ จิตฺตสฺส เอกีภาวมนุยุโตฺต จ ปุคฺคโลฯ  เอวรูโป ปุคฺคโล มยฺหํ มุทฺธนิ สิรสิ อปิ ติฎฺฐตูติ อโตฺถฯ</p>


<p> อตฺตโน ลทฺธผลานิสํสํ วตฺวา ตตฺถเญฺญ นิโยเชโนฺต ติอาทิมาหฯ ตํ สุวิเญฺญยฺยเมวฯ</p>


<p> นฺติ   ยํ อสฺสชิเตฺถรํ อหํ  อาทิมฺหิ ทิสฺวา โสตาปตฺติมคฺคปฎิลาเภน สกฺกายทิฎฺฐาทีนํ กิเลสานํ ปหีนตฺตา  มลรหิโต  อโหสิ,  อสฺสชิเตฺถโร  มยฺหํ  โลกุตฺตรธมฺมสิกฺขาปโก อหุํฯ อหํ ตสฺส สวนาย อนุสาสเนน อชฺช ธมฺมเสนาปติ อหุํฯ  สเพฺพสุ คุเณสุ  ปริโยสานํ ปโตฺต  นิกฺกิเลโส วิหรามิฯ</p>


<p> อตฺตโน  อาจริเย สคารวํ ทเสฺสโนฺต ติอาทิมาหฯ  อสฺสชิ นาม เถโร สตฺถุ สาวโก  มยฺหํ อาจริโย  อโหสิ, โส เถโร  ยสฺมิํ ทิสาภาเค วสติ, อหํ ตํ ทิสาภาคํ  สีสุปริภาเค กโรมีติ สมฺพโนฺธฯ</p>


<p> ตโต อตฺตโน ฐานนฺตรปฺปตฺตภาวํ ทเสฺสโนฺต นฺติอาทิมาหฯ  ภควา  สกฺยกุลเกตุ สพฺพญฺญุตญฺญาเณน มม ปุเพฺพ กตกมฺมํ  ญตฺวา ภิกฺขุสงฺฆมเชฺฌ นิสิโนฺน  อคฺคสาวกฎฺฐาเน มํ ฐเปสีติ สมฺพโนฺธฯ</p>


<p> อตฺถปฎิสมฺภิทา, ธมฺมปฎิสมฺภิทา, นิรุตฺติปฎิสมฺภิทา, ปฎิภานปฎิสมฺภิทาติ อิมา จตโสฺส ปฎิสมฺภิทา จ, ตาสํ เภโท  (ปฎิ. ม. ๑.๗๖; วิภ. ๗๑๘) วุโตฺตเยวฯ จตุมคฺคจตุผลวเสน วา รูปารูปฌานวเสน วา อฎฺฐ วิโมกฺขา สํสารวิมุจฺจนธมฺมา จ อิทฺธิวิธาทโย ฉ อภิญฺญาโย จ  ปจฺจกฺขํ กตาฯ นฺติ พุทฺธสฺส อนุสิฎฺฐิ โอวาทสงฺขาตํ สาสนํ กตํ อรหตฺตมคฺคญาเณน นิปฺผาทิตนฺติ อโตฺถฯ</p>


<p>นฺติ เอตฺถ นฺติ นิทสฺสนเตฺถ นิปาโต, อิมินา ปกาเรนาติ อโตฺถฯ เตน สกลสาริปุตฺตาปทานํ นิทเสฺสติฯ นฺติ ปทปูรเณ นิปาโตฯ ติ ครุคารวาธิวจนํฯ ติ มาตุ นามวเสน กตนามเธโยฺย เถโรฯ ติ อิมา สกลา  สาริปุตฺตเตฺถราปทานคาถาโย อภาสิ กเถสิฯ สโทฺท ปริสมาปนเตฺถ นิปาโต, สกลํ สาริปุตฺตาปทานํ นิฎฺฐิตนฺติ อโตฺถฯ</p>

</p>


<h3>๓-๒. มหาโมคฺคลฺลานเตฺถรอปทานวณฺณนา</h3>
<p>  ตฺยาทิกํ อายสฺมโต โมคฺคลฺลานเตฺถรสฺส อปทานํฯ อยญฺจ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อโนมทสฺสิสฺส  ภควโต กาเลติอาทิ สาริปุตฺตเตฺถรสฺส ธมฺมเสนาปติโน วตฺถุมฺหิ วุตฺตเมวฯ เถโร หิ ปพฺพชิตทิวสโต ปฎฺฐาย สตฺตเม ทิวเส มคธรเฎฺฐ กลฺลวาลคามกํ อุปนิสฺสาย สมณธมฺมํ กโรโนฺต ถินมิเทฺธ โอกฺกมเนฺต สตฺถารา ‘‘โมคฺคลฺลาน, มา ตุโจฺฉ ตว วายาโม’’ติอาทินา สํเวชิโต ถินมิทฺธํ วิโนเทตฺวา ภควตา วุจฺจมานํ ธาตุกมฺมฎฺฐานํ สุณโนฺต เอว วิปสฺสนาปฎิปาฎิยา อุปริมคฺคตฺตยํ อธิคนฺตฺวา อคฺคผลกฺขเณ สาวกญาณสฺส มตฺถกํ ปาปุณิฯ</p>


<p> เอวํ ทุติยสาวกภาวํ ปตฺวา อายสฺมา มหาโมคฺคลฺลานเตฺถโร อตฺตโน ปุพฺพกมฺมํ สริตฺวา โสมนสฺสวเสน ปุพฺพจริยํ อปทานํ ปกาเสโนฺต ติอาทิมาหฯ ตตฺถ น โอมํ อลามกํ ทสฺสนํ ปสฺสนํ อสฺสาติ อโนมทสฺสีฯ ตสฺส หิ ทฺวตฺติํสมหาปุริสลกฺขณปฎิมณฺฑิตสรีรตฺตา สกลํ ทิวสํ สกลํ มาสํ สกลํ สํวจฺฉรํ สํวจฺฉรสตสหสฺสมฺปิ ปสฺสนฺตานํ เทวมนุสฺสานํ อติตฺติกรํ ทสฺสนนฺติ, อโนมํ อลามกํ นิพฺพานํ ทสฺสนสีโลติ วา ‘‘อโนมทสฺสี’’ติ ลทฺธนาโม ภาคฺยวนฺตตาทีหิ การเณหิ ภควาฯ ติ สกลสตฺตโลกสฺส เชโฎฺฐ ปธาโนฯ อาสภสทิสตฺตา อาสโภ, นรานํ อาสโภ ฯ โส โลกเชโฎฺฐ นราสโภ อโนมทสฺสี ภควา  เทวสมูเหหิ ปริวาริโตฯ หิมวนฺตมฺหิ วิหาสีติ สมฺพโนฺธฯ</p>


<p> ยทา  ทุติยสาวกภาวาย ทุติยวาเร ปตฺถนํ อกาสิ, ตทา นาเมน วรุโณ นาม อหํ นาคราชา หุตฺวา นิพฺพโตฺต อโหสินฺติ อโตฺถฯ เตน วุตฺตํ – ‘‘วรุโณ นาม นาเมน, นาคราชา อหํ ตทา’’ติฯ ติ ยทิจฺฉิตกามนิมฺมานสีโลฯ ติ วิวิธํ อิทฺธิวิกุพฺพนํ กโรมิฯ นฺติ มเญฺชริกา นาคา, ภูมิคตา นาคา, ปพฺพตฎฺฐา นาคา, คงฺคาวเหยฺยา นาคา, สามุทฺทิกา นาคาติ อิเมสํ นาคานํ อนฺตเร สามุทฺทิกนาโค อหํ มโหทธิมฺหิ สมุเทฺท นิวาสิํ, วาสํ กเปฺปสินฺติ อโตฺถฯ</p>


<p> ติ นิจฺจปริวารภูตํ สกปริวารํ นาคสมูหํ หิตฺวา วินา หุตฺวา ฯ นฺติ อหํ ตูริยํ ปฎฺฐเปสิํ, วชฺชาเปสินฺติ อโตฺถฯ ติ อโนมทสฺสิสมฺพุทฺธํ สมนฺตโต เสวมานา  นาคมาณวิกา  ทิพฺพวาเทหิ คีตา วากฺยาทีหิ วาเทสุํ ลทฺธานุรูปโต วเชฺชสุํ ตทาติ อโตฺถฯ</p>


<p> ติ มนุสฺสนาคตูริเยสุ ปญฺจงฺคิเกสุ วชฺชมาเนสุ ฯ นฺติ จาตุมหาราชิกา เทวา ทิพฺพตูริยานิ วชฺชิํสุ วาเทสุนฺติ อโตฺถฯ ติ อุภินฺนํ เทวมนุสฺสานํ เภริสทฺทํ สุตฺวาฯ ติโลกครุสมาโนปิ พุโทฺธ  ชานาติ สุณาตีติ อโตฺถฯ</p>


<p> นฺติ สสาวกสงฺฆํ สมฺพุทฺธํ สฺวาตนาย นิมเนฺตตฺวา ปริวาเรตฺวาฯ นฺติ อตฺตโน นาคภวนํ อุปาคมิํฯ คนฺตฺวา จ ติ รตฺติฎฺฐานทิวาฎฺฐานกุฎิมณฺฑปสยนนิสีทนฎฺฐานานิ ปญฺญาเปตฺวา สเชฺชตฺวาติ อโตฺถฯ นฺติ เอวํ กตปุพฺพวิธาโน อหํ ‘‘กาโล, ภเนฺต, นิฎฺฐิตํ ภตฺต’’นฺติ กาลํ อาโรจยิํ วิญฺญาเปสิํฯ</p>


<p> ติ ตทา โส ภควา อรหนฺตสหเสฺสหิ ปริวุโต โลกนายโก สพฺพา ทิสา โอภาเสโนฺต เม ภวนํ  สมฺปโตฺตติ อโตฺถฯ</p>


<p> อตฺตโน  ภวนํ ปวิฎฺฐํ ภควนฺตํ โภชนาการํ ทเสฺสโนฺต นฺติอาทิมาหฯ ตํ สุวิเญฺญยฺยเมวฯ</p>


<p> ติ โอกฺกากรโญฺญ ปรมฺปราคตราชกุเล อุปฺปโนฺน สกลชมฺพุทีเป ปากฎราชกุเล อุปฺปโนฺน วา  โคตฺตวเสน โคตโม นาม สตฺถา มนุสฺสโลเก ภวิสฺสติฯ</p>


<p> ติ โส นาคราชา ปจฺฉา ปจฺฉิมภเว  ปุญฺญสมฺภาเรน  อุโยฺยชิโต สาสเน ปพฺพชิตฺวา โคตมสฺส ภควโต ทุติโย อคฺคสาวโก เหสฺสตีติ พฺยากรณมกาสิฯ</p>


<p> ติ ฐานนิสชฺชาทีสุ อิริยาปเถสุ วีริยวาฯ ติ นิพฺพาเน เปสิตจิโตฺต ฯ ติ ‘‘เอตทคฺคํ, ภิกฺขเว, มม สาวกานํ ภิกฺขูนํ อิทฺธิมนฺตานํ ยทิทํ มหาโมคฺคลฺลาโน’’ติ (อ. นิ. ๑.๑๘๐, ๑๙๐) อธิฎฺฐานิทฺธิวิกุพฺพนิทฺธิกมฺมวิปากชิทฺธิอาทีสุ ปารมิํ ปริโยสานํ คโต ปโตฺตฯ ติ  สมนฺตโต สวนโต ปวตฺตนโต ‘‘อาสวา’’ติ ลทฺธนาเม กามภวทิฎฺฐิอวิชฺชาธเมฺม สเพฺพ  สมนฺตโต อญฺญาย ชานิตฺวา ปชหิตฺวา  นิกฺกิเลโสฯ ติ กิเลสขนฺธปรินิพฺพาเนน นิพฺพายิสฺสตีติ สมฺพโนฺธฯ</p>


<p> เอวํ เถโร อตฺตโน ปุญฺญวเสน ลทฺธพฺยากรณํ วตฺวา ปุน ปาปจริยํ ปกาเสโนฺต ติอาทิมาหฯ ตตฺถ  ปาปเก ลามเก มิเตฺต  นิสฺสเย กตฺวา เตหิ สํสโคฺค หุตฺวาติ อโตฺถฯ</p>


<p>ตตฺรายมนุปุพฺพี กถา – เอกสฺมิํ  สมเย ติตฺถิยา สนฺนิปติตฺวา มเนฺตสุํ – ‘‘ชานาถาวุโส, เกน การเณน สมณสฺส โคตมสฺส ลาภสกฺกาโร มหา หุตฺวา นิพฺพโตฺต’’ติ? ‘‘น ชานาม’’ฯ ‘‘ตุเมฺห ปน น ชานาถา’’ติ? ‘‘อาม, ชานาม’’ – โมคฺคลฺลานํ นาม เอกํ ภิกฺขุํ นิสฺสาย อุปฺปโนฺน ฯ โส หิ เทวโลกํ คนฺตฺวา เทวตาหิ กตกมฺมํ ปุจฺฉิตฺวา อาคนฺตฺวา มนุสฺสานํ กเถสิ – ‘‘อิทํ นาม กตฺวา เอวรูปํ สมฺปตฺติํ ลภนฺตี’’ติฯ นิรเย นิพฺพตฺตานมฺปิ กมฺมํ ปุจฺฉิตฺวา อาคนฺตฺวา มนุสฺสานํ กเถสิ – ‘‘อิทํ นาม กตฺวา เอวรูปํ ทุกฺขํ อนุภวนฺตี’’ติฯ มนุสฺสา ตสฺส กถํ สุตฺวา มหนฺตํ ลาภสกฺการํ อภิหรนฺติฯ สเจ ตํ มาเรตุํ สกฺขิสฺสาม, โส ลาภสกฺกาโร อมฺหากํ นิพฺพตฺติสฺสติ, อเตฺถโส อุปาโยติ สเพฺพ เอกจฺฉนฺทา หุตฺวา ‘‘ยํกิญฺจิ กตฺวา ตํ มาเรสฺสามา’’ติ อตฺตโน อุปฎฺฐาเก สมาทเปตฺวา กหาปณสหสฺสํ ลภิตฺวา ปุริสฆาตเก โจเร ปโกฺกสาเปตฺวา ‘‘มหาโมคฺคลฺลานเตฺถโร นาม สมณสฺส โคตมสฺส สาวโก กาฬสิลายํ วสติ, ตุเมฺห ตตฺถ คนฺตฺวา ตํ มาเรถา’’ติ เตสํ ตํ สหสฺสํ อทํสุฯ โจรา ธนลาเภน สมฺปฎิจฺฉิตฺวา ‘‘เถรํ มาเรสฺสามา’’ติ คนฺตฺวา ตสฺส วสนฎฺฐานํ ปริวาเรสุํฯ เถโร เตหิ ปริกฺขิตฺตภาวํ ญตฺวา กุญฺจิกจฺฉิเทฺทน นิกฺขมิตฺวา ปกฺกามิฯ โจรา ตํ ทิวสํ เถรํ อทิสฺวา ปุเนกทิวสํ ตสฺส วสนฎฺฐานํ ปริกฺขิปิํสุฯ เถโร ญตฺวา กณฺณิกามณฺฑลํ ภินฺทิตฺวา อากาสํ ปกฺขนฺทิฯ เอวํ เต ปฐมมาเสปิ, มชฺฌิมมาเสปิ เถรํ คเหตุํ นาสกฺขิํสุฯ ปจฺฉิมมาเส ปน สมฺปเตฺต เถโร อตฺตนา กตกมฺมสฺส อากฑฺฒนภาวํ ญตฺวา น อปคจฺฉิฯ โจรา ตํ ปหรนฺตา ตณฺฑุลกมตฺตานิ อฎฺฐีนิ กโรนฺตา ภินฺทิํสุฯ อถ นํ ‘‘มโต’’ติ สญฺญาย เอกสฺมิํ คุมฺพปิเฎฺฐ ขิปิตฺวา ปกฺกมิํสุฯ</p>


<p>เถโร , ‘‘สตฺถารํ ปสฺสิตฺวา วนฺทิตฺวาว ปรินิพฺพายิสฺสามี’’ติ อตฺตภาวํ ฌานเวฐเนน เวเฐตฺวา อากาเสน สตฺถุ สนฺติกํ คนฺตฺวา สตฺถารํ วนฺทิตฺวา ‘‘ภเนฺต, ปรินิพฺพายิสฺสามี’’ติ อาหฯ ‘‘ปรินิพฺพายิสฺสสิ, โมคฺคลฺลานา’’ติ? ‘‘อาม, ภเนฺต’’ติฯ ‘‘กตฺถ คนฺตฺวา ปรินิพฺพายิสฺสสี’’ติ? ‘‘กาฬสิลาปเทสํ, ภเนฺต’’ติฯ ‘‘เตน หิ, โมคฺคลฺลาน, มยฺหํ ธมฺมํ กเถตฺวา ยาหิฯ ตาทิสสฺส หิ เม สาวกสฺส น ทานิ ทสฺสนํ อตฺถี’’ติฯ โส ‘‘เอวํ กริสฺสามิ, ภเนฺต’’ติ สตฺถารํ วนฺทิตฺวา อากาสํ อุปฺปติตฺวา สาริปุตฺตเตฺถโร วิย ปรินิพฺพานทิวเส นานปฺปการา อิทฺธิโย กตฺวา ธมฺมํ กเถตฺวา สตฺถารํ วนฺทิตฺวา กาฬสิลาปเทสํ คนฺตฺวา ปรินิพฺพายิฯ ‘‘เถรํ กิร โจรา มาเรสุ’’นฺติ อยํ กถา สกลชมฺพุทีเป ปตฺถริฯ</p>


<p>ราชา  อชาตสตฺตุ โจเร ปริเยสนตฺถาย  จรปุริเส ปโยเชสิฯ เตสุ โจเรสุ สุราปาเน สุรํ ปิวเนฺตสุ มเทฺทสุ เอโก เอกสฺส ปิฎฺฐิํ ปหริตฺวา ปาเตสิฯ โส ตํ สนฺตเชฺชโนฺต ‘‘อโมฺภ ทุพฺพินีต ตฺวํ, กสฺมา เม ปิฎฺฐิํ ปหริตฺวา ปาเตสิ, กิํ ปน, อเร ทุฎฺฐโจร, ตยา มหาโมคฺคลฺลานเตฺถโร ปฐมํ ปหโต’’ติ อาหฯ ‘‘กิํ ปน ตฺวํ มยา ปฐมํ ปหตภาวํ น ชานาสี’’ติ? เอวํ เอเตสํ ‘‘มยา ปหโต, มยา ปหโต’’ติ วทนฺตานํ สุตฺวา เต จรปุริสา สเพฺพ เต โจเร คเหตฺวา รโญฺญ อาโรเจสุํฯ ราชา เต โจเร ปโกฺกสาเปตฺวา ปุจฺฉิ – ‘‘ตุเมฺหหิ เถโร มาริโต’’ติ? ‘‘อาม, เทวา’’ติฯ ‘‘เกหิ ตุเมฺห อุโยฺยชิตา’’ติ? ‘‘นคฺคสมเณหิ, เทวา’’ติฯ ราชา ปญฺจสเต นคฺคสมเณ คาหาเปตฺวา ปญฺจสเตหิ โจเรหิ สทฺธิํ ราชงฺคเณ นาภิปมาเณสุ อาวาเฎสุ นิขณาเปตฺวา ปลาเลหิ ปฎิจฺฉาเทตฺวา อคฺคิํ ทาเปสิฯ อถ เนสํ ฌามภาวํ ชานิตฺวา อยนงฺคเลหิ กสาเปตฺวา สเพฺพ ขณฺฑาขณฺฑํ การาเปสิฯ ตทา ภิกฺขู ธมฺมสภายํ กถํ สมุฎฺฐาเปสุํ – ‘‘มหาโมคฺคลฺลานเตฺถโร อตฺตโน อนนุรูปมรณํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นาม, ภเนฺต’’ติ วุเตฺต ‘‘โมคฺคลฺลานสฺส, ภิกฺขเว, อิมเสฺสว อตฺตภาวสฺส อนนุรูปํ มรณํ, ปุเพฺพ ปน เตน กตกมฺมสฺส อนุรูปเมวา’’ติ วตฺวา ‘‘กิํ ปนสฺส, ภเนฺต, ปุพฺพกมฺม’’นฺติ ปุโฎฺฐ ตํ วิตฺถาเรตฺวา กเถสิฯ</p>


<p>อตีเต, ภิกฺขเว, พาราณสิยํ เอโก กุลปุโตฺต สยเมว โกฎฺฎนปจนาทีนิ กโรโนฺต มาตาปิตโร ปฎิชคฺคิฯ อถสฺส มาตาปิตโร ‘‘ตาต, ตฺวํ เอกโกว เคเห จ อรเญฺญ จ กมฺมํ กโรโนฺต กิลมสิ, เอกํ เต กุมาริกํ อาเนสฺสามา’’ติ วตฺวา ‘‘อมฺมตาตา, ยาว ตุเมฺห ชีวถ, ตาว โว สหตฺถา อุปฎฺฐหิสฺสามี’’ติ เตน ปฎิกฺขิตฺตาปิ ปุนปฺปุนํ ยาจิตฺวา กุมาริกํ อาเนสุํฯ สา กติปาหเมว เต อุปฎฺฐหิตฺวา ปจฺฉา เตสํ ทสฺสนมปิ อนิจฺฉนฺตี – ‘‘น สกฺกา ตว  มาตาปิตูหิ สทฺธิํ เอกฎฺฐาเน วสิตุ’’นฺติ อุชฺฌายิตฺวา ตสฺมิํ อตฺตโน กถํ อคฺคณฺหเนฺต ตสฺส พหิคตกาเล มกจิวากขณฺฑานิ จ ยาคุเผณเก จ คเหตฺวา ตตฺถ ตตฺถ อากิริตฺวา เตนาคนฺตฺวา ‘‘กิํ อิท’’นฺติ ปุฎฺฐา ‘‘อิเมสํ  มหลฺลกอนฺธานํ เอตํ กมฺมํ, สพฺพํ เคหํ กิลิฎฺฐา กโรนฺตา วิจรนฺติ, น สกฺกา เอเตหิ สทฺธิํ เอกฎฺฐาเน วสิตุ’’นฺติ เอวํ ตาย ปุนปฺปุนํ กถิยมานาย เอวรูโปปิ ปูริตปารมี สโตฺต มาตาปิตูหิ สทฺธิํ ภิชฺชิฯ โส ‘‘โหตุ, ชานิสฺสามิ เนสํ กตฺตพฺพกมฺม’’นฺติ เต โภเชตฺวา ‘‘อมฺมตาตา, อสุกฎฺฐาเน นาม ตุมฺหากํ  ญาตกา อาคมนํ ปจฺจาสีสนฺติ, ตตฺถ คมิสฺสามา’’ติ เต ยานกํ อาโรเปตฺวา อาทาย คจฺฉโนฺต อฎวิมชฺฌํ ปตฺตกาเล ‘‘ตาต, รสฺมิโย คณฺหถ, โคณา ทณฺฑสญฺญาย คมิสฺสนฺติ, อิมสฺมิํ ฐาเน โจรา วสนฺติ, อหํ โอตริตฺวา จรามี’’ติ ปิตุ หเตฺถ รสฺมิโย ทตฺวา โอตริตฺวา คจฺฉโนฺต สทฺทํ ปริวเตฺตตฺวา โจรานํ อุฎฺฐิตสทฺทมกาสิฯ มาตาปิตโร สทฺทํ สุตฺวา ‘‘โจรา อุฎฺฐิตา’’ติ สญฺญาย ‘‘ตาต, โจรา อุฎฺฐิตา, มหลฺลกา มยํ, ตฺวํ อตฺตานเมว รกฺขาหี’’ติ อาหํสุฯ โส มาตาปิตโร วิรวเนฺตปิ โจรสทฺทํ กโรโนฺต โกเฎฺฎตฺวา มาเรตฺวา อฎวิยํ ขิปิตฺวา ปจฺจาคมิฯ</p>


<p>สตฺถา อิทํ ตสฺส ปุพฺพกมฺมํ กเถตฺวา ‘‘ภิกฺขเว, โมคฺคลฺลาโน เอตฺตกํ กมฺมํ กตฺวา อเนกวสฺสสตสหสฺสานิ นิรเย ปจฺจิตฺวา ตาว ปกฺกาวเสเสน อตฺตภาวสเต เอวเมว โกเฎฺฎตฺวา สํจุโณฺณ มรณํ ปโตฺต, เอวํ โมคฺคลฺลาเนน อตฺตโน กมฺมานุรูปเมว มรณํ ลทฺธํฯ ปญฺจหิ โจรสเตหิ สทฺธิํ ปญฺจติตฺถิยสตานิปิ มม ปุตฺตํ อปฺปทุฎฺฐํ ทุเสฺสตฺวา อนุรูปเมว มรณํ ลภิํสุฯ อปฺปทุเฎฺฐสุ หิ ปทุสฺสโนฺต ทสหิ การเณหิ อนยพฺยสนํ ปาปุณาติเยวา’’ติ อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<p>
‘‘โย ทเณฺฑน อทเณฺฑสุ, อปฺปทุเฎฺฐสุ ทุสฺสติ;  
  
ทสนฺนมญฺญตรํ ฐานํ, ขิปฺปเมว นิคจฺฉติฯ  
</p>
  
<p>
‘‘เวทนํ ผรุสํ ชานิํ, สรีรสฺส ว เภทนํ;  
  
ครุกํ วาปิ อาพาธํ, จิตฺตเกฺขปํ ว ปาปุเณฯ  
</p>
  
<p>
‘‘ราชโต วา อุปสคฺคํ, อพฺภกฺขานํ ว ทารุณํ;  
  
ปริกฺขยํ ว ญาตีนํ, โภคานํ ว ปภงฺคุนํฯ  
</p>
  
<p>
‘‘อถวสฺส  
  
อคารานิ, อคฺคิ ฑหติ ปาวโก;  
  
กายสฺส เภทา ทุปฺปโญฺญ, นิรยํ โสปปชฺชตี’’ติฯ (ธ. ป. ๑๓๗-๑๔๐);  
</p>
  
<p> ติ ปกาเรน วิเวกํ เอกีภาวํ อนุยุโตฺต โยชิโต ยุตฺตปฺปยุโตฺตฯ ติ ปฐมชฺฌานาทิภาวนาย รโต อลฺลีโน จฯ  สกลกิเลเส,  ชานิตฺวา ปชหิตฺวา,  นิกฺกิเลโส วิหรามีติ สมฺพโนฺธฯ</p>


<p> อิทานิ  อตฺตโน ปุญฺญสมฺภารวเสน ปุพฺพจริตสฺส ผลํ ทเสฺสโนฺต นฺติอาทิมาหฯ</p>


<p>ตตฺรายมนุปุพฺพีกถา – ติ สมฺมาสมฺพุเทฺธน โจทิโต อุโยฺยชิโตฯ ติ มหโต ภิกฺขุสงฺฆสฺส ปสฺสนฺตสฺสฯ ติ ปุพฺพาราเม วิสาขาย มหาอุปาสิกาย การิตํ สหสฺสตฺถมฺภปฎิมณฺฑิตํ มหาปาสาทํ อตฺตโน ปาทงฺคุเฎฺฐน กเมฺปสิํฯ เอกสฺมิญฺหิ สมเย ปุพฺพาราเม ยถาวุตฺตปาสาเท ภควติ วิหรเนฺต สมฺพหุลา นวกตรา ภิกฺขู อุปริปาสาเท นิสินฺนา สตฺถารมฺปิ อจิเนฺตตฺวา ติรจฺฉานกถํ กเถตุมารทฺธาฯ ตํ สุตฺวา ภควา เต สํเวเชตฺวา อตฺตโน ธมฺมเทสนาย ภาชนภูเต กาตุกาโม อายสฺมนฺตํ มหาโมคฺคลฺลานเตฺถรํ อามเนฺตสิ – ‘‘ปสฺสสิ ตฺวํ, โมคฺคลฺลาน, นเว ภิกฺขู ติรจฺฉานกถมนุยุเตฺต’’ติ ตํ สุตฺวา เถโร สตฺถุ อชฺฌาสยํ ญตฺวา อภิญฺญาปาทกํ อาโปกสิณารมฺมณํ จตุตฺถชฺฌานํ สมาปชฺชิตฺวา วุฎฺฐาย ‘‘ปาสาทสฺส ปติฎฺฐิโตกาสํ อุทกํ โหตู’’ติ อธิฎฺฐาย ปาสาทมตฺถเก ถุปิกํ ปาทงฺคุเฎฺฐน ปหริ, ปาสาโท โอนมิตฺวา เอเกน ปเสฺสน อฎฺฐาสิฯ ปุนปิ ปหริ, อปเรนปิ ปเสฺสน อฎฺฐาสิฯ เต ภิกฺขู ภีตา สํวิคฺคา ปาสาทสฺส ปตนภเยน ตโต นิกฺขมิตฺวา ภควโต สมีเป อฎฺฐํสุฯ สตฺถา เตสํ อชฺฌาสยํ โอโลเกตฺวา ธมฺมํ เทเสสิฯ ตํ สุตฺวา เตสุ เกจิ โสตาปตฺติผเล ปติฎฺฐหิํสุ, เกจิ สกทาคามิผเล, เกจิ อนาคามิผเล, เกจิ อรหตฺตผเล ปติฎฺฐหิํสุฯ สฺวายมโตฺถ ปาสาทกมฺปนสุเตฺตน ทีเปตโพฺพฯ</p>


<p>นฺติ  โส เวชยนฺตปาสาโท ตาวติํสภวเน โยชนสหสฺสุเพฺพโธ อเนกสหสฺสนิยฺยูหกูฎาคารปฎิมณฺฑิโต เทวาสุรสงฺคาเม อสุเร ชินิตฺวา สเกฺก เทวานมิเนฺท นครมเชฺฌ ฐิเต อุฎฺฐิโต วิชยเนฺตน นิพฺพตฺตตฺตา ‘‘เวชยโนฺต’’ติ ลทฺธนาโม ปาสาโท, ตํ สนฺธายาห – ‘‘เวชยนฺตปาสาท’’นฺติ, ตมฺปิ อยํ เถโร ปาทงฺคุเฎฺฐน กเมฺปติฯ เอกสฺมิญฺหิ สมเย ภควนฺตํ  ปุพฺพาราเม วิหรนฺตํ สโกฺก เทวราชา อุปสงฺกมิตฺวา ตณฺหาสงฺขยวิมุตฺติํ ปุจฺฉิฯ ตสฺส ภควา วิสฺสเชฺชสิฯ โส ตํ สุตฺวา อตฺตมโน ปมุทิโต อภิวาเทตฺวา ปทกฺขิณํ กตฺวา อตฺตโน เทวโลกเมว คโตฯ อถายสฺมา มหาโมคฺคลฺลาโน เอวํ จิเนฺตสิ – ‘‘อยํ สโกฺก ภควนฺตํ อุปสงฺกมิตฺวา เอวรูปํ คมฺภีรนิพฺพานปฎิสํยุตฺตํ ปญฺหํ ปุจฺฉิ, ภควตา จ ปโญฺห วิสฺสชฺชิโต, กิํ นุ โข ชานิตฺวา คโต, อุทาหุ อชานิตฺวา ฯ ยํนูนาหํ เทวโลกํ คนฺตฺวา ตมตฺถํ ชาเนยฺย’’นฺติ? โส ตาวเทว ตาวติํสภวนํ คนฺตฺวา สกฺกํ เทวานมินฺทํ ตมตฺถํ ปุจฺฉิฯ สโกฺก ทิพฺพสมฺปตฺติยา ปมโตฺต หุตฺวา วิเกฺขปํ อกาสิฯ เถโร ตสฺส สํเวคชนนตฺถํ เวชยนฺตปาสาทํ ปาทงฺคุเฎฺฐน กเมฺปสิฯ เตน วุตฺตํ –</p>


<p>
‘‘โย เวชยนฺตปาสาทํ, ปาทงฺคุเฎฺฐน กมฺปยิ;  
  
อิทฺธิพเลนุปตฺถโทฺธ, สํเวเชสิ จ เทวตา’’ติฯ (ม. นิ. ๑.๕๑๓);  
</p>
  
<p>อยํ ปนโตฺถ – จูฬตณฺหาสงฺขยวิมุตฺติสุเตฺตน (ม. นิ. ๑.๓๙๐ อาทโย) ทีเปตโพฺพฯ กมฺปิตากาโร เหฎฺฐา วุโตฺตเยวฯ ‘‘สกฺกํ โส ปริปุจฺฉตี’’ติ (ม. นิ. ๑.๕๑๓) ยถาวุตฺตเมว เถรสฺส ตณฺหาสงฺขยวิมุตฺติปุจฺฉํ สนฺธาย วุตฺตํฯ เตนาห – ‘‘อปาวุโส, ชานาสิ, ตณฺหกฺขยวิมุตฺติโย’’ติ? ตสฺส สโกฺก วิยากาสิฯ อิทํ เถเรน ปาสาทกมฺปเน กเต สํวิคฺคหทเยน ปมาทํ ปหาย โยนิโส มนสิ กริตฺวา ปญฺหสฺส พฺยากตภาวํ สนฺธาย วุตฺตํฯ สตฺถารา เทสิตนิยาเมเนว หิ โส ตทา กเถสิฯ เตนาห – ‘‘ปญฺหํ ปุโฎฺฐ ยถาตถ’’นฺติ (ม. นิ. ๑.๕๑๓)ฯ ตตฺถ ติ สกฺกํ เทวราชํ มหาโมคฺคลฺลานเตฺถโร สตฺถารา เทสิตาย ตณฺหาสงฺขยวิมุตฺติยา สมฺมเทว คหิตภาวํ ปุจฺฉิฯ อตีตเตฺถ หิ อิทํ วตฺตมานวจนํฯ ติ อาวุโส, อปิ ชานาสิ, กิํ ชานาสิ? ติ (ม. นิ. ๑.๕๑๓) ตณฺหาสงฺขยวิมุตฺติโย สตฺถารา ตุยฺหํ เทสิตา, ตถา ‘‘กิํ  ชานาสี’’ติ ปุจฺฉติฯ ตณฺหกฺขยวิมุตฺติโยติ วา ตณฺหาสงฺขยวิมุตฺติสุตฺตสฺส เทสนํ ปุจฺฉติฯ</p>


<p>นฺติ มหาพฺรหฺมานํฯ นฺติ (ม. นิ. ๑.๕๑๓) สุธมฺมาย สภายฯ อยํ ปน พฺรหฺมโลเก สุธมฺมา สภา, น ตาวติํสภวเนฯ สุธมฺมาสภาวิรหิโต เทวโลโก นาม นตฺถิฯ ‘‘อชฺชาปิ เต, อาวุโส, สา ทิฎฺฐิ, ยา เต ทิฎฺฐิ ปุเร อหู’’ติ อิมํ พฺรหฺมโลกํ อุปคนฺตุํ สมโตฺถ นตฺถิ โกจิ สมโณ วา พฺราหฺมโณ วาฯ สตฺถุ อิธาคมนโต ปุเพฺพ ยา ตุยฺหํ ทิฎฺฐิ อโหสิ, กิํ อชฺชาปิ อิทานิปิ สา ทิฎฺฐิ น วิคตาติ?   นฺติ พฺรหฺมโลเก วีติปตนฺตํ มหากปฺปินมหากสฺสปาทีหิ สาวเกหิ ปริวาริตสฺส เตโชธาตุํ สมาปชฺชิตฺวา นิสินฺนสฺส สสาวกสฺส ภควโต โอกาสํ ปสฺสสีติ อโตฺถฯ เอกสฺมิญฺหิ สมเย ภควา พฺรหฺมโลเก สุธมฺมาย สภาย สนฺนิปติตฺวา สนฺนิสินฺนสฺส ‘‘อตฺถิ นุ โข โกจิ สมโณ วา พฺราหฺมโณ วา เอวํมหิทฺธิโก, โส อิธ อาคนฺตุํ สกฺกุเณยฺยา’’ติ  จิเนฺตนฺตสฺส พฺรหฺมุโน จิตฺตมญฺญาย ตตฺถ คนฺตฺวา พฺรหฺมุโน มตฺถเก อากาเส นิสิโนฺน เตโชธาตุํ สมาปชฺชิตฺวา โอภาสํ มุญฺจโนฺต มหาโมคฺคลฺลานาทีนํ อาคมนํ จิเนฺตสิฯ สห จินฺตเนน เตปิ ตตฺถ คนฺตฺวา สตฺถารํ วนฺทิตฺวา สตฺถุ อชฺฌาสยํ ญตฺวา เตโชธาตุํ สมาปชฺชิตฺวา ปเจฺจกทิสาสุ นิสีทิตฺวา โอภาสํ วิสฺสเชฺชสุํฯ สกลพฺรหฺมโลโก เอโกภาโส อโหสิฯ สตฺถา พฺรหฺมุโน กลฺลจิตฺตตํ ญตฺวา จตุสจฺจปกาสนํ ธมฺมํ เทเสสิฯ เทสนาปริโยสาเน อเนกานิ พฺรหฺมสหสฺสานิ มคฺคผเลสุ ปติฎฺฐหิํสุฯ ตํ สนฺธาย โจเทโนฺต ติ คาถมาหฯ อยํ ปนโตฺถ พกพฺรหฺมสุเตฺตน (สํ. นิ. ๑.๑๗๕) ทีเปตโพฺพฯ วุตฺตํ เหตํ (สํ. นิ. ๑.๑๗๖) –</p>

, ปสาริตํ วา พาหํ สมิเญฺชยฺย; เอวเมว เชตวเน อนฺตรหิโต ตสฺมิํ พฺรหฺมโลเก ปาตุรโหสิฯ อถ โข ภควา ตสฺส พฺรหฺมุโน อุปริเวหาสํ ปลฺลเงฺกน นิสีทิ เตโชธาตุํ สมาปชฺชิตฺวาฯ</p>

</p>

 โข อายสฺมโต มหากสฺสปสฺส เอตทโหสิ – ‘กหํ นุ โข ภควา เอตรหิ วิหรตี’ติ? อทฺทส โข อายสฺมา มหากสฺสโป ภควนฺตํ ทิเพฺพน จกฺขุนา วิสุเทฺธน อติกฺกนฺตมานุสเกน ตสฺส พฺรหฺมุโน อุปริเวหาสํ ปลฺลเงฺกน นิสินฺนํ เตโชธาตุํ สมาปนฺนํฯ ทิสฺวาน เสยฺยถาปิ นาม พลวา ปุริโส…เป.… เอวเมว เชตวเน อนฺตรหิโต ตสฺมิํ พฺรหฺมโลเก ปาตุรโหสิฯ อถ โข อายสฺมา มหากสฺสโป ทกฺขิณํ ทิสํ นิสฺสาย ตสฺส พฺรหฺมุโน อุปริเวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>

 – ‘กหํ นุ โข ภควา เอตรหิ วิหรตี’ติ? อทฺทส โข อายสฺมา มหากปฺปิโน ภควนฺตํ ทิเพฺพน จกฺขุนา วิสุเทฺธน อติกฺกนฺตมานุสเกน ตสฺส พฺรหฺมุโน อุปริเวหาสํ ปลฺลเงฺกน นิสินฺนํ เตโชธาตุํ สมาปนฺนํฯ ทิสฺวาน เสยฺยถาปิ นาม พลวา ปุริโส…เป.… เอวเมว เชตวเน อนฺตรหิโต ตสฺมิํ พฺรหฺมโลเก  ปาตุรโหสิฯ อถ โข อายสฺมา มหากปฺปิโน ปจฺฉิมํ ทิสํ นิสฺสาย ตสฺส พฺรหฺมุโน อุปริเวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>

</p>


<p>อถ โข อายสฺมา มหาโมคฺคลฺลาโน ตํ พฺรหฺมานํ คาถาย อชฺฌภาสิ –</p>


<p>
‘‘อชฺชาปิ เต อาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺตํ, พฺรหฺมโลเก ปภสฺสร’’นฺติฯ  
</p>
  
<p>
‘‘น  
เม มาริส สา ทิฎฺฐิ, ยา เม ทิฎฺฐิ ปุเร อหุ;  
  
ปสฺสามิ วีติวตฺตนฺตํ, พฺรหฺมโลเก ปภสฺสรํ;  
  
สฺวาหํ อชฺช กถํ วชฺชํ, อหํ นิโจฺจมฺหิ สสฺสโต’’ติฯ  
</p>
  
‘‘อถ โข ภควา ตํ พฺรหฺมานํ สํเวเชตฺวา เสยฺยถาปิ นาม พลวา ปุริโส…เป.… เอวเมว ตสฺมิํ พฺรหฺมโลเก อนฺตรหิโต เชตวเน ปาตุรโหสิฯ อถ โข โส พฺรหฺมา อญฺญตรํ พฺรหฺมปาริสชฺชํ อามเนฺตสิ – ‘เอหิ ตฺวํ, มาริส, เยนายสฺมา มหาโมคฺคลฺลาโน เตนุปสงฺกม, อุปสงฺกมิตฺวา อายสฺมนฺตํ มหาโมคฺคลฺลานํ เอวํ วเทหิ – ‘‘อตฺถิ นุ โข, มาริส โมคฺคลฺลาน, อเญฺญปิ ตสฺส ภควโต สาวกา เอวํมหิทฺธิกา เอวํมหานุภาวา เสยฺยถาปิ ภวํ โมคฺคลฺลาโน กสฺสโป กปฺปิโน อนุรุโทฺธ’’ติ? ‘เอวํ, มาริสา’ติ โข โส พฺรหฺมปาริสโชฺช ตสฺส พฺรหฺมุโน ปฎิสฺสุตฺวา เยนายสฺมา มหาโมคฺคลฺลาโน เตนุปสงฺกมิ, อุปสงฺกมิตฺวา อายสฺมนฺตํ มหาโมคฺคลฺลานํ  
เอตทโวจ – ‘อตฺถิ นุ โข, มาริส โมคฺคลฺลาน, อเญฺญปิ ตสฺส ภควโต สาวกา เอวํมหิทฺธิกา เอวํมหานุภาวา เสยฺยถาปิ ภวํ โมคฺคลฺลาโน กสฺสโป กปฺปิโน อนุรุโทฺธ’ติ  
? อถ โข อายสฺมา มหาโมคฺคลฺลาโน ตํ พฺรหฺมปาริสชฺชํ คาถาย อชฺฌภาสิ –  
</p>
  
<p>
‘‘เตวิชฺชา อิทฺธิปตฺตา จ, เจโตปริยายโกวิทา;  
  
ขีณาสวา อรหโนฺต, พหู พุทฺธสฺส สาวกา’’ติฯ  
</p>
  
‘‘อถ โข โส พฺรหฺมปาริสโชฺช อายสฺมโต มหาโมคฺคลฺลานสฺส ภาสิตํ อภินนฺทิตฺวา อนุโมทิตฺวา เยน โส พฺรหฺมา เตนุปสงฺกมิ, อุปสงฺกมิตฺวา ตํ พฺรหฺมานํ เอตทโวจ – ‘อายสฺมา มาริส มหาโมคฺคลฺลาโน เอวมาห –  
</p>
  
<p>
‘‘‘เตวิชฺชา อิทฺธิปตฺตา จ, เจโตปริยายโกวิทา;  
  
ขีณาสวา อรหโนฺต, พหู พุทฺธสฺส สาวกา’’’ติฯ –  
</p>
  
<p>อิทมโวจ โส พฺรหฺมปาริสโชฺชฯ อตฺตมโน จ โส พฺรหฺมา ตสฺส พฺรหฺมปาริสชฺชสฺส ภาสิตํ อภินนฺทีติ (สํ. นิ. ๑.๑๗๖)ฯ</p>


<p>อิทํ สนฺธาย วุตฺตํ – ‘‘อยํ ปนโตฺถ พกพฺรหฺมสุเตฺตน ทีเปตโพฺพ’’ติฯ</p>


<p>  นฺติ (ม. นิ. ๑.๕๑๓) กูฎสีเสน สกลเมว สิเนรุปพฺพตราชํ วทสิฯ ติ (ม. นิ. ๑.๕๑๓) ฌานวิโมเกฺขน นิสฺสเยน อภิญฺญาเยน ปสฺสยีติ อธิปฺปาโยฯ นฺติ (ม. นิ. ๑.๕๑๓) ชมฺพุทีปํฯ โส หิ วนพาหุลฺลตาย ‘‘วน’’นฺติ วุโตฺตฯ เตนาห ‘‘ชมฺพุมณฺฑสฺส อิสฺสโร’’ติฯ นฺติ (ม. นิ. ๑.๕๑๓) ปุพฺพวิเทหฎฺฐานญฺจ ปุพฺพวิเทหนฺติ อโตฺถฯ ติ (ม. นิ. ๑.๕๑๓) ภูมิสยา นรา นาม อปรโคยานอุตฺตรกุรุกา จ มนุสฺสาฯ เต หิ เคหาภาวโต ‘‘ภูมิสยา’’ติ วุตฺตาฯ เตปิ สเพฺพ อปสฺสยีติ สมฺพโนฺธฯ อยํ ปนโตฺถ นโนฺทปนนฺททมเนน ทีเปตโพฺพ – เอกสฺมิํ กิร สมเย อนาถปิณฺฑิโก คหปติ ภควโต ธมฺมเทสนํ สุตฺวา ‘‘เสฺว, ภเนฺต, ปญฺจหิ ภิกฺขุสเตหิ สทฺธิํ มยฺหํ เคเห ภิกฺขํ คณฺหถา’’ติ นิมเนฺตตฺวา ปกฺกามิฯ ตํทิวสญฺจ ภควโต ปจฺจูสสมเย ทสสหสฺสิโลกธาตุํ โอโลเกนฺตสฺส นโนฺทปนโนฺท นาม  นาคราชา ญาณมุเข อาปาถํ อาคจฺฉิฯ ภควา ‘‘อยํ นาคราชา มยฺหํ ญาณมุเข อาปาถํ อาคจฺฉติ, กิํ นุ โข ภวิสฺสตี’’ติ อาวเชฺชโนฺต สรณคมนสฺส อุปนิสฺสยํ ทิสฺวา ‘‘อยํ มิจฺฉาทิฎฺฐิโก ตีสุ รตเนสุ อปฺปสโนฺน, โก นุ โข อิมํ มิจฺฉาทิฎฺฐิโก วิโมเจยฺยา’’ติ อาวเชฺชโนฺต มหาโมคฺคลฺลานเตฺถรํ อทฺทสฯ ตโต ปภาตาย รตฺติยา สรีรปฎิชคฺคนํ กตฺวา อายสฺมนฺตํ อานนฺทํ อามเนฺตสิ – ‘‘อานนฺท, ปญฺจนฺนํ ภิกฺขุสตานํ อาโรเจหิ – ‘ตถาคโต เทวจาริกํ คจฺฉตี’’’ติฯ ตํทิวสญฺจ นโนฺทปนนฺทสฺส อาปานภูมิํ สชฺชยิํสุฯ โส ทิพฺพรตนปลฺลเงฺก  ทิเพฺพน เสตจฺฉเตฺตน ธาริยมาโน ติวิธนาฎเกหิ เจว นาคปริสาย จ ปริวุโต ทิพฺพภาชเนสุ อุปฎฺฐาปิตอนฺนปานํ โอโลกยมาโน นิสิโนฺน โหติฯ อถ โข ภควา ยถา นาคราชา ปสฺสติ, ตถา กตฺวา ตสฺส วิมานมตฺถเกเนว ปญฺจหิ ภิกฺขุสเตหิ สทฺธิํ ตาวติํสเทวโลกาภิมุโข ปายาสิฯ</p>


<p>เตน โข ปน สมเยน นโนฺทปนนฺทสฺส นาคราชสฺส เอวรูปํ ปาปกํ ทิฎฺฐิคตํ อุปฺปนฺนํ โหติ ‘‘อิเม หิ นาม มุณฺฑสมณกา อมฺหากํ อุปริภวเนน เทวานํ ตาวติํสานํ ภวนํ ปวิสนฺติปิ นิกฺขมนฺติปิ, น ทานิ อิโต ปฎฺฐาย อิเมสํ อมฺหากํ มตฺถเก ปาทปํสุํ โอกิรนฺตานํ คนฺตุํ ทสฺสามี’’ติ อุฎฺฐาย สิเนรุปาทํ คนฺตฺวา ตํ อตฺตภาวํ วิชหิตฺวา สิเนรุํ สตฺตกฺขตฺตุํ โภเคหิ ปริกฺขิปิตฺวา อุปริ ผณํ กตฺวา ตาวติํสภวนํ อวกุเชฺชน ผเณน ปริคฺคเหตฺวา อทสฺสนํ คเมสิฯ</p>


<p>อถ โข อายสฺมา รฎฺฐปาโล ภควนฺตํ เอตทโวจ – ‘‘ปุเพฺพ, ภเนฺต, อิมสฺมิํ ปเทเส ฐิโต สิเนรุํ ปสฺสามิ, สิเนรุปริภณฺฑํ ปสฺสามิ, ตาวติํสํ ปสฺสามิ, เวชยนฺตํ ปสฺสามิ, เวชยนฺตสฺส  ปาสาทสฺส อุปริธชํ ปสฺสามิฯ โก นุ โข, ภเนฺต, เหตุ โก ปจฺจโย, ยํ เอตรหิ เนว สิเนรุํ ปสฺสามิ…เป.… น เวชยนฺตสฺส ปาสาทสฺส อุปริธชํ ปสฺสามี’’ติฯ ‘‘อยํ, รฎฺฐปาล, นโนฺทปนโนฺท นาม นาคราชา ตุมฺหากํ กุปิโต สิเนรุํ สตฺตกฺขตฺตุํ โภเคหิ ปริกฺขิปิตฺวา อุปริ ผเณน ปฎิจฺฉาเทตฺวา อนฺธการํ กตฺวา ฐิโต’’ติฯ ‘‘ทเมมิ นํ, ภเนฺต’’ติฯ น ภควา นํ อนุชานิฯ อถ โข อายสฺมา ภทฺทิโย, อายสฺมา ราหุโลติ อนุกฺกเมน สเพฺพปิ ภิกฺขู อุฎฺฐหิํสุฯ ภควา อนุชานิฯ</p>


<p>อวสาเน  มหาโมคฺคลฺลานเตฺถโร – ‘‘อหํ, ภเนฺต, ทเมมิ น’’นฺติ อาหฯ ‘‘ทเมหิ, โมคฺคลฺลานา’’ติ ภควา อนุชานิฯ เถโร อตฺตภาวํ วิชหิตฺวา มหนฺตํ นาคราชวณฺณํ อภินิมฺมินิตฺวา นโนฺทปนนฺทํ จุทฺทสกฺขตฺตุํ โภเคหิ ปริกฺขิปิตฺวา ตสฺส ผณมตฺถเก อตฺตโน ผณํ ฐเปตฺวา สิเนรุนา สทฺธิํ อภินิปฺปีเฬสิฯ นาคราชา ธูมายิฯ เถโรปิ ‘‘น ตุยฺหํเยว สรีเร ธูโม อตฺถิ, มยฺหมฺปิ อตฺถี’’ติ ธูมายิฯ นาคราชสฺส ธูโม เถรํ น พาธติ, เถรสฺส ปน ธูโม นาคราชํ พาธติฯ ตโต นาคราชา ปชฺชลิ, เถโรปิ ‘‘น ตุยฺหํเยว สรีเร อคฺคิ อตฺถิ, มยฺหมฺปิ อตฺถี’’ติ ปชฺชลิฯ นาคราชสฺส เตโช เถรํ น พาธติ, เถรสฺส ปน เตโช นาคราชานํ พาธติฯ นาคราชา – ‘‘อยํ มํ สิเนรุนา อภินิปฺปีเฬตฺวา ธูมายติ เจว ปชฺชลติ จา’’ติ จิเนฺตตฺวา ‘‘โภ, ตุวํ โกสี’’ติ ปฎิปุจฺฉิฯ ‘‘อหํ โข, นนฺท, โมคฺคลฺลาโน’’ติฯ ‘‘ภเนฺต, อตฺตโน ภิกฺขุภาเวน ติฎฺฐาหี’’ติฯ</p>


<p>เถโร ตํ อตฺตภาวํ วิชหิตฺวา ตสฺส ทกฺขิณกณฺณโสเตน ปวิสิตฺวา วามกณฺณโสเตน นิกฺขมิ, วามกณฺณโสเตน ปวิสิตฺวา ทกฺขิณกณฺณโสเตน นิกฺขมิฯ ตถา ทกฺขิณนาสโสเตน ปวิสิตฺวา วามนาสโสเตน  นิกฺขมิ, วามนาสโสเตน ปวิสิตฺวา ทกฺขิณนาสโสเตน นิกฺขมิฯ ตโต นาคราชา มุขํ วิวริ, เถโร มุเขน ปวิสิตฺวา อโนฺตกุจฺฉิยํ ปาจีเนน จ ปจฺฉิเมน จ จงฺกมติฯ ภควา – ‘‘โมคฺคลฺลาน, มนสิ กโรหิ, มหิทฺธิโก นาโค’’ติ อาหฯ เถโร ‘‘มยฺหํ โข, ภเนฺต, จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฎฺฐิตา ปริจิตา สุสมารทฺธา, ติฎฺฐตุ, ภเนฺต, นโนฺทปนโนฺท, อหํ นโนฺทปนนฺทสทิสานํ นาคราชานํ สตมฺปิ สหสฺสมฺปิ ทเมยฺย’’นฺติอาทิมาหฯ</p>


<p>นาคราชา จิเนฺตสิ – ‘‘ปวิสโนฺต ตาว เม น ทิโฎฺฐ, นิกฺขมนกาเล ทานิ นํ ทาฐนฺตเร ปกฺขิปิตฺวา ขาทิสฺสามี’’ติ จิเนฺตตฺวา ‘‘นิกฺขมถ, ภเนฺต, มา มํ อโนฺตกุจฺฉิยํ อปราปรํ จงฺกมโนฺต พาธยิตฺถา’’ติ อาหฯ เถโร นิกฺขมิตฺวา พหิ อฎฺฐาสิฯ นาคราชา ‘‘อยํ โส’’ติ  ทิสฺวา นาสวาตํ วิสฺสชฺชิ, เถโร จตุตฺถชฺฌานํ สมาปชฺชิ, โลมกูปมฺปิสฺส วาโต จาเลตุํ นาสกฺขิฯ อวเสสา ภิกฺขู กิร อาทิโต ปฎฺฐาย สพฺพปาฎิหาริยานิ กาตุํ สกฺกุเณยฺยุํ, อิมํ ปน ฐานํ ปตฺวา เอวํ ขิปฺปนิสนฺติโน  หุตฺวา สมาปชฺชิตุํ น สกฺขิสฺสนฺตีติ เนสํ ภควา นาคราชทมนํ นานุชานิฯ</p>


<p>นาคราชา ‘‘อหํ อิมสฺส สมณสฺส นาสวาเตน โลมกูปมฺปิ จาเลตุํ นาสกฺขิ, มหิทฺธิโก โส สมโณ’’ติ จิเนฺตสิฯ เถโร อตฺตภาวํ วิชหิตฺวา สุปณฺณรูปํ อภินิมฺมินิตฺวา สุปณฺณวาตํ ทเสฺสโนฺต นาคราชานํ อนุพนฺธิฯ นาคราชา ตํ อตฺตภาวํ วิชหิตฺวา มาณวกวณฺณํ อภินิมฺมินิตฺวา ‘‘ภเนฺต, ตุมฺหากํ สรณํ คจฺฉามี’’ติ วทโนฺต เถรสฺส ปาเท วนฺทิฯ เถโร ‘‘สตฺถา, นนฺท, อาคโต, เอหิ คมิสฺสามา’’ติ นาคราชานํ ทเมตฺวา นิพฺพิสํ กตฺวา คเหตฺวา ภควโต สนฺติกํ อคมาสิฯ นาคราชา ภควนฺตํ วนฺทิตฺวา ‘‘ภเนฺต, ตุมฺหากํ สรณํ คจฺฉามี’’ติ อาหฯ ภควา ‘‘สุขี โหหิ, นาคราชา’’ติ วตฺวา ภิกฺขุสงฺฆปริวุโต อนาถปิณฺฑิกสฺส นิเวสนํ อคมาสิฯ</p>


<p>อนาถปิณฺฑิโก ‘‘กิํ, ภเนฺต, อติทิวา อาคตตฺถา’’ติ อาหฯ ‘‘โมคฺคลฺลานสฺส จ นโนฺทปนนฺทสฺส จ สงฺคาโม อโหสี’’ติฯ ‘‘กสฺส ปน, ภเนฺต, ชโย, กสฺส ปราชโย’’ติ? ‘‘โมคฺคลฺลานสฺส ชโย, นนฺทสฺส ปราชโย’’ติฯ อนาถปิณฺฑิโก ‘‘อธิวาเสตุ เม, ภเนฺต, ภควา สตฺตาหํ เอกปฎิปาฎิยา ภตฺตํ สตฺตาหํ เถรสฺส สกฺการํ กริสฺสามี’’ติ วตฺวา สตฺตาหํ พุทฺธปฺปมุขานํ ปญฺจนฺนํ ภิกฺขุสตานํ มหาสกฺการํ อกาสิฯ เตน วุตฺตํ – ‘‘นโนฺทปนนฺททมเนน ทีเปตโพฺพ’’ติฯ</p>


<p>เอกสฺมิญฺหิ สมเย ปุพฺพาราเม วิสาขาย มหาอุปาสิกาย การิตสหสฺสคพฺภปฎิมณฺฑิเต ปาสาเท ภควติ วิหรเนฺต…เป.… สํเวเชสิ จ เทวตาติฯ เตน วุตฺตํ –</p>


<p>
‘‘ธรณิมฺปิ สุคมฺภีรํ, พหลํ ทุปฺปธํสิยํ;  
  
วามงฺคุเฎฺฐน โขเภยฺยํ, อิทฺธิยา ปารมิํ คโต’’ติฯ  
</p>
  
<p>ตตฺถ ติ วิกุพฺพนิทฺธิอาทิอิทฺธิยา  ปริโยสานํ คโต ปโตฺตฯ</p>


<p> นฺติ อหมสฺมิ ปญฺญาสีลสมาธิสมฺปโนฺนติอาทิ อสฺมิมานํ  น  อกฺขามีติ อโตฺถฯ ตเทว ทีเปโนฺต ติ อาหฯ ติ สามเณเร อาทิํ  กตฺวา สกเล ภิกฺขุสเงฺฆ  คารวจิตฺตํ อาทรพหุมานํ อหํ กโรมีติ อโตฺถฯ</p>


<p> ติ อิโต อมฺหากํ อุปฺปนฺนกปฺปโต อนฺตรกปฺปาทีหิ อปริเมเยฺย เอกอสเงฺขฺยยฺยสฺส อุปริ สตสหสฺสกปฺปมตฺถเกติ อโตฺถฯ นฺติ อคฺคสาวกภาวสฺส ปทํ ปุญฺญสมฺปตฺติํ ปูเรสิํฯ ติ อหํ ตํ สาวกภูมิํ อนุปฺปโตฺต อาสวกฺขยสงฺขาตํ นิพฺพานํ ปโตฺต อสฺมิ อมฺหีติ อโตฺถฯ</p>


<p> อตฺถปฎิสมฺภิทาทโย จตโสฺส ปฎิสมฺภิทา โสตาปตฺติมคฺคาทโย อฎฺฐ วิโมกฺขา อิทฺธิวิธาทโย ฉ อภิญฺญาโย  มยา  ปจฺจกฺขํ กตาฯ  ภควโต โอวาทานุสาสนีสงฺขาตํ  มยา  สีลปฎิปตฺตินิปฺผาทนวเสน ปริโยสาปิตนฺติ อโตฺถฯ</p>


<p>นฺติ อิมินา ปกาเรน เหฎฺฐา วุตฺตกฺกเมนฯ เอวํ โส เอกเสฺสว อโนมทสฺสีพุทฺธสฺส สนฺติเก ทฺวิกฺขตฺตุํ พฺยากรณํ ลภิฯ กถํ? เหฎฺฐา วุตฺตนเยน เสฎฺฐิ หุตฺวา ตสฺส ภควโต สนฺติเก ลทฺธพฺยากรโณ ตโต จุโต สามุทฺทิเก นาคภวเน นิพฺพโตฺต ตเสฺสว ภควโต สนฺติเก ทีฆายุกภาเวน อุปหารํ กตฺวา นิมเนฺตตฺวา โภเชตฺวา มหาปูชํ อกาสิฯ ตทาปิ ภควา พฺยากรณํ กเถสิฯ นฺติ ปทปูรเณ นิปาโตฯ ติ ปิยวจนํ ครุคารวาธิวจนํฯ มหาโมคฺคลฺลานเตฺถโร อิมา อปทานคาถาโย  กเถสิฯ ติ ปริสมาปนเตฺถ นิปาโตฯ</p>

</p>


<h3>๓-๓. มหากสฺสปเตฺถรอปทานวณฺณนา</h3>
<p>   ตฺยาทิกํ อายสฺมโต มหากสฺสปเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญสมฺภารานิ อุปจินโนฺต ปทุมุตฺตรภควโต กาเล หํสวตีนคเร เวเทโห นาม อสีติโกฎิวิภโว กุฎุมฺพิโก อโหสิฯ โส พุทฺธมามโก, ธมฺมมามโก, สงฺฆมามโก, อุปาสโก หุตฺวา วิหรโนฺต เอกสฺมิํ อุโปสถทิวเส ปาโตว  สุโภชนํ ภุญฺชิตฺวา อุโปสถงฺคานิ อธิฎฺฐาย คนฺธปุปฺผาทีนิ คเหตฺวา วิหารํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสีทิฯ</p>


<p>ตสฺมิญฺจ ขเณ สตฺถา มหานิสภเตฺถรํ นาม ตติยสาวกํ ‘‘เอตทคฺคํ, ภิกฺขเว, มม สาวกานํ ภิกฺขูนํ ธุตวาทานํ ยทิทํ นิสโภ’’ติ เอตทเคฺค ฐเปสิฯ อุปาสโก ตํ สุตฺวา ปสโนฺน ธมฺมกถาวสาเน มหาชเน อุฎฺฐาย คเต สตฺถารํ วนฺทิตฺวา ‘‘เสฺว, ภเนฺต, มยฺหํ ภิกฺขํ อธิวาเสถา’’ติ นิมเนฺตสิฯ ‘‘มหา โข, อุปาสก, ภิกฺขุสโงฺฆ’’ติฯ ‘‘กิตฺตโก, ภเนฺต’’ติ? ‘‘อฎฺฐสฎฺฐิภิกฺขุสตสหสฺส’’นฺติฯ ‘‘ภเนฺต, เอกํ สามเณรมฺปิ วิหาเร อเสเสตฺวา มยฺหํ ภิกฺขํ คณฺหถา’’ติฯ สตฺถา อธิวาเสสิฯ อุปาสโก สตฺถุ อธิวาสนํ ญตฺวา เคหํ คนฺตฺวา มหาทานํ สเชฺชตฺวา ปุนทิวเส สตฺถุ กาลํ อาโรจาเปสิฯ สตฺถา ปตฺตจีวรมาทาย ภิกฺขุสงฺฆปริวุโต อุปาสกสฺส ฆรํ คนฺตฺวา ปญฺญตฺตาสเน นิสิโนฺน ทกฺขิโณทกาวสาเน ยาคุอาทีนิ สมฺปฎิจฺฉโนฺต ภตฺตวิสฺสคฺคํ อกาสิฯ อุปาสโกปิ สตฺถุ สนฺติเก นิสีทิฯ</p>


<p>ตสฺมิํ อนฺตเร  ปิณฺฑาย จรโนฺต ตเมว วีถิํ ปฎิปชฺชิฯ อุปาสโก ทิสฺวา อุฎฺฐาย คนฺตฺวา เถรํ วนฺทิตฺวา ‘‘ปตฺตํ, ภเนฺต, เทถา’’ติ อาหฯ เถโร ปตฺตํ อทาสิฯ ‘‘ภเนฺต, อิเธว ปวิสถ, สตฺถาปิ เคเห นิสิโนฺน’’ติฯ ‘‘น วฎฺฎิสฺสติ, อุปาสกา’’ติฯ โส เถรสฺส ปตฺตํ คเหตฺวา ปิณฺฑปาตสฺส ปูเรตฺวา อทาสิฯ ตโต เถรํ อนุคนฺตฺวา นิวโตฺต สตฺถุ สนฺติเก นิสีทิตฺวา เอวมาห – ‘‘มหานิสภเตฺถโร, ภเนฺต, ‘สตฺถาปิ เคเห นิสิโนฺน’ติ วุเตฺตปิ ปวิสิตุํ น อิจฺฉิฯ อตฺถิ นุ โข เอตสฺส ตุมฺหากํ คุเณหิ อติเรกคุโณ’’ติ? พุทฺธานญฺจ วณฺณมเจฺฉรํ นาม นตฺถิ, ตสฺมา สตฺถา เอวมาห – ‘‘อุปาสก, มยํ ภิกฺขํ อาคมยมานา เคเห นิสีทาม, โส ภิกฺขุ น เอวํ นิสีทิตฺวา ภิกฺขํ  อุทิกฺขติฯ มยํ คามนฺตเสนาสเน วสาม, โส อรเญฺญเยว วสติฯ มยํ ฉเนฺน วสาม, โส อโพฺภกาเสเยว วสตี’’ติ ภควา ‘‘อยญฺจ อยเญฺจตสฺส คุโณ’’ติ มหาสมุทฺทํ ปูรยมาโน วิย ตสฺส คุณํ กเถสิฯ</p>


<p>อุปาสโกปิ  ปกติยา ชลมานทีโป เตเลน อาสิโตฺต วิย สุฎฺฐุตรํ ปสโนฺน หุตฺวา จิเนฺตสิ – ‘‘กิํ มยฺหํ อญฺญาย สมฺปตฺติยา, ยํนูนาหํ อนาคเต เอกสฺส พุทฺธสฺส สนฺติเก ธุตวาทานํ อคฺคภาวตฺถาย ปตฺถนํ กริสฺสามี’’ติฯ โส ปุนปิ สตฺถารํ นิมเนฺตตฺวา เตเนว นิยาเมน สตฺต ทิวเส มหาทานํ ทตฺวา สตฺตเม ทิวเส พุทฺธปฺปมุขสฺส มหาภิกฺขุสงฺฆสฺส ติจีวรานิ ทตฺวา สตฺถุ  ปาทมูเล นิปชฺชิตฺวา เอวมาห – ‘‘ยํ เม, ภเนฺต, สตฺต ทิวเส ทานํ เทนฺตสฺส เมตฺตํ กายกมฺมํ เมตฺตํ วจีกมฺมํ เมตฺตํ มโนกมฺมํ ปจฺจุปฎฺฐิตํ, อิมินาหํ น อญฺญํ เทวสมฺปตฺติํ วา สกฺกมารพฺรหฺมสมฺปตฺติํ วา ปเตฺถมิ, อิทํ ปน เม กมฺมํ อนาคเต เอกสฺส พุทฺธสฺส สนฺติเก มหานิสภเตฺถเรน ปตฺตฎฺฐานนฺตรํ ปาปุณนตฺถาย เตรสธุตงฺคธรานํ อคฺคภาวสฺส อธิกาโร โหตู’’ติฯ สตฺถา ‘‘มหนฺตํ ฐานํ อิมินา ปตฺถิตํ, สมิชฺฌิสฺสติ นุ โข, โน’’ติ โอโลเกโนฺต สมิชฺฌนภาวํ ทิสฺวา อาห – ‘‘มนาปํ เต ฐานํ ปตฺถิตํ, อนาคเต สตสหสฺสกปฺปาวสาเน โคตโม นาม พุโทฺธ อุปฺปชฺชิสฺสติ, ตสฺส ตฺวํ ตติยสาวโก มหากสฺสปเตฺถโร นาม ภวิสฺสสี’’ติ พฺยากาสิฯ ตํ สุตฺวา อุปาสโก ‘‘พุทฺธานํ เทฺว กถา นาม นตฺถี’’ติ ปุนทิวเส ปตฺตพฺพํ วิย ตํ สมฺปตฺติํ อมญฺญิตฺถฯ โส ยาวตายุกํ ทานํ ทตฺวา สีลํ สมาทาย รกฺขิตฺวา นานปฺปการํ ปุญฺญกมฺมํ กตฺวา กาลํกตฺวา สเคฺค นิพฺพตฺติฯ</p>


<p>ตโต ปฎฺฐาย เทวมนุเสฺสสุ สมฺปตฺติํ อนุภวโนฺต อิโต เอกนวุติกเปฺป วิปสฺสิสมฺมาสมฺพุเทฺธ พนฺธุมตีนครํ อุปนิสฺสาย เขเม มิคทาเย วิหรเนฺต เทวโลกา จวิตฺวา อญฺญตรสฺมิํ ปริชิณฺณพฺราหฺมณกุเล นิพฺพตฺติฯ ตสฺมิญฺจ กาเล วิปสฺสี ภควา สตฺตเม สํวจฺฉเร ธมฺมํ กเถสิ, มหนฺตํ โกลาหลํ อโหสิฯ สกลชมฺพุทีเป เทวตา ‘‘สตฺถา ธมฺมํ กเถสฺสตี’’ติ อาโรเจสุํฯ พฺราหฺมโณ ตํ สาสนํ อโสฺสสิฯ ตสฺส นิวาสนสาฎโก เอโกเยว, ตถา พฺราหฺมณิยาฯ ปารุปนํ ปน ทฺวินฺนมฺปิ เอกเมวฯ โส สกลนคเร ‘‘เอกสาฎกพฺราหฺมโณ’’ติ ปญฺญายิ ฯ โส พฺราหฺมโณ เกนจิเทว กิเจฺจน พฺราหฺมณานํ สนฺนิปาเต สติ พฺราหฺมณิํ เคเห ฐเปตฺวา สยํ ตํ วตฺถํ ปารุปิตฺวา คจฺฉติ, พฺราหฺมณีนํ สนฺนิปาเต สติ สยํ เคเห อจฺฉติ, พฺราหฺมณี ตํ วตฺถํ ปารุปิตฺวา คจฺฉติฯ ตสฺมิํ ปน ทิวเส โส พฺราหฺมณิํ อาห – ‘‘โภติ, กิํ ตฺวํ รตฺติํ ธมฺมํ สุณิสฺสสิ, อุทาหุ ทิวา’’ติ? ‘‘สามิ, อหํ มาตุคาโม ภีรุกชาติกา รตฺติํ โสตุํ น สโกฺกมิ, ทิวา โสสฺสามี’’ติ ตํ พฺราหฺมณํ เคเห ฐเปตฺวา ตํ วตฺถํ ปารุปิตฺวา อุปาสิกาหิ สทฺธิํ วิหารํ คนฺตฺวา สตฺถารํ วนฺทิตฺวา เอกมนฺตํ นิสินฺนา ธมฺมํ สุตฺวา อุปาสิกาหิ สทฺธิํ อคมาสิฯ อถ พฺราหฺมโณ ตํ เคเห ฐเปตฺวา ตํ วตฺถํ ปารุปิตฺวา วิหารํ คโตฯ</p>


<p>ตสฺมิญฺจ  สมเย สตฺถา ปริสมเชฺฌ อลงฺกตธมฺมาสเน นิสิโนฺน จิตฺตพีชนิํ คเหตฺวา อากาสคงฺคํ โอตาเรโนฺต วิย สิเนรุํ มนฺถํ กตฺวา สาครํ นิมฺมเนฺถโนฺต วิย จ ธมฺมกถํ กเถสิฯ พฺราหฺมณสฺส ปริสปริยเนฺตน  นิสินฺนสฺส ธมฺมํ สุณนฺตสฺส ปฐมยาเมเยว สกลสรีรํ ปูรยมานา ปญฺจวณฺณา ปีติ อุปฺปชฺชิฯ โส ปารุตวตฺถํ สงฺฆริตฺวา ‘‘ทสพลสฺส ทสฺสามี’’ติ จิเนฺตสิฯ อถสฺส อาทีนวสหสฺสํ ทสฺสยมานํ มเจฺฉรํ อุปฺปชฺชิฯ โส ‘‘พฺราหฺมณิยา ตุยฺหญฺจ เอกเมว วตฺถํ, อญฺญํ กิญฺจิ ปารุปนํ นาม นตฺถิ, อปารุปิตฺวา พหิ วิจริตุํ น สโกฺกมี’’ติ สพฺพถาปิ อทาตุกาโม อโหสิฯ อถสฺส นิกฺขเนฺต ปฐเม มชฺฌิมยาเมติ ตเถว ปีติ อุปฺปชฺชิฯ โส ตเถว จิเนฺตตฺวา ตเถว อทาตุกาโม อโหสิฯ อถสฺส มชฺฌิเม ยาเม นิกฺขเนฺต ปจฺฉิมยาเมปิ ตเถว ปีติ อุปฺปชฺชิฯ ตทา โส มเจฺฉรํ ชินิตฺวา วตฺถํ สงฺฆริตฺวา สตฺถุ ปาทมูเล ฐเปสิฯ ตโต วามหตฺถํ อาภุชิตฺวา ทกฺขิเณน หเตฺถน อโปฺผเฎตฺวา ‘‘ชิตํ เม, ชิตํ เม’’ติ ติกฺขตฺตุํ นทิฯ</p>


<p>ตสฺมิํ สมเย พนฺธุมา ราชา ธมฺมาสนสฺส ปจฺฉโต อโนฺตสาณิยํ นิสิโนฺน ธมฺมํ สุณาติฯ รโญฺญ จ นาม ‘‘ชิตํ เม’’ติ สโทฺท อมนาโป โหติฯ ราชา ปุริสํ อาณาเปสิ ‘‘คจฺฉ, ภเณ, เอตํ ปุจฺฉ – ‘กิํ โส วทตี’’’ติ? พฺราหฺมโณ เตนาคนฺตฺวา ปุจฺฉิโต ‘‘อวเสสา หตฺถิยานาทีนิ อารุยฺห อสิจมฺมาทีนิ คเหตฺวา ปรเสนํ  ชินนฺติ, น ตํ อจฺฉริยํฯ อหํ ปน ปจฺฉโต อาคจฺฉนฺตสฺส กูฎโคณสฺส มุคฺคเรน สีสํ ภินฺทิตฺวา ตํ ปลาเปโนฺต วิย มเจฺฉรจิตฺตํ ชินิตฺวา ปารุตวตฺถํ ทสพลสฺส อทาสิํ, ตํ เม ชิตํ มเจฺฉรํ อจฺฉริย’’นฺติ อาหฯ โส อาคนฺตฺวา ตํ ปวตฺติํ รโญฺญ อาโรเจสิฯ ราชา ‘‘อเมฺห, ภเณ, ทสพลสฺส อนุรูปํ น ชานาม, พฺราหฺมโณ ชานาตี’’ติ ตสฺส ปสีทิตฺวา วตฺถยุคํ เปเสสิฯ ตํ ทิสฺวา พฺราหฺมโณ จิเนฺตสิ – ‘‘ราชา มยฺหํ ตุณฺหี นิสินฺนสฺส ปฐมํ กิญฺจิ อทตฺวา สตฺถุ คุเณ กเถนฺตสฺส อทาสิ, สตฺถุ คุเณ ปฎิจฺจ อิทํ อุปฺปนฺนํ, สตฺถุเยว อนุจฺฉวิก’’นฺติ ตมฺปิ วตฺถยุคํ ทสพลสฺส อทาสิฯ ราชา ‘‘กิํ พฺราหฺมเณน กต’’นฺติ ปุจฺฉิตฺวา ‘‘ตมฺปิ เตน วตฺถยุคํ ตถาคตเสฺสว ทินฺน’’นฺติ สุตฺวา อญฺญานิปิ เทฺว วตฺถยุคานิ เปเสสิ, โส ตานิปิ สตฺถุ อทาสิฯ ปุน ราชา ‘อญฺญานิปิ จตฺตารี’ติ เอวํ วตฺวา ยาว เอวํ ทฺวตฺติํส วตฺถยุคานิ เปเสสิฯ อถ พฺราหฺมโณ ‘‘อิทํ วเฑฺฒตฺวา วเฑฺฒตฺวา คหณํ วิย โหตี’’ติ อตฺตโน อตฺถาย เอกํ, พฺราหฺมณิยา เอกนฺติ เทฺว วตฺถยุคานิ คเหตฺวา, ติํส ยุคานิ ตถาคตเสฺสว อทาสิฯ ตโต ปฎฺฐาย จ โส สตฺถุ วิสฺสาสิโก ชาโตฯ</p>


<p>อถ ตํ ราชา เอกทิวสํ สีตสมเย สตฺถุ สนฺติเก ธมฺมํ สุณนฺตํ ทิสฺวา สตสหสฺสคฺฆนกํ   อตฺตโน ปารุตํ รตฺตกมฺพลํ ทตฺวา อาห – ‘‘อิโต ปฎฺฐาย อิมํ ปารุปิตฺวา ธมฺมํ สุณาหี’’ติฯ โส ‘‘กิํ เม อิมินา กมฺพเลน อิมสฺมิํ ปูติกาเย อุปนีเตนา’’ติ จิเนฺตตฺวา อโนฺตคนฺธกุฎิยํ ตถาคตสฺส มญฺจสฺส อุปริ วิตานํ กตฺวา อคมาสิฯ อเถกทิวสํ ราชา ปาโตว วิหารํ คนฺตฺวา อโนฺตคนฺธกุฎิยํ สตฺถุ สนฺติเก นิสีทิฯ ตสฺมิํ ขเณ ฉพฺพณฺณา พุทฺธรสฺมิโย กมฺพเล ปฎิหญฺญนฺติ, กมฺพโล อติวิย วิโรจิตฺถฯ ราชา อุโลฺลเกโนฺต สญฺชานิตฺวา อาห – ‘‘อมฺหากํ, ภเนฺต, เอส กมฺพโล, อเมฺหหิ เอกสาฎกพฺราหฺมณสฺส ทิโนฺน’’ติฯ ‘‘ตุเมฺหหิ, มหาราช, พฺราหฺมโณ ปูชิโต, พฺราหฺมเณน มยํ ปูชิตา’’ติฯ ราชา ‘‘พฺราหฺมโณ ยุตฺตํ อญฺญาสิ, น มย’’นฺติ ปสีทิตฺวา ยํ มนุสฺสานํ อุปการภูตํ, ตํ สพฺพํ อฎฺฐฎฺฐกํ กตฺวา สพฺพฎฺฐกํ นาม ทานํ ทตฺวา ปุโรหิตฎฺฐาเน ฐเปสิฯ โสปิ ‘‘อฎฺฐฎฺฐกํ นาม จตุสฎฺฐิ โหตี’’ติ จตุสฎฺฐิสลากภตฺตานิ อุปฎฺฐเปตฺวา ยาวชีวํ ทานํ ทตฺวา สีลํ รกฺขิตฺวา ตโต จุโต สเคฺค นิพฺพตฺติฯ</p>


<p>ปุน  ตโต จุโต อิมสฺมิํ กเปฺป ภควโต โกณาคมนสฺส ภควโต กสฺสปสฺส จาติ ทฺวินฺนํ อนฺตเร พาราณสิยํ กุฎุมฺพิยกุเล นิพฺพโตฺตฯ โส วฑฺฒิมนฺวาย ฆราวาสํ วสโนฺต เอกทิวสํ อรเญฺญ ชงฺฆวิหารํ วิจรติฯ ตสฺมิญฺจ สมเย ปเจฺจกพุโทฺธ นทีตีเร จีวรกมฺมํ กโรโนฺต อนุวาเต อปฺปโหเนฺต สงฺฆริตฺวา ฐเปตุมารโทฺธฯ โส ตํ ทิสฺวา ‘‘กสฺมา, ภเนฺต, สงฺฆริตฺวา ฐเปถา’’ติ อาหฯ ‘‘อนุวาโต นปฺปโหตี’’ติฯ ‘‘อิมินา, ภเนฺต, กโรถา’’ติ อุตฺตริสาฎกํ ทตฺวา ‘‘นิพฺพตฺตนิพฺพตฺตฎฺฐาเน เม กาจิ หานิ มา โหตู’’ติ ปตฺถนํ อกาสิฯ</p>


<p>ฆเรปิสฺส ภคินิยา สทฺธิํ ภริยาย กลหํ กโรนฺติยา ปเจฺจกพุโทฺธ ปิณฺฑาย ปาวิสิฯ อถสฺส ภคินี ปเจฺจกพุทฺธสฺส ปิณฺฑปาตํ ทตฺวา ตสฺส ภริยํ สนฺธาย – ‘‘เอวรูปํ พาลํ โยชนสเต ปริวเชฺชยฺย’’นฺติ ปตฺถนํ ฐเปสิฯ สา เคหงฺคเณ ฐิตา สุตฺวา ‘‘อิมาย ทินฺนภตฺตํ เอส มา ภุญฺชตู’’ติ ปตฺตํ คเหตฺวา ภตฺตํ ฉเฑฺฑตฺวา กลลสฺส ปูเรตฺวา อทาสิฯ อิตรา ทิสฺวา ‘‘พาเล, มํ ตาว อโกฺกส วา ปหร วา, เอวรูปสฺส ปน เทฺว อสเงฺขฺยยฺยานิ ปูริตปารมิสฺส ปเจฺจกพุทฺธสฺส ปตฺตโต ภตฺตํ ฉเฑฺฑตฺวา กลลํ ทาตุํ น ยุตฺต’’นฺติ อาหฯ อถสฺส ภริยาย ปฎิสงฺขานํ อุปฺปชฺชิฯ สา ‘‘ติฎฺฐถ, ภเนฺต’’ติ กลลํ ฉเฑฺฑตฺวา ปตฺตํ โธวิตฺวา คนฺธจุเณฺณน อุพฺพเฎฺฎตฺวา ปณีตภตฺตสฺส จตุมธุรสฺส จ ปูเรตฺวา อุปริ อาสิเตฺตน ปทุมคพฺภวเณฺณน สปฺปินา วิโชฺชตมานํ  ปตฺตํ ปเจฺจกพุทฺธสฺส หเตฺถ ฐเปตฺวา ‘‘ยถา อยํ ปิณฺฑปาโต โอภาสชาโต, เอวํ โอภาสชาตํ เม สรีรํ โหตู’’ติ ปตฺถนํ อกาสิฯ ปเจฺจกพุโทฺธ อนุโมทิตฺวา อากาสํ ปกฺขนฺทิฯ เตปิ เทฺว ชายมฺปติกา ยาวตายุกํ ฐตฺวา ตโต จุตา  สเคฺค นิพฺพตฺติํสุฯ ปุน ตโต จวิตฺวา อุปาสโก กสฺสปสมฺมาสมฺพุทฺธกาเล พาราณสิยํ อสีติโกฎิวิภวสมฺปเนฺน กุเล นิพฺพตฺติ, อิตราปิ ตาทิสเสฺสว เสฎฺฐิโน ธีตา หุตฺวา นิพฺพตฺติ, ตสฺส วยปฺปตฺตสฺส ตเมว เสฎฺฐิธีตรํ อานยิํสุฯ ตสฺสา ปุเพฺพ อนิฎฺฐวิปากสฺส ปาปกมฺมสฺส อานุภาเวน ปติกุลํ ปวิฎฺฐมตฺตาย อุมฺมารนฺตรโต ปฎฺฐาย สกลํ เคหํ อุคฺฆาฎิตวจฺจกูโป วิย ทุคฺคนฺธํ ชาตํฯ กุมาโร ‘‘กสฺสายํ คโนฺธ’’ติ ปุจฺฉิตฺวา ‘‘เสฎฺฐิกญฺญายา’’ติ สุตฺวา ‘‘นีหรถ น’’นฺติ ตสฺสาเยว กุลฆรํ เปเสสิฯ สา เตเนว นีหาเรน สตฺตสุ ฐาเนสุ ปฎินิวตฺติฯ</p>


<p>เตน  สมเยน กสฺสปทสพโล ปรินิพฺพายิฯ ตสฺส สตสหสคฺฆนิกาหิ สุวณฺณิฎฺฐกาหิ โยชนุเพฺพธํ เจติยํ อารภิํสุฯ ตสฺมิํ เจติเย กริยมาเน สา เสฎฺฐิธีตา จิเนฺตสิ – ‘‘อหํ สตฺตสุ ฐาเนสุ ปฎินิวตฺตา, กิํ เม ชีวิเตนา’’ติ อตฺตโน อาภรณภณฺฑํ ภญฺชาเปตฺวา สุวณฺณิฎฺฐกํ กาเรสิ รตนายตํ วิทตฺถิวิตฺถิณฺณํ จตุรงฺคุลุเพฺพธํฯ ตโต หริตาลมโนสิลาปิณฺฑํ คเหตฺวา อฎฺฐ อุปฺปลปุปฺผหตฺถเก อาทาย เจติยกรณฎฺฐานํ คตาฯ ตสฺมิญฺจ ขเณ เอกา อิฎฺฐกาปนฺติ ปริกฺขิปิตฺวา อาคจฺฉมานา ฆฎนิฎฺฐกาย อูนา โหติฯ เสฎฺฐิธีตา วฑฺฒกิํ อาห ‘‘อิมํ เม อิฎฺฐกํ เอตฺถ ฐเปถา’’ติฯ ‘‘อมฺม ภทฺทเก, กาเล อาคตาสิ, สยเมว ฐเปหี’’ติฯ สา อารุยฺห เตเลน หริตาลมโนสิลาปิณฺฑํ โยเชตฺวา เตน พนฺธเนน อิฎฺฐกํ ปติฎฺฐเปตฺวา อุปริ อฎฺฐหิ อุปฺปลปุปฺผหตฺถเกหิ ปูชํ กตฺวา วนฺทิตฺวา ‘‘นิพฺพตฺตนิพฺพตฺตฎฺฐาเน เม กายโต จนฺทนคโนฺธ วายตุ, มุขโต อุปฺปลคโนฺธ’’ติ ปตฺถนํ กตฺวา เจติยํ วนฺทิตฺวา ปทกฺขิณํ กตฺวา เคหํ อคมาสิฯ</p>


<p>ตสฺมิํเยว ขเณ สา ยสฺส เสฎฺฐิปุตฺตสฺส ปฐมํ เคหํ นีตา, ตสฺส ตํ อารพฺภ สติ อุทปาทิฯ นคเรปิ นกฺขตฺตํ สงฺฆุฎฺฐํ โหติฯ โส อุปฎฺฐาเก อาห ‘‘อิธ อานีตา เสฎฺฐิธีตา กุหิ’’นฺติ? ‘‘กุลเคเห, สามี’’ติฯ ‘‘อาเนถ นํ, นกฺขตฺตํ กีฬิสฺสามี’’ติฯ เต คนฺตฺวา ตํ วนฺทิตฺวา ฐิตาฯ ‘‘กิํ, ตาตา, อาคตตฺถา’’ติ ตาย ปุฎฺฐา ตสฺสา ตํ ปวตฺติํ อาจิกฺขิํสุฯ ‘‘ตาตา, มยา อาภรณภเณฺฑหิ เจติยํ ปูชิตํ, อาภรณํ เม นตฺถี’’ติฯ เต คนฺตฺวา เสฎฺฐิปุตฺตสฺส อาโรเจสุํฯ ‘‘อาเนถ นํ, ปิฬนฺธนํ ลภิสฺสตี’’ติฯ เต ตํ อานยิํสุฯ ตสฺสา สห เคหปเวสเนน สกลเคหํ จนฺทนคโนฺธ เจว อุปฺปลคโนฺธ  จ วายิฯ เสฎฺฐิปุโตฺต ตํ ปุจฺฉิ – ‘‘ภเทฺท, ตว สรีรโต ปฐมํ ทุคฺคโนฺธ วายิ, อิทานิ ปน เต สรีรโต จนฺทนคโนฺธ, มุขโต อุปฺปลคโนฺธ วายติ, กิเมต’’นฺติ? สา อาทิโต ปฎฺฐาย อตฺตนา กตกมฺมํ อาโรเจสิฯ เสฎฺฐิปุโตฺต ‘‘นิยฺยานิกํ วต พุทฺธสาสน’’นฺติ ปสีทิตฺวา โยชนิกํ สุวณฺณเจติยํ กมฺพลกญฺจุเกน  ปฎิจฺฉาเทตฺวา ตตฺถ ตตฺถ รถจกฺกปมาเณหิ สุวณฺณปทุเมหิ อลงฺกริฯ เตสํ ทฺวาทสหตฺถา โอลมฺพกา โหนฺติฯ</p>


<p>โส ตตฺถ ยาวตายุกํ ฐตฺวา ตโต จุโต สเคฺค นิพฺพตฺติตฺวา, ปุน ตโต จวิตฺวา พาราณสิโต โยชนมเตฺต ฐาเน อญฺญตรสฺมิํ อมจฺจกุเล  นิพฺพตฺติฯ ภริยา ปนสฺส เทวโลกโต จวิตฺวา ราชกุเล เชฎฺฐราชธีตา หุตฺวา นิพฺพตฺติฯ เตสุ วยปฺปเตฺตสุ กุมารสฺส วสนคาเม นกฺขตฺตํ สงฺฆุฎฺฐํฯ โส มาตรํ อาห – ‘‘อมฺม, สาฎกํ เม เทหิ, นกฺขตฺตํ กีฬิสฺสามี’’ติฯ สา โธตวตฺถํ นีหริตฺวา อทาสิฯ ‘‘อมฺม, ถูลมิท’’นฺติ อาหฯ สา อญฺญํ นีหริตฺวา อทาสิฯ โส ตมฺปิ ปฎิกฺขิปิฯ อถ นํ มาตา อาห – ‘‘ตาต, ยาทิเส เคเห มยํ ชาตา, นตฺถิ โน อิโต สุขุมตรสฺส ปฎิลาภาย ปุญฺญ’’นฺติฯ ‘‘เตน หิ ลภนฎฺฐานํ คจฺฉามิ, อมฺมา’’ติฯ ‘‘ปุตฺต, อหํ อเชฺชว ตุยฺหํ พาราณสินครรชฺชปฎิลาภํ อิจฺฉามี’’ติฯ โส มาตรํ วนฺทิตฺวา ‘‘คจฺฉามิ, อมฺมา’’ติฯ ‘‘คจฺฉ, ตาตา’’ติฯ โส ปน ปุญฺญนิยาเมน นิกฺขมิตฺวา พาราณสิํ คนฺตฺวา อุยฺยาเน มงฺคลสิลาปเฎฺฎ สสีสํ ปารุปิตฺวา นิปชฺชิฯ โส จ พาราณสิรโญฺญ กาลงฺกตสฺส สตฺตโม ทิวโส โหติฯ</p>


<p>อมจฺจา รโญฺญ สรีรกิจฺจํ กตฺวา ราชงฺคเณ นิสีทิตฺวา มนฺตยิํสุ – ‘‘รโญฺญ เอกา ธีตาว อตฺถิ, ปุโตฺต นตฺถิ, อราชกํ รชฺชํ นสฺสิสฺสติ, โก ราชา ภวิตุํ อรหตี’’ติ? ‘‘ตฺวํ โหหิ, ตฺวํ โหหี’’ติฯ ปุโรหิโต อาห – ‘‘พหุํ โอโลเกตุํ น วฎฺฎติ, ผุสฺสรถํ วิสฺสเชฺชสฺสามา’’ติฯ เต กุมุทวเณฺณ จตฺตาโร สินฺธเว โยเชตฺวา ปญฺจวิธราชกกุธภณฺฑํ เสตจฺฉตฺตญฺจ ตสฺมิํ ฐเปตฺวา รถํ วิสฺสเชฺชตฺวา ปจฺฉโต ตูริยานิ ปคฺคณฺหาเปสุํฯ รโถ ปาจีนทฺวาเรน นิกฺขมิตฺวา อุยฺยานาภิมุโข อคมาสิฯ ‘‘ปริจเยน อุยฺยานาภิมุโข คจฺฉติ, นิวเตฺตมา’’ติ เกจิ อาหํสุฯ ปุโรหิโต ‘‘มา นิวตฺตยิตฺถา’’ติ อาหฯ รโถ คนฺตฺวา กุมารํ ปทกฺขิณํ กตฺวา อารุหนสโชฺช หุตฺวา อฎฺฐาสิฯ ปุโรหิโต ปารุปนกณฺณํ อปเนตฺวา ปาทตลานิ โอโลเกโนฺต ‘‘ติฎฺฐตุ อยํ ทีโป, ทฺวิสหสฺสปริตฺตทีปวาเรสุ จตูสุ มหาทีเปสุ เอส รชฺชํ กาเรตุํ ยุโตฺต’’ติ วตฺวา ‘‘ตูริยานิ ปคฺคณฺหถา’’ติ ติกฺขตฺตุํ ตูริยานิ ปคฺคณฺหาเปติฯ</p>


<p>อถ กุมาโร มุขํ วิวริตฺวา โอโลเกโนฺต ‘‘เกน กเมฺมน อาคตตฺถา’’ติ อาหฯ ‘‘เทว, ตุมฺหากํ รชฺชํ ปาปุณาตี’’ติฯ ‘‘ราชา โว กห’’นฺติ? ‘‘เทวตฺตํ คโต, สามี’’ติฯ ‘‘กติ ทิวสา อติกฺกนฺตา’’ติ ? ‘‘อชฺช สตฺตโม ทิวโส’’ติฯ ‘‘ปุโตฺต วา ธีตา วา นตฺถี’’ติ ? ‘‘ธีตา อตฺถิ, เทว, ปุโตฺต นตฺถี’’ติฯ ‘‘เตน หิ กริสฺสามิ รชฺช’’นฺติฯ เต ตาวเทว อภิเสกมณฺฑปํ  กาเรตฺวา ราชธีตรํ สพฺพาลงฺกาเรหิ อลงฺกริตฺวา อุยฺยานํ อาเนตฺวา กุมารสฺส อภิเสกํ อกํสุฯ อถสฺส กตาภิเสกสฺส สตสหสฺสคฺฆนกํ วตฺถํ อุปนยิํสุฯ โส ‘‘กิมิทํ, ตาตา’’ติ อาหฯ ‘‘นิวาสนวตฺถํ, เทวา’’ติฯ ‘‘นนุ, ตาตา, ถูล’’นฺติ? ‘‘มนุสฺสปริโภควเตฺถสุ อิโต มุทุตรํ นตฺถิ, เทวา’’ติฯ ‘‘ตุมฺหากํ ราชา เอวรูปํ นิวาเสสี’’ติ? ‘‘อาม, เทวา’’ติฯ ‘‘น มเญฺญ ปุญฺญวา ตุมฺหากํ ราชา’’ติ ‘‘สุวณฺณภิงฺคารํ อาหรถ, ลภิสฺสามิ วตฺถ’’นฺติ สุวณฺณภิงฺคารํ อาหราเปตฺวา อุฎฺฐาย หเตฺถ โธวิตฺวา มุขํ วิกฺขาเลตฺวา หเตฺถน อุทกํ คเหตฺวา ปุรตฺถิมทิสายํ อพฺภุกฺกิริฯ ฆนปถวิํ ภินฺทิตฺวา อฎฺฐ กปฺปรุกฺขา อุฎฺฐหิํสุฯ ปุน อุทกํ คเหตฺวา ทกฺขิณปจฺฉิมอุตฺตรทิสายนฺติ เอวํ จตูสุ ทิสาสุ อพฺภุกฺกิริฯ สพฺพทิสาสุ อฎฺฐอฎฺฐกํ กตฺวา ทฺวตฺติํส กปฺปรุกฺขา อุฎฺฐหิํสุฯ โส เอกํ ทิพฺพทุสฺสํ นิวาเสตฺวา เอกํ ปารุปิตฺวา ‘‘นนฺทรโญฺญ วิชิเต สุตฺตกนฺติกา อิตฺถิโย ‘มา สุตฺตํ กนฺติํสู’ติ เอวํ เภริํ จราเปถา’’ติ วตฺวา ฉตฺตํ อุสฺสาเปตฺวา อลงฺกตปฎิยโตฺต หตฺถิกฺขนฺธวรคโต นครํ ปวิสิตฺวา ปาสาทํ อภิรุยฺห มหาสมฺปตฺติํ อนุภวิฯ</p>


<p>เอวํ คจฺฉเนฺต กาเล เทวี รโญฺญ สมฺปตฺติํ ทิสฺวา ‘‘อโห วต ตปสฺสี’’ติ การุญฺญาการํ ทเสฺสสิฯ ‘‘กิมิทํ, เทวี’’ติ ปุฎฺฐา ‘‘อติมหตี, เทว, เต สมฺปตฺติ, อตีเต พุทฺธานํ สทฺทหิตฺวา กตกลฺยาณสฺส ผลํ, อิทานิ อนาคตสฺส ปจฺจยํ ปุญฺญํ น กโรถา’’ติ อาหฯ กสฺส ทสฺสาม, สีลวโนฺต นตฺถีติฯ ‘‘อสุโญฺญ, เทว, ชมฺพุทีโป อรหเนฺตหิ; ตุเมฺห, เทว, ทานํ สเชฺชถ, อหํ อรหเนฺต ลจฺฉามี’’ติ อาหฯ ปุนทิวเส ราชา ปาจีนทฺวาเร ทานํ สชฺชาเปสิฯ เทวี ปาโตว อุโปสถงฺคานิ อธิฎฺฐาย อุปริปาสาเท ปุรตฺถาภิมุขา อุเรน นิปชฺชิตฺวา ‘‘สเจ เอติสฺสาย ทิสาย อรหโนฺต อตฺถิ, เสฺว อาคนฺตฺวา อมฺหากํ ภิกฺขํ คณฺหนฺตู’’ติ อาหฯ ตสฺสํ ทิสายํ อรหโนฺต นาเหสุํ, ตํ สกฺการํ กปณยาจกานํ อทํสุฯ</p>


<p>ปุนทิวเส ทกฺขิณทฺวาเร สเชฺชตฺวา ตเถว ทกฺขิเณยฺยํ นาลตฺถ, ปุนทิวเสปิ ปจฺฉิมทฺวาเร ตเถวฯ อุตฺตรทฺวาเร สชฺชิตทิวเสน ปน เทวิยา ตเถว นิมเนฺตนฺติยา  หิมวเนฺต วสนฺตานํ ปทุมวติยา ปุตฺตานํ ปญฺจสตานํ ปเจฺจกพุทฺธานํ เชฎฺฐโก มหาปทุมปเจฺจกพุโทฺธ ภาติเก อามเนฺตสิ – ‘‘มาริสา, นนฺทราชา ตุเมฺห นิมเนฺตติ, อธิวาเสถ ตสฺสา’’ติฯ เต อธิวาเสตฺวา ปุนทิวเส อโนตตฺตทเห มุขํ โธวิตฺวา อากาเสนาคนฺตฺวา อุตฺตรทฺวาเร โอตริํสุฯ มนุสฺสา ทิสฺวา  คนฺตฺวา ‘‘ปญฺจสตา, เทว, ปเจฺจกพุทฺธา อาคตา’’ติ รโญฺญ อาโรเจสุํฯ ราชา สทฺธิํ เทวิยา คนฺตฺวา วนฺทิตฺวา ปเจฺจกพุเทฺธ ปาสาทํ อาโรเปตฺวา ตตฺร เนสํ ทานํ ทตฺวา ภตฺตกิจฺจาวสาเน  ราชา สงฺฆเตฺถรสฺส, เทวี สงฺฆนวกสฺส ปาทมูเล นิปติตฺวา ‘‘อยฺยา, ภเนฺต, ปจฺจเยหิ น กิลมิสฺสนฺติ, มยญฺจ ปุเญฺญน น ปริหายิสฺสามี, อมฺหากํ ยาวชีวํ อิธ นิวาสาย ปฎิญฺญํ เทถา’’ติ ปฎิญฺญํ กาเรตฺวา อุยฺยาเน ปญฺจ ปณฺณสาลาสตานิ, ปญฺจ จงฺกมนสตานีติ สพฺพากาเรน นิวาสนฎฺฐานานิ สมฺปาเทตฺวา ตตฺถ วสาเปสุํฯ</p>


<p>เอวํ กาเล คจฺฉเนฺต รโญฺญ ปจฺจเนฺต กุปิเต ราชา ‘‘อหํ ปจฺจนฺตํ วูปสเมตุํ คจฺฉามิ, ตฺวํ ปเจฺจกพุเทฺธสุ มา ปมชฺชา’’ติ เทวิํ โอวทิตฺวา คโตฯ ตสฺมิํ อนาคเตเยว ปเจฺจกพุทฺธานํ อายุสงฺขารา ขีณาฯ มหาปทุมปเจฺจกพุโทฺธ ติยามรตฺติํ ฌานกีฬํ กีฬิตฺวา อรุณุคฺคมนสมเย อาลมฺพนผลกํ อาลมฺพิตฺวา ฐิตโกว อนุปาทิเสสาย นิพฺพานธาตุยา ปรินิพฺพายิฯ เอเตนุปาเยน เสสาปีติ สเพฺพว ปรินิพฺพุตาฯ ปุนทิวเส เทวี ปเจฺจกพุทฺธานํ นิสีทนฎฺฐานานิ สเชฺชตฺวา ปุปฺผานิ วิกิริตฺวา ธูปํ วาเสตฺวา เตสํ อาคมนํ โอโลเกนฺตี นิสินฺนา อาคมนํ อทิสฺวา ปุริเส เปเสสิ – ‘‘คจฺฉถ, ตาตา, ชานาถ กิํ อยฺยานํ อผาสุก’’นฺติ? เต คนฺตฺวา มหาปทุมสฺส ปณฺณสาลาย ทฺวารํ วิวริตฺวา ตตฺถ ตํ อปสฺสนฺตา จงฺกมนํ คนฺตฺวา อาลมฺพนผลกํ นิสฺสาย ฐิตํ ทิสฺวา วนฺทิตฺวา ‘‘กาโล, ภเนฺต’’ติ อาหํสุฯ ปรินิพฺพุตสรีรํ กิํ กเถสฺสติ, เต ‘‘นิทฺทายติ มเญฺญ’’ติ วตฺวา ปิฎฺฐิปาเท หเตฺถน ปรามสิตฺวา ปาทานํ สีตลตาย เจว ถทฺธตาย จ ปรินิพฺพุตภาวํ ญตฺวา ทุติยสฺส สนฺติกํ คนฺตฺวา ตเถว ญตฺวา ปุน ตติยสฺสาติ เอวํ สเพฺพปิ ปรินิพฺพุตภาวํ ญตฺวา ราชกุลํ อาคมิํสุฯ ‘‘กหํ, ตาตา, ปเจฺจกพุทฺธา’’ติ ปุฎฺฐา ‘‘ปรินิพฺพุตา, เทวี’’ติ อาหํสุฯ เทวี กนฺทนฺตี โรทนฺตี นิกฺขมิตฺวา นาคเรหิ สทฺธิํ  ตตฺถ คนฺตฺวา สาธุกีฬิตํ กาเรตฺวา ปเจฺจกพุทฺธานํ สรีรกิจฺจํ กาเรตฺวา ธาตุโย คาหาเปตฺวา เจติยํ ปติฎฺฐาเปสิฯ</p>


<p>ราชา ปจฺจนฺตํ วูปสเมตฺวา อาคโต ปจฺจุคฺคมนํ อาคตํ เทวิํ ปุจฺฉิ – ‘‘กิํ, ภเทฺท, ตฺวํ ปเจฺจกพุเทฺธสุ น ปมชฺชสิ, นิโรคา จ อยฺยา’’ติ? ‘‘ปรินิพฺพุตา, เทวา’’ติฯ ตํ สุตฺวา ราชา จิเนฺตสิ – ‘‘เอวรูปานมฺปิ ปณฺฑิตานํ มรณํ อุปฺปชฺชติ, อมฺหากํ กุโต โมกฺขา’’ติ? โส นครํ อปวิสิตฺวา อุยฺยานเมว คนฺตฺวา เชฎฺฐปุตฺตํ ปโกฺกสาเปตฺวา ตสฺส รชฺชํ นิยฺยาเตตฺวา สยํ สมณปพฺพชฺชํ ปพฺพชิฯ เทวีปิ ‘‘รเญฺญ ปพฺพชิเต อหํ กิํ กริสฺสามี’’ติ ตเถว อุยฺยาเน ปพฺพชิฯ เทฺวปิ ฌานํ ภาเวตฺวา ตโต จุตา พฺรหฺมโลเก นิพฺพตฺติํสุฯ</p>


<p>เตสุ  ตเตฺถว วสเนฺตสุ อมฺหากํ สตฺถา โลเก อุปฺปชฺชิตฺวา ปวตฺติตวรธมฺมจโกฺก อนุปุเพฺพน  ราชคหํ ปาปุณิฯ สตฺถริ ตตฺถ ปฎิวสเนฺต อยํ ปิปฺปลิมาณโว มคธรเฎฺฐ มหาติตฺถพฺราหฺมณคาเม กปิลพฺราหฺมณสฺส ภริยาย กุจฺฉิมฺหิ นิพฺพโตฺตฯ อยํ ภทฺทกาปิลานี มทฺทรเฎฺฐ สาคลนคเร โกสิยโคตฺตพฺราหฺมณสฺส ภริยาย กุจฺฉิมฺหิ นิพฺพตฺตาฯ เตสํ อนุกฺกเมน วฑฺฒมานานํ ปิปฺปลิมาณวสฺส วีสติเม, ภทฺทาย โสฬสเม วเย สมฺปเตฺต มาตาปิตโร ปุตฺตํ โอโลเกตฺวา ‘‘ตาต, ตฺวํ วยปฺปโตฺต, กุลวํสํ ปติฎฺฐเปตุํ ยุโตฺต’’ติ อติวิย นิปฺปีฬิยิํสุฯ มาณโว อาห – ‘‘มยฺหํ โสตปเถ เอวรูปํ กถํ มา กถยิตฺถ, อหํ ยาว ตุเมฺห ธรถ, ตาว ปฎิชคฺคิสฺสามิ, ตุมฺหากํ อจฺจเยน นิกฺขมิตฺวา ปพฺพชิสฺสามี’’ติฯ เต กติปาหํ อติกฺกมิตฺวา ปุน กถยิํสุฯ โสปิ ปุน ปฎิกฺขิปิฯ ตโต ปฎฺฐาย มาตา นิรนฺตรํ กเถติเยวฯ</p>


<p>มาณโว ‘‘มาตรํ สญฺญาเปสฺสามี’’ติ รตฺตสุวณฺณสฺส นิกฺขสหสฺสํ ทตฺวา สุวณฺณกาเรหิ อิตฺถิรูปกํ กาเรตฺวา ตสฺส มชฺชนฆฎฺฎนาทิกมฺมปริโยสาเน ตํ รตฺตวตฺถํ นิวาเสตฺวา สุวณฺณสมฺปเนฺนหิ ปุเปฺผหิ เจว นานาลงฺกาเรหิ จ อลงฺการาเปตฺวา ‘‘อมฺม, เอวรูปํ อารมฺมณํ ลภโนฺต เคเห วสิสฺสามิ, อลภโนฺต น วสิสฺสามี’’ติฯ ปณฺฑิตา พฺราหฺมณี จิเนฺตสิ – ‘‘มยฺหํ ปุโตฺต ปุญฺญวา ทินฺนทาโน กตาภินีหาโร ปุเพฺพ ปุญฺญานิ กโรโนฺต น เอกโกว อกาสิ, อทฺธา เอเตน สห กตปุญฺญา สุวณฺณรูปกปฎิภาคา ภวิสฺสตี’’ติฯ อฎฺฐ พฺราหฺมเณ ปโกฺกสาเปตฺวา สพฺพโภเคหิ  สนฺตเปฺปตฺวา สุวณฺณรูปกํ รเถ อาโรเปตฺวา ‘‘คจฺฉถ, ตาตา, ยตฺถ อเมฺหหิ ชาติโคตฺตโภคาทิสมานกุเล เอวรูปํ ทาริกํ ปสฺสถ, ตตฺถ อิทเมว สุวณฺณรูปกํ สจฺจาการํ กตฺวา เทถา’’ติ อุโยฺยเชสิฯ</p>


<p>เต ‘‘อมฺหากํ นาม เอตํ กมฺม’’นฺติ นิกฺขมิตฺวา ‘‘กตฺถ ลภิสฺสาม, มทฺทรฎฺฐํ นาม อิตฺถาคารํ, มทฺทรฎฺฐํ คมิสฺสามา’’ติ มทฺทรเฎฺฐ สาคลนครํ อคมํสุฯ อตฺถ ตํ สุวณฺณรูปกํ นฺหานติเตฺถ ฐเปตฺวา เอกมนฺตํ นิสีทิํสุฯ อถ ภทฺทาย ธาตี ภทฺทํ นฺหาเปตฺวา อลงฺกริตฺวา สยํ นฺหายิตุํ อุทกติตฺถํ คนฺตฺวา สุวณฺณรูปกํ ทิสฺวา ‘‘กิสฺสายํ  อวินีตา อิธาคนฺตฺวา ฐิตา’’ติ ปิฎฺฐิปเสฺส ปหริตฺวา สุวณฺณรูปกํ ญตฺวา ‘‘อยฺยธีตา เมติ สญฺญํ อุปฺปาเทสิ, อยํ ปน อยฺยธีตาย นิวาสนปฎิคฺคหิตายปิ อสทิสา’’ติ อาหฯ อถ นํ เต พฺราหฺมณา ‘‘เอวรูปา กิร เต สามิธีตา’’ติ ปุจฺฉิํสุฯ สา ‘‘อิมาย สุวณฺณปฎิมาย สตคุเณน สหสฺสคุเณน มยฺหํ อยฺยธีตา อภิรูปตรา’’, ตถา หิ ‘‘อปฺปทีเปปิ ทฺวาทสหเตฺถ คเพฺภ นิสินฺนา สรีโรภาเสน ตมํ วิธมตี’’ติ อาหฯ ‘‘เตน หิ ตสฺสา มาตาปิตูนํ สนฺติกํ คจฺฉามา’’ติ สุวณฺณรูปกํ รเถ อาโรเปตฺวา ตํ ธาติํ อนุคนฺตฺวา โกสิยโคตฺตสฺส ฆรทฺวาเร ฐตฺวา อาคมนํ อาโรจยิํสุฯ</p>


<p>พฺราหฺมโณ  ปฎิสนฺถารํ กตฺวา ‘‘กุโต อาคตตฺถา’’ติ ปุจฺฉิฯ เต ‘‘มคธรเฎฺฐ มหาติตฺถคาเม กปิลพฺราหฺมณสฺส ฆรโต อิมินา นาม การเณน อาคตมฺหา’’ติ อาหํสุฯ ‘‘สาธุ, ตาตา, อเมฺหหิ สมชาติโคตฺตวิภโว โส พฺราหฺมโณ, ทสฺสาม ทาริก’’นฺติ ปณฺณาการํ คณฺหิฯ เต กปิลพฺราหฺมณสฺส สาสนํ ปหิณิํสุ – ‘‘ลทฺธา โน ภทฺทา นาม ทาริกา, กตฺตพฺพํ ชานาถา’’ติฯ ตํ สาสนํ สุตฺวา ปิปฺปลิมาณวสฺส อาโรจยิํสุ ‘‘ลทฺธา ทาริกา’’ติฯ ปิปฺปลิมาณโว ‘‘อหํ ‘น ลภิสฺสนฺตี’ติ จิเนฺตสิํ, อิเม ‘ลทฺธา’ติ เปเสนฺติ, อนตฺถิโก หุตฺวา ปณฺณํ เปเสสฺสามี’’ติ รโหคโต ปณฺณํ ลิขิ ‘‘ภทฺทา อตฺตโน ชาติโคตฺตโภคานุรูปํ ปติํ ลภตุ, อหํ นิกฺขมิตฺวา ปพฺพชิสฺสามิ, มา ปจฺฉา วิปฺปฎิสารินี อโหสี’’ติฯ ภทฺทาปิ ‘‘อสุกสฺส กิร มํ ทาตุกามา’’ติ สุตฺวา รโหคตา ปณฺณํ ลิขิ – ‘‘อยฺยปุโตฺต อตฺตโน ชาติโคตฺตโภคานุรูปํ  ทาริกํ ลภตุ, อหํ ปพฺพชิสฺสามิ, มา ปจฺฉา วิปฺปฎิสารี ภวาหี’’ติฯ เทฺวปิ ปณฺณานิ อนฺตรามเคฺค สมาคจฺฉิํสุฯ ‘‘อิทํ กสฺส ปณฺณ’’นฺติ? ‘‘ปิปฺปลิมาณเวน ภทฺทาย ปหิต’’นฺติฯ ‘‘อิทํ กสฺสา’’ติ? ‘‘ภทฺทาย ปิปฺปลิมาณวสฺส ปหิต’’นฺติ จ วุเตฺต เต เทฺวปิ วาเจตฺวา ‘‘ปสฺสถ ทารกานํ กมฺม’’นฺติ ผาเลตฺวา อรเญฺญ ฉเฑฺฑตฺวา อญฺญํ ตํสมานํ ปณฺณํ ลิขิตฺวา อิโต เอโตฺต จ เปเสสุํฯ อิติ กุมารสฺส กุมาริกาย จ สทิสํ ปณฺณํ โลกสฺสาทรหิตเมวาติ อนิจฺฉมานานมฺปิ เตสํ ทฺวินฺนํ สมาคโม อโหสิฯ</p>


<p>ตํทิวสเมว ปิปฺปลิมาณโวปิ ภทฺทํ เอกํ ปุปฺผทามํ คณฺหาเปสิฯ ภทฺทาปิ ตานิ สยนมเชฺฌ ฐเปสิฯ อุโภปิ ภุตฺตสายมาสา สยนํ อารุหิตุํ อารภิํสุฯ เตสุ มาณโว ทกฺขิณปเสฺสน สยนํ อารุหิ, ภทฺทา วามปเสฺสน อภิรุหิตฺวา อาห – ‘‘ยสฺส ปเสฺส ปุปฺผานิ มิลายนฺติ, ตสฺส ราคจิตฺตํ อุปฺปนฺนนฺติ วิชานิสฺสาม, อิมํ ปุปฺผทามํ น อลฺลียิตพฺพ’’นฺติฯ เต ปน อญฺญมญฺญํ สรีรสมฺผสฺสภเยน สกลรตฺติํ นิทฺทํ อโนกฺกมนฺตาว วีตินาเมสุํฯ ทิวา ปน หสิตมตฺตมฺปิ นากํสุฯ เต โลกามิเสน อสํสฎฺฐา ยาว มาตาปิตโร ธรนฺติ, ตาว กุฎุมฺพํ อวิจาเรตฺวา เตสุ กาลงฺกเตสุ วิจารยิํสุฯ มหตี มาณวสฺส สมฺปตฺติฯ เอกทิวสํ สรีรํ อุพฺพเฎฺฎตฺวา ฉเฑฺฑตพฺพํ สุวณฺณจุณฺณํ เอว มคธนาฬิยา  ทฺวาทสนาฬิมตฺตํ ลทฺธุํ วฎฺฎติฯ ยนฺตพทฺธานิ สฎฺฐิ มหาตฬากานิ, กมฺมโนฺต ทฺวาทสโยชนิโก, อนุราธปุรปฺปมาณา จุทฺทสคามา, จุทฺทส หตฺถานีกานิ, จุทฺทส อสฺสานีกานิ, จุทฺทส รถานีกานิฯ</p>


<p>โส เอกทิวสํ อลงฺกตอสฺสํ อารุยฺห มหาชนปริวุโต กมฺมนฺตฎฺฐานํ คนฺตฺวา เขตฺตโกฎิยํ ฐิโต นงฺคเลหิ ฉินฺนฎฺฐานโต กากาทโย สกุเณ คณฺฑุปฺปาทาทิเก ปาณเก อุทฺธริตฺวา ขาทเนฺต ทิสฺวา ‘‘ตาตา, อิเม กิํ ขาทนฺตี’’ติ ปุจฺฉิฯ ‘‘คณฺฑุปฺปาเท, อยฺยา’’ติฯ ‘‘เอเตหิ กตปาปํ  กสฺส โหตี’’ติ? ‘‘ตุมฺหากํ, อยฺยา’’ติฯ โส จิเนฺตสิ – ‘‘สเจ เอเตหิ กตปาปํ มยฺหํ โหติ, กิํ เม กริสฺสติ สตฺตอสีติโกฎิธนํ, ทฺวาทสโยชนกมฺมโนฺต กิํ กริสฺสติ, กิํ ยนฺตพทฺธานิ ตฬากานิ, กิํ จุทฺทส คามานิ, สพฺพเมตํ ภทฺทาย กาปิลานิยา นิยฺยาเตตฺวา นิกฺขมฺม ปพฺพชิสฺสามี’’ติฯ</p>


<p>ภทฺทา  กาปิลานี ตสฺมิํ ขเณ อนฺตรวตฺถุสฺมิํ ตโย ติลกุเมฺภ ปตฺถริตฺวา ธาตีหิ ปริวุตา นิสินฺนา กาเก ติลปาณเก ขาทมาเน ทิสฺวา ‘‘อมฺมา, กิํ อิเม ขาทนฺตี’’ติ ปุจฺฉิฯ ‘‘ปาณเก, อเยฺย’’ติฯ ‘‘อกุสลํ กสฺส โหตี’’ติ? ‘‘ตุมฺหากํ, อเยฺย’’ติฯ สา จิเนฺตสิ – ‘‘มยฺหํ จตุหตฺถํ วตฺถํ นาฬิโกทนมตฺตญฺจ ลทฺธุํ วฎฺฎติ, ยทิ ปเนตํ เอเตหิ กตํ อกุสลํ มยฺหํ โหติ, ภวสหเสฺสนปิ วฎฺฎโต สีสํ อุกฺขิปิตุํ น สกฺกา, อยฺยปุเตฺต อาคตมเตฺตเยว สพฺพํ ตสฺส นิยฺยาเตตฺวา นิกฺขมฺม ปพฺพชิสฺสามี’’ติฯ</p>


<p>มาณโว อาคนฺตฺวา นฺหตฺวา ปาสาทํ อารุยฺห มหารเห ปลฺลเงฺก นิสีทิ, อถสฺส จกฺกวตฺติโน อนุจฺฉวิกโภชนํ อุปนยิํสุฯ เทฺวปิ ภุญฺชิตฺวา ปริชเน นิกฺขเนฺต รโหคตา ผาสุกฎฺฐาเน นิสีทิํสุฯ ตโต มาณโว ภทฺทํ อาห – ‘‘ภเทฺท, อิมํ ฆรํ อาคจฺฉนฺตี กิตฺตกํ ธนมาหรสี’’ติ? ‘‘ปญฺจปณฺณาส สกฎสหสฺสานิ, อยฺยา’’ติฯ ‘‘สพฺพํ ตํ, ยา จ อิมสฺมิํ ฆเร สตฺตาสีติ โกฎิโย ยนฺตพทฺธานิ สฎฺฐิ ตฬากานีติ เอวมาทิเภทา สมฺปตฺติ อตฺถิ, ตํ สพฺพํ ตุเยฺหว นิยฺยาเตมี’’ติฯ ‘‘ตุเมฺห ปน กุหิํ คจฺฉถ, อยฺยา’’ติ? ‘‘อหํ ปพฺพชิสฺสามี’’ติฯ ‘‘อยฺย, อหมฺปิ ตุมฺหากํ อาคมนํ โอโลกยมานา นิสินฺนา, อหมฺปิ ปพฺพชิสฺสามี’’ติฯ เตสํ อาทิตฺตปณฺณกุฎิ วิย ตโย ภวา อุปฎฺฐหนฺติฯ เต ‘‘ปพฺพชิสฺสามา’’ติ วตฺวา อนฺตราปณโต กาสายรสปีตานิ จีวรานิ มตฺติกาปเตฺต จ อาหราเปตฺวา อญฺญมญฺญํ เกเส โอหาเรตฺวา ‘‘เย โลเก อรหโนฺต อตฺถิ, เต อุทฺทิสฺส อมฺหากํ ปพฺพชฺชา’’ติ ปพฺพชิตฺวา ถวิกาสุ ปเตฺต ปกฺขิปิตฺวา อํเส ลเคฺคตฺวา ปาสาทโต โอตริํสุฯ เคเห ทาเสสุ จ กมฺมกาเรสุ จ น โกจิ สญฺชานิฯ</p>


<p>อถ  เน พฺราหฺมณคามโต นิกฺขมิตฺวา ทาสคามทฺวาเรน คจฺฉเนฺต อากปฺปกุตวเสน ทาสคามวาสิโน สญฺชานิํสุฯ เต โรทนฺตา ปาเทสุ ปติตฺวา ‘‘กิํ อเมฺห อนาเถ กโรถ, อยฺยา’’ติ อาหํสุฯ ‘‘มยํ, ภเณ, ‘ตโย ภวา อาทิตฺตปณฺณสาลา วิยา’ติ ปพฺพชิมฺห, สเจ ตุเมฺหสุ เอเกกํ ภุชิสฺสํ กโรม, วสฺสสตมฺปิ นปฺปโหติฯ ตุเมฺหว ตุมฺหากํ สีสํ โธวิตฺวา ภุชิสฺสา หุตฺวา ชีวถา’’ติ วตฺวา เตสํ โรทนฺตานํเยว ปกฺกมิํสุฯ</p>


<p>เถโร   ปุรโต คจฺฉโนฺต นิวตฺติตฺวา โอโลเกโนฺต จิเนฺตสิ – ‘‘อยํ ภทฺทา กาปิลานี สกลชมฺพุทีปคฺฆนิกา อิตฺถี มยฺหํ ปจฺฉโต อาคจฺฉติ, ฐานํ โข ปเนตํ วิชฺชติ, ยํ โกจิเทว เอวํ จิเนฺตยฺย ‘อิเม ปพฺพชิตาปิ วินา ภวิตุํ น สโกฺกนฺติ, อนนุจฺฉวิกํ กโรนฺตี’ติฯ เอวํ โกจิ ปาปเกน มนสา ปทูเสตฺวา อปายปูรโก ภเวยฺย, อิมํ ปหาย มยา คนฺตุํ วฎฺฎตี’’ติ จิตฺตํ อุปฺปาเทตฺวา ปุรโต คจฺฉโนฺต เทฺวธาปถํ ทิสฺวา ตสฺส มตฺถเก อฎฺฐาสิฯ ภทฺทาปิ อาคนฺตฺวา วนฺทิตฺวา อฎฺฐาสิฯ อถ นํ อาห – ‘‘ภเทฺท, ตาทิสิํ อิตฺถิํ มม ปจฺฉโต อาคจฺฉนฺติํ ทิสฺวา ‘อิเม ปพฺพชิตาปิ วินา ภวิตุํ น สโกฺกนฺตี’ติ อเมฺหสุ ปทุฎฺฐจิโตฺต มหาชโน อปายปูรโก ภเวยฺยฯ อิมสฺมิํ เทฺวธาปเถ ตฺวํ เอตํ คณฺห, อหํ เอเกน คมิสฺสามี’’ติฯ ‘‘อาม, อยฺย, มาตุคาโม ‘ปพฺพชิตานํ ปลิโพโธ, ปพฺพชิตาปิ วินา น ภวนฺตี’ติ อมฺหากํ โทสํ ทเสฺสยฺยุ’’นฺติ ติกฺขตฺตุํ ปทกฺขิณํ กตฺวา จตูสุ ฐาเนสุ ปญฺจปติฎฺฐิเตน วนฺทิตฺวา ทสนขสโมธานสมุชฺชลํ อญฺชลิํ ปคฺคยฺห ‘‘สตสหสฺสกปฺปปมาเณ อทฺธาเน กโต มิตฺตสนฺถโว อชฺช ภิชฺชติ, ตุเมฺหว ทกฺขิณา นาม, ตุมฺหากํ ทกฺขิณมโคฺค วฎฺฎติ, มยํ มาตุคามา นาม วามชาติกา, อมฺหากํ วามมโคฺค วฎฺฎตี’’ติ วนฺทิตฺวา มคฺคํ ปฎิปชฺชิฯ เตสํ เทฺวธาภูตกาเล อยํ มหาปถวี ‘‘อหํ จกฺกวาฬสิเนรุปพฺพตาทโย ธาเรตุํ สโกฺกนฺตีปิ ตุมฺหากํ คุเณ ธาเรตุํ น สโกฺกมี’’ติ วทนฺตี วิย วิรวมานา อกมฺปิตฺถฯ อากาเส อสนิสโทฺท วิย ปวตฺติ, จกฺกวาฬปพฺพโต อุนฺนาทิฯ</p>


<p>สมฺมาสมฺพุโทฺธปิ เวฬุวนมหาวิหาเร กุฎิยํ นิสิโนฺน ปถวีกมฺปนสทฺทํ สุตฺวา ‘‘กิสฺส นุ โข ปถวี กมฺปตี’’ติ อาวเชฺชโนฺต ‘‘ปิปฺปลิมาณโว จ ภทฺทา จ กาปิลานี มํ อุทฺทิสฺส อปฺปเมยฺยํ สมฺปตฺติํ ปหาย ปพฺพชิตา, เตสํ วิโยคฎฺฐาเน อุภินฺนํ คุณพเลน อยํ ปถวีกโมฺป ชาโต, มยาปิ เอเตสํ สงฺคหํ กาตุํ วฎฺฎตี’’ติ คนฺธกุฎิโต นิกฺขมฺม สยเมว ปตฺตจีวรมาทาย อสีติมหาเถเรสุ กญฺจิ อนาปุจฺฉา ติคาวุตมคฺคํ ปจฺจุคฺคมนํ กตฺวา ราชคหสฺส จ นาลนฺทาย จ อนฺตเร  พหุปุตฺตนิโคฺรธมูเล ปลฺลงฺกํ อาภุชิตฺวา นิสีทิฯ นิสิโนฺน ปน อญฺญตรปํสุกูลิโก วิย อนิสีทิตฺวา พุทฺธเวสํ คเหตฺวา อสีติหตฺถา พุทฺธรํสิโย วิสฺสเชฺชโนฺต นิสีทิฯ อิติ ตสฺมิํ ขเณ ปณฺณจฺฉตฺตสกฎจกฺกกูฎาคาราทิปฺปมาณา พุทฺธรํสิโย อิโต  จิโต จ วิปฺผรนฺติโย วิธาวนฺติโย จนฺทสหสฺสสูริยสหสฺสอุคฺคมนกาลํ วิย กุรุมานา ตํ วนนฺตรํ เอโกภาสํ อกํสุฯ ทฺวตฺติํสมหาปุริสลกฺขณสิริยา สมุชฺชลตาราคเณน วิย คคนํ, สุปุปฺผิตกมลกุวลเยน วิย สลิลํ วนนฺตรํ วิโรจิตฺถฯ นิโคฺรธรุกฺขสฺส ขโนฺธ ปกติยา เสโต โหติ, ปตฺตานิ นีลานิ ปกฺกานิ รตฺตานิฯ ตสฺมิํ ปน ทิวเส สโพฺพ นิโคฺรโธ สุวณฺณวโณฺณว อโหสิฯ</p>


<p>มหากสฺสปเตฺถโร  ตํ ทิสฺวา ‘‘อยํ อมฺหากํ สตฺถา ภวิสฺสติ, อิมํ อหํ อุทฺทิสฺส ปพฺพชิโต’’ติ ทิฎฺฐฎฺฐานโต ปฎฺฐาย โอนโต คนฺตฺวา ตีสุ ฐาเนสุ วนฺทิตฺวา ‘‘สตฺถา เม, ภเนฺต, ภควา, สาวโกหมสฺมิ, สตฺถา เม, ภเนฺต, ภควา, สาวโกหมสฺมี’’ติ (สํ. นิ. ๒.๑๕๔) อาหฯ อถ นํ ภควา อาห – ‘‘กสฺสป, สเจ ตฺวํ อิมํ นิปจฺจการํ มหาปถวิยา กเรยฺยาสิ, สาปิ ธาเรตุํ น สกฺกุเณยฺยฯ ตถาคตสฺส ปน เอวํ คุณมหนฺตตํ ชานตา ตยา กโต นิปจฺจกาโร มยฺหํ โลมมฺปิ จาเลตุํ น สโกฺกติฯ นิสีท, กสฺสป, ทายชฺชํ เต ทสฺสามี’’ติฯ อถสฺส ภควา ตีหิ โอวาเทหิ อุปสมฺปทํ อทาสิฯ ทตฺวา จ พหุปุตฺตนิโคฺรธมูลโต นิกฺขมิตฺวา เถรํ ปจฺฉาสมณํ กตฺวา มคฺคํ ปฎิปชฺชิฯ สตฺถุ สรีรํ ทฺวตฺติํสมหาปุริสลกฺขณวิจิตฺตํ, มหากสฺสปสฺส สตฺตมหาปุริสลกฺขณปฎิมณฺฑิตํ, โส กญฺจนนาวาย ปจฺฉาพโทฺธ วิย สตฺถุ ปทานุปทิกํ อนุคญฺฉิฯ สตฺถา โถกํ มคฺคํ คนฺตฺวา มคฺคา โอกฺกมฺม อญฺญตรสฺมิํ รุกฺขมูเล นิสชฺชาการํ ทเสฺสสิฯ เถโร ‘‘สตฺถา นิสีทิตุกาโม’’ติ ญตฺวา อตฺตโน ปฎปิโลติกํ สงฺฆาฎิํ จตุคฺคุณํ กตฺวา ปญฺญเปสิฯ</p>


<p>สตฺถา ตตฺถ นิสีทิตฺวา หเตฺถน จีวรํ ปริมชฺชโนฺต ‘‘มุทุกา โข ตฺยายํ, กสฺสป, ปฎปิโลติกา สงฺฆาฎี’’ติ อาห (สํ. นิ. ๒.๑๕๔)ฯ โส ‘‘สตฺถา เม สงฺฆาฎิยา มุทุภาวํ กเถสิ, ปารุปิตุกาโม ภวิสฺสตี’’ติ ญตฺวา ‘‘ปารุปตุ, ภเนฺต, ภควา สงฺฆาฎิ’’นฺติ อาหฯ ‘‘กิํ ตฺวํ ปารุปิสฺสสิ, กสฺสปา’’ติ? ‘‘ตุมฺหากํ นิวาสนํ ลภโนฺต ปารุปิสฺสามิ, ภเนฺต’’ติฯ ‘‘กิํ ปน ตฺวํ, กสฺสป, อิมํ ปริโภคชิณฺณํ ปํสุกูลํ ธาเรตุํ สกฺขิสฺสสิ, มยา หิ อิมสฺส ปํสุกูลสฺส คหิตทิวเส อุทกปริยนฺตํ  กตฺวา มหาปถวี กมฺปิ, อิมํ พุทฺธปริโภคชิณฺณจีวรํ  นาม น สกฺกา ปริตฺตคุเณน ธาเรตุํ, ปฎิพเลเนวิทํ ปฎิปตฺติปูรณสมเตฺถน ชาติปํสุกูลิเกน ธาเรตุํ วฎฺฎตี’’ติ วตฺวา เถเรน สทฺธิํ จีวรํ ปริวเตฺตสิฯ</p>


<p>เอวํ จีวรํ ปริวเตฺตตฺวา เถรสฺส จีวรํ ภควา ปารุปิ, สตฺถุ จีวรํ เถโรฯ ตสฺมิํ ขเณ อเจตนาปิ อยํ มหาปถวี ‘‘ทุกฺกรํ, ภเนฺต, อกตฺถ, อตฺตโน ปารุตจีวรํ สาวเกน ปริวตฺติตปุพฺพํ นาม นาโหสิ, อหํ ตุมฺหากํ คุณํ ธาเรตุํ น สโกฺกมี’’ติ วทนฺตี วิย อุทกปริยนฺตํ กตฺวา กมฺปิฯ เถโรปิ ‘‘ลทฺธํ เม พุทฺธานํ ปริโภคจีวรํ, กิํ เม อิทานิ อุตฺตริ กตฺตพฺพ’’นฺติ อุนฺนติํ อกตฺวา สตฺถุ สนฺติเกเยว เตรส ธุตคุเณ สมาทาย สตฺตทิวสมตฺตํ ปุถุชฺชโน อโหสิฯ อฎฺฐเม ทิวเส สห ปฎิสมฺภิทาหิ อรหตฺตํ ปาปุณิฯ อถ นํ สตฺถา ‘‘กสฺสโป, ภิกฺขเว, จนฺทูปโม กุลานิ อุปสงฺกมติ, อปกเสฺสว กายํ อปกสฺส จิตฺตํ นิจฺจนวโก  กุเลสุ อปฺปคโพฺภ’’ติ (สํ. นิ. ๒.๑๔๖) เอวมาทินา ปสํสิตฺวา อปรภาเค อริยคณมเชฺฌ นิสิโนฺน ‘‘เอตทคฺคํ, ภิกฺขเว, มม สาวกานํ ภิกฺขูนํ ธุตวาทานํ ยทิทํ มหากสฺสโป’’ติ (อ. นิ. ๑.๑๘๘, ๑๙๑) ธุตวาทานํ อคฺคฎฺฐาเน ฐเปสิฯ</p>


<p> เอวํ ภควตา เอตทคฺคฎฺฐาเน ฐปิโต อายสฺมา มหากสฺสโป มหาสาวกภาวํ ปโตฺต อตฺตโน ปุพฺพกมฺมํ สริตฺวา โสมนสฺสวเสนํ ปุพฺพจริตาปทานํ ปกาเสโนฺต ติอาทิมาหฯ ตตฺถ ติ ตสฺส กิร ภควโต มาตุกุจฺฉิโต นิกฺขมนกาลโต ปฎฺฐาย ปาทานํ นิเกฺขปนสมเย อกฺกนฺตกฺกนฺตปาเท สตสหสฺสปตฺตา ปทุมา ปถวิํ ภินฺทิตฺวา อุฎฺฐหิํสุฯ ตสฺมาสฺส ตํ นามํ อโหสิฯ สกลสตฺตนิกาเยสุ เอเกเกน สตสตปุเญฺญ กเต ตสฺส ปุญฺญสฺส สตคุณปุญฺญานํ กตตฺตา ภควโตติ อโตฺถฯ ติ สตฺตโลกสฺส ปธานภูตสฺส อิฎฺฐานิเฎฺฐสุ อกมฺปิยภาวํ ปตฺตตฺตา ตาทิโนฯ ติ สตฺตโลกสฺส ปฎิสรณภูเต ภควติ ขนฺธปรินิพฺพาเนน ปรินิพฺพุเต, อทสฺสนํ คเตติ อโตฺถฯ ติ สเทวกสฺส โลกสฺส สาสนโต ‘‘สตฺถา’’ติ ลทฺธนามสฺส ภควโต สาธุกีฬํ กีฬนฺตา ปูชํ กโรนฺตีติ สมฺพโนฺธฯ</p>


<p>   ติ ชนสมูหา อาฬาหนตฺถาย อคฺคิํ จินนฺตา ราสิํ กโรนฺตา อาสมนฺตโต โมทิตา สนฺตุฎฺฐา ปกาเรน โมทิตา สนฺตุฎฺฐา ปูชํ กโรนฺตีติ สมฺพโนฺธฯ   ติ เตสุ ชนสมูเหสุ สํเวคปฺปเตฺตสุ อุตฺราสํ ลภเนฺตสุ  มยฺหํ  หาโส  ปาตุภวีติ อโตฺถฯ</p>


<p> ติ มม พนฺธุสหาเย สมาเนตฺวา ราสิํ กตฺวาฯ  ภควา  อทสฺสนํ อคมาสีติ อิทํ วจนํ  กเถสินฺติ สมฺพโนฺธฯ ติ ติ โวสฺสคฺคเตฺถ นิปาโต, เตน การเณน มยํ สเพฺพ สมาคตา ปูชํ กโรมาติ อโตฺถฯ ติ นิปาโตฯ</p>


<p> ติ เต มม ญาติมิตฺตา สาธุ อิติ สุนฺทรํ ภทฺทกํ อิติ ปฎิสุณิตฺวา มม วจนํ สมฺปฎิฉิตฺวา  มยฺหํ  อติเรกํ  ปีติํ  อุปฺปาเทสุนฺติ อโตฺถฯ</p>


<p> ตโต  อตฺตโน กตปุญฺญสญฺจยํ ทเสฺสโนฺต ติอาทิมาหฯ สตหตฺถํ  อุพฺพิทฺธํ ทิยฑฺฒหตฺถสตํ วิตฺถตํ,  อากาเส อุคฺคตํ อคฺฆิยํ,  สุนฺทรากาเรน กตํ,  กาเรตฺวา จ  ปุญฺญราสิํ  อกาสินฺติ สมฺพโนฺธฯ</p>


<p> ติ ตสฺมิํ เจติยปูชนฎฺฐาเน  ตาลปาฬีหิ  โสภิตํ อคฺฆิยํ  กาเรตฺวา จ  อตฺตโน จิตฺตํ ปสาเทตฺวา นฺติ อุตฺตมํ พุทฺธธาตุนิธาปิตํ เจติยํ ปูชยินฺติ สมฺพโนฺธฯ</p>


<p> ตสฺส เจติยสฺส มหิมํ ทเสฺสโนฺต ติอาทิมาหฯ ตตฺถ ติ อากาเส ชลมาโน อคฺคิกฺขโนฺธว อคฺคิราสิ อิว ตํ เจติยํ สตฺตหิ รตเนหิ ชลติ  วิกสิตปุโปฺผ สาลรุกฺขราชา อิว อากาเส  อินฺทธนุ อิว จ  จตูสุ ทิสาสุ  วิโชฺชตตีติ สมฺพโนฺธฯ</p>


<p>   ติ ตสฺมิํ โชตมานธาตุคพฺภมฺหิ จิตฺตํ มนํ ปสาเทตฺวา โสมนสฺสํ กตฺวา เตน จิตฺตปฺปสาเทน  อเนกปฺปการํ  ปุญฺญํ  ‘‘ธาตุคเพฺภ จ สาสเน จ เอตฺตกานิ ปุญฺญานิ มยา กตานี’’ติ เอวํ ปุญฺญกมฺมํ  กาลํกตฺวา  ตาวติํสภวนํ สุตฺตปฺปพุโทฺธ วิย อหํ  ชาโตติ สมฺพโนฺธฯ</p>


<p> อตฺตโน อุปฺปนฺนเทวโลเก ลทฺธสมฺปตฺติํ ทเสฺสโนฺต นฺติอาทิมาหฯ ตตฺถ  สินฺธวสหสฺสโยชิตํ ทิพฺพรถํ  อธิฎฺฐิโตฯ สตฺตหิ ภูมีหิ  สุฎฺฐุ อุคฺคตํ  อุจฺจํ มยฺหํ  วิมานํ อโหสีติ อโตฺถฯ</p>


<p> ตสฺมิํ วิมาเน  สกลโสวณฺณมยานิ กูฎาคารสหสฺสานิ  อเหสุนฺติ อโตฺถฯ  อตฺตโน อานุภาเวน สพฺพา ทส ทิสา  โอภาเสนฺตานิ  วิโชฺชตนฺตีติ สมฺพโนฺธฯ</p>


<p> ตสฺมิํ มยฺหํ ปาตุภูตวิมาเน อเญฺญปิ  ปมุขสาลาโย  วิชฺชนฺติฯ กิํ ภูตา?  รตฺตมณิมยา ตทา เตปิ นิยฺยูหา จตโสฺส ทิสา  ปภาย โชตนฺตีติ สมฺพโนฺธฯ</p>


<p>    สกลฉเทวโลเก เทเว  อภิภวามิฯ กสฺส ผลนฺติ เจ? มยา กตสฺส ปุญฺญกมฺมสฺส อิทํ ผลนฺติ อโตฺถฯ</p>


<p> ตโต มนุสฺสสมฺปตฺติํ ทเสฺสโนฺต ติอาทิมาหฯ ตตฺถ อิโต กปฺปโต เหฎฺฐา สฎฺฐิสหสฺสกปฺปมตฺถเก  จตุมหาทีปวโนฺต  สพฺพํ ปจฺจตฺถิกํ วิชิตวโนฺต อหํ อุพฺพิโทฺธ นาม จกฺกวตฺตี ราชา หุตฺวา  รชฺชํ กาเรสินฺติ สมฺพโนฺธฯ</p>


<p> ติ ปญฺจพุทฺธปฎิมณฺฑิตตฺตา ภทฺทเก นาม กเปฺปฯ  ติํสชาติยา จตุทีปมฺหิ อิสฺสโร ปธาโน จกฺกรตนาทีหิ  สตฺตหิ รตเนหิ สมฺปโนฺน สมงฺคีภูโต  อตฺตโน กเมฺม ทส ราชธเมฺม อภิรโทฺธ อลฺลีโน จกฺกวตฺตี ราชา  อโหสินฺติ สมฺพโนฺธฯ อตฺตโน จกฺกวตฺติกาเล อนุภูตสมฺปตฺติํ ทเสฺสโนฺต ‘‘ตตฺถาปิ ภวนํ มยฺห’’นฺติอาทิมาหฯ  ตสฺมิํ จกฺกวตฺติรชฺชมฺหิ  มม ปาสาทํ  อากาเส ฐิตวิโชฺชตมานา วิชฺชุลฺลตา อิว อุคฺคตํ สตฺตภูมิกาทิเภเทหิ อุจฺจํ  ทีฆโต จ อุจฺจโต จ จตุวีสติโยชนํ วิตฺถารโต ทฺวาทสโยชนํ อโหสีติ สมฺพโนฺธฯ สเพฺพสํ ชนานํ มนํ อลฺลีนภาเวน รมฺมณํ นาม นครํ อโหสีติ อโตฺถฯ ทเฬฺหหิ ทฺวาทสหเตฺถหิ วา ติํสหเตฺถหิ วา อุเจฺจหิ ปาการโตรเณหิ สมฺปนฺนนฺติ ทเสฺสติฯ</p>


<p>  ตโต อฑฺฒกํ อฑฺฒติยสตโยชนนฺติ อโตฺถฯ ติ วีสติอาปณปกฺขิตฺตํ นิรนฺตรํ วีถิปริเจฺฉทนฺติ อโตฺถฯ ติ พฺราหฺมณกุเล สุชาโตฯ เสสํ วุตฺตนยตฺตา สุวิเญฺญยฺยเมวาติฯ</p>

</p>


<h3>๓-๔. อนุรุทฺธเตฺถรอปทานวณฺณนา</h3>
<p>   นฺติอาทิกํ อายสฺมโต อนุรุทฺธเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล วิภวสมฺปเนฺน กุฎุมฺพิกกุเล นิพฺพตฺติฯ วยปฺปโตฺต เอกทิวสํ วิหารํ คนฺตฺวา สตฺถุ สนฺติเก ธมฺมํ สุณโนฺต สตฺถารา เอกํ ภิกฺขุํ ทิพฺพจกฺขุกานํ อคฺคฎฺฐาเน ฐเปนฺตํ ทิสฺวา สยมฺปิ ตํ ทานํ ปเตฺถตฺวา สตสหสฺสภิกฺขุปริวารสฺส ภควโต สตฺตาหํ มหาทานํ ปวเตฺตตฺวา สตฺตเม ทิวเส ภควโต ภิกฺขุสงฺฆสฺส จ อุตฺตมานิ วตฺถานิ ทตฺวา ปณิธานํ อกาสิฯ สตฺถาปิสฺส อนนฺตราเยน สมิชฺฌนภาวํ ทิสฺวา ‘‘อนาคเต โคตมสฺส สมฺมาสมฺพุทฺธสฺส สาสเน ทิพฺพจกฺขุกานํ อโคฺค ภวิสฺสตี’’ติ พฺยากาสิฯ โสปิ ตตฺถ ปุญฺญานิ กโรโนฺต สตฺถริ ปรินิพฺพุเต สตฺตโยชนิเก กนกถูเป  พหุกํสปาติโย ทีปรุเกฺขหิ ทีปกปลฺลิกาหิ จ ‘‘ทิพฺพจกฺขุญาณสฺส อุปนิสฺสโย โหตู’’ติ อุฬารํ ทีปปูชํ อกาสิฯ เอวํ ยาวชีวํ ปุญฺญานิ กตฺวา เทวมนุเสฺสสุ สํสรโนฺต กสฺสปสฺส ภควโต กาเล พาราณสิยํ กุฎุมฺพิกเคเห นิพฺพตฺติตฺวา วิญฺญุตํ ปโตฺต สตฺถริ ปรินิพฺพุเต นิฎฺฐิเต โยชนิเก กนกถูเป พหุกํสปาติโย สปฺปิมณฺฑสฺส ปูเรตฺวา มเชฺฌ จ เอเกกํ คุฬปิณฺฑํ ฐเปตฺวา มุขวฎฺฎิยา มุขวฎฺฎิํ ผุสาเปโนฺต เจติยํ ปริกฺขิปาเปสิฯ อตฺตนา คหิตกํสปาติํ สปฺปิมณฺฑสฺส ปูเรตฺวา สหสฺสวฎฺฎิโย ชาลาเปตฺวา สีเส ฐเปตฺวา สพฺพรตฺติํ เจติยํ อนุปริยายิฯ</p>


<p>เอวํ ตสฺมิมฺปิ อตฺตภาเว ยาวชีวํ กุสลํ กตฺวา เทวโลเก นิพฺพตฺติตฺวา ตตฺถ ยาวตายุกํ ฐตฺวา ตโต จุโต อนุปฺปเนฺน พุเทฺธ พาราณสิยํเยว ทุคฺคตกุเล นิพฺพตฺติ, ‘‘อนฺนภาโร’’ติสฺส นามํ อโหสิฯ โส สุมนเสฎฺฐิสฺส นาม เคเห กมฺมํ กโรโนฺต ชีวติฯ เอกทิวสํ โส อุปริฎฺฐํ นาม ปเจฺจกพุทฺธํ นิโรธสมาปตฺติโต วุฎฺฐาย คนฺธมาทนปพฺพตโต อากาเสนาคนฺตฺวา พาราณสีนครทฺวาเร โอตริตฺวา จีวรํ ปารุปิตฺวา นคเร ปิณฺฑาย จรนฺตํ ทิสฺวา ปสนฺนมานโส ปตฺตํ คเหตฺวา อตฺตโน อตฺถาย ฐปิตํ ภาคภตฺตํ ปเตฺต ปกฺขิปิตฺวา ปเจฺจกพุทฺธสฺส ทาตุกาโม อารภิฯ ภริยาปิสฺส อตฺตโน ภาคภตฺตญฺจ ตเตฺถว ปกฺขิปิฯ โส ตํ เนตฺวา ปเจฺจกพุทฺธสฺส หเตฺถ ฐเปสิฯ ปเจฺจกพุโทฺธ ตํ คเหตฺวา อนุโมทนํ กตฺวา ปกฺกามิฯ ตํ ทิวสํ สุมนเสฎฺฐิสฺส ฉเตฺต อธิวตฺถา เทวตา – ‘‘อโห ทานํ, ปรมทานํ, อุปริเฎฺฐ สุปฺปติฎฺฐิต’’นฺติ มหาสเทฺทน อนุโมทิฯ ตํ สุตฺวา สุมนเสฎฺฐิ – ‘‘เอวํ เทวตาย อนุโมทิตํ อิทเมว อุตฺตมทาน’’นฺติ  จิเนฺตตฺวา ตตฺถ ปตฺติํ ยาจิฯ อนฺนภาโร ปน ตสฺส ปตฺติํ อทาสิฯ เตน ปสนฺนจิโตฺต สุมนเสฎฺฐิ ตสฺส สหสฺสํ ทตฺวา ‘‘อิโต ปฎฺฐาย ตุยฺหํ สหเตฺถน กมฺมกรณกิจฺจํ นตฺถิ, ปติรูปํ เคหํ กตฺวา นิจฺจํ วสาหี’’ติ อาหฯ</p>


<p>ยสฺมา  นิโรธสมาปตฺติโต วุฎฺฐิตสฺส ปเจฺจกพุทฺธสฺส ทินฺนปิณฺฑปาโต ตํ ทิวสเมว อุฬารวิปาโก โหติ, ตสฺมา สุมนเสฎฺฐิ รโญฺญ สนฺติกํ คจฺฉโนฺต ตํ คเหตฺวา อคมาสิฯ ราชา ปน ตํ อาทรวเสน โอโลเกสิฯ เสฎฺฐิ – ‘‘มหาราช, อยํ โอโลเกตพฺพยุโตฺตเยวา’’ติ วตฺวา  ตทา เตน กตกมฺมํ อตฺตนาปิสฺส สหสฺสทินฺนภาวญฺจ กเถสิฯ ตํ สุตฺวา ราชา ตสฺส ตุสฺสิตฺวา สหสฺสํ ทตฺวา ‘‘อสุกสฺมิํ ฐาเน เคหํ กตฺวา วสาหี’’ติ เคหฎฺฐานมสฺส อาณาเปสิฯ ตสฺส ตํ ฐานํ โสธาเปนฺตสฺส มหนฺตา มหนฺตา นิธิกุมฺภิโย อุฎฺฐหิํสุฯ โส ตา ทิสฺวา รโญฺญ อาโรเจสิฯ ราชา สพฺพํ ธนํ อุทฺธราเปตฺวา ราสิกตํ ทิสฺวา – ‘‘เอตฺตกํ ธนํ อิมสฺมิํ นคเร กสฺส เคเห อตฺถี’’ติ ปุจฺฉิฯ ‘‘น กสฺสจิ, เทวา’’ติฯ ‘‘เตน หิ อยํ อนฺนภาโร อิมสฺมิํ นคเร มหาธนเสฎฺฐิ นาม โหตู’’ติ ตํ ทิวสเมว ตสฺส เสฎฺฐิฉตฺตํ อุสฺสาเปสิฯ</p>


<p>โส เสฎฺฐิ หุตฺวา ยาวชีวํ กลฺยาณกมฺมํ กตฺวา เทวโลเก นิพฺพโตฺต, ทีฆรตฺตํ เทวมนุเสฺสสุ สํสริตฺวา อมฺหากํ ภควโต อุปฺปชฺชนกกาเล กปิลวตฺถุนคเร สุโกฺกทนสกฺกสฺส เคเห ปฎิสนฺธิํ คณฺหิฯ ตสฺส ชาตสฺส ติ นามํ อกํสุฯ โส มหานามสกฺกสฺส กนิฎฺฐภาตา ภควโต จูฬปิตุ ปุโตฺต ปรมสุขุมาโล มหาปุโญฺญ อโหสิฯ สุวณฺณปาติยํเยว จสฺส ภตฺตํ อุปฺปชฺชิฯ อถสฺส มาตา เอกทิวสํ ‘‘มม ปุโตฺต นตฺถีติ ปทํ น ชานาติ, ตํ ชานาเปสฺสามี’’ติ จิเนฺตตฺวา เอกํ สุวณฺณปาติํ ตุจฺฉกํเยว อญฺญาย สุวณฺณปาติยา ปิทหิตฺวา ตสฺส เปเสสิ, อนฺตรามเคฺค เทวตา ตํ, ทิพฺพปูเวหิ ปูเรสุํฯ เอวํ มหาปุโญฺญ ติณฺณํ อุตูนํ อนุจฺฉวิเกสุ ตีสุ ปาสาเทสุ อลงฺกตนาฎกิตฺถีหิ ปริวุโต เทโว วิย มหาสมฺปตฺติํ อนุภวิฯ</p>


<p>อมฺหากมฺปิ โพธิสโตฺต ตสฺมิํ สมเย ตุสิตปุรา จวิตฺวา สุโทฺธทนมหาราชสฺส อคฺคมเหสิยา กุจฺฉิมฺหิ นิพฺพตฺติตฺวา อนุกฺกเมน วุทฺธิปฺปโตฺต เอกูนติํส วสฺสานิ อคารมเชฺฌ วสิตฺวา มหาภินิกฺขมนํ นิกฺขมิตฺวา อนุกฺกเมน ปฎิวิทฺธสพฺพญฺญุตญฺญาโณ โพธิมเณฺฑ สตฺตสตฺตาหํ วีตินาเมตฺวา อิสิปตเน มิคทาเย ธมฺมจกฺกํ ปวเตฺตตฺวา โลกานุคฺคหํ กโรโนฺต ราชคหํ คนฺตฺวา เวฬุวเน วิหาสิฯ ตทา สุโทฺธทนมหาราชา – ‘‘ปุโตฺต กิร เม  ราชคหํ อนุปฺปโตฺต; คจฺฉถ, ภเณ, มม ปุตฺตํ อาเนถา’’ติ สหสฺสสหสฺสปริวาเร ทส อมเจฺจ เปเสสิฯ เต สเพฺพ เอหิภิกฺขุปพฺพชฺชาย ปพฺพชิํสุฯ เตสุ อุทายิเตฺถเรน จาริกาคมนํ อายาจิโต ภควา วีสติสหสฺสขีณาสวปริวุโต ราชคหโต นิกฺขมิตฺวา  กปิลวตฺถุปุรํ คนฺตฺวา ญาติสมาคเม อเนกานิ ปาฎิหาริยานิ ทเสฺสตฺวา ปาฎิหาริยวิจิตฺตํ ธมฺมเทสนํ กเถตฺวา มหาชนํ อมตปานํ ปาเยตฺวา ทุติยทิวเส ปตฺตจีวรมาทาย นครทฺวาเร ฐตฺวา ‘‘กิํ นุ โข กุลนครํ อาคตานํ สพฺพพุทฺธานํ อาจิณฺณ’’นฺติ อาวชฺชมาโน ‘‘สปทานํ ปิณฺฑาย จรณํ อาจิณฺณ’’นฺติ ญตฺวา สปทานํ  ปิณฺฑาย จรติฯ ราชา ‘‘ปุโตฺต เต ปิณฺฑาย จรตี’’ติ สุตฺวา ตุริตตุริโต อาคนฺตฺวา อนฺตรวีถิยํ ธมฺมํ สุตฺวา อตฺตโน นิเวสนํ ปเวเสตฺวา มหนฺตํ สกฺการสมฺมานํ อกาสิฯ ภควา ตตฺถ กตฺตพฺพํ ญาติสงฺคหํ กตฺวา ราหุลกุมารํ ปพฺพาเชตฺวา นจิรเสฺสว กปิลวตฺถุนครโต มลฺลรเฎฺฐ จาริกํ จรมาโน อนุปิยมฺพวนํ ปาปุณิฯ</p>


<p>ตสฺมิํ สมเย สุโทฺธทนมหาราชา สากิยคณํ สนฺนิปาเตตฺวา อาห – ‘‘สเจ มม ปุโตฺต อคารํ อชฺฌาวสิสฺส, ราชา อภวิสฺส จกฺกวตฺตี สตฺตรตนสมฺปโนฺน ขตฺติยคณปริวาโร, นตฺตาปิ เม ราหุลกุมาโร ขตฺติยคเณน สทฺธิํ ตํ ปริวาเรตฺวา อจริสฺส, ตุเมฺหปิ เอตมตฺถํ ชานาถฯ อิทานิ ปน มม ปุโตฺต พุโทฺธ ชาโต, ขตฺติยาวาสฺส ปริวารา โหนฺตุ, ตุเมฺห เอเกกกุลโต เอเกกํ ทารกํ เทถา’’ติฯ เอวํ วุเตฺต เอกปฺปหาเรเนว เทฺวอสีติสหสฺสขตฺติยกุมารา ปพฺพชิํสุฯ</p>


<p>ตสฺมิํ สมเย มหานาโม สโกฺก กุฎุมฺพสามิโก, โส อตฺตโน กนิฎฺฐํ อนุรุทฺธํ สกฺกํ อุปสงฺกมิตฺวา เอตทโวจ – ‘‘เอตรหิ, ตาต อนุรุทฺธ, อภิญฺญาตา อภิญฺญาตา สกฺยกุมารา ภควนฺตํ ปพฺพชิตํ อนุปพฺพชนฺติ, อมฺหากญฺจ กุลา นตฺถิ โกจิ อคารสฺมา อนคาริยํ ปพฺพชิโต, เตน หิ ตฺวํ วา ปพฺพชาหิ, อหํ วา ปพฺพชิสฺสามี’’ติฯ ตํ สุตฺวา อนุรุโทฺธ ฆราวาเส รุจิํ อกตฺวา อตฺตสตฺตโม อคารสฺมา อนคาริยํ ปพฺพชิโตฯ ตสฺส ปพฺพชฺชานุกฺกโม สงฺฆเภทกกฺขนฺธเก (จูฬว. ๓๓๐ อาทโย) อาคโตเยวฯ เอวํ อนุปิยํ คนฺตฺวา ปพฺพชิเตสุ ปน เตสุ ตสฺมิํเยว อโนฺตวเสฺส ภทฺทิยเตฺถโร อรหตฺตํ ปาปุณิ, อนุรุทฺธเตฺถโร ทิพฺพจกฺขุํ นิพฺพเตฺตสิ, เทวทโตฺต อฎฺฐ สมาปตฺติโย นิพฺพเตฺตสิ, อานนฺทเตฺถโร โสตาปตฺติผเล ปติฎฺฐาสิ, ภคุเตฺถโร จ กิมิลเตฺถโร จ ปจฺฉา อรหตฺตํ ปาปุณิํสุฯ เตสํ สเพฺพสมฺปิ เถรานํ  อตฺตโน อตฺตโน อาคตฎฺฐาเนสุ ปุพฺพปตฺถนาภินีหาโร อาวิ ภวิสฺสติฯ อยํ อนุรุทฺธเตฺถโร ธมฺมเสนาปติสฺส  สนฺติเก กมฺมฎฺฐานํ คเหตฺวา เจติยรเฎฺฐ ปาจีนวํสทายํ คนฺตฺวา สมณธมฺมํ กโรโนฺต สตฺต มหาปุริสวิตเกฺก วิตเกฺกสิ, อฎฺฐเม กิลมติฯ สตฺถา ‘‘อนุรุโทฺธ อฎฺฐเม มหาปุริสวิตเกฺก กิลมตี’’ติ ญตฺวา ‘‘ตสฺส สงฺกปฺปํ ปูเรสฺสามี’’ติ ตตฺถ คนฺตฺวา ปญฺญตฺตวรพุทฺธาสเน นิสิโนฺน อฎฺฐมํ มหาปุริสวิตกฺกํ ปูเรตฺวา จตุปจฺจยสโนฺตสภาวนารามปฎิมณฺฑิตํ มหาอริยวํสปฎิปทํ กเถตฺวา อากาเส อุปฺปติตฺวา เภสกลาวนเมว คโตฯ</p>


<p>เถโร ตถาคเต คตมเตฺตเยว เตวิโชฺช มหาขีณาสโว หุตฺวา ‘‘สตฺถา มยฺหํ มนํ ชานิตฺวา อาคนฺตฺวา อฎฺฐมํ มหาปุริสวิตกฺกํ ปูเรตฺวา อทาสิ, โส จ เม มโนรโถ มตฺถกํ ปโตฺต’’ติ พุทฺธานํ ธมฺมเทสนํ อตฺตโน จ ปฎิเวธธมฺมํ อารพฺภ อิมา อุทานคาถา อภาสิ –</p>


<p>
‘‘มม  
สงฺกปฺปมญฺญาย, สตฺถา โลเก อนุตฺตโร;  
  
มโนมเยน กาเยน, อิทฺธิยา อุปสงฺกมิฯ  
</p>
  
<p>
‘‘ยทา เม อหุ สงฺกโปฺป, ตโต อุตฺตริ เทสยิ;  
  
นิปฺปปญฺจรโต พุโทฺธ, นิปฺปปญฺจมเทสยิฯ  
</p>
  
<p>
‘‘ตสฺสาหํ ธมฺมมญฺญาย, วิหาสิํ สาสเน รโต;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ (เถรคา. ๙๐๑-๙๐๓);  
</p>
  
<p>อถ นํ อปรภาเค สตฺถา เชตวเน มหาวิหาเร วิหรโนฺต ‘‘ทิพฺพจกฺขุกานํ ภิกฺขูนํ อนุรุโทฺธ อโคฺค’’ติ (อ. นิ. ๑.๑๙๒) อคฺคฎฺฐาเน ฐเปสิฯ</p>


<p> เอวํ โส ภควโต สนฺติกา ทิพฺพจกฺขุกานํ อคฺคฎฺฐานํ ลภิตฺวา อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต นฺติอาทิมาหฯ ตตฺถ สุนฺทรา อุปฎฺฐาปนปญฺญา มคฺคผลปญฺญา วิปสฺสนาปญฺญา จตุปฎิสมฺภิทาทิสงฺขาตา เมธา ยสฺส ภควโต โส สุเมโธ, ตํ  ภาคฺยสมฺปนฺนตฺตา  โลกสฺส  เสฎฺฐํ ปธานภูตํ สํสารโต ปฐมํ นิคฺคตํ นรานํ อาสภํ ปุเรจาริกํ  วิเวกภูตํ คณสงฺคณิการามโต อปคตํ วิหรนฺตํ อหํ อทฺทสนฺติ สมฺพโนฺธฯ</p>


<p> สพฺพธมฺมานํ  สยเมว พุทฺธตฺตา  สมีปํ คนฺตฺวาติ อโตฺถฯ ติ ทสงฺคุลิปุฎํ มุทฺธนิ กตฺวาติ อโตฺถฯ เสสํ อุตฺตานตฺถเมวฯ</p>


<p> ติ ตทา เทวโลเก จ มนุสฺสโลเก จ อุปฺปนฺนกาเล  มํสจกฺขุนา สมนฺตโต โยชนํ ปสฺสามีติ อโตฺถฯ</p>


<p> ติ ปญฺญาจกฺขุนา สหสฺสจกฺกวาฬํ ปสฺสามีติ อโตฺถฯ ติ อิทานิ โคตมสฺส ภควโต สาสเนฯ  ทีปปูชาย อิทํ ผลํ, อิมินา ผเลน ทิพฺพจกฺขุํ อนุปฺปโตฺต ปฎิลโทฺธ อุปฺปาเทสินฺติ อโตฺถฯ</p>

</p>


<h3>๓-๕. ปุณฺณมนฺตาณิปุตฺตเตฺถรอปทานวณฺณนา</h3>
<p>  ติอาทิกํ อายสฺมโต ปุณฺณสฺส มนฺตาณิปุตฺตเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต อุปฺปตฺติโต ปุเรตรเมว หํสวตีนคเร พฺราหฺมณมหาสาลกุเล นิพฺพตฺติตฺวา อนุกฺกเมน วิญฺญุตํ ปโตฺตฯ อปรภาเค ปทุมุตฺตเร ภควติ อุปฺปชฺชิตฺวา โพธเนยฺยานํ ธมฺมํ เทเสเนฺต เหฎฺฐา วุตฺตนเยน มหาชเนน สทฺธิํ วิหารํ คนฺตฺวา ปริสปริยเนฺต นิสีทิตฺวา ธมฺมํ สุณโนฺต สตฺถารํ เอกํ ภิกฺขุํ ธมฺมกถิกานํ อคฺคฎฺฐาเน ฐเปนฺตํ ทิสฺวา ‘‘มยาปิ อนาคเต เอวรูเปน ภวิตุํ วฎฺฎตี’’ติ จิเนฺตตฺวา เทสนาวสาเน อุฎฺฐิตาย ปริสาย สตฺถารํ อุปสงฺกมิตฺวา นิมเนฺตตฺวา เหฎฺฐา วุตฺตนเยน มหาสกฺการํ กตฺวา ภควนฺตํ เอวมาห – ‘‘ภเนฺต, อหํ อิมินา อธิกาเรน น อญฺญํ สมฺปตฺติํ ปเตฺถมิ, ยถา ปเนโส ภิกฺขุ สตฺตมทิวสมตฺถเก ตุเมฺหหิ ธมฺมกถิกานํ อคฺคฎฺฐาเน ฐปิโต, เอวํ อหมฺปิ อนาคเต เอกสฺส พุทฺธสฺส สาสเน ธมฺมกถิกานํ อโคฺค ภเวยฺย’’นฺติ ปตฺถนํ อกาสิฯ สตฺถา อนาคตํ โอโลเกตฺวา ตสฺส ปตฺถนาย สมิชฺฌนภาวํ ทิสฺวา ‘‘อนาคเต  กปฺปสตสหสฺสมตฺถเก โคตโม นาม พุโทฺธ อุปฺปชฺชิสฺสติ, ตสฺส สาสเน ปพฺพชิตฺวา ตฺวํ ธมฺมกถิกานํ อโคฺค ภวิสฺสสี’’ติ พฺยากาสิฯ</p>


<p>โส ยาวตายุกํ กลฺยาณกมฺมํ กตฺวา ตโต จุโต กปฺปสตสหสฺสํ ปุญฺญสมฺภารํ สมฺภรโนฺต เทวมนุเสฺสสุ สํสริตฺวา อมฺหากํ ภควโต กาเล กปิลวตฺถุนครสฺส อวิทูเร โทณวตฺถุนามเก พฺราหฺมณคาเม พฺราหฺมณมหาสาลกุเล อญฺญาสิโกณฺฑญฺญเตฺถรสฺส ภาคิเนโยฺย หุตฺวา นิพฺพตฺติฯ ตสฺส ติ นามํ อกํสุฯ โส สตฺถริ อภิสโมฺพธิํ ปตฺวา ปวตฺติตวรธมฺมจเกฺก อนุกฺกเมน ราชคหํ อุปนิสฺสาย วิหรเนฺต อญฺญาสิโกณฺฑญฺญสฺส สนฺติเก ปพฺพชิตฺวา ลทฺธูปสมฺปโท ปธานมนุยุญฺชโนฺต สพฺพํ ปพฺพชิตกิจฺจํ มตฺถกํ ปาเปตฺวา ‘‘ทสพลสฺส สนฺติกํ คมิสฺสามี’’ติ มาตุลเตฺถเรน สทฺธิํ สตฺถุ สนฺติกํ อาคนฺตฺวา กปิลวตฺถุสามนฺตาเยว  โอหิยิตฺวา โยนิโส มนสิกาเร กมฺมํ กโรโนฺต นจิรเสฺสว วิปสฺสนํ อุสฺสุกฺกาเปตฺวา อรหตฺตํ ปาปุณิฯ</p>


<p>ตสฺส  ปน ปุณฺณเตฺถรสฺส สนฺติเก ปพฺพชิตา กุลปุตฺตา ปญฺจสตา อเหสุํฯ เถโร เต ทสกถาวตฺถูหิ โอวทิฯ เตปิ สเพฺพ ทสกถาวตฺถูหิ โอวทิตา ตสฺส โอวาเท ฐตฺวา อรหตฺตํ ปาปุณิตฺวา อตฺตโน ปพฺพชิตกิจฺจํ มตฺถกปฺปตฺตํ ญตฺวา อุปชฺฌายํ อุปสงฺกมิตฺวา อาหํสุ – ‘‘ภเนฺต, มยํ ปพฺพชิตกิจฺจสฺส มตฺถกํ ปตฺตา, ทสนฺนญฺจ กถาวตฺถูนํ ลาภิโน, สมโย ทานิ โน ทสพลํ ปสฺสิตุ’’นฺติ, เถโร เตสํ วจนํ สุตฺวา จิเนฺตสิ – ‘‘มยฺหํ ทสกถาวตฺถุลาภิตํ สตฺถา ชานาติฯ อหํ ธมฺมํ เทเสโนฺต ทสกถาวตฺถูนิ อมุญฺจิตฺวาว เทเสมิ, มยิ จ คจฺฉเนฺต สเพฺพปิเม ภิกฺขู มํ ปริวาเรตฺวา คจฺฉิสฺสนฺติ, เอวํ เม คเณน สทฺธิํ คนฺตฺวา อยุตฺตํ ทสพลํ ปสฺสิตุํ, อิเม ตาว ทสพลํ ปสฺสิตุํ คจฺฉนฺตู’’ติฯ อถ เต เอวมาห – ‘‘อาวุโส, ตุเมฺห ปุรโต คนฺตฺวา ทสพลํ ปสฺสถ, มม วจเนน ตถาคตสฺส ปาเท วนฺทถ, อหมฺปิ ตุมฺหากํ คตมเคฺคน อาคจฺฉิสฺสามี’’ติฯ เตปิ เถรา สเพฺพ ทสพลสฺส ชาติภูมิรฎฺฐวาสิโน สเพฺพ ขีณาสวา สเพฺพ ทสกถาวตฺถุลาภิโน อุปชฺฌายสฺส โอวาทํ อจฺฉินฺทิตฺวา เถรํ วนฺทิตฺวา อนุปุเพฺพน จาริกํ จรนฺตา สฎฺฐิโยชนมคฺคํ  อติกฺกมฺม ราชคเห เวฬุวนมหาวิหารํ คนฺตฺวา ทสพลสฺส ปาเท วนฺทิตฺวา เอกมนฺตํ นิสีทิํสุฯ อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธิํ ปฎิสโมฺมทิตุนฺติ ภควา เตหิ สทฺธิํ ‘‘กจฺจิ, ภิกฺขเว, ขมนีย’’นฺติอาทินา นเยน มธุรปฎิสนฺถารํ กตฺวา ‘‘กุโต จ ตุเมฺห, ภิกฺขเว, อาคตตฺถา’’ติ ปุจฺฉิตฺวา ปุน เตหิ ‘‘ชาติภูมิโต’’ติ วุเตฺต ‘‘โก นุ โข, ภิกฺขเว, ชาติภูมิยํ ชาติภูมกานํ ภิกฺขูนํ สพฺรหฺมจารีนํ เอวํ สมฺภาวิโต ‘อตฺตนา จ อปฺปิโจฺฉ อปฺปิจฺฉกถญฺจ ภิกฺขูนํ กตฺตา’’’ติ (ม. นิ. ๑.๒๕๒) ทสกถาวตฺถุลาภิํ ภิกฺขุํ ปุจฺฉิฯ เตปิ ‘‘ปุโณฺณ นาม, ภเนฺต, อายสฺมา มนฺตาณิปุโตฺต’’ติ อาโรจยิํสุฯ</p>


<p>เตสํ กถํ สุตฺวา อายสฺมา สาริปุโตฺต เถรํ ทสฺสนกาโม อโหสิฯ อถ สตฺถา ราชคหโต สาวตฺถิํ อคมาสิฯ ปุณฺณเตฺถโรปิ ทสพลสฺส ตตฺถ อาคตภาวํ สุตฺวา ‘‘สตฺถารํ ปสฺสิสฺสามี’’ติ คนฺตฺวา อโนฺตคนฺธกุฎิยํเยว ตถาคตํ สมฺปาปุณิฯ สตฺถา ตสฺส ธมฺมํ เทเสสิฯ เถโร ธมฺมํ สุตฺวา ทสพลํ วนฺทิตฺวา ปฎิสลฺลานตฺถาย อนฺธวนํ คนฺตฺวา อญฺญตรสฺมิํ รุกฺขมูเล ทิวาวิหารํ นิสีทิฯ สาริปุตฺตเตฺถโรปิ ตสฺสาคมนํ สุตฺวา สีสานุโลกิโก คนฺตฺวา โอกาสํ สลฺลเกฺขตฺวา ตสฺมิํ รุกฺขมูเล นิสินฺนกํ อุปสงฺกมิตฺวา เถเรน สทฺธิํ สโมฺมทิตฺวา ตํ วิสุทฺธิกฺกมํ  (ม. นิ. ๑.๒๕๗) ปุจฺฉิฯ โสปิสฺส ปุจฺฉิตปุจฺฉิตํ พฺยากโรโนฺต รถวินีตูปมาย อติวิย จิตฺตํ อาราเธสิฯ เต อญฺญมญฺญสฺส สุภาสิตํ สมนุโมทิํสุฯ</p>


<p> อถ นํ สตฺถา อปรภาเค ภิกฺขุสงฺฆสฺส มเชฺฌ นิสิโนฺน เถรํ ‘‘เอตทคฺคํ, ภิกฺขเว , มม สาวกานํ ภิกฺขูนํ ธมฺมกถิกานํ ยทิทํ ปุโณฺณ’’ติ (อ. นิ. ๑.๑๘๘, ๑๙๖) เอตทเคฺค ฐเปสิฯ โส ปุพฺพกมฺมํ สริตฺวา โสมนสฺสวเสน ปุพฺพจริตาปทานํ วิภาเวโนฺต ติอาทิมาหฯ ตตฺถ ติ อเนกพฺราหฺมณานํ วาเจตา สิกฺขาเปตาฯ ติ มนฺตานํ ธาเรตาติ อโตฺถ, เวทสงฺขาตสฺส จตุตฺถเวทสฺส สชฺฌายนสวนทานานํ วเสน ธาเรตาติ วุตฺตํ โหติฯ นฺติ อิรุเวทยชุเวทสามเวทสงฺขาตานํ ติณฺณํ เวทานํ ญาเณน ธาเรตพฺพตา ‘‘เวโท’’ติ ลทฺธนาเมสุ ตีสุ เวทคเนฺถสุ ปารํ ปริโยสานํ คโตติ อโตฺถ ฯ ติ มม นิจฺจปริวารภูเตหิ สิเสฺสหิ ปริวุโต อหํ อมฺหิฯ นฺติ นรานํ อุตฺตมํ ภควนฺตํ อุปสงฺกมิํ, สมีปํ คโตติ อโตฺถฯ เสสํ สุวิเญฺญยฺยเมวฯ</p>


<p> นฺติ อหํ ตทา ตสฺส พุทฺธสฺส กาเล อภิธมฺมนยโกวิโทติ อโตฺถฯ ติ กถาวตฺถุปฺปกรเณ วิสุทฺธิยา เฉโก, อปฺปิจฺฉสนฺตุฎฺฐิกถาทีสุ ทสสุ กถาวตฺถูสุ วา เฉโก, ตาย กถาวตฺถุวิสุทฺธิยา  ยติชนานํ ปณฺฑิตานํ  โพเธตฺวาน  นิกฺกิเลโส  วาสํ กเปฺปมิฯ</p>


<p> ติ อิโต ปญฺจพุทฺธปฎิมณฺฑิตโต ภทฺทกปฺปโต ปญฺจสเต กเปฺป  สุฎฺฐุ ปากฎา จกฺกรตนาทิ สตฺตหิ รตเนหิ สมฺปนฺนา ชมฺพุทีปาทิจตุทีปมฺหิ  ปธานา  จตฺตาโร จกฺกวตฺติราชาโน อเหสุนฺติ อโตฺถฯ เสสํ วุตฺตนยเมวาติฯ</p>

</p>


<h3>๓-๖. อุปาลิเตฺถรอปทานวณฺณนา</h3>
<p>  ติอาทิกํ อายสฺมโต อุปาลิเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร วิภวสมฺปเนฺน พฺราหฺมณกุเล นิพฺพโตฺตฯ เอกทิวสํ สตฺถุ สนฺติเก ธมฺมกถํ สุณโนฺต สตฺถารํ  เอกํ ภิกฺขุํ วินยธรานํ อคฺคฎฺฐาเน ฐเปนฺตํ ทิสฺวา สตฺถุ อธิการกมฺมํ กตฺวา ตํ ฐานนฺตรํ ปเตฺถสิฯ</p>


<p>โส ยาวชีวํ กุสลํ กตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท กปฺปกเคเห นิพฺพโตฺตฯ ติสฺส นามํ อกํสุฯ โส วยปฺปโตฺต อนุรุทฺธาทีนํ ฉนฺนํ ขตฺติยานํ ปิยสหาโย หุตฺวา ตถาคเต อนุปิยมฺพวเน วิหรเนฺต ปพฺพชฺชาย นิกฺขมเนฺตหิ ฉหิ ขตฺติเยหิ สทฺธิํ นิกฺขมิตฺวา ปพฺพชิฯ ตสฺส ปพฺพชฺชาวิธานํ ปาฬิยํ (จูฬว. ๓๓๐ อาทโย) อาคตเมวฯ โส ปพฺพชิตฺวา อุปสมฺปโนฺน  หุตฺวา สตฺถุ สนฺติเก กมฺมฎฺฐานํ คเหตฺวา ‘‘มยฺหํ, ภเนฺต, อรญฺญวาสํ อนุชานาถา’’ติ อาหฯ ‘‘ภิกฺขุ อรเญฺญ วสนฺตสฺส เอกเมว ธุรํ วฑฺฒิสฺสติ, มยฺหํ ปน สนฺติเก วสนฺตสฺส วิปสฺสนาธุรญฺจ คนฺถธุรญฺจ ปริปูเรสฺสตี’’ติฯ โส สตฺถุ วจนํ สมฺปฎิจฺฉิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ สตฺถาปิ นํ สยเมว สกลํ วินยปิฎกํ อุคฺคณฺหาเปสิฯ โส อปรภาเค ภารุกจฺฉวตฺถุํ อชฺชุกวตฺถุํ กุมารกสฺสปวตฺถุนฺติ อิมานิ ตีณิ วตฺถูนิ วินิจฺฉินิฯ สตฺถา เอเกกสฺมิํ วินิจฺฉเย สาธุการํ ทตฺวา ตโย วินิจฺฉเย อฎฺฐุปฺปตฺติํ กตฺวา เถรํ วินยธรานํ อคฺคฎฺฐาเน ฐเปสิฯ</p>


<p> เอวํ โส เอตทคฺคฎฺฐานํ ปตฺวา อตฺตโน ปุพฺพกมฺมํ สริตฺวา โสมนสฺสปฺปโตฺต ตํ ปุพฺพจริตาปทานํ ปกาเสโนฺต ติอาทิมาหฯ ตตฺถ ติ หํสาวฎฺฎอากาเรน วติ ปาการปริเกฺขโป ยสฺมิํ นคเร, ตํ นครํ ฯ อถ วา อเนกสงฺขา หํสา ตฬากโปกฺขรณีสรปลฺลลาทีสุ นิวสนฺตา อิโต จิโต จ วิธาวมานา วสนฺติ เอตฺถาติ  ตสฺสา หํสวติยาฯ ติ สุฎฺฐุ ชาโตติ สุชาโต, ‘‘อกฺขิโตฺต อนุปกุโฎฺฐ’’ติ วจนโต อครหิโต หุตฺวา ชาโตติ อโตฺถฯ ติ อสีติโกฎิธนราสิโก  อสเงฺขฺยยฺยธนธญฺญวา พฺราหฺมโณ สุชาโต นาม อโหสินฺติ สมฺพโนฺธฯ</p>


<p> ปุนปิ  ตเสฺสว มหนฺตภาวํ ทเสฺสโนฺต ติอาทิมาหฯ ตตฺถ ติ ปเรสํ เวทตฺตยาทิํ วาเจตาฯ ติ มนฺตา วุจฺจติ ปญฺญา, อถพฺพนเวทพฺยากรณาทิชานนปญฺญวาติ อโตฺถฯ ติ อิรุเวทยชุเวทสามเวทสงฺขาตานํ  ติณฺณํ เวทานํ ปริโยสานํ ปโตฺตติ อโตฺถฯ ติ ลกฺขณสเตฺถ, พุทฺธปเจฺจกพุทฺธจกฺกวตฺติอิตฺถิปุริสานํ หตฺถปาทาทีสุ ทิสฺสมานลกฺขณปกาสนกคเนฺถ จาติ อโตฺถฯ ติ ‘‘อิติห อาส อิติห อาสา’’ติ โปราณกถาปฺปกาสเก คเนฺถฯ ติ สกธเมฺม พฺราหฺมณธเมฺม  ปริโยสานํ โกฎิํ คโต ปโตฺตติ อโตฺถฯ</p>


<p> ติ เย นิคณฺฐสาวกา, เต สเพฺพ นานาทิฎฺฐิกา ตทา  ปถวีตเล จรนฺตีติ สมฺพโนฺธฯ</p>


<p> ยาว  ยตฺตกํ กาลํ ชิโน นุปฺปชฺชติ, ตาว ตตฺตกํ กาลํ พุโทฺธติ วจนํ นตฺถีติ อโตฺถฯ</p>


<p> นฺติ อโห จ รตฺติ จ อโหรตฺตํ, พหูนํ สํวจฺฉรานํ อติกฺกเมนาติ อโตฺถฯ เสสํ สุวิเญฺญยฺยเมวฯ</p>


<p> ติ มนฺตาณีนามาย กปฺปกธีตุยา ปุโตฺต, มาสปุณฺณตาย ทิวสปุณฺณตาย ติ ลทฺธนาโมติ อโตฺถฯ ตสฺส สตฺถุสฺส สาวโก  ภวิสฺสตีติ สมฺพโนฺธฯ</p>


<p> ติ  ปทุมุตฺตโร ภควา  อิมินา ปกาเรน  สุนฺทรากาเรน โสมนสฺสทายกํ  พฺยากรณมทาสีติ อโตฺถฯ  สกลชนสมูหํ สาธุกํ  โสมนสฺสํ กโรโนฺต  อตฺตโน พลํ  ปากฎํ กโรโนฺตติ สมฺพโนฺธฯ</p>


<p> ตโต อนนฺตรํ อตฺตโน อานุภาวํ อญฺญาปเทเสน ทเสฺสโนฺต ติอาทิมาหฯ ตทา ตสฺมิํ พุทฺธุปฺปาทโต ปุริมกาเล สุนนฺทํ ตาปสํ กตญฺชลิปุฎา สเพฺพ ชนา นมสฺสนฺตีติ สมฺพโนฺธฯ ติ เอวํ โส สพฺพชนปูชิโตปิ สมาโน ‘‘ปูชิโตมฺหี’’ติ มานํ อกตฺวา  พุทฺธสาสเน อธิกํ กิจฺจํ กตฺวา อตฺตโน  ชาติํ  ปริสุทฺธมกาสีติ อโตฺถฯ</p>


<p> นฺติ ตสฺส สมฺมาสมฺพุทฺธสฺส วาจํ, คาถาพนฺธสุขตฺถํ อา-การสฺส รสฺสํ กตฺวา ‘‘วจ’’นฺติ วุตฺตํฯ ‘‘อนาคตมฺหิ อทฺธาเน โคตโม นาม นาเมน สตฺถา โลเก ภวิสฺสตี’’ติ อิมํ มุนิโน วจนํ สุตฺวา  เยน ปกาเรน โคตมํ ภควนฺตํ ปสฺสามิ, ตถา เตน ปกาเรน  อธิกกิจฺจํ ปุญฺญสมฺภารํ  กริสฺสามีติ  มยฺหํ  เจตนามนสิกาโร  อโหสีติ สมฺพโนฺธฯ</p>


<p> ติ ‘‘อหํ การํ กริสฺสามี’’ติ เอวํ จิเนฺตตฺวาฯ ติ ‘‘มยา กีทิสํ ปุญฺญํ กตฺตพฺพํ นุ โข’’ติ กิริยํ กตฺตพฺพกิจฺจํ จินฺตยินฺติ อโตฺถฯ ติ อหํ  กีทิสํ ปุญฺญกมฺมํ อาจรามิ ปูเรมิ นุ โขติ  อโตฺถฯ ติ อุตฺตรวิรหิเต สกลปุญฺญสฺส ภาชนภูเต รตนตฺตเยติ อโตฺถฯ</p>


<p> ติ อยํ ภิกฺขุ สรภญฺญวเสน คนฺถปาฐปฐนโต วาจนโต ‘‘ปาฐิโก’’ติ ลทฺธนาโม ภิกฺขุฯ พุทฺธสาสเน สเพฺพสํ ปาฐีนํ ปาฐกวาจกานํ อนฺตเร วินเย จ  อโคฺค อิติ ฐปิโตฯ ตํ ฐานํ เตน ภิกฺขุนา ปตฺตฎฺฐานนฺตรํ อหํ  ปเตฺถมีติ อโตฺถฯ</p>


<p> ตโต ปรํ อตฺตโน ปุญฺญกรณูปายํ ทเสฺสโนฺต นฺติอาทิมาหฯ  มยฺหํ  ปมาณวิรหิตํ โภคราสิํ  โขเภตุํ อสกฺกุเณยฺยํ  สาครสทิสํ  ตาทิเสน ธเนน พุทฺธสฺส อารามํ มาปเยติ สมฺพโนฺธฯ เสสํ อุตฺตานตฺถเมวฯ</p>


<p> ภิกฺขุสเงฺฆ นิสีทิตฺวา สมฺพุโทฺธ เตน สุฎฺฐุ มาปิตํ การิตํ สงฺฆารามํ ปฎิคฺคเหตฺวา ตสฺสารามสฺสานิสํสทีปกํ อิทํ วจนํ  กเถสีติ สมฺพโนฺธฯ</p>


<p> กถํ? ติ โย สงฺฆารามทายโก ตาปโส  กุฎิเลณมณฺฑปปาสาทหมฺมิยปาการาทินา สุฎฺฐุ สชฺชิตํ สงฺฆารามํ พุทฺธสฺส  ป-กาเรน โสมนสฺสสมฺปยุตฺตจิเตฺตน  อทาสิฯ ติ ตํ ตาปสํ อหํ ปากฎํ กริสฺสามิ, อุตฺตานิํ กริสฺสามีติ อโตฺถฯ ติ ภาสนฺตสฺส มยฺหํ วจนํ สุณาถ, โอหิตโสตา อวิกฺขิตฺตจิตฺตา มนสิ กโรถาติ อโตฺถฯ</p>


<p> เตน ทินฺนารามสฺส ผลํ ทเสฺสโนฺต ติอาทิมาหฯ ตํ สุวิเญฺญยฺยเมวฯ</p>


<p> นฺติ อิทํ อายติํ อนุภวิตพฺพสมฺปตฺติสงฺขาตํ อิฎฺฐผลํ สงฺฆารามทานสฺส ผลํ วิปากนฺติ อโตฺถฯ</p>


<p> ติ  ฉสหสฺสานิ อสีติสหสฺสานิ  สุฎฺฐุ อลงฺกตา สชฺชิตา  อิตฺถิโย ติ วิจิเตฺตหิ อเนกรูเปหิ วเตฺถหิ อาภรเณหิ จ สมนฺนาคตาฯ ติ โอลมฺพิตมุตฺตาหารมณิกญฺจิตกณฺณาติ อโตฺถฯ</p>


<p> ตาสํ อิตฺถีนํ รูปโสภาติสยํ วเณฺณโนฺต ติอาทิมาหฯ ตตฺถ อาฬารานิ มหนฺตานิ อกฺขีนิ มณิคุฬสทิสานิ ยาสํ อิตฺถีนํ ตา อาฬารปมฺหา ภมรานมิว มนฺทโลจนาติ อโตฺถฯ  หาสปกติ, ลีลาวิลาสาติ อโตฺถฯ ติ สุนฺทรสญฺญิตพฺพสรีราวยวาฯ ติ ขุทฺทกอุทรปเทสาฯ เสสํ อุตฺตานเมวฯ</p>


<p>   ติ ตสฺส โคตมสฺส ภควโต ธเมฺมสุ ทายาโท ธมฺมโกฎฺฐาสภาคีฯ ติ อุรสิ ชาโต, สิถิลธนิตาทิทสวิธพฺยญฺชนพุทฺธิสมฺปนฺนํ กณฺฐตาลุโอฎฺฐาทิปญฺจฎฺฐาเน ฆเฎฺฎตฺวา เทสิตธมฺมํ สุตฺวา โสตาปตฺติมคฺคาทิมคฺคปฎิปาฎิยา สพฺพกิเลเส เขเปตฺวา อรหเตฺต ฐิตภาเวน อุรสิ ชาตปุโตฺตติ อโตฺถฯ ติ ธเมฺมน สเมน อทเณฺฑน อสเตฺถน นิมฺมิโต ปากโฎ ภวิสฺสสีติ อโตฺถฯ ติ กิญฺจาปิ โส มาตุ นาเมน มนฺตาณิปุตฺตนาโม, อนุรุทฺธาทีหิ ปน สห คนฺตฺวา ปพฺพชิตตฺตา ขตฺติยานํ อุปสมีเป อลฺลีโน ยุโตฺต กายจิเตฺตหิ สมงฺคีภูโตติ อุปาลีติ นาเมน สตฺถุ สาวโก  ภวิสฺสตีติ อโตฺถฯ</p>


<p> ติ วินยปิฎเก โกฎิํ ปริโยสานํ ปตฺวา ปาปุณิตฺวาฯ ติ การณาการเณ จ ทโกฺข เฉโกติ อโตฺถฯ ติ ชิเนน  วุตฺตานุสาสนิํ ชินสฺส ปิฎกตฺตยํ วาจนสวนจินฺตนธารณาทิวเสน ธาเรโนฺต, สลฺลเกฺขโนฺตติ อโตฺถฯ ติ นิกฺกิเลโส จตูหิ อิริยาปเถหิ อปริปตนฺตํ อตฺตภาวํ หริสฺสติ ปวเตฺตสฺสตีติ อโตฺถฯ</p>


<p> ติ  อเนกสตสหเสฺส อาทิํ กตฺวาฯ นฺติ ‘‘โคตมสฺส ภควโต สาสเน วินยธรานํ อโคฺค ภเวยฺย’’นฺติ ตุยฺหํ สาสนํ ปเตฺถมิ อิจฺฉามีติ อโตฺถฯ ติ โส เอตทคฺคฎฺฐานนฺตรสงฺขาโต อโตฺถ เม มยา อนุปฺปโตฺตติ อโตฺถฯ ติ สเพฺพสํ สํโยชนานํ ขโย มยา อนุปฺปโตฺตติ สมฺพโนฺธ, นิพฺพานํ อธิคตนฺติ อโตฺถฯ</p>


<p> ราชทเณฺฑน  ปีฬิโต  สูเล อาวุโต อาวุณิโต  ปุริโส สูเล  มธุรสุขํ  นานุภวโนฺต  ปริโมจนเมว อิจฺฉติ ยถาติ สมฺพโนฺธฯ</p>


<p>  วีรานมนฺตเร วีรุตฺตม อหํ  ชาติทเณฺฑน,  ปีฬิโต  กุสลากุสลกมฺมสูลสฺมิํ อาวุโต  สํวิชฺชมาโน,  ปิปาสาตุรภาเวน  อภิภูโต ทุกฺขาปิโต  สํสาเร มธุรํ สุขํ  น ลภามิฯ ราคคฺคิโทสคฺคิโมหคฺคิสงฺขาเตหิ, นรกคฺคิกปฺปุฎฺฐานคฺคิทุกฺขคฺคิสงฺขาเตหิ วา ตีหิ อคฺคีหิ ฑยฺหโนฺต  ปริมุจฺจนุปายํ  ปริเยสามิ ตเถวาติ สมฺพโนฺธฯ ยถา ราชทณฺฑํ อิโต คโต ปโตฺต ปริมุตฺติํ คเวสติ, ตถา อหํ ภวทณฺฑปฺปโตฺต ปริมุตฺติํ คเวสามีติ สมฺพโนฺธฯ</p>


<p> ปุน สํสารโต โมจนํ อุปโมปเมยฺยวเสน ทเสฺสโนฺต   ติอาทิมาหฯ ตตฺถ วิเสน สปฺปวิเสน อา สมนฺตโต ทํสียิตฺถ ทโฎฺฐ โหตีติ  สปฺปทโฎฺฐติ อโตฺถฯ อถ วา วิสํ หลาหลวิสํ อทติ คิลตีติ  วิสขาทโกติ อโตฺถฯ โย ปุริโส วิสาโท, เตน ตาทิเสน วิเสน ปริปีฬิโต, ตสฺส วิสสฺส วิฆาตาย วินาสาย อุปายนํ อุปายภูตํ  โอสธํ  ปริเยเสยฺย, ตํ คเวสมาโน  วิสนาสกํ  โอสธํ  ทเกฺขยฺยฯ โส ตํ อตฺตโน ทิฎฺฐํ โอสธํ ปิวิตฺวา  วิสโต  ปริโมจนการณา สุขี  ภเวยฺย ยถาติ สมฺพโนฺธฯ</p>


<p> นฺติ  ยถา เยน ปกาเรน โส นโร วิสหโต, สวิเสน สเปฺปน ทโฎฺฐ วิสขาทโก  วา โอสธํ ปิวิตฺวา สุขี ภเวยฺย, ตเถว เตน ปกาเรน อหํ อวิชฺชาย โมเหน  สุฎฺฐุ ปีฬิโตฯ นฺติ อหํ สทฺธมฺมสงฺขาตํ โอสธํ เอสํ ปริเยสโนฺตติ อโตฺถฯ</p>


<p> ติ สํสารทุกฺขวิสสฺส วินาสาย ธโมฺมสธํ คเวสโนฺตฯ นฺติ สกฺยวํสปภวสฺส โคตมสฺส สาสนํ สทฺทกฺขินฺติ อโตฺถฯ นฺติ สเพฺพสํ โอสธานํ อนฺตเร ตํ สกฺยสาสนสงฺขาตํ ธโมฺมสธํ อคฺคํ อุตฺตมนฺติ อโตฺถฯ นฺติ ราคสลฺลาทีนํ สเพฺพสํ สลฺลานํ วิโนทนํ วูปสมกรํ  ธมฺมสงฺขาตํ โอสธํ ปิวิตฺวา  สกลสํสารทุกฺขวิสํ  นาเสสินฺติ สมฺพโนฺธฯ นฺติ ตํ ทุกฺขวิสํ สมูหนิตฺวา อชรํ ชราวิรหิตํ อมรํ มรณวิรหิตํ  ราคปริฬาหาทิวิรหิตตฺตา สีตลภูตํ นิพฺพานํ อหํ  ปจฺจกฺขมกาสินฺติ สมฺพโนฺธฯ</p>


<p> ปุน กิเลสตมสฺส อุปมํ ทเสฺสโนฺต ติอาทิมาหฯ ตตฺถ  เยน ปกาเรน  ภูเตน ยเกฺขน อฎฺฎิโต ปีฬิโต  ปุริโส  ยกฺขคฺคาเหน  ทุกฺขิโต  ยกฺขคฺคาหโต  โมจนตฺถาย ภูตเวชฺชํ คเวเสยฺยฯ</p>


<p> ตํ คเวสมาโน จ ภูตวิชฺชาย สุฎฺฐุ  เฉกํ ภูตเวชฺชํ ปเสฺสยฺย,  ภูตเวโชฺช  ยกฺขคฺคหิตสฺส ปุริสสฺส อาเวสภูตํ  วินาเสยฺย,  มูเลน สห อายติํ อนาเสวกํ กตฺวา  วิทฺธํเสยฺยาติ สมฺพโนฺธฯ</p>


<p>  วีรุตฺตม  กิเลสนฺธการคฺคาเหน ปีฬิโต อหํ  เตน ปกาเรเนว  กิเลสนฺธการโต  โมจนตฺถาย  ปญฺญาอาโลกํ คเวสามีติ สมฺพโนฺธฯ</p>


<p> อถ   ตทนนฺตรํ  กิเลสนฺธการนาสกํ สกฺยมุนิํ อทฺทสนฺติ อโตฺถฯ  สกฺยมุนิ  มยฺหํ  อนฺธการํ กิเลสติมิรํ ภูตเวโชฺชว  ยกฺขคฺคหิตํ อิว  ทูรี อกาสีติ สมฺพโนฺธฯ</p>


<p> โส อหํ เอวํ วิมุโตฺต  สํสารปวาหํ  สุฎฺฐุ  เฉเทสิํ,  ตณฺหามโหฆํ  นิรวเสสํ อปฺปวตฺติํ อกาสินฺติ อโตฺถฯ นฺติ  กามภวาทิกํ สพฺพํ นวภวํ อุคฺฆาฎยิํ วินาเสสินฺติ อโตฺถฯ มูลโต วินาเสโนฺต ภูตเวโชฺช อิว มูลโต อุคฺฆาฎยินฺติ สมฺพโนฺธฯ</p>


<p> ตโต นิพฺพานปริเยสนาย อุปมํ ทเสฺสโนฺต ติอาทิมาหฯ ตตฺถ ครุํ ภาริยํ นาคํ คิลตีติ ฯ ครุํ วา นาคํ ลาติ อาททาตีติ  ครุฬราชาฯ อตฺตโน ภกฺขํ สกโคจรํ ปนฺนคํ ปกาเรน ปรหตฺถํ น คจฺฉตีติ ติ ลทฺธนามํ นาคํ คหณตฺถาย  อวปตติ,  สมนฺตโต  สตโยชนปฺปมาณํ  มหาสมุทฺทํ อตฺตโน ปกฺขวาเตหิ  อาโลเฬติ ยถาติ สมฺพโนฺธฯ</p>


<p>  สุปโณฺณ วิหงฺคโม เวหาสคมนสีโล  นามํ คเหตฺวา อโธสีสํ โอลเมฺพตฺวา  ตตฺถ ตตฺถ วิวิเธน เหฐเนน เหเฐโนฺต  ทฬฺหํ คเหตฺวา  ยตฺถ คนฺตุกาโม, ตตฺถ  คจฺฉตีติ สมฺพโนฺธฯ</p>


<p> ภเนฺต มหาวีร, ยถา ครุโฬ  พลวา ปนฺนคํ คเหตฺวา ปกฺกมติ, ตถา เอว อหํ  ปจฺจเยหิ อกตํ นิพฺพานํ  ปฎิปตฺติปูรณวเสน ปริเยสโนฺต  สกลทิยฑฺฒกิเลสสหเสฺส  วิเสเสน สมุเจฺฉทปฺปหาเนน โสเธสิํ อหนฺติ สมฺพโนฺธฯ</p>


<p> ยถา ครุโฬ ปนฺนคํ คเหตฺวา ภุญฺชิตฺวา วิหรติ, ตถา อหํ  อุตฺตมธมฺมํ  ปสฺสโนฺต เอตํ  นิพฺพานปทํ  อุตฺตรวิรหิตํ มคฺคผเลหิ  คเหตฺวา วฬเญฺชตฺวา วิหรามีติ สมฺพโนฺธฯ</p>


<p> อิทานิ  นิพฺพานสฺส ทุลฺลภภาวํ ทเสฺสโนฺต ติอาทิมาหฯ ตตฺถ สเพฺพสํ เทวานํ อาสา อิจฺฉา เอติสฺสํ ลตายํ อตฺถีติ  นาม ลตา,  อเนกวิจิตฺตาหิ ลตาหิ คหนีภูเต วเน อุยฺยาเน  นิพฺพตฺตาติ อโตฺถฯ  ลตาย  วสฺสสหสฺสจฺจเยน  เอกํ ผลํ คณฺหาติฯ</p>


<p> ติ ตํ อาสาวติํ ลตํ  ตตฺตกํ จิรกาลํ อติกฺกมิตฺวา ผลํ คณฺหนฺตํ สํวิชฺชมานํ   ตาวติํสเทวตา  ภชนฺติ, สา อาสาวตี นาม  ลตานํ อนฺตเร อุตฺตมลตา เอวํ เทวานํ ปิยา อโหสีติ สมฺพโนฺธฯ</p>


<p> ติ  สตสหสฺสสํวจฺฉรํ อาทิํ กตฺวาฯ ติ โมนํ วุจฺจติ ญาณํ, ภเนฺต, มุนิ ญาณวนฺต สพฺพญฺญุ, อหํ ตํ ภควนฺตํ ปริจเร ปยิรุปาสามิฯ ติ สายนฺหสมยญฺจ ปุพฺพณฺหสมยญฺจาติ ทฺวิกฺขตฺตุํ นมสฺสามิ ปณามํ กโรมิฯ  ตาวติํสา เทวา วิย อาสาวตีลตํ สายํปาตญฺจ ปยิรุปาสนฺตีติ สมฺพโนฺธฯ</p>


<p> ติ ยสฺมา พุทฺธทสฺสนเหตุ นิพฺพานปฺปตฺติ อโหสิ, ตสฺมา พุทฺธปาริจริยา วตฺตปฎิปตฺติกิริยา อวญฺฌา อตุจฺฉา  ปณามกิริยา จ  อตุจฺฉาฯ ตถา หิ  ทูรโต สํสารทฺธานโต อาคตมฺปิ,  สํวิชฺชมานํ  อยํ พุทฺธุปฺปาทกฺขโณ  นาติกฺกมิ, มํ อติกฺกมิตฺวา น คโตติ อโตฺถฯ</p>


<p> พุทฺธทสฺสนเหตุ นิพฺพานปฺปโตฺต อหํ อายติํ อุปฺปชฺชนกภเว มม ปฎิสนฺธิํ  อุปปริกฺขโนฺต น ปสฺสามีติ สมฺพโนฺธฯ  ขนฺธูปธิกิเลสูปธีหิ วิรหิโต  สพฺพกิเลเสหิ วินาภูโต  กิเลสปริฬาหาภาเวน สนฺตมานโส จรามิ อหนฺติ สมฺพโนฺธฯ</p>


<p> ปุน อตฺตโน พุทฺธทสฺสนาย อุปมํ ทเสฺสโนฺต ติอาทิมาหฯ  สูริยรํสิสมฺผเสฺสน ยถา ปทุมํ นาม  อปิ  วิกสติ  วีรุตฺตม อหํ ตถา เอว  พุเทฺธน ภควตา เทสิตธมฺมรํสิปฺปภาเวน ปุปฺผิโตติ อโตฺถฯ</p>


<p> ปุน พุทฺธทสฺสเนน นิพฺพานทสฺสนํ ทีเปโนฺต ติอาทิมาหฯ ตตฺถ  พลากชาติยํ  สพฺพสฺมิํ กาเล  ปุริโส ยถา น วิชฺชติฯ ปุเม อวิชฺชมาเน กถํ พลากานํ คพฺภคฺคหณํ โหตีติ เจ? เมเฆสุ  สทฺทํ กโรเนฺตสุ เมฆคชฺชนํ สุตฺวา  พลากินิโย  สพฺพกาเล  อณฺฑํ ธาเรนฺตีติ อโตฺถฯ  ยตฺตกํ กาลํ เมโฆ สทฺทํ น กโรติ, ตาว ตตฺตกํ กาลํ  จิรกาเลน  อณฺฑํ ธาเรนฺติฯ  ยสฺมิํ กาเล เมโฆ  ปกาเรน คชฺชิตฺวา วสฺสติ วุฎฺฐิธารํ ปคฺฆรติ, ตทา ตสฺมิํ กาเล  คพฺภธารณโต  อณฺฑํ ปาเตนฺตีติ อโตฺถฯ</p>


<p> ตโต ปรํ อุปเมยฺยสมฺปทํ ทเสฺสโนฺต ติอาทิมาหฯ ปทุมุตฺตรสฺส พุทฺธสฺส  โวหารปรมตฺถเทสนาสงฺขาตเมเฆน  คชฺชนฺตสฺส เทเสนฺตสฺส    โฆสานุสาเรน อหํ ตทา  วิวฎฺฎูปนิสฺสยํ ทานสีลาทิปุญฺญสมฺภารคพฺภํ  คเหสิํ ตถาติ สมฺพโนฺธฯ</p>


<p>  กปฺปสตสหสฺสํ อาทิํ กตฺวา  ทานสีลาทิปุญฺญสมฺภารํ อหํ  ปูเรมิฯ ยาว  ธมฺมเทสนา  พุเทฺธน น เทสียติ, ตาว อหํ  สํสารคพฺภภารโต  น โมเจมิ น วิสุํ ภวามีติ สมฺพโนฺธฯ</p>


<p> ภเนฺต,  สกฺยวํสปฺปภว  ยสฺมิํ กาเล สุโทฺธทนมหาราชสฺส ตว ปิตุ  รมณีเย  กปิลวตฺถุนามเก นคเร ตุวํ ธมฺมเมเฆน  โฆเสติ, ตทา ตสฺมิํ กาเล อหํ  สํสารคพฺภภารโต  มุโตฺต อโหสินฺติ สมฺพโนฺธฯ</p>


<p> ตโต ปรํ อตฺตนา อธิคเต มคฺคผเล ทเสฺสโนฺต นฺติอาทิมาหฯ ตตฺถ อตฺตอตฺตนิยาทีนํ อภาวโต  วิโมกฺขญฺจ ราคโทสโมหสพฺพกิเลสนิมิตฺตานํ อภาวโต,  วิโมกฺขญฺจ  ตณฺหาปณิธิสฺส อภาวโต,  วิโมกฺขญฺจ อริยมคฺคํ อธิคญฺฉิํ ภาเวสินฺติ สมฺพโนฺธฯ ติ จตฺตาริ สามญฺญผลานิ สพฺพานิ สจฺฉิ อกาสินฺติ อโตฺถฯ นฺติ อหํ เอวํ สพฺพธเมฺม ชฎํ คหนํ วิชฎยิํ วิทฺธํเสสินฺติ อโตฺถฯ</p>

</p>


<p> ตโต ปรํ อตฺตนา อธิคตวิเสสเมว ทเสฺสโนฺต ติอาทิมาหฯ ตตฺถ น ปริเมโยฺยติ  สํวจฺฉรคณนวเสน ปเมตุํ สงฺขาตุํ อสกฺกุเณโยฺยติ อโตฺถฯ ตํ อปริเมยฺยํ กปฺปํ  อาทิํ กตฺวา  ตุยฺหํ สาสนํ ‘‘อนาคเต โคตมสฺส ภควโต สาสเน วินยธรานํ อโคฺค ภเวยฺย’’นฺติ เอวํ ปเตฺถมิฯ อตีตเตฺถ วตฺตมานวจนํ, ปเตฺถสินฺติ อโตฺถฯ ติ โส ปตฺถนาสงฺขาโต อโตฺถ  มยา  นิปฺผาทิโตติ อโตฺถฯ อนุตฺตรํ  นิพฺพานํ อนุปฺปตฺตํ อธิคตนฺติ สมฺพโนฺธฯ</p>


<p> โส อหํ อธิคตตฺตา  วินยปิฎเก  ปริโยสานปฺปโตฺตฯ ติ ยถา ปทุมุตฺตรสฺส ภควโต สาสเน วินยธรานํ อโคฺค อิสิ ภิกฺขุ ปาฐิโก ปากโฎ  อโหสิ, ตเถวาหนฺติ อโตฺถฯ ติ วินยธาริตาย  เม มยา สมสโม สมาโน อโญฺญ น อตฺถีติ อโตฺถฯ  โอวาทานุสาสนีสงฺขาตํ สาสนํ  ปูเรมีติ อโตฺถฯ</p>


<p> ปุนปิ อตฺตโน วิเสสํ ทเสฺสโนฺต ติอาทิมาหฯ ตตฺถ ติ อุภโตวิภเงฺคฯ ติ มหาวคฺคจูฬวเคฺคฯ ติ ติกสงฺฆาทิเสสติกปาจิตฺติยาทิเก จฯ ติ ปริวาเร จฯ  เอตสฺมิํ สกเล วินยปิฎเก มยฺหํ  เทฺวฬฺหกํ  น สํวิชฺชติฯ ติ วินยปิฎกปริยาปเนฺน อ-การาทิเก อกฺขเรฯ ติ ก-การาทิเก พฺยญฺชเน วา เม  สํสโย นตฺถีติ สมฺพโนฺธฯ</p>


<p>   ติ ปาปภิกฺขูนํ นิคฺคเห จ สาปตฺติกานํ ภิกฺขูนํ ปริวาสทานาทิเก ปฎิกเมฺม จ  จ การเณ จ อการเณ จ  เฉโกติ อโตฺถฯ  จ ตชฺชนียาทิกมฺมสฺส ปฎิปฺปสฺสทฺธิวเสน โอสารเณ ปเวสเน จฯ  จ อาปตฺติโต วุฎฺฐาปเน นิราปตฺติกรเณ จ เฉโกติ สมฺพโนฺธฯ ติ สพฺพสฺมิํ วินยกเมฺม ปริโยสานํ ปโตฺต, ทโกฺข เฉโกติ อโตฺถฯ</p>


<p> ติ วุตฺตปฺปกาเร วินเย จ ขนฺธเก จ,  สุตฺตปทํ  ปฎฺฐเปตฺวาฯ ติ วินยโต ขนฺธกโต จาติ อุภยโต นิพฺพเตฺตตฺวา วิชเฎตฺวา นยํ อาหริตฺวาฯ ติ กิจฺจโตฯ  โอสารณํ กโรมีติ อโตฺถฯ</p>


<p> ติ ‘‘รุโกฺข ปโฎ กุโมฺภ มาลา จิตฺต’’นฺติอาทีสุ โวหาเรสุ เฉโกฯ ติ อเตฺถ วฑฺฒิยํ อนเตฺถ หานิยญฺจ โกวิโท ทโกฺขติ อโตฺถฯ ติ วินยปิฎเก สกเล วา ปิฎกตฺตเย มยา อนญฺญาตํ อวิทิตํ อปากฎํ กิญฺจิ นตฺถีติ อโตฺถฯ ติ พุทฺธสาสเน อหเมว เอโก วินยธรานํ อโคฺค เสโฎฺฐ อุตฺตโมติ อโตฺถฯ</p>


<p> ติ อชฺช เอตรหิ กาเล  ภควโต  ปาวจเน อหํ รูปทเกฺข รูปทสฺสเน วินยวินิจฺฉยทสฺสเน  สกลํ สํสยํ  วินาเสมีติ สมฺพโนฺธฯ นฺติ ‘‘อโหสิํ นุ โข อหมตีตมทฺธาน’’นฺติอาทิกํ (ม. นิ. ๑.๑๘; สํ. นิ. ๒.๒๐; มหานิ. ๑๗๔)  กาลตฺตยํ อารพฺภ อุปฺปนฺนํ สพฺพํ โสฬสวิธํ กงฺขํ ฉินฺทามิ วูปสเมมิ สพฺพโส วิทฺธํเสมีติ อโตฺถฯ</p>


<p> ติ ปทํ ปุพฺพปทญฺจ อนุปทํ ปรปทญฺจ  เอเกกมกฺขรญฺจ  สิถิลธนิตาทิทสวิธํ  พฺยญฺชนวิธานญฺจฯ ติ เตน สมเยนาติอาทิเก นิทาเน จฯ ติ นิคมเนฯ ติ สเพฺพสุ ฉสุ ฐาเนสุ เฉโกติ อโตฺถฯ</p>


<p> ตโต  ปรํ ภควโตเยว คุเณ ปกาเสโนฺต ติอาทิมาหฯ ตตฺถ ยถา  ถามพลสมฺปโนฺน เสนาพลสมฺปโนฺน วา ราชา,  ปเรสํ ปฎิราชูนํ เสนํ  นิเสฺสสโต คเหตฺวา ปลาเปตฺวา วา,  ตเปยฺย สนฺตเปยฺย ทุกฺขาเปยฺยฯ นฺติ สงฺคามํ ปรเสนาย สมาคมํ ยุทฺธํ วิชินิตฺวา วิเสเสน ชินิตฺวา ชยํ ปตฺวาฯ ติ ตตฺถ ตสฺมิํ วิชิตฎฺฐาเน นครํ ปาสาทหมฺมิยาทิวิภูสิตํ วสนฎฺฐานํ มาปเย การาเปยฺยาติ อโตฺถฯ</p>


<p> ติ ตตฺถ มาปิตนคเร ปาการํ สุธาธวลอิฎฺฐกามยปาการญฺจ การเยติ สมฺพโนฺธฯ  กทฺทมปริขํ, อุทกปริขํ, สุกฺขปริขญฺจ อปิ การเยฯ นฺติ นครโสภนตฺถํ อุสฺสาปิตเอสิกาถมฺภญฺจ มหนฺตํ โกฎฺฐกญฺจ จตุภูมกาทิทฺวารโกฎฺฐกญฺจ การเยฯ ติ จตุภูมกาทิเภเท อติอุจฺจอฎฺฎาลเก จ วิวิเธ นานปฺปการเก พหู  การาเปยฺยาติ สมฺพโนฺธฯ</p>


<p> ติ น เกวลํ ปาการาทโย การเย, สิงฺฆาฎกํ จตุมคฺคสนฺธิญฺจ จจฺจรํ อนฺตราวีถิญฺจ การเยติ สมฺพโนฺธฯ นฺติ สุฎฺฐุ วิภตฺตํ วิภาคโต โกฎฺฐาสวนฺตํ อนฺตราปณํ อเนกาปณสหสฺสํ การาเปยฺยาติ อโตฺถฯ ติ ตสฺมิํ มาปิตนคเร สภํ ธมฺมาธิกรณสาลํ การเยฯ  วฑฺฒิญฺจ อวฑฺฒิญฺจ วินิจฺฉยกรณตฺถํ วินิจฺฉยสาลํ การเยติ สมฺพโนฺธฯ</p>


<p> นฺติ ปฎิราชูนํ ปฎิพาหนตฺถํฯ นฺติ โทสญฺจ อโทสญฺจ ชานิตุํฯ ติ หตฺถิอสฺสรถปตฺติสงฺขาตสฺส พลกายสฺส เสนาสมูหสฺส  อารกฺขณตฺถาย  นครสามิโก ราชา,  เสนาปติํ เสนานายกํ มหามตฺตํ  ฐานนฺตเร ปติฎฺฐเปตีติ อโตฺถฯ</p>


<p>   ติ ชาตรูปรชตมุตฺตามณิอาทิราชภณฺฑสฺส อารกฺขณตฺถาย สมนฺตโต โคปนตฺถาย  มยฺหํ ติ  รกฺขเณ กุสลํ เฉกํ   ปุริสํ  ภณฺฑรกฺขนฺตํ โส ราชา ภณฺฑาคาเร ฐเปตีติ สมฺพโนฺธฯ</p>


<p> ติ โย ปณฺฑิโต รโญฺญ มมโตฺต มามโก ปกฺขปาโต โหติฯ ติ อสฺส รโญฺญ วุทฺธิญฺจ วิรูฬฺหิํ โย อิจฺฉติ กาเมติ,  อิตฺถมฺภูตสฺส ปณฺฑิตสฺส ราชา  วินิจฺฉยาธิปจฺจํ เทติ  มิตฺตภาวสฺส ปฎิปชฺชิตุนฺติ สมฺพโนฺธฯ</p>


<p> ติ อุกฺกาปาตทิสาฑาหาทิอุปฺปาเตสุ จฯ ติ มูสิกจฺฉินฺนาทีสุ ‘‘อิทํ นิมิตฺตํ สุภํ, อิทํ นิมิตฺตํ อสุภ’’นฺติ เอวํ นิมิตฺตชานนสเตฺถสุ จฯ ติ อิตฺถิปุริสานํ หตฺถปาทลกฺขณชานนสเตฺถสุ จ  เฉกํ  อเนเกสํ สิสฺสานํ พฺยากรณวาจกํ  เวทตฺตยสงฺขาตมนฺตธารกํ ปณฺฑิตํ โส ราชา  ปุโรหิตฎฺฐานนฺตเร ฐเปตีติ สมฺพโนฺธฯ</p>


<p> ติ เอเตหิ วุตฺตปฺปกาเรหิ อเงฺคหิ อวยเวหิ สมฺปโนฺน สมงฺคีภูโต โส ราชา ‘‘ขตฺติโย’’ติ  กถียตีติ สมฺพโนฺธฯ นฺติ เอเต เสนาปจฺจาทโย อมจฺจา สทา สพฺพกาลํ ตํ ราชานํ รกฺขนฺติ โคเปนฺติฯ กิมิว?  ทุกฺขปฺปตฺตํ สกญาติํ รกฺขโนฺต จกฺกวาโก ปกฺขี อิวาติ อโตฺถฯ</p>


<p> ติ วีรุตฺตม, ยถา โส ราชา เสนาปจฺจาทิองฺคสมฺปโนฺน นครทฺวารํ ถเกตฺวา ปฎิวสติ, ตเถว ตุวํ  นิหตปจฺจตฺถิโก ขตฺติโย อิว  สห เทเวหิ ปวตฺตมานสฺส โลกสฺส  ธเมฺมน สเมน ราชา ทสปารมิตาธมฺมปริปูรเณน ราชภูตตฺตา ‘‘ธมฺมราชา’’ติ  กถียตีติ สมฺพโนฺธฯ</p>


<p> ติ ธมฺมราชภาเวน ปฎิปกฺขภูเต สกลติตฺถิเย นีหริตฺวา นิเสฺสเสน หริตฺวา นิพฺพิเสวนํ กตฺวา  เสนาย สห วสวตฺติมารมฺปิ นีหริตฺวา ฯ  ติ  ตมสงฺขาตํ โมหนฺธการํ วิธมิตฺวา วิทฺธํเสตฺวาฯ  สตฺตติํสโพธิปกฺขิยธมฺมสงฺขาตํ, ขนฺธายตนธาตุปฎิจฺจสมุปฺปาทพลโพชฺฌงฺคคมฺภีรนยสมนฺตปฎฺฐานธมฺมสงฺขาตํ วา นครํ  นิมฺมินิ ปติฎฺฐาเปสีติ อโตฺถฯ</p>


<p> ติ ตสฺมิํ ปติฎฺฐาปิเต ธมฺมนคเร จตุปาริสุทฺธิสีลํ ปาการํฯ นฺติ เต ตุยฺหํ สพฺพญฺญุตญฺญาณอาสยานุสยญาณอนาคตํสญาณอตีตํสญาณาทิกเมว ญาณํ ทฺวารโกฎฺฐกนฺติ อโตฺถฯ ติ, ภเนฺต, อสิถิลปรกฺกม เต ตุยฺหํ ทีปงฺกรปาทมูลโต ปภุติ สพฺพญฺญุตญฺญาณการณา สทฺทหนสทฺธา อุสฺสาปิตอลงฺการอลงฺกตถโมฺภติ  อโตฺถฯ ติ เต ตุยฺหํ ฉทฺวาริกสํวโร รกฺขาวรณคุตฺติ ทฺวารปาโล ทฺวารรกฺขโกติ อโตฺถฯ</p>


<p> นฺติ เต ตุยฺหํ จตุสติปฎฺฐานอฎฺฎาลมุณฺฑจฺฉทนํฯ ติ, ภเนฺต, มุเน ญาณวนฺต เต ตุยฺหํ ปาฎิหาริยาทิอเนกวิธา ปญฺญา จจฺจรํ มคฺคสโมธานํ นครวีถีติ อโตฺถฯ นฺติ ตุยฺหํ ฉนฺทวีริยจิตฺตวีมํสสงฺขาตา จตฺตาโร อิทฺธิปาทา สิงฺฆาฎํ จตุมคฺคสนฺติฯ นฺติ สตฺตติํสโพธิปกฺขิยธมฺมสงฺขาตาย วีถิยา สุฎฺฐุ มาปิตํ สชฺชิตํ, ตํ ธมฺมนครนฺติ อโตฺถฯ</p>


<p> ติ ตว ตุยฺหํ เอตฺถ ธมฺมนคเร สุตฺตนฺตํ อภิธมฺมํ วินยญฺจ  สกลํ สุตฺตเคยฺยาทิกํ นวงฺคํ พุทฺธวจนํ  ธมฺมาธิกรณสาลาติ อโตฺถฯ</p>


<p> ติ อนตฺตานุปสฺสนาวเสน ปฎิลทฺธํ สุญฺญตวิหารญฺจ, อนิจฺจานุปสฺสนาวเสน ปฎิลทฺธํ อนิมิตฺตวิหารญฺจฯ นฺติ ทุกฺขานุปสฺสนาวเสน ปฎิลทฺธํ อปฺปณิหิตวิหารญฺจฯ ติ อจลํ อผนฺทิตํ จตุสามญฺญผลสงฺขาตํ อาเนญฺชวิหารญฺจฯ ติ สพฺพทุกฺขนิโรธํ นิพฺพานญฺจฯ ติ เอสา สพฺพนวโลกุตฺตรธมฺมสงฺขาตา ตว ตุยฺหํ ธมฺมกุฎิ วสนเคหนฺติ อโตฺถฯ</p>


<p>   ติ ปญฺญาวเสน ปญฺญวนฺตานํ อโคฺคฯ อิติ ภควตา นิกฺขิโตฺต ฐปิโต เถโร  จ ปญฺญาย กตฺตเพฺพ กิเจฺจ, ยุตฺตมุตฺตปฎิภาเน วา  เฉโก ติ ปากโฎ  ตุยฺหํ ธมฺมเสนาปติ ตยา เทสิตสฺส ปิฎกตฺตยธมฺมสมูหสฺส ธารณโต ปติ ปธาโน หุตฺวา เสนากิจฺจํ กโรตีติ อโตฺถฯ</p>


<p> ติ  ภเนฺต มุนิ,  จุติยา อุปปตฺติยา จ  เฉโกฯ ติ ‘‘เอโกปิ หุตฺวา พหุธา โหติ, พหุธาปิ หุตฺวา เอโก โหตี’’ติอาทินา (ที. นิ. ๑.๒๓๘; ปฎิ. ม. ๑.๑๐๒) วุตฺตาย อิทฺธิปฺปเภทาย ปารมิํ ปริโยสานํ คโต ปโตฺต นาเมน โกลิโต นาม โมคฺคลฺลานเตฺถโร  ตว ตุยฺหํ ปุโรหิโตติ สมฺพโนฺธฯ</p>


<p> ติ ภเนฺต มุเน, ญาณวนฺตํ โปราณสฺส วํสสฺส ธารโก, ปรมฺปรชานนโก วา  ปากฎเตโช,   อาสาเทตุํ ฆเฎฺฎตุํ ทุโกฺข อสกฺกุเณโยฺยติ อโตฺถฯ ติ เตจีวริกงฺคาทีนิ เตรส ธุตงฺคานิ วทติ โอวทตีติ ธุตวาทีคุเณน ธุตงฺคคุเณน อโคฺค เสโฎฺฐ มหากสฺสปเตฺถโร  ตุยฺหํ  โวหารกรเณ ปธาโนติ อโตฺถฯ</p>


<p> ติ ภเนฺต มุเน, พหูนํ จตุราสีติธมฺมกฺขนฺธสหสฺสานํ สุตตฺตา ภควตา ภิกฺขุสงฺฆโต จ อุคฺคหิตตฺตา พหุสฺสุโต อเนเกสํ ฉสตสหสฺสสงฺขฺยานํ อาคมธมฺมานํ สติปฎฺฐานาทีนญฺจ ปรมตฺถธมฺมานํ ธารณโต ธมฺมธโร อานโนฺทฯ ติ พุทฺธสาสเน สเพฺพสํ ปาฐีนํ ปฐนฺตานํ สชฺฌายนฺตานํ ภิกฺขูนํ อโคฺค เสโฎฺฐติ สพฺพปาฐี นาเมน อานโนฺท นาม เถโรฯ ติ ตว ตุยฺหํ ธมฺมสฺส ปิฎกตฺตยธมฺมภณฺฑสฺส อารโกฺข รกฺขโก ปาลโก, ธมฺมภณฺฑาคาริโกติ อโตฺถฯ</p>


<p>   ติ  ภคฺยวา สมฺมาสมฺพุโทฺธ เอเต สาริปุตฺตาทโย มหานุภาเวปิ เถเร อติกฺกมฺม วเชฺชตฺวา มมํเยว  ปมาณํ อกาสิ, มนสิ อกาสีติ อโตฺถฯ ติ วินยญฺญูหิ ปณฺฑิเตหิ เทสิตํ ปกาสิตํ วินเย วินิจฺฉยํ โทสวิจารณํ เม มยฺหํ ภควา  ปกาเรน อทาสิ, มยฺหเมว ภารํ อกาสีติ สมฺพโนฺธฯ</p>


<p> นฺติ โย โกจิ ภิกฺขุ พุทฺธสาวโก วินยนิสฺสิตํ ปญฺหํ มํ ปุจฺฉติ,  ตสฺมิํ ปุจฺฉิตปเญฺห  มยฺหํ  วิมติ กงฺขา นตฺถิฯ  ตํ เอว ปุจฺฉิตํ อตฺถํ อหํ กเถมีติ สมฺพโนฺธฯ</p>


<p> ติ ยาวตา ยตฺตเก ฐาเน พุทฺธสฺส อาณาเขเตฺต ตํ มหามุนิํ  สมฺมาสมฺพุทฺธํ ฐเปตฺวา  วินยปิฎเก วินยวินิจฺฉยกรเณ วา  มยา สทิโส นตฺถิ, อหเมว อโคฺค,  มมาธิโก กุโต ภวิสฺสตีติ สมฺพโนฺธฯ</p>


<p>  ภิกฺขุสงฺฆมเชฺฌ นิสิโนฺน โคตโม ภควา  สีหนาทํ กโรติฯ กถํ?  อุภโตวิภเงฺค,  มหาวคฺคจูฬวเคฺคสุ, จ-สเทฺทน ปริวาเร,  อุปาลินา  สทิโส นตฺถีติ เอวํ คชฺชติฯ</p>


<p> ติ ยตฺตกํ  พุเทฺธน เทสิตํ  สุตฺตเคยฺยาทิสตฺถุสาสนํ สตฺถุนา ปกาสิตํ สพฺพํ  ตํ วินเย อโนฺตปวิฎฺฐํ วินยมูลกํ อิเจฺจวํ  ปสฺสนฺตสฺสฯ</p>


<p> ติ โคตโม  สกฺยวํสปฺปธาโน,  มยฺหํ ปุพฺพปตฺถนากมฺมํ อตีตํสญาเณน  ปจฺจกฺขโต ญตฺวา ภิกฺขุสงฺฆมเชฺฌ  คโต ‘‘เอตทคฺคํ, ภิกฺขเว, มม สาวกานํ ภิกฺขูนํ วินยธรานํ ยทิทํ อุปาลี’’ติ (อ. นิ. ๑.๒๑๙, ๒๒๘) มํ เอตทเคฺค ฐาเน ฐเปสีติ สมฺพโนฺธฯ</p>


<p> ติ สตสหสฺสกเปฺป อาทิํ กตฺวา ยํ อิมํ ฐานํ  ปเตฺถสิํ, โส  อโตฺถ มยา  อธิคโต ปฎิลโทฺธ วินเย  โกฎิํ ปโตฺตติ อโตฺถฯ</p>


<p>   สกฺยวํสราชูนํ  โสมนสฺสการโก อหํ  ปุเพฺพ กปฺปโก  อโหสิํ,  ตํ กุลํ ตํ โยนิํ  วิเสเสน ชหิตฺวา ฉเฑฺฑตฺวา  สมฺมาสมฺพุทฺธสฺส  สกฺยปุโตฺตติ สงฺขฺยํ คโต สาสนธารณโตติ อโตฺถฯ</p>


<p> ตโต ปรํ อตฺตโน ทาสกุเล นิพฺพตฺตนาปทานํ ทเสฺสโนฺต ติอาทิมาหฯ ตตฺถ  ภทฺทกปฺปโต เหฎฺฐา ทุติเย กเปฺป นาเมน อญฺชโส นาม ขตฺติโย เอโก ราชา  สงฺขฺยาติกฺกนฺตเตโช  ปมาณาติกฺกนฺตปริวาโร  อเนกโกฎิสตสหสฺสธนวา  ปถวีปาลโก รกฺขโก อโหสีติ สมฺพโนฺธฯ</p>


<p> ติ ตสฺส ตาทิสสฺส ราชิโน ปุโตฺต อหํ จนฺทโน นาม  ขตฺติยกุมาโร อโหสินฺติ สมฺพโนฺธฯ โส อหํ ชาติมเทน จ ยสมเทน จ โภคมเทน จ  ถมฺภิโต อุนฺนโตติ อโตฺถฯ</p>


<p> ติ  สตสหสฺสหตฺถิโน  มาตงฺคกุเล ชาตา  อกฺขิกณฺณโกสสงฺขาเตหิ ตีหิ ฐาเนหิ ปภินฺนา มทคฬิตา  สเพฺพหิ หตฺถาลงฺกาเรหิ อลงฺกตา  สพฺพกาลํ มํ ปริวาเรนฺตีติ สมฺพโนฺธฯ</p>


<p> นฺติ ตทา ตสฺมิํ กาเล อหํ สพเลหิ อตฺตโน เสนาพเลหิ  ปริวาริโต อุยฺยานํ  อิจฺฉโนฺต สิริกํ นาม  หตฺถิํ  อภิรุหิตฺวา นครโต นิกฺขมินฺติ สมฺพโนฺธฯ</p>


<p> ติ สีลสํวราทิปนฺนรสจรณธเมฺมน สมนฺนาคโต  สุฎฺฐุ รกฺขิตกายจิโตฺต เทวโล นาม ปเจฺจกสมฺพุโทฺธ,  มยฺหํ  สมฺมุเข  ปาปุณีติ อโตฺถฯ</p>


<p>   นฺติ ตํ อาคตํ ปเจฺจกพุทฺธํ ทิสฺวา อหํ สิริกํ นาม นาคํ อภิมุขํ เปเสตฺวา พุทฺธํ  ฆเฎฺฎสิํ ปทุเสฺสสินฺติ อโตฺถฯ ติ ตโต ตสฺมา มยา อตีว ปีเฬตฺวา เปสิตตฺตา โส หตฺถินาโค มยิ สญฺชาตโกโป   อตฺตโน ปาทํ  น อุทฺธรติ, นิจฺจโลว โหตีติ อโตฺถฯ</p>


<p> ติ ทุฎฺฐมนํ กุทฺธจิตฺตํ นาทํ ทิสฺวา อหํ  ปเจฺจกพุเทฺธ  โทสํ อุปฺปาเทสินฺติ อโตฺถฯ นฺติ เทวลํ ปเจฺจกสมฺพุทฺธํ วิเหสยิตฺวา วิเหเฐตฺวา อหํ อุยฺยานํ อคมาสินฺติ สมฺพโนฺธฯ</p>


<p> ติ ตสฺมิํ อาสาทเน สาตํ น วินฺทามิฯ อาสาทนนิมิตฺตํ มธุรํ สุขํ น ลภามีติ อโตฺถฯ ติ สิโร มม สีสํ ปชฺชลิโต ยถา ปชฺชลมานํ วิย โหตีติ อโตฺถฯ ติ ปเจฺจกพุเทฺธ โกปสฺส กตตฺตา ปจฺฉานุตาปปริฬาเหน ฑยฺหามิ อุณฺหจิโตฺต โหมีติ อโตฺถฯ</p>


<p> ติ เตเนว ปาปกมฺมพเลน สสาครนฺตา สาครปริโยสานา สกลมหาปถวี  มยฺหํ  ชลิตา วิย โหติ ขายตีติ อโตฺถฯ ติ เอวํ ภเย อุปฺปเนฺน อหํ อตฺตโน ปิตุ รโญฺญ สนฺติกํ  อุปคนฺตฺวา อิทํ วจนํ  กเถสินฺติ อโตฺถฯ</p>


<p>   นฺติ อาสีวิสํ สพฺพํ กุปิตํ กุทฺธํ อิว ชลมานํ อคฺคิกฺขนฺธํ อิว  ติธา ปภินฺนํ  ทนฺตวนฺตํ  อุตฺตมํ หตฺถิํ อิว จ อาคตํ ยํ ปเจฺจกพุทฺธํ  สยเมว พุทฺธภูตํ อหํ  ฆเฎฺฎสินฺติ สมฺพโนฺธฯ</p>


<p> ติ โส ปเจฺจกพุโทฺธ มยา อาสาทิโต ฆฎฺฎิโต  อเญฺญหิ ฆเฎฺฎตุํ อสกฺกุเณยฺยตฺตา โฆโร,  ปากฎตโป  ปญฺจ มาเร ชิตวา เอวํคุณสมฺปโนฺน  ปเจฺจกพุโทฺธ มยา ฆฎฺฎิโตติ อโตฺถฯ ติ ตสฺมิํ ปเจฺจกพุเทฺธ กตอนาทเรน สเพฺพ มยํ วินสฺสาม วิวิเธนากาเรน นสฺสาม, ภสฺมา วิย ภวามาติ อโตฺถฯ นฺติ ตํ ปเจฺจกพุทฺธํ มุนิํ ยาว น วินสฺสาม, ตาว ขมาเปสฺสามาติ สมฺพโนฺธฯ</p>


<p> ติ  ทมิตจิตฺตํ  เอกคฺคจิตฺตํ ตํ ปเจฺจกพุทฺธํ โน เจ นิชฺฌาเปสฺสาม ขมาเปสฺสามฯ  สตฺตทิวสโต โอรภาเค สตฺตทิวเส อนติกฺกมิตฺวา สมฺปุณฺณํ รฎฺฐํ เม สพฺพํ  วินสฺสิสฺสติฯ</p>


<p> ติ เอเต สุเมขลาทโย จตฺตาโร ราชาโน อิสโย  ฆเฎฺฎตฺวา อนาทรํ กตฺวา  สห รฎฺฐชนปทวาสีหิ ทุคฺคตา วินาสํ คตาติ อโตฺถฯ</p>


<p>   ติ ยทา ยสฺมิํ กาเล  กายสญฺญมาทีหิ สญฺญตา สนฺตา  อุตฺตมจาริโน เสฎฺฐจาริโน อิสโย  โทมนสฺสา ภวนฺติ, ตทา สสาครํ สปพฺพตํ สเทวกํ โลกํ วินาเสนฺตีติ สมฺพโนฺธฯ</p>


<p> ติ เตสํ อิสีนํ อานุภาวํ ญตฺวา เต ขมาเปตุํ  อปราธํ  ปกาสนตฺถาย ติโยชนสหสฺสปฺปมาเณ ปเทเส ปุริเส สนฺนิปาตยินฺติ สมฺพโนฺธฯ นฺติ สยมฺภุํ ปเจฺจกพุทฺธํ อุปสงฺกมิํ สมีปํ อคมาสินฺติ อโตฺถฯ</p>


<p> ติ มยา สทฺธิํ ราสิภูตา สเพฺพ ชนา อลฺลวตฺถา อุทเกน ตินฺตวตฺถอุตฺตราสงฺคา  ตินฺตเกสา  มุทฺธนิ กตอญฺชลิปุฎา  ปเจฺจกมุนิโน   ปาทสมีเป  นิปชฺชิตฺวา นฺติ ‘‘ขมสฺสุ ตฺวํ, มหาวีรา’’ติอาทิกํ วจนํ อพฺรวุํ กเถสุนฺติ อโตฺถฯ</p>


<p>  วีรุตฺตม ภเนฺต ปเจฺจกพุทฺธ, มยา ตุเมฺหสุ อญฺญาเณน กตํ อปราธํ ขมสฺสุ ตฺวํ วิโนเทหิ, มา มนสิ กโรหีติ อโตฺถ ฯ  ชนสมูโห  ภควนฺตํ  วิเสเสน ยาจติฯ  โทสโมเหหิ กตจิตฺตทุกฺขปริฬาหํ อมฺหากํ  ตนุํ กโรหิ,  อมฺหากํ  สกลรฎฺฐชนปทวาสิโน  มา วินาเสหีติ อโตฺถฯ</p>


<p> ติ สเพฺพ มานุสา สเทวา  ปหาราทาทีหิ อสุเรหิ สห  มหามุคฺคเรน  สพฺพกาลํ  มยฺหํ มตฺถกํ  ปทาเลยฺยุํฯ</p>


<p> ตโต ปรํ พุทฺธานํ ขมิตภาวญฺจ โกปาภาวญฺจ ปกาเสโนฺต ติอาทิมาหฯ ตตฺถ ยถา อุทเก อคฺคิ  น ปติฎฺฐาติ, ยถา พีชํ  สิลามเย ปพฺพเต น วิรุหติ, ยถา  โอสเธ  ปาณโก น สณฺฐาติฯ ตถา  จิตฺตปฺปโกโป ทุมฺมนตา  ปฎิวิทฺธสเจฺจ ปเจฺจกพุเทฺธ  น อุปฺปชฺชตีติ อโตฺถฯ</p>


<p> ปุนปิ พุทฺธานํ อานุภาวํ ปกาเสโนฺต ติอาทิมาหฯ ตตฺถ ยถา จ  ปถวี  นิจฺจลา, ตถา พุโทฺธ อจโลติ อโตฺถฯ ยถา  มหาสมุโทฺท  ปเมตุํ ปมาณํ คเหตุํ อสกฺกุเณโยฺย, ตถา พุโทฺธ อปฺปเมโยฺยติ อโตฺถฯ ยถา  อผุฎฺฐากาโส  ปริโยสานรหิโต,  ตถา พุโทฺธ  โขเภตุํ อาโลเฬตุํ อสกฺกุเณโยฺยติ อโตฺถฯ</p>


<p> ตโต ปรํ ปเจฺจกพุทฺธสฺส ขมนวจนํ ทเสฺสโนฺต   ติอาทิมาหฯ ตตฺถ  อุตฺตมวีริยวนฺตา พุทฺธา  ปาปานํ ตปนโต ‘‘ตโป’’ติ ลทฺธนาเมน วีริเยน สมนฺนาคตา  จ ขนฺติยา จ สมฺปนฺนา  จ ปเรสํ อปราธํ ขมิตา สหิตา  สพฺพกาลํ ภวนฺตีติ สมฺพโนฺธฯ ติ เตสํ พุทฺธานํ ขนฺตานํ ขนฺติยา ยุตฺตานํ ขมิตานํ ปราปราธขมิตานํ สหิตานญฺจ  ฉนฺทาทีหิ อคติคมนํ น วิชฺชตีติ อโตฺถฯ</p>


<p> อิติ   อิทํ วจนํ วตฺวา  ปเจฺจกสมฺพุโทฺธ  สตฺตานํ อุปฺปนฺนทาหํ  วิโนทยโนฺต  สนฺนิปติตสฺส สราชกสฺส มหโต ชนกายสฺส สมฺมุขโต  ตสฺมิํ กาเล  อากาสํ  อุคฺคญฺฉีติ อโตฺถฯ</p>


<p> ติ ธีร ธิติสมฺปนฺน อหํ  ปเจฺจกพุเทฺธ กเตน อนาทรกเมฺมน อิมสฺมิํ ปจฺฉิมตฺตภเว  ลามกภาวํ ราชูนํ กปฺปกกมฺมกรณชาติํ  สมฺปโตฺตติ อโตฺถฯ นฺติ ตํ ปรายตฺตชาติํ  สุฎฺฐุ อติกฺกมฺม อติกฺกมิตฺวาฯ นฺติ ภยรหิตํ นิพฺพานปุรํ นิพฺพานมหานครํ ปาวิสิํ ปวิโฎฺฐ อาสินฺติ อโตฺถฯ</p>


<p> ติ วีรุตฺตม  ตสฺมิํ ปเจฺจกพุทฺธสฺส อาสาทนสมเย อปิ สยมฺภู ปเจฺจกพุโทฺธ  อาสาทนเหตุ อุปฺปนฺนํ กายจิตฺตทรถํ วิโนเทสิ ทูรีอกาสิฯ  ตโต เอว ปจฺฉานุตาเปน กุกฺกุเจฺจน ฑยฺหมานํ สนฺตปนฺตํ มํ  โทสํ โทสโต ทสฺสเน สุฎฺฐุ สณฺฐิตํ ทิสฺวา ขมาปยิ ตํ อปราธํ อธิวาเสสีติ สมฺพโนฺธฯ</p>


<p> ติ วีรุตฺตม, อชฺชาปิ ตุยฺหํ สมาคมกาเล อปิ,  ราคคฺคิโทสคฺคิโมหคฺคิสงฺขาเตหิ วา นิรยคฺคิเปตคฺคิสํสารคฺคิสงฺขาเตหิ วา ตีหิ อคฺคีหิ  ทุกฺขมนุภวนฺตํ มํ ภควา  โทมนสฺสวินาเสน สนฺตกายจิตฺตสงฺขาตํ สีติภาวํ นิพฺพานเมว วา  สมฺปาเปสิฯ  วุตฺตปฺปกาเร เต ตโย อคฺคี  วูปสเมสีติ สมฺพโนฺธฯ</p>


<p> เอวํ อตฺตโน หีนาปทานํ ภควโต ทเสฺสตฺวา อิทานิ อเญฺญปิ ตสฺส สวเน นิโยเชตฺวา โอวทโนฺต ‘‘เยสํ โสตาวธานตฺถี’’ติอาทิมาหฯ ตตฺถ  ตุมฺหากํ  โสตสฺส อวธานํ ฐปนํ  วิชฺชติ, เต ตุเมฺห  สาสนฺตสฺส มม วจนํ   มนสิ กโรถฯ ติ  เยน ปกาเรน  มยา ทิฎฺฐํ  นิพฺพานํ, ตถา เตน ปกาเรน นิพฺพานสงฺขาตํ ปรมตฺถํ ตุมฺหากํ ปวกฺขามีติ สมฺพโนฺธฯ</p>


<p> ตํ  ทเสฺสโนฺต ติอาทิมาหฯ ตตฺถ  สยเมว ภูตํ อริยาย ชาติยา ชาตํ สนฺตจิตฺตํ สมาหิตํ ปเจฺจกพุทฺธํ วิมาเนตฺวา อนาทรํ กตฺวา   กเตนากุสเลน  อิมสฺมิํ วตฺตมานกาเล อหํ  ปรายตฺตชาติยํ กปฺปกชาติยํ  นิพฺพโตฺต  ภวามิฯ</p>


<p> ติ พุทฺธุปฺปาทกฺขณํ โว ตุเมฺห มา วิราเธถ คฬิตํ มา กโรถ,  สจฺจํ  พุทฺธุปฺปาทกฺขณํ อตีตา อติกฺกนฺตา สตฺตา  โสจนฺติ, ‘‘มยํ อลกฺขิกา ทุเมฺมธา ภวามา’’ติ เอวํ โสจนฺตีติ อโตฺถฯ  อตฺตโน อเตฺถ วุฑฺฒิยํ  วีริยํ กโรถฯ  ตุเมฺหหิ  พุทฺธุปฺปาทกฺขโณ สมโย  นิปฺผาทิโต ปโตฺตติ อโตฺถฯ</p>


<p> ตโต ปรํ สํสารคตานํ อาทีนวํ อุปมาอุปเมยฺยวเสน ทเสฺสโนฺต นฺติอาทิมาหฯ  เกสญฺจิ ปุคฺคลานํ  อุทฺธํ อุคฺคิรณํ เอกจฺจานํ  อโธปคฺฆรณํ  เอกจฺจานํ หลาหลํ  มุจฺฉากรณวิสํ, เอกจฺจานํ ปุคฺคลานํ  รกฺขนุปายํ ภควา เอวํ ปฎิปาฎิยา อกฺขาสีติ สมฺพโนฺธฯ</p>


<p> นฺติ ปฎิปนฺนานํ มคฺคสมงฺคีนํ วมนํ สํสารฉฑฺฑนํ สํสารโมจนํ ภควา อกฺขาสีติ สมฺพโนฺธฯ  ผเล ฐิตานํ วิเรจนํ สํสารปคฺฆรณํ อกฺขาสิฯ  ผลํ ลภิตฺวา ฐิตานํ นิพฺพานโอสธํ อกฺขาสิฯ  มนุสฺสเทวนิพฺพานสมฺปตฺติํ คเวสีนํ ปริเยสนฺตานํ ปุญฺญเขตฺตภูตํ สงฺฆํ อกฺขาสีติ สมฺพโนฺธฯ</p>


<p> นฺติ สาสนสฺส ปฎิปกฺขานํ หลาหลํ กุตูหลํ ปาปํ อกุสลํ อกฺขาสีติ สมฺพโนฺธฯ ติ อสฺสทฺธานํ กตปาปานํ ปุคฺคลานํ สํสาเร ทุกฺขาวหนโต อาสีวิสสทิสํ ยถา อาสีวิโส ทิฎฺฐมเตฺตน ภสฺมกรณโต  สโปฺป อตฺตนา ทฎฺฐํ นรํ  ฑยฺหติ ทุกฺขาเปติฯ  ตํ อสฺสทฺธํ กตปาปํ นรํ หลาหลวิสํ เอวํ ฌาเปติ จตูสุ อปาเยสุ ฑยฺหติ โสเสสีติ สมฺพโนฺธฯ</p>


<p>   นฺติ วิสํ หลาหลํ ปีตํ สกิํ เอกวารํ  ชีวิตํ  นาเสติฯ  สาสนมฺหิ  อปราธํ กตฺวา ปุคฺคโล  โกฎิสเงฺขฺย กเปฺปปิ  นิชฺฌายตีติ อโตฺถฯ</p>


<p> เอวํ อสฺสทฺธานํ ปุคฺคลานํ ผลวิปากํ ทเสฺสตฺวา อิทานิ พุทฺธานํ อานุภาวํ ทเสฺสโนฺต  ติอาทิมาหฯ ตตฺถ โย พุโทฺธ วมนาทีนิ อกฺขาสิ,  พุโทฺธ  ขมเนน จ  สตฺตานํ อวิหิํสเนน จ  จ เมตฺตจิตฺตวนฺตภาเวน จ  สห เทเวหิ วตฺตมานํ โลกํ  อติกฺกมาเปติ นิพฺพาเปติ,  การณา พุทฺธา โว ตุเมฺหหิ  วิรุชฺฌิตุํ น สกฺกุเณยฺยา, พุทฺธสาสเน ปฎิปเชฺชยฺยาถาติ อโตฺถฯ</p>


<p> ลาเภ จ อลาเภ จ  น ภชนฺติ น ลคฺคนฺติฯ  อาทรกรเณ จ  อนาทรกรเณ จ อจลา ปถวีสทิสา พุทฺธา ภวนฺติ,  การณา  พุทฺธา ตุเมฺหหิ  น วิโรเธตพฺพา วิรุชฺฌิตุํ อสกฺกุเณยฺยาติ อโตฺถฯ</p>


<p> พุทฺธานํ มชฺฌตฺตตํ ทเสฺสโนฺต ติอาทิมาหฯ ตตฺถ วธกาวธเกสุ สเพฺพสุ สเตฺตสุ  สมมานโส  พุทฺธมุนีติ อโตฺถฯ</p>


<p> ติ เอเตสํ พุทฺธานํ ปฎิโฆ จณฺฑิกฺกํ โทสจิตฺตตํ นตฺถิ น สํวิชฺชติฯ ติ อิเมสํ พุทฺธานํ ราโคปิ รชฺชนํ อลฺลียนํ น วิชฺชติ, น อุปลพฺภติ, ตสฺมา การณา, วธกสฺส จ โอรสสฺส จาติ สเพฺพสํ  สมจิโตฺต พุโทฺธ โหตีติ สมฺพโนฺธฯ</p>


<p> ปุนปิ พุทฺธานํเยว อานุภาวํ ทเสฺสโนฺต นฺติอาทิมาหฯ ตตฺถ  คูถสมฺมิสฺสํ  กสาเวน รชิตํ จีวรํ  อริยานํ ธชํ ปริกฺขารํ,  มเคฺค ฉฑฺฑิตํ  ปสฺสิตฺวา  ทสงฺคุลิสโมธานํ อญฺชลิปุฎํ สิรสิ กตฺวา   สิเรน  อรหตฺตทฺธชํ พุทฺธปเจฺจกพุทฺธสาวกทีปกํ จีวรํ นมสฺสิตพฺพํ มาเนตพฺพํ ปูเชตพฺพนฺติ อโตฺถฯ</p>


<p> ติ อภิ อตฺถงฺคตา นิพฺพุตาฯ  อิทานิ ชาตา จ เย พุทฺธา  อชาตา อภูตา อนิพฺพตฺตา อปาตุภูตา จ เย พุทฺธาฯ ติ อเนน อิสิทฺธเชน จีวเรน เอเต พุทฺธา สุชฺฌนฺติ วิสุทฺธา ภวนฺติ โสภนฺติฯ  เตน การเณน  พุทฺธา  วนฺทิตพฺพาติ อโตฺถฯ ‘‘เอตํ นมสฺสิย’’นฺติปิ ปาโฐ, ตสฺส เอตํ อิสิทฺธชํ นมสฺสิตพฺพนฺติ อโตฺถฯ</p>


<p> ตโต  ปรํ อตฺตโน คุณํ ทเสฺสโนฺต นฺติอาทิมาหฯ ตตฺถ  พุทฺธสทิสํ   สุนฺทรวินยํ สุนฺทรากาเรน ทฺวารตฺตยทมนํ  จิเตฺตน อหํ  สวนธารณาทินา ปจฺจเวกฺขามีติ อโตฺถฯ  วินยปิฎกํ  วนฺทมาโน วินเย อาทรํ กุรุมาโน  สพฺพสฺมิํ กาเล วาสํ กเปฺปมีติ อโตฺถฯ</p>


<p> นฺติ วินยปิฎกํ มยฺหํ โอกาสภูตํ สวนธารณมนสิกรณอุคฺคหปริปุจฺฉาปวตฺตนวเสน โอกาสภูตํ เคหภูตนฺติ อโตฺถฯ นฺติ วินโย มยฺหํ สวนาทิกิจฺจกรเณน ฐิตฎฺฐานญฺจ จงฺกมนฎฺฐานญฺจฯ นฺติ วินยปิฎเก วินยตนฺติยา สวนธารณปวตฺตนวเสน วาสํ สยนํ กเปฺปมิ กโรมิฯ ติ วินยปิฎกํ มยฺหํ โคจโร อาหาโร โภชนํ นิจฺจํ ธารณมนสิกรณวเสนาติ อโตฺถฯ</p>


<p> ติ สกเล วินยปิฎเก ปารมิํ ปริโยสานํ ปโตฺตฯ ติ ปาราชิกาทิสตฺตาปตฺติกฺขนฺธานํ สมเถ วูปสเม จ วุฎฺฐาเน จ โกวิโท เฉโก, อธิกรณสมเถ วา –</p>


<p>
‘‘วิวาทํ อนุวาทญฺจ, อาปตฺตาธิกรณํ ตถา;  
  
กิจฺจาธิกรณเญฺจว, จตุราธิกรณา มตา’’ติฯ –  
</p>
  
<p>วุตฺตาธิกรเณสุ จ –</p>


<p>
‘‘สมฺมุขา  
สติวินโย, อมูฬฺหปฎิญฺญากรณํ;  
  
เยภุยฺย ตสฺสปาปิยฺย, ติณวตฺถารโก ตถา’’ติฯ –  
</p>
  
<p>เอวํ วุเตฺตสุ จ สตฺตสุ อธิกรณสมเถสุ อติโกวิโท เฉโกติ อโตฺถฯ ติ ภเนฺต มหาวีร, จตูสุ อสเงฺขฺยเยฺยสุ กปฺปสตสหเสฺสสุ สพฺพญฺญุตญฺญาณาธิคมาย วีริยวนฺต  เทวมนุสฺสานํ อนุสาสกสฺส  ตว  ปาทยุเค อุปาลิ ภิกฺขุ  ปณามํ กโรตีติ อโตฺถฯ</p>


<p> โส อหํ ปพฺพชิตฺวา สมฺพุทฺธํ  ปณามํ กุรุมาโน  เตน ภควตา เทสิตสฺส นวโลกุตฺตรธมฺมสฺส  สุนฺทรธมฺมภาวํ ชานิตฺวา ธมฺมญฺจ นมสฺสมาโน คามโต คามํ  นครโต นครํ วิจริสฺสามีติ สมฺพโนฺธฯ</p>


<p>   นฺติ มยา ปฎิวิทฺธอรหตฺตมคฺคญาเณน มยฺหํ จิตฺตสนฺตานคตา สเพฺพ ทิยฑฺฒสหสฺสสงฺขา กิเลสา  ฌาปิตา โสสิตา วิโสสิตา วิทฺธํสิตาฯ ติ กามภวาทโย สเพฺพ นว ภวา มยา สมูหตา  สุฎฺฐุ อูหตา เขปิตา วิทฺธํสิตาฯ ติ กามาสโว, ภวาสโว, ทิฎฺฐาสโว, อวิชฺชาสโวติ สเพฺพ จตฺตาโร อาสวา ปริกฺขีณา ปริสมนฺตโต ขยํ ปาปิตาฯ  อิมสฺมิํ อรหตฺตปฺปตฺตกาเล  ปุนุปฺปตฺติสงฺขาโต ภโว ภวนํ ชาติ นตฺถีติ อโตฺถฯ</p>


<p> อุตฺตริ โสมนสฺสวเสน อุทานํ อุทาเนโนฺต นฺติอาทิมาหฯ ตตฺถ  อุตฺตมพุทฺธสฺส  สมีเป เอกนคเร วา มม อาคมนํ  สุฎฺฐุ อาคมนํ สุนฺทราคมนํ  เอกเนฺตน  อโหสีติ สมฺพโนฺธฯ ติ ปุเพฺพนิวาสทิพฺพจกฺขุอาสวกฺขยวิชฺชา  สมฺปตฺตา, ปจฺจกฺขํ กตาติ อโตฺถฯ นฺติ พุเทฺธน ภควตา เทสิตํ อนุสิฎฺฐิ สาสนํ กตํ นิปฺผาทิตํ วตฺตปฎิปตฺติํ ปูเรตฺวา กมฺมฎฺฐานํ มนสิ กริตฺวา อรหตฺตมคฺคญาณาธิคเมน สมฺปาทิตนฺติ อโตฺถฯ</p>


<p> ติ อตฺถปฎิสมฺภิทาทโย จตโสฺส ปญฺญาโย สจฺฉิกตา ปจฺจกฺขํ กตาฯ ติ จตฺตาริ  มคฺคญาณานิ จตฺตาริ ผลญาณานีติ อิเม อฎฺฐ วิโมกฺขา สํสารโต มุจฺจนูปายา สจฺฉิกตาติ สมฺพโนฺธฯ ติ –</p>


<p>
‘‘อิทฺธิวิธํ ทิพฺพโสตํ, เจโตปริยญาณกํ;  
  
ปุเพฺพนิวาสญาณญฺจ, ทิพฺพจกฺขาสวกฺขย’’นฺติฯ –  
</p>
  
<p>อิมา ฉ อภิญฺญา สจฺฉิกตา ปจฺจกฺขํ กตาฯ อิเมสํ ญาณานํ สจฺฉิกรเณน พุทฺธสฺส สาสนํ กตนฺติ อโตฺถฯ</p>


<p>นฺติ อิมินา เหฎฺฐา วุตฺตปฺปกาเรนฯ นฺติ ปทปูรณมเตฺต นิปาโตฯ อายสฺมา อุปาลิ ติ ถิรสีลาทิคุณยุโตฺต สาวโก อิมา ปุพฺพจริตาปทานทีปิกา คาถาโย  กถยิตฺถาติ อโตฺถฯ</p>

</p>


<h3>๓-๗. อญฺญาสิโกณฺฑญฺญเตฺถรอปทานวณฺณนา</h3>
<p>นฺติอาทิกํ  อายสฺมโต อญฺญาสิโกณฺฑญฺญเตฺถรสฺส อปทานํฯ อยํ กิร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร คหปติมหาสาลกุเล นิพฺพตฺติตฺวา วิญฺญุตํ ปตฺวา เอกทิวสํ สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ อตฺตโน สาสเน ปฐมํ  ปฎิวิทฺธธมฺมรตฺตญฺญูนํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ ปเตฺถโนฺต สตสหสฺสภิกฺขุปริวารสฺส ภควโต สตฺตาหํ มหาทานํ ปวเตฺตตฺวา ปณิธานํ อกาสิฯ สตฺถาปิสฺส อนนฺตรายตํ ทิสฺวา ภาวินิํ สมฺปตฺติํ พฺยากาสิฯ โส ยาวชีวํ ปุญฺญานิ กโรโนฺต สตฺถริ ปรินิพฺพุเต เจติเย ปติฎฺฐาปิยมาเน อโนฺตเจติเย รตนฆรํ การาเปสิ, เจติยํ ปริวาเรตฺวา สหสฺสรตนคฺฆิกานิ จ กาเรสิฯ</p>


<p>โส เอวํ ปุญฺญานิ กตฺวา ตโต จวิตฺวา เทวมนุเสฺสสุ สํสรโนฺต วิปสฺสิสฺส ภควโต กาเล มหากาโล นาม กุฎุมฺพิโก หุตฺวา อฎฺฐกรีสมเตฺต เขเตฺต สาลิคพฺภํ ผาเลตฺวา คหิตสาลิตณฺฑุเลหิ อสมฺภินฺนขีรปายาสํ สมฺปาเทตฺวา ตตฺถ มธุสปฺปิสกฺกราทโย ปกฺขิปิตฺวา พุทฺธปฺปมุขสฺส สงฺฆสฺส อทาสิฯ สาลิคพฺภํ ผาเลตฺวา คหิตคหิตฎฺฐานํ  ปุน ปูรติฯ ปุถุกกาเล ปุถุกคฺคํ นาม อทาสิฯ ลายเน ลายนคฺคํ, เวณิกรเณ เวณคฺคํ, กลาปาทิกรเณ กลาปคฺคํ, ขลคฺคํ, ภณฺฑคฺคํ, มินคฺคํ โกฎฺฐคฺคนฺติ เอวํ เอกสเสฺส นว วาเร อคฺคทานํ อทาสิ, ตมฺปิ สสฺสํ อติเรกตรํ สมฺปนฺนํ อโหสิฯ</p>


<p>เอวํ ยาวชีวํ ปุญฺญานิ กตฺวา ตโต จุโต เทวโลเก นิพฺพตฺติตฺวา เทเวสุ จ มนุเสฺสสุ จ สํสรโนฺต อมฺหากํ ภควโต อุปฺปตฺติโต ปุเรตรเมว กปิลวตฺถุนครสฺส อวิทูเร โทณวตฺถุนามเก พฺราหฺมณคาเม พฺราหฺมณมหาสาลกุเล นิพฺพตฺติฯ ตสฺส ติ โคตฺตโต อาคตํ นามํ อโหสิฯ โส วยปฺปโตฺต ตโย เวเท อุคฺคเหตฺวา ลกฺขณมเนฺตสุ จ ปารํ อคมาสิฯ เตน สมเยน อมฺหากํ โพธิสโตฺต ตุสิตปุรโต จวิตฺวา กปิลวตฺถุปุเร สุโทฺธทนมหาราชสฺส เคเห นิพฺพตฺติฯ ตสฺส นามคฺคหณทิวเส อฎฺฐุตฺตรสเตสุ พฺราหฺมเณสุ อุปนีเตสุ เย อฎฺฐ พฺราหฺมณา ลกฺขณปริคฺคหณตฺถํ มหาตลํ อุปนีตาฯ โส เตสุ สพฺพนวโก หุตฺวา มหาปุริสสฺส ลกฺขณนิปฺผตฺติํ ทิสฺวา ‘‘เอกํเสน อยํ พุโทฺธ ภวิสฺสตี’’ติ นิฎฺฐํ คนฺตฺวา มหาสตฺตสฺส อภินิกฺขมนํ อุทิกฺขโนฺต วิจรติฯ</p>


<p>โพธิสโตฺตปิ  โข มหตา ปริวาเรน วฑฺฒมาโน อนุกฺกเมน วุทฺธิปฺปโตฺต ญาณปริปากํ คนฺตฺวา เอกูนติํสติเม วเสฺส มหาภินิกฺขมนํ นิกฺขมโนฺต อโนมานทีตีเร ปพฺพชิตฺวา อนุกฺกเมน อุรุเวลํ คนฺตฺวา ปธานํ ปทหิฯ ตทา โกณฺฑโญฺญ มาณโว มหาสตฺตสฺส ปพฺพชิตภาวํ สุตฺวา ลกฺขณปริคฺคาหกพฺราหฺมณานํ ปุเตฺตหิ วปฺปมาณวาทีหิ สทฺธิํ อตฺตปญฺจโม  ปพฺพชิตฺวา อนุกฺกเมน โพธิสตฺตสฺส สนฺติกํ อุปสงฺกมิตฺวา ฉพฺพสฺสานิ ตํ อุปฎฺฐหโนฺต ตสฺส โอฬาริกาหารปริโภเคน นิพฺพิโนฺน อปกฺกมิตฺวา อิสิปตนํ อคมาสิฯ อถ โข โพธิสโตฺต โอฬาริกาหารปริโภเคน ลทฺธกายพโล เวสาขปุณฺณมายํ โพธิรุกฺขมูเล อปราชิตปลฺลเงฺก นิสิโนฺน ติณฺณํ มารานํ มตฺถกํ มทฺทิตฺวา อภิสมฺพุโทฺธ หุตฺวา สตฺตสตฺตาหํ โพธิมเณฺฑเยว วีตินาเมตฺวา ปญฺจวคฺคิยานํ ญาณปริปากํ ญตฺวา อาสาฬฺหีปุณฺณมายํ อิสิปตนํ คนฺตฺวา เตสํ ธมฺมจกฺกปวตฺตนสุตฺตนฺตํ (มหาว. ๑๓ อาทโย; สํ. นิ. ๕.๑๐๘๑) กเถสิฯ เทสนาปริโยสาเน โกณฺฑญฺญเตฺถโร  อฎฺฐารสหิ พฺรหฺมโกฎีหิ สทฺธิํ โสตาปตฺติผเล ปติฎฺฐาสิฯ อถ ปญฺจมิยํ ปกฺขสฺส อนตฺตลกฺขณสุตฺตนฺตเทสนาย (มหาว. ๒๐ อาทโย; สํ. นิ. ๓.๕๙) อรหตฺตํ สจฺฉากาสิฯ</p>


<p> เอวํ โส อรหตฺตํ ปตฺวา ‘‘กิํ กมฺมํ กตฺวา อหํ โลกุตฺตรสุขํ อธิคโตมฺหี’’ติ อุปธาเรโนฺต อตฺตโน ปุพฺพกมฺมํ ปจฺจกฺขโต ญตฺวา โสมนสฺสวเสน ปุพฺพจริตาปทานํ อุทานวเสน ทเสฺสโนฺต นฺติอาทิมาหฯ ตสฺสโตฺถ เหฎฺฐา วุโตฺตเยวฯ นฺติ สกลสฺส สตฺตโลกสฺส เชฎฺฐํ ปธานนฺติ อโตฺถฯ วิเสเสน เวเนยฺยสเตฺต สํสารสาครสฺส ปรตีรํ อมตมหานิพฺพานํ เนติ สมฺปาเปตีติ  ตํ วินายกํฯ นฺติ พุทฺธสฺส ภูมิ ปติฎฺฐานฎฺฐานนฺติ พุทฺธภูมิ, สพฺพญฺญุตญฺญาณํ, ตํ อนุปฺปโตฺต ปฎิวิโทฺธติ พุทฺธภูมิมนุปฺปโตฺต, ตํ พุทฺธภูมิมนุปฺปตฺตํ, สพฺพญฺญุตปฺปตฺตํ พุทฺธภูตนฺติ อโตฺถฯ นฺติ ปฐมํ เวสาขปุณฺณมิยา รตฺติยา ปจฺจูสสมเย พุทฺธภูตํ ปทุมุตฺตรสมฺพุทฺธํ อหํ อทฺทกฺขินฺติ อโตฺถฯ</p>


<p> ติ ยตฺตกา โพธิรุกฺขสมีเป ยกฺขา  ราสิภูตา  พุทฺธภูตํ ตํ พุทฺธํ  ทสงฺคุลิสโมธานํ อญฺชลิปุฎํ สิรสิ ฐเปตฺวา  นมสฺสนฺตีติ สมฺพโนฺธฯ</p>


<p> ติ พุทฺธภูตฎฺฐานํ อาคตา เต สเพฺพ เทวา ตุฎฺฐจิตฺตา อากาเส สญฺจรนฺตีติ  สมฺพโนฺธฯ ติ อติวิย อนฺธการํ โมหํ นุโท เขปโน อยํ พุโทฺธ อนุปฺปโตฺตติ อโตฺถฯ</p>


<p> นฺติ หาเสหิ ปีติโสมนเสฺสหิ สมนฺนาคตานํ เตสํ เทวานํ มหาโฆโส  ปวตฺตติ, สมฺมาสมฺพุทฺธสาสเน   สํกิเลเส ธเมฺม ฌาปยิสฺสามาติ สมฺพโนฺธฯ</p>


<p> ติ วาจาย ถุติวจเนน สห อุทีริตํ เทวานํ สทฺทํ ชานิตฺวา หโฎฺฐ  โสมนสฺสสหคเตน จิเตฺตน  ปฐมํ อาหารํ พุทฺธภูตสฺส อหํ อทาสินฺติ สมฺพโนฺธฯ</p>


<p>   ติ มหาภินิกฺขมนํ นิกฺขมิตฺวา สตฺตาหํ ปธานํ กตฺวา สพฺพญฺญุตญฺญาณปทฎฺฐานํ อรหตฺตมคฺคญาณสงฺขาตํ  อธิคญฺฉิํ อหนฺติ อโตฺถฯ นฺติ อิทํ ภตฺตํ สรีรยาปนํ  อุตฺตมจาริสฺส  มยฺหํ อิมินา เทวปุเตฺตน ปฐมํ ทินฺนํ อโหสีติ อโตฺถฯ</p>


<p> ติ ตุสิตภวนโต อิธ มนุสฺสโลเก อาคนฺตฺวา  เทวปุโตฺต  มม ภิกฺขํ  อทาสิ,  เทวปุตฺตํ  กเถสฺสามิ ปากฎํ กริสฺสามิฯ  ภาสนฺตสฺส มม วจนํ สุณาถาติ สมฺพโนฺธฯ อิโต ปรํ อนุตฺตานปทเมว วณฺณยิสฺสามฯ</p>


<p> ติ ตาวติํสภวนาฯ ติ อตฺตโน อุปฺปนฺนพฺราหฺมณเคหโต นิกฺขมิตฺวา ปพฺพชิตฺวา ฉ สํวจฺฉรานิ ทุกฺกรการิกํ กโรเนฺตน โพธิสเตฺตน สห วสิสฺสตีติ สมฺพโนฺธฯ</p>


<p> ติ ตโต ปพฺพชิตกาลโต ปฎฺฐาย สตฺตเม สํวจฺฉเรฯ ติ ฉพฺพสฺสานิ ทุกฺกรการิกํ กตฺวา สตฺตมสํวจฺฉเร พุโทฺธ หุตฺวา พาราณสิยํ อิสิปตเน มิคทาเย ธมฺมจกฺกปวตฺตนสุตฺตนฺตเทสนาย ทุกฺขสมุทยนิโรธมคฺคสจฺจสงฺขาตํ จตุสจฺจํ กเถสฺสตีติ อโตฺถฯ ติ นาเมน โคตฺตนามวเสน โกณฺฑโญฺญ นามฯ ติ ปญฺจวคฺคิยานมนฺตเร ปฐมํ อาทิโต เอว โสตาปตฺติมคฺคญาณํ สจฺฉิกาหิติ ปจฺจกฺขํ กริสฺสตีติ อโตฺถฯ</p>


<p> นฺติ  นิกฺขเนฺตน โพธิสเตฺตน สห นิกฺขมิตฺวา อนุปพฺพชินฺติ อโตฺถฯ ตถา อนุปพฺพชิตฺวา มยา  วีริยํ  สุฎฺฐุ กตํ ทฬฺหํ กตฺวา กตนฺติ อโตฺถฯ ติ กิเลเส โสสนตฺถาย วิทฺธํสนตฺถาย  อคารสฺส อหิตํ กสิวณิชฺชาทิกมฺมวิรหิตํ สาสนํ  ปฎิปชฺชินฺติ อโตฺถฯ</p>


<p>    ติ สพฺพํ อตีตานาคตปจฺจุปฺปนฺนํ วา สงฺขารวิการลกฺขณนิพฺพานปญฺญตฺติสงฺขาตํ เญยฺยํ วา ชานโนฺต เทเวหิ สห วตฺตมาเน สตฺต โลเก พุโทฺธ  มิคทาย วิหารํ อภิคนฺตฺวา อุปสงฺกมิตฺวา  มยา สจฺฉิกเตน  โสตาปตฺติมคฺคญาเณน  อมตมหานิพฺพานเภริํ อหริ ปหริ ทเสฺสสีติ อโตฺถฯ</p>


<p> ติ โส อหํ ปฐมํ โสตาปโนฺน อิทานิ อรหตฺตมคฺคญาเณน อมตํ  วูปสนฺตสภาวํ  ปชฺชิตพฺพํ ปาปุณิตพฺพํ,  อุตฺตรวิรหิตํ นิพฺพานํ ปโตฺต อธิคโตติ อโตฺถฯ ติ กามาสวาทโย สเพฺพ อาสเว ปริญฺญาย ปหานปริญฺญาย ปชหิตฺวา  นิกฺกิเลโส  อิริยาปถวิหาเรน วาสํ กเปฺปมิฯ ตฺยาทโย คาถาโย วุตฺตตฺถาเยวฯ</p>


<p>อถ นํ สตฺถา อปรภาเค เชตวนมหาวิหาเร ภิกฺขุสงฺฆมเชฺฌ ปญฺญตฺตวรพุทฺธาสเน นิสิโนฺน ปฐมํ ปฎิวิทฺธธมฺมภาวํ ทีเปโนฺต ‘‘เอตทคฺคํ, ภิกฺขเว, มม สาวกานํ ภิกฺขูนํ รตฺตญฺญูนํ ยทิทํ อญฺญาสิโกณฺฑโญฺญ’’ติ (อ. นิ. ๑.๑๘๘) เอตทเคฺค ฐเปสิฯ โส ทฺวีหิ อคฺคสาวเกหิ อตฺตนิ กริยมานํ ปรมนิปจฺจการํ, คามนฺตเสนาสเน อากิณฺณวิหารญฺจ ปริหริตุกาโม, วิเวกาภิรติยา วิหริตุกาโม จ อตฺตโน สนฺติกํ อุปคตานํ คหฎฺฐปพฺพชิตานํ ปฎิสนฺถารกรณมฺปิ ปปญฺจํ มญฺญมาโน สตฺถารํ อาปุจฺฉิตฺวา หิมวนฺตํ ปวิสิตฺวา ฉทฺทเนฺตหิ นาเคหิ อุปฎฺฐิยมาโน ฉทฺทนฺตทหตีเร ทฺวาทส วสฺสานิ วสิฯ เอวํ ตตฺถ วสนฺตํ เถรํ เอกทิวสํ สโกฺก เทวราชา อุปสงฺกมิตฺวา วนฺทิตฺวา ฐิโต เอวมาห ‘‘สาธุ เม, ภเนฺต, อโยฺย ธมฺมํ เทเสตู’’ติฯ เถโร ตสฺส จตุสจฺจคพฺภํ ติลกฺขณาหตํ สุญฺญตาปฎิสํยุตฺตํ นานานยวิจิตฺตํ อมโตคธํ พุทฺธลีลาย ธมฺมํ เทเสสิฯ ตํ สุตฺวา สโกฺก อตฺตโน ปสาทํ ปเวเทโนฺต –</p>


<p>
‘‘เอส  
ภิโยฺย ปสีทามิ, สุตฺวา ธมฺมํ มหารสํ;  
  
วิราโค เทสิโต ธโมฺม, อนุปาทาย สพฺพโส’’ติฯ (เถรคา. ๖๗๓) –  
</p>
  
<p>ถุติํ  อกาสิฯ เถโร ฉทฺทนฺตทหตีเร ทฺวาทส วสฺสานิ วสิตฺวา อุปกเฎฺฐ ปรินิพฺพาเน สตฺถารํ อุปสงฺกมิตฺวา ปรินิพฺพานํ อนุชานาเปตฺวา ตเตฺถว คนฺตฺวา ปรินิพฺพายีติฯ</p>

</p>


<h3>๓-๘. ปิโณฺฑลภารทฺวาชเตฺถรอปทานวณฺณนา</h3>
<p>  ติอาทิกํ อายสฺมโต ปิโณฺฑลภารทฺวาชสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล สีหโยนิยํ นิพฺพตฺติตฺวา ปพฺพตปาเท คุหายํ วิหาสิฯ ภควา ตสฺส อนุคฺคหํ กาตุํ โคจราย ปกฺกนฺตกาเล ตสฺส สยนคุหํ ปวิสิตฺวา นิโรธํ สมาปชฺชิตฺวา นิสีทิฯ สีโห โคจรํ คเหตฺวา นิวโตฺต คุหทฺวาเร ฐตฺวา ภควนฺตํ ทิสฺวา หฎฺฐตุโฎฺฐ ชลชถลชปุเปฺผหิ ปูชํ กตฺวา จิตฺตํ ปสาเทโนฺต ภควโต อารกฺขณตฺถาย อเญฺญ วาฬมิเค อปเนตุํ ตีสุ เวลาสุ สีหนาทํ นทโนฺต พุทฺธคตาย สติยา อฎฺฐาสิฯ ยถา ปฐมทิวเส, เอวํ สตฺตาหํ ปูเชสิฯ ภควา ‘‘สตฺตาหจฺจเยน นิโรธา วุฎฺฐหิตฺวา วฎฺฎิสฺสติ อิมสฺส เอตฺตโก อุปนิสฺสโย’’ติ ตสฺส ปสฺสนฺตเสฺสว อากาสํ ปกฺขนฺทิตฺวา วิหารเมว คโตฯ</p>


<p>สีโห พุทฺธวิโยคทุกฺขํ อธิวาเสตุํ อสโกฺกโนฺต กาลํ กตฺวา หํสวตีนคเร มหาโภคกุเล นิพฺพตฺติตฺวา วยปฺปโตฺต นครวาสีหิ สทฺธิํ วิหารํ คนฺตฺวา สตฺถุ ธมฺมเทสนํ สุตฺวา ปสโนฺน สตฺตาหํ พุทฺธปฺปมุขสฺส ภิกฺขุสงฺฆสฺส มหาทานํ ปวเตฺตตฺวา ยาวชีวํ ปุญฺญานิ กตฺวา อปราปรํ เทวมนุเสฺสสุ สํสรโนฺต อมฺหากํ ภควโต กาเล โกสมฺพิยํ รโญฺญ อุเทนสฺส ปุโรหิตสฺส ปุโตฺต หุตฺวา นิพฺพตฺติฯ ติสฺส นามํ อโหสิฯ โส วยปฺปโต ตโย เวเท อุคฺคเหตฺวา ปญฺจ มาณวกสตานิ มเนฺต วาเจโนฺต มหคฺฆสภาเวน อนนุรูปาจารตฺตา  เตหิ ปริจฺจโตฺต ราชคหํ คนฺตฺวา ภควโต ภิกฺขุสงฺฆสฺส จ ลาภสกฺการํ ทิสฺวา สาสเน ปพฺพชิตฺวา โภชเน อมตฺตญฺญู หุตฺวา วิหรติฯ สตฺถารา อุปาเยน มตฺตญฺญุตาย ปติฎฺฐาเปโนฺต วิปสฺสนํ ปฎฺฐเปตฺวา นจิรเสฺสว ฉฬภิโญฺญ อโหสิฯ ฉฬภิโญฺญ ปน หุตฺวา ภควโต สมฺมุขา  ‘‘ยํ สาวเกหิ ปตฺตพฺพํ, ตํ มยา อนุปฺปตฺต’’นฺติ, ภิกฺขุสเงฺฆ จ ‘‘ยสฺส มเคฺค วา ผเล วา กงฺขา อตฺถิ, โส มํ ปุจฺฉตู’’ติ สีหนาทํ นทิฯ เตน ตํ ภควา – ‘‘เอตทคฺคํ, ภิกฺขเว, มม สาวกานํ ภิกฺขูนํ สีหนาทิกานํ ยทิทํ ปิโณฺฑลภารทฺวาโช’’ติ (อ. นิ. ๑.๑๘๘, ๑๙๕) เอตทเคฺค ฐเปสิฯ</p>


<p> เอวํ เอตทคฺคํ ฐานํ ปตฺวา ปุเพฺพ กตปุญฺญสมฺภารํ สริตฺวา โสมนสฺสวเสน อตฺตโน ปุญฺญกมฺมาปทานํ วิภาเวโนฺต ติอาทิมาหฯ ตสฺสโตฺถ เหฎฺฐา วุโตฺตวฯ ติ หิมาลยปพฺพตโต ปุพฺพทิสาภาเคติ อโตฺถฯ   ติ ยทา อหํ สีโห มิคราชา หุตฺวา หิมวนฺตปพฺพตสมีเป วสามิ, ตทา ปทุมุตฺตโร นาม สตฺถา อเนเกหิ จ โอสเธหิ, อเนเกหิ จ รตเนหิ จิตฺตวิจิตฺตตาย จิตฺตกูเฎ จิตฺตปพฺพตสิขเร วสีติ สมฺพโนฺธฯ</p>


<p> นฺติ อภีตสภาโว นิพฺภยสภาโว มิคราชา ตตฺถ อาสิํ อโหสินฺติ อโตฺถฯ ติ จตูหิ ทิสาหิ กโม คนฺตุํ สมโตฺถฯ ติ ยสฺส มิครโญฺญ สีหนาทํ สุตฺวา  พหุสตฺตา  วิเสเสน ขมฺภนฺติ ภายนฺติฯ</p>


<p> ติ ภควติ ปสาเทน สุปุปฺผิตปทุมปุปฺผํ ฑํสิตฺวาฯ  นรานํ อาสภํ อุตฺตมํ เสฎฺฐํ สมฺพุทฺธํ อุปคจฺฉิํ, สมีปํ อคมินฺติ อโตฺถฯ ติ นิโรธสมาปตฺติโต วุฎฺฐิตสฺส พุทฺธสฺส ตํ ปุปฺผํ อภิโรปยิํ ปูเชสินฺติ อโตฺถฯ</p>


<p> ติ จตูสุ ทิสาสุ นมสฺสิตฺวา  อตฺตโน จิตฺตํ  อาทเรน ปติฎฺฐเปตฺวา  อภีตนาทํ  โฆเสสินฺติ อโตฺถฯ</p>


<p> ตโต  พุเทฺธน ทินฺนพฺยากรณํ ปกาเสโนฺต ติอาทิมาหฯ ตํ อุตฺตานตฺถเมวฯ</p>


<p> ติ ‘‘มยํ พุทฺธา, มยํ พุทฺธา’’ติ วทนฺตานํ อญฺญติตฺถิยานํ เสโฎฺฐ อุตฺตโม พุโทฺธ อาคโตติ สมฺพโนฺธฯ ตสฺส อาคตสฺส ภควโต ตํ ธมฺมํ  สุณิสฺสามาติ อโตฺถฯ</p>


<p>   นฺติ หาเสหิ โสมนเสฺสหิ ปเรตานํ อภิภูตานํ สมนฺนาคตานํ เตสํ เทวมนุสฺสานํฯ ติ โลกสฺส นายโก สคฺคโมกฺขสมฺปาปโก  มยฺหํ สีหนาทํ  ปกาเสสิ กเถสิ,  อนาคตกาลทสฺสี  มุนีนมนฺตเร มหโนฺต มุนิฯ เสสคาถา สุวิเญฺญยฺยเมวฯ</p>


<p> นาเมน ปทุโม นาม จกฺกวตฺตี หุตฺวา จตุสฎฺฐิยา ชาติยา  อิสฺสรภาวํ รชฺชํ การยิสฺสตีติ อโตฺถฯ</p>


<p> ติ สามฺยเตฺถ ภุมฺมวจนํ, กปฺปสตสหสฺสานํ ปริโยสาเนติ อโตฺถฯ</p>


<p> ติ เตน โคตเมน ภควตา ปิฎกตฺตเย ปกาสิเต เทสิเตติ อโตฺถฯ ติ ตทา โคตมสฺส ภควโต กาเล อยํ สีโห มิคราชา พฺราหฺมณกุเล นิพฺพตฺติสฺสตีติ อโตฺถฯ ติ พฺราหฺมณกุลโต นิกฺขมิตฺวา ตสฺส ภควโต สาสเน ปพฺพชิสฺสตีติ สมฺพโนฺธฯ</p>


<p> ติ วีริยกรณตฺถํ เปสิตจิโตฺตฯ อุปธิสงฺขาตานํ  กิเลสานํ อภาเวน ฯ กิเลสทรถานํ อภาเวน  สกลาสเว  ปหาย  นิกฺกิเลโส  ขนฺธปรินิพฺพาเนน นิพฺพุโต ภวิสฺสตีติ อโตฺถฯ</p>


<p> ติ ชนสมฺพาธรหิเต ทูรารญฺญเสนาสเนติ อโตฺถฯ ติ กาฬสีหาทีหิ จณฺฑมิคสเงฺคหิ อากุเล สํกิเณฺณติ อโตฺถฯ เสสํ วุตฺตตฺถเมวาติฯ</p>

</p>


<h3>๓-๙. ขทิรวนิยเตฺถรอปทานวณฺณนา</h3>
<p>   ติอาทิกํ อายสฺมโต ขทิรวนิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร ติตฺถนาวิกกุเล นิพฺพตฺติตฺวา มหาคงฺคาย ปยาคติเตฺถ ติตฺถนาวาย กมฺมํ กโรโนฺต เอกทิวสํ สสาวกสงฺฆํ ภควนฺตํ คงฺคาตีรํ อุปคตํ ทิสฺวา ปสนฺนมานโส นาวาสงฺฆาฎํ โยเชตฺวา มหเนฺตน ปูชาสกฺกาเรน ปรตีรํ ปาเปตฺวา อญฺญตรํ ภิกฺขุํ สตฺถารา อารญฺญกานํ ภิกฺขูนํ อคฺคฎฺฐาเน ฐปิยมานํ ทิสฺวา ตํ ฐานนฺตรํ ปเตฺถตฺวา ภควโต ภิกฺขุสงฺฆสฺส จ มหาทานํ ปวเตฺตตฺวา ปณิธานํ อกาสิฯ ภควา ตสฺส ปตฺถนาย อวญฺฌภาวํ พฺยากาสิฯ</p>


<p>โส ตโต ปฎฺฐาย ปุญฺญานิ อุปจินโนฺต เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท มคธรเฎฺฐ นาลกคาเม รูปสาริยา นาม พฺราหฺมณิยา กุจฺฉิมฺหิ นิพฺพตฺติฯ ตํ วยปฺปตฺตํ มาตาปิตโร ฆรพนฺธเนน พนฺธิตุกามา หุตฺวา ตสฺส อาโรเจสุํฯ โส สาริปุตฺตเตฺถรสฺส ปพฺพชิตภาวํ สุตฺวา ‘‘มยฺหํ เชฎฺฐภาตา อโยฺย อุปติโสฺส อิมํ วิภวํ ฉเฑฺฑตฺวา ปพฺพชิโต, เตน วนฺตํ เขฬปิณฺฑํ กถาหํ อนุภวิสฺสามี’’ติ ชาตสํเวโค ปาสํ อนุปคจฺฉมานมิโค วิย ญาตเก วเญฺจตฺวา เหตุสมฺปตฺติยา โจทิยมาโน ภิกฺขูนํ สนฺติกํ คนฺตฺวา ธมฺมเสนาปติโน กนิฎฺฐภาวํ นิเวเทตฺวา อตฺตโน ปพฺพชฺชาย ฉนฺทํ อาโรเจสิฯ ภิกฺขู ตํ ปพฺพาเชตฺวา ปริปุณฺณวีสติวสฺสํ อุปสมฺปาเทตฺวา กมฺมฎฺฐาเน นิโยเชสุํฯ โส กมฺมฎฺฐานํ คเหตฺวา ขทิรวนํ ปวิสิตฺวา วิสฺสมโนฺต ฆเฎโนฺต วายมโนฺต ญาณสฺส ปริปากํ คตตฺตา นจิรเสฺสว ฉฬภิโญฺญ อรหา อโหสิฯ โส อรหา หุตฺวา สตฺถารํ ธมฺมเสนาปติญฺจ วนฺทิตุํ เสนาสนํ สํสาเมตฺวา ปตฺตจีวรมาทาย นิกฺขมิตฺวา อนุปุเพฺพน สาวตฺถิํ ปตฺวา เชตวนํ ปวิสิตฺวา สตฺถารํ ธมฺมเสนาปติญฺจ วนฺทิตฺวา กติปาหํ เชตวเน วิหาสิฯ อถ นํ สตฺถา อริยคณมเชฺฌ  นิสิโนฺน อารญฺญกานํ ภิกฺขูนํ อคฺคฎฺฐาเน ฐเปสิ – ‘‘เอตทคฺคํ, ภิกฺขเว, มม สาวกานํ ภิกฺขูนํ อารญฺญกานํ ยทิทํ เรวโต’’ติ (อ. นิ. ๑.๑๙๘, ๒๐๓)ฯ</p>


<p> เอวํ  เอตทคฺคฎฺฐานํ ปตฺวา อตฺตโน ปุพฺพกมฺมํ สริตฺวา ปีติโสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ ตตฺถ ติ คายมานา โฆสํ กุรุมานา คจฺฉตีติ คงฺคาฯ อถ วา โค วุจฺจติ ปถวี, ตสฺมิํ คตา ปวตฺตาติ คงฺคาฯ อโนตตฺตทหํ  ติกฺขตฺตุํ ปทกฺขิณํ กตฺวา คตฎฺฐาเน ติ จ ปพฺพตมตฺถเกน คตฎฺฐาเน ติ จ ติรจฺฉานปพฺพตํ วิชฺฌิตฺวา คตฎฺฐาเน ติ จ ตโต พหลปพฺพตํ ปหริตฺวา ปญฺจโยชนํ อากาเสน คตฎฺฐาเน ติ จ ตสฺสา ปติตฎฺฐานํ ภินฺทิตฺวา ชาตํ ปญฺจ โยชนํ โปกฺขรณีกูลํ ภินฺทิตฺวา ตตฺถ ปน ปญฺจงฺคุลิ วิย ปญฺจ ธารา หุตฺวา คงฺคา ยมุนา สรภู มหี อจิรวตีติ ปญฺจ นามา หุตฺวา ชมฺพุทีปํ ปญฺจ ภาคํ ปญฺจ โกฎฺฐาสํ กตฺวา ปญฺจ ภาเค ปญฺจ โกฎฺฐาเส อิตา คตา ปวตฺตาติ ภาคีรถีฯ คงฺคา จ สา ภาคีรถี เจติ คงฺคาภาคีรถีฯ ‘‘ภาคีรถี คงฺคา’’ติ วตฺตเพฺพ คาถาพนฺธสุขตฺถํ ปุพฺพจริยวเสน วุตฺตนฺติ ทฎฺฐพฺพํฯ  สเตฺต หิํสติ สีเตน หนติ มเถติ อาโลเฬตีติ หิโม, หิโม อสฺส อตฺถีติ หิมวา, ตโต หิมวนฺตโต ปฎฺฐาย ปภาวิตา ปวตฺตา สนฺทมานาติ หิมวนฺตปภาวิตาฯ นฺติ ตสฺสา คงฺคาย จณฺฑโสตสมาปเนฺน วิสมติเตฺถ เกวฎฺฎกุเล อุปฺปโนฺน นาวิโก อาสิํ อโหสินฺติ อโตฺถฯ นฺติ สมฺปตฺตสมฺปตฺตมนุเสฺส ปาริมา ตีรา โอริมํ ตีรํ อหํ ตริํ ตาเรสินฺติ อโตฺถฯ</p>


<p> ติ ทฺวิปทานํ อุตฺตโม สเตฺต นิพฺพานํ นายโก ปาปนโก ปทุมุตฺตรพุโทฺธ มม ปุญฺญสมฺปตฺติํ นิปฺผาเทโนฺตฯ  ขีณาสวสตสหเสฺสหิ คงฺคาโสตํ ตริตุํ ติตฺถํ ปโตฺตติ สมฺพโนฺธฯ</p>


<p> ติ สมฺปตฺตํ ตํ สมฺมาสมฺพุทฺธํ ทิสฺวา วฑฺฒกีหิ สุฎฺฐุ สงฺขตํ กตํ นิปฺผาทิตํ พหู นาวาโย สมาเนตฺวา เทฺว เทฺว นาวาโย เอกโต กตฺวา ตสฺสา นาวาย อุปริ มณฺฑปฉทนํ กตฺวา  ปทุมุตฺตรสมฺพุทฺธํ  ปูเชสินฺติ อโตฺถฯ</p>


<p>   ติ เอวํ สงฺฆฎิตาย นาวาย ตตฺถ อาคนฺตฺวาน   นาวมุตฺตมํ อารุหีติ สมฺพโนฺธฯ ติ นาวมารูโฬฺห สตฺถา คงฺคาชลมเชฺฌ ฐิโต สมาโน อิมา โสมนสฺสปฎิสํยุตฺตคาถา อภาสถ กเถสีติ สมฺพโนฺธฯ</p>


<p> นฺติ โย โส นาวิโก คงฺคาโสตาย สมฺพุทฺธํ อตาเรสิฯ นฺติ น เกวลเมว สมฺพุทฺธํ ตาเรสิ, อนาสวํ นิกฺกิเลสํ สงฺฆญฺจาปิ ตาเรสีติ อโตฺถฯ ติ เตน นาวาปาชนกาเล อุปฺปเนฺนน โสมนสฺสสหคตจิตฺตปสาเทน  ฉสุ กามสเคฺคสุ  ทิพฺพสมฺปตฺติํ อนุภวิสฺสตีติ อโตฺถฯ</p>


<p>   นฺติ เทวโลเก อุปฺปนฺนสฺส  ตุยฺหํ  วิมานํ  สุฎฺฐุ นิพฺพตฺตํ  นาวาสณฺฐานํ  ปาตุภวิสฺสตีติ อโตฺถฯ นฺติ นาวาย อุปริมณฺฑปกตกมฺมสฺส นิสฺสเนฺทน สพฺพทา คตคตฎฺฐาเน อากาเส ปุปฺผฉทนํ ธารยิสฺสตีติ สมฺพโนฺธฯ</p>


<p> ติ อิโต ปุญฺญกรณกาลโต ปฎฺฐาย อฎฺฐปณฺณาสกปฺปํ อติกฺกมิตฺวา นาเมน ตารโก นาม จกฺกวตฺตี ขตฺติโย  จตูสุ ทีเปสุ อิสฺสโร  ชิตวโนฺต ภวิสฺสตีติ สมฺพโนฺธฯ เสสคาถา อุตฺตานตฺถาวฯ</p>


<p> ติ เรวตีนกฺขเตฺตน ชาตตฺตา ‘‘เรวโต’’ติ ลทฺธนาโม  พฺราหฺมณปุตฺตภูโต  พฺราหฺมณกุเล อุปฺปชฺชิสฺสตีติ อโตฺถฯ</p>


<p> ติ นิกฺกิเลโส ขนฺธปรินิพฺพาเนน นิพฺพายิสฺสติฯ</p>


<p> นฺติ เอวํ ปทุมุตฺตเรน ภควตา พฺยากโต อหํ กเมน ปารมิตาโกฎิํ ปตฺวา  มยฺหํ วีริยํ อสิถิลวีริยํ ธุรโธรยฺหํ ธุรวาหํ ธุราธารํ โยเคหิ เขมสฺส นิพฺภยสฺส นิพฺพานสฺส อธิวาหนํ  อาวหนํ อโหสีติ อโตฺถฯ นฺติ อิทานาหํ สมฺมาสมฺพุทฺธสาสเน ปริโยสานสรีรํ ธาเรมีติ สมฺพโนฺธฯ</p>


<p>โส อปรภาเค อตฺตโน ชาตคามํ คนฺตฺวา ‘‘จาลา, อุปจาลา, สีสูปจาลา’’ติ ติสฺสนฺนํ ภคินีนํ ปุเตฺต ‘‘จาลา, อุปจาลา, สีสูปจาลา’’ติ ตโย ภาคิเนเยฺย อาเนตฺวา ปพฺพาเชตฺวา กมฺมฎฺฐาเน นิโยเชสิฯ เต กมฺมฎฺฐานํ อนุยุตฺตา วิหริํสุฯ</p>


<p>ตสฺมิญฺจ สมเย เถรสฺส โกจิเทว อาพาโธ อุปฺปโนฺน, ตํ สุตฺวา สาริปุตฺตเตฺถโร – ‘‘เรวตสฺส คิลานปุจฺฉนํ  อธิคมปุจฺฉนญฺจ กริสฺสามี’’ติ อุปคญฺฉิฯ เรวตเตฺถโร ธมฺมเสนาปติํ ทูรโตว อาคจฺฉนฺตํ ทิสฺวา เตสํ สามเณรานํ สตุปฺปาทวเสน โอวทิยมาโน ติคาถํ อภาสิตฺถฯ ตตฺถ ติ เตสํ อาลปนํฯ จาลา, อุปจาลา, สีสูปจาลาติ หิ อิตฺถิลิงฺควเสน ลทฺธนามา ตโย ทารกา ปพฺพชิตาปิ ตถา โวหริยฺยนฺติฯ ‘‘จาลี, อุปจาลี, สีสูปจาลีติ เตสํ นามานี’’ติ จ วทนฺติฯ ยทตฺถํ ‘‘จาเล’’ติอาทินา อามนฺตนํ กตํ, ตํ ทเสฺสโนฺต ติ วตฺวา ตตฺถ การณํ อาห – ‘‘อาคโต โว วาลํ วิย เวธี’’ติฯ ติ ปติสฺสติกา ฯ ติ อวธารเณฯ ติ อาคญฺฉิฯ ติ ตุมฺหากํฯ ติ วาลเวธิ วิยฯ อยเญฺหตฺถ สเงฺขปโตฺถ – ติกฺขชวนนิเพฺพธิกปญฺญตาย วาลเวธิรูโป สตฺถุกโปฺป ตุมฺหากํ มาตุลเตฺถโร อาคโต, ตสฺมา สมณสญฺญํ อุปฎฺฐเปตฺวา สติสมฺปชญฺญยุตฺตา เอว หุตฺวา วิหรถ, ยถาธิคเต วิหาเร อปฺปมตฺตา ภวถาติฯ</p>


<p>ตํ สุตฺวา เต สามเณรา ธมฺมเสนาปติสฺส ปจฺจุคฺคมนาทิวตฺตํ กตฺวา อุภินฺนํ มาตุลเตฺถรานํ ปฎิสนฺถารเวลายํ นาติทูเร สมาธิํ สมาปชฺชิตฺวา นิสีทิํสุฯ ธมฺมเสนาปติ เรวตเตฺถเรน สทฺธิํ ปฎิสนฺถารํ กตฺวา อุฎฺฐายาสนา เต สามเณเร อุปสงฺกมิฯ เต ตถา กาลปริเจฺฉทสฺส กตตฺตา เถเร อุปสงฺกมเนฺต อุฎฺฐหิตฺวา วนฺทิตฺวา อฎฺฐํสุฯ เถโร – ‘‘กตรกตรวิหาเรน วิหรถา’’ติ ปุจฺฉิตฺวา เตหิ ‘‘อิมาย อิมายา’’ติ วุเตฺต ทารเกปิ เอวํ วิเนโนฺต – ‘‘มยฺหํ ภาติโก สจฺจวาที วต  ธมฺมสฺส อนุธมฺมจาริ’’นฺติ เถรํ ปสํสโนฺต ปกฺกามิฯ เสสเมตฺถ อุตฺตานตฺถเมวาติฯ</p>

</p>


<h3>๓-๑๐. อานนฺทเตฺถรอปทานวณฺณนา</h3>
<p>ติอาทิกํ อายสฺมโต อานนฺทเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร สตฺถุ เวมาติกภาตา หุตฺวา นิพฺพตฺติฯ ติสฺส นามํ อโหสิฯ ปิตา ปนสฺส นนฺทราชา นามฯ โส อตฺตโน ปุตฺตสฺส สุมนกุมารสฺส วยปฺปตฺตสฺส หํสวตีนครโต วีสโยชนสเต ฐาเน โภคนครํ อทาสิฯ โส กทาจิ  กทาจิ อาคนฺตฺวา สตฺถารญฺจ ปิตรญฺจ ปสฺสติฯ ตทา ราชา สตฺถารญฺจ สตสหสฺสปริมาณํ ภิกฺขุสงฺฆญฺจ สยเมว สกฺกจฺจํ อุปฎฺฐหิ, อเญฺญสํ อุปฎฺฐาตุํ น เทติฯ</p>


<p>เตน สมเยน ปจฺจโนฺต กุปิโต อโหสิฯ กุมาโร ตสฺส กุปิตภาวํ รโญฺญ อนาโรเจตฺวา สยเมว ตํ วูปสเมสิฯ ตํ สุตฺวา ราชา ตุฎฺฐมานโส ‘‘วรํ เต ตาว ทมฺมิ, คณฺหาหี’’ติ อาหฯ กุมาโร ‘‘สตฺถารํ ภิกฺขุสงฺฆญฺจ เตมาสํ อุปฎฺฐหโนฺต ชีวิตํ อวญฺฌํ กาตุํ อิจฺฉามี’’ติ อาหฯ ‘‘เอตํ น สกฺกา, อญฺญํ วเทหี’’ติฯ ‘‘เทว, ขตฺติยานํ เทฺว กถา นาม นตฺถิ, เอตํ เม เทหิ, น มยฺหํ อเญฺญนโตฺถ, สเจ สตฺถา อนุชานาติ, ทินฺนเมวา’’ติฯ โส  ‘‘สตฺถุ จิตฺตํ ชานิสฺสามี’’ติ วิหารํ คโตฯ เตน จ สมเยน ภควา คนฺธกุฎิํ ปวิโฎฺฐ โหติฯ โส ภิกฺขู อุปสงฺกมิตฺวา ‘‘อหํ, ภเนฺต, ภควนฺตํ ทสฺสนาย อาคโต, ทเสฺสถ ม’’นฺติฯ ภิกฺขู ‘‘สุมโน นาม เถโร สตฺถุ อุปฎฺฐาโก, ตสฺส สนฺติกํ คจฺฉาหี’’ติ อาหํสุฯ โส เถรสฺส สนฺติกํ คนฺตฺวา ‘‘สตฺถารํ, ภเนฺต, ทเสฺสถา’’ติ อาหฯ อถ เถโร ตสฺส ปสฺสนฺตเสฺสว ปถวิยํ นิมุชฺชิตฺวา ภควนฺตํ อุปสงฺกมิตฺวา ‘‘ราชปุโตฺต, ภเนฺต, ตุมฺหากํ ทสฺสนาย อาคโต’’ติ อาหฯ ‘‘เตน หิ ภิกฺขุ พหิ อาสนํ  ปญฺญเปหี’’ติฯ เถโร ปุนปิ พุทฺธาสนํ คเหตฺวา อโนฺตคนฺธกุฎิยํ นิมุชฺชิตฺวา ตสฺส ปสฺสนฺตสฺส พหิปริเวเณ ปาตุภวิตฺวา คนฺธกุฎิปริเวเณ อาสนํ ปญฺญาเปสิฯ กุมาโร ตํ ทิสฺวา ‘‘มหโนฺต วตายํ ภิกฺขู’’ติ จิตฺตํ อุปฺปาเทสิฯ</p>


<p>ภควาปิ คนฺธกุฎิโต นิกฺขมิตฺวา ปญฺญตฺตาสเน นิสีทิฯ ราชปุโตฺต สตฺถารํ วนฺทิตฺวา ปฎิสนฺถารํ กตฺวา ‘‘อยํ, ภเนฺต, เถโร ตุมฺหากํ สาสเน วลฺลโภ มเญฺญ’’ติ? ‘‘อาม, กุมาร, วลฺลโภ’’ติฯ ‘‘กิํ กตฺวา, ภเนฺต, เอส วลฺลโภ’’ติ? ‘‘ทานาทีนิ ปุญฺญานิ กตฺวา’’ติฯ ‘‘ภควา, อหมฺปิ อยํ เถโร วิย อนาคเต พุทฺธสาสเน วลฺลโภ โหตุกาโม’’ติ โส พุทฺธปฺปมุขสฺส สงฺฆสฺส สตฺตาหํ ขนฺธาวาเร ภตฺตํ ทตฺวา สตฺตเม ทิวเส, ‘‘ภเนฺต, มยา ปิตุ สนฺติกา ตุมฺหากํ เตมาสํ ปฎิชคฺคนวโร ลโทฺธ, เตมาสํ เม วสฺสาวาสํ อธิวาเสถา’’ติ วตฺวา สตฺถุ อธิวาสนํ วิทิตฺวา สปริวารํ ภควนฺตํ คเหตฺวา โยชเน โยชเน สตฺถุ ภิกฺขุสงฺฆสฺส จ วสนานุจฺฉวิเก วิหาเร กาเรตฺวา ตตฺถ ตตฺถ วสาเปโนฺต อตฺตโน วสนฎฺฐานสมีเป สตสหเสฺสน กีเต โสภนนามเก อุยฺยาเน สตสหเสฺสน การิตํ วิหารํ ปเวสาเปตฺวา –</p>


<p>
‘‘สตสหเสฺสน เม กีตํ, สตสหเสฺสน การิตํ;  
  
โสภนํ นาม อุยฺยานํ, ปฎิคฺคณฺห มหามุนี’’ติฯ –  
</p>
  
<p>อุทกํ  ปาเตสิฯ โส วสฺสูปนายิกทิวเส สตฺถุ มหาทานํ ปวเตฺตตฺวา ‘‘อิมินา นีหาเรน ทานํ ทเทยฺยาถา’’ติ ปุตฺตทาเร อมเจฺจ จ ทาเน กิจฺจกรเณ จ นิโยเชตฺวา สยํ สุมนเตฺถรสฺส วสนฎฺฐานสมีเปเยว วสโนฺต เอวํ อตฺตโน วสนฎฺฐาเน สตฺถารํ เตมาสํ อุปฎฺฐหิฯ อุปกฎฺฐาย ปน ปวารณาย คามํ ปวิสิตฺวา สตฺตาหํ มหาทานํ ปวเตฺตตฺวา สตฺตเม ทิวเส สตฺถุ ภิกฺขุสงฺฆสฺส จ ปาทมูเล ติจีวเร ฐเปตฺวา วนฺทิตฺวา ‘‘ภเนฺต, ยเทตํ มยา ขนฺธาวารโต ปฎฺฐาย ปุญฺญํ กตํ, น ตํ สกฺกสมฺปตฺติอาทีนํ อตฺถาย กตํ, อถ โข อหมฺปิ สุมนเตฺถโร วิย อนาคเต เอกสฺส  พุทฺธสฺส อุปฎฺฐาโก วลฺลโภ ภเวยฺย’’นฺติ ปตฺถนํ อกาสิฯ สตฺถา ตสฺส อนนฺตรายตํ ทิสฺวา พฺยากริตฺวา ปกฺกามิฯ</p>


<p>โส  ตสฺมิํ พุทฺธุปฺปาเท วสฺสสตสหสฺสํ ปุญฺญานิ กตฺวา ตโต ปรมฺปิ ตตฺถ ตตฺถ ภเว อุฬารานิ ปุญฺญกมฺมานิ อุปจินิตฺวา เทวมนุเสฺสสุ สํสรโนฺต กสฺสปภควโต กาเล กุลเคเห นิพฺพโตฺต วิญฺญุตํ ปตฺวา เอกสฺส เถรสฺส ปิณฺฑาย จรโต ปตฺตคฺคหณตฺถํ อุตฺตรสาฎกํ กตฺวา ปูชํ อกาสิฯ ปุน สเคฺค นิพฺพตฺติตฺวา ตโต จุโต พาราณสิราชา หุตฺวา อฎฺฐ ปเจฺจกพุเทฺธ ทิสฺวา เต โภเชตฺวา อตฺตโน มงฺคลุยฺยาเน อฎฺฐ ปณฺณสาลาโย กาเรตฺวา เตสํ นิสีทนตฺถาย อฎฺฐ สพฺพรตนมยปีเฐ เจว มณิอาธารเก จ ปฎิยาเทตฺวา ทสวสฺสสหสฺสานิ อุปฎฺฐานํ อกาสิ, เอตานิ ปากฎานิฯ</p>


<p>กปฺปสตสหสฺสํ ปน ตตฺถ ตตฺถ ภเว ปุญฺญานิ อุปจินโนฺต อมฺหากํ โพธิสเตฺตน สทฺธิํ ตุสิตปุเร นิพฺพตฺติตฺวา ตโต จุโต อมิโตทนสกฺกสฺส เคเห นิพฺพตฺติตฺวา สเพฺพ ญาตเก อานนฺทิเต กโรโนฺต ชาโตติ เตฺวว นามํ ลภิฯ โส อนุกฺกเมน วยปฺปโตฺต กตาภินิกฺขมเน สมฺมาสโมฺพธิํ ปตฺวา ปวตฺติตวรธมฺมจเกฺก ปฐมํ กปิลวตฺถุํ คนฺตฺวา ตโต นิกฺขมเนฺต ภควติ ตสฺส ปริวารตฺถํ ปพฺพชิตุํ นิกฺขมเนฺตหิ ภทฺทิยาทีหิ สทฺธิํ นิกฺขมิตฺวา ภควโต สนฺติเก ปพฺพชิตฺวา อายสฺมโต ปุณฺณสฺส มนฺตาณิปุตฺตสฺส สนฺติเก ธมฺมกถํ สุตฺวา โสตาปตฺติผเล ปติฎฺฐหิฯ</p>


<p>เตน จ สมเยน ภควโต ปฐมโพธิยํ วีสติวสฺสานิ อนิพทฺธา อุปฎฺฐากา อเหสุํฯ เอกทา นาคสมาโล ปตฺตจีวรํ คเหตฺวา วิจรติ, เอกทา นาคิโต, เอกทา อุปวาโน, เอกทา สุนกฺขโตฺต, เอกทา จุโนฺท สมณุเทฺทโส, เอกทา สาคโต, เอกทา เมฆิโย, เต เยภุเยฺยน สตฺถุ จิตฺตํ นาราธยิํสุฯ อเถกทิวสํ ภควา คนฺธกุฎิปริเวเณ ปญฺญตฺตวรพุทฺธาสเน  ภิกฺขุสงฺฆปริวุโต นิสิโนฺน ภิกฺขู อามเนฺตสิ – ‘‘อหํ, ภิกฺขเว, อิทานิ มหลฺลโก เอกเจฺจ ภิกฺขู ‘อิมินา มเคฺคน คจฺฉามี’ติ วุเตฺต อเญฺญน มเคฺคน คจฺฉนฺติ, เอกเจฺจ มยฺหํ ปตฺตจีวรํ ภูมิยํ นิกฺขิปนฺติ, มยฺหํ นิพทฺธุปฎฺฐากํ เอกํ ภิกฺขุํ วิชานถา’’ติฯ ตํ สุตฺวา ภิกฺขูนํ ธมฺมสํเวโค อุทปาทิฯ อถายสฺมา สาริปุโตฺต อุฎฺฐาย ภควนฺตํ วนฺทิตฺวา ‘‘อหํ, ภเนฺต, ตุเมฺห อุปฎฺฐหิสฺสามี’’ติ อาหฯ ตํ ภควา ปฎิกฺขิปิฯ เอเตนุปาเยน มหาโมคฺคลฺลานํ อาทิํ กตฺวา สเพฺพ มหาสาวกา ‘‘อหํ อุปฎฺฐหิสฺสามิ , อหํ อุปฎฺฐหิสฺสามี’’ติ อุฎฺฐหิํสุ ฐเปตฺวา อายสฺมนฺตํ อานนฺทํฯ เตปิ ภควา ปฎิกฺขิปิฯ</p>


<p>อานโนฺท  ปน ตุณฺหีเยว นิสีทิฯ อถ นํ ภิกฺขู อาหํสุ – ‘‘อาวุโส, ตฺวมฺปิ สตฺถุ อุปฎฺฐากฎฺฐานํ ยาจาหี’’ติฯ ‘‘ยาจิตฺวา ลทฺธุปฎฺฐานํ นาม กีทิสํ โหติ? สเจ รุจฺจติ, สตฺถา สยเมว วกฺขตี’’ติฯ อถ ภควา – ‘‘น, ภิกฺขเว, อานโนฺท อเญฺญหิ อุสฺสาเหตโพฺพ, สยเมว ชานิตฺวา มํ อุปฎฺฐหิสฺสตี’’ติ อาหฯ ตโต ภิกฺขู ‘‘อุเฎฺฐหิ, อาวุโส อานนฺท, สตฺถารํ อุปฎฺฐากฎฺฐานํ ยาจาหี’’ติ อาหํสุฯ เถโร อุฎฺฐหิตฺวา ‘‘สเจ เม, ภเนฺต, ภควา อตฺตนา ลทฺธํ ปณีตํ จีวรํ น ทสฺสติ, ปณีตํ ปิณฺฑปาตํ น ทสฺสติ, เอกคนฺธกุฎิยํ วสิตุํ น ทสฺสติ, นิมนฺตนํ คเหตฺวา น คมิสฺสติ, เอวาหํ ภควนฺตํ อุปฎฺฐหิสฺสามี’’ติ อาหฯ ‘‘เอตฺตเก คุเณ ลภโต สตฺถุ อุปฎฺฐานํ โก ภาโร’’ติ อุปวาทโมจนตฺถํ อิเม จตฺตาโร ปฎิเกฺขปา, ‘‘สเจ, ภเนฺต, ภควา มยา คหิตํ นิมนฺตนํ คมิสฺสติ, สจาหํ เทสนฺตรโต อาคตาคเต ตาวเทว ทเสฺสตุํ ลภามิ, ยทา เม กงฺขา อุปฺปชฺชติ, ตาวเทว ภควนฺตํ อุปสงฺกมิตฺวา ปุจฺฉิตุํ ลภามิ, สเจ ภควา ปรมฺมุขา เทสิตํ ธมฺมํ ปุน มยฺหํ พฺยากริสฺสสิ, เอวาหํ ภควนฺตํ อุปฎฺฐหิสฺสามิ’’ฯ ‘‘เอตฺตกมฺปิ สตฺถุ สนฺติเก อนุคฺคหํ น ลภตี’’ติ อุปวาทโมจนตฺถเญฺจว ธมฺมภณฺฑาคาริกภาวปริปูรณตฺถญฺจ อิมา จตโสฺส ยาจนาติ อิเม อฎฺฐ วเร คเหตฺวา นิพทฺธุปฎฺฐาโก อโหสิฯ ตเสฺสว ฐานนฺตรสฺส อตฺถาย กปฺปสตสหสฺสํ ปูริตานํ ปารมีนํ ผลํ ปาปุณิฯ</p>


<p>โส อุปฎฺฐากฎฺฐานํ ลทฺธทิวสโต ปฎฺฐาย ทสพลํ ทุวิเธน อุทเกน ติวิเธน ทนฺตกเฎฺฐน หตฺถปาทปริกเมฺมน ปิฎฺฐิปริกเมฺมน คนฺธกุฎิปริเวณสมฺมชฺชเนนาติ เอวมาทีหิ กิเจฺจหิ อุปฎฺฐหโนฺต – ‘‘อิมาย นาม เวลาย สตฺถุ อิทํ นาม ลทฺธุํ วฎฺฎติ, อิทํ นาม กาตุํ วฎฺฎตี’’ติ ทิวสภาคํ สนฺติกาวจโร หุตฺวา รตฺติภาเค มหนฺตํ ทณฺฑทีปิกํ คเหตฺวา คนฺธกุฎิปริเวณํ นววาเร อนุปริยายติ  สตฺถริ ปโกฺกสเนฺต ปฎิวจนทานาย, ถินมิทฺธวิโนทนตฺถํฯ อถ นํ สตฺถา เชตวเน อริยคณมเชฺฌ นิสิโนฺน อเนกปริยาเยน ปสํสิตฺวา พหุสฺสุตานํ สติมนฺตานํ คติมนฺตานํ ธิติมนฺตานํ อุปฎฺฐากานญฺจ ภิกฺขูนํ อคฺคฎฺฐาเน ฐเปสิฯ</p>


<p>เอวํ  สตฺถารา ปญฺจสุ ฐาเนสุ เอตทเคฺค ฐปิโต จตูหิ อจฺฉริยพฺภูตธเมฺมหิ สมนฺนาคโต สตฺถุ ธมฺมโกสารโกฺข อยํ มหาเถโร เสโขว สมาโน สตฺถริ ปรินิพฺพุเต เหฎฺฐา วุตฺตนเยน ภิกฺขูหิ สมุเตฺตชิโต เทวตาย จ สํเวชิโต ‘‘เสฺวเยว จ ทานิ ธมฺมสงฺคีติ กาตพฺพา, น โข ปน เมตํ ปติรูปํ, ยฺวายํ เสโข สกรณีโย อเสเขหิ เถเรหิ สทฺธิํ ธมฺมํ คายิตุํ สนฺนิปาตํ คนฺตุ’’นฺติ สญฺชาตุสฺสาโห วิปสฺสนํ ปฎฺฐเปตฺวา พหุเทว รตฺติํ วิปสฺสนาย กมฺมํ กโรโนฺต จงฺกเม วีริยสมตํ อลภิตฺวา ตโต วิหารํ ปวิสิตฺวา สยเน นิสีทิตฺวา สยิตุกาโม  กายํ อาวเฎฺฎสิฯ อปตฺตญฺจ สีสํ พิโมฺพหนํ, ปาทา จ ภูมิโต มุตฺตมตฺตา, เอกสฺมิํ อนฺตเร อนุปาทาย อาสเวหิ จิตฺตํ วิมุจฺจิ, ฉฬภิโญฺญ อโหสิฯ</p>


<p> เอวํ ฉฬภิญฺญาทิคุณปฎิมณฺฑิโต อุปฎฺฐากาทิคุเณหิ เอตทคฺคฎฺฐานํ ปโตฺต อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ทเสฺสโนฺต ติอาทิมาหฯ ตตฺถ ติ สพฺพสตฺตานํ ธมฺมเทสนตฺถาย วิหารทฺวารโต นิกฺขมิตฺวา พหิทฺวารสมีเป กตมณฺฑปมเชฺฌ สุปญฺญตฺตวรพุทฺธาสเน นิสิโนฺน ปทุมุตฺตโร นาม  สมฺมาสมฺพุโทฺธฯ นฺติ ธมฺมเทสนามหาอมตธาราหิ ธมฺมวสฺสํ วสฺสโนฺตฯ นฺติ มหาชนสฺส จิตฺตสนฺตานคตกิเลสคฺคิํ  วูปสเมสิ, มหาชนํ นิพฺพานามตปาเนน สนฺติํ สีติภาวํ ปาเปสีติ อโตฺถฯ</p>


<p> ติ ปริวารสมฺปตฺติํ ทเสฺสโนฺต อาหฯ ฉหิ อภิญฺญาหิ อิทฺธิวิธาทิญาณโกฎฺฐาเสหิ สมนฺนาคตา อเนกสตสหสฺสจกฺกวาเฬสุ ขเณน คนฺตุํ สมตฺถาหิ อิทฺธีหิ สมนฺนาคตตฺตา เต ธีรา สตสหสฺสขีณาสวา ติ กตฺถจิ อนปคตา ฉายา อิว ตํ สมฺพุทฺธํ ปทุมุตฺตรํ ภควนฺตํ  ปริวาเรตฺวา ธมฺมํ สุณนฺตีติ อโตฺถฯ</p>


<p> นฺติ ตทา ภควโต ธมฺมเทสนาสมเย อหํ หตฺถิปิเฎฺฐ นิสิโนฺน  อโหสินฺติ อโตฺถฯ   นฺติ ปเตฺถตพฺพํ อุตฺตมํ เสตจฺฉตฺตํ มม มตฺถเก ธารยโนฺต หตฺถิปิเฎฺฐ  นิสิโนฺนติ สมฺพโนฺธฯ ติ สุนฺทรํ จารุํ มโนหรรูปวนฺตํ ธมฺมํ เทสิยมานํ สมฺพุทฺธํ ทิสฺวา  มยฺหํ  สนฺตุฎฺฐิ โสมนสฺสํ  อุปฺปชฺชตีติ อโตฺถฯ</p>


<p> ติ ตํ ภควนฺตํ นิสินฺนํ ทิสฺวา หตฺถิปิฎฺฐิโต  โอโรหิตฺวา  นรวสภํ  สมีปํ คโตติ อโตฺถฯ ติ รตนภูสิตํ เม มยฺหํ ฉตฺตํ พุทฺธเสฎฺฐสฺส มตฺถเก ธารยินฺติ สมฺพโนฺธฯ</p>


<p> ติ มยฺหํ ปสาเทน อุปฺปนฺนํ สงฺกปฺปํ ญตฺวา อิสีนํ อนฺตเร มหนฺตภูโต โส ปทุมุตฺตโร ภควาฯ ติ ตํ อตฺตนา เทสิยมานํ ธมฺมกถํ ฐเปตฺวา มม พฺยากรณตฺถาย อิมา คาถา  กเถสีติ อโตฺถฯ</p>


<p> กถนฺติ  เจ? ติอาทิมาหฯ โสณฺณาลงฺการภูสิตํ ฉตฺตํ โย โส ราชกุมาโร เม มตฺถเก ธาเรสีติ สมฺพโนฺธฯ ติ ตํ ราชกุมารํ อหํ กิตฺตยิสฺสามิ ปากฎํ กริสฺสามิฯ ติ ภาสนฺตสฺส มม วจนํ สุโณถ โอหิตโสตา มนสิ กโรถาติ อโตฺถฯ</p>


<p> ติ อยํ ราชกุมาโร อิโต มนุสฺสโลกโต จุโต ตุสิตํ คนฺตฺวา  ตตฺถ วิหริสฺสติฯ ตตฺถ อจฺฉราหิ ปุรกฺขโต ปริวาริโต ตุสิตภวนสมฺปตฺติํ อนุโภสฺสตีติ สมฺพโนฺธฯ</p>


<p> นฺติ ตุสิตภวนโต จวิตฺวา ตาวติํสภวเน อุปฺปโนฺน จตุตฺติํสวาเร เทวิโนฺท เทวรชฺชํ กริสฺสตีติ สมฺพโนฺธฯ นฺติ ตาวติํสภวนโต จุโต มนุสฺสโลเก อุปฺปโนฺน  จตุรงฺคินิยา เสนาย  ปธาโน อฎฺฐสตชาตีสุ ปเทสราชา หุตฺวา  อเนกรตนวรํ ปถวิํ  ปุถพฺยํ วิหริสฺสตีติ อโตฺถฯ</p>


<p> นฺติ อฎฺฐปญฺญาสชาตีสุ จกฺกวตฺตี ราชา ภวิสฺสตีติ อโตฺถฯ  สกลชมฺพุทีปปถวิยา  อสเงฺขฺยยฺยํ ปเทสรชฺชํ การยิสฺสติฯ</p>


<p>   ติ สกฺยราชูนํ กุลสฺส ธชภูตสฺส พุทฺธสฺส ญาตโก ภวิสฺสตีติ อโตฺถฯ</p>


<p> ติ วีริยวาฯ ติ เนปกฺกสงฺขาตาย ปญฺญาย สมนฺนาคโตฯ  พหุสฺสุตภาเวสุ ปิฎกตฺตยธารเณสุ   เฉโกฯ  อนวญฺญตฺติโก  กายปาคพฺพิยาทิถทฺธภาววิรหิโต  สกลปิฎกตฺตยธารี ภวิสฺสตีติ สมฺพโนฺธฯ</p>


<p> ติ โส อานนฺทเตฺถโร วีริยกรณาย เปสิตจิโตฺตฯ ติ ราคูปธิโทสูปธิโมหูปธีหิ วิรหิโต, โสตาปตฺติมเคฺคน ปหาตพฺพกิเลสานํ ปหีนตฺตา อุปสโนฺต สนฺตกายจิโตฺตฯ</p>


<p> ติ อรเญฺญ ภวา มหาวเน ชาตาฯ ติ สฎฺฐิวสฺสกาเล หายนพลา ฯ ติ อกฺขิกณฺณโกสสงฺขาเตหิ ตีหิ ฐาเนหิ ภินฺนมทาฯ ติ มาตงฺคหตฺถิกุเล ชาตาฯ ติ รถีสาสทิสทนฺตาฯ  ราชวาหนาฯ กุญฺชรสงฺขาตา นาคา หตฺถิราชาโน สนฺติ สํวิชฺชนฺติ ยถา, ตถา สตสหสฺสสงฺขฺยา ขีณาสวสงฺขาตา ปณฺฑิตา มหิทฺธิกา อรหนฺตนาคา สนฺติ, สเพฺพ เต อรหนฺตนาคา พุทฺธนาคราชสฺสฯ ติ เต ปณิธิมฺหิ ตาทิสา น โหนฺติ, กิํ สเพฺพ เต ภยภีตา สกภาเวน สณฺฐาตุํ อสมตฺถาติ อโตฺถฯ เสสํ วุตฺตนยตฺตา อุตฺตานตฺถเมวาติฯ</p>

</p>

</p>

</p>

</p>


<h2>ขุทฺทกนิกาเย</h2>
<h2>อปทาน-อฎฺฐกถา</h2>
<h2>(ทุติโย ภาโค)</h2>
<h2>เถราปทานํ</h2>