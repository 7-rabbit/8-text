<h1>๘. ลกฺขณสํยุตฺตํ</h1>
<h2>๑. ปฐมวโคฺค</h2>
<h3>๑. อฎฺฐิสุตฺตวณฺณนา</h3>
<p> ลกฺขณสํยุเตฺต    ยฺวายํ ติ ลกฺขณเตฺถโร วุโตฺต, เอส ชฎิลสหสฺสพฺภนฺตเร เอหิภิกฺขูปสมฺปทาย อุปสมฺปโนฺน อาทิตฺตปริยายาวสาเน อรหตฺตํ ปโตฺต เอโก มหาสาวโกติ เวทิตโพฺพฯ ยสฺมา ปเนส ลกฺขณสมฺปเนฺนน สพฺพาการปริปูเรน พฺรหฺมสเมน อตฺตภาเวน สมนฺนาคโต, ตสฺมา ‘‘ลกฺขโณ’’ติ สงฺขํ คโตฯ มหาโมคฺคลฺลาโน ปน ปพฺพชิตทิวสโต สตฺตเม ทิวเส อรหตฺตํ ปโตฺต ทุติโย อคฺคสาวโกฯ</p>


<p>ติ มนฺทหสิตํ ปาตุอกาสิ, ปกาสยิ ทเสฺสสีติ วุตฺตํ โหติฯ กิํ ปน ทิสฺวา เถโร สิตํ ปาตฺวากาสีติ? อุปริ ปาฬิยํ อาคตํ อฎฺฐิกสงฺขลิกํ เอกํ เปตโลเก นิพฺพตฺตํ สตฺตํ ทิสฺวาฯ ตญฺจ โข ทิเพฺพน จกฺขุนา, น ปสาทจกฺขุนาฯ ปสาทจกฺขุสฺส หิ เอเต อตฺตภาวา น อาปาถํ อาคจฺฉนฺติฯ เอวรูปํ ปน อตฺตภาวํ ทิสฺวา การุเญฺญ กตฺตเพฺพ กสฺมา สิตํ ปาตฺวากาสีติ? อตฺตโน จ พุทฺธญาณสฺส จ สมฺปตฺติํ สมนุสฺสรณโตฯ ตญฺหิ ทิสฺวา เถโร ‘‘อทิฎฺฐสเจฺจน นาม ปุคฺคเลน ปฎิลภิตพฺพา เอวรูปา อตฺตภาวา มุโตฺต อหํ, ลาภา วต เม, สุลทฺธํ วต เม’’ติ อตฺตโน จ สมฺปตฺติํ อนุสฺสริตฺวา – ‘‘อโห พุทฺธสฺส ภควโต ญาณสมฺปตฺติ, ‘โย กมฺมวิปาโก, ภิกฺขเว, อจิเนฺตโยฺย น จิเนฺตตโพฺพ’ติ เทเสสิ, ปจฺจกฺขํ วต กตฺวา พุทฺธา เทเสนฺติ, สุปฺปฎิวิทฺธา พุทฺธานํ ธมฺมธาตู’’ติ เอวํ พุทฺธญาณสมฺปตฺติญฺจ อนุสฺสริตฺวา สิตํ ปาตฺวากาสีติฯ</p>


<p>อถ  ลกฺขณเตฺถโร กสฺมา น อทฺทส, กิมสฺส ทิพฺพจกฺขุ นตฺถีติ? โน นตฺถิ, มหาโมคฺคลฺลาโน  ปน อาวเชฺชโนฺต อทฺทส, อิตโร ปน อนาวชฺชเนน น อทฺทสฯ ยสฺมา ปน ขีณาสวา นาม น อการณา สิตํ กโรนฺติ, ตสฺมา ตํ ลกฺขณเตฺถโร ปุจฺฉิ ติ? เถโร ปน  ยสฺมา เยหิ อยํ อุปปตฺติ สามํ อทิฎฺฐา, เต ทุสฺสทฺธาปยา โหนฺติ, ตสฺมา ภควนฺตํ สกฺขิํ กตฺวา พฺยากาตุกามตาย ติอาทิมาหฯ ตโต ภควโต สนฺติเก ปุโฎฺฐ ติอาทินา นเยน พฺยากาสิฯ</p>


<p>ตตฺถ นฺติ เสตํ นิมฺมํสโลหิตํ อฎฺฐิสงฺฆาตํฯ ติ เอเตปิ ยกฺขคิชฺฌา เจว ยกฺขกากา จ ยกฺขกุลลา จ ปเจฺจตพฺพาฯ ปากติกานํ ปน คิชฺฌาทีนํ อาปาถมฺปิ เอตํ รูปํ นาคจฺฉติฯ ติ อนุพนฺธิตฺวา อนุพนฺธิตฺวาฯ ติ อสิธารูปเมหิ ติขิเณหิ โลหตุณฺฑเกหิ วิชฺฌิตฺวา วิชฺฌิตฺวา อิโต จิโต จ จรนฺติ คจฺฉนฺติฯ ติ เอตฺถ นฺติ นิปาโต, สา อฎฺฐิกสงฺขลิกา อฎฺฎสฺสรํ อาตุรสฺสรํ กโรตีติ อโตฺถฯ อกุสลวิปากานุภวนตฺถํ กิร โยชนปฺปมาณาปิ ตาทิสา อตฺตภาวา นิพฺพตฺตนฺติ, ปสาทุสฺสทา จ โหนฺติ ปกฺกคณฺฑสทิสาฯ ตสฺมา สา อฎฺฐิกสงฺขลิกา พลวเวทนาตุรา ตาทิสํ สทฺทมกาสีติฯ</p>


<p>เอวญฺจ ปน วตฺวา ปุน อายสฺมา มหาโมคฺคลฺลาโน ‘‘วฎฺฎคามิสตฺตา นาม เอวรูปา อตฺตภาวา น มุจฺจนฺตี’’ติ สเตฺตสุ การุญฺญํ ปฎิจฺจ อุปฺปนฺนํ ธมฺมสํเวคํ ทเสฺสโนฺต ติอาทิมาหฯ ตโต ภควา เถรสฺส อานุภาวํ ปกาเสโนฺต  , ติอาทิมาหฯ ตตฺถ จกฺขุ ภูตํ ชาตํ อุปฺปนฺนํ เอเตสนฺติ  ภูตจกฺขุกา อุปฺปนฺนจกฺขุกา จกฺขุํ อุปฺปาเทตฺวา วิหรนฺตีติ อโตฺถฯ ทุติยปเทปิ เอเสว นโยฯ ติ เอตฺถ ติ การณวจนํฯ ตตฺรายํ อตฺถโยชนา – ยสฺมา นาม สาวโกปิ เอวรูปํ ญสฺสติ วา ทกฺขติ วา สกฺขิํ วา กริสฺสติ, ตสฺมา อโวจุมฺห – ‘‘จกฺขุภูตา วต, ภิกฺขเว, สาวกา วิหรนฺติ, ญาณภูตา วต, ภิกฺขเว, สาวกา วิหรนฺตี’’ติฯ ติ โพธิมเณฺฑ สพฺพญฺญุตญฺญาณปฎิเวเธน อปฺปมาเณสุ จกฺกวาเฬสุ อปฺปมาเณ สตฺตนิกาเย ภวคติโยนิฐิตินิวาเส จ ปจฺจกฺขํ กโรเนฺตน มยา ปุเพฺพว โส สโตฺต ทิโฎฺฐติ วทติฯ</p>


<p>ติ   คาโว วธิตฺวา อฎฺฐิโต มํสํ โมเจตฺวา วิกฺกิณิตฺวา ชีวิกํ กปฺปนกสโตฺตฯ ติ ตสฺส นานาเจตนาหิ อายูหิตสฺส อปราปริยกมฺมสฺสฯ ตตฺร หิ ยาย เจตนาย นรเก ปฎิสนฺธิ ชนิตา, ตสฺสา วิปาเก ปริกฺขีเณ อวเสสกมฺมํ วา กมฺมนิมิตฺตํ วา อารมฺมณํ กตฺวา ปุน เปตาทีสุ ปฎิสนฺธิ นิพฺพตฺตติ, ตสฺมา สา ปฎิสนฺธิ กมฺมสภาคตาย อารมฺมณสภาคตาย วา ‘‘ตเสฺสว กมฺมสฺส วิปากาวเสโส’’ติ วุจฺจติฯ อยญฺจ สโตฺต เอวํ อุปฺปโนฺนฯ เตนาห – ‘‘ตเสฺสว กมฺมสฺส วิปากาวเสเสนา’’ติฯ ตสฺส กิร นรกา จวนกาเล นิมฺมํสกตานํ คุนฺนํ อฎฺฐิราสิเยว นิมิตฺตํ อโหสิฯ โส ปฎิจฺฉนฺนมฺปิ ตํ กมฺมํ วิญฺญูนํ ปากฎํ วิย กโรโนฺต อฎฺฐิสงฺขลิกเปโต ชาโตฯ ปฐมํฯ</p>


<h3>๒. เปสิสุตฺตวณฺณนา</h3>
<p> มํสเปสิวตฺถุสฺมิํ ติ โคมํสเปสิโย กตฺวา สุกฺขาเปตฺวา วลฺลูรวิกฺกเยน อเนกานิ วสฺสานิ ชีวิกํ กเปฺปสิ, เตนสฺส นรกา จวนกาเล มํสเปสิเยว นิมิตฺตํ อโหสิฯ โส มํสเปสิเปโต ชาโตฯ ทุติยํฯ</p>


<h3>๓. ปิณฺฑสุตฺตวณฺณนา</h3>
<p> มํสปิณฺฑวตฺถุสฺมิํ  ติ สกุเณ คเหตฺวา วิกฺกิณนกาเล นิปฺปกฺขจเมฺม มํสปิณฺฑมเตฺต กตฺวา วิกฺกิณโนฺต ชีวิกํ กเปฺปสิ, เตนสฺส นรกา จวนกาเล มํสปิโณฺฑว นิมิตฺตํ อโหสิฯ โส มํสปิณฺฑเปโต ชาโตฯ ตติยํฯ</p>


<h3>๔. นิจฺฉวิสุตฺตวณฺณนา</h3>
<p> นิจฺฉวิวตฺถุสฺมิํ ตสฺส โอรพฺภิกสฺส เอฬเก วธิตฺวา วธิตฺวา นิจฺจเมฺม กตฺวา กปฺปิตชีวิกสฺส ปุริมนเยเนว นิจฺจมฺมํ เอฬกสรีรํ นิมิตฺตํ อโหสิฯ โส นิจฺฉวิเปโต ชาโตฯ จตุตฺถํฯ</p>


<h3>๕. อสิโลมสุตฺตวณฺณนา</h3>
<p> อสิโลมวตฺถุสฺมิํ   โส สูกริโก ทีฆรตฺตํ นิวาปปุเฎฺฐ สูกเร อสินา วธิตฺวา วธิตฺวา ทีฆรตฺตํ ชีวิกํ กเปฺปสิ, ตสฺส อุกฺขิตฺตาสิกภาโวว นิมิตฺตํ อโหสิฯ ตสฺมา อสิโลมเปโต ชาโตฯ ปญฺจมํฯ</p>


<h3>๖. สตฺติสุตฺตวณฺณนา</h3>
<p> สตฺติโลมวตฺถุสฺมิํ โส มาควิโก เอกํ มิคญฺจ สตฺติญฺจ คเหตฺวา วนํ คนฺตฺวา ตสฺส มิคสฺส สมีปํ อาคตาคเต มิเค สตฺติยา วิชฺฌิตฺวา มาเรสิ, ตสฺส สตฺติยา วิชฺฌนกภาโวเยว นิมิตฺตํ อโหสิฯ ตสฺมา สตฺติโลมเปโต ชาโตฯ ฉฎฺฐํฯ</p>


<h3>๗. อุสุโลมสุตฺตวณฺณนา</h3>
<p> อุสุโลมวตฺถุสฺมิํ ติ ราชาปราธิเก อเนกาหิ การณาหิ ปีเฬตฺวา อวสาเน กเณฺฑน วิชฺฌิตฺวา มารณกปุริโสฯ โส กิร ‘‘อมุกสฺมิํ ปเทเส วิโทฺธ มรตี’’ติ ญตฺวาว วิชฺฌติฯ ตเสฺสวํ ชีวิกํ กเปฺปตฺวา นรเก อุปฺปนฺนสฺส ตโต ปกฺกาวเสเสน อิธูปปตฺติกาเล อุสุนา วิชฺฌนภาโวเยว นิมิตฺตํ อโหสิฯ ตสฺมา อุสุโลมเปโต ชาโตฯ สตฺตมํฯ</p>


<h3>๘. สูจิโลมสุตฺตวณฺณนา</h3>
<p> สูจิโลมวตฺถุสฺมิํ  ติ อสฺสทมโกฯ โคทมโกติปิ วทนฺติเยวฯ ตสฺส ปโตทสูจิยา วิชฺฌนภาโวเยว นิมิตฺตํ อโหสิฯ ตสฺมา สูจิโลมเปโต ชาโตฯ อฎฺฐมํฯ</p>


<h3>๙. ทุติยสูจิโลมสุตฺตวณฺณนา</h3>
<p> ทุติเย สูจิโลมวตฺถุสฺมิํ ติ เปสุญฺญการโกฯ โส กิร มนุเสฺส อญฺญมญฺญญฺจ ภินฺทิ, ราชกุเล จ ‘‘อิมสฺส อิมํ นาม อตฺถิ, อิมินา อิทํ นาม กต’’นฺติ สูเจตฺวา  สูเจตฺวา อนยพฺยสนํ ปาเปสิฯ ตสฺมา ยถา เตน สูเจตฺวา มนุสฺสา ภินฺนา, ตถา สูจีหิ เภทนทุกฺขํ  ปจฺจนุโภตุํ กมฺมเมว นิมิตฺตํ กตฺวา สูจิโลมเปโต ชาโตฯ นวมํฯ</p>


<h3>๑๐. กุมฺภณฺฑสุตฺตวณฺณนา</h3>
<p> อณฺฑภาริวตฺถุสฺมิํ ติ วินิจฺฉยามโจฺจฯ ตสฺส กมฺมสภาคตาย กุมฺภมตฺตา มหาฆฎปฺปมาณา อณฺฑา อเหสุํฯ โส หิ ยสฺมา รโห ปฎิจฺฉเนฺน ฐาเน ลญฺชํ คเหตฺวา กูฎวินิจฺฉเยน ปากฎํ โทสํ กโรโนฺต สามิเก อสฺสามิเก อกาสิ, ตสฺมาสฺส รหสฺสํ องฺคํ ปากฎํ นิพฺพตฺตํฯ ยสฺมา ทณฺฑํ ปฎฺฐเปโนฺต ปเรสํ อสยฺหํ ภารํ อาโรเปสิ, ตสฺมาสฺส รหสฺสํ องฺคํ อสยฺหภาโร หุตฺวา นิพฺพตฺตํฯ ยสฺมา ยสฺมิํ ฐาเน ฐิเตน สเมน ภวิตพฺพํ, ตสฺมิํ ฐตฺวา วิสโม อโหสิ, ตสฺมาสฺส รหสฺสเงฺค วิสมา นิสชฺชาว อโหสีติฯ ทสมํฯ</p>

</p>


<h2>๒. ทุติยวโคฺค</h2>
<h3>๑. สสีสกสุตฺตวณฺณนา</h3>
<p> ปารทาริกวตฺถุสฺมิํ โส สโตฺต ปรสฺส รกฺขิตโคปิตํ สสฺสามิกํ ผสฺสํ ผุสโนฺต มีฬฺหสุเขน กามสุเขน จิตฺตํ รมยิตฺวา กมฺมสภาคตาย คูถผสฺสํ ผุสโนฺต ทุกฺขมนุภวิตุํ ตตฺถ นิพฺพโตฺตฯ ปฐมํฯ</p>


<h3>๒. คูถขาทสุตฺตวณฺณนา</h3>
<p> ทุฎฺฐพฺราหฺมณวตฺถุ  ปากฎเมวฯ ทุติยํฯ</p>


<h3>๓. นิจฺฉวิตฺถิสุตฺตวณฺณนา</h3>
<p> นิจฺฉวิตฺถิวตฺถุสฺมิํ  ยสฺมา มาตุคาโม นาม อตฺตโน ผเสฺส อนิสฺสโร, สา จ ตํ สามิกสฺส สนฺตกํ ผสฺสํ เถเนตฺวา ปเรสํ อภิรติํ อุปฺปาเทสิ, ตสฺมา กมฺมสภาคตาย สุขสมฺผสฺสา วฎฺฎิตฺวา ทุกฺขสมฺผสฺสํ อนุภวิตุํ นิจฺฉวิตฺถี หุตฺวา อุปฺปนฺนาฯ ตติยํฯ</p>


<h3>๔. มงฺคุลิตฺถิสุตฺตวณฺณนา</h3>
<p> มงฺคุลิตฺถิวตฺถุสฺมิํ  นฺติ วิรูปํ ทุทฺทสิกํ พีภจฺฉํฯ สา กิร ยกฺขทาสิกมฺมํ กโรนฺตี ‘‘อิมินา จ อิมินา จ เอวํ พลิกเมฺม กเต อยํ นาม ตุมฺหากํ วฑฺฒิ ภวิสฺสตี’’ติ มหาชนสฺส คนฺธปุปฺผาทีนิ วญฺจนาย คเหตฺวา มหาชนํ ทุทฺทิฎฺฐิํ มิจฺฉาทิฎฺฐิํ คณฺหาเปสิ, ตสฺมา ตาย กมฺมสภาคตาย คนฺธปุปฺผาทีนํ เถนิตตฺตา ทุคฺคนฺธา, ทุทฺทสฺสนสฺส คาหิตตฺตา ทุทฺทสิกา วิรูปา พีภจฺฉา หุตฺวา นิพฺพตฺตาฯ จตุตฺถํฯ</p>


<h3>๕. โอกิลินีสุตฺตวณฺณนา</h3>
<p> โอกิลินีวตฺถุสฺมิํ นฺติ สา กิร องฺคารจิตเก นิปนฺนา วิปฺผนฺทมานา วิปริวตฺตมานา ปจฺจติ, ตสฺมา อุปฺปกฺกา เจว โหติ อุเณฺหน อคฺคินา ปกฺกสรีรา, โอกิลินี จ กิลินฺนสรีรา, พินฺทูนิสฺสา สรีรโต ปคฺฆรนฺติ, โอกิรินี จ องฺคารสมฺปริกิณฺณาฯ ตสฺสา หิ เหฎฺฐโตปิ กิํสุกปุปฺผวณฺณา องฺคารา, อุภยปเสฺสสุปิ, อากาสโตปิสฺสา อุปริ ปตนฺติฯ เตน วุตฺตํ – ‘‘อุปฺปกฺกํ โอกิลินิํ  โอกิรินิ’’นฺติฯ ติ ตสฺส กิร รโญฺญ เอกา นาฎกินี องฺคารกฎาหํ สมีเป ฐเปตฺวา คตฺตโต อุทกํ ปุญฺฉติ, ปาณินา จ เสทํ กโรติฯ ราชาปิ ตาย สทฺธิํ กถญฺจ กโรติ, ปริตุฎฺฐาการญฺจ ทเสฺสติฯ อคฺคมเหสี ตํ อสหมานา อิสฺสาปกตา หุตฺวา อจิรปกฺกนฺตสฺส รโญฺญ ตํ องฺคารกฎาหํ คเหตฺวา ตสฺสา อุปริ องฺคาเร โอกิริฯ สา ตํ กมฺมํ กตฺวา ตาทิสํเยว วิปากํ ปจฺจนุภวิตุํ เปตโลเก นิพฺพตฺตาฯ ปญฺจมํฯ</p>


<h3>๖. อสีสกสุตฺตวณฺณนา</h3>
<p> โจรฆาตวตฺถุสฺมิํ  โส รโญฺญ อาณาย ทีฆรตฺตํ โจรานํ สีสานิ ฉินฺทิตฺวา เปตโลเก นิพฺพตฺตโนฺต อสีสกํ กพนฺธํ หุตฺวา นิพฺพตฺติฯ ฉฎฺฐํฯ</p>


<h3>๗-๑๑. ปาปภิกฺขุสุตฺตาทิวณฺณนา</h3>
<p> ภิกฺขุวตฺถุสฺมิํ  ติ ลามกภิกฺขุฯ โส กิร โลกสฺส สทฺธาเทเยฺย จตฺตาโร ปจฺจเย ปริภุญฺชิตฺวา กายวจีทฺวาเรหิ อสํยโต ภินฺนาชีโว จิตฺตเกฬิํ กีฬโนฺต วิจริฯ ตโต เอกํ พุทฺธนฺตรํ นิรเย ปจฺจิตฺวา เปตโลเก นิพฺพตฺตโนฺต ภิกฺขุสทิเสเนว อตฺตภาเวน นิพฺพตฺติฯ ภิกฺขุนีสิกฺขมานาสามเณรสามเณรีวตฺถูสุปิ อยเมว วินิจฺฉโยฯ สตฺตมาทีนิฯ</p>

</p>





