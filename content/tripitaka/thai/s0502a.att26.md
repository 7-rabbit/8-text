<h1>๒๖. พฺราหฺมณวโคฺค</h1>
<h3>๑. ปสาทพหุลพฺราหฺมณวตฺถุ</h3>
<p>    นฺติ อิมํ ธมฺมเทสนํ สตฺถา เชตวเน วิหรโนฺต ปสาทพหุลํ พฺราหฺมณํ อารพฺภ กเถสิฯ</p>


<p>โส กิร พฺราหฺมโณ ภควโต ธมฺมเทสนํ สุตฺวา ปสนฺนจิโตฺต อตฺตโน เคเห โสฬสมตฺตานํ ภิกฺขูนํ นิจฺจภตฺตํ ปฎฺฐเปตฺวา ภิกฺขูนํ อาคตเวลาย ปตฺตํ คเหตฺวา ‘‘อาคจฺฉนฺตุ โภโนฺต อรหโนฺต, นิสีทนฺตุ โภโนฺต อรหโนฺต’’ติ ยํกิญฺจิ วทโนฺต อรหนฺตวาทปฎิสํยุตฺตเมว วทติฯ เตสุ ปุถุชฺชนา ‘‘อยํ อเมฺหสุ อรหนฺตสญฺญี’’ติ จินฺตยิํสุ, ขีณาสวา ‘‘อยํ โน ขีณาสวภาวํ ชานาตี’’ติฯ เอวํ เต สเพฺพปิ กุกฺกุจฺจายนฺตา ตสฺส เคหํ นาคมิํสุฯ โส ทุกฺขี ทุมฺมโน ‘‘กินฺนุ โข, อยฺยา, นาคจฺฉนฺตี’’ติ วิหารํ คนฺตฺวา สตฺถารํ วนฺทิตฺวา ตมตฺถํ อาโรเจสิฯ สตฺถา ภิกฺขู อามเนฺตตฺวา ‘‘กิํ เอตํ, ภิกฺขเว’’ติ ปุจฺฉิตฺวา เตหิ ตสฺมิํ อเตฺถ อาโรจิเต ‘‘สาทิยถ ปน ตุเมฺห, ภิกฺขเว, อรหนฺตวาท’’นฺติ อาหฯ ‘‘น สาทิยาม มยํ, ภเนฺต’’ติฯ ‘‘เอวํ สเนฺต มนุสฺสานํ เอตํ ปสาทภญฺญํ, อนาปตฺติ , ภิกฺขเว, ปสาทภเญฺญ, อปิ จ โข ปน พฺราหฺมณสฺส อรหเนฺตสุ อธิมตฺตํ เปมํ, ตสฺมา ตุเมฺหหิปิ ตณฺหาโสตํ เฉตฺวา อรหตฺตเมว ปตฺตุํ ยุตฺต’’นฺติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ฉินฺท โสตํ ปรกฺกมฺม, กาเม ปนุท พฺราหฺมณ;  
  
สงฺขารานํ ขยํ ญตฺวา, อกตญฺญูสิ พฺราหฺมณา’’ติฯ  
</li>
  
<p>ตตฺถ ติ ตณฺหาโสตํ นาม น อปฺปมตฺตเกน วายาเมน ฉินฺทิตุํ สกฺกา, ตสฺมา ญาณสมฺปยุเตฺตน มหเนฺตน ปรกฺกเมน ปรกฺกมิตฺวา ตํ โสตํ ฉินฺทฯ อุโภปิ  นีหรฯ ติ ขีณาสวานํ อาลปนเมตํฯ นฺติ ปญฺจนฺนํ ขนฺธานํ ขยํ ชานิตฺวาฯ ติ เอวํ สเนฺต ตฺวํ สุวณฺณาทีสุ เกนจิ อกตสฺส นิพฺพานสฺส ชานนโต อกตญฺญู นาม โหสีติฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๒. สมฺพหุลภิกฺขุวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สมฺพหุเล ภิกฺขู อารพฺภ กเถสิฯ</p>


<p>เอกทิวสญฺหิ  ติํสมตฺตา ทิสาวาสิกา ภิกฺขู อาคนฺตฺวา สตฺถารํ วนฺทิตฺวา นิสีทิํสุฯ สาริปุตฺตเตฺถโร เตสํ อรหตฺตสฺส อุปนิสฺสยํ ทิสฺวา สตฺถารํ อุปสงฺกมิตฺวา ฐิตโกว อิมํ ปญฺหํ ปุจฺฉิ – ‘‘ภเนฺต, เทฺว ธมฺมาติ วุจฺจนฺติ, กตเม นุ โข เทฺว ธมฺมา’’ติ? อถ นํ สตฺถา ‘‘เทฺว ธมฺมาติ โข, สาริปุตฺต, สมถวิปสฺสนา วุจฺจนฺตี’’ติ วตฺวา อิมํ คาถมาห –</p>


<ol>
<li>
‘‘ยทา ทฺวเยสุ ธเมฺมสุ, ปารคู โหติ พฺราหฺมโณ;  
  
อถสฺส สเพฺพ สํโยคา, อตฺถํ คจฺฉนฺติ ชานโต’’ติฯ  
</li>
  
<p>ตตฺถ ติ ยสฺมิํ กาเล ทฺวิธา ฐิเตสุ สมถวิปสฺสนาธเมฺมสุ อภิญฺญาปารคาทิวเสน อยํ ขีณาสโว ปารคู โหติ, อถสฺส วฎฺฎสฺมิํ สํโยชนสมตฺถา สเพฺพ กามโยคาทโย สํโยคา เอวํ ชานนฺตสฺส อตฺถํ ปริกฺขยํ คจฺฉนฺตีติ อโตฺถฯ
</ol></p>


<p>เทสนาวสาเน สเพฺพปิ เต ภิกฺขู อรหเตฺต ปติฎฺฐหิํสูติฯ</p>

</p>


<h3>๓. มารวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต มารํ อารพฺภ กเถสิฯ</p>


<p>โส  กิเรกสฺมิํ ทิวเส อญฺญตโร ปุริโส วิย หุตฺวา สตฺถารํ อุปสงฺกมิตฺวา ปุจฺฉิ – ‘‘ภเนฺต , ปารํ ปารนฺติ วุจฺจติ, กินฺนุ โข เอตํ ปารํ นามา’’ติฯ สตฺถา ‘‘มาโร อย’’นฺติ วิทิตฺวา, ‘‘ปาปิม, กิํ ตว ปาเรน, ตญฺหิ วีตราเคหิ ปตฺตพฺพ’’นฺติ วตฺวา อิมํ คาถมาห –</p>


<ol>
<li>
‘‘ยสฺส ปารํ อปารํ วา, ปาราปารํ น วิชฺชติ;  
  
วีตทฺทรํ วิสํยุตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  นฺติ อชฺฌตฺติกานิ ฉ อายตนานิฯ นฺติ พาหิรานิ ฉ อายตนานิฯ นฺติ ตทุภยํฯ ติ ยสฺส สพฺพเมฺปตํ ‘‘อห’’นฺติ วา ‘‘มม’’นฺติ วา คหณาภาเวน นตฺถิ, ตํ กิเลสทรถานํ วิคเมน  สพฺพกิเลเสหิ  วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. อญฺญตรพฺราหฺมณวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต อญฺญตรํ พฺราหฺมณํ อารพฺภ กเถสิฯ</p>


<p>โส กิร จิเนฺตสิ – ‘‘สตฺถา อตฺตโน สาวเก, ‘พฺราหฺมณา’ติ  วทติ, อหญฺจมฺหิ ชาติโคเตฺตน พฺราหฺมโณ, มมฺปิ นุ โข เอวํ วตฺตุํ วฎฺฎตี’’ติฯ โส สตฺถารํ อุปสงฺกมิตฺวา ตมตฺถํ ปุจฺฉิฯ สตฺถา ‘‘นาหํ ชาติโคตฺตมเตฺตน พฺราหฺมณํ วทามิ, อุตฺตมตฺถํ อรหตฺตํ อนุปฺปตฺตเมว ปเนวํ วทามี’’ติ วตฺวา อิมํ คาถมาห –</p>


<ol>
<li>
‘‘ฌายิํ วิรชมาสีนํ, กตกิจฺจมนาสวํ;  
  
อุตฺตมตฺถมนุปฺปตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ ทุวิเธน ฌาเนน ฌายนฺตํ กามรเชน  วเน เอกก จตูหิ มเคฺคหิ โสฬสนฺนํ กิจฺจานํ กตตฺตา  อาสวานํ อภาเวน  อรหตฺตํ  วทามีติ อโตฺถฯ
</ol></p>


<p>เทสนาวสาเน  โส พฺราหฺมโณ โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๕. อานนฺทเตฺถรวตฺถุ</h3>
<p>  ติ อิมํ ธมฺมเทสนํ สตฺถา มิคารมาตุปาสาเท วิหรโนฺต อานนฺทเตฺถรํ อารพฺภ กเถสิฯ</p>


<p>ปเสนทิ โกสโล กิร มหาปวารณาย สพฺพาภรณปฎิมณฺฑิโต  คนฺธมาลาทีนิ อาทาย วิหารํ อคมาสิฯ ตสฺมิํ ขเณ กาฬุทายิเตฺถโร ฌานํ สมาปชฺชิตฺวา ปริสปริยเนฺต นิสิโนฺน โหติ, นามเมว ปนเสฺสตํ, สรีรํ สุวณฺณวณฺณํฯ ตสฺมิํ ปน ขเณ จโนฺท อุคฺคจฺฉติ, สูริโย อตฺถเมติฯ อานนฺทเตฺถโร อตฺถเมนฺตสฺส จ สูริยสฺส อุคฺคจฺฉนฺตสฺส จ จนฺทสฺส โอภาสํ โอโลเกโนฺต รโญฺญ สรีโรภาสํ เถรสฺส สรีโรภาสํ ตถาคตสฺส จ สรีโรภาสํ โอโลเกสิฯ ตตฺถ สโพฺพภาเส อติกฺกมิตฺวา สตฺถาว วิโรจติฯ เถโร สตฺถารํ วนฺทิตฺวา, ‘‘ภเนฺต, อชฺช มม อิเม โอภาเส โอโลเกนฺตสฺส ตุมฺหากเมว โอภาโส รุจฺจติฯ ตุมฺหากญฺหิ สรีรํ สโพฺพภาเส อติกฺกมิตฺวา วิโรจตี’’ติ อาหฯ อถ นํ สตฺถา, ‘‘อานนฺท, สูริโย นาม ทิวา วิโรจติ, จโนฺท รตฺติํ, ราชา อลงฺกตกาเลเยว, ขีณาสเว คณสงฺคณิกํ ปหาย อโนฺตสมาปตฺติยํเยว วิโรจติ, พุทฺธา ปน รตฺติมฺปิ ทิวาปิ ปญฺจวิเธน เตเชน วิโรจนฺตี’’ติ วตฺวา อิมํ คาถมาห –</p>


<ol>
<li>
‘‘ทิวา ตปติ อาทิโจฺจ, รตฺติมาภาติ จนฺทิมา;  
  
สนฺนโทฺธ ขตฺติโย ตปติ, ฌายี ตปติ พฺราหฺมโณ;  
  
อถ สพฺพมโหรตฺติํ, พุโทฺธ ตปติ เตชสา’’ติฯ  
</li>
  
<p>ตตฺถ ติ ทิวา วิโรจติ, รตฺติํ ปนสฺส คตมโคฺคปิ น ปญฺญายติฯ ติ จโนฺทปิ  อพฺภาทีหิ วิมุโตฺต รตฺติเมว วิโรจติ, โน ทิวาฯ ติ สุวณฺณมณิวิจิเตฺตหิ สพฺพาภรเณหิ ปฎิมณฺฑิโต จตุรงฺคินิยา เสนาย ปริกฺขิโตฺตว ราชา วิโรจติ, น อญฺญาตกเวเสน ฐิโตฯ ติ ขีณาสโว ปน คณํ วิโนเทตฺวา ฌายโนฺตว วิโรจติฯ ติ สมฺมาสมฺพุโทฺธ ปน สีลเตเชน ทุสฺสีลฺยเตชํ, คุณเตเชน นิคฺคุณเตชํ, ปญฺญาเตเชน  ทุปฺปญฺญเตชํ, ปุญฺญเตเชน  อปุญฺญเตชํ, ธมฺมเตเชน อธมฺมเตชํ ปริยาทิยิตฺวา อิมินา ปญฺจวิเธน เตชสา นิจฺจกาลเมว วิโรจตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. อญฺญตรพฺราหฺมณปพฺพชิตวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ พฺราหฺมณปพฺพชิตํ อารพฺภ กเถสิฯ</p>


<p>เอโก กิร พฺราหฺมโณ พาหิรกปพฺพชฺชาย ปพฺพชิตฺวา ‘‘สมโณ โคตโม อตฺตโน สาวเก ‘ปพฺพชิตา’ติ วทติ, อหญฺจมฺหิ  ปพฺพชิโต, มมฺปิ โข เอวํ วตฺตุํ วฎฺฎตี’’ติ จิเนฺตตฺวา สตฺถารํ อุปสงฺกมิตฺวา เอตมตฺถํ ปุจฺฉิฯ สตฺถา ‘‘นาหํ เอตฺตเกน ‘ปพฺพชิโต’ติ วทามิ, กิเลสมลานํ ปน ปพฺพาชิตตฺตา ปพฺพชิโต นาม โหตี’’ติ วตฺวา อิมํ คาถมาห –</p>


<ol>
<li>
‘‘พาหิตปาโปติ พฺราหฺมโณ, สมจริยา สมโณติ วุจฺจติ;  
  
ปพฺพาชยมตฺตโน มลํ, ตสฺมา ปพฺพชิโตติ วุจฺจตี’’ติฯ  
</li>
  
<p>ตตฺถ ติ สพฺพากุสลานิ สเมตฺวา จรเณนฯ ติ ยสฺมา พาหิตปาปตาย พฺราหฺมโณ, อกุสลานิ สเมตฺวา จรเณน สมโณติ วุจฺจติ, ตสฺมา โย อตฺตโน ราคาทิมลํ ปพฺพาชยโนฺต วิโนเทโนฺต จรติ, โสปิ เตน ปพฺพาชเนน ปพฺพชิโตติ วุจฺจตีติ อโตฺถฯ
</ol></p>


<p>เทสนาวสาเน โส พฺราหฺมณปพฺพชิโต โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๗. สาริปุตฺตเตฺถรวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต สาริปุตฺตเตฺถรํ อารพฺภ กเถสิฯ</p>


<p>เอกสฺมิํ กิร ฐาเน สมฺพหุลา มนุสฺสา ‘‘อโห อมฺหากํ , อโยฺย, ขนฺติพเลน สมนฺนาคโต, อเญฺญสุ อโกฺกสเนฺตสุ วา ปหรเนฺตสุ วา โกปมตฺตมฺปิ นตฺถี’’ติ เถรสฺส คุเณ กถยิํสุฯ อเถโก มิจฺฉาทิฎฺฐิโก พฺราหฺมโณ ‘‘โก เอส น กุชฺฌตี’’ติ ปุจฺฉิฯ ‘‘อมฺหากํ เถโร’’ติฯ ‘‘นํ กุชฺฌาเปโนฺต น ภวิสฺสตี’’ติ? ‘‘นเตฺถตํ, พฺราหฺมณา’’ติฯ ‘‘เตน หิ อหํ นํ กุชฺฌาเปสฺสามี’’ติ? ‘‘สเจ สโกฺกสิ, กุชฺฌาเปหี’’ติฯ โส ‘‘โหตุ, ชานิสฺสามิสฺส กตฺตพฺพ’’นฺติ เถรํ ภิกฺขาย ปวิฎฺฐํ ทิสฺวา ปจฺฉาภาเคน คนฺตฺวา ปิฎฺฐิมเชฺฌ มหนฺตํ ปาณิปฺปหารมทาสิฯ เถโร ‘‘กิํ นาเมต’’นฺติ อโนโลเกตฺวาว คโตฯ พฺราหฺมณสฺส สกลสรีเร ฑาโห อุปฺปชฺชิฯ โส ‘‘อโห คุณสมฺปโนฺน, อโยฺย’’ติ เถรสฺส ปาทมูเล นิปชฺชิตฺวา ‘‘ขมถ เม, ภเนฺต’’ติ วตฺวา ‘‘กิํ เอต’’นฺติ จ วุเตฺต ‘‘อหํ วีมํสนตฺถาย ตุเมฺห ปหริ’’นฺติ อาหฯ ‘‘โหตุ ขมามิ เต’’ติฯ ‘‘สเจ เม, ภเนฺต, ขมถ, มม เคเหเยว นิสีทิตฺวา ภิกฺขํ คณฺหถา’’ติ เถรสฺส ปตฺตํ คณฺหิ, เถโรปิ ปตฺตํ อทาสิฯ พฺราหฺมโณ เถรํ เคหํ เนตฺวา ปริวิสิฯ</p>


<p>มนุสฺสา กุชฺฌิตฺวา ‘‘อิมินา อมฺหากํ นิรปราโธ อโยฺย ปหโฎ, ทเณฺฑนปิสฺส โมโกฺข นตฺถิ, เอเตฺถว นํ มาเรสฺสามา’’ติ เลฑฺฑุทณฺฑาทิหตฺถา พฺราหฺมณสฺส เคหทฺวาเร อฎฺฐํสุฯ เถโร อุฎฺฐาย คจฺฉโนฺต พฺราหฺมณสฺส หเตฺถ ปตฺตํ อทาสิฯ มนุสฺสา ตํ เถเรน สทฺธิํ คจฺฉนฺตํ ทิสฺวา, ‘‘ภเนฺต, ตุมฺหากํ ปตฺตํ คเหตฺวา พฺราหฺมณํ นิวเตฺตถา’’ติ อาหํสุฯ กิํ เอตํ อุปาสกาติ? พฺราหฺมเณน  ตุเมฺห ปหฎา, มยมสฺส กตฺตพฺพํ ชานิสฺสามาติฯ กิํ ปน ตุเมฺห อิมินา ปหฎา, อุทาหุ อหนฺติ? ตุเมฺห, ภเนฺตติฯ ‘‘มํ เอส ปหริตฺวา ขมาเปสิ, คจฺฉถ ตุเมฺห’’ติ มนุเสฺส อุโยฺยเชตฺวา พฺราหฺมณํ นิวตฺตาเปตฺวา เถโร วิหารเมว คโตฯ ภิกฺขู อุชฺฌายิํสุ ‘‘กิํ นาเมตํ สาริปุตฺตเตฺถโร เยน พฺราหฺมเณน ปหโฎ, ตเสฺสว เคเห นิสีทิตฺวา ภิกฺขํ คเหตฺวา อาคโตฯ เถรสฺส ปหฎกาลโต ปฎฺฐาย อิทานิ โส กสฺส ลชฺชิสฺสติ, อวเสเส โปเถโนฺต วิจริสฺสตี’’ติฯ สตฺถา อาคนฺตฺวา  ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, พฺราหฺมโณ พฺราหฺมณํ ปหรโนฺต นาม นตฺถิ, คิหิพฺราหฺมเณน ปน สมณพฺราหฺมโณ ปหโฎ ภวิสฺสติ, โกโธ นาเมส อนาคามิมเคฺคน สมุคฺฆาตํ คจฺฉตี’’ติ วตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘น  
พฺราหฺมณสฺส ปหเรยฺย, นาสฺส มุเญฺจถ พฺราหฺมโณ;  
  
ธี พฺราหฺมณสฺส หนฺตารํ, ตโต ธี ยสฺส มุญฺจติฯ  
</li>
  
<li>
‘‘น พฺราหฺมณเสฺสตทกิญฺจิ เสโยฺย, ยทา นิเสโธ มนโส ปิเยหิ;  
  
ยโต ยโต หิํสมโน นิวตฺตติ, ตโต ตโต สมฺมติเมว ทุกฺข’’นฺติฯ  
</li>
  
<p>ตตฺถ ติ ‘‘ขีณาสวพฺราหฺมโณหมสฺมี’’ติ ชานโนฺต ขีณาสวสฺส วา อญฺญตรสฺส วา ชาติพฺราหฺมณสฺส  น ปหเรยฺยฯ ติ โสปิ ปหโฎ ขีณาสวพฺราหฺมโณ อสฺส ปหริตฺวา ฐิตสฺส เวรํ น มุเญฺจถ, ตสฺมิํ โกปํ น กเรยฺยาติ อโตฺถฯ ติ ขีณาสวพฺราหฺมณสฺส หนฺตารํ ครหามิฯ ติ โย ปน ตํ ปหรนฺตํ ปฎิปหรโนฺต ตสฺส อุปริ เวรํ มุญฺจติ, ตํ ตโตปิ ครหามิเยวฯ
</ol></p>


<p>ติ ยํ ขีณาสวสฺส อโกฺกสนฺตํ วา อปจฺจโกฺกสนํ, ปหรนฺตํ วา อปฺปฎิปหรณํ, เอตํ ตสฺส ขีณาสวพฺราหฺมณสฺส น กิญฺจิ เสโยฺย, อปฺปมตฺตกํ เสโยฺย น โหติ, อธิมตฺตเมว เสโยฺยติ อโตฺถฯ ติ โกธนสฺส หิ โกธุปฺปาโทว มนโส ปิโย นามฯ โกโธ หิ ปเนส มาตาปิตูสุปิ พุทฺธาทีสุปิ อปรชฺฌติฯ ตสฺมา โย อสฺส เตหิ มนโส นิเสโธ โกธวเสน อุปฺปชฺชมานสฺส จิตฺตสฺส นิคฺคโห, เอตํ น กิญฺจิ เสโยฺยติ อโตฺถฯ ติ โกธมโนฯ โส ตสฺส ยโต ยโต วตฺถุโต อนาคามิมเคฺคน สมุคฺฆาตํ คจฺฉโนฺต นิวตฺตติ  ฯ ติ ตโต ตโต วตฺถุโต สกลมฺปิ วฎฺฎทุกฺขํ นิวตฺตติเยวาติ อโตฺถฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. มหาปชาปติโคตมีวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต มหาปชาปติํ โคตมิํ อารพฺภ กเถสิฯ</p>


<p>ภควตา  หิ อนุปฺปเนฺน วตฺถุสฺมิํ ปญฺญเตฺต อฎฺฐ ครุธเมฺม มณฺฑนกชาติโย ปุริโส สุรภิปุปฺผทามํ วิย สิรสา สมฺปฎิจฺฉิตฺวา สปริวารา มหาปชาปติ โคตมี อุปสมฺปทํ ลภิ, อโญฺญ ตสฺสา อุปชฺฌาโย วา อาจริโย วา นตฺถิฯ เอวํ ลทฺธูปสมฺปทํ เถริํ อารพฺภ อปเรน สมเยน กถํ สมุฎฺฐาเปสุํ ‘‘มหาปชาปติยา โคตมิยา อาจริยุปชฺฌายา น ปญฺญายนฺติ, สหเตฺถเนว กาสายานิ คณฺหี’’ติฯ เอวญฺจ ปน วตฺวา ภิกฺขุนิโย กุกฺกุจฺจายนฺติโย ตาย สทฺธิํ เนว อุโปสถํ น ปวารณํ กโรนฺติ, ตา คนฺตฺวา ตถาคตสฺสปิ ตมตฺถํ อาโรเจสุํฯ สตฺถา ตาสํ กถํ สุตฺวา ‘‘มยา มหาปชาปติยา โคตมิยา อฎฺฐ ครุธมฺมา ทินฺนา, อหเมวสฺสาจริโย, อหเมว อุปชฺฌาโยฯ กายทุจฺจริตาทิวิรหิเตสุ ขีณาสเวสุ กุกฺกุจฺจํ นาม น กาตพฺพ’’นฺติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยสฺส  
กาเยน วาจาย, มนสา นตฺถิ ทุกฺกฎํ;  
  
สํวุตํ ตีหิ ฐาเนหิ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ สาวชฺชํ ทุกฺขุทฺรยํ อปายสํวตฺตนิกํ กมฺมํฯ ติ เอเตหิ กายาทีหิ ตีหิ การเณหิ กายทุจฺจริตาทิปเวสนิวารณตฺถาย ทฺวารํ ปิหิตํ, ตํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๙. สาริปุตฺตเตฺถรวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต สาริปุตฺตเตฺถรํ อารพฺภ กเถสิฯ</p>


<p>โส กิรายสฺมา อสฺสชิเตฺถรสฺส สนฺติเก ธมฺมํ สุตฺวา โสตาปตฺติผลํ ปตฺตกาลโต ปฎฺฐาย ‘‘ยสฺสํ ทิสายํ เถโร วสตี’’ติ สุณาติ, ตโต อญฺชลิํ ปคฺคยฺห ตโตว สีสํ กตฺวา นิปชฺชติฯ ภิกฺขู ‘‘มิจฺฉาทิฎฺฐิโก สาริปุโตฺต, อชฺชาปิ ทิสา นมสฺสมาโน วิจรตี’’ติ ตมตฺถํ ตถาคตสฺส อาโรเจสุํฯ สตฺถา เถรํ ปโกฺกสาเปตฺวา ‘‘สจฺจํ กิร ตฺวํ, สาริปุตฺต, ทิสา นมสฺสโนฺต วิจรสี’’ติ ปุจฺฉิตฺวา , ‘‘ภเนฺต, มม ทิสา นมสฺสนภาวํ วา อนมสฺสนภาวํ วา  ตุเมฺหว ชานาถา’’ติ วุเตฺต ‘‘น, ภิกฺขเว, สาริปุโตฺต ทิสา นมสฺสติ, อสฺสชิเตฺถรสฺส ปน สนฺติกา ธมฺมํ สุตฺวา โสตาปตฺติผลํ ปตฺตตาย อตฺตโน อาจริยํ นมสฺสติฯ ยญฺหิ อาจริยํ นิสฺสาย ภิกฺขุ ธมฺมํ วิชานาติ, เตน โส พฺราหฺมเณน อคฺคิ วิย สกฺกจฺจํ นมสฺสิตโพฺพเยวา’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยมฺหา ธมฺมํ วิชาเนยฺย, สมฺมาสมฺพุทฺธเทสิตํ;  
  
สกฺกจฺจํ ตํ นมเสฺสยฺย, อคฺคิหุตฺตํว พฺราหฺมโณ’’ติฯ  
</li>
  
<p>ตตฺถ ติ ยถา พฺราหฺมโณ อคฺคิหุตฺตํ สมฺมา ปริจรเณน เจว อญฺชลิกมฺมาทีหิ จ สกฺกจฺจํ นมสฺสติ, เอวํ ยมฺหา อาจริยา ตถาคตปเวทิตํ ธมฺมํ วิชาเนยฺย, ตํ สกฺกจฺจํ นมเสฺสยฺยาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๐. ชฎิลพฺราหฺมณวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต เอกํ ชฎิลพฺราหฺมณํ อารพฺภ กเถสิฯ</p>


<p>โส   กิร ‘‘อหํ มาติโต จ ปิติโต จ สุชาโต พฺราหฺมณกุเล นิพฺพโตฺตฯ สเจ สมโณ โคตโม อตฺตโน สาวเก พฺราหฺมณาติ วทติ, มมฺปิ นุ โข ตถา วตฺตุํ วฎฺฎตี’’ติ สตฺถุ สนฺติกํ คนฺตฺวา ตมตฺถํ ปุจฺฉิฯ อถ นํ สตฺถา ‘‘นาหํ, พฺราหฺมณ, ชฎามเตฺตน, น ชาติโคตฺตมเตฺตน พฺราหฺมณํ วทามิ, ปฎิวิทฺธสจฺจเมว ปนาหํ พฺราหฺมโณติ วทามี’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น ชฎาหิ น โคเตฺตน, น ชจฺจา โหติ พฺราหฺมโณ;  
  
ยมฺหิ สจฺจญฺจ ธโมฺม จ, โส สุจี โส จ พฺราหฺมโณ’’ติฯ  
</li>
  
<p>ตตฺถ  นฺติ ยสฺมิํ ปุคฺคเล จตฺตาริ สจฺจานิ โสฬสหากาเรหิ ปฎิวิชฺฌิตฺวา ฐิตํ สจฺจญาณเญฺจว นววิโธ จ โลกุตฺตรธโมฺม อตฺถิ, โส สุจิ, โส พฺราหฺมโณ จาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๑. กุหกพฺราหฺมณวตฺถุ</h3>
<p>ติ อิมํ ธมฺมเทสนํ สตฺถา กูฎาคารสาลายํ วิหรโนฺต เอกํ วคฺคุลิวตํ กุหกพฺราหฺมณํ อารพฺภ กเถสิฯ</p>


<p>โส  กิร เวสาลินครทฺวาเร เอกํ กกุธรุกฺขํ อารุยฺห ทฺวีหิ ปาเทหิ รุกฺขสาขํ คณฺหิตฺวา อโธสิโร โอลมฺพโนฺต ‘‘กปิลานํ เม สตํ เทถ, กหาปเณ เทถ, ปริจาริกํ เทถ, โน เจ ทสฺสถ, อิโต ปติตฺวา มรโนฺต นครํ อนครํ กริสฺสามี’’ติ วทติฯ ตถาคตสฺส ภิกฺขุสงฺฆปริวุตสฺส นครํ ปวิสนกาเล ภิกฺขู ตํ พฺราหฺมณํ ทิสฺวา นิกฺขมนกาเลปิ นํ ตเถว โอลมฺพนฺตํ ปสฺสิํสุฯ นาคราปิ ‘‘อยํ ปาโตว ปฎฺฐาย เอวํ โอลมฺพโนฺต ปติตฺวา มรโนฺต นครํ อนครํ กเรยฺยา’’ติ จิเนฺตตฺวา นครวินาสภีตา ‘‘ยํ โส ยาจติ, สพฺพํ เทมา’’ติ ปฎิสฺสุณิตฺวา อทํสุฯ โส โอตริตฺวา สพฺพํ คเหตฺวา อคมาสิฯ ภิกฺขู วิหารูปจาเร ตํ คาวิํ วิย วิรวิตฺวา คจฺฉนฺตํ ทิสฺวา สญฺชานิตฺวา ‘‘ลทฺธํ เต , พฺราหฺมณ, ยถาปตฺถิต’’นฺติ ปุจฺฉิตฺวา ‘‘อาม, ลทฺธํ เม’’ติ สุตฺวา อโนฺตวิหารํ คนฺตฺวา ตถาคตสฺส ตมตฺถํ อาโรเจสุํฯ สตฺถา ‘‘น, ภิกฺขเว, อิทาเนว โส กุหกโจโร, ปุเพฺพปิ กุหกโจโรเยว อโหสิฯ อิทานิ ปเนส  พาลชนํ วเญฺจติ, ตทา ปน ปณฺฑิเต วเญฺจตุํ นาสกฺขี’’ติ วตฺวา เตหิ ยาจิโต อตีตมาหริฯ</p>


<p>อตีเต เอกํ กาสิกคามํ นิสฺสาย เอโก กุหกตาปโส วาสํ กเปฺปสิฯ ตํ เอกํ กุลํ ปฎิชคฺคิฯ ทิวา อุปฺปนฺนขาทนียโภชนียโต อตฺตโน ปุตฺตานํ วิย ตสฺสปิ เอกํ โกฎฺฐาสํ เทติ, สายํ อุปฺปนฺนโกฎฺฐาสํ ฐเปตฺวา ทุติยทิวเส เทติฯ อเถกทิวสํ สายํ โคธมํสํ ลภิตฺวา สาธุกํ ปจิตฺวา ตโต โกฎฺฐาสํ ฐเปตฺวา ทุติยทิวเส ตสฺส อทํสุฯ ตาปโส มํสํ ขาทิตฺวาว รสตณฺหาย พโทฺธ ‘‘กิํ มํสํ นาเมต’’นฺติ ปุจฺฉิตฺวา ‘‘โคธมํส’’นฺติ สุตฺวา ภิกฺขาย จริตฺวา สปฺปิทธิกฎุกภณฺฑาทีนิ  คเหตฺวา ปณฺณสาลํ คนฺตฺวา เอกมนฺตํ ฐเปสิฯ ปณฺณสาลาย ปน อวิทูเร เอกสฺมิํ วมฺมิเก โคธราชา วิหรติฯ โส กาเลน กาลํ ตาปสํ วนฺทิตุํ อาคจฺฉติฯ ตํทิวสํ ปเนส ‘‘ตํ วธิสฺสามี’’ติ ทณฺฑํ ปฎิจฺฉาเทตฺวา ตสฺส วมฺมิกสฺส อวิทูเร ฐาเน นิทฺทายโนฺต วิย นิสีทิฯ โคธราชา วมฺมิกโต นิกฺขมิตฺวา ตสฺส สนฺติกํ อาคจฺฉโนฺตว อาการํ สลฺลเกฺขตฺวา ‘‘น เม อชฺช อาจริยสฺส อากาโร รุจฺจตี’’ติ ตโตว นิวตฺติฯ ตาปโส ตสฺส นิวตฺตนภาวํ ญตฺวา ตสฺส  มารณตฺถาย ทณฺฑํ ขิปิ, ทโณฺฑ วิรชฺฌิตฺวา คโตฯ โคธราชาปิ ธมฺมิกํ ปวิสิตฺวา ตโต สีสํ นีหริตฺวา อาคตมคฺคํ โอโลเกโนฺต ตาปสํ อาห –</p>


<p>
‘‘สมณํ ตํ มญฺญมาโน, อุปคจฺฉิมสญฺญตํ;  
  
โส มํ ทเณฺฑน ปาหาสิ, ยถา อสมโณ ตถาฯ  
</p>
  
<p>
‘‘กิํ เต ชฎาหิ ทุเมฺมธ, กิํ เต อชินสาฎิยา;  
  
อพฺภนฺตรํ เต คหนํ, พาหิรํ ปริมชฺชสี’’ติฯ (ชา. ๑.๔.๙๗-๙๘);  
</p>
  
<p>อถ นํ ตาปโส อตฺตโน สนฺตเกน ปโลเภตุํ เอวมาห –</p>


<p>
‘‘เอหิ โคธ นิวตฺตสฺสุ, ภุญฺช สาลีนโมทนํ;  
  
เตลํ โลณญฺจ เม อตฺถิ, ปหูตํ มยฺห ปิปฺผลี’’ติฯ (ชา. ๑.๔.๙๙);  
</p>
  
<p>ตํ  สุตฺวา โคธราชา ‘‘ยถา ยถา ตฺวํ กเถสิ, ตถา ตถา เม ปลายิตุกามตาว โหตี’’ติ วตฺวา อิมํ คาถมาห –</p>


<p>
‘‘เอส ภิโยฺย ปเวกฺขามิ, วมฺมิกํ สตโปริสํ;  
  
เตลํ โลณญฺจ กิเตฺตสิ, อหิตํ มยฺห ปิปฺผลี’’ติฯ (ชา. ๑.๔.๑๐๐);  
</p>
  
<p>เอวญฺจ ปน วตฺวา ‘‘อหํ เอตฺตกํ กาลํ ตยิ สมณสญฺญํ อกาสิํ, อิทานิ ปน เต มํ ปหริตุกามตาย ทโณฺฑ ขิโตฺต, ตสฺส ขิตฺตกาเลเยว อสมโณ  ชาโตฯ กิํ ตาทิสสฺส ทุปฺปญฺญสฺส ปุคฺคลสฺส ชฎาหิ, กิํ สขุเรน อชินจเมฺมนฯ อพฺภนฺตรญฺหิ เต คหนํ, เกวลํ พาหิรเมว ปริมชฺชสี’’ติ อาหฯ สตฺถา อิมํ อตีตํ อาหริตฺวา ‘‘ตทา เอส กุหโก ตาปโส  อโหสิ, โคธราชา ปน อหเมวา’’ติ วตฺวา ชาตกํ สโมธาเนตฺวา ตทา โคธปณฺฑิเตน ตสฺส นิคฺคหิตการณํ ทเสฺสโนฺต อิมํ คาถมาห –</p>


<ol>
<li>
‘‘กิํ เต ชฎาหิ ทุเมฺมธ, กิํ เต อชินสาฎิยา;  
  
อพฺภนฺตรํ เต คหนํ, พาหิรํ ปริมชฺชสี’’ติฯ (ชา. ๑.๔.๙๘);  
</li>
  
<p>ตตฺถ ติ อโมฺภ ทุปฺปญฺญ ตว พทฺธาหิปิ อิมาหิ ชฎาหิ สขุราย นิวตฺถายปิ อิมาย อชินจมฺมสาฎิกาย จ กิมโตฺถติฯ นฺติ อพฺภนฺตรญฺหิ เต ราคาทิกิเลสคหนํ, เกวลํ หตฺถิลณฺฑํ อสฺสลณฺฑํ วิย มฎฺฐํ พาหิรํ ปริมชฺชสีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๒. กิสาโคตมีวตฺถุ</h3>
<p>นฺติ อิมํ ธมฺมเทสนํ สตฺถา คิชฺฌกูเฎ ปพฺพเต วิหรโนฺต กิสาโคตมิํ อารพฺภ กเถสิฯ</p>


<p>ตทา  กิร สโกฺก ปฐมยามาวสาเน เทวปริสาย สทฺธิํ สตฺถารํ อุปสงฺกมิตฺวา วนฺทิตฺวา เอกมเนฺต สารณียธมฺมกถํ สุณโนฺต นิสีทิฯ ตสฺมิํ ขเณ กิสาโคตมี ‘‘สตฺถารํ ปสฺสิสฺสามี’’ติ อากาเสนาคนฺตฺวา สกฺกํ ทิสฺวา นิวตฺติฯ โส ตํ วนฺทิตฺวา นิวตฺตนฺติํ ทิสฺวา สตฺถารํ ปุจฺฉิ – ‘‘กา นาเมสา , ภเนฺต, อาคจฺฉมานาว ตุเมฺห ทิสฺวา นิวตฺตตี’’ติ? สตฺถา ‘‘กิสาโคตมี นาเมสา, มหาราช, มม ธีตา ปํสุกูลิกเตฺถรีนํ อคฺคา’’ติ วตฺวา อิมํ คาถมาห –</p>


<ol>
<li>
‘‘ปํสุกูลธรํ ชนฺตุํ, กิสํ ธมนิสนฺถตํ;  
  
เอกํ วนสฺมิํ ฌายนฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ ปํสุกูลิกา หิ อตฺตโน อนุรูปํ ปฎิปทํ ปูเรนฺตา อปฺปมํสโลหิตา เจว โหนฺติ  ธมนิสนฺถตคตฺตา จ, ตสฺมา เอวมาหฯ นฺติ วิวิตฺตฎฺฐาเน เอกกํ วนสฺมิํ ฌายนฺตํ ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๓. เอกพฺราหฺมณวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต เอกํ พฺราหฺมณํ อารพฺภ กเถสิฯ</p>


<p>โส กิร ‘‘สมโณ โคตโม อตฺตโน สาวเก พฺราหฺมณาติ วทติ อหญฺจมฺหิ พฺราหฺมณโยนิยํ นิพฺพโตฺต, มมฺปิ นุ โข เอวํ วตฺตุํ วฎฺฎตี’’ติ สตฺถารํ อุปสงฺกมิตฺวา ตมตฺถํ ปุจฺฉิฯ อถ นํ สตฺถา ‘‘นาหํ, พฺราหฺมณ, พฺราหฺมณโยนิยํ นิพฺพตฺตมเตฺตเนวํ วทามิ, โย ปน อกิญฺจโน อคหโณ, ตมหํ พฺราหฺมณํ วทามี’’ติ วตฺวา อิมํ คาถมาห –</p>


<ol>
<li>
‘‘น จาหํ พฺราหฺมณํ พฺรูมิ, โยนิชํ มตฺติสมฺภวํ;  
  
โภวาทิ นาม โส โหติ, สเจ โหติ สกิญฺจโน;  
  
อกิญฺจนํ อนาทานํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ โยนิยํ ชาตํฯ นฺติ พฺราหฺมณิยา มาตุ สนฺตเก อุทรสฺมิํ สมฺภูตํฯ ติ โส ปน อามนฺตนาทีสุ ‘‘โภ, โภ’’ติ วตฺวา วิจรโนฺต โภวาทิ นาม โหติ, สเจ ราคาทีหิ  กิญฺจเนหิ สกิญฺจโนฯ อหํ ปน ราคาทีหิ  จตูหิ อุปาทาเนหิ  วทามีติ อโตฺถฯ
</ol></p>


<p>เทสนาวสาเน โส พฺราหฺมโณ โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๑๔. อุคฺคเสนเสฎฺฐิปุตฺตวตฺถุ</h3>
<p>นฺติ   อิมํ ธมฺมเทสนํ สตฺถา เวฬุวเน วิหรโนฺต อุคฺคเสนํ นาม เสฎฺฐิปุตฺตํ อารพฺภ กเถสิฯ วตฺถุ ‘‘มุญฺจ ปุเร มุญฺจ ปจฺฉโต’’ติ (ธ. ป. ๓๔๘) คาถาวณฺณนาย วิตฺถาริตเมวฯ</p>


<p>ตทา หิ สตฺถา, ‘‘ภเนฺต, อุคฺคเสโน ‘น ภายามี’ติ วทติ, อภูเตน มเญฺญ อญฺญํ พฺยากโรตี’’ติ ภิกฺขูหิ วุเตฺต, ‘‘ภิกฺขเว, มม ปุตฺตสทิสา ฉินฺนสํโยชนา น ภายนฺติเยวา’’ติ วตฺวา อิมํ คาถมาห –</p>


<ol>
<li>
‘‘สพฺพสํโยชนํ เฉตฺวา, โย เว น ปริตสฺสติ;  
  
สงฺคาติคํ วิสํยุตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ ทสวิธสํโยชนํฯ ติ ตณฺหาย น ภายติฯ นฺติ ตํ อหํ ราคาทีนํ สงฺคานํ อตีตตฺตา  จตุนฺนมฺปิ โยคานํ อภาเวน  วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๕. เทฺวพฺราหฺมณวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต เทฺว พฺราหฺมเณ อารพฺภ กเถสิฯ</p>


<p>เตสุ  กิเรกสฺส จูฬโรหิโต นาม โคโณ อโหสิ, เอกสฺส มหาโรหิโต นามฯ เต เอกทิวสํ ‘‘ตว โคโณ พลวา, มม โคโณ พลวา’’ติ วิวทิตฺวา ‘‘กิํ โน วิวาเทน, ปาเชตฺวา ชานิสฺสามา’’ติ อจิรวตีตีเร สกฎํ วาลุกาย ปูเรตฺวา โคเณ โยชยิํสุฯ ตสฺมิํ ขเณ ภิกฺขูปิ นฺหายิตุํ ตตฺถ คตา โหนฺติฯ พฺราหฺมณา โคเณ ปาเชสุํฯ สกฎํ นิจฺจลํ อฎฺฐาสิ, นทฺธิวรตฺตา ปน ฉิชฺชิํสุฯ ภิกฺขู ทิสฺวา วิหารํ คนฺตฺวา ตมตฺถํ สตฺถุ อาโรจยิํสุฯ สตฺถา, ‘‘ภิกฺขเว , พาหิรา เอตา นทฺธิวรตฺตา, โย โกจิ เอตา ฉินฺทเตว, ภิกฺขุนา ปน อชฺฌตฺติกํ โกธนทฺธิเญฺจว ตณฺหาวรตฺตญฺจ ฉินฺทิตุํ วฎฺฎตี’’ติ วตฺวา อิมํ คาถมาห –</p>


<ol>
<li>
‘‘เฉตฺวา นทฺธิํ วรตฺตญฺจ, สนฺทานํ สหนุกฺกมํ;  
  
อุกฺขิตฺตปลิฆํ พุทฺธํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  นฺติ นยฺหนภาเวน ปวตฺตํ โกธํฯ นฺติ พนฺธนภาเวน ปวตฺตํ ตณฺหํฯ นฺติ อนุสยานุกฺกมสหิตํ ทฺวาสฎฺฐิทิฎฺฐิสนฺทานํ, อิทํ สพฺพมฺปิ ฉินฺทิตฺวา ฐิตํ อวิชฺชาปลิฆสฺส อุกฺขิตฺตตฺตา  จตุนฺนํ สจฺจานํ พุทฺธตฺตา  ตํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน ปญฺจสตา ภิกฺขู อรหเตฺต ปติฎฺฐหิํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๑๖. อโกฺกสกภารทฺวาชวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต อโกฺกสกภารทฺวาชํ อารพฺภ กเถสิฯ</p>


<p>ตสฺส หิ ภาตุ ภารทฺวาชสฺส ธนญฺชานี นาม พฺราหฺมณี โสตาปนฺนา อโหสิฯ สา ขีปิตฺวาปิ กาสิตฺวาปิ ปกฺขลิตฺวาปิ ‘‘นโม ตสฺส ภควโต อรหโต สมฺมาสมฺพุทฺธสฺสา’’ติ อิมํ อุทานํ อุทาเนสิฯ สา เอกทิวสํ พฺราหฺมณปริเวสนาย  ปวตฺตมานาย ปกฺขลิตฺวา ตเถว มหาสเทฺทน อุทานํ อุทาเนสิฯ พฺราหฺมโณ กุชฺฌิตฺวา ‘‘เอวเมวายํ วสลี ยตฺถ วา ตตฺถ วา ปกฺขลิตฺวา ตสฺส มุณฺฑกสฺส สมณกสฺส วณฺณํ ภาสตี’’ติ  วตฺวา ‘‘อิทานิ เต, วสลิ, คนฺตฺวา ตสฺส สตฺถุโน วาทํ อาโรเปสฺสามี’’ติ อาหฯ อถ นํ สา ‘‘คจฺฉ, พฺราหฺมณ, นาหํ ตํ ปสฺสามิ, โย ตสฺส ภควโต วาทํ อาโรเปยฺย, อปิ จ คนฺตฺวา ตํ ภควนฺตํ ปญฺหํ ปุจฺฉสฺสู’’ติ อาหฯ โส สตฺถุ สนฺติกํ คนฺตฺวา อวนฺทิตฺวาว เอกมนฺตํ ฐิโต ปญฺหํ ปุจฺฉโนฺต อิมํ คาถมาห –</p>


<p>
‘‘กิํสุ  
เฉตฺวา สุขํ เสติ, กิํสุ เฉตฺวา น โสจติ;  
  
กิสฺสสฺสุ เอกธมฺมสฺส, วธํ โรเจสิ โคตมา’’ติฯ (สํ. นิ. ๑.๑๘๗);  
</p>
  
<p>อถสฺส ปญฺหํ พฺยากโรโนฺต สตฺถา อิมํ คาถมาห –</p>


<p>
‘‘โกธํ เฉตฺวา สุขํ เสติ, โกธํ เฉตฺวา น โสจติ;  
  
โกธสฺส วิสมูลสฺส, มธุรคฺคสฺส พฺราหฺมณ;  
  
วธํ อริยา ปสํสนฺติ, ตญฺหิ เฉตฺวา น โสจตี’’ติฯ (สํ. นิ. ๑.๑๘๗);  
</p>
  
<p>โส  สตฺถริ ปสีทิตฺวา ปพฺพชิตฺวา อรหตฺตํ ปาปุณิฯ อถสฺส กนิโฎฺฐ อโกฺกสกภารทฺวาโช ‘‘ภาตา กิร เม ปพฺพชิโต’’ติ สุตฺวา กุโทฺธ อาคนฺตฺวา สตฺถารํ อสพฺภาหิ ผรุสาหิ วาจาหิ อโกฺกสิฯ โสปิ สตฺถารา อติถีนํ ขาทนียาทิทานโอปเมฺมน สญฺญโตฺต สตฺถริ ปสโนฺน ปพฺพชิตฺวา อรหตฺตํ ปาปุณิฯ อปเรปิสฺส สุนฺทริกภารทฺวาโช พิลิงฺคกภารทฺวาโชติ เทฺว กนิฎฺฐภาตโร สตฺถารํ อโกฺกสนฺตาว สตฺถารา วินีตา ปพฺพชิตฺวา อรหตฺตํ ปาปุณิํสุฯ</p>


<p>อเถกทิวสํ ธมฺมสภายํ กถํ สมุฎฺฐาเปสุํ, ‘‘อาวุโส, อจฺฉริยา วต พุทฺธคุณา, จตูสุ นาม ภาติเกสุ อโกฺกสเนฺตสุ สตฺถา กิญฺจิ อวตฺวา เตสํเยว ปติฎฺฐา ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, อหํ มม ขนฺติพเลน สมนฺนาคตตฺตา ทุเฎฺฐสุ อทุสฺสโนฺต มหาชนสฺส ปติฎฺฐา โหมิเยวา’’ติ วตฺวา อิมํ คาถมาห –</p>


<ol>
<li>
‘‘อโกฺกสํ วธพนฺธญฺจ, อทุโฎฺฐ โย ติติกฺขติ;  
  
ขนฺตีพลํ พลานีกํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  ติ เอตํ ทสหิ อโกฺกสวตฺถูหิ อโกฺกสญฺจ ปาณิอาทีหิ โปถนญฺจ อนฺทุพนฺธนาทีหิ พนฺธนญฺจ โย อกุทฺธมานโส หุตฺวา อธิวาเสติ , ขนฺติพเลน สมนฺนาคตตฺตา  ปุนปฺปุนํ อุปฺปตฺติยา อนีกภูเตน เตเนว ขนฺติพเลน สมนฺนาคตตฺตา  เอวรูปํ  วทามีติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๑๗. สาริปุตฺตเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต สาริปุตฺตเตฺถรํ อารพฺภ กเถสิฯ</p>


<p>ตทา กิร เถโร ปญฺจหิ ภิกฺขุสเตหิ สทฺธิํ ปิณฺฑาย จรโนฺต นาลกคาเม มาตุ ฆรทฺวารํ อคมาสิฯ อถ นํ สา นิสีทาเปตฺวา ปริวิสมานา อโกฺกสิ – ‘‘อโมฺภ, อุจฺฉิฎฺฐขาทก อุจฺฉิฎฺฐกญฺชิยํ อลภิตฺวา ปรฆเรสุ อุฬุงฺกปิเฎฺฐน ฆฎฺฎิตกญฺชิยํ ปริภุญฺชิตุํ อสีติโกฎิธนํ ปหาย ปพฺพชิโตสิ, นาสิตมฺหา ตยา, ภุญฺชาหิ ทานี’’ติฯ ภิกฺขูนมฺปิ ภตฺตํ ททมานา  ‘‘ตุเมฺหหิ มม ปุโตฺต อตฺตโน จูฬุปฎฺฐาโก กโต, อิทานิ ภุญฺชถา’’ติ วเทติฯ เถโร ภิกฺขํ คเหตฺวา วิหารเมว อคมาสิฯ อถายสฺมา ราหุโล สตฺถารํ ปิณฺฑปาเตน อาปุจฺฉิฯ อถ นํ สตฺถา อาห – ‘‘ราหุล, กหํ คมิตฺถา’’ติ? ‘‘อยฺยิกาย คามํ, ภเนฺต’’ติฯ ‘‘กิํ ปน เต อยฺยิกาย อุปชฺฌาโย วุโตฺต’’ติ? ‘‘อยฺยิกาย เม, ภเนฺต, อุปชฺฌาโย อกฺกุโฎฺฐ’’ติฯ ‘‘กินฺติ วตฺวา’’ติ? ‘‘อิทํ นาม, ภเนฺต’’ติฯ ‘‘อุปชฺฌาเยน ปน เต กิํ วุตฺต’’นฺติ? ‘‘น กิญฺจิ, ภเนฺต’’ติฯ ตํ สุตฺวา ภิกฺขู ธมฺมสภายํ กถํ สมุฎฺฐาเปสุํ, ‘‘อาวุโส, อจฺฉริยา วต สาริปุตฺตเตฺถรสฺส คุณา, เอวํนามสฺส มาตริ อโกฺกสนฺติยา โกธมตฺตมฺปิ นาโหสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, ขีณาสวา นาม อโกฺกธนาว โหนฺตี’’ติ วตฺวา อิมํ คาถมาห –</p>


<ol>
<li>
‘‘อโกฺกธนํ วตวนฺตํ, สีลวนฺตํ อนุสฺสทํ;  
  
ทนฺตํ อนฺติมสารีรํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  นฺติ ธุตวเตน, สมนฺนาคตํ จตุปาริสุทฺธิสีเลน  ตณฺหาอุสฺสทาภาเวน   ฉฬินฺทฺริยทมเนน  โกฎิยํ ฐิเตน อตฺตภาเวน  วทามีติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๑๘. อุปฺปลวณฺณาเถรีวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อุปฺปลวณฺณเถริํ อารพฺภ กเถสิฯ วตฺถุ ‘‘มธุวา มญฺญติ พาโล’’ติ คาถาวณฺณนาย (ธ. ป. ๖๙) วิตฺถาริตเมวฯ วุตฺตญฺหิ ตตฺถ (ธ. ป. อฎฺฐ. ๑.๖๙) –</p>


<p>อปเรน สมเยน มหาชโน ธมฺมสภายํ กถํ สมุฎฺฐาเปสิ ‘‘ขีณาสวาปิ มเญฺญ กามสุขํ สาทิยนฺติ, กามํ เสวนฺติ, กิํ น เสวิสฺสนฺติฯ น เหเต โกฬาปรุกฺขา, น จ วมฺมิกา, อลฺลมํสสรีราว, ตสฺมา เอเตปิ กามสุขํ สาทิยนฺตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ขีณาสวา กามสุขํ สาทิยนฺติ, น กามํ เสวนฺติฯ ยถา หิ ปทุมปเตฺต ปติตํ อุทกพินฺทุ น ลิมฺปติ น สณฺฐาติ, วินิวตฺติตฺวา ปน ปตเตวฯ ยถา จ อารเคฺค สาสโป น อุปลิมฺปติ น สณฺฐาติ, วินิวตฺติตฺวา ปตเตว, เอวํ ขีณาสวสฺส  จิเตฺต ทุวิโธปิ กาโม น ลิมฺปติ น สณฺฐาตี’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘วาริ โปกฺขรปเตฺตว, อารเคฺคริว สาสโป;  
  
โย น ลิมฺปติ กาเมสุ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ เอวเมวํ โย อพฺภนฺตเร ทุวิเธปิ กาเม น อุปลิมฺปติ, ตสฺมิํ กาเม น สณฺฐาติ,  วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๙. อญฺญตรพฺราหฺมณวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ พฺราหฺมณํ อารพฺภ กเถสิฯ</p>


<p>ตสฺส กิเรโก ทาโส อปญฺญเตฺต สิกฺขาปเท ปลายิตฺวา ปพฺพชิตฺวา อรหตฺตํ ปาปุณิฯ พฺราหฺมโณ ตํ โอโลเกโนฺต อทิสฺวา เอกทิวสํ สตฺถารา สทฺธิํ ปิณฺฑาย ปวิสนฺตํ ทฺวารนฺตเร ทิสฺวา จีวรํ ทฬฺหํ อคฺคเหสิฯ สตฺถา นิวตฺติตฺวา ‘‘กิํ อิทํ, พฺราหฺมณา’’ติ ปุจฺฉิฯ ทาโส เม, โภ โคตมาติ ฯ ปนฺนภาโร เอส, พฺราหฺมณาติฯ ‘‘ปนฺนภาโร’’ติ จ วุเตฺต พฺราหฺมโณ ‘‘อรหา’’ติ สลฺลเกฺขสิฯ ตสฺมา ปุนปิ เตน ‘‘เอวํ, โภ โคตมา’’ติ วุเตฺต สตฺถา ‘‘อาม, พฺราหฺมณ, ปนฺนภาโร’’ติ วตฺวา อิมํ คาถมาห –</p>


<ol>
<li>
‘‘โย ทุกฺขสฺส ปชานาติ, อิเธว ขยมตฺตโน;  
  
ปนฺนภารํ วิสํยุตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ ขนฺธทุกฺขสฺสฯ นฺติ โอหิตขนฺธภารํ จตูหิ โยเคหิ สพฺพกิเลเสหิ วา  วทามีติ อโตฺถฯ เทสนาวสาเน โส พฺราหฺมโณ โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ
</ol></p>

</p>


<h3>๒๐. เขมาภิกฺขุนีวตฺถุ</h3>
<p>นฺติ อิมํ ธมฺมเทสนํ สตฺถา คิชฺฌกูเฎ วิหรโนฺต เขมํ นาม ภิกฺขุนิํ อารพฺภ กเถสิฯ</p>


<p>เอกทิวสญฺหิ ปฐมยามสมนนฺตเร สโกฺก เทวราชา ปริสาย สทฺธิํ อาคนฺตฺวา สตฺถุ สนฺติเก สารณียธมฺมกถํ สุณโนฺต นิสีทิฯ ตสฺมิํ ขเณ เขมา ภิกฺขุนี ‘‘สตฺถารํ ปสฺสิสฺสามี’’ติ อาคนฺตฺวา สกฺกํ ทิสฺวา  อากาเส ฐิตาว สตฺถารํ วนฺทิตฺวา นิวตฺติฯ สโกฺก ตํ ทิสฺวา ‘‘โก  เอสา, ภเนฺต, อาคจฺฉมานา อากาเส ฐิตาว สตฺถารํ วนฺทิตฺวา นิวตฺตี’’ติ  ปุจฺฉิฯ สตฺถา ‘‘เอสา, มหาราช, มม ธีตา เขมา นาม มหาปญฺญา มคฺคามคฺคโกวิทา’’ติ วตฺวา อิมํ คาถมาห –</p>


<ol>
<li>
‘‘คมฺภีรปญฺญํ เมธาวิํ, มคฺคามคฺคสฺส โกวิทํ;  
  
อุตฺตมตฺถมนุปฺปตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ คมฺภีเรสุ ขนฺธาทีสุ ปวตฺตาย ปญฺญาย สมนฺนาคตํ ธโมฺมชปญฺญาย สมนฺนาคตํ  ‘‘อยํ ทุคฺคติยา มโคฺค, อยํ สุคติยา มโคฺค, อยํ นิพฺพานสฺส มโคฺค, อยํ อมโคฺค’’ติ เอวํ มเคฺค จ อมเคฺค จ เฉกตาย  อรหตฺตสงฺขาตํ  วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๑. ปพฺภารวาสีติสฺสเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต ปพฺภารวาสีติสฺสเตฺถรํ อารพฺภ กเถสิฯ</p>


<p>โส กิร สตฺถุ สนฺติเก กมฺมฎฺฐานํ คเหตฺวา อรญฺญํ  ปวิสิตฺวา สปฺปายํ เสนาสนํ โอโลเกโนฺต เอกํ เลณปพฺภารํ ปาปุณิ, สมฺปตฺตกฺขเณเยวสฺส จิตฺตํ เอกคฺคตํ ลภิฯ โส ‘‘อหํ อิธ วสโนฺต ปพฺพชิตกิจฺจํ นิปฺผาเทตุํ สกฺขิสฺสามี’’ติ จิเนฺตสิฯ เลเณปิ อธิวตฺถา เทวตา ‘‘สีลวา ภิกฺขุ อาคโต, อิมินา สทฺธิํ เอกฎฺฐาเน วสิตุํ ทุกฺขํฯ อยํ ปน อิธ เอกรตฺติเมว วสิตฺวา ปกฺกมิสฺสตี’’ติ จิเนฺตตฺวา ปุเตฺต อาทาย นิกฺขมิฯ เถโร ปุนทิวเส ปาโตว โคจรคามํ ปิณฺฑาย ปาวิสิฯ อถ นํ เอกา อุปาสิกา ทิสฺวาว ปุตฺตสิเนหํ ปฎิลภิตฺวา เคเห นิสีทาเปตฺวา โภเชตฺวา อตฺตานํ นิสฺสาย เตมาสํ วสนตฺถาย ยาจิฯ โสปิ ‘‘สกฺกา มยา อิมํ นิสฺสาย  ภวนิสฺสรณํ กาตุ’’นฺติ อธิวาเสตฺวา ตเมว เลณํ อคมาสิฯ เทวตา ตํ อาคจฺฉนฺตํ ทิสฺวา ‘‘อทฺธา เกนจิ นิมนฺติโต ภวิสฺสติ, เสฺว วา ปรสุเว วา คมิสฺสตี’’ติ จิเนฺตสิฯ</p>


<p>เอวํ  อฑฺฒมาสมเตฺต อติกฺกเนฺต ‘‘อยํ อิเธว มเญฺญ อโนฺตวสฺสํ วสิสฺสติ, สีลวตา ปน สทฺธิํ เอกฎฺฐาเน ปุตฺตเกหิ สทฺธิํ วสิตุํ ทุกฺกรํ, อิมญฺจ ‘นิกฺขมา’ติ วตฺตุํ น สกฺกา, อตฺถิ นุ โข อิมสฺส สีเล ขลิต’’นฺติ ทิเพฺพน จกฺขุนา โอโลเกนฺตี อุปสมฺปทมาฬกโต ปฎฺฐาย ตสฺส สีเล ขลิตํ อทิสฺวา ‘‘ปริสุทฺธมสฺส สีลํ, กิญฺจิเทวสฺส กตฺวา อยสํ อุปฺปาเทสฺสามี’’ติ ตสฺส อุปฎฺฐากกุเล อุปาสิกาย เชฎฺฐปุตฺตสฺส สรีเร อธิมุจฺจิตฺวา คีวํ ปริวเตฺตสิฯ ตสฺส อกฺขีนิ นิกฺขมิํสุ, มุขโต เขโฬ ปคฺฆริฯ อุปาสิกา ตํ ทิสฺวา ‘‘กิํ อิท’’นฺติ วิรวิฯ อถ นํ เทวตา อทิสฺสมานรูปา  เอวมาห – ‘‘มยา เอส คหิโต, พลิกเมฺมนปิ เม อโตฺถ นตฺถิ, ตุมฺหากํ ปน กุลูปกํ เถรํ ลฎฺฐิมธุกํ ยาจิตฺวา เตน เตลํ ปจิตฺวา อิมสฺส นตฺถุกมฺมํ เทถ, เอวาหํ อิมํ มุญฺจิสฺสามี’’ติฯ นสฺสตุ วา เอส มรตุ วา, น สกฺขิสฺสามหํ อยฺยํ ลฎฺฐิมธุกํ ยาจิตุนฺติฯ สเจ ลฎฺฐิมธุกํ ยาจิตุํ น สโกฺกถ, นาสิกายสฺส หิงฺคุจุณฺณํ ปกฺขิปิตุํ วเทถาติฯ อิทมฺปิ วตฺตุํ น สโกฺกมาติฯ เตน หิสฺส ปาทโธวนอุทกํ อาทาย สีเส อาสิญฺจถาติฯ อุปาสิกา ‘‘สกฺกา อิทํ กาตุ’’นฺติ เวลาย อาคตํ เถรํ นิสีทาเปตฺวา ยาคุขชฺชกํ ทตฺวา อนฺตรภเตฺต นิสินฺนสฺส ปาเท โธวิตฺวา อุทกํ คเหตฺวา, ‘‘ภเนฺต, อิทํ อุทกํ ทารกสฺส สีเส อาสิญฺจามา’’ติ อาปุจฺฉิตฺวา ‘‘เตน หิ อาสิญฺจถา’’ติ วุเตฺต ตถา อกาสิฯ สา เทวตา ตาวเทว ตํ มุญฺจิตฺวา คนฺตฺวา เลณทฺวาเร อฎฺฐาสิฯ</p>


<p>เถโรปิ ภตฺตกิจฺจาวสาเน อุฎฺฐายาสนา อวิสฺสฎฺฐกมฺมฎฺฐานตาย ทฺวตฺติํสาการํ สชฺฌายโนฺตว ปกฺกามิฯ อถ นํ เลณทฺวารํ ปตฺตกาเล สา เทวตา ‘‘มหาเวชฺช มา อิธ ปวิสา’’ติ อาหฯ โส ตเตฺถว ฐตฺวา ‘‘กาสิ ตฺว’’นฺติ อาหฯ อหํ อิธ  อธิวตฺถา เทวตาติฯ เถโร ‘‘อตฺถิ นุ โข มยา เวชฺชกมฺมสฺส กตฎฺฐาน’’นฺติ อุปสมฺปทมาฬกโต ปฎฺฐาย โอโลเกโนฺต อตฺตโน สีเล ติลกํ วา กาฬกํ วา อทิสฺวา  ‘‘อหํ มยา เวชฺชกมฺมสฺส กตฎฺฐานํ น ปสฺสามิ, กสฺมา เอวํ วเทสี’’ติ อาหฯ น ปสฺสสีติฯ อาม, น ปสฺสามีติ? อาจิกฺขามิ เตติฯ อาม, อาจิกฺขาหีติฯ ติฎฺฐตุ ตาว ทูเร กตํ, อเชฺชว ตยา อมนุสฺสคหิตสฺส อุปฎฺฐากปุตฺตสฺส ปาทโธวนอุทกํ สีเส อาสิตฺตํ, นาสิตฺตนฺติ? อาม, อาสิตฺตนฺติฯ กิํ เอตํ น ปสฺสสีติ? เอตํ สนฺธาย ตฺวํ วเทสีติ? อาม, เอตํ สนฺธาย วทามีติฯ เถโร จิเนฺตสิ – ‘‘อโห วต เม สมฺมา ปณิหิโต อตฺตา, สาสนสฺส อนุรูปํ วต เม จริตํ, เทวตาปิ มม จตุปาริสุทฺธิสีเล ติลกํ วา กาฬกํ วา อทิสฺวา ทารกสฺส สีเส อาสิตฺตปาทโธวนมตฺตํ อทฺทสา’’ติ ตสฺส สีลํ อารพฺภ พลวปีติ อุปฺปชฺชิฯ โส ตํ วิกฺขเมฺภตฺวา ปาทุทฺธารมฺปิ อกตฺวา  ตเตฺถว อรหตฺตํ ปตฺวา ‘‘มาทิสํ ปริสุทฺธํ สมณํ ทูเสตฺวา มา อิธ วนสเณฺฑ วสิ, ตฺวเมว นิกฺขมาหี’’ติ เทวตํ โอวทโนฺต อิมํ อุทานํ อุทาเนสิ –</p>


<p>
‘‘วิสุโทฺธ  
วต เม วาโส, นิมฺมลํ มํ ตปสฺสินํ;  
  
มา ตฺวํ วิสุทฺธํ ทูเสสิ, นิกฺขม ปวนา ตุว’’นฺติฯ  
</p>
  
<p>โส ตเตฺถว เตมาสํ วสิตฺวา วุตฺถวโสฺส สตฺถุ สนฺติกํ คนฺตฺวา ภิกฺขูหิ ‘‘กิํ, อาวุโส, ปพฺพชิตกิจฺจํ เต มตฺถกํ ปาปิต’’นฺติ ปุโฎฺฐ ตสฺมิํ เลเณ วสฺสูปคมนโต ปฎฺฐาย สพฺพํ ตํ ปวตฺติํ ภิกฺขูนํ อาโรเจตฺวา, ‘‘อาวุโส, ตฺวํ เทวตาย เอวํ วุจฺจมาโน น กุชฺฌี’’ติ วุเตฺต ‘‘น กุชฺฌิ’’นฺติ อาหฯ ภิกฺขู ตถาคตสฺส อาโรเจสุํ, ‘‘ภเนฺต, อยํ ภิกฺขุ อญฺญํ พฺยากโรติ, เทวตาย อิทํ นาม วุจฺจมาโนปิ น กุชฺฌินฺติ วทตี’’ติฯ สตฺถา เตสํ กถํ สุตฺวา ‘‘เนว, ภิกฺขเว, มม ปุโตฺต กุชฺฌติ, เอตสฺส คิหีหิ วา ปพฺพชิเตหิ วา สํสโคฺค นาม นตฺถิ, อสํสโฎฺฐ เอส อปฺปิโจฺฉ สนฺตุโฎฺฐ’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อสํสฎฺฐํ คหเฎฺฐหิ, อนาคาเรหิ จูภยํ;  
  
อโนกสาริมปฺปิจฺฉํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ ทสฺสนสวนสมุลฺลปนปริโภคกายสํสคฺคานํ อภาเวน อสํสฎฺฐํฯ นฺติ  คิหีหิ จ อนาคาเรหิ จาติ อุภเยหิปิ อสํสฎฺฐํ ฯ นฺติ อนาลยจาริํ ตํ เอวรูปํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๒. อญฺญตรภิกฺขุวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ</p>


<p>โส  กิร สตฺถุ สนฺติเก กมฺมฎฺฐานํ คเหตฺวา อรเญฺญ วายมโนฺต อรหตฺตํ ปตฺวา ‘‘ปฎิลทฺธคุณํ สตฺถุ อาโรเจสฺสามี’’ติ ตโต นิกฺขมิฯ อถ นํ เอกสฺมิํ คาเม เอกา อิตฺถี สามิเกน สทฺธิํ กลหํ กตฺวา ตสฺมิํ พหิ นิกฺขเนฺต ‘‘กุลฆรํ คมิสฺสามี’’ติ มคฺคํ ปฎิปนฺนา อนฺตรามเคฺค ทิสฺวา ‘‘อิมํ เถรํ นิสฺสาย คมิสฺสามี’’ติ ปิฎฺฐิโต ปิฎฺฐิโต อนุพนฺธิฯ เถโร ปน ตํ น ปสฺสติฯ อถสฺสา สามิโก เคหํ อาคโต ตํ อทิสฺวา ‘‘กุลคามํ คตา ภวิสฺสตี’’ติ อนุพนฺธโนฺต ตํ ทิสฺวา ‘‘น สกฺกา อิมาย เอกิกาย อิมํ อฎวิํ ปฎิปชฺชิตุํ, กํ นุ โข นิสฺสาย คจฺฉตี’’ติ โอโลเกโนฺต เถรํ ทิสฺวา ‘‘อยํ อิมํ  คณฺหิตฺวา นิกฺขโนฺต ภวิสฺสตี’’ติ จิเนฺตตฺวา เถรํ สนฺตเชฺชสิฯ อถ นํ สา อิตฺถี ‘‘เนว มํ เอส ภทโนฺต ปสฺสติ, น อาลปติ, มา นํ กิญฺจิ อวจา’’ติ อาหฯ โส ‘‘กิํ ปน ตฺวํ อตฺตานํ คเหตฺวา คจฺฉนฺตํ มม อาจิกฺขิสฺสสิ, ตุยฺหเมว อนุจฺฉวิกํ อิมสฺส กริสฺสามี’’ติ อุปฺปนฺนโกโธ อิตฺถิยา อาฆาเตน เถรํ โปเถตฺวา ตํ อาทาย นิวตฺติฯ เถรสฺส สกลสรีรํ สญฺชาตคณฺฑํ อโหสิฯ อถสฺส วิหารํ คตกาเล ภิกฺขู สรีรํ สมฺพาหนฺตา คเณฺฑ ทิสฺวา ‘‘กิํ อิท’’นฺติ ปุจฺฉิํสุฯ โส เตสํ ตมตฺถํ อาโรเจสิฯ อถ นํ ภิกฺขู, ‘‘อาวุโส, ตสฺมิํ ปุริเส เอวํ ปหรเนฺต ตฺวํ กิํ อวจ, กิํ วา เต โกโธ อุปฺปโนฺน’’ติฯ ‘‘น เม, อาวุโส, โกโธ อุปฺปชฺชี’’ติ วุเตฺต สตฺถุ สนฺติกํ คนฺตฺวา ตมตฺถํ อาโรเจตฺวา, ‘‘ภเนฺต, เอส ภิกฺขุ ‘โกโธ เต  อุปฺปชฺชตี’ติ วุจฺจมาโน ‘น เม, อาวุโส, โกโธ อุปฺปชฺชตี’ติ อภูตํ วตฺวา อญฺญํ พฺยากโรตี’’ติ อาโรเจสุํฯ สตฺถา เตสํ กถํ สุตฺวา, ‘‘ภิกฺขเว, ขีณาสวา นาม นิหิตทณฺฑา, เต ปหรเนฺตสุปิ โกธํ น กโรนฺติเยวา’’ติ วตฺวา อิมํ คาถมาห –</p>


<ol>
<li>
‘‘นิธาย ทณฺฑํ ภูเตสุ, ตเสสุ ถาวเรสุ จ;  
  
โย น หนฺติ น ฆาเตติ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ นิกฺขิปิตฺวา โอโรเปตฺวาฯ ติ ตณฺหาตาเสน ตเสสุ, ตณฺหาอภาเวน ถิรตาย  ถาวเรสุ จฯ ติ โย เอวํ สพฺพสเตฺตสุ วิคตปฎิฆตาย นิกฺขิตฺตทโณฺฑ เนว กญฺจิ สยํ หนติ, น อเญฺญ ฆาเตติ, ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๓. สามเณรานํ วตฺถุ</h3>
<p>นฺติ  อิมํ ธมฺมเทสนํ สตฺถา เชตวเน วิหรโนฺต จตฺตาโร สามเณเร อารพฺภ กเถสิฯ</p>


<p>เอกา กิร พฺราหฺมณี จตุนฺนํ ภิกฺขูนํ อุเทฺทสภตฺตํ สเชฺชตฺวา พฺราหฺมณํ อาห – ‘‘วิหารํ คนฺตฺวา จตฺตาโร มหลฺลกพฺราหฺมเณ อุทฺทิสาเปตฺวา อาเนหี’’ติฯ โส วิหารํ คนฺตฺวา ‘‘จตฺตาโร เม พฺราหฺมเณ อุทฺทิสิตฺวา เทถา’’ติ อาหฯ ตสฺส สํกิโจฺจ ปณฺฑิโต โสปาโก เรวโตติ สตฺตวสฺสิกา จตฺตาโร ขีณาสวสามเณรา ปาปุณิํสุฯ พฺราหฺมณี มหารหานิ อาสนานิ ปญฺญาเปตฺวา ฐิตา สามเณเร ทิสฺวาว กุปิตา อุทฺธเน ปกฺขิตฺตโลณํ วิย ตฎตฎายมานา ‘‘ตฺวํ วิหารํ คนฺตฺวา อตฺตโน นตฺตุมเตฺตปิ อปฺปโหเนฺต  จตฺตาโร กุมารเก คเหตฺวา อาคโตสี’’ติ วตฺวา เตสํ เตสุ อาสเนสุ นิสีทิตุํ อทตฺวา นีจปีฐกานิ อตฺถริตฺวา ‘‘เอเตสุ นิสีทถา’’ติ วตฺวา ‘‘คจฺฉ, พฺราหฺมณ, มหลฺลเก โอโลเกตฺวา อาเนหี’’ติ  อาหฯ พฺราหฺมโณ วิหารํ คนฺตฺวา สาริปุตฺตเตฺถรํ ทิสฺวา ‘‘เอถ, อมฺหากํ เคหํ คมิสฺสามา’’ติ อาเนสิฯ เถโร อาคนฺตฺวา สามเณเร ทิสฺวา ‘‘อิเมหิ พฺราหฺมเณหิ ภตฺตํ ลทฺธ’’นฺติ ปุจฺฉิตฺวา ‘‘น ลทฺธ’’นฺติ วุเตฺต จตุนฺนเมว ภตฺตสฺส ปฎิยตฺตภาวํ ญตฺวา ‘‘อาหร เม ปตฺต’’นฺติ ปตฺตํ คเหตฺวา ปกฺกามิฯ พฺราหฺมณีปิ ‘‘กิํ อิมินา วุตฺต’’นฺติ ปุจฺฉิตฺวา ‘‘เอเตสํ นิสินฺนานํ พฺราหฺมณานํ ลทฺธุํ วฎฺฎติ, อาหร เม ปตฺต’’นฺติ อตฺตโน ปตฺตํ คเหตฺวา คโต, น ภุญฺชิตุกาโม ภวิสฺสติ, สีฆํ คนฺตฺวา อญฺญํ โอโลเกตฺวา อาเนหีติฯ พฺราหฺมโณ คนฺตฺวา มหาโมคฺคลฺลานเตฺถรํ ทิสฺวา ตเถว วตฺวา อาเนสิฯ โสปิ สามเณเร ทิสฺวา ตเถว วตฺวา ปตฺตํ คเหตฺวา ปกฺกามิฯ อถ นํ พฺราหฺมณี อาห – ‘‘เอเต น ภุญฺชิตุกามา, พฺราหฺมณวาทกํ คนฺตฺวา เอกํ มหลฺลกพฺราหฺมณํ อาเนหี’’ติฯ</p>


<p>สามเณราปิ ปาโตว ปฎฺฐาย กิญฺจิ อลภมานา ชิฆจฺฉาย ปีฬิตา นิสีทิํสุฯ อถ เนสํ คุณเตเชน สกฺกสฺส อาสนํ อุณฺหาการํ ทเสฺสสิฯ โส อาวเชฺชโนฺต เตสํ ปาโตว ปฎฺฐาย นิสินฺนานํ กิลนฺตภาวํ ญตฺวา ‘‘มยา ตตฺถ คนฺตุํ วฎฺฎตี’’ติ ชราชิโณฺณ มหลฺลกพฺราหฺมโณ หุตฺวา ตสฺมิํ พฺราหฺมณวาทเก พฺราหฺมณานํ อคฺคาสเน นิสีทิฯ พฺราหฺมโณ ตํ ทิสฺวา  ‘‘อิทานิ เม พฺราหฺมณี อตฺตมนา ภวิสฺสตี’’ติ เอหิ เคหํ คมิสฺสามา’’ติ ตํ อาทาย เคหํ อคมาสิฯ พฺราหฺมณี ตํ ทิสฺวาว ตุฎฺฐจิตฺตา ทฺวีสุ อาสเนสุ อตฺถรณํ เอกสฺมิํเยว อตฺถริตฺวา, ‘‘อยฺย, อิธ นิสีทาหี’’ติ อาหฯ สโกฺก เคหํ ปวิสิตฺวา จตฺตาโร สามเณเร ปญฺจปติฎฺฐิเตน วนฺทิตฺวา เตสํ อาสนปริยเนฺต ภูมิยํ ปลฺลเงฺกน นิสีทิฯ อถ นํ ทิสฺวา พฺราหฺมณี พฺราหฺมณํ อาห – ‘‘อโห เต อานีโต พฺราหฺมโณ, เอตมฺปิ อุมฺมตฺตกํ คเหตฺวา อาคโตสิ, อตฺตโน นตฺตุมเตฺต วนฺทโนฺต  วิจรติ, กิํ อิมินา, นีหราหิ น’’นฺติฯ โส ขเนฺธปิ หเตฺถปิ กจฺฉายปิ คเหตฺวา นิกฺกฑฺฒิยมาโน อุฎฺฐาตุมฺปิ น อิจฺฉติฯ อถ นํ พฺราหฺมณี ‘‘เอหิ, พฺราหฺมณ, ตฺวํ เอกสฺมิํ หเตฺถ คณฺห, อหํ เอกสฺมิํ หเตฺถ คณฺหิสฺสามี’’ติ อุโภปิ ทฺวีสุ หเตฺถสุ คเหตฺวา ปิฎฺฐิยํ โปเถนฺตา เคหทฺวารโต พหิ อกํสุฯ สโกฺกปิ นิสินฺนฎฺฐาเนเยว นิสิโนฺน หตฺถํ ปริวเตฺตสิฯ เต นิวตฺติตฺวา ตํ นิสินฺนเมว ทิสฺวา ภีตรวํ รวนฺตา วิสฺสเชฺชสุํฯ ตสฺมิํ ขเณ สโกฺก อตฺตโน สกฺกภาวํ ชานาเปสิฯ อถ เนสํ อาหารํ อทํสุฯ ปญฺจปิ ชนา  อาหารํ คเหตฺวา เอโก กณฺณิกามณฺฑลํ วินิวิชฺฌิตฺวา, เอโก ฉทนสฺส ปุริมภาคํ, เอโก ปจฺฉิมภาคํ, เอโก ปถวิยํ นิมุชฺชิตฺวา, สโกฺกปิ เอเกน ฐาเนน นิกฺขมีติ เอวํ ปญฺจธา อคมํสุ ฯ ตโต ปฎฺฐาย จ ปน ตํ เคหํ ปญฺจฉิทฺทเคหํ กิร นาม ชาตํฯ</p>


<p>สามเณเรปิ วิหารํ คตกาเล ภิกฺขู, ‘‘อาวุโส, กีทิส’’นฺติ ปุจฺฉิํสุฯ มา โน ปุจฺฉิตฺถ, อมฺหากํ ทิฎฺฐกาลโต ปฎฺฐาย พฺราหฺมณี โกธาภิภูตา ปญฺญตฺตาสเนสุ โน นิสีทิตุมฺปิ อทตฺวา ‘‘สีฆํ สีฆํ มหลฺลกพฺราหฺมณํ อาเนหี’’ติ อาหฯ อมฺหากํ อุปชฺฌาโย อาคนฺตฺวา อเมฺห ทิสฺวา ‘‘อิเมสํ นิสินฺนพฺราหฺมณานํ ลทฺธุํ วฎฺฎตี’’ติ ปตฺตํ อาหราเปตฺวา นิกฺขมิฯ ‘‘อญฺญํ มหลฺลกํ พฺราหฺมณํ อาเนสี’’ติ วุเตฺต พฺราหฺมโณ มหาโมคฺคลฺลานเตฺถรํ อาเนสิ, โสปิ อเมฺห ทิสฺวา ตเถว วตฺวา ปกฺกามิฯ อถ พฺราหฺมณี ‘‘น เอเต ภุญฺชิตุกามา, คจฺฉ พฺราหฺมณวาทกโต เอกํ มหลฺลกพฺราหฺมณํ อาเนหี’’ติ พฺราหฺมณํ ปหิณิฯ โส ตตฺถ คนฺตฺวา พฺราหฺมณเวเสน อาคตํ สกฺกํ อาเนสิ, ตสฺส อาคตกาเล อมฺหากํ อาหารํ อทํสูติฯ เอวํ กโรนฺตานํ ปน เตสํ ตุเมฺห น กุชฺฌิตฺถาติ? น กุชฺฌิมฺหาติฯ ภิกฺขู ตํ สุตฺวา สตฺถุ อาโรเจสุํ – ‘‘ภเนฺต, อิเม ‘น กุชฺฌิมฺหา’ติ อภูตํ วตฺวา อญฺญํ พฺยากโรนฺตี’’ติฯ สตฺถา, ‘‘ภิกฺขเว, ขีณาสวา นาม วิรุเทฺธสุปิ น วิรุชฺฌนฺติเยวา’’ติ วตฺวา อิมํ คาถมาห –</p>


<ol>
<li>
‘‘อวิรุทฺธํ  
วิรุเทฺธสุ, อตฺตทเณฺฑสุ นิพฺพุตํ;  
  
สาทาเนสุ อนาทานํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ อาฆาตวเสน วิรุเทฺธสุปิ โลกิยมหาชเนสุ อาฆาตาภาเวน อวิรุทฺธํฯ หตฺถคเต ทเณฺฑ วา สเตฺถ วา อวิชฺชมาเนปิ ปเรสํ ปหารทานโต อวิรตตฺตา อตฺตทเณฺฑสุ ชเนสุ นิพฺพุตํ นิกฺขิตฺตทณฺฑํ, ปญฺจนฺนํ ขนฺธานํ อหํ มมนฺติ คหิตตฺตา สาทาเนสุ ตสฺส คหณสฺส อภาเวน อนาทานํ ตํ เอวรูปํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๒๔. มหาปนฺถกเตฺถรวตฺถุ</h3>
<p>  ติ อิมํ ธมฺมเทสนํ สตฺถา เวฬุวเน วิหรโนฺต มหาปนฺถกํ อารพฺภ กเถสิฯ</p>


<p>โส หายสฺมา จูฬปนฺถกํ จตูหิ มาเสหิ เอกํ คาถํ ปคุณํ กาตุํ อสโกฺกนฺตํ ‘‘ตฺวํ สาสเน อภโพฺพ, คิหิโภคาปิ ปริหีโน, กิํ เต อิธ วาเสน, อิโต นิกฺขมา’’ติ วิหารา นิกฺกฑฺฒิตฺวา ทฺวารํ ถเกสิฯ ภิกฺขู กถํ สมุฎฺฐาเปสุํ, ‘‘อาวุโส, มหาปนฺถกเตฺถเรน อิทํ นาม กตํ , ขีณาสวานมฺปิ มเญฺญ โกโธ อุปฺปชฺชตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ขีณาสวานํ ราคาทโย กิเลสา อตฺถิ, มม ปุเตฺตน อตฺถปุเรกฺขารตาย เจว ธมฺมปุเรกฺขารตาย จ กต’’นฺติ วตฺวา อิมํ คาถมาห –</p>


<ol>
<li>
‘‘ยสฺส ราโค จ โทโส จ, มาโน มโกฺข จ ปาติโต;  
  
สาสโปริว อารคฺคา, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ ยเสฺสเต ราคาทโย กิเลสา, อยญฺจ ปรคุณมกฺขนลกฺขโณ มโกฺข อารคฺคา สาสโป วิย ปาติโต, ยถา สาสโป อารเคฺค น สนฺติฎฺฐติ, เอวํ จิเตฺต น สนฺติฎฺฐติ, ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๕. ปิลินฺทวจฺฉเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต ปิลินฺทวจฺฉเตฺถรํ อารพฺภ กเถสิฯ</p>


<p>โส  กิรายสฺมา ‘‘เอหิ, วสลิ, ยาหิ, วสลี’’ติอาทีนิ วทโนฺต  คิหีปิ ปพฺพชิเตปิ วสลิวาเทเนว สมุทาจรติฯ อเถกทิวสํ สมฺพหุลา ภิกฺขู สตฺถุ อาโรเจสุํ – ‘‘อายสฺมา, ภเนฺต, ปิลินฺทวโจฺฉ ภิกฺขู วสลิวาเทน สมุทาจรตี’’ติฯ สตฺถา ตํ ปโกฺกสาเปตฺวา ‘‘สจฺจํ กิร ตฺวํ  ปิลินฺทวจฺฉ ภิกฺขู วสลิวาเทน สมุทาจรสี’’ติ ปุจฺฉิตฺวา ‘‘เอวํ, ภเนฺต’’ติ วุเตฺต ตสฺสายสฺมโต ปุเพฺพนิวาสํ มนสิกริตฺวา ‘‘มา โข ตุเมฺห, ภิกฺขเว, วจฺฉสฺส ภิกฺขุโน อุชฺฌายิตฺถ, น, ภิกฺขเว, วโจฺฉ โทสนฺตโร ภิกฺขู วสลิวาเทน สมุทาจรติ, วจฺฉสฺส, ภิกฺขเว, ภิกฺขุโน ปญฺจ ชาติสตานิ อโพฺพกิณฺณานิ สพฺพานิ ตานิ พฺราหฺมณกุเล ปจฺจาชาตานิ, โส ตสฺส ทีฆรตฺตํ วสลิวาโท สมุทาจิโณฺณ, ขีณาสวสฺส นาม กกฺกสํ ผรุสํ ปเรสํ มมฺมฆฎฺฎนวจนเมว นตฺถิฯ อาจิณฺณวเสน หิ มม ปุโตฺต เอวํ กเถตี’’ติ วตฺวา อิมํ คาถมาห –</p>


<ol>
<li>
‘‘อกกฺกสํ วิญฺญาปนิํ, คิรํ สจฺจมุทีรเย;  
  
ยาย นาภิสเช กญฺจิ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ นฺติ อผรุสํฯ นฺติ อตฺถวิญฺญาปนิํฯ นฺติ ภูตตฺถํฯ ติ ยาย คิราย อญฺญํ กุชฺฌาปนวเสน น ลคฺคาเปยฺย, ขีณาสโว นาม เอวรูปเมว คิรํ ภาเสยฺย, ตสฺมา ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๖. อญฺญตรเตฺถรวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต อญฺญตรเตฺถรํ อารพฺภ กเถสิฯ</p>


<p>สาวตฺถิยํ กิเรโก มิจฺฉาทิฎฺฐิโก พฺราหฺมโณ สรีรคนฺธคหณภเยน อุตฺตรสาฎกํ อปเนตฺวา เอกมเนฺต ฐเปตฺวา เคหทฺวาราภิมุโข นิสีทิฯ อเถโก ขีณาสโว ภตฺตกิจฺจํ กตฺวา วิหารํ คจฺฉโนฺต ตํ สาฎกํ ทิสฺวา อิโต จิโต จ โอโลเกตฺวา กญฺจิ อปสฺสโนฺต ‘‘นิสฺสามิโก อย’’นฺติ ปํสุกูลํ อธิฎฺฐหิตฺวา คณฺหิฯ อถ นํ พฺราหฺมโณ ทิสฺวา อโกฺกสโนฺต อุปสงฺกมิตฺวา ‘‘มุณฺฑก , สมณ, มม สาฎกํ คณฺหสี’’ติ อาหฯ ตเวโส, พฺราหฺมณาติฯ อาม, สมณาติฯ ‘‘มยา  กญฺจิ อปสฺสเนฺตน ปํสุกูลสญฺญาย คหิโต, คณฺห น’’นฺติ ตสฺส ทตฺวา วิหารํ คนฺตฺวา ภิกฺขูนํ ตมตฺถํ อาโรเจสิฯ อถสฺส วจนํ สุตฺวา ภิกฺขู เตน สทฺธิํ เกฬิํ กโรนฺตา ‘‘กิํ นุ โข, อาวุโส, สาฎโก ทีโฆ รโสฺส ถูโล สโณฺห’’ติฯ อาวุโส, ทีโฆ วา โหตุ รโสฺส วา ถูโล วา สโณฺห วา, นตฺถิ มยฺหํ ตสฺมิํ อาลโย, ปํสุกูลสญฺญาย นํ คณฺหินฺติฯ ตํ สุตฺวา ภิกฺขู ตถาคตสฺส อาโรเจสุํ – ‘‘เอส, ภเนฺต, ภิกฺขุ อภูตํ วตฺวา อญฺญํ พฺยากโรตี’’ติฯ สตฺถา ‘‘ภูตํ, ภิกฺขเว, เอส กเถติ, ขีณาสวา นาม ปเรสํ สนฺตกํ น คณฺหนฺตี’’ติ วตฺวา อิมํ คาถมาห –</p>


<ol>
<li>
‘‘โยธ  
ทีฆํ ว รสฺสํ วา, อณุํ ถูลํ สุภาสุภํ;  
  
โลเก อทินฺนํ นาทิยติ, ตมหํ พฺรูมิ พฺราหฺมณ’’นฺติฯ  
</li>
  
<p>ตสฺสโตฺถ – สาฎกาภรณาทีสุ ทีฆํ วา รสฺสํ วา มณิมุตฺตาทีสุ อณุํ วา ถูลํ วา มหคฺฆอปฺปคฺฆวเสน สุภํ วา อสุภํ วา โย ปุคฺคโล อิมสฺมิํ โลเก ปรปริคฺคหิตํ นาทิยติ, ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๗. สาริปุตฺตเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต สาริปุตฺตเตฺถรํ อารพฺภ กเถสิฯ</p>


<p>เถโร กิร ปญฺจภิกฺขุสตปริวาโร ชนปเท เอกํ วิหารํ คนฺตฺวา วสฺสํ อุปคญฺฉิฯ มนุสฺสา เถรํ ทิสฺวา พหุํ วสฺสาวาสิกํ ปฎิสฺสุณิํสุฯ เถโร ปวาเรตฺวา สพฺพสฺมิํ วสฺสาวาสิเก อสมฺปเตฺตเยว สตฺถุ สนฺติกํ คจฺฉโนฺต ภิกฺขู อาห – ‘‘ทหรานเญฺจว สามเณรานญฺจ มนุเสฺสหิ วสฺสาวาสิเก อาหเฎ คเหตฺวา เปเสยฺยาถ, ฐเปตฺวา วา สาสนํ ปหิเณยฺยาถา’’ติฯ เอวํ วตฺวา จ ปน สตฺถุ  สนฺติกํ อคมาสิฯ ภิกฺขู กถํ สมุฎฺฐาเปสุํ ‘‘อชฺชาปิ มเญฺญ สาริปุตฺตเตฺถรสฺส ตณฺหา อตฺถิเยวฯ ตถา  หิ มนุเสฺสหิ วสฺสาวาสิเก ทิเนฺน อตฺตโน สทฺธิวิหาริกานํ ‘วสฺสาวาสิกํ เปเสยฺยาถ , ฐเปตฺวา วา สาสนํ ปหิเณยฺยาถา’ติ ภิกฺขูนํ วตฺวา อาคโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, มม ปุตฺตสฺส ตณฺหา อตฺถิ, มนุสฺสานํ ปน ปุญฺญโต ทหรสามเณรานญฺจ ธมฺมิกลาภโต ปริหานิ มา อโหสีติ เตเนวํ กถิต’’นฺติ วตฺวา อิมํ คาถมาห –</p>


<ol>
<li>
‘‘อาสา ยสฺส น วิชฺชนฺติ, อสฺมิํ โลเก ปรมฺหิ จ;  
  
นิราสาสํ วิสํยุตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ ตณฺหาฯ นฺติ นิตฺตณฺหํฯ นฺติ สพฺพกิเลเสหิ วิสํยุตฺตํ ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๘. มหาโมคฺคลฺลานเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต มหาโมคฺคลฺลานเตฺถรํ อารพฺภ กเถสิฯ วตฺถุ ปุริมสทิสเมวฯ อิธ ปน สตฺถา โมคฺคลฺลานเตฺถรสฺส  นิตฺตณฺหภาวํ วตฺวา อิมํ คาถมาห –</p>


<ol>
<li>
‘‘ยสฺสาลยา น วิชฺชนฺติ, อญฺญาย อกถํกถี;  
  
อมโตคธมนุปฺปตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ ตณฺหาฯ ติ อฎฺฐ วตฺถูนิ ยถาภูตํ ชานิตฺวา อฎฺฐวตฺถุกาย วิจิกิจฺฉาย นิพฺพิจิกิโจฺฉฯ นฺติ อมตํ นิพฺพานํ โอคาเหตฺวา อนุปฺปตฺตํ ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒๙. เรวตเตฺถรวตฺถุ</h3>
<p>   ติ อิมํ ธมฺมเทสนํ สตฺถา ปุพฺพาราเม วิหรโนฺต เรวตเตฺถรํ อารพฺภ กเถสิฯ วตฺถุ ‘‘คาเม วา ยทิ วารเญฺญ’’ติ (ธ. ป. ๙๘) คาถาวณฺณนาย วิตฺถาริตเมวฯ วุตฺตญฺหิ ตตฺถ (ธ. ป. อฎฺฐ. ๑.๙๘) –</p>


<p>ปุน เอกทิวสํ ภิกฺขู กถํ สมุฎฺฐาเปสุํ ‘‘อโห สามเณรสฺส ลาโภ, อโห ปุญฺญํ, เยน เอกเกน ปญฺจนฺนํ ภิกฺขุสตานํ ปญฺจกูฎาคารสตานิ กตานี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, มยฺหํ ปุตฺตสฺส  เนว ปุญฺญํ อตฺถิ, น ปาปํ, อุภยมสฺส ปหีน’’นฺติ วตฺวา อิมํ คาถมาห –</p>


<ol>
<li>
‘‘โยธ ปุญฺญญฺจ ปาปญฺจ, อุโภ สงฺคมุปจฺจคา;  
  
อโสกํ วิรชํ สุทฺธํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ เทฺวปิ ปุญฺญานิ จ ปาปานิ จ ฉเฑฺฑตฺวาติ อโตฺถฯ นฺติ ราคาทิเภทํ สงฺคํฯ ติ อติกฺกโนฺตฯ วฎฺฎมูลกโสกาภาเวน อโสกํ อพฺภนฺตเร ราครชาทีนํ อภาเวน วิรชํ นิรุปกฺกิเลสตาย สุทฺธํ ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๐. จนฺทาภเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต จนฺทาภเตฺถรํ อารพฺภ กเถสิฯ</p>


<p>ตตฺรายํ อนุปุพฺพี กถา – อตีเต เอโก พาราณสิวาสี วาณิโช ‘‘ปจฺจนฺตํ คนฺตฺวา จนฺทนํ อาหริสฺสามี’’ติ พหูนิ วตฺถาภรณาทีนิ คเหตฺวา ปญฺจหิ สกฎสเตหิ ปจฺจนฺตํ คนฺตฺวา คามทฺวาเร นิวาสํ คเหตฺวา อฎวิยํ โคปาลทารเก ปุจฺฉิ – ‘‘อิมสฺมิํ คาเม ปพฺพตปาทกมฺมิโก   โกจิ  มนุโสฺส อตฺถี’’ติ? ‘‘อาม, อตฺถี’’ติฯ ‘‘โก นาเมโส’’ติ? ‘‘อสุโก นามา’’ติฯ ‘‘ภริยาย ปนสฺส ปุตฺตานํ วา กิํนาม’’นฺติ? ‘‘อิทญฺจิทญฺจา’’ติฯ ‘‘กหํ ปนสฺส ฐาเน เคห’’นฺติ? ‘‘อสุกฎฺฐาเน นามา’’ติฯ โส เตหิ ทินฺนสญฺญาย สุขยานเก นิสีทิตฺวา ตสฺส เคหทฺวารํ คนฺตฺวา ยานา โอรุยฺห เคหํ ปวิสิตฺวา ‘‘อสุกนาเม’’ติ ตํ อิตฺถิํ ปโกฺกสิฯ สา ‘‘เอโก โน ญาตโก ภวิสฺสตี’’ติ เวเคนาคนฺตฺวา อาสนํ ปญฺญาเปสิฯ โส ตตฺถ นิสีทิตฺวา นามํ วตฺวา ‘‘มม สหาโย กห’’นฺติ ปุจฺฉิฯ ‘‘อรญฺญํ คโต, สามี’’ติฯ ‘‘มม ปุโตฺต อสุโก นาม, มม ธีตา อสุกา นาม กห’’นฺติ สเพฺพสํ นามํ กิเตฺตโนฺตว ปุจฺฉิตฺวา ‘‘อิมานิ เนสํ วตฺถาภรณานิ ทเทยฺยาสิ, สหายสฺสาปิ เม อฎวิโต อาคตกาเล อิทํ วตฺถาภรณํ ทเทยฺยาสี’’ติ อทาสิฯ สา ตสฺส อุฬารํ สกฺการํ กตฺวา สามิกสฺส อาคตกาเล ‘‘สามิ, อิมินา อาคตกาลโต ปฎฺฐาย สเพฺพสํ นามํ วตฺวา อิทญฺจิทญฺจ ทินฺน’’นฺติ อาหฯ โสปิสฺส กตฺตพฺพยุตฺตกํ กริฯ</p>


<p>อถ นํ สายํ สยเน นิสิโนฺน ปุจฺฉิ – ‘‘สมฺม, ปพฺพตปาเท จรเนฺตน เต กิํ พหุํ ทิฎฺฐปุพฺพ’’นฺติ? ‘‘อญฺญํ น ปสฺสามิ, รตฺตสาขา  ปน เม พหู รุกฺขา ทิฎฺฐา’’ติฯ ‘‘พหู รุกฺขา’’ติ? ‘‘อาม, พหู’’ติฯ เตน หิ เต อมฺหากํ ทเสฺสหีติ เตน สทฺธิํ คนฺตฺวา รตฺตจนฺทนรุเกฺข ฉินฺทิตฺวา ปญฺจ สกฎสตานิ ปูเรตฺวา อาคจฺฉโนฺต ตํ อาห – ‘‘สมฺม, พาราณสิยํ อสุกฎฺฐาเน นาม มม เคหํ, กาเลน กาลํ มม สนฺติกํ อาคเจฺฉยฺยาสิ, อเญฺญน จ เม ปณฺณากาเรน อโตฺถ นตฺถิ, รตฺตสาขรุเกฺข เอว อาหเรยฺยาสี’’ติฯ โส ‘‘สาธู’’ติ วตฺวา กาเลน กาลํ ตสฺส สนฺติกํ อาคจฺฉโนฺต รตฺตจนฺทนเมว อาหรติ, โสปิสฺส พหุธนํ เทติฯ</p>


<p>ตโต อปเรน สมเยน ปรินิพฺพุเต กสฺสปทสพเล ปติฎฺฐิเต กญฺจนถูเป โส ปุริโส พหุํ จนฺทนํ อาทาย พาราณสิํ อคมาสิฯ อถสฺส โส สหายโก วาณิโช พหุํ จนฺทนํ ปิสาเปตฺวา ปาติํ ปูเรตฺวา ‘‘เอหิ, สมฺม, ยาว ภตฺตํ ปจติ, ตาว เจติยกรณฎฺฐานํ คนฺตฺวา อาคมิสฺสามา’’ติ ตํ อาทาย ตตฺถ คนฺตฺวา จนฺทนปูชํ อกาสิฯ โสปิสฺส ปจฺจนฺตวาสี สหายโก เจติยกุจฺฉิยํ จนฺทเนน จนฺทมณฺฑลํ อกาสิฯ เอตฺตกเมวสฺส ปุพฺพกมฺมํฯ</p>


<p>โส  ตโต จุโต เทวโลเก นิพฺพตฺติตฺวา เอกํ พุทฺธนฺตรํ ตตฺถ เขเปตฺวา อิมสฺมิํ พุทฺธุปฺปาเท ราชคหนคเร พฺราหฺมณมหาสาลกุเล นิพฺพตฺติฯ ตสฺส นาภิมณฺฑลโต จนฺทมณฺฑลสทิสา ปภา อุฎฺฐหิ, เตนสฺส เตฺวว นามํ กริํสุฯ เจติเย กิรสฺส จนฺทมณฺฑลกรณนิสฺสโนฺท  เอสฯ พฺราหฺมณา  จินฺตยิํสุ – ‘‘สกฺกา อเมฺหหิ อิมํ คเหตฺวา โลกํ ขาทิตุ’’นฺติฯ ตํ ยาเน นิสีทาเปตฺวา ‘‘โย อิมสฺส สรีรํ หเตฺถน ปรามสติ, โส เอวรูปํ นาม อิสฺสริยสมฺปตฺติํ ลภตี’’ติ วตฺวา วิจริํสุฯ สตํ วา สหสฺสํ วา ททมานา เอว ตสฺส สรีรํ หเตฺถน ผุสิตุํ ลภนฺติฯ เต เอวํ อนุวิจรนฺตา สาวตฺถิํ อนุปฺปตฺตา นครสฺส จ วิหารสฺส จ อนฺตรา นิวาสํ คณฺหิํสุฯ สาวตฺถิยมฺปิ ปญฺจโกฎิมตฺตา อริยสาวกา ปุเรภตฺตํ ทานํ ทตฺวา ปจฺฉาภตฺตํ คนฺธมาลวตฺถเภสชฺชาทิหตฺถา ธมฺมสฺสวนาย คจฺฉนฺติฯ พฺราหฺมณา เต ทิสฺวา ‘‘กหํ คจฺฉถา’’ติ ปุจฺฉิํสุฯ สตฺถุ สนฺติกํ ธมฺมสฺสวนายาติฯ เอถ ตตฺถ คนฺตฺวา กิํ กริสฺสถ, อมฺหากํ จนฺทาภสฺส พฺราหฺมณสฺส อานุภาวสทิโส อานุภาโว นตฺถิฯ เอตสฺส หิ สรีรํ ผุสนฺตา อิทํ นาม ลภนฺติ, เอถ ปสฺสถ นนฺติฯ ตุมฺหากํ จนฺทาภสฺส พฺราหฺมณสฺส โก อานุภาโว นาม, อมฺหากํ สตฺถาเยว มหานุภาโวติฯ เต อญฺญมญฺญํ สญฺญาเปตุํ อสโกฺกนฺตา ‘‘วิหารํ คนฺตฺวา จนฺทาภสฺส วา อมฺหากํ วา สตฺถุ อานุภาวํ  ชานิสฺสามา’’ติ ตํ คเหตฺวา วิหารํ อคมํสุฯ</p>


<p>สตฺถา ตสฺมิํ อตฺตโน สนฺติกํ อุปสงฺกมเนฺตเยว จนฺทาภาย อนฺตรธานํ อกาสิฯ โส สตฺถุ สนฺติเก องฺคารปจฺฉิยํ กาโก วิย อโหสิฯ อถ นํ เอกมนฺตํ นยิํสุ, อาภา ปฎิปากติกา อโหสิฯ ปุน สตฺถุ สนฺติกํ อานยิํสุ, อาภา ตเถว อนฺตรธายิฯ เอวํ ติกฺขตฺตุํ คนฺตฺวา อนฺตรธายมานํ อาภํ ทิสฺวา จนฺทาโภ จิเนฺตสิ – ‘‘อยํ อาภาย อนฺตรธานมนฺตํ ชานาติ มเญฺญ’’ติฯ โส สตฺถารํ ปุจฺฉิ – ‘‘กิํ นุ โข อาภาย อนฺตรธานมนฺตํ ชานาถา’’ติ? อาม, ชานามีติฯ เตน หิ เม เทถาติฯ น สกฺกา อปพฺพชิตสฺส ทาตุนฺติฯ โส พฺราหฺมเณ อาห – ‘‘เอตสฺมิํ มเนฺต คหิเต อหํ สกลชมฺพุทีเป เชฎฺฐโก ภวิสฺสามิ, ตุเมฺห เอเตฺถว โหถ, อหํ ปพฺพชิตฺวา กติปาเหเนว มนฺตํ คณฺหิสฺสามี’’ติฯ โส สตฺถารํ ปพฺพชฺชํ ยาจิตฺวา อุปสมฺปชฺชิฯ อถสฺส ทฺวตฺติํสาการํ  อาจิกฺขิฯ โส ‘‘กิํ อิท’’นฺติ ปุจฺฉิฯ อิทํ มนฺตสฺส ปริกมฺมํ สชฺฌายิตุํ วฎฺฎตีติฯ พฺราหฺมณาปิ อนฺตรนฺตรา อาคนฺตฺวา ‘‘คหิโต เต มโนฺต’’ติ ปุจฺฉนฺติฯ น ตาว คณฺหามีติฯ โส กติปาเหเนว อรหตฺตํ ปตฺวา พฺราหฺมเณหิ อาคนฺตฺวา ปุจฺฉิตกาเล ‘‘ยาถ ตุเมฺห, อิทานาหํ อนาคมนธโมฺม ชาโต’’ติ อาหฯ ภิกฺขู ตถาคตสฺส อาโรเจสุํ – ‘‘อยํ, ภเนฺต, อภูตํ วตฺวา อญฺญํ พฺยากโรตี’’ติฯ สตฺถา ‘‘ขีณาสโว อิทานิ, ภิกฺขเว, มม ปุโตฺต จนฺทาโภ, ภูตเมเวส กเถตี’’ติ วตฺวา อิมํ คาถมาห –</p>


<ol>
<li>
‘‘จนฺทํว  
วิมลํ สุทฺธํ, วิปฺปสนฺนมนาวิลํ;  
  
นนฺทีภวปริกฺขีณํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  นฺติ อพฺภาทิมลรหิตํฯ นฺติ นิรุปกฺกิเลสํฯ นฺติ ปสนฺนจิตฺตํฯ นฺติ กิเลสาวิลตฺตรหิตํฯ นฺติ ตีสุ ภเวสุ ปริกฺขีณตณฺหํ ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๑. สีวลิเตฺถรวตฺถุ</h3>
<p>นฺติ อิมํ ธมฺมเทสนํ สตฺถา กุณฺฑโกลิยํ นิสฺสาย กุณฺฑธานวเน วิหรโนฺต สีวลิเตฺถรํ อารพฺภ กเถสิฯ</p>


<p>เอกสฺมิญฺหิ สมเย สุปฺปวาสา นาม โกลิยธีตา สตฺตวสฺสานิ คพฺภํ ธาเรตฺวา สตฺตาหํ มูฬฺหคพฺภา ทุกฺขาหิ ติพฺพาหิ กฎุกาหิ เวทนาหิ ผุฎฺฐา ‘‘สมฺมาสมฺพุโทฺธ วต โส ภควา, โย อิมสฺส เอวรูปสฺส ทุกฺขสฺส  ปหานาย ธมฺมํ เทเสติฯ สุปฺปฎิปโนฺน วต ตสฺส ภควโต สาวกสโงฺฆ, โย อิมสฺส เอวรูปสฺส ทุกฺขสฺส ปหานาย ปฎิปโนฺนฯ สุสุขํ วต ตํ นิพฺพานํ, ยถิทํ เอวรูปํ ทุกฺขํ น สํวิชฺชตี’’ติ (อุทา. ๑๘) อิเมหิ ตีหิ วิตเกฺกหิ ตํ  ทุกฺขํ อธิวาเสนฺตี สามิกํ สตฺถุ สนฺติกํ เปเสตฺวา เตน ตสฺสา วจเนน สตฺถุ วนฺทนาย อาโรจิตาย ‘‘สุขินี โหตุ สุปฺปวาสา โกลิยธีตา, อโรคา อโรคํ ปุตฺตํ วิชายตู’’ติ สตฺถารา วุตฺตกฺขเณเยว สุขินี อโรคา อโรคํ ปุตฺตํ วิชายิตฺวา พุทฺธปฺปมุขํ ภิกฺขุสงฺฆํ นิมเนฺตตฺวา สตฺตาหํ มหาทานํ อทาสิฯ ปุโตฺตปิสฺสา ชาตทิวสโต ปฎฺฐาย ธมฺมกรณํ อาทาย สงฺฆสฺส อุทกํ ปริสฺสาเวสิฯ โส อปรภาเค นิกฺขมิตฺวา ปพฺพชิโต อรหตฺตํ ปาปุณิฯ</p>


<p>อเถกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘ปสฺสถาวุโส, เอวรูโป นาม อรหตฺตสฺส อุปนิสฺสยสมฺปโนฺน ภิกฺขุ เอตฺตกํ กาลํ มาตุกุจฺฉิสฺมิํ ทุกฺขํ อนุโภสิ, กิมงฺคํ ปน อเญฺญ, พหุํ วต อิมินา ทุกฺขํ นิตฺถิณฺณ’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘อาม, ภิกฺขเว, มม ปุโตฺต เอตฺตกา ทุกฺขา มุจฺจิตฺวา อิทานิ นิพฺพานํ สจฺฉิกตฺวา วิหรตี’’ติ วตฺวา อิมํ คาถมาห –</p>


<ol>
<li>
‘‘โยมํ  
  
ปลิปถํ ทุคฺคํ, สํสารํ โมหมจฺจคา;  
  
ติโณฺณ ปารงฺคโต ฌายี, อเนโช อกถํกถี;  
  
อนุปาทาย นิพฺพุโต, ตมหํ พฺรูมิ พฺราหฺมณ’’นฺติฯ  
</li>
  
<p>ตสฺสโตฺถ – โย ภิกฺขุ อิมํ ราคปลิปถเญฺจว กิเลสทุคฺคญฺจ สํสารวฎฺฎญฺจ จตุนฺนํ อริยสจฺจานํ อปฺปฎิวิชฺฌนกโมหญฺจ อตีโต, จตฺตาโร โอเฆ ติโณฺณ หุตฺวา ปารํ อนุปฺปโตฺต, ทุวิเธน ฌาเนน ฌายี, ตณฺหาย อภาเวน อเนโช, กถํกถาย อภาเวน อกถํกถี, อุปาทานานํ อภาเวน อนุปาทิยิตฺวา กิเลสนิพฺพาเนน นิพฺพุโต, ตมหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๒. สุนฺทรสมุทฺทเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สุนฺทรสมุทฺทเตฺถรํ อารพฺภ กเถสิฯ</p>


<p>สาวตฺถิยํ กิเรโก กุลปุโตฺต สุนฺทรสมุทฺทกุมาโร นาม จตฺตาลีสโกฎิวิภเว มหากุเล นิพฺพโตฺตฯ โส เอกทิวสํ  ปจฺฉาภตฺตํ คนฺธมาลาทิหตฺถํ มหาชนํ ธมฺมสฺสวนตฺถาย เชตวนํ คจฺฉนฺตํ ทิสฺวา ‘‘กหํ คจฺฉถา’’ติ ปุจฺฉิตฺวา ‘‘สตฺถุ สนฺติกํ ธมฺมสฺสวนตฺถายา’’ติ วุเตฺต ‘‘อหมฺปิ คมิสฺสามี’’ติ วตฺวา เตน สทฺธิํ คนฺตฺวา ปริสปริยเนฺต นิสีทิฯ สตฺถา ตสฺส อาสยํ วิทิตฺวา อนุปุพฺพิํ กถํ กเถสิฯ โส ‘‘น สกฺกา อคารํ อชฺฌาวสเนฺตน สงฺขลิขิตํ พฺรหฺมจริยํ จริตุ’’นฺติ สตฺถุ ธมฺมกถํ นิสฺสาย ปพฺพชฺชาย ชาตุสฺสาโห ปริสาย ปกฺกนฺตาย สตฺถารํ ปพฺพชฺชํ ยาจิตฺวา ‘‘มาตาปิตูหิ อนนุญฺญาตํ ตถาคตา น ปพฺพาเชนฺตี’’ติ สุตฺวา เคหํ คนฺตฺวา รฎฺฐปาลกุลปุตฺตาทโย วิย มหเนฺตน วายาเมน มาตาปิตโร อนุชานาเปตฺวา สตฺถุ สนฺติเก ปพฺพชิตฺวา ลทฺธูปสมฺปโท ‘‘กิํ เม อิธ วาเสนา’’ติ ตโต นิกฺขมิตฺวา ราชคหํ คนฺตฺวา ปิณฺฑาย จรโนฺต วีตินาเมสิฯ</p>


<p>อเถกทิวสํ สาวตฺถิยํ ตสฺส  มาตาปิตโร เอกสฺมิํ ฉณทิวเส มหเนฺตน สิริโสภเคฺคน ตสฺส สหายกกุมารเก กีฬมาเน ทิสฺวา ‘‘อมฺหากํ ปุตฺตสฺส อิทํ ทุลฺลภํ ชาต’’นฺติ ปริเทวิํสุฯ ตสฺมิํ ขเณ เอกา คณิกา ตํ กุลํ คนฺตฺวา ตสฺส มาตรํ โรทมานํ นิสินฺนํ ทิสฺวา ‘‘อมฺม, กิํ การณา โรทสี’’ติ ปุจฺฉิฯ ‘‘ปุตฺตํ อนุสฺสริตฺวา โรทามี’’ติฯ ‘‘กหํ ปน โส, อมฺมา’’ติ? ‘‘ภิกฺขูสุ ปพฺพชิโต’’ติฯ ‘‘กิํ อุปฺปพฺพาเชตุํ น วฎฺฎตี’’ติ? ‘‘วฎฺฎติ, น ปน อิจฺฉติ, อิโต นิกฺขมิตฺวา ราชคหํ คโต’’ติฯ ‘‘สจาหํ ตํ อุปฺปพฺพาเชยฺยํ, กิํ เม กเรยฺยาถา’’ติ? ‘‘อิมสฺส เต กุลสฺส กุฎุมฺพสามินิํ  กเรยฺยามา’’ติฯ เตน หิ เม ปริพฺพยํ เทถาติ ปริพฺพยํ คเหตฺวา มหเนฺตน ปริวาเรน ราชคหํ คนฺตฺวา ตสฺส ปิณฺฑาย จรณวีถิํ สลฺลเกฺขตฺวา ตเตฺถกํ นิวาสเคหํ คเหตฺวา ปาโตว ปณีตํ อาหารํ ปฎิยาเทตฺวา เถรสฺส ปิณฺฑาย ปวิฎฺฐกาเล ภิกฺขํ ทตฺวา กติปาหจฺจเยน, ‘‘ภเนฺต, อิเธว นิสีทิตฺวา ภตฺตกิจฺจํ กโรถา’’ติ ปตฺตํ คณฺหิฯ โส ปตฺตมทาสิฯ</p>


<p>อถ  นํ ปณีเตน อาหาเรน ปริวิสิตฺวา, ‘‘ภเนฺต, อิเธว ปิณฺฑาย จริตุํ ผาสุก’’นฺติ วตฺวา กติปาหํ อาลิเนฺท นิสีทาเปตฺวา โภเชตฺวา ทารเก ปูเวหิ สงฺคณฺหิตฺวา ‘‘เอถ ตุเมฺห เถรสฺส อาคตกาเล มยิ วาเรนฺติยาปิ อิธาคนฺตฺวา รชํ อุฎฺฐาเปยฺยาถา’’ติ อาหฯ เต ปุนทิวเส เถรสฺส โภชนเวลาย ตาย วาริยมานาปิ รชํ อุฎฺฐาเปสุํฯ สา ปุนทิวเส, ‘‘ภเนฺต, ทารกา วาริยมานาปิ มม วจนํ อสุณิตฺวา อิธ รชํ อุฎฺฐาเปนฺติ, อโนฺตเคเห นิสีทถา’’ติ อโนฺต นิสีทาเปตฺวา กติปาหํ โภเชสิฯ ปุน ทารเก สงฺคณฺหิตฺวา ‘‘ตุเมฺห มยา วาริยมานาปิ เถรสฺส โภชนกาเล มหาสทฺทํ กเรยฺยาถา’’ติ อาหฯ เต ตถา กริํสุฯ สา ปุนทิวเส, ‘‘ภเนฺต, อิมสฺมิํ ฐาเน อติวิย มหาสโทฺท โหติ, ทารกา มยา วาริยมานาปิ วจนํ น คณฺหนฺติ, อุปริปาสาเทเยว นิสีทถา’’ติ วตฺวา เถเรน อธิวาสิเต เถรํ ปุรโต กตฺวา ปาสาทํ อภิรุหนฺตี ทฺวารานิ ปิทหมานาว ปาสาทํ อภิรุหิฯ เถโร อุกฺกฎฺฐสปทานจาริโก สมาโนปิ รสตณฺหาย พโทฺธ ตสฺสา วจเนน สตฺตภูมิกํ ปาสาทํ อภิรุหิฯ</p>


<p>สา เถรํ นิสีทาเปตฺวา ‘‘จตฺตาลีสาย ขลุ, สมฺม, ปุณฺณมุข ฐาเนหิ อิตฺถี ปุริสํ อจฺจาวทติ  วิชมฺภติ วินมติ คิลสติ วิลชฺชติ นเขน นขํ ฆเฎฺฎติ, ปาเทน ปาทํ อกฺกมติ, กเฎฺฐน ปถวิํ วิลิขติ, ทารกํ อุลฺลเงฺฆติ โอลเงฺฆติ, กีฬติ กีฬาเปติ, จุมฺพติ จุมฺพาเปติ, ภุญฺชติ ภุญฺชาเปติ, ททาติ อายาจติ, กตมนุกโรติ, อุจฺจํ ภาสติ, นีจํ ภาสติ, อวิจฺจํ ภาสติ, วิวิจฺจํ ภาสติ, นเจฺจน คีเตน วาทิเตน โรทิเตน วิลสิเตน วิภูสิเตน ชคฺฆติ, เปกฺขติ, กฎิํ จาเลติ, คุยฺหภณฺฑกํ จาเลติ, อูรุํ วิวรติ, อูรุํ ปิทหติ, ถนํ ทเสฺสติ, กจฺฉํ ทเสฺสติ, นาภิํ ทเสฺสติ, อกฺขิํ นิขณติ, ภมุกํ  อุกฺขิปติ, โอฎฺฐํ ปลิขติ, ชิวฺหํ นิลฺลาเลติ, ทุสฺสํ มุญฺจติ, ทุสฺสํ พนฺธติ, สิรสํ มุญฺจติ, สิรสํ พนฺธตี’’ติ (ชา. ๒.๒๑.๓๐๐) เอวํ อาคตํ อิตฺถิกุตฺตํ อิตฺถิลีลํ ทเสฺสตฺวา ตสฺส ปุรโต ฐิตา อิมํ คาถมาห –</p>


<p>
‘‘อลตฺตกกตา ปาทา, ปาทุการุยฺห เวสิยา;  
  
ตุวมฺปิ ทหโร มม, อหมฺปิ ทหรา ตว;  
  
อุโภปิ ปพฺพชิสฺสาม, ชิณฺณา ทณฺฑปรายณา’’ติฯ (เถรคา. ๔๕๙, ๔๖๒);  
</p>
  
<p>เถรสฺส  ‘‘อโห วต เม ภาริยํ อนุปธาเรตฺวา กตกมฺม’’นฺติ มหาสํเวโค อุทปาทิฯ ตสฺมิํ ขเณ สตฺถา ปญฺจจตฺตาลีสโยชนมตฺถเก เชตวเน นิสิโนฺนว ตํ  การณํ ทิสฺวา สิตํ ปาตฺวากาสิฯ อถ นํ อานนฺทเตฺถโร ปุจฺฉิ – ‘‘ภเนฺต, โก นุ โข เหตุ, โก ปจฺจโย สิตสฺส ปาตุกมฺมายา’’ติฯ อานนฺท, ราชคหนคเร สตฺตภูมิกปาสาทตเล สุนฺทรสมุทฺทสฺส จ ภิกฺขุโน คณิกาย จ สงฺคาโม วตฺตตีติฯ กสฺส นุ โข, ภเนฺต, ชโย ภวิสฺสติ, กสฺส ปราชโยติ? สตฺถา, ‘‘อานนฺท, สุนฺทรสมุทฺทสฺส ชโย ภวิสฺสติ, คณิกาย ปราชโย’’ติ เถรสฺส ชยํ ปกาเสตฺวา ตตฺถ นิสินฺนโกว โอภาสํ ผริตฺวา ‘‘ภิกฺขุ อุโภปิ กาเม นิรเปโกฺข ปชหา’’ติ วตฺวา อิมํ คาถมาห –</p>


<ol>
<li>
‘‘โยธ กาเม ปหนฺตฺวาน, อนาคาโร ปริพฺพเช;  
  
กามภวปริกฺขีณํ, ตมหํ พฺรูมิ พฺราหฺมณ’’นฺติฯ  
</li>
  
<p>ตสฺสโตฺถ – โย ปุคฺคโล อิธ โลเก อุโภปิ กาเม หิตฺวา อนาคาโร หุตฺวา ปริพฺพชติ, ตํ ปริกฺขีณกามเญฺจว ปริกฺขีณภวญฺจ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน โส เถโร อรหตฺตํ ปตฺวา อิทฺธิพเลน เวหาสํ อพฺภุคฺคนฺตฺวา กณฺณิกามณฺฑลํ วินิวิชฺฌิตฺวา สตฺถุ สรีรํ โถเมโนฺตเยว อาคนฺตฺวา สตฺถารํ วนฺทิฯ ธมฺมสภายมฺปิ กถํ สมุฎฺฐาเปสุํ, ‘‘อาวุโส, ชิวฺหาวิเญฺญยฺยํ รสํ นิสฺสาย มนํ นโฎฺฐ สุนฺทรสมุทฺทเตฺถโร, สตฺถา ปนสฺส อวสฺสโย ชาโต’’ติฯ สตฺถา ตํ กถํ สุตฺวา ‘‘น, ภิกฺขเว, อิทาเนว, ปุเพฺพปาหํ เอตสฺส รสตณฺหาย พทฺธมนสฺส อวสฺสโย ชาโตเยวา’’ติ วตฺวา เตหิ ยาจิโต ตสฺสตฺถสฺส ปกาสนตฺถํ อตีตํ อาหริตฺวา –</p>


<p>
‘‘น  
  
กิรตฺถิ รเสหิ ปาปิโย,  
  
อาวาเสหิ วา สนฺถเวหิ วา;  
  
วาตมิคํ คหนนิสฺสิตํ,  
  
วสมาเนสิ รเสหิ สญฺชโย’’ติฯ (ชา. ๑.๑.๑๔) –  
</p>
  
<p>เอกกนิปาเต  อิมํ  วิตฺถาเรตฺวา ‘‘ตทา สุนฺทรสมุโทฺท วาตมิโค อโหสิ, อิมํ ปน คาถํ วตฺวา ตสฺส วิสฺสชฺชาเปตา รโญฺญ มหามโจฺจ อหเมวา’’ติ ชาตกํ สโมธาเนสีติฯ</p>

</p>


<h3>๓๓. ชฎิลเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต ชฎิลเตฺถรํ อารพฺภ กเถสิฯ</p>


<p>ตตฺรายํ อนุปุพฺพี กถา – อตีเต กิร พาราณสิยํ เทฺว ภาตโร กุฎุมฺพิกา มหนฺตํ อุจฺฉุเขตฺตํ กาเรสุํฯ อเถกทิวสํ กนิฎฺฐภาตา อุจฺฉุเขตฺตํ คนฺตฺวา ‘‘เอกํ เชฎฺฐภาติกสฺส ทสฺสามิ, เอกํ มยฺหํ ภวิสฺสตี’’ติ เทฺว อุจฺฉุยฎฺฐิโย รสสฺส อนิกฺขมนตฺถาย ฉินฺนฎฺฐาเน พนฺธิตฺวา คณฺหิฯ ตทา กิร อุจฺฉูนํ ยเนฺตน ปีฬนกิจฺจํ นตฺถิ, อเคฺค วา มูเล วา ฉินฺทิตฺวา อุกฺขิตฺตกาเล ธมฺมกรณโต อุทกํ วิย สยเมว รโส นิกฺขมติฯ ตสฺส ปน เขตฺตโต อุจฺฉุยฎฺฐิโย คเหตฺวา อาคมนกาเล  คนฺธมาทเน ปเจฺจกพุโทฺธ สมาปตฺติโต วุฎฺฐาย ‘‘กสฺส นุ โข อชฺช อนุคฺคหํ กริสฺสามี’’ติ อุปธาเรโนฺต ตํ อตฺตโน ญาณชาเล ปวิฎฺฐํ ทิสฺวา สงฺคหํ กาตุํ สมตฺถภาวญฺจ ญตฺวา ปตฺตจีวรํ อาทาย อิทฺธิยา อาคนฺตฺวา ตสฺส ปุรโต อฎฺฐาสิฯ โส ตํ ทิสฺวาว ปสนฺนจิโตฺต อุตฺตรสาฎกํ อุจฺจตเร ภูมิปเทเส อตฺถริตฺวา, ‘‘ภเนฺต, อิธ นิสีทถา’’ติ ปเจฺจกพุทฺธํ นิสีทาเปตฺวา ‘‘ปตฺตํ อุปนาเมถา’’ติ อุจฺฉุยฎฺฐิยา พนฺธนฎฺฐานํ โมเจตฺวา ปตฺตสฺส อุปริ อกาสิ, รโส โอตริตฺวา ปตฺตํ ปูเรสิฯ ปเจฺจกพุเทฺธน ตสฺมิํ รเส ปีเต ‘‘สาธุกํ วต เม อเยฺยน รโส ปีโตฯ สเจ เม เชฎฺฐภาติโก มูลํ อาหราเปสฺสติ, มูลํ ทสฺสามิฯ สเจ ปตฺติํ อาหราเปสฺสติ, ปตฺติํ ทสฺสามี’’ติ จิเนฺตตฺวา, ‘‘ภเนฺต, ปตฺตํ เม อุปนาเมถา’’ติ ทุติยมฺปิ อุจฺฉุยฎฺฐิํ โมเจตฺวา รสํ อทาสิฯ ‘‘ภาตา เม อุจฺฉุเขตฺตโต อญฺญํ อุจฺฉุํ อาหริตฺวา ขาทิสฺสตี’’ติ เอตฺตกมฺปิ กิรสฺส วญฺจนจิตฺตํ นาโหสิฯ ปเจฺจกพุโทฺธ ปน ปฐมํ อุจฺฉุรสสฺส ปีตตฺตา ตํ อุจฺฉุรสํ  อเญฺญหิปิ สทฺธิํ สํวิภชิตุกาโม หุตฺวา คเหตฺวาว นิสีทิ ฯ โส ตสฺส อาการํ ญตฺวา ปญฺจปติฎฺฐิเตน วนฺทิตฺวา, ‘‘ภเนฺต, โย อยํ มยา ทิโนฺน อคฺครโส, อิมสฺส นิสฺสเนฺทน เทวมนุเสฺสสุ สมฺปตฺติํ อนุภวิตฺวา ปริโยสาเน ตุเมฺหหิ ปตฺตธมฺมเมว ปาปุเณยฺย’’นฺติ ปตฺถนํ ปฎฺฐเปสิฯ ปเจฺจกพุโทฺธปิสฺส ‘‘เอวํ โหตู’’ติ วตฺวา ‘‘อิจฺฉิตํ ปตฺถิตํ ตุยฺห’’นฺติ ทฺวีหิ คาถาหิ อนุโมทนํ กตฺวา ยถา โส ปสฺสติ, เอวํ อธิฎฺฐหิตฺวา อากาเสน  คนฺธมาทนํ คนฺตฺวา ปญฺจนฺนํ ปเจฺจกพุทฺธสตานํ ตํ รสํ อทาสิฯ</p>


<p>โส ตํ ปาฎิหาริยํ ทิสฺวา ภาตุ สนฺติกํ คนฺตฺวา ‘‘กหํ คโตสี’’ติ วุเตฺต ‘‘อุจฺฉุเขตฺตํ โอโลเกตุํ คโตมฺหี’’ติฯ ‘‘กิํ ตาทิเสน อุจฺฉุเขตฺตํ คเตน, นนุ นาม เอกํ วา เทฺว วา อุจฺฉุยฎฺฐิโย อาทาย อาคนฺตพฺพํ ภเวยฺยา’’ติ ภาตรา วุโตฺต – ‘‘อาม, ภาติก, เทฺว เม อุจฺฉุยฎฺฐิโย คหิตา, เอกํ ปน ปเจฺจกพุทฺธํ ทิสฺวา มม อุจฺฉุยฎฺฐิโต รสํ ทตฺวา ‘มูลํ วา ปตฺติํ วา ทสฺสามี’ติ ตุมฺหากมฺปิ เม อุจฺฉุยฎฺฐิโต รโส ทิโนฺน, กิํ นุ โข ตสฺส มูลํ คณฺหิสฺสถ, อุทาหุ ปตฺติ’’นฺติ อาหฯ ‘‘กิํ ปน ปเจฺจกพุเทฺธน กต’’นฺติ? ‘‘มม อุจฺฉุยฎฺฐิโต รสํ ปิวิตฺวา ตุมฺหากํ อุจฺฉุยฎฺฐิโต รสํ อาทาย อากาเสน คนฺธมาทนํ คนฺตฺวา ปญฺจสตานํ ปเจฺจกพุทฺธานํ อทาสี’’ติฯ โส ตสฺมิํ กเถเนฺตเยว นิรนฺตรํ ปีติยา ผุฎฺฐสรีโร หุตฺวา ‘‘เตน เม ปเจฺจกพุเทฺธน ทิฎฺฐธมฺมเสฺสว อธิคโม ภเวยฺยา’’ติ ปตฺถนํ อกาสิฯ เอวํ กนิเฎฺฐน ติโสฺส สมฺปตฺติโย ปตฺถิตา, เชเฎฺฐน ปน เอกปเทเนว อรหตฺตํ ปตฺถิตนฺติ อิทํ เตสํ ปุพฺพกมฺมํฯ</p>


<p>เต ยาวตายุกํ ฐตฺวา ตโต จุตา เทวโลเก นิพฺพตฺติตฺวา เอกํ พุทฺธนฺตรํ เขปยิํสุฯ เตสํ เทวโลเก ฐิตกาเลเยว วิปสฺสี สมฺมาสมฺพุโทฺธ โลเก อุปฺปชฺชิฯ เตปิ เทวโลกโต จวิตฺวา พนฺธุมติยา เอกสฺมิํ กุลเคเห เชโฎฺฐ เชโฎฺฐว, กนิโฎฺฐ กนิโฎฺฐว หุตฺวา ปฎิสนฺธิํ คณฺหิํสุฯ เตสุ เชฎฺฐสฺส ติ นามํ อกํสุ, กนิฎฺฐสฺส ติ ฯ เตสุ วยปฺปตฺตกาเล กุฎุมฺพํ สณฺฐาเปตฺวา วิหรเนฺตสุ ‘‘พุทฺธรตนํ โลเก อุปฺปนฺนํ, ธมฺมรตนํ, สงฺฆรตนํ, ทานานิ เทถ, ปุญฺญานิ กโรถ, อชฺช อฎฺฐมี, อชฺช จาตุทฺทสี, อชฺช ปนฺนรสี, อุโปสถํ กโรถ, ธมฺมํ  สุณาถา’’ติ ธมฺมโฆสกสฺส พนฺธุมตีนคเร โฆสนํ สุตฺวา มหาชนํ ปุเรภตฺตํ ทานํ ทตฺวา ปจฺฉาภตฺตํ ธมฺมสฺสวนาย คจฺฉนฺตํ ทิสฺวา เสนกุฎุมฺพิโก ‘‘กหํ คจฺฉถา’’ติ ปุจฺฉิตฺวา ‘‘สตฺถุ สนฺติกํ ธมฺมสฺสวนายา’’ติ วุเตฺต ‘‘อหมฺปิ คมิสฺสามี’’ติ เตหิ สทฺธิํเยว คนฺตฺวา ปริสปริยเนฺต นิสีทิฯ</p>


<p>สตฺถา ตสฺส อชฺฌาสยํ วิทิตฺวา อนุปุพฺพิํ กถํ กเถสิฯ โส สตฺถุ ธมฺมํ สุตฺวา ปพฺพชฺชาย อุสฺสาหชาโต สตฺถารํ ปพฺพชฺชํ ยาจิฯ อถ นํ สตฺถา ‘‘อตฺถิ ปน เต อปโลเกตพฺพา  ญาตกา’’ติ ปุจฺฉิฯ อตฺถิ, ภเนฺตติฯ เตน หิ อปโลเกตฺวา เอหีติฯ โส กนิฎฺฐสฺส สนฺติกํ คนฺตฺวา ‘‘ยํ อิมสฺมิํ กุเล สาปเตยฺยํ, ตํ สพฺพํ ตว โหตู’’ติ อาหฯ ตุเมฺห ปน, สามีติฯ อหํ สตฺถุ สนฺติเก ปพฺพชิสฺสามีติฯ สามิ กิํ วเทถ, อหํ มาตริ มตาย มาตรํ วิย, ปิตริ มเต ปิตรํ วิย ตุเมฺห อลตฺถํ, อิทํ กุลํ มหาโภคํ, เคเห ฐิเตเนว สกฺกา ปุญฺญานิ กาตุํ, มา เอวํ กริตฺถาติฯ มยา สตฺถุ สนฺติเก ธโมฺม สุโต, น สกฺกา ตํ อคารมเชฺฌ ฐิเตน ปูเรตุํ, ปพฺพชิสฺสาเมวาหํ, ตฺวํ นิวตฺตาหีติฯ เอวํ โส กนิฎฺฐํ นิวตฺตาเปตฺวา สตฺถุ สนฺติเก ปพฺพชิตฺวา ลทฺธูปสมฺปโท น จิรเสฺสว อรหตฺตํ ปาปุณิฯ กนิโฎฺฐปิ ‘‘ภาตุ ปพฺพชิตสกฺการํ กริสฺสามี’’ติ สตฺตาหํ พุทฺธปฺปมุขสฺส ภิกฺขุสงฺฆสฺส ทานํ ทตฺวา ภาตรํ  วนฺทิตฺวา อาห – ‘‘ภเนฺต, ตุเมฺหหิ อตฺตโน ภวนิสฺสรณํ กตํ, อหํ ปน ปญฺจหิ กามคุเณหิ พโทฺธ นิกฺขมิตฺวา ปพฺพชิตุํ น สโกฺกมิ, มยฺหํ เคเห ฐิตเสฺสว อนุจฺฉวิกํ มหนฺตํ ปุญฺญกมฺมํ อาจิกฺขถา’’ติฯ อถ นํ เถโร ‘‘สาธุ สาธุ, ปณฺฑิต, สตฺถุ คนฺธกุฎิํ กโรหี’’ติ อาหฯ โส ‘‘สาธู’’ติ สมฺปฎิจฺฉิตฺวา นานาทารูนิ อาหราเปตฺวา ถมฺภาทีนํ อตฺถาย ตจฺฉาเปตฺวา เอกํ สุวณฺณขจิตํ, เอกํ รชตขจิตํ, เอกํ มณิขจิตนฺติ สพฺพานิ สตฺตรตนขจิตานิ กาเรตฺวา เตหิ คนฺธกุฎิํ กาเรตฺวา สตฺตรตนขจิตาเหว ฉทนิฎฺฐกาหิ ฉาทาเปสิฯ คนฺธกุฎิยา กรณกาเลเยว ปน ตํ อตฺตนา สมานนามโก อปราชิโตเยว นาม ภาคิเนโยฺย อุปสงฺกมิตฺวา ‘‘อหมฺปิ กริสฺสามิ, มยฺหมฺปิ ปตฺติํ เทถ มาตุลา’’ติ อาหฯ น เทมิ, ตาต, อเญฺญหิ อสาธารณํ กริสฺสามีติฯ โส พหุมฺปิ ยาจิตฺวา ปตฺติํ อลภมาโน ‘‘คนฺธกุฎิยา ปุรโต กุญฺชรสาลํ ลทฺธุํ วฎฺฎตี’’ติ สตฺตรตนมยํ กุญฺชรสาลํ กาเรสิฯ โส อิมสฺมิํ พุทฺธุปฺปาเท  หุตฺวา นิพฺพตฺติฯ</p>


<p>คนฺธกุฎิยํ  ปน สตฺตรตนมยานิ ตีณิ มหาวาตปานานิ อเหสุํฯ เตสํ อภิมุเข เหฎฺฐา สุธาปริกมฺมกตา ติโสฺส โปกฺขรณิโย กาเรตฺวา จตุชฺชาติกคโนฺธทกสฺส ปูเรตฺวา อปราชิโต, คหปติ, ปญฺจวณฺณานิ กุสุมานิ โรปาเปสิ ตถาคตสฺส อโนฺต นิสินฺนกาเล วาตเวเคน สมุฎฺฐิตาหิ เรณุวฎฺฎีหิ สรีรสฺส โอกิรณตฺถํฯ คนฺธกุฎิถูปิกาย กปลฺลํ รตฺตสุวณฺณมยํ อโหสิ, ปวาฬมยา สิขรา, เหฎฺฐา มณิมยา ฉทนิฎฺฐกาฯ อิติ สา นจฺจโนฺต วิย โมโร โสภมานา อฎฺฐาสิฯ สตฺตสุ ปน รตเนสุ โกเฎฺฎตพฺพยุตฺตกํ โกเฎฺฎตฺวา อิตรํ สกลเมว  คเหตฺวา ชณฺณุมเตฺตน โอธินา คนฺธกุฎิํ ปริกฺขิปิตฺวา ปริเวณํ ปูเรสิฯ</p>


<p>เอวํ คนฺธกุฎิํ นิฎฺฐาเปตฺวา อปราชิโต, คหปติ, ภาติกเตฺถรํ อุปสงฺกมิตฺวา อาห – ‘‘ภเนฺต, นิฎฺฐิตา คนฺธกุฎิ, ปริโภคมสฺสา ปจฺจาสีสามิ, ปริโภเคน กิร มหนฺตํ ปุญฺญํ โหตี’’ติ ฯ โส สตฺถารํ อุปสงฺกมิตฺวา, ‘‘ภเนฺต, อิมินา กิร โว กุฎุมฺพิเกน คนฺธกุฎิ การิตา, อิทานิ ปน ปริโภคํ ปจฺจาสีสตี’’ติ อาหฯ สตฺถา อุฎฺฐายาสนา คนฺธกุฎิอภิมุขํ คนฺตฺวา คนฺธกุฎิํ ปริกฺขิปิตฺวา ปริกฺขิตฺตรตนราสิํ โอโลเกโนฺต ทฺวารโกฎฺฐเก อฎฺฐาสิฯ อถ นํ กุฎุมฺพิโก ‘‘ปวิสถ, ภเนฺต’’ติ อาหฯ สตฺถา ตเตฺถว ฐตฺวา ตติยวาเร ตสฺส ภาติกเตฺถรํ โอโลเกสิฯ โส โอโลกิตากาเรเนว ญตฺวา กนิฎฺฐภาตรํ อาห – ‘‘เอหิ, ตาต, ‘มเมว รกฺขา ภวิสฺสติ, ตุเมฺห ยถาสุขํ วสถา’ติ สตฺถารํ วเทหี’’ติฯ โส ตสฺส วจนํ สุตฺวา สตฺถารํ ปญฺจปติฎฺฐิเตน วนฺทิตฺวา, ‘‘ภเนฺต, ยถา มนุสฺสา รุกฺขมูเล ปวิสิตฺวา อนเปกฺขา ปกฺกมนฺติ, ยถา วา นทิํ ตริตฺวา อุฬุมฺปํ อนเปกฺขา ปริจฺจชนฺติ, เอวํ อนเปกฺขา หุตฺวา ตุเมฺห วสถา’’ติ อาหฯ กิมตฺถํ ปน สตฺถา อฎฺฐาสิ? เอวํ กิรสฺส อโหสิ – ‘‘พุทฺธานํ สนฺติกํ ปุเรภตฺตมฺปิ ปจฺฉาภตฺตมฺปิ พหู อาคจฺฉนฺติ, เตสุ รตนานิ อาทาย ปกฺกมเนฺตสุ น สกฺกา อเมฺหหิ วาเรตุํ, ปริเวณมฺหิ เอตฺตเก รตเน โวกิเณฺณ อตฺตโน อุปฎฺฐาเก หรเนฺตปิ น วาเรตีติ กุฎุมฺพิโก มยิ อาฆาตํ กตฺวา อปายูปโค ภเวยฺยา’’ติ อิมินา การเณน อฎฺฐาสิฯ เตน ปน , ‘‘ภเนฺต, มเมว รกฺขา ภวิสฺสติ, ตุเมฺห วสถา’’ติ วุเตฺต ปาวิสิฯ</p>


<p>กุฎุมฺพิโก  สมนฺตา รกฺขํ ฐเปตฺวา มนุเสฺส อาห – ‘‘ตาตา, อุจฺฉเงฺคน วา ปจฺฉิปสิพฺพเกหิ วา อาทาย คจฺฉเนฺต วาเรยฺยาถ, หเตฺถน คเหตฺวา คจฺฉเนฺต ปน มา วารยิตฺถา’’ติฯ อโนฺตนคเรปิ อาโรจาเปสิ ‘‘มยา คนฺธกุฎิปริเวเณ สตฺต รตนานิ โอกิณฺณานิ, สตฺถุ สนฺติเก ธมฺมํ สุตฺวา คจฺฉนฺตา ทุคฺคตมนุสฺสา อุโภ หเตฺถ ปูเรตฺวา คณฺหนฺตุ, สุขิตาปิ เอเกน คณฺหนฺตู’’ติฯ เอวํ กิรสฺส อโหสิ ‘‘สทฺธา ตาว ธมฺมํ โสตุกามา คมิสฺสนฺติเยว, อสฺสทฺธาปิ ปน ธนโลเภน คนฺตฺวา ธมฺมํ สุตฺวา ทุกฺขโต มุจฺจิสฺสนฺตี’’ติฯ ตสฺมา ชนสงฺคหตฺถาย เอวํ อาโรจาเปสิฯ มหาชโน เตน วุตฺตนิยาเมเนว รตนานิ คณฺหิฯ สกิํ โอกิณฺณรตเนสุ ขีเณสุ ยาวตติยํ ชณฺณุมเตฺตน โอธินา โอกิราเปสิเยวฯ สตฺถุ ปน ปาทมูเล ติปุสมตฺตํ อนคฺฆํ มณิรตนํ ฐเปสิฯ เอวํ กิรสฺส อโหสิ – ‘‘สตฺถุ สรีรโต สุวณฺณวณฺณาย ปภาย สทฺธิํ มณิปภํ โอโลเกนฺตานํ ติตฺติ นาม น ภวิสฺสตี’’ติฯ ตสฺมา เอวมกาสิฯ มหาชโนปิ อติโตฺตว โอโลเกสิฯ</p>


<p>อเถกทิวสํ เอโก มิจฺฉาทิฎฺฐิกพฺราหฺมโณ ‘‘สตฺถุ กิร ปาทมูเล มหคฺฆํ มณิรตนํ นิกฺขิตฺตํ, หริสฺสามิ น’’นฺติ วิหารํ คนฺตฺวา สตฺถารํ วนฺทิตุํ อาคตสฺส มหาชนสฺส อนฺตเรน ปาวิสิฯ กุฎุมฺพิโก ตสฺส ปวิสนากาเรเนว  ‘‘มณิํ คณฺหิตุกาโม’’ติ สลฺลเกฺขตฺวา ‘‘อโห วต น คเณฺหยฺยา’’ติ จิเนฺตสิฯ โสปิ สตฺถารํ วนฺทโนฺต วิย ปาทมูเล หตฺถํ อุปนาเมตฺวา มณิํ คเหตฺวา  โอวฎฺฎิกาย กตฺวา ปกฺกามิฯ กุฎุมฺพิโก ตสฺมิํ จิตฺตํ ปสาเทตุํ นาสกฺขิฯ โส ธมฺมกถาวสาเน สตฺถารํ อุปสงฺกมิตฺวา อาห – ‘‘ภเนฺต, มยา ติกฺขตฺตุํ คนฺธกุฎิํ ปริกฺขิปิตฺวา ชณฺณุมเตฺตน โอธินา สตฺต รตนานิ โอกิณฺณานิ, ตานิ เม คณฺหเนฺตสุ อาฆาโต นาม นาโหสิ, จิตฺตํ ภิโยฺย ภิโยฺย ปสีทิเยวฯ อชฺช ปน ‘อโห วตายํ พฺราหฺมโณ มณิํ น คเณฺหยฺยา’ติ จิเนฺตตฺวา ตสฺมิํ มณิํ อาทาย คเต จิตฺตํ ปสาเทตุํ นาสกฺขิ’’นฺติฯ สตฺถา ตสฺส วจนํ สุตฺวา ‘‘นนุ, อุปาสก, อตฺตโน สนฺตกํ ปเรหิ อนาหรณียํ กาตุํ สโกฺกสี’’ติ นยํ อทาสิฯ โส สตฺถารา ทินฺนนเย ฐตฺวา สตฺถารํ วนฺทิตฺวา ‘‘อชฺช อาทิํ กตฺวา มม สนฺตกํ ทสิกสุตฺตมตฺตมฺปิ มํ อภิภวิตฺวา อเนกสตาปิ ราชาโน วา โจรา วา คณฺหิตุํ สมตฺถา นาม มา โหนฺตุ, อคฺคินาปิ มม สนฺตกํ มา ฑยฺหตุ, อุทเกนปิ มา วุยฺหตู’’ติ ปตฺถนํ อกาสิ ฯ สตฺถาปิสฺส ‘‘เอวํ โหตู’’ติ อนุโมทนํ อกาสิฯ โส คนฺธกุฎิมหํ กโรโนฺต อฎฺฐสฎฺฐิยา ภิกฺขุสตสหสฺสานํ อโนฺตวิหาเรเยว นว มาเส มหาทานํ ทตฺวา ทานปริโยสาเน สเพฺพสํ ติจีวรํ อทาสิฯ สงฺฆนวกสฺส จีวรสาฎกา สหสฺสคฺฆนกา อเหสุํฯ</p>


<p>โส เอวํ ยาวตายุกํ ปุญฺญานิ กริตฺวา ตโต จุโต เทวโลเก นิพฺพตฺติตฺวา เอตฺตกํ กาลํ เทวมนุเสฺสสุ สํสริตฺวา อิมสฺมิํ  พุทฺธุปฺปาเท ราชคเห เอกสฺมิํ เสฎฺฐิกุเล ปฎิสนฺธิํ คเหตฺวา อฑฺฒมาสาธิเก นว มาเส มาตุกุจฺฉิยํ วสิฯ ชาตทิวเส ปนสฺส สกลนคเร สพฺพาวุธานิ ปชฺชลิํสุ, สเพฺพสํ กายรูฬฺหานิ อาภรณานิปิ ปชฺชลิตานิ วิย โอภาสํ มุญฺจิํสุ, นครํ เอกปโชฺชตํ อโหสิฯ เสฎฺฐิปิ ปาโตว ราชูปฎฺฐานํ อคมาสิฯ อถ นํ ราชา ปุจฺฉิ – ‘‘อชฺช สพฺพาวุธานิ ปชฺชลิํสุ, นครํ เอกปโชฺชตํ ชาตํ, ชานาสิ นุ โข เอตฺถ การณ’’นฺติ? ‘‘ชานามิ, เทวา’’ติฯ ‘‘กิํ, เสฎฺฐี’’ติ? ‘‘มม เคเห ตุมฺหากํ ทาโส ชาโต, ตสฺส ปุญฺญเตเชเนวํ อโหสี’’ติฯ ‘‘กิํ นุ โข โจโร ภวิสฺสตี’’ติ? ‘‘นเตฺถตํ, เทว, ปุญฺญวา สโตฺต กตาภินีหาโร’’ติฯ ‘‘เตน หิ นํ สมฺมา โปเสตุํ วฎฺฎติ, อิทมสฺส ขีรมูลํ โหตู’’ติ เทวสิกํ สหสฺสํ ปฎฺฐเปสิฯ อถสฺส นามคหณทิวเส สกลนครสฺส เอกปโชฺชตภูตตฺตา เตฺวว นามํ กริํสุฯ</p>


<p>อถสฺส วยปฺปตฺตกาเล เคหกรณตฺถาย ภูมิตเล โสธิยมาเน สกฺกสฺส ภวนํ อุณฺหาการํ ทเสฺสสิฯ สโกฺก ‘‘กิํ นุ โข อิท’’นฺติ อุปธารยมาโน ‘‘โชติกสฺส เคหฎฺฐานํ คณฺหนฺตี’’ติ ญตฺวา ‘‘นายํ เอเตหิ กตเคเห วสิสฺสติ, มยาเปตฺถ คนฺตุํ วฎฺฎตี’’ติ วฑฺฒกีเวเสน ตตฺถ คนฺตฺวา ‘‘กิํ กโรถา’’ติ อาหฯ ‘‘โชติกสฺส เคหฎฺฐานํ คณฺหามา’’ติฯ ‘‘อเปถ, นายํ ตุเมฺหหิ กตเคเห วสิสฺสตี’’ติ วตฺวา โสฬสกรีสมตฺตํ  ภูมิปเทสํ โอโลเกสิ, โส ตาวเทว กสิณมณฺฑลํ  วิย สโม อโหสิฯ ปุน ‘‘อิมสฺมิํ ฐาเน ปถวิํ ภินฺทิตฺวา สตฺตรตนมโย สตฺตภูมิกปาสาโท อุฎฺฐหตู’’ติ จิเนฺตตฺวา โอโลเกสิ, ตาวเทว ตถารูโป ปาสาโท อุฎฺฐหิฯ ปุน ‘‘อิมํ ปริกฺขิปิตฺวา สตฺตรตนมยา สตฺต ปาการา อุฎฺฐหนฺตู’’ติ จิเนฺตตฺวา โอโลเกสิ, ตถารูปา ปาการา อุฎฺฐหิํสุฯ อถ ‘‘เนสํ ปริยเนฺต กปฺปรุกฺขา อุฎฺฐหนฺตู’’ติ จิเนฺตตฺวา  โอโลเกสิ, ตถารูปา กปฺปรุกฺขา อุฎฺฐหิํสุฯ ‘‘ปาสาทสฺส จตูสุ กเณฺณสุ จตโสฺส นิธิกุมฺภิโย อุฎฺฐหนฺตู’’ติ จิเนฺตตฺวา โอโลเกสิ, สพฺพํ ตเถว อโหสิฯ นิธิกุมฺภีสุ ปน เอกา โยชนิกา อโหสิ, เอกา ติคาวุติกา, เอกา อฑฺฒโยชนิกา, เอกา คาวุตปฺปมาณาฯ โพธิสตฺตสฺส นิพฺพตฺตนิธิกุมฺภีนํ ปน เอกมุขปฺปมาณํ อโหสิ, เหฎฺฐา ปถวีปริยนฺตาว อเหสุํฯ โชติกสฺส นิพฺพตฺตนิธิกุมฺภีนํ มุขปริมาณํ น กถิตํ, สพฺพา มุขฉินฺนตาลผลํ วิย ปริปุณฺณาว อุฎฺฐหิํสุฯ ปาสาทสฺส จตูสุ กเณฺณสุ ตรุณตาลกฺขนฺธปฺปมาณา จตโสฺส สุวณฺณมยา อุจฺฉุยฎฺฐิโย นิพฺพตฺติํสุฯ ตาสํ มณิมยานิ ปตฺตานิ, โสวณฺณมยานิ ขนฺธานิ อเหสุํฯ ปุพฺพกมฺมสฺส ทสฺสนตฺถํ กิเรตานิ, นิพฺพตฺติํสุฯ</p>


<p>สตฺตสุ ทฺวารโกฎฺฐเกสุ สตฺต ยกฺขา อารกฺขํ คณฺหิํสุฯ ปฐเม ทฺวารโกฎฺฐเก ยมโกฬี นาม ยโกฺข อตฺตโน ปริวาเรน ยกฺขสหเสฺสน สทฺธิํ อารกฺขํ คณฺหิ, ทุติเย  อุปฺปโล นาม อตฺตโน ปริวารยกฺขานํ ทฺวีหิ สหเสฺสหิ สทฺธิํ, ตติเย วชิโร นาม ตีหิ สหเสฺสหิ สทฺธิํ, จตุเตฺถ วชิรพาหุ นาม จตูหิ สหเสฺสหิ สทฺธิํ, ปญฺจเม กสกโนฺท นาม ปญฺจหิ สหเสฺสหิ สทฺธิํ, ฉเฎฺฐ กฎโตฺถ นาม ฉหิ สหเสฺสหิ สทฺธิํ, สตฺตเม ทิสามุโข นาม สตฺตหิ สหเสฺสหิ สทฺธิํ อารกฺขํ คณฺหิฯ เอวํ ปาสาทสฺส อโนฺต จ พหิ จ คาฬฺหรกฺขา อโหสิฯ ‘‘โชติกสฺส กิร สตฺตรตนมโย สตฺตภูมิกปาสาโท อุฎฺฐิโต, สตฺต ปาการา สตฺตทฺวารโกฎฺฐกา จตโสฺส นิธิกุมฺภิโย อุฎฺฐิตา’’ติ สุตฺวา พิมฺพิสาโร ราชา เสฎฺฐิจฺฉตฺตํ ปหิณิฯ โส โชติกเสฎฺฐิ นาม อโหสิฯ</p>


<p>เตน ปน สทฺธิํ กตปุญฺญกมฺมา อิตฺถี อุตฺตรกุรูสุ นิพฺพตฺติฯ อถ นํ เทวตา ตโต อาเนตฺวา สิริคเพฺภ นิสีทาเปสุํฯ สา อาคจฺฉมานา เอกํ ตณฺฑุลนาฬิํ ตโย จ โชติปาสาเณ คณฺหิฯ เตสํ ยาวชีวํ ตาเยว ตณฺฑุลนาฬิยา ภตฺตํ อโหสิฯ สเจ กิร เต สกฎสตมฺปิ ตณฺฑุลานํ ปูเรตุกามา โหนฺติ, สา ตณฺฑุลนาฬิ นาฬิเยว หุตฺวา ติฎฺฐติฯ ภตฺตปจนกาเล ตณฺฑุเล อุกฺขลิยํ ปกฺขิปิตฺวา เตสํ ปาสาณานํ  อุปริ ฐเปติ, ปาสาณา ตาวเทว ปชฺชลิตฺวา ภเตฺต ปกฺกมเตฺต นิพฺพายนฺติฯ เตเนว สญฺญาเณน ภตฺตสฺส ปกฺกภาวํ ชานนฺติฯ สูเปยฺยาทิปจนกาเลปิ เอเสว นโยฯ เอวํ เตสํ โชติปาสาเณหิ อาหาโร ปจฺจติฯ มณิอาโลเกน  จ วสนฺติ, อคฺคิสฺส วา ทีปสฺส  วา โอภาสํ เนว ชานิํสุฯ ‘‘โชติกสฺส กิร เอวรูปา สมฺปตฺตี’’ติ สกลชมฺพุทีเป ปากโฎ อโหสิฯ มหาชโน ยานาทีนิ โยเชตฺวา ทสฺสนตฺถาย อาคจฺฉติฯ โชติกเสฎฺฐิ อาคตาคตานํ อุตฺตรกุรุตณฺฑุลานํ ภตฺตํ ปจาเปตฺวา ทาเปสิฯ ‘‘กปฺปรุเกฺขหิ วตฺถานิ คณฺหนฺตุ, อาภรณานิ คณฺหนฺตู’’ติ อาณาเปสิฯ ‘‘คาวุติกนิธิกุมฺภิยา มุขํ วิวราเปตฺวา ยาปนมตฺตํ ธนํ คณฺหนฺตู’’ติ อาณาเปสิฯ สกลชมฺพุทีปวาสิเกสุ ธนํ คเหตฺวา คจฺฉเนฺตสุ นิธิกุมฺภิยา องฺคุลิมตฺตมฺปิ อูนํ นาโหสิฯ คนฺธกุฎิปริเวเณ วาลุกํ กตฺวา โอกิณฺณรตนานํ กิรสฺส เอโส นิสฺสโนฺทฯ</p>


<p>เอวํ มหาชเน วตฺถาภรณานิ เจว ธนญฺจ ยทิจฺฉกํ อาทาย คจฺฉเนฺต พิมฺพิสาโร ตสฺส ปาสาทํ ทฎฺฐุกาโมปิ มหาชเน อาคจฺฉเนฺต โอกาสํ นาลตฺถฯ อปรภาเค ยทิจฺฉกํ อาทาย คตตฺตา มนุเสฺสสุ มนฺทีภูเตสุ ราชา โชติกสฺส ปิตรํ อาห – ‘‘ตว ปุตฺตสฺส ปาสาทํ ทฎฺฐุกามมฺหา’’ติฯ โส ‘‘สาธุ, เทวา’’ติ วตฺวา คนฺตฺวา ปุตฺตสฺส กเถสิ – ‘‘ตาต, ราชา เต ปาสาทํ ทฎฺฐุกาโม’’ติฯ ‘‘สาธุ, ตาต, อาคจฺฉตู’’ติฯ ราชา มหเนฺตน ปริวาเรน ตตฺถ อคมาสิฯ ปฐมทฺวารโกฎฺฐเก สมฺมชฺชิตฺวา กจวรฉฑฺฑิกา ทาสี รโญฺญ หตฺถํ อทาสิ, ราชา ‘‘เสฎฺฐิชายา’’ติ สญฺญาย ลชฺชมาโน ตสฺสา พาหาย หตฺถํ น ฐเปสิฯ เอวํ เสสทฺวารโกฎฺฐเกสุปิ  ทาสิโย ‘‘เสฎฺฐิภริยาโย’’ติ มญฺญมาโน ตาสํ พาหาย หตฺถํ น ฐเปสิฯ โชติโก อาคนฺตฺวา ราชานํ ปจฺจุคฺคนฺตฺวา วนฺทิตฺวา ปจฺฉโต หุตฺวา ‘‘ปุรโต ยาถ, เทวา’’ติ อาหฯ รโญฺญ มณิปถวี สตโปริสปปาโต วิย หุตฺวา อุปฎฺฐหิฯ โส ‘‘อิมินา มม คหณตฺถาย โอปาโต ขณิโต’’ติ มญฺญมาโน ปาทํ นิกฺขิปิตุํ น วิสหิฯ โชติโก ‘‘นายํ, เทว, โอปาโต, มม ปจฺฉโต อาคจฺฉถา’’ติ ปุรโต อโหสิฯ ราชา เตน อกฺกนฺตกาเล ภูมิํ อกฺกมิตฺวา เหฎฺฐิมตลโต  ปฎฺฐาย ปาสาทํ โอโลเกโนฺต วิจริฯ ตทา อชาตสตฺตุกุมาโรปิ ปิตุ องฺคุลิํ คเหตฺวา วิจรโนฺต จิเนฺตสิ – ‘‘อโห อนฺธพาโล มม ปิตา, คหปติเก นาม สตฺตรตนมเย ปาสาเท วสเนฺต เอส ราชา หุตฺวา ทารุมเย เคเห วสติ, อหํ ทานิ ราชา หุตฺวา อิมสฺส อิมสฺมิํ ปาสาเท วสิตุํ น ทสฺสามี’’ติฯ</p>


<p>รโญฺญปิ อุปริมตลานิ อภิรุหนฺตเสฺสว ปาตราสเวลา ชาตาฯ โส เสฎฺฐิํ อามเนฺตตฺวา, ‘‘มหาเสฎฺฐิ, อิเธว ปาตราสํ ภุญฺชิสฺสามา’’ติฯ ชานามิ, เทว, สชฺชิโต เทวสฺสาหาโรติฯ โส โสฬสหิ คโนฺธทกฆเฎหิ นฺหตฺวา รตนมเย เสฎฺฐิสฺส นิสีทนมณฺฑเป ปญฺญเตฺต ตเสฺสว นิสีทนปลฺลเงฺก นิสีทิฯ อถสฺส หตฺถโธวนูทกํ ทตฺวา สตสหสฺสคฺฆนิกาย สุวณฺณปาติยา กิลินฺนปายาสํ วเฑฺฒตฺวา ปุรโต ฐปยิํสุฯ ราชา ‘‘โภชน’’นฺติ สญฺญาย ภุญฺชิตุํ อารภิฯ เสฎฺฐิ  ‘‘นยิทํ, เทว, โภชนํ, กิลินฺนปายาโส  เอโส’’ติ อญฺญิสฺสา สุวณฺณปาติยา โภชนํ วเฑฺฒตฺวา ปุริมปาติยํ ฐปยิํสุฯ ตโต อุฎฺฐิตอุตุนา กิร ตํ ภุญฺชิตุํ สุขํ โหติฯ ราชา มธุรโภชนํ ภุญฺชโนฺต ปมาณํ น อญฺญาสิฯ อถ นํ เสฎฺฐิ วนฺทิตฺวา อญฺชลิํ ปคฺคยฺห ‘‘อลํ, เทว, เอตฺตกเมว โหตุ, อิโต อุตฺตริํ ชิราเปตุํ น สกฺกา’’ติ อาหฯ อถ นํ ราชา อาห – ‘‘กิํ, คหปติ, ครุกํ กตฺวา กเถสิ อตฺตโน ภตฺต’’นฺติ? เทว, นเตฺถตํ, ตุมฺหากํ สพฺพสฺสาปิ หิ พลกายสฺส อิทเมว ภตฺตํ อิทํ สุเปยฺยํฯ อปิ จ โข อหํ อยสสฺส ภายามีติฯ กิํ การณาติ? สเจ เทวสฺส กายาลสิยมตฺตํ ภเวยฺย, ‘‘หิโยฺย รญฺญา เสฎฺฐิสฺส เคเห ภตฺตํ ภุตฺตํ, เสฎฺฐินา กิญฺจิ กตํ ภวิสฺสตี’’ติ วจนสฺส ภายามิ, เทวาติฯ เตน หิ ภตฺตํ หร, อุทกํ อาหราติฯ รโญฺญ ภตฺตกิจฺจาวสาเน สโพฺพ ราชปริวาโร ตเทว ภตฺตํ ปริภุญฺชิฯ</p>


<p>ราชา สุขกถาย นิสิโนฺน เสฎฺฐิํ อามเนฺตตฺวา, ‘‘กิํ อิมสฺมิํ เคเห เสฎฺฐิภริยา นตฺถี’’ติ อาห? ‘‘อาม อตฺถิ, เทวา’’ติฯ ‘‘กหํ สา’’ติ? ‘‘สิริคเพฺภ นิสินฺนา, เทวสฺส อาคตภาวํ น ชานาตี’’ติฯ กิญฺจาปิ หิ ปาโตว ราชา สปริวาโร อาคโต, สา ปนสฺส อาคตภาวํ น ชานาเตวฯ ตโต เสฎฺฐิ ‘‘ราชา เม ภริยํ ทฎฺฐุกาโม’’ติ ตสฺสา สนฺติกํ คนฺตฺวา ‘‘ราชา อาคโต, กิํ ตว ราชานํ ทฎฺฐุํ น วฎฺฎตี’’ติ อาหฯ สา  นิปนฺนกาว  ‘‘โก เอส, สามิ, ราชา นามา’’ติ วตฺวา ‘‘ราชา นาม อมฺหากํ อิสฺสโร’’ติ วุเตฺต อนตฺตมนตํ ปเวเทนฺตี ‘‘ทุกฺกฎานิ วต โน ปุญฺญกมฺมานิ, เยสํ โน อิสฺสโรปิ อตฺถิฯ อสฺสทฺธาย นาม ปุญฺญกมฺมานิ กตฺวา มยํ สมฺปตฺติํ ปาปุณิตฺวา อญฺญสฺส อิสฺสริยฎฺฐาเน นิพฺพตฺตมฺหาฯ อทฺธา อเมฺหหิ อสทฺทหิตฺวา ทานํ ทินฺนํ ภวิสฺสติ, ตเสฺสตํ ผล’’นฺติ วตฺวา ‘‘กิํ ทานิ กโรมิ, สามี’’ติ อาหฯ ตาลวณฺฎํ อาทาย อาคนฺตฺวา ราชานํ พีชาหีติฯ ตสฺสา ตาลวณฺฎํ อาทาย อาคนฺตฺวา ราชานํ พีเชนฺติยา รโญฺญ เวฐนสฺส คนฺธวาโต อกฺขีนิ ปหริ, อถสฺสา อกฺขีหิ อสฺสุธารา ปวตฺติํสุฯ ตํ ทิสฺวา ราชา เสฎฺฐิํ อาห – ‘‘มหาเสฎฺฐิ, มาตุคาโม นาม อปฺปพุทฺธิโก, ‘ราชา เม สามิกสฺส สมฺปตฺติํ คเณฺหยฺยา’ติ ภเยน โรทติ มเญฺญ, อสฺสาเสหิ นํ ‘น เม ตว สมฺปตฺติยา อโตฺถ’’’ติฯ น เอสา, เทว, โรทตีติฯ อถ กิํ เอตนฺติ? ตุมฺหากํ เวฐนคเนฺธนสฺสา อสฺสูนิ ปวตฺติํสุฯ อยญฺหิ ทีโปภาสํ วา อคฺคิโอภาสํ วา อทิสฺวา มณิอาโลเกเนว ภุญฺชติ จ นิสีทติ จ นิปชฺชติ จ, เทโว ปน ทีปาโลเกน นิสิโนฺน ภวิสฺสตีติ? อาม, เสฎฺฐีติฯ เตน หิ, เทว, อชฺช ปฎฺฐาย มณิอาโลเกน นิสีทถาติ มหนฺตํ ติปุสมตฺตํ อนคฺฆํ มณิรตนํ อทาสิฯ ราชา เคหํ โอโลเกตฺวา ‘‘มหตี วต โชติกสฺส สมฺปตฺตี’’ติ วตฺวา อคมาสิฯ อยํ ตาว ฯ</p>


<p>อิทานิ   ชฎิลสฺส อุปฺปตฺติ เวทิตพฺพา – พาราณสิยญฺหิ เอกา เสฎฺฐิธีตา อภิรูปา อโหสิ, ตํ ปนฺนรสโสฬสวสฺสุเทฺทสิกกาเล รกฺขณตฺถาย เอกํ ทาสิํ ทตฺวา สตฺตภูมิกสฺส ปาสาทสฺส อุปริมตเล สิริคเพฺภ วาสยิํสุฯ ตํ เอกทิวสํ วาตปานํ วิวริตฺวา พหิ โอโลกยมานํ อากาเสน คจฺฉโนฺต เอโก วิชฺชาธโร ทิสฺวา อุปฺปนฺนสิเนโห วาตปาเนน ปวิสิตฺวา ตาย สทฺธิํ สนฺถวมกาสิฯ สา เตน สทฺธิํ สํวาสมนฺวาย น จิรเสฺสว คพฺภํ ปฎิลภิฯ อถ นํ สา ทาสี ทิสฺวา, ‘‘อมฺม, กิํ อิท’’นฺติ วตฺวา ‘‘โหตุ มา กสฺสจิ อาจิกฺขี’’ติ ตาย วุตฺตา ภเยน ตุณฺหี อโหสิฯ สาปิ ทสมาสจฺจเยน ปุตฺตํ วิชายิตฺวา นวภาชนํ อาหราเปตฺวา ตตฺถ ตํ ทารกํ นิปชฺชาเปตฺวา ตํ ภาชนํ ปิทหิตฺวา อุปริ ปุปฺผทามานิ ฐเปตฺวา ‘‘อิมํ สีเสน อุกฺขิปิตฺวา คงฺคาย  วิสฺสเชฺชหิ, ‘กิํ อิท’นฺติ จ ปุฎฺฐา ‘อยฺยาย เม พลิกมฺม’นฺติ วเทยฺยาสี’’ติ ทาสิํ อาณาเปสิฯ สา ตถา อกาสิฯ</p>


<p>เหฎฺฐาคงฺคายมฺปิ เทฺว อิตฺถิโย นฺหายมานา ตํ ภาชนํ อุทเกนาหริยมานํ ทิสฺวา เอกา ‘‘มเยฺหตํ ภาชน’’นฺติ อาหฯ เอกา ‘‘ยํ เอตสฺส อโนฺต, ตํ มยฺห’’นฺติ วตฺวา ภาชเน สมฺปเตฺต ตํ อาทาย ถเล ฐเปตฺวา วิวริตฺวา ทารกํ ทิสฺวา เอกา ‘‘มม ภาชนนฺติ วุตฺตตาย ทารโก มเมว โหตี’’ติ อาหฯ เอกา ‘‘ยํ ภาชนสฺส อโนฺต, ตํ มเมว โหตูติ วุตฺตตาย มม ทารโก’’ติ อาหฯ ตา  วิวทมานา วินิจฺฉยฎฺฐานํ คนฺตฺวา ตมตฺถํ อาโรเจตฺวา อมเจฺจสุ วินิจฺฉิตุํ อสโกฺกเนฺตสุ รโญฺญ สนฺติกํ อคมํสุฯ ราชา ตาสํ วจนํ สุตฺวา ‘‘ตฺวํ ทารกํ คณฺห, ตฺวํ ภาชนํ คณฺหา’’ติ อาหฯ ยาย ปน ทารโก ลโทฺธ, สา มหากจฺจานเตฺถรสฺส อุปฎฺฐายิกา อโหสิฯ ตสฺมา สา ทารกํ ‘‘อิมํ เถรสฺส สนฺติเก ปพฺพาเชสฺสามี’’ติ โปเสสิฯ ตสฺส ชาตทิวเส คพฺภมลสฺส โธวิตฺวา อนปนีตตาย เกสา ชฎิตา หุตฺวา อฎฺฐํสุ, เตนสฺส เตฺวว นามํ กริํสุฯ ตสฺส ปทสา วิจรณกาเล เถโร ตํ เคหํ ปิณฺฑาย ปาวิสิฯ อุปาสิกา เถรํ นิสีทาเปตฺวา อาหารมทาสิฯ เถโร ทารกํ ทิสฺวา ‘‘กิํ อุปาสิเก ทารโก ลโทฺธ’’ติ ปุจฺฉิฯ ‘‘อาม, ภเนฺต, อิมาหํ ทารกํ ตุมฺหากํ สนฺติเก ปพฺพาเชสฺสามีติ โปเสสิํ, ปพฺพาเชถ น’’นฺติ อทาสิฯ เถโร ‘‘สาธู’’ติ อาทาย ตํ คจฺฉโนฺต ‘‘อตฺถิ นุ โข อิมสฺส คิหิสมฺปตฺติํ อนุภวิตุํ ปุญฺญกมฺม’’นฺติ โอโลเกโนฺต ‘‘มหาปุโญฺญ สโตฺต มหาสมฺปตฺติํ อนุภวิสฺสติ, ทหโร เอส ตาว, ญาณมฺปิสฺส ปริปากํ น คจฺฉตี’’ติ จิเนฺตตฺวา ตํ อาทาย ตกฺกสิลายํ เอกสฺส อุปฎฺฐากสฺส เคหํ อคมาสิฯ</p>


<p>โส เถรํ วนฺทิตฺวา ฐิโต ตํ ทารกํ ทิสฺวา ‘‘ทารโก โว, ภเนฺต, ลโทฺธ’’ติ ปุจฺฉิฯ อาม, อุปาสก, ปพฺพชิสฺสติ, ทหโร ตาว, ตเวว สนฺติเก โหตูติฯ โส ‘‘สาธุ, ภเนฺต’’ติ ตํ  ปุตฺตฎฺฐาเน ฐเปตฺวา ปฎิชคฺคิฯ ตสฺส ปน เคเห ทฺวาทส วสฺสานิ ภณฺฑกํ อุสฺสนฺนํ โหติฯ โส คามนฺตรํ คจฺฉโนฺต สพฺพมฺปิ ตํ ภณฺฑํ  อาปณํ หริตฺวา ทารกํ อาปเณ นิสีทาเปตฺวา ตสฺส ตสฺส ภณฺฑกสฺส มูลํ อาจิกฺขิตฺวา ‘‘อิทญฺจ อิทญฺจ เอตฺตกํ นาม  ธนํ คเหตฺวา ทเทยฺยาสี’’ติ วตฺวา ปกฺกามิฯ ตํทิวสํ นครปริคฺคาหิกา เทวตา อนฺตมโส มริจชีรกมเตฺตนาปิ อตฺถิเก ตเสฺสว อาปณาภิมุเข กริํสุฯ โส ทฺวาทส วสฺสานิ อุสฺสนฺนํ ภณฺฑกํ เอกทิวเสเนว วิกฺกิณิฯ กุฎุมฺพิโก อาคนฺตฺวา อาปเณ กิญฺจิ อทิสฺวา ‘‘สพฺพํ เต, ตาต, ภณฺฑกํ นาสิต’’นฺติ อาหฯ น นาเสมิ, สพฺพํ ตุเมฺหหิ วุตฺตนเยเนว วิกฺกิณิํ, อิทํ อสุกสฺส มูลํ, อิทํ อสุกสฺสาติฯ กุฎุมฺพิโก ปสีทิตฺวา ‘‘อนโคฺฆ ปุริโส, ยตฺถ กตฺถจิ ชีวิตุํ สมโตฺถ’’ติ อตฺตโน เคเห วยปฺปตฺตํ ธีตรํ ตสฺส ทตฺวา ‘‘เคหมสฺส กโรถา’’ติ ปุริเส อาณาเปตฺวา นิฎฺฐิเต เคเห ‘‘คจฺฉถ, ตุเมฺห อตฺตโน เคเห วสถา’’ติ อาหฯ</p>


<p>อถสฺส เคหปวิสนกาเล เอเกน ปาเทน อุมฺมาเร อกฺกนฺตมเตฺต เคหสฺส ปจฺฉิมภาเค ภูมิํ ภินฺทิตฺวา อสีติหโตฺถ สุวณฺณปพฺพโต อุฎฺฐหิฯ ราชา ‘‘ชฎิลกุมารสฺส กิร เคเห ภูมิํ ภินฺทิตฺวา สุวณฺณปพฺพโต อุฎฺฐิโต’’ติ สุตฺวาว ตสฺส เสฎฺฐิจฺฉตฺตํ เปเสสิฯ โส  นาม อโหสิฯ ตสฺส ตโย ปุตฺตา อเหสุํฯ โส เตสํ วยปฺปตฺตกาเล ปพฺพชฺชาย จิตฺตํ อุปฺปาเทตฺวา ‘‘สเจ อเมฺหหิ สมานโภคํ เสฎฺฐิกุลํ ภวิสฺสติ, ปพฺพชิตุํ ทสฺสนฺติฯ โน เจ, น ทสฺสนฺติฯ อตฺถิ นุ โข ชมฺพุทีเป อเมฺหหิ สมานโภคํ กุล’’นฺติ วีมํสนตฺถาย สุวณฺณมยํ อิฎฺฐกํ สุวณฺณมยํ ปโตทลฎฺฐิํ สุวณฺณมยํ ปาทุกญฺจ การาเปตฺวา ปุริสานํ หเตฺถ ทตฺวา ‘‘คจฺฉถ, อิมานิ อาทาย กิญฺจิเทว โอโลกยมานา วิย ชมฺพุทีปตเล วิจริตฺวา  อเมฺหหิ สมานโภคสฺส เสฎฺฐิกุลสฺส อตฺถิภาวํ วา นตฺถิภาวํ วา ญตฺวา อาคจฺฉถา’’ติ ปหิณิฯ</p>


<p>เต จาริกํ จรนฺตา ภทฺทิยนครํ ปาปุณิํสุฯ อถ เน เมณฺฑกเสฎฺฐิ ทิสฺวา, ‘‘ตาตา, กิํ กโรนฺตา วิจรถา’’ติ ปุจฺฉิตฺวา ‘‘เอกํ โอโลเกนฺตา วิจรามา’’ติ วุเตฺต ‘‘อิเมสํ อิมานิ คเหตฺวา กิญฺจิเทว โอโลเกตุํ วิจรณกิจฺจํ นตฺถิ, รฎฺฐํ ปริคฺคณฺหมานา วิจรนฺตี’’ติ ญตฺวา, ‘‘ตาตา, อมฺหากํ ปจฺฉิมเคหํ ปวิสิตฺวา โอโลเกถา’’ติ อาหฯ เต ตตฺถ อฎฺฐกรีสมเตฺต ฐาเน หตฺถิอสฺสอุสภปฺปมาเณ ปิฎฺฐิยา ปิฎฺฐิํ อาหจฺจ ปถวิํ ภินฺทิตฺวา อุฎฺฐิเต เหฎฺฐา วุตฺตปฺปกาเร สุวณฺณเมณฺฑเก ทิสฺวา เตสํ อนฺตรนฺตรา  วิจริตฺวา นิกฺขมิํสุฯ อถ เน เสฎฺฐิ, ‘‘ตาตา, ยํ โอโลเกนฺตา วิจรถ, ทิโฎฺฐ โว โส’’ติ ปุจฺฉิตฺวา ‘‘ปสฺสาม, สามี’’ติ วุเตฺต ‘‘เตน หิ คจฺฉถา’’ติ อุโยฺยเชสิฯ เต ตโตว คนฺตฺวา อตฺตโน เสฎฺฐินา ‘‘กิํ, ตาตา, ทิฎฺฐํ โว อมฺหากํ สมานโภคํ เสฎฺฐิกุล’’นฺติ วุเตฺต, ‘‘สามิ, ตุมฺหากํ กิํ อตฺถิ, ภทฺทิยนคเร เมณฺฑกเสฎฺฐิโน เอวรูโป  นาม วิภโว’’ติ สพฺพํ ตํ ปวตฺติํ อาจิกฺขิํสุฯ ตํ สุตฺวา เสฎฺฐิ อตฺตมโน หุตฺวา ‘‘เอกํ ตาว เสฎฺฐิกุลํ ลทฺธํ, อปรมฺปิ นุ โข อตฺถี’’ติ สตสหสฺสคฺฆนิกํ กมฺพลํ ทตฺวา ‘‘คจฺฉถ, ตาตา, อญฺญมฺปิฯ เสฎฺฐิกุลํ วิจินถา’’ติ ปหิณิฯ</p>


<p>เต ราชคหํ คนฺตฺวา โชติกเสฎฺฐิสฺส เคหโต อวิทูเร ทารุราสิํ กตฺวา อคฺคิํ ทตฺวา อฎฺฐํสุฯ ‘‘กิํ อิท’’นฺติ ปุฎฺฐกาเล จ ‘‘เอกํ โน มหคฺฆกมฺพลํ วิกฺกิณนฺตานํ กยิโก นตฺถิ, คเหตฺวา วิจรนฺตาปิ โจรานํ ภายาม, เตน ตํ ฌาเปตฺวา คมิสฺสามา’’ติ วทิํสุฯ อถ เน โชติกเสฎฺฐิ ทิสฺวา ‘‘อิเม กิํ กโรนฺตี’’ติ ปุจฺฉิตฺวา ตมตฺถํ สุตฺวา ปโกฺกสาเปตฺวา ‘‘กิํ อคฺฆนโก กมฺพโล’’ติ ปุจฺฉิฯ ‘‘สตสหสฺสคฺฆนโก’’ติ วุเตฺต สตสหสฺสํ ทาเปตฺวา  ‘‘ทฺวารโกฎฺฐกํ สมฺมชฺชิตฺวา กจวรฉฑฺฑิกาย ทาสิยา เทถา’’ติ เตสํเยว หเตฺถ ปหิณิฯ สา กมฺพลํ คเหตฺวา โรทมานา สามิกสฺส สนฺติกํ อาคนฺตฺวา ‘‘กิํ มํ, สามิ, อปราเธ สติ ปหริตุํ น วฎฺฎติ, กสฺมา เม เอวรูปํ ถูลกมฺพลํ ปหิณิตฺถ, กถาหํ อิมํ นิวาเสสฺสามิ วา ปารุปิสฺสามิ วา’’ติฯ นาหํ ตว เอตทตฺถาย ปหิณิํ, เอตํ ปน ปลิเวเฐตฺวา ตว สยนปาทมูเล ฐเปตฺวา นิปชฺชนกาเล คโนฺธทเกน โธตานํ ปาทานํ ปุญฺฉนตฺถาย เต ปหิณิํ, กิํ เอตมฺปิ กาตุํ น สโกฺกสีติฯ สา ‘‘เอตํ ปน กาตุํ สกฺขิสฺสามี’’ติ คเหตฺวา อคมาสิฯ เต จ ปุริสา ตํ การณํ ทิสฺวา อตฺตโน เสฎฺฐิสฺส สนฺติกํ คนฺตฺวา ‘‘กิํ, ตาตา, ทิฎฺฐํ โว เสฎฺฐิกุล’’นฺติ วุเตฺต, ‘‘สามิ, กิํ ตุมฺหากํ อตฺถิ, ราชคหนคเร โชติกเสฎฺฐิสฺส เอวรูปา นาม สมฺปตฺตี’’ติ สพฺพํ เคหสมฺปตฺติํ อาโรเจตฺวา ตํ ปวตฺติํ อาจิกฺขิํสุฯ เสฎฺฐิ เตสํ วจนํ สุตฺวา ตุฎฺฐมานโส ‘‘อิทานิ ปพฺพชิตุํ ลภิสฺสามี’’ติ รโญฺญ สนฺติกํ คนฺตฺวา ‘‘ปพฺพชิตุกาโมมฺหิ, เทวา’’ติ อาหฯ สาธุ, มหาเสฎฺฐิ, ปพฺพชาหีติ ฯ โส เคหํ คนฺตฺวา ปุเตฺต ปโกฺกสาเปตฺวา สุวณฺณทณฺฑํ วชิรกุทฺทาลํ เชฎฺฐปุตฺตสฺส หเตฺถ ฐเปตฺวา, ‘‘ตาต, ปจฺฉิมเคเห สุวณฺณปพฺพตโต สุวณฺณปิณฺฑํ อุทฺธราหี’’ติ อาหฯ โส กุทฺทาลํ อาทาย คนฺตฺวา สุวณฺณปพฺพตํ ปหริ, ปิฎฺฐิปาสาเณ ปหฎกาโล วิย อโหสิฯ ตสฺส หตฺถโต กุทฺทาลํ คเหตฺวา มชฺฌิมปุตฺตสฺส หเตฺถ ทตฺวา ปหิณิ, ตสฺสปิ สุวณฺณปพฺพตํ ปหรนฺตสฺส ปิฎฺฐิปาสาเณ ปหฎกาโล วิย อโหสิฯ อถ  นํ กนิฎฺฐปุตฺตสฺส หเตฺถ ทตฺวา ปหิณิ, ตสฺส ตํ คเหตฺวา ปหรนฺตสฺส โกเฎฺฎตฺวา ราสิกตาย มตฺติกาย ปหฎกาโล วิย อโหสิฯ อถ นํ เสฎฺฐิ ‘‘เอหิ, ตาต, อลํ เอตฺตเกนา’’ติ วตฺวา อิตเร เทฺว เชฎฺฐภาติเก ปโกฺกสาเปตฺวา ‘‘อยํ สุวณฺณปพฺพโต น ตุมฺหากํ นิพฺพโตฺต, มยฺหญฺจ กนิฎฺฐสฺส จ นิพฺพโตฺต, อิมินา สทฺธิํ เอกโต หุตฺวา ปริภุญฺชถา’’ติ อาหฯ กสฺมา ปน โส เตสเมว นิพฺพตฺตติ, กสฺมา จ ชฎิโล ชาตกาเล อุทเก ปาติโตติ? อตฺตโน กตกเมฺมเนวฯ</p>


<p>กสฺสปสมฺมาสมฺพุทฺธสฺส  หิ เจติเย กริยมาเน เอโก ขีณาสโว เจติยฎฺฐานํ คนฺตฺวา โอโลเกตฺวา, ‘‘ตาตา, กสฺมา เจติยสฺส อุตฺตเรน มุขํ น อุฎฺฐหตี’’ติ ปุจฺฉิฯ ‘‘สุวณฺณํ นปฺปโหตี’’ติ อาหํสุฯ อหํ อโนฺตคามํ ปวิสิตฺวา สมาทเปสฺสามิ, ตุเมฺห อาทเรน กมฺมํ กโรถาติฯ โส เอวํ วตฺวา นครํ ปวิสิตฺวา, ‘‘อมฺมา, ตาตา, ตุมฺหากํ เจติยสฺส เอกสฺมิํ มุเข สุวณฺณํ นปฺปโหติ, สุวณฺณํ ชานาถา’’ติ มหาชนํ สมาทเปโนฺต สุวณฺณการกุลํ อคมาสิฯ สุวณฺณกาโรปิ ตงฺขเณเยว ภริยาย สทฺธิํ กลหํ กโรโนฺต นิสิโนฺน โหติฯ อถ นํ เถโร ‘‘เจติเย ตุเมฺหหิ คหิตมุขสฺส สุวณฺณํ นปฺปโหติ, ตํ ชานิตุํ วฎฺฎตี’’ติ อาหฯ โส ภริยาย โกเปน ‘‘ตว สตฺถารํ อุทเก ขิปิตฺวา คจฺฉา’’ติ อาหฯ อถ นํ สา ‘‘อติสาหสิกกมฺมํ เต กตํ, มม กุเทฺธน เต อหเมว อโกฺกสิตพฺพา วา ปหริตพฺพา วา, กสฺมา อตีตานาคตปจฺจุปฺปเนฺนสุ พุเทฺธสุ เวรมกาสี’’ติ อาหฯ สุวณฺณกาโร ตาวเทว  สํเวคปฺปโตฺต หุตฺวา ‘‘ขมถ เม, ภเนฺต’’ติ วตฺวา เถรสฺส ปาทมูเล นิปชฺชิฯ ตาต, อหํ ตยา น กิญฺจิ วุโตฺต, สตฺถารํ ขมาเปหีติฯ กินฺติ กตฺวา ขมาเปมิ, ภเนฺตติฯ สุวณฺณปุปฺผานํ ตโย  กุเมฺภ กตฺวา อโนฺตธาตุนิธาเน ปกฺขิปิตฺวา อลฺลวโตฺถ อลฺลเกโส หุตฺวา ขมาเปหิ, ตาตาติฯ</p>


<p>โส ‘‘สาธุ, ภเนฺต’’ติ วตฺวา สุวณฺณปุปฺผานิ กโรโนฺต ตีสุ ปุเตฺตสุ เชฎฺฐปุตฺตํ ปโกฺกสาเปตฺวา ‘‘เอหิ, ตาต, อหํ สตฺถารํ เวรวจเนน อวจํ, ตสฺมา อิมานิ ปุปฺผานิ กตฺวา ธาตุนิธาเน ปกฺขิปิตฺวา ขมาเปสฺสามิ, ตฺวมฺปิ โข เม สหาโย โหหี’’ติ อาหฯ โส ‘‘น ตฺวํ มยา เวรวจนํ วทาปิโต, ตฺวํเยว กโรหี’’ติ กาตุํ น อิจฺฉิฯ มชฺฌิมปุตฺตํ ปโกฺกสิตฺวา ตเถวาห, โสปิ ตเถว วตฺวา กาตุํ น อิจฺฉิฯ กนิฎฺฐํ ปโกฺกสิตฺวา ตเถวาห, โส ‘‘ปิตุ อุปฺปนฺนกิจฺจํ นาม ปุตฺตสฺส ภาโร’’ติ วตฺวา ปิตุสหาโย หุตฺวา ปุปฺผานิ อกาสิฯ สุวณฺณกาโร วิทตฺถิปฺปมาณานํ ปุปฺผานํ ตโย กุเมฺภ นิฎฺฐาเปตฺวา ธาตุนิธาเน ปกฺขิปิตฺวา อลฺลวโตฺถ อลฺลเกโส สตฺถารํ ขมาเปสิฯ อิติ โส สตฺตกฺขตฺตุํ ชาตกาเล อุทเก ปาตนํ ลภิฯ อยํ ปนสฺส โกฎิยํ ฐิโต อตฺตภาโวฯ อิธาปิ ตเสฺสว นิสฺสเนฺทน อุทเก ปาติโตฯ เย ปนสฺส เทฺว เชฎฺฐภาติกา ปุตฺตา สุวณฺณปุปฺผานํ กรณกาเล สหายา ภวิตุํ น อิจฺฉิํสุ, เตสํ เตน การเณน สุวณฺณปพฺพโต น นิพฺพตฺติ, ชฎิลสฺส เจว กนิฎฺฐปุตฺตสฺส จ เอกโต กตภาเวน นิพฺพตฺติฯ อิติ  โส ปุเตฺต อนุสาสิตฺวา สตฺถุ สนฺติเก ปพฺพชิตฺวา กติปาเหเนว อรหตฺตํ ปาปุณิฯ สตฺถา อปเรน สมเยน ปญฺจหิ ภิกฺขุสเตหิ สทฺธิํ ปิณฺฑาย จรโนฺต ตสฺส ปุตฺตานํ เคหทฺวารํ อคมาสิ, เต พุทฺธปฺปมุขสฺส ภิกฺขุสงฺฆสฺส อฑฺฒมาสํ ภิกฺขาทานํ อทํสุฯ</p>


<p>ภิกฺขู  ธมฺมสภายํ กถํ สมุฎฺฐาเปสุํ ‘‘อชฺชาปิ เต, อาวุโส ชฎิล, อสีติหเตฺถ สุวณฺณปพฺพเต จ ปุเตฺตสุ จ ตณฺหา อตฺถี’’ติฯ ‘‘น เม, อาวุโส, เอเตสุ ตณฺหา วา มาโน วา อตฺถี’’ติฯ เต ‘‘อยํ ชฎิลเตฺถโร อภูตํ วตฺวา อญฺญํ พฺยากโรตี’’ติ วทิํสุฯ สตฺถา เตสํ กถํ สุตฺวา ‘‘น, ภิกฺขเว, มม ปุตฺตสฺส เตสุ ตณฺหา วา มาโน วา อตฺถี’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โยธ ตณฺหํ ปหนฺตฺวาน, อนาคาโร ปริพฺพเช;  
  
ตณฺหาภวปริกฺขีณํ, ตมหํ พฺรูมิ พฺราหฺมณ’’นฺติฯ  
</li>
  
<p>ตสฺสโตฺถ  – โย อิธ โลเก ฉทฺวาริกํ ตณฺหํ วา มานํ วา ชหิตฺวา ฆราวาเสน อนตฺถิโก อนาคาโร หุตฺวา ปริพฺพชติ, ตณฺหาย เจว ภวสฺส จ ปริกฺขีณตฺตา ตณฺหาภวปริกฺขีณํ ตมหํ พฺราหฺมณํ วทามีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๔. โชติกเตฺถรวตฺถุ</h3>
<p>นฺติ ปุน อิมํ ธมฺมเทสนํ สตฺถา เวฬุวเน วิหรโนฺต โชติกเตฺถรํ อารพฺภ กเถสิฯ</p>


<p>อชาตสตฺตุกุมาโร หิ เทวทเตฺตน สทฺธิํ เอกโต หุตฺวา ปิตรํ ฆาเตตฺวา รเชฺช ปติฎฺฐิโต ‘‘โชติกเสฎฺฐิสฺส มหาปาสาทํ คณฺหิสฺสามี’’ติ  ยุทฺธสโชฺช นิกฺขมิตฺวา มณิปากาเร สปริวารสฺส อตฺตโน ฉายํ ทิสฺวา ‘‘คหปติโก ยุทฺธสโชฺช หุตฺวา พลํ อาทาย นิกฺขโนฺต’’ติ สลฺลเกฺขตฺวา อุปคนฺตุํ น วิสหิฯ เสฎฺฐิปิ ตํ ทิวสํ อุโปสถิโก หุตฺวา ปาโตว ภุตฺตปาตราโส วิหารํ คนฺตฺวา สตฺถุ สนฺติเก ธมฺมํ สุณโนฺต นิสิโนฺน โหติฯ ปฐเม ทฺวารโกฎฺฐเก อารกฺขํ คเหตฺวา ฐิโต ปน ยมโกฬิ นาม ยโกฺข ตํ ทิสฺวา ‘‘กหํ คจฺฉสี’’ติ สปริวารํ วิทฺธํเสตฺวา ทิสาวิทิสาสุ อนุพนฺธิฯ ราชา วิหารเมว อคมาสิฯ</p>


<p>อถ นํ เสฎฺฐิ ทิสฺวาว ‘‘กิํ, เทวา’’ติ วตฺวา อุฎฺฐายาสนา อฎฺฐาสิฯ คหปติ, กิํ ตฺวํ  ตว ปุริเส ‘‘มยา สทฺธิํ ยุชฺฌถา’’ติ อาณาเปตฺวา อิธาคมฺม ธมฺมํ สุณโนฺต วิย นิสิโนฺนติฯ กิํ ปน เทโว มม เคหํ คณฺหิตุํ คโตติ? อาม, คโตมฺหีติฯ มม อนิจฺฉาย มม เคหํ คณฺหิตุํ ราชสหสฺสมฺปิ น สโกฺกติ, เทวาติฯ โส ‘‘กิํ ปน ตฺวํ ราชา ภวิสฺสสี’’ติ กุชฺฌิฯ นาหํ ราชา, มม สนฺตกํ ปน ทสิกสุตฺตมฺปิ มม อนิจฺฉาย ราชูหิ วา โจเรหิ วา คเหตุํ น สกฺกาติฯ กิํ ปนาหํ ตว รุจิยา คณฺหิสฺสามีติ? เตน หิ, เทว, อิมา เม ทสสุ องฺคุลีสุ วีสติ มุทฺทิกา, อิมาหํ ตุมฺหากํ น เทมิฯ สเจ สโกฺกถ, คณฺหถาติ ฯ โส ปน ราชา ภูมิยํ อุกฺกุฎิกํ นิสีทิตฺวา อุลฺลงฺฆโนฺต อฎฺฐารสหตฺถํ ฐานํ อภิรุหติ, ฐตฺวา อุลฺลงฺฆโนฺต อสีติหตฺถํ  ฐานํ อภิรุหติฯ เอวํมหาพโล สมาโนปิ อิโต จิโต จ ปริวเตฺตโนฺต เอกํ มุทฺทิกมฺปิ กฑฺฒิตุํ นาสกฺขิฯ อถ นํ เสฎฺฐิ ‘‘สาฎกํ ปตฺถร, เทวา’’ติ วตฺวา องฺคุลิโย อุชุกา อกาสิ, วีสติปิ มุทฺทิกา นิกฺขมิํสุฯ อถ นํ เสฎฺฐิ ‘‘เอวํ, เทว, มม สนฺตกํ มม อนิจฺฉาย น สกฺกา คณฺหิตุ’’นฺติ วตฺวา รโญฺญ กิริยาย อุปฺปนฺนสํเวโค ‘‘ปพฺพชิตุํ เม อนุชาน, เทวา’’ติ อาหฯ โส ‘‘อิมสฺมิํ ปพฺพชิเต สุขํ ปาสาทํ คณฺหิสฺสามี’’ติ จิเนฺตตฺวา เอกวจเนเนว ‘‘ตฺวํ ปพฺพชาหี’’ติ อาหฯ โส สตฺถุ สนฺติเก ปพฺพชิตฺวา น จิรเสฺสว อรหตฺตํ ปตฺวา โชติกเตฺถโร นาม อโหสิฯ ตสฺส อรหตฺตํ ปตฺตกฺขเณเยว สพฺพาปิ สา สมฺปตฺติ อนฺตรธายิ, ตมฺปิสฺส สตุลกายิํ นาม ภริยํ เทวตา อุตฺตรกุรุเมว นยิํสุฯ</p>


<p>อเถกทิวสํ ภิกฺขู ตํ อามเนฺตตฺวา, ‘‘อาวุโส โชติก, ตสฺมิํ ปน เต ปาสาเท วา อิตฺถิยา วา ตณฺหา อตฺถี’’ติ ปุจฺฉิตฺวา ‘‘นตฺถาวุโส’’ติ วุเตฺต สตฺถุ อาโรเจสุํ – ‘‘อยํ, ภเนฺต, อภูตํ วตฺวา อญฺญํ พฺยากโรตี’’ติฯ สตฺถา ‘‘นเตฺถว, ภิกฺขเว, มม ปุตฺตสฺส ตสฺมิํ ตณฺหา’’ติ วตฺวา อิมํ คาถมาห –</p>


<ol>
<li>
‘‘โยธ  
ตณฺหํ ปหนฺตฺวาน, อนาคาโร ปริพฺพเช;  
  
ตณฺหาภวปริกฺขีณํ, ตมหํ พฺรูมิ พฺราหฺมณ’’นฺติฯ  
</li>
  
<p>อิมิสฺสา คาถายโตฺถ เหฎฺฐา ชฎิลเตฺถรวตฺถุมฺหิ วุตฺตนเยเนว เวทิตโพฺพฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๕. นฎปุตฺตกเตฺถรวตฺถุ</h3>
<p>ติ  อิมํ ธมฺมเทสนํ สตฺถา เวฬุวเน วิหรโนฺต เอกํ นฎปุตฺตกํ อารพฺภ กเถสิฯ</p>


<p>โส กิร เอกํ นฎกีฬํ กีฬยมาโน วิจรโนฺต สตฺถุ ธมฺมกถํ สุตฺวา ปพฺพชิตฺวา อรหตฺตํ ปาปุณิฯ ตสฺมิํ พุทฺธปฺปมุเขน ภิกฺขุสเงฺฆน สทฺธิํ  ปิณฺฑาย ปวิสเนฺต ภิกฺขู เอกํ นฎปุตฺตํ กีฬนฺตํ ทิสฺวา, ‘‘อาวุโส, เอส ตยา กีฬิตกีฬิตํ กีฬติ, อตฺถิ นุ โข เต เอตฺถ สิเนโห’’ติ ปุจฺฉิตฺวา ‘‘นตฺถี’’ติ วุเตฺต ‘‘อยํ, ภเนฺต, อภูตํ วตฺวา อญฺญํ พฺยากโรตี’’ติ อาหํสุฯ สตฺถา เตสํ กถํ สุตฺวา, ‘‘ภิกฺขเว, มม ปุโตฺต สพฺพโยเค อติกฺกโนฺต’’ติ วตฺวา อิมํ คาถมาห –</p>


<ol>
<li>
‘‘หิตฺวา มานุสกํ โยคํ, ทิพฺพํ โยคํ อุปจฺจคา;  
  
สพฺพโยควิสํยุตฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  นฺติ มานุสกํ อายุเญฺจว ปญฺจ กามคุเณ จฯ ทิพฺพโยเคปิ เอเสว นโยฯ ติ โย มานุสกํ โยคํ หิตฺวา ทิพฺพํ โยคํ อติกฺกโนฺต, ตํ สเพฺพหิ จตูหิปิ โยเคหิ วิสํยุตฺตํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๖. นฎปุตฺตกเตฺถรวตฺถุ</h3>
<p>ติ อิมํ ธมฺมเทสนํ สตฺถา เวฬุวเน วิหรโนฺต เอกํ นฎปุตฺตกํเยว อารพฺภ กเถสิฯ วตฺถุ ปุริมสทิสเมวฯ อิธ ปน สตฺถา, ‘‘ภิกฺขเว, มม ปุโตฺต รติญฺจ อรติญฺจ ปหาย ฐิโต’’ติ วตฺวา อิมํ คาถมาห –</p>


<ol>
<li>
‘‘หิตฺวา รติญฺจ อรติญฺจ, สีติภูตํ นิรูปธิํ;  
  
สพฺพโลกาภิภุํ วีรํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ  นฺติ ปญฺจกามคุณรติํฯ นฺติ อรญฺญวาเส อุกฺกณฺฐิตตฺตํฯ นฺติ นิพฺพุตํฯ นฺติ นิรุปกฺกิเลสํฯ นฺติ ตํ เอวรูปํ สพฺพํ ขนฺธโลกํ อภิภวิตฺวา ฐิตํ วีริยวนฺตํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๗. วงฺคีสเตฺถรวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต วงฺคีสเตฺถรํ อารพฺภ กเถสิฯ</p>


<p>ราชคเห กิเรโก พฺราหฺมโณ วงฺคีโส นาม มตมนุสฺสานํ สีสํ อาโกเฎตฺวา ‘‘อิทํ นิรเย นิพฺพตฺตสฺส สีสํ, อิทํ ติรจฺฉานโยนิยํ, อิทํ เปตฺติวิสเย, อิทํ มนุสฺสโลเก, อิทํ เทวโลเก นิพฺพตฺตสฺส สีส’’นฺติ ชานาติฯ พฺราหฺมณา ‘‘สกฺกา อิมํ นิสฺสาย โลกํ ขาทิตุ’’นฺติ จิเนฺตตฺวา ตํ เทฺว รตฺตวตฺถานิ ปริทหาเปตฺวา อาทาย ชนปทํ จรนฺตา มนุเสฺส วทนฺติ ‘‘เอโส วงฺคีโส นาม พฺราหฺมโณ มตมนุสฺสานํ สีสํ อาโกเฎตฺวา นิพฺพตฺตฎฺฐานํ ชานาติ, อตฺตโน ญาตกานํ นิพฺพตฺตฎฺฐานํ ปุจฺฉถา’’ติฯ มนุสฺสา ยถาพลํ ทสปิ กหาปเณ วีสติปิ สตมฺปิ ทตฺวา ญาตกานํ นิพฺพตฺตฎฺฐานํ ปุจฺฉนฺติฯ เต อนุปุเพฺพน สาวตฺถิํ ปตฺวา เชตวนสฺส อวิทูเร นิวาสํ คณฺหิํสุฯ เต ภุตฺตปาตราสา มหาชนํ คนฺธมาลาทิหตฺถํ ธมฺมสฺสวนาย คจฺฉนฺตํ ทิสฺวา ‘‘กหํ คจฺฉถา’’ติ ปุจฺฉิตฺวา ‘‘วิหารํ ธมฺมสฺสวนายา’’ติ วุเตฺต ‘‘ตตฺถ คนฺตฺวา กิํ กริสฺสถ, อมฺหากํ วงฺคีสพฺราหฺมเณน สทิโส นาม นตฺถิ, มตมนุสฺสานํ สีสํ อาโกเฎตฺวา นิพฺพตฺตฎฺฐานํ ชานาติ, ญาตกานํ นิพฺพตฺตฎฺฐานํ ปุจฺฉถา’’ติ อาหํสุฯ เต ‘‘วงฺคีโส กิํ ชานาติ , อมฺหากํ สตฺถารา สทิโส นาม นตฺถี’’ติ วตฺวา อิตเรหิปิ ‘‘วงฺคีสสทิโส นตฺถี’’ติ วุเตฺต กถํ วเฑฺฒตฺวา ‘‘เอถ, ทานิ โว วงฺคีสสฺส วา อมฺหากํ วา สตฺถุ ชานนภาวํ ชานิสฺสามา’’ติ เต อาทาย วิหารํ อคมํสุฯ สตฺถา เตสํ อาคมนภาวํ ญตฺวา นิรเย ติรจฺฉานโยนิยํ มนุสฺสโลเก เทวโลเกติ จตูสุ ฐาเนสุ นิพฺพตฺตานํ จตฺตาริ สีสานิ, ขีณาสวสีสญฺจาติ ปญฺจ สีสานิ อาหราเปตฺวา ปฎิปาฎิยา ฐเปตฺวา อาคตกาเล วงฺคีสํ ปุจฺฉิ – ‘‘ตฺวํ กิร สีสํ อาโกเฎตฺวา มตกานํ นิพฺพตฺตฎฺฐานํ ชานาสี’’ติ? ‘‘อาม, ชานามี’’ติฯ ‘‘อิทํ กสฺส สีส’’นฺติ? โส ตํ อาโกเฎตฺวา ‘‘นิรเย นิพฺพตฺตสฺสา’’ติ อาหฯ อถสฺส สตฺถา ‘‘สาธุ สาธู’’ติ สาธุการํ ทตฺวา  อิตรานิปิ ตีณิ สีสานิ ปุจฺฉิตฺวา เตน อวิรชฺฌิตฺวา วุตฺตวุตฺตกฺขเณ ตเถว ตสฺส สาธุการํ ทตฺวา ปญฺจมํ สีสํ ทเสฺสตฺวา ‘‘อิทํ กสฺส สีส’’นฺติ ปุจฺฉิ, โส ตมฺปิ อาโกเฎตฺวา นิพฺพตฺตฎฺฐานํ น ชานาติฯ</p>


<p>อถ  นํ สตฺถา ‘‘กิํ, วงฺคีส, น ชานาสี’’ติ วตฺวา, ‘‘อาม, น ชานามี’’ติ วุเตฺต ‘‘อหํ ชานามี’’ติ อาหฯ อถ นํ วงฺคีโส ยาจิ ‘‘เทถ เม อิมํ มนฺต’’นฺติฯ น สกฺกา อปพฺพชิตสฺส ทาตุนฺติฯ โส ‘‘อิมสฺมิํ มเนฺต คหิเต สกลชมฺพุทีเป อหํ เชฎฺฐโก ภวิสฺสามี’’ติ จิเนฺตตฺวา เต พฺราหฺมเณ ‘‘ตุเมฺห ตเตฺถว กติปาหํ วสถ, อหํ ปพฺพชิสฺสามี’’ติ อุโยฺยเชตฺวา สตฺถุ สนฺติเก ปพฺพชิตฺวา ลทฺธูปสมฺปโท วงฺคีสเตฺถโร นาม อโหสิฯ อถสฺส สตฺถา ทฺวตฺติํสาการกมฺมฎฺฐานํ ทตฺวา ‘‘มนฺตสฺส ปริกมฺมํ สชฺฌายาหี’’ติ  อาหฯ โส ตํ สชฺฌายโนฺต อนฺตรนฺตรา พฺราหฺมเณหิ ‘‘คหิโต เต มโนฺต’’ติ ปุจฺฉิยมาโน ‘‘อาคเมถ ตาว, คณฺหามี’’ติ วตฺวา กติปาเหเนว อรหตฺตํ ปตฺวา ปุน พฺราหฺมเณหิ ปุโฎฺฐ ‘‘อภโพฺพ ทานาหํ, อาวุโส, คนฺตุ’’นฺติ อาหฯ ตํ สุตฺวา ภิกฺขู ‘‘อยํ, ภเนฺต, อภูเตน อญฺญํ พฺยากโรตี’’ติ สตฺถุ อาโรเจสุํฯ สตฺถา ‘‘มา, ภิกฺขเว, เอวํ อวจุตฺถ, อิทานิ, ภิกฺขเว, มม ปุโตฺต จุติปฎิสนฺธิกุสโล ชาโต’’ติ วตฺวา อิมา คาถา อภาสิ –</p>


<ol>
<li>
‘‘จุติํ โย เวทิ สตฺตานํ, อุปปตฺติญฺจ สพฺพโส;  
  
อสตฺตํ สุคตํ พุทฺธํ, ตมหํ พฺรูมิ พฺราหฺมณํฯ  
</li>
  
<li>
‘‘ยสฺส คติํ น ชานนฺติ, เทวา คนฺธพฺพมานุสา;  
  
ขีณาสวํ อรหนฺตํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ โย สตฺตานํ สพฺพากาเรน จุติญฺจ ปฎิสนฺธิญฺจ ปากฎํ กตฺวา ชานาติ, ตมหํ อลคฺคตาย  ปฎิปตฺติยา สุฎฺฐุ คตตฺตา  จตุนฺนํ สจฺจานํ พุทฺธตาย  พฺราหฺมณํ วทามีติ อโตฺถฯ ติ ยเสฺสเต เทวาทโย คติํ น ชานนฺติ, ตมหํ อาสวานํ ขีณตาย  กิเลเสหิ อารกตฺตา  พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๘. ธมฺมทินฺนเตฺถรีวตฺถุ</h3>
<p>ติ    อิมํ ธมฺมเทสนํ สตฺถา เวฬุวเน วิหรโนฺต ธมฺมทินฺนํ นาม ภิกฺขุนิํ อารพฺภ กเถสิฯ</p>


<p>เอกทิวสญฺหิ ตสฺสา คิหิกาเล สามิโก วิสาโข อุปาสโก สตฺถุ สนฺติเก ธมฺมํ สุตฺวา อนาคามิผลํ ปตฺวา จิเนฺตสิ – ‘‘มยา สพฺพํ สาปเตยฺยํ ธมฺมทินฺนํ ปฎิจฺฉาเปตุํ วฎฺฎตี’’ติฯ โส ตโต ปุเพฺพ อาคจฺฉโนฺต ธมฺมทินฺนํ วาตปาเนน โอโลเกนฺติํ ทิสฺวา สิตํ กโรติฯ ตํ ทิวสํ ปน วาตปาเนน ฐิตํ อโนโลเกโนฺตว อคมาสิฯ สา ‘‘กิํ นุ โข อิท’’นฺติ จิเนฺตตฺวา ‘‘โหตุ, โภชนกาเล ชานิสฺสามี’’ติ โภชนเวลาย ภตฺตํ อุปนาเมสิฯ โส อเญฺญสุ ทิวเสสุ ‘‘เอหิ, เอกโต ภุญฺชามา’’ติ วทติ, ตํ ทิวสํ ปน ตุณฺหีภูโตว ภุญฺชิฯ สา ‘‘เกนจิเทว การเณน กุปิโต ภวิสฺสตี’’ติ จิเนฺตสิฯ อถ นํ วิสาโข สุขนิสินฺนเวลาย ตํ ปโกฺกสิตฺวา ‘‘ธมฺมทิเนฺน อิมสฺมิํ เคเห สพฺพํ สาปเตยฺยํ ปฎิจฺฉาหี’’ติ อาหฯ สา ‘‘กุทฺธา นาม สาปเตยฺยํ น ปฎิจฺฉาเปนฺติ, กิํ นุ โข เอต’’นฺติ จิเนฺตตฺวา ‘‘ตุเมฺห ปน, สามี’’ติ อาหฯ อหํ อิโต ปฎฺฐาย น กิญฺจิ วิจาเรมีติฯ ตุเมฺหหิ ฉฑฺฑิตํ เขฬํ โก ปฎิจฺฉิสฺสติ, เอวํ สเนฺต มม ปพฺพชฺชํ อนุชานาถาติฯ โส ‘‘สาธุ, ภเทฺท’’ติ สมฺปฎิจฺฉิตฺวา มหเนฺตน สกฺกาเรน ตํ ภิกฺขุนีอุปสฺสยํ เนตฺวา ปพฺพาเชสิฯ สา ลทฺธูปสมฺปทา ธมฺมทินฺนเตฺถรี นาม อโหสิฯ</p>


<p>สา ปวิเวกกามตาย ภิกฺขุนีหิ สทฺธิํ ชนปทํ คนฺตฺวา ตตฺถ วิหรนฺตี น จิรเสฺสว สห ปฎิสมฺภิทาหิ อรหตฺตํ ปตฺวา ‘‘อิทานิ มํ นิสฺสาย ญาติชนา  ปุญฺญานิ กริสฺสนฺตี’’ติ ปุนเทว ราชคหํ ปจฺจาคญฺฉิฯ อุปาสโก ตสฺสา อาคตภาวํ สุตฺวา ‘‘เกน นุ โข การเณน อาคตา’’ติ ภิกฺขุนีอุปสฺสยํ คนฺตฺวา เถริํ วนฺทิตฺวา เอกมนฺตํ นิสิโนฺน ‘‘อุกฺกณฺฐิตา นุ โขสิ, อเยฺยติ วตฺตุํ อปฺปติรูปํ, ปญฺหเมกํ นํ ปุจฺฉิสฺสามี’’ติ จิเนฺตตฺวา โสตาปตฺติมเคฺค ปญฺหํ ปุจฺฉิ, สา ตํ วิสฺสเชฺชสิฯ อุปาสโก เตเนว อุปาเยน เสสมเคฺคสุปิ ปญฺหํ ปุจฺฉิตฺวา อติกฺกมฺม ปญฺหสฺส ปุฎฺฐกาเล ตาย ‘‘อจฺจยาสิ, อาวุโส, วิสาขา’’ติ วตฺวา ‘‘อากงฺขมาโน สตฺถารํ อุปสงฺกมิตฺวา อิมํ ปญฺหํ ปุเจฺฉยฺยาสี’’ติ วุเตฺต เถริํ วนฺทิตฺวา อุฎฺฐายาสนา สตฺถุ สนฺติกํ  คนฺตฺวา ตํ กถาสลฺลาปํ สพฺพํ ภควโต อาโรเจสิฯ สตฺถา ‘‘สุกถิตํ มม ธีตาย ธมฺมทินฺนาย, อหเมฺปตํ ปญฺหํ วิสฺสเชฺชโนฺต เอวเมว วิสฺสเชฺชยฺย’’นฺติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยสฺส  
ปุเร จ ปจฺฉา จ, มเชฺฌ จ นตฺถิ กิญฺจนํ;  
  
อกิญฺจนํ อนาทานํ, ตมหํ พฺรูมิ พฺราหฺมณ’’นฺติฯ  
</li>
  
<p>ตตฺถ ติ อตีเตสุ ขเนฺธสุฯ ติ อนาคเตสุ ขเนฺธสุฯ ติ ปจฺจุปฺปเนฺนสุ ขเนฺธสุฯ นฺติ ยเสฺสเตสุ ฐาเนสุ ตณฺหาคาหสงฺขาตํ  กิญฺจนํ นตฺถิ, ตมหํ ราคกิญฺจนาทีหิ  กสฺสจิ คหณสฺส อภาเวน  พฺราหฺมณํ วทามีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓๙. องฺคุลิมาลเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต องฺคุลิมาลเตฺถรํ อารพฺภ กเถสิฯ วตฺถุ ‘‘น เว กทริยา เทวโลกํ วชนฺตี’’ติ (ธ. ป. ๑๗๗) คาถาวณฺณนาย วุตฺตเมวฯ วุตฺตญฺหิ ตตฺถ –</p>


<p>ภิกฺขู องฺคุลิมาลํ ปุจฺฉิํสุ – ‘‘กิํ นุ โข, อาวุโส องฺคุลิมาล, ทุฎฺฐหตฺถิํ ฉตฺตํ ธาเรตฺวา ฐิตํ ทิสฺวา ภายี’’ติ? ‘‘น ภายิํ, อาวุโส’’ติฯ เต สตฺถารํ อุปสงฺกมิตฺวา อาหํสุ – ‘‘องฺคุลิมาโล, ภเนฺต, อญฺญํ พฺยากโรตี’’ติฯ สตฺถา ‘‘น, ภิกฺขเว, มม ปุโตฺต องฺคุลิมาโล ภายติฯ ขีณาสวอุสภานญฺหิ อนฺตเร เชฎฺฐกอุสภา มม ปุตฺตสทิสา ภิกฺขู น ภายนฺตี’’ติ วตฺวา อิมํ คาถมาห –</p>


<ol>
<li>
‘‘อุสภํ ปวรํ วีรํ, มเหสิํ วิชิตาวินํ;  
  
อเนชํ นฺหาตกํ พุทฺธํ, ตมหํ พฺรูมิ พฺราหฺมณ’’นฺติฯ  
</li>
  
<p>ตสฺสโตฺถ  – อจฺฉมฺภิตเฎฺฐน อุสภสทิสตาย  อุตฺตมเฎฺฐน  วีริยสมฺปตฺติยา   มหนฺตานํ สีลกฺขนฺธาทีนํ เอสิตตฺตา  ติณฺณํ มารานํ วิชิตตฺตา  นฺหาตกิเลสตาย  จตุสจฺจพุทฺธตาย  ตํ เอวรูปํ อหํ พฺราหฺมณํ วทามีติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>


<h3>๔๐. เทวหิตพฺราหฺมณวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต เทวหิตพฺราหฺมณสฺส ปญฺหํ อารพฺภ กเถสิฯ</p>


<p>เอกสฺมิญฺหิ สมเย ภควา วาตโรเคน อาพาธิโก หุตฺวา อุปวาณเตฺถรํ อุโณฺหทกตฺถาย เทวหิตพฺราหฺมณสฺส สนฺติกํ ปหิณิฯ โส คนฺตฺวา สตฺถุ อาพาธิกภาวํ อาจิกฺขิตฺวา อุโณฺหทกํ ยาจิ, ตํ สุตฺวา พฺราหฺมโณ ตุฎฺฐมานโส หุตฺวา ‘‘ลาภา วต เม, ยํ มม สนฺติกํ สมฺมาสมฺพุโทฺธ อุโณฺหทกสฺสตฺถาย สาวกํ ปหิณี’’ติ อุโณฺหทกสฺส กาชํ ปุริเสน คาหาเปตฺวา ผาณิตสฺส จ ปุฎํ อุปวาณเตฺถรสฺส ปาทาสิฯ เถโร ตํ คาหาเปตฺวา วิหารํ คนฺตฺวา สตฺถารํ อุโณฺหทเกน นฺหาเปตฺวา อุโณฺหทเกน ผาณิตํ อาโลเฬตฺวา ภควโต ปาทาสิ, ตสฺส ตงฺขเณเยว โส อาพาโธ ปฎิปสฺสมฺภิฯ พฺราหฺมโณ จิเนฺตสิ  – ‘‘กสฺส นุ โข เทยฺยธโมฺม ทิโนฺน มหปฺผโล โหติ, สตฺถารํ ปุจฺฉิสฺสามี’’ติ โส สตฺถุ สนฺติกํ คนฺตฺวา ตมตฺถํ ปุจฺฉโนฺต อิมํ คาถมาห –</p>


<p>
‘‘กตฺถ ทชฺชา เทยฺยธมฺมํ, กตฺถ ทินฺนํ มหปฺผลํ;  
  
กถญฺหิ ยชมานสฺส, กถํ อิชฺฌติ ทกฺขิณา’’ติฯ (สํ. นิ. ๑.๑๙๙);  
</p>
  
<p>อถสฺส สตฺถา ‘‘เอวรูปสฺส พฺราหฺมณสฺส ทินฺนํ มหปฺผลํ โหตี’’ติ วตฺวา พฺราหฺมณํ ปกาเสโนฺต อิมํ คาถมาห –</p>


<ol>
<li>
‘‘ปุเพฺพนิวาสํ  
โย เวทิ, สคฺคาปายญฺจ ปสฺสติ;  
  
อโถ ชาติกฺขยํ ปโตฺต, อภิญฺญาโวสิโต มุนิ; (สํ. นิ. ๑.๑๙๙);  
  
สพฺพโวสิตโวสานํ, ตมหํ พฺรูมิ พฺราหฺมณ’’นฺติฯ  
</li>
  
<p>ตสฺสโตฺถ – โย ปุเพฺพนิวาสํ ปากฎํ กตฺวา ชานาติ, ฉพฺพีสติเทวโลกเภทํ สคฺคญฺจ จตุพฺพิธํ อปายญฺจ ทิพฺพจกฺขุนา ปสฺสติ, อโถ ชาติกฺขยสงฺขาตํ อรหตฺตํ ปโตฺต, อภิเญฺญยฺยํ  ธมฺมํ อภิชานิตฺวา ปริเญฺญยฺยํ ปริชานิตฺวา ปหาตพฺพํ ปหาย สจฺฉิกาตพฺพํ สจฺฉิกตฺวา โวสิโก นิฎฺฐานํ ปโตฺต, วุสิตโวสานํ วา ปโตฺต, อาสวกฺขยปญฺญาย โมนภาวํ ปตฺตตฺตา มุนิ, ตมหํ สเพฺพสํ กิเลสานํ โวสานํ อรหตฺตมคฺคญาณํ พฺรหฺมจริยวาสํ วุตฺถภาเวน สพฺพโวสิตโวสานํ พฺราหฺมณํ วทามีติฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสุฯ พฺราหฺมโณปิ ปสนฺนมานโส สรเณสุ ปติฎฺฐาย อุปาสกตฺตํ ปเวเทสีติฯ</p>

</p>

</p>

</p>


<h3>นิคมนกถา</h3>
<p>เอตฺตาวตา   สพฺพปฐเม ยมกวเคฺค จุทฺทส วตฺถูนิ, อปฺปมาทวเคฺค นว, จิตฺตวเคฺค นว, ปุปฺผวเคฺค ทฺวาทส, พาลวเคฺค ปนฺนรส, ปณฺฑิตวเคฺค เอกาทส, อรหนฺตวเคฺค ทส, สหสฺสวเคฺค จุทฺทส, ปาปวเคฺค ทฺวาทส, ทณฺฑวเคฺค เอกาทส, ชราวเคฺค นว, อตฺตวเคฺค ทส, โลกวเคฺค เอกาทส, พุทฺธวเคฺค นว, สุขวเคฺค อฎฺฐ, ปิยวเคฺค นว, โกธวเคฺค อฎฺฐ, มลวเคฺค ทฺวาทส, ธมฺมฎฺฐวเคฺค ทส, มคฺควเคฺค ทฺวาทส, ปกิณฺณกวเคฺค นว, นิรยวเคฺค นว, นาควเคฺค อฎฺฐ, ตณฺหาวเคฺค ทฺวาทส, ภิกฺขุวเคฺค ทฺวาทส, พฺราหฺมณวเคฺค จตฺตาลีสาติ ปญฺจาธิกานิ ตีณิ วตฺถุสตานิ ปกาเสตฺวา นาติสเงฺขปนาติวิตฺถารวเสน อุปรจิตา ทฺวาสตฺตติภาณวารปมาณา  นิฎฺฐิตาติฯ</p>


<p>
ปตฺตํ  
ธมฺมปทํ เยน, ธมฺมราเชนนุตฺตรํ;  
  
คาถา ธมฺมปเท เตน, ภาสิตา ยา มเหสินาฯ  
</p>
  
<p>
สเตวีสา จตุสฺสตา, จตุสจฺจวิภาวินา;  
  
สตตฺตยญฺหิ วตฺถูนํ, ปญฺจาธิกา สมุฎฺฐิตาฯ  
</p>
  
<p>
วิหาเร อธิราเชน, การิตมฺหิ กตญฺญุนา;  
  
ปาสาเท สิริกูฎสฺส, รโญฺญ วิหรตา มยาฯ  
</p>
  
<p>
อตฺถพฺยญฺชนสมฺปนฺนํ, อตฺถาย จ หิตาย จ;  
  
โลกสฺส โลกนาถสฺส, สทฺธมฺมฎฺฐิติกมฺยตาฯ  
</p>
  
<p>
ตาสํ อฎฺฐกถํ เอตํ, กโรเนฺตน สุนิมฺมลํ;  
  
ทฺวาสตฺตติปมาณาย, ภาณวาเรหิ ปาฬิยาฯ  
</p>
  
<p>
ยํ  
ปตฺตํ กุสลํ เตน, กุสลา สพฺพปาณินํ;  
  
สเพฺพ อิชฺฌนฺตุ สงฺกปฺปา, ลภนฺตุ มธุรํ ผลนฺติฯ  
</p>
  
<p>ปรมวิสุทฺธสทฺธาพุทฺธิวีริยปฎิมณฺฑิเตน สีลาจารชฺชวมทฺทวาทิคุณสมุทยสมุทิเตน สกสมยสมยนฺตรคหนโชฺฌคาหณสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติปฺปเภเท สาฎฺฐกเถ สตฺถุสาสเน อปฺปฎิหตญาณปฺปภาเวน มหาเวยฺยากรเณน กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน  มหากวินา  ปภินฺนปฎิสมฺภิทาปริวาเร ฉฬภิญฺญาปฎิสมฺภิทาทิปฺปเภทคุณปฎิมณฺฑิเต อุตฺตริมนุสฺสธเมฺม สุปฺปติฎฺฐิตพุทฺธีนํ เถรวํสปฺปทีปานํ เถรานํ มหาวิหารวาสีนํ วํสาลงฺการภูเตน วิปุลวิสุทฺธพุทฺธินา ติ ครูหิ คหิตนามเธเยฺยน เถเรน กตายํ  –</p>


<p>
ตาว ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสนฺตี กุลปุตฺตานํ, นยํ สทฺธาทิพุทฺธิยาฯ  
</p>
  
<p>
ยาว พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</p>
  
อิติ เตวีสาธิกจตุสตคาถาปญฺจาธิกติสตวตฺถุปฎิมณฺฑิตา  
</p>
  
ฉพฺพีสติวคฺคสมนฺนาคตา ธมฺมปทวณฺณนา สมตฺตาฯ  
</p>
  
ธมฺมปท-อฎฺฐกถา สพฺพากาเรน นิฎฺฐิตาฯ  
</p>
  
  
  
  
  