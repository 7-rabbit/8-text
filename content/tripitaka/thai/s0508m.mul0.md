<h2>ขุทฺทกนิกาเย</h2>
<h2>เถรคาถาปาฬิ</h2>
<h3>นิทานคาถา</h3>
<p>
สีหานํว  
  
  
  
นทนฺตานํ, ทาฐีนํ คิริคพฺภเร;  
  
สุณาถ ภาวิตตฺตานํ, คาถา อตฺถูปนายิกา  
อตฺตูปนายิกา (สี. ก.)  
ฯ  
</p>
  
<p>
ยถานามา ยถาโคตฺตา, ยถาธมฺมวิหาริโน;  
  
ยถาธิมุตฺตา สปฺปญฺญา, วิหริํสุ อตนฺทิตาฯ  
</p>
  
<p>
ตตฺถ ตตฺถ วิปสฺสิตฺวา, ผุสิตฺวา อจฺจุตํ ปทํ;  
  
กตนฺตํ ปจฺจเวกฺขนฺตา, อิมมตฺถมภาสิสุํฯ  
</p>
  
<h1>๑. เอกกนิปาโต</h1>
<h2>๑. ปฐมวโคฺค</h2>
<h3>๑. สุภูติเตฺถรคาถา</h3>
<ol>
<li>
‘‘ฉนฺนา  
เม กุฎิกา สุขา นิวาตา, วสฺส เทว ยถาสุขํ;  
  
จิตฺตํ เม สุสมาหิตํ วิมุตฺตํ, อาตาปี วิหรามิ วสฺส เทวา’’ติฯ  
</li>
  
<p>อิตฺถํ สุทํ  อายสฺมา สุภูติเตฺถโร คาถํ อภาสิตฺถาติฯ
</ol></p>


<h3>๒. มหาโกฎฺฐิกเตฺถรคาถา</h3>
<ol>
<li>
‘‘อุปสโนฺต  
อุปรโต, มนฺตภาณี อนุทฺธโต;  
  
ธุนาติ ปาปเก ธเมฺม, ทุมปตฺตํว มาลุโต’’ติฯ  
</li>
  
<p>อิตฺถํ สุทํ อายสฺมา มหาโกฎฺฐิโก  เถโร คาถํ อภาสิตฺถาติฯ
</ol></p>


<h3>๓. กงฺขาเรวตเตฺถรคาถา</h3>
<ol>
<li>
‘‘ปญฺญํ  
  
อิมํ ปสฺส ตถาคตานํ, อคฺคิ ยถา ปชฺชลิโต นิสีเถ;  
  
อาโลกทา จกฺขุททา ภวนฺติ, เย อาคตานํ วินยนฺติ กงฺข’’นฺติฯ  
</li>
  
<p>อิตฺถํ สุทํ อายสฺมา กงฺขาเรวโต เถโร คาถํ อภาสิตฺถาติฯ
</ol></p>


<h3>๔. ปุณฺณเตฺถรคาถา</h3>
<ol>
<li>
‘‘สมฺภิเรว สมาเสถ, ปณฺฑิเตหตฺถทสฺสิภิ;  
  
อตฺถํ มหนฺตํ คมฺภีรํ, ทุทฺทสํ นิปุณํ อณุํ;  
  
ธีรา สมธิคจฺฉนฺติ, อปฺปมตฺตา วิจกฺขณา’’ติฯ  
</li>
  
<p>อิตฺถํ สุทํ อายสฺมา ปุโณฺณ มนฺตาณิปุโตฺต  เถโร คาถํ อภาสิตฺถาติฯ
</ol></p>


<h3>๕. ทพฺพเตฺถรคาถา</h3>
<ol>
<li>
‘‘โย  
ทุทฺทมิโย ทเมน ทโนฺต, ทโพฺพ สนฺตุสิโต วิติณฺณกโงฺข;  
  
วิชิตาวี อเปตเภรโว หิ, ทโพฺพ โส ปรินิพฺพุโต ฐิตโตฺต’’ติฯ  
</li>
  
<p>อิตฺถํ สุทํ อายสฺมา ทโพฺพ เถโร คาถํ อภาสิตฺถาติฯ
</ol></p>


<h3>๖. สีตวนิยเตฺถรคาถา</h3>
<ol>
<li>
‘‘โย  
สีตวนํ อุปคา ภิกฺขุ, เอโก สนฺตุสิโต สมาหิตโตฺต;  
  
วิชิตาวี อเปตโลมหํโส, รกฺขํ กายคตาสติํ ธิติมา’’ติฯ  
</li>
  
<p>อิตฺถํ สุทํ อายสฺมา สีตวนิโย เถโร คาถํ อภาสิตฺถาติฯ
</ol></p>


<h3>๗. ภลฺลิยเตฺถรคาถา</h3>
<ol>
<li>
‘‘โยปานุที  
มจฺจุราชสฺส เสนํ, นฬเสตุํว สุทุพฺพลํ มโหโฆ;  
  
วิชิตาวี อเปตเภรโว หิ, ทโนฺต โส ปรินิพฺพุโต ฐิตโตฺต’’ติฯ  
</li>
  
<p>อิตฺถํ สุทํ อายสฺมา ภลฺลิโย เถโร คาถํ อภาสิตฺถาติฯ
</ol></p>


<h3>๘. วีรเตฺถรคาถา</h3>
<ol>
<li>
‘‘โย ทุทฺทมิโย ทเมน ทโนฺต, วีโร สนฺตุสิโต วิติณฺณกโงฺข;  
  
วิชิตาวี อเปตโลมหํโส, วีโร โส ปรินิพฺพุโต ฐิตโตฺต’’ติฯ  
</li>
  
<p>อิตฺถํ สุทํ อายสฺมา วีโร เถโร คาถํ อภาสิตฺถาติฯ
</ol></p>


<h3>๙. ปิลินฺทวจฺฉเตฺถรคาถา</h3>
<ol>
<li>
‘‘สฺวาคตํ น ทุราคตํ  
นาปคตํ (สี. สฺยา.)  
, นยิทํ ทุมนฺติตํ มม;  
  
สํวิภเตฺตสุ ธเมฺมสุ, ยํ เสฎฺฐํ ตทุปาคมิ’’นฺติฯ  
</li>
  
<p>อิตฺถํ สุทํ อายสฺมา ปิลินฺทวโจฺฉ  เถโร คาถํ อภาสิตฺถาติฯ
</ol></p>


<h3>๑๐. ปุณฺณมาสเตฺถรคาถา</h3>
<ol>
<li>
‘‘วิหริ  
  
  
อเปกฺขํ อิธ วา หุรํ วา, โย เวทอูอู สมิโต ยตโตฺต;  
  
สเพฺพสุ ธเมฺมสุ อนูปลิโตฺต, โลกสฺส ชญฺญา อุทยพฺพยญฺจา’’ติฯ  
</li>
  
<p>อิตฺถํ สุทํ อายสฺมา ปุณฺณมาโส เถโร คาถํ อภาสิตฺถาติฯ
</ol></p>

</p>


<p>ตสฺสุทฺทานํ –</p>


<p>
สุภูติ  
โกฎฺฐิโก เถโร, กงฺขาเรวตสมฺมโต;  
  
มนฺตาณิปุโตฺต ทโพฺพ จ, สีตวนิโย จ ภลฺลิโย;  
  
วีโร ปิลินฺทวโจฺฉ จ, ปุณฺณมาโส ตโมนุโทติฯ  
</p>
  
<h2>๒. ทุติยวโคฺค</h2>
<h3>๑. จูฬวจฺฉเตฺถรคาถา</h3>
<ol>
<li>
‘‘ปาโมชฺชพหุโล ภิกฺขุ, ธเมฺม พุทฺธปฺปเวทิเต;  
  
อธิคเจฺฉ ปทํ สนฺตํ, สงฺขารูปสมํ สุข’’นฺติฯ  
</li>
  
… จูฬวโจฺฉ  
จูลควโจฺฉ (สี.)  
เถโร…ฯ  
</li>
  
<h3>๒. มหาวจฺฉเตฺถรคาถา</h3>
</ol>
<ol>
<li>
‘‘ปญฺญาพลี สีลวตูปปโนฺน, สมาหิโต ฌานรโต สตีมา;  
  
ยทตฺถิยํ โภชนํ ภุญฺชมาโน, กเงฺขถ กาลํ อิธ วีตราโค’’ติฯ  
</li>
  
… มหาวโจฺฉ  
มหาควโจฺฉ (สี.)  
เถโร…ฯ  
</li>
  
<h3>๓. วนวจฺฉเตฺถรคาถา</h3>
</ol>
<ol>
<li>
‘‘นีลพฺภวณฺณา  
รุจิรา, สีตวารี สุจินฺธรา;  
  
อินฺทโคปกสญฺฉนฺนา, เต เสลา รมยนฺติ ม’’นฺติฯ  
</li>
  
… วนวโจฺฉ เถโร…ฯ  
</li>
  
<h3>๔. สิวกสามเณรคาถา</h3>
</ol>
<ol>
<li>
‘‘อุปชฺฌาโย  
มํ อวจ, อิโต คจฺฉาม สีวก;  
  
คาเม  
เม วสติ กาโย, อรญฺญํ เม คโต มโน;  
  
เสมานโกปิ คจฺฉามิ, นตฺถิ สโงฺค วิชานต’’นฺติฯ  
</li>
  
… สิวโก สามเณโร…ฯ  
</li>
  
<h3>๕. กุณฺฑธานเตฺถรคาถา</h3>
</ol>
<ol>
<li>
‘‘ปญฺจ ฉิเนฺท ปญฺจ ชเห, ปญฺจ จุตฺตริ ภาวเย;  
  
ปญฺจสงฺคาติโค ภิกฺขุ, โอฆติโณฺณติ วุจฺจตี’’ติฯ  
</li>
  
… กุณฺฑธาโน เถโร…ฯ  
</li>
  
<h3>๖. เพลฎฺฐสีสเตฺถรคาถา</h3>
</ol>
<ol>
<li>
‘‘ยถาปิ ภโทฺท อาชโญฺญ, นงฺคลาวตฺตนี สิขี;  
  
คจฺฉติ อปฺปกสิเรน, เอวํ รตฺตินฺทิวา มม;  
  
คจฺฉนฺติ อปฺปกสิเรน, สุเข ลเทฺธ นิรามิเส’’ติฯ  
</li>
  
… เพลฎฺฐสีโส เถโร…ฯ  
</li>
  
<h3>๗. ทาสกเตฺถรคาถา</h3>
</ol>
<ol>
<li>
‘‘มิทฺธี  
ยทา โหติ มหคฺฆโส จ, นิทฺทายิตา สมฺปริวตฺตสายี;  
  
มหาวราโหว นิวาปปุโฎฺฐ, ปุนปฺปุนํ คพฺภมุเปติ มโนฺท’’ติฯ  
</li>
  
… ทาสโก เถโร…ฯ  
</li>
  
<h3>๘. สิงฺคาลปิตุเตฺถรคาถา</h3>
</ol>
<ol>
<li>
‘‘อหุ  
พุทฺธสฺส ทายาโท, ภิกฺขุ เภสกฬาวเน;  
  
เกวลํ อฎฺฐิสญฺญาย, อผรี ปถวิํ  
ปฐวิํ (สี. สฺยา.)  
อิมํ;  
  
มเญฺญหํ กามราคํ โส, ขิปฺปเมว ปหิสฺสตี’’ติ  
ปหียภิ (สพฺพตฺถ ปาฬิยํ)  
ฯ  
</li>
  
… สิงฺคาลปิตา  
สีคาลปิตา (สี.)  
เถโร…ฯ  
</li>
  
<h3>๙. กุลเตฺถรคาถา</h3>
</ol>
<ol>
<li>
  
ธ. ป. ๘๐, ๑๔๕ ธมฺมปเทปิ  
‘‘อุทกํ  
หิ นยนฺติ เนตฺติกา, อุสุการา นมยนฺติ  
ทมยนฺติ (ก.)  
เตชนํ;  
  
ทารุํ  
นมยนฺติ ตจฺฉกา, อตฺตานํ ทมยนฺติ สุพฺพตา’’ติฯ  
</li>
  
… กุโล  
กุณฺฑโล (สี.), กุโฬ (สฺยา. ก.)  
เถโร…ฯ  
</li>
  
<h3>๑๐. อชิตเตฺถรคาถา</h3>
</ol>
<ol>
<li>
‘‘มรเณ เม ภยํ นตฺถิ, นิกนฺติ นตฺถิ ชีวิเต;  
  
สเนฺทหํ นิกฺขิปิสฺสามิ,  
สมฺปชาโน  
ปฎิสฺสโต’’ติ  
ปติสฺสโตติ (สี. สฺยา.)  
;;  
</li>
  
… อชิโต เถโร …ฯ  
</li>
  
วโคฺค ทุติโย นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
จูฬวโจฺฉ มหาวโจฺฉ, วนวโจฺฉ จ สีวโก;  
  
กุณฺฑธาโน จ เพลฎฺฐิ, ทาสโก จ ตโตปริ;  
  
สิงฺคาลปิติโก เถโร, กุโล จ อชิโต ทสาติฯ  
</p>
  
<h2>๓. ตติยวโคฺค</h2>
<h3>๑. นิโคฺรธเตฺถรคาถา</h3>
<ol>
<li>
‘‘นาหํ ภยสฺส ภายามิ, สตฺถา โน อมตสฺส โกวิโท;  
  
ยตฺถ ภยํ นาวติฎฺฐติ, เตน มเคฺคน วชนฺติ ภิกฺขโว’’ติฯ  
</li>
  
… นิโคฺรโธ เถโร…ฯ  
</li>
  
<h3>๒. จิตฺตกเตฺถรคาถา</h3>
</ol>
<ol>
<li>
‘‘นีลา  
สุคีวา สิขิโน, โมรา การมฺภิยํ  
การํวิยํ (สี.), การวิยํ (สฺยา.)  
อภินทนฺติ;  
  
เต สีตวาตกีฬิตา  
สีตวาตกทฺทิตกลิตา (สี.), สีตวาตกลิตา (สฺยา.)  
, สุตฺตํ ฌายํ  
ฌานํ (สฺยา.), ฌายิํ (?)  
นิโพเธนฺตี’’ติฯ  
</li>
  
… จิตฺตโก เถโร…ฯ  
</li>
  
<h3>๓. โคสาลเตฺถรคาถา</h3>
</ol>
<ol>
<li>
‘‘อหํ  
  
  
โข เวฬุคุมฺพสฺมิํ, ภุตฺวาน มธุปายสํ;  
  
ปทกฺขิณํ สมฺมสโนฺต,  
ขนฺธานํ อุทยพฺพยํ;  
  
สานุํ ปฎิคมิสฺสามิ, วิเวกมนุพฺรูหย’’นฺติฯ  
</li>
  
… โคสาโล เถโร…ฯ  
</li>
  
<h3>๔. สุคนฺธเตฺถรคาถา</h3>
</ol>
<ol>
<li>
‘‘อนุวสฺสิโก ปพฺพชิโต,  
ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… สุคโนฺธ เถโร…ฯ  
</li>
  
<h3>๕. นนฺทิยเตฺถรคาถา</h3>
</ol>
<ol>
<li>
‘‘โอภาสชาตํ ผลคํ, จิตฺตํ ยสฺส อภิณฺหโส;  
  
ตาทิสํ ภิกฺขุมาสชฺช, กณฺห ทุกฺขํ นิคจฺฉสี’’ติฯ  
</li>
  
… นนฺทิโย เถโร…ฯ  
</li>
  
<h3>๖. อภยเตฺถรคาถา</h3>
</ol>
<ol>
<li>
‘‘สุตฺวา สุภาสิตํ วาจํ, พุทฺธสฺสาทิจฺจพนฺธุโน;  
  
ปจฺจพฺยธิํ หิ นิปุณํ, วาลคฺคํ อุสุนา ยถา’’ติฯ  
</li>
  
… อภโย เถโร…ฯ  
</li>
  
<h3>๗. โลมสกงฺคิยเตฺถรคาถา</h3>
</ol>
<ol>
<li>
‘‘ทพฺพํ  
กุสํ โปฎกิลํ, อุสีรํ มุญฺชปพฺพชํ;  
  
อุรสา ปนุทิสฺสามิ, วิเวกมนุพฺรูหย’’นฺติฯ  
</li>
  
… โลมสกงฺคิโย เถโร…ฯ  
</li>
  
<h3>๘. ชมฺพุคามิกปุตฺตเตฺถรคาถา</h3>
</ol>
<ol>
<li>
‘‘กจฺจิ  
โน วตฺถปสุโต, กจฺจิ โน ภูสนารโต;  
  
กจฺจิ สีลมยํ คนฺธํ, กิํ ตฺวํ วายสิ  
กจฺจิ สีลมยํ คนฺธํ, ตฺวํ วาสิ (สฺยา.)  
เนตรา ปชา’’ติฯ  
</li>
  
… ชมฺพุคามิกปุโตฺต เถโร…ฯ  
</li>
  
<h3>๙. หาริตเตฺถรคาถา</h3>
</ol>
<ol>
<li>
‘‘สมุนฺนมยมตฺตานํ, อุสุกาโรว เตชนํ;  
  
จิตฺตํ  
อุชุํ กริตฺวาน, อวิชฺชํ ภินฺท หาริตา’’ติฯ  
</li>
  
… หาริโต เถโร…ฯ  
</li>
  
<h3>๑๐. อุตฺติยเตฺถรคาถา</h3>
</ol>
<ol>
<li>
‘‘อาพาเธ เม สมุปฺปเนฺน, สติ เม อุทปชฺชถ;  
  
อาพาโธ เม สมุปฺปโนฺน, กาโล เม นปฺปมชฺชิตุ’’นฺติฯ  
</li>
  
… อุตฺติโย เถโร…ฯ  
</li>
  
วโคฺค ตติโย นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
นิโคฺรโธ จิตฺตโก เถโร, โคสาลเถโร สุคโนฺธ;  
  
นนฺทิโย อภโย เถโร, เถโร โลมสกงฺคิโย;  
  
ชมฺพุคามิกปุโตฺต จ, หาริโต อุตฺติโย อิสีติฯ  
</p>
  
<h2>๔. จตุตฺถวโคฺค</h2>
<h3>๑. คหฺวรตีริยเตฺถรคาถา</h3>
<ol>
<li>
‘‘ผุโฎฺฐ  
  
ฑํเสหิ มกเสหิ, อรญฺญสฺมิํ พฺรหาวเน;  
  
นาโค สํคามสีเสว,  
สโต ตตฺราธิวาสเย’’ติ  
ฯ  
</li>
  
… คหฺวรตีริโย เถโร…ฯ  
</li>
  
<h3>๒. สุปฺปิยเตฺถรคาถา</h3>
</ol>
<ol>
<li>
‘‘อชรํ  
ชีรมาเนน, ตปฺปมาเนน นิพฺพุติํ;  
  
นิมิยํ  
นิมฺมิสฺสํ (สี.), นิรามิสํ (สฺยา.), นิมิเนยฺยํ (?)  
ปรมํ สนฺติํ, โยคเกฺขมํ อนุตฺตร’’นฺติฯ  
</li>
  
… สุปฺปิโย เถโร…ฯ  
</li>
  
<h3>๓. โสปากเตฺถรคาถา</h3>
</ol>
<ol>
<li>
‘‘ยถาปิ  
เอกปุตฺตสฺมิํ, ปิยสฺมิํ กุสลี สิยา;  
  
เอวํ สเพฺพสุ ปาเณสุ, สพฺพตฺถ กุสโล สิยา’’ติฯ  
</li>
  
… โสปาโก เถโร…ฯ  
</li>
  
<h3>๔. โปสิยเตฺถรคาถา</h3>
</ol>
<ol>
<li>
‘‘อนาสนฺนวรา เอตา, นิจฺจเมว วิชานตา;  
  
คามา อรญฺญมาคมฺม, ตโต เคหํ อุปาวิสิ  
อุปาวิสิํ (สี.)  
;  
  
ตโต อุฎฺฐาย ปกฺกามิ, อนามเนฺตตฺวา  
อนามนฺติย (สี.)  
โปสิโย’’ติฯ  
</li>
  
… โปสิโย เถโร…ฯ  
</li>
  
<h3>๕. สามญฺญกานิเตฺถรคาถา</h3>
</ol>
<ol>
<li>
‘‘สุขํ สุขโตฺถ ลภเต ตทาจรํ, กิตฺติญฺจ ปโปฺปติ ยสสฺส วฑฺฒติ;  
  
โย อริยมฎฺฐงฺคิกมญฺชสํ อุชุํ, ภาเวติ มคฺคํ อมตสฺส ปตฺติยา’’ติฯ  
</li>
  
… สามญฺญกานิเตฺถโร…ฯ  
</li>
  
<h3>๖. กุมาปุตฺตเตฺถรคาถา</h3>
</ol>
<ol>
<li>
‘‘สาธุ  
สุตํ สาธุ จริตกํ, สาธุ สทา อนิเกตวิหาโร;  
  
อตฺถปุจฺฉนํ ปทกฺขิณกมฺมํ, เอตํ สามญฺญมกิญฺจนสฺสา’’ติฯ  
</li>
  
… กุมาปุโตฺต เถโร…ฯ  
</li>
  
<h3>๗. กุมาปุตฺตสหายกเตฺถรคาถา</h3>
</ol>
<ol>
<li>
‘‘นานาชนปทํ ยนฺติ, วิจรนฺตา อสญฺญตา;  
  
สมาธิญฺจ วิราเธนฺติ, กิํสุ รฎฺฐจริยา กริสฺสติ;  
  
ตสฺมา วิเนยฺย สารมฺภํ, ฌาเยยฺย อปุรกฺขโต’’ติฯ  
</li>
  
… กุมาปุตฺตเตฺถรสฺส สหายโก เถโร…ฯ  
</li>
  
<h3>๘. ควมฺปติเตฺถรคาถา</h3>
</ol>
<ol>
<li>
‘‘โย  
  
อิทฺธิยา สรภุํ อฎฺฐเปสิ, โส ควมฺปติ อสิโต อเนโช;  
  
ตํ สพฺพสงฺคาติคตํ มหามุนิํ, เทวา นมสฺสนฺติ ภวสฺส ปารคุ’’นฺติฯ  
</li>
  
… ควมฺปติเตฺถโร…ฯ  
</li>
  
<h3>๙. ติสฺสเตฺถรคาถา</h3>
</ol>
<ol>
<li>
  
สํ. นิ. ๑.๒๑, ๙๗  
‘‘สตฺติยา วิย โอมโฎฺฐ, ฑยฺหมาโนว  
ฑยฺหมาเนว (สพฺพตฺถ)  
มตฺถเก;  
  
กามราคปฺปหานาย, สโต ภิกฺขุ ปริพฺพเช’’ติฯ  
</li>
  
… ติโสฺส เถโร…ฯ  
</li>
  
<h3>๑๐. วฑฺฒมานเตฺถรคาถา</h3>
</ol>
<ol>
<li>
‘‘สตฺติยา  
วิย โอมโฎฺฐ, ฑยฺหมาโนว มตฺถเก;  
  
ภวราคปฺปหานาย, สโต ภิกฺขุ ปริพฺพเช’’ติฯ  
</li>
  
… วฑฺฒมาโน เถโร…ฯ  
</li>
  
วโคฺค จตุโตฺถ นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
คหฺวรตีริโย  
สุปฺปิโย, โสปาโก เจว โปสิโย;  
  
สามญฺญกานิ กุมาปุโตฺต, กุมาปุตฺตสหายโก;  
  
ควมฺปติ ติสฺสเตฺถโร, วฑฺฒมาโน มหายโสติฯ  
</p>
  
<h2>๕. ปญฺจมวโคฺค</h2>
<h3>๑. สิริวฑฺฒเตฺถรคาถา</h3>
<ol>
<li>
‘‘วิวรมนุปตนฺติ  
วิชฺชุตา, เวภารสฺส จ ปณฺฑวสฺส จ;  
  
นควิวรคโต จ ฌายติ, ปุโตฺต อปฺปฎิมสฺส ตาทิโน’’ติฯ  
</li>
  
… สิริวโฑฺฒ เถโร…ฯ  
</li>
  
<h3>๒. ขทิรวนิยเตฺถรคาถา</h3>
</ol>
<ol>
<li>
‘‘จาเล  
อุปจาเล สีสูปจาเล ( )  
(จาลา อุปจาลา, สีสูปจาลา) (ก.)  
ปติสฺสตา  
ปฎิสฺสติกา (สฺยา. ก.)  
นุ โข วิหรถ;  
  
อาคโต โว วาลํ วิย เวธี’’ติฯ  
</li>
  
… ขทิรวนิโย เถโร…ฯ  
</li>
  
<h3>๓. สุมงฺคลเตฺถรคาถา</h3>
</ol>
<ol>
<li>
‘‘สุมุตฺติโก สุมุตฺติโก สาหุ, สุมุตฺติโกมฺหิ ตีหิ ขุชฺชเกหิ;  
  
อสิตาสุ มยา นงฺคลาสุ, มยา ขุทฺทกุทฺทาลาสุ มยาฯ  
</li>
  
ยทิปิ อิธเมว อิธเมว, อถ วาปิ อลเมว อลเมว;  
  
ฌาย สุมงฺคล ฌาย สุมงฺคล, อปฺปมโตฺต วิหร สุมงฺคลา’’ติฯ  
</li>
  
… สุมงฺคโล เถโร…ฯ  
</li>
  
<h3>๔. สานุเตฺถรคาถา</h3>
</ol>
<ol>
<li>
  
สํ. นิ. ๑.๒๓๙  
‘‘มตํ วา อมฺม โรทนฺติ, โย วา ชีวํ น ทิสฺสติ;  
  
ชีวนฺตํ มํ อมฺม ปสฺสนฺตี, กสฺมา มํ อมฺม โรทสี’’ติฯ  
</li>
  
… สานุเตฺถโร…ฯ  
</li>
  
<h3>๕. รมณียวิหาริเตฺถรคาถา</h3>
</ol>
<ol>
<li>
‘‘ยถาปิ  
ภโทฺท อาชโญฺญ, ขลิตฺวา ปติติฎฺฐติ;  
  
เอวํ  
ทสฺสนสมฺปนฺนํ, สมฺมาสมฺพุทฺธสาวก’’นฺติฯ  
</li>
  
… รมณียวิหาริเตฺถโร…ฯ  
</li>
  
<h3>๖. สมิทฺธิเตฺถรคาถา</h3>
</ol>
<ol>
<li>
‘‘สทฺธายาหํ ปพฺพชิโต, อคารสฺมานคาริยํ;  
  
สติ ปญฺญา  
จ เม วุฑฺฒา, จิตฺตญฺจ สุสมาหิตํ;  
  
กามํ กรสฺสุ รูปานิ, เนว มํ พฺยาธยิสฺสสี’’ติ  
พาธยิสฺสสีติ (สี.), พฺยาถยิสฺสสีติ (?)  
ฯ  
</li>
  
… สมิทฺธิเตฺถโร…ฯ  
</li>
  
<h3>๗. อุชฺชยเตฺถรคาถา</h3>
</ol>
<ol>
<li>
‘‘นโม  
  
เต พุทฺธ วีรตฺถุ, วิปฺปมุโตฺตสิ สพฺพธิ;  
  
ตุยฺหาปทาเน วิหรํ, วิหรามิ อนาสโว’’ติฯ  
</li>
  
… อุชฺชโย เถโร…ฯ  
</li>
  
<h3>๘. สญฺชยเตฺถรคาถา</h3>
</ol>
<ol>
<li>
‘‘ยโต อหํ ปพฺพชิโต, อคารสฺมานคาริยํ;  
  
นาภิชานามิ สงฺกปฺปํ, อนริยํ โทสสํหิต’’นฺติฯ  
</li>
  
… สญฺชโย เถโร…ฯ  
</li>
  
<h3>๙. รามเณยฺยกเตฺถรคาถา</h3>
</ol>
<ol>
<li>
‘‘จิหจิหาภินทิเต  
วิหวิหาภินทิเต (สี. สฺยา.)  
, สิปฺปิกาภิรุเตหิ จ;  
  
น เม ตํ ผนฺทติ จิตฺตํ, เอกตฺตนิรตํ หิ เม’’ติฯ  
</li>
  
… รามเณยฺยโก เถโร…ฯ  
</li>
  
<h3>๑๐. วิมลเตฺถรคาถา</h3>
</ol>
<ol>
<li>
‘‘ธรณี  
จ สิญฺจติ วาติ, มาลุโต วิชฺชุตา จรติ นเภ;  
  
อุปสมนฺติ วิตกฺกา, จิตฺตํ สุสมาหิตํ มมา’’ติฯ  
</li>
  
… วิมโล เถโร…ฯ  
</li>
  
วโคฺค ปญฺจโม นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
สิรีวโฑฺฒ เรวโต เถโร, สุมงฺคโล สานุสวฺหโย  
;  
  
รมณียวิหารี จ, สมิทฺธิอุชฺชยสญฺชยา;  
  
รามเณโยฺย จ โส เถโร, วิมโล จ รณญฺชโหติฯ  
</p>
  
<h2>๖. ฉฎฺฐวโคฺค</h2>
<h3>๑. โคธิกเตฺถรคาถา</h3>
<ol>
<li>
‘‘วสฺสติ  
เทโว ยถา สุคีตํ, ฉนฺนา เม กุฎิกา สุขา นิวาตา;  
  
จิตฺตํ สุสมาหิตญฺจ มยฺหํ, อถ เจ ปตฺถยสิ ปวสฺส เทวา’’ติฯ  
</li>
  
… โคธิโก เถโร…ฯ  
</li>
  
<h3>๒. สุพาหุเตฺถรคาถา</h3>
</ol>
<ol>
<li>
‘‘วสฺสติ เทโว ยถา สุคีตํ, ฉนฺนา เม กุฎิกา สุขา นิวาตา;  
  
จิตฺตํ สุสมาหิตญฺจ กาเย,  
อถ เจ ปตฺถยสิ ปวสฺส เทวา’’ติฯ  
</li>
  
… สุพาหุเตฺถโร…ฯ  
</li>
  
<h3>๓. วลฺลิยเตฺถรคาถา</h3>
</ol>
<ol>
<li>
‘‘วสฺสติ เทโว ยถา สุคีตํ, ฉนฺนา เม กุฎิกา สุขา นิวาตา;  
  
ตสฺสํ วิหรามิ อปฺปมโตฺต, อถ เจ ปตฺถยสิ ปวสฺส เทวา’’ติฯ  
</li>
  
… วลฺลิโย เถโร…ฯ  
</li>
  
<h3>๔. อุตฺติยเตฺถรคาถา</h3>
</ol>
<ol>
<li>
‘‘วสฺสติ  
  
เทโว ยถา สุคีตํ, ฉนฺนา เม กุฎิกา สุขา นิวาตา;  
  
ตสฺสํ วิหรามิ อทุติโย, อถ เจ ปตฺถยสิ ปวสฺส เทวา’’ติฯ  
</li>
  
… อุตฺติโย เถโร…ฯ  
</li>
  
<h3>๕. อญฺชนวนิยเตฺถรคาถา</h3>
</ol>
<ol>
<li>
‘‘อาสนฺทิํ  
กุฎิกํ กตฺวา, โอคยฺห อญฺชนํ วนํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… อญฺชนวนิโย เถโร…ฯ  
</li>
  
<h3>๖. กุฎิวิหาริเตฺถรคาถา</h3>
</ol>
<ol>
<li>
‘‘โก  
กุฎิกายํ ภิกฺขุ กุฎิกายํ, วีตราโค สุสมาหิตจิโตฺต;  
  
เอวํ ชานาหิ อาวุโส, อโมฆา เต กุฎิกา กตา’’ติฯ  
</li>
  
… กุฎิวิหาริเตฺถโร…ฯ  
</li>
  
<h3>๗. ทุติยกุฎิวิหาริเตฺถรคาถา</h3>
</ol>
<ol>
<li>
‘‘อยมาหุ ปุราณิยา กุฎิ, อญฺญํ ปตฺถยเส นวํ กุฎิํ;  
  
อาสํ กุฎิยา วิราชย, ทุกฺขา ภิกฺขุ ปุน นวา กุฎี’’ติฯ  
</li>
  
… ทุติยกุฎิวิหาริเตฺถโร…ฯ  
</li>
  
<h3>๘. รมณียกุฎิกเตฺถรคาถา</h3>
</ol>
<ol>
<li>
‘‘รมณียา เม กุฎิกา, สทฺธาเทยฺยา มโนรมา;  
  
น เม อโตฺถ กุมารีหิ, เยสํ อโตฺถ ตหิํ คจฺฉถ นาริโย’’ติฯ  
</li>
  
… รมณียกุฎิโก เถโร…ฯ  
</li>
  
<h3>๙. โกสลวิหาริเตฺถรคาถา</h3>
</ol>
<ol>
<li>
‘‘สทฺธายาหํ  
ปพฺพชิโต, อรเญฺญ เม กุฎิกา กตา;  
  
อปฺปมโตฺต จ อาตาปี, สมฺปชาโน ปติสฺสโต’’ติ  
ปฎิสฺสโตติ (ก.)  
ฯ  
</li>
  
… โกสลวิหาริเตฺถโร…ฯ  
</li>
  
<h3>๑๐. สีวลิเตฺถรคาถา</h3>
</ol>
<ol>
<li>
‘‘เต เม อิชฺฌิํสุ สงฺกปฺปา, ยทโตฺถ ปาวิสิํ กุฎิํ;  
  
วิชฺชาวิมุตฺติํ ปเจฺจสํ, มานานุสยมุชฺชห’’นฺติฯ  
</li>
  
… สีวลิเตฺถโร…ฯ  
</li>
  
วโคฺค ฉโฎฺฐ นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
โคธิโก  
จ สุพาหุ จ, วลฺลิโย อุตฺติโย อิสิ;  
  
อญฺชนวนิโย เถโร, ทุเว กุฎิวิหาริโน;  
  
รมณียกุฎิโก จ, โกสลวฺหยสีวลีติฯ  
</p>
  
<h2>๗. สตฺตมวโคฺค</h2>
<h3>๑. วปฺปเตฺถรคาถา</h3>
<ol>
<li>
‘‘ปสฺสติ  
ปโสฺส ปสฺสนฺตํ, อปสฺสนฺตญฺจ ปสฺสติ;  
  
อปสฺสโนฺต อปสฺสนฺตํ, ปสฺสนฺตญฺจ น ปสฺสตี’’ติฯ  
</li>
  
… วโปฺป เถโร…ฯ  
</li>
  
<h3>๒. วชฺชิปุตฺตเตฺถรคาถา</h3>
</ol>
<ol>
<li>
‘‘เอกกา  
มยํ อรเญฺญ วิหราม, อปวิทฺธํว วนสฺมิํ ทารุกํ;  
  
ตสฺส เม พหุกา ปิหยนฺติ, เนรยิกา วิย สคฺคคามิน’’นฺติฯ  
</li>
  
… วชฺชิปุโตฺต เถโร…ฯ  
</li>
  
<h3>๓. ปกฺขเตฺถรคาถา</h3>
</ol>
<ol>
<li>
‘‘จุตา  
ปตนฺติ ปติตา, คิทฺธา จ ปุนราคตา;  
  
กตํ กิจฺจํ รตํ รมฺมํ, สุเขนนฺวาคตํ สุข’’นฺติฯ  
</li>
  
… ปโกฺข เถโร…ฯ  
</li>
  
<h3>๔. วิมลโกณฺฑญฺญเตฺถรคาถา</h3>
</ol>
<ol>
<li>
‘‘ทุมวฺหยาย อุปฺปโนฺน, ชาโต ปณฺฑรเกตุนา;  
  
เกตุหา  
เกตุนาเยว, มหาเกตุํ ปธํสยี’’ติฯ  
</li>
  
… วิมลโกณฺฑโญฺญ เถโร…ฯ  
</li>
  
<h3>๕. อุเกฺขปกตวจฺฉเตฺถรคาถา</h3>
</ol>
<ol>
<li>
‘‘อุเกฺขปกตวจฺฉสฺส, สงฺกลิตํ พหูหิ วเสฺสหิ;  
  
ตํ ภาสติ คหฎฺฐานํ, สุนิสิโนฺน อุฬารปาโมโชฺช’’ติฯ  
</li>
  
… อุเกฺขปกตวโจฺฉ เถโร…ฯ  
</li>
  
<h3>๖. เมฆิยเตฺถรคาถา</h3>
</ol>
<ol>
<li>
‘‘อนุสาสิ  
มหาวีโร, สพฺพธมฺมาน ปารคู;  
  
ตสฺสาหํ ธมฺมํ สุตฺวาน, วิหาสิํ สนฺติเก สโต;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… เมฆิโย เถโร…ฯ  
</li>
  
<h3>๗. เอกธมฺมสวนียเตฺถรคาถา</h3>
</ol>
<ol>
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ  
</li>
  
… เอกธมฺมสวนีโย เถโร…ฯ  
</li>
  
<h3>๘. เอกุทานิยเตฺถรคาถา</h3>
</ol>
<ol>
<li>
  
อุทา. ๓๗; ปาจิ. ๑๕๓  
‘‘อธิเจตโส อปฺปมชฺชโต, มุนิโน โมนปเถสุ สิกฺขโต;  
  
โสกา น ภวนฺติ ตาทิโน, อุปสนฺตสฺส สทา สตีมโต’’ติฯ  
</li>
  
… เอกุทานิโย เถโร…ฯ  
</li>
  
<h3>๙. ฉนฺนเตฺถรคาถา</h3>
</ol>
<ol>
<li>
‘‘สุตฺวาน  
ธมฺมํ มหโต มหารสํ, สพฺพญฺญุตญฺญาณวเรน เทสิตํ;  
  
มคฺคํ ปปชฺชิํ  
ปปชฺชํ (ก.)  
อมตสฺส ปตฺติยา, โส โยคเกฺขมสฺส ปถสฺส โกวิโท’’ติฯ  
</li>
  
… ฉโนฺน เถโร…ฯ  
</li>
  
<h3>๑๐. ปุณฺณเตฺถรคาถา</h3>
</ol>
<ol>
<li>
‘‘สีลเมว  
  
อิธ อคฺคํ, ปญฺญวา ปน อุตฺตโม;  
  
มนุเสฺสสุ จ เทเวสุ, สีลปญฺญาณโต ชย’’นฺติฯ  
</li>
  
… ปุโณฺณ เถโร…ฯ  
</li>
  
วโคฺค สตฺตโม นิฎฺฐิโตฯ  
</li>
  
<p>ตสฺสุทฺทานํ  –
</ol></p>


<p>
วโปฺป จ วชฺชิปุโตฺต จ, ปโกฺข วิมลโกณฺฑโญฺญ;  
  
อุเกฺขปกตวโจฺฉ จ, เมฆิโย เอกธมฺมิโก;  
  
เอกุทานิยฉนฺนา จ, ปุณฺณเตฺถโร มหพฺพโลติฯ  
</p>
  
<h2>๘. อฎฺฐมวโคฺค</h2>
<h3>๑. วจฺฉปาลเตฺถรคาถา</h3>
<ol>
<li>
‘‘สุสุขุมนิปุณตฺถทสฺสินา, มติกุสเลน นิวาตวุตฺตินา;  
  
สํเสวิตวุทฺธสีลินา  
สํเสวิตพุทฺธสีลินา (ก.)  
, นิพฺพานํ น หิ เตน ทุลฺลภ’’นฺติฯ  
</li>
  
… วจฺฉปาโล เถโร…ฯ  
</li>
  
<h3>๒. อาตุมเตฺถรคาถา</h3>
</ol>
<ol>
<li>
‘‘ยถา  
กฬีโร สุสุ วฑฺฒิตโคฺค, ทุนฺนิกฺขโม โหติ ปสาขชาโต;  
  
เอวํ อหํ ภริยายานิตาย, อนุมญฺญํ  
มํ ปพฺพชิโตมฺหิ ทานี’’ติฯ  
</li>
  
… อาตุโม เถโร…ฯ  
</li>
  
<h3>๓. มาณวเตฺถรคาถา</h3>
</ol>
<ol>
<li>
‘‘ชิณฺณญฺจ ทิสฺวา ทุขิตญฺจ พฺยาธิตํ, มตญฺจ ทิสฺวา คตมายุสงฺขยํ;  
  
ตโต อหํ นิกฺขมิตูน ปพฺพชิํ, ปหาย กามานิ มโนรมานี’’ติฯ  
</li>
  
… มาณโว เถโร…ฯ  
</li>
  
<h3>๔. สุยามนเตฺถรคาถา</h3>
</ol>
<ol>
<li>
‘‘กามจฺฉโนฺท จ พฺยาปาโท, ถินมิทฺธญฺจ  
ถีนมิทฺธญฺจ (สี. สฺยา.)  
ภิกฺขุโน;  
  
อุทฺธจฺจํ วิจิกิจฺฉา จ, สพฺพโสว น วิชฺชตี’’ติฯ  
</li>
  
… สุยามโน เถโร…ฯ  
</li>
  
<h3>๕. สุสารทเตฺถรคาถา</h3>
</ol>
<ol>
<li>
‘‘สาธุ สุวิหิตาน ทสฺสนํ, กงฺขา ฉิชฺชติ พุทฺธิ วฑฺฒติ;  
  
พาลมฺปิ กโรนฺติ ปณฺฑิตํ, ตสฺมา สาธุ สตํ สมาคโม’’ติฯ  
</li>
  
… สุสารโท เถโร…ฯ  
</li>
  
<h3>๖. ปิยญฺชหเตฺถรคาถา</h3>
</ol>
<ol>
<li>
‘‘อุปฺปตเนฺตสุ  
นิปเต, นิปตเนฺตสุ อุปฺปเต;  
  
วเส อวสมาเนสุ, รมมาเนสุ โน รเม’’ติฯ  
</li>
  
… ปิยญฺชโห เถโร…ฯ  
</li>
  
<h3>๗. หตฺถาโรหปุตฺตเตฺถรคาถา</h3>
</ol>
<ol>
<li>
‘‘อิทํ  
  
ปุเร จิตฺตมจาริ จาริกํ, เยนิจฺฉกํ ยตฺถกามํ ยถาสุขํ;  
  
ตทชฺชหํ นิคฺคเหสฺสามิ โยนิโส, หตฺถิปฺปภินฺนํ วิย องฺกุสคฺคโห’’ติฯ  
</li>
  
… หตฺถาโรหปุโตฺต เถโร…ฯ  
</li>
  
<h3>๘. เมณฺฑสิรเตฺถรคาถา</h3>
</ol>
<ol>
<li>
‘‘อเนกชาติสํสารํ  
, สนฺธาวิสฺสํ อนิพฺพิสํ;  
  
ตสฺส เม ทุกฺขชาตสฺส, ทุกฺขกฺขโนฺธ อปรโทฺธ’’ติฯ  
</li>
  
… เมณฺฑสิโร เถโร…ฯ  
</li>
  
<h3>๙. รกฺขิตเตฺถรคาถา</h3>
</ol>
<ol>
<li>
‘‘สโพฺพ ราโค ปหีโน เม, สโพฺพ โทโส สมูหโต;  
  
สโพฺพ เม วิคโต โมโห, สีติภูโตสฺมิ นิพฺพุโต’’ติฯ  
</li>
  
… รกฺขิโต เถโร…ฯ  
</li>
  
<h3>๑๐. อุคฺคเตฺถรคาถา</h3>
</ol>
<ol>
<li>
‘‘ยํ  
มยา ปกตํ กมฺมํ, อปฺปํ วา ยทิ วา พหุํ;  
  
สพฺพเมตํ ปริกฺขีณํ, นตฺถิ ทานิ ปุนพฺภโว’’ติฯ  
</li>
  
… อุโคฺค เถโร…ฯ  
</li>
  
วโคฺค อฎฺฐโม นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
วจฺฉปาโล จ โย เถโร, อาตุโม มาณโว อิสิ;  
  
สุยามโน สุสารโท, เถโร โย จ ปิยญฺชโห;  
  
อาโรหปุโตฺต เมณฺฑสิโร, รกฺขิโต อุคฺคสวฺหโยติฯ  
</p>
  
<h2>๙. นวมวโคฺค</h2>
<h3>๑. สมิติคุตฺตเตฺถรคาถา</h3>
<ol>
<li>
‘‘ยํ  
มยา ปกตํ ปาปํ, ปุเพฺพ อญฺญาสุ ชาติสุ;  
  
อิเธว ตํ เวทนียํ, วตฺถุ อญฺญํ น วิชฺชตี’’ติฯ  
</li>
  
… สมิติคุโตฺต เถโร…ฯ  
</li>
  
<h3>๒. กสฺสปเตฺถรคาถา</h3>
</ol>
<ol>
<li>
‘‘เยน  
เยน สุภิกฺขานิ, สิวานิ อภยานิ จ;  
  
เตน ปุตฺตก คจฺฉสฺสุ, มา โสกาปหโต ภวา’’ติฯ  
</li>
  
… กสฺสโป เถโร…ฯ  
</li>
  
<h3>๓. สีหเตฺถรคาถา</h3>
</ol>
<ol>
<li>
‘‘สีหปฺปมโตฺต วิหร, รตฺตินฺทิวมตนฺทิโต;  
  
ภาเวหิ กุสลํ ธมฺมํ, ชห สีฆํ สมุสฺสย’’นฺติฯ  
</li>
  
… สีโห เถโร…ฯ  
</li>
  
<h3>๔. นีตเตฺถรคาถา</h3>
</ol>
<ol>
<li>
‘‘สพฺพรตฺติํ  
สุปิตฺวาน, ทิวา สงฺคณิเก รโต;  
  
กุทาสฺสุ นาม ทุเมฺมโธ, ทุกฺขสฺสนฺตํ กริสฺสตี’’ติฯ  
</li>
  
… นีโต เถโร…ฯ  
</li>
  
<h3>๕. สุนาคเตฺถรคาถา</h3>
</ol>
<ol>
<li>
‘‘จิตฺตนิมิตฺตสฺส โกวิโท, ปวิเวกรสํ วิชานิย;  
  
ฌายํ นิปโก ปติสฺสโต, อธิคเจฺฉยฺย สุขํ นิรามิส’’นฺติฯ  
</li>
  
… สุนาโค เถโร…ฯ  
</li>
  
<h3>๖. นาคิตเตฺถรคาถา</h3>
</ol>
<ol>
<li>
‘‘อิโต  
พหิทฺธา ปุถุ อญฺญวาทินํ, มโคฺค น นิพฺพานคโม ยถา อยํ;  
  
อิติสฺสุ สงฺฆํ ภควานุสาสติ, สตฺถา สยํ ปาณิตเลว ทสฺสย’’นฺติฯ  
</li>
  
… นาคิโต เถโร…ฯ  
</li>
  
<h3>๗. ปวิฎฺฐเตฺถรคาถา</h3>
</ol>
<ol>
<li>
‘‘ขนฺธา  
ทิฎฺฐา ยถาภูตํ, ภวา สเพฺพ ปทาลิตา;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ  
</li>
  
… ปวิโฎฺฐ เถโร…ฯ  
</li>
  
<h3>๘. อชฺชุนเตฺถรคาถา</h3>
</ol>
<ol>
<li>
‘‘อสกฺขิํ  
วต อตฺตานํ, อุทฺธาตุํ อุทกา ถลํ;  
  
วุยฺหมาโน มโหเฆว, สจฺจานิ ปฎิวิชฺฌห’’นฺติฯ  
</li>
  
… อชฺชุโน เถโร…ฯ  
</li>
  
<h3>๙. (ปฐม)-เทวสภเตฺถรคาถา</h3>
</ol>
<ol>
<li>
‘‘อุตฺติณฺณา ปงฺกปลิปา, ปาตาลา ปริวชฺชิตา;  
  
มุโตฺต โอฆา จ คนฺถา จ, สเพฺพ มานา วิสํหตา’’ติฯ  
</li>
  
… เทวสโภ เถโร…ฯ  
</li>
  
<h3>๑๐. สามิทตฺตเตฺถรคาถา</h3>
</ol>
<ol>
<li>
‘‘ปญฺจกฺขนฺธา ปริญฺญาตา, ติฎฺฐนฺติ ฉินฺนมูลกา;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ  
</li>
  
… สามิทโตฺต เถโร…ฯ  
</li>
  
วโคฺค นวโม นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
เถโร สมิติคุโตฺต จ, กสฺสโป สีหสวฺหโย;  
  
นีโต สุนาโค นาคิโต, ปวิโฎฺฐ อชฺชุโน อิสิ;  
  
เทวสโภ จ โย เถโร, สามิทโตฺต มหพฺพโลติฯ  
</p>
  
<h2>๑๐. ทสมวโคฺค</h2>
<h3>๑. ปริปุณฺณกเตฺถรคาถา</h3>
<ol>
<li>
‘‘น  
ตถา มตํ สตรสํ, สุธนฺนํ ยํ มยชฺช ปริภุตฺตํ;  
  
อปริมิตทสฺสินา โคตเมน, พุเทฺธน เทสิโต ธโมฺม’’ติฯ  
</li>
  
… ปริปุณฺณโก เถโร…ฯ  
</li>
  
<h3>๒. วิชยเตฺถรคาถา</h3>
</ol>
<ol>
<li>
‘‘ยสฺสาสวา  
  
  
ปริกฺขีณา, อาหาเร จ อนิสฺสิโต;  
  
สุญฺญตา อนิมิโตฺต จ, วิโมโกฺข ยสฺส โคจโร;  
  
อากาเสว สกุนฺตานํ, ปทํ ตสฺส ทุรนฺนย’’นฺติฯ  
</li>
  
… วิชโย เถโร…ฯ  
</li>
  
<h3>๓. เอรกเตฺถรคาถา</h3>
</ol>
<ol>
<li>
‘‘ทุกฺขา กามา เอรก, น สุขา กามา เอรก;  
  
โย กาเม กามยติ, ทุกฺขํ โส กามยติ เอรก;  
  
โย กาเม น กามยติ, ทุกฺขํ โส น กามยติ เอรกา’’ติฯ  
</li>
  
… เอรโก เถโร…ฯ  
</li>
  
<h3>๔. เมตฺตชิเตฺถรคาถา</h3>
</ol>
<ol>
<li>
‘‘นโม หิ ตสฺส ภควโต, สกฺยปุตฺตสฺส สิรีมโต;  
  
เตนายํ อคฺคปฺปเตฺตน, อคฺคธโมฺม  
อโคฺค ธโมฺม (สี.)  
สุเทสิโต’’ติฯ  
</li>
  
… เมตฺตชิ เถโร…ฯ  
</li>
  
<h3>๕. จกฺขุปาลเตฺถรคาถา</h3>
</ol>
<ol>
<li>
‘‘อโนฺธหํ หตเนโตฺตสฺมิ, กนฺตารทฺธานปกฺขโนฺท  
ปกฺขโนฺน (สี.), ปกฺกโนฺต (สฺยา. สี. อฎฺฐ.)  
;  
  
สยมาโนปิ คจฺฉิสฺสํ, น สหาเยน ปาเปนา’’ติฯ  
</li>
  
… จกฺขุปาโล เถโร…ฯ  
</li>
  
<h3>๖. ขณฺฑสุมนเตฺถรคาถา</h3>
</ol>
<ol>
<li>
‘‘เอกปุปฺผํ  
จชิตฺวาน, อสีติ  
อสีติํ (สี.)  
วสฺสโกฎิโย;  
  
สเคฺคสุ ปริจาเรตฺวา, เสสเกนมฺหิ นิพฺพุโต’’ติฯ  
</li>
  
… ขณฺฑสุมโน เถโร…ฯ  
</li>
  
<h3>๗. ติสฺสเตฺถรคาถา</h3>
</ol>
<ol>
<li>
‘‘หิตฺวา สตปลํ กํสํ, โสวณฺณํ สตราชิกํ;  
  
อคฺคหิํ มตฺติกาปตฺตํ, อิทํ ทุติยาภิเสจน’’นฺติฯ  
</li>
  
… ติโสฺส เถโร…ฯ  
</li>
  
<h3>๘. อภยเตฺถรคาถา</h3>
</ol>
<ol>
<li>
‘‘รูปํ  
  
ทิสฺวา สติ มุฎฺฐา, ปิยํ นิมิตฺตํ มนสิกโรโต;  
  
สารตฺตจิโตฺต เวเทติ, ตญฺจ อโชฺฌส ติฎฺฐติ;  
  
ตสฺส วฑฺฒนฺติ อาสวา, ภวมูโลปคามิโน’’ติ  
ภวมูลา ภวคามิโนติ (สี. ก.)  
ฯ  
</li>
  
… อภโย เถโร…ฯ  
</li>
  
<h3>๙. อุตฺติยเตฺถรคาถา</h3>
</ol>
<ol>
<li>
‘‘สทฺทํ สุตฺวา สติ มุฎฺฐา, ปิยํ นิมิตฺตํ มนสิกโรโต;  
  
สารตฺตจิโตฺต เวเทติ, ตญฺจ อโชฺฌส ติฎฺฐติ;  
  
ตสฺส วฑฺฒนฺติ อาสวา, สํสารํ อุปคามิโน’’ติฯ  
</li>
  
… อุตฺติโย เถโร…ฯ  
</li>
  
<h3>๑๐. (ทุติย)-เทวสภเตฺถรคาถา</h3>
</ol>
<ol>
<li>
‘‘สมฺมปฺปธานสมฺปโนฺน, สติปฎฺฐานโคจโร;  
  
วิมุตฺติกุสุมสญฺฉโนฺน, ปรินิพฺพิสฺสตฺยนาสโว’’ติฯ  
</li>
  
… เทวสโภ เถโร…ฯ  
</li>
  
วโคฺค ทสโม นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
ปริปุณฺณโก จ วิชโย, เอรโก เมตฺตชี มุนิ;  
  
จกฺขุปาโล ขณฺฑสุมโน, ติโสฺส จ อภโย ตถา;  
  
อุตฺติโย จ มหาปโญฺญ, เถโร เทวสโภปิ จาติฯ  
</p>
  
<h2>๑๑. เอกาทสมวโคฺค</h2>
<h3>๑. เพลฎฺฐานิกเตฺถรคาถา</h3>
<ol>
<li>
‘‘หิตฺวา  
  
คิหิตฺตํ อนโวสิตโตฺต, มุขนงฺคลี โอทริโก กุสีโต;  
  
มหาวราโหว  
นิวาปปุโฎฺฐ, ปุนปฺปุนํ คพฺภมุเปติ มโนฺท’’ติฯ  
</li>
  
… เพลฎฺฐานิโก เถโร…ฯ  
</li>
  
<h3>๒. เสตุจฺฉเตฺถรคาถา</h3>
</ol>
<ol>
<li>
‘‘มาเนน  
วญฺจิตาเส, สงฺขาเรสุ สํกิลิสฺสมานาเส;  
  
ลาภาลาเภน มถิตา, สมาธิํ นาธิคจฺฉนฺตี’’ติฯ  
</li>
  
… เสตุโจฺฉ เถโร…ฯ  
</li>
  
<h3>๓. พนฺธุรเตฺถรคาถา</h3>
</ol>
<ol>
<li>
‘‘นาหํ เอเตน อตฺถิโก, สุขิโต ธมฺมรเสน ตปฺปิโต;  
  
ปิตฺวา  
ปีตฺวาน (สี. สฺยา.)  
รสคฺคมุตฺตมํ, น จ กาหามิ วิเสน สนฺถว’’นฺติฯ  
</li>
  
… พนฺธุโร  
พนฺธโน (ก.)  
เถโร…ฯ  
</li>
  
<h3>๔. ขิตกเตฺถรคาถา</h3>
</ol>
<ol>
<li>
‘‘ลหุโก วต เม กาโย, ผุโฎฺฐ จ ปีติสุเขน วิปุเลน;  
  
ตูลมิว เอริตํ มาลุเตน, ปิลวตีว เม กาโย’’ติฯ  
</li>
  
… ขิตโก เถโร…ฯ  
</li>
  
<h3>๕. มลิตวมฺภเตฺถรคาถา</h3>
</ol>
<ol>
<li>
‘‘อุกฺกณฺฐิโตปิ น วเส, รมมาโนปิ ปกฺกเม;  
  
น เตฺววานตฺถสํหิตํ, วเส วาสํ วิจกฺขโณ’’ติฯ  
</li>
  
… มลิตวโมฺภ เถโร…ฯ  
</li>
  
<h3>๖. สุเหมนฺตเตฺถรคาถา</h3>
</ol>
<ol>
<li>
‘‘สตลิงฺคสฺส  
อตฺถสฺส, สตลกฺขณธาริโน;  
  
เอกงฺคทสฺสี ทุเมฺมโธ, สตทสฺสี จ ปณฺฑิโต’’ติฯ  
</li>
  
… สุเหมโนฺต เถโร…ฯ  
</li>
  
<h3>๗. ธมฺมสวเตฺถรคาถา</h3>
</ol>
<ol>
<li>
‘‘ปพฺพชิํ  
ตุลยิตฺวาน, อคารสฺมานคาริยํ;  
  
ติโสฺส  
วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… ธมฺมสโว เถโร…ฯ  
</li>
  
<h3>๘. ธมฺมสวปิตุเตฺถรคาถา</h3>
</ol>
<ol>
<li>
‘‘ส วีสวสฺสสติโก, ปพฺพชิํ อนคาริยํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… ธมฺมสวปิตุ เถโร…ฯ  
</li>
  
<h3>๙. สงฺฆรกฺขิตเตฺถรคาถา</h3>
</ol>
<ol>
<li>
‘‘น  
นูนายํ ปรมหิตานุกมฺปิโน, รโหคโต อนุวิคเณติ สาสนํ;  
  
ตถาหยํ วิหรติ ปากตินฺทฺริโย, มิคี ยถา ตรุณชาติกา วเน’’ติฯ  
</li>
  
… สงฺฆรกฺขิโต เถโร…ฯ  
</li>
  
<h3>๑๐. อุสภเตฺถรคาถา</h3>
</ol>
<ol>
<li>
‘‘นคา นคเคฺคสุ สุสํวิรูฬฺหา, อุทคฺคเมเฆน นเวน สิตฺตา;  
  
วิเวกกามสฺส อรญฺญสญฺญิโน, ชเนติ ภิโยฺย อุสภสฺส กลฺยต’’นฺติฯ  
</li>
  
… อุสโภ เถโร…ฯ  
</li>
  
วโคฺค เอกาทสโม นิฎฺฐิโตฯ  
</li>
  
<p>ตสฺสุทฺทานํ –
</ol></p>


<p>
เพลฎฺฐานิโก เสตุโจฺฉ, พนฺธุโร ขิตโก อิสิ;  
  
มลิตวโมฺภ สุเหมโนฺต, ธมฺมสโว ธมฺมสวปิตา;  
  
สงฺฆรกฺขิตเตฺถโร  
จ, อุสโภ จ มหามุนีติฯ  
</p>
  
<h2>๑๒. ทฺวาทสมวโคฺค</h2>
<h3>๑. เชนฺตเตฺถรคาถา</h3>
<ol>
<li>
‘‘ทุปฺปพฺพชฺชํ  
  
เว ทุรธิวาสา เคหา, ธโมฺม คมฺภีโร ทุรธิคมา โภคา;  
  
กิจฺฉา วุตฺติ โน อิตรีตเรเนว, ยุตฺตํ จิเนฺตตุํ สตตมนิจฺจต’’นฺติฯ  
</li>
  
… เชโนฺต เถโร…ฯ  
</li>
  
<h3>๒. วจฺฉโคตฺตเตฺถรคาถา</h3>
</ol>
<ol>
<li>
‘‘เตวิโชฺชหํ มหาฌายี, เจโตสมถโกวิโท;  
  
สทโตฺถ เม อนุปฺปโตฺต, กตํ พุทฺธสฺส สาสน’’นฺติฯ  
</li>
  
… วจฺฉโคโตฺต เถโร…ฯ  
</li>
  
<h3>๓. วนวจฺฉเตฺถรคาถา</h3>
</ol>
<ol>
<li>
‘‘อโจฺฉทิกา ปุถุสิลา,โคนงฺคุลมิคายุตา;  
  
อมฺพุเสวาลสญฺฉนฺนา, เต เสลา รมยนฺติ ม’’นฺติฯ  
</li>
  
… วนวโจฺฉ เถโร…ฯ  
</li>
  
<h3>๔. อธิมุตฺตเตฺถรคาถา</h3>
</ol>
<ol>
<li>
‘‘กายทุฎฺฐุลฺลครุโน, หิยฺยมานมฺหิ  
หียมานมฺหิ (สี.)  
ชีวิเต;  
  
สรีรสุขคิทฺธสฺส, กุโต สมณสาธุตา’’ติฯ  
</li>
  
… อธิมุโตฺต เถโร…ฯ  
</li>
  
<h3>๕. มหานามเตฺถรคาถา</h3>
</ol>
<ol>
<li>
‘‘เอสาวหิยฺยเส ปพฺพเตน, พหุกุฎชสลฺลกิเกน  
สลฺลกิเตน (สี.), สลฺลริเกน (สฺยา.)  
;  
  
เนสาทเกน  
คิรินา, ยสสฺสินา ปริจฺฉเทนา’’ติฯ  
  
… มหานาโม เถโร…ฯ  
  
<h3>๖. ปาราปริยเตฺถรคาถา</h3>
</ol>
<ol>
<li>
‘‘ฉผสฺสายตเน  
  
  
หิตฺวา, คุตฺตทฺวาโร สุสํวุโต;  
  
อฆมูลํ วมิตฺวาน, ปโตฺต เม อาสวกฺขโย’’ติฯ  
</li>
  
… ปาราปริโย  
ปาราสริโย (สี.), ปารํปริโย (ก.)  
เถโร …ฯ  
</li>
  
<h3>๗. ยสเตฺถรคาถา</h3>
</ol>
<ol>
<li>
‘‘สุวิลิโตฺต สุวสโน,สพฺพาภรณภูสิโต;  
  
ติโสฺส วิชฺชา อชฺฌคมิํ, กตํ พุทฺธสฺส สาสน’’นฺติฯ  
</li>
  
… ยโส เถโร…ฯ  
</li>
  
<h3>๘. กิมิลเตฺถรคาถา</h3>
</ol>
<ol>
<li>
‘‘อภิสโตฺตว นิปตติ, วโย รูปํ อญฺญมิว ตเถว สนฺตํ;  
  
ตเสฺสว สโต อวิปฺปวสโต, อญฺญเสฺสว สรามิ อตฺตาน’’นฺติฯ  
  
… กิมิโล  
กิมฺพิโล (สี. สฺยา.)  
เถโร…ฯ  
  
<h3>๙. วชฺชิปุตฺตเตฺถรคาถา</h3>
</ol>
<ol>
<li>
‘‘รุกฺขมูลคหนํ ปสกฺกิย, นิพฺพานํ หทยสฺมิํ โอปิย;  
  
ฌาย โคตม มา จ ปมาโท, กิํ เต พิฬิพิฬิกา กริสฺสตี’’ติฯ  
  
… วชฺชิปุโตฺต เถโร…ฯ  
  
<h3>๑๐. อิสิทตฺตเตฺถรคาถา</h3>
</ol>
<ol>
<li>
‘‘ปญฺจกฺขนฺธา ปริญฺญาตา, ติฎฺฐนฺติ ฉินฺนมูลกา;  
  
ทุกฺขกฺขโย  
อนุปฺปโตฺต,ปโตฺต เม อาสวกฺขโย’’ติฯ  
</li>
  
… อิสิทโตฺต เถโร…ฯ  
</li>
  
วโคฺค ทฺวาทสโม นิฎฺฐิโตฯ  
</li>
  
<p>ตสฺสุทฺทานํ  –
</ol></p>


<p>
เชโนฺต  
จ วจฺฉโคโตฺต จ, วโจฺฉ จ วนสวฺหโย;  
  
อธิมุโตฺต มหานาโม, ปาราปริโย ยโสปิ จ;  
  
กิมิโล วชฺชิปุโตฺต จ, อิสิทโตฺต มหายโสติฯ  
</p>
  
เอกกนิปาโต นิฎฺฐิโตฯ  
</p>
  
<p>ตตฺรุทฺทานํ –</p>


<p>
วีสุตฺตรสตํ เถรา, กตกิจฺจา อนาสวา;  
  
เอกเกว นิปาตมฺหิ, สุสงฺคีตา มเหสิภีติฯ  
</p>
  
  
  
  
  