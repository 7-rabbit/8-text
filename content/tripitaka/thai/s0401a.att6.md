<h1>๖. อจฺฉราสงฺฆาตวคฺควณฺณนา</h1>
<p> ฉฎฺฐสฺส  ปฐเม ติ ตํ ภวงฺคจิตฺตํ สุตวิรหิโต ปุถุชฺชโนฯ ตตฺถ อาคมาธิคมาภาวา เญโยฺย อสฺสุตวา อิติฯ โย หิ อิทํ สุตฺตํ อาทิโต ปฎฺฐาย อตฺถวเสน อุปปริกฺขโนฺต ‘‘อิทํ ภวงฺคจิตฺตํ นาม ปกติปริสุทฺธมฺปิ ชวนกฺขเณ อุปฺปเนฺนหิ โลภาทีหิ อุปกฺกิเลเสหิ อุปกฺกิลิฎฺฐ’’นฺติ เนว อาคมวเสน น อธิคมวเสน ชานาติ, ยสฺส จ ขนฺธธาตุอายตนปจฺจยาการสติปฎฺฐานาทีสุ อุคฺคหปริปุจฺฉาวินิจฺฉยวิรหิตตฺตา ยถาภูตญาณปฎิเวธสาธโก เนว อาคโม, ปฎิปตฺติยา อธิคนฺตพฺพสฺส อนธิคตตฺตา น อธิคโม อตฺถิฯ โส อาคมาธิคมาภาวา เญโยฺย อสฺสุตวา อิติฯ สฺวายํ –</p>


<p>
‘‘ปุถูนํ  
ชนนาทีหิ, การเณหิ ปุถุชฺชโน;  
  
ปุถุชฺชนโนฺตคธตฺตา, ปุถุวายํ ชโน อิติ’’ฯ  
</p>
  
<p>โส  หิ ปุถูนํ นานปฺปการานํ กิเลสาทีนํ ชนนาทีหิ การเณหิ ปุถุชฺชโนฯ ยถาห –</p>

</p>


<p>ปุถูนํ วา คณนปถมตีตานํ อริยธมฺมปรมฺมุขานํ นีจธมฺมสมาจารานํ ชนานํ อโนฺตคธตฺตาปิ ปุถุชฺชโน, ปุถุ วา อยํ วิสุํเยว สงฺขํ คโต, วิสํสโฎฺฐ สีลสุตาทิคุณยุเตฺตหิ อริเยหิ ชโนติ ปุถุชฺชโนฯ เอวเมเตหิ ‘‘อสฺสุตวา ปุถุชฺชโน’’ติ ทฺวีหิ ปเทหิ เย เต –</p>


<p>
‘‘ทุเว  
ปุถุชฺชนา วุตฺตา, พุเทฺธนาทิจฺจพนฺธุนา;  
  
อโนฺธ ปุถุชฺชโน เอโก, กลฺยาเณโก ปุถุชฺชโน’’ติฯ –  
</p>
  
<p>เทฺว ปุถุชฺชนา วุตฺตา, เตสุ อนฺธปุถุชฺชโน วุโตฺต โหตีติ เวทิตโพฺพฯ</p>


<p>ติ ‘‘อิทญฺจ ภวงฺคจิตฺตํ เอวํ อาคนฺตุเกหิ  อุปกฺกิเลเสหิ อุปกฺกิลิฎฺฐํ นาม โหติ, เอวํ วิปฺปมุตฺตํ นามา’’ติ ยถาสภาวโต น ชานาติฯ ติ ยสฺมา น ชานาติ, ตสฺมาฯ ติ จิตฺตฎฺฐิติ จิตฺตปริคฺคโห นตฺถิ, นตฺถิภาเวเนว ‘‘นตฺถี’’ติ วทามีติ ทเสฺสติฯ</p>


<p> ทุติเย  ติ สุตสมฺปโนฺนฯ วิตฺถารโต ปเนตฺถ อสฺสุตวาติ ปทสฺส ปฎิปกฺขวเสน อโตฺถ เวทิตโพฺพฯ ติ อตฺถิ อริโย น สาวโก, เสยฺยถาปิ พุทฺธา เจว ปเจฺจกพุทฺธา จ; อตฺถิ สาวโก น อริโย, เสยฺยถาปิ คิหี อนาคตผโล; อตฺถิ เนว อริโย น สาวโก เสยฺยถาปิ ปุถุติตฺถิยาฯ อตฺถิ อริโยเจว สาวโก จ, เสยฺยถาปิ สมณา สกฺยปุตฺติยา อาคตผลา วิญฺญาตสาสนาฯ อิธ ปน คิหี วา โหตุ ปพฺพชิโต วา, โย โกจิ สุตวาติ เอตฺถ วุตฺตสฺส อตฺถสฺส วเสน สุตสมฺปโนฺน, อยํ อริยสาวโกติ เวทิตโพฺพฯ ติ ‘‘เอวมิทํ ภวงฺคจิตฺตํ อาคนฺตุเกหิ อุปกฺกิเลเสหิ วิปฺปมุตฺตํ โหติ, เอวํ อุปกฺกิลิฎฺฐ’’นฺติ ยถาสภาวโต ชานาติฯ ติ จิตฺตฎฺฐิติ จิตฺตปริคฺคโห อตฺถิ, อตฺถิภาเวเนว ‘‘อตฺถี’’ติ วทามีติ ทเสฺสติฯ อิมสฺมิํ สุเตฺต พลววิปสฺสนา กถิตาฯ เกจิ ตรุณวิปสฺสนาติ วทนฺติฯ</p>


<p> ตติยํ อฎฺฐุปฺปตฺติยํ กถิตํฯ กตรายํ ปน อฎฺฐุปฺปตฺติยํ? อคฺคิกฺขโนฺธปมสุตฺตนฺตอฎฺฐุปฺปตฺติยํฯ ภควา กิร เอกสฺมิํ สมเย สาวตฺถิํ อุปนิสฺสาย เชตวนมหาวิหาเร ปฎิวสติฯ พุทฺธานญฺจ ยตฺถ กตฺถจิ  ปฎิวสนฺตานํ ปญฺจวิธํ กิจฺจํ อวิชหิตเมว โหติฯ ปญฺจ หิ พุทฺธกิจฺจานิ – ปุเรภตฺตกิจฺจํ, ปจฺฉาภตฺตกิจฺจํ, ปุริมยามกิจฺจํ, มชฺฌิมยามกิจฺจํ, ปจฺฉิมยามกิจฺจนฺติฯ</p>


<p>ตตฺริทํ ปุเรภตฺตกิจฺจํ – ภควา หิ ปาโตว วุฎฺฐาย อุปฎฺฐากานุคฺคหตฺถํ สรีรผาสุกตฺถญฺจ มุขโธวนาทิสรีรปริกมฺมํ  กตฺวา ยาว ภิกฺขาจารเวลา ตาว วิวิตฺตาสเน วีตินาเมตฺวา ภิกฺขาจารเวลาย นิวาเสตฺวา กายพนฺธนํ พนฺธิตฺวา จีวรํ ปารุปิตฺวา ปตฺตมาทาย กทาจิ เอกโกว, กทาจิ ภิกฺขุสงฺฆปริวุโต คามํ วา นิคมํ วา ปิณฺฑาย ปวิสติ กทาจิ ปกติยา, กทาจิ อเนเกหิ ปาฎิหาริเยหิ วตฺตมาเนหิฯ เสยฺยถิทํ – ปิณฺฑาย ปวิสโต โลกนาถสฺส ปุรโต ปุรโต คนฺตฺวา มุทุคตวาตา ปถวิํ โสเธนฺติ, วลาหกา อุทกผุสิตานิ มุญฺจนฺตา มเคฺค เรณุํ วูปสเมตฺวา อุปริ วิตานํ หุตฺวา ติฎฺฐนฺติ, อปเร วาตา ปุปฺผานิ อุปสํหริตฺวา มเคฺค โอกิรนฺติ, อุนฺนตา  ภูมิปฺปเทสา โอนมนฺติ, โอนตา อุนฺนมนฺติ, ปาทนิเกฺขปสมเย สมาว ภูมิ โหติ, สุขสมฺผสฺสานิ ปทุมปุปฺผานิ วา ปาเท สมฺปฎิจฺฉนฺติฯ อินฺทขีลสฺส อโนฺต ฐปิตมเตฺต ทกฺขิณปาเท สรีรโต ฉพฺพณฺณรสฺมิโย นิกฺขมิตฺวา สุวณฺณรสปิญฺชรานิ วิย จิตฺรปฎปริกฺขิตฺตานิ วิย จ ปาสาทกูฎาคาราทีนิ อลงฺกโรนฺติโย อิโต จิโต จ ธาวนฺติ, หตฺถิอสฺสวิหงฺคาทโย สกสกฎฺฐาเนสุ ฐิตาเยว มธุเรนากาเรน สทฺทํ กโรนฺติ, ตถา เภริวีณาทีนิ ตูริยานิ มนุสฺสานญฺจ กายูปคานิ อาภรณานิฯ เตน สญฺญาเณน มนุสฺสา ชานนฺติ ‘‘อชฺช ภควา อิธ ปิณฺฑาย ปวิโฎฺฐ’’ติฯ เต สุนิวตฺถา สุปารุตา คนฺธปุปฺผาทีนิ อาทาย ฆรา นิกฺขมิตฺวา อนฺตรวีถิํ ปฎิปชฺชิตฺวา ภควนฺตํ คนฺธปุปฺผาทีหิ สกฺกจฺจํ ปูเชตฺวา  วนฺทิตฺวา ‘‘อมฺหากํ, ภเนฺต, ทส ภิกฺขู, อมฺหากํ วีสติ, ปญฺญาสํ…เป.… สตํ เทถา’’ติ ยาจิตฺวา ภควโตปิ ปตฺตํ คเหตฺวา อาสนํ ปญฺญาเปตฺวา สกฺกจฺจํ ปิณฺฑปาเตน ปฎิมาเนนฺติฯ ภควา กตภตฺตกิโจฺจ เตสํ อุปนิสฺสยจิตฺตสนฺตานานิ โอโลเกตฺวา ตถา ธมฺมํ เทเสติ, ยถา เกจิ สรณคมเนสุ ปติฎฺฐหนฺติ, เกจิ ปญฺจสุ สีเลสุ, เกจิ โสตาปตฺติสกทาคามิอนาคามิผลานํ อญฺญตรสฺมิํ, เกจิ ปพฺพชิตฺวา อคฺคผเล อรหเตฺตติฯ เอวํ มหาชนํ อนุคฺคเหตฺวา อุฎฺฐายาสนา วิหารํ คจฺฉติฯ ตตฺถ คนฺตฺวา คนฺธมณฺฑลมาเฬ ปญฺญตฺตวรพุทฺธาสเน นิสีทติ ภิกฺขูนํ ภตฺตกิจฺจปริโยสานํ อาคมยมาโนฯ ตโต ภิกฺขูนํ ภตฺตกิจฺจปริโยสาเน อุปฎฺฐาโก ภควโต นิเวเทติฯ อถ ภควา คนฺธกุฎิํ ปวิสติฯ อิทํ ตาว ฯ</p>


<p>อถ ภควา เอวํ กตปุเรภตฺตกิโจฺจ คนฺธกุฎิยา อุปฎฺฐาเน นิสีทิตฺวา ปาเท ปกฺขาเลตฺวา ปาทปีเฐ ฐตฺวา ภิกฺขุสงฺฆํ โอวทติ – ‘‘ภิกฺขเว, อปฺปมาเทน สมฺปาเทถ, ทุลฺลโภ พุทฺธุปฺปาโท โลกสฺมิํ, ทุลฺลโภ มนุสฺสตฺตปฎิลาโภ, ทุลฺลภา ขณสมฺปตฺติ, ทุลฺลภา ปพฺพชฺชา, ทุลฺลภํ สทฺธมฺมสฺสวน’’นฺติฯ ตตฺถ เกจิ ภควนฺตํ กมฺมฎฺฐานํ ปุจฺฉนฺติฯ ภควา เตสํ จริยานุรูปํ กมฺมฎฺฐานํ  เทติฯ ตโต สเพฺพปิ ภควนฺตํ วนฺทิตฺวา อตฺตโน อตฺตโน รตฺติฎฺฐานทิวาฎฺฐานานิ คจฺฉนฺติฯ เกจิ อรญฺญํ, เกจิ รุกฺขมูลํ, เกจิ ปพฺพตาทีนํ อญฺญตรํ, เกจิ จาตุมหาราชิกภวนํ…เป.… เกจิ วสวตฺติภวนนฺติ ฯ ตโต ภควา คนฺธกุฎิํ ปวิสิตฺวา สเจ อากงฺขติ, ทกฺขิเณน ปเสฺสน สโต สมฺปชาโน มุหุตฺตํ สีหเสยฺยํ กเปฺปติฯ อถ สมสฺสาสิตกาโย อุฎฺฐหิตฺวา ทุติยภาเค โลกํ โวโลเกติฯ ตติยภาเค ยํ คามํ วา นิคมํ วา อุปนิสฺสาย วิหรติ, ตตฺถ มหาชโน ปุเรภตฺตํ  ทานํ ทตฺวา ปจฺฉาภตฺตํ สุนิวโตฺถ สุปารุโต คนฺธปุปฺผาทีนิ อาทาย วิหาเร สนฺนิปตติฯ ตโต ภควา สมฺปตฺตปริสาย อนุรูเปน ปาฎิหาริเยน คนฺตฺวา ธมฺมสภายํ ปญฺญตฺตวรพุทฺธาสเน นิสชฺช ธมฺมํ เทเสติ กาลยุตฺตํ สมยยุตฺตํ, อถ กาลํ วิทิตฺวา ปริสํ อุโยฺยเชติ, มนุสฺสา ภควนฺตํ วนฺทิตฺวา ปกฺกมนฺติฯ อิทํ ฯ</p>


<p>โส เอวํ นิฎฺฐิตปจฺฉาภตฺตกิโจฺจ สเจ คตฺตานิ โอสิญฺจิตุกาโม โหติ, พุทฺธาสนา อุฎฺฐาย นฺหานโกฎฺฐกํ ปวิสิตฺวา อุปฎฺฐาเกน ปฎิยาทิตอุทเกน คตฺตานิ อุตุํ คณฺหาเปติฯ อุปฎฺฐาโกปิ พุทฺธาสนํ อาเนตฺวา คนฺธกุฎิปริเวเณ ปญฺญเปติฯ ภควา สุรตฺตทุปฎฺฎํ นิวาเสตฺวา กายพนฺธนํ พนฺธิตฺวา อุตฺตราสงฺคํ เอกํสํ กตฺวา ตตฺถ อาคนฺตฺวา นิสีทติ เอกโกว มุหุตฺตํ ปฎิสลฺลีโน, อถ ภิกฺขู ตโต ตโต อาคมฺม ภควโต อุปฎฺฐานํ อาคจฺฉนฺติฯ ตตฺถ เอกเจฺจ ปญฺหํ ปุจฺฉนฺติ, เอกเจฺจ กมฺมฎฺฐานํ, เอกเจฺจ ธมฺมสฺสวนํ ยาจนฺติฯ ภควา เตสํ อธิปฺปายํ สมฺปาเทโนฺต ปุริมยามํ วิตินาเมติฯ อิทํ ฯ</p>


<p>ปุริมยามกิจฺจปริโยสาเน ปน ภิกฺขูสุ ภควนฺตํ วนฺทิตฺวา ปกฺกเนฺตสุ สกลทสสหสฺสิโลกธาตุเทวตาโย โอกาสํ ลภมานา ภควนฺตํ อุปสงฺกมิตฺวา ปญฺหํ ปุจฺฉนฺติ ยถาภิสงฺขตํ อนฺตมโส จตุรกฺขรมฺปิฯ ภควา ตาสํ เทวตานํ ปญฺหํ วิสฺสเชฺชโนฺต มชฺฌิมยามํ วีตินาเมติฯ อิทํ ฯ</p>


<p>ปจฺฉิมยามํ ปน ตโย โกฎฺฐาเส กตฺวา ปุเรภตฺตโต ปฎฺฐาย นิสชฺชาปีฬิตสฺส สรีรสฺส กิลาสุภาวโมจนตฺถํ เอกํ โกฎฺฐาสํ จงฺกเมน วีตินาเมติ, ทุติยโกฎฺฐาเส คนฺธกุฎิํ ปวิสิตฺวา ทกฺขิเณน ปเสฺสน สโต สมฺปชาโน สีหเสยฺยํ กเปฺปติฯ ตติยโกฎฺฐาเส ปจฺจุฎฺฐาย นิสีทิตฺวา ปุริมพุทฺธานํ  สนฺติเก ทานสีลาทิวเสน กตาธิการปุคฺคลทสฺสนตฺถํ  พุทฺธจกฺขุนา โลกํ โวโลเกติฯ อิทํ ฯ</p>


<p>ตมฺปิ  ทิวสํ ภควา อิมสฺมิํเยว กิเจฺจ ฐิโต โลกํ โอโลเกโนฺต อิทํ อทฺทส – มยา โกสลรเฎฺฐ จาริกํ จรเนฺตน อคฺคิกฺขเนฺธน อุปเมตฺวา เอกสฺมิํ สุเตฺต เทสิเต สฎฺฐิ ภิกฺขู อรหตฺตํ ปาปุณิสฺสนฺติ, สฎฺฐิมตฺตานํ อุณฺหํ โลหิตํ มุขโต อุคฺคจฺฉิสฺสติ, สฎฺฐิมตฺตา คิหิภาวํ คมิสฺสนฺติฯ ตตฺถ เย อรหตฺตํ ปาปุณิสฺสนฺติ, เต ยํกิญฺจิ ธมฺมเทสนํ สุตฺวา ปาปุณิสฺสเนฺตวฯ อิตเรสํ ปน ภิกฺขูนํ สงฺคหตฺถาย จาริกํ จริตุกาโม หุตฺวา, ‘‘อานนฺท, ภิกฺขูนํ อาโรเจหี’’ติ อาหฯ</p>


<p>เถโร อนุปริเวณํ คนฺตฺวา, ‘‘อาวุโส, สตฺถา มหาชนสฺส สงฺคหตฺถาย จาริกํ จริตุกาโม, คนฺตุกามา อาคจฺฉถา’’ติ อาหฯ ภิกฺขู มหาลาภํ ลภิตฺวา วิย ตุฎฺฐมานสา ‘‘ลภิสฺสาม วต มหาชนสฺส ธมฺมํ เทเสนฺตสฺส ภควโต สุวณฺณวณฺณํ สรีรํ โอโลเกตุํ มธุรญฺจ ธมฺมกถํ โสตุ’’นฺติ ปรุฬฺหเกสา เกเส โอหาเรตฺวา มลคฺคหิตปตฺตา ปเตฺต ปจิตฺวา กิลิฎฺฐจีวรา จีวรานิ โธวิตฺวา คมนสชฺชา อเหสุํฯ สตฺถา อปริจฺฉิเนฺนน ภิกฺขุสเงฺฆน ปริวุโต โกสลรฎฺฐํ จาริกาย นิกฺขโนฺต คามนิคมปฎิปาฎิยา เอกทิวสํ คาวุตอฑฺฒโยชนติคาวุตโยชนปรมํ จาริกํ จรโนฺต เอกสฺมิํ ปเทเส มหนฺตํ สุสิรรุกฺขํ อคฺคินา สมฺปชฺชลิตํ ทิสฺวา ‘‘อิมเมว วตฺถุํ กตฺวา สตฺตหิ อเงฺคหิ ปฎิมเณฺฑตฺวา ธมฺมเทสนํ กเถสฺสามี’’ติ คมนํ ปจฺฉินฺทิตฺวา อญฺญตรํ รุกฺขมูลํ อุปสงฺกมิตฺวา นิสชฺชาการํ ทเสฺสสิฯ อานนฺทเตฺถโร สตฺถุ อธิปฺปายํ  ญตฺวา ‘‘อทฺธา การณํ ภวิสฺสติ, น อการเณน ตถาคตา คมนํ ปจฺฉินฺทิตฺวา นิสีทนฺตี’’ติ จตุคฺคุณํ สงฺฆาฎิํ ปญฺญาเปสิฯ สตฺถา นิสีทิตฺวา ภิกฺขู อามเนฺตตฺวา ‘‘ปสฺสถ โน ตุเมฺห, ภิกฺขเว, อมุํ มหนฺตํ อคฺคิกฺขนฺธ’’นฺติ  (อ. นิ. ๗.๗๒) เทเสติฯ</p>


<p>อิมสฺมิญฺจ ปน เวยฺยากรเณ ภญฺญมาเน สฎฺฐิมตฺตานํ ภิกฺขูนํ อุณฺหํ โลหิตํ มุขโต อุคฺคญฺฉิ, สฎฺฐิมตฺตา ภิกฺขู สิกฺขํ ปจฺจกฺขาย หีนายาวตฺติํสุ, สฎฺฐิมตฺตานํ ภิกฺขูนํ อนุปาทาย อาสเวหิ จิตฺตานิ วิมุจฺจิํสุฯ ตญฺหิ เวยฺยากรณํ สุตฺวา สฎฺฐิมตฺตานํ ภิกฺขูนํ นามกาโย สนฺตโตฺต, นามกาเย สนฺตเตฺต กรชกาโย สนฺตโตฺต, กรชกาเย สนฺตเตฺต นิธานคตํ อุณฺหํ  โลหิตํ มุขโต อุคฺคญฺฉิฯ สฎฺฐิมตฺตา ภิกฺขู ‘‘ทุกฺกรํ วต พุทฺธสาสเน ยาวชีวํ ปริปุณฺณํ ปริสุทฺธํ พฺรหฺมจริยํ จริตุ’’นฺติ สิกฺขํ ปจฺจกฺขาย หีนายาวตฺตา, สฎฺฐิมตฺตา  ภิกฺขู สตฺถุ เทสนาภิมุขํ ญาณํ เปเสตฺวา สห ปฎิสมฺภิทาหิ อรหตฺตํ ปตฺตาฯ</p>


<p>ตตฺถ เยสํ อุณฺหํ โลหิตํ มุขโต อุคฺคญฺฉิ, เต ปาราชิกํ อาปชฺชิํสุฯ เย คิหิภาวํ ปตฺตา, เต ขุทฺทานุขุทฺทกานิ สิกฺขาปทานิ มทฺทนฺตา วิจริํสุฯ เย อรหตฺตํ ปตฺตา, เต ปริสุทฺธสีลาว อเหสุํฯ สตฺถุ ธมฺมเทสนา อิเมสํ ติณฺณมฺปิ สผลาว ชาตาติฯ อรหตฺตํ ปตฺตานํ ตาว สผลา โหตุ, อิตเรสํ กถํ สผลา ชาตาติ? เตปิ หิ สเจ อิมํ ธมฺมเทสนํ น สุเณยฺยุํ, ปมตฺตาว หุตฺวา ฐานํ ชหิตุํ น สกฺกุเณยฺยุํฯ ตโต เนสํ ตํ ปาปํ วฑฺฒมานํ อปาเยสุเยว สํสีทาเปยฺย ฯ อิมํ ปน เทสนํ สุตฺวา ชาตสํเวคา ฐานํ ชหิตฺวา สามเณรภูมิยํ ฐิตา ทส สีลานิ ปูเรตฺวา โยนิโส มนสิกาเร ยุตฺตปฺปยุตฺตา เกจิ โสตาปนฺนา เกจิ สกทาคามิโน เกจิ อนาคามิโน อเหสุํ, เกจิ เทวโลเก นิพฺพตฺติํสุ, เอวํ ปาราชิกาปนฺนานมฺปิ สผลา อโหสิฯ อิตเร ปน สเจ อิมํ ธมฺมเทสนํ น สุเณยฺยุํ, คจฺฉเนฺต คจฺฉเนฺต กาเล อนุปุเพฺพน สงฺฆาทิเสสมฺปิ ปาราชิกมฺปิ ปาปุณิตฺวา อปาเยสุเยว อุปฺปชฺชิตฺวา มหาทุกฺขํ อนุภเวยฺยุํฯ อิมํ ปน เทสนํ สุตฺวา ‘‘อโห สเลฺลขิตํ พุทฺธสาสนํ, น สกฺกา อเมฺหหิ ยาวชีวํ อิมํ ปฎิปตฺติํ ปูเรตุํ, สิกฺขํ ปจฺจกฺขาย อุปาสกธมฺมํ ปูเรตฺวา ทุกฺขา มุจฺจิสฺสามา’’ติ คิหิภาวํ อุปคมิํสุฯ เต ตีสุ สรเณสุ ปติฎฺฐาย ปญฺจ สีลานิ รกฺขิตฺวา อุปาสกธมฺมํ ปูเรตฺวา เกจิ โสตาปนฺนา เกจิ สกทาคามิโน เกจิ อนาคามิโน ชาตา, เกจิ เทวโลเก นิพฺพตฺตาติฯ เอวํ เตสมฺปิ สผลาว อโหสิฯ</p>


<p>อิมํ ปน สตฺถุ ธมฺมเทสนํ สุตฺวา เทวสงฺฆา เยหิปิ สุตา, เยหิปิ น สุตา, สเพฺพสํเยว อาโรเจนฺตา วิจริํสุฯ ภิกฺขู สุตฺวา สุตฺวา ‘‘ทุกฺกรํ, โภ, พุทฺธานํ สาสเน ยาวชีวํ ปริปุณฺณํ ปริสุทฺธํ พฺรหฺมจริยํ จริตุ’’นฺติ เอกกฺขเณเนว ทสปิ ภิกฺขู วีสติปิ สฎฺฐิปิ สตมฺปิ สหสฺสมฺปิ ภิกฺขู คิหี โหนฺติฯ สตฺถา ยถารุจิยา จาริกํ จริตฺวา ปุน เชตวนเมว อาคนฺตฺวา ภิกฺขู อามเนฺตสิ – ‘‘ภิกฺขเว, ตถาคโต จาริกํ จรมาโน จิรํ อากิโณฺณ วิหาสิ, อิจฺฉามหํ, ภิกฺขเว, อฑฺฒมาสํ ปฎิสลฺลียิตุํ, นามฺหิ เกนจิ อุปสงฺกมิตโพฺพ อญฺญตฺร เอเกน ปิณฺฑปาตนีหารเกนา’’ติฯ อฑฺฒมาสํ  เอกีภาเวน วีตินาเมตฺวา ปฎิสลฺลานา วุฎฺฐิโต อานนฺทเตฺถเรน สทฺธิํ วิหารจาริกํ จรมาโน โอโลกิโตโลกิตฎฺฐาเน ตนุภูตํ  ภิกฺขุสงฺฆํ ทิสฺวา ชานโนฺตเยว เถรํ ปุจฺฉิ – ‘‘อานนฺท, อญฺญสฺมิํ กาเล ตถาคเต จาริกํ จริตฺวา เชตวนํ อาคเต สกลวิหาโร กาสาวปโชฺชโต อิสิวาตปฺปฎิวาโต โหติ, อิทานิ ปน ตนุภูโต ภิกฺขุสโงฺฆ ทิสฺสติ, เยภุเยฺยน จ อุปฺปณฺฑุปณฺฑุกชาตา  ภิกฺขู, กิํ นุ โข เอต’’นฺติ? เอตรหิ ภควา ตุมฺหากํ อคฺคิกฺขโนฺธปมธมฺมเทสนํ กถิตกาลโต ปฎฺฐาย ภิกฺขู สํเวคปฺปตฺตา หุตฺวา ‘‘มยํ เอตํ ธมฺมํ สพฺพปฺปกาเรน ปริปูเรตุํ น สกฺขิสฺสาม, อสมฺมาวตฺตนฺตานญฺจ ชนสฺส สทฺธาเทยฺยํ ปริภุญฺชิตุํ อยุตฺต’’นฺติ คิหิภาวํ สงฺกมนฺตีติฯ</p>


<p>ตสฺมิํ ขเณ ภควโต ธมฺมสํเวโค อุปฺปชฺชิฯ ตโต เถรํ อาห – ‘‘มยิ ปฎิสลฺลาเน วีตินาเมเนฺต น โกจิ มม ปุตฺตานํ เอกํ อสฺสาสฎฺฐานํ กเถสิฯ สาครสฺส หิ โอตรณติตฺถานิ วิย พหูนิ อิมสฺมิํ สาสเน อสฺสาสการณานิฯ คจฺฉานนฺท, คนฺธกุฎิปริเวเณ พุทฺธาสนํ ปญฺญาเปตฺวา ภิกฺขุสงฺฆํ สนฺนิปาเตหี’’ติฯ เถโร ตถา อกาสิฯ สตฺถา พุทฺธาสนวรคโต ภิกฺขู อามเนฺตตฺวา, ‘‘ภิกฺขเว, เมตฺตาย สพฺพปุพฺพภาโค นาม เนว อปฺปนา, น อุปจาโร, สตฺตานํ หิตผรณมตฺตเมวา’’ติ วตฺวา อิมิสฺสา อฎฺฐุปฺปตฺติยา อิมํ จูฬจฺฉราสงฺฆาตสุตฺตํ เทเสสิฯ</p>


<p>ตตฺถ นฺติ อจฺฉราปหรณมตฺตํ, เทฺว องฺคุลิโย ปหริตฺวา สทฺทกรณมตฺตนฺติ อโตฺถฯ นฺติ สพฺพสตฺตานํ หิตผรณจิตฺตํฯ ติ กถํ อาเสวติ? อาวเชฺชโนฺต อาเสวติ, ชานโนฺต อาเสวติ, ปสฺสโนฺต อาเสวติ, ปจฺจเวกฺขโนฺต อาเสวติ, จิตฺตํ อธิฎฺฐหโนฺต อาเสวติ, สทฺธาย อธิมุจฺจโนฺต อาเสวติ, วีริยํ ปคฺคณฺหโนฺต อาเสวติ, สติํ อุปฎฺฐาเปโนฺต อาเสวติ, จิตฺตํ สมาทหโนฺต อาเสวติ, ปญฺญาย ปชานโนฺต อาเสวติ, อภิเญฺญยฺยํ อภิชานโนฺต อาเสวติ, ปริเญฺญยฺยํ ปริชานโนฺต อาเสวติ, ปหาตพฺพํ ปชหโนฺต อาเสวติ, ภาเวตพฺพํ ภาเวโนฺต อาเสวติ, สจฺฉิกาตพฺพํ สจฺฉิกโรโนฺต อาเสวตีติ (ปฎิ. ม. ๒.๒)ฯ อิธ ปน เมตฺตาปุพฺพภาเคน หิตผรณปฺปวตฺตนมเตฺตเนว อาเสวตีติ เวทิตโพฺพฯ</p>


<p>ติ   อตุจฺฉชฺฌาโน อปริจฺจตฺตชฺฌาโน วาฯ ติ อิริยติ ปวตฺตติ ปาเลติ ยเปติ ยาเปติ จรติ วิหรติฯ เตน วุจฺจติ วิหรตีติฯ อิมินา ปเทน เมตฺตํ อาเสวนฺตสฺส ภิกฺขุโน อิริยาปถวิหาโร กถิโตฯ ติ สตฺถุ อนุสาสนิกโรฯ ติ โอวาทการโกฯ เอตฺถ จ สกิํวจนํ โอวาโท, ปุนปฺปุนวจนํ อนุสาสนีฯ สมฺมุขาวจนมฺปิ  โอวาโท, เปเสตฺวา ปรมฺมุขาวจนํ, อนุสาสนีฯ โอติเณฺณ วตฺถุสฺมิํ วจนํ โอวาโท, โอติเณฺณ วา อโนติเณฺณ วา วตฺถุสฺมิํ ตนฺติฐปนวเสน วจนํ อนุสาสนีฯ เอวํ วิเสโส เวทิตโพฺพฯ ปรมตฺถโต ปน โอวาโทติ วา อนุสาสนีติ วา เอเส เอเก เอกเฎฺฐ สเม สมภาเค ตชฺชาเต ตเญฺญวาติฯ เอตฺถ จ ‘‘อจฺฉราสงฺฆาตมตฺตมฺปิ เจ, ภิกฺขเว, ภิกฺขุ เมตฺตาจิตฺตํ อาเสวตี’’ติ อิทเมว สตฺถุสาสนเญฺจว โอวาโท จ, ตสฺส กรณโต เอส สาสนกโร โอวาทปติกโรติ เวทิตโพฺพฯ</p>


<p>นฺติ อตุจฺฉํฯ นฺติ ญาติปริวฎฺฎํ ปหาย รฎฺฐํ นิสฺสาย ปพฺพชิเตน ปเรสํ เคหโต ปฎิลทฺธตฺตา ปิณฺฑปาโต รฎฺฐปิโณฺฑ นาม วุจฺจติฯ ติ จตฺตาโร ปริโภคา เถยฺยปริโภโค อิณปริโภโค ทายชฺชปริโภโค สามิปริโภโคติฯ ตตฺถ ทุสฺสีลสฺส ปริโภโค  นามฯ สีลวโต อปจฺจเวกฺขิตปริโภโค  นามฯ สตฺตนฺนํ เสกฺขานํ ปริโภโค  นามฯ ขีณาสวสฺส ปริโภโค  นามฯ ตตฺถ  อิมสฺส ภิกฺขุโน อยํ รฎฺฐปิณฺฑปริโภโค ทฺวีหิ การเณหิ อโมโฆ โหติฯ อจฺฉราสงฺฆาตมตฺตมฺปิ เมตฺตาจิตฺตํ อาเสวโนฺต ภิกฺขุ รฎฺฐปิณฺฑสฺส สามิโก หุตฺวา, อณโณ หุตฺวา, ทายาโท หุตฺวา ปริภุญฺชตีติปิสฺส อโมโฆ รฎฺฐปิณฺฑปริโภโคฯ อจฺฉราสงฺฆาตมตฺตมฺปิ เมตฺตํ อาเสวนฺตสฺส ภิกฺขุโน ทินฺนทานํ มหฎฺฐิยํ โหติ มหปฺผลํ มหานิสํสํ มหาชุติกํ มหาวิปฺผารนฺติปิสฺส อโมโฆ รฎฺฐปิณฺฑปริโภโคฯ ติ เย ปน อิมํ เมตฺตาจิตฺตํ พหุลํ อาเสวนฺติ ภาเวนฺติ ปุนปฺปุนํ กโรนฺติ, เต อโมฆํ รฎฺฐปิณฺฑํ ปริภุญฺชนฺตีติ เอตฺถ วตฺตพฺพเมว กิํ? เอวรูปา หิ ภิกฺขู รฎฺฐปิณฺฑสฺส สามิโน อณณา ทายาทา หุตฺวา ปริภุญฺชนฺตีติฯ</p>


<p> จตุเตฺถ  ติ อุปฺปาเทติ วเฑฺฒติฯ ปญฺจเม ติ มนสฺมิํ กโรติฯ เสสํ อิเมสุ ทฺวีสุปิ ตติเย วุตฺตนเยเนว เวทิตพฺพํฯ โย หิ อาเสวติ, อยเมว ภาเวติ, อยํ มนสิ กโรติฯ เยน จิเตฺตน อาเสวติ, เตเนว ภาเวติ, เตน มนสิ กโรติฯ สมฺมาสมฺพุโทฺธ ปน ยาย ธมฺมธาตุยา สุปฺปฎิวิทฺธตฺตา เทสนาวิลาสปฺปโตฺต นาม โหติ, ตสฺสา สุปฺปฎิวิทฺธตฺตา อตฺตโน เทสนาวิลาสํ ธมฺมิสฺสริยตํ ปฎิสมฺภิทาปเภทกุสลตํ อปฺปฎิหตสพฺพญฺญุตญฺญาณญฺจ นิสฺสาย เอกกฺขเณ อุปฺปนฺนํ เอกจิตฺตเมว ตีหิ โกฎฺฐาเสหิ วิภชิตฺวา ทเสฺสสีติฯ</p>


<p> ฉเฎฺฐ  ติ อนิยามิตวจนํฯ ติ เตสํ นิยามิตวจนํฯ เอตฺตาวตา สพฺพากุสลา อเสสโต ปริยาทินฺนา โหนฺติฯ   ติ อกุสลานเมเวตํ นามํฯ อกุสลาเยว หิ เอกเจฺจ อกุสลํ สหชาตวเสน, เอกเจฺจ อุปนิสฺสยวเสน ภชนฺติ เจว, เตสญฺจ ปกฺขา ภวนฺตีติ ‘‘อกุสลภาคิยา อกุสลปกฺขิกา’’ติ วุจฺจนฺติฯ ติ มโน ปุพฺพํ ปฐมตรํ คจฺฉติ เอเตสนฺติ มโนปุพฺพงฺคมาฯ เอเต หิ กิญฺจาปิ มเนน สทฺธิํ เอกุปฺปาทา เอกวตฺถุกา เอกนิโรธา เอการมฺมณา จ โหนฺติฯ ยสฺมา ปน เตสํ มโน อุปฺปาทโก การโก ชนโก สมุฎฺฐาปโก นิพฺพตฺตโก, ตสฺมา มโนปุพฺพงฺคมา นาม โหนฺติฯ</p>


<p>ติ ยถา นาม ‘‘ราชา นิกฺขโนฺต’’ติ วุเตฺต ‘‘ราชาเยว นิกฺขโนฺต, เสสา ราชเสนา นิกฺขนฺตา อนิกฺขนฺตา’’ติ ปุจฺฉิตพฺพการณํ นตฺถิ, สพฺพา นิกฺขนฺตาเตว ปญฺญายนฺติ, เอวเมว มโน อุปฺปโนฺนติ วุตฺตกาลโต ปฎฺฐาย อวเสสา สหชาตสํสฎฺฐสมฺปยุตฺตา อุปฺปนฺนา น อุปฺปนฺนาติ ปุจฺฉิตพฺพการณํ นตฺถิ, สเพฺพ เต อุปฺปนฺนา เตฺวว ปญฺญายนฺติฯ เอตมตฺถวสํ ปฎิจฺจ เตหิ สํสฎฺฐสมฺปยุโตฺต เอกุปฺปาเทกนิโรโธปิ สมาโน มโน เตสํ ธมฺมานํ ปฐมํ อุปฺปชฺชตีติ วุโตฺตฯ ติ อนุเทว, สเหว เอกโตเยวาติ อโตฺถฯ พฺยญฺชนจฺฉายํ ปน คเหตฺวา ปฐมํ จิตฺตํ อุปฺปชฺชติ, ปจฺฉา เจตสิกาติ น คเหตพฺพํฯ อโตฺถ หิ ปฎิสรณํ , น พฺยญฺชนํฯ ‘‘มโนปุพฺพงฺคมา ธมฺมา, มโนเสฎฺฐา มโนมยา’’ติ คาถายปิ เอเสว นโยฯ</p>


<p> สตฺตเม ติ จตุภูมกาปิ กุสลา ธมฺมา กถิตาฯ เสสํ ฉเฎฺฐ วุตฺตนเยเนว เวทิตพฺพํฯ</p>


<p> อฎฺฐเม  ติ เอตฺถ, ติ อาลปนํ, ยถา อยํ ปมาโทติ อโตฺถฯ ติ ปมชฺชนากาโรฯ วุตฺตเญฺหตํ –</p>

ฯ โย เอวรูโป ปมาโท ปมชฺชนา ปมชฺชิตตฺตํ, อยํ วุจฺจติ ปมาโท’’ติ (วิภ. ๘๔๖)ฯ</p>


<p>ติ อิทํ ฌานวิปสฺสนานํ วเสน วุตฺตํฯ มคฺคผลานํ ปน สกิํ อุปฺปนฺนานํ ปุน ปริหานํ นาม นตฺถิฯ</p>


<p> นวเม อปฺปมาโท ปมาทสฺส ปฎิปกฺขวเสน วิตฺถารโต เวทิตโพฺพฯ</p>


<p> ทสเม นฺติ กุสีตภาโวฯ เสสํ วุตฺตนยเมวาติฯ</p>

</p>





